ང༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN3408
13CN4423
ImageGroup:
ISBN:
LCCN:
n/a
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང། །
'phags yul rgyan drug mchog gnyis kyi zhal lung /
Author:
n/a
Descriptor:
In/a
Original Publication:
n/a n/a
Place:
n/a
Publisher:
bod ljongs bod yig dpe raying dpe skran khang !
Date:
n/a
34
Volume:
Total Volumes:
80
2
TBRC Pages:
Introductory Pages:
n/a
n/a
Text Pages:
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་སོ་གསུམ།
༡ - (༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



། དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། ། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲོགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང་། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
པ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤུར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང་། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས།
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
། བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང་། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྤྱི་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང་། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང་། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང་། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང་། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
ཚོགས་ལྔ་དང་། བུདྡྷ་པཱ་ལི་ཏ། བཞི་བརྒྱ་པ་ཟླ་གྲོགས་འགྲེལ་ཆེན་དང༌། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང་།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང༌། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ།། །།དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང་། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང་། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲྭ་བསྐོར་ཕེབས་པའི་



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང༌། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།



ལས་རིམ་གླེང་སློང་གཏམ།
*
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང་། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་
(སྤྱི་ལོ་༡༥༣༣ལོར་
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་(སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་



ལས་རིམ་གླེང་སློང་གཏམ།
རབ
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ།
སཔ་མ་
s
མIT
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་༼ཚན་པ་ཆུང་ངུ་ཞིག་ཁ་བསྐང་ཡོད།དེ་དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང་། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང་། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། （༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ༡༩
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། (༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན། །
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། སྤྱི་ལོ་༢༠༠༡ ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་༼སྤྱི་ལོ་༢༠༠༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་
སd



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་



ལས་རིམ་གླེང་སློང་གཏམ།
dབ
1
ག
།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །།
གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།།
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤྱད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས། །
༼སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་བ་གཅིག་ཡིན།།
1
)



དཀར་ཆག་
དཀར་ཆག་
། དཔལ་དེ་ཁོ་ན་ཉིད་འདུས་པའི་རྒྱ་མཚོ་ཆེན་པོ་ལས་ཕར་ཕྱིན་གྱི་དཀའ་འགྲེལ་ལུང་གི་སྙེ་མ། .…….
• • • • • • བོ་དོང་པཎ་ཆེན།
གཞུང་ལ་འཇུག་པའི་ཐོག་མའི་ངག ....………………
• • • • • • • • • • • • • • • • • •(1)
དོན་གསལ་མཆོད་བརྗོད་སྐབས་ལ་དཔྱད་པ། .........................• (2）
ཆོས་བརྡ་ལ་དཔྱད་པ། .........................…......…..•(18)
རྟགས་ཀྱི་དོན་ལ་དཔྱད་ལ། .....…..........................• •(24)
ཐམས་ཅད་མཁྱེན་པའི་དོན་རྒྱས་བསྡུས། ...........
[..........................•(38)
ཉན་ཐོས་ཞེས་པའི་སྐབས་ལ་དཔྱད་པ། ...........…...............•(47）
ཇི་ལྟར་བསྡུས་ཚུལ་ལ་དཔྱད་པ། ....
བ• • • • • • •(59)
རང་བཞིན་སེམས་པའི་སྐབས། .………………....
• • • • • • •(70)
བསྟན་བཅོས་ཀྱི་དོན་ལ་དཔྱད་པ། .............
པ་ཀིའོ་ལ་ངང་པ། ..........................• (74）
རྩོམ་པ་དམ་བཅའ་བསྟན་ཚུལ། ….
• • • • •(95)
ཡུམ་སྲས་ཀྱི་ཚུལ་ལ་དཔྱད་པ། .…......... ...... • • • • •(104）
ཉན་རང་གི་རྟོགས་པའི་ཚད། .....
བསྟན་བཅོས་ཀྱི་རབ་དབྱེ། 。。。
• • •(133)
དགོས་འབྲེལ་གྱི་ངག་བཤད་པ། ....• • • • • • • • •............• • • • • •(140)
བསྡུས་དོན་ལུས་རྣམ་གཞག • • • • • • • • • • • • • • • • • • • • • • • • • • • • • •(149)
གཅིག་དང་ཐ་དད་ལ་བརྟག་པ། ..……...…....
•...• • •(223)
གོ་རིམ་ངེས་པར་དཔྱད་པ། ..............
• • • •(234)
རྒྱས་བཤད་ལ་སེམས་བསྐྱེད། .................................260）
ས་མཚམས་བསྟན་པ། •
- 1 -



དཀར་ཆག
ལེན་བྱེད་ཀྱི་ཆོ་ག ...….....…....….... •• • • • • • • • • • •(298)
གདམས་ངག་སྨིར་བསྟན་པ། ... • • • • • • • • • • • • • • • • • • • • • • • • • • • • •(339)
སེམས་གནས་པའི་ཐབས་བསྟན་པ། ...........…. • • • • • • • • • • •(348)
བོགས་འབྱིན་བསྟན་པ། ...............
• • • • •(361)
རྟེན་དཀོན་མཆོག་གསུམ་ལ་དཔྱད་པ། ...........................•(382)
མངོན་པར་ཤེས་པ་དྲུག་ལ་དཔྱད་པ། ............
..........• • • • •(398)
དགེ་འདུན་དཀོན་མཆོག་བྱེ་བྲག་ཏུ་བསྟན་པ། ....
• • • • • • •(417)
དབྱེ་ངོ་ལ་དཔྱད་པ། ....
•..............• •(448）
ས་མཚམས་ལ་དཔྱད་པ། • • • • • • • ......................(༡༨༡)
ངེས་འབྱེད་ཡན་ལག་བཤད་པ། ......... ••• • • • • •(479)
ཡོངས་འཛིན་གྱི་སྐབས། ......
• • • • • •(553)
ཐེག་ཆེན་སྒྲུབ་པའི་རྟེན་གྱི་ཡོན་ཏན། ...........................• •(564)
....
དགོངས་ལྡེམ་དགོངས་ཀྱི་ཁྱད་པར། ..….
...• • •(577）
ཐེག་ཆེན་སྒྲུབ་པའི་དམིགས་པ། ...... .
• • • • •(592)
ཆེད་དུ་བྱ་བ། .............
• • • • • • •(599)
སྒྲུབ་པ་བཞི་བསྟན་པ། .........
•• • • •602)
-2 -



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
༄༅། །དཔལ་དེ་ཁོ་ན་ཉིད་འདུས་པའི་རྒྱ་མཚོ་ཆེན་པོ་ལས་
ཕར་ཕྱིན་གྱི་དཀའ་འགྲེལ་ལུང་གི་སྙེ་མ་
སྟོད་ཆ་ཞེས་བྱ་བ་
བཞུགས་སོ། །
བོ་དོང་པཎ་ཆེན་གྱིས་མཛད།
དང་པོ། ཀླད་ཀྱི་དོན་བཤད་པ།
༄༅། །རྒྱ་གར་སྐད་དུ། ཨ་བྷི་ས་མ་ཡ་ཨ་ལཾ་ཀཱ་ར་ན་མ་པྲཛྙཱ་པཱ་ར་མི་ཏ་ཨུ་པ་དེ་ཤཱ་
བྲྀཏྟི་པཎྜི་ཀོ་ག་ཡ་མཉྫ་རི། བོད་སྐད་དུ། ཤེས་རབ་ཀྱི་ཕ་རོལ་དུ་ཕྱིན་པའི་མན་ངག་གི་བསྟན་
བཅོས་མངོན་པར་རྟོགས་པའི་རྒྱན་གྱི་འགྲེལ་པའི་དཀའ་བའི་གནས་བཤད་པ་ལུང་གི་སྙེ་མ་
ཞེས་བྱ་བ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །བྱམས་
པའི་ལུས་ཆེན་རྣམ་དཔྱོད་སྟོབས་རྒྱས་གསུང་རབ་ནགས་ནཐོགས་མེད་རྒྱུ། །ཕུན་ཚོགས་་་་
དབྱིག་གི་སྤྱན་ཡངས་རབ་བསྐྱེད་བློ་བཟང་རི་དྭགས་དུ་མའི་གཉེན །འཆིང་བ་རྣམ་གྲོལ་་་་་་
དངོས་པོར་སྨྲ་བའི་གླང་པོའི་འཇིགས་གྲོལ་སྡེ་དཔོན་མཆོག། འགྲན་མེད་ང་རོས་ས་གསུམ་
འདར་བྱེད་སེང་གེ་བཟང་པོའི་ཞབས་ལ་འདུད། །གང་ཡང་འདི་ན་འགྲེལ་བཤད་བྱེད་པ་ལ་་་་
མངོན་རློམ་གྱིས་མཐོ་དེ་དག་རྣམས་ཀྱིས་གཞུང་དོན་བཤིག་པར་མཐོང་བ་དང། །འཇིག་རྟེན་
བློ་གྲོས་བླུན་པོ་རྣམས་ཀྱང་དེ་ལུགས་འབྲངས་པས་ཟབ་མོའི་ལམ་དག་རྒྱང་རིང་སྤངས་པར་
ཤེས་ནས་ནི། །དེ་བས་དེ་དག་ཚར་བཅད་ཕྱིར་དང་རྗེས་སུ་བཟུང་ཕྱིར་སྙིང་རྗེ་བསྐྱེད་ནས་་་་
ཟ་



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཕྱོགས་ལས་རྣམ་པར་རྒྱལ་བ་ཡིས། །གཞན་གྱི་རྣམ་བཤད་གཡང་སའི་འཇིགས་བྲལ་རིགས་་་་
ལམ་བསྟན་ནས་མདོ་དོན་ཚལ་གྱི་ལུང་གི་སྙེ་མ་སྦྱིན་པར་བྱ། །བདེ་བར་གཤེགས་པ་མངོན་་་་
པར་སངས་རྒྱས་ནས་ཆོས་ཀྱི་འཁོར་ལོ་རྣམ་པ་གསུམ་དུ་བསྐོར་ཏེ འདི་ལྟར། དང་པོ་བདེན་
པ་བཞིའི་ཆོས་ཀྱི་འཁོར་ལོ་དང་། གཉིས་པ་མཚན་ཉིད་མེད་པའི་ཆོས་ཀྱི་འཁོར་ལོ་དང་།
གསུམ་པ་ལེགས་པར་རྣམ་པར་ཕྱེ་བའི་ཆོས་ཀྱི་འཁོར་ལོ་རྣམས་སོ། ། མཚན་ཉིད་མེད་པའི་་་་
ཆོས་ཀྱི་འཁོར་ལོ་ལ་ཡང་། ཟབ་མོ་ལྟ་བའི་ཆ་དང༌། རྒྱ་ཆེན་སྤྱོད་པའི་ཆ་དང་། ཉམས་ལེན་
མངོན་རྟོགས་ཀྱི་རིམ་པ་དང་གསུམ་ལས། དངཔོ་ནི། འཕགས་པ་སློབ་དཔོན་ཀླུ་སྒྲུབ་ཀྱིས་རྒྱ་
ཆེར་བཀྲལ་ཞིང་། གཉིས་པ་ནི་འཕགས་པ་ཐོགས་མེད་ཀྱིས་གཙོ་བོར་བཀྲལ་ལ། གསུམ་པ་
ནི་མངོན་པར་རྟོགས་པའི་རྒྱན་འདིས་ལྷག་པར་བཀྲལ་འོ། །འདི་ལ་ཡང་། འཕགས་པའི་ཡུལ་
ན་འགྲེལ་བཤད་བྱེད་པ་མང་པོ་ཡོད་དུ་ཟིན་ཀྱང་། ཉི་མ་དང་ཟླ་བ་ལྟ་བུའི་འགྲེལ་པ་ནི།
འཕགས་པ་རྣམ་པར་གྲོལ་བའི་སྡེ་དང་། འཇིགས་མེད་སེང་གེ་བཟང་པོའི་ཞལ་སྔ་ནས་མཛད་
པ་འདི་དག་ཡིན་པ་ལས། ད་ལྟ་ནི་རེ་ཞིག་འགྲེལ་པ་དོན་གསལ་བའི་དཀའ་བ་དག་འཆད་པ་
ལ་འབད་པ་བྱེད་དོ། ། །
དེ་ལ། ཤེས་རབ་ཕ་རོལ་ཕྱིན་པ་ལ། ། ཞེས་པའི་ཚིགས་སུ་བཅད་པ་འདི་ནི ཞར་གྱི་
རང་གི་བསྟན་བཅོས་ཀྱི་དགོས་འགྲེལ་ཀྱང་བསྟན་ཏེ། ཤེར་ཕྱིན་ནི་དོན་གྱི་བརྗོད་བྱ་དང་
ཉིང་དགོས། ཚིག་ལེའུར་བྱས་པ་ནི། སྒྲའི་བརྗོད་བྱ་ཀུན་གྱི་རྒྱན་དུ་ཕྱེ་བ་ནི་དགོས་པ། འབྲེལ་
བ་ནི་ཤུགས་ལ་བསྟན་ཏེ། འདིར་མི་མཁས་པ་ཁ་ཅིག་མཆོད་བརྗོད་དང་བཤད་པར་དམ་
བཅའི་ལེ་ཚན་གཉིས་སུ་ཕྱེ་ནས་བྱེད་པ་ནི་མི་རིགས་ཏེ། ཞར་ལ་འོངས་པའང་བརྗོད་བྱའི་
གཙོ་བོར་གྱུར་པའི་ཕྱིར་རོ། ། ཤིན་ཏུ་བླུན་པ་དག་དེ་ལྟར་གཉིས་སུ་ཕྱེ་ནས་ཡུལ་ལ་བསྟན་
བཅོས་རྣམ་པར་དབྱེ་བའི་ཕྱིར། ཕྱག་འཚལ་ཞེས་པ་མཆོད་བརྗོད་དང་། དེ་ལས་ལོགས་སུ་



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
སླར་ཡང་བཤད་པར་དམ་བཅའི་ཁྱད་པར་འཆད་པ་ནི ཕྱུགས་ལས་ཀྱང་ཕྱུགས་ཡིན་ཏེ།
མཆོད་བརྗོད་ཀྱི་དེ་ལས་ལྷག་པའི་གཞུང་གི་དོན་མི་སྣང་བའི་ཕྱིར་རོ། །སློབ་དཔོན་ཆོས་ཤེས་
ཀུན་གྱི་རྒྱན་དུ་ཞེས་བྱ་བ་གཞུང་ལམ་འབྲས་བུ་ཀུན་གྱི་ཞེས་བྱ་བའང་ཡུམ་གསུམ་གྱི་རྒྱན་དུ་
བྱེད་པའི་ཚིག་རྒྱལ་བའི་ཡུམ་གསུམ་ཆར་ལས་ཀྱང་ཞེས་བྱ་བ་ལ་སོགས་པའི་གཞུང་དང་ །
གསལ་པོར་མ་འབྱོར་ཞིང་། གསེར་གླིང་པས་མངོན་པའི་སྡེ་སྣོད་སོགས་ཀུན་གྱི་ཞེས་པ་ནི་ཕོ་
མོ་ཀུན་གྱི་ཞེས་པ་ལྟར་ཅི་ཡང་རུང་བའི་ཚིག་ཡིན་ནོ། ། ཚིག་ཤེས་པ་དག་མཆོད་བརྗོད་དུ་
འབྲས་བུ་གཙོ་ཞིང་། བཤད་པར་དམ་བཅའ་བར་གཞུང་གཙོ་བོ་ཡིན་ནོ་ཞེས་པའང་མི་
འཐད་དེ། དོན་ཡང་གཙོ་བོར་འཆད་པ་ལ་འགལ་བ་མེད་པའི་ཕྱིར་རོ། །འགྲོ་ལ་ཞེས་བྱ་བ་ལ་
སོགས་པའི་སྐབས་འདིར། མི་མཁས་པ་ཁ་ཅིག་ཤར་གཞོན་བསྟན་བཅོས་འདི་ལ་འགྲེལ་པ་སྔ་མ་
འགའ་ཞིག་ཡོད་དམ་མེད། དང་པོ་ལྟར་ན། ཁྱོད་ཀྱིས་བརྩམས་པས་ཅི་བྱ། གཉིས་པ་ལྟར་ན་
མན་ངག་མེད་པ་རང་དགར་ཅི་ནུས་སམ་ཞེ་ན། ཞེས་དོགས་པ་བཀོད་ནས། སློབ་དཔོན་སྔ་མ་
བཞིའི་ལེགས་བཤད་ལ་བརྟེན་པས་སྐྱོན་གཉིས་པ་མེད་ལ། དེ་དག་ལ་ཡང་མ་བཤད་པ་དང་།
ལོག་པར་བཤད་པ་དང་། གཞུང་ཕྱོགས་རེའི་རྒྱན་དུ་བཤད་པའི་ཉེས་པ་ཡོད་པས། སྐྱོན་དང་
པོ་ཡང་མེད་དོ་ཞེས་སྟོན་པ་ལ། འགྲོ་ལ་ཞེས་བྱ་ལ་སོགས་པ་སྨོས་སོ་ཞེས་འཆད་པ་ནི་མི་
རིགས་ཏེ། མཆོད་བརྗོད་ཀྱི་དགོས་པའི་ཚེ་སློབ་དཔོན་སྔ་མའི་འགྲེལ་པ་མེད་པར་རྟོགས་
ཟིན་པས་ཡོད་དམ་མེད་སྙམ་པའི་དོགས་པ་འགལ་བའི་ཕྱིར་རོ། ། དེས་ན་འདི་ལྟར་བཤད་
པར་བྱ་སྟེ། ཅི་ཁྱོད་རྒྱན་རྣམ་པར་འབྱེད་ན རང་དགར་འབྱེད་དམ་ཞེ་ན། དེ་ནི་མ་ཡིན་
ནོ༑ ༑ཞེས་སྟོན་པ་མ་ཡིན་ནོ། ། །
བསྟན་བཅོས་ཆེན་པོ་ཞེས་བྱ་བ་འདིར་མི་འཐད་པའི་ཕྱོགས་དང། འཐད་པའི་ཕྱོགས་
དང༌། ཀླན་ཀ་སྤང་བའོ། །མི་འཐད་པའི་ཕྱོགས་གང་ཞེ་ན། མི་ཤེས་པ་ཀུཁ་ཅིག་ན་རེ། འདིར་
པ3-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བསྟན་བཅོས་ཆེན་པོ་ནི་མདོ་ཡིན་ཏེ། ཤེས་རབ་འབྱུང་གནས་ཀྱི་འགྲེལ་པ་ལས། འཕགས་པ་
དང་སློབ་དཔོན་དག་གིས་མངོན་པར་རྟོགས་པ་དང་སྦྱར་བ་ལ་མ་ལྟོས་པར་བཤད་པའི་ཕྱིར་
ཞེས་འབྱུང་བ་དང༌། ཆོས་ཀྱི་བཤེས་གཉེན་གྱིས་ཀྱང་འཕགས་པ་ཐོགས་མེད་དང་སློབ་
དཔོན་དབྱིག་གཉེན་དག་གིས་སྐབས་བརྒྱད་དུ་ཕྱེ་བ་མེད་ཀྱི་ཞེས་བྱ་བ་ལ་སོགས་པ་སྔོན་གྱི་
སློབ་དཔོན་རྣམས་ལ་རབ་ཏུ་གྲགས་པའི་ཕྱིར་རོ་ཞེས་ཟེར་རོ། ། འགའ་ཞིག་ཨན་རེ། དབྱིག་
གཉེན་གྱིས་རྒྱན་དུ་མ་སྦྱར་བར་དངོས་སུ་མཐོང་སྟེ། འབུམ་ཊིཀ་ཉིད་ཉི་ཁྲིའི་གཞུང་འགྲེལ་
ཡིན་པའི་ཕྱིར་རོ་ཞེས་ཟེར་རོ། །
ཕྱོགས་དང་པོ་མི་རིགས་ཏེ། མདོའི་འགྲེལ་བྱེད་ཀྱི་རྣམ་གྲངས་བརྗོད་པ་ཡིན་ན་ཕྱོགས་
ཀྱི་གླང་པོ་ལ་སོགས་པ་ཡང་སྨོས་དགོས་པར་འགྱུར་བའི་ཕྱིར་རོ། ། གལ་ཏེ་རང་གི་བླ་མ་ཡིན་
པ་རྣམས་སྨོས་པར་འོས་ཤེ་ན། དེ་ལྟ་ན་མཁན་པོ་རྣམ་སྣང་ལ་སོགས་པ་ཡང་ཅིའི་ཕྱིར་མ་
སྨོས། གལ་ཏེ་མདོ་འགྲེལ་མཛད་པའི་རང་གི་བླ་མ་རྣམས་སྨོས་པར་རིགས་པའི་ཕྱིར་རོ་ཞེ་ན་
འོ་ན་བརྒྱད་སྟོང་པའི་འགྲེལ་པར་འབྱུང་བ་ལྟར་བྱམས་པ་ཉིད་ཀྱིས་མཛད་པའི་རྣམ་གྲངས་
ནི་ཅིའི་ཕྱིར་མ་སྨོས། གཞན་ཡང་མདོ་ཡིན་ན་མངོན་རྟོགས་རྒྱན་ཡིན་པར་འཁྲུལ་བ་སྤང་བའི་
ཕྱིར་མདོའམ་ཡུམ་གྱི་འགྲེལ་པ་མཛད་ཅེས་འབྱུང་བར་རིགས་པའི་ཕྱིར་དང། བསྟན་བཅོས་
རྒྱན་གྱི་རྣམ་བཤད་མཛད་པ་དང་མ་མཛད་པ་དག་ཁྱད་པར་མ་བརྗོད་པར་བཤད་བྱ་གཅིག་
ཉིད་ཀྱི་འགྲེལ་བྱེད་ཀྱི་རྣམ་གྲངས་སུ་འཆད་ན་སློབ་དཔོན་མི་མཁས་པར་འགྱུར་བ་དང། །
རྒྱན་གྱི་འགྲེལ་པ་དང་འགྲེལ་པ་མ་ཡིན་པ་ལ་འགྲེལ་པ་ཟློས་པའི་རྩོད་པ་འབྱུང་བའི་གནས་
ཀྱང་མེད་པའི་ཕྱིར་དང་། གཞན་ཡང་མདོའི་ཟློས་སྤོང་ལ་སོགས་པ་དཀའ་བར་དགོངས་
ནས་ཐོགས་མེད་ཀྱི་བྱམས་པ་བསྒྲུབས་ཏེ། མངོན་པར་རྟོགས་པའི་རྒྱན་གྱིས་མདོའི་དོན་ཁོང་
དུ་ཆུད་པར་མཛད་པ་ཡིན་ན། མངོན་པར་རྟོགས་པའི་རྒྱན་སྤངས་ནས། འགྲེལ་པ་མི་རིགས་



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
པའི་ཡང་ཕྱིར་རོ། ། །
གཉིས་པ་ཡང་མི་རིགས་འབུམ་ཊིཀ་ནི་སློབ་དཔོན་དབྱིག་གཉེན་གྱི་གཞུང་གཞན་དང་
འགལ་བ་མང་དུ་མཐོང་བའི་ཕྱིར་དང་། ཡུམ་གསུམ་ཆར་གྱི་འགྲེལ་པར་མཐོང་བའི་ཕྱིར་
དང༌། དེ་ཉིད་ནས་ཉན་ཐོས་ཀྱི་སྐྱེས་བུ་ཆེན་པོའི་རྣམ་རྟོག་རྣམས་ཉི་ཁྲི་རྣམ་འགྲེལ་ལ་ཁ་
འཕངས་པ་མཐོང་བའི་ཕྱིར་རོ། །འཐད་པའི་ཕྱོགས་གང་ཞེ་ན། བསྟན་བཅོས་ཆེན་པོའི་མངོན་
རྟོགས་རྒྱན་ཡིན་ཏེ། གཞན་དུ་ན་ལུང་རིགས་དེ་དག་གིས་གནོད་པའི་ཕྱིར་རོ། ། ཀླན་ཀ་སྤང་
བ་ནི། དེ་ལྟ་ན་ཤེས་རབ་འབྱུང་གནས་ལ་སོགས་པའི་འགྲེལ་པ་དང་འགལ་བར་འགྱུར་རོ་ཞེ་
ན༑ དེ་ནི་སྙིང་པོ་མེད་དེ། འགྲེལ་པ་དེ་དག་ལ་ཁྱེད་རང་ཡང་ཚད་མར་མི་བྱེད་པའི་ཕྱིར་དང་།
ཐོགས་མེད་སྐུ་མཆེད་ཀྱི་འགྲེལ་པ་གཉིས་ནི། རིགས་པ་དེ་ལྟ་བུས་ན་འཕགས་པའི་ཡུལ་ཉིད་
དུ་ཡང་སྔ་མོ་ནས་ནུབ་པར་སྣང་བས་ཕྱི་རབས་ཀྱི་པཎྜི་ཏ་རྣམས་ནི་འོལ་སྤྱི་ཙམ་གྱིས་སྨྲ་བར་
མཐོང་སྟེ། མཐུན་སྣང་དུ་གྲུབ་ན་བཞེད་ཚུལ་མི་འདྲ་བ་དུ་མ་མི་འབྱུང་བའི་ཕྱིར་རོ། ། དབྱིག་
གཉེན་གྱིས་བཀྲོལ་ཞེས་བྱ་བའི་སྐབས་འདིར། ཐོགས་མེད་ཀྱིས་ཕྱེད་ཟིན་པས་དོན་མེད་དོ་
ཞེ་ན། ཐོགས་མེད་ཀྱིས་མཁྱེན་གསུམ་ཙམ་དང་
། དབྱིག་གཉེན་གྱིས་རྫོགས་པར་བཤད་པས་
སོ་ཞེས་ཟེར་བ་ནི་ཆ་མེད་པའི་རྒྱུས་གཏམ་ཡིན་ནོ །དེས་ན་འཐད་པའི་ལན་ནི། ཤེས་བྱ་ནང་
གི་ལྟ་བ་གསལ་བར་བྱས་པའི་ཁྲིད་ཡོད་དོ། འོ་ན་ཐོགས་མེད་ཀྱིས་ཀྱང་སེམས་ཙམ་དུ་མ་
བཤད་དམ་ཞེ་ན། འདིའི་ལན་ལ་མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་
ཀ་སྤང་བའོ། ། མི་འཐད་པའི་ཕྱོགས་གང་ཞེ་ན། སྡིག་ལྟ་ཅན་ཀུ་ཁ་ཅིག་ན་རེ། སློབ་དཔོན་
ཐོགས་མེད་ནི། ཀུན་ཏུ་སེམས་ཙམ་པ་ཡིན་ཏེ། གཞན་དུ་ན་སེམས་ཙམ་པ་ཉིད་ཡིན་པ་མི་
རྙེད་པ་འགྱུར་བའི་ཕྱིར་དང་། མངོན་རྟོགས་རྒྱན་ནི་ཆོས་ཤེས་ཀྱིས་བཤད་པ་ལྟར། སེམས་
ཙམ་དུ་བཀྲལ་བའི་ཕྱིར་དང་
། རྒྱུད་བླ་མ་ཡང་སེམས་ཙམ་དུ་བཀྲལ་བའི་ཕྱིར་རོ་ཞེས་ཟེར་
-5-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རོ༑ ༑དེས་ལ་ཐོགས་མེད་ཀྱིས་རྒྱན་སེམས་ཙམ་དུ་བཀྲལ་བ་ནི་སློབ་དཔོན་སེང་གེ་བཟང་པོ་
ལ་སོགས་པ་བཞེད་པ་མ་ཡིན་ཏེ། འཕགས་པ་ཐོགས་མེད་ཀྱིས་ཀྱང་བཀྲལ་བར་བཞེད་། དེ་
ཉིད་གཙོ་བོ་ཡིན་པར་ཐོགས་མེད་ཀྱིས་རྣམ་རིག་ཏུ་བཀྲལ་ལོ་ཞེས་འདིར་མི་བརྗོད་པའི་རྒྱུ་
ཅི་ཞིག་ཡོད་ནས་གང་གིས་ན་དབྱིག་གཉེན་ཁོ་ན་སྨོད་པར་བྱེད གཞན་ཡང་བཞིའི་ནང་ནས་
གསུམ་གྱིས་མ་རྙེད་པའི་ཕྱིར་འགའ་ཞིག་ཁོ་ནས་མ་རྙེད་པའི་ཞེས་འབྱུང་བ་མི་རིགས་ཏེ། །
ཕལ་མོ་ཆེ་ཡིས་མ་རྙེད་པའི་ཞེས་འབྱུང་བར་རིགས་པའི་ཕྱིར་རོ། ། འོན་ཏེ་ཐོགས་མེད་ཀྱི་ཆ་
འགའ་ཞིག་རྙེད་པའི་ཕྱིར་སྙམ་ན་ནི་དབྱིག་གཉེན་ལ་སོགས་པས་ཀྱང་འགའ་ཞིག་ཅིའི་ཕྱིར་
མ་རྙེད། གཞན་ཡང་ཆོས་ཤེས་ལ་ནི་འགལ་བ་མེད་དེ། ཐོགས་མེད་ཀྱིས་མདོ་འབའ་ཞིག་གི་
རྣམ་བཤད་མཛད་པ་དང་། དབྱིག་གཉེན་འདུལ་བའི་ཕྱིར་སེམས་ཙམ་དུ་རྒྱན་གྱི་ཚིག་ལེའུར་
བྱས་པ་དག་བཀྲལ་ལོ་ཞེས་བཤད་པ་འགལ་བའི་ཕྱིར་རོ། ། །
གཉིས་པ་ཡང་མི་རིགས་ཏེ། རྒྱུད་བླའི་འགྲེལ་པ་ལས། རྒྱུ་རིགས་ཀྱི་སེམས་ཅན་ལ་
ཁྱབ་པ་དང་། ལམ་རྣམ་པར་དག་པའི་དམིགས་པ་ངོ་བོ་ཉིད་མེད་པའི་ཚུལ་རྣམས་སྒྲ་ཇི་ལྟ་བ་
བཞིན་བཤད་པ་དང་། འབྲས་བུ་མཐར་ཐུག་ཐེག་པ་གཅིག་ཏུ་བཤད་པ་ལ་སོགས་པའི་ཕྱིར་
རོ༑ ༑གལ་ཏེ་ཐོགས་མེད་ཀྱིས་སེམས་ཙམ་གྱི་བསྟན་བཅོས་བརྩམས་པའི་སེམས་ཙམ་པ་
ཡིན་ཞེ་ན། འོ་ན་འཕགས་པ་བྱམས་པ་ཡང་དེ་ལྟར་འགྱུར་རོ། །དེ་ནི་གདུལ་བྱ་རྗེས་སུ་བཟུང་
བའི་ཕྱིར་ཞེ་ན། ཐོགས་མེད་ཡང་དེ་ལྟར་འགྱུར་རོ། ། བྱམས་པ་ནི་མདོ་ལས་དབུ་མ་པར་
འགྲུབ་བོ་ཞེ་ན། ཐོགས་མེད་ཡང་འགྲུབ་སྟེ། མདོ་སྡེ་ངེས་པའི་དོན་རྣམ་པར་འབྱེད་དོ་ཞེས་
ལུང་བསྟན་པའི་ཕྱིར་རོ། །དེ་ནི་སེམས་ཙམ་ལ་ལྟོས་པའི་ངེས་པའི་དོན་ཡིན་ནོ་ཞེ་ན འོ་ན་ནི།
བྱམས་པ་ཡང་འཕགས་པར་བཤད་པ་ངེས་དོན་ཡིན་པ་ལ་ཤེས་བྱེད་མེད་དོ །གལ་ཏེ་བྱམས་
པ་ནི་དབུ་མ་པ་ཡིན་ཏེ། མངོན་པར་རྟོགས་པའི་རྒྱན་དབུ་མར་བཀྲལ་བ་འཐད་པའི་ཕྱིར་རོ་



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཞེ་ན། སྔར་བཤད་པ་ལྟར། འཕགས་པ་ཐོགས་མེད་ཀྱིས་ཀྱང་རྒྱུད་བླ་མ་དབུ་མར་བཀྲལ་ལོ་
ཞེས་གནས་སོ། ། །
འཐད་པའི་ཕྱོགས་གང་ཞེ་ན། འཕགས་པ་ཐོགས་མེད་ཀྱིས་ནི་འདིར་ཟབ་མོ་ལྟ་བ་
གསལ་བར་མ་བྱས་ཀྱི། མངོན་རྟོགས་ཀྱི་རིམ་པ་ཉག་གཅིག་གསལ་བར་བྱས་ཏེ། རྣམ་རིག་གི་
ཚུལ་གསལ་བར་བྱས་ན་རིགས་པ་དེ་དག་གི་གནོད་པའི་ཕྱིར་དང་། དབུ་མའི་ཚུལ་གསལ་
བར་བྱས་ན་ཡང་། འཕགས་པ་གྲོལ་སྡེ་དབུ་མར་ཕྱེ་ཞེས་དམིགས་ཀྱིས་བཀར་བ་ལ་དགོས་པ་
མེད་པའི་ཕྱིར་རོ། །ཀླན་ཀ་སྤང་བ་ནི། འོ་ན་དབུ་སེམས་གང་ཡང་གསལ་བ་མ་ཡིན་ན ཐོགས་
མེད་ཀྱི་དགོངས་པ་ཇི་ལྟར་ཞེ་ན། བྱམས་པའི་དགོངས་པ་ལྟར་རོ། ། དེ་ལ་བྱམས་པའི་
དགོངས་པ་ནི། དབྱིག་གཉེན་ལ་སོགས་པ་ནི། དབྱིག་གཉེན་ལ་སོགས་པ་སེམས་ཙམ་དུ་
འགྲེལ་ལ། སློབ་དཔོན་ལ་སོགས་པ་ནི་དབུ་མར་འགྲེལ་ལོ། །དེ་ལྟར་ཡང་ལྟ་བའི་ཚུལ་གསལ་
བར་མ་མཛད་པའི་ཕྱིར་རེ་ཞིག་བཏང་སྙོམས་སུ་བྱས་པ་ཡིན་ནོ། ། དེའི་ཕྱིར་ཆོས་ཀྱི་བཤེས་
གཉེན་ལ་སོགས་པ་དག་དབྱིག་གཉེན་འདུལ་བའི་ཆེད་དུ་ཐོགས་མེད་ཀྱིས་སེམས་ཙམ་དུ་
བཀྲལ་ལོ་ཞེས་བྱ་བ་འདི་ལ་ནི་རི་བོང་གི་ཅལ་ལྟར་ཡིད་བརྟན་པའི་རྒྱུ་མཚན་ཅི་ཡང་མེད་
དོ༑ ༑ཚུལ་འདི་ནི་སྔོན་ཆད་སུས་ཀྱང་གཏིང་ཕྱིན་པར་མ་རྙེད་པ་བྱང་ཕྱོགས་ཀྱི་མཁས་པ་
འཇིགས་བྲལ་ཕྱོགས་ལས་རྣམ་པར་རྒྱལ་བ་ཁོ་བོས་རྙེད་པ་ཡིན་པས་ཤེས་ལྡན་གཟུ་བོར་
གནས་པ་དག་ཡིད་ཆེས་པར་བྱའོ། །
བསྟན་བཅོས་མཐའ་དག་མ་རྙེད་པར། ཞེས་བྱ་བའི་དོན་ལ་ཁ་ཅིག་མངོན་པའི་བསྟན་
བཅོས་མ་རྙེད་པར་ཞེས་ཟེར་བ་ནི་གྱི་ན་སྟེ། འདི་ནི་བསྟན་བཅོས་ཆེན་པོ་ཞེས་བྱ་བ་ལ་
སོགས་པའི་བསྟན་བཅོས་དང་དོན་གཅིག་པར་གཞུང་དོན་ལ་ཤུགས་ཀྱིས་ཐོབ་པའི་ཕྱིར་་་
རོ༑ ༑དེས་ན་བསྟན་བཅོས་རྒྱན་གྱི་དགོངས་འགྲེལ་ལ་སོགས་པ་ཁ་ཅིག་མདོ་ལེ་མངས་ན་
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མེས་པས་གཞུང་མ་ཡིན་སྙམ་དུ་བསམས་ནས་མ་རྙེད་པའམ། ཡང་ན། མངོན་ རྟོགས་བདག་
ཉིད་བདུན་ཡིན་པར། ཞེས་འབྱུང་བས ་མངོན་རྟོགས་བརྒྱད་ཚང་བར་མ་རྙེད་ཅེས་བྱ་བར་
གནས་སོ། །རང་དང་རྗེས་སུ་མཐུན་ཞེས་བྱ་བའི་སྐབས་འདིར་ཁ་ཅིག་དག་རང་གི་བློ་དང་
མཐུན་པར་བྱས་སོ་ཞེས་ཟེར་བ་ནི་འཁྲུལ་ཏེ། རང་གི་བློ་དང་མི་མཐུན་པའི་འགྲེལ་པ་བྱེད་པ་
སུ་ཡང་མེད་པས་ཁྱད་པར་དོན་མེད་པའི་ཕྱིར་རོ། །ཡང་མ་བསླབས་པ་འགའ་ཞིག་ ཆོསརང་གི་
ཤེས་རབ་འཕེལ་བ་དང་མཐུན་པར་རྣམ་བཤད་བྱས་སོ། །ཞེས་ཟེར་བ་ཡང་མི་འཐད་དེ།
རང་དང་རྗེས་མཐུན་ཞེས་བྱ་བ་འདིས་ཤེས་རབ་འཕེལ་བ་སྟོན་པའི་རྒྱུ་མཚན་ཅི་ཡང་མེད་
པའི་ཕྱིར་རོ། །དེས་ན་རང་དང་རྗེས་སུ་མཐུན་གྱི་གཞན་དང་མི་མཐུན་ནོ། །ཞེས་སློབ་དཔོན་
སྔ་མའི་བསྟན་བཅོས་ལས་འབྱེད་པའི་ཚིག་སྟེ། མངོན་རྟོགས་བདག་ཉིད་བདུན་ཡིན་པ་ ལ་
སོགས་པ་རང་དགའ་བ་ཉིད་དུ་བྱས་པའི་ཕྱིར་རོ། ། མདོར་ན་རང་ཉིད་ཙམ་དང་མཐུན་པར་
རྣམ་བཤད་བྱས་སོ། ། ཞེས་བྱ་བའི་ཐ་ཚིག་གོ། འགའ་ཞིག་ཁོ་ནས་མ་རྙེད་ཞེས་བྱ་བ་འདིར།
དབྱིག་གཉེན་གྱི་དོན་དང་། གྲོལ་སྡེས་ཚིག་མ་རྙེད་ཅེས་བྱ་བའི་ཁྱད་པར་སྔ་རབས་འཆད་པ་ནི་
ཤིན་ཏུ་འཁྲུལ་ཏེ། མངོན་རྟོགས་ཀྱི་རིམ་པ་ཕལ་མོ་ཆེ་ལ་སོགས་པའི་དབང་དུ་བྱས་ན་ནི་
དབྱིག་གཉེན་གྱིས་དོན་ཀྱང་རྙེད་ལ། ལྟ་བའི་དབང་དུ་བྱས་ན་ནི། དབུ་མ་སྟོན་པའི་ཚིག་ཀྱང་
མ་རྙེད་པའི་ཕྱིར་རོ། ། དེ་བཞིན་དུ་བཙུན་པས་ཀྱང་མངོན་རྟོགས་མཐའ་དག་ཚང་བའི་དོན་
ཀྱང་མ་རྙེད་ལ། ལྟ་བ་དབུ་མ་སྟོན་པའི་ཚིག་ཀྱང་མ་རྙེད་པའི་ཕྱིར་རོ། ། དེའི་ཕྱིར་བརྗོད་བྱ་
མཐའ་དག་སྟོན་པས་ཐོགས་མེད་སྐུ་མཆེད་ཀྱི་འགྲེལ་པ་ལས་ཁྱད་ཞུགས་ཤིང་རྗོད་བྱེད་
མཐའ་དག་རྙེད་པས་གྲོལ་སྡེ་གཉིས་ཀྱིས་འགྲེལ་པ་ལས་ཁྱད་ཞུགས་སོ་ཞེས་འཆད་པ་ཡང་
སྨྲ་བ་པོའི་ཁ་ཙམ་ལྟ་བ་ལ་མངོན་པར་ཕྱོགས་པའི་ཕྱུགས་རྣམས་ཁོ་ན་མགུ་བར་བྱེད་པ་ཡིན་
ནོ༑ ༑དེ་ལྟར་ཞེས་བྱ་བ་ནི། སྐུར་ཚིག་བརྗོད་པའི་ཚུལ་དེ་ལྟར་མཁས་པ་འཕགས་པ་རྣམ་



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། (༣༣
གཉིས་ལ་སྙེགས་ལ། དེ་ལྟར་འགའ་ཞིག་ཁོ་ནས་མ་རྙེད་ཅེས་བྱ་བ་ནི མཐའ་ཚིག་བརྗོད་
པའི་ཚུལ་དེ་ལྟར་དབྱིག་གཉེན་དང་བཙུན་པ་གྲོལ་སྡེ་འགའ་ཞིག་ཁོ་ནས་མ་རྙེད་ཅེས་བྱ་བའི་
ཐ་ཚིག་གོ །དེ་ལྟར་རྙེད་པ་ཞེས་བྱ་བ་འདིར་མཁས་པས་སྣང་བར་བྱས་པ་དེ་ལྟར་རྙེད་ཅེས་
སྨྲ་བ་མི་འཐད་དེ། དེ་ལྟ་ན་ཟློས་པ་མི་སྤོང་བའི་ཕྱིར་རོ། ། བྱམས་པའི་དགོངས་པ་དེ་ལྟར་
ཞེས་བྱ་བ་ཡང་ཡི་གེའི་དོན་གསལ་པོ་མ་ཡིན་ཏེ ཀུན་གྱི་རྒྱན་དུ་འགྱུར་བ་དེ་ལྟར་ཞེས་བྱ་
བའི་འགྲེལ་བྱེད་གཞན་ལ་མེད་པའི་ཁྱད་ཆོས་འདི་དང་གསལ་པོར་མ་འབྱོར་བའི་ཕྱིར་རོ། །
དེ་ལྟས་ཤིན་ཏུ་རྙེད་དཀའ་བས་ཞེས་བྱ་བ་ལ་སོགས་པའི་ཚིགས་སུ་བཅད་པ་གཅིག་
གི་དོན་ལ། མི་འཐད་པའི་ཕྱོགས་དང་། འཐད་པའི་ཕྱོགས་སོ། ། མི་འཐད་པའི་ཕྱོགས་གང་ཞེ་
ན༑ ཁ་ཅིག་ཐུན་ཏུརེ། མཁས་པ་སེང་གེ་བཟང་པོ་ལ་སོགས་པས་དབྱེ་བར་མི་རིགས་སོ། །གང་
ན་མདོའམ་མངོན་རྟོགས་རྒྱན་ནོ། ། དེའི་རྒྱུ་མཚན་ནི་དེ་དག་སེང་གེ་བཟང་པོས་ཇི་ཞིག་ལྟར་
སངས་རྒྱས་ཀྱི་དབང་གིས་རྙེད་པའི་ཕྱིར་རོ། །རང་གི་ཤེས་རབ་ཀྱིས་རྙེད་པ་ནི་མ་ཡིན་ཏེ། དེ་
ལྟ་ན་དབྱིག་གཉེན་ལྟ་བུའི་ཤེས་རབ་ཅན་གྱིས་ཀྱང་རྟོགས་པར་རིགས་པའི་ཕྱིར་རོ། ། འོ་ན་
དབྱིག་གཉེན་གྱི་སངས་རྒྱས་ཀྱི་དབང་གིས་མི་རྙེད་པ་ཅི་ཞེ་ན སངས་རྒྱས་ཀྱི་འཕྲིན་ལས་མ་
ཞུགས་པའི་ཕྱིར་རོ། ། ཞེས་ཟེར་རོ། ། དེ་ཡང་མི་འཐད་དེ། འབྱེད་པ་པོའི་གང་ཟག་མི་འཐད་
པ་དང་། བཤད་བྱའི་གཞི་མི་འཐད་པ་དང༌། འབྱེད་པའི་རྒྱུ་མཚན་མི་འཐད་པའི་ཕྱིར་དང་།
འཕྲོས་པའི་དོན་མི་འཐད་པའི་ཕྱིར་རོ། ། དང་པོ་ནི་མཁས་པ་རྣམས་ཀྱིས་ཞེས་པ་འདིར་སེང་
བཟང་གིས་བཤད་པར་དམ་བཅའ་བྱེད་པ་ཡིན་ན མཁས་པ་རྣམས་ཞེས་པའི་མང་ཚིག་མི་
འཐད་ཅིང་། རྗེས་འཇུག་གི་མཁས་པ་རྣམས་ལ་ཁ་འཕངས་པའི་ཚིག་ཏུ་མངོན་པའི་ཕྱིར་
རོ༑ ༑གཉིས་པ་ནི། མདོའམ་རྒྱན་ནི། སེང་བཟང་གི་ཇི་ཞིག་ལྟར་རྙེད་པ་མིན་ཏེ་སྔོན་ཉིད་ནས་
ལེགས་པར་གནས་པའི་ཕྱིར་རོ། ། བཞི་པ་ནི་སངས་རྒྱས་ཀྱི་དབང་གིས་རང་གི་ཤེས་རབ་ཀྱི་



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མ་རྙེད་ན། ཡུམ་དོན་ཁྱད་པར་ཅན་རྟོགས་པར་ཇི་ལྟར་འགྱུར་རོ། །
གཞན་ཡང་དབྱིག་གཉེན་གྱིས་སངས་རྒྱས་ཀྱི་དབང་གིས་ཇི་ལྟར་མ་རྙེད་ཅེས་བྱ་བའི་
དོགས་པ་འཇུག་པའི་གོ་སྐབས་མེད་དེ། དབྱིག་གཉེན་གྱི་སེམས་ཙམ་པར་བརྗོད་ཟིན་པའི་
ཕྱིར་དང་། གཞན་དུ་སངས་རྒྱས་ཀྱི་འཕྲིན་ལས་མི་འཇུག་པ་ལའང་རྒྱུ་མཚན་བསྟན་དགོས་
ལ༑ དེ་ཡང་སེམས་ཙམ་པ་ཡིན་པ་ལས་མི་འདའ་བ་ཡིན་ལ། དེ་སྔོན་ཉིད་དུ་གྲུབ་ཟིན་པའི་
ཕྱིར་སངས་རྒྱས་ཀྱི་དབང་གིས་མ་རྙེད་པ་ལ་རྒྱུ་མཚན་བརྒྱུད་པ་དོན་མེད་པ་ཡིན་ནོ། །
འཐད་པའི་ཕྱོགས་གང་ཞེ་ན། ཕལ་ཆེར་ཕྱོགས་གཞན་དུ་བཤད་ཟིན་ལ། སངས་རྒྱས་
དབང་གིས་རྙེད་ཅེས་བྱ་བའི་གཞུང་འདིས་ནི། རང་ཉིད་སངས་རྒྱས་ལ་དད་པ་དང་། དངོས་
སུ་རང་མཐུ་ཆུང་ཞིང་སློབ་དཔོན་དབྱིག་གཉེན་ལ་སོགས་རང་མཐུ་ཆེ་བར་བསྟན་ནས་
ཤུགས་ཀྱིས་རང་ཉིད་ལ་སངས་རྒྱས་ཀྱི་དབང་གིས་ཤེས་རབ་རྒྱས་པ་དང་། གཞན་ལ་དེ་
མེད་པར་བསྟན་ནོ། ། རྣམ་པ་ཀུན་ཏུ་ཞེས་སོགས་ཀྱིས་དོན་ལ་ཡུམ་དོན་རྣམ་པ་ཀུན་ཏུ་བདག་
གི་མངོན་སུམ་གྱི་སྤྱོད་ཡུལ་མིན་ཡང་ཞེས་བྱ་བ་དང་། སངས་རྒྱས་ཀྱི་དབང་གིས་རྙེད་པ་མ་
གཏོགས་རང་དབང་དུ་རྣམ་པ་ཀུན་ཏུ་བདག་གི་སྤྱོད་ཡུལ་མིན་ཞེས་འཆད་པ་རྣམས་ནི་ནོར་
བ་ཡིན་ཏེ། དེ་དག་ནི་དོན་ལ་གནས་པས་ཁེངས་སྐྱུང་བར་མི་འགྱུར་སྲིད་པའི་ཕྱིར་རོ། །
འཕགས་པ་བྱམས་པས། ཞེས་བྱ་བའི་སྐབས་འདིར། མཆོད་བརྗོད་ཀྱི་དགོས་པ་ལ་ཁ་
ཅིག་བུ་སོགསརང་དོན་གྱི་དགོས་པ་ཡོད་དེ། རང་ཉིད་དམ་པའི་སྤྱོད་པ་དང་མཐུན་པར་སྟོན་
པའི་ཕྱིར་ཞེས་བྱ་བ་ནི། གཞན་དོན་གྱི་དགོས་པ་ཡོད་དེ། གཞན་དག་དང་བ་བསྐྱེད་པའི་ཆེད་
དུ་ཡིན་པའི་ཕྱིར་ཞེས་འཆད་པ་ནི་མི་རིགས་ཏེ དེ་ལྟ་ན་སྟོན་པ་དང་། ཞེས་ཟླས་དབྱེ་བའི་
ཚིག་སྨོས་ནའང་སྐྱོན་མེད་པར་འགྱུར་བ་ལས། བདེ་བར་སྟོན་པས་ལྟད་མི་མགུ་བའི་ཕྱིར་རྟ་
རྒྱུག་ཅེས་པ་ལྟར་དགོས་པ་འོག་མ་སྦྲེལ་དགོས་པའི་ཕྱིར་ཏེ། གཞན་དུ་ན་སྟོན་པས་ཞེས་པའི་
ག10-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
དབྱེ་ཚིག་དོན་མེད་པར་འགྱུར་བའི་ཕྱིར་རོ། ། ཡང་རྒྱལ་ལ་དག་དགོས་པ་འདི་གཉིས་རང་
དོན་དང་གཞན་དོན་དུ་སྦྱོར་བ་མི་འཐད་དེ རང་ཉིད་དམ་པར་ཤེས་པའང་གཞན་དོན་དུ་
ཡིན་ཟེར་བ་ནི་མི་འཐད་དེ། དེ་ལྟ་ན་ཆོས་སྐུའང་གཞན་དོན་དུ་ཡིན་པས་སྐུ་ལ་དོན་གཉིས་སུ་
འབྱེད་པ་མི་འཐད་པར་འགྱུར་བའི་ཕྱིར་རོ། ། དེས་ན་རང་ཉིད་དམ་པའི་སྤྱོད་པ་དང་མཐུན་
པར་སྟོན་པས་གཞན་དག་དང་བ་སྐྱེད་ཅེས་བྱ་བ་འདི་ནི་བདེ་བར་སྟོན་པས་ལྟད་མིམགུ་
བའི་ཆེད་དུ་རྟ་རྒྱུག་ཅེས་པ་འདིར། རྟ་རྒྱུག་པའི་དགོས་པ་བདེ་བར་སྟོན་པ་དང༌། དེའང་ལྟད་
མི་མགུ་པའི་ཆེད་དུ་ཡིན་པ་ལྟར་དང་བས་རང་ཉིད་དམ་པའི་སྤྱོད་པ་དང་མཐུན་པར་སྟོན་ལ།
སྟོན་པ་ཡང་གཞན་དང་བ་སྐྱེད་པའི་ཆེད་དུ་སྟེ་ཡི་གེའི་དོན་ནི་དེ་ལྟར་གནས་པ་ཡིན་
ནོ༑ ༑ཡང་དང་བ་ལ་དགོས་པ་ཅི་ཡོད་ན་དོན་གྱིས་འཇུག་པ་དང་། རྒྱུ་མཚན་ཅི་ཡོད་ན་
ལེགས་པ་ཐམས་ཅད་ཐོབ་པའི་རྒྱུ་ཡིན་ནོ། ། ཞེས་འཆད་པ་ནི་ནོར་ཏེ། དགོས་པ་དང་རྒྱུ་
མཚན་དེ་དག་གོ་ལྡོག་ནའང་སྐྱོན་མེད་པའི་ཕྱིར་རོ། ། ཡང་དེ་དག་རིམ་པ་ལྟར་དང་བའི་
དགོས་པ་དང་། དང་བའི་འབྲས་བུར་འཆད་པའང་འཁྲུལ་ཏེ། དེ་དག་གོ་ལྡོག་ན་སྐྱོན་མེད་
པའི་ཕྱིར་རོ། །དེས་ན་དང་བའི་དགོས་པ་ནི་འཇུག་པ་དང༌། ཉིང་དགོས་ནི་ལེགས་མཆོག་ཐོབ་
པ་ཡིན་ནོ། །
དོན་གྱི་འཇུག་པ་ཞེས་བྱ་བ་འདིར། ངེས་ལེགས་ཀྱི་དོན་གྱིས་འཇུག་པའི་ཆེད་དུ་ཞེས་
སྔ་རབསཟེར་བ་ནི་སྙིང་པོ་མེད་དེ། བཅོམ་ལྡན་འདས་ལ་ཡོན་ཏན་རིན་པོ་ཆེ་ཕུལ་དུ་དབྱུང་དུ་
མེད་ཅིང་དཔག་ཏུ་མེད་པའི་འབྱུང་གནས་ལ་འཇུག་པའི་ཆེད་དུ་ཞེས་པ་འདི་དང་ཟློས་པར་
འགྱུར་བའི་ཕྱིར་རོ།། ཡང་འགའ་ཞིག་འཇུག་པའི་དོན་གྱི་ཆེད་དུ་འདོན་པ་དེ་ཡང་ཕྱིནཅི་
ལོག་སྟེ། དེ་ལྟ་ན་འཇུག་པའི་ཆེད་དུ་ཞེས་སྨོས་པས་ཆོག་པར་འགྱུར་བའི་ཕྱིར་རོ། །ཡང་། སོ་
སོ་རང་གི་རིག་པའི་ཡེ་ཤེས་ཀྱིས་དང་བ་ཞེས་གཞི་མཐུན་དུ་སྦྱོར་བ་ཡང་རྣམ་པར་འཁྱམས་
t
1



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པ་ཡིན་ཏེ། འདིར་ཡེ་ཤེས་དང་བར་བྱེད་ན་དང་བ་ལས་མཆོག་ཐོབ་པའི་རྒྱུ་ཡིན་ནོ ། ཞེས་
འཛིན་པ་པོ་མ་བསྟན་པར་འགྱུར་བ་དང་། ལེགས་མཆོག་ཐོབ་པ་འདི་གཞན་དག་དང་བ་
སྐྱེད་པའི་ཉིང་དགོས་སུ་མ་འབྲེལ་བར་འགྱུར་བའི་ཕྱིར་རོ། །ཡང་ཁ་ཅིག་སོ་སོ་རང་གིས་རིག་
པའི་ཡེ་ཤེས་མཉམ་བཞག་ཏུ་སྨྲ་བ་ཡང་འཁྲུལ་ཏེ། མཉམ་བཞག་གི་རྒྱུ་འབྲས་ཀྱི་འབྲེལ་བ་མི་
འཛིན་པའི་ཕྱིར་རོ། །
གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར། ཞེས་བྱ་བ་ལ་སོགས་པ་འདིར་དང་
བ་སྐྱེད་པའི་རྒྱུ་མཚན་དཔྱད་པ་ལ། མི་འཐད་པའི་ཕྱོགས་དང་། འཐད་པའི་ཕྱོགས་དང་།
ཀླན་ཀ་སྤང་བའོ། །མི་འཐད་པའི་ཕྱོགས་གང་ཞེ་ན། གཞུང་དང་པོ་གནོད་པ་མ་མཐོང་བའི་རྒྱུ་
མཚན་ལ་སོགས་པ་ལ་སྦྱོར་བ་དང་། གཞུང་ཕྱི་མ་སྒྲུབ་བྱེད་མཐོང་བའི་རྒྱུ་མཚན་ལ་སོགས་
པ་ལ་སྦྱོར་བ་དང་། གནོད་པ་མ་མཐོང་བའི་དོན་གཞན་དུ་རྟོགས་པ་དང་། སྒྲུབ་བྱེད་མཐོང་
བའི་དོན་གཞན་དུ་རྟོག་པའོ། ། དང་པོ་ནི་ཁ་ཅིག་སྔ་ཕྱིན་རེ། དང་བ་སྐྱེད་པའི་རྒྱུ་མཚན་གཉིས་
ལས། གནོད་པ་མ་མཐོང་ནས་དང་བ་སྐྱེད་པ་ནི། གཅིག་དང་དུ་མའི་ངོ་བོ་ཉིད་དང་བྲལ་བའི་
ཕྱིར་ཞེས་བྱ་བ་ལ་གནོད་པ་མ་མཐོང་ནས་ཞེས་བྱ་བའི་བར་གྱིས་བསྟེན་ཏོ་ཞེས་ཟེར་རོ། ། དེ་
ནི་ཡི་གེའི་དོན་མ་ཡིན་ཏེ། དེ་ལྟ་ན་གནོད་པ་མ་མཐོང་བ་དང་། ཞེས་ཟླས་དབྱེའི་ཚིག་སྨོས་
ནའང་འགལ་བ་མེད་པར་འགྱུར་བ་ལས། ནས་ཞེས་བྱ་བའི་བྱེད་ཚིག་སྨོས་པའི་ཕྱིར་དང་།
གནོད་པ་མ་མཐོང་བ་དང་། ཡུམ་སྲིད་ཅེས་བྱ་བ་ལ་ཡང་འབྲེལ་མེད་དུ་གྱུར་བའི་ཕྱིར་
རོ༑ ༑གཉིས་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་ནས་སྲིད་དོ་ཞེས་པའི་བར་གྱི་སྒྲུབ་
བྱེད་མཐོང་བའི་རྒྱུ་མཚན་སྟོན་ནོ་ཞེས་ཟེར་རོ། ། འདི་ནི་སྙིང་པོ་མེད་དེ། ཤེར་ཕྱིན་ཚུལ་
གསུམ་པ་ཅན་སངས་རྒྱས་སོགས་སྐྲུན་ཞེས་བྱ་བ་ནི། ཡུམ་ཞེས་བྱ་བ་ཙམ་གྱི་དོན་ཡིན་པས་
ན་ཡུམ་མེད་པ་ལ་གནོད་པ་མ་མཐོང་ནས་ཡུམ་སྲིད་ཅེས་གཞུང་སྔ་མས་བསྒྲུབ་པར་བྱ་བའི་



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དམ་བཅའ་ཙམ་ཞིག་བསྟན་གྱི། སྒྲུབ་གཞན་ཅི་ཡང་མ་མཐོང་བའི་ཕྱིར་རོ། །དེས་ན་གཞུང་ཕྱི་
མའི་སྐབས་འདིར། རྟེན་བསྟན་པ་ལ་སོགས་པའི་སྒྲུབ་བྱེད་བརྗོད་པ་ནི་རྣམ་འགྲེལ་མཛད་
པས་བརྩེ་སོགས་མཐར་ཕྱིན་པར་འགྱུར་བའི་སྒྲུབ་བྱེད་གསུངས་པ་དེ་དག་འདིར་ཕྱོགས་
གང་དུ་གློན་པའི་གཏོལ་མེད་བཞིན་དུ་སྦྱོར་བ་ཡིན་པས་བཤད་པས་ཕོངས་པའི་ཊིཀ་བྱེད་དེ་
ཐམས་ཅད་ནི་གཞུང་དོན་ལས་རྣམ་པར་འཁྱམས་པ་ཡིན་ནོ ། གསུམ་པ་ནི། ཀུཕྱོགནོད་པ་མ་
མཐོང་། གང་ལ་ན་ཡུམ་ལའོ། ། གང་གིས་ན་ཡུམ་ལ་གནོད་ན། གཅིག་དང་དུ་བྲལ་ལ་སོགས་
པའི་ཚད་མས་གནོད་དགོས་པ་ལས་དེ་དག་གིས་མི་གནོད་པའི་ཕྱིར་ཏེ། ཡུམ་སྐྱེ་བ་ཀུན་རྫོབ་
ཏུ་ཡིན་ལ། དེ་དག་གིས་ནི་ལམ་བདེན་སྐྱེ་འགོག་པའི་ཕྱིར་རོ། ། ཞེས་འཆད་པ་ནི་མི་ཤེས་
བཞིན་དུ་བསྙེན་བཀུར་བགྱིས་དབེན་བཅོས་ནས་གཞུང་འགྲེལ་བྱེད་པ་ཡིན་ཏེ ཡུམ་ལ་
གནོད་ན་གཅིག་དང་དུ་བྲལ་ལ་སོགས་པའི་རིགས་པ་འདི་དག་གིས་གནོད་པ་ལ་རྒྱུ་མཚན་
འདི་ལྟར་ཡོད་དེ། གནོད་ན། རིགས་པ་གཞན་གྱིས་གནོད་ནའང་ཅི་ཞིག་འགལ། འོན་ཏེ་
རིགས་པ་གཞན་གྱི་མི་གནོད་པའི་ཕྱིར་སྙམ་ན་ནི་གཅིག་དང་དུ་བྲལ་གྱི་རིགས་པས་ཀྱང་མི་
གནོད་པའི་ཕྱིར་རོ། ། གཞན་ཡང་རྟོགས་ལྡན་གྱིས་མཆོད་བརྗོད་ཀྱི་ཚིགས་བཅད་ལས་ཡོན་
ཏན་ཕུན་སུམ་ཚོགས་པ་དང་ལྡན་པའི་ཡུམ་འདི་ལྟ་བུ་ཡོད་པར་ཐོས་པ་ན་ཅི་ཡུམ་དེ་ལ་
གཅིག་དང་དུ་བྲལ་གྱི་རིགས་པས་གནོད་དམ་མི་གནོད། འོན་ཏེ་མི་གནོད་ན་ཁོ་བོ་དང་ནས་
འཇུག་གོ་སྙམ་དུ་དཔྱོད་པ་མི་སྲིད་པའི་ཕྱིར་དང་། སྲིད་དུ་ཆུག་ན་ཡང་གཅིག་དང་དུ་བྲལ་
སོགས་པའི་རིག་པ་འདི་དག་གིས་མི་གནོད་པས་དང་ན་ཆོས་ཐམས་ཅད་ལ་དངབར་ཧ་ཅང་
ཐལ་བའི་ཕྱིར་རོ། ། །
གཞན་ཡང་གཅིག་དང་དུ་བྲལ་ལ་སོགས་པའི་ཚད་མ་འདི་དག་ནི སྐབས་འདིར་གཞི་
ལམ་རྣམ་པ་རྣམས་བདེན་པའི་སྐྱེ་མེད་དུ་བསྒྲུབས་ནས། སྤྱིར་གཞུང་དབུ་མར་གནས་པར་བྱ་
-13-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བ་དང་། བྱེ་བྲག་ཏུ་རྣལ་འབྱོར་དཔྱོད་པའི་དབུ་མའི་ཚུལ་གསལ་བའི་ཕྱིར་བསྟན་པ་མིན་
པར་འགྱུར་ཏེ། ཡུམ་ལ་མི་གནོད་དོ་ཞེས་བྱ་བ་ཙམ་གྱི་དོན་དུ་བསྟན་པའི་ཕྱིར་རོ། །གང་དག་
སྐྱེ་མེད་ལ་སྐྱེ་བ་ཡོད་དོ་ཞེས་བྱ་བས་གནོད་པ་མ་མཐོང་ཞེས་སྨྲ་བ་དེ་ཡང་མི་འགྲིག་སྟེ ཡུམ་
ལ་གནོད་པ་མ་མཐོང་ཞེས་བྱ་བ་སྐབས་དོན་དུ་མཐོང་བའི་ཕྱིར་དང་། གཞན་དུ་ན་གཞི་ལ་
གནོད་པ་མ་མཐོང་ཞེས་བྱ་བ་ལ་སོགས་པར་ཡང་རིགས་པ་མཚུངས་པའི་ཕྱིར་རོ། །བཞི་པ་ནི།
གཞུང་ཕྱི་མ་རིགས་པའི་སྒྲུབ་བྱེད་མཐོང་བ་ལ་སྦྱོར་བ་མི་འཐད་དེ། དངོས་པོ་སྟོབས་ཤུགས་
ཀྱི་སྒྲུབ་བྱེད་མཐོང་ན་གནོད་པ་མ་མཐོང་བ་ཙམ་ལས་གཞན་མེད་པའི་ཕྱིར་རོ་ཞེས་འཆད་པ་
ནི་བཞད་གད་ཀྱི་གནས་ཡིན་ནོ། ། ལུང་འཁྲུལ་བ་ནི་སྒྲུབ་བྱེད་མིན་ལ་ལུང་རྣམ་དག་གི་སྒྲུབ་
བྱེད་མཐོང་ན་རིགས་པས་གནོད་པ་མ་མཐོང་བ་ཤུགས་ཀྱིས་འགྲུབ་པར་མཚུངས་པའི་ཕྱིར།
ད་ལྟ་ན་རྟགས་གཉིས་འགོད་པ་དོན་མེད་པའི་ཕྱིར་དང། རིགས་པའི་གཞུང་དག་ལས་
ཐམས་ཅད་མཁྱེན་པ་ཡོད་པ་ལ་གནོད་པ་མ་མཐོང་བ་དང་སྒྲུབ་བྱེད་མཐོང་བའི་ཚུལ་གཉིས་
ལ་སོགས་པ་གསུངས་པའི་ཕྱིར་དང་། མཁྱེན་གསུམ་གྱི་འཕགས་བཞི་སྐྱེད་པ་ཤིན་ཏུ་ལྐོག་
གྱུར་ཡིན་ན་བྱང་སེམས་འཕགས་པ་རྫོགས་པའི་བྱང་ཆུབ་ལས་ཕྱིར་མི་ལྡོགས་པའི་རྟགས་
ཁྱབ་རྣམས་ལུང་ཙམ་གྱི་སྒྲུབ་པའི་ཕྱོགས་ལ་སྐྱོན་བརྗོད་པ་དང་འགལ་བའི་ཕྱིར་རོ། །
འཐད་པའི་ཕྱོགས་གང་ཞེ་ན། ཤེས་རབ་ཀྱི་ཕ་རོལ་ཏུ་ཕྱིན་པ་ཐམས་ཅད་མཁྱེན་པ་
ཉིད་གསུམ་གྱི་བདག་ཉིད་ཚུལ་གསུམ་པ་ཅན་ཉན་རང་སྐྲུན་པར་མཛད་པ་གདོན་མི་ཟ་བར་
སྲིད་དེ། དེ་འདྲའི་ཡུམ་དེ་ཡོད་པ་ལ་གནོད་པ་མ་མཐོང་བའི་ཕྱིར་ཏེ། བདེན་པའི་གཅིག་དང་
དུ་མའི་ངོ་བོ་ཉིད་དང་བྲལ་བའི་ཕྱིར་ཞེས་བྱ་བའི་ཚད་མས་གཞི་བདག་གིས་སྐྱེ་བ་མེད་པར་
ཡོངས་སུ་ཤེས་པ་ཉིད་ཉན་ཐོས་ཞི་བ་འཚོལ་རྣམས་ཞེས་སོགས་ཀྱི་མཆོད་བརྗོད་ཀྱི་ཚིགས་
སུ་བཅད་པའི་དོན་གྱི་དམ་ཚིག་གི་ཉན་རང་གི་ཡུམ་ཡིན་པའི་ཕྱིར་རོ། ། དེ་ཇི་ལྟར་གྲུབ་ན།
[4



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
རྗེས་དཔག་ཚད་མས་ཤེས་པ་མྱོང་བས་འགྲུབ་ཅིང་། མངོན་སུམ་ཚད་མས་ཤེས་པ་རྟགས་
ལས་འགྲུབ་པའི་ཕྱིར་རོ། ། །
ཡང་ཤེས་རབ་ཀྱི་ཕ་རོལ་ཏུ་ཕྱིན་པ་ཐམས་ཅད་མཁྱེན་པ་ཉིད་གསུམ་གྱི་བདག་ཉིད་
ཚུལ་གསུམ་པ་ཅན་བྱང་སེམས་སྐྲུན་པར་མཛད་པ་གདོན་མི་ཟ་བར་སྲིད་དེ། དེ་འདྲའི་ཡུམ་
ཡོད་པ་ལ་གནོད་པ་མ་མཐོང་བའི་ཕྱིར་ཏེ། གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར་
ཞེས་བྱ་བ་ལ་སོགས་པའི་ཚད་མས་ལམ་བདེན་པའི་སྐྱེ་བ་མེད་པར་ཡོངས་སུ་ཤེས་པ་ཉིད་
མཆོད་བརྗོད་ཀྱི་ཚིགས་སུ་བཅད་པའི་དོན་གྱི་མཚན་ཉིད་ཀྱི་བྱང་སེམས་ཀྱི་ཡུམ་ཡིན་པའི་
ཕྱིར་དང་། དེའང་ཇི་ལྟར་འགྲུབ་ན་སྔ་མ་ལྟར་རོ། །
ཡང་ཤེས་རབ་ཀྱི་ཕ་རོལ་ཏུ་ཕྱིན་པ་ཐམས་ཅད་མཁྱེན་པ་ཉིད་གསུམ་གྱི་བདག་ཉིད་
ཚུལ་གསུམ་པ་ཅན་སངས་རྒྱས་སྐྲུན་པ་མཛད་པ་གདོན་མི་ཟ་བ་སྲིད་དེ དེ་འདྲའི་ཡུམ་ཡོད་
པ་ལ་གནོད་པ་མ་མཐོང་བའི་ཕྱིར་ཏེ། གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར་ཞེས་
བྱ་བ་ལ་སོགས་པའི་ཚད་མས་རྣམ་པ་བདེན་པའི་སྐྱེ་བ་མེད་པར་ཡོངས་སུ་ཤེས་པ་ཉིད་
མཆོད་བརྗོད་ཀྱི་ཚིགས་སུ་བཅད་པའི་དོན་གྱི་དམ་ཚིག་གི་སངས་རྒྱས་ཀྱི་ཡུམ་ཡིན་པའི་
ཕྱིར། དེའང་ཇི་ལྟར་འགྲུབ་ན་སྔ་མ་ལྟར་རོ། ། འོ་ན་རྗེས་དཔག་ཚད་མས་གཞི་ལམ་རྣམ་པ་
རྣམས་བདེན་པའི་སྐྱེ་མེད་དུ་གསར་དུ་ཤེས་པ་ཇི་ལྟར་མྱོང་བས་འགྲུབ་ཅེ་ན གཅིག་དང་དུ་
བྲལ་སོགས་པའི་རྟགས་ལ་བརྟེན་ནས་གཞི་ལམ་རྣམ་པ་རྣམས་བདེན་པའི་སྐྱེ་མེད་དུ་ཤེས་པ་
ན་འགྲུབ་བོ། །
གཞི་ལམ་རྣམ་པ་ཐམས་ཅད་བདེན་པའི་སྐྱེ་མེད་དུ་རང་གི་ཇི་ལྟར་འགྲུབ་སྙམ་ན་
འདི་ལ་རིགས་པ་བཞི་སྟེ། དངོས་པོ་རྣམས་ཀྱི་ངོ་བོ་ལ་དཔྱད་ནས་འགོག་པ་གཅིག་དང་དུ་
བྲལ་གྱི་གཏན་ཚིགས་དང་། རྒྱུ་ལ་དཔྱད་ནས་འགོག་པ་རྡོ་རྗེ་གཟེགས་མའི་གཏན་ཚིགས་
-15-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དང༌། འབྲས་བུ་ལ་དཔྱད་ནས་འགོག་པ་ཡོད་མེད་སྐྱེ་འགོག་གི་གཏན་ཚིགས་དང། གཉིས་ཀ་
ལ་དཔྱད་ནས་འགོག་པ་མུ་བཞི་སྐྱེ་འགོག་གི་གཏན་ཚིགས་སོ། ། དང་པོ་ལ། གཅིག་དང་དུ་
བྲལ་གྱི་རྟགས་དགོད། བཀོད་པའི་ཚུལ་སྒྲུབ། གྲུབ་པ་མདོ་དང་སྦྱར་བ་དང་། སྦྱོར་བའི་རང་
བཞིན་ངེས་པར་བྱ་བའོ། །དང་པོ་ནི། གང་བདེན་པའི་གཅིག་དང་དུ་མ་དང་བྲལ་བ་ནི་བདེན་
པའི་རང་བཞིན་མེད་དེ། གཟུགས་བརྙན་བཞིན། དངོས་པོ་རྣམས་ཀྱང་བདེན་པའི་གཅིག་
དང་དུ་མ་དང་བྲལ་བ་ཡིན་ནོ། །ཚུལ་སྒྲུབ་པ་ལ་གཉིས་ཏེ། ཕྱོགས་ཆོས་སྒྲུབ་པ་དང་། ཁྱབ་པ་
སྒྲུབ་པའོ། ། དང་པོ་ལ་བདེན་པའི་གཅིག་དགག་པ་ནི། རགས་པ་བུམ་པ་ལ་སོགས་པ་ནི་
གཅིག་མ་ཡིན་ཏེ། སྒྲིབ་མ་བསྒྲིབས་ལ་སོགས་པ་དུ་མར་སྣང་བའི་ཕྱིར་རོ། ། རྡུལ་ཕྲ་མོ་ཡང་
གཅིག་མིན་ཏེ། རྡུལ་ཕྲན་གཞན་ལ་བལྟ་བའི་ངོས་དུ་མ་དང་ལྡན་པས་ཆ་དུ་མར་སྣང་བའི་
ཕྱིར་དང་། གཞན་དུ་ངོས་གཅིག་ལས་མེད་ན་ཕྱོགས་བཅུའི་རྡུལ་ཐམས་ཅད་གོག་པ་གཅིག་
ནས་ཅིག་ཅར་སྦྱོར་དགོས་པས། རགས་པ་རྩོམ་པ་མི་སྲིད་པར་འགྱུར་བའི་ཕྱིར་རོ། ། དེ་ལྟ་
བུའི་དོན་མེད་པ་ན་སྒོ་ལྔའི་ཤེས་པ་དང་དེའི་རྗེས་སུ་འབྲང་བའི་ཡིད་ཀྱང་མེད་དེ དེ་དག་ནི་
དོན་ལས་འབྱུང་དགོས་པའི་ཕྱིར་རོ། །ནམ་མཁའ་ལ་སོགས་པ་འཛིན་པའི་ཤེས་པའང་གཅིག་
མིན་ཏེ། ཡི་གེའི་རྣམ་པ་སྣ་ཚོགས་སུ་སྣང་དགོས་པས་རྣམ་པ་སྣ་ཚོགས་སུ་འབྲེལ་བའི་ཕྱིར་
དེ་ལྟར་བདེན་པའི་གཅིག་མེད་པ་ན་དུ་མ་ཡང་མེད་དེ དུ་མ་ནི་གཅིག་བསགས་པའི་
ཕྱིར་རོ། ། གལ་ཏེ་སྔར་ནི་དུ་མ་ཡིན་པས་གཅིག་ཡིན་པ་བཀག་ལ། འདིར་ནི་གཅིག་མེད་པས་
དུ་མ་ཡིན་པ་འགོག་པ་འགལ་ཏེ། གཅིག་མེད་པར་མ་གྲུབ་པའི་ཕྱིར་དང་། དུ་མ་ཡིན་པར་
བསྒྲུབས་པའི་ཕྱིར་རོ། །ཞེ་ན། དེ་ནི་ཉེས་པ་མེད་དེ། སྔར་ནི་དོན་ཤེས་ཐམས་ཅད་ཀྱི་སྟེང་དུ་
བདེན་པའི་གཅིག་མི་སྲིད་པའི་ཕྱིར་བསྟན་ནས་དེ་ཉིད་འདིར་རྟགས་སུ་སྦྱོར་བ་ཡིན་པའི་
-f6-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
ཕྱིར་དང་། སྔར་ནི་སྣང་ཙམ་གྱི་དུ་མ་རྟགས་སུ་བཀོད་ནས་བདེན་པའི་གཅིག་ཡིན་འགོག་པ་
ཡིན་ལ། འདིར་ནི་བདེན་པའི་གཅིག་མི་སྲིད་པ་རྟགས་སུ་བཀོད་ནས་བདེན་པའི་དུ་མ་ཡིན་
པ་འགོག་པའི་ཕྱིར་རོ། །
ཁྱབ་པ་སྒྲུབ་པ་ནི། བདེན་པའི་གཅིག་དང་དུ་མ་དང་བྲལ་བ་ལ་བདེན་པར་མེད་པས་
ཁྱབ་སྟེ། གཅིག་དང་དུ་མ་གང་ཡང་མ་ཡིན་པའི་དངོས་པོ་མི་སྲིད་པའི་ཕྱིར་རོ། ། གལ་ཏེ་
འདིར་གཟུགས་བརྙན་དཔེར་མི་རུང་སྟེ་འགའ་ཞིག་དོན་ཡིན་པ་དང་འགའ་ཞིག་སེམས་ཡིན་
པར་འདོད་པས། ཆོས་ཅན་དངོས་པོའི་ནང་དུ་འདུ་བའི་ཕྱིར་རོ་ཞེས་ཟེར་རོ། ། ཉེས་པ་དེ་ནི་
མེད་དེ། སེམས་ཡིན་ན་ཡུལ་རིག་དགོས་པ་ལས་མི་རིག་པ་དང་། མེ་ལོང་གི་སྟེང་ན་ཡོད་ན་
ཕྱིས་པས་དག་པར་འགྱུར་བ་དང་། ཕག་ན་ཡོད་ན་མེ་ལོང་གི་ཁ་རིམ་གསལ་བ་ན་ཤིན་ཏུ་
གསལ་བར་མཐོང་བར་འགྱུར་བའི་ཕྱིར་རོ། ། ཞེས་བཀག་ནས་རྫུན་པའི་དངོས་པོར་བསྒྲུབས་
ཏེ་དཔེར་བྱེད་པ་ཡིན་ལ། དེ་ཡི་ཚེ་ན་གཟུགས་བརྙན་མ་གཏོགས་པའི་དངོས་པོ་རྣམས་ཆོས་
ཅན་དུ་འཛིན་པའི་ཕྱིར་རོ། ། །
གྲུབ་པ་མདོ་དང་སྦྱར་བ་ནི། ལང་ཀར་གཤེགས་པ་ལས། ཇི་ལྟར་མེ་ལོང་ངོས་དག་
ལ༑ ༑གཅིག་དང་གཞན་ཉིད་སྤངས་པའི་གཟུགས། །སྣང་ཡང་དེ་ན་ཡོད་མ་ཡིན ། དེ་བཞིན་
དངོས་ལ་རང་བཞིན་མེད། ། ཅེས་བཀའ་བསྩལ་པའི་ཕྱིར་རོ། ། དེ་ནི་སྦྱོར་བའི་རང་བཞིན་
ངེས་པར་བྱ་སྟེ། འདི་ལ་གསུམ་སྟེ། ཆོས་ཅན་ལ་དཔྱད་པ་དང་། ཆོས་ལ་དཔྱད་པ་དང་
།
རྟགས་ལ་དཔྱད་པའོ། ། དང་པོ་ནི། ཆོས་ཅན་ངོ་བོས་མ་གྲུབ་ན། རི་བོང་གི་རྭའི་རྣོ་རྟུལ་ལྟར་
གཞི་མེད་པའི་ཆོས་དཔྱོད་པ་མི་འཐད་ལ། གྲུབ་ན་ཆོས་ཐམས་ཅད་རང་བཞིན་མེད་པར་
ཉམས་སོ་ཞེས་དངོས་པོར་སྨྲ་བ་རྒོལ་མ ཀླན་ཀ་འདི་ནི་བདག་དང་ཕྱི་རོལ་ལ་སོགས་ཇི་ལྟར་
འགོག་པ་དག་ལ་ཡང་འཇུག་ལོ། རྣལ་མ་ནི་འདི་ཡིན་ཏེ། དོན་དམ་པར་ཆོས་དཔྱོད་པ་མེད་
-17-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཅིང་ཐ་སྙད་དུ་དཔྱོད་ཀྱང་གྲུབ་པས་ཀླན་ཀ་ཅི་ཡང་མེད་དོ། ། གཞན་ཡང་དངོས་པོ་བདེན་པ་
ཆོས་ཅན་དུ་འཛིན་ན་རང་ཉིད་ལ་མ་གྲུབ་ལ། རྫུན་པ་ཆོས་ཅན་དུ་འཛིན་ན་ཕ་རོལ་པོ་ལ་མི་
གྲུབ་ཅིང་། རྣམ་པ་གཞན་ཡང་མི་སྲིད་དོ། ། ཞེ་ན། དེ་ནི་ཉེས་པ་མེད་དེ། རང་གིས་རྫུན་པ་
དང༌། གཞན་གྱིས་བདེན་པར་འཛིན་པས་དེ་དག་གི་ངོར་གཉིས་མིན་གྱི་ཕུང་གསུམ་མེད་
ཅིང་། དེ་ལྟར་གཟུང་བྱའི་དངོས་པོ་དེ་ཉིད་མཐུན་སྣང་དུ་དངོས་པོ་ཉིད་ཡིན་པར་གྲུབ་པས་
གཞུང་ལུགས་ཀྱིས་བྱས་པའི་ཁྱད་པར་དངོས་སུ་སྨོས་པར་བྱེད་པ་མིན་ཏེ གཟུང་ན་སྒྲ་རྟག་
པའམ་མི་རྟག་པ་གང་རུང་ཆོས་ཅན་དུ་བཟུང་བ་བཞིན་དཔག་འདོད་ཀྱི་ཆོས་དཔྱོད་པ་མི་
སྲིད་པའི་ཕྱིར་རོ། ། གལ་ཏེ་དངོས་པོ་མཐའ་དག་ཚོགས་པ་ཆོས་ཅན་དུ་མ་གྲུབ་ལ་མདུན་གྱི་
ཉི་ཚེ་བ་ཡིན་ན་སྟོང་པ་ཉིད་ཉི་ཚེ་བར་འགྱུར་བས་གང་ལྟར་ཡང་མ་གྲུབ་བོ་ཞེ་ན། གང་ལ་
ཞེན་པ་ཞུགས་པའམ་མདུན་ན་སྣང་བ་འདི་ཡིན་ཞེས་ནི་མི་བྱ་སྟེ། སྐྱོན་སྔ་མར་འགྱུར་བའི་
ཕྱིར་རོ། ། དེས་ན་དངོས་པོ་ཙམ་ལྡོག་རང་དང་གཞན་གྱི་མངོན་སུམ་པ་ཉིད་ཡིན་ནོ ། དེ་ནི་
ཕྱོགས་ཕལ་པ་ཡིན་ཏེ། ཞེན་པ་མ་ཞུགས་པ་ལ་དོན་མེད་པ་དང་། མངོན་སུམ་གྱི་གྲུབ་པ་ཡང་
ཉི་ཚེ་བར་འགྱུར་བའི་ཕྱིར་རོ་ཞེས་དོགས་མ། ལོག་པ་སོ་སོ་བ་བློ་ལ་མི་སྣང་བས་ཞེན་པར་
ངེས་པ་ད་ལྟ་མེད་པ་དང། མཐོང་བའི་སྟེང་གི་དངོས་པོའི་རྣམ་དཔྱོད་མངོན་སུམ་གྱིས་མི་
ལྡན་པ་དཔྱད་པར་གྲུབ་པ་འགའ་ཞིག་ཆོས་ཅན་མ་ཡིན་ན། ཆོས་ཅན་སྒྲུབ་བྱེད་གཞན་
དགོས་པས་ཐུག་པ་མེད་པའི་ཕྱིར་རོ། །དེས་ན་འདིར་ཆར་མ་བཅད་ཀྱི་སྣང་བ་རང་མཚན་པ་
མ་ཡིན་གྱི། གང་ལ་དངོས་པོར་བརྗོད་པའི་བརྡའི་འཇུག་ཡུལ་དེ་ཉིད་ཡིན་པས་ཀླན་ཀ་སྟོང་
ཕྲག་གི་ལྟ་བས་ཀྱང་ཟིལ་གྱིས་གནོན་པ་མ་ཡིན་ནོ། ། །
ད་ནི་ཆོས་ལ་དཔྱད་པར་བྱ་སྟེ། དེ་ལ་གཉིས། དགག་བྱའི་ཆོས་དང་། བསྒྲུབ་བྱའི་ཆོས་
ལ་དཔྱད་པའོ། ། དང་པོ་ནི། འདིར་སྐྱེ་སྣང་ཙམ་དགག་བྱར་འདོད་པ་དེ་ནི་ནམ་མཁའ་ལ་རི་
-18-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
མོ་བྱེད་པ་ཡིན་ཏེ། སྐྱེ་སྣང་ཙམ་དགག་མི་དགོས་པ་དང་། མི་ནུས་པ་དང་། དགག་བྱར་མ་
བཤད་པའི་ཡང་ཕྱིར་རོ། ། དེ་ལ་དགག་མི་དགོས་པ་ཡིན་ཏེ། སྐྱེ་སྣང་ཙམ་ལ་དམིགས་ཀྱང་
ཉེས་པ་མི་སྐྱེ་བའི་ཕྱིར་རོ། །དེ་ཉིད་ཀྱི་ན་ཇི་སྐད་དུ། སྣང་བའི་རང་གི་ངོ་བོ་ཉིད། །མངོན་སུམ་
རིག་པས་ཐམས་ཅད་རིག ། བདེན་པ་འཛིན་པ་ལོག་པ་ནི། ། དངོས་པོ་མ་སྐྱེས་སྟོན་པ་
ཡིན། །ཞེས་སྨྲས་ཤིང་། གཞན་ལས་ཀྱང་། ཇི་ལྟར་མཐོང་ཐོས་ཤེས་པ་དག །འདིར་ནི་བཟློག་
པར་བྱ་མིན་གྱི། ། འདིར་ནི་སྡུག་བསྔལ་རྒྱུར་གྱུར་པའི། ། བདེན་པར་རྟོགས་པ་བཟློག་བྱ་
ཡིན། ། ཞེས་འབྱུང་ངོ༌། ། དགག་མི་ནུས་པ་ཡང་ཡིན་ཏེ། རིགས་པ་མེད་པ་དང་། མངོན་སུམ་
གྱིས་གྲུབ་པ་དང་། དེ་ལ་རྟགས་ཞུགས་མ་ཞུགས་དཔྱད་ན་མི་འཐད་པ་དང་། རྣམ་པ་གཞི་
མེད་པས་སྐྱེས་བུ་ལ་མཁོ་བ་མེད་པའི་ཕྱིར་རོ། །དེ་ལ་རེ་ཞིག་རིགས་པ་མེད་པ་ཡིན་ཏེ། སྐྱེ་བ་
མེད་ན་ཡུལ་ཅན་གྱི་རིགས་པ་མེད་པ་དང་། དེ་མེད་ན་ཡུལ་གྱི་རིགས་པ་ཡང་མི་འཐད་པའི་
ཕྱིར་རོ། ། རིགས་པ་མེད་པར་འགོག་ན་ནི་ཧ་ཅང་ཐལ་བར་འགྱུར་རོ། ། དེ་ཉིད་ཀྱི་ཕྱིར་དེ་
སྐད་དུ། བདག་ནི་སྣང་བའི་ངང་ཅན་གྱི། །དངོས་པོ་འགོག་པར་མི་བྱེད་དེ། །དེ་ལྟ་བས་ན་སྒྲུབ་
པ་དང་། །དགག་པའི་རྣམ་གཞག་འཁྲུགས་པ་མེད། །ཅེས་སྨྲས་སོ། །སྐྱེས་སྣང་ཙམ་མངོན་སུམ་
དུ་གྲུབ་པའི་ཕྱིར་ཡང་དགག་མི་ནུས་ཏེ། ཚད་མས་གྲུབ་པའང་སེལ་ན་ཚད་མ་མཐའ་དག་ལ་
ཡིད་བརྟན་དུ་མི་རུང་བའི་ཕྱིར་རོ། ། དེའི་ཕྱིར་ཇི་དེ་སྐད་དུ། ཉམས་སུ་མྱོང་བ་འགའ་ཡང་
ནི༑ ༑དགག་པར་རིག་པ་མ་ཡིན་ནོ། ། ཚད་མས་གནོད་ན་ཚད་མའི་བདག ། ཡིད་བརྟན་དུ་ནི་
མི་འགྱུར་ཏེ། ། ཞེས་འཆད་དོ། ། དཔྱད་གཞི་མ་གྲུབ་པར་དཔྱད་པ་བྱེད་ན་ནི་འགལ་བ་ཁོ་ན་
ཡིན་ཏེ། དཔྱད་ཆོས་ཀྱང་མ་གྲུབ་པར་འགྱུར་བ་ཡིན་པའི་ཕྱིར་རོ། ། ཐམས་ཅད་དངོས་པོ་
མེད་པས་རྣམ་པར་གཞག་པ་ཐམས་ཅད་ནུབ་པར་འགྱུར་བའི་ཕྱོགས་འདི་ནི་ཁོ་བོ་ལ་སོགས་
པ་རྣམས་ཀྱིས་རྒྱང་རིང་དུ་དོར་བར་བྱ་བ་ཡིན་ནོ། ། གཞན་ཡང་སྐྱེས་སྣང་ཙམ་ལ་མུ་བཞི་སྐྱེ་
-19,



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བྲལ་གྱི་རྟགས་ཞུགས་ན་མི་མཐུན་ཕྱོགས་ལ་ཞུགས་པས་སྒྲུབ་བྱེད་ཡང་དག་ཏུ་མི་འགྱུར་ལ།
མ་ཞུགས་ན་ཕྱོགས་ཀྱི་ཆོས་ཀྱང་མ་གྲུབ་པར་འགྱུར་བ་དང། དེ་ལྟ་ཡིན་ན་བདག་སྟོན་པ་
དང་འདྲ་བར་རྗེས་སུ་དཔག་པ་ཐམས་ཅད་ལྟར་སྣང་བ་ཁོ་ནར་འགྱུར་བས་ན་འགའ་ཞིག་
གོམས་པས་རྣལ་འབྱོར་པའི་མངོན་སུམ་དུ་བྱེད་པ་དེ་ལྟ་བུ་མེད་པས་ལམ་དང་འབྲས་བུ་
ཐམས་ཅད་ལ་ཤིན་ཏུ་སྐུར་བ་བཏབ་པར་འགྱུར་བའི་ཕྱིར་རོ། ། མ་བཤད་པ་ཡིན་ཏེ། མདོ་
ལས་ཇི་སྐད་དུ། ངས་ཆོས་ཐམས་ཅད་རང་བཞིན་གྱིས་མ་སྐྱེས་པ་ལ་དགོངས་ནས་མ་སྐྱེས་
པར་གསུངས་སོ་ཞེས་དང་། གཞན་གྱི་དབང་ནི་ཡོད་པ་སྟེ། ། ཞེས་གསུངས་སོ། ། གང་གི་ཕྱིར།
བདེན་པར་རྟོགས་པ་བཟློག་བྱ་ཡིན། །ཞེས་བྱ་བ་ལ་སོགས་པ་འབྱུང་བའི་ཚུལ་གྱིས་ལོག་རྟོག་
ཀྱང་ཡུལ་ལྡོག་པའི་སྒོ་ནས་ལྡོག་པར་བྱ་བ་ཡིན་གྱི དངོས་སུ་དགག་བྱའི་ཆོས་ནི་མ་ཡིན་ཏེ།
དངོས་པོ་ཡིན་པས་རྟགས་ཞུགས་པའི་ཕྱིར་དང་། རིགས་ཤེས་ཀྱང་བསྒྲུབ་བྱའི་ཆོས་སུ་
འགྱུར་བའི་ཕྱིར་རོ། ། །
འོ་ན་ནི་དགག་བྱའི་ཆོས་གང་ཞེ་ན། འདིར་རིགས་ཤེས་ནི་གཉིས་ཏེ། དགག་བྱ་དཔྱོད་
པ་དང༌། བཀག་པ་དཔྱོད་པའོ། ། སྐབས་སུ་བབ་པ། དང་པོའི་དབང་དུ་བྱས་པའི་དགག་བྱའི་
ཆོས་ནི། མ་ཕྱེ་ན་ཡང་དག་པའི་སྐྱེ་བ་ཉིད་དམ། ཕྱེ་བ་ན་རྟོག་པའི་སྣང་བ་ལ་ཡང་དག་པའི་སྐྱེ་
བར་བཏགས་པ་ཉིད་ཡིན་ཏེ། དགག་དགོས་ཤིང་ནུས་ལ་དགག་བྱར་བཤད་པའི་ཕྱིར་རོ། །དེ་
ལ་དགོས་པ་ཡིན་ཏེ། སྐྱེ་བ་ལ་བདེན་པར་ཞེན་པས་ཉེས་པ་སྐྱེད་པའི་ཕྱིར་རོ། ། དེའི་ཕྱིར་ཇི་
སྐད་དུ། རྟོག་པས་མཐོང་བ་འཆིང་བ་སྟེ། །དེ་ནི་འདི་རུ་དགག་པར་བྱ། །ཞེས་གསུངས་ཤིང་།
དེ་བས་འདིར་ནི་དེ་ལྟ་བུའི། ། བཏགས་པ་ཁོ་ན་དགག་པར་རིགས། ། ཞེས་སྨྲས་སོ། ། དགག་
པར་ནུས་པ་ཡང་ཡིན་ཏེ། སྔར་བཤད་པ་ལྟར་མུ་བཞི་སྐྱེ་འགོག་གི་རིགས་པས་སྣང་བ་བདེན་
པའི་སྐྱེ་མེད་དུ་གྲུབ་པའི་ཕྱིར་རོ། ། དེ་ཉིད་ཀྱི་ཕྱིར། རིགས་པར་ན་ནི་ཐམས་ཅད་
-20-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
འཁྲུགས། །རིགས་པས་བརྟགས་ན་བདེན་མ་ཡིན། །ཞེས་སྨྲས་སོ། ། །
དགག་བྱར་བཤད་པ་ཡང་ཡིན་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པའི་མདོ་
དེ་དག་ཏུ་ཇི་སྙེད་བཀའ་བསྩལ་པ། དེ་ཉིད་ཀྱང་ངས་རང་བཞིན་གྱིས་མ་སྐྱེས་པ་ལ་དགོངས་
ནས་ཞེས་བྱ་བ་ལ་སོགས་པའི་མདོ་དུ་མ་ནས་རང་བཞིན་བཀག་པའི་དོན་དུ་བསྟན་པའི་ཕྱིར་
ཏེ༑ ཇི་སྐད་དུ། ཀུན་ཏུ་བཏགས་པ་ཡོད་མ་ཡིན། །གཞན་གྱི་དབང་ནི་ཡོད་པ་སྟེ། །སྒྲོ་འདོགས་
པ་དང་སྐུར་འདེབས་པའི། ། མཐའ་ལ་རྟོགས་པ་བརླག་པར་འགྱུར། ། ཞེས་གསུངས་པ་ཉིད་
ཀྱིས་འགྲུབ་པ་ཡིན་ནོ། ། འདིར་གང་དག་གཞན་གྱི་དབང་དོན་དམ་པར་ཡོད་པར་འདོད་པ་
དེ་དག་ནི་ཚར་བཅད་ཟིན་ཏོ། ། །
གང་ཡང་འདི་ན་ཡང་དག་པའི་སྐྱེ་བ་དགག་བྱའི་ཆོས་མ་ཡིན་ཏེ མ་གྲུབ་པའི་ཕྱིར་རོ་
ཞེས་འདོད་པ་དང་། གྲུབ་པ་ནི་སྔ་རབསདགག་པར་མི་ནུས་པས་འདིར་ཡང་དག་པའི་སྐྱེ་བ་ཁོ་
ན་འགོག་གི་རྟོག་པའི་སྣང་བ་ནི་རྟགས་ཞུགས་པས་དགག་བྱའི་ཆོས་སུ་ནམ་ཡང་མི་བཟུང་ངོ་
ཞེས་སྨྲ་བ་དེ་གཉིས་ཀ་རིགས་པའི་བསྟན་བཅོས་ལ་ངལ་བ་མ་བྱས་པ་ཡིན་ཏེ མེད་པ་ལ་མི་
སྨྲ་བ་ཐོབ་པར་འགྱུར་བའི་ཕྱིར་དང་། སྣང་བ་ལ་ཞུགས་ཀྱང་བཏགས་ཆ་དང་འགལ་བས་
སྐྱོན་གཉིས་ཀ་ལས་གྲོལ་བ་ཡིན་ནོ། ། བཏགས་ཆ་དེ་མེད་ན་ཚིག་མི་འཇུག་གོ་ཞེས་ཀྱང་
འདོགས་པར་མི་བྱ་སྟེ། དངོས་སུ་ནི་སྣང་བ་ཉིད་བརྗོད་པའི་ཕྱིར་དང༌། དེ་ལས་ཀྱང་སྒྲ་དང་
རྟོག་པའི་ངོར་མེད་པ་བདག་གིར་བྱས་ནས་དགག་པ་འཇུག་པའི་ཕྱིར་རོ། ། རིགས་པ་གཉིས་
པའི་དགག་བྱའི་ཆོས་ནི། མ་ཕྱེ་ན་སྐྱེ་མེད་དོན་དམ་པར་རང་བཞིན་གྱིས་ཡོད་པའམ། ཕྱེ་བ་ན་
རྟོག་པའི་སྣང་བ་ལ་དེ་ལྟར་བཏགས་པ་ཉིད་ཀྱིས་ལྡོག་པ་ཡིན་ནོ། །
ད་ནི་བསྒྲུབ་བྱའི་ཆོས་དཔྱད་པར་བྱ་སྟེ། ཅིས་ཀྱང་སྐྱེ་བ་མེད་པ་དེ་མ་ཡིན་དགག་ཡིན་
ནམ། མེད་དགག་ཡིན། དང་པོ་ལྟར་ན་ཀུན་རྫོབ་རིགས་ཤེས་ཀྱི་ཡུལ་དུ་འགྱུར་ཞིང་། གཉིས་



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པ་ལྟར་ན། དངོས་པོའི་ཆོས་སུ་མི་འགྱུར་ཏེ། དངོས་པོ་དང་དངོས་མེད་འགལ་བའི་ཕྱིར་
རོ༑ ༑ཞེ་ན། འདི་ལ་ཁ་ཅིག་སྤུ་གཙངན་རེ། རིགས་ཤེས་ཀྱི་ཡུལ་མེད་དགག་དང་། རྗེས་དཔག་
གི་ཡུལ་མ་ཡིན་དགག་ཡིན་པས་སྐྱོན་སྔ་མ་མེད་ཅིང་སྣང་བའི་དངོས་པོ་གཅིག་ཉིད་ཐ་སྙད་
པའི་བློ་ལ་སྣང་བའི་ལྡོག་པ་ནས་ཀུན་རྫོབ་མ་ཡིན་དགག་དང་
། རིགས་ཤེས་ཀྱི་ཡུལ་དུ་མ་
གྲུབ་པའི་ཆ་ནས་དོན་དམ་མེད་དགག་ཏུ་བཞག་པའི་ཕྱིར། དངོས་པོ་གཅིག་ཉིད་ལྟོས་ས་
གཉིས་ལ་ལྟོས་ནས་རིང་ཐུང་དུ་འཇོག་པ་ལྟར་ཡིན་པས་ཆོས་ཉིད་མ་ཡིན་པར་འགྱུར་བའི་
སྐྱོན་ཡང་མེད་དོ། ། གཞན་དུ་རིགས་ཤེས་ཀྱི་སྣང་བ་དོན་དམ་པར་སྤྲོས་བཅས་སུ་འཛིན་པའི་
སྒྲོ་འདོགས་མི་ཆོད་པ་དང་། དོན་དམ་པ་སྣང་བའི་རང་བཞིན་མ་ཡིན་པར་འགྱུར་ཏེ དེ་
གཉིས་ངོ་བོ་མི་གཅིག་པའི་ཕྱིར་རོ། ། ཞེས་ཟེར་རོ། ། དེ་ནི་རང་ཉིད་རིགས་པའི་མིག་མ་ཐོབ་
པས་འགལ་བ་དང་འབྲེལ་བའི་མཐའ་མ་མཐོང་བ་ཡིན་ཏེ། རིགས་པས་མི་འཐད་པ་དང་།
གཞུང་དང་འགལ་བ་དང་། མདོ་ནས་མ་ཟིན་པའི་ཕྱིར་རོ། ། དེ་ལ་དང་པོ་ནི། ཆོས་མ་ཡིན་
དགག་ཡིན་ན། སྒྲུབ་པ་འཕེན་པར་འགྱུར་བ་དང་། དེ་ལྟ་ན་ཡང་དག་པའི་ཆོས་གཞན་ཞིག་
ཁས་བླངས་པར་འགྱུར་བ་དང་། ཆོས་བདེན་པའི་སྐྱེ་བ་མེད་ཅེས་བྱ་བ་འདི་ལ་དངོས་པོ་ཅི་
ཡང་འཕངས་པར་མ་མཐོང་བ་དང་། གཞན་དུ་ན་དགག་པའི་གཏན་ཚིགས་ཀྱང་མ་ཡིན་པར་
འགྱུར་བ་དང༌། རྟགས་ཀྱིས་བསྒྲུབས་པ་རིགས་ཤེས་ཀྱིས་མི་འཇལ་བར་འགལ་བ་དང་།
རང་ཉིད་ཀྱིས་མེད་དགག་ཏུ་བསྒྲུབས་པའི་ཁས་བླངས་པ་དང་འགལ་བ་དང་། ཇི་ལྟར་ཡང་
མ་ཡིན་དགག་དངོས་སུ་གྲུབ་པ་ཡིན་ན་ཆོས་ནི་མེད་དགག་གམ་མ་ཡིན་དགག་གང་ཡང་རུང་
བ་ཉིད་དོ་ཞེས་པའི་གདམས་ངག་གི་ཚིག་དོན་མེད་པ་དང༌། མེད་དགག་བསྒྲུབས་ན་རྗེས་
དཔག་གི་དཔྱད་པ་འགལ་བ་དང་། ཆོས་གཅིག་ཉིད་དགག་སྒྲུབ་གཉིས་སུ་འཇོག་པ་ནི་ཚ་
གྲང་གི་གཞི་མཐུན་ལྟར་བཞད་གད་ཀྱི་གནས་ཡིན་པའི་ཕྱིར་རོ། །



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
གཞུང་དང་མ་འགལ་ཏེ། སློབ་དཔོན་ལེགས་ལྡན་བྱེད་ཀྱིས་མདོར་དགག་པ་ཉིདདོ་
ཞེས་བྱ་བ་དང་། ཞི་བ་འཚོས་ཀྱང་། རྣམ་རྟོག་རྣམ་པར་བཅད་པ་ཙམ་ཞིག་བྱེད་པར་ཟད་དོ་
ཞེས་པ་དང་། རྟེན་འབྲེལ་མཛད་པས། དངོས་པོའི་ཆ་ཁས་བླངས་པ་མེད་ཅེས་བྱ་བ་ལ་
སོགས་པ་འབྱུང་བའི་ཕྱིར་རོ། ། རྟོག་པས་བཏགས་པ་ནི་དོན་ལ་མེད་པ་དང་། མངོན་སུམ་
གྱིས་སྣང་བ་ནི་དགག་པ་མ་ཡིན་པ་དང་། གཞན་གྱི་ཤེས་བྱ་མ་ཡིན་པས་མི་འཐད་པ་དང་།
ཤུགས་བཅད་ཀྱིས་ཐོབ་པ་ངོ་བོ་མ་ཡིན་པ་དང་། རྣམ་པ་གཞན་ཡང་མི་སྲིད་པར་དགོངས་
ནས་མདོ་ནས་ཀྱང་དགག་པ་དང་། སྒྲུབ་པ་ངོ་བོ་གཅིག་པ་ནི་མ་ཟིན་ཏེ། ཇི་སྐད་དུ། འཕགས་
པ་དགོངས་པ་ངེས་པར་འགྲེལ་པ་ལས། འདུ་བྱེད་ཁམས་དང་དོན་དམ་མཚན་ཉིད་
ནི༑ ༑གཅིག་དང་ཐ་དད་བྲལ་བའི་མཚན་ཉིད་དེ། ། གཅིག་དང་ཐ་དད་ཉིད་དུ་གང་རྟོག་
པ༑ ༑དེ་དག་ཚུལ་བཞིན་མ་ཡིན་ཞུགས་པ་ཡིན། ། ཞེས་འབྱུང་བའི་ཕྱིར་རོ། ། འོ་ན་དེ་ནི་གང་
ཞེ་ན། བདེན་པའི་སྐྱེ་བ་རྣམ་པར་བཅད་པ་ཙམ་གྱིས་མེད་པར་དགག་པ་ཡིནནོ། ། དེ་ལྟར་
ནའང་གཞན་སེལ་བའི་ངོ་བོར་དངོས་པོའི་ཆོས་མ་ཡིན་པའི་ཉེས་པར་མི་འགྱུར་ཏེ རྗེས་སུ་
དཔག་པས་སྣང་བ་ཉིད་བདེན་པའི་སྐྱེ་བ་རྣམ་པར་བཅད་པར་འཇལ་བའི་ཕྱིར་རོ། །
འོན་ཀྱང་འདི་ཉིད་བདེ་བར་གཤེགས་པའི་གཟིགས་པས་ན་དངོས་པོའི་རང་བཞིན་དུ་
གཟིགས་པ་ནི། རྣམ་པ་ཐམས་ཅད་དུ་མི་རིགས་ཏེ། མེད་པར་དགག་པ་ནི་རྣམ་པར་རྟོག་པའི་
སྤྱོད་ཡུལ་ཙམ་དུ་ཟད་པའི་ཕྱིར་རོ། ། གལ་ཏེ་རྗེས་དཔག་གིས་སྣང་བའི་དངོས་པོ་མི་འཇལ་ན་
ནི་ཆོས་ཅན་དུ་མི་འགྱུར་ལ། འཇལ་ན་ནི་སྒྲུབ་པ་ཉིད་དགག་པར་འཇལ་བའམ། དགག་པ་
དང་སྒྲུབ་པ་ཅིག་ཅར་འཇལ་བར་འགྱུར་རོ་ཞེ་ན། དེ་ལྟ་བུའི་ཉེས་པ་ནི་མེད་དེ། གང་གི་ཚེ་
འདི་ནི་དངོས་པོ་ཉིད་ཅེས་བྱ་བའམ། དངོས་པོ་འདི་ཉིད་ནི་མེད་དགག་ཅང་མེད་ཅེས་བྱ་
བའམ་ཅིག་ཅར་དུ་དངོས་པོ་ཉིད་དངོས་པོ་མེད་པ་ཉིད་དོ་ཞེས་ཐ་དད་འཇལ་བ་མ་ཡིན་གྱི་
-23-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དངོས་པོ་ཉིད་བདེན་པའི་སྐྱེ་བ་རྣམ་པར་བཅད་པ་ཉིད་དོ་ཞེས་དངོས་པོ་དང་བདེན་པའི་སྐྱེ་
བ་རྣམ་པར་བཅད་པ་ཉིད་དབྱེར་མེད་པར་སྣང་སྟེ། དེའི་ཕྱིར་འདིས་ཡོངས་གཅོད་དུ་ཅི་ཡང་
གཞལ་བ་མེད་པའི་ཕྱིར་མ་ཡིན་དགག་གི་ཚུལ་དུ་གཞལ་ལོ། །ཞེས་བྱ་བའི་ལུགས་ངན་རྣམས་
དོར་ལ། སྣང་བའི་ལྡོག་པ་དང་དབྱེར་མེད་པས་དོན་ལ་མ་ཡིན་དགག་ཏུ་གནས་པའི་ཕྱིར་
སྒྲུབ་དགག་འཇལ་བའི་བློ་གཉིས་རིམ་གྱིས་སྐྱེས་ཞེས་བྱ་བའི་ཕྱོགས་སམ་རྗེས་སུ་དཔག་པ་
ལ་ཆོས་མི་སྣང་ཞེས་བྱ་བའི་ཕྱོགས་སམ། བུམ་པ་ཐོ་བས་བཅོམ་པ་ལྟར་གཉིས་ཀ་ལ་སྣང་བ་
ཅང་མེད་དུ་གྱུར་ཏོ། །ཞེས་བྱ་བའི་ཕྱོགས་སམ། དེ་ཉིད་འདིའི་ཞེས་བྱ་བ་མ་ཡིན་གྱི་དེ་ཉིད་ལ་
འདི་ཉིད་ལྡན་ནོ། ། ཞེས་བྱ་བར་མུན་སྤྲུལ་གྱི་རྟོག་གེ་པ་རྣམས་ཀྱིས་ཅི་ཡང་རུང་བར་ངོ་ཚ་
མེད་བཞིན་དུ་སྨྲས་པ་ནི་སྟོན་པ་དང་སློབ་དཔོན་གྱི་རིང་ལུགས་ལ་མི་འཇིགས་པའི་གདེང་
ཐོབ་པའི་བྱང་ཕྱོགས་ཀྱི་མཁས་པའི་དེད་དཔོན་འཇིགས་བྲལ་ཕྱོགས་ལས་རྣམ་པར་རྒྱལ་བ་
ཁོ་བོས་མཆིལ་མའི་ཐལ་བ་བཞིན་དུ་རྒྱང་རིང་དུ་བསྲིངས་པ་ཡིན་ནོ། འོ་ན་ནི་ཆོས་མེད་
དགག་ཏུ་ཇི་ལྟར་འགྱུར་ཞེས་ཀྱང་བསམ་པར་བྱ་བ་མ་ཡིན་ཏེ། འདིར་རྟགས་ཀྱིས་དངོས་
པོའི་ཆོས་ཅི་ཡང་མ་བསྒྲུབས་པའི་ཕྱིར་རོ། ། ཆོས་ཡན་གར་བ་ནི་དགག་པ་ཁོ་ནའི་བློའི་ཡུལ་
ཡིན་པའི་ཕྱིར་རོ། ། དེ་ལྟ་ཡིན་ཀྱང་རྣམ་དཔྱོད་དབྱེར་མེད་པའི་ཕྱོགས་ལ་སྒྲ་དང་མི་རྟག་པའི་
ཚོགས་དོན་གྲུབ་བོ་ཞེས་བྱ་བ་ལྟར་སྣང་བ་དང་སྟོང་པའི་ཚོགས་དོན་གྲུབ་བོ་ཞེས་འཇོག་གོ།
ད་ནི་རྟགས་ཀྱི་དོན་དཔྱད་པར་བྱ་སྟེ། ཅི་འདི་རང་རྒྱུད་ཀྱི་རྟགས་སམ། གཞན་ལ་
གྲགས་པའི་རྟགས་ཡིན་གྲང་། དང་པོ་ལྟར་ན་རིགས་པའི་ཤེས་པས་ཆོས་ཅན་གྲུབ་པར་
འགྱུར་བའི་ཕྱིར་སྣང་བ་དོན་དམ་པར་འགྱུར་ལ། བཻཌཱུརྱ་འཛིན་པས་སྔོན་པོ་དང༌། གང་ཞིག་
གང་གི་རང་བཞིན་འཛིན་པ་དེས་དེ་ཉིད་མེད་པར་མི་འགྲུབ་པའི་ཕྱིར་རིགས་པ་དེས་ཆོས་
ཅན་དེ་རང་བཞིན་མེད་པར་རྟོགས་པའང་མི་འཐད་ཅིང་། ཆོས་ཅན་མ་གྲུབ་ན་རིགས་པའི་
-24-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ཤེས་པ་དེ་བསྒྲུབ་བྱའི་ཡུལ་ཅན་དུ་མི་རུང་བ་དང་། མིག་ཤེས་ཀྱི་སྒྲ་ལ་སྒྲོ་འདོགས་མི་ཆོད་པ་
ལྟར་རིགས་ཤེས་དེས་ཆོས་ཅན་དེ་ལ་རང་བཞིན་དུ་འཛིན་པའི་སྒྲོ་འདོགས་མི་ཆོད་པར་
འགྱུར་ལ། གཉིས་པ་ལྟར་ན་ཡང་ཕ་རོལ་པོའི་ངོར་རྟོག་པ་དེ་དག་འཇུག་པ་དང་། གང་ཞིག་
རིགས་པའི་ཤེས་པ་མི་འདོད་པ་དེ་ཡང་བླང་བ་དང་དོར་བ་ཐམས་ཅད་ཀྱི་ཕྱོགས་ལ་དམུས་
ལོང་སྨྱོན་པ་ལྟར་ཅི་བབ་བབ་ཏུ་འགྲོ་ཡང་ཉེས་པར་གདོན་མི་ཟ་བ་ཁོ་ནའོ་ཞེ་ན འདི་ལ་
ཐལ་འགྱུར་ཙམ་དུ་སྨྲ་བའི་ཕྱོགས་གནས་བརྟན་སངས་རྒྱས་བསྐྱངས་ལ་སོགས་པ་ན་རེ། གང་
གི་ཕྱིར་སྐྱེ་བ་མེད་པ་ལ་སོགས་པ་དངོས་པོའི་སྟོབས་ཀྱིས་ཞུགས་པའི་ཚད་མས་གྲུབ་ན་དེ་
ལས་བརླིང་བའི་ཡང་དག་པར་བདེན་པའི་རང་བཞིན་འགའ་ཡང་མེད་པས་དབུ་མ་པ་ཡིན་
ན་ནི་རང་བཞིན་སེམས་དཔའི་སྐབས་སུ་རང་རྒྱུད་ཀྱི་རྗེས་སུ་དཔག་པར་བརྗོད་པར་མི་བྱ་
སྟེ༑ རང་ལ་རང་རྒྱུད་ཀྱི་དམ་བཅའ་བ་མེད་པའི་ཕྱིར་རོ། ། །
དེ་བས་ན་དངོས་པོ་རྣམས་ནི་ཐ་སྙད་དུའང་རང་བཞིན་གྱིས་སྐྱེ་བ་མེད་པར་འགྱུར་ཏེ
ཐ་སྙད་དུའང་མཐའ་བཞི་ལས་མི་སྐྱེ་བའི་ཕྱིར་རམ། ཡང་ན་སྐྱེ་བ་མེད་དེ། དེའི་ཕྱིར་ཕ་རོལ་
པོ་རྗེས་དཔག་གཙོ་བོར་འཛིན་པ་དག་ལ་གཞན་ལ་གྲགས་པའི་རྗེས་སུ་དཔག་པ་ཙམ་བརྗོད་
པར་བྱའོ། །ཅིའི་ཕྱིར་རང་རྒྱུད་ཀྱི་རྗེས་སུ་དཔག་པ་མི་བརྗོད་ཅེ་ན། སྐྱེ་མེད་ཆོས་སུ་བཟུང་ན་
རང་བཞིན་སེམས་དཔའི་སྐབས་ཡིན་པས་ཆོས་ཅན་ཀུན་རྫོབ་པ་མི་རྙེད་པའི་ཕྱིར་རོ། ། གལ་
ཏེ་ཐ་སྙད་པའི་བློས་འགྲུབ་བོ་ཞེ་ན། དེ་ཁོ་ན་ཉིད་ལ་ཐ་སྙད་ཀྱི་གནས་མེད་པའི་ཕྱིར་ཏེ། རང་
བཞིན་སེམས་དཔའ་དང་ཐ་སྙད་སེམས་དཔའ་ནི་ཤིན་ཏུ་འགལ་བ་ཁོ་ན་ཡིན་པའི་ཕྱིར་་
རོ༑ ༑ཕ་རོལ་པོ་ལ་རིགས་པའི་ཤེས་པ་དེ་དང་དེ་སྐྱེས་པ་ན། དང་པོ་རང་རྒྱུད་ཀྱི་རྗེས་ཀྱི་
དཔག་པར་རྟོགས་པའི་དུས་སུ་ནི་ཐ་སྙད་དུའང་རང་བཞིན་མེད་ཅེས་བྱ་བ་ལ་སོགས་པའི་
གཏན་ཚིགས་དེ་དག་གིས་རང་རྒྱུད་དུ་གྲུབ་ཅེས་སེམས་པར་འགྱུར་བས་འདིནི་ལྟ་བ་ཐ་
-25-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཤལ་ཡིན་ཏེ། རང་བཞིན་སེམས་པའི་སྐབས་སུ་རང་རྒྱུད་ཀྱི་རྗེས་སུ་དཔག་པ་རྟོགས་པར་
བྱེད་པས་ནི་རྟག་པ་དང་ཆད་པའི་མཐའ་མི་སྤོང་བའི་ཕྱིར་རོ། ། གང་ཞིག་རྣམ་པར་རྟོག་པ་
ལྡོག་པ་ཉིད་དཔྱད་པའི་འབྲས་བུར་ཟད་པས་རང་བཞིན་རྣལ་མ་ལ་བཞག་པ་ན། བླང་བྱ་
དང་དོར་བྱའི་གནས་ཉེ་བར་ཞི་བ་ཁོ་ན་བདེ་བར་གཤེགས་པའི་ལམ་ཡིན་པས་ཀླན་ཀ་ངན་
པའི་ཕུང་པོས་བ་སྤུ་ཙམ་ཡང་ལྡོག་པར་མི་ནུས་པ་ཁོ་ནའོ་ཞེས་ཟེར་རོ། ། དེ་རྣམས་ནི་སྙིང་པོ་
མེད་པ་ཁོ་ནར་སློབ་དཔོན་དག་རྟོག་སྟེ། རང་བཞིན་སེམས་དཔའི་སྐབས་ཡིན་པས་ཆོས་ཅན་
མི་རྙེད་པར་མི་འགྱུར་བའི་ཕྱིར་རོ། །
འདིར་གང་ཞིག་མེད་པའི་ཐེ་ཚོམ་ཟ་བའི་གཞིའི་རང་བཞིན་སེམས་པ་མ་ཡིན་གྱི་ཆོས་
རྣམས་ཀྱི་རང་བཞིན་སེམས་པ་ཡིན་ཏེ། དཔྱད་གཞི་མེད་པར་དཔྱད་པ་བྱེད་པ་ནི་རི་བོང་གི་
རཱའི་རྣོ་རྟུལ་དཔྱོད་པ་ལྟར་འགལ་བའི་ཕྱིར་རོ། ། གཞན་དུ་གང་གི་རང་བཞིན་སེམས་པ་ཡིན།
སྣང་བ་མ་བཟུང་བར་ཡང་དེ་ཉིད་ལ་སྒྲོ་འདོགས་སྲིད་ན་ནི། མིག་གི་ཤེས་པས་ཀྱང་སྒྲ་ལ་
འདོགས་པ་གཅོད་པར་འགྱུར་བའི་ཕྱིར་རོ། ། དེ་ལྟ་བས་ན་རང་ལ་གཞན་གྱི་བློ་མ་ངེས་པའི་
ཚུལ་གྱི་ཇི་སྙེད་གཏན་ལ་འབེབས་པ་དེ་ཉིད་ནི་སྣང་བ་དོར་ན་རུང་བ་མིནཏེ། ཆོས་གང་ལ་
ཡང་ཡོད་མེད་ཀྱི་དོགས་པ་མི་ཆོད་པས་གཞི་འདི་ཞེས་བྱ་བ་དང་བྲལ་བའི་ཡོད་དོ་མེད་དོ་
ཞེས་བྱ་བ་ནི་སྨྱོན་ཚིག་ལྟར་རིགས་པའི་གྲྭར་མ་ཕྱིན་པའི་ཕྱིར་རོ། ། གཞན་ཡང་ཁྱོད་ཀྱི་
ཕྱོགས་འདི་ཚད་མས་ངེས་སམ་མ་ངེས་གྲང་། གཉིས་པ་ལྟར་ན་སྨྲ་བ་པོ་དམ་པར་མི་འགྱུར་
ཏེ་ཚད་མས་མ་ངེས་པའི་དོན་སྟོན་པའི་ཕྱིར་རོ། ། ཅི་སྟེ་ཚད་མས་ངེས་ན་ནི་ཡང་དག་པའི་
ཚད་མ་མེད་པ་ཉམས་སོ། ། གལ་ཏེ་ཁོ་བོས་སྟོང་པ་ཉིད་ཀྱི་ཕྱོགས་འདི་ལུང་ལ་བརྟེན་ནས་
ངེས་པ་ཡིན་གྱི་དངོས་པོའི་སྟོབས་ལས་ངེས་པ་མ་ཡིན་ནོ ། ཞེ་ན། དེ་ལྟར་ཁྱོད་ཀྱི་ལུང་དེ་
འཐད་པར་ངེས་སམ། མ་ངེས་གྲང་། དང་པོ་ལྟར་ན་ཡང་དག་པའི་ཚད་མ་མེད་པ་ཉམས་ལ།



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
གཉིས་པ་ལྟར་ན་ཤིན་ཏུ་བླུན་པོ་ཡིན་ཏེ། རྟོག་པ་སྔོན་དུ་གཏོང་བ་དག་ནི་ལུང་གི་དོན་ཡང་
དག་པར་བརྟགས་ནས་ཁས་ལེན་པའི་ཕྱིར་རོ། ། གལ་ཏེ་ཁོ་བོ་ནི་ལུང་གི་དོན་རང་རྒྱུད་ཀྱི་
ཚད་མས་གྲུབ་ནས་ཁས་ལེན་པ་མིན་ནོ། ། འོ་ན་གང་ཞེ་ན། གྲགས་པ་དང་། རང་ཚིག་དང་ཇི་
ལྟར་རིགས་པར་མི་འགལ་བར་མཐོང་ནས་ཡིད་ཆེས་པ་དང་ལྡན་པས་རང་ཉིད་ཀྱང་ཁས་
ལེན་ཞིང་གཞན་ལ་སྟོན་པའི་ཕྱིར་རོ། །
ཡང་གང་ཞིག་ཕ་རོལ་པོ་ལུང་མི་འདོད་པ་དེ་ནི་བློ་གྲོས་སྔ་མ་དག་གིས་མན་ངག་གི་
གཞན་ལ་གྲུབ་པའི་རིགས་པའི་གནད་འགལ་ཚུལ་དང་འབྲེལ་ཚུལ་གྱི་མཐའ་ཆོད་པ་སྟོན་
པར་བྱེད་དོ། ། ཞེ་ན། དེ་ལྟར་ན་རྒྱལ་བའི་ལུང་གྲགས་ཚིག་དང་མི་འགལ་བར་གང་གིས་
རྟོགས། གལ་ཏེ་བཅོམ་ལྡན་འདས་ཁོ་ན་སྟོང་པ་ཉིད་ཀྱི་ཕྱོགས་ལ་ཚད་མ་ཡིན་ལ། དེའི་
གསུང་ལས་ང་གཅིག་པུ་བདེན་པར་སྨྲ་སྟེ། ཕ་རོལ་སྨྲ་བ་རྣམས་ནི་གསོག་གོ་ཞེས་འབྱུང་བའི་
ཕྱིར་ནང་འགལ་བ་མེད་པར་དེ་ཉིད་ཁོ་ནས་རྟོགས་སོ་ཞེ་ན། ཚད་མ་དང་བྲལ་བའི་ལུང་ཙམ་
གྱིས་ནི་སྨྲ་བ་པོ་བདེན་པ་གསུང་བར་མི་འགྲུབ་སྟེ། རིག་བྱེད་ཚད་མར་སྟོན་པའི་ལུང་བཞིན་
ནོ༑ ༑དེ་བས་ན་ཚད་མ་ཅི་ཡང་མེད་པར་བཅོམ་ལྡན་འདས་ཉིད་ཀྱང་མི་འགྲུབ་སྟེ། བརྟགས་
ན་མི་བསླུ་བའི་ངེས་པ་མེད་པའི་ཕྱིར་རོ། ། གལ་ཏེ་སྟོང་པ་ཉིད་ཀྱི་དོན་སྒྲ་དང་རྟོག་པས་ཇི་
ལྟར་ཡང་མཚོན་དུ་མེད་དོ་ཞེ་ན། འོ་ན་ནི་ཁྱོད་ཀྱིས་མ་མཚོན་པ་ཉིད་དུ་འགྱུར་བ་དང༌། བྱིས་
པ་རྣམས་ཀྱིས་འཕགས་པའི་ལམ་ནམ་ཡང་རྙེད་པར་མི་འགྱུར་བའི་ཕྱིར་རོ། ། དེ་ནི་གང་དང་
ཡང་འབྲེལ་བ་མེད་པས་སུས་ཀྱང་མཚོན་དུ་མེད་དོ་ཞེ་ན དེ་ལྟ་ན་ནི་དེ་ཁོ་ན་ཉིད་གཟིགས་
པ་སུ་ཡང་མེད་པས་བཅོམ་ལྡན་འདས་ཉིད་ཀྱང་ཚད་མར་ག་ལ་འགྱུར་ཏེ དེ་ཡང་མ་གྲུབ་པ་
ཉིད་ཀྱི་ཕྱིར་རོ། ། དེའི་ཕྱིར་གནས་བརྟན་སངས་རྒྱས་བསྐྱངས་ཀྱིས་རང་རྒྱུད་ཀྱི་གཏན་
ཚིགས་མི་སྦྱོར་ཞིང་ཐལ་བ་ཙམ་གྱིས་སློབ་དཔོན་གྱི་གཞུང་འཆད་པ་ནི་ལོག་པ་ཡིན་ནོ །དེའི་



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཕྱིར་ལན་དེ་ནི་རིགས་པ་མིན་ནོ། །
ཡང་ཁ་ཅིག་ཕྱུགཙངན་རེ། རང་རྒྱུད་ཀྱིས་རྗེས་སུ་དཔག་པ་ཡིན་པས་སྐྱོན་ཕྱི་མ་མེད་
དོ༑ ༑སྐྱོན་སྔ་མ་ཡང་མེད་དེ། རྟགས་ལས་སྐྱེས་པའི་རྗེས་སུ་དཔག་པའི་བློའི་ངོ་བོ་གཅིག་ཉིད་
སྤྱིར་ཡུལ་ལ་འཇུག་པས་ཤེས་པ་ཙམ་དང་། ཆོས་ཅན་དངོས་པོ་ལ་ཐ་སྙད་པའི་ཤེས་པ་དང་།
ཆོས་ཕ་རོལ་ལ་རིག་པའི་ཤེས་པ་དང་། ཚོགས་དོན་སྒྱུ་མ་ལྟ་བུ་ལ་རྗེས་དཔག་དང། སྒོ་
འདོགས་སེལ་བས་ཚད་མའི་ཤེས་པ་དེ་སྔར་བརྗོད་པ་ཡིན་ནོ ། དེ་ལྟ་ཡིན་ཀྱང་ཆོས་ཅན་
དངོས་པོ་ཡིན་པས་རིགས་ཤེས་ཀྱི་མ་གྲུབ། རྗེས་དཔག་གི་ཆར་གྱུར་པས་རྟགས་ལ་མ་བརྟེན་
པའི་སྐྱོན་མེད། ཚོགས་དོན་རྗེས་དཔག་གིས་གཞལ་བས་བསྒྲུབ་བྱ་མ་གྲུབ་པ་དང། སྒོ་
འདོགས་མ་བཅད་པའི་ཉེས་པ་ཐམས་ཅད་གྲོལ་ལོ་ཞེས་ལན་ལྡོན་པར་བྱེད་དོ ། དེ་ནི་བདག་
ཅག་ལ་རིགས་པའི་ལམ་དང་དབུ་མའི་ཚུལ་གྱིས་དྲི་མ་ཙམ་ཡང་བྲོ་བ་མེད་དོ་ཞེས་གསལ་
བར་སྟོན་པ་ཡིན་ནོ། ། རིགས་ཤེས་དེ་མངོན་སུམ་དང་རྗེས་སུ་དཔག་པ་གང་ཡང་མ་ཡིན་ན་
ཚད་མར་འགལ་བ་དང་། རྗེས་དཔག་གི་ཆ་ལ་བཞག་པས་བཅད་ཤེས་སུ་འགལ་བ་དང་། དེ་
ལྟ་ན་རྟོག་པ་ཡིན་པས་ལོག་པའི་ཤེས་རབ་ཐལ་བ་ཉིད རྟོག་པ་རྫས་གཅིག་གི་དགག་པ་དང་
སྒྲུབ་པའི་འཛིན་སྟངས་གཉིས་སྦྱོར་བ་ནི་མོ་གཤམ་གྱི་བུའི་སྒྱུ་རྩལ་ཡིན་པའི་ཕྱིར་དང་།
འཛིན་སྟངས་མི་སྦྱོར་ན་མེད་དགག་ཡན་དགར་བ་འཇལ་བའི་རྟོག་པར་འགལ་བ་དང་།
བདེན་པར་མི་འཛིན་པ་ཙམ་གྱིས་དེར་འགྱུར་ན་ཤིང་ལ་སོགས་པ་ཡང་དེར་འགྱུར་བ་དང།
རྗེས་དཔག་གིས་ཆོས་འཇལ་པའི་ཆ་ལ་འཇོག་ན་རྗེས་དཔག་གི་ཆོས་ཕ་རོལ་མི་འཇལ་བར་
འགལ་བ་དང་། རིགས་པའི་སློབ་དཔོན་བདག་གིས་མཛད་པའི་དགག་པའི་རྟགས་ཀྱི་ཚུལ་
ཐམས་ཅད་ལ་གཏམ་ཙམ་ཡང་མེད་པར་འགྱུར་བ་དང་། ཚུལ་གསུམ་པའི་རྟགས་ལས་སྐྱེས་
པའི་རྗེས་སུ་དཔག་པ་ཉིད་དོན་དམ་པའི་རིགས་པར་བཤད་པའི་རང་རྒྱུད་ཤར་གསུམ་གྱི་
-28-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གཞུང་གི་ཆ་ཐམས་ཅད་དོར་བར་འགྱུར་བའི་ཕྱིར་ལན་དེ་ནི་བ་གླང་ཡ་སོ་ཅན་གྱིས་སྨྲས་པ་
ལྟར་ཁུམས་པས་རྣ་བ་ཙམ་ཡང་གཏད་པར་མི་བྱའོ། ། དེ་ལྟ་མོད་ཀྱི་ཕྱི་རབས་ཀྱི་བླུན་པོ་གང་
དག་རིགས་ཤེས་ཀྱི་འཇུག་པ་ཤིན་ཏུ་ཆ་ཕྲ་བ་རྣམས་དགག་སྒྲུབ་དང་འགལ་འབྲེལ་གྱི་མཐའ་
མ་མཐོང་བར་ཆེ་ལོང་རགས་པ་ཙམ་བཞག་ནས་ཆོས་ཟབ་མོ་ལ་དབང་ཟ་བའི་བྱིས་པ་
ཕྱོགས་ལྷུང་ཅན་སྨྲ་བ་པོའི་ཁ་ཙམ་ལ་བལྟ་བ་ལ་མངོན་པར་ཕྱོགས་པའི་ཕྱུགས་རྣམས་ཀྱི་
དྲུང་ན་ང་རྒྱལ་དང་ཕྲག་དོག་ཙམ་མགོན་དུ་འཛིན་པ་འདི་རྣམས་ནི་སྔ་རབས་ཀྱི་སློབ་དཔོན་
དག་གི་རྗེས་ཟློས་ཙམ་ཡང་བརྗོད་པ་ལ་དབང་བ་མ་ཡིན་ནོ ། །
ད་ནི་སྐབས་སུ་བབ་པའི་ལན་བརྗོད་པར་བྱ་སྟེ། འདི་ལྟར་རང་རྒྱུད་ཀྱི་གཏན་ཚིགས་
ཡིན་མོད་ཀྱི་སྔར་བཤད་པ་བཞིན་རིགས་པའི་ཤེས་པས་སྣང་བ་ཉིད་བདེན་པའི་སྐྱེ་བ་རྣམ་
པར་དཔྱད་པ་ཉིད་དོ། ། ཞེས་བྱ་བ་འདི་ཙམ་ཞིག་ཞལ་གྱི་དངོས་པོའི་ཆོས་ཡོངས་གཅོད་དུ་
ཅི་ཡང་མ་བསྒྲུབས་པས་སྣང་བ་དོན་དམ་དུ་ཐལ་བའི་སྐྱོན་མེད་དེ དངོས་སུ་སྣང་བ་བདེན་
པས་སྐྱེ་བ་མེད་ཙམ་དུ་རྟོགས་ཤིང་། དེའི་སྟོབས་ཀྱི་ཐ་སྙད་བྱེད་པའི་རྗེས་ཀྱི་བློ་དག་གི་སྒྱུམ་
ལྟ་བུའོ། །ཞེས་དཔྱོད་པའི་ཕྱིར་དང་། རིགས་པ་དེའི་འདུ་བྱེད་མ་ཉམས་ཀྱི་བར་ལ་སྣང་བ་ལ་
བདེན་པའི་རང་བཞིན་དུ་འཛིན་པའི་དོགས་པ་ཐམས་ཅད་མི་འཇུག་པའི་ཕྱིར་རོ། ། རྣམ་
གཅོད་བྱེད་དེ་དུ་སྣང་བས་གཏན་མི་གནང་བའི་ཕྱོགས་ཀྱང་གསལ་བའི་ཕྱིར། ཆོས་ཅན་མ་
གྲུབ་པའི་སྐྱོན་དག་ཀྱང་ཐག་བསྲིངས་པ་ཁོ་ན་ཡིན་ནོ། ། འདི་ལྟ་བུའི་དགག་པ་བྱེད་པའི་ཚུལ་
འདི་ནི་མདོ་དང་རྣམ་འགྲེལ་བྱེད་པ་དང། རྒྱན་བྱེད་པ་ལ་སོགས་པ་རྣམས་ཀྱི་བཞེད་པ་ཁ་ན་
མ་ཐོ་བ་མེད་པ་ཡིན་ཞིང་། རང་རྒྱུད་ཀྱི་སློབ་དཔོན་མཁས་པ་ཆེན་པོ་ལེགས་ལྡན་འབྱེད་
དང་། ཡེ་ཤེས་སྙིང་པོ་དང་། ཞི་བ་འཚོ་དང་། སློབ་དཔོན་སེང་གེ་བཟང་པོ་ལ་སོགས་པ་དེ་
དག་གི་ཚུལ་ལུགས་ཤིང་རྟའི་སྲོལ་ལྟ་བུར་གྱུར་པ་དག་ཡིན་མོད། དེ་དག་གི་བཞེད་པ་ཕྱིན་



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཅི་མ་ལོག་པར་ཁོང་དུ་ཆུད་པ་ནི་བྱང་ཕྱོགས་ཀྱི་རྒྱུད་འདིར་སྔོན་ཆད་ཁོ་བོ་ལས་ཅུང་ཟད་
ཀྱང་མ་བྱུང་བར་སྣང་ངོ་། །
དེའི་ཕྱིར་རང་རྒྱུད་ཀྱི་ཕྱོགས་ལ་བརྟེན་ན་ལན་དེ་ཁོ་ན་མཛེས་པ་ཡིན་ནོ ། འདི་ལ་
ཐལ་འགྱུར་དུ་སྨྲ་བ་དག་ན་རེ། དེ་ལྟར་སྐྱེ་མེད་རིགས་པས་གྲུབ་པ་ཡིན་ན་བདེན་པའི་རང་
བཞིན་གྲུབ་པར་འགྱུར་རོ་ཞེ་ན། འདི་ལ་སྔར་ཇི་སྐད་བཤད་པ་ལྟར་དོན་དམ་པར་བདེན་
པའི་རང་བཞིན་གྲུབ་པར་མི་འགྱུར་ལ། ཐ་སྙད་དུ་བདེན་པའི་རང་བཞིན་ཡོད་པར་འགྱུར་བ་
ནི་མི་འདོད་པ་ཅི་ཡང་མེད་དོ། །གཞན་དུ་ན་དོན་དམ་པའི་བདེན་པ་ཞེས་བྱ་བའི་ཚིག་གི་དོན་
གང་ཡིན། གལ་ཏེ་འཕགས་བློ་མ་འཁྲུལ་བའི་ཡུལ་དུ་བདེན་པའི་ཕྱིར་རོ་ཞེ་ན འོ་ན་ནི་དེ་
ལས་བརླིང་བའི་བདེན་པ་ཅི་ཞིག་ཡོད། གལ་ཏེ་མི་འགྱུར་བ་ལ་སོགས་པའི་སྒོ་ནས་དེ་ལྟར་
བདེན་ཞེས་ཐ་སྙད་བརྗོད་པ་མ་ཡིན་ནོ་ཞེ་ན། དེ་ལྟ་ན་ནི་ཁོ་བོ་ཅག་གི་ཐ་སྙད་དུ་བདེན་པ་
ཞེས་བྱ་བ་འགྲུབ་པ་ཁོ་ན་སྟེ། རྣམ་གྲངས་ཐམས་ཅད་དུ་བཅོམ་ལྡན་འདས་ཀྱི་ཆོས་ཐམས་
ཅད་སྟོང་པ་ཉིད་ཀྱི་རང་བཞིན་དུ་ཞལ་གྱི་བཞེས་ཤིང་རང་བཞིན་གྱི་དོན་ཡང་ཚད་མས་
རྙེད་པ་ཁོ་ན་ཡིན་གྱི་གཞན་དུ་མི་འགྱུར་བ་ལ་སོགས་པ་ལ་སྒྲུབ་བྱེད་མེད་པར་ཐལ་བའི་ཕྱིར་
རོ༑ ༑
གལ་ཏེ་འཇིག་རྟེན་གྱི་ངོར་སྐྱག་པ་སྤང་བའི་དོན་ཙམ་དུ་བདེན་པའི་ཐ་སྙད་ཉེ་བར་
སྦྱར་བར་ཟད་ཀྱི་གང་ལས་བདེན་པ་ཉིད་དུ་འགྱུར་བ་འཕགས་པ་རྣམས་ཀྱིས་ནི་ཅུང་ཟད་
ཀྱང་མ་གཟིགས་པ་ཡིན་ནོ་ཞེ་ན། དེ་ལྟ་ན། སློབ་དཔོན་གྱིས་ཇི་སྐད་དུ ། དེ་ནི་དེ་ཉིད་དོན་
དང་ནི། །དེ་བཞིན་ཉིད་དང་རྫས་སུ་བཞེད། །དེ་ནི་ཡན་ལག་མི་བསླུ་བ། །དེ་བཞིན་རྟོགས་ན་
སངས་རྒྱས་བརྗོད། ། ཅེས་གསུངས་པའི་དབང་དུ་མཛད་དེ། རང་བཞིན་འདི་ནི་གཉིས་ཀ་ལ་
གྲུབ་པ་ཉིད་དུ་རྣམ་པར་གཞག་གོ་ཞེས་ཅི་སྟེ་བརྗོད། གལ་ཏེ་འདི་ནི་ལོངས་སྤྱོད་པ་འགའ་
-30-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཞིག་གི་དབང་དུ་མཛད་དེ་གྲགས་རིགས་ཀྱིས་མི་བསླུ་བ་ཙམ་གྱི་དོན་ཡིན་གྱི་དངོས་པོ་་་་
སྟོབས་ཀྱི་མི་བསླུ་བའི་དོན་མ་ཡིན་ཞེ་མ ཇེ་ཤེ་རྣམ་དཔྱོད་བཟང་པོ་ཁྱེད་ཀྱིས་གྲགས་རིགས་
ཀྱི་དོན་བརྗོད་ཅིག །གལ་ཏེ་རྡོ་རྗེ་གཟེགས་མའི་དབང་དུ་བྱས་ན་སྐྱེས་ཟིན་སླར་མི་སྐྱེ་བ་དང།
དངོས་པོ་དངོས་མེད་རྫས་གཞན་མ་ཡིན་པ་དང་། གྲུབ་ཟིན་གཞན་ལ་རགས་མ་ལས་པ་ལ་
སོགས་པ་ནི་གྲགས་པ་ཡིན་ལ། དེ་རྣམས་ཀྱི་སྟོབས་ལས་ཐོབ་པའི་མཐའ་བཞི་ལས་མི་སྐྱེ་བས་
རང་བཞིན་མེད་ཅེས་སོགས་ནི་རིགས་པ་ཡིན་ནོ། ། དེ་ཙམ་གྱིས་ཁོ་བོ་ཅག་གནས་དེ་དང་དེ་
ལ་རང་རྒྱུད་ཀྱི་རྗེས་སུ་དཔག་པའམ། དངོས་པོའི་སྟོབས་ཀྱིས་ཞུགས་པའི་རྗེས་སུ་དཔག་པ་
སྦྱོར་བར་ནི་མི་འགྱུར་ཏེ། སྐྱེ་མེད་ཀྱི་གཏན་ཚིགས་དེ་གཞན་ལ་གྲགས་པའི་རྗེས་སུ་དཔག་པ་
ཡིན་པའི་ཕྱིར་དང་། སྣང་བ་སྒྱུ་མ་ལྟ་བུར་སྒྲུབ་པ་རེ་ཞིག་རང་ལུགས་ཀྱི་རྗེས་དཔག་ཡིན་
ཀྱང་དངོས་པོའི་སྟོབས་ལས་འོངས་ན་རིགས་པ་གཞན་གྱི་མི་འགོག་པར་འགྱུར་བ་ལས་རྫུན་
པ་འགོག་པའི་ལྟོས་གྲུབ་ཀྱི་རིགས་ཤེས་འཇུག་པའི་ཕྱིར་རོ། །ཞེ་ན། འོ་ན་ནི་རང་རྒྱུད་དངོས་
པོ་སྟོབས་ཞུགས་སུ་མི་འགྱུར་བ་ཇི་ལྟར་ཡིན་ཏེ། རང་བཞིན་དང་བྲལ་བའི་གྲགས་པ་ཙམ་ནི་
འདོད་རྒྱལ་དུ་འཇུག་པའི་ཕྱིར་ཏེ། མི་འཇུག་པར་སོ་སོར་ངེས་ན་རང་བཞིན་མི་འཁྲུལ་བའི་
དངོས་པོའི་སྟོབས་ལ་གྲགས་པར་སྦྱར་བར་ཟད་པས་མིང་ལ་མི་རྩོད་པའི་ཕྱིར་དང༌། སྔར་ཇི་
སྐད་པ་ལྟར་ཆོས་ཅན་མ་གྲུབ་པ་ལ་སོགས་པའི་སྐྱོན་མེད་པའི་ཕྱིར་དང་། གཏན་ཚིགས་སྔ་མ་
དག་གཞན་ལྟར་རང་ལ་ཡང་། ཚད་མར་མཚུངས་པའི་ཕྱིར་དང་། གཞན་དུ་ན་བ་གླང་རྫིས་
བཅོས་པའི་རྟོགས་པ་ལྟར་གཞན་ལ་དགག་སྒྲུབ་ཀྱི་མྱོང་བ་སྐྱེས་པ་ཉིད་ཀྱང་མི་ཤེས་པ་་་་
འགྱུར་བ་དང་སྣང་བ་སྒྱུ་མར་སྒྲུབ་པ་ཉིད་རང་རྒྱུད་ཀྱི་རྗེས་སུ་དཔག་པ་ཡིན་ན། གྲགས་པ་
ཙམ་དུ་འགལ་བའི་ཕྱིར་དང་། ཞེན་པ་དང་བཅས་སུ་ཟིན་ཀྱང་གཞུང་ལུགས་ངན་པས་མ་
དཀྲུགས་པའི་ལྷན་ཅིག་སྐྱེས་པའི་གཉིས་སྣང་གི་བློ་དང་། མ་ཞེན་པར་སྣང་བ་འདི་གསལ་



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བར་སྤྱོད་པའི་དག་པ་འཇིག་རྟེན་པའི་བློ་ལ་ཇི་ལྟར་སྣང་བ་བཞིན་ལ་གྲགས་པ་ཞེས་བྱ་བར་
འདོད་ན་དེ་ནི་དངོས་པོ་སྟོབས་ཞུགས་དང་མི་འགལ་བའི་ཕྱིར་རོ། ། རང་རྒྱུད་ཀྱི་གཏན་
ཚིགས་ཡིན་ཀྱང་འདི་ལ་དམ་བཅའི་དོན་གྱི་ཕྱོགས་གཅིག་པའི་ཉེས་པ་ཡང་མེད་དེ དེའི་
རང་བཞིན་མཐོང་ཡང་དངོས་པོར་མངོན་པར་ཞེན་པ་དག་ལ་ཆོས་ཐམས་ཅད་བདག་མེད་
པའི་ཐ་སྙད་དུ་རུང་བ་ཉིད་ཙམ་སྒྲུབ་ཀྱི་ཆོས་ཐམས་ཅད་རང་བཞིན་མེད་པའི་དོན་ནི་མ་
ཡིན་ཏེ། བརྡ་དང་དོན་དུ་སྦྱོར་བ་དག་ལས་གཞན་འདི་ལས་ཁྱབ་པ་ངེས་པར་བྱེད་པའི་ཚད་
མ་གཞན་བཙལ་བྱ་མིན་པའི་ཕྱིར་ཏེ། གཏན་ཚིགས་རབ་ཏུ་གྲུབ་པ་ཉིད་ཀྱིས་དེ་གྲུབ་པའི་
ཕྱིར་རོ། ། དཔེར་ན་འདི་ནི་བ་གླང་ཡིན་ཏེ། ལྐོག་ཤལ་ལ་སོགས་པ་འདུས་པའི་བདག་ཉིད་
ཡིན་པའི་ཕྱིར་རོ། ། ཞེས་བྱ་བ་ལྟ་བུའོ། ། དེའི་རང་བཞིན་མཐོང་ན་མི་ངེས་པ་ཇི་ལྟར་ཡིན་ཏེ།
མ་མཐོང་བ་བཞིན་ནོ། ། ཞེ་ན། ཐོག་མ་མེད་པར་སྐྱེས་པ་དངོས་པོ་ལ་མངོན་པར་ཞེན་པའི་
དུག་གིས་དཀྲུགས་པའི་བློ་ཅན་དག་གིས་མངོན་སུམ་ཙམ་དུ་མཐོང་བས་རྣམ་པ་ཁོང་དུ་ཆུད་
པར་མི་མངོན་ཏེ། འདྲ་བ་གཅིག་ནས་གཅིག་ཏུ་བརྒྱུད་པའི་དམིགས་པའི་བློ་སྣད་པ་དག་གིས་
སྐད་ཅིག་ལ་ཉིད་མི་རྟོགས་པ་བཞིན་ནོ། །དེའི་ཕྱིར་སློབ་དཔོན་ཞི་བ་འཚོས་ཇི་སྐད་དུ། དེ་ཡི་
རང་བཞིན་མངོན་སུམ་ཕྱིར། ། མི་མཁས་རྣམས་ཀྱང་དངོས་རྣམས་ཀྱི། ། རང་བཞིན་འདི་འདྲ་
ཅིས་མི་རྟོགས། ། མ་ཡིན་ཐོག་མེད་རྒྱུད་ལྕི་བས། ། དངོས་པོར་སྒྲོ་བཏགས་དབང་བྱས་
པས། །དེ་ཕྱིར་སྲོག་ཆགས་ཐམས་ཅད་ཀྱིས། །མངོན་པར་རྟོགས་པར་མི་འགྱུར་རོ། །དེ་ལ་སྒྲོ་
འདོགས་གཅོད་བྱེད་པ། ། ཤེས་རབ་བྱེད་པའི་གཏན་ཚིགས་ཀྱིས། ། རྗེས་སུ་དཔོག་རྣམས་
ཤེས་པར་བྱེད། །ཅེས་གང་གསུངས་པ་ཡིན་ནོ། །
གཉིས་པ་རྒྱུ་ལ་དཔྱད་ནས་འགོག་པ་རྡོ་རྗེ་གཟིགས་མའི་གཏན་ཚིགས་ལ། དེ་ལྟར་
བཞི་ལས་རྟགས་དགོད་པ་ནི། དངོས་པོ་རྣམས་ནི་བདེན་པར་སྐྱེ་བ་མེད་དེ། ཡང་དག་པར་
-32-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣་
རང་དང་། གཞན་དང་། གཉིས་ཀ་དང་། རྒྱུ་མེད་ལས་སྐྱེ་བ་མེད་པའི་ཕྱིར་རོ། ། ཚུལ་སྒྲུབ་པ་
ལ་ཕྱོགས་ཆོས་ནི། གྲངས་ཅན་པའི་ལྟར་རང་ལས་རང་སྐྱེ་བ་མི་རུང་སྟེ། རང་གྲུབ་ན་སྐྱེད་མི་
དགོས་ཤིང་མ་གྲུབ་ན་སྐྱེད་པ་པོ་མེད་པས་སོ། ། རང་གི་སྡེ་པ་འགའ་ཞིག་གི་ལྟར་གཞན་ལས་
བདེན་པར་སྐྱེ་བ་མི་འཐད་དེ། རྒྱུ་ཞིག་པ་ལས་སྐྱེ་བའམ་མ་ཞིག་པ་ལས་སྐྱེས། དང་པོ་ལྟར་ན་
དངོས་པོ་ནི་རྒྱུ་ཞིག་པ་ལས་སྐྱེས་པའི་ཕྱིར་རྒྱུ་མེད་དུ་མི་འགྱུར་ཏེ ཞིག་ནས་འདས་པ་དེ་
དངོས་མེད་ཡིན་པས་སོ། ། གཉིས་པ་ལྟར་ན་རྒྱུ་རྟག་པ་དང་རྒྱུ་འབྲས་དུས་མཉམ་པར་འགྱུར་
རོ༑ ༑མུ་སྟེགས་གཅེར་བུ་པའི་ལྟར་རང་གཞན་གཉིས་ཀ་ལས་སྐྱེ་བ་མི་འཐད་དེ། ཡ་ཁྱལ་
རང་དང་གཞན་ལས་སྐྱེ་བ་ཁེགས་པའི་ཕྱིར་རོ། ། རྒྱང་འཕེན་པའི་ལྟར་རྒྱུ་མེད་ལས་སྐྱེ་བའང་
མི་འཐད་དེ། དངོས་པོ་རྣམས་ནི་རྒྱུ་མེད་པའི་ཕྱིར་རེ་འགའ་བ་མ་ཡིན་པར་ཐལ་བའི་ཕྱིར་
རོ༑ ༑དེ་རྣམས་ཀྱང་གཞན་ལས་སྐྱེ་བ་ནི་དོན་དམ་པར་ཁེགས་ཤིང་གཞན་གསུམ་ལས་སྐྱེ་བ་
ནི་བདེན་པ་གཉིས་ཀ་ལ་ཁེགས་སོ། ཁྱབ་པ་ནི། དེ་ལྟར་བཞི་ལས་སྐྱེ་བ་མེད་པ་དེ་ལ་བདེན་
པར་སྐྱེ་བ་མེད་པས་ཁྱབ་སྟེ། དངོས་པོ་རྣམས་ནི་བཞི་པོ་དེ་ཙམ་དུ་ཟད་པའི་ཕྱིར་རོ། །གྲུབ་པ་
མདོ་དང་སྦྱར་བ་ནི། དེ་ཡང་བདག་གིས་མ་བྱས། གཞན་གྱིས་མ་བྱས། གཉིས་ཀས་མ་བྱས་རྒྱུ་
མེད་པ་ལས་མ་ཡིན་ཞེས་གང་གསུངས་པ་ཡིན་ནོ། ། སྦྱོར་བའི་རང་བཞིན་ངེས་པར་བྱ་བ་ནི།
སྔར་བཞིན་དུ་ཤེས་པར་བྱའོ། ། །
གསུམ་པ་འབྲས་བུ་ལ་དཔྱད་ནས་འགོག་པ་ཡོད་མེད་སྐྱེ་འགོག་གི་རྟགས་ལ་ཡང་
གསུམ་ལས། རྟགས་དགོད་པ་ནི། དངོས་པོ་རྣམས་ནི་བདེན་པར་སྐྱེ་བ་མེད་དེ། དོན་དམ་པར་
འབྲས་བུ་ཡོད་པ་དང་མེད་པ་མི་སྐྱེ་བའི་ཕྱིར་རོ། ། ཚུལ་སྒྲུབ་པ་ལ་ཕྱོགས་ཆོས་ནི། དེ་ལ་རེ་
ཞིག་འབྲས་བུ་ཡོད་པ་ནི་མི་སྐྱེད་དེ། གྲུབ་ཟིན་པའི་ཕྱིར། བརྟགས་ཟིན་པ་མི་འཐད་པ་བཞིན་
ནོ༑ ༑འབྲས་བུ་མེད་པ་ཡང་མི་སྐྱེ་སྟེ། ཡོངས་སུ་མ་གྲུབ་པའི་ཕྱིར་རི་བོང་གི་རྭ་བཞིན་ནོ ཁྱབ་
-33-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པ་ནི་དེ་གཉིས་མི་སྐྱེ་བ་མེད་པས་ཁྱབ་སྟེ། ཡོད་མེད་དུ་མ་འདུས་པ་ཅུང་ཟད་ཀྱང་མེད་པའི་
ཕྱིར་རོ། །གྲུབ་པ་མདོ་དང་སྦྱར་བ་ནི། ཡོད་དང་མེད་པ་གཉིས་ཀ་མི་སྐྱེའོ། །ཞེས་བྱ་བ་ནི་དོན་
གང་གསུངས་པ་ཡིན་ནོ། ། གཏན་ཚིགས་སྔ་ཕྱི་འདི་དག་གཟུ་ལུམ་དུ་སྨྲ་བ་དག་གིས་ཐལ་
འགྱུར་བའི་ཚུལ་ལྟར་བཀོད་པ་ནི། དབུ་མ་རྣམས་གཉིས་ཀྱི་ཚུལ་ལ་བློ་ཁ་མ་ཕྱོགས་པ་ཡིན་
ཏེ༑ གཞན་སྐྱེ་ཐ་སྙད་དུ་མི་འགོག་པའི་ཕྱིར་དང་། ཐ་སྙད་དུ་རྒྱུ་དུས་ན་འབྲས་བུ་མེད་པ་ཉིད་
སྐྱེ་བར་འདོད་པའི་ཕྱིར་རོ། ། །
བཞི་པ་གཉིས་ཀ་ལ་དཔྱད་ནས་འགོག་པ་མུ་བཞི་སྐྱེ་འགོག་གི་རྟགས་ལ་གསུམ་ལས།
རང་རྒྱུད་ཀྱི་རྟགས་དགོད་པ་ནི། དངོས་པོ་རྣམས་ནི་དོན་དམ་པར་སྐྱེ་བ་མེད་དེ། དོན་དམ་
པར་རྒྱུ་དུ་མས་འབྲས་བུ་གཅིག་དང་དུ་མ་མི་སྐྱེ། དོན་དམ་པར་རྒྱུ་གཅིག་གིས་འབྲས་བུ་དུ་མ་
དང་གཅིག་མི་སྐྱེད་པའི་ཕྱིར་རོ། ། ཚུལ་སྒྲུབ་པ་ལ་ཕྱོགས་ཆོས་ནི། དེ་ལ་རི་ཞིག་རྒྱུ་དུ་མས་
དོན་དམ་པར་འབྲས་བུ་གཅིག་མི་སྐྱེད་དེ རྒྱུ་ཐ་དད་ལས་སྐྱེས་ན་ཐ་དད་དོ་ཞེས་བྱ་བ་དང་
འགལ་བར་འགྱུར་བའི་ཕྱིར་རོ། ། རྒྱུ་དུ་མས་འབྲས་བུ་དུ་མ་བྱེད་པའང་མ་ཡིན་ཏེ རྒྱུ་འབྲས་
གྲངས་མཉམ་པའི་ཕྱོགས་ནི་གཅིག་གིས་གཅིག་བྱེད་པའང་མིན་ཅེས་པས་ཁེགས་ལ། ལྡོག་པ་
དུ་མ་ནི་སྒྲོ་བཏགས་པ་ཡིན་པས་སྐྱེད་དུ་མེད་པའི་ཕྱིར་རོ། ། རྒྱུ་གཅིག་གིས་འབྲས་བུ་དུ་མ་
བསྐྱེད་པའང་མིན་ཏེ། རྒྱུ་གཅིག་ལས་སྐྱེས་ན་གཅིག་གོ་ཞེས་རྣམ་པར་གཞག་པ་དང་འགལ་
བའི་ཕྱིར་རོ། ། རྒྱུ་གཅིག་གིས་འབྲས་བུ་གཅིག་ཁོ་ན་བྱེད་པའང་མ་ཡིན་ཏེ། གཟུགས་ལྟ་བུས་
རང་གི་རིགས་འདྲ་ཁོ་ན་སྐྱེད་ན་མིག་ཤེས་ལ་སོགས་མི་སྐྱེད་པས་འགྲོ་བ་ཐམས་ཅད་ལོང་བ་
ལ་སོགས་པར་འགྱུར་བའི་ཕྱིར་རོ། ། ཁྱབ་པ་ནི། དེ་བཞི་ལས་སྐྱེ་བ་མེད་པ་ལ་བདེན་པར་སྐྱེ་
བ་མེད་པས་ཁྱབ་སྟེ། དངོས་པོ་རྣམས་ནི་དེ་ཙམ་དུ་ཟད་པའི་ཕྱིར་རོ། །གྲུབ་པ་མདོ་དང་སྦྱར་
བ་ནི། གཅིག་གིས་མ་བྱས་གཞན་གྱིས་མ་བྱས་ཞེས་གང་གསུངས་བསམ་པ་ཡིན་ནོ། ། དེ་བས་
，
-34-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ན་དེ་ལྟ་བུའི་རྗེས་སུ་དཔོག་པ་མྱོང་བས་འགྲུབ་པ་ཡིན་ནོ ། །
ཡང་ཇི་ལྟར་བདེན་པའི་སྐྱེ་མེད་མངོན་སུམ་གྱི་ཤེས་པ་རྟགས་ལས་འགྲུབ་ཅེ་ན གཞི་
ལམ་རྣམ་པ་བདེན་པའི་སྐྱེ་མེད་དུ་རྟོགས་པའི་བློ་ནི་གོམས་པས་ན་གསལ་སྣང་མཐར་ཕྱིན་པ་
འབྱུང་སྟེ། རྟེན་བརྟན་ཞིང་གོམས་པ་ལས་ངང་གིས་ཁྱད་པར་དུ་འགྱུར་བའི་ཕྱིར་རོ། ། གཏན་
ཚིགས་འདི་ནི་མ་གྲུབ་པ་མིན་ཏེ། བྱིས་པ་སྐྱེས་མ་ཐག་པ་ན་ཆགས་སོགས་གསལ་བར་འབྱུང་
བས་གོམས་པ་སྔ་མ་སྔོན་དུ་སོང་བ་དང་། རྣམ་ཤེས་མ་ཡིན་པ་རྣམ་ཤེས་ཀྱི་ཉེར་ལེན་དུ་མི་
འགྲུབ་པའི་ཕྱིར་དང་། བདག་འཛིན་ཅན་འཆི་ཁ་མའི་སེམས་ནི་སྐྱེ་བ་ཕྱི་མའི་དངོས་རྒྱུ་ལོག་
སྲེད་ཀྱི་ངང་ཚུལ་ཅན་ཡིན་པས་སྐྱེ་བ་ཕྱི་མ་མཚམས་སྦྱོར་བར་ངེས་པས། སྐྱེ་བ་ཕྱི་མ་གྲུབ་
པའི་ཕྱིར་དང་། གཉིས་སྣང་གིས་མ་བསླད་པའི་རང་རིག་པ་ཙམ་གྱི་ཆ་ལ་འཇོམས་བྱེད་ཀྱི་
གཉེན་པོ་ཚད་མ་ཅན་མེད་པའི་ཕྱིར་རོ། ། གོམས་པ་ལས་ངང་དུ་འགྱུར་བ་ཡང་ཡིན་ཏེ།
བདེན་མེད་རྟོགས་པའི་ཤེས་པ་འདི་དག་ནི་ཡུལ་གྱི་གནས་ཚུལ་དང་མཐུན་པར་འཇུག་པས་
ཆུའི་ནང་དུ་ཆུ་འཕེལ་བ་ལྟར་སེམས་ཀྱི་རང་བཞིན་འོད་གསལ་བ་དང་། རོ་གཅིག་ཏུ་གྱུར་
པའི་ཕྱིར་རོ། ། དེ་ལྟར་གནས་ལུགས་རྟོགས་པའི་ཡང་དག་པའི་ཤེས་པ་ཁོ་ནཡུམ་ཡིན་
ནོ; ༑ཞེས་འགྲུབ་པ་ཡིན་ནོ། ། །
ད་ནི་ཀླན་ཀ་སྤང་བར་བྱ་སྟེ། གལ་ཏེ་ཡང་གནོད་མེད་གཅིག་དང་དུ་བྲལ་སོགས་པའི་
ཚད་མས་ཡུལ་གཞི་ལམ་རྣམ་གསུམ་ཤེས་པའི་ཡུམ་ལ་གནོད་པ་མ་མཐོང་ཞེས་པར་མངོན་པ་
མ་ཡིན་ནམ་ཞེ་ན། དེ་ལྟར་ན་བླ་མས་སྐྱབས་པའི་བུད་མེད་ལ་བགྲོད་ཅེས་པ་ལྟ་བུའི་ཚེ་
བགྲོད་བྱེད་བླ་མས་ཡུལ་སྐྱབས་པའི་བུད་མེད་ལ་བགྲོད་དོ་ཞེས་བྱ་བར་འགྱུར་རོ །དེའི་ཕྱིར་
འདི་ནི་བླུན་པོ་དག་གི་རང་གིས་སྨྲས་སོ་ཅོག་སྒྲ་ཅི་ཙམ་ལ་བརྟེན་པར་ཟད་དོ་ཞེས་པའི་་་་་
མཚང་གསལ་པོ་སྟོན་པ་ཡིན་ནོ། ། གཞུང་ཕྱི་མར་སྒྲུབ་བྱེད་མཐོང་བ་དངོས་སུ་མ་སྨོས་པས་མི་
-35-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཐོབ་ན་ཉན་ཐོས་ཞི་བ་འཚོལ་རྣམས་ཞེས་པའི་སྐབས་སུ་རང་རྒྱལ་ཡང་མི་ཐོབ་པ་ལ་སོགས་
ཧ་ཅང་ཐལ་བ་ཡིན་ནོ་ཞེ་མ དངོས་སུ་མ་སྨོས་པས་མི་ཐོབ་པ་ཞེས་བྱ་འདི་སུས་སྨྲས། དངོས་
སུ་མ་སྨོས་པ་དག་ཀྱང་སྐབས་སྟོབས་ཀྱིས་ཐོབ་པར་འགྱུར་བ་ཡོད་དོ། ། འདིར་ཡང་སྐབས་
སྟོབས་ཀྱིས་ཐོབ་པར་འགྱུར་ན་ནི་བརྗོད་དགོས་སོ། ། གལ་ཏེ་གནོད་པ་མ་མཐོང་བ་ཙམ་གྱིས་
ཡོད་པར་མི་འགྲུབ་པས་སྒྲུབ་བྱེད་མཐོང་བ་ཡང་བསྟན་དགོས་ལ། དེ་ཡང་གཞུང་ཕྱི་མ་འདིས་
བསྟན་པ་སྐབས་སུ་བབ་པ་ཡིན་ནོ་ཞེ་ན། འོ་ན་ནི་ཐམས་ཅད་མཁྱེན་པ་ཡོད་པ་ལ་གནོད་པ་
མ་མཐོང་བས་ཐམས་ཅད་མཁྱེན་པ་ཡོད་སྲིད་ཅེས་བརྗོད་པ་ན་ཡོད་སྲིད་ཅེས་པའི་ཚིག་ །
འདིས་སྒྲུབ་བྱེད་མཐོང་བ་སྟོན་པར་འགྱུར་ཏེ། རྒྱུ་མཚན་བསྐལ་བའི་བར་དུ་མཚུངས་པའི་
ཕྱིར་རོ། ། འདིར་ནི་སྒྲུབ་བྱེད་མཐོང་བ་ལ་སོགས་པ་ཡང་བསྟན་དགོས་པ་མ་ཡིན་ཏེ སྐྱེ་མེད་
གསུམ་གྱི་དོན་ཅི་ཙམ་ཤེས་པ་མྱོང་བས་གྲུབ་ཅིང་མཐར་ཐུག་ཤེས་པ་ཡོད་པར་རྟགས་ཀྱིས་
བསྒྲུབས་ནས་དེ་ཉིད་ཡུམ་ཡིན་པས་ཡོད་པ་ལ་འགལ་བ་མ་མཐོང་ཞེས་སྒྲུབ་བྱེད་ཉིད་བརྗོད་
པའི་ཕྱིར་རོ། ། སྐྱེ་མེད་ཀྱི་རྟོགས་པ་མཐར་ཐུག་ཡོད་པར་བསྒྲུབས་ཀྱང་གཞི་ལམ་རྣམ་པ་སྐྱེ་
བ་མེད་པར་ཤེས་པ་ཞེས་བྱ་བ་འདིར་སྐབས་སུ་བབ་ཅིང་དམ་བཅའི་ཐད་དུ་ནི་མ་ཡིན་པའི་
ཕྱིར་རོ། ། འོ་ན་ཚད་མས་སྐྱེ་མེད་དུ་ཤེས་པ་ཚིགས་སུ་བཅད་པའི་དོན་གྱི་མཚན་ཉིདཀྱི་ཡུམ་
ཡིན་པས་ན་ཞེས་བརྗོད་པའི་ཕྱིར་རིགས་མོད་གནོད་པ་མ་མཐོང་ནས་ཞེས་བརྗོད་པ་ཅིའི་
ཕྱིར་ཞེ་ན། འདིར་གནོད་པ་མ་མཐོང་བ་ནི་འགལ་བ་མ་མཐོང་ནས་ཞེས་བྱ་བའི་དོན་ཡིན་ལ།
འདི་དང་དམ་བཅར་གདོན་མི་ཟ་བར་སྲིད་དོ་ཞེས་བྱ་བ་ནི་དང་པོར་ཡོད་མེད་ཐེ་ཚོམ་ཟ་བ་
ལས་ཕྱིས་ངེས་པར་སྟོན་པའི་ཚིག་ཟུར་ཡིན་ནོ། ། དེ་དག་གིས་ནི་དགག་པའི་ཕྱོགས་ལ་ཀླན་
ཀ་སྤངས་ཟིན་ཏོ། །
ད་ནི་སྒྲུབ་པའི་ཕྱོགས་ལ་ཀླན་ཀ་སྤང་བར་བྱ་སྟེ། གལ་ཏེ་བདེན་པའི་སྐྱེ་མེད་ཤེས་པ་
-36-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཡུམ་དུ་མི་རིགས་ཏེ། བདེན་པའི་སྐྱེ་མེད་རྗེས་དཔག་གིས་མི་གྲུབ་པ་དང་། མངོན་སུམ་ལ་མི་
སྣང་བའི་ཕྱིར་རོ། ། དེ་ལ་རེ་ཞིག་རྗེས་དཔག་གིས་མི་གྲུབ་སྟེ། བདེན་པའི་སྐྱེ་མེད་ཅེས་བྱ་བ་
འདིར་བདེན་པའི་དོན་གང་ཡིན། གལ་ཏེ་རིགས་པའི་རྗེས་སུ་འབྲངས་ནས་ཞེས་བྱ་བའི་དོན་
མིན་ནོ་ཞེ་ན། འོ་ན་རིགས་པའི་རྗེས་སུ་འབྲངས་ནས་ཞེས་བྱ་བའི་དོན་ཡིན་ནོ་ཞེ་ན འོ་ན་
རིགས་པའི་ངོར་སྐྱེ་བ་སེལ་བར་འགྱུར་བས་ཆོས་ཅན་མི་རྙེད་པར་འགྱུར་བ་ཡིན་ཏེ དེ་ཉིད་
ཀྱི་ཕྱིར་ན་གཏན་ཚིགས་མི་སྲིད་པས་དེ་ལ་བདེན་པའི་རྗེས་སུ་དཔོག་པ་མེད་དོ །བདེན་པའི་
སྐྱེ་མེད་མངོན་སུམ་ལ་ཡང་མི་སྣང་བ་ཡིན་ཏེ། བདེན་པའི་སྐྱེ་མེད་འདུས་བྱས་ཡིན་ན་ནི། སྟོང་
ཉིད་འདུས་བྱས་སུ་འགྱུར་ལ། མ་ཡིན་ན་ནི་མངོན་སུམ་དངོས་མེད་ལ་དམིགས་པར་འགྱུར་
བའི་ཕྱིར་རོ། །གཞན་ཡང་དེ་འདྲའི་མངོན་སུམ་འབྱུང་རུང་ཙམ་དུ་བསྒྲུབས་ཀྱང་ཡོད་ངེས་སུ་
མ་གྲུབ་ན་ཇི་ལྟར་རྟོག་པ་དང་ལྡན་པ་དག་ཡིད་ཆེས་པར་འགྱུར་ཞེ་ན དེ་ནི་ཉེས་པ་མེད་པ་
ལ་ཉེས་པར་འདུ་ཤེས་པ་ཡིན་ཏེ། ཐ་སྙད་དུ་བདེན་པའི་སྐྱེ་བ་འགོག་པ་མ་ཡིན་གྱི་དོན་དམ་
པར་བདེན་པའི་སྐྱེ་བ་འགོགས་པ་ཡིན་ལ། གང་གི་ཚེ་དོན་དམ་པར་ཏེ་རིགས་པའི་ངོ་ན་
བདེན་པའི་སྐྱེ་བ་མེད་ཀྱང་རྫུན་པའི་སྐྱེ་བ་གནས་པ་ཡིན་པས་དེའི་ཚེ་ཁོ་བོ་ཅག་ལ་ཆོས་ཅན་
ལ་སོགས་པ་གྲུབ་པའི་ཕྱིར་དང་། སྣང་བ་བདེན་པའི་སྐྱེ་བ་མེད་པ་ཉིད་ཡིན་པའི་མ་ཡིན་
དགག་མངོན་སུམ་དུ་གྲུབ་པའི་སྟོབས་ཀྱིས་མེད་དགག་རྣམ་པར་གཅོད་པའི་ཕྱིར་དང་།
གཞན་དུ་ན་བུམ་མེད་མངོན་སུམ་གྱིས་མཐོང་ནས་ཞེས་བྱ་བ་ལ་སོགས་པའང་མི་འཐད་པར་
འགྱུར་བ་དང་། རང་རྒྱུད་ལ་ཆོས་དེ་འབྱུང་རུང་དུ་གྲུབ་པ་ན་གཞི་དང་ལམ་དང་རྣམ་པ་སྟོན་
པ་ལ་རྣམ་པ་ཀུན་ཏུ་མི་འགྲུབ་པའི་བཀའ་དམིགས་པས་ཁོ་བོ་ཅག་ལ་འབྱུང་རུང་འདི་འདྲ་བ་
ཞིག་མདོ་གསུང་བ་པོ་ལ་ཐོབ་ཟིན་པས་ཡིན་ནོ། ། ཞེས་བྱ་བར་དོན་གྱིས་གྲུབ་པ་ཡིན་ཏེ། དེ་
གཏན་མ་གྲུབ་ན་དེའི་རྒྱུ་ཚོགས་ཚང་བ་མེད་པར་འགྱུར་བ་ལས། དེ་རྒྱུད་ལ་འབྱུང་རུང་དུ་



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གྲུབ་པས་ཀྱང་དེ་ལྟ་བུའི་རིགས་ཅན་སྤྱིར་ཡོད་དོ་ཞེས་བྱ་བར་ཤེས་ཏེ དེ་ཡང་གོམས་པ་
ངང་དུ་གྱུར་པ་མ་གྲུབ་ན། དེ་འདྲའི་མངོན་སུམ་གྱི་རིགས་ཅན་སྤྱིར་ཡོད་དོ་ཞེས་ཀྱང་སྨྲ་མི་
ནུས་པའི་ཕྱིར་རོ། །
ཐམས་ཅད་མཁྱེན་པ་ཉིད་གསུམ་གྱིས་ནི་དོན་བརྒྱད་བསྡུས་ལ། ཞེས་བྱ་བ་འདིར་
གཉིས་ཏེ། སྤྱིར་དཔྱད་པ་དང་། བྱེ་བྲག་ཏུ་དཔྱད་པའོ། །དང་པོ་ལ་གཉིས་ཡིན་ཏེ། མི་འཐད་
པའི་ཕྱོགས་དང་། འཐད་པའི་ཕྱོགས་སོ། ། མི་འཐད་པའི་ཕྱོགས་གང་ཞེ་ན། ཁ་ཅིག་ཐུན་རེ།
མཁྱེན་གསུམ་གྱི་སྒོ་ནས་ཤེར་ཕྱིན་ལ་བསྟོད་དོ། འོ་ན་ཤེར་ཕྱིན་མཐའ་དག་ལ་བསྟོད་དམ་
ཕྱོགས་གཅིག་ལ་བསྟོད། དང་པོ་ལྟར་ན་སྦྱོར་བཞི་དང་ཆོས་སྐུ་ལ་མ་བསྟོད་པས་བསྟོད་
གྲངས་ཉུང་ལ། གཉིས་པ་ལྟར་རྣམ་མཁྱེན་ལྟ་བུ་གཅིག་ཉིདལ་བསྟོད་པས་ཆོག་པས་བསྟོད་
གྲངས་མང་ངོ་ཞེ་ན། མཐའ་དག་ལ་བསྟོད་པས་མང་བའི་སྐྱོན་མེད་ལ། ཉུང་སྐྱོན་མེད་དེ། དོན་
བརྒྱད་པོ་དེ་དག་ཤེར་ཕྱིན་ཡིན་ཞིང་དེ་ལ་བསྟོད་པའི་ཕྱིར་ཞེས་བྱ་བ་ལ་སོགས་པ་ཟེར་རོ། །
འདི་ནི་སྙིང་པོ་མེད་དེ། དོགས་པ་འགོད་ཚུལ་དང་ལན་འདེབས་ཚུལ་མི་འཐད་པའི་
ཕྱིར་རོ། ། དང་པོ་ནི་འདིར་ཕྱོགས་གཅིག་གི་དོན་མངོན་རྟོགས་གཅིག་ཉིད་ལ་བྱེད་དམ།
མཐའ་དག་མ་ཡིན་པ་ཙམ་ལ་བྱེད། དང་པོ་ལྟར་ན་ཕྱོགས་གཅིག་ལ་བསྟོད་པར་དོགས་པའི་
དོན་མེད་དེ། མཁྱེན་གསུམ་ལ་བསྟོད་པར་མཐུན་སྣང་དུ་གྲུབ་པའི་ཕྱིར་རོ། །གཉིས་པ་ལྟར་ན་
མཁྱེན་གསུམ་གྱིས་མངོན་རྟོགས་མཐའ་དག་མ་བསྡུས་པར་སེམས་དཔའི་རྒོལ་བ་འདིའི་ངོར་
ཕྱོགས་གཅིག་ལ་བསྟོད་ན་རྣམ་མཁྱེན་ལྟ་བུ་ཞིག་ལ་བསྟོད་པས་ཆོག་པའི་དོགས་པ་འཇུག་
པའི་དོན་མེད་དེ། མཁྱེན་གསུམ་ལ་བསྟོད་པ་དང་མཐའ་དག་མ་ཡིན་པ་ལ་བསྟོད་པ་ལ་
འགལ་བ་མེད་པའི་ཕྱིར་ཏེ། མཁྱེན་གསུམ་ལ་བསྟོད་ཀྱང་སྦྱོར་བཞི་དང་ཆོས་སྐུ་ལ་མ་བསྟོད་
སྙམ་དུ་དོགས་པ་པོ་ཡིན་པའི་ཕྱིར་རོ། ། གཉིས་པ་ནི། མཐའ་དག་ལ་བསྟོད་པས་མང་བའི་
-38-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
སྐྱོན་མེད་ཅེས་སྨྲ་བ་མི་འཐད་དེ། མཐའ་དག་ལ་བསྟོད་ན་མ་སྐྱོན་མ་འཕངས་པའི་ཕྱིར་
རོ༔ ཡང་འགའ་ཞིག་ན་རེ། མཁྱེན་གསུམ་གྱི་སྒོ་ནས་འབྲས་བུ་ཤེར་ཕྱིན་ལ་བསྟོད་དོ། །དེའི་
རྒྱུ་མཚན་གང་ན། མཁྱེན་གསུམ་གྱིས་དོན་བརྒྱད་བསྡུས་ལ་དེ་དག་ཀྱང་དངོས་བཏགས་མ་ཕྱེ་
བའི་ཤེར་ཕྱིན་ཡིན་པའི་ཕྱིར་རོ། །ཞེས་བྱ་བ་ལ་སོགས་པར་འདོན་ཏོ། ། །
དེ་མི་འཐད་པའི་ཕྱིར་ཏེ། ཚ་ཟེར་འགྱེད་པ་ཉིད་ཉི་མ་ཡིན་པས་ཚ་ཟེར་འགྱེད་པའི་སྒོ་
ནས་ཉི་མ་ལ་བསྔགས་སོ། ། ཞེས་བརྗོད་པ་ན་ཉི་མ་ཞེས་པ་སྔ་ཕྱི་དག་དོན་གཅིག་ཏུ་བཤད་
དགོས་པའི་ཕྱིར་དང་། གཞན་དུ་ན་འབྲེལ་བ་མེད་པར་འགྱུར་བའི་ཕྱིར་རོ། ། །
འཐད་པའི་ཕྱོགས་གང་ཞེ་ན། མཁྱེན་གསུམ་གྱི་སྒོ་ནས་ཤེར་ཕྱིན་ལ་བསྟོད་དོ། འོ་ན་
མངོན་རྟོགས་བརྒྱད་ཡོད་པས་བསྟོད་གྲངས་ཉུང་ཞིང་། དེའི་སྒོ་ནས་ཤེར་ཕྱིན་ལ་བསྟོད་པའི་
རྒྱུ་མཚན་ཡང་ཅི་ཞེ་ན། དེ་ལ་ཐམས་ཅད་མཁྱེན་པ་ཉིད་གསུམ་གྱིས་ནི་ཞེས་བྱབ་ལ་སོགས་
པ་སྨོས་སོ། །བསྡུས་ཚུལ་གྱི་བསྟོད་ན་རྣམ་མཁྱེན་གཅིག་པུ་ལ་བསྟོད་པས་ཆོག་པས་བརྒྱད་ཀ་
ལ་བསྟོད་པ་ལ་དགོས་པ་ཅི་ཡོད་ཅེ་ན། དེས་ཀྱང་འཆད་པར་འགྱུར་བའི་ཞེས་བྱ་བ་ལ་
སོགས་པ་སྨོས་སོ། །
ད་ནི་བྱེ་བྲག་ཏུ་དཔྱད་པར་བྱ་སྟེ། དེ་ལ་ཡང་བསྡུས་ཚུལ་ལ་དཔྱད་པ་དང་། དོན་གྲུབ་
ཚུལ་ལ་དཔྱད་པའོ། ། དང་པོ་ལ་ཡང་གསུམ་སྟེ། མི་འཐད་པའི་ཕྱོགས་དང་། འཐད་པའི་
ཕྱོགས་དང་། ཀླན་ཀ་སྤང་བའོ། ། མི་འཐད་པའི་ཕྱོགས་གང་ཞེ་ན། ལོ་ཙཱ་བ་ན་རེ། མཁྱེན་
གསུམ་ནི་གཏན་ལ་དབབ་བྱ་ཡིན་པས་དུས་གསུམ་གྱི་འཕགས་པ་ཐམས་ཅད་ཀྱི་རྒྱུད་དང་
འབྲེལ་བ་རྒྱ་མཚོ་ལྟ་བུ་ཡིན་ལ། སྦྱོར་བཞི་དང་ཆོས་སྐུ་ནི་ཉམས་སུ་ལེན་པ་པོའི་རྒྱུད་དང་
འབྲེལ་བའི་གནས་སྐབས་ཙམ་ཡིན་པས་སྐྲ་རྩེའི་ཆུ་ཚོད་ཙམ་དུ་ཟད་དེ དེ་བས་ན་རྒྱ་ཆེ་
བས་ཆུང་བ་བསྡུས་པ་ཡིན་ནོ་ཞེས་ཟེར་རོ། ། འདི་ལ་གཞན་ལན་གདབ་པ་དང་། རང་ལན་
-39-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གདབ་པའོ། ། དང་པོ་ནི། འབྲེ་ཆེན་པོ་ན་རེ། དེ་ནི་མི་རིགས་ཏེ། རྟེན་གྱི་གང་ཟག་མ་བཀར་
བའི་དབང་དུ་བྱས་ན་རྒྱ་ཆེ་མཉམ་དུ་འགྱུར་ཏེ། དུས་གསུམ་སྦྱོར་བ་ཉམས་སུ་བླངས་པས་
ཀྱང་ཆོས་སྐུ་འབྱུང་བས་དེ་དག་ཀྱང་འཕགས་པ་ཐམས་ཅད་ཀྱི་རྒྱུད་དང་འབྲེལ་བའི་ཕྱིར་
རོ༑ ༑གཅིག་ལ་བཀར་བའི་དབང་དུ་བྱས་ན་རྒྱ་ཆུང་མཉམ་དུ་འགྱུར་ཏེ ཤཱཀྱ་ཐུབ་འཇམ་
དཔལ་རབ་འབྱོར་གསུམ་གྱི་མཁྱེན་གསུམ་བཞིན་ནོ། །ཞེས་ཟེར་རོ། །འདིར་གཅིག་ལ་བཀར་
ན་རྒྱ་ཆུང་མཉམ་དུ་འགྲོ་བའི་ཉེས་པ་ནི་མེད་དེ། གཅིག་ལ་སྦྱར་བའི་ཚུལ་ནི་གཉིས་ཏེ། མངོན་
རྟོགས་བརྒྱད་པོ་རེ་རེ་གང་ཟག་ཉི་ཚེ་བ་རེ་ལ་སྦྱར་བ་དང༌། མངོན་རྟོགས་བརྒྱད་ཅར་གང་
ཟག་ཉི་ཚེ་བའི་ཉམས་ལེན་དུ་སྦྱར་བའོ། ། དེ་ལ་ལོ་ཙཱ་བའི་ཕྱོགས་ནི་ཕྱི་མ་ཤོས་ཡིན་ཏེ། གང་
ཟག་གཅིག་གིས་ཡུམ་ཉམས་སུ་ལེན་པའི་ཚེ་དང་པོ་གཏན་ལ་འབེབས་པའི་དུས་སུ་ནི་ཤཱཀྱ་
ཐུབ་པ་ལྟ་བུའི་མཁྱེན་པ་གཅིག་ཙམ་གཏན་ལ་མི་ཕེབས་ཀྱི་འཕགས་པ་ཐམས་ཅདད་་་་
འབྲེལ་བ་གཏན་ལ་འབེབས་ལ། དེ་ནས་སྦྱོར་བ་སྐྱེ་བའི་ཚེ་ནི་གཞན་གྱི་རྒྱུད་ལ་སྐྱེ་བཞིན་
པའི་སྦྱོར་བ་མི་སྐྱེ་ཞིང་མཐར་ཡང་གཞན་རྒྱུད་ཀྱི་ཆོས་སྐུ་མི་ཐོབ་པའི་ཕྱིར་རོ། །
འོ་ན་གང་ཟག་གཅིག་པོ་འདི་ཉིད་སུ་ཞིག་ཡིན་ཤཱཀྱ་ཐུབ་པ་ཉིད་ཡིན་ན་ནི འདི་ལ་རྒྱུ་
མཚན་ཅི་ཞིག་ཡོད་དེ་གང་གིས་ན་གཞན་གྱི་ཡང་མི་བརྗོད། གཞན་དང་གཞན་གྱི་ཡང་བརྗོད་
ན་ནི་དུས་གསུམ་དུ་འབྲེལ་བར་འགྱུར་བས་གཅིག་ཉིད་ལ་སྦྱོར་བ་ཉམས་སོ། །ཞེ་ན་སྐྱོན་མེད་
དེ༔ འདི་རྣམས་ལ་རེ་རེས་དཔོན་བྱའོ་ཞེས་འཆད་པས་ན། གཅིག་ཉིད་པོ་དེ་ལྷ་སྦྱིན་ཁོ་ན་ལ་
འཇུག་པ་མ་ཡིན་ལ། གང་གི་ཚེ་ལྷ་སྦྱིན་གྱིས་དཔོན་བྱེད་པ་དེའི་ཚེ་ནི་གཞན་རྣམས་ཀྱིས་མ་
ཡིན་ནོ། །ཤཱཀྱ་ཐུབ་པ་དང་སྦྱོར་བ་དེའི་ཚེ་ནི་གཞན་དང་ཡང་མ་ཡིན་ལ། གཞན་དང་སྦྱོར་བ་
དེའི་ཚེ་ནི་དེ་དང་མ་ཡིན་པའི་ཕྱིར་རོ། །དེས་ན་འགལ་བ་མེད་དོ། ། །
གཉིས་པ་རང་གི་ལན་ནི། འོ་ན་ལོ་ཙཱ་བའི་ཕྱོགས་དེ་འཐད་དམ་མི་འཐད་ཅེ་ན། དེ་ཁོ་
40-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ན་ལྟར་སྨྲ་བ་ནི་མི་རིགས་ཏེ། སློབ་དཔོན་གྱིས་བཤད་པ་ལྟ་བུའི་བསྡུ་ཚུལ་གྱི་རྣམ་གྲངས་
གཞན་ཡང་ཡོད་པའི་ཕྱིར་རོ། ། དེ་ཉིད་ཀྱང་བསྡུ་ཚུལ་རྣམ་གྲངས་པར་སྨྲ་ན་ནི་ཉེས་པ་མེད་
དེ༑ བསྡུ་བྱ་སྡུད་བྱེད་དུ་བྱས་ཀྱང་སྐབས་དོན་ལ་མངོནཔར་རྟོགས་པ་མཐའ་དག་ལ་བསྟོད་
པའི་དོན་འགྲུབ་པའི་ཕྱིར་དང་། གང་ཟག་གཅིག་གི་ཉམས་ལེན་ལ་སྦྱར་ན་དེ་ལྟར་ཡིན་པའི་
ཕྱིར། ཡང་འབྲེ་རང་གི་ཕྱོགས་ནི་སེང་གེ་བཟང་པོའི་ཕྱོགས་བཀག་ནས། སྡུད་བྱེད་མཁྱེན་
གསུམ་ནི་རང་བཞིན་ཡིན་ལ། བསྡུ་བྱ་སྦྱོར་བཞི་དང་ཆོས་སྐུ་ནི་གནས་སྐབས་ཡིན་པས་རང་
བཞིན་གྱི་གནས་སྐབས་བསྡུས་སོ་ཞེས་འཆད་དོ། ། འདི་ལ་གཞན་ལན་གདབ་པ་དང་། རང་
ལན་གདབ་པ་གཉིས་སོ། །དང་པོ་ནི། ཨར་ན་རེ། དེ་ནི་མི་རིགས་ཏེ་སྐུ་དེ་སྡུད་བྱེད་ཀྱི་མཁྱེན་
གསུམ་ནི་འཕགས་པའི་མངོན་རྟོགས་ཡིན་ལ། བསྡུ་བྱ་སྦྱོར་བཞིའི་གནས་སྐབས་ན་ནི་སོ་སྐྱེའི་
མངོན་རྟོགས་ཀྱང་ཡོད་པས་འཕགས་པ་དང་སོ་སྐྱེའི་མངོན་རྟོགས་རང་བཞིན་དང་གནས་
སྐབས་སུ་མི་རིགས་པའི་ཕྱིར་རོ། ། ཞེས་ཟེར་རོ། ། དེའི་ལན་དུ་འབྲེ་ན་རེ། མཁྱེན་གསུམ་གྱི་
རང་བཞིན་ཞེས་པ་མཚན་ཉིད་པ་ཁོ་ན་ལ་མི་བརྗོད་ཀྱི རྗེས་མཐུན་པའང་ཡོད་པས་སྐྱོན་
མེད་དོ་ཞེས་སྨྲའོ། ། དེ་ལ་ཨར་ན་རེ། དེ་ལྟ་ན་གནས་སྐབས་ཀྱང་རྗེས་མཐུན་པར་གྱུར་བས་
མི་འཐད་དོ་ཞེས་ཟེར་རོ། ། དེས་ནི་དེ་ཁེགས་པར་ནུས་པ་མ་ཡིན་ཏེ། མཁྱེན་གསུམ་མཚན་
ཉིད་པའི་གནས་སྐབས་རྗེས་མཐུན་པར་ཐལ་བ་ནི་འདོད་པ་ཡིན་ལ། མཁྱེན་གསུམ་རྗེས་
མཐུན་པའི་གནས་སྐབས་རྗེས་མཐུན་པར་ཐལ་བ་མ་ཁྱབ་པའི་ཕྱིར་ཏེ། མཁྱེན་གསུམ་མཚན་
ཉིད་པའི་གནས་སྐབས་མཚན་ཉིད་པ་ནི་འཕགས་པའི་མངོན་རྟོགས་རྣམས་ཡིན་པར་འདོད་
ལ༑ སོ་སོ་སྐྱེ་བོའི་མངོན་རྟོགས་རྣམས་ཀྱང་དེའི་རྗེས་སུ་མཐུན་པ་ཙམ་ཡིན་པའི་ཕྱིར་དང།
མཁྱེན་གསུམ་རྗེས་མཐུན་པ་དེའི་གནས་སྐབས་མཚན་ཉིད་པ་ཁོ་ན་ཡིན་པའི་ཕྱིར་རོ། །
གཉིས་པ་རང་ལན་ནི། ལོ་ཙཱ་བའི་ཕྱོགས་ལ་བརྗོད་པ་ལྟར་ཤེས་པར་བྱའོ། །ཡང་ཨར་
-A1-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གི་ཕྱོགས་ནི་སྡུད་བྱེད་ནི་མཁྱེན་གསུམ་མཚོན་བྱེད་ཀྱི་ཆོས་སུམ་ཅུ་ཡིན་ལ། དེའི་ནང་ན་སོ་
སོ་སྐྱེ་བོའི་མངོན་རྟོགས་ཀྱང་གནས་པས་དེ་ཡིས་སྦྱོར་བཞི་དང་ཆོས་སྐུ་བསྡུས་སོ་ཞེས་ཟེར་
རོ༑ ༑འདི་ལ་གཞན་ལན་གདབ་པ་དང་རང་ལན་གདབ་པ་གཉིས་སོ། ། དང་པོ་ནི། མ་
བསླབས་པ་ཁ་ཅིག་ན་རེ། དེ་ལྟ་བུའི་ཕྱོགས་གསུམ་ཆར་མི་འཐད་དེ། གསུམ་གྱིས་བརྒྱད་
བསྡུས་དགོས་པ་ལ་གསུམ་གྱིས་ལྔ་བསྡུས་སུ་བཤད་པས་ཐམས་ཅད་མཁྱེན་པ་ཉིད་གསུམ་
གྱིས་དོན་བརྒྱད་བསྡུས་ཞེས་པའི་གཞུང་གི་ཡི་གེའི་དོན་ལ་མ་ཞུགས་པའི་ཕྱིར་རོ། ། ཞེས་
སྨྲའོ། ། དེས་ནི་མཐའ་དག་ཁེགས་པར་ནུས་པ་མ་ཡིན་ཏེ། དེ་རྣམས་ནི་སེང་གེ་བཟང་པོའི་
ལུགས་བཀག་ནས་དེ་སྐད་དུ་སྨྲ་བ་ཡིན་པའི་ཕྱིར་རོ། ། ཇི་སྐད་དུ། དེ་དག་གིས་སྦྱར་བའི་
བསྟན་བཅོས་ལས། སེང་གེ་བཟང་པོ་ལྟར་ན་བསྟོད་པའི་ཡུལ་ནི་མཁྱེན་གསུམ་གྱི་ལྡོག་པ་སྤྱི་
ཙམ་བཟུང་བ་ཡིན་ལ། མཚན་ཉིད་ཀྱིས་གསུམ་དང་། སྦྱོར་བ་དང༌། རབ་ཏུ་གྱུར་པ་དང་། གོ་
རིམ་དང་། མཐར་ཐུག་པ་དང་། རྣམ་པར་སྨིན་པ་བརྒྱད་ནི། དེར་འདུ་བའི་ཕྱིར་དེས་ན་
གསུམ་གྱིས་བརྒྱད་བསྡུས་སོ་ཞེས་ཟེར་རོ། དེ་ནི་མི་འཐད་དེ། མཚན་ཉིད་ཀྱི་དེ་གསུམ་ལས་
སྤྱིའི་ལྡོག་པ་གཞན་མི་རྙེད་པས་སོ། ། དེས་ན་མཁྱེན་གསུམ་གྱི་ནང་དུ་སྦྱོར་བཞི་དང་ཆོས་སྐུ་
འདུ་བས་མཁྱེན་གསུམ་ལ་བསྟོད་པས་བརྒྱད་ཅར་ལ་བསྟོད་པར་འགྱུར་བ་ཡིན་ཏེ ཞེས་
འབྱུང་བ་ལྟར་རོ། ། བྱེ་བྲག་ཏུ་སློབ་དཔོན་འབྲེའི་བསམ་པ་ནི་འདི་ལྟར་ཡིན་ཏེ། རྗེ་བཙུན་གྱི་
མཁྱེན་གསུམ་གྱི་སྒོ་ནས་ཡུམ་ལ་བསྟོད་པ་འབྱུང་ཞིང་དེའི་རྒྱུ་མཚན་ཡང་བསྟན་བཅོས་ཀྱི་
བརྗོད་བྱ་ལ་བསྟོད་པར་བཞེད་པ་ཡིན་ལ། བརྗོད་བྱ་མངོན་རྟོགས་བརྒྱད་ཡོད་པ་ལས་མཁྱེན་
གསུམ་ལ་བསྟོད་པས་བརྒྱད་ཅར་ལ་བསྟོད་པར་འགྱུར་ཏེ མཁྱེན་གསུམ་གྱི་རང་བཞིན་ལ་
བསྟོད་པ་དངོས་སུ་གྲུབ་ཅིང་དེ་ཉིད་ཀྱིས་གནས་སྐབས་སྦྱོར་བཞི་དང་ཆོས་སྐུ་ཡང་བསྡུས་
པའི་ཕྱིར་རོ། །སྙམ་པ་ཡིན་ནོ། །
42.



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གཉིས་པ་རང་ལན་གདབ་པ་ནི། ཨར་གྱི་ཕྱོགས་དེའང་མི་རིགས་ཏེ། འདི་ལྟར་
སེམས་བསྐྱེད་ལ་སོགས་པའི་ཆོས་བཅུ་ནི་འདིར་བསྟན་སྡུད་བྱེད་ཀྱི་རྣམ་མཁྱེན་མིན་པས་
མཆོད་བརྗོད་ཀྱི་དངོས་སུ་བསྟན་བྱའི་རྣམ་མཁྱེན་ཡིན་པར་འགྱུར་བ་དང། དེ་ལྟར་ན་ཆོས་
ཀྱི་འཁོར་ལོ་མ་ལུས་པ་སྐོར་བྱེད་དུ་འགྱུར་བ་དང་། གཞན་དུ་ན་བསྟོད་ཡུལ་གྱི་མཁྱེན་
གསུམ་དང་སྡུད་བྱེད་ཀྱི་མཁྱེན་གསུམ་གནད་མི་གཅིག་པར་གྱུར་ལ། དེ་ལྟ་ན་འགལ་བ་ཡིན་
ཏེ༑ མཁྱེན་གསུམ་ལ་བསྟོད་པས་སྦྱོར་བཞི་དང་། ཆོས་སྐུ་ལ་བསྟོད་པར་འགྱུར་ཏེ། མཁྱེན་
གསུམ་གྱི་དེ་དག་བསྡུས་པའི་ཕྱིར་རོ། ། གཞན་ཡང་མཁྱེན་གསུམ་ཚོན་བྱེད་ཀྱི་ཆོས་སུམ་ཅུས་
མཚོན་ནས་བསྟན་པའི་མཁྱེན་པ་གསུམ་པོ་དེ་ནི་སྐབས་དང་པོ་གསུམ་གྱི་བརྗོད་བྱའི་གཙོ་བོ་
རང་རྐང་པ་རེ་མ་ཡིན་པར་འགྱུར་ཏེ། སྡུད་བྱེད་ཀྱི་རང་ལྡོག་མ་ཡིན་བསྡུ་བྱའི་རང་ལྡོག་ཀྱང་
མ་ཡིན་པའི་ཕྱིར་རོ། ། ཡང་ཕྱི་རབས་པ་རང་གི་ཕྱོགས་ནི་འདི་སྐད་དུ སྡུད་བྱེད་ཀྱི་མཁྱེན་
གསུམ་ནི་གཉིས་མེད་ཀྱི་ཤེར་ཕྱིན་ལ་སྐྱེ་མེད་གསུམ་རྟོགས་པའི་ལྡོག་པ་ནས་མཁྱེན་གསུམ་
དུ་བཞག་པ་དེ་ཡིན་ལ། བསྡུ་བྱ་དོན་བརྒྱད་ནི་མཁྱེན་གསུམ་མཚོན་བྱེད་ཀྱི་ཆོས་སུ་ཅུ་ལ་
མཁྱེན་གསུམ་བཞག་པ་དང་། རྒྱུ་དང་འབྲས་བུའི་གནས་སྐབས་ཀྱི་སྦྱོར་བཞི་ཆོས་སྐུ་རྣམས་
ཡིན་ནོ། ། དེ་ལ་ཆེད་དུ་བྱ་བ་དང་ཆོས་སྐུ་ནི སྡུད་བྱེད་མཁྱེན་གསུམ་དང་རང་བཞིན་ཐ་དད་
པ་མ་ཡིན་ལ། གཞན་རྣམས་ནི་འབྲས་བུས་རྒྱུ་བསྡུས་པ་ཡིན་ནོ་ཞེས་ཟེར་རོ། ། དེའང་མི་
འཐད་དེ། འདིར་བསྟོད་ཡུལ་དེ་གཉིས་མེད་ཀྱི་ཤེར་ཕྱིན་ཡིན་པར་འདོད་པ་འོག་ནས་འགོག་
པའི་ཕྱིར་དང་། སེམས་བསྐྱེད་མཐའ་མ་གཉིས་དང་། སངས་རྒྱས་ཀྱི་ལམ་ཤེས་གཞི་ཞེས་ལ་
སོགས་པ་དག་ཀྱང་འབྲས་བུ་རྒྱུས་བསྡུས་སུ་འགྱུར་བའི་ཕྱིར་རོ། ། །
འགའ་ཞིག་ན་རེ། དངོས་བཏགས་མ་ཕྱེ་བའི་མཁྱེན་གསུམ་གྱིས་དོན་བརྒྱད་བསྡུ་ཚུལ་
ཏེ། བྱང་སེམས་ཀྱི་སྦྱོར་བཞི་ནི་ལམ་ཤེས་ཀྱིས་བསྡུས་ལ། ཆོས་སྐུ་ནི་རྣམ་མཁྱེན་གྱིས་བསྡུས་
43-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཤིང་། དེ་དང་དེར་ཉན་རང་གི་མངོན་རྟོགས་བསྟན་པ་ནི་གཞི་ཤེས་ཀྱིས་བསྡུས་སོ་ཞེས་
མངོན་ནོ། ། དེའང་མི་རིགས་ཏེ། གསུམ་གྱིས་བརྒྱད་བསྡུས་པ་ལ་གསུམ་གྱིས་ལྔ་བསྡུས་སུ་
འགྱུར་བའི་ཕྱིར་རོ། ། བསྡུ་བྱ་སྡུད་བྱེད་ཕྱེ་ན། དེ་ལྟར་ཡིན་ཡང་། མ་ཕྱེ་ན་གསུམ་གྱིས་བརྒྱད་
བསྡུས་ཡིན་པས་སྐྱོན་མེད་དོ་ཞེ་ན། འདིར་བསྡུ་བྱ་སྡུད་བྱེད་མ་ཕྱེ་བའི་དོན་གང་ཞིག་ཡིན།
གལ་ཏེ་མཁྱེན་གསུམ་ཉིད་བསྡུ་བྱར་ཡང་བྱེད་པ་ཡིན་ནོ་ཞེ་ན། འོ་ན་ནི་མཁྱེན་གསུམ་གྱི་དོན་
བརྒྱད་བསྡུས་པར་འཆད་པའི་སྐབས་འདིར་མཁྱེན་གསུམ་ཉིད་བསྡུ་བྱ་ཡང་བྱས་ཏེ་གསུམ་
གྱིས་བརྒྱད་བསྡུས་ཉིད་བརྗོད་བྱར་རིགས་ཀྱི་གསུམ་གྱིས་ལྔ་བསྡུས་པ་ཙམ་འཆད་པ་སྐབས་
སུ་མི་འབབས་པ་ཡིན་ནོ། ། གཞན་ཡང་བསྡུས་ཚུལ་ལ་ལོག་པའི་རྣམ་རྟོག་མང་པོ་དག་སྣང་བ་
ནི་བཀག་གིས་གང་ཟག་ལ་ཡང་སྟེ་མཐའ་མེད་པའི་ཕྱིར་རོ། ། འཐད་པའི་ཕྱོགས་གང་ཞེ་ན།
སྡུད་བྱེད་ཀྱི་མཁྱེན་གསུམ་ནི་མཁྱེན་གསུམ་སྤྱིར་བཟུང་བ་ཡིན་ལ་མཁྱེན་གསུམ་གྱི་མཚན་
ཉིད་གསུམ་དང་མཁྱེན་གསུམ་གྱི་སྦྱོར་བ་དང་། མཁྱེན་གསུམ་རབ་ཏུ་འགྱུར་བ་དང་། མཁྱེན་
གསུམ་གྱི་གོ་རིམ་དང་། མཁྱེན་གསུམ་མཐར་ཐུག་པ་དང་། མཁྱེན་གསུམ་རྣམ་པར་སྨིན་པ་
རྣམས་ལས་མཁྱེན་གསུམ་གྱིས་མཁྱེན་པ་གསུམ་ལྡོག་པ་ཐ་མི་དད་ཀྱིས་བསྡུས་ཤིང། སྦྱོར་
བཞི་ཆོས་སྐུ་རྣམས་རང་བཞིན་དང་གནས་སྐབས་ཀྱི་ཚུལ་གྱིས་བསྡུས་པ་ཡིན་ཏེ མདོར་ན་
མཁྱེན་གསུམ་གྱིས་མངོན་རྟོགས་བརྒྱད་བསྡུས་སོ་ཞེས་བྱ་བ་ནི མངོན་རྟོགས་བརྒྱད་པོ་འདི་
དག་མཁྱེན་གསུམ་ལས་མི་འདའོ་ཞེས་བྱ་བའི་དོན་ཏོ། །
ཀླན་ཀ་སྤང་བ་ནི། གལ་ཏེ་ནོར་དང་མཛོད་ལྟར་སྡུད་པར་བྱེད་པ་ནི། རྒྱ་ཆེ་བ་ཉིད་
ཡིན་ནོ་ཞེ་ན། རྣམ་པ་ཐམས་ཅད་མཁྱེན་པ་ཉིད་ཀྱིས་མངོན་རྟོགས་ཐམས་ཅད་བསྡུས་པར་
བཤད་པའི་ཕྱིར་རོ། ། གལ་ཏེ་རྒྱ་ཆེ་ནས་ཆུང་བ་བསྡུས་ན་སྦྱོར་བཞི་དང་ཆོས་སྐུ་ཉི་ཚེ་བའི་
རྒྱན་དུ་འགྱུར་རོ་ཞེ་ན། གང་ཟག་གཅིག་གི་ཉམས་ལེན་ལ་སྦྱར་ན་དེ་ལྟར་འདོད་པ་དང། ཁོ་
-44-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ན་ལ་ཡང་མི་སྦྱོར་བའི་ཕྱིར་རོ། ། གལ་ཏེ་མཁྱེན་གསུམ་དང་མཁྱེན་གསུམ་རང་བཞིན་དང་
གནས་སྐབས་སུ་འགྱུར་རོ་ཞེ་ན། དེའི་ཚེ་བརྒྱད་བསྡུས་པར་མི་འདོད་པས་ཉེས་པ་མེད་
དོ༑ ༑གལ་ཏེ་མཁྱེན་གསུམ་གྱིས་མཁྱེན་གསུམ་བསྡུས་པ་མི་འཐད་དེ ཐ་དད་པ་མེད་པའི་
ཕྱིར་རོ་ཞེ་ན། དེ་ནི་ངེས་པ་མེད་དེ། རྣམ་པ་ཐམས་ཅད་མཁྱེན་པ་ཉིད་ཀྱིས་འཕགས་པའི་
མངོན་རྟོགས་ཐམས་ཅད་བསྡུས་པར་བཤད་པ་དང་། འདུས་བྱས་དང་འདུས་མ་བྱས་ཀྱི་
ཆོས་ཐམས་ཅད་བསྡུས་སོ་ཞེས་བྱ་བ་འབྱུང་ལ། དེའི་ཚེ་མངོན་རྟོགས་ཐམས་ཅད་བསྡུས་
པར་སྨྲས་པ་ན་རྣམ་མཁྱེན་ཡང་མངོན་རྟོགས་ཡིན་པས་བསྡུས་པར་སྨྲ་བ་ལ་སོགས་པའི་ཕྱིར་
ཏེ༑ གཞན་དུ་ན་ཆོས་ཐམས་ཅད་འདུས་བྱས་འདུས་མ་བྱས་ཀྱིས་བསྡུས་པར་མི་འགྱུར་ཏེ
འདུས་བྱས་དང་འདུས་མ་བྱས་ནི་དེ་ཉིད་ཀྱིས་མ་བསྡུས་པའི་ཕྱིར་རོ། །
ད་ནི་དོན་གྲུབ་ཀྱི་ཚུལ་དཔྱད་པར་བྱ་སྟེ། ཁ་ཅིག་འབྲེ་ཨར་སོགས་དག་མདོར་བསྡུས་ཚུལ་
གྱིས་བསྟོད་ན་རྣམ་མཁྱེན་གཅིག་པུ་ལ་བསྟོད་པར་རིགས་སོ་ཞེས་དོགས་པ་བཀོད་ནས་དེའི་
ལན་དུ་རྣམ་མཁྱེན་ཁོ་ན་ལ་བསྟོད་ན་རིགས་ཅན་གཞན་གཉིས་དང་བ་མི་སྐྱེ་བས་དེ་བས་ན་
གཞན་གཉིས་ཀྱང་དང་ནས་ཡུམ་ལ་འཇུག་པར་བྱ་བའི་ཕྱིར་ཡུམ་ལ་བསྟོད་པར་རིགས་སོ་
ཞེས་ཟེར་རོ། ། འདི་ལ་ཁ་ཅིག་ན་རེ། ཡུམ་ལ་བསྟོད་པས་ནི་ཐེག་ཆེན་གྱི་རིགས་ཅན་ཁོ་ན་
དང་བ་བསྐྱེད་ཀྱི། ཉན་རང་གི་རིགས་ཅན་ནི་མ་ཡིན་ནོ། ། དང་བ་བསྐྱེད་པའི་དགོས་པ་ནི་
ཡུམ་ལ་ཐོས་སོགས་ཀྱིས་འཇུག་པར་བྱ་བའི་ཆེད་ཡིན་ན་ཉན་རང་གི་རིགས་ཅན་དག་ལ་་་་་
དགོས་པ་དེ་སྒྲུབ་མི་ནུས་པས་འཆད་ལུགས་དེ་ནི་མི་འཐད་དོ། ། ཞེས་ཟེར་རོ། ། དེ་ནི་ཉེས་པ་
མེད་དེ། ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཡུམ་ལ་བསླབ་པར་བྱའོ་ཞེས་བྱ་བ་
དང༌། ཉས་ཐོས་རྣམས་དང་རང་སངས་རྒྱས། ། སངས་རྒྱས་རྣམས་ཀྱི་ངེས་སྟོན་པའི། ། ཐར་
ལམ་ཁྱོད་ཉིད་གཅིག་པུ་སྟེ། ། གཞན་ཞེས་བགྱིད་པ་ཡོད་མ་མཆིས། །ཞེས་བྱ་བ་དང་། བསྟན་
-45-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བཅོས་ཀྱི་སྐབས་སུ་དུ་མར་ཡང་ཐེག་པ་གསུམ་གྱི་ལམ་ཐམས་ཅད་ཇི་ལྟར་རིགས་པར་བསྟན་
པའི་ཕྱིར་དང་། ཡུམ་གྱིས་འཕགས་པ་བཞིའི་བཞེད་དོན་སྒྲུབ་པར་མཛད་ཀྱང་རྒྱལ་བའི་ཡུམ་
དེ་དང་དེ་ལས་རིགས་ཅན་གསུམ་ཆར་གྱི་བཞེད་པ་འགྲུབ་པའི་ཆོས་བསྟན་པ་དེ་ལ་ཐོས་པ་
ལ་སོགས་པས་ཉམས་སུ་བླངས་པ་ལས་རང་གི་འབྲས་བུ་རྣམས་ཐོབ་པ་ཉིད་ཡིན་ནོ་ཞེས་
འབྱུང་བ་དང་འགལ་བའི་ཕྱིར་རོ། ། །
དེས་ན་གཞན་གྱིས་མྱོང་བ་མ་ཡིན་ཏེ་ཞེས་འབྱུང་བ་ཡང་མངོན་པར་རྟོགས་པ་བརྒྱད་
ཅར་གྱི་དབང་དུ་བྱས་པ་ཡིན་ཏེ། མི་བརྒྱད་མི་ཐུབ་ཅེས་སྨྲ་བའི་ཚེ་གཅིག་ཙམ་ཡང་མི་ཐུབ་
པར་སྟོན་པ་ནི་མ་ཡིན་ཏེ། མི་བརྒྱད་དྲིལ་བ་མི་ཐུབ་ཅེས་བྱ་བར་འགྱུར་བ་བཞིན་ནོ། ། འོན་
ཀྱང་སློབ་དཔོན་སྔ་རབས་པའི་འདོད་པ་དེ་དག་ནི་མི་འཐད་དེ རྣམ་མཁྱེན་ལ་རིགས་ཅན་
གཞན་གཉིས་མི་དང་ན་སངས་རྒྱས་ལ་ཕུལ་དུ་དབྱུང་དུ་མེད་པའི་སྐྱབས་གནས་སུ་མི་འཛིན་
པར་འགྱུར་བའི་ཕྱིར་རོ། ། འོན་ཏེ་རང་གི་བཞེད་དོན་སྒྲུབ་བྱེད་ཀྱི་ཉམས་ལེན་མངོན་རྟོགས་
ཀྱི་ཕྱོགས་སུ་དང་བ་མི་སྐྱེ་ཞེས་བྱ་བ་ཡིན་ན་ནི་འགལ་བ་མེད་དོ། །
འོན་ཀྱང་སློབ་དཔོན་གྱི་གཞུང་ལ་བརྟེན་པའི་དཔྱད་པ་དག་བརྗོད་པར་བྱ་སྟེ ཁ་ཅིག་
ཕལན་རེ། བསྡུ་ཚུལ་གྱིས་བསྟོད་ན་རྣམ་མཁྱེན་གཅིག་པུ་ལ་བསྟོད་པར་རིགས་སོ་ཞེ་ན་དེ་ནི་
མ་ཡིན་ཏེ། མཁྱེན་པ་གསུམ་པོ་དེས་ཀྱང་འགོག་ཚིག་དོན་ནས་འཆད་པར་འགྱུར་བའི་ཚུལ་
གྱིས་འཕགས་པའི་བཞེད་དོན་ཐམས་ཅད་ཕུན་སུམ་ཚོགས་པ་ཡིན་ལ། རྣམ་མཁྱེན་གྱི་བཞེད་
དོན་མཐའ་དག་སྒྲུབ་ནུས་སོ་ཞེས་ཐུགས་ལ་བཞག་པའི་ཕྱིར་ཞེས་འཆད་དོ། དེ་ནི་མ་ཡིན་
ཏེ༑ སེང་བཟང་གི་འོག་ནས་འཆད་པར་འགྱུར་བའི་ཚུལ་གྱིས་དོན་ཐམས་ཅད་ཕུན་སུམ་
ཚོགས་པ་ཡིན་ནོ། ། ཞེས་བྱམས་པས་འཛིན་སྟངས་སྦྱོར་བ་མི་རིགས་པའི་ཕྱིར་རོ། ། འདིར་
དོན་ཐམས་ཅད་ཕུན་སུམ་ཚོགས་པའི་དོན་འཕགས་བཞིའི་བཞེད་དོན་སྒྲུབ་པ་ལ་བྱེད་ན་
-46-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
རང་གིས་ཇི་ལྟར་བསྟོད་པའི་ཚུལ་ལྟར་དོན་ཐམས་ཅད་ཕུན་སུམ་ཚོགས་པ་ཡིན་ནོ་ཞེས་་་་་
ཐུགས་ལ་བཞག་ནས་ཞེས་འབྱུང་བར་རིགས་པའི་ཕྱིར་དང་། བྱེ་བྲག་ཏུ་ཆོས་འཁོར་བསྐོར་
ནས་བཞེད་དོན་སྒྲུབ་པའི་ཚུལ་ལ་ནི་རྣམ་མཁྱེན་ཉིད་ཀྱིས་ཆོས་འཁོར་མ་ལུས་པ་བསྐོར་
ནས་རིགས་ཅན་གསུམ་ཆར་གྱི་འདོད་པ་སྒྲུབ་པར་བྱེད་པས་རྣམ་མཁྱེན་གཅིག་པུ་ལ་མ་་་་
བསྟོད་པའི་རྒྱུ་མཚན་མེད་པར་འགྱུར་བའི་ཕྱིར་རོ། །
དེས་ན་འཆད་པར་འགྱུར་བ་ཞེས་བྱམས་པ་རང་གི་གཞུང་ལ་སྙེགས་ཏེ། ཇི་སྐད་དུ་
ཡུལ་ནི་རྣམ་པ་གསུམ་པོ་རྒྱུ་ཞེས་བྱ་བ་ལ་སོགས་པའི་ཚུལ་གྱིས་མངོན་རྟོགས་བརྒྱད་པོ་དེས་
ཀྱང་ཤེས་བྱའི་ཡུམ་ཉམས་སུ་བླང་བྱའི་ལམ་གྲུབ་པའི་འབྲས་བུའི་སྒོ་ནས་ཐར་པ་དོན་གཉེར་
གྱི་འདོད་པའི་དོན་ཐམས་ཅད་ཕུན་སུམ་ཚོགས་པ་ཡིན་ནོ། །ཞེས་ཐུགས་ལ་བཞག་པ་ཡིན་ལ།
རྣམ་མཁྱེན་གཅིག་པུས་གཞི་ལམ་འབྲས་བུའི་དོན་ཀུན་མི་རྫོགས་པའི་ཕྱིར་རོ། །
ཉན་ཐོས་དང་ཞེས་བྱ་བ་ལ་སོགས་པའི་སྐབས་འདིར་རྣམ་པ་གསུམ་སྟེ རྟེན་ལ་
དཔྱད་པ་དང་། ཐབས་ལ་དཔྱད་པ་དང་། འབྲས་བུ་ལ་དཔྱད་པའོ། །དང་པོ་ལ་ཁ་ཅིག་ན་རེ།
ཐོབ་པར་མཛད་དོ། །གང་གང་ན། ཉན་ཐོས་དང་རང་སངས་རྒྱས་ཀྱང་སྟེ་མྱ་ངན་ལས་འདའ་
བར་འདོད་པ་རྣམས་སོ། ། འོ་ན་རང་སངས་རྒྱས་རྩ་བ་ན་མེད་དོ་ཞེ་ན དེ་རྩ་བར་ཉན་ཐོས་
ཀྱི་ཕྱོགས་སུ་བསླན་ནོ། ། ཚིག་གང་གིས་བསླན་ན། ཉན་ཐོས་ཞེས་པའི་ཚིག་གི་རིམ་པ་གཅིག་
གིས་སྟོན་ནོ་ཞེས་ཟེར་རོ། ། འདི་ལ་ཁ་ཅིག་བྲག་ཕྱོགས་སུ་བསླན་ཞེས་པ་དང་རིམ་པ་གཅིག་
གིས་བསྟན་པ་ཞེས་ཟློས་སྐྱོན་འཕེན་པ་ནི་མི་རིགས་ཏེ། ཕྱོགས་སུ་བསླན་ཞེས་བྱ་བས་ནི་ཚིག་
འདིས་ཕྱོགས་སུ་བསླན་ཞེས་བརྗོད་མི་ནུས་ལ་གཞན་གྱིས་མི་ནུས་པར་འདོད་པའི་ཕྱིར་། །
རང་གི་ལན་ནི་འདི་ལྟར་ཉན་ཐོས་ཞེས་བྱ་བའི་ཚིག་གིས་རང་རྒྱལ་ཅུང་ཟད་ཀྱང་
བསྟན་མི་ནུས་ཏེ། རྒྱུ་མཚན་མེད་པའི་ཕྱིར་རོ། །གལ་ཏེ་ཉན་ཐོས་དང་ཐབས་འབྲས་མཚུངས་
47-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པའི་ཕྱིར་ཞེ་ན། ཉན་ཐོས་གྲོང་དུ་འགྲོ་ཞེས་བརྗོད་པ་ན་ཡང་རང་རྒྱལ་སྟོན་པར་འགྱུར་ཏེ
ཐབས་འབྲས་མཚུངས་པའི་ཕྱིར་རོ། ། དེའི་ཚིག་ལ་ཐབས་འབྲས་སྟོན་པའི་ཚིག་མེད་དོ། ། ཞེ་
ན༑ འོ་ན་ཐབས་འབྲས་བརྗོད་པའི་ཚིག་ཉིད་ཀྱིས་དེ་བསྟན་པར་ཁས་བླངས་པར་འགྱུར་གྱི་
ཉན་ཐོས་ཞེས་བྱ་བ་དེས་ཅི་ཞིག་བསྟན་པར་འགྱུར། དེས་ན་འདི་གང་དུ་བསླན་པའི་ཕྱོགས་
བརྗོད་པ་ཡིན་གྱི་གང་གིས་སྨོན་བྱེད་བརྗོད་པ་ནི་མ་ཡིན་ནོ ། །
ཡང་འགའ་ཞིག་དག་གཞན་རྣམས་སྔར་དང་འདྲ་བ་ལ་ཉན་ཐོས་ཞི་བ་འཚོལ་རྣམས་
ཞེས་སོགས་ཀྱི་ཚིག་གི་རིམ་པ་གཅིག་གིས་བསྟན་ཞེས་འཆད་པ་ཡང་འཁྲུལ་ཏེ དེ་ལྟ་ན་ཡང་
ཉན་ཐོས་དང་རིམ་པ་གཅིག་གིས་བསྟན་པས་དེའི་ཕྱོགས་སུ་བསླན་པས་རྣམ་པར་ཐར་པ་
ཅུང་ཟད་ཙམ་ཞིག་གིས་ལྷག་པར་རང་སངས་རྒྱས་ཀྱང་ཞེས་འབྱུང་བར་རིགས་ཀྱི་བར་དུ་
འབྲེལ་མེད་ཀྱི་ཚིག་འཇུག་པ་མི་རིགས་པའི་ཕྱིར་དང་། རྩ་ཚིག་རང་པོས་བསྟན་ན་ཚིག་གི་
རིམ་པ་གཅིག་གིས་བསྟན་ཞེས་བྱ་བའི་གཅིག་ཚིག་དོན་མེད་པར་འགྱུར་བའི་ཕྱིར་རོ། ། ཡང་
ལ་ལ་གྲགསབུ་སོགས་དག་ཚིག་གང་གིས་བསླན་པ་ཞེས་བྱ་བ་གཞུང་ན་མེད་པས་དོར་ཏེ་རྒྱུ་མཚན་
གང་ལས་རང་རྒྱལ་ཉན་ཐོས་ཀྱི་ཕྱོགས་སུ་བསླན་པར་ཤེས་ཤེ་ན། ཐབས་གཞི་ཤེས་དང་
འབྲས་བུ་ཉེར་ཞི་རུ་མཚུངས་པའི་ཕྱིར་རོ་ཞེས་སྨྲས་པ་ཡང་ནོར་བ་ཡིན་ཏེ། དེ་ལྟ་ན་འདིར་
རང་རྒྱལ་རྟེན་དུ་ངེས་པ་ལ་སྔོན་ཉིད་དུ་ཉན་རང་གཉིས་ཀའི་ཐབས་གཞི་ཤེས་དེ་དང་འབྲས་
བུ་ཉེར་ཞི་ཡིན་པར་ངེས་པས་ཁྱབ་པར་འགྱུར་ལ། གང་གི་ཚེ་དེ་ལྟ་ཡིན་ན་དེའི་ཚེ་ཉན་ཐོས་
དང་དེའི་ཕྱོགས་སུ་བསླན་པ་སངས་རྒྱས་ཀྱང་སྟེ་མྱ་ངན་ལས་འདའ་བར་འདོད་པ་རྣམས་
ཞེས་སྨོས་ནས་སླར་གཞི་ཤེས་ཀྱི་ཉེར་ཞིར་ཁྲིད་ཅེས་བྱ་བའི་ཐབས་འབྲསབརྗོད་པ་དོན་
མེད་པར་འགྱུར་བའི་ཕྱིར་རོ། །དེས་ན་ཞི་བ་འཚོལ་རྣམས་ཞེས་བྱ་བའི་ཚིག་འདིས་རང་རྒྱལ་
ཉན་ཐོས་ཀྱི་ཕྱོགས་སུ་བསླན་པར་ཤེས་ཏེ། ཞིབ་པར་འབྲེལ་ཆུང་དུ་བལྟ་བར་བྱའོ། །
-48-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
འོ་ན་ཁྱེད་ཀྱི་ཕྱོགས་ལའང་རང་རྒྱལ་དུ་ངེས་པ་ལ་ཞི་བ་འཚོལ་བར་ངེས་པས་ཁྱབ་
པས་ཉན་ཐོས་དང་དེའི་ཕྱོགས་སུ་བསླན་པ་རང་སངས་རྒྱས་ཀྱང་སྟེ་ཞེས་སྨོས་ནས་སླར་མྱ་
ངན་ལས་འདའ་བར་འདོད་པ་རྣམས་ཞེས་སྨོས་ན་རང་རྒྱལ་གྱི་སྟེང་དུ་བསམ་པའི་ཁྱད་ཆོས་
ལ་རྟོགས་པ་སྐྱེ་རྒྱུ་མེད་པར་མཚུངས་སོ་ཞེ་ན་དེ་ནི་ཉེས་པ་མེད་པ་ལ་ཉེས་པར་འདུ་ཤེས་
པར་ཟད་དོ། ། དེའི་ཕྱོགས་སུ་བསླན་པར་རྟོགས་ནས་ཞི་བ་འཚོལ་བ་རྣམས་བརྗོད་པ་མ་ཡིན་
གྱི་ཞི་བ་འཚོལ་བ་རྣམས་ཀྱིས་དེའི་ཕྱོགས་སུ་བསླན་པར་རྟོགས་པ་ཡིན་ནོ ། དེས་ན་རྟེན་གྱི་
གང་ཟག་ངེས་པར་བཟུང་བའི་རང་རྒྱལ་སྟེང་དུ་ཡང་ཐབས་འབྲས་འདི་འདྲའོ་ཞེས་རྟོགས་པ་
བསྐྱེད་པའི་ཕྱིར་རོ། ། དེ་ལྟར་ན་ཉན་ཐོས་དང་མྱ་ངན་ལས་འདའ་བར་འདོད་པས་དེའི་
ཕྱོགས་སུ་བསླན་པ་རང་སངས་རྒྱས་ཞེས་འབྱུང་བར་རིགས་སོ་ཞེ་ན། དེའི་ཚེ་རང་སངས་
རྒྱས་ཀྱང་སྟེ་གཞི་ཐམས་ཅད་སྐྱེ་བ་མེད་པར་ཡོངས་སུ་ཤེས་པ་ཉིད་ཀྱིས་ཞེས་ཚིག་འབྲེལ་
མེད་དུ་འགྱུར་བའི་ཕྱིར་དང་། ཀྱང་མ་སྨོས་པར་རྣམས་ཞེས་སྨོས་ན་རང་རྒྱལ་ཉིད་གཙོ་བོར་
བརྗོད་པ་ལྟར་འགྱུར་བས་རྩ་བའི་ཚིག་དོན་ལ་མ་ཞུགས་པར་འགྱུར་བའི་ཕྱིར་དང་། ཞི་བ་
འཚོལ་རྣམས་ཞེས་པའི་རྩ་ཚིག་འདིས་དངོས་སུ་ཉན་རང་མཚུངས་པར་བརྗོད་པར་འགྱུར་
བ་ལས་དངོས་སུ་ཉན་ཐོས་ཀྱི་བསམ་པའི་ཁྱད་ཆོས་ཙམ་བསྟན་པར་མཐོང་བས་དེ་བས་ན་
མྱ་ངན་ལས་འདའ་བར་འདོད་པ་རྣམས་ཞེས་རྗེས་སུ་བསྟན་པ་ཡིན་ནོ ། །
གཞུང་ཚིག་འདི་ཙམ་གྱི་ཁོག་གཅིག་པ་ལ་ཡང་སྔ་ཕྱིའི་འགྲེལ་བྱེད་མཐའ་དག་དམུས་
ལོང་མང་པོ་གཟུགས་ལ་རྟོག་པ་ལྟར་གྱུར་ཏོ། ། འདིར་ཉན་ཐོས་རྣམས་ཞེས་པའི་སྐབས་སུ་ལྟ་
བ་ཁས་ལེན་དང་སྤྲུལ་པའི་ཉན་ཐོས་རྣམ་འབྱེད་པ་ནི་རྣམས་ཀྱི་མང་ཚིག་གི་དོན་དུ་མི་རུང་
སྟེ༑ དེ་དག་ནི་ཞི་བ་འཚོལ་བར་མ་ངེས་པའི་ཕྱིར་རོ། །
ད་ནི་ཐབས་ལ་དཔྱད་པར་བྱ་སྟེ། འདིར་གྲགས་སོགས་གང་དག་ཐབས་གང་གིས་ཐོབ་ན།
-49-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གཞི་ཐམས་ཅད་སྐྱེ་བ་མེད་པར་ཤེས་པ་ཙམ་རྩིང་བར་འགྱུར་བས་བདག་ཕྱེད་དང་གཉིས་
མེད་པར་ཤེས་པ་ཞེས་འདོན་པ་དེ་ཡང་མི་རུང་སྟེ། འདིར་ཉན་རང་གཉིས་ཀའི་ཐབས་ཐུན་
མོང་བ་བརྗོད་པར་རིགས་པའི་ཕྱིར་དང༌། གཞན་དུ་ན་རྣམ་པར་ཐར་པ་ཅུང་ཟད་ཙམ་ཞིག་
གིས་ལྷག་པ་ཞེས་བྱ་བ་དང་ཟློས་པར་འགྱུར་བ་དང་། འོག་ནས་ཀྱང་དེ་ལ་ཐམས་ཅད་ཤེས་
པ་ཉིད་ནི་འབྲས་བུ་བདག་ཏུ་རྨོངས་པ་སྤངས་པ་ཅན་ཡིན་ནོ། ཞེས་བྱ་བ་ཙམ་འབྱུང་བའི་
ཕྱིར་རོ། ། ཡང་ཐུལ་ལ་དག་མངོན་སུམ་དུ་ཤེས་པ་ཞེས་པའི་ཚིག་སྦྱོར་བ་ཡང་མི་འཐད་དེ
གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར་ཞེས་བྱ་བ་ལ་སོགས་པའི་ཚད་མས་གཞི་
དང་ལམ་དང་རྣམ་པ་སྐྱེ་བ་མེད་པར་ཡོངས་སུ་ཤེས་པ་ཚིགས་སུ་བཅད་པའི་དོན་གྱི་མཚན་
ཉིད་ཀྱི་ཡུམ་ཞེས་འབྱུང་བས་རྗེས་སུ་དཔག་པ་ཡང་བསྡུས་པའི་ཕྱིར་དང༌། འདིར་བསྟན་གྱི་
མཁྱེན་གསུམ་གྱིས་མངོན་རྟོགས་བརྒྱད་ཅར་བསྡུ་དགོས་པའི་ཕྱིར་རོ། ། འདིར་ཐུབདག་གི་སྐྱེ་
བ་མེད་ཅེས་པ་དོར་ནས་གཉིས་མེད་ཀྱི་ཤེར་ཕྱིན་ལ་སྦྱར་ཏེ། གཞི་ཐམས་ཅད་སྐྱེ་བ་མེད་པ་
ཞེས་སྒྲ་ཇི་བཞིན་དུ་སྨྲ་བའང་མི་འཐད་དེ། གཞི་ཤེས་འདི་ལྟ་བུའི་རིགས་ཉན་རང་ལ་མེད་
པར་ཐལ་བ་དང་འོག་ནས་རྒྱ་ཆེར་འགོག་པའི་ཕྱིར་རོ། ། འདིས་ནི་ལམ་ཤེས་ཀྱི་སྐབས་ཀྱང་
རྟོགས་པར་བྱའོ། ། །
ད་ནི་འབྲས་བུ་ལ་དཔྱད་པར་བྱ་སྟེ། འདིར་ཊིཀ་བྱེད་ཁ་ཅིག་དག་ཉན་རང་གི་ལྷག་
མེད་ལ་རྟོགས་པ་ཡོད་དམ་མེད། ཡོད་ན་འདུས་བྱས་ཀྱི་འཇུག་པ་མ་ཞི་བས་ལྷག་མེད་དུ་
འགལ་ལ། མེད་ན་ཤེས་སྒྲིབ་སྤངས་པར་འགྱུར་རོ། ། ཞེས་དོགས་པ་བཀོད་ནས། ལན་དུ།
ཉན་ཐོས་པའི་ལུགས་ཀྱི་སྐྱེ་བ་ཕྱི་མ་སྐྱེད་པའི་རྒྱུ་སྤངས། སྔ་མའི་ལས་ཀྱི་འབྲས་བུ་ཟད་པས་
རིག་པ་རྒྱུན་ཆད་པར་འདོད་ལ། ཐེག་ཆེན་པ་ལྟར་ན། རྟོག་པ་ཡོད་ཅིང་ལྷག་མེད་མ་ཐོབ་
པར་ཐལ་བ་འདོད་པ་ཡིན་ཏེ། མདོ་ལས་དགྲ་བཅོམ་པ་རྣམས་ལ་ཡང་འཇིགས་པ་མཆིས་ཏེ་
-50-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཞེས་པ་ནས་མྱ་ངན་ལས་འདས་པའི་དབྱིངས་སུ་རྒྱ་རིང་དུ་གྱུར་ཏོ་ཞེས་དང། བསྟན་བཅོས་
ལས་ཀྱང་། དེ་ནས་སངས་རྒྱས་མ་ཐོབ་པར། ། མྱ་ངན་འདས་པ་མི་ཐོབ་སྟེ། ། འོད་དང་འོད་
ཟེར་སྤངས་ནས་ནི། ། ཉི་མ་ལྟ་བར་མི་ནུས་ཤིང་། ། ཞེས་འབྱུང་བ་དང་། རིགས་པ་ཡང་།
འདིར་མྱ་ངན་གྱི་སྒྲིབ་པ་གཉིས་ལ་རིགས་ལ་དེ་གཉིས་མ་ལུས་པར་མ་སྤངས་པར་སངས་ ་
རྒྱས་མི་ཐོབ་པའི་ཕྱིར་རོ། ། འོན་ཀྱང་ཉན་རང་ལ་མྱ་ངན་ལས་འདས་པ་ཡོད་པར་བཤད་པ་
ནི་དགོས་པ་ཅན་ཡིན་ཏེ། དགོངས་གཞི་རྣམ་པར་ཆད་པའི་འཆི་འཕོ་མེད་པ་ལ་དགོངས་ནས་
དགོས་པ་དེད་དཔོན་ཐབས་ལ་མཁས་པའི་རྒྱ་མཚོར་གླིང་སྤྲུལ་པ་ལྟར་གདུལ་བྱ་འགའ་ཞིག་
དྲང་བའི་དོན་དུ་དངོས་ལ་གནོད་བྱེད་རིག་པ་རྒྱུད་ཆད་པ་མེད་ཅིང་ཤེས་སྒྲིབ་ཀྱི་གཉེན་པོ་
མེད་པའི་ཕྱིར་རོ་ཞེས་ཟེར་རོ། ། །
འདི་ནི་འཁྲུལ་ཏེ། དོགས་པ་འགོད་ཚུལ་དང་། ལན་འདེབས་ཚུལ་འཁྲུལ་བའི་ཕྱིར་
རོ༑ ༑དང་པོ་ནི་སངས་རྒྱས་ཀྱི་གནས་སྐབས་སུ་རིགས་པ་རྒྱུན་མ་ཆད་པས་འདུས་ཤེས་ཀྱི་
འཇུག་པ་མ་ཞི་བའི་ཕྱིར་ལྷག་མེད་དུ་འགལ་བར་འགྱུར་ཏེ དོགས་པ་འདི་རྟག་པ་མཐའ་
གཟུང་གི་དོན་ལ་འོས་པའི་དོགས་པ་བཀོད་པ་ཡིན་པའི་ཕྱིར་དང། གཞན་དུ་ན་ཡང་འདི་ལ་
ཁྱབ་མ་གྲུབ་ཀྱི་ཉེས་པ་འགོད་པར་རིགས་པ་ལས་ཕྱོགས་གཉིས་ཀ་ལ་བརྟེན་ཏེ་མ་བཀོད་
པའི་ཕྱིར་རོ། ། གཉིས་པ་ལ་ཡང་ཉན་ཐོས་ལ་བརྟེན་པའི་ལན་འདེབས་ཚུལ་དེ་མི་འཐད་དེ་
ཉན་ཐོས་པའི་ལུགས་ལ་རྟོག་པ་མེད་ཅེས་བྱ་བ་འདི་ཙམ་ནི རྟོག་པ་མེད་ན་ཤེས་སྒྲིབ་སྤངས་
པར་ཐལ་བའི་ལན་དུ་མི་རུང་བ་དང༌། རྟོག་པ་མེད་པར་ཁས་བླངས་པས་ཤེས་སྒྲིབ་སྤངས་
པར་དོན་གྱིས་འདོད་པ་ཡིན་ན། ཉན་ཐོས་པ་རྣམས་ཤེས་སྒྲིབ་ཅེས་བྱ་བ་ཅུང་ཟད་ཀྱང་ཁས་
མི་ལེན་པའི་ཕྱིར་དང་། ཉན་ཐོས་པ་རྣམས་རིག་པ་རྒྱུན་ཆད་པར་འདོད་པའང་མ་ངེས་པའི་
ཕྱིར་ཏེ། འདི་ལྟར་རིགས་པའི་རྗེས་སུ་འབྲང་བའི་མདོ་སྡེ་པ་ལྟར་ན་སེམས་ཀྱི་རང་བཞིན་
-53 པ



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འོད་གསལ་དང་དྲི་མ་རྣམས་གློ་བུར་ཡིན་ཞིང་། རིག་ཙམ་དང་འཛིན་སྟངས་འགལ་བའི་བློ་
མེད་པས་བློའི་རང་བཞིན་འདི་གཉེན་པོས་སྤང་མི་ནུས་པ་དང༌། གཉེན་པོ་མེད་པར་ཡང་
སེམས་ཀྱི་རྒྱུ་ལྡོག་པ་ཉིད་ན་སྐྱེས་བུ་འགའ་ཞིག་ལམ་སྒོམ་པ་ལ་སོགས་པ་མེད་པར་རྒྱུན་ཆད་
པར་འགྱུར་བར་འཇིག་རྟེན་རྒྱང་འཕེན་གྱི་ཕྱོགས་སུ་འགྱུར་བ་དང་། རྐྱེན་མ་རིག་པ་ཟད་
པས་གཉེན་པོའི་ཕྱོགས་མི་ལྡོག་ན་རྟོགས་པ་བརྟན་པར་བཤད་དང་འགལ་བའི་ཕྱིར་
རོ༑ ༑བཏགས་ཞིག་ལ་འདི་རིག་པ་ལྡོག་པར་འདོད་ན་གྲུབ་པའི་མཐའི་ནང་འགལ་ཡིན་མོད་
འོན་ཀྱང་འདི་ལ་རིགས་པ་དང་ལུང་གི་སྒྲུབ་བྱེད་ཅུང་ཟད་ཀྱང་མེད་དོ ། འོ་ན། དགྲ་བཅོམ་
སེམས་གང་ཡིན་དེ་ཡང་། ། གང་ལས་མཚམས་སྦྱོར་མེད་པར་འདོད། ། ཅེས་དྲིས་པའི་ལན་དུ།
མུ་སྟེགས་པས། དགྲ་བཅོམ་པ་མི་སྐྱེ་བར་ཁྱེད་རང་གི་གྲུབ་མཐའ་ལ་གྲགས་པས་སོ་ཞེས་
བརྗོད་པ་ནའང་། ངེད་ཀྱི་གྲུབ་མཐའི་རྗེས་སུ་ཁྱེད་རྗེས་སུ་འབྲང་ངམ་ཅི་ཞེས་བརྗོད་པར་མི་
རིགས་པར་འགྱུར་ཏེ། རང་ཉིད་སེམས་ཕྱི་མ་མཚམས་མི་སྦྱོར་བར་མི་འདོད་པའི་ཕྱིར་རོ་ཞེ་
ན༑ དེ་ནི་ཡང་སྲིད་པར་མཚམས་མི་སྦྱོར་བའི་དོན་ཡིན་གྱི་སེམས་གཏན་མི་སྐྱེད་པར་འདོད་
པ་མ་ཡིན་ཏེ། ཇི་སྐད་དུ། དབུ་མ་ལས། འཕགས་པ་མིན་པའི་འཆི་བའི་སེམས། ། སེམས་
གཞན་སྐྱེད་པ་ཉིད་ཡིན་ཏེ། །མ་རིག་པ་དང་བཅས་པའི་ཕྱིར། །ཞེས་འབྱུང་བ་ལྟར་ཏེ། གཞན་
དུ་ན་དེར་ཡང་འཕགས་པས་སེམས་གཞན་གཏན་མི་བསྐྱེད་པར་འགྱུར་པའི་ཕྱིར་རོ། ། ཚུལ་
འདི་ནི་རིགས་པའི་རྗེས་སུ་འབྲང་བའི་སེམས་ཙམ་གྱི་ཚུལ་ལ་ཡང་སྦྱར་བར་བྱའོ །།
འོ་ན་སེམས་ཙམ་གྱི་ཚུལ་འདི་མཐར་ཐུག་ཐེག་པ་གསུམ་དུ་མི་འགྱུར་ཏེ རིག་པ་རྒྱུན་
ཆད་པ་མ་ངེས་པའི་ཕྱིར་རོ་ཞེ་ན། དེ་ནི་ཉེས་པ་མེད་དེ། ཉན་རང་ནི་སྙིང་རྗེ་དམན་པ་ཉིད་
ཀྱིས་རྩོལ་བ་ཐམས་ཅད་དོར་ཏེ། མྱ་ངན་ལས་འདས་པ་ཟབ་མོ་ལ་ཞུགས་པ་ན་གཞན་དོན་
བྱེད་པའི་འབད་རྩོལ་ཐམས་ཅད་ཞི་བ་དང༌། སྨོན་ལམ་མ་བསྒོམས་པས་རང་དོན་དུ་ཉེ་བར་
-52-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཞི་བའི་འགོག་པ་ཁོ་ན་མངོན་དུ་བྱས་ཏེ་འདུག་པ་མིན་ལ་གཞན་དག་ནི་བརྩེ་བ་ཆེན་པོ་
མངའ་བས་གཞན་དོན་དུ་བྱང་ཆུབ་པ་དང་སྨོན་ལམ་བསྒོམས་པའི་ཕྱིར་འཁོར་བ་ཇི་སྲིད་
པར་འགྲོ་བའི་དོན་དུ་བཞུགས་པ་ཡིན་པའི་ཕྱིར་རོ། ། དེ་ཉིད་ཀྱི་ཕྱིར། སྙིང་རྗེ་དམན་པ་ཉིད་
ཕྱིར་ཡང་། ། གནས་པའི་འབད་རྩོལ་ཆེན་པོ་མེད། ། གང་དག་བརྩེ་བ་ཆེན་པོ་པ། ། གཞན་གྱི་
ངོར་ནི་གཞུག་པ་ཡིན། ། ཞེས་འབྱུང་སྟེ། གཞན་དུ་ན་རིག་པ་རྒྱུན་ཆད་པ་ཉིད་སྒྲུབ་བྱེད་
སྟོབས་དང་ལྡན་པས་དེ་ལྟ་བུ་ཉིད་བརྗོད་པར་རིགས་པའི་ཕྱིར་རོ། ། ་་
ལུང་གི་རྗེས་སུ་འབྲང་བའི་སེམས་ཙམ་གྱི་ཚུལ་ལའང་རིག་པ་རྒྱུན་ཆད་པར་མ་ངེས་
ཏེ༑ སྒྲུབ་བྱེད་མེད་པ་དང་། གནོད་བྱེད་ཡོད་པའི་ཕྱིར་རོ། ། ཅི་སྟེ་སའི་དངོས་གཞིར། དེ་ལ་
དོན་དམ་པ་རྣམ་པར་གཞག་པ་ནི་ཕུང་པོ་ལྷག་མ་མེད་པའི་མྱ་ངན་ལས་འདས་པའི་དབྱིངས་
ཏེ༑ སེམས་མེད་པའི་སའོ། །དེ་ཅིའི་ཕྱིར་ཞེ་ན། དེར་ཀུན་གཞིའི་རྣམ་པར་ཤེས་པ་འགག་པར་
འགྱུར་བའི་ཕྱིར་ཏེ། དེས་ན་སེམས་མེད་པའི་ས་ཞེས་བྱའོ། ། ཞེས་འབྱུང་བའི་ཕྱིར་རིག་པ་
རྒྱུན་ཆད་པར་འདོད་པ་ཡིན་ནོ་ཞེ་ན། འདིར་ནི་ཆོས་ཐམས་ཅད་ཀྱི་བག་ཆགས་བསགས་
པའི་ཕྱིར་ཀུན་གཞི་ཉིད་ལ་སེམས་ཞེས་ཐ་སྙད་མཛད་དེ དེ་བས་ན་ཀུན་གཞིའི་རྣམ་ཤེས་
མེད་པས་སེམས་མེད་པའི་ས་ཞེས་འབྱུང་ངོ། །འདི་ལས་ཀྱང་དོན་འགྲུབ་པ་མ་ཡིན་ཏེ། དེ་ནི་
མྱ་ངན་ལས་འདས་པ་སྤྱིའི་དབང་དུ་བྱས་པ་ཡིན་གྱི ཉན་རང་ཁོ་ནའི་མྱང་འདས་ཡིན་པ་ལ་
ཤེས་བྱེད་མེད་པ་དང་། གཞན་དུ་ན། སངས་རྒྱས་ཀྱིས་ཀྱང་རིག་པ་མེད་པ་ཉིད་དུ་འགྱུར་ཏེ།
དེར་ཀུན་གཞིའི་རྣམ་པར་ཤེས་པ་འགག་པར་འགྱུར་བའི་ཕྱིར་རོ། ། དེ་བས་ན་སྒྲུབ་བྱེད་མེད་
པ་ཡིན་ནོ། ། གནོད་བྱེད་ཀྱང་ཡོད་དེ། ཅིའི་ཕྱིར་དགྲ་བཅོམ་པ་ཡང་དེ་བཞིན་གཤེགས་པའི་
མཛད་པ་མི་བྱེད་ཅེ་ན། སྔོན་གྱི་སྨོན་ལམ་བསྒོམས་པ་མེད་པའི་ཕྱིར་དང་། དེ་ལྟ་བུའི་རང་
བཞིན་ཡིན་པའི་ཕྱིར་རོ། ། ཞེས་བྱ་བའི་དུབ་པ་འདི་ཙམ་གྱིས་ཅི་ཞིག་བྱ་སྟེ། དེར་ནི་རིག་པ་
-53-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མེད་པའི་ཕྱིར་རོ། །ཞེས་བརྗོད་ན་གསལ་བའི་ཕྱིར་རོ། ། །
ཕྱོགས་གཉིས་པ་ཐེག་ཆེན་གྱི་ལན་ཡང་རིགས་པ་མ་ཡིན་ཏེ སེམས་ཙམ་པའང་ཐེག་
ཆེན་པ་ཡིན་ལ། དེ་དག་གི་ལྟར་ན་ཉན་རང་ལྷག་མེད་དུ་རིག་པ་རྒྱུན་ཆད་པར་ཁྱེད་རང་
འདོད་པའི་ཕྱིར་རོ། །བྱེ་བྲག་ཏུ་དབུ་མའི་ལུགས་ལ་ཡང་དེ་ལྟར་རུང་བ་མ་ཡིན་ཏེ རྒྱུ་མཚན་
ལྡོག་ན་མཚུངས་པ་དང་། རིགས་པས་གནོད་པའི་ཕྱིར་རོ། ། དང་པོ་ནི་དེ་ལྟ་ན་ཡང་སངས་
རྒྱས་ལ་ཡང་མྱང་འདས་མེད་ཅེས་རྒྱུ་མཚན་མཚུངས་ཏེ མདོ་ལས། སངས་རྒྱས་མྱ་ངན་ཡོང་
མི་འདའ། ། ཞེས་དང་། བསྟན་བཅོས་ལས། སྙིང་རྗེ་ཞི་བ་མྱང་འདས་ལ་མི་གནས་ཞེས་བྱ་བ་
ལ་སོགས་པ་གསུངས་པའི་ཕྱིར་རོ། ། གལ་ཏེ་དགོངས་པ་ནི། ཉན་རང་ལ་མྱ་ངན་ལས་མི་
འདའ་ཞེས་དང་། ཉན་རང་གི་མྱང་འདས་ལ་མི་གནས་སོ་ཞེས་པའི་དོན་དུ་འཆད་ན འོ་ན་
ནི་ལུང་སྔ་མ་དག་གི་དོན་ཡང་མི་གནས་པའི་མྱང་འདས་ལ་རིང་ངོ་ཞེས་པ་ལ་སོགས་པར་
གནས་སོ། ། །
གཞན་ཡང་ཉན་རང་ལྟར་མྱ་ངན་ལས་མི་འདའ་ཞེས་བྱ་བ་འདིས་ནི་རང་གི་ལུགས་ལ་
གནོད་པར་མཐོང་སྟེ། ཉན་རང་ལ་མྱང་འདས་མེད་ན། ཉན་རང་མྱ་ངན་ལས་འདའ་བ་དེ་
ལྟར་མྱ་ངན་ལས་མི་འདའ་ཞེས་བྱ་བར་མི་རུང་བའི་ཕྱིར་རོ། ། རིགས་པས་གནོད་པ་ཡིན་ཏེ།
སྤྲུལ་པའི་གླིང་གླིང་མཚན་ཉིད་པ་མིན་པས་ཉན་རང་ལ་མྱང་འདས་མེད་པར་འགྱུར་ན འོ་
ན་ཉན་རང་ལ་ཐར་པ་མེད་པར་ཡང་མཚུངས་ཏེ། སྤྲུལ་པའི་གླིང་དུ་ཐར་པས་རྒྱ་མཚོ་ལས་
ཐར་པར་མི་འགྱུར་བའི་ཕྱིར་རོ། ། འདིའི་ཚུལ་གསུམ་ཆར་ཕ་རོལ་པོས་ཁས་བླངས་ཏེ།
རྟགས་དང་ཁྱབ་པ་ནི་རྒྱུ་མཚན་མཚུངས་ལ་ཐར་པ་ལ་སྒྲིབ་བྱེད་ཉོན་སྒྲིབ་ཏུ་བཤད་པའི་
ཕྱིར་དང་། ཉན་རང་དགྲ་བཅོམ་པ་ཡོད་པས་འདོད་པར་ཡང་མི་རིགས་པའི་ཕྱིར་རོ། ། གལ་
ཏེ་མྱ་ངན་ཕྱོགས་རེ་ལས་འདས་པས་མྱང་འདས་སུ་འགྱུར་ན་ཐུག་པ་མེད་པར་འགྱུར་ལ། མྱ་
-54-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ངན་ཐམས་ཅད་ལས་འདས་པ་ནི་ཉན་ཐོས་ལ་མེད་དོ་ཞེ་ན འོ་ན་ནི། དགྲ་ཕྱོགས་རེ་བཅོམ་
པས་དགྲ་བཅོམ་པར་གྱུར་ན་ནི་ཐུག་པ་མེད་ལ། དགྲ་ཐམས་ཅད་བཅོམ་པ་ནི་ཉན་རང་ལ་
མེད་པས་ཉན་རང་དགྲ་བཅོམ་པའང་མི་སྲིད་པར་འགྱུར་རོ། ། གལ་ཏེ་འདིར་དགྲའི་གཙོ་བོ་
ནི་གཉིས་ཏེ། ཉོན་མོངས་པའི་སྒྲིབ་པ་དང་། ཤེས་བྱའི་སྒྲིབ་པའོ། །དེ་ལྟ་བས་ན་ཉན་རང་དགྲ་
བཅོམ་པ་ཡོད་དེ་དག་གི་དགྲའི་གཙོ་བོ་ཉོན་མོངས་པའི་སྒྲིབ་པ་བཅོམ་པའི་ཕྱིརརོ། ། ཞེ་ན།
འོ་ན་ནི། འདིར་མྱ་ངན་གྱི་གཙོ་བོ་ཡང་རྣམ་པ་གཉིས་ཏེ། ཉོན་མོངས་པའི་སྒྲིབ་པའི་མྱ་ངན་
དང་ཤེས་བྱའི་སྒྲིབ་པའི་མྱ་ངན་ནོ། །
དེ་ལྟ་བས་ན་ཉན་རང་མྱ་ངན་ལས་འདའ་བ་ཡོད་པར་འགྱུར་ཏེ མྱ་ངན་གྱི་གཙོ་བོ་
ཉོན་མོངས་པའི་སྒྲིབ་པ་ལས་འདས་པའི་ཕྱིར་རོ། ། དེས་ན་ཁོ་བོ་ཅག་ནི་ཉན་ཐོས་ལ་སོགས་
པའི་མྱ་ངན་ལས་འདས་པ་གཉིས་ཐོབ་པར་འདོད་དོ། དེ་གཉིས་ཀྱང་རིམ་པ་ལྟར་ཉོན་
མོངས་པ་སྤངས་ཀྱང་དུ9ཁའི་ཕུང་པོ་མཚན་ཉིད་ཅན་གྱི་ཚེའི་འདུ་བྱེད་མ་བཏང་བ་དང་ཚེ་
འདུ་བྱེད་བཏང་ནས་དུ9ཁའི་ཕུང་པོ་དོར་ཏེ་དག་པའི་འཇིག་རྟེན་གྱི་ཁམས་སུ་ཡིད་ཀྱི་རང་
བཞིན་གྱི་ལུས་ཀྱིས་མངོན་སུམ་དུ་བྱས་པའི་སོ་སོར་བརྟགས་པའི་འགོག་པ་རྣམ་པ་གཉིས་
ཡིན་ནོ། ། འོ་ན་ཉོན་མོངས་པ་སྤངས་ཀྱང་དུ་ཁ་འབྱུང་ན་དུ་ཁ་རྒྱུ་མེད་དུ་འབྱུང་བར་འགྱུར་
རོ་ཞེ་ན། ཉེས་པ་མེད་དེ། མེ་ཤི་རྗེས་ཀྱི་དུ་བ་ལྟར་སྔོན་གྱི་ལས་ཀྱིས་འཕངས་པའི་ལྷག་རོལ་
ཙམ་ཞིག་ལུས་པར་ཟད་པའི་ཕྱིར་རོ། ། །
ཆོས་ཀྱི་འཁོར་ལོ་མ་ལུས་པ་བསྐོར་བར་མཛད་པ། ཞེས་བྱ་བའི་སྐབས་འདིར། དོན་
རྣམ་པ་གསུམ་སྟེ། ཆོས་ཀྱི་འཁོར་ལོའི་མཚན་ཉིད་དང་། དབྱེ་བ་དང་། ངེས་པའི་ཚིག་གོ།
དང་པོ་ནི། ཁ་ཅིག་དག་སྒྲིབ་གཉིས་གཅོད་བྱེད་ཅེས་སྨྲ་བ་དེ་ནི་མི་རུང་སྟེ ཉན་ཐོས་ཀྱི་རྒྱུད་
ལ་ཆོས་འཁོར་མེད་པར་འགྱུར་བའི་ཕྱིར་རོ། །དེས་ན་སྒྲིབ་པ་གཅོད་བྱེད་དོ་ཞེས་བྱའོ། །
-55-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དབྱེ་བ་ནི་གཉིས་ཏེ། རྟོགས་པའི་ཆོས་ཀྱི་འཁོར་ལོ་དང་། ལུང་གི་ཆོས་ཀྱི་འཁོར་
ལོའོ། །དང་པོ་ལ་མི་འཐད་པའི་ཕྱོགས་དང་། འཐད་པའི་ཕྱོགས་སོ། །མི་འཐད་པའི་ཕྱོགས་ནི་
བྱེ་བྲག་ཏུ་སྨྲ་བ་དག་ན་རེ། མཐོང་བའི་ལམ་ཁོ་ན་རྟོགས་པའི་ཆོས་ཀྱི་འཁོར་ལོ་ཡིན་ཏེ ལྟ་བ་
རྟོགས་པ་རྩོལ་བ་རྣམས་ནི་གཅོད་པར་བྱེད་པས་རྩི་བས་ལྟ་བུ དྲན་པ་དང་ཏིང་ངེ་འཛིན་
སྡུད་པར་བྱེད་པས་མུ་ཁྱུད་ལྟ་བུའོ། ། ཚུལ་ཁྲིམ་ལ་སོགས་པ་གཞན་བཅད་པས་ལྟེ་བ་ལྟ་བུ་
ཡིན་པར་ངག་ལས་ཀྱི་མཐའ་འཚོ་བ་རྣམས་ནི་གཞི་བྱེད་པས་ལྟེ་བ་ལྟ་བུ་སྟེ། དོན་འདི་ཉིད་
ཀྱི་དབང་དུ་མཛད་ནས་ཀུན་ཤེས་ཀཽཎྜི་ནྱ་ལ་མཐོང་ལམ་སྐྱེས་པའི་ཚེ་ཆོས་ཀྱི་འཁོར་ལོ་དང་
པོ་སྐོར་རོ་ཞེས་བཤད་དོ། ། དེ་ནི་རིགས་པ་མ་ཡིན་ཏེ། ལམ་གཞན་གྱི་སྐབས་ན་ཡང་བདེན་
མེད་རྟོགས་པའི་ཤེས་རབ་ལ་སོགས་པ་ནི་གཅོད་པར་བྱེད་པས་རྩིབས་ལྟ་བུ ཏིང་ངེ་འཛིན་
ལ་སོགས་པ་ནི་སྡུད་པར་བྱེད་པས་མུ་ཁྱུད་ལྟ་བུ ཚུལ་ཁྲིམས་ལ་སོགས་པ་ནི་གཞི་བྱེད་པས་
ལྟེ་བ་ལྟ་བུ་ཡིན་པའི་ཕྱིར་རོ། ། ཡང་ཁ་ཅིག་ཆོས་བཤེས་ན་རེ། ཚོགས་ལམ་ནས་བར་ཆད་མེད་
པའི་ལམ་གྱི་བར་ནི་ཆོས་ཀྱི་འཁོར་ལོ་ཡིན་གྱི མི་སློབ་པའི་ལམ་ནི་ཆོས་ཀྱི་འཁོར་ལོ་མ་ཡིན་
ཏེ༑ སྒྲིབ་པ་གཅོད་བྱེད་མ་ཡིན་པའི་ཕྱིར་རོ། །ཞེས་ཟེར་རོ། །དེ་ནི་མི་རིགས་ཏེ། དངོས་གཉེན་
གྱི་དབང་དུ་བྱས་ན་ནི། ཚོགས་ཀྱི་ལམ་ཡང་དག་པ་མ་ཡིན་ལ། གཉེན་པོའི་སྒྲ་ནི་འདི་ལའང་
ཡོད་དེ། ཐག་བསྲིང་བའི་གཉེན་པོ་ཡིན་པའི་ཕྱིར་རོ། །དེ་བས་ན་འདི་ནི་སྒྲིབ་པ་གཅོད་བཞིན་
པའི་ངོ་བོ་མ་ཡིན་ཡང་། སྒྲིབ་པ་བཅད་ཟིན་པའི་མཚན་ཉིད་ཡིན་པས་སྒྲིབ་པ་སེལ་བ་ཞེས་བྱ་
སྟེ༑ གང་ཞིག་ཡོད་པའི་སྟོབས་ཀྱིས་རྒྱུད་ལ་སྒྲིབ་པ་ཕྱིས་མི་སྐྱེ་བར་འགྱུར་བའི་ཕྱིར་རོ། །ཡང་
རྣམ་པ་གཅིག་ཏུ་ན་གཞན་རྒྱུད་ཀྱི་སྒྲིབ་པ་གཅད་པར་འགྱུར་བ་ཡིན་ཏེ སངས་རྒྱས་ཀྱིས་
བདག་གི་སྡིག་པ་བསལ་ལོ་ཞེས་འབྱུང་བ་ལྟར་རོ། །
འཐད་པའི་ཕྱོགས་གང་ཞེ་ན། ཐར་པའི་ལམ་ཐམས་ཅད་ཆོས་ཀྱི་འཁོར་ལོར་བརྗོད་
-56-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
པར་བྱའོ། ། ལུང་གི་ཆོས་ཀྱི་འཁོར་ལོ་ཡང་གཉིས་ཏེ་བཀའ་དང་དགོངས་འགྲེལ་གྱི་བསྟན་
བཅོས་སོ། །འདིར་བཀའ་ལ་གསུམ་སྟེ། མཚན་ཉིད་དང་། དབྱེ་བ་དང་། དགོངས་དོན་རྣམས་
སོ༑ ༑དང་པོ་ལ། མི་འཐད་པའི་ཕྱོགས་དང་། འཐད་པའི་ཕྱོགས་སོ། ། དེ་ལ་མི་འཐད་པའི་
ཕྱོགས་ནི། བརྗོད་བྱ་དོན་ལྡན་གྱི་ཆོས་དང་ཉེ་བར་འབྲེལ་ཞིང་བྱེད་པས་ཁམས་གསུམ་གྱི་
ཉོན་མོངས་སྤོང་ལ་འབྲས་བུ་ཞི་བའི་ཕན་ཡོན་སྟོན་པར་མཛད་པ་ཞེས་ཟེར་རོ། ། དེ་ནི་མི་
རིགས་ཏེ། བྱེད་ལས་འབྲས་བུ་ལ་སོགས་པའི་སྒོ་ནས་མཚན་ཉིད་འཇོག་ན མཚན་ཉིད་ཀྱི་
ཚིག་ཐུག་མེད་དག་གོ་དགོས་པ་དང་། མཚན་ཉིད་དེ་དག་བསྟན་བཅོས་རྣམ་དག་ལ་ཞུགས་
པའི་ཕྱིར་དང་། བཀའ་ཞེས་བྱ་བ་ཚིག་ཟུར་དུ་སྨོས་ན་མཚོན་བྱ་མཚན་ཉིད་ཀྱི་ཟུར་དུ་སྨོས་
པར་འགྱུར་བའི་ཕྱིར་རོ། ། འཐད་པའི་ཕྱོགས་པ་ནི། རྒྱལ་པོས་གསུངས་པའི་ལུང་གང་ཞིག།
དགོངས་འགྲེལ་དུ་མ་གཏོགས་པའོ། །དབྱེ་བ་ནི་ངོ་བོའི་སྒོ་ནས་གསུམ་སྟེ། ཞལ་ནས་གསུངས་
པ་དང་། རྗེས་སུ་གནང་བ་དང༌། བྱིན་གྱིས་བརླབས་པའི་བཀའོ། །
དེའང་ཤེར་ཕྱིན་སའི་སྙིང་པོ་ལྟ་བུ་ལ་སྦྱར་ན། དང་པོ་ནི་དེ་དེ་བཞིན་ནོ་ཞེས་བྱ་བ་ལྟ་
བུ་དང་། གཉིས་པ་ནི་འདི་སྐད་བདག་གིས་ཐོས་ཞེས་བྱ་བ་ལྟ་བུ་དང། གསུམ་པ་ནི་ཤཱ་རིའི་
བུ་དང་སྤྱན་རས་གཟིགས་ཀྱི་དྲིས་ལན་གྱི་ཚིག་རྣམས་ལྟ་བུའོ། ། བརྗོད་བྱའི་སྒོ་ནས་རྣམ་པ་
གཉིས་ཏེ། དྲང་བའི་དོན་གྱི་མདོ་སྡེ་དང་། ངེས་པའི་དོན་གྱི་མདོ་སྡེའོ། ། དེ་དག་ཀྱང་རིམ་པ་
ལྟར་ཀུན་རྫོབ་ཀྱི་བདེན་པ་གཙོ་བོར་སྟོན་པ་དང་། དོན་དམ་པའི་བདེན་པ་གཙོ་བོར་སྟོན་
པའོ། ། བརྗོད་བྱེད་ཀྱི་སྒོ་ནས་བཅུ་གཉིས་ཏེ གསུང་རབ་ཡན་ལག་བཅུ་གཉིས་སོ། ། དེ་དག་
ཀྱང་རིམ་པ་ལྟར་མདོའི་སྡེ་ལ་སོགས་པའོ། ། གཉེན་པོའི་སྒོ་ནས་རྣམ་པ་གསུམ་སྟེ། མངོན་པ་
དང༌། མདོ་སྡེ་དང་། འདུལ་བའི་སྡེ་སྣོད་དོ། ། དེ་དག་ཀྱང་རིམ་པ་ལྟར། གཏི་མུག་དང་། ཞེ་
སྡང་དང་། འདོད་ཆགས་རྣམས་ཀྱི་གཉེན་པོར་གཙོ་བོར་གསུངས་པ་རྣམས་སོ། ། མི་མཐུན་
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཕྱོགས་ཀྱི་སྒོ་ནས་བརྒྱད་ཁྲི་བཞི་སྟོང་སྟེ། ཆོས་ཀྱི་ཕུང་པོ་བརྒྱད་ཁྲི་བཞི་སྟོང་པོ་རྣམས་སོ། །
དེ་ལ་ཆོས་ཀྱི་ཕུང་པོའི་ཚད་ནི་ཇི་ཙམ་ཞེ་ན། ཉན་ཐོས་པ་ཁ་ཅིག་ན་རེ། ཤོ་ལོ་ཀ་དྲུག་
སྟོང་ཡིན་ནོ་ཞེས་ཟེར་རོ། །ལ་ལ་ན་རེ། ཕུང་པོ་ལ་སོགས་པའི་དོན་སྣ་རེ་སྟོན་པའི་གཏམ་ཡིན་
ནོ་ཞེས་ཟེར་རོ། ། ཐེག་ཆེན་ཐུན་མོང་བ་རྣམས་ནི་ཤོ་ལོ་ཀ་སྟོང་ཡིན་ནོ་ཞེས་འདོད་དོ ། ཐུན་
མོང་མ་ཡིན་པ་ལ་ལ་ནི། གླང་པོ་ཆེ་རབ་བརྟན་གྱིས་ཐེག་ཙམ་གྱི་སྣག་ཚས་ཆོས་ཀྱི་ཕུང་པོ་
གཅིག་བྲི་བར་ནུས་ཏེ། དེ་ལྟ་ན་ལྷས་བྱིན་གྱིས་ཆོས་ཀྱི་ཕུང་པོ་གཅིག་བཟུང་ཞེས་བྱ་བ་དང།
མདོ་སྡེ་དེ་དག་ཏུ་ལྷས་བྱིན་གྱིས་གླང་པོ་ཆེ་ལྔ་སྟོང་གི་ཐེག་པའི་མདོ་སྡེ་ཁ་ཏོན་དུ་བྱས་
སོ༑ ༑ཞེས་བྱ་བ་ཡང་ལེགས་པར་བཤད་པ་ཡིན་ནོ་ཞེས་ཟེར་རོ། ། གདུལ་བྱའི་སྒོ་ནས་ཆོས་
ཀྱི་འཁོར་ལོ་རྣམ་པ་གསུམ་མོ། ། །
འདི་ལ་གཉིས། ཉན་ཐོས་སྡེ་པའི་ལུགས་དང་ཐེག་ཆེན་གྱི་ལུགས་སོ། ། དང་པོ་ལ་ཡང་
རྣམ་པ་ལྔ་སྟེ། ཐོག་མར་བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བའི་ཚུལ་དང།
བསྐོར་ནས་སྡུད་པར་བྱེད་པ་པོ་རྣམས་ཀྱི་བསྡུས་པའི་ཚུལ་དང་། བསྡུས་ནས་དགོངས་
འགྲེལ་མཁན་པོ་རྣམས་ཀྱིས་བཀྲལ་བའི་ཚུལ་དང་། བཀྲལ་ནས་བསྟན་པ་ཇི་སྲིད་གནས་པའི་
ཚུལ་དང་། དེ་དག་དྲང་ངེས་ཀྱི་ཁྱད་པར་བཤད་པའོ། །དང་པོ་ནི། རྣམ་པ་གསུམ་སྟེ། བདེན་
པ་བཞིའི་ངོ་བོ་ལས་བརྩམས་པ་དང་། བྱ་བ་ལས་དང་། མཐར་ཕྱིན་པ་ལས་བརྩམས་
པའོ། །དང་པོ་གང་ན། འདི་ནི་སྡུག་བསྔལ་འཕགས་པའི་བདེན་པའོ། །ཞེས་བྱ་བ་ནས་འདི་ནི་
འགོག་ལམ་འཕགས་པའི་བདེན་པའོ། ། ཞེས་བྱ་བ་རྣམས་སོ། །གཉིས་པ་གང་ན། འདི་ནི་སྡུག་
བསྔལ་འཕགས་པའི་བདེན་པ་སྟེ་ཡོངས་སུ་ཤེས་པར་བྱའོ། ། ཇི་ལྟར་ཡོངས་སུ་ཤེས་པར་བྱ་
ན༔ མིག་རྟག་པ་ལ་སོགས་པར་ཤེས་པར་བྱའོ། ། འདི་ནི་ཀུན་འབྱུངས་འཕགས་པའི་བདེན་
པ་སྟེ། ཡོངས་སུ་སྤང་བར་བྱའོ། ། ཇི་ལྟར་སྤང་བར་བྱ་ན། ནད་ལ་སོགས་པའི་རྣམ་པར་སྤང་
-58-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
་
བར་བྱའོ། །འདི་ནི་འགོག་པ་འཕགས་པའི་བདེན་པ་སྟེ་མངོན་དུ་བྱའོ། །ཇི་ལྟར་མངོན་དུ་བྱས་
ན༔ འགོག་པ་དང་ཞི་བ་ལ་སོགས་པའི་རྣམ་པར་མངོན་དུ་བྱའོ། ། འདི་ནི་ལམ་འཕགས་པའི་
བདེན་པ་སྟེ་བསྟེན་པར་བྱའོ། ། ཇི་ལྟར་བསྟེན་པར་བྱ་ན་ལམ་དང་རིགས་པ་ལ་སོགས་པའི་
རྣམ་པར་བསྟེན་པར་བྱའོ་ཞེས་བྱ་བ་རྣམས་སོ། ། གསུམ་པ་གང་ན། འདི་ནི་སྡུག་བསྔལ་
འཕགས་པའི་བདེན་པ་སྟེ་ཡོངས་སུ་ཤེས་སོ། ། ཡང་ཡོངས་སུ་ཤེས་པར་བྱར་མེད་དོ་ཞེས་བྱ་
བ་ནས། འདི་ནི་ལམ་འཕགས་པའི་བདེན་པ་སྟེ་ཡོངས་སུ་བསྟེན་ནོ། ། ཡང་ཡོངས་སུ་བསྟེན་
པར་བྱར་མེད་ཞེས་བྱ་བ་རྣམས་སོ། །དེ་དག་གི་ཚེ་ན་གོ་རིམ་བཞིན་དུ་མཐོང་བ་དང༌། སྒོམ་པ་
དང༌། མི་སློབ་པའི་ལམ་སྐྱེས་སོ། ། །
ད་ནི་སྡུད་པར་བྱེད་པ་པོ་རྣམས་ཀྱིས་བསྡུས་པའི་ཚུལ་དཔྱད་པར་བྱ་སྟེ འདི་ལ་རྩ་
བའི་བསྡུ་བ་གཅིག་དང་། གནས་སྐབས་ཀྱི་བསྡུ་བ་གཉིས་སོ། ། དང་པོ་ནི་འོད་སྲུང་ཆེན་པོས་
ཀུན་དགའ་བོ་ལ་སྤྱོ་བ་རྣམས་ཀྱིས་སྤྱོས་ནས་མཐར་གྱིས་ཀུན་དགའ་བོས་དགྲ་བཅོམ་པ་
མངོན་དུ་བྱས་ཏེ་དགྲ་བཅོམ་པ་ལྔ་བརྒྱའི་དབུས་སུ་མདོ་སྡེའི་སྡེ་སྣོད་བསྡུས་སོ། ། དེ་བཞིན་དུ་
འོད་སྲུང་གིས་མངོན་པའི་སྡེ་སྣོད་བསྡུས་སོ། ། ཉེ་བར་འཁོར་གྱི་འདུལ་བའི་སྡེ་སྣོད་བསྡུས་
སོ༑ ༑གནས་སྐབས་ཀྱི་བསྡུས་པ་གཅིག་ནི། བཅོམ་ལྡན་འདས་མྱ་ངན་ལས་འདས་ནས་ལོ་
བརྒྱ་དང་བཅུ་ལོན་པ་ན་ཡངས་པ་ཅན་གྱི་དགེ་སློང་རྣམས་རུང་བ་མ་ཡིན་པའི་གཞི་བཅུ་
དཔྱད་པས་སངས་རྒྱས་ཀྱི་བསྟན་པ་དྲི་མ་ཅན་དུ་བྱས་པ་འཕགས་པ་གྲགས་པ་ལ་སོགས་པ་
དགྲ་བཅོམ་པ་བདུན་བརྒྱས་རུང་བ་མ་ཡིན་པའི་གཞི་བཅུ་སུན་ཕྱུང་ནས་བཀྲཤིས་ཀྱི་གསོ་
སྦྱོང་མཛད་དེ། དེ་ལ་བསྡུ་བ་གཉིས་པར་གྲགས་སོ། ། བསྡུ་བ་མཐའ་མ་ནི། བཅོམ་ལྡན་འདས་
མྱ་ངན་ལས་འདས་ནས་ལོ་བརྒྱ་དང་བཅུ་དྲུག་ལོན་པ་ན དགེ་འདུན་རྣམས་རྩོད་པའི་ཆོས་
འགའ་ཞིག་བྱུང་བའི་དབང་གིས་དབྱེན་ཆེན་པོར་གྱུར་ཏེ སྡེ་པ་གཉིས་དང་། གསུམ་དང་།
-59



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བཞི་དང་། མཐར་གྱིས་བཅོ་བརྒྱད་དུ་གྱེས་པར་གྱུར་པ་ན ཐམས་ཅད་ཡོད་པར་སྨྲ་བའི་སྡེ་
པ་དག་ན་རེ། སྔོན་གྱི་ཐམས་ཅད་ཡོད་པར་སྨྲ་བའི་སྡེ་པ་གཅིག་ཁོ་ན་ཡོད་པ་ལས་ད་ལྟ་ནི་
བཅོ་བརྒྱད་ཀྱི་བར་དུ་གྱེས་པར་གྱུར་ཏེ། བཅུ་བདུན་པོ་འདི་ཐམས་ཅད་མདོ་སྡེ་ལ་མི་འཇུག་
འདུལ་བ་ལ་མི་གནང་། ཆོས་ཉིད་དང་འགལ་བས་སངས་རྒྱས་ཀྱི་བསྟན་པ་མ་ཡིན་ནོ་ཞེས་
ཕྱུང་བ་ན། གནས་མ་བུ་པའི་སློབ་དཔོན་དག་གིས་དེ་ནི་མ་ཡིན་ཏེ། རྒྱལ་པོ་ཀྲི་ཀྲིའི་རྨི་ལྟས་
ལུང་བསྟན་པས་རས་ཡུག་བཅོ་བརྒྱད་དུ་གྱེས་ཀྱང་རས་ཡུག་ལས་མ་ཉམས་པའི་དཔེས་སྡེ་པ་
བཅོ་བརྒྱད་དུ་གྱེས་ཀྱང་རྣམ་གྲོལ་གྱི་རས་ཡུག་མ་ཉམས་པར་གསུངས་པའི་ཕྱིར་དང་། འདི་
ཐམས་ཅད་ལྷག་པ་སེམས་ཀྱི་བསླབ་པ་སྟོན་པས་མདོ་སྡེ་ལ་འཇུག ། ལྷག་པ་ཚུལ་ཁྲིམས་ཀྱི་
བསླབ་པ་སྟོན་པ་འདུལ་བ་ལ་གནང་། ལྷག་པ་ཤེས་རབ་ཀྱི་བསླབ་པ་སྟོན་པ་ཆོས་ཉིད་དང་
མི་འགལ་བ་ཡིན་ནོ། ། ཞེས་བྱ་བས་བསྟན་པ་ཡང་དག་པར་བསྡུས་སོ། ། དེ་ལ་བསྡུ་བ་དང་པོ་
གཉིས་ནི་ལུང་ཕྲན་ཚེགས་ལས་འབྱུང་ལ། ཐ་མ་ནི་བསྟན་བཅོས་ལས་གྲགས་པར་ཟད་དོ། །
ད་ནི་བསྡུས་ནས་དགོངས་འགྲེལ་མཁན་པོ་རྣམས་ཀྱིས་བཀྲལ་བའི་ཚུལ་བརྗོད་པར་བྱ་སྟེ
འདི་ལ་གཉིས་ཏེ། བྱེ་བྲག་ཏུ་སྨྲ་བ་དང་། མདོ་སྡེ་པས་ཇི་ལྟར་བཀྲལ་བའི་ཚུལ་ལོ། །དེ་ལ་དང་
པོའི་བཤད་བྱའི་བཀའ་ནི་གང་། འཆད་བྱེད་ཀྱི་བསྟན་བཅོས་ནི་གང། འཆད་པ་པོའི་སློབ་
དཔོན་ནི་གང་། དེས་ཇི་ལྟར་བཀྲལ་བའི་ཚུལ་ལོ། ། དེ་ལ་བཀའ་ནི། རང་གྲགས་ཀྱི་འཁོར་ལོ་
གསུམ་པོ་དེ་ཉིད་ཡིན་ནོ། །བསྟན་བཅོས་ནི་གཉིས་ཏེ། མངོན་པའི་སྡེ་སྣོད་གཙོ་བོར་འགྲེལ་པ་
དང༌། འདུལ་བའི་སྡེ་སྣོད་གཙོ་བོར་འགྲེལ་པའོ། ། དང་པོ་རྒྱས་པའི་བསྟན་བཅོས་ནི་བྱེ་བྲག་ཏུ་བཤད་
མཛོད་ཆེན་མོ་ལ་སོགས་པའོ། །བསྡུས་པའི་བསྟན་བཅོས་ནི་མངོན་པ་མཛོད་ལ་སོགས་པའོ། །
གཉིས་པ་ལ་རྒྱས་པའི་བསྟན་བཅོས་ནི་མདོ་རྩ་ལ་སོགས་པའོ། ། བསྡུས་པའི་བསྟན་བཅོས་ནི་སུམ་
བརྒྱ་པ་ལ་སོགས་པའོ། །སློབ་དཔོན་ནི། དབྱིག་བཤེས་དང༌། འདུས་བཟང་པོ་ལ་སོགས་པའོ། །དེས་ཇི་ལྟར་
-60-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
བཀྲལ་བའི་ཚུལ་ནི་གསུམ་སྟེ། གཞི་དང་ལམ་དང་འབྲས་བུ་ཇི་ལྟར་བཀྲལ་བའོ། ། དང་པོ་ལ་ཡང་།
གཟུགས་ཀྱི་གཞི་དང་། སེམས་ཀྱི་གཞི་དང་། སེམས་ལས་བྱུང་བའི་གཞི་དང་། ལྡན་པ་མ་ཡིན་པའི་འདུ་
བྱེད་ཀྱི་གཞི་དང་། འདུས་མ་བྱས་ཀྱི་གཞི་ཇི་ལྟར་བཀྲལ་ལོ། །དང་པོ་ནི་དབུས་རྡུལ་ཆ་མེད་ལ་ཕྱོགས་དྲུག་
གི་རྡུལ་གྱིས་བསྐོར་བ་བར་བཅས་སུ་གནས་པ་སྟེ། རྡུལ་ཕྲ་རབ་རྣམས་ཕན་ཚུན་རེག་ན་ཆ་བཅས་སུ་
འགྱུར་བའི་ཕྱིར་རོ། །འོ་ན་སིམ་བུར་འགྱེས་པར་འགྱུར་རོ་ཞེ་ན། མ་ཡིན་ཏེ་འཛིན་པར་བྱེད་པའི་རླུང་གིས་
བསྡུས་པའི་ཕྱིར་རོ། །འོ་ན་གཅིག་ཏུ་མི་སྣང་བར་འགྱུར་རོ་ཞེ་ན། མ་ཡིན་ཏེ། རྣམ་པར་རྟོག་པ་ལ་གཅིག་ཏུ་
སྣང་བ་ཙམ་ཡིན་པའི་ཕྱིར་རོ། ། གཉིས་པ་ནི། རྣམ་པ་མེད་པའི་དོན་གྱི་ངོ་བོ་ཐུག་ཕྲད་དུ་རེག་པར་བྱེད་
པའོ། །གསུམ་པ་ནི་རྣམ་པ་མེད་པའི་དོན་གྱི་ཁྱད་པར་ཐུག་ཕྲད་དུ་རེག་པར་བྱེད་པའོ། །སེམས་དང་སེམས་
ལས་བྱུང་བ་དེ་དག་ཀྱང་རྟེན་དང་། དམིགས་པ་དང་། རྣམ་པ་དང་། དུས་དང་། རྫས་མཚུངས་པའི་ཕྱིར་ཐ་
དད་པ་ཁོ་ནའོ། ། བཞི་པ་ནི། གཟུགས་དང་
། སེམས་གཉིས་ཀ་དང་མི་ལྡན་པའི་འདུ་བྱེད་དོན་བྱེད་ནུས་
པའི་རྫས་སུ་གྲུབ་པ་སྟེ། དེ་ཡང་ནང་གི་འདུ་བྱེད་སྐྱེས་བུ་གང་ཟག་ལ་སོགས་པ་དང་། ཕྱིའི་འདུ་བྱེད་བུམ་
པ་ལ་སོགས་པའོ།། ལྔ་པ་ཆོས་ཉིད་འདུ་མ་བྱས་ན། ནམ་མཁའ་དང་། སོ་སོར་བརྟགས་འགོག་དང་
བརྟགས་མིན་གྱི་འགོག་པ་ལ་སོགས་པ་སྟེ། དེ་དག་ཀྱང་རྟག་པའི་རྫས་ཡིན་ལ། རྫས་ཀྱི་དོན་ཡང་རང་
དབང་དུ་ཡོངས་སུ་གྲུབ་པའི་དོན་ཡིན་གྱི། རྐྱེན་ལས་སྐྱེས་པའི་དོན་ནི་མ་ཡིན་ནོ། ། །
ལམ་ཇི་ལྟར་བཀྲལ་བ་ནི། མ་ཆགས་པའི་འགག་པའི་འཕགས་རིགས་ཞེས་བྱ་བ་སྲིད་པའི་ཡོ་བྱད་
ཐམས་ཅད་ལ་རྒྱབ་ཀྱིས་ཕྱོགས་པའི་མཚན་ཉིད་ཅན་སྐྱེ་སྟེ། རང་གི་བསོད་ནམས་དང་དགེ་བའི་བཤེས་
གཉེན་བསྟེན་པའི་སྟོབས་ཀྱིས་འཁོར་བའི་རང་བཞིན་སྡུག་བསྔལ་བ་དང༌། དེའི་རྒྱུའི་གཙོ་བོ་བདག་འཛིན་
དང་ཉེ་བར་ཞི་བ་འགོག་པ་དང་། བདག་མེད་སྒོམ་པ་ལམ་གྱི་མཆོག་ཏུ་རྟོགས་ཏེ། སྲིད་པ་ལས་ཡིད་ཕྱུང་
ནས་གྲོལ་བ་དོན་དུ་གཉེར་བར་འགྱུར་རོ། ། དེ་ལ་དབང་པོ་རྟུལ་པོ་རྣམས་ནི་རང་ཉིད་ཙམ་ཐར་པར་བྱ་
བའི་ཕྱིར་ཉན་ཐོས་ཀྱི་བྱང་ཆུབ་ཏུ་སེམས་བསྐྱེད་ནས། ཚུལ་ཁྲིམས་ཀྱི་བསླབ་པ་རབ་ཏུ་ནོད་པའི་སྒོ་ནས་
ཀ6],



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
སླན་ཆད་མི་དགེ་བའི་རྒྱུན་ཡོངས་སུ་བསྡམས་ཏེ། བདེན་པ་གཉིས་དང་འཕགས་པའི་བདེན་པ་བཞི་ལ་
སོགས་པ་བླང་དོར་ཐབས་དང་བཅས་པ་རྣམས་ཐོས་པ་དང་བསམ་པས་གཏན་ལ་འབེབས་པར་བྱེད་ །
དོ༑ ༑ ཇི་ལྟར་ཐོས་བསམ་གྱིས་གཏན་ལ་འབེབས་པར་བྱེད་ཅེ་ན། ཇི་སྙེད་པའི་རྣམ་པས་ཕུང་པོ་དང་
ཁམས་དང་སྐྱེ་མཆེད་ལ་སོགས་པ་རང་དང་སྤྱིའི་མཚན་ཉིད་ངེས་པར་དཔྱད་དེ། ཇི་ལྟའི་རྣམ་པས་བྱིས་པ་
རྣམས་བདག་དང་བདག་གིས་ཀུན་བཏགས་པ་དང༌། ལྷན་ཅིག་སྐྱེས་པས་ཡོངས་སུ་བཟུང་བའི་བདག་ནི་
དོན་དམ་པར་མེད་དེ། ཕུང་པོ་དང་དེ་ཉིད་དུ་མེད་གཞན་དུ་ཡང་མེད་པའི་ཕྱིར་རོ། །རེ་ཞིག་དེ་ཉིད་དུ་མེད་
དེ༑ ཕུང་པོ་ནི་མི་རྟག་པ་དུ་མ་གཞན་དབང་ཅན་ཡིན་ལ། བདག་ནི་རྟག་པ་དང་གཅིག་པུ་རང་དབང་ཅན་
དུ་འདོད་པའི་ཕྱིར་རོ། ། གཞན་དུ་མེད་ན་དམིགས་སུ་རུང་བ་ལས་མ་དམིགས་པའི་ཕྱིར་རོ། ། དེ་བས་ན་
ཕུང་པོ་ལ་སོགས་པའི་ཆོས་ཙམ་གྱི་རྒྱུན་ལ། ལ་ལར་བདག་ཏུ་བཏགས་པ་ཙམ་དུ་ཟད་མོད། འདི་ལྟར་མ་
ཤེས་པའི་བྱིས་པ་རྣམས་ནི། བདག་འཛིན་གྱི་དབང་གིས་ཆགས་པ་དང་སྡང་བ་ལ་སོགས་པ་སྐྱེད་དེ་ཡོངས་
སུ་འཁོར་བར་གྱུར་ཏོ། །ཞེས་ཁོང་དུ་ཆུད་པར་བྱེད་དོ། ། །
དེའི་འོག་ཏུ་བསྒོམས་བྱུང་གིས་ཉམས་སུ་བླང་བར་བྱ་བའི་ཕྱིར་ཞི་གནས་དང་ལྷག་མཐོང་གི་ཉོན་
མོངས་པ་འཇོམས་པར་བལྟས་ནས། ལུས་འདུ་འཛི་དང་སེམས་རྣམ་རྟོག་ལས་བསྲིངས་ཏེ། འདོད་ཆགས་
ཤས་ཆེ་ན་མི་སྡུག་པ་སྒོམ་པ་དང༌། ཞེས་སྡང་ཤས་ཆེ་ན་བྱམས་པ་སྒོམ་པ་དང་། གཏི་མུག་ཤས་ཆེ་ན་རྟེན་
ཅིང་འབྲེལ་བར་འབྱུང་བ་དང་དབུགས་དབྱུང་རྔུབ་སྒོམ་པ་ལ་སོགས་པས་སྤྱོད་པ་རྣམ་སྦྱོང་གི་སྒོ་ནས་ཉོན་
མོངས་པ་ཆ་བསྙམས་ཏེ། བསམ་གཏན་གྱི་སྦྱོར་བ་དང་དངོས་གཞི་ཇི་ལྟར་རུང་བའི་རྣམ་པ་སེམས་ཀྱི་
བསླབ་པར་གྱུར་པའི་ཏིང་ངེ་འཛིན་བསྐྱེད་དེ་ཞི་གནས་ཀྱི་རྣལ་འབྱོར་ལ་བརྩོན་པར་བྱེད་དོ། །དེའི་འོག་ཏུ་
ལྷག་མཐོང་གི་རང་བཞིན་དྲན་པ་ཉེ་བར་བཞག་པ་བསྒོམས་ཏེ། དེའང་འདི་ལྟར་ལུས་ནི་མི་གཙང་བ།
ཚོར་བ་ནི་སྡུག་བསྔལ་བ། སེམས་ནི་མི་རྟག་པ། ཆོས་ནི་བདག་མེད་པའོ། ། ཞེས་རང་དང་སྤྱིའི་མཚན་ཉིད་
ཀྱིས་དཔྱོད་པའི་ཤེས་རབ་ཀྱི་བསླབ་པ་དྲན་པ་ཉེ་བར་གནས་པ་སྐྱེད་དེ། བར་སྐབས་རྣམས་སུ་དལ་བ་
-62-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དང་འབྱོར་པ་རྙེད་པར་དཀའ་བ་དང་། དེའང་མི་རྟག་ཅིང་འཆི་བ་ཉིད་དང་། དེའང་ལས་དང་ཉོན་མོངས་
ཀྱིས་གཞན་དུ་སྐྱེ་བ་ཉིད་དང་། དེ་ཡང་སེམས་ཅན་དམྱལ་བ་ལ་སོགས་པའི་དུཁས་འཇོམས་པར་འགྱུར་
རོ༑ ༑ཞེས་བྱ་བའི་རྣམ་པས་རྒྱུད་ཡང་དང་ཡང་དུ་བསྐུལ་ཏེ་ཚོགས་ཀྱི་ལམ་རྫོགས་པར་བྱེད་དོ། །
དེའི་འོག་ཏུ་བདེན་པ་བཞི་ལ་རྩེ་གཅིག་ཏུ་མོས་པའི་སྒོ་ནས་རྣམ་པ་བཅུ་དྲུག་ཏུ་ཁོང་དུ་ཆུད་པར་
བྱེད་པའི་མཚན་ཉིད་ཡང་དག་པར་སྤོང་བ་རྣམ་པ་བཞིས་སྤང་གཉེན་ཕྱིན་ཅི་མ་ལོག་པའི་སྒོ་ནས་བླང་
དོར་བྱེད་པའི་རང་བཞིན་དྲོ་བར་གྱུར་པ་དང་། ཞི་ལྷག་ཐབས་དང་བཅས་པའི་མཚན་ཉིད་ཅན་རྫུ་འཕྲུལ་
གྱི་རྐང་པ་བཞི་ཡང་དག་པར་སྒོམ་པར་བྱེད་པའི་རྩེ་མོར་གྱུར་པ་དང༌། དེ་ཉིད་ཁྱད་པར་དུ་བྱ་བའི་ཕྱིར་མི་
མཐུན་པའི་ཕྱོགས་ལ་དབང་བྱེད་པའི་དབང་པོ་ལྔ་རྣམ་པར་སྒོམ་པ་བཟོད་པར་གྱུར་པ་དང་། དེ་ལས་མི་
མཐུན་པའི་ཕྱོགས་ཀྱིས་རྫི་བར་མི་ནུས་པའི་སྟོབས་ལྔ་རྣམ་པར་སྒོམ་པ་ཆོས་ཀྱི་མཆོག་ཅེས་བྱ་བས་སྦྱོར་
བའི་ལམ་ཡོངས་སུ་རྫོགས་པར་བྱེད་དོ། ། །
དེའི་འོག་ཏུ་བདེན་པ་བཞི་གསར་དུ་རྟོགས་པའི་འཕགས་པའི་ལམ་ཡན་ལག་བརྒྱད་ཀྱི་བདག་ཉིད་
མཐོང་སྤང་གི་ཐོབ་པ་གཅོད་པར་བྱེད་པའི་མཚན་ཉིད་ཅན་མཐོང་བའི་ལམ་སྐད་ཅིག་མ་བཅུ་དྲུག་རྫོགས་
པར་བྱེད་དོ། ། དེའི་འོག་ཏུ་སླར་ཡང་མཐོང་བའི་དོན་གོམས་པར་བྱེད་པའི་བྱང་ཆུབ་ཡན་ལག་བདུན་གྱི་
བདག་ཉིད་སྒོམ་སྤང་གི་ཐོབ་པ་གཅོད་པར་བྱེད་པའི་མཚན་ཉིད་སྒོམ་པའི་ལམ་ས་དགུ་རྫོགས་པར་བྱེད་
དོ༑ ༑ །
དེ་ལྟར་བསྒོམས་པས་དབང་པོ་མྱུར་བ་རྣམས་སྲིད་པ་གཉིས་སམ་གསུམ་གྱིས་ཐར་པར་འགྱུར་ལ།
ཡང་འགའ་ཞིག་ནི། དྲོད་རྩེ་ཐོབ་ནས་ཀྱང་སངས་རྒྱས་ཀྱི་ལམ་དུ་འཇུག་པ་སྲིད་ཅིང༌། བཟོད་འབྲིང་ཐོབ་
ནས་ཀྱང་རང་རྒྱལ་དུ་འགྱུར་བར་མཐོང་ལ། བཟོད་པ་ཆེན་པོ་ནས་ནི་རིགས་ངེས་པ་ཡིན་ཏེ། བྱང་ཆུབ་
གཞན་དུ་མི་འགྱུར་བའི་ཕྱིར་རོ། ། །
ཡང་དབང་པོ་འབྲིང་པོའི་རིགས་ཅན་རྣམས་ནི་རང་དོན་དུ་རང་བྱང་ཆུབ་ཏུ་སེམས་བསྐྱེད་དེ། སྔ་
63-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མ་བཞིན་དུ་བྱང་ཆུབ་ཀྱི་ཕྱོགས་ཀྱི་བར་དུ་སྐྱེད་པར་བྱེད་ཅིང་། དེ་ཡང་ཚོགས་ན་སྤྱོད་པ་ནི། བསྐལ་བ་ཇི་
ལྟར་རིགས་པར་ཚོགས་གསོག་པར་བྱེད་ལ། བསེ་རུ་ནི་བསྐལ་བ་བརྒྱ་ཡིས་སྨིན་པར་བྱས་ནས་སོ་སྐྱེ་སྲིད་
པ་མཐའ་མ་པའི་ཚེ་སྟན་ཐོག་གཅིག་ཉིད་ཀྱི་སྟེང་དུ་བསམ་གཏན་བཞི་པའི་རབ་མཐའ་ལ་བརྟེན་ནས་དྲོད་
ལ་སོགས་པའི་ལམ་ལྷག་མ་རྣམས་ཡོངས་སུ་རྫོགས་པར་བྱེད་དེ། དེ་ལ་ཡང་ཚོགས་སྤྱོད་པ་རྣམས་ནི་
བཟོད་པ་ཐོབ་ནས་བྱང་ཆུབ་གཞན་དུ་མི་འགྱུར་བ་ཡིན་ལ། བསེ་རུ་ནི་དྲོད་ཐོབ་ནས་ཀྱང་མི་འགྱུར་བ་
ཡིན་ནོ། །
ཡང་དབང་པོ་རྣོན་པོའི་རིགས་ཅན་རྣམསས་ནི་གཞན་གྱི་དོན་དུ་བླ་ན་མེད་པའི་བྱང་ཆུབ་ཏུ་སེམས་
བསྐྱེད་དེ་གྲངས་མེད་གསུམ་དུ་ཚོགས་བསགས་པ་ནས་ཕ་རོལ་ཏུ་ཕྱིན་པ་དྲུག་རྫོགས་པར་བྱ་སྟེ་སོ་སྐྱེ་སྲིད་
པ་མཐའ་མ་པའི་ཚེ་སྙིང་པོ་བྱང་ཆུབ་ཤིང་དྲུང་དུ་སྲོད་ལ་བདུད་བཏུལ་ནས་ཐོ་རངས་ཀྱི་ཚེ་སྟན་དེ་ཉིད་དུ་
བསམ་གཏན་བཞི་པའི་རབ་མཐའ་ལ་བརྟེན་ནས་དྲོད་ལ་སོགས་པའི་ལམ་ལྷག་མ་ཐམས་ཅད་རྫོགས་པར་
བྱེད་དོ། ། གང་གི་ཕྱིར་ཉན་ཐོས་སྡེ་པ་དེ་དག་རང་ལུགས་ཀྱི་ལམ་གསུམ་ཁས་ལེན་པ་དེའི་ཕྱིར་ཐེག་པ་དང་
གྲུབ་པའི་མཐའི་ཁྱད་པར་མ་ཕྱེ་བ་དག་ཉན་ཐོས་རང་ལུགས་ཀྱི་སངས་རྒྱས་ཀྱི་ལམ་ཁས་མི་ལེན་ཏོ། །ཞེས་
སྨྲ་བ་དེ་སུན་ཕྱུང་བ་ཡིན་ནོ། ། འབྲས་བུ་ཇི་ལྟར་བཀྲལ་བ་ནི། ཐེག་པ་དམན་དང་ཐེག་ཆེན་གྱི་འབྲས་བུ་
གཉིས་ལས་དང་པོ་ནི། ཉོན་མོངས་པ་སྤངས་ཀྱང་དུ་ཁའི་ཕུང་པོ་དང་བཅས་མཚན་ཉིད་ལྷག་བཅས་དང་།
དུ9ཁའི་ཕུང་པོ་མེད་པར་འདུས་བྱས་ཀྱི་འཇུག་པ་རྒྱུན་ཆད་པའི་མཚན་ཉིད་ལྷག་མེད་དེ། དགྲ་བཅོམ་དེ་
དག་ཀྱང་ཟག་པ་ཟད་པ་ལ་སོགས་པ་བཅོ་ལྔ་དང་། མི་སློབ་པའི་ཆོས་བཅུས་འབྱོར་ཞིང་འགའ་ཞིག་ནི་
རྒྱན་མེད་པ་ཡིན་ལ། ལ་ལ་ནི་རིག་པ་གསུམ་དང༌། མངོན་ཤེས་དྲུག་གི་རྒྱན་གྱིས་མཛེས་པ་ཡིན་ནོ། ། ཉན་
ཐོས་རྣམས་ལས་རང་རྒྱལ་གྱི་འབྲས་བུའི་ཁྱད་པར་ནི་སངས་རྒྱས་མི་བཞུགས་ཤིང་ཉན་ཐོས་མེད་པའི་
ཞིང་དུ་སློབ་དཔོན་མེད་པར་རང་བྱང་ཆུབ་ཏུ་སངས་རྒྱས་ནས་སྒྲ་མེད་པར་ལུས་ཀྱིས་ཆོས་སྟོན་ཅིང་།
བསེ་རུ་ནི་ཕལ་ཆེར་གཅིག་པུར་གནས་པ་ཡིན་ནོ། །
-64



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཐེག་ཆེན་གྱི་ལམ་གྱི་འབྲས་བུ་ནི། གཟུགས་སྐུ་ལྷག་བཅས་ཀྱི་སྡུག་བསྔལ་དང་བཅས་པ་དང་། ཆོས་
སྐུ་ཕུང་པོ་ལྷག་མེད་དུ་མྱ་ངན་ལས་འདས་ནས་འགོག་པའི་རྫས་ཐོབ་པ་སྟེ། དེ་དག་ཀྱང་སྒྲིབ་པ་གཉིས་
བཅོམ་པའི་སྒོ་ནས་སྟོབས་བཅུ་ལ་སོགས་པ་བརྙེས་པ་ཡིན་ནོ། ། དེ་ཡང་གཟུང་འཛིན་གཉིས་ཀྱི་རྣམ་པ་
ལས་གྲོལ་བ་ནི་མ་ཡིན་ཏེ། ཐམས་ཅད་མཁྱེན་པ་མ་ཡིན་པར་འགྱུར་བའི་ཕྱིར་རོ། །ཡང་ཐམས་ཅད་མཁྱེན་
ནོ་ཞེས་བྱ་བ་ཡང་ཅིག་ཅར་དུ་ཤེས་བྱ་ཀུན་མཁྱེན་པ་ནི་མ་ཡིན་ཏེ། ཤེས་བྱ་ལ་ཚད་ཡོད་པར་འགྱུར་བའི་
ཕྱིར་རོ། །དེ་བས་ན་མེས་ཐམས་ཅད་སྲེག་གོ། ཞེས་པ་ལྟར་རིམ་གྱིས་ཐམས་ཅད་མཁྱེན་པ་མིན་ལ། དེ་ཡང་
མངོན་པར་འདུ་མ་མཛད་ན་སྟོང་གསུམ་དང་། མངོན་པར་འདུ་མཛད་ན་ཅིག་ཅར་དུ་ཡང་གྲངས་མེད་
གཟིགས་པ་ཡིན་ནོ། ། །
ད་ནི་མདོ་སྡེ་པ་རྣམས་ཀྱིས་ཇི་ལྟར་བཀྲལ་བའི་ཚུལ་བརྗོད་པར་བྱ་སྟེ། དེ་ལ་ཡང་བཤད་བྱའི་
བཀའ་ལ་སོགས་པ་རྣམ་པ་བཞི་ལས། དང་པོ་ནི། འཁོར་ལོ་གསུམ་པོ་དེ་ཉིད་ཡིན་ནོ། ། གཉིས་པ་ནི་རང་
རྐང་གི་བསྟན་བཅོས་རྫོགས་པ་ནི་མ་མཐོང་ལ། འདོད་ལུགས་ནི་མངོན་པ་མཛོད་དང་། ཐོགས་མེད་སྐུ་
མཆེད་ཀྱི་གཞུང་རྣམས་ལ་ཅི་རིགས་པར་མཐོང་ངོ༌། ། གསུམ་པ་ནི་དཔལ་ལེན་ལ་སོགས་པ་རྣམས་
སོ༑ ༑དེས་ཇི་ལྟར་བཀྲལ་བའི་ཚུལ་ནི་གསུམ་སྟེ། གཞི་དང་། ལམ་དང་། འབྲས་བུ་ཇི་ལྟར་བཀྲལ་བའི་
ཚུལ་ལོ། །གཞི་ལ་ཡང་ལྔ་ལས། གཟུགས་ནི་དབུས་རྡུལ་ཆ་མེད་ལ་ཕྱོགས་དྲུག་གི་རྡུལ་གྱིས་བསྐོར་བ་བར་
མེད་དུ་གནས་པ་སྟེ། གཞན་དུ་ན་འགྱེས་པ་ལ་སོགས་པར་འགྱུར་བའི་ཕྱིར་རོ། ། སེམས་ནི་རྣམ་པ་དང་
བཅས་པའི་ཡུམ་གྱི་ངོ་བོ་རིག་པར་བྱའོ། ། སེམས་བྱུང་ནི་རྣམ་པ་དང་བཅས་པའི་ཡུལ་གྱི་ཁྱད་པར་རིག་
པར་བྱེད་པའོ། ། འདུ་བྱེད་ནི་གཟུགས་དང་སེམས་ཀྱི་གནས་སྐབས་བཏགས་པར་ཡོད་པའོ། ། འདུས་མ་
བྱས་ནི་སྔ་མ་བཞིན་ཏེ། འོན་ཀྱང་རྟག་རྫས་སུ་འདོད་པ་ནི་མ་ཡིན་ནོ། ། ལམ་ཇི་ལྟར་བཀྲལ་བ་ནི། ཕལ་
ཆེར་བྱེ་བྲག་ཏུ་སྨྲ་བ་དང་མཚུངས་ལ། ཁྱད་པར་ནི་འདི་ལྟར་ཚོགས་ལམ་ཆུང་ངུར་དྲན་པ་ཉེ་བར་བཞག་
པ་བཞི་དང་། འབྲིང་དུ་ཡང་དག་སྤོང་བཞི་དང་། ཆེན་པོར་རྫུ་འཕྲུལ་རྐང་བཞི་དང་། དྲོད་དང་རྩེད་མོར་
65



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དབང་པོ་ལྔ་དང་། བཟོད་པ་དང་ཆོས་མཆོག་ཏུ་སྟོབས་ལྔ་དང་། མཐོང་ལམ་དུ་བྱང་ཆུབ་ཡན་ལག་བདུན་
བསྒོམ་ལ། དེས་ཉོན་མོངས་ཀུན་བཏགས་སྤོང་ཞིང་། སྒོམ་ལམ་འཕགས་ལམ་ཡན་ལག་བརྒྱད་བསྒོམ་ལ་
དེས་ཉོན་མོངས་པ་ལྷན་སྐྱེས་སྤོང་བར་འདོད་དོ། ། འབྲས་བུ་ཇི་ལྟར་བཀྲལ་བ་ནི། ཕལ་ཆེར་འདྲ་བ་ལ་
ལྷག་མེད་ཀྱི་འགོག་པ་ནི། སྤང་བྱ་རྣམས་བཀག་ཙམ་གྱི་མེད་དགག་ཏུ་འདོད་དོ། །ད་ནི་ཞར་ལ་རིགས་པའི་
རྗེས་སུ་འབྲང་བའི་མདོ་སྡེ་པ་ཞེས་བྱ་བ་རྒྱལ་བའི་ཡུམ་ལ་སོགས་པ་བཀའ་ཡིན་པ་ཡང་མི་འགོག་པས་
འཁོར་ལོ་དང་པོ་ཁོ་ན་ལའང་ཞེན་པ་མ་ཡིན་ལ་རིགས་པས་དཔྱད་ནས་མདོ་སྡེ་པའི་ལྟ་བ་ཁས་ལེན་པ་
ཞིག་ཀྱང་འབྱུང་བས། དེ་ལ་ཡང་བཀའ་ལ་སོགས་པ་རྣམ་པ་བཞི་ལས། བཀའ་ནི། འཁོར་ལོ་རྣམས་ཅི་
རིགས་པའོ། ། བསྟན་བཅོས་ནི། རང་རྐང་གི་གཞུང་རྫོགས་པ་མ་མཐོང་ལ། འདོད་ལུགས་ནི། ཚད་མ་མདོ་
དང་རྣམ་འགྲེལ་སོགས་པ་ནས་འབྱུང་ངོ༌། །སློབ་དཔོན་ནི་ཕྱོགས་ཀྱི་གླང་པོ་ལ་སོགས་པས་བསྟན་ནོ། ། །
དེས་ཇི་ལྟར་བཀྲལ་བའི་ཚུལ་ནི་གསུམ་སྟེ། གཞི་དང༌། ལམ་དང་། འབྲས་བུ་ཇི་ལྟར་བཀྲལ་
བའོ། ། གཞི་ནི་ཕལ་ཆེར་མདོ་སྡེ་པ་སྔ་མ་དང་འདྲ་བ་ལ་དཔྱད་ན་དོན་རིག་བཏགས་པ་མ་ཡིན་པ་དང་།
ལྡན་མིན་འདུ་བྱེད་ནི་འདུ་བྱས་སུ་མ་གཏོགས་ཀྱི་སྒྲ་སྤྱི་དང་དོན་སྤྱི་ཞེས་བྱ་བ་དངོས་མེད་དུ་གྱུར་པ་དང༌།
འདུས་མ་བྱས་ཀྱང་ཡང་དག་པར་འཁོར་འདས་ཀྱི་གཞི་རུ་མི་དམིགས་པ་དང་། ཆོས་ཉིད་འདུས་མ་བྱས་
ཡིན་ན་སྒྲོ་བཏགས་སུ་འགྱུར་བས་དངོས་པོ་རྣམས་གདོད་མ་ནས་བདག་གིས་སྟོང་པར་སྐྱེ་བ་ཡིན་པ་དང་
སེམས་དྲི་མ་དང་བྲལ་བར་སྐྱེས་པ་སོ་སོར་བརྟགས་འགོག་ཡིན་པས་འགོག་པ་འདུས་མ་བྱས་སུ་མི་འདོད་
པ་རྣམས་སོ། །
ལམ་ཇི་ལྟར་བཀྲལ་བའི་ཚུལ་ནི་ཕལ་ཆེར་སྔར་དང་འདྲ་བ་ལ། སྒོམ་པའི་རིམ་པ་འདིར་བསྟན་
ཡིན་ཏེ། བློའི་བདག་ཉིད་ཀྱི་རིགས་མངོན་སུམ་དུ་བྱས་ནས་ཁམས་གསུམ་པོ་དུཁར་ཤེས་པའི་ཚེ་དེ་དང་
བྲལ་བར་འདོད་པའི་བློ་རང་གི་ངང་གིས་སྐྱེའོ། ། དེའི་འོག་ཏུ་འདི་སྙམ་དུ་ཁ་འདི་དག་ནི་ཚེར་མ་འདོན་པ་
བཞིན་འདིའི་ངོ་བོ་སྤོང་མི་ནུས་ཀྱི་འདིའི་རྒྱུ་སྤངས་ནས་སྤོང་དགོས་པས་འདིའི་རྒྱུ་དེའི་ངོ་བོ་ནི་ཅི་ཞིག་
-66-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
རྟོག་གམ་འོན་ཏེ། མི་རྟག་ཅེས་དཔྱོད་པར་བྱེད་དེ། རྒྱུ་མེད་པའམ་རྒྱུ་རྟག་ན་སྤངས་མི་ནུས་པར་རིགས་
པའི་ཕྱིར་རོ།། དེ་ལྟར་ཚུལ་བཞིན་དུ་དཔྱད་པ་ན་དབང་ཕྱུག་སོགས་རྟག་པ་ལ་རྐྱེན་གྱི་བྱེད་པ་འགལ་བ་
དང༌། བེམ་པོའི་འཕེལ་འགྲིབ་ལ་ཁྱད་པར་དུ་མི་འགྱུར་བས་དུ9ཁའི་གཙོ་བོ་དུཁ་མྱོང་བའི་བློ་སྔ་མའི་
ཉེར་ལེན་ལས་གྲུབ་པ་དང་། ཉོན་མོངས་ཅན་གྱི་སེམས་ལས་དུ༔ཁ་མི་སྐྱེའི། ཉོན་མོངས་ཅན་མ་ཡིན་པ་
ལས་ཡིན་ན་ད་ལྟར་གྱི་སེམས་ཅན་ཕལ་མོ་ཆེས་འདི་དག་དུ་ཁ་མི་མྱོང་བར་འགྱུར་བས་ན་དུ་ཁའི་རྒྱུའི་
གཙོ་བོ་ལོག་སྲེད་དུ་གྲུབ་ནས་དེའི་གཉེན་པོ་འཚོལ་བར་བྱེད་ལ། དེའང་སྤང་བྱ་དང་འཛིན་སྟངས་འགལ་
ཞིང་རྒྱབ་རྟེན་ཚད་མ་དང་བཅས་པ་ཡིན་པས་བདག་མེད་རྟོགས་པའི་ཤེས་རབ་ཉིད་གཉེན་པོ་སྟོབས་ལྡན་
དུ་མཐོང་ནས། བདག་མེད་ཀྱི་དོན་ལ་ཐོས་བསམ་གྱིས་སྒྲོ་འདོགས་གཅོད་པར་བྱེད་པ་ཚོགས་ལམ་དང༌།
དེ་ཉིད་དོན་སྤྱིའི་ཚུལ་གྱིས་བརྟན་པར་བྱེད་པ་སྦྱོར་ལམ་དང་། དེ་ལས་མ་འདྲེས་པའི་དོན་ཙམ་གསལ་
བར་མཐོང་བ་མཐོང་ལམ་དང་། གསལ་བ་སོ་སོ་ལ་དངོས་སུ་བདག་མེད་ཀྱི་ཚུལ་ཡང་ཡང་གོམས་པར་
བྱེད་པ་སྒོམ་ལམ་མོ། །
དེ་ལ་ཉམས་སུ་ལེན་ཚུལ་མདོར་བསྡུས་པ་ནི་འདི་ཡིན་ཏེ། དང་པོར་རང་ཉིད་ཀྱི་རིགས་སད་
པའམ་གཞན་ལ་ལྟོས་པ་ཡང་རུང་སྟེ། སྐྱེ་རྒ་ན་འཆིའི་དུ9ཁ་དྲག་པོ་ཉམས་སུ་མྱོང་བ་འདི་ཉིད་ལ་བསམ་
པར་བྱའོ། ། དེའི་འོག་ཏུ་འདིའི་རྒྱུ་གང་ཡིན་ཞེས་སྔར་བཤད་པའི་རྣམ་པས་དཔྱད་པ་ན། རང་གཞན་གྱི་
དངོས་པོ་འདི་དག་རྟག་པར་བལྟས་པ་དང་། དུ9ཁ་ཕྱིར་བཅོས་ཀྱི་གནས་སྐབས་ལ་བདེ་བར་བལྟས་པ་
དང༌། ནང་གི་ཕུང་པོའི་རྒྱུན་ལ་བདག་ཏུ་བཟུང་བ་དང་། སྲིད་པ་དང་སྲིད་པའི་ཡོ་བྱད་ལ་འདུན་ཅིང་
ཆགས་པའི་དབང་གིས་བྱུང་བར་ཤེས་སོ། ། དེ་ནས་དེ་དག་བཟློག་པར་བྱ་བའི་ཕྱིར་རིགས་པ་རྣམ་པ་
གཉིས་ལ་བརྩོན་པར་བྱ་སྟེ། ཀུན་ཏུ་ཐ་སྙད་པའི་ཚད་མ་དཔྱོད་པའི་སྐབས་དང་། མཐར་ཐུག་རང་བཞིན་
སེམས་པའི་སྐབས་སོ། །དེ་ལ་དང་པོར་གཉིས་ནི། ཆོས་དང་ཆོས་ཅན། སྤྱི་དང་གཞི་མཐུན། བརྗོད་བྱ་རྗོད་
བྱེད། བསྒྲུབ་བྱ་སྒྲུབ་བྱེད། བསྐྱེད་བྱ་སྐྱེད་བྱེད། གཞག་བྱ་འཇོག་བྱེད། གཞལ་བྱ་གཞལ་བྱེད་ལ་སོགས་
.



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པའི་རྣམ་བཞག་ཁས་བླང་སྟེ། དོན་དམ་པའི་བདེན་པ་ཟབ་མོ་ལ་རིམ་གྱིས་གཞུག་པར་བྱའོ། །
དེ་ལ་ཡང་འཇུག་པའི་སྐབས་དང་འཆད་པའི་སྐབས་རྣམ་པ་གཉིས་ཤེས་པར་བྱའོ། ། དེ་ལ་འཇུག་པའི་
སྐབས་ནི་འདི་ཡིན་ཏེ། གང་རྒྱུ་རྐྱེན་གྱིས་བྱས་པ་ཡིན་པ་ལ་མི་རྟག་པ་ཡིན་པ་ཉིད་ཀྱིས་ཁྱབ་སྟེ། བུམ་པ་
བཞིན་དངོས་པོ་འདི་ཐམས་ཅད་ཀྱང་རྒྱུ་དང་རྐྱེན་གྱིས་བྱས་པ་ཡིན་ནོ། ། འོན་ཏེ་རེ་ཞིག་རྟག་པ་ཡིན་ན་ནི་
རྒྱུ་དང་རྐྱེན་གྱིས་བྱས་པར་འགལ་ཏེ། སྔར་མ་སྐྱེས་པ་སྐྱེས་པ་ཡིན་ན་ནི་འགྱུར་བའི་ཕྱིར་རྟག་པ་མ་ཡིན་ལ།
སྔོན་ཉིད་དུ་གདོད་མ་ནས་གྲུབ་ཟིན་ན་ནི་ད་ལྟ་རྐྱེན་གྱིས་བསྐྱེད་མི་དགོས་པའི་ཕྱིར་རོ། །གལ་ཏེ་རྒྱུན་གྱིས་
འཇིགས་རྒྱུ་ལ་ལྟོས་ནས་འཇིག་ཀྱང་སྐད་ཅིག་གི་མི་འཇིག་གོ་ཞེ་ན། དེ་ལྟ་ན་བུམ་པ་གྲུབ་མ་ཐག་པ་དེ་ནི་
ཐོ་བ་ལ་སོགས་པས་གཞོམ་མི་ནུས་པར་འགྱུར་ཏེ། སྐད་ཅིག་མ་མང་པོ་མི་འཇིག་པ་ཞེས་བྱ་བའི་བརྟན་
པའི་རྫས་ཐོབ་པའི་ཕྱིར་རོ། ། དེས་ན་རྡུལ་རྫས་ཀྱི་དངོས་པོ་འདི་དག་ནི་སྐྱེས་མ་ཐག་ཉིད་དུ་རྐྱེན་ཞུགས་ཏེ་
གཞོམ་ནུས་པ་ཉིད་དང་། བློ་ཡང་དགའ་མི་དགའི་འགྱུར་ལྡོག་སྣ་ཚོགས་པ་ཉིད་མཐོང་བས་རྟག་པའི་
དངོས་པོ་ཅི་ཡང་མེད་དོ་ཞེས་ཁོང་དུ་ཆུད་པར་བྱའོ། ། ཡང་ཟག་བཅས་ཀྱི་དངོས་པོ་འདི་དག་ནི་དུ་ཁ་
ལས་མ་འདས་ཏེ། ཉེས་པ་དུ་མའི་རྟེན་བྱེད་པ་དང་། རྒྱུ་ལས་དང་ཉོན་མོངས་པས་གཞན་དབང་དུ་གྱུར་
པའི་ཕྱིར་རོ། ། ཡང་བདག་ནི་དོན་དམ་པར་མེད་དེ་ཕུང་པོ་དང་དེ་ཉིད་དང་གཞན་གང་དུ་ཡང་མེད་པའི་
ཕྱིར་ཞེས་སྔར་དུ་བསྒྲུབས་ཟིན་ཏོ། ། དེ་དག་གིས་ན་ཐར་པ་འདོད་པས་སུས་ཀྱང་སྲིད་པའང་སྲིད་པའི་ཡོ་
བྱད་ལ་ཆགས་ཤིང་འདུན་པར་བྱ་བ་མ་ཡིན་ཏེ། འདུས་བྱས་ཐམས་ཅད་མི་རྟག། ཟག་བཅས་ཐམས་ཅད་
སྡུག་བསྔལ། ཆོས་ཐམས་ཅད་བདག་མེད་པའི་ཕྱིར་རོ།། དེ་ལྟར་རིགས་པ་བསྟན་པ་ལས་རྗེས་དཔག་
བསྟན་པ་ཉིད་ནི་འཇུག་པའི་སྐབས་ཡིན་ནོ། །
ད་ནི་འཆད་པའི་སྐབས་རིག་པར་བྱ་སྟེ། དེ་ནས་འདི་སྙམ་དུ་སྔར་གྱི་རྟག་སྦྱོར་དེ་དག་རྣམ་པར་
བསམས་ནས་མ་དཔྱད་པ་དང་། ཅུང་ཟད་དཔྱད་པ་དང་། ཤིན་ཏུ་དཔྱད་པའི་གནས་སྐབས་གསུམ་གྱིས་
རིག་པར་བྱ་བའོ། ། དང་པོའི་དབང་དུ་བྱས་ནས། ཆགས་ཡུལ་གྱི་དངོས་པོ་འདི་དག་མི་རྟག་སྟེ། བྱས་པའི་
-68-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཕྱིར། དཔེར་ན་གློག་བཞིན་ཞེས་པ་ལྟ་བུའི་སྦྱོར་བ་འདིར་རྟགས་ཆོས་དོན་གསུམ་གར་དངོས་པོར་སྣང་བ་
ཉིད་ཡིན་ཏེ། གློག་ཏུ་སྣང་བ་དེ་ཉིད་རྒྱུ་དང་། རྐྱེན་ལས་སྐྱེས་པར་སྣང་བ་དེ་ཉིད་ཀྱིས་མི་རྟག་པའི་རྫས་ཀྱི་
མཚན་ཉིད་དུ་བསྒྲུབས་སོ་སྙམ་དུ་སེམས་པའི་ཕྱིར་རོ།། དེས་ན་འཇུག་པའི་བློ་ངོ་འདིར་སྤྱི་དང་བྱེ་བྲག་
སོགས་ཀྱང་གྲུབ་པ་ཡིན་ཏེ། བྱས་པ་ཉིད་དཔེ་དང་རྩོད་གཞི་གཉིས་ཀའི་སྟེང་དུ་ཁྱབ་བྱེད་དུ་མཐོང་བའི་
ཕྱིར་རོ། ། དེ་ལྟ་བུའི་བྱས་པ་དང་ཆགས་ཡུལ་གྱི་དངོས་པོ་ཉིད་རྫས་གཅིག་ཏུའང་མཐོང་བ་ཡིན་ཏེ། དེ་
གཉིས་དངོས་པོར་སྣང་ཅིང་ཆགས་ཡུལ་གྱི་དངོས་པོ་དེ་ཉིད་བྱས་པར་ཡང་མཐོང་བའི་ཕྱིར་རོ། ། དེ་ལྟ་ན་
ཡང་གསལ་བ་སོ་སོ་ནི་རྫས་གཅིག་ཏུ་མ་མཐོང་བ་སྟེ་ཆགས་ཡུལ་གྱི་དངོས་པོ་བུད་མེད་དེ་ལྟ་བུའི་གཟུགས་
དེ་ཉིད་གློག་ལ་སོགས་པ་དང་རྫས་ཐ་དད་དུ་སྣང་བའི་ཕྱིར་རོ། ། དེའི་ཚེ་ན་དངོས་སུ་བརྗོད་པར་བྱ་བ་ཡིན་
པ་ལ་དངོས་མེད་ཡིན་པས་མ་ཁྱབ་སྟེ། དངོས་པོ་ཉིད་དངོས་སུ་བརྗོད་པར་སྣང་བའི་ཕྱིར་རོ། །དེ་བཞིན་དུ་
རྗེས་སུ་འགྲོ་བ་ལ་འབྲས་བུ་མི་བྱེད་པ་ལ་སོགས་པས་ཀྱང་མ་ཁྱབ་སྟེ། རྒྱུ་རྐྱེན་ལས་སྐྱེས་པ་ཉིད་རྗེས་སུ་
འགྲོ་བར་སྣང་བའི་ཕྱིར་ཞེས་བསམ་པར་བྱའོ། ། །
དེའི་འོག་ཏུ་གཉིས་པ་ནི་འདི་ལྟ་བུའི་རྟགས་ཆོས་དོན་གསུམ་པོ་དེ་ཡང་ཚད་མས་གྲུབ་པ་ཉིད་
འགྱུར་གྱི་གཞན་ནི་མ་ཡིན་ཏེ། འདི་ལྟར་བུད་མེད་ཀྱི་གཟུགས་ཉིད་ཆོས་ཅན་དུ་བྱས་པ་འདིར་ཆོས་ཅན་
སྒྲུབ་བྱེད་ཀྱི། ཚད་མ་དག་གིས་ནི་གཟུགས་ཀྱི་མི་རྟག་པ་ལ་སོགས་པ་གཟུགས་དང་རྫས་གཅིག་པ་ཀུན་
གྲུབ་པར་མི་འགྱུར་གྱི་གང་ལ་ཚད་མས་ངེས་པ་དྲངས་པ་ཚད་མ་དེའི་འཇུག་ཡུལ་དུ་གྱུར་པའི་གཟུགས་མ་
ཡིན་པ་རྣམ་པར་བཅད་པ་དེ་ཉིད་ཆོས་ཅན་ཡིན་ལ་གཏན་ཚིགས་ཀྱང་བྱས་པ་སྒྲུབ་བྱེད་ཀྱི་ཚད་མའི་
འཇུག་ཡུལ་དེ་ཉིད་ཡིན་ཞིང་བསྒྲུབ་བྱ་སྒྲུབ་པ་ན་ཡང་མི་རྟག་པ་ཡང་རྫས་གཅིག་པའི་ཆོས་མཐའ་དག་མི་
གྲུབ་ཀྱི་མི་རྟག་པ་མ་ཡིན་པར་བཅད་པ་ཉིད་འགྲུབ་པས་ན་དོན་གྱིས་གཞན་སེལ་བ་ཉིད་ལ་དགག་སྒྲུབ་
བྱེད་པ་ཡིན་ནོ། །དེའི་ཚེའང་སྤྱི་དང་བྱེ་བྲག་སོགས་ཀྱང་ཡོངས་སུ་གྲུབ་ལ། རྫས་གཅིག་དང་ཐ་དད་པའི་
རྣམ་དབྱེ་ཡང་སྔར་བཞིན་དུ་བལྟ་བར་བྱའོ། །
བ69-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གསུམ་པ་ནི་དེའི་འོག་ཏུ་བྱས་པ་མ་ཡིན་པ་རྣམ་པར་བཅད་པ་ནི་ཁྱབ་བྱེད་དུ་འགྲོ་བ་ཡོད་པ་མ་
ཡིན་ཏེ། གལ་ཏེ་དེ་ཉིད་དོན་དམ་པར་ཡོད་ན་རྣམ་དཔྱོད་དེ་ཉིད་རྣམ་པར་དཔྱད་ན་གཟུགས་སུ་འགྱུར་ཏེ།
གཟུགས་མ་ཡིན་པའི་ཤེས་བྱ་དེ་ཉིད་གཟུགས་དེ་ཉིད་རྣམ་པར་དཔྱད་པ་དེ་ཉིད་ཡིན་པའི་ཕྱིར་རོ། །
དེ་ལྟ་ན་ཤེས་བྱ་ཡང་གཟུགས་ཉིད་དུ་འགྱུར་ཏེ། གཟུགས་དེ་ཉིད་ཤེས་བྱ་ཡིན་པའི་ཕྱིར་སྙམ་ན། གཟུགས་
ཀྱི་ཤེས་བྱེད་དེ་ཉིད་ཤེས་བྱ་ཞེས་བྱ་བ་འདི་གང་གཟུགས་ཀྱི་ཤེས་བྱེད་དེའམ། གཟུགས་མ་ཡིན་པའི་ཤེས་
བྱ་ཡིན་ཏེ་གཉིས་ལས་རྣམ་པ་གཞན་གྱི་ཤེས་བྱ་ནི་མེད་དེ། བློ་དང་དོན་ལས་མ་གཏོགས་པའི་དངོས་པོ་
ཡོད་ན་དམིགས་སུ་རུང་བ་ལས་མ་དམིགས་པ་ལྟ་བུའོ། ། དེ་ལ་རེ་ཞིག་དང་པོ་ལྟར་ན་གཟུགས་སུ་ཐལ་
བའང་འདོད་པ་ཡིན་པ་ལ། གཉིས་པ་ལྟར་ན་ནི་གཟུགས་ཀྱི་ཤེས་བྱེད་ཉིད་ཡིན་པར་མ་གྲུབ་པ་ཡིན་ནོ། །
ཡང་རྣམ་གཅོད་དེ་ཉིད་གཟུགས་ཀྱང་མ་ཡིན་ཏེ། བུམ་པ་ལ་སོགས་པའམ་རྣམ་གཅོད་དེ་ཉིད་ཡིན་པའི་
ཕྱིར་རོ། ། གལ་ཏེ་དཔེ་དང་རྩོད་གཞི་དེ་དག་བྱས་པར་འདྲ་བ་ཉིད་སྤྱི་ཡིན་ནོ་སྙམ་ན་འདྲ་བ་ཡང་དོན་ལ་
ཡོད་པ་མ་ཡིན་ཏེ། མངོན་སུམ་གྱིས་འདྲ་བ་འཛིན་པ་མི་སྲིད་པའི་ཕྱིར་རོ། །དེས་ན་རྟོག་ངོར་ཤར་བའི་སྒྲའི་
དོན་ལ་དངོས་པོར་འཁྲུལ་བ་ཉིད་རྟགས་ལ་སོགས་པ་ཉིད་ཡིན་པར་ཁོང་དུ་ཆུད་པར་བྱའོ། ། དོན་མི་ཐོབ་
པ་ལ་སོགས་པའང་མ་ཡིན་ཏེ། དངོས་པོ་ལ་མཐར་ཐུག་པའི་རྣམ་པ་ལ་དོན་དུ་ཞེན་པར་བྱས་ནས་སྐྱེས་བུ་
འཇུག་པའི་ཕྱིར་རོ། ། ཞེས་བསམ་པར་བྱའོ། ། དེ་དག་ནི་སྤྱི་དང་བྱེ་བྲག་ལ་སོགས་པ་རྣམ་པར་གཞག་པ་
ཀུན་ཏུ་ཐ་སྙད་པའི་སྐབས་སོ། །
ད་ནི་རང་བཞིན་སེམས་དཔའི་སྐབས་ལ་འཇུག་པར་བྱ་སྟེ། དེ་ལ་རེ་ཞིག་ཆོས་ཆོས་ཅན་ནི་དོན་ལ་
ཡོད་པ་མ་ཡིན་ཏེ། བདག་ཉིད་གཅིག་པ་རྣམས་ནི་དོན་ལ་ཐ་དད་པ་ཙམ་ཡང་མེད་ལ། རྫས་ཐ་དད་པ་
རྣམས་ནི་དོན་ལ་འབྲེལ་མེད་ཡིན་པའི་ཕྱིར་རོ། ། དེའང་འདི་ལྟར་རྒྱུ་དུས་ན་འབྲས་བུ་མེད་པས་མི་ལྟོས་པ་
དང༌། འབྲས་དུས་ན་རྒྱུ་མེད་པ་མི་ལྟོས་པའི་ཕྱིར་རོ། ། སྤྱི་དང་གཞི་མཐུན་ཡང་ཡོད་པ་མ་ཡིན་ཏེ། དུ་མ་
གཅིག་ཏུ་འདྲེ་བ་མེད་པ་དང་། གཅིག་དུ་མར་མེད་པའི་ཕྱིར་རོ། ། བརྗོད་བྱ་རྗོད་བྱེད་ཀྱང་དོན་ལ་མེད་དེ།
-70-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ཆ་རེ་རེས་སྟོན་མི་ནུས་ཆ་སྔ་ཕྱི་ཚོགས་པ་མེད་པའི་དོན་ལ་རྗོད་བྱེད་མེད་ལ། རྗོད་བྱེད་མེད་ན་བརྗོད་བྱ་མི་
སྲིད་པའི་ཕྱིར་རོ། །
བསྒྲུབ་བྱ་སྒྲུབ་བྱེད་ཀྱང་དོན་ལ་མེད་དེ། བྱས་པ་དང་མི་རྟག་པ་ལ་སོགས་པ་བདག་ཉིད་གཅིག་པ་
རྣམས་ནི་དོན་ལ་ཐ་དད་པ་ཙམ་ཡང་མེད་ལ་རྫས་ཐ་དད་པ་རྣམས་ནི་དོན་ལ་འབྲེལ་བ་མེད་པའི་ཕྱིར་
རོ༑ ༑བསྐྱེད་བྱ་སྐྱེད་བྱེད་ནི་འབྲེལ་བ་བཀག་པ་ཉིད་ཀྱིས་གསལ་བ་ཡིན་ནོ། ། འཇལ་བྱ་འཇལ་བྱེད་ཡང་
དོན་ལ་མེད་དེ། བདག་ཉིད་གཅིག་པ་རྣམས་ནི་དོན་ལ་ཐ་དད་པ་ཙམ་ཡང་མེད་ལ། བློ་དུས་ན་གཟུང་དོན་
མ་གྲུབ་པ་དང་། དོན་དུས་ན་བློ་མ་གྲུབ་པས་ཡུལ་ཡུལ་ཅན་གྱི་བྱ་བྱེད་སྒྲོ་བཏགས་པ་ཁོ་ན་ཡིན་པའི་ཕྱིར་
རོ༑ ༑དེ་ལྟར་ཡང་། ཆོས་དང་ཆོས་ཅན་རྣམ་བཞག་དང༌། །ཐ་དད་ཐ་དད་མིན་ཅིང་འདྲ། །དེ་ཉིད་དོན་ནི་
མ་བརྟགས་པར། ། འཇིག་རྟེན་ཇི་ལྟར་གྲགས་དེ་ལ། ། དེ་བཞིན་ཁོ་ནར་བརྟེན་ནས་ནི། ། བསྒྲུབ་བྱ་སྒྲུབ་པ་
ཀུན་བཞག་པ། ། དམ་པའི་དོན་ལ་འཇུག་བྱའི་ཕྱིར། ། མཁས་པ་རྣམས་ཀྱིས་བྱས་པ་ཡིན། ། ཞེས་བྱ་བ་ལ་
སོགས་པ་གསུངས་སོ། ། དེ་བས་ན་བློ་དུས་ན་བློ་སྐད་ཅིག་མ་ཉིད་དང་། དོན་དུས་ན་དོན་སྐད་ཅིག་མ་ཉིད་
གང་ཡིན་པ་ངེས་ཚིག་གི་བརྗོད་པའི་མིང་ལམ་ཐམས་ཅད་དང་བྲལ་བ་མ་འདྲེས་པ་ཉིད་ནི་ཆོས་རྣམས་ཀྱི་
རང་བཞིན་ཡིན་ནོ་ཞེས་བསམ་པར་བྱའོ།། དེ་ལྟར་ཐོས་བསམ་གྱིས་སྒྲོ་འདོགས་གཅོད་པར་བྱེད་པ་ནི་
ཚོགས་ཀྱི་ལམ་ཡིན་ནོ། །ཞེས་བྱ་བ་ནི་སྔར་བཞིན་ནོ། ། འབྲས་བུ་ཇི་ལྟར་བཀྲལ་ན། ཕལ་ཆེར་སྔ་མ་བཞིན་
ལ་ལྷག་མེད་ཀྱི་མྱང་འདས་ནི་རྟག་པ་ཡིན་ན་བཅིངས་གྲོལ་འགལ་བས་སེམས་ཉིད་ཉོན་མོངས་པ་དང་
ཉོན་མོངས་པ་ཅན་མ་ཡིན་པ་ལ་སོགས་པའི་སྒྲིབ་པ་ཡང་དག་པར་སྐྱེས་པ་ལ་བརྗོད་ཅིང་དེ་བས་ན་སྔར་
བཤད་པ་ལྟར་རིག་པ་ཡང་རྒྱུན་མ་ཆད་པར་འདོད་པ་ཡིན་ནོ། །ཉན་ཐོས་སྡེ་པའི་ཚུལ་བརྗོད་ཟིན་ཏོ། །
ད་ནི་བསྟན་པ་ཇི་སྲིད་གནས་པ་དཔྱད་དེ། ཁ་ཅིག་ན་རེ། ཐུབ་པའི་བསྟན་པ་ལོ་སྟོང་དུ་གནས་སོ། ། ཞེས་
ཟེར་རོ། ། དེ་ཡང་རྟོགས་པའི་དབང་དུ་བྱས་པ་ཡིན་གྱི། ལུང་ནི་དེ་ལས་རིང་བར་ཡང་གནས་སོ་ཞེས་
སྨྲའོ། ། དེ་དག་དྲང་ངེས་ཀྱི་ཁྱད་པར་ཁ་ཅིག་ཉན་ཐོས་སྡེ་པན་རེ། མདོ་སྡེ་ཐམས་ཅད་ངེས་པའི་དོན་ཡིན་ནོ་
-1-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཞེས་ཟེར་རོ། ། ཁ་ཅིག་ན་རེ་དྲང་བའི་དོན་ཡིན་ནོ་ཞེས་ཟེར་རོ། ། ལ་ལ་ནི་གཉིས་ཀ་ཡོད་དེ་བདག་དང་
སེམས་ཅན་ལ་སོགས་པ་སྟོན་པ་ནི་དྲང་བའི་དོན་དང་། གཞན་ནི་ངེས་པའི་དོན་ཡིན་ནོ་ཞེས་ཟེར་རོ། །
ད་ནི་ཐེག་ཆེན་པས་བཀྲལ་བའི་ཚུལ་བརྗོད་པར་བྱ་སྟེ། དེ་ལ་གཉིས་ཏེ། སེམས་ཙམ་པ་དང་། དབུ་མ་པའི་
ལུགས་གཉིས་སོ། ། དང་པོ་ལ་ཡང་རྣམ་པ་ལྔ་སྟེ། འཁོར་ལོ་བསྐོར་བའི་ཚུལ་དང་། བསྡུས་པའི་ཚུལ་དང་།
བཀྲལ་བའི་ཚུལ་དང་། གནས་པའི་ཚུལ་དང་། དྲང་ངེས་ཀྱི་ཁྱད་པར་བཤད་པའོ། ། དང་པོ་ནི། སྟོན་པ་པོ་
བཅོམ་ལྡན་འདས་ཀྱིས་གནས་དྲང་སྲོང་སྨྲ་བ་རི་དྭགས་ཀྱི་ནགས་སུ། གདུལ་བྱ་ཉན་ཐོས་ཀྱི་ཐེག་པ་བ་
རྣམས་ལ། ཆོས་བདེན་པ་བཞིའི་ཆོས་ཀྱི་འཁོར་ལོ་བསྐོར་རོ། ། འཁོར་ལོ་གཉིས་པ་ནི། སྟོན་པ་པོ་བཅོམ་
ལྡན་འདས་ཀྱིས་གནས་བྱ་རྒོད་ཕུང་པོའི་རི་ལ་སོགས་པར། གདུལ་བྱ་ཐེག་པ་ཆེན་པོ་ལ་ཡང་དག་པར་
ཞུགས་པ་རྣམས་ལ། ཆོས་མཚན་ཉིད་མེད་པའི་ཆོས་ཀྱི་འཁོར་ལོ་བསྐོར་རོ། །འཁོར་ལོ་གསུམ་པ་ནི། སྟོན་
པ་པོ་བཅོམ་ལྡན་འདས་ཀྱིས་གནས་མ་ལ་ཡ་ལ་སོགས་པར། གདུལ་བྱ་ཐེག་པ་ཐམས་ཅད་ལ་ཡང་དག་
པར་ཞུགས་པ་རྣམས་ལ་ཆོས་ངེས་དོན་ལེགས་པར་རྣམ་པར་ཕྱེ་བའི་ཆོས་ཀྱི་འཁོར་ལོ་བསྐོར་རོ། ། བསྡུས་
པའི་ཚུལ་ནི་བདག་ཅག་རྩ་བའི་སྡུད་པར་བྱེད་པ་པོ་ཉན་ཐོས་ནི་མ་ཡིན་ཏེ། ཐེག་པ་ཆེན་པོའི་ཆོས་ནི་དེ་
དག་གི་སྤྱོད་ཡུལ་མ་ཡིན་པའི་ཕྱིར་རོ། །ཡང་གང་གི་ཚེ་སྤྲུལ་པའི་ཉན་ཐོས་ལ་སོགས་པས་སྡུད་པར་བྱེད་པ་
དེའི་ཚེ་ནི་འགལ་བ་མེད་དོ། །འོན་ཀྱང་རྩ་བའི་སྡུད་པར་བྱེད་པ་པོ་ནི་ཕྱག་ན་རྡོ་རྗེ་ལ་སོགས་པ་ཡིན་ནོ། །
བཀྲལ་བའི་ཚུལ་ལ་གཉིས་ཏེ། རིགས་པའི་རྗེས་སུ་འབྲང་བའི་སེམས་ཙམ་པ་དང་། ལུང་གི་རྗེས་སུ་འབྲང་
བའི་སེམས་ཙམ་པས་བཀྲལ་བའི་ཚུལ་ལོ། ། དང་པོ་ལ་ཡང་གཉིས་ཏེ། རྣམ་བདེན་པ་དང༌། རྣམ་རྫུན་པས་
བཀྲལ་བའི་ཚུལ་ལོ། །དང་པོ་ལ་ལྔ་ལས་བཤད་བྱའི་བཀའ་ནི་འཁོར་ལོ་གསུམ་པོ་དེ་དག་ཡིན་ནོ། ། བསྟན་
བཅོས་ནི་གསུམ་སྟེ། ཟབ་མོ་ལྟ་བ་དང་། རྒྱ་ཆེན་སྤྱོད་པ་དང་། ཉམས་ལེན་མངོན་རྟོགས་བསྟན་པའོ། །དང་
པོ་ནི་ཚད་མ་མདོ་ལ་སོགས་པ་ཡིན་ནོ། །གཉིས་པ་ནི་སྤེལ་མར་བསྟོད་པ་ལ་སོགས་པའོ། །གསུམ་པ་ནི་རྣལ་
འབྱོར་སྒོམ་པ་ལ་འཇུག་པ་ལ་སོགས་པ་ཡིན་ནོ། ། སློབ་དཔོན་ནི་ཕྱོགས་ཀྱི་གླང་པོ་ལ་སོགས་པའོ། ། བདག་
སར་
-72-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གིས་ཀྱང་རྣམ་བདེན་གཙོ་བོར་གསལ་བར་མཛད་ཀྱི། རྣམ་རྫུན་གྱི་ཕྱོགས་མི་བཞེད་པ་ནི་མ་ཡིན་ནོ། །དེས་
ཇི་ལྟར་བཀྲལ་བའི་ཚུལ་ལ་གསུམ་སྟེ། གཞི་དང་ལམ་དང་འབྲས་བུ་ཇི་ལྟར་བཀྲལ་ལོ།། དང་པོ་ནི་ཕལ་
ཆེར་རིག་པའི་རྗེས་སུ་འབྲང་བའི་མདོ་སྡེ་པ་བཞིན་ཡིན་ལ། ཁྱད་པར་ནི་ཕྱི་རོལ་གྱི་དོན་ཁས་མི་ལེན་
པའོ། ། གང་གི་ཕྱིར་དོན་བདེན་པར་མི་འདོད་པ་དེའི་ཕྱིར་སེམས་ཀྱི་ངོ་བོར་སྐྱེས་པའི་དྲི་བཅས་ཀྱི་དེ་
བཞིན་ཉིད་འཁོར་འདས་ཀྱི་གཞི་ཡིན་གྱི་དོན་དམ་པར་འདུས་མ་བྱས་ནི་མ་ཡིན་ཏེ། རྟག་པ་ལ་སྒྲིབ་
གཡོགས་མེད་པས་དྲི་བཅས་སུའང་མི་རུང་བ་དང་། རུང་ན་རྟག་ཏུ་དྲི་བཅས་སུ་འགྱུར་བས་རྐྱེན་གྱི་ཁྱད་
པར་བྱར་མེད་པའི་ཕྱིར་གྲོལ་བ་མི་སྲིད་པར་འགྱུར་བ་དང་། འབྲས་དུས་སུ་དྲི་མེད་དུ་འགྱུར་བ་ཡིན་ན། །
ཆོས་ཅན་དང་རྫས་གཅིག་ན་ནི་འདུས་མ་བྱས་སུ་འགལ་ལ། རྫས་གཞན་ཡིན་ན་ཆོས་ཉིད་དུ་འགལ་ཞིང་།
གཉིས་ཀ་མིན་ན་སྒྲོ་བཏགས་ཡིན་པས་གནས་ལུགས་མིན་ནོ།། །།
དེས་ན་སེམས་རང་བཞིན་གྱི་གཟུང་འཛིན་དང་བྲལ་བར་སྐྱེས་པ་ཆོས་ཉིད་འོད་གསལ་དང་གཟུང་
འཛིན་གཉིས་མེད་པར་རང་རིག་པ་ཙམ་གྱི་བདག་ཉིད་དུ་གསལ་བ་ཆོས་ཅན་འོད་གསལ་དག་ནི། ཀུན་
བྱང་གི་རྐྱེན་གྱིས་འགྱུར་བའི་ཕྱིར་གཞི་ཞེས་བྱ་ལ་དེས་ན་རང་རིག་པའི་མངོན་སུམ་གྱིས་སེམས་དང་ཆ་
མེད་པའི་བདག་མེད་མངོན་སུམ་དུ་མཐོང་ཡང་ཡིད་ཤེས་རྟོག་པས་ཆོས་དང་གང་ཟག་གི་བདག་ཏུ་ལན་དུ་
མར་སྒྲོ་བཏགས་པའི་ཕྱིར། མངོན་སུམ་གྱིས་མཐོང་བཞིན་དུ་ངེས་པ་མ་དྲངས་པས་འགྲོ་བ་རྣམས་ལོག་
པའི་ལམ་དུ་ཞུགས་པར་གྱུར་པས་འདི་ལས་ཡིད་འབྱུང་བར་རིགས་སོ།།
ལམ་ཇི་ལྟར་བཀྲལ་བ་ནི། ཕལ་ཆེར་རིག་པའི་རྗེས་སུ་འབྲང་བའི་མདོ་སྡེ་པ་བཞིན་ཡིན་ལ། ཁྱད་
པར་ནི་ཕྱི་རོལ་གྱི་དོན་ཡང་བདེན་པར་མེད་དེ། གཅིག་དང་དུ་བྲལ་གྱི་རིགས་པས་མི་འཐད་པའི་ཕྱིར་
རོ༑ ༑དེ་བས་ན་ཇི་ལྟར་སྣང་བ་བཞིན་དུ་ཀུན་རྫོབ་ཀྱི་དབང་གིས་བྱ་བྱེད་སྣ་ཚོགས་འཇོག་ལ་ཡང་དག་
པར་བློ་ཡང་ངེས་ཚིག་གི་མིང་ལམ་གྱི་བརྗོད་པར་མི་ནུས་པས་རྣམ་པར་རྟོག་པའི་སྤྲོས་པ་ཐམས་ཅད་
གཅོད་པར་བྱེད་པ་ལམ་དུ་འདོད་པ་ལམ་ཡིན་ནོ། ། དེ་ཡང་མཉམ་བཞག་སྣང་བཅས་ཀྱི་ཕྱོགས་ཡིན་ཏེ།
-73



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རྣལ་འབྱོར་རྣམས་ཀྱིས་བླ་མས་བསྟན། །མ་འདྲེས་པ་ཡི་དོན་ཙམ་མཐོང༌། །ཞེས་འབྱུང་བའི་ཕྱིར་རོ། ། །
འབྲས་བུ་བཀྲལ་བའི་ཚུལ་ནི། ཕལ་ཆེར་སྔ་མ་བཞིན་ཡིན་ལ། ཁྱད་པར་ནི་ལྷག་བཅས་ཀྱི་གནས་སྐབས་
སུ་གཟུགས་མི་འདོད་པ་དང་། དེས་ན་ལྷག་བཅས་ཀྱི་གཟུགས་སྐུའི་སྣང་བ་དེ་དག་རང་སེམས་ཙམ་དང་།
གཏོང་བྱེད་ཀྱི་གཟུགས་སྐུའི་དོན་ལོགས་ན་མེད་པ་ཉིད་དང་། ལྷག་མེད་ཀྱི་ཡེ་ཤེས་ཀྱིས་དོན་མི་གཟིགས་
པ་ལ་སོགས་པ་ཡིན་ནོ། །
ད་ནི་རྣམ་རྫུན་པ་རྣམས་ཀྱིས་བཀྲལ་བའི་ཚུལ་བརྗོད་པར་བྱ་སྟེ། དེ་ལ་བཤད་བྱའི་བཀའ་ནི་སྔ་མ་
བཞིན་ནོ། ། བསྟན་བཅོས་ནི་ཚད་མ་སྡེ་བདུན་ལ་སོགས་པ་ནས་འབྱུང་ངོ༌། ། སློབ་དཔོན་ནི་ཆོས་ཀྱི་གྲགས་
པ་ལ་སོགས་པའོ། ། དེས་ཇི་ལྟར་དུ་བཀྲལ་བའི་ཚུལ་ནི། ཕལ་ཆེར་སྔ་མ་བཞིན་ཡིན་ལ། ཁྱད་པར་ནི་གཞི་
དུས་ན་རྣམ་པའང་བདེན་པར་མེད་པ་དང་། ལམ་དུས་ན་ཡང་སེམས་ཀྱང་རྣམ་པ་བཞིན་དུ་དུ་མར་འགྱུར་
བའམ། ཡང་ན་རྣམ་པའང་སེམས་བཞིན་དུ་གཅིག་ཏུ་མི་འགྱུར་བ་ལས་གཉིས་ཀ་ཚད་ལས་མི་འཐད་པས།
རྣམ་པའང་བདེན་མེད་དུ་སྒོམ་པ་དང༌། འབྲས་དུས་ན་ཡུལ་རྫུན་པ་འཇལ་ན་བློའང་འཁྲུལ་བར་འགྱུར་
བས་ལྷག་བཅས་ཀྱི་སྣང་བའང་སེམས་ཙམ་དུ་མི་བདེན་པ་ཉིད་དང་། ལྷག་མེད་ཀྱི་ཡེ་ཤེས་ཀྱིས་རྣམ་པ་
ཙམ་ཡང་མི་གཟིགས་པར་འདོད་པ་ཡིན་ནོ། ། །
ད་ནི་ལུང་གི་རྗེས་སུ་འབྲང་བའི་སེམས་ཙམ་པ་རྣམས་ཀྱིས་བཀྲལ་བའི་ཚུལ་བཤད་པར་བྱ་སྟེ། དེ་
ལ་ཡང་། རྣམ་བདེན་དང་། རྣམ་རྫུན་གྱིས་བཀྲལ་བའི་ཚུལ་ལོ། ། དང་པོ་ལ་བཤད་བྱའི་བཀའ་ནི་སྔ་མ་
བཞིན་ནོ། ། བསྟན་བཅོས་ནི་གཞན་གྱི་འགྲེལ་པ་དང༌། རང་རྐང་གི་བསྟན་བཅོས་སོ། ། དང་པོ་ལ་ཡང་
མདོའི་འགྲེལ་པ་དང༌། བསྟན་བཅོས་ཀྱི་འགྲེལ་པའོ། ། དང་པོ་མདོའི་འགྲེལ་པ་ཡང༌། གཞི་དང་ལམ་དང་
འབྲས་བུ་སྟོན་པའི་འགྲེལ་པའོ། ། དང་པོ་ནི་ས་ལུ་ལྗང་པའི་མདོའི་འགྲེལ་པ་ལ་སོགས་པའོ། ། གཉིས་པ་ནི་
ས་བཅུ་པའི་མདོའི་འགྲེལ་པ་ལ་སོགས་པའོ། ། གསུམ་པ་ནི་བློ་གྲོས་མི་ཟད་པའི་མདོའི་འགྲེལ་པ་ལ་སོགས་
པའོ། །
-74-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བསྟན་བཅོས་ཀྱི་འགྲེལ་པ་ལ་ཡང་གསུམ་སྟེ། ཟབ་མོ་ལྟ་བ་དང་། རྒྱ་ཆེན་སྤྱོད་པ་དང་། ཉམས་ལེན་
མངོན་རྟོགས་སྟོན་པའི་བསྟན་བཅོས་ཀྱི་འགྲེལ་པའོ། དང་པོ་ནི། རྣམ་འབྱེད་གཉིས་ཀྱི་འགྲེལ་པ་ལ་སོགས་
པའོ། ། གཉིས་པ་མདོ་སྡེ་རྒྱན་གྱི་འགྲེལ་པ་ལ་སོགས་པའོ། ། གསུམ་པ་ནི་མངོན་རྟོགས་རྒྱན་གྱི་འགྲེལ་པ་ལ་
སོགས་པའོ། ། རང་རྐང་གི་བསྟན་བཅོས་ལ་ཡང་བཤད་བྱའི་བསྟན་བཅོས་དང་། འཆད་བྱེད་ཀྱི་བསྟན་
བཅོས་སོ། ། དང་པོ་ལ་ཡང་ཆོས་ཅན་སྟོན་པའི་བསྟན་བཅོས་དང་། གཏན་ཚིགས་སྟོན་པའི་བསྟན་བཅོས་
དང་། རྩོད་སྤང་གི་བསྟན་བཅོས་སོ། ། དང་པོ་ནི་ཕུང་པོ་ལྔའི་རབ་དབྱེ་ལ་སོགས་པའོ། ། གཉིས་པ་ནི་སུམ་
ཅུ་པ་ལ་སོགས་པའོ། ། གསུམ་པ་ནི་ཉི་ཤུ་པ་ལ་སོགས་པའོ། ། བཞི་པ་ནི་ལས་སྒྲུབ་པའི་རིགས་པ་ལ་སོགས་
པའོ༑ ༑ འཆད་བྱེད་ཀྱི་བསྟན་བཅོས་ནི། རྣམ་བཤད་རིགས་པ་ལ་སོགས་པའོ། ། སློབ་དཔོན་ནི། དབྱིག་
གཉེན་ལ་སོགས་པའོ། ། འདི་དག་ཀྱང་རྣམ་བདེན་གཙོ་བོར་གསལ་བར་བྱེད་ཀྱི། རྣམ་རྫུན་གྱི་ཕྱོགས་མི་
བཞེད་པ་ནི་མ་ཡིན་ནོ། ། དེས་ཇི་ལྟར་དུ་བཀྲལ་བའི་ཚུལ་ལ་གསུམ་སྟེ། གཞི་དང་། ལམ་དང་། འབྲས་བུ་
བཀྲལ་བའི་ཚུལ་ལོ། །
གཞི་ཇི་ལྟར་བཀྲལ་བ་ནི། ཕལ་ཆེར་རིགས་པའི་རྣམ་བདེན་པ་བཞིན་ཡིན་ལ། ཁྱད་པར་ནི་ལྡན་
མེད་འདུ་བྱེད་འདུས་བྱས་སུ་བསྡུས་པ་དང་། ཆོས་ཉིད་དེ་བཞིན་ཉིད་འདུས་མ་བྱས་སུ་བསྡུས་པ་དང་། སོ་
སོར་བརྟགས་འགོག་ཀྱང་འདུས་མ་བྱས་སུ་བསྡུས་པ་དང་། གཞིའི་གཙོ་བོ་ཡང་འཁོར་འདས་གཉིས་ཀའི་
གནས་སུ་གྱུར་པའི་ཆོས་ཅན་ཀུན་གཞི་དང་། སྒྲོ་སྐུར་དང་བྲལ་བའི་ཆོས་ཉིད་ཡོངས་གྲུབ་ཡིན་ཏེ། ཀུན་
གཞི་མེད་ན་འཁོར་བ་བསྐྱེད་པའི་རྒྱུ་རྐྱེན་དང་། རྣམ་བྱང་བསྐྱེད་པའི་བདག་རྐྱེན་མེད་པར་འགྱུར་བའི་
ཕྱིར་ཏེ། གང་གི་ཕྱིར་དངོས་པོ་ཀུན་རྒྱུ་མེད་པ་དང་། མི་མཐུན་པའི་རྒྱུ་ལས་མི་སྐྱེ་བར་རང་རང་གི་ས་བོན་
ལས་སྐྱེ་བ་ཡིན་ན་ས་བོན་གྱི་རྟེན་མེད་པའི་ཕྱིར་རོ། ། དེ་ལ་རེ་ཞིག་རྣམ་པར་ཤེས་པའི་ཚོགས་བདུན་
སོགས་ནི་ས་བོན་གྱི་རྟེན་དུ་མི་རུང་སྟེ། ཕལ་ཆེར་བར་སྐབས་སུ་རྒྱུན་ཆད་པས་སྔར་གྱི་བག་ཆགས་ཆུད་
ཟོས་ཤིང་ཕྱིས་ཀྱི་བག་ཆགས་རྣམས་རྒྱུ་མེད་དུ་འགྱུར་བ་དང་། ཉོན་ཡིད་སོགས་ནི་རྒྱུན་བརྟན་ཀྱང་རྣམ་
-75-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པ་གསལ་བས་བག་ཆགས་བསྒོ་བྱའི་གཞིར་མི་རིགས་པའི་ཕྱིར་དང༌། ཆོས་ཉིད་ཡོངས་གྲུབ་མེད་ན་ཀུན་
བཏགས་མེད་པར་འགྱུར་བས་བྱིས་པས་དེ་ཁོ་ན་ཉིད་རང་ཆས་སུ་མཐོང་བས་འབད་མེད་དུ་གྲོལ་བ་དང་།
འཕགས་ལམ་ལ་དམིགས་པ་མེད་པས་རྣམ་པར་དག་པའི་རྒྱུ་མེད་པའི་ཕྱིར། འཕགས་པ་རྣམས་འབད་
ཀྱང་མི་གྲོལ་བར་འགྱུར་བས་སོ། །
ལམ་ཇི་ལྟར་བཀྲལ་བ་ནི། ཕལ་ཆེར་སྔ་མ་བཞིན་ཡིན་ལ། ཁྱད་པར་ནི་ཀུན་གཞི་ལ་གནས་པའི་
ཟག་མེད་ཀྱི་ས་བོན་དེ་བཞིན་ཉིད་འདུས་མ་བྱས་ལ་དམིགས་པའི་ཐོས་པ་ལ་སོགས་པའི་ཤེས་རབ་ཀྱིས་
སད་པར་བྱས་ཏེ། ཟག་པ་དང་བཅས་པའི་འདུས་བྱས་ཀུན་ཡང་དག་པ་མ་ཡིན་པའི་ཀུན་ཏུ་རྟོག་པ་ཙམ་
དུ་བལྟས་ནས་ཀུན་བྱང་གི་གསལ་བཞག་དང་བྲལ་བའི་གནས་ལུགས་ལ་མཉམ་པར་འཇོག་ཅིང་སྤྱོད་པ་རྒྱ་
ཆེན་པོ་རྣམས་ཡོངས་སུ་རྫོགས་པར་བྱེད་པ་ཡིན་ནོ། ། འོན་ཀྱང་དངོས་པོར་སྨྲ་བ་ཀུན་གྱི་ལྟར་ན་ཉན་རང་
རྣམས་ཀྱིས་ནི་གང་ཟག་གི་བདག་མེད་ཙམ་རྟོགས་པར་བྱེད་པ་ཡིན་ནོ། ། འབྲས་བུ་ཇི་ལྟར་བཀྲལ་བ་ནི་
ཕལ་ཆེར་སྔ་མ་བཞིན་ཡིན་ལ། ཁྱད་པར་ཉན་རང་གི་ཕུང་པོ་ལྷག་མེད་ཀྱི་སོ་སོར་བརྟགས་འགོག་ནི་
འདུས་མ་བྱས་ཡིན་པ་དང་། ཆོས་སྐུའི་རང་བཞིན་ངོ་བོ་ཉིད་སྐུ་ཡང་འདུས་མ་བྱས་སུ་འདོད་པ་ཡིན་ནོ། །
ད་ནི་རྣམ་རྫུན་པ་རྣམས་ཀྱིས་བཀྲལ་བའི་ཚུལ་བརྗོད་པར་བྱ་སྟེ། དེ་ལ་བཤད་བྱའི་བཀའ་ནི་སྔ་མ་བཞིན་
ནོ༑ ༑བསྟན་བཅོས་ནི་བཞི་སྟེ། མདོ་སྡེ་དང་། འདུལ་བ་དང་། མངོན་པའི་དོན་གཙོ་བོར་འགྲེལ་པ་དང་།
ཐམས་ཅད་ཆ་མཉམ་དུ་འགྲེལ་པའོ། ། དང་པོ་ནི་རྒྱུད་བླ་མའི་འགྲེལ་པ་ལ་སོགས་པའོ། ། འོན་ཀྱང་སློབ་
དཔོན་ཐོགས་མེད་ཀྱིས་མཛད་པ་ཡིན་མོད་ཀྱི་སེམས་ཙམ་གྱི་བསྟན་བཅོས་ཡིན་པར་མ་མཐོང་ངོ༌།། ཡང་
མདོ་ཁྱད་པར་ཅན་གྱི་འགྲེལ་པ་ནི་མངོན་རྟོགས་རྒྱན་གྱི་འགྲེལ་པ་འདི་ཉིད་རྣམ་ངེས་ལ་སོགས་
པའོ། ། འདིའང་སེམས་ཙམ་གྱི་བསྟན་བཅོས་མ་ཡིན་ནོ་ཞེས་སློབ་དཔོན་སེང་གེ་བཟང་པོ་ལ་སོགས་པ་
བཞེད་དོ། ། གཉིས་པ་འདུལ་བ་བསྡུས་པ་ལ་སོགས་པའོ། ། གསུམ་པ་ལ་གཉིས་ལས་ཐུན་མོང་གི་མངོན་པ་
འགྲེལ་པ་ནི། མངོན་པ་ཀུན་ལས་བཏུས་ལ་སོགས་པའོ། ། ཐུན་མོང་མ་ཡིན་པའི་མངོན་པ་འགྲེལ་པ་ནི་ཐེག་
-76-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བསྡུས་པ་ལ་སོགས་པའོ། ། བཞི་པ་ལ་ཡང་། བཤད་བྱའི་བསྟན་བཅོས་དང་། འཆད་བྱེད་ཀྱི་བསྟན་བཅོས་
སོ་༑ ༑དང་པོ་ནི་སའི་དངོས་གཞིའོ། ། གཉིས་པ་ལ་ཡང་ཚིག་དོན་གཉིས་ཀ་འཆད་བྱེད་དང་། དོན་འཆད་
བྱེད་དང་། ཚིག་འཆད་བྱེད་དོ། །དང་པོ་ནི། རྣམ་པར་གཏན་ལ་དབབ་པ་བསྡུ་བའོ། །གཉིས་པ་ལ་ཡང་སའི་
དངོས་གཞི་སྡེ་སྣོད་གསུམ་དུ་བསྡུས་ཏེ། འཆད་པར་བྱེད་པ་གཞི་བསྡུ་བ་དང་། དེ་དག་གི་རྣམ་གྲངས་དུ་མ་
གཏན་ལ་འབེབས་པར་བྱེད་པ་རྣམ་གྲངས་བསྡུ་བའོ། ། གསུམ་པ་ནི་དེ་དག་འཆད་ཐབས་ཀྱི་མན་ངག་སྟོན་
པ་རྣམ་པར་བཤད་པའི་བསྒོ་བསྡུ་བའོ། ། སློབ་དཔོན་ནི་ཐོགས་མེད་ལ་སོགས་པའོ། །འདི་ཡང་རྣམ་རྫུན་གྱི་
ལུགས་གཙོ་བོར་གསལ་བར་བྱེད་པ་ཡིན་གྱི། དབུ་མའི་ཕྱོགས་མི་འདོད་པ་ནི་མ་ཡིན་ནོ། ། དེས་ཇི་ལྟར་
བཀྲལ་བའི་ཚུལ་ནི་ཕལ་ཆེར་སྔ་མ་བཞིན་ཡིན་ལ། ཁྱད་པར་རྣམ་རྫུན་པ་དང་མཉམ་བཞག་སྣང་མེད་དུ་
འདོད་པ་ལ་སོགས་པ་ཡིན་ཏེ། ཇི་སྐད་དུ། ཐེག་པ་ཆེན་པོ་བསྡུས་པར། མི་གཅིག་མིག་ནི་བཙུམས་པ་
ལྟར།། མཉམ་པར་བཞག་པའི་ཤེས་དེ་འདྲ། ། དེ་ཉིད་མིག་ནི་ཕྱེ་བ་ལྟར། ། རྗེས་ལ་ཐོག་པའི་ཤེས་དེ་
འདྲ། ། ཞེས་གསུངས་པ་ཡིན་ནོ། ། གནས་པའི་ཚུལ་ནི། འོག་ཏུ་བརྗོད་པ་དང་མཐུན་ནོ། ། དྲང་ངེས་ཀྱི་ཁྱད་
པར་ནི། བཀའ་དང་པོ་གཉིས་དྲང་དོན་ཤས་ཆེ་བ་ཡིན་ཏེ། དང་པོར་གཟུགས་ལ་སོགས་པ་ཡོད་པར་
བསྟན་པ་དང་། གཉིས་པར་བློ་ཡང་དགག་པ་མཛད་པའི་ཕྱིར་རོ། ། གསུམ་པ་ནི་ངེས་དོན་ཤས་ཆེ་བ་ཡིན་
ཏེ༑ དོན་ཡོད་མ་ཡིན་ཞེས་སོགས་ཀྱིས་སྒྲོ་འདོགས་ཀྱི་མཐའ་སེལ་བ་དང༌། སེམས་ཉིད་དེ་ཞེས་སོགས་
ཀྱིས་སྐུར་འདེབས་ཀྱི་མཐའ་སེལ་བའི་ཕྱིར་རོ། །དེ་ལྟར་ཡང་བཅོམ་ལྡན་འདས་ཀྱིས་བཀའ་བསྩལ་ཏེ། ཇི་
སྐད་དུ་འཕགས་པ་དགོངས་པ་ངེས་པར་འགྲེལ་པ་ལས། བཅོམ་ལྡན་འདས་ཀྱིས་དང་པོ་དྲང་སྲོང་སྨྲ་བ་རི་
དྭགས་ཀྱི་གནས་སུ། ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པ་རྣམས་ལ་འཕགས་པའི་བདེན་པ་བཞི་
བསྟན་པའི་རྣམ་པས་ཆོས་ཀྱི་འཁོར་ལོ་ངོ་མཚར་རྨད་དུ་བྱུང་བ། སྔོན་ལྷར་གྱུར་པའམ་མིར་གྱུར་པ་སུས་
ཀྱང་ཆོས་དང་མཐུན་པར་འཇིག་རྟེན་དུ་མ་བསྐོར་བ་ཞིག་རབ་ཏུ་བསྐོར་ཏེ། བཅོམ་ལྡན་འདས་ཀྱིས་ཆོས་
འཁོར་ལོ་བསྐོར་བ་དེ་ཡང་། བླ་ན་མཆིས་པ། སྐབས་མཆིས་པ། དྲང་བའི་དོན། རྩོད་པའི་གཞིའི་གནས་སུ་
ན



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གྱུར་པ་ལགས་ལ། བཅོམ་ལྡན་འདས་ཀྱིས་ཆོས་རྣམས་ཀྱི་ངོ་བོ་ཉིད་མ་མཆིས་པ་རྣམས་ལས་བརྩམས་ཏེ།
སྐྱེ་བ་མ་མཆིས་པ་དང་། འགག་པ་མ་མཆིས་པ་དང་། བཟོད་མ་ནས་ཞི་བ་དང་། རང་བཞིན་གྱི་མྱ་ངན་ལས་
འདས་པ་ཉིད་ལས་བརྩམས་ནས། ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ལ་སྟོང་ཉིད་སྨོས་པའི་
རྣམ་པས་ཆོས་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་གཉིས་པ་བསྐོར་ཏེ། བཅོམ་ལྡན་འདས་ཀྱིས་
ཆོས་ཀྱི་འཁོར་ལོ་བསྐོར་བ་དེ་ཡང་། བླ་ན་མཆིས་པ། སྐབས་མཆིས་པ། དྲང་བའི་དོན། རྩོད་པའི་གཞིའི་
གནས་སུ་གྱུར་པ་ལགས་ཀྱི། བཅོམ་ལྡན་འདས་ཀྱིས་ཆོས་ཐམས་ཅད་ཀྱི་ངོ་བོ་ཉིད་མ་མཆིས་པ་ལ་སོགས་
ལས་བརྩམས་ནས། ཐེག་པ་ཐམས་ཅད་ལ་ཡང་དག་པར་ཞུགས་པ་རྣམས་ལ་ལེགས་པར་རྣམ་པར་ཕྱེ་བ་
རྣམ་པར་ཕྱེ་བ་དང་ལྡན་པའི་ཤིན་ཏུ་ངོ་མཚར་རྨད་དུ་བྱུང་བ་ཆོས་ཀྱི་འཁོར་ལོ་གསུམ་པ་བསྐོར་ཏེ། །
བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་དེ་ནི། བླ་ན་མ་མཆིས་པ། སྐབས་མ་མཆིས་པ། ངེས་
པའི་དོན་ལགས་ཏེ། རྩོད་པའི་གཞིའི་གནས་སུ་གྱུར་པ་མ་ལགས་སོ། །ཞེས་གང་གསུངས་པ་ཡིན་ནོ། །དེ་ལ་
དགོངས་པ་ནི་འདི་ལྟར་ཡིན་ཏེ། འཁོར་ལོ་གོང་མ་གཉིས་བླ་ན་མཆིས་པ་ནི་འཁོར་ལོ་ཕྱི་མ་གོང་ན་ཡོད་
པའི་ཕྱིར་རོ། ། དེ་ཉིད་ཀྱིས་གནས་སྐབས་མཆིས་པའོ། ། སྒྲ་ཇི་བཞིན་པ་མ་ཡིན་པས་ན། དྲང་བའི་དོན་
ནོ༑ ༑དེ་ཉིད་ཀྱིས་ན་རྩོད་པའི་གཞིའི་གནས་སུ་གྱུར་པའོ། ། འཁོར་ལོ་མཐའ་མ་བླ་ན་མ་མཆིས་པ་ནི་
འདིའི་གོང་ན་འཁོར་ལོ་གཞན་མེད་པའི་ཕྱིར་རོ། ། དེ་ཉིད་ཀྱིས་ན་རྩོད་པའི་སྐབས་མ་མཆིས་པའོ། ། རྟག་
ཆད་ཀྱི་ལྟ་བ་བསལ་ནས་ཡོད་མེད་རྣམ་པར་ཕྱེ་སྟེ་སྒྲ་ཇི་བཞིན་པ་ཡིན་པས་ན་ངེས་པའི་དོན་ནོ། ། དེ་ཉིད་
ཀྱིས་ན་རྩོད་པའི་གཞིའི་གནས་མ་ཡིན་ནོ། །ཞེས་བྱ་བའི་དོན་ཏོ། །དེའང་སློབ་དཔོན་དག་སེམས་ཙམ་པའི་
ལྟ་བ་སྟོན་པ་ན་དགོངས་འགྲེལ་གྱི་མདོ་འདི་དག་དེ་བཞིན་དུ་འཆད་པ་ཡིན་གྱི་རྣམ་པ་ཀུན་ཏུ་ངེས་པ་མེད་
དོ་ཞེས་ཁོང་དུ་ཆུད་པར་བྱའོ། ། །
ད་ནི་དབུ་མ་པ་རྣམས་ཀྱི་ལུགས་བརྗོད་པར་བྱ་སྟེ། འདི་ལ་ཡང་བསྐོར་བ་དང་། བསྡུས་པའི་ཚུལ་ནི་སྔར་
བཞིན་ནོ། ། ཁ་ཅིག་སྐལ་ལྡནན་རེ། རྩ་བའི་བསྡུ་བ་ནི་དེ་ལྟར་ཡིན་ལ། གནས་སྐབས་ཀྱི་བསྡུ་བ་ནི་གཉིས་ཏེ།
སlས་
78-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གླེགས་བམ་མི་ཉམས་པར་སྡུད་པར་བྱེད་པ་དང་། ཐེག་ཆེན་གྱི་བསྟན་པ་རྒྱས་པར་བྱེད་པའོ། ། དང་པོ་ནི་
བསྟན་པ་ལ་དགའ་བའི་ཀླུ་རྣམས་ཡིན་ཏེ། བཅོམ་ལྡན་འདས་མྱ་ངན་ལས་འདས་པའི་འོག་ཏུ་འཛམ་བུའི་
གླིང་ན་ཐེག་པ་ཆེན་པོའི་སྣོད་དུ་གྱུར་པ་སུ་ཡང་མེད་པས་ཐེག་ཆེན་གྱི་མདོ་དེ་རྣམས་སུས་ཀྱང་མ་བསྡུས་པ་
ན་ཀླུ་དེ་རྣམས་ཀྱིས་བསྡུས་ཏེ་ཀླུའི་འཇིག་རྟེན་ལ་སོགས་པར་བཞུགས་པར་གསོལ་བའི་ཕྱིར་རོ།། དེའི་
ཕྱིར་སློབ་སྤྲིང་ལས་ཀྱང་། བསྟན་པ་རིན་ཆེན་མཆོག་ལྟར་བཟང་ལ་འཕན་མེད་པ། ། རྣམ་པར་དག་ཚུལ་
གང་ཡིན་ཀླུ་མགོའི་གདེངས་ཀ་ཅན། ། ཆེན་པོ་རྣམས་ཀྱི་གཙུག་གི་རྒྱན་བཞིན་གུས་མནོས་ནས། ། ས་ཡི་
གཏིང་ན་གནས་པའི་རབ་རིབ་སེལ་བར་མཛད་པ་ཅན། །ཞེས་གང་གསུངས་པ་ཡིན་ནོ། ། །
གཉིས་པ་ནི་འཕགས་པ་ཀླུ་སྒྲུབ་ཡིན་ཏེ། དེས་ཀླུའི་ཡུལ་ནས་འཕགས་པ་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་སོགས་པ་ཐེག་པ་ཆེན་པོའི་མདོ་སྡེ་དུ་མ་སྤྱན་དྲངས་ནས། མིའི་ཡུལ་དུ་ཐེག་ཆེན་གྱི་བསྟན་པ་
རྒྱས་པར་མཛད་པའི་ཕྱིར་རོ། ། དེ་སྐད་དུ་ཡང་རྟོག་གེ་འབར་བ་ལས། བཅོམ་ལྡན་འདས་ཡོངས་སུ་མྱ་ངན་
ལས་འདས་ནས་རིང་པོ་མ་ལོན་པར་ཉན་ཐོས་ལ་སོགས་པར་རང་རང་གི་བསྟན་པ་ལ་ཡོངས་སུ་ཞེན་ཅིང་
དེའི་ཆེད་དུ་བྱེད་པའི་སྡུད་པ་པོ་ཡི་ཇི་ལྟར་དབང་བ་བཞིན་ཡང་དག་པར་བསྡུས་པ་ན། ཐེག་པ་ཆེན་པོའི་
གསུང་རབ་ཀྱི་སྣོད་དུ་གྱུར་པ་སུ་ཡང་མེད་པས་གང་གིས་ཀྱང་མ་བསྡུས་ཏེ། བདེ་བར་གཤེགས་པ་ལ་
མངོན་པར་དགའ་བའི་ཀླུ་ལ་སོགས་པ་རྣམས་ཀྱིས་ཡོངས་སུ་བསྡུས་ནས། ཀླུའི་འཇིག་རྟེན་ལ་སོགས་པར་
བཞུགས་སུ་གསོལ་བ་ལས། དེའི་སྣོད་དུ་གྱུར་པས་སངས་རྒྱས་ཀྱིས་ལུང་བསྟན་པ་འཕགས་པ་ཀླུ་སྒྲུབ་
ཀྱིས་དེ་དག་ནས་བསྡུས་ནས་མིའི་འཇིག་རྟེན་དུ་རྒྱས་པར་མཛད་པ་ཡིན་ནོ་ཞེས་འབྱུང་བའི་ཕྱིར་་་་་་་
རོ༑ ༑བཀྲལ་བའི་ཚུལ་རྣམ་པ་གཉིས་ཏེ། རྟོག་གེ་དཔྱོད་པ་དང་། འཇིག་རྟེན་གྲགས་སྡེ་དཔྱོད་པའི་ལུགས་
སོ༑ ༑རྟོག་གེ་དཔྱོད་པ་ལ་ཡང་བཞི་སྟེ། བྱེ་བྲག་ཏུ་སྨྲ་བ་དཔྱོད་པ་དང་། མདོ་སྡེ་དཔྱོད་པ་དང་། རྣལ་
འབྱོར་དཔྱོད་པ་དང་། འཇིག་རྟེན་གྲགས་སྡེ་དང་མཐུན་པར་དཔྱོད་པའོ། །དང་པོའི་བཤད་བྱའི་བཀའ་ནི་
སྔ་མ་བཞིན་ནོ། ། བསྟན་བཅོས་ནི་ཉི་ཁྲི་སྣང་བ་ལ་སོགས་པའོ།། སློབ་དཔོན་ནི་འཕགས་པ་གྲོལ་སྡེ་ལ་
71



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
སོགས་པའོ། །དེས་ཇི་ལྟར་དུ་བཀྲལ་བ་ལ། གཞི་དང་། ལམ་དང་། འབྲས་བུ་བཀྲལ་བའི་ཚུལ་ལོ། །གཞི་ཇི་
ལྟར་བཀྲལ་བ་ལ་ཡང་། ཀུན་རྫོབ་ཀྱི་གཞི་དང་། དོན་དམ་པའི་གཞིའོ། ། དེ་ལ་དང་པོ་ནི། བྱེ་བྲག་ཏུ་སྨྲ་བ་
རྣམས་ཀྱི་དོན་དམ་པའི་བདེན་པ་གང་ཡིན་པ་དེ་ཉིད་འདིར་ཡང་དག་པའི་ཀུན་རྫོབ་དང༌། དེའི་ཀུན་རྫོབ་
གང་ཡིན་པ་དེ་ཉིད་འདིར་ལོག་པའི་ཀུན་རྫོབ་ཡིན་ནོ། ། དོན་དམ་ལ་ཡང་གཉིས་ལས། སྐྱེ་མེད་དང་སྟོང་
ཉིད་ལ་སོགས་པ་ནི་རྣམ་གྲངས་པའི་དོན་དམ་ཡིན་ལ། གང་དུའང་བརྗོད་པར་མི་འོས་པ་ནི་རྣམ་གྲངས་པ་
མ་ཡིན་པའི་དོན་དམ་ཡིན་ནོ། ། །
ལམ་ཇི་ལྟར་བཀྲལ་བ་ནི། གཞི་དབུ་མའི་གནས་ལུགས་བདེན་གཉིས་རྟག་ཆད་ཀྱི་མཐའ་དང་བྲལ་
བ་དེ་ཉིད་ལ། ཤེས་རབ་ཀྱི་སྒྲོ་སྐུར་གྱི་མཐའ་བསལ་ནས་བདེན་པ་གཉིས་ཇི་ལྟ་བ་བཞིན་རྟོག་པར་བྱེད་པ་
ཡིན་ཏེ། དེ་ལ་སྒྲོ་འདོགས་ཀྱི་མཐའ་ཇི་ལྟ་བར་སེལ་བ་དང་། སྐུར་འདེབས་ཀྱི་མཐའ་ཇི་ལྟར་སེལ་
བའོ། །དང་པོ་ནི། བདག་དང་ཕྱི་རོལ་གྱི་དོན་རྣམ་པ་དང་བཅས་པ་དང་
། རྣམ་པ་མེད་པ་དང་། སེམས་ཙམ་
གྱི་རང་བཞིན་རྣམ་པ་དང་བཅས་པ་དང་རྣམ་པ་མེད་པ་རྣམས་ནི་ཡང་དག་པར་བདེན་པར་མེད་དེ། ཡང་
དག་པར་བདེན་པའི་གཅིག་དང་དུ་མ་དང་བྲལ་བའི་ཕྱིར་རོ། །དེར་མ་ཟད་གནས་ལུགས་སྐྱེ་མེད་ཀྱང་ཡང་
དག་པར་བདེན་པར་མེད་དེ། དགག་བྱ་སྐྱེ་བ་མེད་པས་བཀག་པའི་ཚིག་སྦྱོར་མི་སྲིད་པའི་ཕྱིར་རོ་ཞེས་བྱ་
བ་འདི་ཡིན་ནོ། ། གཉིས་པ་སྐུར་འདེབས་ཀྱི་མཐའ་བསལ་བ་ནི། རྒྱང་འཕེན་པ་དག་མ་མཐོང་བའི་ལས་
འབྲས་མེད་པར་སྨྲ་བ་དང༌། འདི་ན་ཁ་ཅིག་མཐོང་བའི་དངོས་པོ་ལ་ཡང་མེད་དོ་ཞེས་སྐུར་བ་འདེབས་པ་
དེ་ནི་མི་རིགས་ཏེ། གོམས་པ་དང་དངོས་རྒྱུ་ཚང་བ་ལ་སོགས་པའི་རིགས་པས་སྐྱེ་བ་སྔ་ཕྱི་སོགས་ཐ་སྙད་དུ་
འཐད་པ་དང་། མཐོང་བའི་དངོས་པོ་འདི་དག་ནི། ཉམས་སུ་མྱོང་ནས་གྲུབ་པའི་ཕྱིར་ཏེ། ཉམས་སུ་མྱོང་བ་
ཡང་སེལ་ན་ཚད་མ་ཐམས་ཅད་ལ་ཡིད་གཏན་དུ་མི་རུང་བས་དགག་སྒྲུབ་ཀྱི་རྣམ་གཞག་ཐམས་ཅད་་་་
འཇིག་པའི་ཕྱིར་རོ་ཞེས་བྱ་བ་འདི་ཡིན་ནོ། ། དེ་ལྟར་ཐོས་བསམ་གྱིས་སྒྲོ་འདོགས་གཅོད་པར་བྱེད་པ་ནི་
ཚོགས་ཀྱི་ལམ་དང་། དེ་ཉིད་དོན་སྤྱིའི་ཚུལ་གྱིས་བརྟན་པར་བྱེད་པས་སྦྱོར་ལམ་དང༌། དེ་ལས་སྤྲོས་བྲལ་
ག80



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གསར་དུ་རྟོགས་པ་མཐོང་ལམ་དང་། གློ་བུར་དྲི་བྲལ་ཡང་ཡང་སྒོམ་པར་བྱེད་པ་སྒོམ་པའི་ལམ་མོ། །འདི་ནི་
ཐེག་པ་ཆེན་པོའི་ལམ་སྟེ། ཉན་ཐོས་རྣམས་ནི་གང་ཟག་གི་བདག་མེད་དང་། རང་རྒྱལ་རྣམས་ནི་གཟུང་བའི་
བདག་མེད་པ་རྟོགས་པར་བྱེད་པ་དང་། རང་བཞིན་གྱིས་སྙིང་རྗེ་ཆུང་བས་ཐབས་ལ་མཁས་པའི་ཁྱད་པར་
དང་བྲལ་བ་ཡིན་ནོ། ། མཉམ་བཞག་ཀྱང་སྣང་བཅས་སམ་སྣང་མེད་གང་ཡིན་ཞེ་ན། སྣང་བཅས་ཡིན་ཏེ།
རྣམ་འགྱུར་གཙོ་བོར་གྱུར་པ་སྒྲུབ་པའི་དམིགས་པ་མེད་པའི་ཕྱིར་རོ། ། ་
འབྲས་བུ་ཇི་ལྟར་བཀྲལ་ལ། ཐེག་པ་ཆུང་ངུའི་ལྷག་བཅས་ཀྱི་མྱང་འདས་ནི། ཕུང་པོ་ལྔ་དང་བཅས་
པས་བྱད་གཟུགས་ལ་སོགས་པ་དེ་དག་དོན་དུ་གྲུབ་པ་དང་། ལྷག་མེད་ནི་ཟག་བཅས་ཀྱི་ཕུང་པོའི་རྒྱུན་
འགགས་ཀྱང་རིག་པའི་རྒྱུན་མ་ཆད་པར་སླར་ཐེག་ཆེན་དུ་མཚམས་སྦྱར་དུ་རུང་བ་ཡིན་ནོ། ། ཐེག་ཆེན་གྱི་
འབྲས་བུ་ལ། ལྷག་བཅས་གཟུགས་སྐུ་གཉིས་ཀྱི་མཚན་དཔེའི་རྣམ་པདུ༔ཁས་མ་བསྒྲུབས་པ་ཉིད་དང༌།
བྱང་སེམས་ཀྱི་གནས་སྐབས་ཉིད་མ་ཡིན་པར་སྤྲུལ་པའི་བསམ་གྱིས་མི་ཁྱབ་པའི་འཆི་འཕོ་དང་བྲལ་བར་
སྐྱེས་པ་ཉིད་དང་། རྣམ་པ་དེ་དག་ཀྱང་དོན་དུ་གྲུབ་པ་ཉིད་དོ། ། ལྷག་མེད་ལ་དབྱིངས་དང་ཡེ་ཤེས་གཉིས།
ཆོས་དབྱིངས་ངོ་བོ་ཉིད་ཀྱི་སྐུ་ནི་དག་པ་གཉིས་དང་ལྡན་པའི་ཆོས་དབྱིངས་མཐར་ཐུག་རྒྱུ་རྐྱེན་གྱིས་མ་
སྐྱེད་པས་ཐ་སྙད་དུ་འདུས་མ་བྱས་ཀྱི་བསྡུས་པ་འཇིག་པ་མེད་པས་རྟག་པ། ཡིད་ལུས་སོགས་ལོག་པས་
བདེ་བ་བག་ཆགས་མ་ལུས་པ་སྤངས་པས་གཙང་བ། བདག་སོགས་སྤྲོས་པ་ཞི་བའི་རང་བཞིན་ཡིན་པས་
བདག་གམ་ངོ་བོ་ཉིད་དོ་ཞེས་བྱ་བའོ། །
ཡེ་ཤེས་ལ་གཉིས་ལས་ཇི་ལྟ་བ་མཁྱེན་པ་ནི། ཆོས་ཐམས་ཅད་བདེན་པ་ཅི་ཡང་མ་གཟིགས་པའི་སྒོ་
ནས་འཇོག་ལ། ཇི་སྙེད་པ་མཁྱེན་པ་ནི། ཕུང་ཁམས་སྐྱེ་མཆེད་ཀྱི་ཆོས་རྟག་ཆད་དང་བྲལ་བ་རྣམས་ཇི་ལྟ་བ་
བཞིན་དུ་རྣམ་མེད་རྗེན་ཆེར་དུ་སྐད་ཅིག་མ་ཉིད་ལ་མཁྱེན་པ་ཡིན་ནོ། ། ཕྱོགས་འདི་ནི་གྲོལ་སྡེའི་རྗེས་སུ་
འབྲང་བ་སྟེ། བྱེ་བྲག་ཏུ་སྨྲ་བ་སྤྱོད་པ་གཞན་ཡང་ཡོད་སྲིད་པས་ལུགས་འདི་ཁོ་ན་བཞིན་དུ་བསམ་པར་མི་
བྱའོ། །



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མདོ་སྡེ་སྤྱོད་པའི་ལུགས་ལ་ཡང་། བཤད་བྱའི་མདོ་ནི་སྔ་མ་བཞིན་ནོ། ། བསྟན་བཅོས་ནི་གསུམ་སྟེ།
ཟབ་མོ་ལྟ་བ་དང་། རྒྱ་ཆེན་སྤྱོད་པ་དང་། ཉམས་ལེན་མངོན་རྟོགས་སྟོན་པའོ། ། དང་པོ་ནི། དབུ་མ་ཤེས་
རབ་སྒྲོན་མེ་ལ་སོགས་པའོ། ། གཉིས་པ་ནི་རིན་ཆེན་སྒྲོན་མེ་ལ་སོགས་པའོ། ། གསུམ་པ་ནི་དབུ་མ་སྙིང་པོ་ལ་
སོགས་པའོ། །སློབ་དཔོན་ནི། ལེགས་ལྡན་ལ་སོགས་པའོ། །དེས་ཇི་ལྟ་བ་བཀྲལ་བའི་ཚུལ་ནི། ཕལ་ཆེར་སྔ་
མ་བཞིན་ཡིན་ལ། ཁྱད་པར་ནི་མདོ་སྡེ་པ་རྣམས་ཀྱི་དོན་དམ་དེ་ཉིད་འདིར་ཡང་དག་ཀུན་རྫོབ་ཏུ་བྱེད་པ་
དང༌། ཀུན་རྫོབ་དེ་ཉིད་འདིར་ལོག་པའི་ཀུན་རྫོབ་ཏུ་བྱེད་པ་དང་། ལམ་དུས་སུ་ཀུན་རྫོབ་ཏུ་རྣམ་པ་སེམས་
སུ་སྒོམ་པ་དང་། མཉམ་བཞག་ན་སྣང་བ་མེད་པ་དང༌། འབྲས་དུས་སུ་ལྷག་བཅས་ཀྱི་གཟུགས་རྣམས་
སེམས་སུ་གྲུབ་པ་དང་། ཇི་སྙེད་པ་རྟོགས་པ་གདུལ་བྱ་གཞན་སྣང་དུ་འཇོག་པ་ལ་སོགས་པའོ། །རྣལ་འབྱོར་
སྤྱོད་པ་ལ་ཡང་། རྣམ་བདེན་སྤྱོད་པ་རྣམས་ཀྱི་བཤད་བྱའི་བཀའ་ནི་སྔ་མ་བཞིན་ནོ།། བསྟན་བཅོས་ནི་
གསུམ་སྟེ། ཟབ་མོ་ལྟ་བ་དང་། རྒྱ་ཆེན་སྤྱོད་པ་དང་། ཉམས་ལེན་མངོན་རྟོགས་སྟོན་པའོ། །དང་པོ་ནི། དབུ་
མ་རྒྱན་དང་དེ་ཉིད་བསྡུས་པ་ལ་སོགས་པའོ། ། གཉིས་པ་ནི་སྡོམ་པ་ཉི་ཤུ་པའི་འགྲེལ་པ་ལ་སོགས་
པའོ། ། གསུམ་པ་ནི། དབུ་མ་སྒོམ་རིམ་ལ་སོགས་པའོ། ། སློབ་དཔོན་ནི་ཞི་བ་འཚོ་དང་། ཀ་མ་ལ་ཤཱི་ལ་
སོགས་པའོ། ། །
དེས་ཇི་ལྟར་བཀྲལ་བའི་ཚུལ་ནི། ཕལ་ཆེར་སྔ་མ་བཞིན་ཡིན་ལ། ཁྱད་པར་ནི་རིགས་པའི་སེམས་
ཙམ་རྣམ་བདེན་པ་རྣམས་ཀྱི་དོན་དམ་དེ་ཉིད་འདིར་ཡང་དག་ཀུན་རྫོབ་དང༌། ཀུན་རྫོབ་དེ་ཉིད་འདིར་
ལོག་པའི་ཀུན་རྫོབ་ཡིན་པ་དང་། ལམ་དུས་སུ་ཐ་སྙད་དུའང་དོན་བདེན་པར་མེད་པར་སྒོམ་པ་དང་།
མཉམ་བཞག་ན་སྣང་བ་དང་བཅས་པ་དང༌། འབྲས་དུས་སུ་ལྷག་བཅས་ཀྱི་གཟུགས་རྣམས་གཏོད་བྱེད་ཀྱི་
དོན་མེད་ཀྱི་རང་སེམས་ཙམ་དུ་ཟད་པ་དང་། ཇི་སྙེད་པ་མཁྱེན་པའི་ཡེ་ཤེས་ཀྱིས་ཤེས་བྱ་ཐམས་ཅད་ཀྱི་
རྣམ་པ་མཁྱེན་པ་ལ་ཤེས་བྱ་ཐམས་ཅད་མཁྱེན་པར་འཇོག་པ་ལ་སོགས་པའོ། ། །
རྣམ་རྫུན་སྤྱོད་པ་རྣམས་ཀྱི་བཤད་བྱའི་བཀའ་ནི་སྔ་མ་བཞིན་ནོ།། བསྟན་བཅོས་ནི་རྒྱུད་བླའི་
-82-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
འགྲེལ་པ་ལ་སོགས་པའོ། ། སློབ་དཔོན་ནི་ཐོགས་མེད་ལ་སོགས་པའོ། ། དེས་ཇི་ལྟར་དུ་བཀྲལ་བའི་ཚུལ་ནི།
ཕལ་ཆེར་སྔ་མ་བཞིན་ཡིན་ལ། ཁྱད་པར་ནི་ལུང་གི་རྣམ་རྫུན་པ་རྣམས་ཀྱི་དོན་དམ་དེ་ཉིད་འདིར་ཡན་
ལག་ཀུན་རྫོབ་ཏུ་བྱེད་པ་དང་། ཀུན་རྫོབ་དེ་ཉིད་འདིར་ལོག་པའི་ཀུན་རྫོབ་ཏུ་བྱེད་པ་དང་། ལམ་དུས་སུ་
ཐ་སྙད་དུའང་། རྣམ་པ་རྣམས་ཕྱི་ནང་གང་དུ་ཡང་བདེན་མེད་དུ་སྒོམ་པ་དང་། མཉམ་བཞག་ན་སྣང་བ་མེད་
པ་དང་། འབྲས་དུས་སུ་ལྷག་བཅས་ཀྱི་གཟུགས་རྣམས་གཟུང་འཛིན་གང་དུ་ཡང་ཚད་མས་མ་གྲུབ་པ་དང༌།
ཇི་སྙེད་པ་མཁྱེན་པའི་ཡེ་ཤེས་གདུལ་བྱ་གཞན་སྣང་གིས་འཇོག་པ་ལ་སོགས་པའོ། ། །
འཇིག་རྟེན་གྲགས་སྡེ་དང་མཐུན་པར་སྤྱོད་པ་རྣམས་ཀྱི་བཤད་བྱའི་བཀའ་ནི་སྔ་མ་བཞིན་
ནོ༑ ༑བསྟན་བཅོས་ནི་དབུ་མ་བདེན་གཉིས་ལ་སོགས་པའོ།། སློབ་དཔོན་ནི་ཡེ་ཤེས་སྙིང་པོ་ལ་སོགས་
པའོ། ། དེས་ཇི་ལྟར་བཀྲལ་བ་ནི། ཕལ་ཆེར་སྔ་མ་བཞིན་ཡིན་ལ། ཁྱད་པར་ནི་གཞི་དུས་སུ་འཇིག་རྟེན་པ་
རྣམས་ཀྱི་དོན་དམ་དེ་ཉིད་འདིར་ཡན་ལག་ཀུན་རྫོབ་ཏུ་བྱེད་པ་དང་། ཀུན་རྫོབ་དེ་ཉིད་དུ་འདིར་ལོག་པའི་
ཀུན་རྫོབ་ཏུ་བྱེད་པ་དང་། ལམ་དུས་སུ་ཐ་སྙད་ཁས་ལེན་གྱི་ཚེ་རྣམ་བཅས་རྣམ་མེད་ཀྱི་དཔྱད་པ་མི་འཇུག་
པར་དོན་མ་བརྟགས་ན་ཉམས་དགའ་བའི་ངོ་བོར་སྒོམ་པ་དང༌། མཉམ་བཞག་ན་སྒྲོ་བཏགས་ཐམས་ཅད་
དང་བྲལ་བའི་རྟེན་འབྲེལ་ཇི་ལྟར་གྲགས་པ་ལྟར་སྣང་བ་དང་། འབྲས་དུས་སུ་ལྷག་བཅས་ཀྱི་གཟུགས་སྣང་
མ་དཔྱད་པར་དོན་དུ་གྲུབ་པ་དང་། ཇི་སྙེད་པ་མཁྱེན་པའི་ཡེ་ཤེས་ཀྱི་སྒྲོ་བཏགས་ཐམས་ཅད་དང་བྲལ་
བའི་རྟེན་ཅིང་འབྲེལ་བར་འབྱུང་བ་ཇི་ལྟར་གྲགས་པ་བཞིན་མཁྱེན་པ་ལ་སོགས་པའོ། ། །
འཇིག་རྟེན་གྲགས་སྡེ་སྤྱོད་པ་རྣམས་ཀྱི་བཤད་བྱའི་བཀའ་ནི་སྔ་མ་བཞིན་ནོ། ། བསྟན་བཅོས་ལ་
ཡང༌། ཡབ་ཀྱི་བསྟན་བཅོས་དང་། སྲས་ཀྱི་བསྟན་བཅོས་གཉིས་སོ། །དང་པོ་ལའང་ཟབ་མོ་ལྟ་བ་དང་། རྒྱ་
ཆེན་སྤྱོད་པ་དང་། ཉམས་ལེན་མངོན་རྟོགས་སྟོན་པའི་བསྟན་བཅོས་སོ། །ལྟ་བ་ལ་ཡང་ལོག་སྨྲ་ཚར་གཅོད་
དང༌། སྐལ་ལྡན་རྗེས་འཛིན་དང་
། སྟོན་པ་ལ་དད་གུས་སྐྱེས་པའོ། ། ཚར་གཅོད་ལ་ཡང་བསྒྲུབ་བྱ་བདེན་
དངོས་འགོག་པ་དང་། སྒྲུབ་བྱེད་རྟོག་གེའི་རིག་པ་འགོག་པའོ། ། དང་པོ་ལ་ཡང་བདེན་དངོས་དགག་པ་
-83-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དངོས་དང་། དེ་ལ་རྩོད་པ་སྤང་བའོ། །དང་པོ་ལ་ཡང་རྟག་ཆད་ཐུན་མོང་དུ་བཀག་པ་དང༌། ཆད་ལྟ་བྱེ་བྲག་
ཏུ་བཀག་པའོ། ། དང་པོ་ནི་ཤེས་རབ་བོ། ། གཉིས་པ་ནི་རིགས་པ་དྲུག་ཅུ་པའོ། ། རྩོད་སྤང་ལ་ཡང་རིགས་པ་
དང་འགལ་བའི་རྩོད་སྤང་ནི། རྩོད་པ་བཟློག་པ་ལ་སོགས་པའོ། །ལུང་དང་འགལ་བ་ལ་རྩོད་པ་སྤང་བ་སྟོང་
ཉིད་བདུན་ཅུ་པའོ། ། སྒྲུབ་བྱེད་རྟོག་གེའི་རིགས་པ་འགོག་པ་ནི། ཞིབ་མོ་རྣམ་འཐག་ལ་སོགས་པའོ། །སྐལ་
ལྡན་རྗེས་འཛིན་ནི་དབུ་མ་རིན་ཆེན་ཕྲེང་བ་ལ་སོགས་པའོ། ། སྟོན་པ་ལ་དད་གུས་སྐྱེད་པ་ནི་དབུ་མ་བསྟོད་
པའི་ཚོགས་རྣམས་སོ། ། རྒྱ་ཆེན་སྤྱོད་པ་འགྲེལ་པ་ནི། མདོ་སྡེ་ཀུན་ལས་བཏུས་པ་ལ་སོགས་པའོ། ། ཉམས་
ལེན་མངོན་རྟོགས་སྟོན་པ་ནི། བྱང་ཆུབ་སེམས་འགྲེལ་ལམ་བཞི་བརྒྱ་པ་ལ་སོགས་པའོ། ། སྲས་ཀྱི་བསྟན་
བཅོས་ལ་ཡང་གསུམ་སྟེ། ཟབ་མོ་ལྟ་བ་དང་། རྒྱ་ཆེན་སྤྱོད་པ་དང་། ཉམས་ལེན་མངོན་རྟོགས་སྟོན་པའི་
བསྟན་བཅོས་སོ། ། དང་པོ་ནི། ཚིག་གསལ་བ་ལ་སོགས་པའོ། ། གཉིས་པ་ནི་དབུ་མ་འཇུག་པ་ལ་སོགས་
པའོ། ། གསུམ་པ་ནི་བཞི་བརྒྱ་པའི་འགྲེལ་པ་ལ་སོགས་པའོ། ། སློབ་དཔོན་ནི་འཕགས་པ་ཀླུ་སྒྲུབ་དང༌།
འཕགས་པ་ལྷ་དང་། ཟླ་བ་གྲགས་པ་ལ་སོགས་པའོ། ། ཞི་བའི་ལྷ་ཡང་ཐལ་འགྱུར་བའི་སློབ་དཔོན་ཡིན་ཏེ།
གཞན་ཕྱོགས་ཐལ་འགྱུར་གྱིས་སུན་འབྱིན་པ་གཙོ་བོར་སྟོན་པའི་ཕྱིར་རོ། །ཞེས་ཁོ་བོ་ཅག་འདོད་དོ། ། །
དེས་དེ་ཇི་ལྟར་བཀྲལ་བའི་ཚུལ་ནི་རྣམ་པ་གསུམ་སྟེ། གཞི་དང་ལམ་དང་འབྲས་བུ་ཇི་ལྟར་བཀྲལ་
བའོ། ། དང་པོ་ནི། གཞན་རྗེས་སུ་བཟུང་བ་ཙམ་གྱི་ཐབས་སུ་འཇིག་རྟེན་པ་རྣམས་ཀྱི་དོན་དམ་དེ་ཉིད་
འདིར་ཡང་དག་ཀུན་རྫོབ་དང༌། ཀུན་རྫོབ་དེ་ཉིད་འདིར་ལོག་པའི་ཀུན་རྫོབ་དང་། གཞན་སྐྲག་པ་སྤང་བའི་
ཆེད་དུ་ཡེ་ཤེས་མ་འཁྲུལ་བའི་ཡུལ་ཁས་བླངས་ནས་དེ་ལ་དོན་དམ་བདེན་པར་ཐ་སྙད་མཛད་དོ། ། འོན་
ཀྱང་རང་ལུགས་ལ་བདེན་པ་གཉིས་ཁས་འཆེ་བ་ནི་མིན་ཏེ། ཀུན་རྫོབ་བདེན་པ་ནི་བདེན་ཞེན་ཅན་གྱི་ངོ་
ནས་འཇོག་པ་དང་
། དོན་དམ་བདེན་པ་གྲུབ་ན། སྤྲོས་པ་ཞི་བའི་སྐབས་མེད་པའི་ཕྱིར་རོ།། །
དེ་བས་ན་ཆོས་ཐམས་ཅད་ཐ་སྙད་མ་བཏགས་ན་ཀུན་རྫོབ་ཙམ་པོ་ཡིན་ལ། ཤིན་ཏུ་དཔྱད་ན་སྨྲ་མི་
ཤེས་པ་ཡིན་ཏེ། དཔྱད་ནས་ཀྱང་སྨྲ་བར་ནུས་ན་རྟོག་པ་ཞི་བའི་གོ་སྐབས་མེད་པའི་ཕྱིར། གཉིས་པ་ནི།
བ84-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གཞི་དབུ་མ་རྟག་ཆད་ཀྱི་མཐའ་དང་བྲལ་བ་དེ་ཉིད་ལ་ཐབས་ཤེས་ཀྱི་སྒྲོ་སྐུར་གྱི་མཐའ་བསལ་ནས། མི་
གནས་དབུ་མའི་ཚུལ་རྟོགས་པར་བྱེད་པ་ཡིན་ཏེ། དེ་ལ་སྒྲོ་འདོགས་ཀྱི་མཐའ་ཇི་ལྟར་སེལ་བ་དང་། སྐུར་
འདེབས་ཀྱི་མཐའ་ཇི་ལྟར་སེལ་བའོ། །དང་པོ་ནི་ཐ་སྙད་དུ་ཡང་བདག་ལ་སོགས་པ་བདེན་པའི་དངོས་པོར་
ཕྲ་རབ་ཙམ་ཡང་མེད་དེ། ཐ་སྙད་ནི་མ་དཔྱད་པའི་སྐབས་ཡིན་ལ། འདིར་བདེན་པ་ནི་རིགས་པའི་ངོར་
གྲུབ་པ་ཡིན་ནོ། །དེས་ན་བདེན་པའི་སྐྱེ་བ་མེད་དོ་ཞེས་སྨྲ་བ་དག་གིས་ནི་རིགས་ངོར་སྐྱེ་བ་མེད་ཅེས་ཁས་
བླང་དགོས་ལ། དེའང་འགལ་བ་ཁོ་ན་ཡིན་ཏེ། ཆོས་མ་གྲུབ་པ་ལ་སོགས་པའི་ཉེས་པར་འགྱུར་བའི་ཕྱིར་རོ་
ཞེས་བྱ་བ་ཡིན་ནོ། །གཉིས་པ་མ་བརྟགས་ན་ཉམས་དགའ་བའི་ངོ་བོ་འདི་ཉིད་ཀྱང་མེད་དོ་ཞེས་སྨྲ་བ་གང་
ཡིན་པ་དེ་ནི་རིགས་པ་ཡང་དག་ཡིན་ཏེ། མེད་པར་སྒྲུབ་བྱེད་ཀྱི་རིགས་པ་མེད་པ་དང་། ཡོད་ན་ནི་ཁས་
བླངས་འགལ་བར་འགྱུར་བ་དང་། རིགས་པ་མེད་ཀྱང་སྨྲ་ན་ནི་སྨྲ་བ་ཐམས་ཅད་ཟློག་མི་ནུས་པའི་ཕྱིར་
རོ༑ ༑ཞེས་བྱ་བ་འདི་ཡིན་ནོ། །དེ་ལྟ་བུ་ལ་སོགས་པའི་རྣམ་པས་ཐོས་བསམ་གྱི་སྒྲོ་འདོགས་བཅོས་
པར་བྱེད་པ་ནི། ཚོགས་ཀྱི་ལམ་མོ་ཞེས་བྱ་བ་ལ་སོགས་པ་ནི་སྔར་བཞིན་དུ་བལྟ་བར་བྱའོ། །འོ་ན་མཉམ་
བཞག་ན་བློ་ཡོད་འོན་ཏེ་མེད་སྙམ་ན། རང་གི་ངོར་ནི་བརྗོད་མི་ཤེས་ལ། གཞན་ངོ་ན་ཆོས་ཉིད་དུ་མི་
འཇོག་ན་སྐད་ཅིག་མ་གཅིག་ལ་སོགས་པར་མི་རུང་བའི་ཉེས་པ་ཡོད་པས་ཡུལ་གང་ལ་ཡང་དཔྱོད་པར་མི་
བྱེད་པའི་མི་རྟོག་པའི་ཡེ་ཤེས་ཐ་སྙད་དུ་འདོད་པ་ཡིན་ནོ། །
གསུམ་པ་ནི་ལྷག་བཅས་ཀྱི་གཟུགས་སྐུ་དང་། ལྷག་མེད་ཀྱི་ཇི་སྙེད་པ་མཁྱེན་པ་ལ་སོགས་པ་ཡང་
གཞན་སྣང་ཙམ་གྱིས་རབ་ཏུ་ཕྱེ་བ་ཡིན་ནོ། །འདི་རྣམས་ཀྱི་རྣམ་གཞག་རྒྱས་པར་ནི་ཁོ་བོས་བྱས་པའི་དབུ་
མ་དེ་ཁོ་ན་ཉིད་རྣམ་པར་ངེས་པ་དང་། དེ་ཉིད་འདུས་པ་ལ་སོགས་པར་ཤེས་པར་བྱའོ། །བསྟན་པ་གནས་
པའི་ཚུལ་ནི། མདོ་སྡེ་རྣམས་ལས་སྟོང་དང་། ཕྱེད་དང་ཉིས་སྟོང་། གཉིས་སྟོང་དང་། ལྔ་སྟོང་དང་། ཚེ་ལོ་
བདུན་བརྒྱ་པའི་བར་དུ་གནས་སོ་ཞེས་མི་འདྲ་བ་དུ་མ་ཞིག་བྱུང་མོད། དེ་རྣམས་ཀྱི་དགོངས་པ་ནི་འདི་ལྟར་
ཡིན་ཏེ། སྟོང་གནས་པ་ནི། བསྟན་པ་དྲི་མ་ཕལ་ཆེར་དང་བྲལ་བའི་དབང་དུ་བྱས་པ་ཡིན་ཏེ། དགྲ་བཅོམ་
-85-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དང་། འབྲས་བུ་བར་པ་དག་གི་དུས་ཡིན་པའི་ཕྱིར་རོ། །ཕྱེད་དང་ཉིས་སྟོང་གནས་པ་ནི་བྱིས་པ་མ་བསླད་
པའི་དབང་དུ་བྱས་པ་ཡིན་ནོ། །དགྲ་བཅོམ་ནས་རྒྱུན་ཞུགས་ཀྱི་བར་གྱི་འབྲས་བུའི་དུས་ཡིན་པའི་ཕྱིར་
རོ༑ ༑གསུམ་པ་ནི་ལྟ་བ་རྣམ་དག་གི་བསྟན་པའི་དབང་དུ་བྱས་པ་ཡིན་ཏེ། ཉིས་སྟོང་གི་བར་དུ་ཤེས་རབ་
ཀྱི་དུས་ཡིན་པའི་ཕྱིར་རོ། །བཞི་པ་ནི་འདུལ་བའི་བསྟན་པའི་དབང་དུ་བྱས་པ་ཡིན་ཏེ། ལྔ་སྟོང་གི་བར་དུ་
འདུལ་བའི་བསྟན་པ་གཟུགས་བརྙན་དང་བཅས་པ་གནས་པའི་ཕྱིར་རོ། །ལྔ་པ་ནི། དགེ་བ་བཅུའི་དབང་དུ་
བྱས་པ་ཡིན་ཏེ། དེ་སྙེད་ཀྱི་བར་དུ་སྟོན་པ་འདི་ཉིད་ཀྱིས་གསུངས་པའི་དབང་དུ་བྱས་ནས་དགེ་བ་བཅུ་ལ་
སྤྱོད་པ་འབྱུང་བའི་ཕྱིར་རོ། །གང་ལས་ཉིས་སྟོང་དུ་འཆད་པ་ཟླ་བ་སྙིང་པོའི་མདོ་དེར་ནི་ཉིས་སྟོང་འདས་
པ་དང་། རྒྱལ་ཁམས་འཁྲུགས་ནས། དབུས་དང་མཐའ་འཁོས་ཀྱི་དགེ་འདུན་རྣམས་འདུས་ཏེ་ཕན་ཚུན་
གསོད་པར་བྱེད་ཅིང་། གསེར་དངུལ་དང་སྦྲང་རྩི་ལ་སོགས་པའི་ཡོ་བྱད་ཐམས་ཅད་ཀྱང་རྣམ་པར་ཉམས་
པར་གྱུར་ཏོ་ཞེས་གསུངས་པ་འདི་ནི། དགོངས་པ་བརྟག་པར་དཀའ་སྟེ། ད་ལྟ་ནི་ལོ་ཉིས་སྟོང་འདས་ཟིན་
ཀྱང་རིན་པོ་ཆེ་དང་རི་ཞིམ་པོ་ལ་སོགས་པ་སྣང་བའི་ཕྱིར་དང༌། འཕགས་ཡུལ་ཉིད་དུ་ཡང་རྒྱལ་པོ་དེ་དག་
འཁྲུགས་ནས་དགེ་འདུན་རྣམས་ཉམས་པའི་གཏམ་མི་སྣང་ཞིང་ཡོ་བྱད་དག་ཉམས་པར་ཡོད་པ་ལ་ཡང་རྒྱུ་
མཚན་མེད་པའི་ཕྱིར་རོ། ། །
གྲངས་ངེས་ཀྱི་ཁྱད་པར་ནི། ཁ་ཅིག་ཕལ་ལོ་ཙཱན་རེ་དབུ་མ་པ་རྣམས་ནི། བཀའ་བར་པ་ངེས་དོན་
དང་། གཞན་གཉིས་དྲང་དོན་ཡིན་ནོ་ཞེས་ཟེར་རོ། །དེ་ནི་མ་ངེས་ཏེ། གཟུགས་ནི་དབུ་བ་བརྡོས་པ་
འདྲ། །ཞེས་སོགས་རྟེན་འབྲེལ་གྱི་དབུ་མ་དང་། ཀ་ཏ་ཡ་ནའི་མདོ་ལས། མཐའ་བྲལ་གྱི་ལྟ་བ་གསལ་བར་
མཛད་པས་དང་པོ་དྲང་དོན་དུ་མ་ངེས། ཀུན་བཏགས་མེད་ཅིང་གཞན་དབང་མེད་། ཅེས་གསུངས་པས།
མཐའ་མ་དྲང་དོན་དུ་མ་ངེས་པའི་ཕྱིར་རོ། །འོ་ན་ཇི་ལྟར་ཞེ་ན། དང་པོ་དྲང་དོན་ཤས་ཆེ་བ་དང་། གཉིས་པ་
ངེས་དོན་ཤས་ཆེ་བ་དང་། མཐའ་མ་དྲང་ངེས་ཆ་མཉམ་པར་སྣང་སྟེ། ཇི་སྐད་དུ་མདོ་སྡེ་ལས། སྟོང་པ་
བདེར་གཤེགས་པས་བསྟན་པ་ལྟར་དང་། །ངེས་དོན་མདོ་སྡེ་དག་གི་བྱེ་བྲག་ཤེས། །གང་ལས་གང་ཟག་
ས་ལས་བས ནས་ལ་
སང
85-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
སེམས་ཅན་སྐྱེས་བུ་བསྟན། །ཆོས་འདི་ཐམས་ཅད་དྲང་བའི་དོན་དུ་ཤེས། །ཞེས་གསུངས་པའི་ཕྱིར་དང་།
བཤད་ཟིན་པའི་རིགས་པས་ཆོས་ཐམས་ཅད་བདེན་མེད་དུ་གྲུབ་པའི་ཕྱིར་དང་། ཐིག་ཆེན་ཐུན་མོང་མ་
ཡིན་པ་དང་། ཐུན་མོང་གི་ཆོས་གཉིས་མཐའ་མ་ངེས་དོན་དུ་བྱེད་པ་མི་རིགས་པའི་ཕྱིར་རོ།
ད་ནི་དགོངས་དོན་དཔྱད་པར་བྱ་སྟེ། ཅི་གྲུབ་མཐའ་སྨྲ་བ་བཞི་ཆར་སངས་རྒྱས་ཀྱི་དགོངས་འགྲེལ་དུ་
གནས་སམ་མི་གནས་ཤེ་ན། འདི་ལ་ཁ་ཅིག་གཞོནན་རེ། གྲུབ་མཐའ་སྔ་མ་གསུམ་ནི་སངས་རྒྱས་ཀྱི་
དགོངས་པ་མ་ཡིན་ཏེ། ཡིན་ན་སངས་རྒྱས་ཀྱི་དགོངས་པ་ལ་ནང་འགལ་ཡོད་པར་འགྱུར་བའི་ཕྱིར་
རོ༑ ༑དེས་ན་སངས་རྒྱས་ཀྱི་གྲུབ་མཐའ་བཞི་གསུངས་པ་ནི་མ་ཡིན་གྱི། སངས་རྒྱས་མྱ་ངན་ལས་འདས་
རྗེས་སུ་བྱུང་བར་སྣང་སྟེ། བྱེ་བྲག་ཏུ་སྨྲ་བ་རྣམས་བྱ་བྲག་ཏུ་བཤད་མཛོད་བརྩམས་ནས་བྱུང་བའི་ཕྱིར་
དང་། མདོ་སྡེ་པ་དང་སེམས་ཙམ་པ་ཡང་བཤད་མཛོད་ཀྱི་རྗེས་སུ་མི་འབྲང་བར་དེའི་རྗེས་སུ་མདོ་སྡེ་ཙམ་
ལ་རོལ་བ་དང་རྣམ་རིག་ཙམ་དུ་འགྲེལ་པ་ཡིན་པའི་ཕྱིར་རོ། །དེས་ན་སངས་རྒྱས་ཀྱིས་ནི་དབུ་མའི་གྲུབ་
མཐའ་ཁོ་ན་གསུངས་པ་ཡིན་ནོ། །དེ་པའི་གསུང་ཐམས་ཅད་ནི་དེ་བཞིན་ཉིད་ལ་གཞོལ་ཞིང་འབབ་པའི་
ཕྱིར་རོ་ཞེས་ཟེར་རོ། །དེ་ནི་རྣམ་པར་འཁྱམས་པ་ཡིན་ཏེ། །སྒྲུབ་བྱེད་མེད་པ་དང་གནོད་བྱེད་ཡོད་པའི་
ཕྱིར་རོ། །སྒྲུབ་བྱེད་མེད་དེ། གནས་སྐབས་ཀྱི་དགོངས་པ་ལ་ནང་འགལ་ཡོད་པར་འགྱུར་བ་ནི་འདོད་ལ།
མཐར་ཐུག་གི་དགོངས་པ་ལ་ནང་འགལ་ཡོད་པར་འགྱུར་བ་ནི་མ་ཁྱབ་པའི་ཕྱིར་རོ། །འོན་ཏེ་གནས་སྐབས་
ཀྱི་དགོངས་པ་མིན་ནོ་ཞེས་སྨྲ་ན་ནི། དྲང་དོན་གྱི་མདོ་སྡེའང་མདོ་སྡེ་མ་ཡིན་ནོ་ཞེས་མཚུངས་ཏེ། གཞན་
གཟུད་པ་ལ་དགོངས་པ་དེ་ནི་གནས་སྐབས་ཀྱི་དགོངས་པ་ཡིན་ལ། སྒྲ་ཇི་ལྟ་བ་བཞིན་བཤད་ནུས་པ་ཉིད་
ནི་མཐར་ཐུག་གི་དགོངས་པ་ཡིན་པའི་ཕྱིར་རོ། །གནོད་བྱེད་ཡོད་དེ་རིགས་པ་དང་། ལུང་དང་། ཁས་
བླངས་ཀྱིས་གནོད་པའི་ཕྱིར་རོ། །རེ་ཞིག་རིགས་པས་གནོད་དེ། སངས་རྒྱས་ཀྱི་དགོངས་པ་ནི་ཆོས་ཐམས་
ཅད་བདག་མེད་པར་སྟོན་པ་ཡིན་ལ། གྲུབ་མཐའ་སྨྲ་བ་བཞི་ཆར་ཡང་ཆོས་ཐམས་ཅད་བདག་མེད་ཅེས་བྱ་
བ་ལ་སོགས་པ་ཆོས་ཀྱི་སྡོམ་བཞི་ཁས་ལེན་པའི་ཕྱིར་རོ། །གཞན་དུ་ན་བདེ་བར་གཤེགས་པའི་གསུང་རབ་
བས་
-8-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ནི་བདག་མེད་པ་སྟོན་པས་ཕྱི་རོལ་པའི་བསྟན་པ་ལས་ཁྱད་ཞུགས་པ་ཡིན་ལ། གྲུབ་མཐའ་སྨྲ་བ་ཐམས་
ཅད་ཀྱང་བདག་མེད་ཁས་ལེན་པས་སངས་རྒྱས་ཀྱི་གྲུབ་མཐའ་སྨྲ་བ་ཡིན་པས་ཕྱི་རོལ་པ་ལས་ཁྱད་ཞུགས་
སོ༑ ༑ཞེས་ཁྱེད་རང་གིས་སྨྲས་པ་དེ་ཡང་མི་རུང་སྟེ། སངས་རྒྱས་ཀྱི་དགོངས་པ་གཏན་མི་སྨྲ་ན། སངས་
རྒྱས་ཀྱི་བཞེད་པ་མི་སྨྲ་བར་འགྱུར་བ་དང་། དེ་ལྟ་ན་སངས་རྒྱས་ཀྱི་གྲུབ་མཐའ་སྨྲ་བར་མི་འགྱུར་བའི་ཕྱིར་
རོ༑ ༑ལུང་གིས་གནོད་དེ། དེ་ལ་བྱེ་བྲག་སྨྲ་བ་བསྟན། ཞེས་བྱ་བ་ལ་སོགས་པ་ཕྱོགས་གཞན་ནས་གསུངས་
པའི་ཕྱིར་རོ། །ཁས་བླངས་ཀྱིས་གནོད་དེ་འཕགས་པ་ཀླུ་སྒྲུབ་དང་འཕགས་པ་ཐོགས་མེད་ནི་ཐེག་པ་ཆེན་
པོའི་བསྟན་པ་ལ་ཚད་མར་གྱུར་པར་ཁྱེད་རང་གིས་ཁས་བླངས་པའི་ཕྱིར་རོ། །དེ་ལ་བྱེ་བྲག་སྨྲ་བ་བསྟན་
ཞེས་བྱ་བ་ལ་སོགས་པ་འདིས་དགོངས་འགྲེལ་བཞི་འབྱུང་བར་ལུང་སྟོན་པ་ཙམ་ཡང་མ་ཡིན་ཏེ། དེ་དུས་
སྐལ་མེད་རིམ་གྱིས་འཇུག་པའི་ཚུལ་མེད་པར་འགྱུར་བའི་ཕྱིར་རོ། །འོ་ན་བཅོམ་ལྡན་འདས་མྱ་ངན་ལས་
འདས་ནས་དུས་ཕྱིས་བྱེ་བྲག་ཏུ་སྨྲ་བ་ལ་སོགས་པ་འབྱུང་བ་མ་ཡིན་ནམ་ཞེ་ན། དེ་ནི་མི་འགལ་ཏེ། རྒྱུད་
འདི་ནི་དུས་ཕྱིས་འོག་མིན་དུ་གསུངས་པ་ཨུ་རྒྱན་ནས་བྱུང་བར་གསལ་བའི་ཕྱིར་རོ། །འོ་ན་འཁོར་ལོ་
གསུམ་པོ་འདི་ཅིག་ཅར་དུ་བསྐོར་རམ་རིམ་གྱིས་བསྐོར་ཅེ་ན། ཁ་ཅིག་རྣམ་ཤེསན་རེ། ཅིག་ཅར་དུ་བསྐོར་ཏེ།
གསུང་གཅིག་ཉིད་དུ་གསུང་མོད་ཀྱི། །དུ་མ་ཉིད་དུ་སོ་སོར་རིག །ཅེས་འབྱུང་བའི་ཕྱིར་རོ་ཞེས་ཟེར་རོ། །དེ་
ནི་རིགས་པ་མ་ཡིན་ཏེ། སྒྲུབ་བྱེད་མེད་པ་དང་། གནོད་བྱེད་ཡོད་པའི་ཕྱིར་རོ། །སྒྲུབ་བྱེད་མེད་དེ། མདོ་སྡེ་
དེའི་དོན་ནི། བདེ་བར་གཤེགས་པའི་གསུང་ཐམས་ཅད་མཐར་ཐུག་སྟོང་པ་ཉིད་ལ་གཞོལ་བ་གཅིག་ཉིད་
དུ་གསུངས་མོད་ཀྱི་གདུལ་བྱའི་སྐལ་བའི་དབང་གིས་ལྟ་བ་དུ་མ་ཉིད་དུ་སོ་སོར་རིག་གོ་ཞེས་བྱ་བའི་དོན་
གྱི༑ ཞལ་ནས་ལྷང་ལྷང་བ་གཅིག་ཉིད་གསུངས་པ་ལ་གདུལ་བྱའི་དབང་གིས་དུ་མ་གསུངས་པར་རིག་པ་
ནི་མ་ཡིན་ཏེ། གདུལ་བྱ་རེ་རེའི་ཐད་དུའང་སྐུ་དེ་སྙེད་དང། སྐུ་རེ་རེ་ལས་ཀྱང་གསུང་དེ་སྙེད་གསུང་བར་
ནུས་པས་གསུང་གཅིག་འབའ་ཞིག་གསུང་བ་ལ་རྒྱུ་མཚན་མེད་པའི་ཕྱིར་རོ། ། །
གཉིས་པ་ནི་སྐྱེ་བ་མེད་དོ་ཞེས་བྱ་བ་ལ་སོགས་པའི་གསུང་དེ་ཉིད་གདུལ་བྱའི་རྣམ་པར་འདི་ནི་
-88-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དུ9ཁ་འཕགས་པའི་བདེན་པའོ། །ཞེས་བྱ་བ་ལ་སོགས་པར་སྣང་ན་གདུལ་བྱའི་ཉེས་འཁྲུལ་ལ་སོགས་པར་
འགྱུར་བའི་ཕྱིར་རོ། །དེ་ལྟ་བས་ན་བདེ་བར་གཤེགས་པས་གསུང་གཅིག་ལས་མ་གསུངས་སོ་ཞེས་བྱ་བ་
འདི་ནི། གསུང་གྲངས་མེད་ཀྱིས་ནམ་མཁའི་མཐས་ཀླས་པར་ལྷ་དང་ཀླུ་ལ་སོགས་པའི་སྐད་དེ་སྙེད་ཀྱིས་
ཁྱབ་པར་མཛད་དོ་ཞེས་བྱ་བའི་གསུང་གི་གསང་བ་ཟབ་མོ་ཁོང་དུ་མ་ཆུད་པར་ཟད་པ་ཡིན་ནོ། །ཁ་ཅིག་ན་
རེ༑ རིམ་གྱིས་བསྐོར་བ་ཡིན་ཏེ། དང་པོར་བདེན་པ་བཞི་དང་། གཉིས་པར་མཚན་ཉིད་མེད་པ་དང་། །
གསུམ་པར་ངེས་དོན་རྣམས་ངེས་སྐོར་རོ། །ཞེས་བྱ་བའི་གོ་རིམ་གྱི་ཚིག་འབྱུང་བའི་ཕྱིར་ཏེ། གཞན་དུ་ན་དེ་
ལས་ལྡོག་ན་ཡང་སྐྱོན་མེད་པར་འགྱུར་བའི་ཕྱིར་རོ་ཞེས་ཟེར་རོ། །དེ་ཡང་རིགས་པ་མ་ཡིན་ཏེ། སྒྲུབ་བྱེད་
མེད་པ་དང་། གནོད་བྱེད་ཡོད་པའི་ཕྱིར་རོ། །སྒྲུབ་བྱེད་མེད་དེ། གྲལ་དང་པོ་དང་གཉིས་པ་དང་གསུམ་པ་
ཞེས་བྱ་བ་འདིར་གྲལ་སྔ་ཕྱིར་འབྱུང་བའི་ངེས་པ་མེད་པའི་ཕྱིར་རོ། །གནོད་བྱེད་ཡོད་དེ། ཉན་ཐོས་རྣམས་
ཀྱིས་ཀྱང་ཇི་སྲིད་དུ་སངས་རྒྱས་ཏེ་མྱ་ངན་ལས་མ་འདས་ཀྱི་བར་དེ་སྲིད་དུ་ཆོས་ཀྱི་འཁོར་ལོ་སྐོར་བར་
རྟོགས་པའི་ཕྱིར་དང༌། ཐེག་དམན་འདུལ་བའི་ཚེ་ཐེག་ཆེན་གཏན་མི་འདུལ་བ་ལ་སོགས་ཉི་ཚེ་བའི་རིམ་པ་
འདི་ནི་དུས་གཅིག་ཉིད་ཀྱི་ཚེའང་། གདུལ་བྱ་རིགས་མི་འདྲ་བ་དུ་མ་ལ་ཆོས་ཀྱི་འཁོར་ལོ་མི་འདྲ་བ་དུ་མ་
བསྐོར་བར་མཛད་པའི་འཕྲིན་ལས་ཀྱི་གསང་བ་ཟབ་མོ་ཁོང་དུ་མ་ཆུད་པར་ཟད་པའི་ཕྱིར་རོ། །འོ་ན་ཇི་
ལྟར་ཞེ་ན། དབང་པོའི་རིམ་པས་ཆོས་ཀྱི་འཁོར་ལོའི་རིམ་པ་འཇུག་པ་ཡིན་ཏེ། གང་གི་ཚེ་དབང་པོ་རྟུལ་པོ་
དང་རྣོན་པོ་དག་ཅིག་ཅར་དུ་སྐལ་བ་སད་པ་དེའི་ཚེ་ཅིག་ཅར་སྐོར་བ་དང་། རིམ་གྱི་སྐལ་བ་སད་པ་དེའི་
ཚེ་རིམ་གྱིས་བསྐོར་བར་སྣང་བའི་ཕྱིར་རོ། །དེ་ལྟ་བས་ན་དུས་ཀྱི་དང་པོ་ཁོ་ནར་བདེན་བཞི་སྐོར་རོ་ཞེས་
བྱ་བ་ལ་སོགས་པའི་རིམ་པ་ནི་མེད་དེ། བདེ་བར་གཤེགས་པའི་གསུང་གི་འཁོར་ལོ་གཅིག་གི་གསུང་རྣམས་
ཀྱང་དབྱངས་གཅིག་ཏུ་ཟད་པ་མ་ཡིན་གྱི། དབྱངས་ཀྱི་ཡན་ལག་རྒྱ་མཚོ་ཡོད་པས་གདུལ་བྱའི་དབང་གིས་
གོ་རིམ་འཆོལ་བ་སྣ་ཚོགས་པར་མཐོང་བའི་ཕྱིར་རོ། །ཆོས་ཀྱི་འཁོར་ལོའི་ངེས་ཚིག་ནི་གང་ཞེ་ན། འཕར་
བ་དང་། འབབ་པ་དང་། གཅོད་པར་བྱེད་པའི་ཕྱིར་ཏེ། རྟོགས་པའི་ཆོས་གོང་དུ་འཕེལ་བ་དང་། དེ་ལས་
-89-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ལུང་གི་ཆོས་འོག་ཏུ་འབབ་པ་དང་། དེ་དག་ལས་སྒྲིབ་པ་གཅོད་པར་བྱེད་པའི་ཕྱིར་རོ། །ཆོས་ཀྱི་འཁོར་ལོ་
གཏན་ལ་ཕབ་ཟིན་ཏོ། ། །
དེ་ལྟར་ཕྱག་འཚལ་བ་དང་། ཞེས་བྱ་བ་འདིར། རྒལ་ལན་གྱི་དོན་གཉིས་ཏེ། ཞར་བྱུང་གི་རྒལ་ལན་
དང༌། དངོས་བསྟན་གྱི་རྒལ་ལན་ནོ། །དང་པོ་དྲུག་གིས་རྟོགས་པར་བྱ་སྟེ། བསྟོད་ཡུལ་དང་མཁྱེན་ཚུལ་ ་
དང༌། དོན་སྒྲུབ་བྱེད་པ་དང་། ཡུམ་སྲས་དང་། གོ་རིམ་དང་། གྲངས་ངེས་ཀྱི་དོན་ལ་རྒལ་ལན་རྣམས་་་་་་
སོ༑ ༑དང་པོ་ནི། འདིར་ཐེག་པ་མཐའ་དག་གི་མཁྱེན་པ་ལ་བསྟོད་པར་བྱེད་ན། དམན་པ་རྣམས་མཆོག་གི་
ཕྱག་ཡུལ་དུ་འགལ་ཞིང་། མི་བསྟོད་ན་མངོན་རྟོགས་མཐའ་དག་སྡུད་བྱེད་ཀྱི་མཁྱེན་པ་གསུམ་ལ་བསྟོད་པ་
ཉམས་སོ་ཞེ་ན། འདི་ལ་གསུམ་སྟེ། མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་སྤང་་་་
བའོ། །དང་པོ་ལ་ཉན་རང་ལ་ཡུམ་མེད་པར་འདོད་པ་དགག །ཡོད་ཀྱང་གཉིས་མེད་ཀྱི་ཤེར་ཕྱིན་ཁོ་ནར་
འདོད་པ་དགག །མི་འདོད་ཀྱང་མཁྱེན་གསུམ་རྫས་ཐ་དད་ཅན་ཡིན་པ་དགག །མ་ཡིན་ཀྱང་ཐུན་མོང་བ་
ཡིན་པ་དགག་པ་རྣམས་སོ། །དེ་ལ་དང་པོ་ནི། ཆོས་ཀྱི་བཤེས་གཉེན་ལ་སོགས་པ་དག་ན་རེ། བསྟོད་ཡུལ་
ནི་སངས་རྒྱས་ཁོ་ནའི་ཡུམ་ཡིན་གྱི་གཞན་ནི་མ་ཡིན་ཏེ། ལུང་དང་རིགས་པ་ལས་ཤེས་པའི་ཕྱིར་རོ། །ལུང་
ལས་ཤེས་ཏེ། ཇི་སྐད་དུ། མདོ་འདི་ལས་གཟུགས་མི་རྟག་ཅེས་བྱ་བར་ཆོས་སྟོན་ན། ཡུམ་གྱི་གཟུགས་
བརྙན་ལ་སྤྱོད་པར་གསུངས་པའི་ཕྱིར་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་འཚལ་བ་ནི། རྣམ་པ་
ཐམས་ཅད་མཁྱེན་པ་ཉིད་ཀྱི་ཡེ་ཤེས་ལ་ཕྱག་འཚལ་བའོ། །ཞེས་བྱ་བ་ལ་སོགས་པ་དང་། ཡུམ་བོར་ནས་
ཉན་ཐོས་ཀྱི་མདོ་སྡེ་ལ་འཇུག་པ་སྐྱོན་དུ་གསུངས་པ་ལ་སོགས་པའི་ཕྱིར་རོ། །བསྟན་བཅོས་ལས་ཀྱང་ཤེས་
ཏེ༑ རྩ་བ་འདིར་ཐབས་མ་ཡིན་པས་རིང་བ་སྟེ་ཞེས་བྱ་བ་ལ་སོགས་པ་དང་། འགྲེལ་པ་འདིར། དེའི་ཕྱིར་
དེ་དག་ལ་རྒྱལ་བའི་ཡུམ་རིང་བར་གྱུར་ཏོ་ཞེས་བྱ་བ་ལ་སོགས་པ་དང་། འདི་ཉིད་དུ་ཐམས་ཅད་མཁྱེན་པ་
ཉིད་གསུམ་གྱི་བདག་ཉིད་ཚུལ་གསུམ་པ་ཅན་ཞེས་བྱ་བ་ལ་སོགས་པ་སྨོས་ཏེ། རང་བཞིན་གཅིག་ཁོ་ན་
རྐྱེན་གྱི་དབང་གིས་གདུལ་བྱ་ལ་དུ་མར་སྣང་བའི་ཚུལ་གྱིས་སྒྲས་བསྟན་པས་དུ་མར་སྣང་ཡང་གཅིག་ཏུ་
-90-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གྲུབ་པ་ནི་ཚུལ་གསུམ་པ་ཡིན་ལ། གཅིག་དུ་མར་སྟོན་པའི་མཐུ་དང་ལྡན་པ་ནི་ཐམས་ཅད་མཁྱེན་པ་ཉིད་
གསུམ་གྱི་བདག་ཉིད་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་ཞེས་དགོངས་པའི་ཕྱིར་རོ། །རིགས་པ་ཡང་ཡོད་
དེ༑ གང་ཟག་གི་བདག་མེད་རྟོགས་པ་ཙམ་ཡང་ཡུམ་ཡིན་ན། དེ་ནི་འཁོར་ལོ་དང་པོ་ལས་ཀྱང་བསྟན་པས་
དེ་དག་ཀྱང་བརྗོད་ཀྱི་ཡུམ་དུ་འགྱུར་བ་དང་། མི་ཕལ་པ་དག་གི་མ་ལ་ཡང་ཡུམ་ཞེས་བརྗོད་པར་འགྱུར་བ་
དང༌། བུ་མེད་མཆོག་ལས་ཀྱང་གཡུང་པོ་ལ་སོགས་པ་སྐྱེ་བར་འགྱུར་བའི་ཕྱིར་རོ། །དེས་ན་གདུལ་བྱའི་
དབང་གིས་སྲས་གསུམ་གྱི་ཡུམ་ཡིན་ནོ་ཞེས་ཆེ་བ་ཙམ་བསྟན་གྱི། ངེས་པའི་དོན་ན་ཉན་རང་གཡུང་པོ་
སོགས་ལྟ་བུ་ནི་བུད་མེད་རིན་པོ་ཆེ་ལྟ་བུ་འདི་ལས་ག་ལ་སྐྱེ་ཞེས་ཟེར་རོ། །འདི་ནི་སྙིང་པོ་མེད་དེ། སྒྲུབ་
བྱེད་མེད་པ་དང་། གནོད་བྱེད་ཡོད་པའི་ཕྱིར་རོ། །དེ་ལ་རེ་ཞིག་ལུང་གི་སྒྲུབ་བྱེད་མེད་དེ། མདོ་དང་པོའི་
དོན་ནི་མི་རྟག་ཅེས་བྱ་བར་མཚན་མར་འཛིན་པའི་ཆ་ལ་དགོངས་པ་ཡིན་ཏེ། དེ་དག་གིས་ནི་ཉན་རང་གི་
བཞེད་དོན་མི་འགྲུབ་པས་ཡུམ་མ་ཡིན་གྱི། བཞེད་དོན་སྒྲུབ་པའི་ཆ་ནི་བདག་མེད་རྟོགས་པའི་ཡེ་ཤེས་ཡིན་
པས་གཟུགས་བརྙན་མ་ཡིན་པའི་ཕྱིར་ཏེ། གཞན་དུ་ན་ཆོས་ཀྱི་བདག་འཛིན་ཡིན་ན་གཉེན་པོར་འགྱུར་བ་
ལ་སྟོབས་དང་ལྡན་པར་འཇོག་བྱེད་མེད་པས་དྲི་མས་དྲི་མ་རྩད་ནས་འཇོམས་པ་འགལ་བའི་ཕྱིར་ཉོན་
མོངས་པའི་སྒྲིབ་པ་སྤོང་བའི་ཡེ་ཤེས་མ་ཡིན་པ་ལ་སོགས་པ་ཧང་ཐལ་བ་དུ་མ་ཡོད་པའི་ཕྱིར་རོ། །མདོ་
གཉིས་པའི་དོན་ལ་མདོ་དང་བསྟན་བཅོས་མཛད་པ་གཉིས་ཀྱིས་ཕྱག་འཚལ་བའི་བཞེད་པ་ཐ་དད་ཡིན་ཏེ།
དེས་རབ་ཏུ་ཕྱེ་བ་དང་། དེས་བསྡུས་པ་དང་། དེ་ལ་ཡང་དེ་གཙོ་བོ་ཡིན་པས་དེ་ཙམ་ཞིག་འགའ་ཞིག་
གཞུག་པའི་དོན་དུ་མདོའི་སྐབས་ཉི་ཚེ་བ་གཅིག་ཏུ་ཤེར་ཕྱིན་ལ་བསྔགས་པ་གསུངས་ལ། འདིར་ནི་བརྗོད་
བྱ་ཡིན་པའི་ཕྱིར་དང་། ཐེག་པ་གསུམ་ཆར་ལ་འཇུག་པའི་དོན་དུ་བསྟན་བཅོས་རྩོམ་པའི་དང་པོར། དེའི་
བརྗོད་བྱ་ལ་ཕྱག་འཚལ་བས་རྒྱུ་མཚན་དང་དགོས་པ་ཐ་དད་པ་ཉིད་ཀྱིས་མི་མཚུངས་པའི་ཕྱིར་དང་།
གཞན་དུ་ན་དེ་ལྟར་མཁྱེན་གསུམ་ལ་ཕྱག་འཚལ་བ་དང་། བསྟོད་པ་སྔོན་དུ་འགྲོ་བས་ཤུགས་ལ་བརྗོད་
པའི་མཁྱེན་གསུམ་རྩོམ་པར་དམ་བཅས་ཞེས་བྱ་བ་རྣམས་འབྲེལ་བ་མེད་པར་འགྱུར་ལ། རང་གིས་ཀྱང་
-91-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རིགས་ཅན་གསུམ་གའི་ལམ་བསྒྲགས་པའི་ཕྱིར་ཞེས་པ་ལ་སོགས་པ་དང་འགལ་བར་འགྱུར་བའི་ཕྱིར་
རོ༑ ༑མདོ་གསུམ་པའི་དོན་ཡང་། ཡུམ་ཐེག་པ་ཆེན་པོའི་དོན་གཙོ་བོར་སྟོན་པ་བོར་ནས་ཉན་ཐོས་ཀྱི་སྡེ་
སྣོད་ཙམ་ལ་འཇུག་པ་ནི། ཐེག་པ་ཆེན་པོ་རྣམས་ཀྱི་སྐྱོན་ཡིན་ནོ་ཞེས་བྱ་བ་ཡིན་གྱི་སྐབས་དང་སྟོབས་མེད་
པས་ཉན་རང་ལ་ཡུམ་མེད་དོ་ཞེས་སྟོན་པ་ནི་མ་ཡིན་ཏེ། མདོའི་སྐབས་གཞན་དང་འགལ་བར་འགྱུར་བའི་
ཕྱིར་རོ། །བསྟན་བཅོས་ཀྱི་དོན་ཡང་ཐབས་མ་ཡིན་པས་རིང་བ་དང་། ཞེས་པ་རྩ་འགྲེལ་ནི་སྐབས་སུ་བབ་
པ་གཉེན་པོ་གཞིས་ཤེས་ལས་རིང་བ་སྟོན་པ་དང་། ཚུལ་གསུམ་པ་ཞེས་པས་རང་བཞིན་གཅིག་དུ་མར་
སྣང་བར་སྟོན་ན། ཚུལ་གསུམ་རྣམ་པར་གཞག་པར་དགོངས་པས་བསྡུས་པ་ཞེས་བྱ་བ་དེར་ཡང་། རང་
བཞིན་གཅིག་ཉིད་དུ་མར་སྣང་བར་བསྟན་པར་མཚུངས་པས་ཐེག་པ་ཆེ་ཆུང་གཅིག་ཏུ་བསྟན་པར་འགྱུར་
རོ༑ ༑རིགས་པའི་སྒྲུབ་བྱེད་ཀྱང་དང་པོ་མེད་དེ། འཇིག་རྟེན་ན་ཡང་མི་མཆོག་དེ་ཉིད་མེད་པ་ན་མི་མེད་
ཅེས་བརྗོད་པ་དང་། སྡིག་ཅན་འགའ་ཞིག་དགེ་བ་ཉི་ཚེ་ཙམ་སྤྱོད་ཀྱང་སྡིག་ཅན་ཞེས་བརྗོད་ཀྱི་དགེ་བ་
ཅན་ཞེས་བརྗོད་པ་མཐོང་ངོ༌། །དེ་བཞིན་དུ་ཉན་ཐོས་ཀྱི་སྡེ་སྣོད་དེ་དག་ལས་ཡུམ་གྱི་མཆོག་མི་བརྗོད་པ་
དང༌། བདག་མེད་ཙམ་སྟོན་ཀྱང་བསམ་སྦྱོར་དམན་པ་རྣམས་གཙོ་བོར་བརྗོད་པས་ཡུམ་ཤེར་ཕྱིན་ཞེས་བྱ་
བར་མི་འགྱུར་རོ། །གཉིས་པ་མེད་དེ། ཇི་ལྟར་འཇིག་རྟེན་རྒྱལ་པོའི་སྲས་ཀྱི་ཡུམ་ལ་ལྟོས་ནས་བློན་བུའི་མ་
ལ་ཡུམ་ཞེས་མི་བརྗོད་ཀྱང་གདོལ་པ་ལ་སོགས་ལ་གཞན་ལ་བལྟོས་ནས་དེ་ལས་ཆེས་ཕུལ་དུ་བྱུང་བའི་
ཕྱིར་དེའི་འཁོར་ལ་སོགས་པ་རྣམས་ཀྱིས་ཡུམ་ཞེས་བརྗོད་པ་མཐོང་ངོ༌། །དེ་བཞིན་དུ་སྲས་སངས་རྒྱས་ཀྱི་
ཡུམ་གཉིས་མེད་ཀྱི་ཤེར་ཕྱིན་དེ་དང་མཚུངས་པའི་ཡུམ་ཞེས་མི་བརྗོད་ཀྱང་འཇིག་རྟེན་ཕལ་ཆེ་ལ་བལྟོས་
ནས་ཕུལ་དུ་བྱུང་བའི་གོ་འཕང་བརྙེས་པའི་ཕྱིར་རོ། །ཉན་ཐོས་ཆེན་པོ་རྣམས་ཀྱི་བདག་མེད་རྟོགས་པའི་ཡེ་
ཤེས་ཀྱི་ཆ་ནི་གང་གི་རིགས་ཅན་སངས་རྒྱས་ཀྱི་ཡོན་ཏན་དུ་ཡང་འགྱུར་བའི་ཕྱིར་འཇིག་རྟེན་ན་ཡུམ་ཞེས་
བརྗོད་བར་བྱ་བར་རིགས་ཏེ། གཞན་དུ་ན་གྲགས་པ་གཞན་ཀྱང་འགལ་བའི་ཕྱིར་རོ། །རིགས་པ་གསུམ་པ་
ཡང་འདིས་སྤངས་ཏེ། འཇིག་རྟེན་ན་ཉན་རང་ནི། རྗེའུ་རིགས་ལྟ་བུ་ཡིན་པའི་ཕྱིར་རོ། །གཉིས་པ་གནོད་



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བྱེད་ཡོད་དེ། ལུང་དང་། རིགས་པ་དང་། ཁས་བླངས་ཀྱིས་གནོད་པའི་ཕྱིར་རོ། །ལུང་གི་གནོད་དེ། ཇི་སྐད་
དུ; མདོ་འདི་ལས་ཉན་ཐོས་ཀྱི་ས་ལ་བསླབ་པར་བྱའོ་ཞེས་གསུངས་པའི་ཕྱིར་དང་། འཕགས་པ་རབ་
འབྱོར་ཡུམ་འཆད་པ་ནི་ཤེས་པར་མི་རུང་ངོ༌། །ཞེས་རང་འབྱུང་གི་རྟོགས་པ་ལ་སྦྱར་བ་དང་། ཡུམ་འདི་ནི་
ཟབ་པ་བས་ཀྱང་ཆེས་ཟབ་པ་སྟོན་པར་བྱེད་པ་ཞེས་བྱ་བ་ཡེ་ཤེས་ཟབ་པ་ལ་སྦྱར་བ་དང༌། ཡུམ་འདི་ལེན་
པ་སུ་འབྱུང་ཞེས་དྲིས་པ་ན། རང་རྒྱལ་གྱི་གང་ཟག་བསྟན་པ་ལ་སོགས་པ་དུ་མ་ཞིག་འབྱུང་བའི་ཕྱིར་་་་་
རོ༑ ༑བསྟན་བཅོས་ཀྱིས་ཀྱང་གནོད་དེ། རྩ་བ་འདིར། ཉན་ཐོས་བྱང་ཆུབ་སེམས་དཔའི་ཚོགས་བཅས་
སངས་རྒྱས་ཀྱི་ནི་ཡུམ་དེ་ལ་ཕྱག་འཚལ། ཞེས་བྱ་བ་ལ་སོགས་པ་དང་། འགྲེལ་པ་འདིར། སངས་རྒྱས་ལ་
སོགས་པ་སྐྲུན་པར་མཛད་ཅེས་དང་། སངས་རྒྱས་ཉན་ཐོས་ལ་སོགས་པས་ཡོངས་སུ་བསྐོར་བར་བྱེད་པ་དེ་
སྒྲུབ་པར་བྱེད་པ་ཉིད་ཀྱི་ཡུམ་དེ་ལ་ཕྱག་འཚལ་ལོ་ཞེས་བྱ་བ་དང་། གཞན་ལས་ཀྱང་ཡུམ་ལ་ཕྱག་འཚལ་
ནས་ཡུམ་དེ་གང་ཞེ་ན། ཤེས་རབ་ཕ་རོལ་ཕྱིན་པ་ནི། །དངོས་པོ་བརྒྱད་ཀྱིས་ཡང་དག་བཤད། །ཅེས་བྱ་བ་
ལ་སོགས་པས་གནོད་པའི་ཕྱིར་དང་། བྱེ་བྲག་ཏུ་དོན་གནས་མ་ཡིན་པར་ཆེ་བ་བརྗོད་པ་ཙམ་ཡིན་ན། ཡོན་
ཏན་ཇི་ལྟ་བ་བཞིན་བརྗོད་པ་སྔོན་དུ་འགྲོ་བ་ཅན་གྱི་ཕྱག་འཚལ་བ་ཞེས་བྱ་བ་དང་ཡང་འགལ་བར་འགྱུར་
བའི་ཕྱིར་རོ། །རིགས་པས་ཀྱང་གནོད་དེ། འདིར་ཡུམ་སྲས་ཀྱི་དོན་ནི་གཞན་མ་ཡིན་གྱི་འཕགས་བཞིའི་ ་
བཞེད་དོན་སྒྲུབ་པ་ཡིན་ལ། རྣམ་པ་འདི་ལྟ་བུ་ལས་གཞན་པའི་ཉན་རང་ལ་སོགས་པའི་ཡུམ་ཡང་མདོ་
དང༌། བསྟན་བཅོས་ལས་བསྟན་ཞིང་། ད་ལྟ་ནི་སྤྱིར་བཟུང་ནས་ཀྱང་ཉན་ཐོས་ལ་སོགས་པ་ལ་ཡུམ་དགག་
པ་བྱས་པ་ན་མདོ་དང་བསྟན་བཅོས་ཀྱི་ཆོས་སྤངས་ཤིང་། འཕགས་པའི་ཚོགས་དུ་མ་ལ་སྐུར་བ་བཏབ་
པས་སྟོན་པ་དང་། རྗེ་བཙུན་ལ་ཁ་ན་མ་ཐོ་བ་སྨྲས་པས་འདིའམ་འདི་འདྲ་བའི་འགྲེལ་བཤད་མཐའ་དག་ནི་
བདག་བདེ་ལེགས་སུ་འདོད་པ་རྣམས་ཀྱིས་མཆིལ་མའི་ཐལ་བ་བཞིན་རྒྱང་རིང་དུ་དོར་བའོ། །ཁས་བླངས་
ཀྱང་འགལ་ཏེ། ཡུམ་གྱི་སྲས་བཞི་སྐྱེད་པ་སྐབས་དོན་མ་ཡིན་ན། ཡུམ་གྱིས་སྲས་བཞི་སྐྱེད་པ་རང་གི་ཆོས་
ཉིད་ཡིན་པས་ཡུམ་འདིས་དེ་སྐྱེད་མི་ནུས་སོ་ཞེས་པའི་རིགས་པས་གནོད་པ་མ་མཐོང་ཞེས་ཀྱང་ཁས་་་་
-93-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བླངས་པའི་ཕྱིར་རོ། །གཞན་ཡང་ཉན་རང་ལ་ཐར་པའི་ལམ་ཡང་མེད་པར་འགྱུར་ཏེ། ཇི་སྐད་བཤད་པ་
ལྟར་ཡུམ་མེད་པའི་ཕྱིར་རོ། །འདིའི་ཚུལ་གསུམ་ཆར་རང་གི་ཁས་བླངས་པ་ཡིན་ཏེ། ཇི་སྐད་དུ་དེ་ལ་སྲས་
གསུམ་སྐྱེད་པར་བསྟན་པའི་ཕྱིར་ཏེ། སངས་རྒྱས་རྣམས་དང་རང་སངས་རྒྱས། །ཉན་ཐོས་རྣམས་ཀྱིས་ངེས་
སྟོན་པའི། །ཐར་ལམ་ཁྱོད་ཉིད་གཅིག་པུ་སྟེ། །གཞན་ཞེས་བྱ་བ་ཡོངས་མ་མཆིས། །ཞེས་པ་ཤེས་བྱེད་་་་་
འདིས། ཡུམ་གྱི་དོན་ཐར་ལམ་དུ་བཤད་ལ། རྟགས་དང་གསལ་བ་ནི་བསྙོན་དུ་མེད་པའི་ཕྱིར་རོ། །གཞན་
ཡང་འདི་བྱང་སེམས་ཀྱི་ཡུམ་ཡང་མེད་པར་འགྱུར་ཏེ། རྒྱུ་མཚན་རྣམས་མཚུངས་པའི་ཕྱིར་དང་
། རང་
བཞིན་གསུམ་དུ་དབྱེ་བར་མི་ནུས་གཅིག་ཉིད་ཡིན་པའི་ཕྱིར་རོ། །དེ་ལྟ་ན་ཉན་ཐོས་དང་རང་རྒྱལ་གཡུང་
པོ་སོགས་ལྟ་བུ་ནི་འདི་ལས་ག་ལ་སྐྱེ་ཞེས་དམིགས་ཀྱིས་བསལ་བ་དོན་མེད་པ་དང་། གཞན་དུ་ན་བྱང་
སེམས་ཀྱང་གཡུང་པོ་ལྟ་བུར་འགྱུར་བས་བྱང་ཆུབ་སེམས་དཔའི་ཚོགས་རྣམས་ལ་ཁོང་ཁྲོ་བའི་དུག་་་
བསྲེལ་བར་བྱེད་པ་ཡིན་ནོ། །ཕྱོགས་དང་པོ་བཀག་ཟིན་ཏོ། །
དགག་པ་གཉིས་པ་ནི། མ་བསླབས་པ་ཀུཁ་ཅིག་ན་རེ། བསྟོད་ཡུལ་གྱི་གཞི་ཤེས་དང་ལམ་ཤེས་
གཉིས་ཀ་ཡང་ཉན་རང་བྱང་སེམས་ཀྱི་ལ་མི་འཇོག་གི་གཉིས་མེད་ཀྱི་ཤེར་ཕྱིན་ཉིད་སྐྱེ་མེད་གཉིས་རྟོགས་
པའི་ལྡོག་པ་ནས་བཞག་པ་ཉིད་ཡིན་ལ། དེས་གཞི་ལམ་སྐྱེ་བ་མེད་པར་ཆོས་བསྟན་པས་ཉན་ཐོས་དང་ ་
བྱང་སེམས་ལ་དེང་རྗེས་སུ་མཐུན་པའི་རྟོགས་པ་སྐྱེས་ནས་དེ་དག་གི་བཞེད་པ་སྒྲུབ་པ་ཡིན་ནོ། །དེས་ན་
འདིའི་བསྟོད་ཡུལ་ནི་གཙོ་བོའི་ཤེར་ཕྱིན་ལ་ཆ་གསུམ་དུ་ཕྱེ་བ་ཉིད་ཡིན་ཏེ། དེ་ལྟར་ཡང་། མཚམས་སྦྱར་
དང་། རྩ་བ་དང་འགྲེལ་པ་ལས་ཤེས་པའི་ཕྱིར་རོ། །དང་པོ་ནི། བཅོམ་ལྡན་འདས་མ་ཡོན་ཏན་རིན་པོ་ཆེ་
ཕུལ་དུ་དབྱུང་དུ་མེད་ཅིང་དཔག་ཏུ་མེད་པའི་འབྱུང་གནས་ཞེས་དང་། གཉིས་པ་ནི་ཡུམ་དེ་ལ་ཕྱག་འཚལ་
ཞེས་གསུངས་པ་འདི་ལ། དེ་ལ་ཞེས་གཅིག་ཚིག་གིས་བརྗོད་པའི་ཕྱིར་ཏེ། གཞན་དུ་ན། ཡུམ་རྣམས་ལ་་་་
ཞེས་མང་ཚིག་སྦྱར་དགོས་པའི་ཕྱིར་རོ། །གསུམ་པ་ནི། ཐམས་ཅད་མཁྱེན་པ་ཉིད་གསུམ་གྱི་བདག་ཉིད་
ཚུལ་གསུམ་པ་ཅན་ཞེས་གསུངས་ཏེ། གཉིས་མེད་ཀྱི་ཤེར་ཕྱིན་གཅིག་ཉིད་ལ་མི་སྦྱོར་ན་མཁྱེན་པ་གསུམ་
-14-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
པོ་རྫས་ཐད་པ་ཁོ་ན་ཡིན་པའི་ཕྱིར་ཚུལ་གསུམ་པ་ཅན་ཞེས་ཇི་ལྟར་འཐད་ཅེས་ཟེར་རོ། །འདི་ནི་སྙིང་པོ་
མེད་དེ། སྒྲུབ་བྱེད་མེད་པ་དང༌། གནོད་བྱེད་ཡོད་པའི་ཕྱིར་རོ། །དེ་ལ་རེ་ཞིག་མཚམས་སྦྱར་གྱི་མི་གྲུབ་སྟེ།
ཕུལ་དུ་དབྱུང་དུ་མེད་པ་ཞེས་པ་ཙམ་ཞིག་བརྗོད་ན་འཁྲུལ་སྲིད་པ་ལས་འབྱུང་གནས་ནི་ཕྱོགས་གཞན་
ལའང་འཐད་དེ་སངས་རྒྱས་ཀྱི་ཡུམ་ཡིན་པའི་ཕྱིར་ཏེ། འདི་ནི་སངས་རྒྱས་ཁོ་ནའི་ཡུམ་དུ་འཁྲུལ་བའི་རྒྱུ་
ཡིན་གྱི་གཞན་དུ་ཤེས་ལྡན་རྣམས་དོགས་པའི་གནས་མེད་དོ། །རྩ་བས་ཀྱང་མི་གྲུབ་སྟེ། དེ་ལ་ཞེས་རིགས་
དུ་མ་ལ་གཅིག་ཚིག་གིས་བསྟན་པ་ཡིན་པའི་ཕྱིར་ཏེ། གཞན་དུ་ན་ཉན་ཐོས་དང་། རང་སངས་རྒྱས་དང་
བྱང་ཆུབ་སེམས་དཔའི་ཐེག་པ་དེ་ལ་བདག་དད་ཅེས་བྱ་བ་དང་། འདི་ཉིད་ལས་ཀྱང༌། ཆེད་དུ་བྱ་བ་འདི་
ཞེས་བྱ། །དེ་ཡིས་ས་ནི་བདུན་པ་ཐོབ། །ཅེས་བྱ་བ་ལ་སོགས་པ་མི་རིགས་པར་འགྱུར་ཏེ། དུ་མ་ལ་གཅིག་
ཚིག་གིས་བརྗོད་པའི་ཕྱིར་རོ། །དུ་མ་ལ་སྒྲ་གཅིག་མི་འཇུག་གོ། ཞེས་བྱ་བ་འདི་ནི་ཕྱི་རོལ་པའི་ཕྱོགས་ཡིན་
གྱི༑ ཁོ་བོ་ཅག་གི་ལུགས་ལ་མེད་དེ། དེ་རྣམས་ཡུམ་མ་ཡིན་པ་རྣམ་པར་བཅད་པས་ཡུམ་དེ་ཞེས་བྱ་བའི་
གཅིག་ཚིག་འཇུག་པ་ལ་འགལ་བ་མེད་པའི་ཕྱིར་རོ། །འགྲེལ་པས་ཀྱང་མ་གྲུབ་སྟེ། སྔར་དུ་བཀག་པའི་ཕྱིར་
རོ༑ ༑ཚུལ་གསུམ་གྱི་རྫས་གཅིག་ཉིད་ཆ་གསུམ་པར་འགྲུབ་ཏུ་ཆུག་ནའང་གཉིས་མེད་ཀྱི་ཤེར་ཕྱིན་ཁོ་
ནར་འགྲུབ་པ་མ་ཡིན་ཏེ། ཤེར་ཕྱིན་གྱི་རྫས་གཅིག་ཉིད་ལ་མཁྱེན་པ་རྣམ་པ་གསུམ་དུ་འབྱེད་དེ་ཞེས་སྨྲ་
ནའང་སྐྱོན་མེད་པའི་ཕྱིར་རོ། །གལ་ཏེ་གང་ཟག་ཐ་དད་ཀྱི་ཤེར་ཕྱིན་རྫས་གཅིག་མ་ཡིན་པའི་ཕྱིར་རོ། །ཞེ་
ན༔ འོ་ན་གཉིས་མེད་ཀྱི་ཤེར་ཕྱིན་ཀྱང་གང་ཟག་ཐ་དད་ལ་ཡོད་པས་རྫས་ཐ་དད་ཡིན་པར་མཚུངས་་་་༌་
སོ༑ ༑མཁྱེན་གསུམ་སྤྱིར་བཟུང་ནས་ཉན་རང་ལ་ཁྱབ་པར་འཛིན་པ་དེའི་ཚེ་རྫས་ཐ་དད་པ་ཁོ་ནར་ཡང་
ཇི་ལྟར་འགྱུར་ཏེ། གཞི་མཐུན་པ་ཡོད་པའི་ཕྱིར་རོ། །དེས་ན་སྒྲུབ་བྱེད་དེ་ལྟ་བུ་ནི་འཆད་པ་པོའི་ཁ་ཙམ་ལྟ་
བ་དོན་དུ་གཉེར་བའི་དེང་སང་གི་སྐྱེ་བོ་ཕྱུགས་དང་འདྲ་བ་ཁོ་ན་མགུ་བར་བྱེད་པ་ཡིན་ཏེ། རྣམ་པར་དག་
པའི་ལུང་དང་རིགས་པ་ནི་ཅུང་ཟད་ཀྱང་མེད་དོ། །
གཉིས་པ་གནོད་བྱེད་ཡོད་དེ། ལུང་དང༌། རིགས་པ་དང་། ཁས་བླངས་དང་འགལ་བའི་ཕྱིར་
-95-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རོ༑ ༑ལུང་དང་འགལ་ཏེ། འཕགས་པའི་མཚམས་སྦྱར་དང་འགལ། སློབ་དཔོན་གྱི་བསྡུས་དོན་དང་འགལ།
རྗེ་བཙུན་གྱི་དམ་བཅའ་དང་འགལ། རྒྱལ་བའི་མདོ་དང་འགལ་བའི་ཕྱིར་རོ། །དང་པོ་ནི་ཉི་སྣང་ལས།
འཕགས་པའི་གང་ཟག་ཐམས་ཅད་ཀྱི་དབང་དུ་མཛད་ནས་ཐམས་ཅད་མཁྱེན་པ་ཉིད་གསུམ་གྱི་ཐུན་མོང་
མ་ཡིན་པའི་ཡོན་ཏན་ཉེ་བར་དགོད་པ་སྔོན་དུ་འགྲོ་བས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་འཚལ་་་་
ལོ་༑ ༑ཞེས་འབྱུང་སྟེ། འདིས་འཕགས་པའི་གང་ཟག་ཐམས་ཅད་ཀྱི་དབང་དུ་མཛད་པའི་ཡོན་ཏན་ཞེས་མི་
བརྗོད་ཚུལ་གཞན་དུའང་འཆད་ན་འོག་ནས་འབྱུང་བའི་རིགས་པ་དང་འགལ་བའི་ཕྱིར་དང་། ཡུམ་དེ་ལ་
ཕྱག་འཚལ་ནས། ཡུམ་དེ་གང་ཞེ་ན། ཤེས་རབ་ཕ་རོལ་ཕྱིན་པ་ནི། །དངོས་པོ་བརྒྱད་ཀྱིས་ཡང་དག་་་་་
བཤད། །ཅེས་འབྱུང་སྟེ། གཉིས་མེད་ཀྱི་ཤེར་ཕྱིན་ལ་དངོས་པོ་བརྒྱད་དུ་བྱེད་པ་འགལ་བའི་ཕྱིར་་་་་
རོ༑ ༑བརྗོད་པར་བྱ་བ་མང་དུ་ཡོད་དེ་མང་དུ་དོགས་ནས་མ་བྲིས་སོ། །གཉིས་པ་ནི། ཐམས་ཅད་མཁྱེན་པ་
ཉིད་གསུམ་གྱིས་དོན་བརྒྱད་བསྡུས་ལ་དེ་དག་གཉིས་ཀ་བརྗོད་བྱའི་ཤེར་ཕྱིན་ཡིན་ཞིང་། དེས་ཀྱང་དོན་
ཐམས་ཅད་ཕུན་སུམ་ཚོགས་ཡིན་པས་ཐམས་ཅད་མཁྱེན་པ་ཉིད་གསུམ་གྱི་སྒོ་ནས། བརྗོད་བྱེད་ཀྱི་ཤེར་
ཕྱིན་ལ་བསྟོད་དོ་ཞེས་བྱ་བ་འདིར་དེ་དག་ཤེར་ཕྱིན་ཡིན་པས་དེའི་སྒོ་ནས་ཤེར་ཕྱིན་ལ་བསྟོད་ཅེས་པའི་
ཤེར་ཕྱིན་གཉིས་དོན་གཅིག་ཏུ་བཤད་དགོས་ཏེ། དཀར་པོས་མཚོན་པ་དེ་ཉིད་ལྷས་བྱིན་ཡིན་པས་དཀར་
པོའི་སྒོ་ནས་ལྷས་བྱིན་དེ་ལ་བསྔགས་སོ། །ཞེས་བརྗོད་པ་ན་ལྷས་བྱིན་གཉིས་གཅིག་ལ་བཤད་པར་རིགས་
པའི་ཕྱིར་རོ། །གཞན་དུ་ན་ཚིག་གང་ལ་ཡང་ཡི་གེའི་དོན་ལ་ཞུགས་པའི་བཤད་པ་འདི་ཡིན་ནོ། །ཞེས་ངེས་
པར་མི་འགྱུར་ཏེ། བརྗོད་འདོད་ཀྱི་དབང་གིས་ཅི་ཐོད་ཐོད་དུ་སྨྲ་བར་འདོད་པའི་ཕྱིར་རོ། །
གསུམ་པ་རྗེ་བཙུན་གྱིས་མཁྱེན་གསུམ་ལ་ཕྱག་འཚལ་ནས་ཤུགས་ལ་བརྗོད་བྱ་འོག་ནས་འཆད་པར་
འགྱུར་བའི་མཁྱེན་གསུམ་རྩོམ་པར་དམ་བཅས་པ་ཡིན་ཏེ། སྒྲས་ཟིན་གྱིས་གཉིས་མེད་ཀྱིས་ལྡོག་པ་གསུམ་
ལ་བསྟོད་ན། གཉིས་མེད་ཀྱི་མཁྱེན་གསུམ་བརྗོད་པར་བྱས་པའི་བསྟན་བཅོས་རྩོམ་ཞེས་བྱ་བ་ཙམ་ཞིག་
བསྟན་ནུས་ཀྱི་འོག་ནས་འཆད་པའི་མཁྱེན་གསུམ་སྟོན་པར་ག་ལ་ནུས། དེའི་རྒྱུ་ཡིན་པའམ། དེའི་འབྲས་
ནད•
-96-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བུ་ཡིན་པ་ཙམ་གྱིས་ཤུགས་ལ་སྟོན་ནུས་ན་ཧང་ཐལ་བའི་ཕྱིར་རོ། །འོ་ན་ནི་ཁྱེད་ལྟར་ནའང་སྦྱོར་བཞི་དང་
ཆོས་སྐུ་ཇི་ལྟར་བརྗོད་བྱར་སྟོན་ནུས་ཤེ་ན། གནས་སྐབས་དེ་དག་ཉིད་ཀྱི་གཞི་ལམ་རྣམ་པར་ཤེས་པ་ཉིད་
ལ་མིང་མཁྱེན་གསུམ་ཞེ་བྱ་བའི་ཕྱིར་ཏེ། དང་པོ་གསུམ་དུ་རང་ལྡོག་གཏན་ལ་ཕབ་ནས་མཐའ་མ་བཞིར་
དོན་ལྡོག་གི་མཐར་ཐུག་པ་གང་ལ་མཁྱེན་གསུམ་བརྗོད་པའི་གནས་བསྟན་པའི་ཕྱིར་རོ། །དེའི་ཕྱིར་སློབ་
དཔོན་དག་གིས་རྣམ་ཀུན་ནི་ཐམས་ཅད་མཁྱེན་པ་ཉིད་གསུམ་གྱི་སྦྱོར་བའོ། །རྩེ་མོ་ནི་ཐམས་ཅད་མཁྱེན་པ་
ཉིད་གསུམ་གྱི་རབ་ཀྱི་གནས་སྐབས་ཡིན་ནོ། །མཐར་གྱིས་པ་ནི་ཐམས་ཅད་མཁྱེན་པ་ཉིད་གསུམ་གྱི་གནས་
སྐབས་ཡིན་ནོ། །སྐད་ཅིག་མ་ནི། ཐམས་ཅད་མཁྱེན་པ་ཉིད་གསུམ་གྱི་མཐར་ཐུག་པའི་གནས་སྐབས་ཡིན་
ནོ༑ ༑ཆོས་སྐུ་ནི་ཐམས་ཅད་མཁྱེན་པ་ཉིད་གསུམ་གྱི་རྣམ་པར་སྨིན་པ་ཡིན་ནོ། །ཞེས་ཐམས་ཅད་ལ་མཁྱེན་
གསུམ་གྱི་སྒྲ་འགོད་པར་མཛད་དོ། །དེ་ལྟར་བརྗོད་པའི་དོན་ཡང་མཁྱེན་གསུམ་དུ་སྦྱོར་འབྲས་འདུ་བར་
བསྟན་པས་མཆོད་བརྗོད་དུ་མངོན་རྟོགས་རྒྱན་རྩོམ་པར་དམ་བཅའ་བསྟན་ནུས། མདོ་ལས་མཁྱེན་གསུམ་
ཉིད་དངོས་སུ་འབྱུང་གི་སྦྱོར་བཞི་ཞེས་པའི་མིང་མ་བྱུང་བས་མདོའི་བརྗོད་བྱ་མིན་ནམ་སྙམ་ན་བསལ་་་་་
ནུས། མདོར་ན་མཁྱེན་གསུམ་གྱི་སྐབས་མངོན་རྟོགས་དྲུག་ཏུ་བསྡུས་པ་ཡིན་ནོ། །ཞེས་འབྲིང་ལ་དགའ་བའི་
སེམས་ཅན་ལ་ཕན་འདོགས་པར་འགྱུར་བ་ཡིན་ནོ། །བཞི་པ་ནི། རྒྱལ་བའི་ཡུམ་བར་མ་ལས། རབ་འབྱོར་
ཐམས་ཅད་ཤེས་པ་ཉིད་ནི་ཉན་ཐོས་དང་རང་སངས་རྒྱས་རྣམས་ཀྱི་ཡིན་ནོ། །ཞེས་བྱ་བ་ལ་སོགས་འབྱུང་
ལ༑ དེ་ཡང་གོང་དུ་བཤད་པའི་མཁྱེན་གསུམ་གྱིས་མངོན་རྟོགས་མཐའ་དག་བསྡུས་པའི་ཤེས་བྱེད་ཀྱི་ལུང་
ཡིན་པའི་ཕྱིར་རོ། །འོ་ན་ཐམས་ཅད་ཤེས་པ་ཉིད་ཀྱི་ཉན་རང་གི་མངོན་རྟོགས་བསྡུས་པ་ཡིན་གྱི་ཉན་རང་
གི་མངོན་རྟོགས་ཐམས་ཅད་ཤེས་པར་བསྟན་པ་ནི་མིན་ནོ་ཞེས་ཀྱང་བརྗོད་མི་ནུས་ཏེ། ལན་གྱི་སྐབས་ཉན་
རང་གིས་གཞི་ཐམས་ཅད་ཤེས་ཀྱི་ལམ་དང་། རྣམ་པ་མི་ཤེས་ཞེས་འབྱུང་བ་དང་། ཉན་ཐོས་དང་རང་
སངས་རྒྱས་རྣམས་ནི་ཐམས་ཅད་ཤེས་པ་ཉིད་ཅེས་བྱའོ། །ཞེས་གསུངས་པ་དང་། རང་གིས་ཀྱང་ཐམས་
ཅད་ཤེས་པ་ཉིད་ནི་ཉན་ཐོས་དང་རང་སངས་རྒྱས་རྣམས་ཀྱི་ཡིན་ནོ། །ཞེས་སོགས་ནི། མཁྱེན་གསུམ་
དག
-97-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འཕགས་པ་སོ་སོའི་མངོན་རྟོགས་སུ་སྟོན་པ་ཡིན་གྱི་ཞེས་བཤད་པ་དང་འགལ་བའི་ཕྱིར་རོ། །དེའི་ཕྱིར་
ལུགས་འདི་ནི་མདོ་དང་བསྟན་བཅོས་ཐམས་དང་འགྲིག་པ་མ་ཡིན་ནོ། །རིགས་པ་དང་ཁས་བླངས་དང་
ཡང་འགལ་ཏེ། བརྗོད་བྱར་གྱུར་པའི་ཤེར་ཕྱིན་ལ་ཕྱག་འཚལ་ནས་ཤུགས་ལ། རྩོམ་པར་དམ་བཅས་ཏེ་
དེའི་དགོངས་པ་བསྟན་ནས་དེའི་འོག་ཏུ་བརྗོད་བྱར་གྱུར་པའི་ཤེར་ཕྱིན་དེ་གང་ཞེ་ན། ཤེས་རབ་ཕ་རོལ་
ཕྱིན་པ་ནི། །དངོས་པོ་བརྒྱད་ཀྱིས་ཡང་དག་བཤད། །ཅེས་བྱ་བའི་ཡི་གེའི་དོན་དུ་གནས་པའི་ཕྱིར་
རོ༑ ༑གཞན་དུ་འཆད་པ་ལ་རྒྱུན་ཅུང་ཟད་ཀྱང་མེད་པའི་ཕྱིར་རོ། །དེ་ཡང་བཤད་ཟིན་ཏོ། །འཆད་ཚུལ་དེ་
ཉིད་ནི་འཕགས་སེང་གཉིས་ཅར་བཞེད་པ་ཡིན་ནོ། །ཇི་སྐད་དུ་ཉི་སྣང་ལས། ཤེར་ཕྱིན་ལ་ཕྱག་འཚལ་ལོ་
ཞེས་བརྗོད་པ་འདིས་ནི། དེའི་མངོན་པར་རྟོགས་པའི་རྒྱན་གྱི་བཤད་བྱར་བྱའོ། །སྙམ་པས་བཤད་པ་འདི་
སྦྱར་བར་དམ་བཅས་པ་ཡིན་ནོ། །དེ་ཅིའི་དོན་དུ་ན། རྣམ་པ་ཐམས་ཅད་མཁྱེན་ཉིད་ལམ། །ཞེས་བྱ་བ་ལ་
སོགས་པ་དགོས་པ་སྨོས་ན། དེའི་འོག་ཏུ་ཤེས་རབ་ཀྱི་ཕ་རོལ་ཏུ་ཕྱིན་པ་དེ་གང་ཞེ་ན། ཤེས་རབ་ཕ་རོལ་
ཕྱིན་པ་ནི། །དངོས་པོ་བརྒྱད་ཀྱིས་ཡང་དག་བཤད། །ཅེས་འབྱུང་བ་དང་། འགྲེལ་པ་འདི་ལས་ཀྱང་། དེ་
ལྟར་ཕྱག་འཚལ་བ་དང་བསྟོད་པ་སྔོན་དུ་འགྲོ་བའི་བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བས་
རྩ་བའི་བཤད་པར་དམ་བཅའ་ཁོངས་ནས་དྲངས་ཏེ་བརྗོད་བྱ་ལ་རྒལ་ན་བརྗོད་ནས་བརྗོད་བྱ་དེ་སྟོན་པའི་
བསྟན་བཅོས་ཀྱི་དགོངས་པ་བརྗོད་པ་སྔོན་དུ་འགྲོ་བས་བརྗོད་བྱ་ཤེར་ཕྱིན་དེའི་ལུས་རྣམ་པར་གཞག་པ་
གསུངས་ཏེ། དེ་ནི་འདི་ལྟར། ཤེས་རབ་ཕ་རོལ་ཕྱིན་པ་ནི། །དངོས་པོ་བརྒྱད་ཀྱིས་ཡང་དག་བཤད། །ཅེས་
འགྲེལ་པར་སྣང་བའི་ཕྱིར་རོ། །གཞན་ཡང་ཤེར་ཕྱིན་ཉིད་འཕགས་བཞིའི་ཡུམ་དུ་བཤད་ཀྱི་གཞི་ཤེས་དང་
ལམ་ཤེས་ནི་བྱང་སེམས་དང་ཉན་རང་གི་ཡུམ་དུ་གཞུང་འགྲེལ་གང་ནས་ཀྱང་མ་བཤད་ཅེས་སྨྲ་བ་མ་་་་
རིགས་ཏེ། ཉན་ཐོས་ཞི་བ་ཚོལ་རྣམས་ཀུན་ཤེས་ཉིད་ཀྱིས་ཉེར་ཞིར་ཁྲིད་ཅེས་དང་། འགྲོ་ལ་ཕན་པར་
བྱེད་རྣམས་ལམ་ཤེས་ཉིད་ཀྱིས་འཇིག་རྟེན་དོན་གྲུབ་མཛད་ཅེས་གསུངས་ཏེ། དེ་བཞིན་དུ་སློབ་དཔོན་
རྣམས་ཀྱིས་ཀྱང་བཤད་ཀྱི་གཉིས་མེད་ཀྱི་ཤེར་ཕྱིན་ཉིད་དེ་དག་གི་ཡུམ་ཞེས་ནི་གཞུང་འགྲེལ་གང་ནས་་་་་
-98-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
ཀྱང་མི་འབྱུང་ལ། བཞེད་དོན་སྒྲུབ་པར་བསྟན་པས་ཡུམ་དུ་བསྟན་པར་འགྲུབ་པ་ཡང་ཁས་བླངས་པ་ཡིན་
ནོ༑ ༑གཞན་ཡང་འབྲས་ཡུམ་གྱི་གཞི་ཤེས་དང་ལམ་ཤེས་ནི་དེང་དེ་དག་གི་ཡུམ་དུ་བསྟན་པའི་ཕྱིར། གཞི་
ཤེས་དང་ལམ་ཤེས་དེ་དག་གི་ཡུམ་ཞེས་བསྟན་པར་འགྱུར་ཏེ། ཉན་རང་གི་གཞི་ཤེས་ཉན་རང་གི་ཡུམ་
དང༌། བྱང་སེམས་ཀྱི་ལམ་ཤེས་བྱང་སེམས་ཀྱིས་ཡིན་ཞེས་བསྟན་པས་གཞི་ཤེས་དང་ལམ་ཤེས་དག་གི་
ཡུམ་ཡིན་ནོ་ཞེས་བསྟན་པར་འགྱུར་བའི་ཕྱིར་རོ། །གལ་ཏེ་ཉན་རང་གི་གཞི་ཤེས་ཉན་རང་གི་ཡུམ་ཞེས་བྱ་
བ་གང་དུ་ཡང་མི་འབྱུང་ཞེས་སྨྲ་བ་ཡིན་ནོ་ཞེ་ན། ཉན་རང་གི་ཞེས་མི་སྦྱོར་བ་ཅི་ཞིག་ཡིན། གཞན་ཡང་དེ་
ནི་གཉིས་མེད་ཀྱི་ཤེར་ཕྱིན་ལའང་མཚུངས་པ་མ་ཡིན་ནོ། །གཞན་ཡང་འབྲས་ཡུམ་གྱི་གཞི་སྐྱེ་མེད་དུ་ཤེས་
པའི་ཆ་དེ་ལམ་ཤེས་ཡིན་ནམ་མ་ཡིན། ཡིན་ན་བྱང་སེམས་ཀྱི་ཡུམ་དུ་འགྱུར་ཏེ། འབྲས་ཡུམ་དུ་གྱུར་པའི་
ལམ་ཤེས་གང་ཞིག་དེས་ལམ་གསུམ་སྐྱེ་བ་མེད་པར་ཆོས་བསྟན་པས་བྱང་སེམས་དཔའ་དང་རྗེས་སུ་་་་
མཐུན་པའི་རྟོགས་པ་སྐྱེས་ནས་དེ་དག་གི་བཞེད་དོན་སྒྲུབ་པའི་ཕྱིར། མ་གྲུབ་པ་མིན་ཏེ། འབྲས་ཡུམ་གྱི་
ལམ་ཤེས་ཀྱི་མཁྱེན་པ་ལ་ཡང་མཚུངས་པའི་ཕྱིར་རོ། །མ་ཁྱབ་པ་མིན་ཏེ། དངོས་སུ་ཁྱབ་པའི་ཕྱིར་
རོ༑ ༑འདོད་པར་མི་ནུས་ཏེ། ལྡོག་པ་གསུམ་གྱིས་སོ་སོར་བཞེད་དོན་སྒྲུབ་པའི་ངེས་བཟུང་ཉམས་པར་
འགྱུར་བའི་ཕྱིར་རོ། །གཉིས་པ་ལྟར་ན་གཞིས་མ་བསྡུས་པའི་ལམ་དང་རྣམ་པ་མེད་པས་གཞི་ལ་ཞེན་
གཅོད་བཀག་ནས་བསྒོམས་ན་གཞི་ལམ་རྣམ་པ་གསུམ་ག་ལ་ཞེན་ཡོད་བཀག་པ་ཇི་ལྟར་གྲུབ་སྟེ། དེ་ནི་
ཚིག་ཙམ་དུ་ཟད་དོ་ཞེས་སྨྲས་པ་དང་འགལ་ཏེ། གཞི་མཐའ་དག་སྐྱེ་མེད་དུ་ཤེས་ན་ལམ་མ་ཤེས་པར་
འགལ་བར་མཚུངས་པའི་ཕྱིར་རོ། །ཇི་ལྟར་སྔ་མ་དག་ཚིག་ཙམ་དུ་བསྟན་པ་འདིས་ནི་འབྲས་ཡུམ་གྱི་
མཁྱེན་གསུམ་གྱི་ཆ་འདི་དང་འདིས་སྲས་འདི་དང་འདི་སྐྱེད་དོ། །ཞེས་བྱ་བ་ཡང་ཚིག་ཙམ་དུ་ཟད་ཀྱི་དོན་
དང་ལྡན་པ་ཅི་ཡང་མེད་དོ་ཞེས་བསྟན་པ་ཡིན་ནོ། །དེ་བཞིན་དུ་གཞི་ཤེས་ལའང་སྦྱར་རོ། །རྣམ་མཁྱེན་གྱི་
ཆས་ཀྱང་མཁྱེན་པ་གཞན་གཉིས་སྤོང་ན། རི་བོང་གི་རྭ་ལྟར་མི་སྲིད་ལ། མི་སྤོང་བར་འབྲས་ཡུམ་གྱི་གཞི་
ཤེས་དང་ལམ་ཤེས་ཡིན་ན་སྐྱོན་སྔ་མ་བཞིན་འགྱུར་རོ། །གཞན་ཡང་འབྲས་ཡུམ་གྱི་གཞི་སྐྱེ་མེད་དུ་ཤེས་
-99-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པ་ནི་ཉན་རང་གི་ཡུམ་དུ་མི་འགྱུར་ཏེ། དེའི་ཆོས་འཁོར་མི་བསྐོར། སྐྱེས་ན་ཉན་རང་དུ་འགལ་བའི་ཕྱིར་
རོ༑ ༑དང་པོ་ནི་ཉན་རང་ལ་གཞི་སྐྱེ་མེད་ཀྱི་ཆོར་འཁོར་བསྐོར་བ་ནི་མ་ཡིན་ཏེ། དེ་ནི་ཆོས་ཐམས་ཅད་
མཚན་ཉིད་མེད་པས་དངང་བའི་རང་བཞིན་ཅན་ཡིན་པས་རང་གི་ཐེག་པ་ལ་གནས་ནས་གཞི་ལ་བདེན་
འཛིན་མི་སྤོང་བའི་ཕྱིར་རོ། །གཉིས་པ་ནི་གཞི་སྐྱེད་མེད་རྟོགས་པ་དང་རིགས་གཅིག་པའི་མཁྱེན་པ་ཡང་མི་
སྐྱེ་སྟེ། ཉན་རང་གིས་ཆོས་ཀྱི་བདག་མེད་རྟོགས་པར་འགྱུར་བའི་ཕྱིར་རོ། །དེ་ཐམས་ཅད་ཀྱང་ཁྱེད་རང་
གིས་ཁས་བླངས་པ་ཡིན་ནོ། །གཞན་ཡང་རྣམ་མཁྱེན་གྱི་ཆ་ཡང་འཕགས་བཞིའི་ཡུམ་དུ་འགྱུར་ཏེ། དེས་
རིགས་ཅན་གསུམ་ལ་ཆོས་འཁོར་བསྐོར་བས་གནས་སྐབས་རང་རང་གི་རིགས་དང་མཐུན་པའི་ལམ་ཤེས་
དང་གཞི་ཤེས་ཀྱི་རྟོགས་པ་སྐྱེས་ནས་སེམས་ཅན་གྱི་དོན་དང་ཉེར་ཞི་བསྒྲུབས་ཏེ། མཐར་ཐུག་རྣམ་མཁྱེན་
གྱི་རྟོགས་པ་སྐྱེས་ནས་ཆོས་འཁོར་བསྐོར་བའི་བཞེད་དོན་སྒྲུབ་པའི་ཕྱིར་རོ། །དེ་ཐམས་ཅད་ཀྱང་ཁྱེད་
རང་གིས་ཁས་བླངས་པ་ཡིན་ནོ། །གཞན་ཡང་བཞེད་དོན་སྒྲུབ་པའི་དོན་ཆོས་བསྟན་ནས་དེང་དེའི་རྒྱུད་ལ་
རྟོགས་པ་དེ་དང་དེ་བསྐྱེད་དེ། འབྲས་བུ་སྒྲུབ་པ་ལ་ཡང་རྣམ་མཁྱེན་གྱིས་སངས་རྒྱས་ལ་རྣམ་པ་ཐམས་ཅད་
སྐྱེ་མེད་ཀྱིས་ཆོས་བསྟན་ནས་རྣམ་མཁྱེན་རྒྱུད་ལ་བསྐྱེད་དེ་སླར་ཆོས་འཁོར་གྱི་འབྲས་བུ་སྒྲུབ་པར་འགྱུར་
ཏེ༑ མཁྱེན་པ་དེ་དང་དེས་འཕགས་པ་དེ་དང་དེའི་བཞེད་དོན་སྒྲུབ་ཚུལ་གྱི་རྣམ་པ་མཚུངས་དགོས་པའི་
ཕྱིར་ཏེ། གཞན་དུ་ན་ཡུམ་དུ་འགྱུར་ཚུལ་མི་མཚུངས་པར་འགྱུར་བའི་ཕྱིར་རོ། །རྣམ་མཁྱེན་གྱིས་སངས་
རྒྱས་ཀྱི་བཞེད་དོན་མི་འགྲུབ་པར་ཡང་འགྱུར་ཏེ། སངས་རྒྱས་ཀྱི་མངོན་རྟོགས་སུ་ལྡན་ཏེ་བཞེད་དོན་སྒྲུབ་
པ་ཡང་མ་ཡིན་ཏེ། སངས་རྒྱས་ལ་ཆོས་བསྟན་ཏེ་རྟོགས་པ་སྐྱེས་ནས་བཞེད་དོན་སྒྲུབ་པ་ཡང་མ་ཡིན། ཚུལ་
གཞན་ཡང་མི་རིགས་པའི་ཕྱིར་རོ། །དེས་བྱང་སེམས་ཀྱི་རྒྱུད་ལ་རྣམ་མཁྱེན་སྐྱེས་ནས་ཆོས་འཁོར་བསྐོར་
བའི་ཕྱིར་རོ། །བཞེད་དོན་སྒྲུབ་ཚུལ་ཐ་དད་ཡོད་དོ་ཞེ་ན་བྱང་སེམས་ལ་རྟོགས་པ་སྐྱེད་པ་སངས་རྒྱས་ལ་
ཐབས་ཀྱིས་བཞེད་དོན་སྒྲུབ་ཚུལ་ཡིན་པར་འགྱུར་བ་ཧང་ཐལ་ཞིང་། རྒྱུན་མཐའི་ཡེ་ཤེས་ལྟ་བུས་ཀྱང་བྱ་
བ་དེ་འགྲུབ་པའི་ཕྱིར་དེའི་ཡུམ་དུ་འགྱུར་རོ། །དེ་ལྟ་བས་ན་འགལ་བའི་ཁུར་འདི་ཙམ་འདེགས་པ་ནི་
-10-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
མཐའ་གཅིག་ཏུ་འཇིག་རྟེན་ན་ཡེ་ཤེས་པའི་སྟོབས་ཆེ་བར་གྲགས་པ་དག་ལས་གཞན་རྣམས་ཀྱིས་བྱ་བར་
ནུས་པ་མ་ཡིན་ནོ། །ཕྱོགས་གཉིས་པ་བཀའ་ཟིན་ཏོ། །ཕྱོགས་མཐའ་མ་གཉིས་བཀག་པ་ནི་ལུས་རྣམ་པར་
གཞག་པའི་སྐབས་སུ་རྟོགས་པར་བྱའོ། །
འཐད་པའི་ཕྱོགས་གང་ཞེ་ན། ཐེག་པ་གསུམ་གྱི་མངོན་རྟོགས་མཐའ་དག་འདིར་བསྟོད་བྱའི་ཡུམ་
ཡིན་ཏེ། སྔར་བཤད་པའི་འཕགས་པའི་ལུང་དེ་དག་དང་། འདི་ལས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་
ཐམས་ཅད་མཁྱེན་པ་ཉིད་གསུམ་གྱི་བདག་ཉིད་ཞེས་བྱ་བ་དང་། བརྒྱད་པོ་དག་ཀྱང་ཤེས་རབ་ཀྱི་ཕ་རོལ་
ཏུ་ཕྱིན་པ་ཡིན་ཞིང་ཞེས་བྱ་བའི་དོན་དང་། ཐམས་ཅད་མཁྱེན་པ་ཉིད་གསུམ་གྱིས་མངོན་པར་རྟོགས་པ་
མཐའ་དག་བསྡུས་ཞེས་བྱ་བ་དང་། དེའི་ཤེས་བྱེད་དུ། ཐམས་ཅད་ཤེས་པ་ཉིད་ནི་ཉན་ཐོས་དང་རང་
སངས་རྒྱས་རྣམས་ཀྱི་ཡིན་ནོ་ཞེས་བྱ་བ་ལ་སོགས་པ་འབྱུང་བའི་ཕྱིར་རོ། །
ཀླན་ཀ་སྤང་བ་ནི། དེ་ལྟ་ན་ཡང་དམན་པ་ཡིན་པས་ཕྱག་ཡུལ་དུ་མི་རུང་བའི་ཀླན་ཀ་མེད་དེ། མདོ་
སྡེ་རྣམས་ལས་སངས་རྒྱས་ཀྱིས་ཀྱང་འཕགས་པའི་ཚོགས་ཐམས་ཅད་ལ་ཕྱག་འཚལ་ལོ། །ཞེས་བྱ་བ་དུ་མ་
ཞིག་སྣང་བའི་ཕྱིར་རོ། །འོ་ན་ཉི་སྣང་ལས། འཕགས་པའི་གང་ཟག་ཐམས་ཅད་ཀྱི་དབང་དུ་མཛད་ནས་
ཞེས་འབྱུང་བའི་ཕྱིར་མོས་སྤྱོད་ན་བསྟོད་ཡུམ་འདི་ཡོད་པར་འགལ་ལོ་ཞེ་ན། དེ་ནི་འདི་ལྟར་ཤེས་རབ་ཀྱི་
ཕ་རོལ་ཏུ་འགྲོ་བ་འདི་འཕགས་པ་བཞི་ཆར་གྱི་ཡུམ་ཡིན་ཀྱང་གཞན་གྱི་མིང་གིས་མི་བརྗོད་པར་འགའ་
ཞིག་ཏུ་རྒྱལ་བའི་ཡུམ་ཞེས་པ་ལྟར་སྲས་ཀྱི་གཙོ་བོ་བརྗོད་པར་འདོད་པ་ཡིན་གྱི་མོས་སྤྱོད་པ་འགོག་པ་ནི་
མ་ཡིན་ཏེ། གཞན་དུ་ན་ཉི་སྣང་ལས། འཕགས་པའི་གང་ཟག་ཐམས་ཅད་ཀྱི་དབང་དུ་མཛད་ནས་ཐམས་
ཅད་མཁྱེན་པ་ཉིད་གསུམ་གྱི་རྣམ་པ་རྣམས་བསྡུས་པར་འགྱུར་བ་ཡིན་ཏེ། ཞེས་འབྱུང་བས་ཀྱང་ཕྱོགས་སོ་
བདུན་སོགས་ཐམས་ཅད་སོ་སྐྱེའི་རྟོག་པར་འགྱུར་བའི་ཕྱིར་རོ། །ཅིས་ཏེ་ཡང་ཉན་རང་གང་གི་གཞི་ཤེས་
ནི༑ ཕྱག་གི་ཡུལ་དུ་མི་འཐད་དེ། ཤེར་ཕྱིན་ནི་མ་ཡིན་པའི་ཕྱིར་རོ་ཞེ་ན། དེ་ནི་འཕགས་པ་ལྟར་ན། བདག་
མེད་རྟོགས་པའི་ཡེ་ཤེས་ཡིན་པས་ཤེར་ཕྱིན་ཡིན་ལ། སློབ་དཔོན་ལྟར་ན་ཡང་མུ་མཐར་ཕྱིན་པ་མ་ཡིན་
རང་
-101-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཡང་འགྲོ་བའི་དོན་ཡོད་པས་པཱ་ར་མི་ཏ་སམ་ག་ཏེ་མཚན་ཉིད་པ་ཡིན་ཏེ། གཞན་དུ་ན་ཀླན་ཀའི་ཕུང་པོ་དུ་
མ་འཇུག་གོ །ཞེས་འོག་ནས་འཆད་པར་འགྱུར་རོ། །རབ་ཀྱི་མུ་མཐར་ཕྱིན་པ་མ་ཡིན་པས་བསྟོད་ཡུལ་མ་
ཡིན་པར་འགྱུར་ན་ནི། བྱང་སེམས་ཀྱི་ལམ་ཤེས་ཀྱང་བསྟོད་ཡུལ་མ་ཡིན་པར་འགྱུར་རོ། །གལ་ཏེ་བཏགས་
པ་མ་ཡིན་པས་སྐྱོན་མེད་ན་ནི་ཉན་རང་གི་གཞི་ཤེས་ལ་ཡང་མཚུངས་ཏེ། དེ་དང་བདག་མེད་རྟོགས་པའི་
ཡེ་ཤེས་སུ་འདྲ་བའི་ཕྱིར་རོ། །འདིར་འགང་དག་ཉན་རང་གི་ལམ་རྣམས་ནི་ཤེར་ཕྱིན་གྱི་གཟུགས་བརྙན་
ཡིན་པས་བཏགས་པ་བ་ཙམ་དུ་ཡང་མི་རུང་སྟེ། དེ་དག་གིས་འབྲས་ཡུམ་མི་སྐྱེད་པས་འདོགས་པའི་རྒྱུ་
མཚན་མེད་པའི་ཕྱིར་རོ། །ཞེས་ཟེར་བ་རྣམ་པར་འཁྱམས་པ་ཡིན་ཏེ། གཞུང་ཤེར་ཕྱིན་ཡང་བཏགས་པ་བ་
མ་ཡིན་པར་འགྱུར་བ་དང་། གཞན་དུ་ན་མྱ་ངན་ལས་འདས་པ་ཞེས་བྱ་བ་ནི་དེ་བཞིན་གཤེགས་པའི་
ཐབས་ལགས་སོ། །ཞེས་པ་ལྟར་རྒྱུར་མི་འགལ་བ་དང་། འདྲ་བ་ཉིད་ཀྱང་འདོགས་པའི་རྒྱུ་མཚན་ཡིན་པ་
དང་། ཉན་རང་གི་གཞི་ཤེས་རྣམས་ཞེས་ཕ་རོལ་ཕྱིན་པ་ནི། ཞེས་བྱ་བའི་དབྱེ་བར་འཆད་པ་སོགས་དང་
འགལ་བའི་ཕྱིར་རོ། །གལ་ཏེ་བསྟོད་ཡུལ་གྱི་གཞི་ཤེས་འདི་ཉན་རང་གི་ཡིན་ན་སྐབས་གསུམ་པའི་བརྗོད་
བྱ་མ་ཡིན་པར་འགྱུར་ཏེ། དེར་ནི་གཞི་ཤེས་སྤྱིར་བཟུང་སྟེ་བསྟན་པའི་ཕྱིར་རོ་ཞེ་ན། ཁ་ཅིག་གྲགསནི་
སྐབས་དང་པོའི་བརྗོད་བྱའི་གཙོ་བོ་རྣམ་མཁྱེན་ཡིན་གྱི་སེམས་བསྐྱེད་སོགས་མ་ཡིན་པ་ལྟར། འདིར་ཡང་
མི་མཐུན་ཕྱོགས་ཀྱི་གཞི་ཤེས་ཉིད་བརྗོད་བྱའི་གཙོ་བོ་ཡིན་པས་འགལ་བ་མེད་དོ་སྙམ་དུ་སེམས་སོ། །དེ་ནི་
བབ་ཅོལ་ཡིན་ཏེ། གཉེན་པོ་གཞི་ཤེས་ནི་མི་མཐུན་ཚོགས་ཀྱི་གཞི་ཤེས་བསྟན་པ་ཙམ་གྱི་དོན་དུ་མ་ཡིན་གྱི་
ཉན་རང་གི་ས་ལས་ཤེས་པ་དང་། མཐོང་བས་བལྟས་ནས་འདའ་བའི་དོན་དུ་བསྒོམ་དགོས་པའི་རྣལ་
འབྱོར་གྱི་རིམ་པ་ཡིན་ཕྱིར་རོ། །དོན་གྱི་ལན་ནི། ཉན་རང་གི་བཞེད་དོན་སྒྲུབ་ཀྱང་། ཉན་རང་ཁོ་ནའི་ཡིན་
མི་དགོས་ཏེ། ཐར་ལམ་གྱི་ཉན་རང་གྲོལ་ཡང་དེ་ཁོ་ནའི་མ་ཡིན་པ་བཞིན་ནོ། །འོན་ཀྱང་ཉན་རང་མ་སྦྱར་
བའི་རྒྱུ་མཚན་མེད་དེ། མཁྱེན་པ་གསུམ་གྱི་ནང་ནས་གཞི་ཤེས་ཀྱི་ཐུན་མོང་མ་ཡིན་པའི་བྱེད་ལས་ནི་ཉན་
རང་ཉེར་ཞིར་ཁྲིད་པ་ཡིན་པའི་ཕྱིར་རོ། །དེ་རྣམས་ཀྱི་རྒལ་ལན་དང་པོ་བརྗོད་ཟིན་ཏོ། །
102-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
མཁྱེན་ཚུལ་གྱི་དོན་ནི་གལ་ཏེ་རང་འཕགས་པ་རྣམས་གཞི་ཐམས་ཅད་བདག་མེད་པར་མདུན་ལམ་
གྱིས་རྟོགས་ན། གཞི་ཐམས་ཅད་རྟོགས་སམ་མ་རྟོགས། དང་པོ་ལྟར་ན་གོང་མའི་ལས་འབྲས་སོགས་དང་
ཕྱི་ནང་གི་དངོས་པོ་ཚད་མེད་པ་ཐམས་ཅད་དངོས་སུ་རྟོགས་པས་རྣམ་མཁྱེན་དུ་འགྱུར་ལ། གཉིས་པ་ལྟར་
ན་དེ་བདག་མེད་པར་མངོན་སུམ་གྱིས་རྟོགས་པར་ཡང་མི་རུང་སྟེ། ལྷས་སྦྱིན་རྣ་ཆ་ཅན་དུ་མངོན་སུམ་དུ་
རྟོགས་པ་ལ་ལྷས་བྱིན་མངོན་སུམ་དུ་རྟོགས་དགོས་པ་བཞིན་ནོ་ཞེ་ན། གཞི་ཐམས་ཅད་མངོན་སུམ་དུ་
རྟོགས་པར་མི་འདོད་པས་སྐྱོན་དང་པོ་མེད་དོ། །འོ་ན་ཇི་ལྟར་ཞེ་ན། མཉམ་བཞག་ཏུ་ཇི་ཙམ་མངོན་སུམ་དུ་
གྱུར་པའི་གཞི་དེ་ཙམ་ཞིག་བདག་མེད་པར་མངོན་སུམ་དུ་སྣང་ལ། མཉམ་བཞག་དེས་རྗེས་ཐོབ་ཏུ་ཇི་ལྟར་
མྱོང་བ་འདི་ལྟར་འདམ་བུ་ཁོང་སྟོང་གི་རིགས་པས་གཞི་ཐམས་ཅད་བདག་མེད་པ་ཡིན་ནོ། །ཞེས་གཞི་མ་
ཡིན་པ་རྣམ་པར་བཅད་པ་རྟོག་པའི་ཡུལ་དུ་བདག་གིར་བྱས་ཏེ་བདག་མེད་པའི་རྣམ་གཅོད་དང་དབྱེར་
མེད་དུ་བསྲེ་བར་བྱེད་པའི་ངེས་པ་དེ་ལྟ་བུ་འདྲེན་པར་བྱེད་དེ། ལངས་ནས་ཀྱང་སོ་སོར་རྟོགས་པའི་ཤེས་
རབ་བདག་གིས་ཚུལ་བཞིན་ངེས་པར་བྱེད་དོ། །དེ་བཞིན་དུ་བྱང་སེམས་འཕགས་པས་ལམ་ཐམས་ཅད་
རང་བཞིན་མེད་པར་དངོས་སུ་རྟོགས་སོ་ཞེས་བྱ་བའི་ཚུལ་ལ་ཡང་སྦྱར་བར་བྱའོ། །དེའི་ཕྱིར་དཔེ་དེ་ནི་
ཕྱོགས་གཅིག་པ་ཡིན་པས་སྐྱོན་གཉིས་པ་མེད་དོ། །གལ་ཏེ་གཞི་ཤེས་ཀྱང་ལམ་ཤེས་དང་རྣམ་མཁྱེན་དུ་
འགྱུར་ཏེ། གཞིས་མ་བསྡུས་པའི་ལམ་དང་རྣམ་པ་མེད་པས་གཞི་ཐམས་ཅད་ཤེས་པ་ཉིད་ནི་དེ་དག་ཡིན་
པའི་ཕྱིར་ཞེ་ན། འདིར་གཞི་ཤེས་བྱ་བ་ནི་གཞི་བདག་མེད་པར་ཞེས་པ་ལ་བརྗོད་ལ། དེའི་ཚེ་ལམ་ཡང་་
འདུས་པ་ལམ་བདག་མེད་པར་ཤེས་པ་ལ་སྐབས་འདིའི་ལམ་ཤེས་ཤེས་མི་བརྗོད་དེ། ལམ་གསུམ་རང་་་་
བཞིན་མེད་པར་རྟོགས་པ་ལ་ཐ་སྙད་བྱས་པའི་ཕྱིར་རོ། །དེ་བཞིན་དུ་རྣམ་པ་ལ་ཡང་སྦྱར་བར་བྱའོ། །འོ་ན་
ནི་གཞི་མཐའ་དག་སྐྱེ་མེད་དུ་ཤེས་པ་ཞེས་བྱ་བ་དང་། རྣམ་པ་མཐའ་དག་སྐྱེ་མེད་དུ་ཤེས་པ་ཞེས་བྱ་བ་
འདི་ལ། བྱེ་བྲག་མེད་པར་འགྱུར་ཏེ། ཤེས་གཞི་དང་ཤེས་ཆོས་ལ་ཁྱད་པར་མེད་པའི་ཕྱིར་ཏེ། གཞི་ཡང་
ཆོས་ལ་བརྗོད་ལ་དེ་བཞིན་དུ་རྣམ་པའང་ཡིན་པའི་ཕྱིར་དང་། དེ་དག་གི་སྟེང་དུ་སྐྱེ་མེད་ཀྱི་ཁྱད་ཆོས་ཙམ་
-103



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཤེས་པར་བྱེད་པའི་ཕྱིར་རོ་ཞེ་ན། དེ་ནི་མ་ཡིན་ཏེ། འདིར་གཞི་ཤེས་བྱ་བ་ནི་ཆོས་ཅན་རགས་པའི་ཡུལ་དུ་
འཆར་བ་ཡིན་ལ་རྣམ་པ་ཞེས་བྱ་བ་ནི་དེའི་ཆོས་ཀྱི་བྱེ་བྲག་ཕྲ་བའི་ཡུལ་ལ་བརྗོད་པའི་ཕྱིར་རོ། །འདི་ལྟར་
གཞི་སྔོན་པོ་མངོན་སུམ་དུ་རྟོགས་པ་དང་། དེའི་ཁྱད་ཆོས་ཐམས་ཅད་རྟག་པ་ནི་མ་ཡིན་ཏེ། རྨ་བྱའི་་་་་་
མདོངས་གཅིག་པུའི་ཡང་། རྒྱུ་ཡི་རྣམ་པ་ཐམས་ཅད་ནི། །ཀུན་མཁྱེན་མིན་པས་ཤེས་བྱ་མིན། །ཞེས་འབྱུང་
བ་ལྟར་དངོས་པོ་གཅིག་གི་ཡང་རྒྱུས་བཞག་པའི་ཁྱད་ཆོས་དང་། དེ་ལས་གྲུབ་པ་ངོ་བོའི་ཁྱད་ཆོས་དང་
། །
དེས་འབྲས་བུ་འདི་དང་འདི་སྐྱེད་པའི་ཁྱད་ཆོས་ཐམས་ཅད་མངོན་སུམ་དུ་རྟོགས་ཏེ་འབྲས་བུ་རྣམ་མཁྱེན་
དུ་འགྱུར་བ་མ་ཡིན་ནམ་ཞེ་ན། འགྱུར་མོད། ཁོ་བོ་ཅག་ལ་ཆད་པ་ཅི་ཞིག་ཡོད་དེ། འདི་གཞི་དང་རྣམ་པ་
ཤེས་པའི་བྱེ་བྲག་བརྗོད་པ་ལ་གཞི་སྔོན་པོ་ལྟ་བུ་གཅིག་གི་སྟེང་དུ་རྣམ་པ་མ་ལུས་པ་མངོན་སུམ་དུ་མཁྱེན་
པ་ལ་རྣམ་མཁྱེན་ཡིན་པས་ཁྱབ། སྔོན་པོ་ཙམ་ཤེས་ཀྱང་མ་ཡིན་ཞེས་བྱ་བ་འདི་ཉིད་ཀྱི་ཁྱད་པར་འགྲུབ་
པའི་ཕྱིར་རོ། །གཞན་ཡང་གཞི་ཐམས་ཅད་མངོན་སུམ་དུ་ཤེས་པས་གཉེན་པོའམ། མི་མཐུན་ཕྱོགས་ཀྱི་
གཞི་ཤེས་བརྗོད་པ་མ་ཡིན་གི་གཞི་གང་ཟག་གམ། ཆོས་ཀྱི་བདག་མེད་པར་ཤེས་པའི་མཁྱེན་པ་ཡིན་ཙམ་
ལ་བརྗོད་ལ། འབྲས་བུ་རྣམ་མཁྱེན་གྱི་རྣམ་པ་མཁྱེན་པ་ནི་འབྲས་བུ་རྣམ་མཁྱེན་ཞེས་བྱའོ། །གལ་ཏེ་གཞི་
ཐམས་ཅད་མངོན་སུམ་དུ་རྟགས་མཚན་མའི་ཆོས་མ་ལུས་པ་མངོན་སུམ་དུ་ཐུགས་སུ་ཆུད་པ་ལ་བྱ་བའི་
ཕྱིར་རོ། །དེ་ལ་མདོར་བསྡུས་པ་ནི་འདི་ཡིན་ནོ། །གཞི་ཤེས་དང་རྣམ་མཁྱེན་ཤེས་བྱའི་ཡུལ་མི་འདྲ་བ་དང་།
ཤེས་བྱེད་ཀྱི་བློ་མི་འདྲ་བ་ཡིན་ནོ། །ཤེས་བྱའི་ཡུལ་མི་འདྲ་སྟེ་གཞི་ནི་ཆོས་ཅན་རགས་པ་དང་། རྣམ་པ་ནི་
ཆོས་ཕྲ་ཞིབ་ལ་སྦྱར་བའི་ཕྱིར་རོ། །ཤེས་བྱེད་ཀྱི་བློ་མི་འདྲ་སྟེ། གཞི་ཤེས་ནི་གཞི་ཤེས་ཙམ་དང་། གཞི་
བདེན་མེད་དུ་ཤེས་པ་ལ་མི་བརྗོད་ཀྱི། གཞི་བདག་མེད་པར་ཤེས་པ་ལ་བརྗོད་པའི་ཕྱིར་དང་། རྣམ་མཁྱེན་
ནི་རྣམ་པ་ཤེས་ཙམ་དང་། རྣམ་པ་བདག་མེད་དུ་ཤེས་པ་ལ་མི་བརྗོད་ཀྱི། རྣམ་པ་བདེན་མེད་དུ་ཤེས་པ་ལ་
བརྗོད་པའི་ཕྱིར་རོ། །རྒལ་ལན་གཉིས་པ་བཤད་ཟིན་ཏོ། ། །
དོན་གྲུབ་ཀྱི་ཚུལ་ནི། འོ་ན་མཁྱེན་པ་གཞན་གཉིས་ཀྱིས་ཀྱང་ཉེར་ཞི་འགྲུབ་པ་མ་ཡིན་ནམ། ཇི་
-14-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ལྟར་ན་གཞི་ཞེས་ཉིད་ལ་སྦྱོར་རོ། །དེ་བཞིན་དུ་མཁྱེན་པ་གཞན་གཉིས་ཀྱིས་ཀྱང་འགྲོ་དོན་སྒྲུབ་པ་མ་ཡིན་
ནམ། ཇི་ལྟར་ན། ལམ་ཤེས་ཉིད་ལ་སྦྱོར། དེ་བཞིན་དུ་མཁྱེན་པ་གཞན་གཉིས་ཀྱིས་ཀྱང་ཆོས་འཁོར་
བསྐོར་བ་མ་ཡིན་ནམ། ཇི་ལྟར་ན་རྣམ་མཁྱེན་ཉིད་ལ་སྦྱོར་ཞེ་ན། བདེན་མོད་ཀྱི་འོན་ཀྱང་གཞི་ཤེས་ནི་ཉེར་
ཞི་སྒྲུབ་པ་ལ་གཙོ་བའི་ཕྱིར་ཏེ་གཞི་ཤེས་ཡོད་ན་མཁྱེན་པ་གཞན་མེད་ཀྱང་ཉེར་ཞི་འགྲུབ་ལ། གཞི་ཤེས་
མེད་ན་ཉེར་ཞི་མི་འགྲུབ་པའི་ཕྱིར་རོ། ། དེ་བཞིན་དུ་ལམ་ཤེས་ནི་འགྲོ་དོན་སྒྲུབ་པ་ལ་གཙོ་བའི་ཕྱིར་ཏེ་
ལམ་ཤེས་ཡོད་ན་རྣམ་མཁྱེན་མེད་ཀྱང་འགྲོ་དོན་འགྲུབ་ལ། ལམ་ཤེས་མེད་ན་འགྲོ་དོན་མི་འགྲུབ་པའི་
ཕྱིར་རོ། ། རྣམ་མཁྱེན་ཆོས་འཁོར་མ་ལུས་པར་བསྐོར་བ་ལ་གཙོ་བོ་ཡིན་ཏེ། རྣམ་མཁྱེན་གྱིས་ཆོས་ཀྱི་
འཁོར་ལོ་མ་ལུས་པར་བསྐོར་ནུས་ལ། རྣམ་མཁྱེན་མེད་ན་མཁྱེན་པ་གཞན་གཉིས་ཡོད་ཀྱང་ཆོས་འཁོར་ལོ་
མ་ལུས་པ་བསྐོར་མི་ནུས་པའི་ཕྱིར་རོ། ། ཞེས་བྱ་བའི་ལན་ཞིག་ཀྱང་མཐོང་མོད་ཀྱི། རྣམ་པ་གཅིག་ཏུ་ན་
འདི་ལྟར་ཡིན་ཏེ། འདིར་གང་ཡང་རུང་བ་ཞིག་གཞི་ཤེས་ཀྱི་ཉེར་ཞིར་ཁྲིད་ཅེས་བརྗོད་པ་ལ་ཡིན་གྱི་ཉན་
རང་ཉེར་ཞིར་ཁྲིད་ཅེས་བརྗོད་པ་ཡིན་ལ། གཞི་ཤེས་མ་གཏོགས་པས་ཉན་རང་ཉེར་ཞིར་ཁྲིད་ནུས་པ་མ་
ཡིན་ནོ། ། ཉན་རང་གི་རྒྱུད་ལ་མཁྱེན་པ་གཞན་གཉིས་མེད་པའི་ཕྱིར། དེ་བཞིན་དུ་གང་ཡང་རུང་བ་ཞིག་
ལམ་ཤེས་ཀྱིས་འགྲོ་དོན་སྒྲུབ་ཅེས་བརྗོད་པ་མིན་གྱི། བྱང་སེམས་ལམ་ཤེས་ཀྱིས་འགྲོ་དོན་སྒྲུབ་ཅེས་
བརྗོད་པ་ཡིན་ལ། ལམ་ཤེས་མ་གཏོགས་པས་བྱང་སེམས་འགྲོ་དོན་སྒྲུབ་པར་ངེས་པ་ཡིན་ཏེ། བྱང་སེམས་
ཀྱི་རྒྱུད་ལ་འབྲས་བུ་རྣམ་མཁྱེན་མེད་པའི་ཕྱིར་རོ།། དེ་བཞིན་དུ་འབྲས་བུ་རྣམ་མཁྱེན་མ་གཏོགས་པས་
ཆོས་ཀྱི་འཁོར་ལོ་མ་ལུས་པ་བསྐོར་བར་མི་ནུས་པས་དེ་ལ་ནི་བརྩད་དུ་མེད་དོ། ། རྒལ་ལན་གསུམ་པ་
བཤད་ཟིན་ཏོ། །
ཡུམ་སྲས་ཀྱི་ཚུལ་ནི། གལ་ཏེ་ཡུམ་སྲས་དག་རྒྱུ་འབྲས་སྔ་ཕྱི་མ་རིགས་ལ། མཁྱེན་གསུམ་ཐོབ་པ་ན་
སྲས་བཞིར་མ་གྱུར་པ་མེད་པས་སྲས་སུ་མི་རུང་ངོ་ཞེ་ན། འདི་ལ་གསུམ་སྟེ། མི་འཐད་པའི་ཕྱོགས་དང་།
འཐད་པའི་ཕྱོགས་དང་། ཀླན་ཀ་སྤང་བའོ། ། དང་པོ་ནི། སྔ་རབས་པ་ཁ་ཅིག་འཐེན་རེ། རྣམ་པ་ཐམས་ཅད་
- (05-



བདེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མཁྱེན་པ་ཉིད་བརྙེས་པས་དེ་བཞིན་གཤེགས་པའི་གྲངས་སུ་འགྲོའོ་ཞེས་བྱ་བ་དང་། འགྲེལ་པ་དེ་ཉིད་
ལས་ཀྱང་། སངས་རྒྱས་སུ་བྱེད་པའི་ཆོས་ཀྱི་མཚན་ཉིད་རྣམ་པ་ཐམས་ཅད་མཁྱེན་པ་ཉིད་ཅེས་བྱ་བ་ལ་
སོགས་པ་འབྱུང་བའི་ཕྱིར་རྣམ་པར་གཞག་བྱ་དང་། འཇོག་བྱེད་ཀྱི་ཡུམ་སྲས་ཡིན་ནོ་ཞེས་ཟེར་རོ། ། ཁ་
ཅིག་ཐུན་རེ། དེ་ནི་མི་འཐད་དེ། ཆོས་མཆོག་མན་ཆད་ཀྱི་གཞི་ཤེས་དང་ལམ་ཤེས་རྗེས་མཐུན་པ་ནི་ཉན་
ཐོས་དང་བྱང་སེམས་འཕགས་པའི་སྐད་ཅིག་མ་དང་པོའི་སྐྱེད་པའི་ཡུམ་ཡིན་ལ། དེའི་རྗེས་ནས་མཁྱེན་པ་
སྐད་ཅིག་སྔ་མ་རྣམས་འཕགས་པའི་སྐད་ཅིག་ཕྱི་མའི་ཡུམ་ཡིན་ཞིང༌། རྣམ་མཁྱེན་རྗེས་མཐུན་པ་རྒྱུན་
མཐའི་ཡེ་ཤེས་ནི་སངས་རྒྱས་སྐད་ཅིག་དང་པོའི་སྐྱེད་པའི་ཡུམ་ཡིན་ལ། དེ་རྗེས་ནས་རྣམ་མཁྱེན་སྐད་ཅིག་
སྔ་མ་རྣམས་སངས་རྒྱས་སྐད་ཅིག་ཕྱི་མའི་སྐྱེད་པའི་ཡུམ་ཡིན་པས་མཁྱེན་པ་དེ་དང་དེ་ཐོབ་པ་ནས་་་་་་་
འཕགས་པ་དེ་དང་དེར་འགྱུར་བའི་སྐྱོན་མེད་ལ། གསོ་བ་དང་། ཕན་འདོགས་པའི་ཡུམ་སྲས་ནི་སྔ་ཕྱིར་
རིགས་པ་མ་ཡིན་ནོ་ཞེས་ཟེར་རོ། ། འགའ་ཞིག་གཞོནནི་སངས་རྒྱས་སྔ་མ་སྔ་མའི་ཐུགས་རྒྱུད་ཀྱི་ཤེར་ཕྱིན་
རྣམས་དེའི་འཕྲིན་ལས་འབྱུང་བའི་འཕགས་པ་ཕྱི་མ་རྣམས་སྐྲུན་པར་བྱེད་པའི་ཡུམ་ཡིན་པས་ཡུམ་སྲས་་་་
དག་གི་རྒྱུད་ཐ་དད་པ་དང་སྔ་ཕྱིར་འགྱུར་བའི་བསྐྱེད་བྱ་སྐྱེད་བྱེད་མཚན་ཉིད་པ་ཡིན་པས་མ་གྲུབ་པའི་
ལན་འདོན་པར་བྱེད་དོ། ། ལ་ལ་བློན་རེ། འདིར་ཡུམ་སྲས་སུ་བཞག་པ་ནི་མ་དང་བུ་ལྟར་ངོ་བོ་བསྐྱེད་པས་
འཇོག་པ་མ་ཡིན་གྱི་ཕན་འདོགས་པ་ལ་མའོ་ཞེས་བརྗོད་པ་ལྟར་མཐར་ཐུག་གི་བཞེད་དོན་རྣམ་པ་གསུམ་
རྫོགས་པར་སྣང་བ་དང་། ཡུམ་འདིས་སྲས་དེ་དག་ལ་གནས་སྐབས་ཀྱི་བཞེད་པ་ཟག་མེད་ཀྱི་ཕུང་པོ་མ་
སྐྱེས་པ་སྐྱེད་པར་བྱེད་པ་དང་། སྐྱེས་ཟིན་གནས་པར་བྱེད་པའི་ཕྱིར་ཡང་ཡུམ་ཡིན་ཏེ། མཐར་ཐུག་གི་
འདོད་པ་རྫོགས་པ་ལ་གནས་སྐབས་སུ་བསྐྱེད་པ་དང་གསོ་བ་སྔོན་དུ་འགྲོ་དགོས་པའི་ཕྱིར་རོ་ཞེས་ཟོར་་་
རོ༑ ༑དེ་ལ་རེ་ཞིག་དང་པོ་མི་འཐད་དེ། ཡུམ་སྲས་དེ་དག་རྣམ་པར་གཞག་འཇོག་ཏུ་མི་འཐད་པ་དང༌།
འཐད་ཀྱང་རྣམ་པར་གཞག་འཇོག་ཡིན་པས་ཡུམ་སྲས་སུ་སྒྲུབ་མི་ནུས་པའི་ཕྱིར་རོ།། དེ་ལ་རེ་ཞིག་རྣམ་
པར་གཞག་འཇོག་མ་ཡིན་ཏེ། མཁྱེན་པ་ལྡན་པ་ནི་ཡུམ་མིན་གྱི་སྲས་ཀྱི་སྟེང་དུ་འགྲོ་བའི་ཕྱིར་རོ། ། ཕྱོགས་
མ[6-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། (༣༣
གཉིས་པའང་མི་འཐད་དེ། དེ་དག་གི་མཁྱེན་པ་རྗེས་མཐུན་པ་ཙམ་དུ་འཇོག་པ་ལ་སྒྲུབ་བྱེད་པ་དང་།
མཁྱེན་གསུམ་རིམ་པ་ལྟར་སྲས་གསུམ་གྱི་སྐྱེད་ཡུམ་དུ་འཇོག་པའི་སྐབས་སུ་བྱང་སེམས་ཀྱི་ལམ་ཤེས་་་་་
མཚན་ཉིད་པ་ཁོ་ན་སངས་རྒྱས་ཀྱི་ཡུམ་དུ་འཇོག་པ་མ་འབྲེལ་བའི་ཕྱིར་རོ། །གསུམ་པ་ནི་བཀག་ཟིན་ཏོ། །
བཞི་པ་ཡང་མི་འཐད་དེ། འཇིག་རྟེན་སྟོན་པ་རྒྱལ་བ་རྣམས་ཀྱི་སྐྱེད་ཡུམ་ཞེས་པ་དང་། ཤེས་རབ་ཀྱི་ཕ་
རོལ་ཏུ་ཕྱིན་པ་ཐམས་ཅད་མཁྱེན་པ་ཉིད་གསུམ་གྱི་བདག་ཉིད་ཚུལ་གསུམ་པ་ཅན་སངས་རྒྱས་ལ་སོགས་
པ་སྐྲུན་པར་མཛད་ཅེས་འབྱུང་བས་སྐྱེད་པའི་ཡུམ་ཀྱང་བཞེད་པའི་ཕྱིར། གཞན་དུ་ན། གསོ་དང་སྐྱེད་པར་
བྱེད་པ་ལ། །བརྩེ་བའི་བདག་ཉིད་ཅན་ཁྱོད་ལགས། །ཞེས་བཤད་པ་དང་འགལ་བ་དང་། རྣམ་མཁྱེན་གྱིས་
སངས་རྒྱས་དང་པོའི་མཐར་ཐུག་གི་བཞེད་པ་རྫོགས་པར་བསྒྲུབས་པས་ན་སྐབས་སུ་ཟག་མེད་ཀྱི་ཕུང་པོ་
མ་སྐྱེས་པ་བསྐྱེད་པར་འགྱུར་བ། དེ་ལྟ་ན་ཡང་རྣམ་མཁྱེན་ནི་སངས་རྒྱས་དང་པོའི་མངོན་རྟོགས་ཡིན་པས་
དེ་དང་དུས་མཉམ་ཞེས་ཁས་བླངས་པ་དང་འགལ་བ་དང་། དོན་གྱི་རྣམ་མཁྱེན་མ་ཡིན་པ་ཞིག་སངས་རྒྱས་
ཀྱི་མ་སྐྱེས་པ་སྐྱེད་བྱེད་ཀྱི་ཡུམ་དུ་ཁས་བླངས་པས་བྱང་སེམས་ཀྱི་ཡུམ་དུ་མ་འབྲེལ་ཞེས་གཞན་ལ་སྨྲས་
པའི་ཉེས་པས་རེག་པར་འགྱུར་བའི་ཕྱིར་རོ། །
འཐད་པའི་ཕྱོགས་གང་ཞེ་ན། འདིར་ཡུམ་ནི་རྣམ་པ་གསུམ་སྟེ། སྐྱེད་པའི་ཡུམ་དང་། གསོ་བའི་ཡུམ་
དང༌། ཕན་འདོགས་པའི་ཡུམ་མོ། །དང་པོ་ནི། ལམ་དུས་ཀྱི་གཞི་ཤེས་དང་། ལམ་ཤེས་སྔ་མ་སྔ་མ་རྣམས་ནི་
ཉན་རང་དང་བྱང་སེམས་ཕྱི་མ་ཕྱི་མ་རྣམས་ཀྱི་སྐྱེད་པའི་ཡུམ་ཡིན་ལ། འབྲས་དུས་ཀྱི་རྣམ་མཁྱེན་སྐད་
ཅིག་སྔ་མ་སྔ་མ་རྣམས་ནི་སངས་རྒྱས་སྐད་ཅིག་ཕྱི་མ་ཕྱི་མ་རྣམས་ཀྱིས་སྐྱེད་པའི་ཡུམ་ཡིན་ནོ།། འོ་ན་
ཚོགས་ལམ་སྐད་ཅིག་དང་པོ་བ་དང་། སངས་རྒྱས་སྐད་ཅིག་དང་པོའི་སྐྱེད་པའི་ཡུམ་གང་ཞེ་ན། ཚོགས་
ལམ་སྐད་ཅིག་དང་པོ་དག་ལ་ནི་སྐྱེ་བྱེད་ཀྱི་ཡུམ་མེད་དེ། དེའི་རྗེས་སུ་ཡུམ་སྐྱེས་ནས་སྐྱེད་སྲས་བཞག་
དགོས་པའི་ཕྱིར་རོ། །དེའང་འདིར་ལྟར་མཁྱེན་གསུམ་གྱི་རྟོགས་པ་རྒྱུད་ལ་མ་སྐྱེས་པར་མི་འགྲུབ་ལ། དེ་ནི་
སེམས་བསྐྱེད་པ་ཙམ་གྱིས་མི་འགྲུབ་པའི་ཕྱིར་དང་། སེམས་དང་པོ་བསྐྱེད་པ་ཉིད་ནས་ཚོགས་ལམ་པར་
་་་་
cr
-07-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར། །
འཇོག་པའི་ཕྱིར་རོ། ། གང་ཟག་དེས་ཆོས་བསྟན་ནས་བྱུང་བ་ཙམ་ལ་ཡུམ་སྲས་མཚན་ཉིད་པ་འདོད་པ་
ལྟར་ན་ནི་སྒྲོ་འདོགས་དང་སྐུར་འདེབས་གཉིས་ལས་མ་འདས་ཏེ། སངས་རྒྱས་བྱང་ཆུབ་སེམས་དཔའ་
ལས་འཁྲུངས་ཤིང་
། ། ཞེས་འབྱུང་བ་ལྟར་བྱང་སེམས་ཀྱི་ཆོས་བསྟན་པ་ལས་སངས་རྒྱས་འབྱུང་ཞིང་དེ་
ལས་ཀྱང་ཆོས་འཁོར་བསྐོར་བའི་བཞེད་དོན་འགྲུབ་པར་འགྱུར་བས་བྱང་སེམས་ཀྱང་སངས་རྒྱས་ཀྱི་ཡུམ་
དུ་འགྱུར་བ་དང་། སངས་རྒྱས་དང་སངས་རྒྱས་ཀྱི་ཐུགས་རྒྱུད་ཀྱི་རྣམ་མཁྱེན་ལྟ་བུ་བཞེད་དོན་སྒྲུབ་པའི་
ཡུམ་ཡིན་པ་བཀག་པར་འགྱུར་བའི་ཕྱིར་རོ། ། དེས་ན་ཤེས་རབ་ཀྱི་ཕ་རོལ་ཏུ་ཕྱིན་པ་མ་དང༌། སངས་རྒྱས་
ཡབ་ཏུ་བརྗོད་པའི་ཕ་མའི་དོན་མ་ཤེས་པ་ཡིན་ནོ།། འདི་ལྟར་ཕ་ནི་འཕེན་པར་བྱེད་པ་ཡིན་ལ། མ་ནི་
འཛིན་པར་བྱེད་པ་ཡིན་ཏེ། སངས་རྒྱས་ཀྱིས་བསྟན་ཀྱང་སྲས་དེ་དག་འགྲུབ་པའི་ངེས་པ་མེད་ལ། རང་གི་
ཉམས་ལེན་གྱི་མཁྱེན་པ་གསུམ་ཡོད་ན་ནི་སྲས་དེ་དང་དེ་དག་ངེས་པར་འགྲུབ་པའི་ཕྱིར་རོ། ། དྲི་བ་གཉིས་
པ་ལྟར་ན། རྣམ་པ་ཐམས་ཅད་མཁྱེན་པ་ཉིད་ནི་གསུམ་སྟེ་ཡུལ་ཆའི་རྣམ་མཁྱེན་དང་། སྦྱོར་བའི་རྣམ་
མཁྱེན་དང་། འབྲས་བུའི་རྣམ་མཁྱེན་ནོ། ། བར་པ་ཡང་རྣམ་མཁྱེན་མཚན་ཉིད་པ་ཡིན་ཏེ། བཏགས་པར་
སྟོན་པའི་གཞུང་རྣམ་དག་ཅུང་ཟད་ཀྱང་མེད་པའི་ཕྱིར་དང༌། གཅིག་དང་དུ་མའི་ངོ་བོ་ཉིད་དང་བྲལ་བའི་
ཕྱིར་ཞེས་བྱ་བ་ལ་སོགས་པའི་ཚད་མས་རྣམ་པ་སྐྱེ་བ་མེད་པར་ཡོངས་སུ་ཤེས་པ་ཚིགས་སུ་བཅད་པའི་་་་་
དོན་གྱི་མཚན་ཉིད་ཀྱི་ཡུམ་ལ་གནོད་པ་མ་མཐོང་བས། རྣམ་མཁྱེན་གྱིས་སྲས་སངས་རྒྱས་སྐྲུན་ཞེས་དང་།
རྣམ་མཁྱེན་གྱི་རྣམ་པ་དང༌། སྦྱོར་བ་དང་། མིང་དེ་དག་བཤད་པ་དང་། རྣམ་པ་ཐམས་ཅད་མཁྱེན་པའི་
སྦྱོར་ལམ་དང་། མཐོང་ལམ་དང་། སྒོམ་ལམ་དང་ཞེས་དང་། ལམ་མཁྱེན་པའི་གསུམ་དང་། གཞི་མཁྱེན་
པའི་གསུམ་གྱི་ལམ་གསུམ་མི་ཟློས་པར་བཤད་པ་དང༌། རྣམ་ཀུན་ནི་མཁྱེན་གསུམ་གྱི་སྦྱོར་བའོ། ། རྩེ་མོ་ནི་
མཁྱེན་གསུམ་གྱི་རབ་ཀྱི་གནས་སྐབས་སོ།། མཐར་གྱིས་པ་ནི་མཁྱེན་གསུམ་གྱི་གོ་རིམ་གྱི་གནས་སྐབས་
སོ༑ ༑སྐད་ཅིག་མ་ནི་མཁྱེན་གསུམ་གྱི་མཐར་ཐུག་པའི་གནས་སྐབས་སོ། །ཆོས་སྐུ་ནི་མཁྱེན་གསུམ་གྱི་རྣམ་
སྨིན་ནོ། ། ཞེས་བྱ་བ་འབྱུང་བའི་ཕྱིར་དང་
། བྱང་སེམས་ཀྱི་རྣམ་པ་ཐམས་ཅད་མཁྱེན་པ་དང་ལམ་ཤེས་ཐ་
-108-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དད་མེད་ན། རྣམ་པ་ཐ་དད་སྦྱོར་བ་ཐ་དད། མཚན་ཉིད་ཐ་དད། རབ་ཀྱི་སྐབས་སུ་ཐ་དད། གོ་རིམ་ཀྱི་
སྐབས་སུ་ཐ་དད། མཐའི་སྐབས་སུ་ཐ་དད། ཆོས་སྐུའི་སྐབས་སུ་ཐ་དད་གསུམ་གསུམ་དུ་ཕྱེ་བ་རྣམས་སྒྲ་སྤྱི་
ལ་རེ་བར་འགྱུར་བའི་ཕྱིར་རོ། །དེས་ན་སངས་རྒྱས་སྐད་ཅིག་དང་པོ་མ་སྐྱེས་པ་སྐྱེད་པར་བྱེད་པའི་ཡུམ་ནི་
སྦྱོར་བའི་སྐབས་སུ་རྣམ་པ་སྐྱེ་མེད་ཀྱི་རྟོགས་པ་གོམས་པ་དེ་ཉིད་ཡིན་ནོ་ཞེས་བྱ་བ་འདི་ནི་སངས་རྒྱས་་་་་
མཐུ་ལས་ཤེས་རབ་ཀྱི་ཕ་རོལ་ཏུ་ཕྱིན་པའི་བདུད་རྩིས་བློའི་བུམ་པ་རྣམ་པར་གང་བ་མཁས་པའི་མཁས་པ་
འཇིགས་མེད་གྲགས་པ་ཁོ་བོས་ཡུན་རིང་མོ་ནས་རྙེད་དོ། ། འདི་ལ་ཡང་ཕྲག་དོག་གི་མཚོན་གྱིས་ཤེས་རབ་
ཀྱི་མིག་བྲལ་ཞིང་ང་རྒྱལ་མངོན་པར་ལྡང་བའི་དུག་གིས་ཡིད་གང་བ་རྣམས་སྙིང་ཚལ་པ་བརྒྱར་ལྷགས་་་་
པར་འགྱུར་མོད། ཤེས་ལྡན་གཟུ་བོར་གནས་པ་དོན་དུ་གཉེར་བ་རྣམས་ཀྱིས་རྒྱལ་བའི་བཀའ་ལྟར་ན། རྗེ་
བཙུན་གྱི་གསུང་ལྟར་དང་། སློབ་དཔོན་གྱི་འགྲེལ་པ་ལྟར་རབ་ཏུ་དགའ་བའི་སེམས་ཀྱིས་གཅེས་སྤྲས་སུ་
བྱ་བ་ཡིན་ནོ། །
གཉིས་པ་གསོ་བའི་ཡུམ་ནི། འདུན་པ་ཁྱད་པར་ཅན་དང་མཚུངས་ལྡན་གྱི་ཤེར་ཕྱིན་སྔ་ཕྱི་རྣམས་
ཀྱི་སྲས་དེ་རྣམས་གོང་ནས་གོང་དུ་ཁྱད་པར་དུ་འགྱུར་བར་བྱེད་པ་ཡིན་ནོ། ། གསུམ་པ་ནི། དེ་ལྟ་བུའི་ཤེར་
ཕྱིན་སྔ་ཕྱི་རྣམས་ཀྱིས་སྲས་དེ་དག་གི་བཞེད་དོན་རྣམས་སྒྲུབ་པར་བྱེད་པ་ཡིན་ནོ།། དེ་ལ་སློབ་དཔོན་ནི།
རྩ་བའི་སྒྲ་ཇི་བཞིན་ལ་མི་ཞེན་པར་མདོ་དང་བསྟན་བཅོས་སྤྱི་དང་སྦྱར་ཏེ་རྗེ་བཙུན་གྱི་དགོངས་པ་ལེགས་
པར་བརྟགས་ནས་འཆད་དེ། འདིར་ཡང་རྩ་བའི་སྒྲས་ཟིན་ལ་ཕན་འདོགས་པའི་ཡུམ་ལས་མ་བསྟན་ཀྱང་
དགོས་དོན་དུ་སངས་རྒྱས་ལ་སོགས་སྐྲུན་ཞེས་བྱ་བའི་ཚིག་སྦྱར་ནས་སྐྱེད་པའི་ཡུམ་བསྟན་ཏེ་བཞེད་དོན་
དག་བསྒྲུབས་ན་གསོ་བའི་མ་དོན་གྱིས་འགྲུབ་པར་དགོངས་ནས་འདི་ཉིད་མི་འཆད་པར་ཚིག་དོན་དུ་་་
བཞེད་དོན་སྒྲུབ་པའི་ཡུམ་འཆད་པར་མཛད་ལ། སྐྲུན་པའི་མ་དེ་དག་ཀྱང་ཁྱད་པར་ཅན་ཉིད་ཡིན་མི་
དགོས་ཞེས་བསྟན་པའི་ཕྱིར་ཡང་གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར་ཞེས་བྱ་བ་ལ་སོགས་་་་
པའི་ཚད་མས་གཞི་དང་ལམ་དང་རྣམ་པ་སྐྱེ་བ་མེད་པར་ཡོངས་སུ་ཤེས་པའི་ཡུམ་ལ་ཞེས་སྨོས་པར་མཛད་
- 09-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དེ༑ གནས་སྐབས་ཐམས་ཅད་དུ་མཁྱེན་གསུམ་རྗེས་སུ་འགྲོ་བར་ཡང་རྟོགས་པར་བྱ་བའི་ཕྱིར་རོ། །དེ་ལྟར་
ན་ཡུམ་དང་པོ་འགྲེལ་པ་དང་། གཉིས་པ་ནི་གཞན་ནས་དང་། གསུམ་པ་ནི་རྩ་བས་དངོས་སུ་བསྟན་པ་ཡིན་
ནོ༑ ༑ཞེས་ཁོང་དུ་ཆུད་པར་བྱའོ། །
ཀླན་ཀ་སྤང་བ་ནི། ཅི་བཞེད་དོན་སྒྲུབ་པ་ཙམ་ལ་ཡུམ་དུ་གྲགས་པ་ནི་མེད་དེ། ཧ་ཅང་ཐལ་བར་
འགྱུར་རོ་ཞེ་ན། འཇིག་རྟེན་ན་འགའ་ཞིག་བདག་ལ་ཕན་ཆེན་པོ་འདོགས་པ་དེ་ལ་འདི་ནི་བདག་གི་
མའོ། །ཞེས་བརྗོད་པ་མཐོང་སྟེ། དེའི་ཕྱིར་གྲགས་པ་ཧ་ཅང་ཐལ་བ་མེད་དོ། །མོས་སྤྱོད་ན་ཡང་ཡུམ་མཚན་
ཉིད་པ་ཡོད་ན། ཉི་སྣང་ལས། འཕགས་པའི་གང་ཟག་ཐམས་ཅད་ཀྱི་དབང་དུ་མཛད་ནས་ཞེས་འབྱུང་བ་
དང་འགལ་ལོ་ཞེ་ན་དེ་ནི་རྣམ་མཁྱེན་གྱི་རྣམ་པའི་སྐབས་ཀྱིས་སྤངས་ཟིན་ཏོ།། སྦྱོར་བའི་སྐབས་ན་རྣམ་
མཁྱེན་ཡོད་ན་ཆོས་འཁོར་བསྐོར་བའི་བཞེད་དོན་སྒྲུབ་པར་འགྱུར་རོ་ཞེ་ན། འོ་ན་ཉན་རང་མཐོང་ལམ་པ་
ལ་གཞི་ཤེས་ཡོད་ན། ཉེར་ཞིའི་བཞེད་དོན་སྒྲུབ་པར་འགྱུར་རོ། ། གལ་ཏེ་དེས་ནི་སྒོམ་ལམ་ཁྱད་པར་ཅན་
སྐྱེད་པའི་རིམ་པས་ཉེར་ཞི་ཐོབ་པར་བྱེད་པས་འདོད་པ་ཡིན་ནོ་ཞེ་ན། འོ་ན་དེས་ན་རྣམ་མཁྱེན་ཁྱད་པར་
ཅན་རིགས་གཅིག་པའི་རྟོག་པ་སྐྱེས་ནས་ཆོས་འཁོར་སྐོར་བར་བྱེད་པས་འདོན་པ་ཡིན་ནོ། ། འོན་ཀྱང་
སྦྱོར་བའི་སྐབས་ཀྱི་རྣམ་པའི་ཆ་སྐྱེ་མེད་དུ་རྟོགས་པ་དེ་དག་གི་ཐུན་མོང་མ་ཡིན་པའི་བྱེད་ལས་ནི། སྲས་
སངས་རྒྱས་སྐྱེད་པའོ། ། ཞེས་བྱ་བ་མིན་ལ་འབྲས་བུ་རྣམ་མཁྱེན་གྱི་ཐུན་མོང་མ་ཡིན་པའི་བྱེད་ལས་ནི་ཆོས་
འཁོར་བསྐོར་བའི་བཞེད་དོན་གྲུབ་པ་ཡིན་ཞིང་ཡུམ་གཉིས་ཀྱི་ནང་ནས་ཀྱང་འདི་གཙོ་བོ་ཡིན་པས་རྣམ་
པ་ཐམས་ཅད་མཁྱེན་པ་ཉིད་ནི་ཆོས་ཐམས་ཅད་སྐྱེ་བ་མེད་པའི་རྟེན་ཅན་འབྲས་བུ་ནམ་མཁའི་ཁམས་ཀྱི་
མཐས་གཏུགས་པར་སེམས་ཅན་གྱི་དོན་རྒྱུན་མི་འཆད་པ་དང་ཞེས་བྱ་བ་ལ་སོགས་པ་གསུངས་པ་ཡིན་ཏེ།
རྒྱས་པར་འོག་ནས་འཆད་པར་འགྱུར་རོ། །རྒལ་ལན་བཞི་པ་བཤད་ཟིན་ཏོ། །
གོ་རིམ་གྱི་དོན་ནི། བསྟོད་པ་གཞིས་ཤེས་ནས་འགོད་པ་མི་འཐད་དེ། མདོ་དང་རྒྱས་བཤད་དུ་རྣམ་
མཁྱེན་བརྩམས་པ་དང་གོ་རིམ་མི་མཐུན་པའི་ཕྱིར་ཞེ་ན། སྐྱོན་མེད་དེ། མཆོད་བརྗོད་ནི་གླེང་གཞིའི་འགྲེལ་
བ
0-



འ་
གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
པ་ཡིན་ཞིང་དེ་དང་གོ་རིམ་མཐུན་པའི་ཕྱིར་རོ། ། དེ་ཡང་འདི་ལྟར་གཞི་ཤེས་ཀྱི་རྟེན་ནི། འདི་སྐད་བདག་
གིས་ཐོས་པའི་དུས་གཅིག་ན་བཅོམ་ལྡན་འདས་བྱ་རྒོད་ཕུང་པོའི་རི་ལ་དགེ་སློང་ལྔ་སྟོང་ཙམ་གྱི་ཞེས་བྱ་བ་
ལ་སོགས་པ་དང་། འབྲས་བུ་ནི། ཐམས་ཅད་ཀྱང་དགྲ་བཅོམ་པ་ཟག་པ་ཟད་པ་ཞེས་སོགས་དང་། ཐབས་
གཞི་ཤེས་ཡིན་པར་ཐུབ་པའི་དགོངས་པ་མགོན་པོས་བླངས་སོ། ། ལམ་ཤེས་ཀྱི་རྟེན་ནི་བྱང་ཆུབ་སེམས་
དཔའ་ཚད་མེད་གྲངས་མེད་པ་བཟང་སྐྱོང་ལ་སོགས་པ་ཞེས་སོགས་དང་། འབྲས་བུ་ནི་ཐམས་ཅད་ཀྱང་
གཟུངས་རབ་ཏུ་འཐོབ་པ་ཞེས་སོགས་དང་། ཐབས་ལམ་ཤེས་ཡིན་པར་ཐུབ་པའི་དགོངས་པ་མགོན་པོས་
བླངས་སོ། ། རྣམ་མཁྱེན་གྱི་རྟེན་ནི་དེ་ནས་བཅོམ་ལྡན་འདས་ཀྱི་གདན་སེང་གེའི་ཁྲི་བཤམས་ནས་སྐུ་དྲང་
པོར་བསྲངས་ཏེ་དགོངས་པ་སྔོན་དུ་མཛད་ནས་བཞུགས་སོ་བྱ་བ་ལ་སོགས་པ་དང་། འབྲས་བུ་ནི་ཆོ་
འཕྲུལ་རྣམ་པ་གསུམ་གྱིས་ཆོས་གསུངས་པ་རྣམས་དང་ཐབས་རྣམ་མཁྱེན་ཡིན་པར་ཐུབ་པའི་དགོངས་པ་
མགོན་པོས་བླངས་སོ། ། ཞེས་སྔོན་གྱི་སློབ་དཔོན་རྣམས་འཆད་དོ། ། ཕྱི་རབས་པ་རྣམས་ན་རེ། དེ་ནི་མི་
འཐད་དེ། དེ་ལྟར་རྒྱ་འགྲེལ་རྣམས་ནས་མ་བཤད་པའི་ཕྱིར་དང༌། ཆོས་ཤེས་ཀྱིས་གླེང་གཞི་རྒྱན་གྱིས་མ་
བསྡུས་པར་བཤད་པ་དང་འགལ་བའི་ཕྱིར་ཞེས་ཟེར་རོ། ། དེ་ནི་སུན་འབྱིན་མ་ཡིན་ཏེ། དེ་དག་ནི་རྣམ་པ་
ཐམས་ཅད་དུ་འཕགས་སེང་ལ་སོགས་པ་ལ་ཡང་ཚད་མར་མི་བྱེད་པར་རང་དགར་འགྲོ་བའི་ཕྱིར་དང་། །
བྱེད་དུ་ཟིན་ཀྱང་། དངོས་སུ་མ་བཤད་པའི་ཕྱིར་རོ་ཟེར་ན། རང་གི་གོ་རིམ་རྣམས་ལ་ཡང་མཚུངས་ཤིང༌།
ཞེ་བས་མི་བཞེད་པ་ནི་རྩོད་གཞི་ཡིན་པའི་ཕྱིར་དང་། ཆོས་ཤེས་ཀྱི་ཚིག་ལ་ནི་དེ་དག་ཏུ་མ་ཟད་ཁྱེད་རང་
རྣམས་ཀྱང་ཚད་མར་མི་བྱེད་པའི་ཕྱིར་རོ།། འོན་ཀྱང་སྔ་རབས་པའི་ལུགས་དེ་ལྟར་ནི་ཇི་ལྟ་བ་བཞིན་
རིགས་པ་མ་ཡིན་ཏེ། འགྲོ་དོན་སྒྲུབ་པ་འབྲས་བུར་བྱེད་པའི་སྐབས་སུ་གཟུངས་དང་ཏིང་ངེ་འཛིན་དང་
སྟོང་ཉིད་ཀྱི་རྟོགས་པ་རབ་ཏུ་ཐོབ་པ་སོགས་འབྲས་བུར་མ་འབྲེལ་བའི་ཕྱིར་དང༌། དོན་ལ་མཁྱེན་གསུམ་
ཐབས་ཡིན་ཀྱང་དེ་དག་གླེང་གཞིས་བསྟན་མ་ནུས་པས་འདིའི་མཁྱེན་གསུམ་གྱི་གོ་རིམ་དང་མཐུན་ཞེས་པ་
ཡང་ཤིན་ཏུ་འགལ་བ་ཡིན་ཏེ། རྟེན་འབྲེལ་ཙམ་གྱི་ཐབས་བསྟན་ནུས་ནའང་ཐབས་ཀྱི་གཞུང་ཕལ་ཆེར་
-1-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དངོས་སུ་བསྟན་པ་ངལ་བར་འགྱུར་བའི་ཕྱིར་དང༌། གཞན་མཆོད་བརྗོད་ཀྱི་བརྗོད་བྱ་དག་གླེང་གཞི་ན་
མཐོང་བས་གླེང་གཞིའི་འགྲེལ་པ་ཡིན་ན་ནི། འོག་མ་རྣམས་ཀྱི་ཡང་འགྲེལ་པར་འགྱུར་བ་དང་། གཉིས་ཀའི་
འགྲེལ་པ་ཡིན་ཀྱང་གོ་རིམ་གླེང་གཞི་ལྟར་བྱེད་པ་ཡིན་ན་བྱེད་པ་ལ་རྒྱུ་མཚན་དགོས་པ་ལས་དེ་ཡང་མ་
བརྗོད་པའི་ཕྱིར་སྐྱོན་ཆགས་པ་ཡིན་ནོ།། ཡང་ཁ་ཅིག་བགྲགསདག་དམན་མཆོག་གི་གོ་རིམ་དུ་འདོད་པ་ལ་
འགའ་ཞིག་གིས་དེ་ལའང་རྒྱུ་མཚན་གཞན་དགོས་པས་མི་རིགས་སོ་ཞེས་སུན་འབྱིན་པ་དེ་ཡང་འཁྲུལ་ཏེ།
ཁྱེད་རང་ལྟར་གྱི་ཐེག་པའི་གོ་རིམ་དུ་འདོད་པ་ལ་ཡང་རྒྱུ་མཚན་གཞན་དགོས་པར་མཚུངས་པའི་ཕྱིར་
རོ༑ ༑འོ་ན་ཇི་ལྟར་ཞེ་ན། མཆོད་བརྗོད་གླེང་གཞིའི་གྲེལ་པ་ཡིན་ཞིང་གོ་རིམ་མཐུན་པའི་ཕྱིར་རོ། །འདི་ནི་
རྗེ་བཙུན་གྱི་དགོངས་པ་ཡིན་ཏེ། གཞན་དུ་ན། ཉན་ཐོས་བྱང་ཆུབ་སེམས་དཔའི་ཚོགས་དང་སངས་རྒྱས་ཀྱི་
ནི་ཡུམ་དེ་ལ་ཕྱག་འཚལ། ཞེས་བྱ་བ་ཙམ་བསྟན་པར་འོས་པའི་ཕྱིར། བཅས་པ་སྨོས་པ་ལ་ལྷག་པོ་ཅི་ཡང་
མཐོང་བ་མེད་པས་སོ། ། ། །
བྱེ་བྲག་ཏུ་སློབ་དཔོན་གྱི་དགོངས་པ་དཔྱིས་ཕྱིན་པ་ཡིན་ཏེ། སངས་རྒྱས་ཉན་ཐོས་ལ་སོགས་པས་
ཡོངས་སུ་བསྐོར་བ་དེ་སྒྲུབ་པར་བྱེད་པ་ཞེས་བྱ་བ་འདིར་བསྐོར་བ་ཞེས་པའི་ཚིག་དང་འདི་ཞེས་པའི་ཉེ་
ཚིག་གིས་གླེང་གཞིའི་སྐབས་ཀྱི་སངས་རྒྱས་ལ་འཁོར་གྱིས་བསྐོར་བ་དེ་གསལ་བར་བྱེད་པ་ཡིན་ཏེ།
གཞན་དུ་ན། ཤཱནྟི་པས་བཤད་པ་ལྟར་བཅས་པའི་དོན་ལྡན་པ་ཙམ་ལ་བྱས་ན་ལེགས་ཀྱི། ཆས་པའི་དོན་
དུ་བསྐོར་བ་ཞེས་བྱ་བའི་བཤད་པ་དང༌། འདི་ཞེས་བྱ་བའི་ཉེ་ཚིག་སྨོས་པ་ལ་རྒྱུ་མཚན་ལྷག་པོ་ཅི་ཡང་
མེད་པར་འགྱུར་བའི་ཕྱིར་རོ། ། གཞན་ཡང་བཅོམ་ལྡན་འདས་ཆོ་འཕྲུལ་རྣམ་པ་གསུམ་གྱིས་འགྲོ་བ་མཐའ་
དག་ལ་ལམ་རྗེས་སུ་བསྟན་པར་མཛད་པའི་ཐུགས་རྗེ་ཅན་དེ་ཉིད་ཀྱིས་ཞེས་པ་འདི་ཡང་གླེང་གཞི་ལ་
བསྙེགས་པ་ཡིན་ཏེ། འགྲེལ་ཆེན་ལས། དེ་ནས་བཅོམ་ལྡན་འདས་ཀྱིས་ཏིང་ངེ་འཛིན་ཐམས་ཅད་བསྡུས་
པའི་ཕྱིར་ཏིང་ངེ་འཛིན་རྒྱལ་པོ་ཞེས་བྱ་བའི་ཏིང་ངེ་འཛིན་ལ་སྙོམས་པར་བཞུགས་ཏེ། ཞེས་བྱ་བའི་ཏིང་ངེ་
འཛིན་གྱི་ཆོ་འཕྲུལ་དང་། དེ་བཞིན་དུ་རྫུ་འཕྲུལ་གྱི་ཆོ་འཕྲུལ་དང་
། ཆས་སྣང་བས་ཆོས་སྣང་བའི་ཆོ་འཕྲུལ་
- Y2-



༥
*
གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
རྣམས་བསྟན་ནས། སེམས་ཅན་རྣམས་བྱང་ཆུབ་ཏུ་ངེས་པར་མཛད་པའི་དོན་དུ་བྱང་ཆུབ་སེམས་དཔའ་ལ་
སོགས་པ་ལ་ཐོག་མ་དང་མཐའ་མ་དང་བར་དུ་དགེ་བའི་ཤེས་རབ་ཀྱི་ཕ་རོལ་ཏུ་ཕྱིན་པ་སྟོན་པར་མཛད་
དོ༑ ༑ཞེས་བྱ་བ་འདི་གླེང་གཞི་ཉིད་ཀྱི་དོན་མདོར་བསྡུས་ནས་བརྗོད་པའི་ཕྱིར་ཏེ། གཞན་དུ་ན་ཤིན་ཏུ་
ཉུང་བའི་འགྲེལ་པ་འདིར་སྟོན་པ་ཞེས་བྱ་བའི་སྒྲ་བཤད་པ་འབད་པ་དེ་ཙམ་མི་ཐོབ་ཀྱི་ལམ་གསུམ་སྟོན་པ་
ཞེས་བྱ་བ་ལ་སོགས་པ་ཙམ་འབྱུང་བར་རིགས་པའི་ཕྱིར་དང༌། འདིར་ཆོ་འཕྲུལ་གསུམ་གདོན་མི་ཟ་བར་
བརྗོད་དགོས་པའི་རྒྱུ་མཚན་མེད་པའི་ཕྱིར། འོ་ན་སྟོན་པ་འདི་འཁོར་དང་བཅས་པ་ཙམ་གྱི་མཁྱེན་གསུམ་
རྣམ་པར་འགྲེལ་པར་འགྱུར་རོ། ། ཞེ་ན། སྐྱོན་མེད་དེ། གླེང་གཞི་ལས། དངོས་སུ་སྟོན་པ་རང་ཉིད་འཁོར་
བཅས་ཀྱི་རྟེན་དང་ལམ་དང་འབྲས་བུའི་ཚུལ་བསྟན་ནས་དོན་གྱིས་འཕགས་པའི་གང་ཟག་སྤྱིར་མཚོན་
བྱེད་ཡིན་པའི་ཕྱིར་ཏེ། སྟོན་པ་འདིའི་ཡུམ་གྱི་གླེང་གཞི་ནི་སངས་རྒྱས་ཐམས་ཅད་ཀྱི་ཤེས་རབ་ཀྱི་ཕ་རོལ་
ཏུ་ཕྱིན་པའི་གླེང་གཞི་གསལ་བྱེད་ཡིན་པའི་ཕྱིར་དང༌། གཞན་དུ་ན། མདོའི་སྐབས་ཀྱི་རབ་འབྱོར་ལ་
སོགས་པའི་མངོན་རྟོགས་ཙམ་གསལ་བར་བྱས་པར་འགྱུར་བས་མངོན་པར་རྟོགས་པའི་རྒྱན་ནི། དུས་
གསུམ་གྱི་འཕགས་པ་ཐམས་ཅད་འབྲེལ་བའི་མངོན་རྟོགས་གསལ་བར་བྱེད་པ་མ་ཡིན་པས་མངོན་པར་
རྟོགས་པ་མཐའ་དག་གི་རྒྱན་དུ་མི་འགྱུར་རོ། ། དེ་བས་ན། རྗེ་བཙུན་གྱི་གླེང་གཞི་ཉིད་མདོའི་ལུས་རྣམ་
གཞག་གི་ཚུལ་དུ་དགོངས་ཏེ། མདོའི་དོན་མ་ལུས་པ་བསྡུས་པའི་ཕྱག་འཚལ་བ་མཛད་ནས། འོག་ནས་
འབྱུང་བའི་མདོ་དོན་རྣམ་པར་བཤད་པར་དམ་བཅས་པ་ཡིན་ནོ། ། འོ་ན་གླེང་གཞི་ལས་རྟེན་ཐབས་འབྲས་
བུ་རྣམས་ཇི་ལྟར་བསྟན་ཞེ་ན། རྟེན་ནི་སྔར་དང་འདྲ་ལ། དང་པོའི་ཐབས་ནི་སྦྱོར་མཐོང་སྒོམ་གསུམ་གྱི་
ཡང་དག་པའི་ཤེས་པས་ཞེས་སོགས་ཀྱི་བསྟན་ཞིང་། འབྲས་བུ་ནི་དགྲ་བཅོམ་པ་ཟག་པ་ཟད་པ་ཞེས་
སོགས་ཀྱིས་བསྟན་ཏོ། ། གཉིས་པའི་ཐབས་ནི་གཟུངས་རབ་ཏུ་ཞེས་སོགས་ཀྱིས་བསྟན་ཅིང༌། འབྲས་བུ་ནི་
བཞིན་འཛུམ་པ་སོགས་དང་ལྡན་པའི་བྱམས་པའི་ཚིག་གིས་ཕ་རོལ་ལ་ཚིགས་སུ་བཅད་པ་བརྗོད་པ་ལས་
འཁོར་མཐའ་ཡས་པ་ཟིལ་གྱིས་མནན་ཏེ། བསྐལ་པ་བྱེ་བ་མཐའ་ཡས་པར་བསྟན་པའི་ཡེ་ཤེས་འབྱུང་བ་
-113-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ལ་མཁས་པ་དང་། ཞེས་བྱ་བ་ལ་སོགས་པས་བསྟན་ཏེ། གསུམ་པའི་ཐབས་ནི་དགོངས་ཤིང་ཡང་དག་
མཁྱེན་ནས་ཞེས་སོགས་ཀྱི་བསྟན་ཅིང་། འབྲས་བུ་ནི་སྔར་དང་འདྲའོ། ། །
འོ་ན་གླེང་གཞིར་རིམ་པ་དེ་ལྟར་འབྱུང་བ་ཅི་ཞེ་ན། དེ་ནི་འདིར་ཐེག་པ་ལ་རིམ་གྱིས་བཞུགས་པའི་
ཕྱིར་རོ། ། དེ་ཉིད་ཀྱི་ཕྱིར་དམན་པ་དང་མཆོག་གི་གོ་རིམ་ཀྱང་ཡིན་ལ་རགས་པ་ཕྲ་བའི་གོ་རིམ་ཀྱང་ཡིན་
ནོ༑ ༑དེའི་ཕྱིར་རིམ་པ་འདི་ནི། སྔ་མ་ལ་བརྟེན་ཕྱི་མ་སྐྱེ། །དམན་དང་མཆོག་ཏུ་གནས་ཕྱིར་དང༌། །རགས་
པ་དང་ནི་ཕྲ་བའི་ཕྱིར། ། ཞེས་གསུངས་པ་དང་མཐུན་པ་ཡིན་ནོ། ། གང་ཡང་མཆོད་བརྗོད་ཀྱི་ཚིག་ལེའུར་
བྱས་པ་གླེང་གཞི་ལ་མི་སྦྱོར་བའི་ཚུལ་འདི་ནི་ཞིབ་མོ་རྣམ་པར་དཔྱོད་པ་དང་བྲལ་ཡང་འགྲེལ་བཤད་བྱེད་
པའི་སྙན་གྲགས་ལ་མགུ་བའི་སྔ་རབས་འགའ་ཞིག་གཟུ་ལུམ་བཞིན་དུ་སྨྲ་བ་ལ་རི་བོང་གི་ཅལ་རྒྱུད་མར་
གྱུར་པ་ཡིན་པས་ཁོ་བོས་ཇི་སྐད་བཤད་པ་ཁོ་ན་མདོ་གཞུང་རྣམས་ཀྱི་དགོངས་པ་དཔྱིས་ཕྱིན་པ་ཡིན་པར་
ལྟ་སྟེ་དེའི་རྗེས་སུ་འཇུག་པར་རིགས་སོ། །རྒལ་ལན་དྲུག་པ་ནི་བསྡུས་དོན་གྱི་སྐབས་སུ་བཤད་ཟིན་ཏོ། །
ད་ནི་དངོས་ཀྱི་རྒལ་ལན་བསྟན་པར་བྱ་སྟེ། འདི་ལ་གཉིས་ཏེ། རྒལ་བ་དང་ལན་ལ་དཔྱད་པའོ། །དང་པོ་ལ་
མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་སྤང་བའོ། ། མི་འཐད་པའི་ཕྱོགས་གང་ཞེ་ན།
ཁ་ཅིག་གཡགན་རེ། རྒྱན་གྱིས་གཞི་ཙམ་བསྡུས་ནས། མངོན་པ་ནས་མ་བསྟན་པའམ་བསྟན་པ་གཅིག་བསྡུས།
དང་པོ་ལྟར་ན་ནི་དེ་འདྲ་མེད་དོ་ཞེས་གཞུང་འདིས་བསྟན་ནོ།། གཉིས་པ་དེ་ལྟར་ན་ཟློས་པའི་སྐྱོན་དུ་
འགྱུར་རོ། ། ཞེས་འགྲེལ་ཆེན་ནས་སྟོན་ནོ། ། ལམ་ཙམ་བསྡུས་ན། སྤང་བྱ་དང་བཅས་པའམ། མ་བཅས་པ་
གཅིག་བསྡུས། དང་པོ་ལྟར་ན་མངོན་པ་དང་ཟློས་སོ། ། གཉིས་པ་ལྟར་ན་འདི་གང་གི་གཉེན་པོ་ཡིན་པ་ཁོང་
དུ་ཆུད་པར་མི་འགྱུར་རོ། ། །
རྣམ་པ་ཙམ་བསྡུས་ན་གཞི་དང་བཅས་པའམ། མ་བཅས་པ་གཅིག་བསྡུས། དང་པོ་ལྟར་ན། མངོན་
པ་དང་ཟློས་སོ། །ཞེས་འགྲེལ་ཆེན་ལས་བསྟན་ནོ། །གཉིས་པ་ལྟར་ན་སྐྱེས་བུ་ལ་མཁོ་བའི་དོན་མེད་དོ་ཞེས་
འགྲེལ་པ་གཉིས་ཀ་ནས་སྟོན་ནོ། ། དེ་ཡང་འགྲེལ་ཆེན་དུ་མཐའ་མ་ལ་བརྟག་པ་གཉིས་བྱས་པས་དང་པོ་



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བསམ་
སa!
གཉིས་ལ་ཡང་བསྒྲེ་བ་ཡིན་ནོ། །ཞེས་ཟེར་རོ། ། གཞན་ཀུ་དག་སྤང་བྱ་དང་བཅས་པ་དང་། གཞི་དང་བཅས་
པ་བསྡུས་པ་ལ་མངོན་པ་དང་ཟློས་པའི་སྐྱོན་འཕེན་པ་ནི། རང་ལ་ཡང་མཚུངས་པས་དེས་ན་སྤང་བྱ་དང་
བཅས་པ་བསྡུས་ན་གཉེན་པོ་ཙམ་བསྡུས་པ་འགལ་ཞིང་། གཞི་དང་བཅས་པ་བསྡུས་ན་རྣམ་པ་ཙམ་འགལ་
ལོ་ཞེས་ཟེར་རོ། ། གཞན་གྲགསདག་ནི། གཞི་ལམ་ཙམ་བསྡུས་ན་གཞུང་ནས་འབྱུང་བ་བཞིན་གྱི་སྐྱོན་ཡོད་
ཅིང་རྣམ་པ་ཙམ་བསྡུས་ན། བརྟག་པ་གཉིས་བྱས་ཏེ་སྔར་སྐྱོན་ཡོད་ཅེས་འདོན་ཏོ། ། འགའ་ཞིག་བླན་རེ།
རྣམ་པ་གཞི་བཅས་སྟོན་ཀྱང་། རང་ལ་མངོན་པ་དང་ཟློས་པའི་སྐྱོན་ཀྱང་མི་མཚུངས་ཏེ། རྣམ་པའི་མིང་
མཚུངས་སོ། ། ཕ་རོལ་པོས་རྫས་བཏགས་སོགས་རྣམ་པའི་རབ་དབྱེ་ལ་འདོད་ལ། རང་ལུགས་ནི་བདེན་
བཞི་དང་། མཁྱེན་གསུམ་གྱི་ཁྱད་ཆོས་ལ་འདོད་པའི་ཕྱིར་རོ་ཞེས་ཟེར་རོ། ། ལ་ལ་སྔ་རབསན་རེ། རང་སྐྱོན་
འཇུག་པའི་གོ་སྐབས་མེད་དེ། དང་པོ་འདི་ནི། བློ་གྲོས་དམན་པ་གཞན་དག་གི་ཡིན་པའི་ཕྱིར་རོ་ཞེས་ཟེར་
རོ༑ ༑དེ་རྣམས་ཐམས་ཅད་ནི་གཞུང་འགྲེལ་ལ་ངལ་བ་མ་བྱས་པ་ཤ་སྟག་ཡིན་ཏེ། དང་པོས་ནི་འགྲེལ་ཆེན་
གྱི་དོན་མ་རྟོགས། གཉིས་པས་ནི་ཚིག་ཀྱང་མ་མཐོང་། གསུམ་པས་ནི་སྒྲ་ཇི་བཞིན་པར་ཞེན། བཞི་པས་ནི།
སྐབས་དོན་བོར། ལྔ་པ་ནི། ཕྱོགས་སུ་མ་ཕྱིན་པའི་ཕྱིར་དང་། ཐུན་མོང་དུ་འགལ་བ་ཁུར་བའི་ཉེས་པ་ཡོད་
པའི་ཕྱིར་རོ། ། འགལ་བའི་རྒྱུ་མཚན་ཡང་། གཞི་ཙམ་དང་། ལམ་ཙམ་དང་། རྣམ་པ་ཙམ་བསྡུས་ན་ཞེས་
ངེས་བཟུང་གི་ཁས་བླངས་བརྗོད་ནས། སླར་ཡང་སྤང་བྱ་དང་བཅས་མ་བཅས་སམ། གཞི་དང་བཅས་མ་
བཅས་ཀྱི་བརྟག་པ་བྱེད་པ་ནི། རྟག་ན་རྟག་གམ་མི་རྟག་ཅེས་པ་ལྟར་བླུན་པོས་ཀྱང་བཞད་གད་བྱེད་པའི་
གནས་ཡིན་པའི་ཕྱིར་ཏེ། ཚིག་སྦྱོར་འདི་ལྟ་བུ་ལས་སྨྲ་བའི་ནུས་པ་མེད་ཀྱང་གཞུང་འགྲེལ་ཟབ་མོ་འདི་ལྟ་
བུའི་རྣམ་བཤད་བྱེད་པའི་སྤྱི་གཏོལ་སྐྱེ་བ་ནི་ཧ་ཅང་བག་མེད་པ་ཡིན་ནོ། ། བྱེ་བྲག་ཏུ་སྐྱོན་དང་པོ་ཡོད་དེ།
དེ་ལྟ་ན། གཞུང་འདིས་མངོན་པ་ནས་མ་བཤད་པ་དེ་འདྲ་མེད་ཅེས་དམ་བཅའ་ཙམ་ཞིག་བརྗོད་པར་
འགྱུར་བས་ཟློས་པའི་སྐྱོན་མ་འཕངས་པར་འགྱུར་ལ། དེ་ལྟ་ན་འགྲེལ་ཆེན་ལས། ཇི་སྐད་དུ་ཕྱོགས་དང་པོ་
ལྟར་ན་ཤེས་རབ་ཀྱི་ཕ་རོལ་ཏུ་ཕྱིན་པ་འདིར་ཆོས་མངོན་པའི་སྡེ་སྣོད་ལ་སོགས་པར་ཕུང་པོ་དང་ཁམས་
-115



sqན
བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དང་སྐྱེ་མཆེད་བསྟན་པས་མ་བསྡུས་པ་གང་ཡིན་པ་སྔ་ན་མེད་པའི་དངོས་པོ་དེ་རིགས་པ་ནི་མ་ཡིན་ཏེ། །
དེས་ན་ཟློས་པའི་སྐྱོན་དུ་འགྱུར་རོ། ། ཞེས་གཞུང་འདི་ཉིད་ཀྱི་དོན་རྒྱུ་མཚན་དུ་བྱས་ནས་ཟློས་སྐྱོན་
འཕངས་པ་དང་འགལ་བའི་ཕྱིར་རོ། །རྟག་པར་འབར་བ་ལ་ཡང་སྤང་བྱ་དང་བཅས་པ་བསྟན་པ་ཙམ་གྱིས་
མངོན་པ་དང་ཟློས་པའི་སྐྱོན་དུ་འགྱུར་ན་རང་ལ་ཡང་མཚུངས་སོ། ། གལ་ཏེ་ཉོན་མོངས་པ་སྤང་བ་ཙམ་གྱི་
ཕྱིར་ཞེས་བྱ་བའི་དོན་ཡིན་ན་མངོན་རྟོགས་རྒྱན་མངོན་པ་དང་ཟློས་པའི་རྒྱུ་མཚན་མེད་ཀྱི་འདུལ་བ་ཁོ་ན་
མངོན་པ་དང་ཟློས་པར་འགྱུར་རོ། ། དེ་བཞིན་དུ་བརྟག་པ་མཐའ་མའི་སྐབས་སུ་ཡང་རྣམ་པ་བཞི་དང་
བཅས་པ་བསྡུས་པས་མངོན་པ་དང་ཟློས་པའི་སྐྱོན་དུ་འགྱུར་ན་རང་ལ་ཡང་མཚུངས་སོ། ། གལ་ཏེ་ཤེས་བྱ་
མ་ལུས་པ་ཤེས་པར་བྱ་བ་ཙམ་གྱི་ཕྱིར་ཞེས་བྱ་བའི་དོན་ཡིན་ན་ནི་མངོན་རྟོགས་རྒྱན་མངོན་པ་དང་ཟློས་
པའི་རྒྱུ་མཚན་མེད་ཀྱི། མདོ་སྡེ་ཁོ་ན་མངོན་པ་དང་ཟློས་པར་འགྱུར་རོ། ། སྐྱོན་གཉིས་པ་མེད་དེ། འགྲེལ་
ཆེན་དུ་བརྟག་པ་མཐའ་མའི་སྐབས་སུ་ཟློས་སྐྱོན་འཕངས་པར་ཡང་མཐོང་བ་དང་། ཁྱོད་ཀྱིས་བརྟག་པ་དེ་
ལྟ་བུ་དང་སྐྱོན་དེ་ལྟ་བུ་ནི་མཁས་པ་སུ་ཡང་སྦྱོར་བར་མ་མཐོང་བ་དང་། གཞན་དུ་ན་རྒལ་བརྟག་དངོས་
འགལ་མང་པོ་ཁས་མི་ལེན་བཞིན་དུ་བརྟག་པ་མཐའ་བཟུང་གིས་བསགས་ནས་ཚེའི་འདུ་བྱེད་མ་དོར་གྱི་
བར་དུ་འགལ་སྒྲིག་པར་རིགས་པའི་ཕྱིར་རོ། ། དེའི་ཕྱིར་འགྲེལ་བྱེད་མཁན་འདི་ལྟ་བུ་ནི་རྨི་ལམ་ཡིན་པར་
གྱུར་ཅིག ། སྐྱོན་གསུམ་པ་ཡོད་དེ། འགྲེལ་ཆེན་གྱི་མཐའ་མ་ལ་བརྟག་པ་བྱས་པའི་ཚིག་ཙམ་མཐོང་བས་སྒྲ་
ཇི་བཞིན་པར་ཞེན། མདོ་དོན་རྟོགས་པ་ནི་མ་ཡིན་ཏེ། མཐའ་མའི་རིགས་པས་ཕྱོགས་བར་པ་ལ་ཡང་
བརྟག་བྱ་ཡིན་པའི་ཕྱིར་དང་། རྒྱུ་མཚན་གཞན་མེད་པར་གཞི་བཅས་བསྡུས་པས་མངོན་པ་དང་ཟློས་པའི་
སྐྱོན་འབྱུང་ན། རང་ལ་ཡང་མཚུངས་པའི་ཕྱིར་རོ། །
དེ་ཡང་འགྲེལ་ཆེན་ནས་ནི། རྣམ་པ་གཞི་དང་བཅས་པ་བསྡུས་ན་དེའི་ཚེ་ཡང་རྣམ་པའི་ཐབས་ཀྱིས་
གཞི་བསྡུས་པ་ཉིད་ཡིན་པས་གཞི་བསྡུས་པ་ལ་སྨྲས་པའི་ཉེས་པར་འགྱུར་རོ་ཞེས་འབྱུང་ལ་འདིར་རྣམ་
པའི་ཐབས་ནི་དོན་དམ་དགོས་ཆེད་ཡིན་ལ་དེ་ཡང་ཤེས་བྱ་མ་ལུས་པ་ཤེས་པར་བྱ་བ་ཙམ་གྱི་ཕྱིར་ཞེས་བྱ་
-136-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བ་འདི་ཡིན་པས་བློ་གྲོས་རགས་པའི་འགྲེལ་བྱེད་འདི་དག་གི་བཤད་པ་ལ་ནི་རོ་བྲོ་བ་ཅུང་ཟད་ཀྱང་མེད་
སྐྱོན་བཞི་པ་ཡོད་དེ། རྣམ་པའི་དོན་རྫས་ཡོད་བཏགས་ཡོད་སོགས་རབ་དབྱེ་ལ་བྱེད་ན་དེ་ལ་ལྟོས་
པའི་གཞི་ནི། ཆོས་ཅན་གྱི་དོན་དུ་མི་འགྱུར་གྱི་སྤྱིའི་དོན་དུ་འགྱུར་བས་ཆོས་སུ་འགྱུར་ལ། དེ་ལྟ་ན་ཆོས་མ་
བརྗོད་པར་ཆོས་ཙམ་བསྡུས་ན། རྣམ་པ་གཞི་མེད་པས་སྐྱེས་བུའི་དོན་རྟོགས་པ་མེད་པར་འགྱུར་བའི་སྐྱོན་
བརྗོད་པར་ཐལ་བའི་ཕྱིར་དང་། གཞི་ལམ་རྣམ་པ་རྐྱང་པ་བསྡུས་པ་མ་ཡིན་ཏེ། ཕྱོགས་གཞི་ལམ་རྣམ་པ་
གསུམ་ཆར་བརྗོད་པར་བསྡུས་པའི་ཕྱིར་ཞེས་བྱ་བའི་རྣམ་པ་གཉིས་དོན་གཅིག་ལ་མ་བཟུང་ན། འབྲེལ་
མེད་དུ་འགྱུར་བའི་ཕྱིར་རོ། ། དེ་བས་ན་གཞི་ཆོས་ཅན་དང་རྣམ་པ་ཁྱད་ཆོས་སུ་བྱེད་པའི་སྐབས་དོན་བོར་
ཏེ༑ ཤིན་ཏུ་འབྲེལ་བའི་སྐྱོན་སྤོང་གི་དུ9ཁར་བྱས་པ་འདི་ནི་རང་ཉིད་འགྲེལ་བཤད་བྱེད་པའི་ཉོན་མོངས་
བླངས་པ་ཁོ་ནས་རབ་ཏུ་སྦྱར་བ་ཡིན་ནོ།། །
སྐྱོན་ལྔ་པ་ཡོད་དེ། གཞི་ལམ་རྣམ་པ་ཙམ་བསྡུས་ན་འདིར་བཤད་པའི་སྐྱོན་རྣམ་པ་གསུམ་པོ་འདི་
དག་གདོན་མི་ཟ་བར་འཇུག་པའི་ཕྱིར་དང་། འགྲེལ་ཆེན་ན་འདི་དག་རང་ལུགས་སུ་ཡོད་པས་འདིར་
རྟོགས་ལྡན་དག་སེམས་པར་འགྱུར་བ་མིན་ནམ་ཞེས་ཐོས་པའི་ཕྱིར་རོ། །དེ་བས་འདིས་རང་དང་གཞན་གྱི་
རྣམ་དབྱེ་ཡང་མི་ཤེས་པས་འགྲོ་དོན་ཕྱོགས་བསླད་པ་ལྟར་འགྱུར་རོ། །ཕྱོགས་སྔ་མ་རྣམས་བཀག་ཟིན་ཏོ། །
འཐད་པའི་ཕྱོགས་གང་ཞེ་ན། ཕྱོགས་གསུམ་འདོད་པ་བྱུང་མ་བྱུང་དཔྱད་པ་དང༌། འགྲེལ་པ་གཉིས་ཀྱི་
ཁྱད་པར་དཔྱད་པའོ། །དང་པོ་ནི། ཅི་ཕྱོགས་གསུམ་པོ་འདི་འདོད་པ་དང་དངོས་སུ་བྱུང་བ་ཞིག་གམ། འོན་
ཏེ་མཐའ་དཔྱོད་པ་ཙམ་ཞིག་ཡིན་ཞེ་ན། ཁ་ཅིག་སྔ་རབསན་རེ། ཐོགས་མེད་དང་། ཆོས་སྐྱོང་ཀླུ་སྒྲུབ་གསུམ་
གྱི་ནི་རྗེས་སུ་འབྲང་ལ། དེ་རྣམས་ཀྱི་གཞུང་ལེགས་པར་མ་རྟོགས་པ་དག་གི་འདོད་པ་ཡིན་ནོ་ཞེས་ཟེར་
རོ༑ ༑དེ་ལ་ནི་ལུང་རིགས་ཀྱི་ཤེས་བྱེད་མི་སྣང་བས་འོད་འོལ་དཔྱད་ཙམ་དུ་ཟད་དོ། །ལ་ལ་ལྡན་རེ། དངོས་
སུ་འདོད་པ་མ་བྱུང་གི་སློབ་དཔོན་གྱིས་མཐའ་དཔྱད་པ་ཙམ་དུ་ཟད་དོ་ཞེས་ཟེར་རོ། ། དེ་ཡང་མི་འཐད་དེ།
-117-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འགྲེལ་ཆེན་ལས། ཁ་ཅིག་ན་རེ། ཆོས་རབ་ཏུ་རྣམ་པར་འབྱེད་པའི་དོན་དུ་གཞི་མ་ལུས་པ་བསྡུས་པ་ཡིན་
ནོ་ཞེས་ཟེར་རོ། ། གཞན་དག་ནི་མི་མཐུན་པའི་ཕྱོགས་སྤང་བའི་དོན་དུ་གཉེན་པོ་ལམ་མ་ལུས་པ་བསྡུས་པ་
ཡིན་ནོ། །ཞེས་ཟེར་རོ། །ལ་ལ་ནི་ཤེས་བྱ་མ་ལུས་པ་ཤེས་པར་བྱ་བའི་ཕྱིར་རྣམ་པ་མ་ལུས་པ་བསྡུས་པ་ཡིན་
ནོ་ཞེས་ཟེར་རོ། ། ཞེས་གསལ་པོར་བཤད་པའི་ཕྱིར་རོ། ། དེ་ཡང་འགྲེལ་ཆེན་ལྟར་ན་མདོ་ལ་སྦྱོར་ཞིང་། །
འགྲེལ་པ་འདིར་རྒྱན་ལ་སྦྱར་ཏེ། གཉིས་ཀ་ཡང་གཉིས་ཀ་ཕུན་ཚུན་མཚོན་པར་དགོངས་པ་ཡིན་ནོ། ། །
གཉིས་པ་ལ་འགྲེལ་ཆེན་གྱི་དགོངས་པ་ནི། འདི་ལྟར་ཡིན་ཏེ། ཕྱོགས་དང་པོ་ལྟར་ན་ཡུམ་གྱི་
འདི་ནི་མངོན་པའི་སྡེ་སྣོད་ཟློས་པར་འགྱུར་ཏེ། ཆོས་རབ་ཏུ་རྣམ་འབྱེད་ཙམ་གྱི་དོན་དུ་གཞི་བརྗོད་བྱར་
བསྡུས་པའི་ཡུམ་ཡིན་པའི་ཕྱིར། ཁྱབ་སྟེ། ཆོས་རབ་ཏུ་རྣམ་པར་ཕྱེ་བ་ཙམ་གྱི་དོན་དུ་གཞི་བརྗོད་བྱར་
བསྡུས་པའི་མདོ་སྡེ་དེ་ཉིད་ལ་མངོན་པའི་མདོ་ཞེས་བྱ་བས་མངོན་པའི་མདོས་ཆོས་རབ་ཏུ་རྣམ་པར་དབྱེ་
བ་ཙམ་གྱི་ཕྱིར་དུ་གཞི་གཏན་ལ་ཕབ་མ་ཟིན་པ་དེ་ལྟ་བུ་དེ་ཁྱོད་ཀྱིས་གཏན་ལ་དབབ་པར་བྱར་མེད་པའི་
ཕྱིར་རོ། ། ཕྱོགས་གཉིས་པ་ལྟར་ན་སྤང་བྱ་དང་བཅས་པའམ་མ་བཅས་པ་གཅིག་བསྡུས། དང་པོ་ལྟར་ན།
འདུལ་བའི་མདོ་དང་ཟློས་པར་འགྱུར་ཏེ། ཉོན་མོངས་པ་སྤང་བ་ཙམ་གྱི་ཕྱིར་གཉེན་པོ་བརྗོད་བྱར་བསྡུས་
པའི་ཡུམ་ཡིན་པའི་ཕྱིར། མི་མཐུན་ཕྱོགས་སྤང་བ་ཙམ་གྱི་ཕྱིར་གཉེན་པོ་བརྗོད་བྱར་བསྡུས་པའི་མདོ་དེ་
ཉིད་ལ་འདུལ་བའི་མདོ་ཞེས་བརྗོད་པའི་ཕྱིར་རོ།། གཉིས་པ་ལྟར་ན་གཉེན་པོ་ལམ་གསུམ་པོ་འདི་སྤང་བྱ་
གང་གི་གཉེན་པོ་མིན་པར་ཁོང་དུ་ཆུད་པར་མི་འགྱུར་ཏེ་ཁྱོད་ཀྱི་རྣམ་པར་བྱང་བ་ཁོ་ན་བརྗོད་བྱར་བསྡུས་
པའི་ཕྱིར་རོ། ། གསུམ་པ་ལྟར་ན་ཡང་རྣམ་པ་གཞི་དང་བཅས་པ་ཞིག་བསྡུས་སམ་གཞི་མེད་པ་ཞིག་
བསྡུས། ། དང་པོ་ལྟར་ན་མདོ་སྡེ་རྣམས་དང་ཟློས་པར་འགྱུར་ཏེ། ཁྱོད་ཀྱིས་མངོན་རྟོགས་བརྒྱད་ཀྱི་སྒོམ་
རིམ་རྫོགས་པར་མ་བསྟན་པར་གཙོ་བོར་ཤེས་བྱ་མ་ལུས་པའི་ཁྱད་ཆོས་ཤེས་པའི་ཕྱིར་དུ་རྣམ་པ་གཞི་་་་
དང་བཅས་པ་བསྡུས་པའི་ཡུམ་ཡིན་པའི་ཕྱིར། ཁྱབ་སྟེ། ཤེས་བྱ་མ་ལུས་པ་ཤེས་པར་བྱ་བ་ཙམ་གྱི་དོན་དུ་
རྣམ་པ་བརྗོད་བྱར་བསྡུས་པ་དེ་ཉིད་ལ་མདོ་སྡེའི་སྡེ་སྣོད་ཅེས་བརྗོད་པའི་ཕྱིར་རོ། །
-1 18-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དེ་ལྟ་བུ་འདི་མཛད་པ་ལ་དགོས་པ་གཉིས་ཏེ། དངོས་སུ་ལོག་རྟོག་བཟློག་པའི་དགོས་པ་དང་། ཞར་
ལ་མདོ་ནང་གི་ཟློས་པ་སྤང་བའི་དགོས་པའོ། ། འདིར་ཟློས་སྤོང་ནི་རྣམ་པ་གཉིས་ཏེ། མདོ་གཞན་དང་ཟློས་
པ་སྤང་བ་དང་། མདོ་རང་ཉིད་ཟློས་པ་སྤོང་བའོ། ། འདི་ནི་དང་པོའི་དབང་དུ་བྱས་པའོ། ། འོ་ན་ཕྱོགས་དང་
པོ་ལ་བརྟག་པ་མི་བྱེད་པ་ཇི་ལྟར་སྙམ་ན། དགོས་པ་དེ་ཙམ་གྱི་ཕྱིར་དུ་ཡིན་ན་རྣམ་པ་དང་བཅས་ཀྱང་
རུང་། མ་བྱས་ཀྱང་སྐྱོན་དེ་ཉིད་ལས་མི་འདའ་བས་སོ། ། འོ་ན་འགྲེལ་ཆེན་འདིར་ཕྱོགས་མཐའ་མ་ཁོ་ན་ལ་
དངོས་སུ་བརྟག་པ་བྱེད་ཀྱི་བར་པ་ལ་མིན་ཞེ་ན། འདིར་དོན་རྣམ་པ་གཉིས་ཏེ། དོན་གྱི་མཚོན་པའི་དགོས་
པ་དང་། དངོས་སུ་བརྟགས་པའི་རྒྱུ་མཚན་ནོ། །དང་པོ་ནི་ཕྱོགས་མཐའ་མ་ལ་བརྟགས་པའི་དོན་གྱིས་གོ་སྟེ།
མི་མཐུན་ཕྱོགས་སྤང་བ་ཙམ་གྱི་ཕྱིར་གཉེན་པོ་བརྗོད་བྱར་བསྡུས་ན་གཞུང་ནས་བཤད་པའི་སྐྱོན་དེ་ཁོ་
ནར་རུང་བ་མ་ཡིན་ཏེ། གཉེན་པོ་སྤང་བྱ་དང་བཅས་པ་བསྡུས་ན་སྐྱོན་དེར་མི་འགྱུར་བའི་ཕྱིར་རོ།། མི་
མཐུན་ཕྱོགས་སྤང་བ་ཙམ་གྱི་ཕྱིར་གཉེན་པོ་སྤང་བྱ་དང་བཅས་པ་བསྡུས་ན་འདུལ་བ་དང་ཟློས་པའི་སྐྱོན་
འབྱུང་བ་ནི་ཐོག་མཐའ་གཉིས་ཀྱི་རིགས་པས་ཤེས་ཏེ། ཆོས་རབ་ཏུ་རྣམ་པར་དབྱེ་བ་ཙམ་གྱི་དོན་དུ་མངོན་
པ་དང་ཟློས་ན་རྒྱུ་མཚན་མཚུངས་པའི་ཕྱིར་རོ། ། །
གཉིས་པ་ནི་འགྲེལ་ཆེན་འདིར། ཙམ་སྒྲ་དངོས་སུ་མ་སྨྲས་པས་གཞན་དུ་འཁྱོགས་པར་དོགས་ནས་
བརྟག་པར་བྱས་པའི་ཕྱིར་རོ། །འོ་ན་འགྲེལ་ཆེན་དུ། ཕྱོགས་དང་པོ་ལྟར་ན་མངོན་པའི་སྡེ་སྣོད་ལ་སོགས་པ་
དང་ཟློས་པར་འགྱུར་རོ་ཞེས་བྱ་བའི་སོགས་པའི་སྒྲ་ཇི་ལྟར་རིགས་ཏེ། འདིར་སོགས་ཀྱི་སྒྲས་ནི། འདུལ་བ་
ལ་སོགས་པ་འཛིན་པ་ཡིན་ལ། ཕྱོགས་དང་པོ་ལྟར་ན་འདུལ་བ་ལ་སོགས་པ་དང་ཟློས་པར་མི་འགྱུར་གྱི།
མངོན་པ་ཉིད་ཀྱི་སྐྱོན་ཐོབ་པའི་ཕྱིར་རོ། ། དེ་བཞིན་དུ་ཕྱོགས་གསུམ་པའི་སྐབས་སུ་རྣམ་པའི་ཐབས་ཀྱིས་
གཞི་དང་བཅས་པ་བསྡུས་ན་གཞི་བསྡུས་པ་ལ་སྨྲས་པའི་ཉེས་པ་དེར་འགྱུར་རོ་ཞེས་ཇི་ལྟར་རིགས་ཏེ།
གཞིའི་སྐབས་སུ་ནི་མངོན་པའི་སྡེ་སྣོད་ལ་སོགས་པ་དང་ཟློས་པ་འཕངས་ལ། འདིར་ནི་མདོ་སྡེ་ཁོ་ན་དང་
ཟློས་པ་འཕངས་པའི་ཕྱིར་རོ་ཞེ་ན། བདེན་མོད་ཀྱི་འོན་ཀྱང་ཁོ་བོས་ནི་དགོས་པའི་སྐབས་སུ་ཙམ་སྒྲ་
-
9-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དངོས་སུ་བྱུང་སྟེ་འགྲེལ་ཆེན་གྱི་ཞེ་འདོད་གསལ་བར་བྱ་བའི་ཕྱིར་མདོ་དེ་དང་དེའི་ཟློས་སྐྱོན་རྣམ་པ་
གསལ་བར་བརྗོད་པ་ཡིན་ལ། འགྲེལ་ཆེན་གྱི་སྒྲ་ཇི་བཞིན་པ་ལ་ནི་དགོས་པའི་སྐབས་སུ་ཙམ་སྒྲ་དངོས་སུ་
མ་ཕྱུང་བས་ཕྱོགས་དང་པོ་ལ་མངོན་པའི་སྡེ་སྣོད་སོགས་དང་ཟློས་པ་དང༌། མཐའ་མའི་སྐབས་སུ་ཡང་མདོ་
སྡེའི་སྡེ་སྣོད་སོགས་དང་ཟློས་པ་འཕངས་པ་ཡིན་ཏེ། འདུལ་བ་དང་། མདོ་སྡེ་ཡང་ཆོས་རབ་ཏུ་རྣམ་པར་
དབྱེ་བ་ཙམ་མམ་ཆོས་རབ་ཏུ་རྣམ་པར་དབྱེ་བ་གཙོ་བ་མ་ཡིན་ཡང་ཆོས་རབ་ཏུ་རྣམ་པར་དབྱེ་བའི་དོན་དུ་
ཡིན་པའི་ཕྱིར་དང༌། གཞན་གཉིས་ལ་ཡང་རིགས་པ་བསྒྲེ་བའི་ཕྱིར་རོ།།
དེ་ལྟ་བས་ན་འགྲེལ་ཆེན་གྱི་སྒྲ་ཇི་བཞིན་པ་ལ་ཕྱོགས་དང་པོ་ལ་འཕངས་པའི་སྐྱོན་དུ་སོགས་སྒྲ་
དངོས་སུ་སྦྱར་ཏེ་དེ་ལྟ་བུའི་སྐྱོན་དེ་ཉིད་གཉེན་པོ་སྤང་བྱ་དང་བཅས་པ་དང་། རྣམ་པ་གཞི་དང་བཅས་པ་
ཐམས་ཅད་ལ་བརྗོད་པ་ཡིན་ཏེ། མངོན་པར་རྟོགས་པ་བརྒྱད་ཀྱི་རིམ་པ་གསལ་བར་མི་བྱེད་པར་དགོས་པ་
དེ་དང་དེའི་དོན་དུ་ཡིན་ན་གཞི་ལམ་རྣམ་པའི་ཚོགས་སྡེ་སྣོད་དེ་རྣམས་ཀྱིས་གཏན་ལ་ཕབ་མ་ཟིན་པ་ཅུང་
ཟད་ཀྱང་མེད་པའི་ཕྱིར་རོ། ། དེའི་ཕྱིར་འགྲེལ་ཆེན་གྱི་སྒྲ་ཇི་བཞིན་པ་ལྟར་ན། མདོ་འདིས་མངོན་པར་
རྟོགས་པའི་རིམ་པ་ཁྱད་པར་ཅན་མི་བརྗོད་པར་ཤེས་བྱ་མ་ལུས་པ་ཤེས་པར་བྱ་བའི་དོན་དུ་རྣམ་པ་བརྗོད་
བྱར་ཤེས་བྱ་མ་ལུས་པར་བྱ་བའི་དོན་དུ་རྣམ་པ་བརྗོད་བྱར་བསྡུས་ན་ཞེས་བྱ་བ་ལ་སོགས་པའི་དགོས་པ་
ཁོངས་ན་ཡོད་པར་རིག་པར་བྱ་སྟེ། གཞན་དུ་ན་ཆོས་རབ་ཏུ་རྣམ་པར་དབྱེ་བའི་དོན་དུ་གཞི་བསྡུས་པས་
མངོན་པ་སོགས་དང་ཟློས་པའི་སྐྱོན་འཕེན་ན་རང་ལ་ཡང་མཚུངས་པར་འགྱུར་བའི་ཕྱིར་རོ།། གང་ཡང་
འདིར་མངོན་པའི་སྡེ་སྣོད་ཀྱི་སོགས་ཁོངས་ནས་མངོན་པའི་བསྟན་བཅོས་འདོན་པས་རྣམ་པ་ཀུན་ཏུ་་་་
མངོན་པ་དང་ཟློས་པའི་སྐྱོན་འཕངས་སོ། །ཞེས་སྔ་རབསཟེར་བ་དེ་ནི་སྡེ་སྣོད་སོ་སོའི་ཁྱད་པར་དང་རྒྱལ་བའི་
ཡུམ་སྡེ་སྣོད་ཀུན་དང་ཟློས་པ་སྤོང་བའི་བཟང་པོ་ཞབས་ཀྱི་དགོངས་པ་ཁོང་དུ་མ་ཆུད་པ་ཡིན་ཏེ། བྱེད་པ་
པོ་ཐ་དད་པ་ལ། སྔར་གྱི་འདི་དང་རྗེས་ཀྱི་འདི་ཟློས་ཞེས་བྱ་བའི་གནས་མེད་པས་མདོ་ལ་བསྟན་བཅོས་
དང་ཟློས་པ་སྤང་བའི་དགོས་པའི་སྐབས་མེད་པའི་ཕྱིར་རོ། །
མ120-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གང་གི་ཕྱིར་སློབ་དཔོན་གྱི་ངག་ནི། དེ་ལྟར་དོན་ཆེན་པོ་ཅན་ཡིན་པས་རེ་རེ་ལ་མཁས་པ་དགའ་
བའི་ཚིག་སྦྱོར་ཡོད་པའི་ཕྱིར་མཁས་པ་ལྟར་སྣང་བ་རྣམས་ཀྱིས་རྒལ་བར་མི་བྱ་སྟེ། བློ་གྲོས་ཡོངས་སུ་
རྫོགས་ནས་གཞུང་འགྲེལ་བྱས་པར་སྣང་བའི་ཕྱིར་རོ། ། འགྲེལ་པ་འདིའི་དགོངས་པ་ནི་ཞེ་འདོད་ཀྱི་དབང་
དུ་བྱས་ཏེ་གཞི་དང་ལམ་དང་རྣམ་པ་གང་ཡང་རུང་བ་སྟེ་རྐྱང་པ་བརྗོད་བྱར་བསྡུས་ན། ཞེས་གསལ་བར་
བརྗོད་ན་གཞུང་ནས་འབྱུང་བའི་སྐྱོན་འདི་གསུམ་ཉིད་བརྗོད་པ་ཡིན་པས་ཕྱོགས་གསུམ་པ་ལའང་བརྟག་
པ་མི་བྱ་སྟེ། ཀྱང་སྒྲ་བརྗོད་ནས་དེ་ལྟ་བུའི་བརྟག་པ་བྱེད་པ་ནི་ཕྱུགས་ལྟ་བུ་ཡིན་ནོ། །དེ་ལྟར་ན་འགྲེལ་ཆེན་
གྱི་ཚིག་རྒྱས་པ་ལ་བརྟེན་ཏེ་ཙམ་སྒྲ་མ་བརྗོད་པར་སྒྲས་ཟིན་གྱི་དོགས་པའི་མཐའ་དཔྱོད་པ་དང་། འདི་ནི་
དོན་བསྡུས་པ་ལ་བརྟེན་ཏེ་ཀྱང་སྒྲ་བརྗོད་ནས་ཞེས་འདོད་ཀྱི་དོགས་པ་འགའ་ཞིག་འགོག་པར་བྱེད་པ་
དང༌། འགྲེལ་ཆེན་ནི་མདོ་ནང་དུ་ཟློས་པ་སྤོང་བ་དང་། འདི་ནི་བསྟན་བཅོས་ནང་དུ་ཟློས་པ་སྤོང་བ་སྟེ།
འདི་ནི་བྱེ་བྲག་ཡིན་གྱི་སྒོམ་རིམ་རྫོགས་པར་མི་སྟོན་པར་གཞི་ལམ་རྣམ་པ་སྟོན་ན་སྐྱོན་འདི་དག་ཡོད་དོ་
ཞེས་བྱ་བ་ནི་གཉིས་ཀའི་བཞེད་པ་ཡིན་ནོ། ། དེ་ཉིད་ཀྱི་ཕྱིར་སློབ་དཔོན་གྱི་དགོངས་པ་ཕྱིན་ཅི་མ་ལོག་པར་
རྙེད་པ་ནི་ཁོ་བོ་འབའ་ཞིག་ཡིན་ཏེ། འདི་ལས་ཚུལ་གཞན་དུ་འཆད་པ་རྣམས་ནི་གཟུགས་ངན་མ་དམུས་
ལོང་གི་གམ་ན་རང་གི་མཛེས་པའི་ཡོན་ཏན་སྨྲ་བ་ལྟར་ཕྱོགས་འཛིན་གྱིས་མིག་བྲལ་བའི་ཉན་པོ་ལོང་བ་་་
རྣམས་ཁོ་ན་མགུ་བར་བྱེད་པ་ཡིན་ནོ། །རྒལ་བ་ལ་དཔྱད་ཟིན་ཏོ། །
ལན་ལ་དཔྱད་པ་ལ་གཉིས་ཏེ། མི་འཐད་པའི་ཕྱོགས་དང་། འཐད་པའི་ཕྱོགས་སོ། །མི་འཐད་པའི་
ཕྱོགས་གང་ཞེ་ན། སྔ་ཕྱི་འགྲེལ་བྱེད་མང་པོ་དག་འདི་ལྟར་འཆད་དེ། རྒྱན་ནི་གཞི་ལམ་རྣམ་པ་རྐྱང་པ་
བརྗོད་པའི་སྐྱོན་ཡོད་པ་མིན་ཏེ། ཕྱོགས་གསུམ་ཆར་བསྡུས་པའི་ཕྱིར། དེས་ན་མངོན་རྟོགས་མཐའ་དག་
བསྡུས་ཏེ། ཕྱོགས་གསུམ་ཆར་བསྡུས་ཤིང༌། དེས་མཁྱེན་གསུམ། དེས་སྲས་བཞིའི་མངོན་རྟོགས་བསྡུས་
པའི་ཕྱིར་རོ། །ཞེས་ཟེར་རོ། །འདི་ཉི་སྣང་ལས། ཕྱོགས་གསུམ་ཆར་བསྡུས་པ་ཡིན་ནོ། །དེ་ཅི་ཕྱིར་ཞེ་ན་ཉན་
ཐོས་དང་། ཞེས་བྱ་བ་ལ་སོགས་པ་གསུངས་པ་དང་། འདིར་ཡང་མངོན་རྟོགས་མཐའ་དག་བསྡུས་པ་ན་
-12-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཕྱོགས་གསུམ་ཆར་བསྡུས་ཞེས་གསུམ་ཆར་བསྡུས་པའི་སྒྲུབ་བྱེད་དུ་བཤད་པ་ལ་འགལ་བ་དང་། འདིར་
མཁྱེན་གསུམ་བསྡུས་པས་ཡུལ་གསུམ་བསྡུས་པར་རིགས་པ་ལ། ཕྱོགས་གསུམ་བརྗོད་བྱར་བསྡུས་པས་
མཁྱེན་གསུམ་བསྡུས་ཞེས་འཆད་པ་འགལ་བའི་ཁུར་ཡིན་པའི་ཕྱིར་དང་། སྔར་དགོས་པ་ཡང་མེད་ཕྱིས་
སྒྲུབ་བྱེད་ཡང་མི་སྦྱོར་བར་མངོན་རྟོགས་མཐའ་དག་བསྡུས་ཞེས་བྱ་བ་ཡང་འབྲེལ་མེད་ཡིན་པའི་ཕྱིར་་་
རོ༑ ༑ཁ་ཅིག་བུདག་ཕྱོགས་གསུམ་ཆར་བསྡུས་པས་རྐྱང་པ་མ་བསྡུས་པའི་ཁྱབ་སྒྲུབ་ཏུ་ཕྱོགས་གསུམ་ཆར་
གྱི་མཁྱེན་གསུམ་དེས་སྲས་གཞིའི་མངོན་རྟོགས་བསྡུས་ཞེས་སྨྲ་བ་ཡང་ཕྱོགས་བསླད་པ་ཡིན་ཏེ། དེ་འདྲ་ལ་
ཁྱབ་པ་སྒྲུབ་མི་དགོས་པའི་ཕྱིར་དང་། དགོས་ཀྱང་འབྲེལ་མེད་པའི་ཕྱིར་རོ། །
ཡང་གཞན་དག་རྩ་སྦྱོར་སྔར་ལྟར་བཀོད་ནས་རྟགས་སྒྲུབ་ཏུ་མངོན་རྟོགས་མཐའ་དག་བསྡུས་
པའི་ཕྱིར། ཁྱབ་སྟེ། མངོན་རྟོགས་ཀྱི་ཡུལ་རྣམས་དེ་དག་ཡིན་པས་མངོན་རྟོགས་སྟོན་ན་ཡུལ་སྟོན་དགོས་
པའི་ཕྱིར། རྟགས་གྲུབ་སྟེ། མཁྱེན་གསུམ་བསྡུས་པའི་ཕྱིར། ཁྱབ་སྟེ། མཁྱེན་གསུམ་གྱིས་སྲས་བཞིའི་མངོན་
རྟོགས་བསྡུས་པའི་ཕྱིར་ཞེས་འདོན་པ་དེ་ཡང་མ་བརྟགས་པ་ཡིན་ཏེ། དང་པོར་རྟགས་གྲུབ་ཏུ་མཁྱེན་
གསུམ་བསྡུས་པའི་ཕྱིར། ཁྱབ་སྟེ། མཁྱེན་གསུམ་སྟོན་ན་ཡུལ་སྟོན་དགོས་པའི་ཕྱིར། ཞེས་མི་འགོད་པར་
འབད་པས་སྒྲུབ་དགོས་པའི་མངོན་རྟོགས་བསྡུས་པ་ཞེས་བྱ་བ་དེས་དེར་ཅི་ཞིག་བྱ། ཡང་འགའ་བློ་ཞིག་ནི་
དགོས་པ་རེ་རེའི་ཕྱིར་ཕྱོགས་གཉིས་བརྗོད་བྱར་བསྡུས་ནས་ཡུམ་ཕྱོགས་རེའི་རྒྱན་དུ་བྱེད་པ་མ་ཡིན་ཏེ།
ཕྱོགས་གསུམ་ཆར་བསྡུས་ཀྱང་མཁྱེན་པ་གསུམ་གའི་རྒྱན་དུ་བྱེད་པའི་ཕྱིར། ཁྱབ་སྟེ། མཁྱེན་གསུམ་གྱིས་
སྲས་བཞིའི་མངོན་རྟོགས་བསྡུས་པ་ནས་མཁྱེན་གསུམ་གྱི་རྒྱན་དུ་གྲུབ་པ་ན། ཡུམ་མཐའ་དག་གི་རྒྱན་དུ་
གྲུབ་པའི་ཕྱིར་ཞེས་ཟེར་རོ། ། དེ་ཡང་མི་འཐད་དེ། འདིའི་གྱིས་ཀྱང་ཞེས་བྱ་བ་ནི་ལམ་ཐམས་ཅད་ཀྱིས་
ཀྱང་ཞེས་བྱ་བའི་གྱིས་ལྟར་སྐད་དོད་མེད་པས་མ་དག་ལ། དེའི་ཚེ་ཕྱོགས་གསུམ་ཆར་བསྡུས་ཞེས་འགྲེལ་
ཆེན་ནས་འབྱུང་བ་ལྟར་འགྱུར་བས་དེ་འདྲའི་ཚིག་དོན་མི་འཇུག་པའི་ཕྱིར་དང༌། འཇུག་ཏུ་ཆུག་ཀྱང་
མཁྱེན་གསུམ་གྱི་རྒྱན་དུ་གྲུབ་ན་ཡུམ་ཀུན་གྱི་རྒྱན་དུ་འགྲུབ་པས་མངོན་པར་རྟོགས་པ་མཐའ་དག་བསྡུས་་་་
-122-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཞེས་བྱ་བ་འདི་ལ་བྱེད་པ་མེད་པའི་ཕྱིར་ཏེ། དགོས་ཆེད་ཀྱང་མཁྱེན་གསུམ་ཤེས་པར་བྱ་བའི་ཕྱིར་དུ་
གསུམ་ཆར་བསྡུས་ཞེས་བྱ་བ་ཡིན་པར་འདོད་པའི་ཕྱིར་རོ།། །
འཐད་པའི་ཕྱོགས་གང་ཞེ་ན། འགྲེལ་ཆེན་གྱི་ལུགས་དང་། འགྲེལ་པ་འདིའི་ལུགས་སོ། །དང་པོ་ནི་
ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་འདི་དག་ནི་དགོས་པ་ཕྱོགས་རེ་བའི་ཕྱིར་གཞི་དང་ལམ་དང་རྣམ་པ་
བསྡུས་པའི་སྒོ་ནས་སྡེ་སྣོད་གསུམ་དང་ཟློས་པ་དང་། སྤང་བྱ་གང་གི་གཉེན་པོ་ཡིན་པ་མི་རྟོག་པ་ལ་སོགས་
པའི་ཉེས་པར་མི་འགྱུར་ཏེ། དགོས་པ་དེ་དང་དེའི་ཕྱིར་གཞི་དང་ལམ་དང་རྣམ་པའི་ཕྱོགས་གསུམ་ཆར་
བརྗོད་བྱར་བསྡུས་པས་སྡེ་སྣོད་རེ་རེ་བ་དང་མི་ཟློས་ཤིང་། མངོན་པར་རྟོགས་པ་བརྒྱད་ཀྱི་རིམ་པ་གསལ་
བར་བསྟན་པས་ཐམས་ཅད་བསྡུས་པ་དང་ཡང་མི་ཟློས་པའི་ཕྱིར་རོ།། འགྲེལ་པ་འདིའི་ལུགས་ནི་ཁོ་བོའི་
འགྲེལ་ཆུང་དུ་ཤེས་པར་བྱའོ།།
བཅོམ་ལྡན་འདས་ཅིའི་སླད་དུ་ལམ་གྱི་རྣམ་པ་འཚལ་པ་ཉིད་ནི་བྱང་ཆུབ་སེམས་དཔའ་རྣམས་ཀྱི་
ལགས། ཞེས་པའི་ཞུས་ལན་གྱི་སྐབས་འདིར་དཔྱད་པ་བཞི་སྟེ། ལམ་གསུམ་ལ་དངོས་བཏགས་དཔྱད་པ།
སྤངས་རྟོགས་རྫོགས་ཚུལ་དཔྱད་པ། སྤྱིར་བཏང་དམིགས་བསལ་དཔྱད་པ། ཡང་དག་མཐའ་དཔྱད་
པའོ། ། དང་པོ་ནི་ཁ་གཅིག་བུལམ་འདི་གསུམ་བསྐྱེད་པ་སྒྲ་ཇི་བཞིན་ཁས་བླངས་ནས་བྱང་སེམས་ཀྱི་རྒྱུད་
ལ་ཉན་རང་གི་ལམ་མེད་པར་འདོད་པ་ནི་འགལ་བ་འདུས་པ་ཡིན་ནོ། ། གང་བློདག་བསྐྱེད་བྱའི་ལམ་གཉིས་
བཏགས་པ་བ་དང༌། ཤེས་བྱའི་ལམ་གསུམ་མཚན་ཉིད་པ་ཡིན་ཞེས་འཆད་པ་དེ་ཡང་ཞིབ་པ་ལྟར་སྣང་
ཡིན་ཏེ། ལམ་ཐམས་ཅད་བསྐྱེད་པར་བྱ་ཞིང་ལམ་ཐམས་ཅད་ཅེས་པར་ཞེས་བྱ་བ་འདིར་ལམ་གཞི་གཅིག་
པའི་ཕྱིར་དང་། ལམ་ཤེས་ནས་བཤད་པའི་ལམ་དེ་ལས་ལྷག་པའི་ཤེས་བྱ་ལམ་གཉིས་མེད་པའི་ཕྱིར་དང་།
དེ་དག་ནི་ཐབས་ཤེས་ཀྱིས་བཟུང་ནས་བྱང་སེམས་ཀྱི་རྒྱུད་ལ་སྐྱེས་པར་ཡང་བཤད་ཅིང་རང་གིས་ཀྱང་
ཁས་བླངས་པ་དང་འགལ་བའི་ཕྱིར་རོ། །རྒྱས་པར་འོག་ནས་དཔྱད་པར་བྱའོ། །
གཉིས་པ་ལ་རྣམ་དཔྱོད་བྲལ་བ་མང་པོ་དག་ཉན་རང་གི་རྟོགས་པ་ས་དང་པོར་རྫོགས་ཏེ། འགའ་
བ
-123-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཀུཞིག་ནི་གང་ཟག་གི་བདག་མེད་རྟོགས་པ་མཐར་ཐུག་པའི་ཕྱིར་ཟེར་ལ། གཞན་བློ་དག་ནི་བདག་མེད་
མཐའ་དག་མངོན་སུམ་གྱིས་རྟོགས་པའི་ཕྱིར་ཞེས་ཟེར་རོ། ། སྤངས་པ་ནི་ས་བརྒྱད་པ་ནས་རྫོགས་ཏེ། དེར་
ཉོན་སྒྲིབ་མ་ལུས་པ་སྤངས་པའི་ཕྱིར་རོ། ། དེའི་ཕྱིར་འགའ་ཞིག་འཕགས་པའི་ལུགས་ལ་རྟོགས་པའང་ས་
དང་པོར་མ་རྫོགས་ཞེས་སྨྲ་བ་དང༌། ལ་ལ་སྤངས་པའང་ས་དང་པོར་རྫོགས་ཞེས་སྨྲ་བ་གཉིས་ཀའང་
འཁྲུལ་བ་ཡིན་ཏེ། ཉི་སྣང་ལས། བྱང་སེམས་ཀྱི་མཐོང་བའི་ལམ་ཉིད་ཀྱིས་ཉན་ཐོས་ལ་སོགས་པའི་རྟོགས་
པ་ཡོངས་སུ་རྫོགས་པར་བྱེད་པ་ཡིན་ནོ་ཞེས་བྱ་བ་དང་། བྱང་ཆུབ་སེམས་དཔའི་བཟོད་པའི་བྱེད་པར་
གཞན་རྣམས་ཀྱི་རྟོགས་པའི་བྱེད་པ་མ་ལུས་པ་བསྡུས་པའི་ཕྱིར་གང་ཟག་དེ་དག་གི་ཤེས་པ་དང་སྤངས་པ་
གང་ཡིན་པ་དེའི་བཟོད་པ་ཡིན་གྱི། རྟོགས་པའི་ཚད་ནི་འདི་ཙམ་ཡིན་ནོ་ཞེས་འབྱུང་བའི་ཕྱིར་རོ་ཞེས་ཟེར་
རོ༑ ༑དེ་ནི་མ་ཡིན་ཏེ། རིགས་པས་མི་གྲུབ་པ་དང་། ལུང་གིས་མི་གྲུབ་པའི་ཕྱིར་རོ། །དང་པོ་ནི་དེ་ལྟ་ན་གང་
ཟག་གི་བདག་འཛིན་རྩད་ནས་སྤངས་པར་འགྱུར་ཏེ། བདག་མེད་རྟོགས་པ་མཐར་ཐུག་པའི་ཕྱིར་
རོ༑ ༑འདོད་ན་བདག་ལྟ་ལྷན་སྐྱེས་ཡོད་པར་བཤད་པ་དང་འགལ་བ་དང༌། ཉོན་སྒྲིབ་རྩད་ནས་མ་སྤངས་
པ་འགལ་ཏེ། མེ་མེད་པའི་དུ་བ་བཞིན་ནོ། ། དེས་ན་སྤངས་པ་དང་རྟོགས་པ་ཡ་བྲལ་བར་འདོད་པ་ནི་ཐེག་
པ་ཆེ་ཆུང་གང་ཡང་མི་འདོད་དེ། དྲི་མ་སྤངས་པར་དག་བྱེད་མཐར་ཐུག་པ་བཞིན་དུ་འགལ་བའི་ཕྱིར་
རོ༑ ༑བདག་མེད་མཐའ་དག་མངོན་སུམ་དུ་རྟོགས་པའང་མ་གྲུབ་སྟེ། སྤྲིན་མཐོང་མཁའ་ལ་ཉི་བཞིན་
འདིར་ཁྱོད་ཕྱོགས་གཅིག་བློ་གྲོས་ཅན། ། ཞེས་འབྱུང་བ་ལྟར་ངོ་བོ་ཉིད་ཀྱི་སྐུ་ལ་སོགས་པ་མངོན་སུམ་དུ་མི་
རྟོགས་པའི་ཕྱིར་དང་། གཞན་དུ་ན་ཆོས་ཀྱི་བདག་མེད་ཀྱི་རྟོགས་པ་ཡང་རྫོགས་པར་འགྱུར་ལ། དེ་ལྟ་ཡིན་
ཏེ༑ ཇི་ལྟ་བའི་རྟོགས་པ་ནི་ས་དང་པོར་རྫོགས་ན། འོ་ན་ནི་ཆོས་ཀྱི་བདག་འཛིན་གྱི་སྒྲིབ་པ་མ་ལུས་པར་
སྤངས་པར་འགྱུར་ཏེ། ཆོས་ཀྱི་བདག་མེད་རྟོགས་པ་མཐར་ཐུག་པའི་ཕྱིར་ཏེ། དེ་ལྟ་ས་བཅུར་ཆོས་ཀྱི་
དབྱིངས་ལ་སྒྲིབ་པ་རྣམ་པ་བཅུ་སྤོང་ཞེས་བཤད་པ་དང་། ཁས་བླངས་པ་ལ་སོགས་པ་དང་། མདོ་གཞུང་
མང་པོ་རབ་ཏུ་བཤིག་པའི་ཕྱིར་སྟོན་པ་དང་སློབ་དཔོན་དང་ཆོས་རྣམས་རང་གི་ཤེས་རབ་ལྟར་རྒྱང་རིང་
-124-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དུ་དོར་བ་ཡིན་ནོ། །
ལུང་གི་དོན་ཡང་ཕྱིན་ཅི་མ་ལོག་ཏུ་བཀྲལ་བ་ཡིན་ཏེ། འདིའི་དོན་ནི་བཟོད་པའི་བྱེད་པར་རྟོགས་
པའི་བྱེད་པ་མ་ལུས་པ་བསྡུས་པའི་ཕྱིར་དེ་དག་དེའི་བཟོད་པ་ཡིན་གྱི་རྟོགས་པའི་རང་བཞིན་གྱི་ཚད་ནི་
འདི་ཙམ་མ་ཡིན་ནོ་ཞེས་བྱ་བ་ཡིན་ཏེ། དེ་ལ་བཟོད་པའི་བྱེད་པ་ནི་ཉོན་སྒྲིབ་ཆེད་དུ་སྤོང་བ་ཡིན་ཏེ། ཞེས་
པ་སོགས་ནི་རྣམ་པར་གྲོལ་བའི་བྱེད་པ་སོགས་དང༌། སྒོམ་ལམ་རྣམས་ནི་གཙོ་བོར་ཤེས་བྱའི་སྒྲིབ་པའི་
གཉེན་པོར་བྱེད་པས་སོ། ། འདིར་ནི་ཤེས་སྒྲིབ་ཏུ་མ་ཟད་ཉོན་སྒྲིབ་ཀྱང་ཆེད་དུ་སྤོང་བར་བྱེད་པ་ཡིན་ལ།
ཉན་རང་རྣམས་ཀྱི་རྟོགས་པའི་བྱེད་པ་ནི་ཉོན་སྒྲིབ་ཆེད་དུ་སྤོང་བར་བྱེད་པ་ཡིན་ནོ།། དོན་ནི་ཉན་རང་གི་
ཉོན་སྒྲིབ་ཆེད་དུ་སྤོང་བ་དེ་ལྟ་བུ་ནི་བཟོད་པ་འདི་ཉིད་ཀྱི་བྱེད་པར་འདུས་ཏེ། བྱང་ཆུབ་སེམས་དཔའ་
རྣམས་ནི་དེ་ཕན་ཆད་སྒོམ་པའི་ལམ་རྣམས་སུ་ཉོན་སྒྲིབ་ཆེད་དུ་སྤོང་བའི་རྟོགས་པ་སྒོམ་མི་དགོས་ཏེ། །
སྔགས་དང་སྨན་གྱིས་ཟིན་པའི་དུག་ལྟར་ས་ཐམས་ཅད་དུ་ཉེས་པ་མི་བསྐྱེད་པའི་ཕྱིར་རོ།། དེ་ཡང་གཙོ་
བོར་ཡིན་གྱི་འགའ་ཞིག་ཏུ་ནི་མ་ཡིན་ནོ་ཞེས་ཀྱང་འཆད་དོ། ། །
རྟོགས་པའི་ཚད་ནི་འདི་ཙམ་མ་ཡིན་ནོ་ཞེས་པའི་ཚད་ནི་མཐའ་ཡིན་ལ་འདི་ཙམ་མ་ཡིན་ནོ་ཞེས་
བྱ་བ་ནི་རྫོགས་པ་མ་ཡིན་ནོ་ཞེས་བྱ་བའི་ཚིག་སྟེ། དེའི་ཕྱིར་མི་ཤེས་བཞིན་དུ་གཞུང་འགྲེལ་བྱེད་པ་ལ་མགུ་
བའི་བྱིས་པ་འདི་རྣམས་ནི་ཚིག་ཤེས་པ་གླེགས་བམ་ཙམ་མཐོང་བ་ཡིན་གྱི་དོན་ཤེས་པ་ནི་མིན་ནོ། །འོ་ན་ཇི་
ལྟར་ཞེ་ན། ཉན་རང་གི་རྟོགས་པའི་བྱེད་པའམ་སྤངས་རྟོགས་རགས་པ་ས་དང་པོར་རྫོགས་ཏེ། ཇི་སྐད་དུ་
མདོ་ལས། ཉན་ཐོས་དང་རང་སངས་རྒྱས་ཀྱི་ཤེས་པ་དང་སྤོང་བ་ནི་བྱང་ཆུབ་སེམས་དཔའ་ཆེན་པོའི་མི་
སྐྱེ་བའི་ཆོས་ལ་བཟོད་པའོ། །ཞེས་གསུངས་ལ། འཕགས་པས་བཟོད་པ་དེ་གང་ཞེ་ན། དུ་བ་ལ་ཆོས་ཤེས་
པའི་བཟོད་པའོ་ཞེས་བཤད་པའི་ཕྱིར་རོ། །དེ་ཡང་དུ9ཁ་ལ་ཆོས་བཟོད་ཙམ་ཡིན་གྱི་གཞན་མི་འཛིན་པ་ལ་
མིན་ཏེ། ཇི་སྐད་དུ་ཉན་རང་གི་ས་ལས་བྱང་སེམས་ཀྱི་ཡེ་ཤེས་ཀྱིས་མཐོང་བ་དང་ལྟ་བས་འདའོ་ཞེས་
བཤད་པ་ནི། བྱང་སེམས་ཀྱི་མཐོང་བའི་ལམ་ཉིད་ཀྱིས་ཉན་ཐོས་ལ་སོགས་པའི་རྟོགས་པ་ཡོངས་སུ་རྫོགས་
-f25-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པར་བྱེད་པ་ཡིན་ནོ་ཞེས་བཤད་པའི་ཕྱིར་ཏེ། རྟོགས་པ་རྫོགས་ཞེས་བྱ་བ་ནི་སྔར་རྟོགས་པའི་བྱེད་པ་
རྫོགས་པ་ཡིན་ལ། དེས་ནི་སྤངས་པ་ཞར་ལ་གྲུབ་པ་ཡིན་གྱི་སེལ་བ་ནི་མ་ཡིན་ཏེ། ཐེག་པ་གསུམ་ཆར་གྱི་
ཐེག་པ་འཐོབ་པའི་རྒྱུ་ཡིན་ནོ་ཞེས་འབྱུང་བས་སྤངས་པ་ནི་མ་ཡིན་ནོ་ཞེས་བྱ་བར་མི་སྟོན་པ་བཞིན་ཏེ།
འདི་ཙམ་གྱི་ཚིག་གིས་ཀྱང་འཁོར་བའི་གཞུང་འགྲེལ་བྱེད་པ་རྣམས་མཐོང་བས་ཁོ་བོ་ཅག་ཡིད་སྐྱོ་བར་
གྱུར་ཏོ།། མདོ་དེ་ལ་ཁ་ཅིག་ཉན་རང་དགྲ་བཅོམ་པའི་ལམ་གྱི་ཤེས་པ་དང་ཉོན་མོངས་པ་ཐམས་ཅད་
སྤངས་པ་ནི་ས་བརྒྱད་པ་ལ་ཞུགས་པ་མི་སྐྱེ་བའི་ཆོས་ལ་བཟོད་པ་ཙམ་གྱིས་མཐར་གཏུགས་པར་འགྱུར་ཏེ།
དེ་དག་གི་ཤེས་པ་དང་སྤོང་བ་ནི་བཟོད་པ་དེ་ལས་ལྷག་པ་མེད་དོ། །ཞེས་འཆད་པ་ནི་རིགས་པར་མ་མཐོང་
སྟེ༑ ཇི་སྐད་དུ་མདོ་ལས་ས་བརྒྱད་པ་ནས་རང་སངས་རྒྱས་ཀྱི་བར་གྱི་ཡེ་ཤེས་དང་སྤོང་བ་དེ་ཡང་བྱང་
ཆུབ་སེམས་དཔའི་བཟོད་པ་སྟེ། དེ་བས་ན་བྱང་ཆུབ་སེམས་དཔའ་ཆེན་པོ་ནི་ཉན་ཐོས་དང་རང་སངས་
རྒྱས་ཀྱི་ལམ་རྫོགས་པར་བྱེད་ཅིང་
། ལམ་ཤེས་པའི་ཡེ་ཤེས་ཀྱིས་བྱང་ཆུབ་སེམས་དཔའི་སྐྱོན་མེད་པ་ལ་
འཇུག་གོ་ཞེས་གསུངས་ལ། སྐྱོན་མེད་པ་ནི། དགོངས་འགྲེལ་མདོ་དང་བསྟན་བཅོས་རྣམ་པ་མང་པོས་ས་
དང་པོ་ལ་བཤད་པའི་ཕྱིར་རོ། ། ཡང་ཕྲ་བར་ན་ས་བརྒྱད་པར་རྫོགས་པ་ཡིན་ཏེ། དེར་ཉོན་སྒྲིབ་མངོན་
འགྱུར་བ་ཕྱིས་མི་སྐྱེ་བའི་ཚུལ་གྱིས་གནས་གྱུར་པའི་ཕྱིར་དང༌། དེ་ཡང་ཉན་རང་གི་ས་རྟོགས་པ་ཡོངས་སུ་
རྫོགས་པའི་སྟོབས་ཀྱིས་ཡིན་པའི་ཕྱིར་ཏེ། བདག་འཛིན་སྤོང་བ་ནི་རྟོགས་པ་ལ་རག་ལུས་པ་དང༌། དེ་ཉིད་
ཀྱང་ཉོན་སྒྲིབ་སྤོང་བས་རབ་ཏུ་ཕྱེ་བའི་རྟོགས་པ་དེ་ཡིན་པའི་ཕྱིར་རོ། ། ཤིན་ཏུ་ཕྲ་བར་ན་སངས་རྒྱས་ཀྱི་
སར་རྫོགས་པ་ཡིན་ཏེ། མཉམ་ཉིད་ཡེ་ཤེས་ནི་ཉོན་ཡིད་ཀྱི་གསལ་བའི་ཆ་གནས་གྱུར་པ་ཡིན་པའི་ཕྱིར་
དང་། ཅིག་ཅར་ཉོན་མོངས་པ་དང་ཤེས་བྱའི་སྒྲིབ་པ་ཕྲ་བ་སྤངས་ནས་ཅིག་ཅར་དགྲ་བཅོམ་པ་དང་དེ་
བཞིན་གཤེགས་པར་འགྱུར་བའི་ཕྱིར་རོ། །དེ་ལྟ་ན་བྱང་སེམས་ཀྱི་ལམ་ལྔ་དང་ཉན་རང་གི་ལམ་ལྔ་རིམ་པ་
ལྟར་ཡོད་ཀྱང་རྟོགས་པའི་བྱེད་པ་ས་དང་པོར་རྫོགས་སོ་ཞེས་བྱའོ། ། ཁ་གྲགསཅིག་དག་སློབ་དཔོན་གྱིས་
ལྟར་ན། མདོ་ནས་གསུངས་པའི་བཟོད་པའི་དོན་སྦྱོར་ལམ་བཟོད་པ་ཡིན་པས་སྦྱོར་ལམ་དུ་རྫོགས་ཞེས་སྨྲ་
-126-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བ་དེ་ནི་མི་འཐད་དེ། འགྲེལ་ཆེན་དུ། ཁ་ཅིག་བུབློན་རེ། ཞེས་སོགས་མངོན་པ་ཅན་གྱི་ལུགས་གཉིས་གཉིས་
འབྱུང་བའི་དང་པོ་གཞན་དང་གཉིས་པ་ནི་རང་ལུགས་ཡིན་པའི་ཕྱིར་ཏེ། འགལ་བའི་ལུགས་རྗེས་སུ་
བཀོད་ནས་དགག་པ་མི་བྱེད་པ་ནི། གཞུང་བྱེད་རྣམས་ཀྱི་ལུགས་མིན་པའི་ཕྱིར་དང༌། ལུགས་ཕྱི་མས་ཀྱང་
མཐོང་ལམ་དུ་བཤད་ཡོད་པས་འཕགས་པ་དང་སློབ་དཔོན་དག་བཞེད་པ་མཚུངས་པའི་ཕྱིར་རོ།། ཐེག་
ཆེན་གྱི་སྤངས་རྟོགས་གང་དུ་རྫོགས་ན་ཁ་ཅིག་ན་རེ། ཇི་ལྟ་བ་རྟོགས་པ་ནི་ས་དང་པོར་རྫོགས་ཏེ། ལུང་དང་
རིགས་པས་ཤེས་པའི་ཕྱིར་རོ། ། ལུང་ལས་ཤེས་ཏེ། དངོས་པོ་གཅིག་གིས་ལྟ་པོ་གང༌། ། དེ་ནི་ཀུན་གྱི་ལྟ་པོ་
ཡིན། ། ཞེས་དང་། མཐོང་བ་དང་སྒོམ་པ་དག་ཐ་དད་ཏུ་གྱུར་པ་མེད་པས་ཞེས་འབྱུང་བའི་ཕྱིར་
རོ༑ ༑རིགས་པ་ཡོད་དེ། ཆོས་ཐམས་ཅད་ཀྱི་སྟོང་པ་ཉིད་ནི་གཅིག་ཡིན་པས་ཆ་ཤས་མེད་ལ་ཆ་ཤས་མེད་
པ་ལ་ཕྱོགས་གཅིག་མཐོང་བ་མི་རུང་བའི་ཕྱིར་རོ། ། ཞེས་ཟེར་རོ། ། དེ་ནི་མི་རིགས་ཏེ། སྒྲུབ་བྱེད་མེད་པ་
དང་། གནོད་ཡོད་པའི་ཕྱིར་རོ། ། དེ་ལ་ལུང་གི་སྒྲུབ་བྱེད་མེད་དེ། དངོས་པོ་གཅིག་གི་རང་བཞིན་རྣམ་དག་
ལྟ་བྱེད་གང་ཡིན་པ་དེ་ཀུན་གྱི་རང་བཞིན་རྣམ་དག་ལྟ་བྱེད་ཡིན་ནོ་ཞེས་བྱ་བའི་ཕྱིར་དང༌། གཞན་སྒྲ་ཇི་ལྟ་
བ་བཞིན་རྟོགས་ན་མཐོང་སྒོམ་ཐ་དད་པ་མེད་པར་འགྱུར་ལ། དེ་ཡང་མི་རིགས་པས་སོ། །ལུང་ཕྱི་མའི་དོན་
ཡང་མཐོང་བ་དང་སྒོམ་པ་དག་ཆོས་ཉིད་རང་བཞིན་རྣམ་དག་དམིགས་པར་ཐ་དད་མེད་ཅེས་བྱ་བའི་དོན་
ཡིན་པའི་ཕྱིར་རོ། །
རིགས་པའི་སྒྲུབ་བྱེད་མེད་དེ། ཆོས་ཐམས་ཅད་ཀྱི་ཆོས་ཉིད་ཆ་མེད་གཅིག་ཡིན་ན་སྤྱི་ཆ་མེད་
གཅིག་ཡིན་པ་འགོག་མ་ནུས་པའི་ཕྱིར་རོ། ། གནོད་བྱེད་ཡོད་དེ་ལུང་དང་རིགས་པས་གནོད་པའི་ཕྱིར་
རོ༑ ༑ལུང་གིས་གནོད་དེ། སྤྲིན་མཐོང་མཁའ་ལ་ཉི་བཞིན་ཞེས་བྱ་བ་ལ་སོགས་པ་བརྗོད་ཟིན་པའི་ཕྱིར་
རོ༑ ༑རིགས་པས་གནོད་དེ། ཉན་རང་གི་ཆོས་ཉིད་གང་ཟག་གི་བདག་མེད་རྟོགས་པ་ན་ཆོས་ཉིད་མཐའ་
དག་རྟོགས་པས་ཆོས་ཀྱི་བདག་མེད་ཡང་མངོན་སུམ་གྱིས་རྟོགས་པར་འགྱུར་བ་དང༌། ཉན་ཐོས་ལ་སོགས་
པའི་རིགས་པ་ཐ་དད་པ་གསུམ་ཡང་མི་རུང་བ་དང་། འགོག་པ་གཅིག་མངོན་སུམ་དུ་བྱས་པ་ན་ཐམས་ཅད་
-127,



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མངོན་སུམ་དུ་བྱས་པར་འགྱུར་བས་མཐོང་ལམ་པ་ལྟ་བུས་ངོ་བོ་ཉིད་ཀྱི་སྐུ་ཡང་མངོན་སུམ་དུ་བྱས་པར་
འགྱུར་བ་དང་། ཡུལ་ཐམས་ཅད་ལ་ཞེན་པ་བག་ཆགས་དང་བཅས་པ་སྤངས་པས་ཤིན་ཏུ་རྣམ་པར་དག་
པའི་ཡེ་ཤེས་མ་ཐོབ་པར་ངོ་བོ་ཉིད་སྐུ་མངོན་སུམ་དུ་བྱེད་པ་འགལ་བའི་ཕྱིར་དང་། ཆོས་ཐམས་ཅད་ཀྱི་
ཆོས་ཉིད་ངོ་བོ་ཉིད་ཀྱི་སྐུ་ལ་སོགས་པ་ཐོབ་པར་འགྱུར་བ་དང་། དེ་ལྟ་ན་རྒྱུ་མེད་པར་ཡང་འབྲས་བུ་སྲིད་
པའམ། ཡང་ན་ཐམས་ཅད་ཀྱང་ཟག་མེད་ཀྱི་ཡེ་ཤེས་ལས་མ་འདས་པར་འགྱུར་བ་ལ་སོགས་པ་གནོད་
བྱེད་བསམ་གྱིས་མི་ཁྱབ་པ་ཡོད་པའི་ཕྱིར་རོ། ། འོ་ན་ཇི་ལྟར་ཞེ་ན། རྟོགས་པའི་བྱེད་པའམ་རགས་པ་ས་
བརྒྱད་པར་རྫོགས་ཏེ། དེར་མཚན་མར་འཛིན་པ་སླར་མི་སྐྱེ་བར་ཡང་སྤངས་ཏེ། དེ་ཕན་ཆད་དུ་མཚན་
འཛིན་ཆེད་དུ་གཏད་ནས་སྤོང་བ་མེད་པའི་ཕྱིར་དང་། སྟོབས་ཡོན་ཏན་གྱི་རྣམ་པ་རྣམས་རྫོགས་པའི་ཕྱིར་
རོ༑ ༑ཕྲ་བ་ས་བཅུ་པར་རྫོགས་ཏེ། ས་དགུ་ལས་འདས་ནས་འབྲས་བུའི་ས་མངོན་དུ་བྱས་པའི་ཕྱིར་
རོ༑ ༑དེའི་ཕྱིར་འདི་ལ་དེ་བཞིན་གཤེགས་པ་དང་སངས་རྒྱས་ཀྱི་ས་ཞེས་ཀྱང་བྱའོ།། ཆོས་ཕྲ་བ་ནམ་
མཁའ་དང་མཉམ་པ་ནི་སངས་རྒྱས་ཀྱི་ས་ཆེན་པོར་རྫོགས་པར་ཏེ། སྤངས་རྟོགས་མཐར་ཐུག་ཐོབ་པ་ནི་དེ་
ཁོ་ནར་ཟད་པའི་ཕྱིར་རོ། ། །
དཔྱད་པ་གསུམ་ནི། ཁ་གཡག་ཅིག་དངོས་བསྟན་དག་པའི་དམིགས་བསལ་དང་། ཤུགས་བསྟན་སྒྲུབ་
པའི་དམིགས་བསལ་སྦྱོར་བ་ནི། སྤྱིར་བཏང་དམིགས་བསལ་གྱི་ཚུལ་ལ་བློ་ཁ་མ་ཕྱོགས་པ་ཡིན་ཏེ། སྤྱིར་
བཏང་དམིགས་བསལ་ནི། བྲམ་ཟེ་ཀུན་ལ་ཞོ་སྦྱིན་ལ་ཀུན་ད་ལ་མ་སྟེར་ཞེས་པ་ལྟར་སྒྲས་ཟིན་ལ་འགལ་བ་
ལྟ་བུ་ཞིག་དགོས་པ་ལ་རྫོགས་སྨིན་མ་སྦྱངས་པར་ཡང་དག་མཐའ་མི་བྱ་ཞེས་བྱ་བ་འདི་ལ་སྒྲས་ཟིན་
འགལ་བ་མེད་པའི་ཕྱིར་དང་། འདི་རྙེད་ཀྱི་བར་དུ་ཟས་མ་ཟ་ཞེས་པ་ལྟ་བུ་ཤུགས་བསྟན་ཐམས་ཅད་ཀྱང་
སྤྱིར་བཏང་དམིགས་བསལ་དུ་འབྱུང་བའི་ཕྱིར་རོ། །གཞན་དག་འདིར་སྤྱིར་བཏང་དམིགས་བསལ་གྱི་དོན་
གཏན་ནས་མི་གནས་སོ་ཞེས་སྨྲ་བའང་མི་འཐད་དེ། དེ་དག་གིས་ལམ་གྱི་བྱ་བ་བྱས་ཞེས་སྤྱིར་བཏང་ནས་
ཡང་དག་པའི་མཐའ་མངོན་སུམ་དུ་མི་བྱའོ། ། ཞེས་དམིགས་ཀྱིས་བསལ་བའི་ཕྱིར་རོ།། འདིར་ནི་སྤྱིར་
-128-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བཏང་དམིགས་བསལ་ལ་དོན་འགལ་བ་ཞིག་དགོས་སོ་ཞེས་སྨྲ་བ་དེ་ཡང་བསལ་ཏེ། ལམ་གྱི་བྱ་བ་བྱེད་པ་
དང་། ཡང་དག་མཐའ་མངོན་སུམ་དུ་བྱེད་པ་ལ་འགལ་བ་མེད་པའི་ཕྱིར་རོ། །
དཔྱད་པ་བཞི་པ་ནི། འདིར་སྔ་རབསཁ་ཅིག་ཡང་དག་པའི་མཐའ་ཉན་རང་གི་མྱང་འདས་དང་ཆོས་ཉིད་ཀྱི་
སྐུ་ལ་བྱེད་པ་ནི་མི་རིགས་ཏེ། རིམ་པ་ལྟར་རྫོགས་ནས་ཀྱང་མངོན་སུམ་དུ་མི་བྱེད་པ་དང༌། མ་རྫོགས་པ་ན་
གཏན་ནས་མངོན་སུམ་དུ་བྱེད་མི་ནུས་པའི་ཕྱིར་རོ། ། གལ་ཏེ་མ་རྫོགས་པར་མངོན་སུམ་དུ་མི་བྱའོ་ཞེས་པ་
རྫོགས་ནས་མངོན་དུ་བྱེད་པ་མ་ངེས་ཏེ། བྱང་ཆུབ་ནམ་ཞིབ་ཐོབ་བར་དུ། ། ཐ་བའི་སེམས་སོགས་མི་
བྱའོ། ། ཞེས་པ་ལྟར་རོ་ཞེ་ན། འདི་ནི་མི་མཚུངས་ཏེ། སྡིག་པ་ནི་དེའི་བར་དུ་མ་བྱས་ན་དེ་ནས་བྱེད་མི་སྲིད་
པའི་ཕྱིར་དགོངས་པ་ཡིན་ལ། འདིར་ནི་དེ་ལྟ་བུ་མ་ཡིན་པའི་ཕྱིར་ཏེ། འདི་རྙེད་ཀྱི་བར་དུ་ཟས་མ་ཟ་ཞིག་
ཅེས་པ་དང་། དུག་དང་ཟས་གཅིག་ཅེས་པ་ལྟར་ཡིན་པའི་ཕྱིར་རོ། །གལ་ཏེ་འདི་ནི་ཉན་རང་གི་མྱང་འདས་
ལ་བཟུང་སྟེ། དུག་མ་ཟ་ཞིག་ཅེས་པ་ལྟར་དེའི་བར་དུ་མ་བྱས་ན་དེ་ནས་བྱེད་མི་སྲིད་པའི་ཕྱིར་དགོངས་པ་
ཡིན་ནོ་ཞེ་ན། ད་ནི་མདོ་དྲང་བར་བྱ་སྟེ། ཇི་སྐད་དུ། བྱང་ཆེན་ཡུམ་ལ་སྤྱོད་པའི་ཐབས་མཁས་པས་ཡོངས་
སུ་བཟུང་ཡང་ཇི་སྲིད་དགེ་བའི་བསམ་པ་མ་རྫོགས་པའི་བར་དུ་ཡང་དག་པའི་མཐའ་མངོན་དུ་མི་བྱེད་་་་་
དོ༑ ༑ནམ་དགེ་བའི་རྩ་བ་དག་རྫོགས་པར་གྱུར་པ་ན་ཡང་དག་པའི་མཐའ་མངོན་དུ་བྱེད་དོ་ཞེས་གསུངས་
པ་དང་
། གཞན་དུ་ན། ཕྱིར་མི་ལྡོག་པའི་སེམས་དཔའ་རྣམས་ལ་འདི་ལྟ་བུ་གཏན་ནས་གདམས་མི་དགོས་
པར་འགྱུར་ཏེ། ཐེག་པ་དམན་པའི་མྱང་འདས་མངོན་དུ་བྱེད་པ་མི་སྲིད་པའི་ཕྱིར་རོ། ། དེས་ན་འདིར་ཡང་
དག་པའི་མཐའ་ནི་ཆོས་ཀྱི་དབྱིངས་ཡིན་ལ་ཞེས་འགྲེལ་ཆེན་ནས་འབྱུང་བ་ལྟར་ཡིན་ཏེ། བྱང་སེམས་ཀྱིས་
དེ་བཞིན་ཉིད་དང་སྟོང་པ་ཉིད་སོགས་ལ་འདྲིས་པར་བྱ་བའི་དུས་ཡིན་གྱི་མངོན་དུ་བྱ་བའི་དུས་མ་ཡིན་
པར་ཡང་བཤད་པ་དེ་ཡིན་ནོ། ། འདིར་མངོན་དུ་བྱེད་པའི་དོན་ཆོས་ཉིད་རྟག་ཏུ་མཉམ་པར་བཞག་པ་ལ་
བྱེད་པ་ནི་རྣམ་པར་འཁྱམས་པ་སྟེ། བྱང་སེམས་རྣམས་དེའི་ཚེ་ཆོས་ཉིད་ལ་རྟག་ཏུ་མཉམ་པར་འཇོག་པའི་
རྒྱུ་ནི་ཚོགས་རྫོགས་པ་མཐར་ཐུག་པ་ཡིན་པའི་ཕྱིར་རོ། ། འོ་ན་གང་ཞེ་ན། འདིར་ཆོས་ཉིད་ནི་སྐྱེ་མེད་ནམ་
ཅམ།སསར་
མf29-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མཁའི་དབྱིངས་ལྟ་བུར་མཐའ་དབུས་དང་བྲལ་བ་ཉིད་ཡིན་ལ། མངོན་དུ་བྱེད་པ་ནི་དེའི་རང་བཞིན་སྣང་
མེད་ཀྱི་ངོ་བོ་ཐོབ་པར་བྱེད་པར་ལྟ་སྟེ་དེ་ཡང་བུད་མེད་མངོན་སུམ་དུ་བྱའོ། ། ཞེས་པ་ལྟར་ཡུན་རིང་ཞིག་
ཉམས་སུ་མྱོང་བའི་དོན་ཡིན་གྱི་སྐད་ཅིག་ཙམ་ཐོབ་པའི་དོན་མ་ཡིན་ཏེ། གང་མངོན་དུ་བྱས་པས་གཞན་
དོན་རྒྱུན་ཆད་པ་རེ་ཞིག་འབྱུང་བ་དེ་ལྟ་བུའི་ངང་ཚུལ་ཡིན་པའི་ཕྱིར་རོ། །དེའི་ཕྱིར་འགྲེལ་ཆེན་ནས། སྟོང་
པ་ཉིད་ཐོབ་པར་མི་བྱེད་ཅེས་བྱ་བ་དང་། འདི་ལས་ཀྱང་དེའི་འབྲས་བུ་སངས་རྒྱས་ཉིད་མི་ཐོབ་པ་ཞེས་བྱ་
བ་འབྱུང་སྟེ། བུདྡྷ་ཞེས་པ་དམིགས་པའི་དངོས་པོ་སྤངས་པའམ་སངས་པའི་དོན་ཅན་བྱས་པའོ།། སྣང་
བཅས་ཀྱི་ཆོས་ཉིད་ལ་ནི་ཡུན་རིང་དུ་མཉམ་པར་བཞག་ཀྱང་གཞན་དོན་རྒྱུན་ཆད་པར་ག་ལ་འགྱུར་ཏེ། །
གཞན་དོན་གྱི་འབད་རྩོལ་མེད་པའི་ཕྱིར་ན་ནི། ས་བཅུ་པ་ལ་སོགས་པ་ཁོ་ན་གཞན་དོན་དང་བྲལ་བར་
འགྱུར་བ་དང་། ཡུན་རིང་བས་ཆད་པར་འགྱུར་བའི་རྒྱུ་ནི་གཞན་ཅུང་ཟད་ཀྱང་མེད་པས་ཆོས་ཉིད་ལ་
མཉམ་པར་བཞག་པ་ཡིན་ན་གཞན་དོན་མེད་པས་ཁྱད་པར་དུ་བྱས་པར་འགྱུར་བ་དང་། ལམ་ཤེས་ཀྱི་
གཙོ་བོ་ནི་མཉམ་བཞག་ཏུ་འདོད་པས་སློབ་ལམ་དུ་ཤེར་ཕྱིན་ཡུན་རིང་དུ་བསྒོམ་བྱ་མ་ཡིན་པར་འགྱུར་བ་
དང་། བྱང་སེམས་མི་རྟོག་པ་ལ་མཉམ་པར་བཞག་པའི་ཚེ་གཞན་དོན་འཚམ་པར་བྱེད་པའི་ནུས་པ་གཏན་
མེད་ན་སངས་རྒྱས་ཀྱི་མཉམ་བཞག་ཏུའང་གཞན་དོན་མཁའ་དང་མཉམ་པ་མི་འབྱུང་བ་དང་། དེར་སྨོན་
ལམ་གྱི་སྟོབས་ཀྱིས་ཡིན་ན། འདིར་ཡང་སྨོན་ལམ་གྱི་སྟོབས་ཀྱིས་གཞན་དོན་ཉི་ཚེ་ཅིའི་ཕྱིར་མི་འབྱུང་སྟེ།
མ་བརྟགས་ན་ཉམས་དགའ་བའི་དངོས་པོའི་ངོ་བོ་ཉིད་ཁོ་ན་ངོ་བོ་ཉིད་མེད་པའི་སྒྲར་བརྗོད་པས་སྣང་བ་སྒྱུ་
མ་ལྟ་བུ་ལ་མཉམ་པར་བཞག་བཞིན་དུ་ཏིང་ངེ་འཛིན་ཤེས་རབ་དང་སྨོན་ལམ་གྱི་སྟོབས་ཀྱིས་སེམས་ཅན་
དུ་སྣང་བ་སྒྱུ་མ་ལྟ་བུའི་དོན་མི་རྟོག་བཞིན་དུ་བྱེད་པར་མདོ་དང་བསྟན་བཅོས་རྣམ་པར་དག་པ་དུ་མར་་་་
བཤད་པའི་ཕྱིར་རོ། ། དེ་རྣམ་པར་མི་རྟོག་བཞིན་དུའང་སེམས་ཅན་བརྒྱ་སྨིན་པར་བྱེད་ཅེས་དང༌། དེ་ལྟར་
གནས་པའི་བྱང་ཆུབ་སེམས་དཔའ་ནི་མཉམ་པར་བཞག་པ་ཡང་མི་འདོར་ལ། འཇིག་རྟེན་གྱི་བྱ་བ་ཐམས་
ཅད་ཀྱང་མཛད་དེ་ཞེས་དང་། གང་མཉམ་པར་འཇོག་པ་ན་སྔོན་གྱི་སྨོན་ལམ་གྱིས་སེམས་ཅན་ཡོངས་སུ་
ས
-130-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
སྨིན་པར་བྱིན་གྱིས་བརླབས་སོ་ཞེས་བྱ་བ་ལ་སོགས་པ་རྒྱ་ཆེར་བཀའ་སྩལ་བའི་ཕྱིར་རོ། །
དེས་ན་མ་ཡིན་དགག་སྒྱུ་མ་ལྟ་བུའི་རྣལ་འབྱོར་དང་། མེད་དགག་ནམ་མཁའ་ལྟ་བུའི་རྣལ་འབྱོར་
གཉིས་ལས་དང་པོ་ནི་ལམ་གྱི་སྲོག་ཤིང་ཡིན་ལ། མཐའ་མ་ནི་ཤིང་འཁྱོག་པོ་སྲོང་བའི་ཚུལ་ལྟར་དངོས་
འཛིན་གྱི་གཉེན་པོར་རེ་ཞིག་དམིགས་པ་ཞི་བའི་དབྱིངས་སུ་མངོན་པར་འཇུག་པ་ཡིན་ཏེ། འདི་ལ་སློབ་པ་
ཡུན་རིང་དུ་གནས་ན་སྨོན་ལམ་འཇུག་པའི་རྐྱེན་སྣང་བཅས་ཀྱི་ཐབས་མ་ལུས་པ་དང་བྲལ་བའི་ཕྱིར་་་་་
ཕྱོགས་གཅིག་ཏུ་ལྷུང་བས་དུས་རེ་ཞིག་གཞན་དོན་རྒྱུན་ཆད་པར་འགྱུར་བ་ཡིན་ནོ།། དོན་འདི་ཉིད་ཀྱི་
དབང་དུ་མཛད་ནས་གསུང་རབ་རྣམས་སུ་ཡང་དག་པའི་མཐའ་མངོན་དུ་བྱ་ཞེས་དང༌། མྱང་འདས་སུ་
ལྷུང་ངོ་འགོག་པར་ལྷུང་ངོ་ཞེས་ཏེ། ཉན་ཐོས་དང་འདྲ་བར་ཞི་བའི་བདེ་བ་ལ་སྙོམས་པར་ཞུགས་ཏེ་སེམས་
ཅན་གྱི་དོན་ཆད་པའི་ཕྱིར་དང་། འགོག་པ་ལྟར་དམིགས་པའི་སྦྱོར་བ་དང་བྲལ་བའི་ཕྱིར་རོ། ། །
འོ་ན་འདིར་སྣང་མེད་ཀྱི་ཡེ་ཤེས་ཀྱང་བཞེད་དམ་ཞེ་ན། དེ་ནི་བཞེད་དེ། གཉེན་པོ་གཞི་ཤེས་
ལམ་ཤེས་དང་དོན་གཅིག་ན་འདིའི་ས་མཚམས་འཕགས་པས་ས་དང་པོ་ཁོ་ནར་བཞག་པ་ལ་རྒྱུ་མཚན་
མེད་པ་དང་། མཁྱེན་གསུམ་གྱི་ནང་ནས་འདི་ཉིད་སྙིང་རྗེའི་གྲོགས་ཀྱིས་བཟུང་བར་འཆད་ལ། གཞན་
གཉིས་སྙིང་རྗེ་དང་སྦྲེལ་ནས་རྒྱུ་མཚན་མེད་པའི་ཕྱིར་རོ།། དེས་ན་འདི་ནི་ཡུན་རིང་དུ་བཞག་ན་ཞི་བར་
ལྟུང་བ་སྤང་བའི་ཕྱིར་སྙིང་རྗེ་དང་བཅས་པའི་སྒོ་ནས་བཤད་པ་ཡིན་ནོ།། གལ་ཏེ་སྣང་བས་འདི་རྣམས་
དམིགས་པས་བློ་འཁྲུལ་བར་མི་འགྱུར་ན་ནི་སྣང་བཅས་ཀྱི་ཡེ་ཤེས་ཁོ་ན་འཐད་ལ། འགྱུར་ན་ནི་སྣང་མེད་
ཀྱི་ཡེ་ཤེས་ཁོ་ན་འཐད་པས་གཉིས་ཀ་འདོད་པ་ནི་མི་འཐད་དོ་ཞེ་ན། སྐྱོན་མེད་དེ། འདིར་སྣང་བ་དམིགས་
པས་བློ་འཁྲུལ་བར་མི་འགྱུར་ཡང་རང་སྣང་འགག་པ་ནི་རྐྱེན་དུ་མའི་སྟོབས་ཀྱིས་འགག་པར་མཐོང་སྟེ།
གཉིད་དང་བརྒྱལ་བའི་སྟོབས་ཀྱིས་འགག་པ་ཡང་ཡོད། ཏིང་ངེ་འཛིན་གྱི་སྟོབས་ཀྱིས་འགག་པ་ཡང་ཡོད་
དོ༑ ༑འདི་ནི་ཤེས་རབ་ཀྱི་སྟོབས་ཀྱིས་འགག་པར་བལྟས་ཏེ། ཇི་ལྟར་ནམ་མཁའ་མཐའ་ཡས་ཀྱི་ཏིང་ངེ་
འཛིན་གྱིས་གཟུགས་སྣང་ཐམས་ཅད་ནམ་མཁའ་ལྟ་བུར་བསྒོམས་པའི་སྟོབས་ལས་གཟུགས་ཀྱི་སྣང་བ་མ་
-31-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ལུས་པར་འགགས་པ་བཞིན་དུ་འདིར་ཡང་ཤེས་རབ་ཀྱི་སྟོབས་ཀྱིས་ཆོས་རྣམས་ཀྱི་གནས་ལུགས་ནམ་
མཁའ་ལྟ་བུར་ཆེད་དུ་གཏད་ནས་བསྒོམས་པས་རང་སྣང་ཙམ་འགགས་ནས་སྣང་མེད་ཀྱི་ཡེ་ཤེས་མངོན་
དུ་བྱས་པའི་ཕྱིར་རོ། ། དོན་འདི་ནི་མདོ་ལས་ཇི་སྐད་དུ། རྣམ་པར་མི་རྟོག་པའི་ཡེ་ཤེས་ཀྱིས་ནི་ཆོས་ཐམས་
ཅད་ནམ་མཁའི་དཀྱིལ་ལྟར་མཐོང་ངོ༌། ། དེའི་རྗེས་ལ་ཐོབ་པས་ནི་སྤྲུལ་པ་དང་སྒྱུ་མ་ལ་སོགས་པ་ལྟར་
མཐོང་ངོ་ཞེས་གང་གསུངས་པ་དེ་ཡིན་ནོ།། གལ་ཏེ་རྫོགས་ནས་མངོན་དུ་བྱ་རྒྱུ་ནི་ངོ་བོ་ཉིད་སྐུ་ལ་མ་ཡིན་
ནམ། དེ་ཉིད་ནི་མ་རྫོགས་པར་སྔོན་དུ་བྱེད་ཇི་ལྟར་ནུས། དེའི་ཕྱིར་ཐལ་བ་རྣམས་སོ་ན་གནས་སོ་ཞེ་ན་དེ་
ནི་འདི་ལྟར་སྨན་མ་ཞུ་བར་ཟན་མ་ཟ་ལ། དེ་ནས་ཟོ་ཞིག་ཅེས་ཐོས་ནས་རྗེས་སུ་ཟོས་པ་ནི་སྨན་ཞུ་བའི་
ཚེའི་ཟན་ཡིན་ལ་དེ་ཉིད་ནི་མ་ཞུ་བའི་ཚེ་ན་མེད་ཀྱང་ཟན་གྱི་རིགས་ཙམ་བཟུང་ནས་སྨྲས་པ་ལྟར་ཡིན་
པས་སྐྱོན་མེད་དོ། ། འདིར་བརྒྱད་པ་ཡན་ཆད་དང་མན་ཆད་རིམ་པ་ལྟར་ཡང་དག་མཐའ་བྱེད་མི་སྲིད་པ་
དང་བྱེད་མི་ནུས་པས་གདམས་པ་མི་རིགས་ཞེས་དོགས་པ་བསླངས་ནས་དེ་ལྟ་ན་ཡང་དང་པོ་ལ་ཕྱིར་མི་
ལྡོག་པའི་ཡོན་ཏན་གདམས་པ་དང་། གཉིས་པ་ལ་རྗེས་སུ་བསྟན་པ་ཡིན་པས་ས་མཚམས་མ་ཕྱེ་བར་སྤྱིའི་
དབང་དུ་བྱས་སོ་ཞེས་ཟེར་བ་ནི་མུན་སྤྲུལ་ཏེ། རྟགས་དེ་ལྟ་བུ་ཡིན་ན་གདམས་མི་ནུས་པར་ཁས་བླངས་པ་
དང་འགལ་བ་དང་། ས་མཚམས་མི་འབྱེད་ན་གང་ཟག་དེ་དང་དེ་ལ་དེ་ལྟར་གདམས་སོ་ཞེས་པ་འགལ་
བའི་ཕྱིར་རོ། ། འོ་ན་རྫོགས་མིན་སྦྱངས་པའི་ཚད་ཇི་ལྟར་ཞེ་ན། འདིར་སྔ་རབསགང་དག་སྨོན་ལམ་རྫོགས་
པའི་ཚད་འདོད་པའི་དོན་ཐོབ་པར་སྨོན་པའི་སྨོན་ལམ་རྣམས་ཡོངས་སུ་རྫོགས་པ་ལ་འཆད་པ་དེ་ནི་མི་
འཐད་དེ། བྱང་ཆུབ་སེམས་པའི་འདོད་པའི་དོན་ནི་སེམས་ཅན་ཐམས་ཅད་འཚང་རྒྱ་བར་འདོད་པ་ཉིད་
ཡིན་ལ་དེ་མ་རྫོགས་པར་འཚང་མི་རྒྱ་ན་ཧ་ཅང་ཐལ་བའི་ཕྱིར་རོ། ། དེས་ན་གཞན་དོན་དུ་སངས་རྒྱས་སུ་
གྱུར་ཅིག་པའི་སྨོན་ལམ་རྫོགས་པ་ནི་འདིར་སྨོན་ལམ་རྫོགས་པའི་ཚད་དོ། །ཡང་བགྲགསཁ་ཅིག་སེམས་ཅན་
སྨིན་པའི་ཚད་སེམས་ཙམ་གྱི་གཞུང་ལྟར་སྤང་བྱ་སྤང་རུང་དང་གཉེན་པོ་སྐྱེ་རུང་ལ་སྦྱོར་བ་ཡང་མི་རིགས་
ཏེ༑ སེམས་ཅན་ཐམས་ཅད་སངས་རྒྱས་ཀྱི་རིགས་ཅན་ཡིན་པས་སྤང་བྱ་སྤང་རུང་དང་གཉེན་པོ་སྐྱེ་རུང་
-32-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ཡིན་པའི་ཕྱིར་རོ། ། དེས་ན་རང་གི་འོས་གྱུར་གྱི་གདུལ་བྱ་རྣམས་སྦྱོར་ལམ་ཡན་ཆད་ལ་བཀོད་པ་ནི་སེམས་
ཅན་སྨིན་པའི་ཚད་དེ། འཕགས་པས། ངེས་འབྱེད་ཆ་མཐུན་གྱི་སྐབས་སུ་རྒྱུད་ཡོངས་སུ་སྨིན་པ་ཞེས་
གསུངས་པ་དང་། གཞན་ལས་ཀྱང་སྦྱོར་ལམ་དུ་མ་སྨིན་པ་སྨིན་ཞེས་བྱ་བ་ལ་སོགས་པ་འབྱུང་བའི་ཕྱིར་
རོ༑ ༑འགའ་ཞིག་ཞིང་སྦྱངས་པའི་ཚད་གསེར་ལ་སོགས་པ་དག་པའི་ངོ་བོ་བསྒྱུར་བ་ཉིད་ལ་འཆད་པ་དེ་
ཡང་མ་ངེས་ཏེ། ཐུབ་པའི་ཞིང་མི་མཇེད་ལ་སོགས་པ་འདི་དག་ནི་ཐུབ་པ་རང་གི་ཐུགས་ཤིན་ཏུ་རྣམ་པར་
དག་པ་ཉིད་ཀྱིས་ཀྱང་སྦྱངས་པར་འགྱུར་བའི་ཕྱིར་རོ། ། །
ལམ་ཤེས་པ་ཉིད་ནི་ཐེག་པ་ཐམས་ཅད་ཀྱིས་ངེས་པར་འབྱུང་བ་ཞེས་བྱ་བ་ལ་སོགས་པའི་སྐབས་
འདིར་ཐེག་པ་ཐམས་ཅད་ཀྱིས་ངེས་པར་འབྱུང་བ་དམིགས་པ་དང༌། དེ་ཁོ་ན་ཉིད་མངོན་སུམ་དུ་མི་བྱེད་
པའི་རྟེན་རྣམ་པར་སྦྱོང་བ་ནི་མི་རིགས་ཏེ། ཐེག་པ་ཐམས་ཅད་ཀྱིས་ངེས་པར་འབྱུང་བ་ཞེས་བྱ་བ་འདི་ནི་
སྔར་བཤད་པའི་ལམ་གྱི་བྱ་བ་ཡང་བྱ་ལ་ཞེས་པའི་མདོའི་དོན་ཡིན་ལ། དེ་ཁོ་ན་ཉིད་མངོན་དུ་མི་བྱེད་པའི་
རྟེན་ཅན་ནི། ཡང་དག་པའི་མཐའ་མངོན་དུ་མི་བྱའོ་ཞེས་པའི་མདོའི་དོན་ཡིན་པའི་ཕྱིར་རོ། ། དེ་ལྟར་ན་
ལམ་ཤེས་ནི། བྱེད་ལས་ཀྱིས་བཤད་པ་ཡིན་ཏེ། དེ་ལ་སྒྲུབ་པའི་བྱེད་ལས་དང༌། དགག་པའི་བྱེད་ལས་
གཉིས་རིམ་པ་ལྟར་ཡིན་ནོ། ། །
ཀའདགོས་འབྲེལ་བཤད་པ།
ཁ༡བསྟན་བཅོས་ཀྱི་རང་བཞིན་བཤད་པ།
སྐྱེ་བོ་བློ་གྲོས་དམན་པ་དག །ཅེས་བྱ་བ་ལ་སོགས་པ་དགོས་འབྲེལ་གྱི་སྐབས་འདིར། དོན་རྣམས་པ་གཉིས་
ཏེ་འཇུག་བྱ་བསྟན་བཅོས་ཀྱི་རང་བཞིན་དང་། འཇུག་བྱེད་དགོས་འབྲེལ་གྱི་རང་བཞིན་ནོ། ། དང་པོ་ནི་
བཞིས་རིག་པར་བྱ་སྟེ། ལྡང་བའི་ཚད། གྲུབ་པའི་ངོ་བོ། རྣམ་པའི་རབ་དབྱེ། སྒྲའི་ངེས་ཚིག་གོ། དང་པོ་ནི།
བརྗོད་པར་འདོད་པས་རླུང་གཡོས་ནས་བྱེད་པ་རྣམས་ཕྲད་ནས་གདངས་ཀྱི་རྣམ་པར་སྐྱེ་བ་དོན་དམ་པའི་
དབྱངས་དང་གསལ་བྱེད་རྣམས་ནི་ཡི་གེའོ།། ཡི་གེ་དུ་མ་མཚམས་སྦྱོར་བས་འདུས་པ་ལས་དོན་གྱི་ངོ་བོ་
-133-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
སྟོན་པ་མིང་ངོ༌། ། མིང་དུ་འདུས་པ་ལས་ཁྱད་པར་སྟོན་པ་ཚིག་གོ ། ཚིག་དུ་མ་འདུས་པ་ལས་སྐྱེས་བུའི་
འཇུག་ལྡོག་གི་དོན་སྟོན་པ་ཕལ་ཆེར་བྱ་བའི་ཚིག་དང་བཅས་ངག་གོ །ངག་ཏུ་མ་འདུས་པ་ལས་འཇུག་ལྡོག་
གི་དོན་དུ་མ་སྟོན་པའི་ལེའུ་དང་རབ་ཏུ་བྱེད་པ་ལ་སོགས་པ་ནི་བསྟན་བཅོས་ཆེན་པོ་རྫོགས་པའོ། ། དེ་དག་
ནི་ངག་ཚིག་དྲི་མ་མེད་པའི་ས་ཞེས་བྱ་བ་ལ་སོགས་པའི་ཕྱོགས་ལ་བརྟེན་ཏེ། དེ་གཉིས་ལས་ཁྱད་པར་ཕྱེ་
བའི་ཕྱོགས་ཡིན་ནོ། ། གང་གི་ཚེ་ཐ་སྙད་ཀྱི་ལམ་རྣམས་ཚོགས་གསུམ་དུ་བསྡུས་པ་དེའི་ཚེ་ནི་དོན་གྱི་ཁྱད་
པར་འཇུག་ལྡོག་སྟོན་པ་ཐམས་ཅད་ཀྱང་ཚིག་ཏུ་རྟོགས་པར་བྱའོ། ། དེའི་ཕྱིར་ཕྱོགས་རེའི་མིག་ཅན་རྣམས་
ཀྱིས་གསུང་རབ་ཀྱི་དགོངས་པ་དཀྲུག་པར་མི་བྱའོ། །
གཉིས་པ་ལ་གསུམ་སྟེ། མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་སྤང་བའོ། །མི་
འཐད་པའི་ཕྱོགས་གང་ཞེ་ན། བྱེ་བྲག་ཏུ་སྨྲ་བ་རྣམས་ན་རེ། རྟོགས་པ་ལ་སྒྲར་སྣང་བ་ལྡན་པ་མ་ཡིན་པའི་
འདུ་བྱེད་རྫས་གྲུབ་ཡིན་ནོ་ཞེས་ཟེར་རོ། ། འདི་ནི་ཚིག་ཀྱང་འདུ་བྱེད་དུ་འདོད་པས་ཚིག་གམ་མིང་གཉིས་
རིམ་པ་ལྟར་གཟུགས་དང་འདུ་བྱེད་དུ་ངེས་སོ་ཞེས་འཆད་པ་ནི་རྣམ་པར་འཁྱམས་པའོ།། མདོ་སྡེ་པ་ཁ་
ཅིག་ན་རེ། སྒྲ་རང་གི་མཚན་ཉིད་གཟུགས་ཕུང་གི་རང་བཞིན་ཡིན་ནོ། །ལ་ལ་རིགས་གཙངན་རེ། ཡི་གེ་ནི་ཉན་
ཤེས་ཀྱི་སྤྱོད་ཡུལ་ཡིན་པས་རྫས་སུ་གྲུབ་ཀྱི་མིང་ཚིག་ནི་ཀུན་ཏུ་དངོས་པོ་ཡིན་ཀྱང་དོན་དུ་ཉན་ཤེས་ཀྱིས་
རྟོགས་དགོས་པས་སྒྲོ་བཏགས་ཡིན་པའི་ཕྱིར་རོ་ཞེས་ཟེར་རོ།། ཡི་གེ་དོན་མེད་ཙམ་དུ་འགྱུར་ཞིང་། ཚིག་
སོགས་ཀུན་བཏགས་དངོས་མེད་ལ། ། ཞེས་འབྱུང་བ་ལྟར་ཡིན་ལ། དེས་ནི་གང་དག་མདོ་སྡེ་པ་སྤྱིར་བཟུང་
ནས་སྒྲ་རང་མཚན་དུ་འདོད་དོ་ཞེས་སྨྲ་བ་དེ་དག་བསལ་ལོ། ། སེམས་ཙམ་པ་འགའ་ཞིག་རིགས་གཞནན་རེ།
ཡི་གེ་ནི་རྣམ་པར་རིག་པ་ཙམ་གྱི་ངོ་བོ་ཡིན་པས་རྫས་སུ་གྲུབ་ཀྱི། མིང་ཚིག་ནི་སྔ་མ་ལྟར་རོ་ཞེས་ཟེར་
རོ༑ ༑གཞན་དག་ན་རེ་ཚོགས་གསུམ་དུ་སྣང་བའི་རྣམ་པར་རིག་པ་རྣམས་བསྟན་བཅོས་ཡིན་ནོ་ཞེས་ཟེར་
རོ༑ ༑ལ་ལ་རྣམ་རྫུ་ནན་རེ། ལྡན་པ་མ་ཡིན་པའི་འདུ་བྱེད་མ་བརྟགས་ན་ཉམས་དགའ་བའི་ངོ་བོ་ཡིན་
ནོ༑ ༑ཞེས་ཟེར་རོ། །དེ་ནི་སེམས་ཙམ་པ་སྤྱིར་བཟུང་ནས་མིང་ཚིག་རྣམ་རིག་ཏུ་སྨྲ་བ་བསལ་ལོ། །
-34-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ད་ནི་དེ་རྣམས་ཀྱི་མི་འཐད་པའི་ཆ་དགག་པར་བྱ་བ་ལས། དང་པོ་མི་འཐད་དེ། མིང་ཚིག་སྣང་བའི་
རྟོག་པ་རྣམས་སྣང་ཚུལ་རང་མཚན་ལ་ཞུགས་པས་བློ་མ་འཁྲུལ་བར་ཐལ་བ་དང༌། ཤེས་པ་ལས་རྫས་ཐ་
དད་པའི་སྣང་ཡུལ་རང་མཚན་ཡིན་པ་ཡུལ་རུང་བ་ན་གནས་པ་གཞན་གྱིས་ཀྱང་རྟོགས་པར་འགྱུར་་་་
དང་རང་རང་ཁོ་ན་དང་འབྲེལ་བས་བརྗོད་ཀྱང་གཞན་གྱིས་རྟོགས་པར་མི་འགྱུར་བ་དང༌། རང་རང་གི་
འདི་ཉིད་རྟོགས་ན་ཡང་གཅིག་ཏུ་མཚམས་སྦྱོར་བར་མི་རུང་བ་ལ་སོགས་པའི་སྐྱོན་ཡོད་པའི་ཕྱིར་་་་་
རོ༑ ༑གཉིས་པ་མི་འཐད་དེ། སྐད་ཅིག་གི་ཆ་རེས་དོན་སྟོན་མི་ནུས་ཤིང་ཆ་སྔ་ཕྱི་ཚོགས་པ་མི་སྲིད་པའི་
ཕྱིར་དང་། དངོས་ཀྱི་བརྗོད་བྱ་རྗོད་བྱེད་ནི་རྟོག་པ་ལ་སྣང་དགོས་ཏེ། དོན་གོ་བ་ཐམས་ཅད་ནི་འདི་ལས་
འཇོག་པའི་ཕྱིར་རོ། །དེའི་རིགས་པ་ཤེས་པ་རྣམས་ཀྱི་སྒྲ་དོན་ལ་བརྟེན་ནས་འདིར་ནི་དགག་པ་དང་སྒྲུབ་
པ་ཐམས་ཅད་འདོད་ཅེས་འབྱུང་བའི་ཕྱིར་རོ། ། གསུམ་པ་མི་འཐད་དེ། ཡང་དག་པའི་ཀུན་རྫོབ་ཏུ་ཕྱི་རོལ་
གྱི་དོན་མི་གནས་པའི་ཕྱིར་ཏེ། རྣམ་པ་སྣང་བ་འདི་ཉིད་ནི་སེམས་ཙམ་དུ་ཁྱེད་ཀྱིས་ཀྱང་འདོད་ལ་འདི་
ལས་གཞན་པའི་ཕྱི་རོལ་གྱི་དོན་ནི། རིགས་པས་མི་གྲུབ། མྱོང་བ་དང་འགལ། འཇིག་རྟེན་ན་མ་གྲགས།
ལུང་ལས་ཀྱང༌། དོན་ཡོད་མ་ཡིན་སེམས་ཡིན་ཏེ། །ཞེས་འབྱུང་བའི་ཕྱིར་རོ། ། །
མཐའ་མ་མཐོང་བ་གཞན་དག་བློན་རེ། ལུགས་ལྔ་པ་འཐད་དེ། སྒྲ་སྤྱི་ལ་འདོད་ན་བསྟན་བཅོས་
དངོས་མེད་དུ་འགྱུར་བས་སྐྱེས་བུས་མ་བྱས་པའི་རིག་བྱེད་པའི་ཕྱོགས་ལ་བསླན་པར་འགྱུར་བ་དང༌། སྒྲ་
རང་མཚན་པ་ལ་འདོད་ན་ངག་གི་རྣམ་རིག་མེད་ན་བསྟན་བཅོས་མ་བརྩམས་པར་འགྱུར་བ་དང༌། ལུས་ཀྱི་
ཆོས་སྟོན་པ་ལ་སོགས་པ་མི་རུང་བར་འགྱུར་བའི་ཕྱིར་རོ་ཞེས་ཟེར་རོ། ། དེ་ནི་གྱི་ན་སྟེ། རྣམ་རིག་ཅེས་བྱ་
བ་རྟོག་མེད་ཉན་ཤེས་ལ་འཛིན་ན་ཉན་ཤེས་མེད་པའི་ཚེ་བསྟན་བཅོས་མེད་པར་འགྱུར་བ་དང༌། ལུས་
ཀྱིས་ཆོས་བསྟན་པ་སོགས་མི་རུང་བ་དང་
། ཤུབ་བུ་དང་ཡིད་བཟླས་སོགས་དོན་མེད་དུ་འགྱུར་བ་དང༌།
རྟོག་མེད་ལ་མིང་ཚིག་གི་རྣམ་པ་སྣང་བར་འགྱུར་བ་དང་། ཉན་ཤེས་ལ་བཟླས་བརྗོད་བྱེད་པར་འགྱུར་བ་
ལ་སོགས་པ་ཉན་ཤེས་པ་དུ་མ་ཡོད་ལ། རྟོག་པ་ལ་འདོད་ནའང་དངོས་ཀྱི་བརྗོད་བྱ་རྟོག་པ་ཡིན་ན་དངོས་
-135-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཀྱི་རྗོད་བྱེད་ཀྱང་རྟོག་པར་མཚུངས་པ་དང་། དེ་ལྟར་ན་རྟོག་པ་དངོས་དབང་གི་འཇུག་པར་འགྱུར་བ་དང༌།
རྟོག་པས་རྟོག་པ་ལ་བཟླས་བརྗོད་བྱེད་པར་འགྱུར་བ་ལ་སོགས་པའི་ཕྱིར་རོ།། །
འཐད་པའི་ཕྱོགས་གང་ཞེ་ན། ཐ་སྙད་དུ་ཕྱོགས་བཞི་པ་འཐད་པར་བྱ་སྟེ། ཡི་གེ་ནི་ཕྱི་རོལ་ཏུ་མི་
འཐད་པས་ཉན་ཤེས་ལ་ཤར་བའི་རྣམ་པ་ཉིད་ཡིན་པ་དང༌། དེ་དང་གླེགས་བམ་མཐོང་བ་ལ་སོགས་པས་
དྲངས་པའི་རྣམ་པར་རྟོག་པ་ལ་ཡི་གེའི་གཟུགས་བརྙན་སྣང་བ་ཡང་ཀུན་རྫོབ་ཀྱི་ཡི་གེ་ཉིད་དོ། ། ཤེས་པ་ལ་
སྣང་བའི་རྣམ་པ་རང་མཚན་ཡིན་པས་དངོས་སུ་བརྗོད་པར་བྱེད་པ་མི་རིགས་ཀྱི་དེ་ལ་དོན་དུ་བརྟགས་
པའི་ཆ་ཉིད་བརྗོད་པར་བྱེད་པ་ལྟར་སྣང་བ་ལ་ཕྱི་རོལ་གྱི་རྗོད་བྱེད་ལྟར་བཏགས་པའི་ཆ་ཉིད་འདིར་རྗོད་
བྱེད་དུ་བཞག་སྟེ། གཞན་དུ་ན་ཉེས་པ་སྔ་མ་ལྟར་ཡོད་པའི་ཕྱིར། དེའི་ཕྱིར། ཚིག་སོགས་ཀུན་བཏགས་
དངོས་མེད་ལ། ། རྣམ་བརྟགས་འབྲེལ་ལ་ཉེས་འདི་མེད། ། ཅེས་བྱ་བ་ལ་སོགས་པ་བཤད་དོ། ། དེ་ལ་བསྟན་
བཅོས་ནི་གཉིས་ཏེ། རྩོམ་པའི་དུས་དང༌། ཉན་པའི་དུས་སོ། ། དང་པོ་ནི་སྐབས་དང་སྦྱར་ན། རྗེ་བཙུན་གྱི་
མདོ་དོན་ཉམས་སུ་མྱོང་བས་བཞག་པའི་བག་ཆགས་ལས་བྱུང་བའི་དྲན་པའི་ཤེས་པ་ལས་སྣང་བའི་ཉན་
ཤེས་ཞེས་སོགས་ཀྱི་སྒྲ་སྤྱིའི་ཕྲེང་བ་གང་དང་པོར་རིམ་གྱིས་སྣང་བ་དང་རྗེས་སུ་རྫོགས་པར་སྣ་་་་་་་
བའོ། །གཉིས་པ་ནི་ཐོས་པའི་རྐྱེན་ཡོད་པ་དང༌
། མེད་ཀྱང་མཐོང་བའི་རྐྱེན་ཡོད་པ་དང་། མེད་ཀྱང་དྲན་པའི་
རྐྱེན་ཡོད་པ་གསུམ་གྱི་འཇུག་གོ །དང་པོ་ནི་གཉིས་ཏེ། ཉན་ཤེས་ཀྱི་ཐོས་པའི་ཚུལ་དང་། དྲན་ཤེས་ཀྱི་དྲན་
པའི་དུས་སོ། ། དང་པོ་ལ་ཉན་ཤེས་ནི་ཡི་གེ་གཅིག་ཀྱང་རྫོགས་པའི་སྣང་ཡུལ་ཅན་མ་ཡིན་ཏེ། ཡི་གེ་གཅིག་
གྲུབ་པའི་དོན་ལའང་སྐད་ཅིག་མ་དྲུག་ཅུ་རྩ་ལྔ་ཙམ་འདའ་བའི་ཕྱིར་རོ། ། དེས་ན་ཆ་ཤས་ཙམ་ཐོས་པར་
ཟད་པས་མིང་ཚིག་སྣང་བའི་ཡུལ་ཅན་མིན་པའི་ཕྱིར་ཡིད་མེད་ན་དོན་བསྡུར་མེད་པའི་དེའི་ངོ་ཉིད་ནས་
བསྟན་བཅོས་འཇོག་པ་ནི་མིན་ནོ། ། གཉིས་པ་ལ་ཡང་སྒྲའི་རྗེས་སུ་འབྲང་བ་དང་
། དོན་གྱི་རྗེས་སུ་འབྲེང་
བའི་དུས་སོ། ། དང་པོ་ནི། ཆ་ཤས་ནི་དྲན་མི་ནུས་པ་དང་། ནུས་ཀྱང་འདིར་དགོས་པ་མེད་པས་ཡི་གེ་རེ་རེ་
ཐོས་པ་རྫོགས་པ་ན་མྱོང་བ་བར་མ་ཆད་ཀྱི་དྲན་པ་རེ་བསྐྱེད་པར་བྱ་སྟེ། དེའི་ཚེ་ན། ཉན་ཐོས་ཞི་བ་འཚོལ་
-136-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
རྣམས་ཤེས་སོགས་ཀྱི་སྒྲ་སྤྱིའི་ཕྲེང་བ་ཙམ་དུ་སྣང་བ་གང་ཡིན་པའོ། །
དེ་ཡང་མིང་དང་ཚིག་དང་ངག་གི་རྣམ་པ་འདི་ལྟར་འགྱུར་ཏེ། ཉན་ཤེས་སོགས་སྔ་མ་སྔ་མ་བརྗོད་
པའི་ཚེ་སྔ་མ་སྔ་མ་འབའ་ཞིག་དྲན་གྱི། ཕྱི་མ་ཕྱི་མ་མི་དྲན་ལ། ཕྱི་མ་ཕྱི་མ་བརྗོད་པའི་ཚེ། སྔ་མ་སྔ་མ་ཁྱད་
པར་དུ་བྱས་ཏེ། རྣམ་པ་རེ་རེས་ལྷག་པར་སྣང་ལ་ཐོས་ཤེས་བྱ་བའི་མིང་འཇུག་རྫོགས་པ་དང་། དྲན་པ་
མཐའ་མའི་ངོ་ན་མྱོང་བ་བར་མ་ཆད་ཀྱི་མཐུ་ལས་བག་ཆགས་ཀྱི་དབང་གིས་ཡི་གེ་ཆ་སོ་སོ་བ་རྣམས་ཀྱིས་
ཐ་དད་པ་ཉིད་བསྒྲིབས་ནས་ཉན་ཤེས་ཤེས་པའི་ཡི་གེ་སྤྱིའི་ཕྲེང་བ་གང་ཆུ་རིས་ལྟར་ནུབ་པར་མི་སྣང་གི་
གྲལ་རིམ་ལྟར་མ་ཞིག་པར་སྣང་བའི་མཚན་ཉིད་ཅན་མིང་གཅིག་ཉིད་དུ་སྣང་བ་གང་ཡིན་པ་དང༌། དེ་
བཞིན་དུ་སྔ་མ་དང་སྦྲེལ་ཏེ། ཞི་བ་འཚོལ་རྣམས་ཞེས་བརྗོད་པ་མིང་འཇུག་རྫོགས་པ་དང་དྲན་པ་མཐའ་
མའི་ངོ་ན་མིང་སྤྱིའི་ཕྲེང་བ་གང་ཚིག་གཅིག་ཉིད་དུ་སྣང་བ་གང་ཡིན་པ་དང༌། དེ་བཞིན་དུ་སྔ་མ་དང་སྦྲེལ་
ཏེ་ཀུན་ཤེས་ཉིད་ཀྱིས་ཉེར་ཞིར་ཁྲིད་མཛད་གང་ཡིན་དང་ཞེས་བརྗོད་པ་ན་ངག་འཇུག་རྫོགས་པ་དང་།
དྲན་པ་མཐའ་མ་དེའི་ངོ་ན་ཚིག་སྤྱིའི་ཕྲེང་བ་གང་ངག་གཅིག་ཉིད་དུ་སྣང་བ་གང་ཡིན་པའོ། །
གཉིས་པ་ནི་བཞི་སྟེ། དོན་ལ་བློ་ཁ་ཕྱོགས་ཀྱང་བརྡ་དོན་མ་འཕྲོད་པ་དང༌། འཕྲོད་ཀྱང་ཚད་མས་
མ་ངེས་པ་དང་། ངེས་ཀྱང་མི་བརྟན་པ་དང༌། ངེས་པ་བརྟན་པར་གྱུར་པའོ། ། དེ་ནི་ཉན་ཐོས་ཞེས་སོགས་
བརྗོད་པའི་ཚེ་ངག་འཇུག་རྫོགས་པ་དང་དྲན་པ་མཐའ་མའི་ངོ་ན་རེ་བ་ཅན་གྱི་དོན་འགའ་ཞིག་གིས་འགའ་
ཞིག་ཏུ་ཁྲིད་ཟེར་ཏེ་གང་ཞིག་ཡིན་སྙམ་དུ་ཐེ་ཚོམ་གྱི་བྱེད་ལས་འདྲེན་པར་བྱེད་དོ། ། གཉིས་པ་ནི། ཉན་
ཞེས་སོགས་སྔ་མ་སྔ་མ་བརྗོད་པའི་ཚེ་དོན་སྔ་མ་སྔ་མ་འབའ་ཞིག་དྲན་གྱི་ཕྱི་མ་ཕྱི་མ་མི་དྲན་ལ། ཕྱི་མ་ཕྱི་མ་
བརྗོད་པའི་ཚེ་དོན་སྔ་མ་སྔ་མས་ཁྱད་པར་དུ་བྱས་ཏེ། རྣམ་པ་རེ་རེས་ལྷག་པར་སྣང་ལ་ཐོས་ཤེས་བྱ་བའི་
མིང་འཇུག་རྫོགས་པ་དང་། དྲན་པ་མཐའ་མའི་ངོ་ན་བརྡ་དྲན་མྱོང་བ་བར་མ་ཆད་ཀྱི་མཐུ་ལས་བག་ཆགས་
ཀྱི་དབང་གིས་ཉན་ཐོས་ཞེས་བརྡ་སྦྱར་བའི་སྐྱེས་བུ་གང་སྐད་ཅིག་གི་ཆ་དང་སྐྱེ་བྱེད་དམ་སོ་སོ་བ་རྣམས་
ཀྱི་ཐ་དད་པ་ཉིད་བསྒྲིབས་ནས་ཡན་ལག་ཅན་གཅིག་ལྟ་བུ་གོ་བར་བྱེད་ལ་དེ་བཞིན་དུ་སྔ་མ་དང་སྦྲེལ་ཏེ།
-137-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཞི་བ་འཚོལ་རྣམས་ཞེས་བརྗོད་པ་ན་ཚིག་འཇུག་རྫོགས་པ་དང་དྲན་པ་མཐའ་མའི་ངོ་ན་བསམ་པ་ཞི་་་་་
འདོད་པ་ཅན་གྱི་ཁྱད་ཆོས་དང་ལྡན་པར་གོ་བར་བྱེད་ཅིང་དེ་ནས་ཀུན་ཤེས་ཞེས་བྱ་བའི་ཁྱད་ཆོས་གང་་་་
གིས་སྒྲ་དོན་སྔ་མ་ལ་བྱ་བ་གཅིག་བྱེད་པར་གོ་ལ། དགག་སྒྲུབ་ཀྱི་བྱ་བ་གང་ཞིག་བྱེད་མི་གོ་བ་ལས་དེ་
བཞིན་དུ་སྔ་མ་དང་སྦྲེལ་ཏེ། ཉེར་ཞིར་ཁྲིད་མཛད་ཅེས་བརྗོད་པ་ན་ངག་འཇུག་རྫོགས་པ་དང༌། བརྡ་དོན་
འཕྲོད་པའི་ཚུལ་གྱིས་ཉན་ཐོས་ཞི་བ་འཚོལ་རྣམས་ཀུན་ཤེས་ཉིད་ཀྱིས་ཉེར་ཞི་རུ་ཁྲིད་པར་གོ་བར་བྱེད་
པ་གང་ཡིན་པའོ། ། གསུམ་པ་ནི་ཉན་ཐོས་སོགས་ཞི་བ་འཚོལ་བར་མྱོང་བས་གྲུབ་པ་དང་། གཅིག་དང་དུ་
བྲལ་ལ་སོགས་ཀྱིས་གཞི་བདག་མེད་དུ་གྲུབ་པ་དང་དེ་ལས་དུ9ཁ་ཞི་བར་འབྱུང་བར་ཚད་མས་གྲུབ་དུས་
ཀྱི་སྒྲ་སྤྱིའི་ཕྲེང་བ་གང་ལས་དོན་གོ་བར་བྱེད་པའོ། ། བཞི་པ་ནི་རྟོག་པ་དེ་ཉིད་གོམས་པ་མཐར་ཕྱིན་པའི་
དུས་ཀྱི་སྒྲ་སྤྱིའི་ཕྲེང་བ་གང་ལས་དོན་གོ་བར་བྱེད་པའོ། ། །
གཉིས་པ་མཐོང་བའི་སྐྱོན་ཡོད་པ་ནི་མིག་ཤེས་ཀྱིས་ཡི་གེའི་གཟུགས་ཀྱི་རྣམ་པ་མཐོང་བ་ལས་
དེའི་རྗེས་སུ་འབྲང་བའི་རྣམ་རྟོག་ལ་སྒྲ་སྤྱིའི་ཕྲེང་བ་གང་དོན་དུ་མངོན་པར་ཞེན་པའི་རང་བཞིན་ལས་དོན་
གོ་བར་བྱེད་པའོ། ། གསུམ་པ་ནི་དེ་དག་ལ་མ་བརྟེན་པར་རང་ཉིད་ཀྱིས་ཉན་ཐོས་ཞི་བ་འཚོལ་རྣམས་ཞེས་
སོགས་འདོད་པ་ཇི་ལྟ་བར་བསམ་པའི་ཚེ་རྟོག་པ་ལ་སྣང་བའི་སྒྲ་སྤྱིའི་ཕྲེང་བ་གང་དོན་དུ་ཞེན་པའི་རང་་་་
བཞིན་ལས་དོན་གོ་བར་བྱེད་པའོ། ། འོ་ན་འགྲེལ་ཆེན་ནས་ཆོས་བསྟན་པ་ནི་རྣམ་པར་རྟོག་པ་རང་གི་རྣམ་
པ་ལ་ཕྱི་རོལ་གྱི་རང་བཞིན་དུ་སྒྲོ་བཏགས་ནས་འཇུག་ཅེས་བྱ་བ་དང༌། གདུལ་བྱའི་ཤེས་པ་སྒྲར་སྣང་བའི་
རང་བཞིན་ཡིན་པས་བསྟན་པ་ཉན་པ་པོའི་སྐྱེ་བོ་དང་འབྲེལ་ཡང་ཞེས་འབྱུང་བའི་ཕྱིར་ཤེས་པ་ཉིད་་་་་་
བསྟན་བཅོས་སུ་བཤད་པ་མ་ཡིན་ནམ་ཞེ་ན། དེ་ནི་ཁོ་བོའི་ཕྱོགས་བརྟན་པར་བྱེད་པ་ཡིན་ཏེ། རྣམ་པར་
རྟོག་པ་རང་གི་སྣང་བ་ལས་ཕྱི་རོལ་གྱི་རྗོད་བྱེད་དུ་སྒྲོ་བཏགས་ནས་བསྟན་བཅོས་འཇུག་ཅེས་འབྱུང་བས་
རྣམ་པ་ལ་ཕྱི་རོལ་གྱི་བརྗོད་བྱ་རྗོད་བྱེད་དུ་སྒྲོ་བཏགས་པ་ཉིད་བསྟན་བཅོས་སུ་གྲུབ་པ་དང༌། ཤེས་པ་སྒྲར་
སྣང་བ་ནི་ཁོ་བོ་ཡང་འདོད་པ་དང་། གདུལ་བྱའི་སྣང་བ་ལ་བཏགས་པའི་ཆ་དེ་ནི་གདུལ་བྱའི་རྒྱུད་ཉིད་དང་
-j38-



གྲབ།ས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
འབྲེལ་བས་བཅོམ་ལྡན་འདས་ལ་སྒྲ་དོན་དུ་ཞེན་པའི་རྣམ་རྟོག་མི་མངའ་བ་ཡང་ཁོ་བོ་ཅག་འདོད་པའི་་་་་
ཕྱིར་རོ། །
བསྟན་པ་ཉན་པ་པོ་དང་འབྲེལ་ན་བསྟན་བཅོས་འདི་རྗེ་བཙུན་གྱིས་ཇི་ལྟར་མཛད་ཅེ་ན། དོན་
དམ་པར་མ་མཛད་ཀྱང་ཞེ་ལ་ཕྱིན་ཅི་མ་ལོགས་པའི་ཀུན་རྫོབ་ཏུ་དེའི་དབང་གིས་འབྱུང་བའི་ཕྱིར་དེ་སྐད་
ཅེས་བྱ་སྟེ། དཔེར་ན་ལྷ་ལ་སོགས་པའི་དབང་གིས་རྨི་ལམ་ན་བསྟན་བཅོས་དང་སྔགས་ལ་སོགས་པ་རྙེད་
པ་ལ་ལྷས་བྱས་པའི་བསྟན་བཅོས་རྙེད་ཅེས་བརྗོད་པ་བཞིན་ནོ།། དངོས་སུ་ན་རང་གི་མཚན་ཉིད་ལས་
བརྩམས་ནའང་བརྗོད་བྱ་རྗོད་བྱེད་ཐམས་ཅད་སྒྲོ་བཏགས་ཡིན་པའི་ཕྱིར་རང་མཚན་གྱི་རང་བཞིན་ལ་་་་་
རྣམ་པར་རྟོག་པ་རྣམས་ཀྱིས་རེག་པར་ནུས་པ་མ་ཡིན་པས་བརྗོད་དུ་མེད་པ་ཁོ་ནའོ།། འོན་ཀྱང་ཐ་སྙད་
པའི་ཤེས་པ་ལ་མ་བརྟེན་པར་དམ་པའི་དོན་ལ་འཇུག་པར་མི་ནུས་པས་རེ་ཞིག་ཐ་སྙད་པའི་ངོ་ན་ཀུན་རྫོབ་
པའི་དངོས་པོ་རང་མཚན་ལ་སླུ་བ་མེད་པ་འདི་རྣམས་ཀྱང་སྤང་བར་འོས་པ་མ་ཡིན་ཏེ། ཐབས་གཞན་མེད་
པའི་ཕྱིར་རོ། ། དེའི་རྣམ་འགྲེལ་མཛད་པས། འཇིག་རྟེན་ཇི་ལྟར་གྲགས་དེ་ལ། ། དེ་བཞིན་ཁོ་ནར་བརྟེན་
ནས་ནི། །བསྒྲུབ་བྱ་སྒྲུབ་པ་ཀུན་བཞག་པ། །དམ་པའི་དོན་ལ་འཇུག་བྱའི་ཕྱིར། །ཞེས་བཤད་པ་ཡིན་ནོ། ། །
ཀླན་ཀ་ནི། འོ་ན་བསྟན་བཅོས་སྒྲ་སྤྱིའི་ཕྲེང་བ་ཡིན་ན་བསྟན་བཅོས་ཀྱིས་དོན་མི་སྟོན་པ་དང༌། སྐྱེས་བུས་མ་
བྱས་པ་དང་། རྟག་པར་འགྱུར་བས་རིག་བྱེད་པའི་ཕྱོགས་སུ་བསླན་པ་ཡིན་ནོ་ཞེ་ན། མིན་ཏེ། དཔྱད་ན་
དོན་སྟོན་མི་ནུས་ཀྱང་སེལ་འཇུག་ཕྱིན་ཅི་མ་ལོག་པའི་ངོར་དོན་སྟོན་ནུས་པ་དང་། རྟོག་པས་སྤྲུལ་ཞིང་སྒྲོ་
བཏགས་པ་ཉིད་སྐྱེས་བུས་བྱས་པར་བཞག་པ་དང་། རྟག་པར་ཡོངས་གཅོད་དུ་གྲུབ་པ་མེད་ཀྱང་མི་རྟག་
པ་བཀག་ཙམ་ཉིད་ཡིན་པས་རིག་བྱེད་པ་དང་མི་མཚུངས་པའི་ཕྱིར་རོ། །དེ་ལྟར་ཡང་། དེ་དངོས་ཅན་མིན་
ཏེ་དངོས་ཅན། ། བཏགས་པ་སེང་གེ་ཉིད་སོགས་བཞིན། ། ཞེས་བྱ་བ་དང་། དེ་ནི་རྟོག་པས་སྒྲོ་བཏགས་
ན༑ ༑ཇི་ལྟར་སྐྱེས་བུའི་རྟེན་ཅན་མིང་། ། ཞེས་བྱ་བ་དང་། དེས་རྟག་ཏུ་ཟིན་ཀྱང་རང་བཞིན་གཞན་དུ་
འགྱུར་བ་མེད་པར་འགའ་ཞིག་ལས་རང་ཉིད་ཀྱིས་དཔྱད་ནས་སྦྱོར་བའི་ཕྱིར་འཇིག་པའི་ཆོས་ཅན་་་་་
སངས
མ139



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཡིན་ནོ། །ཞེས་བཤད་པས་སོ། །
གསུམ་པ། རབ་དབྱེ་ནི། ཁ་ཅིག ། དོན་མེད་དོན་ལོག་དོན་མཆོག་ལྡན། །ཐོས་རྩོད་སྒྲུབ་པ་ལྷུར་
ལེན་དང༌། ། སྙིང་མེད་ངན་གཡོ་དུས་ཁ་སྤོང་། ། བསྟན་བཅོས་གསུམ་ཚན་གསུམ་དུ་འདོད། ། ཅེས་པའི་རབ་
དབྱེ་བྱེད་པ་ནི་འདིར་མི་བཟུང་སྟེ། བསྟན་བཅོས་ནི་འཆོས་སྐྱོབ་ཀྱི་ཡོན་ཏན་ལྡན་པ་ཡིན་པའི་ཕྱིར་རོ།། །
དེས་ན་མངོན་པ་དང་། འདུལ་བ་དང་། མདོ་སྡེའི་བསྟན་བཅོས་གསུམ་དུ་གཟུང་བར་བྱའོ། །འདི་ནི་སྡེ་སྣོད་
ཐམས་ཅད་འདུས་པ་མདོ་སྡེ་ཁྱད་པར་ཅན་གྱི་སྡེ་སྣོད་ཅེས་བྱ་སྟེ། གང་གི་ཕྱིར་མདོ་སྡེའི་སྡེ་སྣོད་དུ་བསྡུས་
པ་དེའི་ཕྱིར་ལོ་ཙཱ་བ་རྣམས་ཀྱིས་ཇི་ལྟར་བཀས་བཅད་པ་ལྟར་སངས་རྒྱས་དང་བྱང་ཆུབ་སེམས་དཔའ་
རྣམས་ལ་ཕྱག་འཚལ་ལོ་ཞེས་ཀྱང་འབྱུང་བའི་ཕྱིར་རོ། ། བཞི་པ་ནི། ཅིའི་ཕྱིར་བསྟན་བཅོས་ཞེས་བྱ་ཞེ་ན།
རྒྱུ་ཉོན་མོངས་ལས་འཆོས་པའི་ཕྱིར་དང་། འབྲས་བུ་སྲིད་པ་ལས་སྐྱོབ་པའི་ཕྱིར་ནའོ། །
ཁ༢འཇུག་བྱེད་དགོས་འབྲེལ་གྱི་རང་བཞིན་བཤད་པ།
ག༡དགོས་དོན་བཤད་པ།
འཇུག་བྱེད་དགོས་འབྲེལ་གྱི་རང་བཞིན་ལ་གཉིས་ཏེ། དགོས་པའི་དོན་དང་། བསྡུས་པའི་དོན་
ནོ༑ ༑དང་པོ་ལ་ཡང་མི་འཐད་པའི་ཕྱོགས་དང་། འཐད་པའི་ཕྱོགས་དང་། དེ་ལ་ཀླན་ཀ་སྤང་བའོ། ། མི་
འཐད་པའི་ཕྱོགས་གང་ཞེ་ན། ཁ་ཅིག་མུ་སྟེགསན་རེ། དགོས་འབྲེལ་གྱི་ངག་གིས་རང་གིས་བརྗོད་བྱ་ལ་ཚད་
མའི་ངེས་པ་དངོས་སུ་བསྐྱེད་ན་འཇུག་པའི་ཆེད་དུ་ཡིན་ནོ་ཞེས་ཟེར་རོ། །འགའ་ཞིག་ལོ་ཙཱན་རེ། གློ་བུར་དུ་
ཞུགས་ན་མི་མཛེས་པས་གཞུང་མཛེས་པའི་ཆེད་དུ་ཡིན་ནོ་ཞེས་ཟེར་རོ། ། གཞན་དག་བུ་ཕྱན་རེ། མཁས་པ་
ཞུགས་པའི་ལམ་ནི་དོན་ཆེན་པོ་ཅན་ཡིན་པས་མཁས་པ་སྔ་མའི་སྲོལ་བསྐྱང་བའི་ཆེད་དུ་ཡིན་ནོ་ཞེས་
འཆད་དོ། ། ལ་ལ་སྔ་རབསན་རེ། བརྗོད་བྱ་སྟོན་པ་ནི་གང་ཟག་གི་དགོས་པ་ཡིན་པས་དགོས་སོགས་ཆོས་
བཞི་གོ་བར་བྱ་བའི་ཆེད་དུ་ཡིན་ནོ། །ཞེས་འདོན་ཏོ།།
-140-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
འདི་ལ་གཞན་ཕྱི་རབསལན་སྨྲ་བ་ནི། ཚིག་དོན་ཐམས་ཅད་ལ་འབྲེལ་བ་མེད་པའི་ཕྱིར་དང༌། མཆོད་བརྗོད་
ཀྱིས་མཛེས་པར་བྱས་པས་འདིས་མཛེས་པར་བྱེད་མི་དགོས་པའི་ཕྱིར་དང༌། མཁས་པ་སྔ་མའི་སྲོལ་
བསྐྱངས་པ་ལ་ཡང་དགོས་པ་ཡོད་མེད་དཔྱད་དགོས་པས་དང་པོ་གསུམ་ནི་མི་རིགས་སོ་ཞེས་ཟེར་་་་་་་
རོ༑ ༑འདི་དག་གིས་ནི་སྔ་མ་སུན་འབྱིན་མི་ནུས་ཏེ། ལུང་རྣམ་དག་རང་གི་བརྗོད་བྱའི་དོན་ལ་མི་བསླུ་བའི་
ཕྱིར་དང་། དབུ་རྒྱན་གྱིས་མཛེས་ཀྱང་དོ་ཤལ་འགོད་པ་མི་འགལ་བའི་ཕྱིར་དང་། མཁས་པའི་སྲོལ་
བསྐྱངས་ན་དགོས་པ་ཡོད་པས་ཁྱབ་པའི་ཕྱིར་རོ། ། འོན་ཀྱང་ཕྱོགས་སྔ་མ་དེ་རྣམས་ནི་མི་རིགས་ཏེ་དཔྱད་
པས་མ་དག་པའི་ཚིག་དང་དོན་ལ་འབྲེལ་བ་མེད་པའི་ཕྱིར་དང་། མདོ་དོན་ཆེ་བ་ཉིད་མཐོང་ནས། ། ལེན་
དང་འཛིན་པ་ལ་སོགས་ལ། ། ཉན་པ་པོ་དེ་གུས་བྱེད་པས། ། ཐོག་མར་དགོས་པ་བརྗོད་པར་བྱ། ། ཞེས་པའི་
ཚུལ་ལྟར། བསྟན་བཅོས་ལ་ལེན་འཛིན་སོགས་བྱེད་པ་དགོས་འབྲེལ་གྱི་དགོས་པའི་གཙོ་བོ་ཡིན་པས་
བསྟན་བཅོས་ལ་ཞུགས་ན་འདོད་པའི་དོན་གྲུབ་པའི་བསྟན་བཅོས་ལ་གློ་བུར་དུ་ཞུགས་ཀྱང་མི་མཛེས་པ་
མེད་པའི་ཕྱིར་དང་། དགོས་འབྲེལ་བཀོད་ན་བསྟན་བཅོས་མཛེས་པར་འགྱུར་བས་དགོས་འབྲེལ་བྱེད་ཀྱི་
དགོས་པ་གཞུང་མཛེས་པར་བྱེད་པ་ཡིན་ན། ཟན་ཟོས་ན་ཁར་ཆུད་པར་འགྱུར་བས་ཟན་ཟོས་པའི་དགོས་
པ་ཁར་ཆུད་པ་ཡིན་པ་ལ་སོགས་པར་འགྱུར་བ་དང༌། སྲོལ་མ་བསྐྱངས་ཀྱང་ཉན་པ་པོ་རྣམས་འཇུག་ན་
སྲོལ་བསྐྱངས་པའི་དགོས་པ་མེད་པ་དང༌། སྲོལ་སྐྱོང་བ་དེ་ཉན་པ་པོ་འཇུག་པའི་དོན་དུ་ཡིན་ན་དགོས་
འབྲེལ་གྱི་སྲོལ་བསྐྱངས་པ་ནི་ཉན་པ་པོ་འཇུག་པའི་དོན་དུ་ཡིན་ནོ། །ཞེས་བརྗོད་པར་འགྱུར་བས། ཉན་པ་
པོ་འཇུག་པ་དེ་ཉིད་དགོས་པའི་གཙོ་བོར་འགྱུར་བ་དང་གཞན་དུ་ན་བསྟན་བཅོས་ཀྱི་དགོས་པའི་གཙོ་བོ་
ཡང་མཁས་པ་སྔ་མའི་སྲོལ་བསྐྱངས་པ་ཡིན་པར་མཚུངས་པས་དགོས་འབྲེལ་གྱི་དགོས་པ་ནི་སངས་རྒྱས་
ཐོབ་པའི་ཐབས་ཡིན་ཞེས་པ་ལྟར་དངོས་ཀྱི་སྒྲ་དོན་མ་འབྱོར་པར་འགྱུར་བ་དང༌། རང་གི་བརྗོད་བྱ་གོ་བ་
ནི༔ ངག་ཐམས་ཅད་ཀྱི་ཐུན་མོང་བ་ཡིན་པས་དེ་ལ་བསྟན་བཅོས་འཁྲུལ་བ་མེད་པའི་ཕྱིར་ཤིན་ཏུ་གྲགས་
པ་ཡིན་པས་འདིར་དགོས་པར་བརྗོད་མི་དགོས་པའི་ཕྱིར་རོ། ། འདིས་ནི་སྔ་རབསགང་དག་ཕྱོགས་མཐའ་མ་
-141-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གསུམ་ཡང་དགོས་འབྲེལ་གྱི་དགོས་པ་ཁྱད་པར་བ་དེ་ཡིན་ནོ་ཞེས་ཟེར་བ་དེ་ཡང་བསལ་བ་ཡིན་ནོ།། ཡང་
གཞན་དག་དགོས་འབྲེལ་གྱི་ངག་ལས་ངེས་པའམ་ཐེ་ཚོམ་སྐྱེས་པ་དགོས་པ་ཡིན་ན་ཐེ་ཚོམ་སྐྱེས་པ་ན་འདི་
སྙམ་དུ་ངག་འདིས་ཇི་ལྟར་དམ་བཅས་པ་ལྟར་བསྟན་བཅོས་ལ་ཞུགས་ཏེ། ཡོད་མེད་བརྟག་ལ་ཡོད་ན་
འཇུག་ཅིང་མེད་ན་ལྡོག་པར་བྱའོ་སྙམ་དུ་བསམས་ནས་འཇུག་གོ་ཞེས་ཟེར་བ་ཡང་གྱི་ན་སྟེ། ཡོད་པར་ངེས་
ནས་འཇུག་ན་ཞུགས་ནས་ཡོད་མེད་རྟོག་པ་འགལ་བའི་ཕྱིར་རོ། །
ཡང་གང་དག་མཆོད་བརྗོད་ཀྱི་རྗེས་སུ་འབྱུང་བའི་དགོས་འབྲེལ་གྱི་ངག་འདིས་དགོས་སོགས་ཆོས་
བཞི་ཕལ་ཆེར་མེད་སྙམ་པའི་དོན་མི་འགྱུར་གྱི་དོགས་པ་བསལ་ནས་དོན་འགྱུར་གྱི་ཐེ་ཚོམ་བསྐྱེད་ནས་
བསྟན་བཅོས་ལ་འཇུག་པ་ཡིན་ནོ། ། ཞེས་འདོན་པ་དེ་ཡང་བརྟག་པར་བྱ་སྟེ། ངག་འདིས་བསལ་བྱའི་
དོགས་པ་དེ་དག་མཆོད་བརྗོད་ཀྱི་རྗེས་སུ་བྱུང་བའི་དོགས་པ་ཞིག་ཡིན་ནམ་འོན་ཏེ་རྗེས་སུ་འབྱུང་བ་མ་
ཡིན། དང་པོ་ལྟར་ན་དད་པའི་རྗེས་འབྲངས་ལ་ནི་དོགས་པ་དེ་འདྲ་མི་འཇུག་སྟེ། མཆོད་བརྗོད་ཀྱི་ཚེ་
མཁྱེན་གསུམ་བརྗོད་བྱ་དང་དམ་བཅས་པའི་བརྗོད་བྱ་དོན་མཐུན་ཡོད་པར་ཡིད་ཆེས་པའི་ཕྱིར་རོ། ། ཆོས་
ཀྱི་རྗེས་འབྲངས་ལ་མི་འཇུག་སྟེ། མཆོད་བརྗོད་ཀྱི་ཚེ་སྲས་བཞི་བསྐྱེད་ཅིང་མངོན་རྟོགས་མཐའ་དག་སྡུད་
པར་བྱེད་པའི་མཁྱེན་གསུམ་བརྗོད་བྱར་དམ་བཅས་པ་ན་ཡུམ་དག་སྤྱིར་ཡོད་པར་འགྲུབ་ཅིང་རང་གི་
བརྗོད་བྱར་ཡང་ཡོད་དམ་སྙམ་པའི་ཐེ་ཚོམ་སྐྱེས་པའི་ཕྱིར་རོ། ། །
གཉིས་པ་ལྟར་ན་ཡང་སློབ་དཔོན་གྱི་དགོངས་པ་དང་འགལ་ཏེ། དེ་ལྟར་ཕྱག་འཚལ་བ་དང་བསྟོད་
པ་སྔོན་དུ་འགྲོ་བས་མངོན་རྟོགས་རྒྱན་རྩོམ་པར་དམ་བཅའ་ན། བྱམས་པས་མངོན་རྟོག་བརྒྱད་ཀྱི་རིམ་པ་
བསྟན་པ་དོན་མེད་པར་ཐལ། བཅོམ་ལྡན་འདས་ཀྱིས་མངོན་རྟོགས་བརྒྱད་ཀྱི་རིམ་པ་གསལ་བར་མཛད་
པའི་ཕྱིར། ཞེས་མཆོད་བརྗོད་ལས་འཕྲོས་པའི་དོགས་པ་བཟློག་པར་བཤད་པའི་ཕྱིར་རོ། ། དེས་ན་སྤྱིར་
དགོས་འབྲེལ་གྱི་ངག་གིས་དེ་ལྟ་བུའི་དོགས་པ་གཅོད་སྲིད་ཀྱང་འདིར་ནི་གཙོ་བོའི་དབང་དུ་བྱས་ནས་་་་
མཆོད་བརྗོད་ཐོས་པ་དང་འབྲེལ་བའི་དགོས་འབྲེལ་གྱི་དགོས་པ་ཁྱད་པར་ཅན་འཆད་པར་ཤིན་ཏུ་རིགས་
-142-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
པས་རྩིང་པོའི་བློ་ཅན་གྱི་མུན་སྤྲུལ་རྣམས་ཐག་བསྲིངས་པ་ཡིན་ནོ།།
གཉིས་པ་ལ་གཉིས། དགོད་ཡུལ་གྱི་གང་ཟག་དང་། བཀོད་པའིདགོས་པའོ། ། དང་པོ་ནི་སྤྱིར་གང་
ཟག་བརྒྱད་དེ། བསྟན་བཅོས་གཏན་མི་འདོད་པ་དང་། སྤྱིར་འདོད་ཀྱང་སྐབས་སུ་བབ་པ་འདི་གཏན་མི་
འདོད་པ་དང་། ཅུང་ཟད་འདོད་ཀྱང་གཞན་ངོར་ཡིན་གྱི་རང་ཉིད་མ་ཡིན་པ་དང༌། རང་ཉིད་འདོད་ཀྱང་
སྙན་གྲགས་ཀྱི་དོན་དུ་ཚིག་ཤེས་པ་ཙམ་འདོད་པ་དང་། དོན་ཡང་ཤེས་པར་འདོད་ཀྱང་གཞན་ལ་སྒམ་པ་
སོགས་ཡིན་གྱི་རྣམ་གྲོལ་འདོད་པ་མ་ཡིན་པ་དང་། དགོས་སོགས་བཞི་ཡོད་ན་འཇུག་པར་འདོད་ཀྱང་
བསྟན་བཅོས་འདི་ལ་མེད་དམ་སྙམ་པ་དང་། བདག་འཇུག་པ་བརྗོད་བྱར་ཡོད་དུ་ཟིན་ནའང་དགོས་པ་ཇི་
ལྟར་སྙམ་པ་དང་། དགོས་འབྲེལ་གྱི་ངག་ལས་གློ་བུར་དུ་འཇུག་པར་འདོད་པ་རྣམས་སོ། ། དེ་ལ་དང་པོ་
གཉིས་ནི། དགོས་འབྲེལ་ལྟ་ཞོག་བསྟན་བཅོས་ཀྱི་རང་བཞིན་ཡང་དགོད་པའི་ཡུལ་ཡང་མ་ཡིན་ནོ། ། དེ་
ནས་གཅིག་ནི་བསྟན་བཅོས་ཙམ་དགོད་པའི་ཡུལ་ཡིན་གྱི་དགོས་འབྲེལ་འདི་ལྟ་བུ་དགོད་པའི་ཡུལ་མ་་་་་
ཡིན་ཏེ། སྙིགས་དུས་ཀྱི་ཉན་བཤད་པ་འདི་དག་ལྟར་ཟབ་མོའི་རིམ་པ་ལ་བདེ་བླག་ཏུ་མཁས་པ་དང་རྣམ་
གྲོལ་དོན་དུ་མི་གཉེར་བའི་ཕྱིར་རོ། །ལྔ་པ་ནི་དགོས་པའི་ཡུལ་ཙམ་ཡིན་གྱི་ཉིང་དགོས་འདི་ལྟ་བུའི་ཡུལ་མ་
ཡིན་ཏེ། རྣམ་གྲོལ་དོན་དུ་མི་གཉེར་བའི་ཕྱིར་རོ། །མཐའ་མ་གསུམ་ནི་སྲིད་པ་དང་གཙོ་བས་ཇི་ལྟར་རིགས་
པར་ཡུལ་ཡིན་ནོ། །དེ་ཡང་རིམ་པ་ལྟར་དང་པོ་དང་བར་མཐའ་མའི་སྐབས་སུ་ཡིན་ཏེ། ཁ་ཅིག་གིས་མཆོད་
བརྗོད་ཀྱང་མ་ཐོས་པའི་ཚེ་དང་མཆོད་བརྗོད་ཐོས་པའི་ཚེ་དང་། ངག་བརྗོད་བཞིན་པའི་ཚེའོ། ། །
གཉིས་པ་བཀོད་པའི་དགོས་པ་ལ་གཉིས། གཙོ་བོ་མཆོད་བརྗོད་ཐོས་པ་དང་། འབྲེལ་བ་ལ་བཀོད་
པའི་དགོས་པ་དང་། སྲིད་པ་ཐོས་པ་དང་མ་འབྲེལ་བ་ལ་བཀོད་པའི་དགོས་པའོ། ། དངཔོ་ལ་གསུམ་སྟེ།
གཙོ་བོ་འགྲེལ་པ་འདིར་བཤད་པ་དང༌། སྲིད་པ་གཞན་ནས་དྲང་བ་དང་། དེ་འགྲེལ་པ་འདིར་མ་བརྗོད་
པའི་རྒྱུ་མཚན་ནོ། ། དང་པོ་ལ་གཉིས་ཏེ། དགོས་པ་དང་། ཉིང་དགོས་སོ། ། དང་པོ་ལ་ཡོངས་གཅོད་ཀྱི་
དགོས་པ་ནི། དགོས་པ་ཡོད་ལ་ཤས་ཆེར་འཛིན་པའི་དོན་འགྱུར་གྱི་ཐེ་ཚོམ་སྐྱེད་པའོ། ། རྣམ་བཅད་ཀྱི་
-143-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དགོས་པ་ནི། མཆོད་བརྗོད་ཐོས་པའི་ཚེ་དེ་ལྟར་མངོན་རྟོགས་བརྒྱད་རྩོམ་པར་དམ་བཅའ་ན་བཅོམ་ལྡན་
འདས་ཀྱིས་གསལ་ཟིན་པས་བྱམས་པས་བསྟན་པ་དོན་མེད་དུ་དོགས་པ་དག་བསལ་བའི་ཕྱིར་རོ། །གཉིས་
པ་ནི་དེ་ནས་བསྟན་བཅོས་མངོན་པར་རྟོགས་པའི་རྒྱན་ལ་འཇུག་པ་ཡིན་ནོ། ། ཆོས་ཀྱི་རྗེས་འབྲངས་ཡང་དེ་
ལྟར་ཐེ་ཚོམ་སྐྱེད་ནས་འཇུག་ན་དད་པའི་རྗེས་འབྲང་ནི་ཡིད་ཆེས་པ་བསྐྱེད་ནས་ཤིན་ཏུ་ཡང་འཇུག་ག་་་་
ཞེས་གོ་སླ་བས་མ་བཤད་དོ། ། གཉིས་པ་སྲིད་པ་ལ་གཉིས། དབང་རྟུལ་ལ་སྲིད་པ་དང་། དཔྱོད་ལྡན་ལ་
སྲིད་པའོ། ། དང་པོ་ནི། ཁ་ཅིག་གིས་མཆོད་བརྗོད་ལས་བརྗོད་བྱ་བསྟན་པར་མ་ཤེས་ནས་འདི་སྙམ་དུ་
བདག་མཆོད་བརྗོད་ལ་དད་མོད་ཀྱང་བསྟན་བཅོས་འདི་ལ་བརྗོད་བྱ་དང་དགོས་པ་དང་ཉིང་དགོས་ཁྱད་
པར་བ་ཅི་ཞིག་ཡོད་ནས་གང་གིས་ན་ཤེས་ལྡན་འཇུག་བྱ་ཡིན་སྙམ་པ་ལ། བརྗོད་བྱ་མདོ་དོན་སྔོན་དུ་བྱ་
བའི་ཕྱིར་དུ་རྟོགས་པའི་དགོས་པ་ཡོད་དོ་ཞེས་བརྗོད་པ་རྣམ་བཅད་ལ་དོགས་པ་མངོན་འགྱུར་ཙམ་བསལ་
བའི་ཕྱིར་ཡོངས་གཅོད་ལ་ཡིད་ཆེས་པའི་ངེས་པ་བསྐྱེད་པ་ཉིད་ཀྱིས་བསྟན་བཅོས་ལ་འཇུག་པའི་ཡན་་་་
ལག་བྱེད་དོ། །
གཉིས་པ་ནི་འདིར་དགོས་སོགས་ཡོད་ཅེས་བྱ་བའི་ཚིག་འདི་ཙམ་ནི་དམ་བཅའ་བརྗོད་པར་ཟད་
ཀྱི་གང་ཡོད་པར་ངེས་པའི་ཚད་མ་ནི་མ་བསྟན་པས་རྟོགས་ལྡན་གྱི་འཇུག་བྱ་མ་ཡིན་ནོ་སྙམ་ན། འདི་ནི་
དཔྱོད་ལྡན་ལྟར་རློམ་ཡང་ཤིན་ཏུ་བླུན་པ་ཞིག་སྟེ། དགོས་སོགས་ཆོས་བཞི་ཚད་མས་མ་རྟོགས་པར་
བསྟན་བཅོས་ལ་མི་འཇུག་ན་ཁྱེད་ནི་བསྟན་བཅོས་ལ་གསལ་བར་མི་འཇུག་པ་ཡིན་ཏེ། ཆོས་བཞི་ཚད་མས་
རྟོགས་པ་ལ་ནི་བསྟན་བཅོས་ལ་ཞུགས་ནས་མདོ་དང་བསྟན་བཅོས་དག་སྦྱར་ཏེ་རྫོགས་པར་བསླབས་པས་
བརྗོད་བྱ་དམ་བཅས་པ་དག་ཡོད་པར་ཚད་མས་གྲུབ་ལ། དེ་དང་དེའི་ཚེ་མདོ་དང་བསྟན་བཅོས་ནི་རྒྱས་
བསྡུས་དང་ཚེགས་ཆེ་ཆུང་དང་གསལ་མི་གསལ་འདི་ལྟ་བུ་དང་ལྡན་པའི་ཕྱིར་ཀྱེ་མ་བསྟན་བཅོས་འདི་ནི་
ཤིན་ཏུ་ཡང་མདོ་དོན་བདེ་བླག་ཏུ་རྟོགས་པར་བྱེད་པའོ། ། ཞེས་ཚད་མས་གྲུབ་སྟེ་ཕྱིས་རྟོགས་པ་འདི་ཉིད་
ལ་གུས་པ་དང་རྒྱུན་དུ་གོམས་པར་བྱས་ནས་རྟེན་བརྟན་པ་དང་ངང་གིས་འཇུག་པས་མཐར་ཐུག་པར་་་་



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
འགྱུར་རོ། ། ཞེས་བྱ་བའི་ཚད་མས་བསྟན་པ་ད་གདོད་དགོས་སོགས་ཆོས་བཞི་ཚད་མས་ངེས་པར་འགྱུར་
བའི་ཕྱིར་རོ། ། དེ་ལྟར་ཡང་རྟོགས་ལྡན་རྣམས་ཀྱི་འཇུག་པ་ནི་གཉིས་ཏེ། དང་པོར་བསྟན་བཅོས་ལ་ཐོས་
བསམ་གྱིས་སྒྲོ་འདོགས་གཅོད་པ་ལ་འཇུག་པ་དང་། རྗེས་སུ་དེ་དོན་བསྒོམས་བྱུང་གིས་ཉམས་ལེན་ལ་
འཇུག་པའོ། ། དེ་གཉིས་ནི་རིམ་པ་ལྟར་ཐེ་ཚོམ་དང་ངེས་པའི་རྩ་བ་ཅན་ཡིན་ཏེ། དང་པོར་ཆོས་བཞི་ཚད་
མས་ངེས་པ་མི་སྲིད་པས་རྟོགས་ལྡན་དང་པོ་བསྟན་བཅོས་ལ་འཇུག་པ་ཐམས་ཅད་ནི་ཐེ་ཚོམ་ཁོ་ནས་ཡིན་
པ་དང༌། སྒྲོ་འདོགས་མ་བཅད་པའི་ལམ་ཐེ་ཚོམ་ཅན་ལ་ཞུགས་ན་དེ་ནི་ཕྱུགས་པས་ཕྱུགས་ཡིན་པའི་ཕྱིར་
ཏེ༑ ཐོས་བསམ་གྱིས་རབ་ཏུ་བརྟན་པའི་ཚད་མས་སྒྲོ་འདོགས་ཀྱིས་ལྡོག་མི་ནུས་པའི་ངེས་པ་བསྐྱེད་ནས་
ཉམས་ལེན་ལ་འཇུག་བྱ་ཡིན་པའི་ཕྱིར་རོ། ། དེ་ལྟར་ན་ཆོས་བཞི་ལ་དོན་འགྱུར་གྱི་ཐེ་ཚོམ་ནི་རྟོགས་ལྡན་
བསྟན་བཅོས་ལ་དང་པོར་འཇུག་པའི་ཐབས་ཡིན་ལ། ཚད་མས་ངེས་པ་ནི་རྗེས་སུ་ཉམས་ལེན་ལ་འཇུག་
པའི་དགོས་པ་ཡིན་ནོ་ཞེས་ངེས་པར་བྱའོ། ། དེའི་ཕྱིར་སློབ་དཔོན་དབྱིག་གཉེན་གྱིས། ལེན་དང་འཛིན་པ་
ལ་སོགས་ལ། ། ཉན་པ་པོ་དེ་གུས་བྱེད་པས། ། ཞེས་བཤད་པའི་སོགས་ཀྱིས་སྒྲས་ཚུལ་བཞིན་ཡིད་ལ་བྱས་
ནས་དོན་ཉམས་སུ་ལེན་པ་ལ་འཇུག་པའི་དགོས་པ་ཡང་ཡོད་པས་ཐོག་མར་དགོས་པ་བརྗོད་པར་བྱའོ། །
ཞེས་དགོངས་པ་ཡང་ལེགས་པར་བཤད་པ་ཡིན་ནོ། །
དེས་ན་ཁྱེད་རང་དགོས་འབྲེལ་གྱི་གསུང་ལས་རེ་ཞིག་ཞུགས་ཤིག་དང་དགོས་སོགས་མངོན་དུ་
འགྱུར་བ་ཡིན་ཏེ། གཞན་དུ་ན་ཁྱེད་བསྟན་བཅོས་ཅི་ལ་ཡང་མི་འཇུག་པར་བྱ་བའི་ཕྱིར་རོ།། འོན་ཏེ་རེ་
ཞིག་ནས་བསྟན་བཅོས་འདི་ལ་ཚད་མས་གནོད་པ་དག་དམིགས་ན་ནི་དོར་བྱ་ཡིན་ཏེ། མུ་སྟེགས་ཀྱི་གཞུང་
འདི་བཞིན་ནོ། ། དེའི་ཕྱིར་སློབ་དཔོན་ཞི་བ་འཚོའི་ཞལ་སྔ་ནས། བསྟན་བཅོས་འདི་ནི་བརྩམ་བྱའམ་
འཇུག་བྱ་ཡིན་ཏེ། དགོས་པ་སོགས་ཆོས་བཞི་དང་ལྡན་པའི་ཕྱིར་ཞེས་གསུངས་ཏེ། རྟགས་འདི་ལ་ཡོད་
དམ་སྙམ་པའི་བློ་སྐྱེས་པ་ན་དང་པོར་འཇུག་བྱ་དང་། ཚེར་མ་ཕྱུང་ནས་ཚད་མས་ངེས་པ་ན་རྗེས་སུ་འཇུག་
བྱ་ཡིན་པར་དགོངས་པའི་ཕྱིར་རོ།། །



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གསུམ་པ་ལ་གཉིས་ཏེ། དང་པོ་བརྗོད་པའི་རྒྱུ་མཚན་དང་། གཉིས་པ་མི་བརྗོད་པའི་རྒྱུ་མཚན་
ནོ༑ ༑དང་པོ་ནི་མཆོད་བརྗོད་ལས་བརྗོད་བྱར་བསྟན་པར་མ་ཤེས་ཀྱང་བརྗོད་བྱ་གང་སྙམ་པ་ལ། རྣམ་པ་
ཐམས་ཅད་མཁྱེན་ཉིད་ལམ། ། སྟོན་པས་འདི་ལ་བཤད་པ་གང་། ། ཞེས་བརྗོད་པ་དང་། འོ་ན་བྱམས་པས་
བསྟན་པ་ལ་དོན་ཅི་ཞིག་ཡོད། སྙམ་པ་ལ་དགོས་པ་དག་འགོད་པ་དང༌། ཉིང་དགོས་ནི་མདོའི་དེ་ཉིད་ཡིན་
སྙམ་དུ་འབྱུང་བས་འདི་ལ་དོགས་པ་ལྷག་པར་བཅད་རྒྱུ་མེད་པའི་ཕྱིར་བཤད་ཚུལ་འདིར་འདུ་བའི་ཕྱིར་
རོ༑ ༑གཉིས་པ་ནི་དགོས་འབྲེལ་གྱི་དགོས་པ་ནི། གཙོ་བོར་རྟོགས་ལྡན་བསྟན་བཅོས་ལ་འཇུག་པའི་ཐབས་
ཡིན་ལ། དེ་ཡང་ཇི་སྐད་བཤད་པའི་རྣམ་པས་ཚད་མས་མ་ཡིན་གྱི་ཐེ་ཚོམ་གྱིས་འཇུག་བྱ་ཡིན་པའི་ཕྱིར་
རོ༑ ༑བྱེ་བྲག་ཏུ་འདིར་ཉིང་དགོས་ལ་ཡང་གཙོ་བོ་དོགས་པ་གཅད་བྱ་མ་ཡིན་ཏེ། མཆོད་བརྗོད་ཀྱི་གདུལ་
བྱར་གྱུར་པའི་ཆོས་ཀྱི་རྗེས་འབྲང་འདིས་སྒྲུབ་བྱེད་ཀྱི་ཚད་མས་ཡུམ་ལ་དང་བ་སྐྱེས་པ་ན་གཞི་ལམ་རྣམ་
པ་རྟོགས་པའི་བློ་གོམས་ཟིན་མཐར་ཐུག་པར་གྲུབ་པས་དགོས་པ་འདི་ཡོད་ཀྱང་ཉིང་དགོས་མེད་དམ་སྙམ་
པའི་ལོག་རྟོག་མེད་པའི་ཕྱིར་རོ།། གང་གི་ཚེ་དགོས་འབྲེལ་གྱི་ངག་འདི་ལ་བརྟེན་ནས་བསྟན་བཅོས་ལ་
ཞུགས་པས་དགོས་སོགས་ཆོས་བཞི་ཡང་ཚད་མས་རྟོགས་པ་དེའི་ཚེ་ན་ཚད་མ་དེ་གདུལ་བྱ་ཉམས་ལེན་
ལ་འཇུག་པའི་ཐབས་སུ་འགྱུར་མོད། དེ་འདྲའི་ཚད་མ་དེ་ནི་རྗོད་བྱེད་བསྟན་བཅོས་དང་བརྗོད་བྱ་མངོན་
རྟོགས་གོ་བྱ་གོ་བྱེད་དུ་འབྲེལ་ནས་བདེ་བླག་ཏུ་རྟོགས་པ་ཐམས་ཅད་ཀྱི་དགོས་པ་ཐུན་མོང་བ་ཡིན་པ་དང༌།
དེ་ལྟ་ཡིན་ཀྱང་ཉམས་ལེན་ལ་འཇུག་པའི་དངོས་ཀྱི་ཐབས་འདི་ནི་དུས་རིང་མོ་ནས་འགྱུར་བ་དང༌། གདུལ་
བྱ་ཕལ་ཆེར་དེ་འདྲའི་ཚད་མ་མ་བསྟན་ཀྱང་དེ་འདྲའི་དོགས་པ་མེད་པར་འཇུག་པའི་ཕྱིར་ཏེ། དད་མོས་ནི་
ཚིག་ཙམ་གྱིས་ཡིད་ཆེས་པ་དང་། དབང་རྣོན་གྱིས་ཀྱང་འདི་སྙམ་དུ་དེ་འདྲའི་ཚད་མ་མེད་པར་མི་འཇུག་
ན་བསྟན་བཅོས་གང་ལ་ཡང་འཇོག་བྱ་མ་ཡིན་ནོ་ཞེས་གོ་བའི་ཕྱིར་རོ། ། དེས་ན་གང་ཟག་དེ་འདྲ་ནི་ཤས་
ཆུང་བའི་དབང་དུ་བྱས་ནས་ཆོས་བཞི་ཚད་མས་རྟོགས་པ་ནི་དགོས་འབྲེལ་གྱི་དངོས་ཀྱི་དགོས་པར་མ་་་
བརྗོད་པ་ཡིན་ཏེ། མཆོད་བརྗོད་དགོས་འབྲེལ་གྱི་ངག་འདི་ལྟ་བུ་གཉིས་ཀའི་དངོས་ཀྱི་གདུལ་མིན་པའི་
-46-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ཕྱིར་རོ། ། གཉིས་པ་སྲིད་པའི་དགོས་པ་ནི། ཁ་ཅིག་དག་བསྟན་བཅོས་ལ་ཞུགས་ཀྱང་དུཁ་བ་ན་དགོས་པ་
མེད་སྙམ་ནས་མི་འཇུག་པ་ན། དགོད་འབྲེལ་འདི་བརྗོད་པས་མོས་པ་དང་ཐེ་ཚོམ་གྱིས་འཇུག་པའི་དགོས་
པ་ཡོད་ལ་ཚད་མ་དགོས་པའི་ཕྱོགས་ལ་ནི་སྔར་བཞིན་དུ་བརྗོད་པར་བྱ་སྟེ། དངོས་ཀྱི་གདུལ་བྱ་མིན་པའི་
ཕྱིར་རོ། ། ཡང་བསྟན་བཅོས་ཀྱི་ལུས་ལ་དགོས་པ་དང་། འཇུག་འདོད་གང་ཡང་མེད་པ་དག་གིས་དགོས་
འབྲེལ་ཉིད་ཅི་ཞིག་ལྟར་ཐོས་པ་ན་གསར་དུ་མོས་པའམ་ཐེ་ཚོམ་སྐྱེད་ནས་བསྟན་བཅོས་ལ་འཇུག་པའི་
དགོས་པ་ཡོད་དོ། ། །
རྩོད་སྤང་ལ་གཉིས། དགོས་པ་ལ་རྩོད་སྤང་དང་། ཉིང་དགོས་ལ་རྩོད་སྤང་ངོ༌། ། དང་པོ་ལ་ཐུན་
མོང་དུ་རྩོད་སྤང་ནི་གལ་ཏེ་བསྟན་བཅོས་ལ་དགོས་པ་མེད་དཔྱད་པའི་ཕྱིར་དུ་དགོས་འབྲེལ་དང༌། དེ་
ལའང་དགོས་འབྲེལ་དགོས་ན་དེ་ལའང་དགོས་འབྲེལ་དགོས་པས་ཐུག་མེད་དུ་འགྱུར་རོ་ཞེ་ན། དེ་ལའང་
དགོས་འབྲེལ་ཡོད་མོད་འོན་ཀྱང་རྟོགས་སླ་བས་མི་བརྗོད་དེ། ཚུལ་གསུམ་གྱིས་རྟགས་ཡང་དག་ཏུ་སྒྲུབ་
པའི་ཚེ་ན་ཡང་དེ་སྒྲུབ་ཀྱི་ཚུལ་གསུམ་ཡོད་ཀྱང་བརྗོད་མི་དགོས་པ་ཉིད་དང་། འོན་ཀྱང་བླུན་ན་ཐ་སྙད་
གསུམ་པ་བརྗོད་པར་ཟད་མོད། དེ་ཡན་ཆད་ནི་མི་བརྗོད་དེ། དེ་ཙམ་ཡང་མི་རྟོགས་ན་བསྟན་བཅོས་ཀྱི་
དངོས་ཀྱི་གདུལ་བྱ་མ་ཡིན་ཏེ། འགྲེལ་བཤད་ལ་ཡང་འགྲེལ་བཤད་རྩོམ་པར་བྱེད་པ་སུ་ཞིག་ཡོད། འོ་ན་
གོ་བར་འགྱུར་བ་ལྟར་ན་སློབ་དཔོན་གྱིས་ནི་ད་དུང་ཡང་བསྙད་པར་བྱ་བ་ཡིན་ནོ། ། ཡང་གལ་ཏེ་དགོས་
འབྲེལ་བརྩམས་པ་དོན་མེད་དེ། མ་བརྩམས་ཀྱང་འཆད་པ་པོས་བཤད་པས་གྲུབ་པའི་ཕྱིར་རོ་ཞེ་ན། འོ་ན་
ནི་བསྟན་བཅོས་ལ་ཡང་མཚུངས་སོ། །འཆད་པ་ལ་བརྩམ་དགོས་སོ་ཞེ་ན་དེའང་མཚུངས་སོ།།
བྱེ་བྲག་གི་རྩོད་སྤང་ལ་གཉིས་ལས། ཡོངས་གཅོད་ཀྱི་རྩོད་སྤང་ནི། གལ་ཏེ་ཚིག་གིས་ཐེ་ཚོམ་
བསྐྱེད་མི་དགོས་པ་དང་། དོན་འགྱུར་ཐེ་ཚོམ་མི་ནུས་པ་དང༌། ནུས་ཀྱང་དགོས་པ་མེད་དེ་ཚིག་མེད་ཀྱང་ཐེ་
ཚོམ་ངང་གིས་སྐྱེ་བའི་ཕྱིར་ཏེ། སྒྲ་རྟག་པར་རྟོགས་པ་ལ་སྒྲ་མི་རྟག་ཅེས་བརྗོད་ཀྱང་དོན་འགྱུར་གྱི་ཐེ་ཚོམ་
སྐྱེ་བར་མ་ངེས་པ་དང་། སྐྱེས་ཀྱང་དོན་རྟོགས་པའི་འབྲས་བུ་མེད་པའི་ཕྱིར་རོ་ཞེ་ན། དགོས་འབྲེལ་གྱི་ངག་
-147-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མེད་ན་དགོས་འབྲེལ་གྱི་བརྗོད་བྱ་ལ་ཐེ་ཚོམ་ངང་གིས་སྐྱེ་བ་མ་གྲུབ་པའི་ཕྱིར་དང་། ཚད་མས་གྲུབ་པའི་
སྲས་ཡུམ་ཁྱད་པར་ཅན་ལ་མཆོད་བརྗོད་བྱས་པར་མཐོང་བས་བྱེད་པ་པོ་དམ་པའི་སྤྱོད་པ་དང་མཐུན་་་་་
པར་མཐོང་ནས་དགོས་འབྲེལ་གྱི་ངག་དོན་ལ་ཡང་ཤས་ཆེར་སྲིད་དམ་སྙམ་པའི་བློ་སྐྱེས་པའི་ཕྱིར་དང་།
ཡོད་ངེས་ཀྱི་ཚད་མའི་རྟོགས་པ་མ་སྐྱེས་ཀྱང་སྐབས་སུ་བབ་པའི་སྲིད་པའི་རྟོགས་པ་སྐྱེས་པའི་ཕྱིར་དང༌།
ད་ལྟ་ནི་དེ་ཉིད་ཀྱིས་བྱ་བ་འདི་འགྲུབ་པར་མཐོང་བའི་ཕྱིར་རོ། །
གཉིས་པ་རྣམ་བཅད་ཀྱི་རྩོད་སྤང་ནི་གལ་ཏེ་ཚིག་འདིས་ལོག་རྟོག་སེལ་བ་མི་འཐད་དེ། གཏན་
ཚིགས་སོགས་དོན་མེད་པར་འགྱུར་བའི་ཕྱིར་དང་། ལོག་རྟོག་རང་ཉིད་ཀྱང་ཧ་ཅང་ཐལ་བས་བརྒྱུད་པ་
ཙམ་ལ་སྙིང་པོ་མེད་པའི་ཕྱིར་དང༌། ཡོད་ཀྱང་བརྒྱུད་ནས་ཚད་མས་བསྐྱེད་པར་ཡང་མ་ངེས་པའི་ཕྱིར་རོ་
ཞེ་ན། དེ་ཡང་ཉེས་པ་མེད་དེ། དགོས་སོགས་མེད་པ་ལ་སྒྲུབ་བྱེད་མ་མཐོང་ཞིང་ཡོད་པ་ལ་སྐྱེས་བུ་ཁྱད་
པར་ཅན་གྱི་ལུང་མཐོང་བས་རྟོགས་ལྡན་གྱི་རྒྱུད་ལ་སྲིད་པར་འཛིན་པའི་རྟོགས་པ་སྐྱེས་པ་དང་། མེད་པ་
འགོག་པ་ཐམས་ཅད་ཡོད་ངེས་ཁོ་ནས་བྱ་བ་མ་ཡིན་པས། དེས་ཀྱང་མེད་པའི་ལོག་རྟོག་གཅོད་ནུས་པའི་
ཕྱིར་དང་། ཚིག་རང་ཉིད་དངོས་སུ་གཅོད་བྱེད་མིན་ཀྱང་སྒྲུབ་ངག་ལྟར་གཅོད་པའི་རྒྱུ་ཁྱད་པར་ཅན་ཡིན་
པའི་ཕྱིར་ཀླན་ཀའི་ཕུང་པོ་ཐག་བསྲིངས་པ་ཡིན་ནོ། །
ཉིང་དགོས་ལ་རྩོད་པ་སྤང་བ་ནི། གལ་ཏེ་དགོས་འབྲེལ་གྱི་ངག་ལ་ནི་བསྟན་བཅོས་ལ་འཇུག་པའི་
དོན་མེད་པ་དང་། ཡོད་ཀྱང་མི་འཐད་པ་དང་། འཐད་ཀྱང་ཐུག་མེད་དུ་ཐལ་བ་གསུམ་གནས་ཏེ། འགའ་
ཞིག་ནི་ཡོད་ཀྱང་མི་འཇུག་པའི་ཕྱིར་དང་། བླང་དོར་ཐམས་ཅད་ཀྱིས་སྔོན་དུ་ཡང་དག་པའི་ཤེས་པ་འགྲོ་
དགོས་པས་ཐེ་ཚོམ་ལས་འཇུག་ལྡོག་བྱེད་པ་ནི་རྟོགས་ལྡན་གྱི་ཚུལ་མིན་པའི་ཕྱིར་དང་། བསྟན་བཅོས་ལ་
འཇུག་པའི་ཐབས་སུ་དགོས་འབྲེལ་བརྗོད་ན་དེ་ལས་འཇུག་པའི་ཐབས་སུ་ཡང་དགོས་འབྲེལ་གཞན་་་་་
དགོས་པས་ཐུག་མེད་དུ་འགྱུར་བའི་ཕྱིར་རོ་ཞེ་ན། དང་པོ་མི་འཐད་དེ། འདི་ལྟར། མེས་འབྲས་བུ་སྐྱེད་པའི་
དོན་མེད་པར་འགྱུར་ཏེ། འབྲས་བུ་འགའ་ཞིག་ནི་མེ་མེད་ཀྱང་སྐྱེ། འགའ་ཞིག་ནི་ཡོད་ཀྱང་མི་སྐྱེ་བའི་ཕྱིར་
-148-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
རོ༑ ༑ཅིས་ཏེ། རང་གི་འབྲས་བུ་དུ་བ་སྐྱེད་པའི་དོན་ཡོད་དོ་ཞེ་ན། འོ་ན་ནི། རང་གི་གདུལ་བྱ་བསྟན་
བཅོས་ལ་འཇུག་པའི་དོན་ཡོད་དོ། །གཉིས་པ་མི་འཐད་དེ། དོན་ལ་བླང་དོར་གྱི་སྔོན་དུ་ཚད་མ་དགོས་ཀྱང་
ཐབས་ལ་ནི་མ་ངེས་ཏེ། གཞན་དུ་ན་ཚད་མ་ཐམས་ཅད་ཀྱི་སྔོན་དུ་ཡང་ཚད་མ་གཞན་དང་གཞན་འགྲོ་
དགོས་པས་ཐུག་པ་མེད་པར་འགྱུར་བའི་ཕྱིར་དང་། རྟོགས་ལྡན་བསྟན་བཅོས་ལ་འཇུག་པའི་ཐབས་དངོས་
ཀྱང་རྣམ་པ་གཞན་མེད་པའི་ཕྱིར་རོ། །གསུམ་པ་མི་འཐད་དེ། འབྲས་བུ་ཐོབ་པ་ལ་ལམ་དགོས་ཀྱང་ལམ་ལ་
ལམ་ཐུག་མེད་མི་དགོས་པ་བཞིན་དང༌། ཐབས་གསུམ་པ་བརྗོད་ཀྱང་མི་འཇུག་ན་དངོས་ཀྱི་གདུལ་བྱ་མིན་
པའི་ཕྱིར་རོ། ། ཡང་གཞན་དག་ན་རེ། དོན་འགྱུར་གྱི་ཐེ་ཚོམ་མེད་ཀྱང་ཐེ་ཚོམ་ལས་ཀྱང་འཇུག་པ་མ་ཡིན་
ནམ། ཅིའི་ཕྱིར་འབད་པས་དོན་འགྱུར་གྱི་ཐེ་ཚོམ་ཞེས་བརྗོད་ཅེ་ན། རྣམ་པ་གཞན་དུ་སྲིད་ཀྱང་འདིར་ནི་
མེད་པའི་ལོག་རྟོག་གཅོད་པ་ལ་དགོས་པའི་ཕྱིར་དང་། གཞན་དུ་ནི་རྟོགས་ལྡན་ལ་དམ་བཅའ་བརྗོད་མ་
བརྗོད་ཙམ་ལས་དོགས་པ་ལ་འཕེལ་འགྲིབ་མེད་པས་ཡོད་དམ་མེད་དམ་ཇི་ལྟར་ཡང་ཐབས་གཞན་མེད་
པས་འཇུག་པར་བྱའོ་ཞེས་བྱས་ནས་འཇུག་པ་དང་། དད་མོས་ནི། དོགས་པ་མངོན་འགྱུར་ལོག་ནས་འཇུག་
པའི་ཕྱིར་རོ། །
ག༢ བསྡུས་དོན་ལུས་རྣམ་བཞག་བཤད་པ།
གཉིས་པ་བསྡུས་དོན་ལ་གསུམ། བསྟན་བྱ་དགོས་འགྲེལ་ངོས་བཟུང་། དེ་ངག་གིས་ཇི་ལྟར་བསྟན་
ཚུལ། བསྟན་པ་བཞིར་གྲངས་ངེས་པའོ། ། དང་པོ་ལ་གཉིས། དགོས་འབྲེལ་ངག་གི་དགོས་འབྲེལ་དང་།
བསྟན་བཅོས་ལུས་ཀྱི་དགོས་འབྲེལ་ལོ། ། དང་པོ་ལ་བརྗོད་བྱ་ནི་བསྟན་བཅོས་ལུས་ཀྱི་དགོས་སོགས་ཆོས་
བཞི་ཡིན་ནོ། །དགོས་པ་གཉིས་ནི་བཤད་ཟིན་ཏོ། །འབྲེལ་བ་ནི་འཆད་པ་བཞིན་ནོ། །གཉིས་པ་ལ་བརྗོད་བྱ་
ནི་ཡུམ་ནས་གསུངས་པའི་མངོན་རྟོགས་བརྒྱད་ཀྱི་རིམ་པའོ།། དགོས་པ་ནི། དེ་བདེ་བླག་ཏུ་རྟོགས་
པའོ། །ཉིང་དགོས་ནི། དེ་མདོ་དོན་རྣམ་པ་ཐམས་ཅད་པ་བློ་དང་ལྡན་པས་མངོན་སུམ་དུ་བྱེད་པའོ། །འབྲེལ་
-149-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བ་ནི་བསྟན་བཅོས་གོ་བྱེད་ཀྱི་ཐབས་དང༌། བརྗོད་བྱ་གོ་བྱའི་ཐབས་བྱུང་དུ་འབྲེལ་བ་ཡིན་ལ། དེ་གཉིས་བློ་
ངོར་འབྲེལ་བ་ལས་བདེ་བླག་ཏུ་རྟོགས་པའི་དགོས་པ་འབྱུང་དེ་གོམས་པ་ལས་གསལ་སྣང་རབ་ཀྱི་མཐར་
ཕྱིན་པར་འགྱུར་བས་མཐོང་བའི་ཉིང་དགོས་འབྱུང་སྟེ། དེ་ལྟར་མེད་ན་མི་འབྱུང་བ་ནི་འབྲེལ་བ་ཡིན་
ནོ༑ ༑འདིར་འབྲེལ་བྱེད་དུ་བླུན་པོ་དག་བསྟན་བཅོས་དང༌། བརྗོད་བྱའི་འབྲེལ་བ་དཀའ་བར་མཐོང་ནས་
བསྟན་བཅོས་དང་དགོས་པ་གཉིས་ཐབས་དང་ཐབས་བྱུང་དུ་འབྲེལ་བ་ཙམ་སྨྲ་བ་ནི། བརྗོད་པར་བྱེད་པ་
དང་བརྗོད་པར་བྱ་བ་དག་ཐབས་དང་ཐབས་ཀྱིས་བསྒྲུབ་པར་བྱ་བའི་ཚུལ་གྱིས་འབྲེལ་ཞེས་པའི་གཞུང་
སྤངས་ལ་འདི་ཉིད་ཁོ་ན་འབྲེལ་བ་སྟོན་པའི་གཞུང་དུ་འདོད་པ་རྣམས་ཀྱིས་ཀྱང་བསྟན་བཅོས་དང་བརྗོད་
བྱ་གཉིས་ཀྱི་འབྲེལ་ཚུལ་དཀའ་བས་བརྗོད་ནས། དེ་ལྟར་འབྲེལ་བའི་བརྗོད་བྱ་དེ་བདེ་བླག་ཏུ་རྟོགས་པ་ནི་
མངོན་པར་མཐོ་བའི་རྒྱུ་ཡིན་ནོ་ཞེས་གསལ་བར་གོ་བའི་འབྲེལ་བ་སྟོན་ཚུལ་ཁོང་དུ་མ་ཆུད་པར་ཟད་དོ། །
གཉིས་པ་ནི། འོ་ན་དགོས་འབྲེལ་ངག་གི་བརྗོད་བྱ་དེ་དག་དངོས་སུ་བསྟན་ནམ་ཤུགས་ལ་བསྟན་ཞེ་ན། དེ་
སྒྲས་ཟིན་མ་ཟིན་བྱེད་ན། འབྲེལ་བ་ཤུགས་བསྟན་ཡིན་ཞིང་གཙོ་ཕལ་ལ་བྱེད་ན་བརྗོད་བྱ་ཤུགས་བསྟན་
ཡིན་ཏེ། དེ་ནི་བསྟན་བཅོས་ཀྱི་གཙོ་བོར་བསྟན་བྱ་ཡིན་པའི་ཕྱིར་དང་། འབྲེལ་བ་ནི། མི་སླུ་བར་བྱེད་པས་
སྐྱེས་བུའི་ཐབས་ཁྱད་པར་ཅན་ཡིན་ལ། དེ་ནི་བསྟན་བཅོས་ལུས་ལས་ཀྱང་མི་སྟོན་པའི་ཕྱིར་དང༌། དགོས་
པ་ནི། དངོས་སུ་དོགས་པ་གཅོད་བྱེད་ཡིན་པའི་ཕྱིར་དང་། ཉིང་དགོས་ནི་དོན་དུ་གཉེར་བྱའི་མཆོག་ཡིན་
པའི་ཕྱིར་རོ། ། འདིས་ནི་ཉིང་དགོས་ཙམ་གཙོ་བོར་བསྟན་པ་དང་། དགོས་པ་གཅིག་ཉིད་གཙོ་བོར་འདོད་
པ་རྣམས་བསལ་བ་ཡིན་ནོ། །
གསུམ་པ་ནི་ཇི་རིགས་པར་བསྟན་བཅོས་ལ་འཇུག་པའི་བགེགས་བཞི་སྟེ། སྨྱོན་ཚིག་ལྟར་བརྗོད་བྱ་
ཁྱད་པར་བ་མེད་པ་དང་། བཏགས་ཟིན་འཐག་པའི་བསྟན་བཅོས་ལྟར་དགོས་པ་ཁྱད་པར་བ་མེད་པ་དང༌།
འཁོར་བ་སྤེལ་བའི་བསྟན་བཅོས་ལྟར་ཉིང་དགོས་ཁྱད་པར་བ་མེད་པ་དང་། གླུ་གར་གྱི་བསྟན་བཅོས་ཀྱི་
བཟོའི་ལས་བསྟན་ཏེ་སྲོག་བཅད་ནས་མཐོ་རིས་ཐོབ་ཅེས་པ་ལྟར་འབྲེལ་བ་མེད་ན་སུ་ཡང་མི་འཇུག་པ་་་
-50-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དང་། ཞུགས་ཀྱང་སྙིང་པོ་མེད་པའི་ཕྱིར་རོ། ། འདིར་སྔ་རབསཁ་ཅིག་ནོར་བུ་ལེན་པའི་བསྟན་བཅོས་དགོས་
མེད་ཀྱི་དཔེར་བྱེད་པ་དང་། འབྲེལ་བ་ཡོད་ཀྱང་དགོས་པ་མེད་པ་མི་འཇུག་པས་དགོས་པ་བསྟན་ཞེས་
དང་། བརྗོད་བྱར་བསྟན་པས་དགོས་པ་སྒྲུབ་མི་ནུས་སེལ་ཞེས་ཟེར་བ་རྣམས་ནི་དོར་བར་བྱ་སྟེ། ནོར་བུ་
ལེན་པའི་བསྟན་བཅོས་ལ་དགོས་པ་ཡོད་སྲིད་པའི་ཕྱིར་དང༌། དེ་དགོས་མེད་ཅིག་དཔེར་བྱེད་ན་ནོར་བུ་
ལེན་པའི་བསྟན་བཅོས་དགོས་མེད་བཞིན་ཞེས་བྱ་བར་འགྱུར་བས་ཤིན་ཏུ་མི་བདེ་བའི་ཕྱིར་དང་། མན་
ངག་འགའ་ཞིག་ལས་ནོར་བུ་འཕྲལ་དུ་ཐོབ་པ་ཡང་སྲིད་པའི་ཕྱིར་དང༌། འདིར་འབྲེལ་བ་ནི་བསྟན་བཅོས་
དང་ཆོས་བཞི་རྣམས་ཀྱི་འབྲེལ་བ་ལ་བཞག་པས་མེ་དུའི་འབྲེལ་བ་ཡོད་ཀྱང་དུ་བ་མེད་ན་ཞེས་པ་ལྟར་་་་
བཞད་གད་ཀྱི་གནས་ཡིན་པའི་ཕྱིར་དང་། དགོས་པ་སྒྲུབ་མི་ནུས་ན་ནི་འབྲེལ་བ་བསྟན་པ་ཉིད་ཀྱིས་སེལ་
བའི་ཕྱིར་དང་། གཞན་དུ་ན་དགོས་པས་ཀྱང་བརྗོད་བྱ་སྒྲུབ་མི་ནུས་སེལ་ཞེས་དང༌། དེ་བཞིན་དུ་དགོས་པ་
བསྟན་པས་ཉིང་དགོས་ཀྱང་སྒྲུབ་མི་ནུས་སེལ་ཞེས་མཚུངས་པས་འབྲེལ་བ་བསྟན་པ་དོན་མེད་པར་འགྱུར་
བས་དེ་རྣམས་ནི་དགོས་འབྲེལ་གྱི་གཞུང་ཙམ་ལ་ཡང་བློ་ཁ་མ་ཕྱོགས་པ་ཡིན་ནོ།། །།
འོ་ན་བགེགས་བཞི་བསྐྱེད་ངེས་པའམ་སྐྱེད་སྲིད་པས་འཇོག ། དང་པོ་ལྟར་ན་ཚིག་བཞི་མི་དགོས་
པར་འགྱུར་ཏེ། བགེགས་བཞི་སྐྱེ་བར་ངེས་པ་མེད་པའི་ཕྱིར་དང་། དེས་ན་ཁས་བླངས་དང་འགལ་བའི་
ཕྱིར་རོ། །གཉིས་པ་ལྟར་ན་ཚིག་བཞི་བས་མང་བའང་དགོས་པར་འགྱུར་ཏེ། བགེགས་ཀྱི་བློ་བཞི་བས་མང་
བ་སྐྱེད་སྲིད་པའི་ཕྱིར་ཏེ། རྒྱན་ལ་ཞུགས་ན་གཞན་དབང་གིས་འཇིགས་པ་དང༌། འཚེ་བ་མི་ཕྱིད་པ་དང་།
དུ9ཁ་བ་དང་། གཞན་ཤེས་པའི་བགེགས་སུ་དོགས་པ་ཡོད་པའི་ཕྱིར་རོ་ཞེ་ན། སྐྱེད་ངེས་པས་མི་འཇོག་
པས་སྐྱོན་དང་པོ་མེད་ལ། གཞན་དབང་གི་འཇིག་པ་སོགས་ཀྱིས་གཏན་མི་འཇུག་པའི་གང་ཟག་ནི་དགོས་
འབྲེལ་གྱི་དངོས་ཀྱི་གདུལ་བྱ་མ་ཡིན་ལ། དེ་ལྟ་ན་ཡང་ཕན་ཡོན་གྱི་བསྐུལ་ནས་འཇུག་པ་ནི། དགོས་པ་དང་
ཉིང་དགོས་ཀྱི་གདུལ་བྱར་འདུ་བའི་ཕྱིར་རོ།། །།
རྣམ་པ་ཐམས་ཅད་མཁྱེན་ཉིད་ལམ། ། ཞེས་བྱ་བ་འདིར་རྣམ་མཁྱེན་གྱི་ལམ་སངས་རྒྱས་ཀྱི་ཡེ་ཤེས་
མ15 -



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཁོ་ནར་འདོད་པ་ན་མི་འཐད་པ་ནི། མི་འཐད་དེ། ཐེག་ཆེན་གྱི་ལམ་ཐམས་ཅད་རྣམ་མཁྱེན་གྱི་ལམ་ཡིན་
པའི་ཕྱིར་དང་། རྣམ་མཁྱེན་གྱི་ལམ་དེ་ཉིད་ཆོས་སྤྱོད་བཅུའི་བདག་ཉིད་ཀྱི་མདོ་དོན་ཞེས་འབྲེལ་བའི་ཕྱིར་
རོ༑ ༑ཡང་གང་དག་སངས་རྒྱས་ཐོབ་བྱེད་ཀྱི་ལམ་ཁོ་ན་སྦྱོར་བའང་མི་འཐད་དེ། འདིར་བགྲོད་པར་བྱ་བ་
མི་སློབ་པའི་ལམ་ཡང་འཛིན་པའི་ཕྱིར་རོ། །ཡང་གཞན་དག་རྣམ་མཁྱེན་གྱི་ཆོས་སྐུ་དང་། ལམ་གྱིས་མངོན་
རྟོགས་གཞན་བདུན་བསྟན་ཞེས་འདོན་པ་དེ་ཡང་མི་རིགས་ཏེ། རྣམ་མཁྱེན་དང་ལམ་ཤེས་པའི་ཟླས་དབྱེ་
མེད་པའི་ཕྱིར་དང་། ཡོད་ནའང་རྣམ་མཁྱེན་གྱིས་རྣམ་མཁྱེན་གསལ་བར་སྟོན་པས་ལམ་གྱིས་བསྟན་ཞེས་
བྱ་བའི་ཁྱད་པར་མི་རིགས་པའི་ཕྱིར་དང༌། ལམ་གྱིས་སློབ་ལམ་ཁོ་ན་འཛིན་ན་རྣམ་མཁྱེན་དང་། སྟོན་མི་
ནུས་པའི་ཕྱིར་དང་། མི་སློབ་ལམ་ཡང་འཛིན་ན་ཆོས་སྐུ་ཡང་སྟོན་ནུས་པས་ཁྱད་པར་དེ་དག་མེད་པའི་
ཕྱིར་རོ། ། །
འོ་ན་གང་ཞེ་ན། འདིར་རྣམ་མཁྱེན་གཙོ་ཕལ་གྱི་ལམ་སྤྱིར་འཛིན་པ་ཡིན་ཏེ། རྣམ་པ་ཐམས་ཅད་
མཁྱེན་ཉིད་ལམ། ། གཞན་གྱིས་མྱོང་བ་མ་ཡིན་ཏེ། ། ཆོས་སྤྱོད་བཅུ་ཡི་བདག་ཉིད་ཀྱིས། ། མདོ་དོན་ཞེས་
སྦྲེལ་བར་བྱ་བ་ཡིན་པའི་ཕྱིར་རོ། ། འོ་ན་འདིར། མངོན་རྟོགས་བརྒྱད་ཀྱི་བདག་ཉིད་ལམ། ། སྟོན་པས་འདི་
ལས་བཤད་པ་གང༌། །ཞེས་འབྱུང་བར་རིགས་མོད། ཇི་ལྟར་ན་རྣམ་པ་ཐམས་ཅད་མཁྱེན་ཉིད་ལམ། །ཞེས་
མངོན་རྟོགས་ཉི་ཚེ་བའི་ལམ་སྨོས་པ་མཛད་ཅེ་ན། འདི་ལ་གྲགསཁ་ཅིག་ན་རེ། སློབ་དཔོན་ལྟར་ན་རྣམ་
མཁྱེན་དེ་དང་པོ་ཡིན་པས་མངོན་རྟོགས་གཞན་མཚོན་པ་ཡིན་ནོ་ཞེས་ཟེར་བ་འདི་ནི་གཞུང་དོན་ལ་མ་་་་
བསླབས་པ་ཡིན་ཏེ། འདིར་རྣམ་མཁྱེན་གྱི་ལམ་ནི་ཆོས་སྤྱོད་བཅུའི་བདག་ཉིད་ཀྱི་མདོ་དོན་ཡིན་ལ་དེར་
མངོན་རྟོགས་ཐམས་ཅད་འདུ་བར་ཤེས་པར་བྱེད་པའི་ཚིག་མངོན་པར་རྟོགས་པ་བརྒྱད་ཀྱི་བདག་ཉིད་ཀྱི་
བྱང་ཆུབ་ཀྱི་སེམས་དང་ཞེས་བྱ་བ་ལ་སོགས་པའི་གཞུང་ནུས་མ་རྙེད་པའི་ཕྱིར་རོ།། འོ་ན་ཇི་ལྟར་ཞེ་ན།
འདིར་རྣམ་མཁྱེན་གྱི་ལམ་ནི་ཆོས་སྤྱོད་བཅུའི་བདག་ཉིད་ཀྱི་མདོ་དོན་ཡིན་ལ། དེ་མངོན་རྟོགས་བརྒྱད་ཀྱི་
བདག་ཉིད་ཡིན་པས་ཐམས་ཅད་འདུས་པས་སྐྱོན་མེད་དོ། ། འོ་ན་རྣམ་མཁྱེན་གྱི་ལམ་དུ་མངོན་རྟོགས་
-52



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཐམས་ཅད་བསྡུས་པ་ལ་དགོས་པ་ཅི་ཡོད་ཅེ་ན། མངོན་རྟོགས་བརྒྱད་པོ་འདི་དག་ཕལ་ཆེར་བྱང་སེམས་
ཉིད་ཀྱིས་ཉམས་སུ་བླང་བྱའི་སངས་རྒྱས་ཀྱི་ལམ་དུ་རྟོགས་པར་བྱ་བའི་ཕྱིར་རོ། ། འོ་ན་འོག་ནས་མངོན་
རྟོགས་བརྒྱད་དུ་ཕྱེ་བ་ལ་དོན་ཅི་ཞིག་ཡོད་དེ་ཆོས་བཅུའི་གོ་རིམ་ཉིད་མདོ་དང་རྒྱས་པར་འཆད་པར་
རིགས་པའི་ཕྱིར་རོ་ཞེ་ན། དེ་ནི་མ་ཡིན་ཏེ། ཉམས་ལེན་མངོན་རྟོགས་ཀྱི་རིམ་པ་གཞན་དང་གཞན་གསལ་
བར་བྱ་བའི་ཕྱིར་རོ། ། །
ཆོས་སྤྱོད་བཅུ་ཞེས་བྱ་བ་འདིར། མི་མཁས་པ་ཤཱཀྐིཁ་ཅིག་ཆོས་སྤྱོད་བཅུ་ནི་ཡི་གེ་འབྲི་མཆོད་ལ་
སོགས་པ་ཡིན་ནོ་ཞེས་འཆད་པ་དེ་ནི་ནོར་བ་ཡིན་ཏེ། མདོ་དང་བསྟན་བཅོས་ནི་ཡི་གེ་འབྲི་མཆོད་སོགས་
བརྗོད་བྱའི་གཙོ་བོར་བྱས་པ་ལས་བརྩམས་ཏེ་བཤད་པ་ཡིན་པར་འགྱུར་བ་དང༌། ཆོས་སྤྱོད་བཅུ་ཡི་
བདག་ཉིད་ཀྱི། ། མདོ་དོན་རྣམ་པ་མཁྱེན་ཉིད་ལམ། ། སྟོན་པས་འདི་ལས་བཤད་པ་གང་། ། ཞེས་བྱ་བ་འདི་
ལ་བསྙེག་བྱ་ཡིན་པའི་ཕྱིར་རོ། །ཡང་སྔ་རབསགཞན་དག་ཆོས་སྤྱོད་བཅུ་ནི་དགེ་བ་བཅུ་དང་། ཕར་ཕྱིན་བཅུ་
ལ་སྦྱོར་བའང་མི་འཐད་དེ། སྔར་བཤད་པའི་རིགས་པ་དེ་དག་གི་ཕྱིར་དང༌། འདི་ཉིད་ལས། མངོན་པར་
རྟོགས་པ་བརྒྱད་ཀྱི་བདག་ཉིད་ཆོས་སྤྱོད། དང་པོ་བྱང་ཆུབ་ཀྱི་སེམས་དང་ཕྱི་མ་སྒྲུབ་པའི་སྤྱོད་པ་ཞེས་
སྨོས་ནས་བར་རྣམས་མཚོན་པ་ཡིན་པའི་ཕྱིར་དང༌། འགྲེལ་ཆེན་ནས་ཀྱང་ཆོས་སྤྱོད་བཅུའི་བདག་ཉིད་ཀྱི་
མདོ་དོན་ཞེས་བྱ་བ་འདིའི་སྐབས་སུ་མདོའི་དོན་བྱང་ཆུབ་ཀྱི་སེམས་དང་། གདམས་ངག་སྒྲུབ་པའི་རང་
བཞིན་སྐབས་བརྒྱད་ཀྱིས་ཕྱེ་བ་ཐམས་ཅད་ཅེས་བཤད་པའི་ཕྱིར་རོ། །
ཆོས་ཐམས་ཅད་བདག་མེད་པ་ལ་གོམས་པར་མ་བྱས་པ་ཞེས་བྱ་བ་འདིར། ཁ་ཅིག་སྒྲ་ཇི་ལྟ་བ་
བཞིན་དུ་འཆད་པ་ནི་མི་འཐད་དེ། ཉན་རང་དགྲ་བཅོམ་པ་རྣམས་ཀྱིས་ཆོས་ཐམས་ཅད་བདག་མེད་པ་ལ་
གོམས་པར་བྱས་པའི་ཕྱིར་ཏེ། ཐམས་ཅད་ནི་ཕྱི་དང་ནང་གི་ཆོས་རྣམས་ཇི་སྙེད་པ་འདི་ཙམ་ཡིན་ལ་དེ་
དག་ཀྱང་ཉན་ཐོས་དང་རང་སངས་རྒྱས་རྣམས་ཀྱིས་ཤེས་ཞེས་དང་། འབྲས་བུ་བདག་ཏུ་རྨོངས་པ་སྤངས་
པ་ཅན་ཡིན་ནོ་ཞེས་འབྱུང་བའི་ཕྱིར་རོ། ། འོ་ན་ཇི་ལྟར་ཞེ་ན། ཆོས་ཀྱི་བདག་ཐམས་ཅད་མེད་པ་ལ་གོམས་
-153-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པར་མ་བྱས་ཞེས་བསྒྱུར་བར་བྱའོ། ། མ་མྱངས་ཞེས་བྱ་བ་འདིར། ཉན་རང་གིས་མ་མྱངས་པ་མི་འཐད་དེ།
གཞི་ཤེས་ནི་ཉན་རང་གི་མྱངས་པའི་ཕྱིར་རོ་ཞེ་ན། གཅིག་མྱངས་པས་བརྒྱད་མྱང་བར་མི་འགྱུར་ཏེ།
གཅིག་ཐུབ་པས་བརྒྱད་ཐུབ་པར་མི་འགྱུར་བ་བཞིན་ནོ། ། མངོན་པར་འདོད་པའི་ཤེར་ཕྱིན་གྱི་དོན་ཞེས་བྱ་
བ་འདིར། འཇུག་ཆོས་ཤེས་པའི་སྤྱོད་པ་སྨོན་པ་བྱང་ཆུབ་ཀྱི་སེམས་དང༌། སྒྲུབ་པའི་སྤྱོད་པ་ཕར་ཕྱིན་བཅུ་
དང་། གྲུབ་པའི་སྤྱོད་པ་སངས་རྒྱས་ཀྱིས་ས་ཞེས་སྦྱོར་བ་མི་འཐད་དེ། བྱང་ཆུབ་ཀྱི་སེམས་དང་། ཞེས་བྱ་
བ་འདི་ནི་སྐྱེ་མཆེད་སྤྱིར་འཛིན་པ་ཡིན་པས་སྨོན་པ་ཁོ་ན་ལ་སྦྱོར་བ་ལ་རྒྱུ་མཚན་མེད་པའི་ཕྱིར་དང༌། ཡོད་
ཀྱང་སྨོན་སེམས་ལ་འཇུག་པའི་སྒྲ་བཤད་མེད་པའི་ཕྱིར་དང༌། ཕར་ཕྱིན་བཅུ་རྩ་བའི་ཆོས་སྤྱོད་བཅུའི་
གྲངས་ཚང་བས་འདིར་ཐོག་མཐའ་གཉིས་པོ་ལ་སྤྱོད་པའི་སྒྲ་གདོན་མི་ཟ་བར་སྦྱར་བ་ལ་དགོས་པ་མེད་
པའི་ཕྱིར་དང་། ཆོས་སྐུ་ནི་སྤྱོད་པའམ་སྒྲུབ་པའི་བྱ་བ་དང་བྲལ་བའི་ཕྱིར་རོ།།
ཤེས་རབ་ཕ་རོལ་ཕྱིན་པ་ནི། ། ཞེས་པ་འདིར། དོན་རྣམ་པ་ལྔ་ཁོང་དུ་ཆུད་པར་བྱ་སྟེ། མཚན་ཉིད་
དང༌། མཚན་གཞི་དང་
། ས་མཚམས་དང་། དངོས་བཏགས་དང་། མུ་དཔྱད་པའོ། ། མཚན་ཉིད་གང་ཞེ་ན།
མི་འཐད་པའི་ཕྱོགས་དང་། འཐད་པའི་ཕྱོགས་དང་། དེ་ལ་ཀླན་ཀ་སྤང་བའོ། །མི་འཐད་པའི་ཕྱོགས་གང་ཞེ་
ན མདོའི་དགོངས་པ་གཞན་དུ་རྟོག་པ་དང་། འཕགས་པའི་དགོངས་པ་གཞན་དུ་རྟོགས་པ་དང་། སློབ་
དཔོན་གྱི་དགོངས་པ་གཞན་དུ་རྟོག་པའོ། ། དང་པོ་ནི། སློབ་དཔོན་ཡེ་ཤེས་ཞབས་ལ་སོགས་པ་དག ། ཆོས་
རབ་ཏུ་རྣམ་འབྱེད་ཀྱི་བློ་རང་བཞིན་མེད་རྟོགས་ཀྱིས་ཕྱེ་བ་ཞེས་འདོད་དེ། དེ་ལྟར་ཡང་སྡུད་པ་ཚིགས་སུ་
བཅད་པ་ལས། ཆོས་རྣམས་རང་བཞིན་མེད་པར་ཡོངས་སུ་ཤེས་གྱུར་པ། ། འདི་ནི་ཤེས་རབ་ཕ་རོལ་ཕྱིན་
མཆོག་སྤྱོད་པ་ཡིན། ། ཞེས་གསུངས་པའི་ཕྱིར། དེས་ན་ཤེས་རབ་ནི་སྤྱིར་ན་ཆོས་རབ་ཏུ་རྣམ་པར་འབྱེད་
པའོ། ། དེའི་ཕ་རོལ་ནི་མོས་པ་སྤྱོད་པའི་གནས་སྐབས་ན་ཆོས་ཐམས་ཅད་བདག་མེད་པར་ཡིད་ཆེས་པ་
ཡིན་ནོ། །ཡང་ས་དང་པོ་ལ་སོགས་པར་ནི་རྟོག་པ་ཐམས་ཅད་ཀྱིས་དབེན་པའོ། །ཞེས་ཟེར་ལ། འཇིག་རྟེན་
བླུན་པོ་ཕལ་ཆེར་ཡང་དེའི་རྗེས་སུ་འབྲང་ངོ༌། ། དེ་ནི་ལེགས་པ་མ་ཡིན་ཏེ། སྒྲུབ་བྱེད་མེད་པ་དང་། གནོད་
-154-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
བྱེད་ཡོད་པའི་ཕྱིར་རོ། ། ཇི་ལྟར་སྒྲུབ་བྱེད་མེད་ན། མདོ་དེས་ནི་རང་བཞིན་མེད་པ་ཤེས་པ་ཤེར་ཕྱིན་
མཆོག་ཡིན་བྱ་བ་ཙམ་བསྟན་གྱི་ཤེར་ཕྱིན་རང་བཞིན་མེད་པ་ཤེས་པ་ཡིན་ཞེས་མ་བསྟན་པའི་ཕྱིར་དང༌། །
བསྟན་དུ་ཆུག་ཀྱང་ཤེར་ཕྱིན་མཆོག་རང་བཞིན་མེད་པར་ཤེས་པ་ཡིན་ཞེས་བསྟན་ལ། ཤེར་ཕྱིན་ཕལ་པ་
ཡང་ཤེར་ཕྱིན་དུ་མི་འགལ་བའི་ཕྱིར་རོ། ། ས་དང་པོ་ཡན་ཆད་དུ་རྟོག་པ་ཐམས་ཅད་ཀྱིས་དབེན་པ་ཡང་མི་
འགྲུབ་སྟེ། འཇིག་རྟེན་དང་འཇིག་རྟེན་ལས་འདས་པའི་མོས་སྤྱོད་རྣམས་ཁྱད་པར་མེད་པར་བཤད་པའི་
ཕྱིར་དང་། རྗེས་ཐོབ་རྟོག་པ་ཅན་ཀུན་ཏུ་རྒྱུ་བའི་ཕྱིར་དང་། གཞན་དུ་ན་མཚན་མར་འཛིན་པ་ཡང་ཅུང་
ཟད་ཀྱང་མི་འབྱུང་བའི་ཕྱིར་དང༌། རྗེ་ཐོབ་རྣམས་བཏགས་པ་བར་འདོད་ན་མོས་སྤྱོད་ཀྱི་ཤེར་ཕྱིན་མི་
འཐད་པར་འགྱུར་བ་དང༌། ཤེས་སྒྲིབ་ཀྱི་གཉེན་པོ་གཙོ་བོར་བྱེད་པའི་ཤེར་ཕྱིན་མི་སྲིད་པར་འགྱུར་བའི་
ཕྱིར་ཏེ། རྒྱུད་བླ་མ་ལས། སྒྲིབ་པ་གཉིས་དང་བྲལ་བ་ཡིས། ། རྒྱུ་ནི་ཡེ་ཤེས་གཉིས་ཡིན་ཏེ། །མི་རྟོག་པ་དང་
དེ་ཡི་ནི། ། རྗེས་ལ་ཐོབ་པའི་ཡེ་ཤེས་འདོད། ། ཅེས་བྱ་བ་ལ་སོགས་པ་རྗེས་ཐོབ་ནི་ཤེས་སྒྲིབ་ཀྱི་གཉེན་པོའི་
གཙོ་བོར་བཤད་པའི་ཕྱིར་རོ། །གནོད་བྱེད་ནི་ཉན་ཐོས་ཀྱི་ཡུམ་ཡུམ་མིན་པར་འགྱུར་ལ། དེ་ཡུམ་ཡིན་པར་
ཡང་བཤད་ཟིན་ཏོ། །
གཉིས་པ་ནི་སྔོན་གྱི་སློབ་དཔོན་ཁ་ཅིག་ན་རེ། འཕགས་པ་ཚད་མར་བྱས་ནས་དོན་དམ་རྟོགས་པའི་
བློ་དམ་པ་ཞེས་བྱ་སྟེ། བརྒྱད་སྟོང་པ་ལས། ཀུན་དགའ་བོ་དམ་པ་ཡིན་པའི་ཕྱིར་ཕ་རོལ་ཏུ་ཕྱིན་པའི་མིང་
ཐོབ་པར་འགྱུར་རོ་ཞེས་འབྱུང་བའི་ཕྱིར་དང་། མདོ་སྡེ་རྒྱན་ལས། དོན་དམ་ཤེས་པའི་ཕྱིར་ཤེས་རབ།
ཅེས་བྱ་བ་དང་། ཉི་སྣང་ལས། འཕགས་པའི་གང་ཟག་ཐམས་ཅད་ཀྱི་དབང་དུ་མཛད་ནས་ཞེས་འབྱུང་བའི་
ཕྱིར་དང་། གཞན་དུ་འཕགས་རྒྱུད་ཀྱི་ཡོན་ཏན་གྱི་ཆེ་བ་བརྗོད་པ་སྔོན་དུ་བཏང་ནས་ཕྱག་གཞན་ལ་
འཚལ་བ་ནི་བཞད་གད་ཀྱི་གནས་ཡིན་པའི་ཕྱིར་རོ། ། ཞེས་འཆད་དོ། ། འདི་ནི་སྙིང་པོ་མེད་དེ། དམ་པ་ལ་
རྣམ་བཅད་མེད་པ་དང་། ཡང་ན་དོན་དམ་རྟོགས་པ་རྣམ་བཅད་མེད་པ་དང་། སྒྲ་ཇི་བཞིན་པ་ལ་ཁྱབ་ཆེས་
པ་དང་། ཡང་ན་ཁྱབ་ཆུང་བ་དང་། ལུང་གི་སྒྲུབ་བྱེད་ལ་འབྲེལ་བའི་ཕྱིར་རོ། ། དེ་ལ་དང་པོ་ནི་དོན་དམ་
-155-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རྟོགས་པ་ཞེས་པས་དམ་པར་ཅིའི་ཕྱིར་མི་འགྲུབ། གལ་ཏེ་རྟོག་བཅས་ཀྱི་ཤེས་པ་ལས་ཀྱང་དོན་དམ་
རྟོགས་པས་དེ་སྤང་བའི་ཕྱིར་དམ་བཅའ་ཞེས་སྨོས་ཏེ། འདིར་ཡུམ་ནི་འཕགས་པའི་མི་རྟོག་ཡེ་ཤེས་ལ་
བརྗོད་པའི་ཕྱིར་ཞེ་ན། དེ་ཡང་རྣམ་པར་འཁྱམས་པ་ཡིན་ཏེ། རྟོག་བཅས་ཡིན་པས་བློ་དམ་པ་མིན་པར་
འགྲུབ་ན། རྟོག་བཅས་ཡིན་པས་དོན་དམ་རྟོགས་པ་མིན་པར་ཡང་འགྲུབ་པ་དང་། མོས་སྤྱོད་ཀྱི་དོན་དམ་
རྟོགས་པ་ཉིད་དོན་དམ་རྟོགས་པ་མཚན་ཉིད་པ་ཡིན་ན་མོས་སྤྱོད་ཀྱི་བློ་དམ་པ་ཡང་བློ་དམ་པ་མཚན་ཉིད་
པ་མིན་པ་དང་། དེ་འདྲ་མི་སྲིད་ན་ཡང་རྒྱུ་མཚན་མཚུངས་པའི་ཕྱིར་ཏེ། བདག་མེད་རྟོགས་པའི་ཡེ་ཤེས་
ཉིད་ཀྱིས་བློ་དམ་པར་འགྲུབ་པའི་ཕྱིར་དང་། དེ་ལྟ་བས་ན་བློ་དམ་པ་མི་རྟོག་པའི་ཡེ་ཤེས་ཁོ་ན་ལ་འཇོག་
པའི་ལུང་རིགས་རྣམ་པར་དག་པ་དོན་དང་མཐུན་པ་མེད་པའི་ཕྱིར་རོ། །སྐྱོན་གཉིས་པ་ནི། བློ་དམ་པ་ཞེས་
པས་དོན་དམ་རྟོགས་པར་ཅིའི་ཕྱིར་མི་གྲུབ་སྟེ་བློ་དམ་པ་ནི་འཕགས་པའི་མི་རྟོག་ཡེ་ཤེས་མ་བརྗོད་པའི་་་༌་
ཕྱིར་རོ། ། སྐྱོན་གསུམ་པ་ནི། འཁོར་གསུམ་མི་དམིགས་པའི་སྦྱིན་སོགས་ཀྱང་ཤེར་ཕྱིན་དུ་འགྱུར་ཏེ། བློ་
དམན་པ་ཡིན་པའི་ཕྱིར་མ་གྲུབ་པ་མིན་ཏེ། ཇི་ལྟར་མ་རིག་པའི་དབང་གིས་འདོད་ཆགས་ལ་སོགས་པ་
བདག་གི་རྣམ་པ་ཅན་དུ་སྐྱེ་བ་ཇི་ལྟར་བར་ཤེས་རབ་ཀྱི་དབང་གིས་སྦྱིན་སོགས་ཀྱི་བློ་ཡང་འཁོར་གསུམ་
མི་དམིགས་པའི་རྣམ་པ་ཅན་དུ་འབྱུང་བའི་ཕྱིར་དང་། གཞན་དུ་ན་སྦྱིན་པའི་ཤེས་རབ་ཀྱི་ཕ་རོལ་ཏུ་ཕྱིན་
པ་ལ་སོགས་པ་མི་རུང་བར་འགྱུར་བའི་ཕྱིར་རོ། ། འདོད་པ་ཡང་མ་ཡིན་ཏེ། སྦྱིན་སོགས་ནི་ངོ་བོ་ཉིད་ཀྱི་
ཤེས་རབ་ཀྱི་ཕ་རོལ་ཏུ་ཕྱིན་པ་མ་ཡིན་ཡང་དེས་ཟིན་པས་དེར་བཏགས་ནས་བཞག་གོ་ཞེས་སྨྲ་བའི་ཕྱིར་
རོ༑ ༑སྐྱོན་བཞི་པ་ནི། གལ་ཏེ་བློ་དམ་པ་ཞེས་བྱ་བའི་དོན་འཇིག་རྟེན་ལས་འདས་པའི་ཤེས་རབ་ཁོ་ན་ལ་
འཇོག་པ་སྐྱོན་མེད་དོ་ཞེ་ན། དེ་ནི་མ་ཡིན་ཏེ། ཤེས་བྱའི་དོན་བུམ་པ་ལ་འཇོག་པ་ལྟར་འབྲེལ་མེད་པའི་
ཕྱིར་དང་། མི་རྟོག་པའི་གཙོ་བོ་ཡིད་ཤེས་ཀྱང་ཤེར་ཕྱིན་མ་ཡིན་པར་འགྱུར་བ་དང་། འཆད་པར་འགྱུར་བ་
ལྟར་བདག་མེད་རྟོགས་པའི་མངོན་རྟོགས་ཐམས་ཅད་ཤེར་ཕྱིན་དུ་རིགས་པའི་ཕྱིར་རོ། ། ལྔ་པ་ནི་དྲན་ཉེ་
བར་བཞག་པ་ལ་སོགས་པ་ཡང་འཕགས་པའི་ཡེ་ཤེས་ཁོ་ནར་འགྱུར་ཏེ། དྲན་པ་ཉེར་བཞག་ནས་བཟུང་སྟེ་
-156-



ར!
གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཞེས་བྱ་བའི་ཐད་དུ་འཕགས་པའི་གང་ཟག་ཐམས་ཅད་ཀྱི་དབང་དུ་མཛད་པ་ཞེས་འབྱུང་བའི་ཕྱིར་རོ་ །
ཞེས་བཤད་པ་ཉིད་དོ། །ཁ་ཅིག་གྲགསན་རེ། དེ་ནི་དངོས་ཀྱི་མཚན་ཉིད་དེ། སྤྱིར་ནི་ཆོས་རབ་ཏུ་རྣམ་འབྱེད་
ཀྱི་བློ་རྗེས་འབྲང་དང་བཅས་པ་མཐར་ལམ་གྱིས་བསྡུས་པས་ཞེས་ཟེར་རོ། ། དེ་ཡང་རིགས་པ་མ་ཡིན་ཏེ།
ཤེས་རབ་ཀྱི་རྗེས་འབྲང་རྣམས་ནི། ཤེས་རབ་རྗེས་འབྲང་དང་བཅས་པ་མ་ཡིན་ཏེ། ཤེས་རབ་མིན་པའི་
ཕྱིར་དང་། བཅས་པ་ནི་ཤེས་རབ་ཀྱི་སྟེང་དུ་འགྲོ་བའི་ཕྱིར་རོ། ། གཞན་ཡང་ཤེས་རབ་རྗེས་འབྲང་དང་
བཅས་པ་ཁྱད་པར་དུ་སྨོས་པ་ལ་དགོས་པ་ཅི་ཞིག་ཡོད་དེ། ཐར་ལམ་ཉིད་ཤེས་པའམ་དེའི་རྗེས་འབྲང་
གང་ཡིན་ལས་མི་འདའ་བའི་ཕྱིར་རོ། ། །
རྟོག་པ་གསུམ་པ་ནི། འགའ་ཞིག་བློན་རེ། ཆོས་ཐམས་ཅད་སྤྲོས་པ་དང་བྲལ་བར་མངོན་སུམ་དུ་
རྟོགས་པའི་མཁྱེན་པ་གང་མི་གནས་པའི་མྱང་འདས་སུ་ཕྱིན་པའམ་ཕྱིན་བྱེད་ཅེས་བྱ་བ་སྟེ། དེ་ལྟར་ཡང་
སྡུད་པ་ཚིགས་སུ་བཅད་པ་ལས། འདུ་ཤེས་རྣམ་པར་བཤིག་ནས་རྡུལ་ཙམ་མི་དམིགས་ཚེ། ། འཇིག་རྟེན་
དག་ན་ཤེས་རབ་ཕ་རོལ་ཕྱིན་གྲངས་འགྲོ། ། ཞེས་བྱ་བ་ལ་སོགས་པ་གསུངས་པ་དང་། འདིར་ཡང་ས་དྲུག་
པ་ཕ་རོལ་ཏུ་ཕྱིན་པ་དྲུག་རྫོགས་པ་ལ་སོགས་པར་བཤད་པས། སློབ་དཔོན་གྱི་ལུགས་ལ་ཡང་སློབ་པའི་
སར་ཤེར་ཕྱིན་ཡོད་པར་བཞེད་པ་ཡིན་ནོ། །ཞེས་གྲག་གོ །དེ་ཡང་རྣམ་པར་འཁྱམས་པ་ཡིན་ཏེ། སྒྲུབ་བྱེད་
མེད་པ་དང་། གནོད་སྦྱིན་ཡོད་པའི་ཕྱིར་རོ། །
ཇི་ལྟར་སྒྲུབ་བྱེད་མེད་ན། མདོ་ཉིད་བྱང་སེམས་ཀྱི་ཤེར་ཕྱིན་འཆད་པའི་སྐབས་ཡིན་པའི་ཕྱིར་
དང་། གཞན་ཡང་ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཡུམ་ལ་བསླབ་པར་བྱའོ། །ཡུམ་འདི་ནི་ཟབ་
པ་བས་ཀྱང་ཆེས་ཤིན་ཏུ་ཟབ་པའོ། །ཡུམ་འདི་ལེན་པ་ནི་དགྲ་བཅོམ་པ་རྣམས་སོ། །ཞེས་བྱ་བ་ལ་སོགས་པ་
དང་འགལ་བའི་ཕྱིར་དང༌། དེ་རྣམས་བཏགས་པ་བ་ཡིན་ན་ནི་བྱང་ཆུབ་སེམས་དཔའི་ཤེར་ཕྱིན་ཡང་
བཏགས་པ་བར་སློབ་དཔོན་གྱིས་གསུངས་པའི་ཕྱིར་དང་། འདིར་ཡང་པཱ་ར་མི་ཏ་དྲུག་རྫོགས་ཞེས་བྱ་བ་
འབྱུང་ལ་དེ་ནི་ཕ་རོལ་ཏུ་འགྲོ་བ་ལ་ཡང་མི་འགལ་བའི་ཕྱིར་རོ། །ཇི་ལྟར་གནོད་བྱེད་ཡོད་ན། ཚིག་ཟུར་ཕྱི་
-157-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར། །
མ་ལ་རྣམ་བཅད་མེད་པ་དང་། ཡང་ན་སྔ་མ་ལ་རྣམ་བཅད་མེད་པ་དང་། བོད་སྐད་ཇི་བཞིན་པ་ལ་ཁྱབ་
ཆུང་བ་དང་། ཡང་ན་ཁྱབ་ཆེས་པའི་ཕྱིར་རོ། །སྐྱོན་དང་པོ་ནི་མི་གནས་པའི་མྱང་འདས་སུ་ཕྱིན་པའམ་ཕྱིན་
བྱེད་སྨོས་པ་ལ་དགོས་པ་ཅི་ཞིག་ཡོད་དེ། སྤྲོས་པ་དང་བྲལ་བ་མངོན་སུམ་དུ་རྟོགས་པའི་མཁྱེན་པ་ཉིད་
ཀྱིས་དེ་དག་འགྲུབ་པའི་ཕྱིར་རོ། ། གཉིས་པ་ནི་སྤྲོས་བྲལ་རྟོགས་པ་ལ་རྣམ་བཅད་ཅི་ཞིག་ཡོད། ཉན་རང་
གི་རྟོག་པ་གཅོད་དོ་ཞེ་ན། འོ་ན་ཉན་རང་ལ་ཡུམ་མཚན་ཉིད་པ་ཡོད་པར་ཁས་བླངས་པ་དང་འགལ་
ལོ༑ ༑མངོན་སུམ་སྒོམ་པ་ཡང་ཁས་བླངས་པ་དང་འགལ་ཏེ། བྱང་སེམས་ཀྱི་མོས་སྤྱོད་དུ་ཡུམ་མཚན་ཉིད་
པ་བཤད་པའི་ཕྱིར་རོ། །
གསུམ་པ་ནི་མཁྱེན་གསུམ་གྱི་དོན་བརྒྱད་བསྡུས་ལ་དེ་དག་ཀྱང་ཤེར་ཕྱིན་ཡིན་ཞིང་ཞེས་བྱ་བ་ལ་
སོགས་པ་རྒྱ་ཆེར་འབྱུང་བ་དང་། འདི་བྱིས་ལམ་ན་ཡུམ་ཡོད་པའི་སྒྲུབ་བྱེད་དུ་བཤད་པས་ན་ཤེར་ཕྱིན་
དང་ཡུམ་དོན་གཅིག་པར་འགྱུར་བ་དང་། གཞན་དུ་ན་ཡུམ་དེ་ལ་ཕྱག་འཚལ་ཞེས་བྱ་བའི་འགྲེལ་པར་
ཤེར་ཕྱིན་ལ་ཕྱག་འཚལ་ཞེས་བྱ་བ་དང༌། ཡུམ་དེ་ལ་ཕྱག་འཚལ་ནས་ཡུམ་དེ་གང་ཞེ་ན། ཤེས་རབ་ཕ་རོལ་
ཕྱིན་པ་ནི་ཞེས་བྱ་བ་ལ་སོགས་པ་འབྲེལ་མེད་དུ་འགྱུར་ཏེ། འཕགས་པ་ཐམས་ཅད་ལ་ཕྱག་འཚལ་བ་
སྐབས་སུ་བབ་པ་ལ་སངས་རྒྱས་ཙམ་ལ་ཕྱག་འཚལ་བ་བཞིན་ནོ།། བཞི་པ་ནི་དེ་ནི་ཤེར་ཕྱིན་དངོས་
བཏགས་མ་ཕྱེ་བ་ཡིན་ནོ་ཞེ་ན། འོ་ན་ནི་ཡུམ་ཡང་དངོས་བཏགས་མ་ཕྱེ་བ་ཡིན་པར་མཚུངས་ཏེ། དེ་ཉིད་
མངོན་རྟོགས་བརྒྱད་ཀ་ཡུམ་ཡིན་པའི་སྒྲུབ་བྱེད་ཡིན་པའི་ཕྱིར་རོ། །གཞན་ཡང་དེ་ལྟ་ན། ཕ་རོལ་ཏུ་ཕྱིན་པ་
དྲུག་རྫོགས་ཞེས་བྱ་བ་དེར་ཡང་བཏགས་པ་བ་ཡིན་པ་པར་རྒྱུ་མཚན་མཚུངས་པའི་ཕྱིར་ཏེ། སློབ་དཔོན་གྱི་
གཞུང་ལམ་རྣམས་ཤེར་ཕྱིན་བཏགས་པ་བར་བཤད་པའི་ཕྱིར་རོ། །
འཐད་པའི་ཕྱོགས་གང་ཞེ་ན། འཕགས་པ་ཚད་མར་བྱས་ནས། ཆོས་རབ་ཏུ་རྣམ་འབྱེད་ཀྱི་བློ་
དམ་པས་རབ་ཏུ་ཕྱེ་བ་ཞེས་བྱ་སྟེ། དེ་ལ་ཤེས་རབ་ཀྱི་དོན་ནི་ཆོས་རབ་ཏུ་རྣམ་པར་འབྱེད་པ་དང༌། ཕ་
རོལ་ཏུ་ཕྱིན་པའི་དོན་ནི། བློ་དམ་པས་རབ་ཏུ་ཕྱེ་བ་ཡིན་པའི་ཕྱིར་རོ། །དེ་ལྟར་ཡང་མདོ་ལས། ཆོས་རྣམས་
བསགས་པ་
-158-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བུར་ཆགས་
ལ་ཆོས་རབ་ཏུ་རྣམ་པར་འབྱེད་པ་ཞེས་བྱ་བ་དང་། དམ་པ་ཡིན་པའི་ཕྱིར། ཕ་རོལ་ཏུ་ཕྱིན་པ་ཞེས་བྱ་བའི་
མིང་ཐོབ་བོ། །ཞེས་བྱ་བ་དང༌། འདིའི་རྣམ་འབྱེད་ཅེས་བྱ་བ་ལ་སོགས་པ་དང་། དེ་ཕྱིར་དམ་པའི་དོན་གྱིས་
ནི༑ ༑ཕ་རོལ་ཕྱིན་པ་བཅུར་བཤད་དོ། ། ཞེས་བྱ་བ་དང་། དེ་རྣམས་ཀྱི་དམ་པ་ཡང་ཇི་ལྟར་རིགས་པར་
མོས་སྤྱོད་ཀྱི་ལམ་ནས་སྦྱར་བའི་ཕྱིར་རོ། ། འདིར་གང་དག་ཤེས་རབ་ཀྱི་སྒྲ་དོན་ཤེས་པའི་མཆོག་ཅེས་སྨྲ་
བ་དེ་ཡང་མི་འཐད་དེ། ཐར་ལམ་དུ་མ་ཞུགས་པ་རྣམས་ལ་ཤེས་རབ་མེད་པར་འགྱུར་བ་དང༌། རབ་ཅེས་
བྱ་བ་དང་། ཕ་རོལ་ཏུ་ཕྱིན་པའི་སྒྲ་དོན་ཟློས་པར་འགྱུར་བའི་ཕྱིར་རོ། ། འོ་ན་འདིར་བློ་དམ་པ་གང་ཞེ་ན།
རྒྱ་ཆེ་བ་དེ་པ་ལ་སོགས་པ་ནི་ཐེག་ཆེན་ཁོ་ནའི་དབང་དུ་བྱས་ཀྱི། འདིར་ནི་དེ་ལྟ་མ་ཡིན་ཏེ། ཤེར་ཕྱིན་
བདག་ཉིད་ཀྱི་མཁྱེན་པ་གསུམ་གྱིས་མངོན་རྟོགས་མཐའ་དག་བསྡུས་པའི་ཕྱིར་རོ།། དེས་ན་བདག་མེད་
གནས་ལུགས་ཡང་དག་པར་རྟོགས་པའི་བློའོ། །ཅིའི་ཕྱིར་དམ་པ་ཞེས་བྱ་ཞེ་ན། བསྔགས་པར་འོས་པའི་ཡེ་
ཤེས་ཡིན་པའི་ཕྱིར་ཏེ། བདག་མེད་སེང་གེའི་ང་རོ་ནི་མུ་སྟེགས་ཅན་མཐའ་དག་གི་ཀླད་པ་འགེམས་བྱེད་
ཡིན་པའི་ཕྱིར་དང་། ཕ་རོལ་གྱི་ལྟ་བས་དངོས་འཛིན་གྱི་རིམས་ནད་འཇིག་པར་བྱེད་པའི་ཕྱིར་དང༌། འདི་
དག་གི་ཕྱིན་ཅི་མ་ལོག་གི་ལྟ་བ་མཚན་མའི་ལྟ་བ་ཐམས་ཅད་འདོར་བར་བྱེད་པའི་ཕྱིར་དང༌། དེ་ཉིད་ཀྱིས་
ན་ཡུམ་གཅིག་པུ་ཐར་པའི་ལམ་དུ་ཟད་པའི་ཕྱིར་རོ།། ཡང་ན་མཆོག་ཡིན་པའི་ཕྱིར་ཏེ། སངས་རྒྱས་ཀྱི་
བསྟན་པ་ནི་འདིས་གཞན་ལས་ཕུལ་དུ་བྱུང་བའི་ཕྱིར་དང་། སྐྱེས་བུ་ཆེན་པོ་རྣམས་ཀྱིས་ངེས་པར་འབྱུང་
བའི་ཕྱིར་ཏེ། ཡང་ན་མི་སླུ་བའི་ཕྱིར་ཏེ། དངོས་པོའི་སྟོབས་ལས་འོངས་པས་ཡུལ་གྱི་མ་བཅོས་པ་འཛིན་
པའི་ཕྱིར་རོ། ། ཡང་ཐེག་ཆེན་གྱི་དབང་དུ་བྱས་ན་དམ་པ་དྲུག་གམ་བཅུ་གཉིས་ལ་སོགས་པ་དང༌། ཇི་ལྟར་
རིགས་པར་ལྡན་པའི་ཕྱིར་རོ། །དེ་ལྟར་ཡང་མདོ་དང་བསྟན་བཅོས་ནས་གསལ་བར་བཤད་པའི་ཤེར་ཕྱིན་
དེར་མངོན་རྟོགས་ཐམས་ཅད་བསྡུས་ཏེ། ཤེས་རབ་ཕ་རོལ་ཕྱིན་པ་ནི། ། དངོས་པོ་བརྒྱད་ཀྱི་ཡང་དག་
བཤད། །ཅེས་བྱ་བ་ལ་སོགས་པ་སྒྲ་ཇི་ལྟ་བ་བཞིན་དུ་མཛད་དེ། ཉན་རང་དང་སོ་སྐྱེ་ཡིན་ན་ཤེར་ཕྱིན་མེད་
པར་སྟོན་པའི་འཕགས་པའི་ལུང་ནི་ཅུང་ཟད་ཀྱང་མེད་དོ། ། ཤིང་རྟའི་སྲོལ་འདི་ཉིད་ལ་བརྟེན་ན་མདོ་དང་
-159-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བསྟན་བཅོས་ཀྱི་མཆོད་བརྗོད་དང་ལུས་དང་ཡན་ལག་ཐམས་ཅད་འཁྱོག་བཤད་མེད་པར་རྣམས་ཐམས་
ཅད་དུ་འགྲིག་པ་ཡིན་ནོ། ། །
ཡང་སློབ་དཔོན་འདི་ལྟར་བཞེད་དེ། པྲ་ཛྙཱ་པཱ་ར་མི་ཏའི་སྒྲ་ནི་འགྲོ་བ་དང་ཕྱིན་པ་གཉིས་ཀ་ལ་
འཇུག་པས་ཤེས་རབ་ཀྱི་ཕ་རོལ་ཏུ་ཕྱིན་པ་འབའ་ཞིག་ལ་འཁྲུལ་བར་མི་བྱ་སྟེ། ཕྱིན་པ་ནི་འབྲས་ཡུམ་ཁོ་ན་
ཡིན་པའི་ཕྱིར་རོ། ། དེ་ལྟར་མདོ་ལས། ཤེས་རབ་ཀྱི་ཕ་རོལ་ཏུ་ཕྱིན་པར་འགྱུར་བ་དེའི་ཕྱིར་པྲ་ཛྙཱ་པཱ་ར་མི་
ཏ་ཞེས་བྱའོ། ། ཞེས་བྱ་བ་ལ་སོགས་དང་། འགྲེལ་ཆེན་ནས་ཇི་སྐད་དུ། དང་པོར་ཐོས་པ་ལ་སོགས་པའི་
ཤེས་པ་སྐྱེ་བའི་རིམ་གྱིས་རྣམ་པ་ཐམས་ཅད་མཁྱེན་པའི་ཡེ་ཤེས་རྟོགས་པའི་ཕྱིར་ཕ་རོལ་ཏེ། རབ་ཀྱི་
མཐར་ཐུག་པར་འགྲོ་བས་ན་པཱ་ར་མི་ཏ་ཞེས་བཤད་པའི་ཕྱིར་ཏེ། དེས་ན་པྲ་ཛྙཱ་པཱ་ར་མི་ཏ་ཞེས་བྱ་བ་སྤྱིའི་
མཚན་ཉིད་ནི་སྔ་མ་ལྟར་ཡིན་ལ་ཕྱིན་པ་ནི་བྱེ་བྲག་ཏུའོ།། དེ་ལྟར་བྱས་ན་མདོ་གཞུང་ཐམས་ཅད་ལེགས་
པར་འབྱོར་བ་ཡིན་ནོ། །
ད་ནི་ཀླན་ཀ་སྤང་བར་བྱའོ།། ཉན་རང་གི་ལམ་ཤེར་ཕྱིན་གྱི་གཟུགས་བརྙན་དུ་བཤད་པ་དང་
འགལ་བའི་ཀླན་ཀ་ནི། མཆོད་བརྗོད་ཀྱི་རྒལ་ལན་དང་པོར་སྤངས་ཟིན་ཏོ། ། འོ་ན་བློ་དམ་པ་བདག་མེད་
རྟོགས་པ་ལ་འཇོག་ན་བདག་མེད་པའི་རྣམ་པ་ཅན་གྱི་སྦྱིན་པ་ལ་སོགས་པ་དུ་ཤེར་ཕྱིན་དུ་འགྱུར་ལ། དེ་ནི་
ཤེས་རབ་ཉིད་ཀྱང་མ་ཡིན་ན། ཤེར་ཕྱིན་ཡིན་པར་ལྟ་ག་ལ་ཞོག་སྙམ་དུ་སེམས་ན་མི་འགལ་བའི་ཚུལ་འདི་
ལྟར། རེ་ཞིག་དེས་བཟུང་བ་ལ་དེའི་དེ་ཞེས་འབྱུང་སྟེ། དཔེར་ན་ན་བའི་ཡི་གེ་བཞིན་ནོ། ། ཡང་ན་དེའི་
འཁོར་ལ་དེས་བཟུང་བའི་དེ་ཞེས་བྱ་སྟེ། རྒྱལ་པོའི་འཁོར་ལ་རྒྱལ་པོའི་མི་ཞེས་བརྗོད་པ་བཞིན་ནོ། ། རྣམ་
པ་གཅིག་ཏུ་ན་དེས་འགྲོ་བ་ལ་དེའི་དེ་ཞེས་བརྗོད་པ་ཡོད་དེ། རྐང་པས་འགྲོ་བ་ལ་རྐང་གིས་འགྲོ་བ་ཞེས་
བརྗོད་པ་བཞིན་ནོ།། དེ་བཞིན་དུ་སྦྱིན་པ་ལ་སོགས་པ་ཡང་ཤེས་རབ་ཀྱིས་ཕ་རོལ་ཏུ་ཕྱིན་པ་ཡིན་པའི་
ཕྱིར། ཤེས་རབ་ཀྱི་འཁོར་གྱི་ཕ་རོལ་ཏུ་ཕྱིན་པ་ཡིན་པའི་ཕྱིར། ཤེས་རབ་ཀྱིས་ཕ་རོལ་ཏུ་འགྲོ་བའི་ཕྱིན་པ་
ལ་སོགས་པའི་ཕྱིར་ཏེ་དེ་སྐད་ཅེས་བྱ་སྟེ། རྣམ་དབྱེ་དྲུག་པའི་ཚིག་རྣམས་གཞི་མཐུན་ཁོ་ན་ལ་འཇུག་པ་མ་
ཨ160-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཡིན་པའི་ཕྱིར་རོ། ། དེས་ན་ཤེས་རབ་ཀྱང་ཡིན་ཕ་རོལ་ཏུ་ཕྱིན་པ་ཡང་ཡིན་པ་ལ་ཤེས་རབ་ཀྱི་ཕ་རོལ་ཏུ་
ཕྱིན་པ་ཞེས་གཞི་མཐུན་དུ་བྱ་བ་ཡོད་དེ། རྣམ་པ་ཐམས་ཅད་མཁྱེན་པའི་ཤེས་རབ་ལྟ་བུའོ། ། ཡང་ན་ཤེས་
རབ་དང་འབྲེལ་བའི་ཕ་རོལ་ཏུ་ཕྱིན་པ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ་བ་ཡིན་ཏེ། མི་དམིགས་
པ་རྣམ་པ་ཅན་གྱི་སྦྱིན་པའི་ཕ་རོལ་ཏུ་ཕྱིན་པ་བཞིན་ནོ།། དེ་བཞིན་དུ་གཞན་ཡང་དཔེ་ཚད་མེད་པ་དང་
སྦྱར་ཏེ་ཁོང་དུ་ཆུད་པར་བྱའོ། ། །
གཞན་དུ་ན་མི་རྟོག་པའི་ཡེ་ཤེས་ཡིན་པ་དང་། སྤྲོས་བྲལ་མངོན་དུ་རྟོགས་པའི་མཁྱེན་པ་ཡིན་པ་ལ་
ཡང་ཤེར་ཕྱིན་ཡིན་པས་མ་ཁྱབ་པ་ཁོ་ནར་འགྱུར་ཏེ། འཕགས་པའི་མཉམ་བཞག་གི་གཙོ་བོ་ཡིད་ཤེས་
ཀྱང་ཤེས་རབ་མ་ཡིན་པའི་ཕྱིར་རོ། །མཚན་གཞི་གང་ཞེ་ན། འཕགས་པ་ཚད་མར་བྱས་ན། རྟེན་གྱི་སྒོ་ནས་
དམན་པ་དང་། མཆོག་གི་ཤེར་ཕྱིན་རྣམ་པ་གཉིས་སོ། ། དེ་དག་གི་མཚན་ཉིད་ནི་རིམ་པ་ལྟར་ཐེག་དམན་
དང་། ཐེག་ཆེན་གྱི་བློ་དམ་པས་རབ་ཏུ་ཕྱེ་བའོ། ། དེ་ལྟར་ནི་སློབ་དཔོན་སེང་གེ་བཟང་པོས་ཀྱང་ཡང་དག་
པའི་ཤེས་རབ་ཀྱི་ཕ་རོལ་ཏུ་ཕྱིན་པ་དང་རིང་ཞེས་བྱ་བ་ལ་སོགས་པ་བཤད་པས་དམན་པ་དོན་གྱི་་་་་
བསྟན་པ་ཡིན་ཏེ། གཞན་དུ་ན་ཡང་དག་པ་ལ་དགོས་པ་མེད་པའི་ཕྱིར་རོ། ། ཡང་ན་ངོ་བོའི་སྒོ་ནས་ཉི་ཚེ་བ་
དང༌། གྱ་ནོམ་པའི་ཤེར་ཕྱིར་གཉིས་སོ། ། དེ་དག་གི་མཚན་ཉིད་ནི་རིམ་པ་ལྟར། བདག་མེད་ཕྱོགས་རེ་བ་
དང༌་། བདག་མེད་མཐའ་དག་རྟོགས་པའི་ཡེ་ཤེས་སོ། ། དེ་ལྟར་ཡང་ཉི་སྣང་ལས། ཐམས་ཅད་ཤེས་པ་ཉིད་
ནི་བདག་ཏུ་རྨོངས་པ་འབད་པས་སྤངས་པ་ཡིན་ནོ། ། ལམ་ཤེས་པ་ཉིད་ནི་ཐེག་པ་ཐམས་ཅད་ཀྱི་ངེས་པར་
འབྱུང་བ་ཡིན་ནོ། ། ཞེས་བྱ་བ་དང་། སློབ་དཔོན་གྱིས་ཀྱང་རང་གི་རྟོག་པ་ཙམ་གྱི་ཤེས་རབ་ཀྱི་པཱ་ར་མི་ཏ་
ཞེས་འབྱུང་བའི་ཕྱིར་རོ། །ཡང་ན་རྒྱུ་འབྲས་ཀྱི་སྒོ་ནས། ལམ་རྒྱུ་ཤེར་ཕྱིན་དང་། མཐར་ཐུག་འབྲས་བུ་ཤེར་
ཕྱིན་གཉིས་སོ། ། དེ་དག་གི་མཚན་ཉིད་ནི་རིམ་པ་ལྟར་སྦྱོར་བ་དང་། རྣམ་སྨིན་གྱི་རབ་ཏུ་ཕྱེ་བའི་ཤེར་ཕྱིན་
ནོ༑ ༑ཡང་ན་བགྲོད་པར་བྱ་བ་དང་། བགྲོད་པར་བྱེད་པའི་བློ་དམ་པས་རབ་ཏུ་ཕྱེ་བ་སྟེ། སློབ་དཔོན་ནི་
འདི་ལྟ་བུར་བཞེད་དེ། པྲ་ཛྙཱ་པཱ་ར་མི་ཏ་ཙམ་དབྱེ་གཞིར་བྱས་ནས་ཤེས་རབ་ཀྱི་ཕ་རོལ་ཏུ་འགྲོ་བ་དང་།
ག16-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཤེས་རབ་ཀྱི་ཕ་རོལ་ཏུ་ཕྱིན་པའོ། ། དེ་དག་གི་མཚན་ཉིད་ནི་རིམ་པ་ལྟར་ཆོས་རབ་ཏུ་རྣམ་འབྱེད་རས་ཀྱི་
མུ་མཐར་སོན་བྱེད་དང་། མུ་མཐར་སོན་པའོ། ། དེ་གཉིས་རེ་རེ་ལ་ཡང་ཆུང་ངུ་དང་འབྲིང་དང་ཆེན་པོར་
དབྱེ་སྟེ། ཉན་ཐོས་དང་རང་རྒྱལ་དང་ཐེག་ཆེན་རྣམས་ཀྱིས་ཡུམ་གོ་རིམ་བཞིན་ནོ། ། དེ་ལྟ་བས་ན་འགྲེལ་
ཆེན་ནས། ཤེས་རབ་ཀྱི་ཕ་རོལ་ཏུ་ཕྱིན་པ་གསུམ་ཆར་ལས་ངེས་པར་འབྱུང་ཞེས་བཤད་དོ། ། ས་མཚམས་
ཇི་ལྟ་བུ་ཞེ་ན་དམན་པ་དང་ཉི་ཚེ་བ་ནི་ཐེག་དམན་གྱི་ཚོགས་ལམ་དུ་གཞི་བདག་མེད་པར་རྟོགས་པའི་
རིགས་ཤེས་སྐྱེས་པ་ནས་ཐེག་དམན་གྱི་མི་སློབ་ལམ་གྱི་བར་དང་། མཆོག་དང་གྱ་ནོམ་པ་ནི། ཐེག་ཆེན་གྱི་
ཚོགས་ལམ་དུ་གཞི་སོགས་བདག་མེད་ཀྱི་རིགས་ཤེས་སྐྱེས་པ་ནས་ཐེག་ཆེན་མི་སློབ་ལམ་གྱི་བར་ན་ཡོད་
དོ༑ ༑རྒྱུ་ཤེར་ཕྱིར་བདག་མེད་རྟོགས་པའི་རིགས་ཤེས་སྐྱེས་པའི་སློབ་ལམ་དང་། འབྲས་བུ་ཤེར་ཕྱིན་ནི་
མི་སློབ་ལམ་ན་ཡོད་དོ། ། དེ་བཞིན་དུ་སློབ་དཔོན་ལྟར་གྱི་ཤེས་རབ་ཀྱི་ཕ་རོལ་ཏུ་འགྲོ་བ་དང་། ཕྱིན་པ་
གཉིས་ཀྱང་རིག་པར་བྱའོ། ། །
དངོས་བཏགས་ཇི་ལྟ་བུ་ཞེ་ན། མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་སྤང་
བའོ། ། མི་འཐད་པ་གང་ཞེ་ན། ཉན་ཐོས་ལ་ཤེར་ཕྱིན་བཏགས་པ་བ་ཡང་མེད་པར་འདོད་པ་དང་། ཉེན་
ཐོས་ཀྱི་ཤེར་ཕྱིན་ཉིད་བཏགས་པ་བ་ཙམ་དུ་འདོད་པ་དང་། རྒྱུ་དུས་ཁྱད་པར་ཅན་དུ་འདོད་པ་དང་།
འབྲས་དུས་ཁྱད་པར་ཅན་དུ་འདོད་པ་དང་། གཉིས་དུས་ཁྱད་པར་ཅན་དུ་འདོད་པ་དང་
། དང་པོ་ནི།
གཞན་དག་ཀུདག་ན་རེ། ཉན་རང་རང་རྒྱུད་པའི་ལམ་རྣམས་ཤེར་ཕྱིན་གྱི་གཟུགས་བརྙན་ཡིན་པས་
བཏགས་པ་ཙམ་དུ་མི་འགྱུར་ཏེ། དེ་དག་གིས་འབྲས་ཡུམ་མི་བསྐྱེད་པས་འདོགས་པའི་རྒྱུ་མཚན་མེད་པའི་
ཕྱིར་རོ། ། ཞེས་ཟེར་རོ། ། འདི་ནི་རྣམ་པར་འཁྱམས་པ་ཡིན་ནོ། ། སྒྲུབ་བྱེད་པ་དང་། གནོད་བྱེད་ཡོད་པའི་
ཕྱིར་རོ།། དང་པོ་ནི་གཟུགས་བརྙན་ཡིན་པ་ཉིད་ཀྱིས་བཏགས་པ་བར་རུང་ངོ་ཞེས་བརྗོད་ཟིན་པའི་ཕྱིར་
རོ༑ ༑བསྒྲུབ་བྱ་དོན་དེ་དང་ལྡན་པས་ཞེས་བྱ་བ་ནི་ཐེག་ཆེན་གྱི་དབང་དུ་བྱས་པའི་ཕྱིར་དང་། དེ་ཡང་གཙོ་
བོའི་དབང་དུ་བྱས་ཏེ་བརྗོད་པ་ཡིན་པའི་ཕྱིར་རོ། །
-162-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གཉིས་པ་ནི། འགྲེལ་ཆེན་གྱི་གླེགས་བམ་འགའ་ཞིག་ལས་ཇི་སྐད་དུ། གཟུགས་བརྙན་དང་བྲལ་བ་
རྣམ་པ་གསུམ་ག་ཡང་ཤེར་ཕྱིན་ཉིད་དོ། ། ཞེས་ངེས་པར་བཟུང་སྟེ། གཙོ་བོའི་དབང་དུ་བྱས་པའོ། ། དེ་
རྣམས་འབའ་ཞིག་ཉིད་ཀྱི་མིན་ཏེ། འདི་མེད་ན་མེད་པས་བྱང་ཆུབ་གསུམ་གའི་དབང་དུ་བྱས་པའི་ཕྱིར། དེ་
ཡང་བདག་ཉིད་ལས། ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཤེར་ཕྱིན་ལ་བསླབ་པར་བྱའོ། ། ཞེས་
བྱ་བ་ལ་སོགས་པ་འཆད་པར་འགྱུར་རོ་ཞེས་འབྱུང་ངོ༌། ། དེའི་དོན་ནི་ཁོ་བོས་འདི་ལྟར་རྟོགས་ཏེ། དེ་ལ་
གཟུགས་བརྙན་ནི་རྣམ་པ་གསུམ་སྟེ། གཞུང་ཤེར་ཕྱིན་གྱི་གཟུགས་བརྙན་ནི་ཉན་ཐོས་ཀྱི་སྡེ་སྣོད་ལ་སོགས་
ཏེ༑ ཞི་བདེ་དོན་གཉེར་གྱི་ཆོས་གཙོ་བོར་བརྗོད་པའི་ཕྱིར་རོ། ། ལམ་ཤེར་ཕྱིན་གྱི་གཟུགས་བརྙན་ནི་མི་
རྟག་སོགས་སུ་མཚན་མར་ཡིད་ལ་བྱེད་པ་སྟེ། དེ་ནི་མཚན་མར་འཛིན་པའི་ལམ་ཡིན་པའི་ཕྱིར་རོ། །འབྲས་
བུ་ཤེར་ཕྱིན་གྱི་གཟུགས་བརྙན་ནི་མྱ་ངན་ལས་འདས་པའི་རློམ་སེམས་དང་། འདུ་བྱེད་ཟད་པས་གཞན་
དོན་ཆད་པ་སྟེ། གནས་ངན་ལེན་དང་མཚན་མ་མ་བཅོམ་པའི་འབྲས་བུའི་རྟོགས་པ་ཡིན་པའི་ཕྱིར་
རོ༑ ༑ཉན་ཐོས་ཀྱི་ས་ལ་ཡང་བསམ་པ་དེ་དང་། ཡིད་བྱེད་དང་
། རློམ་སེམས་དེ་དང་། ཆད་པའི་རྣམ་པ་དེ་
ལྟ་བུས་གཟུགས་བརྙན་ཡིན་གྱི་བདག་མེད་རྟོགས་པས་འགྲོ་བར་བྱེད་པའི་ཆ་དང༌། བདག་མེད་རྟོགས་
པས་མཐར་ཐུག་པའི་ཆ་དེ་ནི། ཕ་རོལ་ཏུ་འགྲོ་བ་ཆུང་ངུ་དང་། ཕ་རོལ་ཏུ་ཕྱིན་པ་ཆུང་ངུ་སྟེ། རང་གི་རྟོགས་
ཙམ་གྱི་པྲ་ཛྙཱ་པཱ་ར་མི་ཏ་མཚན་ཉིད་པ་ཡིན་ནོ། ། གཞུང་ཤེར་ཕྱིན་གྱི་གཟུགས་བརྙན་དང་བྲལ་བ་ནི། ཐེག་
ཆེན་གྱི་ཟབ་མོ་གཙོ་བོར་སྟོན་པའི་གཞུང་ཚོགས་རྣམས་སོ།། ལམ་ཤེར་ཕྱིན་གྱི་གཟུགས་བརྙན་དང་བྲལ་
བ་ནི། ཐེག་ཆེན་གྱི་ཟབ་མོ་རྟོགས་པའི་བློ་རྒྱུས་བསྡུས་པ་རྣམས་སོ། །འབྲས་བུ་ཤེར་ཕྱིན་གྱི་གཟུགས་བརྙན་
དང་བྲལ་བ་ནི། དེའི་འབྲས་བུ་མཐར་ཐུག་པས་བསྡུས་པ་རྣམས་སོ།། དེ་ལ་བཀའ་མཐའ་མ་ནི་ཐེག་པ་
ཐམས་ཅད་ལ་ཆ་མཉམ་པར་འཇུག་པའི་ཕྱིར་དང་། ཟབ་མོ་གཙོ་བོར་མི་སྟོན་པའི་ཕྱིར་ཤེར་ཕྱིན་ཞེས་
ཀྱང་མི་བྱ་ལ་ཐེག་ཆེན་གྱི་སྨད་པའི་བསལ་འབྱོར་འབྲས་བུ་རྣམས་གཙོ་བོར་མི་སྟོན་པའི་ཕྱིར་ཡུམ་གྱི་་་་
གཟུགས་བརྙན་ཞེས་ཀྱང་མི་བྱའོ། ། གཟུགས་བརྙན་དང་བྲལ་བ་གསུམ་པོ་དེ་ལ་ཤེར་ཕྱིན་དུ་ངེས་པར་
-i63-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བཟུང་བ་ཡང་། སློབ་དཔོན་ཕྱོགས་གླང་གིས་གཙོ་བོ་ཡིན་པའི་དབང་དུ་བྱས་ནས་བསྟན་པ་ཡིན་གྱི་དེ་
རྣམས་འབའ་ཞིག་གི་དབང་དུ་བྱས་པ་ནི་མ་ཡིན་ཏེ། ཤེར་ཕྱིན་མེད་པའི་བྱང་ཆུབ་གསུམ་མི་འབྱུང་བས་
ཤེར་ཕྱིན་བྱང་ཆུབ་གསུམ་གའི་དབང་དུ་བྱས་པའི་ཕྱིར་རོ། །དེས་ན་ཉན་རང་གི་རྟོག་པ་བྱང་སེམས་ཐབས་
མཁས་པའི་རྒྱུད་ལ་ཐུན་མོང་དུ་བྱུང་བ་རྣམས་ནི་ཤེར་ཕྱིན་གྱིས་རབ་ཏུ་བསྡུས་པར་བལྟ་སྟེ། འགྲེལ་ཆེན་
ནས་ཇི་སྐད་དུ། བྱང་ཆུབ་སེམས་དཔའ་ཆེན་པོ་བྱང་ཆུབ་སེམས་ཀྱི་རྣམ་པ་ཐམས་ཅད་ཇི་ལྟ་བ་བཞིན་དུ་
རྟོགས་པའི་བྱེ་བྲག་གི་ཤེས་རབ་ཀྱི་ཕ་རོལ་ཏུ་ཕྱིན་པ་གསུམ་ཆར་ཡང་ཇི་ལྟར་རིགས་པའི་ཐོས་པ་ལ་་་་་་
སོགས་པའི་ཤེས་པ་སྐྱེད་པའི་རིམ་གྱིས་ཡང་དག་པར་ཐོབ་པར་འགྱུར་བ་དེ་བཞིན་དུ་དེ་རྣམས་ད་་་་་་
འབྲེལ་བའི་ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་ལས་བརྩམས་ཏེ་རྒྱས་པར་སྟོན་ནོ་ཞེས་བཤད་པའི་ཕྱིར་
རོ༑ ༑གླེགས་བམ་འགའ་ཞིག་ལས། གསུམ་ཆར་ཡང་དེ་དང་འབྲེལ་བ་ཡིན་པས་བཅོས་མ་བསྟན་པ་མ་
ཡིན་པ་ནི། ཤེར་ཕྱིན་གཙོ་ཆེ་བའི་དབང་དུ་བྱས་ནས་ངེས་པར་བཟུང་གི་བྱང་ཆུབ་གསུམ་ཆར་ཡང་དེ་མེད་
ན་མེད་པའི་དབང་དུ་བྱས་པའི་ཕྱིར་དེ་རྣམས་འབའ་ཞིག་ནི་མིན་ནོ་ཞེས་གསུམ་གྱི་ཚིག་སྔ་མ་ཡང་བྱང་
ཆུབ་གསུམ་ལ་སྦྱོར་བར་མཐོང་སྟེ་དེ་ནི་བརྒྱད་སྟོང་དོན་བསྡུའི་གཞུང་ལམ་འབྲས་བུ་གསུམ་གྱི་དམིགས་
བསལ་འཆད་པའི་ཚིག་དེ་རྣམས་འབའ་ཞིག་མ་ཡིན་ཏེ། ཞེས་སོགས་ཀྱི་གཞུང་ལ་འབྲེལ་ཆགས་པ་མ་ཡིན་
པས་ཡི་གེའི་དོན་ལ་ཞུག་པར་མ་བསྒྱུར་བ་ཉིད་དོ། ། འོན་ཀྱང་ཁོ་བོ་ཅག་གིས་སྐབས་དོན་འགྲུབ་སྟེ། ཤེར་
ཕྱིན་ནི་བྱང་ཆུབ་གསུམ་གའི་དབང་དུ་བྱས་སོ་ཞེས་འབྱུང་བའི་ཕྱིར་རོ། ། དེ་ལྟ་ན་ཤེར་ཕྱིན་ཞེས་བཤད་
པའི་ཕྱིར་ཤེར་ཕྱིན་དངོས་བཏགས་གང་ཡང་མ་ཡིན་པ་ནི་ཉམས་པ་ཡིན་ནོ། ། གལ་ཏེ་ཡུམ་འདི་ལས་ཉན་
ཐོས་ཀྱི་རྒྱུད་ཀྱི་ཉན་ཐོས་ཤེར་ཕྱིན་མི་སྟོན་གྱི་ཐེག་ཆེན་ཁོ་ནའི་རྒྱུད་ཀྱི་ཉན་ཐོས་ཀྱི་ཤེར་ཕྱིན་རྣམས་སྟོན་
པས་སྐྱོན་མེད་དོ་ཞེ་ན། དེ་ཡང་རིགས་པ་མ་ཡིན་ཏེ། ཉན་ཐོས་དང་། རང་རྒྱལ་དང་། བྱང་ཆུབ་སེམས་
དཔའ་དང་། བླ་ན་མེད་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་མངོན་པར་རྟོགས་པ་མཐའ་
དག་བསྟན་པར་འགལ་བ་དང༌། འདི་བསྟན་པ་ལས་ཉན་ཐོས་མང་པོ་རྒྱུན་དུ་ཞུགས་པ་ནས་དགྲ་བཅོམ་
ཐ 164-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
པའི་བར་གྱི་འབྲས་བུ་མངོན་པར་བྱས་པར་བཤད་པ་དང་འགལ་བ་དང༌། གཟུང་དོན་རྟོགས་པ་སྤོང་ཕྱིར་
དང་། ། ཞེས་སོགས་ཀྱི་རྟེན་གྱི་གང་ཟག་རང་རྒྱལ་མ་ཡིན་པར་འགྱུར་བ་དང༌། མི་མཐུན་ཕྱོགས་ཀྱི་གཞི་
ཤེས་ཉན་རང་གི་རྟོགས་པར་བཤད་པ་འགལ་བ་དང༌། འགྲེལ་ཆེན་ནས་ཉན་ཐོས་ལ་སྒོམ་ལམ་མི་སྟོན་
པའི་རྒྱུ་མཚན་བཤད་པ་ལ་སོགས་པ་རབ་ཏུ་མང་པོ་དང་འགལ་བར་འགྱུར་བའི་ཕྱིར་རོ།།
དེས་ན་ཤེར་ཕྱིན་འདི་གཙོ་བོར་ཐེག་པ་ཆེན་པོ་ལ་ཞུགས་པ་རྣམས་ལ་བསྟན་པ་ཡིན་གྱི། གླེང་
གཞི་དང་ཕན་ཡོན་ལ་སོགས་པའི་རྣམ་པས་རིགས་ཅན་གསུམ་ག་ཁྲིད་པར་བྱེད་པའི་ལམ་བསྟན་ནོ་ཞེས་
བྱ་བ་ནི་གདམས་ངག་གོ །དེའི་ཕྱིར་འགལ་འབྲེལ་གྱི་མཐའ་མ་ཆོད་པར་དོན་རགས་པ་ཙམ་ལ་ཡང་འཁྲུལ་
བའི་འགྲེལ་བྱེད་འདི་ནི་ཉན་པོ་སླུ་བར་བྱེད་པའི་གྲགས་པ་ཙམ་དོན་དུ་གཉེར་བས་འགྲེལ་པ་བྱེད་པའི་
སྡུག་བསྔལ་ཉམས་སུ་མྱོང་བ་ཁོ་ནར་ཟད་དོ། ། །
ཕྱོགས་གཉིས་པ་ནི། སློབ་དཔོན་ཡེ་ཤེས་ཞབས་ལ་སོགས་པ་ན་རེ། གཟུགས་མི་རྟག་ཅེས་བྱ་བར་
སྤྱོད་ན་ཡུམ་གྱི་གཟུགས་བརྙན་ལ་སྤྱོད་པས་ཉན་ཐོས་ཀྱི་ལམ་ནི་ཡུམ་ལྟར་བཅོས་པའི་ངོ་བོ་དེ་ཉིད་ཡིན་
པའི་བཏགས་པ་ཁོ་ན་ཡིན་ལ་གཞན་ནི་མཚན་ཉིད་པའོ། ། ཞེས་འཆད་དོ། ། འདི་ཡང་མི་འཐད་དེ།
གཟུགས་བརྙན་དུ་བཤད་པའི་དགོངས་པ་བརྗོད་ཟིན་པའི་ཕྱིར་དང༌། དབུ་མའི་རྣལ་འབྱོར་མ་ཡིན་པས་
ཉན་ཐོས་ཀྱི་ཤེར་ཕྱིན་མི་རིགས་ན་རྟོག་བཅས་ཡིན་པས་བྱང་སེམས་ཀྱི་རྗེས་ཐོབ་སོགས་ཀྱང་ཤེར་ཕྱིན་མ་
ཡིན་པར་མཚུངས་པའི་ཕྱིར་དང་། གཞི་ཤེས་མཚན་འཛིན་འབའ་ཞིག་ཡིན་ན། རྗེ་བཙུན་གྱིས་ཤེས་སྒྲིབ་
ལ་བསྟོད་ཕྱག་མཛད་པར་གྱུར་བའི་ཕྱིར་རོ། ། །
ཕྱོགས་གསུམ་པ་ནི། སློབ་དཔོན་ཤནྟི་པ་ན་རེ། ས་བཅུའི་མཉམ་བཞག་ཡེ་ཤེས་རྣམས་ཤེར་ཕྱིན་
མཚན་ཉིད་པ་ཡིན་ཏེ། ཤེར་ཕྱིན་ནི་རྣམ་གཡེང་གི་རྣམ་རྟོག་བཅུའི་གཉེན་པོ་ཡིན་ལ། མོས་སྤྱོད་ཀྱིས་
གཉེན་པོ་བྱེད་མི་ནུས་ཤིང་། སངས་རྒྱས་ཀྱང་གཉེན་པོའི་བྱ་བ་དང་བྲལ་བའི་ཕྱིར་དང༌། མོས་སྤྱོད་ཀྱིས་
ཟག་མེད་ཀྱི་ཕུང་པོ་གསོ་མི་ནུས་པ་དང་། སངས་རྒྱས་ནི་སྲས་སངས་རྒྱས་སྐྱེད་བྱེད་མིན་པའི་ཕྱིར་དང་།
-165-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འདིར་ཤེར་ཕྱིན་གསོ་བ་དང་སྐྱེད་པ་ཡིན་པའི་ཕྱིར་རོ། ། དེས་ན་སྦྱོར་ལམ་རྣམས་ནི་ཤེར་ཕྱིན་གྱི་རྒྱུ་དང་།
ཆོས་སྐུ་ནི་ཤེར་ཕྱིན་གྱི་འབྲས་བུ་ཡིན་པས་ཤེར་ཕྱིན་དུ་བཏགས་པའོ། ། ཞེས་སྨྲའོ། ། དེ་ནི་འཁྲུལ་ཏེ། རྒྱུ་
མཚན་མཚུངས་པ་དང་། སྒྲུབ་བྱེད་མེད་པ་དང་
། ལྡོག་ན་འདྲ་བ་དང་། ཧ་ཅང་ཐལ་བའི་ཕྱིར་རོ། ། དང་པོ་
ནི་གང་གིས་དེར་འཇོག་པའི་རྒྱུ་མཚན་དེ་ནི་སངས་རྒྱས་ལ་ཡང་མཐོང་སྟེ། སྟོང་ཉིད་གཟིགས་པས་མཆོག་
ཡིན་ལ། རྣམ་པར་མི་རྟོག་པའམ་དག་པའི་ཕ་རོལ་ཏུ་ཕྱིན་པས་ཕ་རོལ་ཏུ་ཕྱིན་པའི་མཆོག་ཡིན་པའི་ཕྱིར་
གཉིས་པ་ནི་སྦྱོར་ལམ་ཡང་སྤོང་བ་གཉེན་པོ་ཡིན་པ་དང་། སངས་རྒྱས་ཀྱི་ཡེ་ཤེས་ཀྱང་གཉེན་པོ་
མཐར་ཐུག་པ་ཡིན་པའམ་ཐག་བསྲིང་བའི་གཉེན་པོ་ཡིན་པ་དང་། སྦྱོར་ལམ་ནི་ཟག་མེད་ཀྱི་ཡུམ་ཡིན་པའི་
ཕྱིར་དང་། རྣམ་མཁྱེན་སངས་རྒྱས་ཀྱི་བཞེད་དོན་སྒྲུབ་པའི་ཡུམ་དུ་བཤད་ཅིང་ཁས་བླངས་པའི་ཕྱིར་དང༌།
སྲས་གཅིག་ཉིད་ལ་གསོ་བ་བསྐྱེད་པའི་བྱ་བ་གཉིས་བྱེད་པ་མེད་པའི་ཕྱིར་རོ། །གསུམ་པ་ནི་དེ་ལྟར་ན་ཁྱད་
པར་དུ་འགྲོ་བར་མེད་པས་སངས་རྒྱས་ཤེས་རབ་ཀྱི་ཕ་རོལ་ཏུ་ཕྱིན་པར་འཐད་པའི་ཕྱིར་ས་བཅུའི་མཉམ་
བཞག་ནི་མཐར་མ་ཕྱིན་པས་ཕ་རོལ་ཏུ་ཕྱིན་པར་མི་རིགས་ཞེས་ལྡོག་ན་ཅི་བྱར་ཡང་མེད་པའི་ཕྱིར་་་་་
རོ༑ ༑བཞི་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་མེད་ན་དེ་ལས་རབ་ཏུ་ཕྱེ་བའི་སྦྱིན་པ་ལ་སོགས་པའི་ཕ་
རོལ་ཏུ་ཕྱིན་པ་ཐམས་ཅད་མེད་པར་འགྱུར་བ་དང༌། དེ་ལྟ་ན་སངས་རྒྱས་ཀྱི་ཡོན་ཏན་ཐམས་ཅད་ཕ་རོལ་
ཏུ་ཕྱིན་པར་འདུ་བའི་ཕྱིར་ཤེས་རབ་མཆོག་ལ་ཤེར་ཕྱིན་བཀག་པ་འདིས་ནི་ཡོན་ཏན་གྱི་རྣམ་པ་ཐམས་
ཅད་བསལ་བའི་ཕྱིར་ཕྱུགས་ལས་ཀྱང་ཕྱུགས་ཡིན་ནོ། ། །
ཕྱོགས་བཞི་པ་ནི་འབུམ་ཊིཀ་མཁན་པོ་ན་རེ། སངས་རྒྱས་ཀྱི་མཉམ་བཞག་རྡོ་རྗེ་ལྟ་བུའི་ཏིང་ངེ་
འཛིན་ཤེར་ཕྱིན་མཚན་ཉིད་པ་སྟེ། དེའི་རྗེས་ལ་ཐོབ་པ་མེ་ལོང་ལྟ་བུའི་ཡེ་ཤེས་ལ་སོགས་པ་བཞི་ནི་ཤེར་
ཕྱིན་ལས་བྱུང་བའི་ཕྱིར་རྒྱུ་མིང་གིས་འབྲས་བུ་ལ་བཏགས་ལ། དེ་བཞིན་དུ་དགྲ་བཅོམ་པའི་ཡེ་ཤེས་ཀྱང་
སྟེ༑ ཆོས་ཀྱི་སྤྲིན་གྱི་བར་གྱི་ཡེ་ཤེས་དང་གཞུང་རྣམས་ཀྱང་དེའི་རྒྱུ་ཡིན་པའི་ཕྱིར་དེར་བཏགས་སོ་ཞེས་
-166-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
འདོན་ཏོ། །
འདིར་ཁ་ཅིག་གྲགསརྡོ་རྗེ་ལྟ་བུ་རྒྱུན་མཐའི་ཡེ་ཤེས་ལ་འདོད་དོ་ཞེས་ཟེར་བ་ནི་མ་བཏགས་པ་ཡིན་
ཏེ༑ དེ་ཉིད་ཀྱིས་སངས་རྒྱས་ཀྱི་སས་བསྡུས་པའི་འཇིག་རྟེན་ལས་འདས་པའི་ཡེ་ཤེས་རྣམ་པར་མི་རྟོག་པ་
ལ་ཤེར་ཕྱིན་ཞེས་བྱ་ཞེས་བཤད་པ་དང་། ཆོས་ཀྱི་སྤྲིན་གྱི་བར་བཏགས་པ་བར་བཤད་པའི་ཕྱིར་རོ། །འདི་
ཡང་ཕྱོགས་སུ་མ་ཕྱིན་པའི་ལུགས་ཡིན་ཏེ། རྒྱུ་མཚན་མཚུངས་པ་ལ་སོགས་པའི་སྐྱོན་བཞི་གནས་པའི་ཕྱིར་
རོ༑ ༑དང་པོ་ནི། མེ་ལོང་ཡེ་ཤེས་ལ་སོགས་པ་ལ་ཡང་དེ་དག་ཚང་སྟེ། ཤེས་པའི་མཆོག་ཡིན་པའི་ཕྱིར་
དང༌
། སྨོན་ལམ་ལ་སོགས་པའི་ཕ་རོལ་ཏུ་ཕྱིན་པའི་ཕྱིར་རོ། ། གཉིས་པ་ནི་གཞན་དུ་ན་ཏིང་ངེ་འཛིན་དེ་ཁོ་
ན་དེར་འཇོག་པ་ལ་རྒྱུ་ཅི་ཞིག་ཡོད་དེ། སངས་རྒྱས་ཀྱི་བཞེད་དོན་སྒྲུབ་པའི་ཤེས་པའི་མཆོག་ནི་དེ་རྣམས་
ལ་ཡང་མཚུངས་པར་ཡོད་པ། ལུང་རིགས་པ་གཞན་ཅུང་ཟད་ཀྱང་མེད་པའི་ཕྱིར་རོ། །གསུམ་པ་ནི་ཡེ་ཤེས་
དག་ནི་རྗེས་ཐོབ་ཡིན་པས་ཤེས་པ་ཐམས་ཅད་ཀྱི་མཆོག་ཡིན་པའི་ཕྱིར་རོ་ཞེ་ན། སངས་རྒྱས་ལ་རྟོག་པ་
ཡོད་པར་འགྱུར་བས། མཉམ་རྗེས་ཐ་དད་པ་མི་འཐད་པར་འགྱུར་བ་ཉིད་དང་། རྣམ་ཤེས་གནས་གྱུར་པ་
ལས་གཞན་པའི་ཡེ་ཤེས་སངས་རྒྱས་ཀྱི་སར་མི་འཐད་པས་དེ་དག་ཤེས་པའི་མཆོག་མ་ཡིན་ཞེས་ལྡོག་་་་་་
ནས་མི་འགལ་བའི་ཕྱིར་རོ། ། བཞི་པ་ནི་མེ་ལོང་ཡེ་ཤེས་ལ་སོགས་པ་ཤེར་ཕྱིན་མིན་ན་སྤྱི་མེད་པའི་ཁྱད་
པར་མི་རིགས་པས་སངས་རྒྱས་ཀྱི་ཡོན་ཏན་རྣམ་པ་ཐམས་ཅད་བསལ་བའི་ཕྱིར་བདུད་སྡིག་ཅན་གྱི་་་་་
བསམ་པ་ལེགས་པར་སྒྲུབ་པ་ཡིན་ནོ། ། །
ཕྱོགས་ལྔ་པ་ལ་གཉིས་ཏེ། འཕགས་པའི་དགོངས་པ་གཞན་དུ་རྟོག་པ་དང་། སློབ་དཔོན་གྱི་
དགོངས་པ་གཞན་དུ་རྟོག་པའོ། ། དང་པོ་ནི་སྔོན་གྱི་སློབ་དཔོན་ཁ་ཅིག་འབྲེ་ཨར་སོགསན་རེ། འཕགས་པ་
ཐམས་ཅད་ཀྱི་མཉམ་བཞག་ཡེ་ཤེས་རྣམས་ཁོ་ན་ཤེར་ཕྱིན་མཚན་ཉིད་པ་སྟེ། འཕགས་པའི་གང་ཟག་
ཐམས་ཅད་ཀྱི་དབང་དུ་མཛད་ནས་ཞེས་བྱ་བ་དང་། ཐེག་ཆེན་བསྡུ་བ་ལས། ཤེས་རབ་ཀྱི་ཕ་རོལ་ཏུ་ཕྱིན་
པ་དང་རྣམ་པར་མི་རྟོག་པའི་ཡེ་ཤེས་ལ་ཁྱད་པར་མེད་དེ། ཞེས་བྱ་བ་དང་། རྣམ་གཡེང་བཅུའི་གཉེན་པོར་
-167-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མི་རྟོག་པའི་ཡེ་ཤེས་བསྟན་པའི་ཕྱིར་རོ། ། མོས་སྤྱོད་ཀྱི་ལམ་ནི་མི་རྟོག་པའི་སྦྱོར་བ་ཡིན་པ་དང་། རྗེས་ཐོབ་
རྣམས་ནི་མི་རྟོག་པའི་འབྲས་བུ་ཡིན་པས་དེར་བཏགས་པའོ་ཞེས་བསྒྲགས་སོ།། འདི་ཡང་ནོར་བ་འབའ་
ཞིག་ཡིན་ཏེ། སྒྲུབ་བྱེད་མེད་པ་དང་། གནོད་མེད་ཡོད་པའི་ཕྱིར་རོ། ། དང་པོ་ནི། ཉི་སྣང་གི་དགོངས་པ་
བརྗོད་པའི་ཕྱིར་དང་། ཐེག་བསྡུས་ལས་ནི། ཐེག་ཆེན་ཁོ་ནའི་ཕྱིན་དྲུག་འཆད་པ་ཡིན་ལ། དེར་ཡང་མི་རྟོག་
པ་ནི། མཚན་མར་མི་རྟོག་པའི་དོན་ཡིན་ཏེ། མདོ་སྡེའི་རྒྱན་དུ་ཐེག་ཆེན་གྱི་ཕྱིན་དྲུག་ལས་བརྩམས་ནས་ཕ་
རོལ་ཏུ་ཕྱིན་པ་ཐམས་ཅད་ལ་རྣམ་པར་མི་རྟོག་ཡེ་ཤེས་ལྡན། ། ཞེས་འབྱུང་ལ། དེ་ཡང་སློབ་དཔོན་དབྱིག་
གཉེན་གྱིས། ཆོས་བདག་མེད་པར་རྟོགས་པས་རྣམ་པར་མི་རྟོག་པའི་ཡེ་ཤེས་དང་ལྡན་ཞེས་བཤད་པ་ལྟ་
བུ་དང་། མི་རྟོག་ཡེ་ཤེས་ཡོངས་སུ་བཟུང་བ་ཞེས་བྱ་བ་ལ་སོགས་པ་ཤེས་རབ་ཀྱི་སྐབས་སུ་མི་རྟོག་པ་ཤིན་
ཏུ་མང་པོ་སྦྱར་ཞིང་། དེ་ཡང་འཕགས་པའི་མཉམ་བཞག་ཁོ་ན་ལ་སྦྱོར་བའི་ངེས་པ་མི་སྣང་བའི་ཕྱིར་རོ།།
དེའི་ཕྱིར་མི་རྟོག་པ་ནི་ཚོགས་ལམ་དང་སྦྱར་ཏེ། རྣམ་པར་མི་རྟོག་ཏིང་འཛིན་ཞེས་བྱ་བ་བཞིན་ནོ། ། སྦྱོར་
ལམ་དང་སྦྱར་ཏེ། ཏིང་འཛིན་རྣམ་པར་མི་རྟོག་པ། ཞེས་བྱ་བ་བཞིན་ནོ། ། གཞན་དུ་མི་རྟོག་པའི་ཡེ་ཤེས་
མཉམ་བཞག་ཁོ་ན་ལ་འཇོག་ན་ས་བརྒྱད་པ་ལ་སོགས་པར་མི་རྟོག་ཡེ་ཤེས་རྒྱུན་མི་འཆད་ཇི་ལྟར་འབྱུང་
བར་འགྱུར་ཏེ། རྗེས་ཐོབ་དག་པ་འཇིག་རྟེན་པའི་རང་བཞིན་མོས་པ་དང༌། བསྔོ་བ་དང་རྗེས་སུ་ཡི་རང་ལ་
སོགས་པ་དུ་མ་འབྱུང་བའི་ཕྱིར་དང་། དེ་རྣམས་ཀྱང་དོན་སྤྱི་སྤྱོད་པ་ཉིད་དང༌། ཕྱིར་མི་ལྡོག་ལ་སོགས་པའི་
རྗེས་སུ་དཔག་པ་དུ་མ་འབྱུང་བའི་ཕྱིར་རོ། །གཉིས་པ་ནི་ཐེག་ཆེན་གྱི་མོས་སྤྱོད་ན་ཤེར་ཕྱིན་མེད་ན་ཕ་རོལ་
ཏུ་ཕྱིན་པ་གང་གི་མིང་ཡང་མི་ཐོབ་པས་སྦྱིན་པའི་ཕ་རོལ་ཏུ་ཕྱིན་པ་ལ་སོགས་པའང་མེད་པར་འགྱུར་་་་
དང་། དེ་ལྟར་ན་སྤྱིར་སངས་རྒྱས་ཀྱི་ལམ་དང་བྱེ་བྲག་ཏུ་འཇུག་པའི་སྒྲུབ་པ་ལ་སོགས་པ་མེད་པར་འགྱུར་
བ་དང་། དེར་ཕ་རོལ་ཏུ་ཕྱིན་པ་དྲུག་ལ་སྤྱོད་པ་དང་། གནས་པར་བཤད་པ་དང་། ཁས་བླངས་པ་དང་ཡང་
འགལ་བའི་ཕྱིར་རོ། ། དེ་ལྟར་ཇི་སྐད་དུ་སྡུད་པ་ཚིགས་སུ་བཅད་པ་ལས། ཤེས་རབ་མེད་ན་མིག་མེད་ཕ་
རོལ་ཕྱིན་ལྔ་འདི། ། དམིགས་བུ་མེད་པར་བྱང་ཆུབ་རེག་པར་ནུས་མ་ཡིན། ། གང་ཚེ་ཤེས་རབ་ཀྱིས་ནི་
-16



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
ཡོངས་སུ་ཟིན་གྱུར་པ། ། དེ་ཚེ་མིག་རྙེད་གྱུར་ཅིག་འདི་ཡི་མིང་འཐོབ་བོ། ། ཞེས་བྱ་བ་དང༌། ཉི་སྣང་ལས།
སངས་རྒྱས་ཀྱི་ལམ་དུ་གྱུར་པ་ཕ་རོལ་ཏུ་ཕྱིན་པ་བཅུ་ཞེས་བྱ་བ་དང་། གོ་ཆའི་སྒྲུབ་པའི་སྐབས་ལས། རྣམ་
པ་ཐམས་ཅད་མཁྱེན་པའི་ཡིད་ལ་བྱེད་པའི་སྦྱིན་པའི་ཕ་རོལ་ཏུ་སྤྱོད་ཅེས་བྱ་བ་ལ་སོགས་པས་རྒྱ་ཆེར་
གསུངས་པ་དེ་ཡིན་ནོ། ། དེ་བཞིན་དུ་རྗེས་ལ་ཐོབ་པར་ཡང་ལྟ་བ་རྣམ་པར་དག་པ་དང༌། སྤྱོད་པ་རྣམ་པར་
དག་པ་དང་། འབྲས་བུ་རྣམ་པར་དག་པར་མི་འགྱུར་ཏེ། ཕར་ཕྱིན་མེད་པའི་ཕྱིར་རོ། ། གལ་ཏེ་ཕར་ཕྱིན་
རྗེས་མཐུན་པ་ཡོད་པས་སྐྱོན་མེད་དོ་ཞེ་ན། དེ་ལྟ་ན་སྦྱིན་པའི་ཕར་ཕྱིན་ལ་སོགས་པ་ཡང་རྗེས་མཐུན་པ་ཁོ་
ནར་འགྱུར་བས་ཕར་ཕྱིན་མེད་པའི་ཕྱིར་ཕྱིན་དྲུག་ལ་སྤྱོད་པའི་ཉམས་ལེན་ཡང་མེད་པར་འགྱུར་་་་་་་་
རོ༑ ༑གཞན་ཡང་དེ་ལྟ་ན་སློབ་པའི་མཉམ་བཞག་ཐམས་ཅད་ཀྱང་རྗེས་སུ་མཐུན་པ་ཡིན་ནོ།། ཞེས་
མཚུངས་སོ། ། གལ་ཏེ་རྗེས་ཐོབ་རྣམས་ནི་ཟག་བཅས་ཡིན་པས་མི་མཚུངས་སོ། ། ཞེ་ན། མཉམ་བཞག་དེ་
དག་ཀྱང་སྒྲིབ་པ་དང་བཅས་པ་ཡིན་པས་ཇི་ལྟར་ཤེར་ཕྱིན་དུ་རིགས་ཞེས་མཚུངས་སོ། ། གལ་ཏེ་འཕགས་
པའི་མཉམ་བཞག་ན་ཤེར་ཕྱིན་ཡོད་དེ། འཕགས་པའི་གང་ཟག་ཐམས་ཅད་ཀྱི་དབང་དུ་མཛད་ནས་ཡུམ་
དེ་ལ་ཕྱག་འཚལ་ཞེས་གསུངས་པའི་ཕྱིར་རོ་ཞེ་ན། འོ་ན་ནི། མོས་སྤྱོད་དང་རྗེས་ཐོབ་ན་ཡང་ཤེར་ཕྱིན་
ཡོད་པར་འགྱུར་ཏེ། འདི་ཉིད་ལས་ཕྱིན་དྲུག་ལ་སྤྱོད་པ་དང་གནས་པ་ལ་སོགས་པ་གསུངས་པའི་ཕྱིར་
དང་། བྱེ་བྲག་ཏུ་ཟག་པ་དང་བཅས་ཀྱང་ཤེར་ཕྱིན་དུ་མི་འགལ་ཏེ། ཟླ་བ་སྙིང་པོའི་མདོ་ལས་ཀྱང་། མོས་པ་
སྤྱོད་པའི་སྐབས་ཀྱི་གཟུང་བ་དང་འཛིན་པའི་རྣམ་པར་རྟོག་པ་སྤོང་བར་བྱེད་པ་ནི་ཟག་པ་དང་བཅས་པའི་
ཤེར་ཕྱིན་ཏེ། རིགས་ཀྱི་བུ་དེ་ལ་ཟག་པ་མེད་པའི་ཤེར་ཕྱིན་མཐོང་བའི་ལམ་རྣམ་པར་མི་རྟོག་པའི་ཡེ་ཤེས་
ཞེས་གསུངས་པའི་ཕྱིར་རོ། ། དེ་བཏགས་པ་ལ་དགོངས་སོ་ཞེ་ན། འོ་ན་སློབ་མ་ཐམས་ཅད་བཏགས་པ་ལ་
དགོངས་སོ་ཞེས་མཚུངས་ཏེ། འཕགས་པ་ཚད་མར་བྱས་ནས་མོས་སྤྱོད་ནས་བརྩམས་ཏེ་ཤེས་རབ་ཀྱི་ཕ་
རོལ་ཏུ་ཕྱིན་པ་ལ་སྤྱོད་པ་དང་གནས་པ་ཐམས་ཅད་དེ་དང་དེ་ཡིན་པའི་ཚུལ་གྱིས་གསུངས་ཀྱིས་བཏགས་
པ་བར་སྟོན་པའི་ལུང་གི་ཅུང་ཟད་ཀྱང་མེད་པའི་ཕྱིར་དང༌། མཚན་ཉིད་ལྡན་པ་ཞིག་ལ་གནོད་པ་སྲིད་ན་
མ[ 69-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དེའི་རིགས་ཅན་ཐམས་ཅད་སུན་ཕྱུང་བའི་ཕྱིར་རོ། ། གཞན་ཡང་ཡུམ་དེ་ལ་ཕྱག་འཚལ་ཞེས་བྱ་བའི་ཡུམ་
དེ་འཕགས་པ་ཁོ་ན་ལ་སྦྱར་ནས་སླར་ཡང་ཡུམ་དེ་གང་ཞེ་ན། དེ་ནི་དངོས་པོ་བརྒྱད་ཀྱིས་ཡང་དག་
བཤད། ། ཅེས་པ་དེ་ལྟ་བུ་སུ་ཞིག་སྨྲ་བར་འགྱུར་ཞེས་བརྗོད་ཟིན་ཏོ། ། ཕྱོགས་གཉིས་ནི། ཁ་ཅིག་བློན་རེ།
སློབ་དཔོན་ཀྱང་སློབ་ལམ་ན་ཤེར་ཕྱིན་མཚན་ཉིད་པ་ཡོད་པར་བཞེད་དེ། གཞན་དུ་ཤེར་ཕྱིན་མེད་ན་
ཤེར་ཕྱིར་གཞན་རྣམས་ཀྱང་མི་འབྱུང་བར་མཚུངས་པས་བླ་མེད་བྱང་ཆུབ་ཏུ་བགྲོད་པར་བྱེད་པའི་ཐབས་
ཤེས་ཁྱད་པར་ཅན་དང་ཕར་ཕྱིན་བཅུ་དང་མཚུངས་ལྡན་གྱི་སེམས་བསྐྱེད་ལ་སོགས་པ་དང་། ཕར་ཕྱིན་
བཅུ་རྫོགས་པས་ས་བཅུ་རྫོགས་པར་བཤད་པ་ལ་སོགས་པ་ཐམས་ཅད་མི་འཐད་པར་འགྱུར་བའི་ཕྱིར་
རོ༑ ༑འོ་ན་གཞུང་ལམ་ལ་བཏགས་པ་བའོ་ཞེས་བཤད་པ་ཇི་ལྟར་ཞེ་ན། དེ་ནི་དངོས་བཏགས་ཀྱི་དོན་མིན་
གྱི༑ གཙོ་ཕལ་ཙམ་ཡིན་ཏེ། དོན་བསྡུའི་འགྲེལ་པ་ལས། དོན་ལ་གཙོ་བོ་ནི་གཉིས་སུ་མེད་པའི་ཡེ་ཤེས་
སོ༑ ༑གང་ལ་གཞུང་དང་ལམ་གྱི་ཤེར་ཕྱིན་ནི་ཞེས་འབྱུང་བའི་ཕྱིར་རོ། ། ལམ་ནི་ཕལ་པ་ཡིན་ཀྱང་མཚན་
ཉིད་པར་མི་འགལ་ཏེ། མི་ཕལ་པ་བཞིན་ནོ་ཞེས་ཟེར་རོ། ། དེ་ནི་ཧ་ཅང་འཁྲུལ་བ་ཡིན་ཏེ་མེད་ན་གནོད་
མེད་དེ་དག་མེད་པ་དང་། ཡོད་པའི་སྒྲུབ་བྱེད་དེ་དག་མེད་པའི་ཕྱིར་རོ། ། དང་པོ་ནི༑ སྦྱིན་པའི་ཕ་རོལ་ནི་
རབ་ཀྱི་མཐར་ཐུག་པ་ལ་རིགས་ཏེ། ཁྱད་པར་དུ་འགྲོ་བར་ཡོད་པས་ཕ་རོལ་ཏུ་སོན་པ་མ་ཡིན་པར་འགྱུར་
བ་དང་། གཞན་དུ་མཐར་ཕྱིན་པ་ཐུག་པ་མེད་པར་འགྱུར་བའི་ཕྱིར་རོ། ། དེས་ན་སློབ་མའི་སྐབས་སུ་ཕ་
རོལ་ཏུ་ཕྱིན་པ་བཅུ་མེད་ཀྱང་ཕ་རོལ་ཏུ་འགྲོ་བ་བཅུ་ཡོད་པས་སྦྱིན་པའི་པཱ་ར་མི་ཏ་མཚན་ཉིད་པ་ཡོད་
པའི་ཕྱིར་པཱ་ར་མི་ཏ་བཅུ་དང་ལྡན་པ་དང་། པཱ་ར་མི་ཏ་བཅུ་རྫོགས་པས་ས་བཅུ་རྫོགས་པར་བཤད་དོ་
སྙམ་དུ་དགོངས་པའི་ཕྱིར་རོ། ། །
གཉིས་པ་ནི་དཀོན་མཆོག་འབངས་ཀྱི་གཞུང་ལམ་ནི་ཤེར་ཕྱིན་སྒྲུབ་པའི་སྐབས་ཡིན་པས་ཤེར་
ཕྱིན་དུ་བསྙད་ཅེས་བྱ་བ་དང་། འགྲེལ་ཆེན་ནས་ཤེས་རབ་ཅེས་བྱ་བ་ཆོས་རབ་ཏུ་རྣམ་པར་འབྱེད་པའི་
མཚན་ཉིད་ཀྱི་ཕ་རོལ་ཏུ་སོན་པ་ནི་ཕར་ཕྱིན་ཏེ། སངས་རྒྱས་བཅོམ་ལྡན་འདས་ཀྱི་གཉིས་སུ་མེད་པའི་ཡེ་
-170-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཤེས་སྒྱུ་མ་ལྟ་བུ་ནི་དངོས་ཡིན་ལ་དེ་ཐོབ་པ་དང་རྗེས་སུ་མཐུན་པ་ཉིད་ཀྱིས་ན་གཞུང་དང་ལམ་ནི་བཏགས་
པ་བ་ཡིན་ནོ་ཞེས་བཤད་པའི་ཕྱིར་དང་། གཞན་དུ་ན་ཡི་གེའི་དོན་ལ་མི་འཇུག་པའི་ཕྱིར་ཏེ། འདི་ལྟར།
ཤེས་རབ་ཕ་རོལ་ཕྱིན་གཉིས་མེད། ། ཡེ་ཤེས་དེ་ནི་དེ་བཞིན་གཤེགས། ། བསྒྲུབ་བྱའི་དོན་དེ་དང་ལྡན་
པའི། ། གཞུང་ལམ་དག་ལའང་དེ་སྒྲས་བསྟན། ། ཞེས་བྱ་བ་འདིར་ཚིག་གི་དོན་འདིར་འགྱུར་ཏེ། ཤེར་ཕྱིན་
གཉིས་མེད་ཀྱི་ཡེ་ཤེས་དེ་བཞིན་གཤེགས་པའི་རྟོགས་པ་དེ་ལ་བྱ་སྟེ། ཆོས་རབ་ཏུ་རྣམ་འབྱེད་རབ་ཀྱི་
མཐར་ཐུག་པ་ཡིན་པའི་ཕྱིར་རོ། ། །
སྒྲུབ་པའི་བྱ་བའི་དོན་དེ་ཞེས་བྱ་བ་ནི་བྱང་སེམས་ནི་གཞུང་ལམ་ལས་བསྒྲུབ་པར་བྱ་བའི་འབྲས་བུ་
ཤེར་ཕྱིན་དེའོ། །ལྡན་པ་ཞེས་བྱ་བ་ནི་འབྲས་བུ་ཅན་ཞེས་བྱ་བའི་ཐ་ཚིག་གོ །དེ་ལྟར་ཤེར་ཡིན་དེའི་འབྲས་
བུ་ཅན་རྒྱུ་ཡིན་པས་གཞུང་དང་ལམ་ལ་དེའི་སྒྲས་བསྟན་པ་ཡིན་ནོ། ། ཞེས་བྱ་བར་བཤད་དགོས་པའི་ཕྱིར་
ཏེ༑ གཞན་དུ་ན་ཕལ་པའི་དོན་བཏགས་པ་ལ་མི་འཇོག་པར་མི་ཕལ་པ་ལྟར་བརྗོད་ན་གཞུང་ཡང་ཤེར་
ཕྱིན་མཚན་ཉིད་པར་འགྱུར་བ་དང་། དེ་ཐོབ་པ་དང་རྗེས་སུ་མཐུན་པས་ན་ཞེས་བྱ་བའི་འདོགས་པའི་རྒྱུ་
མཚན་བརྗོད་པ་འབྲེལ་མེད་དུ་འགྱུར་བའི་ཕྱིར་རོ། ། དེའི་ཕྱིར་འཁྲུལ་བའི་གནས་མ་ཡིན་པ་འདི་ལྟ་བུ་ལ་
འཁྲུལ་བར་མཐོང་ཡང་འགྲེལ་པ་བྱེད་པའི་སྤྱི་གཏོལ་སྐྱེས་པ་ནི་གཞུང་ཆུད་ཟོས་པར་བྱེད་པ་ཙམ་གྱིས་
ཉོན་མོངས་ཐོབ་པར་ཟད་དེ། སྔ་ཕྱི་ཀུན་ཏུ་ནོར་བའི་ཕྲེང་བ་འབའ་ཞིག་བརྗོད་པར་མཐོང་བའི་ཕྱིར་
རོ༑ ༑དེ་ལྟ་བས་ན་ལོག་པའི་ལམ་ལ་མཐའ་མེད་པའི་ཕྱིར། དེ་དག་འགོག་པ་ནི་ཚེགས་ཐོབ་པ་ཁོ་ནར་ཟད་
པས་རྣ་བ་ཙམ་ཡང་གཏད་པར་མི་བྱའོ། །
འཐད་པའི་ཕྱོགས་གང་ཞེ་ན། འཕགས་པ་ནི་ཚོགས་ལམ་དུ་གནས་ལུགས་རྟོགས་པའི་རིགས་ཤེས་
སྐྱེས་པ་ནས་སངས་རྒྱས་ཀྱི་བར་བློ་དམ་པས་རབ་ཏུ་ཕྱེ་བ་ཐམས་ཅད་ཤེར་ཕྱིན་ཡིན་པར་བཞེད་དེ། ཕ་
རོལ་ཏུ་ཕྱིན་པའི་དོན་བློ་དམ་པས་རབ་ཏུ་ཕྱེ་བ་ཙམ་ལ་དགོངས་ནས་མངོན་པར་རྟོགས་པ་ཐམས་ཅད་
ཤེར་ཕྱིན་ཡིན་པ་དང་། ས་དེ་དང་དེར་ཤེས་རབ་ཀྱི་ཕ་རོལ་ཏུ་ཕྱིན་པ་རྣམས་སྒྲ་ཇི་ལྟ་བ་བཞིན་དུ་བཤད་



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཅིང་འཕགས་ལམ་ལའང་མཚན་ཉིད་པ་ཡིན་ནོ་ཞེས་བྱ་བ་ནི་དངོས་སུ་མ་གསུངས་པའི་ཕྱིར་རོ།།
སློབ་དཔོན་ཡང་པྲ་ཛྙཱ་པཱ་ར་མི་ཏ་ནི་དེ་ལྟར་བཞེད་དེ། གཅིག་དང་དུ་མའི་ངོ་བོ་ཉིད་བྲལ་བའི་ཕྱིར་
ཞེས་བྱ་བ་ལ་སོགས་པའི་ཚད་མས་གཞི་དང་ལམ་དང་རྣམ་པ་སྐྱེ་བ་མེད་པར་ཡོངས་སུ་ཤེས་པ་ཚིགས་སུ་
བཅད་པའི་དོན་གྱི་མཚན་ཉིད་ཀྱི་ཡུམ་ཞེས་བཤད་པའི་ཕྱིར་དང༌། གཞན་དུ་པཱ་ར་མི་ཏ་མེད་ན་དགོས་
པའི་ལམ་མེད་པར་འགྱུར་བས། དམ་པའི་ཆོས་སྤོང་བའི་ལས་བསགས་པའི་ཕྱིར་རོ། ། འདི་ལ་རིགས་པ་
ཡང་ཡོད་དེ། གནས་ལུགས་རྟོགས་པའི་ཚད་མ་སྐྱེས་ན་ལྟ་བ་རྣམ་དག་དང་ལྡན་པར་འགྱུར་ཏེ། སྒོ་
འདོགས་ཀྱིས་ལྡེག་མི་ནུས་པའི་རྟོགས་པ་ཐོབ་པའི་ཕྱིར་རོ། ། དེ་ལྟར་སློབ་དཔོན་ཡེ་ཤེས་སྙིང་པོས་ཀྱང་།
སླུ་བ་མེད་པའི་རིགས་པ་ནི། དོན་དམ་མིན་ཏེ་ཞེས་བཤད་པ་དང་། དོན་དམ་ཤེས་པའི་ཕྱིར་བཤད་
དོ༑ ༑ཞེས་བྱ་བ་རྣམས་འགྲིག་པ་ཡིན་ཏེ། ཚད་མ་མ་སྐྱེས་པའི་རྟོགས་པ་ཐམས་ཅད་ནི་ཡུལ་ཡང་དག་པར་
རྟོགས་པ་ཡིན་པའི་ཕྱིར་དང་། དེ་སྐྱེས་ནས་ནི་གོམས་པར་བྱས་པ་ཉིད་ཀྱིས་གསལ་བ་རབ་ཀྱི་མཐར་ཐུག་
པར་འགྲོ་བའི་ཕྱིར་རོ། ། དེ་ལྟ་བས་ན་མོས་སྤྱོད་ན་ཡུམ་མཚན་ཉིད་པ་ཡོད་དེ། པྲ་ཛྙཱ་པཱ་ར་མི་ཏ་ཡོད་པའི་
ཕྱིར་རོ། ། དེའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་རྣམ་པ་བསྒྱུར་བ་ནི་སྒྲ་ཕྱོགས་རེ་ལ་བསྒྱུར་བ་ཡིན་
པས་དོན་ལོག་པ་སྲིད་པའི་ཕྱིར་སྐད་སོ་སོར་བཞག་པར་བྱའོ། ། འགའ་ཞིག་ཏུ་སོང་བ་ལ་འཇུག་པ་དེར་ནི་
དེ་པའམ་བཏགས་པ་བ་ཡིན་པར་ཁོང་དུ་ཆུད་པར་བྱའོ། །དེས་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསྟོད་
དོ༑ ༑ཞེས་བསྒྱུར་བ་འདིར་ཡང་པྲ་ཛྙཱཔཱ་ར་མི་ཏ་ལ་བསྟོད་ཅེས་ཐད་སོར་བཞག་ན་འཁྲུལ་བ་མེད་པར་
འགྱུར་ཏེ། མངོན་རྟོགས་བརྒྱད་ཀ་ཡང་ཤེར་ཕྱིན་དུ་མ་ངེས་ལ་པྲ་ཛྙཱ་པཱ་ར་མི་ཏ་ཡིན་པའི་ཕྱིར་རོ། ། འདིས་
ནི་ཐེག་པ་གསུམ་གའི་ལམ་གསུམ་ཆར་ན་ཡུམ་མཚན་ཉིད་པ་ཡོད་པར་སྟོན་པའི་ལུང་རྣམ་དག་ཅུང་ཟད་
ཀྱང་མེད་དོ་ཞེས་ཚོད་དཔག་ཙམ་གྱིས་སྨྲ་བ་དེ་ཡང་སུན་ཕྱུང་བ་ཡིན་ཏེ། རྗེ་བཙུན་དང་འཕགས་པ་དང་
སློབ་དཔོན་གསུམ་གས་མཁྱེན་གསུམ་མངོན་རྟོགས་བརྒྱད་ཀ་ཡུམ་དུ་མཛད་པའི་ཕྱིར་དང༌། སློབ་ལམ་ཡང་
ཡུམ་བཏགས་པ་བར་སྟོན་པའི་སློབ་དཔོན་གྱི་ལུང་ནི་ཅུང་ཟད་ཀྱང་མེད་པའི་ཕྱིར་རོ། །
-172-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གང་ཡང་ཕྱོགས་རེར་འཛིན་པའི་ལོག་རྟོག་གི་སྤྲིན་རུམ་གྱི་དབུས་སུ་ཡུམ་གྱི་ཉི་མའི་དཀྱིལ་འཁོར་
མངོན་པར་ནུབ་ཏེ་མངོན་པར་རྟོགས་པ་བརྒྱད་ཀྱི་འོད་ཟེར་གྱི་དྲ་བ་སྣང་བ་མེད་པར་བྱེད་པ་ནི་འཇིགས་
བྲལ་ཕྱོགས་ལས་རྣམ་པར་རྒྱལ་བ་ཁོ་བོའི་འཐོར་རླུང་ཆེན་པོས་རབ་ཏུ་གཏོར་ཏེ། དེང་སང་ཁོ་ན། མཁྱེན་
པ་གསུམ་གྱི་བདག་ཉིད་ཀྱི་ཡུམ་གྱི་ཉི་མ་དམ་པ་འཇིག་རྟེན་ན་སྒྲིབ་གཡོགས་དང་བྲལ་བར་ལྷམ་མེ་སྣང་
བར་གྱུར་ཏོ། །དེ་ལྟ་བས་ན་མཁས་པའི་སློབ་དཔོན་སེང་གེ་བཟང་པོའི་ཞབས་ཀྱི་རྗེས་སུ་ཕ་རོལ་ཏུ་ཕྱིན་པ་
ཚུལ་བཞིན་དུ་སྨྲ་བའི་དྲི་བྲོ་བ་སྔོན་ཆད་ཁོ་བོ་གཅིག་པུར་ཟད་དོ། ། ལུགས་འདི་དག་འཐད་པ་བརྗོད་
དགོས་ཏེ་ཤིན་ཏུ་འགལ་བར་སྣང་བའི་ཕྱིར་རོ། ། ཞེ་ན་ཕ་རོལ་ཏུ་ཕྱིན་པའི་དོན་མཐར་ཐུག་པ་ཁོ་ན་ལ་
འཇུག་པར་མ་ངེས་ཏེ། དམ་པ་ཡིན་པའི་ཕྱིར་ཞེས་བྱ་བ་དང་། དེ་ཕྱིར་དམ་པའི་དོན་གྱིས་ན། །ཞེས་བཤད་
པའི་ཕྱིར་རོ། ། དེས་ན་རྒྱལ་བ་ཡབ་སྲས་ཀྱི་དགོངས་པ་ནི་འཕགས་པ་བཞེད་པ་ལྟར་རོ་ཞེས་ཁོ་བོས་ཁོང་
དུ་ཆུད་པ་ཡིན་ནོ། ། །
ད་ནི་ཀླན་ཀ་སྤང་བར་བྱ་སྟེ། ལུང་དང་འགལ་བ་དང་། རིགས་པ་དང་འགལ་བ་སྤང་བའོ། །དང་པོ་
ནི་ཉན་ཐོས་ལ་ཡུམ་ཡོད་ན། ཐབས་མེད་ཤེས་རབ་བྲལ་བ་ཉན་ཐོས་ཉིད་དུ་ལྟུང༌། ། ཞེས་བཤད་པ་ཇི་ལྟར་
དྲང་ཞེ་ན། དེ་ནི་རང་བཞིན་མེད་རྟོགས་ཀྱི་ཤེས་རབ་དང་བྲལ་བའི་དོན་ཡིན་ཏེ། སྒྲ་ཇི་ལྟ་བ་བཞིན་དུ་ན་
བདག་མེད་རྟོགས་པའི་ཤེས་རབ་ཀྱང་མེད་པར་འགྱུར་བ་དང་། སློབ་དཔོན་གྱིས་ཀྱང་། སྙིང་བརྩེ་བ་དང༌།
ཤེས་རབ་དང་བྲལ་བའི་ཕྱིར་རོ།། ཞེས་བཤད་པ་ལྟ་བུ་ཡིན་པའི་ཕྱིར་རོ། ། འོ་ན་ཐེག་བསྡུས་བཤད་སྦྱར་
ལས། བསེ་རུ་ལྟ་བུ་རྣམས་ལས་ནི། ། ཕ་རོལ་ཕྱིན་དྲུག་མིང་ཡང་མེད། ། ཅེས་ཇི་ལྟར་དྲང་ཞེ་ན། ཐེག་ཆེན་
བསྡུས་པ་ནི་ཐེག་ཆེན་ཁོ་ནའི་དབང་དུ་བྱས་པ་ཡིན་ཏེ། དེར་དམ་པ་དྲུག་ལྡན་གྱི་ཕ་རོལ་ཏུ་ཕྱིན་པ་བཤད་
ནས་དེ་དག་མེད་པར་བརྗོད་པའི་ཕྱིར་ཏེ། གཞན་དུ་ན་མདོ་དང་བསྟན་བཅོས་རྣམ་དག་རྣམས་ནས་ཉན་
རང་གི་ཕར་ཕྱིན་བཤད་པ་མཐོང་ན། ཇི་ལྟར་མིང་མེད་པར་འགྱུར། འོ་ན་མདོ་ལས་ཤེས་རབ་ཀྱི་ཕ་རོལ་ཏུ་
ཕྱིན་པ་ཞེས་ཀྱང་བྱ། རྡོ་རྗེ་ལྟ་བུའི་ཏིང་འཛིན་ཞེས་ཀྱང་བྱ་ཞེས་རྣམ་གྲངས་སུ་བཤད་པ་ཇི་ལྟ་བུ་ཞེ་ན། དེ་
-173-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ལྟ་ན་འགོག་བདེན་དང་། དོན་དམ་ལ་སོགས་པའང་རྣམ་གྲངས་སུ་བཤད་པས་དོན་གཅིག་པར་འགྱུར་
རོ༑ ༑དེས་ན་མདོ་དེ་ནི་སངས་རྒྱས་ཀྱི་མཉམ་བཞག་གི་གནས་སྐབས་ཀྱི་དེ་དག་རྣམ་གྲངས་སུ་སྟོན་པ་
ཡིན་ཏེ། སངས་རྒྱས་པའི་དྲི་མེད་དོན་དམ་དང་འགོག་བདེན་བཞིན་ནོ། ། །
གཉིས་པ་ནི་གལ་ཏེ་ཉན་ཐོས་ཀྱི་ཡུམ་ནི་མཚན་མར་འཛིན་པ་ཡིན་པས་ཤེར་ཕྱིན་དུ་མི་རིགས་སོ་
ཞེ་ན་མིན་ཏེ། ཉན་ཐོས་ཀྱི་མཐོང་ལམ་སོགས་ནི་བདེན་ཞེན་ཅན་དུ་འགྱུར་བ་དང་། མངོན་སུམ་ནི་ཞེན་
པའི་རང་བཞིན་དུ་འགལ་བས་རྣལ་འབྱོར་མངོན་སུམ་མ་ཡིན་པར་འགྱུར་བ་དང༌། བདེན་འཛིན་གྱི་བློ་ནི་
རྒྱབ་རྟེན་གྱི་ཚད་མ་དང་བྲལ་བས་བདག་ལྟ་ལ་སོགས་པའི་གཉེན་པོར་མི་རུང་བའི་ཕྱིར་ཉན་ཐོས་ཀྱི་ཡེ་
ཤེས་ཀྱིས་བདག་ལྟ་དྲུངས་ནས་འབྱིན་པ་མི་སྲིད་པར་འགྱུར་ཏེ། ཚད་མ་དང་བྲལ་བའི་བློ་ནི་རང་ཡུལ་ལ་
ནུས་པ་མཚུངས་པས་གེགས་བྱེད་པ་ཙམ་སྲིད་ཀྱི་གནོད་པར་བྱེད་པ་མ་ཡིན་པའི་ཕྱིར་རོ། །
འདི་ལྟར་ཉན་ཐོས་ལ་འབྱུང་བའི་རྟོག་པ་ནི་རྟོག་པ་དང་བཅས་པ་དང་རྟོག་པ་མེད་པའོ། ། རྟོག་པ་
དང་བཅས་པ་ཡང་གཉིས་ཏེ། མོས་སྤྱོད་ཀྱི་ལམ་དང་། རྗེས་ལ་ཐོབ་པའི་གནས་སྐབས་སོ། །རྟོག་པ་མེད་པ་
ནི་འཕགས་པའི་མཉམ་བཞག་རྣམས་སོ། ། དེ་ལ་རྟོག་པ་མེད་པ་ནི། མཐའ་གཅིག་ཏུ་མཚན་འཛིན་མིན་ཏེ།
བདག་མེད་མངོན་སུམ་དུ་གཟིགས་པའི་རྣལ་འབྱོར་མངོན་སུམ་ཡིན་པའི་ཕྱིར་དང༌། བསྡུ་བ་ལས་ཀྱང་
མཚན་མ་མེད་པར་བཤད་པའི་ཕྱིར་རོ། ། རྟོག་པ་དང་བཅས་པའི་སྐབས་ནི་གཉིས་སུ་འགྱུར་ཏེ། བདག་
མེད་པ་དང་མི་རྟག་པ་ལ་སོགས་ལ་བདེན་པར་ཡིད་ལ་བྱེད་པ་དང་། བདེན་པས་ཁྱད་པར་དུ་མ་བྱས་པས་
བདག་མེད་ཅེས་འཛིན་པ་ཙམ་གང་ཡིན་པའོ། ། དང་པོ་ནི་ཐར་པའི་ལམ་མཚན་ཉིད་པ་མིན་ཏེ། ཤེས་སྒྲིབ་
ཀྱི་གཙོ་བོ་ཡིན་པའི་ཕྱིར་དང་། དྲི་མས་དྲི་མ་རྩད་ནས་འབྱིན་མི་སྲིད་པའི་ཕྱིར་ཏེ། གོམས་པ་ལས་སེམས་
ཀྱི་རང་བཞིན་དུ་འགྱུར་བ་མི་སྲིད་པའི་ཕྱིར་ཏེ། ཡུལ་གྱི་གནས་ལུགས་འཛིན་པ་ལས་གཞན་དུ་གོལ་བ་
ལས་གློ་བུར་བ་མ་ཡིན་པའི་ཕྱིར་རོ།། དེས་ན་ཚིག་ཙམ་ཤེས་པ་དག་ཉན་ཐོས་ཀྱི་ལམ་མཚན་འཛིན་ཁོ་
ནར་སྨྲ་བ་ནི་འཕགས་པ་ལ་སྐུར་བ་བཏབ་པའི་སྡིག་པས་རྒྱུད་མ་རུང་བར་བྱས་པ་ཡིན་ནོ། ། གཞན་ཡང་རྗེ་
-174-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
བཙུན་གྱིས་ཡུམ་ལ་ཤེས་སྒྲིབ་ཀྱི་སྒོ་ནས་བསྟོད་པར་འགྱུར་རོ་ཞེས་བྱ་བ་ལ་སོགས་པ་སྔོན་གྱི་སློབ་དཔོན་
རྣམས་ཀྱིས་སྐྱོན་བརྗོད་ཟིན་ཏོ། །
དེ་བས་ན་བདག་མེད་དོ་ཞེས་བདེན་པར་འཛིན་པའི་བློ་ཅན་རྣམས་ཀྱིས་ནི་བདག་ལྟ་མངོན་འགྱུར་
སྐྱེ་བའི་གེགས་བྱེད་པ་ཙམ་དང་མགོ་གནོན་པ་ཙམ་དུ་འགྱུར་བས་ཉན་ཐོས་ཀྱི་ལམ་ཐམས་ཅད་ནི་དེར་
ངེས་པ་མ་ཡིན་ནོ། ། ཞེས་ཁོང་དུ་ཆུད་པར་བྱའོ། ། གལ་ཏེ་བྱང་སེམས་ཀྱི་མོས་སྤྱོད་དང་རྗེས་ཐོབ་ལ་སོགས་
པའི་ཡེ་ཤེས་རྟག་པར་གྱུར་པ་རྣམས་ནི། ཤེས་སྒྲིབ་ཡིན་པས་དམན་པ་ཡིན་པའི་ཕྱིར་ཤེར་ཕྱིན་དུ་རིགས་
པ་མ་ཡིན་ནོ་ཞེ་ན། དྲི་མ་གོམས་པ་ལས་གནས་ལུགས་ལ་གསལ་སྣང་འབྱུང་བར་འགལ་བའི་ཕྱིར་དང༌། དེ་
ལྟར་ན་སྦྱོར་ལམ་གྱི་ཡེ་ཤེས་སོགས་དྲི་མར་ཁས་ལེན་པས་ནི་སངས་རྒྱས་ཀྱི་ཆོས་ཐམས་ཅད་ཀྱི་རྩ་བ་
བཤིག་པ་དང་སྒོམ་ལམ་མོས་པ་ལ་སོགས་པའང་ཤེས་སྒྲིབ་ཡིན་པས་བྱང་སེམས་ཀྱི་སྤང་བྱའི་གཙོ་བོར་
འགྱུར་བའི་ཕྱིར་རོ། །
དེས་ན་སོ་སོར་རྟོག་པའི་ཡེ་ཤེས་རྣམས་ནི་དམན་པ་མ་ཡིན་ཏེ། རྩལ་ཕུན་སུམ་ཚོགས་པ་དང་།
གཉེན་པོ་ཕུན་སུམ་ཚོགས་པ་དང་
། འབྲས་བུ་ཕུན་སུམ་ཚོགས་པའི་ཕྱིར་རོ། ། དང་པོ་ནི་སྦྱོར་བའི་ལམ་
གྱིས་ནི་ཟག་མེད་མཆོག་གི་ཡེ་ཤེས་རྩལ་གྱིས་འདྲེན་པའི་ཕྱིར་རོ། ། གཉིས་པ་ནི་མཉམ་རྗེས་གཉིས་ཀྱི་ནང་
ནས་རྗེས་ཐོབ་ནི་ཤེས་སྒྲིབ་ཀྱི་གཉེན་པོའི་གཙོ་བོར་བཤད་པའི་ཕྱིར་རོ། ། གསུམ་པ་ནི་མཉམ་རྗེས་གཉིས་
ཀྱི་ནང་ནས་རྗེས་ཐོབ་ནི་རྣམ་ཀུན་མཆོག་ལྡན་ཆོས་སྐུའི་རྒྱུའི་གཙོ་བོ་ཡིན་པའི་ཕྱིར་རོ། །
དེ་སྐད་དུ་ཡང་རྒྱུད་བླ་མ་ལས། སྒྲིབ་པ་གཉིས་དང་བྲལ་བ་ཡིས། །རྒྱུ་ནི་ཡེ་ཤེས་གཉིས་ཡིན་ཏེ། །མི་
རྟོག་པ་དང་དེ་ཡི་ནི། ། རྗེས་ཐོབ་ཉིད་ནི་ཡིན་པར་བརྗོད། ། ཆུ་མཚོ་སོགས་བཞི་འདོད་ཆགས་སོགས། ། བློ་
བུར་ཉོན་མོངས་དག་པ་ནི། །མདོར་ན་མི་རྟོག་ཡེ་ཤེས་ཀྱི། །འབྲས་བུ་ཡིན་པར་རབ་ཏུ་བརྗོད། །རྣམ་པ་ཀུན་
གྱི་མཆོག་ལྡན་པའི། ། སངས་རྒྱས་སྐུ་ནི་ངེས་ཐོབ་པ། ། དེ་ནི་རྗེས་ཐོབ་ཡེ་ཤེས་ཀྱི། ། འབྲས་བུ་ཉིད་ནི་ཡིན་
པར་བསྟན། ། མདོར་ན་ཡེ་ཤེས་གཉིས་པོ་ནི། ། ལས་སུ་འདི་ནི་ཤེས་བྱས་ཏེ། ། གྲོལ་བའི་སྐུ་ནི་རྫོགས་པ་
-175



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དང༌། ། ཆོས་ཀྱི་སྐུ་ནི་སྦྱོང་བའོ། ། ཞེས་བྱ་བ་ལ་སོགས་པ་གསུངས་པའི་ཕྱིར་རོ། ། དེ་ལྟར་ན་མདོ་ལས། ཕ་
རོལ་ཏུ་ཕྱིན་པ་དང༌། ཉེ་བའི་ཕ་རོལ་ཏུ་ཕྱིན་པ་དང་། ཕ་རོལ་ཏུ་ཕྱིན་པ་ཆེན་པོའོ། ། ཞེས་གསུངས་པ་དེ་
ཡང་ལེགས་པར་བཤད་པར་འགྱུར་ཏེ། དེ་རྣམས་ནི་རིམ་པ་ལྟར། མོས་སྤྱོད་དང་། ས་བཅུ་དང་། སངས་
རྒྱས་ཀྱི་སའི་དབང་དུ་བྱས་པའི་ཕྱིར་རོ། ། །
མུ་དཔྱད་པར་བྱ་སྟེ། དེ་ལ་ཤེས་རབ་ཡིན་ལ་ཕ་རོལ་ཏུ་ཕྱིན་པ་མ་ཡིན་པ་ནི། དོན་དམ་མ་རྟོགས་
པའི་ཤེས་རབ་རྣམས་སོ། ། ཕ་རོལ་ཏུ་ཕྱིན་པ་ཡིན་ལ་ཤེས་རབ་མ་ཡིན་པ་ནི། སྦྱིན་པ་ལ་སོགས་པའི་ཕ་
རོལ་ཏུ་ཕྱིན་པ་གཞན་དག་གོ ། གཉིས་ཀ་ཡིན་པ་ནི་གནས་ལུགས་དོན་དམ་རྟོགས་པའི་ཤེས་རབ་རྣམས་
སོ༑ ༑དངོས་པོ་བརྒྱད་ཀྱི་ཡང་དག་བཤད། །ཅེས་བྱ་བ་འདིར། དངོས་པོ་དང་། མངོན་རྟོགས་དང་། སྐབས་
བརྒྱད་ལ་ཁྱད་ཅི་ཡོད་ཅེ་ན། འདི་ལ་མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་སྤང་
བའོ། ། མི་འཐད་པའི་ཕྱོགས་གང་ཞེ་ན། དོན་བསྡུས་སྒྲོན་མེ་ལས། འཕགས་པ་ཐོག་མེད་བཞེད་པ་
ཡིས། ། མངོན་རྟོགས་རྣམ་པ་བཞི་ཡིན་ཏེ།། མཁྱེན་པ་གསུམ་དང་ཆོས་སྐུ་ལ། ། མངོན་པར་རྟོགས་པས་
མངོན་རྟོགས་ཉིད། །སྦྱོར་བ་བཞི་ནི་མངོན་ཕྱོགས་ཡིན། །རྣམ་གྲོལ་སྡེ་ཡི་གཞུང་གིས་ནི། །མངོན་རྟོགས་རྣམ་
པ་བཞིན་ཡིན་ཏེ། །སྦྱོར་པ་བཞི་པོ་ཁོ་ན་ཡིན། ། མཁྱེན་པ་གསུམ་དང་ཆོས་སྐུ་ནི། ། ཡུམ་དང་འབྲས་བུ་དག་
ཏུ་འདོད། ། ཅེས་འཆད་དོ། །དེ་ནི་འཕགས་པ་ཐོགས་པ་མེད་ཀྱི་བཞེད་པ་ཡིན་ཏེ། ལུང་དང་རིགས་པ་དང་
འགལ་བའི་ཕྱིར་རོ། ། ལུང་དང་འགལ་ཏེ། ཆོས་མངོན་རྟོགས་དང་། དོན་མངོན་རྟོགས་ཀྱང་བཤད་པའི་
ཕྱིར་རོ། །རིགས་པ་དང་འགལ་ཏེ། སྦྱོར་བཞི་མངོན་རྟོགས་སུ་ཕྱོགས་པ་ཁོ་ན་ཡིན་ན། འཕགས་པ་ལ་མེད་
པར་འགྱུར་བ་དང་། མངོན་སུམ་དང་མངོན་ཕྱོགས་མི་འགལ་ན་སྦྱོར་བཞི་མངོན་རྟོགས་སུ་མི་འགལ་བའི་
ཕྱིར་དང༌། སྦྱོར་བཞི་སྐབས་བཞི་པོ་མངོན་རྟོགས་རྒྱན་མ་ཡིན་པར་འགྱུར་བའི་ཕྱིར་རོ། ། འཕགས་པ་གྲོལ་
སྡེའི་བཞེད་པ་དེ་ལྟར་མ་ཡིན་ཏེ། ལུང་དང་རིགས་པ་དང་འགལ་བའི་ཕྱིར་རོ། །ལུང་དང་འགལ་ཏེ། ཐམས་
ཅད་ཤེས་པ་ཉིད་ནི་ཉན་ཐོས་དང་རང་སངས་རྒྱས་རྣམས་ཀྱི་མངོན་རྟོགས་ཡིན་ནོ། །ཞེས་སོགས་དང༌།
-176-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
མཁྱེན་གསུམ་གྱིས་མངོན་རྟོགས་མཐའ་དག་བསྡུས་པར་བཤད་པའི་ཕྱིར་རོ། །རིགས་པ་དང་འགལ་ཏེ།
མངོན་ཕྱོགས་ཀྱི་དོན་དོན་སྤྱིས་རྟོགས་པ་ཙམ་ཡིན་ན་མཉམ་བཞག་ཟག་མེད་ན་སྦྱོར་བ་མེད་པར་འགྱུར་
བ་དང་། འབྲས་བུ་ལ་མངོན་དུ་ཕྱོགས་པའི་དོན་ཡིན་ན་སློབ་པའི་མཁྱེན་པ་རྣམས་ཀྱང་མངོན་རྟོགས་སུ་
མཚུངས་པའི་ཕྱིར་དང༌། མཁྱེན་གསུམ་དང་ཆོས་སྐུའི་སྐབས་རྣམས་མངོན་རྟོགས་རྒྱན་མིན་པར་འགྱུར་
བའི་ཕྱིར་རོ། ། །
དེ་ལྟར་ཡང་ཉི་སྣང་ལས། སྟོང་ཉིད་ཉི་ཤུས་ཡེ་ཤེས་མི་འཕེན་ན་བསྟན་བཅོས་བརྩམས་པ་ནི།
མངོན་རྟོགས་ཀྱི་རིམ་པ་བསྟན་པའི་ཆེད་དུ་བྱ་བ་ཡིན་པས་དེ་ལས་ཉམས་པར་འགྱུར་རོ་ཞེས་གསུངས་པ་
ལྟར་ཡིན་ནོ། །དེའི་ཕྱིར་མི་ཤེས་བཞིན་དུ་འཕགས་པའི་བསྟན་བཅོས་ཀྱི་དོན་འགྲེལ་པར་མི་བྱ་སྟེ། ཉེས་པ་
དེ་ལྟ་བུ་ཡོད་པའི་ཕྱིར་དང་། འཕགས་པ་རྣམ་གཉིས་དོན་རགས་པ་དེ་ཙམ་ལ་འཁྲུལ་བ་མི་སྲིད་པའི་ཕྱིར་
རོ༑ ༑ཡང་བློའགའ་ཞིག་འགྲེལ་བྱེད་ཐམས་ཅད་མངོན་རྟོགས་བརྒྱད་དུ་བཞེད་དོ་ཞེས་ཟེར་བ་ཡང་ནོར་བ་
ཡིན་ཏེ། ཉི་ཁྲིའི་རྣམ་འགྲེལ་ལས། མངོན་རྟོགས་བདག་ཉིད་བདུན་ཡིན་པར། །ཞེས་བྱ་བ་དང་། དག་ལྡན་
ལས། ཆོས་སྐུ་ནི་མངོན་རྟོགས་ཀྱི་འབྲས་བུ་ཡིན་པས། མངོན་རྟོགས་ཞེས་བཤད་པའི་ཕྱིར་རོ། ། འདིར་བུ་
སོགསཁ་ཅིག་འཕགས་སེང་གི་ལུང་དྲངས་ནས་ཤནྟི་བ་འགོག་པ་ནི་གང་ལ་གང་གིས་ལུང་འདྲེན་པའི་ཕྱོགས་
འཆོལ་ཡིན་ཏེ། ཤཱནྟི་བ་ནི་འཕགས་སེང་ལ་ཚད་མར་མི་འཛིན་པའི་ཕྱིར་རོ། ། འོ་ན་ཇི་ལྟར་དགག་ན་རྣམ་
མཁྱེན་ཡང་མངོན་རྟོགས་མ་ཡིན་པར་མཚུངས་པས་སངས་རྒྱས་ལ་མངོན་རྟོགས་མེད་པར་འགྱུར་བ་དང་།
སྐབས་མཐའ་མ་མངོན་རྟོགས་རྒྱན་མིན་པར་རིགས་པས་གནོད་པའི་ཕྱིར་རོ། ། འཐད་པའི་ཕྱོགས་གང་ཞེ་
ན༑ དངོས་པོ་བརྒྱད་ནི་སྐབས་བརྒྱད་ཀྱི་བརྗོད་བྱ་ཡིན་ལ། སྐབས་བརྒྱད་ནི་བརྗོད་བྱ་ཡིན་ཞིང་། མངོན་
རྟོགས་བརྒྱད་ནི་བརྗོད་བྱ་བརྒྱད་པོ་དེ་ཉིད་རྣལ་འབྱོར་པའི་རྒྱུད་ལ་སྐྱེས་པའི་ཡེ་ཤེས་ཀྱི་ལྡོག་པ་ཡིན་ནོ། །
ཀླན་ཀ་ནི་འོ་ན་ཉི་སྣང་ལས། སྦྱོར་བ་བཞི་ཁོ་ན་ལ་མངོན་རྟོགས་ཀྱི་མིང་སྦྱར་མ་སྣང་བ་ཇི་ལྟར་ཞེ་ན། རྩ་
བར། རྣམ་ཀུན་མངོན་རྫོགས་རྟོགས་པ་དང་། ། ཞེས་བཤད་པའི་རྟོགས་པའི་ཚིག་སྦྱོར་བ་ཐམས་ཅད་ལ་
-177-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
སྦྱར་བ་ཡིན་ལ། རྩ་བར་དེ་སྐད་འབྱུང་བའི་དོན་ཡང་མཁྱེན་པ་ནི་རྟོགས་པ་དང་དོན་གཅིག་པས་སླར་མ་
སྦྱར་ཡང་གོ་སླ་བ་དང་། སྦྱོར་བ་ལ་རྟོགས་པ་མ་སྦྱར་བར་རྣམ་ཀུན་རྩེ་མོ་ཞེས་པ་ཙམ་བརྗོད་ན་མངོན་
རྟོགས་སུ་གོ་དཀའ་བའི་ཕྱིར་དང་། རྣམ་མཁྱེན་གྱིས་མཚོན་ནས་དོན་གྱི་ཆོས་སྐུ་ཡང་མངོན་པར་རྟོགས་
པར་འགྲུབ་པའི་ཕྱིར་རོ། ། འོ་ན་ངོ་བོ་ཉིད་སྐུ་དང་གཟུགས་སྐུ་ཇི་ལྟར་མངོན་རྟོགས་ཡིན་ཞེ་ན། ངོ་བོ་ཉིད་
སྐུ་ནི་མངོན་པར་ཐོབ་པའམ། མངོན་པར་རྫོགས་པར་བྱང་ཆུབ་པས་མངོན་རྟོགས་ཞེས་བྱ་ལ། གཟུགས་སྐུ་
ནི་དེ་བཞིན་ནམ་འདིས་མངོན་པར་རྟོགས་པའི་ཕྱིར་རོ།།
རྣམ་ཀུན་མཁྱེན་ཉིད། ཅེས་བྱ་བ་ལ་སོགས་པ་ཚིགས་སུ་བཅད་པ་ཕྱེད་དང་གཉིས་པོ་འདི་དག་ནི་
དོན་རྣམ་པ་བཞིས་ཁོང་དུ་ཆུད་པར་བྱ་སྟེ། སོ་སོའི་རང་བཞིན་དང་། གཅིག་དང་ཐ་དད་དང༌། གྲངས་དང་
གོ་རིམ་དང༌། ཟློས་པ་སྤང་བའོ། ། སོ་སོའི་རང་བཞིན་གང་ན། ཡུལ་མཁྱེན་པ་གསུམ་དང་། ལམ་སྦྱོར་བ་
བཞི་དང་། འབྲས་བུ་ཆོས་སྐུའི་སྦྱོར་བའོ། ། དེ་ལ་རྣམ་མཁྱེན་གྱི་རང་བཞིན་གང་ན། མི་འཐད་པའི་ཕྱོགས་
དང༌། འཐད་པའི་ཕྱོགས་དང་། ཀླན་ཀ་སྤང་བའོ། །མི་འཐད་པའི་ཕྱོགས་གང་ན། མ་སྦྱངས་པ་རྣམས་ཕལ་མོ་
ཆེན་རེ། རྣམ་མཁྱེན་གྱི་མཚན་ཉིད་ནི། ཆོས་ཐམས་ཅད་ཀྱི་རྣམ་པ་ཀུན་བདེན་པས་སྐྱེ་བ་མེད་པར་མངོན་
སུམ་དུ་རྟོགས་པའི་ཡེ་ཤེས་མཐར་ཐུག་ཅེས་བྱ་སྟེ། བདག་ཉིད་ལས་རྣམ་པ་ཐམས་ཅད་སྐྱེ་བ་མེད་པར་
ཐུགས་སུ་ཆུད་པ་གང་དང་ལྡན་ན་ཞེས་བྱ་བ་དང༌། ཆོས་ཐམས་ཅད་སྐྱེ་བ་མེད་པའི་རྟེན་ཅན་ཞེས་འབྱུང་
བའི་ཕྱིར་རོ། ། ས་མཚམས་ཀྱི་སངས་རྒྱས་ཀྱི་ས་ཉིད་ན་ཡོད་དེ་མདོ་ལས། རྣམ་པ་ཐམས་ཅད་མཁྱེན་པ་
ཉིད་བརྙེས་པས་དེ་བཞིན་གཤེགས་པ་ཞེས་བྱ་བའི་གྲངས་སུ་འགྲོའོ་ཞེས་བྱ་བ་དང་། འདིར་ཐུབ་པའི་རྣམ་
ཀུན་མཁྱེན་པ་ཉིད་ཅེས་བྱ་བ་ལ་སོགས་པ་གསུངས་པའི་ཕྱིར་རོ། །ཞེས་ཟེར་རོ། །འདི་ནི་འཁྲུལ་བ་ཡིན་ཏེ།
སྒྲུབ་བྱེད་མེད་པ་དང་། གནོད་བྱེད་ཡོད་པའི་ཕྱིར་རོ། །དང་པོ་ནི། ཡེ་ཤེས་མཐར་ཐུག་ཅེས་པ་ཙམ་གྱིས་སྐྱེ་
མེད་མངོན་སུམ་གྱིས་རྟོགས་པར་འགྲུབ་པས་རྟོགས་པ་ལ་རྣམ་བཅད་མེད་པའི་ཕྱིར་དང༌། འཆད་པར་
འགྱུར་བ་ལྟར་སློབ་ལམ་དུ་ཡང་རྣམ་མཁྱེན་མི་འགལ་བས་མཐར་ཐུག་སྨོས་པ་མ་ཁྱབ་པའི་སྐྱོན་ཅན་ཡིན་
-178-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
པའི་ཕྱིར་དང་། མདོ་དེའི་དགོངས་པ་འབྲས་བུ་རྣམ་མཁྱེན་བརྙེས་པ་ལ་དགོངས་པའི་ཕྱིར་དང་། ཐུབ་པའི་
རྣམ་ཀུན་མཁྱེན་པ་ཉིད་ཅེས་བྱ་བ་དེ་ལྟར་གྲུབ་ན། བྱང་ཆུབ་སེམས་དཔའ་མཁས་རྣམས་ཀྱིས། །ལམ་ཤེས་
ཉིད་ནི་དེ་འདྲར་བཤད། །ཅེས་པ་འདིས་ལམ་ཤེས་ཀྱང་བྱང་སེམས་ཁོ་ནའི་ཡིན་པར་མཚུངས་པ་དང༌། དེ་
གཙོ་ཆེ་བ་ལ་དགོངས་ན་སྔ་མ་ཡང་གཙོ་ཆེ་བ་ལ་དགོངས་པ་ཡིན་པའི་ཕྱིར་རོ།།
གཉིས་པ་ནི་གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར་ཞེས་བྱ་བ་ལ་སོགས་པའི་ཚད་མས་
རྣམ་པ་སྐྱེ་བ་མེད་པར་ཡོངས་སུ་ཤེས་པ་ཚིགས་སུ་བཅད་པའི་དོན་གྱི་མཚན་ཉིད་ཀྱི་ཡུམ་ཞེས་བྱ་བ་དང་།
སློབ་ལམ་དུ་ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་བཤད་པ་དང༌། འདིར་སྦྱོར་བའི་དོན་ཡང་སྔོན་
འགྲོའི་དོན་མ་ཡིན་གྱི་གཞི་ལམ་རྣམ་པ་ལ་ཞེན་སྤྱོད་བཀག་པའི་རྣལ་འབྱོར་དེ་ཉིད་རྒྱུད་ལ་སྐྱེད་ནས་རྒྱལ་
སྲས་ཀྱི་བརྩོན་འགྲུས་ཀྱིས་སྒོམ་པའི་དོན་ཡིན་པའི་ཕྱིར་དང༌། རྣམ་པ་ཐམས་ཅད་མཁྱེན་པ་ཉིད་ཀྱི་ཤེས་
པའི་བྱེ་བྲག་བཅུ་དྲུག་གིས་དེ་བཞིན་གཤེགས་པ་སྐྱེད་པ་གང་ཡིན་པ་དེའི་དབང་དུ་མཛད་ནས་ཞེས་རྣམ་
མཁྱེན་གྱི་ཤེས་མཚན་རྣམས་བྱང་སེམས་ལ་ཡོད་པར་བཤད་པ་དང༌། ཟློས་པ་སྤོང་བའི་སྐབས་སུ་རྣམ་
མཁྱེན་གྱི་སྐབས་ཀྱི་སྦྱོར་མཐོང་རྣམས་རྣམ་པ་མཁྱེན་པའི་སྦྱོར་མཐོང་དང་། ལམ་ཤེས་ཀྱི་རྣམས་ལམ་ཤེས་
པའི་ཕྱིར་སྦྱོར་མཐོང་དང་། གཞི་ཤེས་ཀྱི་རྣམས་གཞི་ཤེས་པའི་སྦྱོར་མཐོང་ཡིན་པས་དམིགས་རྣམས་ཀྱི་
ཁྱད་པར་གྱིས་མི་ཟློས་པར་བཤད་པ་དང་། རྩེ་མོའི་མངོན་པར་རྟོགས་པ་ནི་ཐམས་ཅད་མཁྱེན་པ་ཉིད་
གསུམ་གྱི་རབ་ཀྱི་གནས་སྐབས་ཡིན་ནོ། ། མཐར་གྱིས་པ་ནི་ཐམས་ཅད་མཁྱེན་པ་ཉིད་གསུམ་གྱི་གོ་རིམ་གྱི་
གནས་སྐབས་ཡིན་ནོ། ། སྐད་ཅིག་མ་ནི་ཐམས་ཅད་མཁྱེན་པ་ཉིད་གསུམ་གྱི་མཐར་ཐུག་པའི་གནས་སྐབས་
ཡིན་ནོ། ། ཞེས་བཤད་པ་དང་འགལ་བའི་ཕྱིར་རོ། ། གལ་ཏེ་འགལ་བ་དང་པོ་མེད་དེ། རྣམ་པ་ཐམས་ཅད་
མཁྱེན་པ་ཉིད་ནི་བྱང་ཆུབ་རྗེས་སུ་ཐོབ་པར་འདོད་པའི་འབྲས་བུ་ཡིན་པའི་ཕྱིར་ཞེས་འབྱུང་ནས་རྟགས་
ལ་སྐྱེ་མེད་དུ་ཤེས་པ་དེ་ནི་རྗེས་མཐུན་པ་ལ་དགོངས་པ་ཡིན་ནོ་ཞེ་ན། མིན་ཏེ་བཏགས་པ་བར་སྟོན་པའི་
ལུང་རིགས་རྣམ་དག་མེད་པའི་ཕྱིར་དང་། རྣམ་མཁྱེན་འབྲས་བུ་བསྟན་པའི་རྒྱུ་མཚན་དེ་ཙམ་གྱིས་འགྲུབ་
ས་ས
179



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ན་ལམ་ཤེས་ཀྱང་ཉོན་མོངས་མི་སྤོང་བའི་རང་བཞིན་དུ་བཤད་པས་སངས་རྒྱས་ལ་མེད་པར་འགྱུར་བའི་
ཕྱིར་དང་། དེ་རྒྱུ་ལམ་ཤེས་ལ་དགོངས་པ་ཡིན་ན། འདི་འབྲས་བུ་རྣམ་མཁྱེན་ལ་དགོངས་པ་ཡིན་པའི་ཕྱིར་
རོ༑ ༑གཉིས་པ་མི་འགལ་ཏེ། སྦྱོར་ལམ་ལ་ལམ་ཤེས་མེད་ཀྱང་ལམ་ཤེས་ཀྱི་སྦྱོར་བ་ཡོད་པའི་ཕྱིར་རོ་ཞེ་
ན མིན་ཏེ་ལམ་ཤེས་མེད་ན་བྱང་སེམས་ཀྱི་མངོན་རྟོགས་མེད་པར་འགྱུར་རོ།། ཞེས་སོགས་འོག་ནས་
འགོག་པའི་ཕྱིར་རོ། ། བཞི་པ་མི་འགལ་ཏེ། རྣམ་པ་མཁྱེན་པ་ཙམ་གྱིས་རྣམ་མཁྱེན་དུ་མི་འཇོག་པའི་ཕྱིར་
རོ༑ ༑ཞེ་ན། དེས་དེ་ལྟར་འཇོག་ཅེས་སུས་སྨྲས་པ་རྣམ་པ་ཐམས་ཅད་སྐྱེ་མེད་དུ་མངོན་སུམ་དུ་མཁྱེན་པའི་
ཡེ་ཤེས་ཀྱིས་རྣམ་མཁྱེན་དུ་མི་འགྱུར་ཏེ། ལམ་ཐམས་ཅད་སྐྱེ་མེད་དུ་མངོན་སུམ་དུ་མཁྱེན་པའི་ཡེ་ཤེས་
ཀྱིས་ལམ་ཤེས་སུ་ཇི་ལྟར་འགྲུབ། ལམ་ཤེས་ནི། སངས་རྒྱས་ལ་ཡང་བཤད་པའི་ཕྱིར་རོ་ཞེ་ན། རྣམ་མཁྱེན་
བྱང་སེམས་ལའང་བཤད་པའི་ཕྱིར་རོ། ། །
ལྔ་པ་འགལ་བ་མེད་དོ། །མཁྱེན་གསུམ་གྱི་སྦྱོར་བའི་ཞེས་ཁ་བསྐང་བར་བྱ་བའི་ཕྱིར་རོ། །ཞེ་ན། དེ་
ལྟ་ན། རྣམ་ཀུན་ལ་མཁྱེན་གསུམ་གྱི་སྦྱོར་བ་ཞེས་བཤད་ཟིན་པས། འོག་མ་རྣམས་ལ་སྦྱོར་བ་དེའི་རབ་ཀྱི་
གནས་སྐབས་ཡིན་ནོ་ཞེས་བྱ་བ་ལ་སོགས་པ་ཙམ་སྨོས་པས་ཆོག་མོད། ཐམས་ཅད་མཁྱེན་པ་ཉིད་གསུམ་
གྱི་རབ་ཅེས་སོགས་སྨོས་པས་ཅི་ཞིག་བྱ། གལ་ཏེ་སྦྱོར་བ་སྔ་མས་མཚོན་པ་ཡིན་ནོ་ཞེ་ན། མཁྱེན་གསུམ་གྱི་
སྦྱོར་བ་ཡིན་ནོ་ཞེས་སྨོས་པས་མཁྱེན་གསུམ་མཚོན་མི་ནུས་པར་སྦྱོར་བ་འབའ་ཞིག་མཚོན་པ་ལ་རྒྱུ་མཚོན་
པ་ལ་རྒྱུ་མཚན་ཅི་ཞིག་ཡོད། དེས་ན་འདིར་མཚོན་པར་བྱ་བ་ཡིན་ན། ཐམས་ཅད་མཁྱེན་པ་ཉིད་གསུམ་གྱི་
ཞེས་བྱ་བ་སྔ་མས་མཚོན་ནས་སྦྱོར་བ་དེའི་རབ་ཀྱི་གནས་སྐབས་ཡིན་ནོ་ཞེས་གསུངས་ན་མཛེས་པར་་་་་
འགྱུར་ཏེ། འཁྲུལ་བ་མེད་པའི་ཕྱིར་རོ། ། སངས་རྒྱས་ལ་ལམ་ཤེས་མེད་པར་འདོད་པ་དག་གི་ལྟར་སྣང་
ཡང༌། ཇི་སྐད་དུ། ཡང་དག་པ་ཉིད་ཀྱི་མཐའ་རྟོགས་པ་དང་བག་ཆགས་ཀྱི་མཚམས་སྦྱོར་བ་སྤངས་པ་ཅན་
ཡིན་ནོ། །ཞེས་སོགས་ཀྱིས་རྣམ་མཁྱེན་སངས་རྒྱས་ཁོ་ནའི་ཡིན་པར་བསྒྲུབས་ན་སྔར་བཤད་པའི་འཐད་པ་
དེ་རྣམས་ཀྱིས་བྱང་ཆུབ་སེམས་དཔའ་ལ་ཡང་ཡོད་པར་ཅིའི་ཕྱིར་མི་གྲུབ་སྟེ། རྣམ་མཁྱེན་སངས་རྒྱས་ཁོ་
-80-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ནའི་ཡིན་པར་སྟོན་པའི་ལུང་རིགས་དོན་མཐུན་ནི་མེད་ལ། ཡོད་པར་སྟོན་པ་ནི་གཉིས་ཀ་ལ་མཚུངས་པའི་
ཕྱིར་དང་། ལམ་ཤེས་ཀྱང་རིགས་པའི་སྟོབས་ཀྱིས་སངས་རྒྱས་ཀྱི་སར་ཁས་བླངས་དགོས་ལ། དེ་ལྟ་ན་
སྔར་གྱི་རིགས་པ་དེ་རྣམས་མཚུངས་པར་འབྱུང་བའི་ཕྱིར་རོ།།
འཐད་པའི་ཕྱོགས་གང་ཞེ་ན། མཚན་ཉིད། དབྱེ་བ། ས་མཚམས་སོ། ། མཚན་ཉིད་ནི། རྣམ་པ་ཀུན་
བདེན་པའི་སྐྱེ་བ་མེད་པར་རྟོགས་པའི་ཡེ་ཤེས་དེ། དེ་ལྟ་ན། དམིགས་པ་ཆོས་ཀྱི་བྱེ་བྲག་དང་། རྣམ་པ་
བདེན་པའི་སྐྱེ་མེད་དང་། ངོ་བོ་ཡེ་ཤེས་ཀྱི་རང་བཞིན་ཏེ་ཁྱད་པར་གསུམ་ལྡན་ནོ། ། དང་པོས་མཁྱེན་པའི་
ཚུལ་གཉིས་དང་། གཉིས་པས་རྣམ་པ་ཤེས་ཙམ་གྱིས་བྱང་སེམས་ཀྱི་བློ་གཞན་དང༌། གསུམ་པས་གཏིང་
མཚུངས་པའི་ཤིས་པས་སྐྱེ་མེད་ཐོས་ཙམ་གྱི་ཤེས་པ་ལྟ་བུ་ལས་ཁྱད་པར་དུ་བྱེད། དེས་ན་མཚན་ཉིད་འདི་
ནི་ཤིན་ཏུ་ལེགས་པ་ཡིན་ནོ། ། དེ་ཡང་འདི་ཉིད་ལས། གཅིག་དང་དུ་མའི་ངོ་བོ་ཉིད་བྲལ་བའི་ཕྱིར་ཞེས་བྱ་
བ་ལ་སོགས་པའི་ཚད་མས་རྣམ་པ་ཐམས་ཅད་སྐྱེ་བ་མེད་པར་ཡོངས་སུ་ཤེས་པ་ཚིགས་སུ་བཅད་པའི་དོན་
གྱི་མཚན་ཉིད་ཀྱི་ཡུམ་ཞེས་བྱ་བ་ལ་སོགས་པ་གང་གསུངས་པ་ཡིན་ནོ། །
དབྱེ་བ་ནི། རྒྱུ་འབྲས་ཀྱི་སྒོ་ནས་རྒྱུ་རྣམ་མཁྱེན་དང་། འབྲས་བུ་རྣམ་མཁྱེན་གཉིས་སོ། ། དེ་དག་གི་
མཚན་ཉིད་ནི། རིམ་པ་ལྟར། དེ་ལ་སློབ་པའི་ཡེ་ཤེས་དང་། མི་སློབ་པའི་ཡེ་ཤེས་སྦྱར་བའོ། ། རྒྱས་པར་ན།
འབྲས་བུ་རྣམ་མཁྱེན་གྱི་མཚན་ཉིད་ལ། ཆོས་ཉིད་དང་། ཆོས་ཅན་དང་། གཉིས་ཀ་ལ་བརྩམས་པའི་རྟོགས་
པའི་དབང་དུ་བྱས་པ་དང་། སྤངས་པའི་དབང་དུ་བྱས་པའོ། ། དང་པོ་ནི་ཆོས་ཉིད་དྲི་མ་མཐའ་དག་དང་
བྲལ་བ་མངོན་སུམ་དུ་མཁྱེན་པའི་ཡེ་ཤེས་སོ། ། གཉིས་པ་ལ་ཡང་རྒྱ་ཆེ་བ་དང་གཙོ་བོ་ལས་བརྩམས་
པའོ། ། དང་པོ་ནི་རྣམ་བཏགས་མཚན་མའི་ཆོས་མ་ལུས་པ་མངོན་སུམ་དུ་མཁྱེན་པའི་ཡེ་ཤེས་སོ། ། གཉིས་
པ་ནི་སེམས་བསྐྱེད་སོགས་ཆོས་བཅུ་མངོན་སུམ་དུ་མཁྱེན་པའི་ཡེ་ཤེས་སམ། ཀུན་གཞི་སོགས་ཤེས་བྱའི་
གནས་བཅུ་མངོན་སུམ་དུ་མཁྱེན་པའི་ཡེ་ཤེས་སམ། བདེན་བཞི་བླང་དོར་ཐབས་དང་བཅས་པ་མ་ལུས་
པར་མངོན་སུམ་དུ་མཁྱེན་པའི་ཡེ་ཤེས་སོ། ། དེ་ལྟར་ཡང་མདོ་ལས། ཆོས་གཅིག་གིས་རྣམ་པ་ཐམས་ཅད་
-181-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མཁྱེན་པ་ཞེས་བྱ་སྟེ། ཞི་བའི་རྣམ་པ་མཁྱེན་པས་སོ་ཞེས་བྱ་བ་དང་། རྣམ་པ་གང་དག་དང་། རྟགས་གང་
དག་དང་། མཚན་མ་གང་གིས་ཆོས་རྣམས་རབ་ཏུ་བརྗོད་པར་བྱེད་པའི་རྣམ་བཏགས་མཚན་མ་དེ་བས་
ཐུགས་སུ་ཆུད་ཅེས་བྱ་བ་དང་
། རྣམ་མཁྱེན་གང་ན་སེམས་བསྐྱེད་པ་དང་ཞེས་བྱ་བ་ལ་སོགས་པ་དང་། ཕྱི་
མ་དག་ཀྱང་ཉི་སྣང་དང་། ཚད་མ་རྣམ་འགྲེལ་ལས་འབྱུང་ངོ༌། ། །
གསུམ་པ་ནི། ཇི་ལྟ་བ་དང་ཇི་སྙེད་པའི་རྣམ་པ་ཀུན་མངོན་སུམ་དུ་མཁྱེན་པའི་ཡེ་ཤེས་ཞེས་བྱ་སྟེ།
ཇི་སྐད་དུ་འགྲེལ་ཆེན་ལས། དེ་བས་ན་ཀུན་རྫོབ་དང་དོན་དམ་པའི་ཚུལ་གྱིས་དངོས་པོ་མ་ལུས་པ་མཁྱེན་
པའི་རྣམ་པ་ཐམས་ཅད་མཁྱེན་པ་ཉིད་བརྙེས་པའི་ཡེ་ཤེས་སོ། ། ཞེས་གསུངས་པའི་ཕྱིར་རོ། ། གཉིས་པ་ནི།
སྒྲིབ་གཉིས་བག་ཆགས་དང་བཅས་པ་མ་ལུས་པར་སྤངས་པའི་ཡེ་ཤེས་ཞེས་བྱ་སྟེ་འདི་ལས་རྣམ་པ་ཐམས་
ཅད་མཁྱེན་པ་ཉིད་ཀྱིས་རྣམ་པ་ནི་ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་དང་བཅས་པ་རྣམ་པ་
ཐམས་ཅད་དུ་སྤངས་པས་ཞེས་བཤད་དོ། ། འདིར་སྔ་རབས་ཁ་ཅིག་མཚོན་བྱ་གཅིག་ལ་མཚན་ཉིད་དུ་མ་མི་
རུང་ཞེས་བྱ་བ་ནི་མི་རིགས་ཏེ། ལུང་དང་རིགས་པའི་བསྟན་བཅོས་རྣམས་ལས་དེ་ལྟ་བུ་རྣམ་པ་དུ་མ་
བརྗོད་པ་མཐོང་བའི་ཕྱིར་རོ།།
ས་མཚམས་ཇི་ལྟ་བུ་ཞེ་ན། འདིར་ལོ་ཙཱཁ་ཅིག་མཁྱེན་གསུམ་ནི་ཤེས་བྱ་ཡིན་པས་ས་མཚམས་མི་
བཞག་གོ ། སྦྱོར་བ་དང་ཆོས་སྐུ་ནི་གང་གི་རྒྱུད་ལ་སྐྱེ་བ་ཡིན་པས་ས་མཚམས་བཞག་གོ ། ཞེས་ཟེར་བ་ནི་
སྙིང་པོ་མེད་དེ། སྦྱོར་བ་ཡང་ཤེས་བྱ་ཡིན་པའི་ཕྱིར་དང་། མཁྱེན་གསུམ་ཡང་རྒྱུ་ལས་སྐྱེ་བའི་ཕྱིར་
རོ༑ ༑གལ་ཏེ་མཁྱེན་གསུམ་ཤེས་བྱའི་ཆ་ནས་སྟོན་ལ། ཉམས་ལེན་གྱི་ཆ་ནས་མི་སྟོན་པས་སྐྱོན་མེད་དོ་ཞེ་
ན༔ དེ་ཡང་མི་རིགས་ཏེ། ལམ་ཤེས་ཉམས་ལེན་གྱི་ཆ་ནས་བསྟན་པ་དང་འགལ་བའི་ཕྱིར་རོ། ། དེ་ལ་ཤེས་
བྱའི་ཉམས་ལེན་གྱི་ཆ་ནས་བསྟན་པ་ཡིན། དེ་ཡང་ས་མཚམས་འཇོག་པ་ལ་ཡང་འགལ་བ་མེད་དེ། འབྲས་
བུ་རྣམ་མཁྱེན་སངས་རྒྱས་ཀྱི་ས་ཁོ་ནའི་རང་བཞིན་བྱང་སེམས་ཀྱི་ཐོབ་བྱའི་འབྲས་བུ་མཐར་ཐུག་གོ །ཞེས་
བྱ་བ་དང་། ཐབས་ལམ་ཤེས་ནི་བྱང་ཆུབ་སེམས་དཔའ་ཁོ་ནའི་ཆོས་ཞེས་བྱ་བ་ལ་སོགས་པར་དོན་མཐུན་
པས་ས
-182-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དུ་གཏན་ལ་འབེབས་པར་མཐོང་བའི་ཕྱིར་དང་། གཞན་དུ་ན་ཆོས་མངོན་པར་གྲངས་དང་གོ་རིམ་ལ་
སོགས་པ་མི་སྟོན་པར་འགྱུར་བའི་ཕྱིར་རོ། ། འོ་ན་གང་ཞེ་ན། ཐེག་ཆེན་གྱི་ཚོགས་ལམ་དུ་རྣམ་པ་ཐམས་
ཅད་བདེན་པའི་སྐྱེ་མེད་དུ་རྟོགས་པའི་རིགས་ཤེས་སྐྱེས་པ་ནས་སངས་རྒྱས་ཀྱི་བར་དུ་ལྟ་བར་བྱ་སྟེ། ལུང་
དང་རིགས་པ་བརྗོད་ཟིན་པའི་ཕྱིར་རོ། ། འོན་ཀྱང་གཙོ་བོ་ནི་འབྲས་བུ་རྣམ་མཁྱེན་ཡིན་ཏེ་སྐབས་དང་པོའི་
བརྗོད་བྱའི་གཙོ་བོ་ཡིན་པའི་ཕྱིར་ཏེ། ཐུབ་པས་རྣམ་ཀུན་མཁྱེན་པ་ཉིད་ཅེས་འབྱུང་བའི་ཕྱིར་རོ། ། དེ་ཡང་
ལམ་ཤེས་པ་ཉིད་བྱང་སེམས་ལ་གཙོ་བོ་བཞིན་ནོ། ། །
ཀླན་ཀ་ནི་འོ་ན་མདོ་ལས། རྣམ་པ་ཐམས་ཅད་མཁྱེན་པ་ཉིད་ནི་དེ་བཞིན་གཤེགས་པ་རྣམས་ཀྱི་
ཡིན་ནོ། ། ཞེས་པ་ཇི་ལྟར་དྲང་ཞེ་ན། དེ་བཞིན་གཤེགས་པའི་ཡིན་པ་དག་གིས་བྱང་ཆུབ་སེམས་དཔའ་ལ་
མེད་པར་མི་འགྱུར་ཏེ། སྙིང་རྗེ་ལ་སོགས་པ་བཞིན་ནོ། ། དེས་ན་དེ་ནི་གཙོ་ཆེ་བའི་དབང་དུ་བྱས་པ་ཡིན་
ནོ༑ ༑འོ་ན་མདོ་ལས། ཇི་སྲིད་དུ་རྡོ་རྗེ་ལྟ་བུའི་ཏིང་ངེ་འཛིན་མ་ཐོབ་ཀྱི་བར་དུ་རྣམ་པ་ཐམས་ཅད་མཁྱེན་པ་
ཉིད་ཐོབ་པར་མི་བྱེད་ཅེས་བཤད་པ་ཇི་ལྟར་དྲང་ཞེ་ན། དེ་ཡང་འབྲས་བུ་རྣམ་མཁྱེན་གྱི་དབང་དུ་བྱས་
པར་བལྟ་སྟེ། སྒྲ་ཇི་བཞིན་ཡིན་ན་རྡོ་རྗེ་ལྟ་བུའི་ཏིང་ངེ་འཛིན་ཐོབ་ན་རྣམ་མཁྱེན་ཐོབ་པར་འགྱུར་བའི་ཕྱིར་
ལམ་ཤེས་ཀྱི་རང་བཞིན་གང་ཞེ་ན། མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་
སྤང་བའོ། ། མི་འཐད་པའི་ཕྱོགས་གང་ན། ལམ་ཤེས་སངས་རྒྱས་ལ་མེད་པར་འདོད་པ་དང་། མོས་སྤྱོད་ན་
མེད་པར་འདོད་པ་དང་། ཉན་ཐོས་ལའང་ཡོད་པར་འདོད་པ་དང་། དང་པོ་ནི། ཁ་ཅིག་བུ་སོགསན་རེ། ལམ་
ཤེས་ཀྱི་མཚན་ཉིད་ནི་ལམ་གསུམ་རང་བཞིན་མེད་པར་མངོན་སུམ་དུ་ཤེས་ཤིང་རྫོགས་མིན་མ་སྦྱངས་་་་་
པར་ཡང་དག་པའི་མཐའ་མངོན་དུ་མི་བྱེད་པ་གཞན་དོན་བྱེད་པ་ཞེས་བྱ་སྟེ། འདི་ཉིད་ལས་ལམ་ཤེས་པ་
ཉིད་ནི་ཐེག་པ་ཐམས་ཅད་ཀྱིས་ངེས་པར་འབྱུང་བ་དང་། དེ་ཁོ་ན་ཉིད་མངོན་སུམ་དུ་མི་བྱེད་པའི་རྟེན་
ཅན་འབྲས་བུ་སེམས་ཅན་མ་བསྡུས་པ་ལ་སོགས་པ་བསྡུ་བར་བྱེད་པ་ཡིན་ནོ་ཞེས་འབྱུང་བའི་ཕྱིར་རོ། ། ས་
-183



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མཚམས་ཀྱང་བྱང་སེམས་ཀྱི་འཕགས་ལམ་ཁོ་ན་ན་ཡོད་དེ། མདོ་ལས་ལམ་ཤེས་པ་ཉིད་ནི་བྱང་ཆུབ་
སེམས་དཔའ་རྣམས་ཀྱིས་ཡིན་ནོ། ། ཞེས་བྱ་བ་ལ་སོགས་པ་དང༌། འདིར་ཡང་། བྱང་ཆུབ་སེམས་དཔའ་
མཁས་རྣམས་ཀྱི། །ལམ་ཤེས་ཉིད་ནི་དེ་འདྲར་བཤད། །ཅེས་བྱ་བ་དང༌། འགྲེལ་ཆེན་ལས་ཀྱང༌། བྱང་ཆུབ་
སེམས་དཔའ་རྣམས་ཁོ་ནའི་ཆོས་ཉན་ཐོས་ལ་སོགས་པ་དང་ཐུན་མོང་མ་ཡིན་པ་ལ་ལམ་ཤེས་པའི་མཚན་
ཉིད་དོ་ཞེས་བཤད་པའི་ཕྱིར་རོ། །ཞེས་ཟེར་རོ། ། །
འདི་ནི་སྙིང་པོ་མེད་དེ། སྒྲུབ་བྱེད་མེད་པ་དང་། གནོད་མེད་ཡོད་པའི་ཕྱིར་རོ། ། དང་པོ་ནི། ལམ་
གསུམ་རང་བཞིན་མེད་པར་མངོན་སུམ་དུ་ཤེས་པ་ཉིད་ཀྱིས་གནོད་བྱེད་པ་འགྲུབ་པས་གཞན་དོན་བྱེད་པ་
ལ་རྣམ་བཅད་མེད་པའི་ཕྱིར་དང་། ལམ་ཤེས་ཀྱི་ཆོས་ཐམས་ཅད་མཚན་ཉིད་བཀོད་བྱ་ཡིན་ན། སྐྱེད་པ་
དང་ཤེས་པ་དང་རྫོགས་བྱ་དང་ཉོན་མོངས་མི་སྤོང་བ་དང༌། ཟག་བཅས་ཡིན་པ་ལ་སོགས་པ་མཐའ་ཡས་
པ་བརྗོད་དགོས་པར་འགྱུར་བ་དང་། དེ་ལྟ་ན་མེ་ལྟ་བུ་ལ་ཡང་ཚ་ཞིང་བསྲེག་པ་གང་ཞིག་དུ་བའི་རྒྱུ་ཡིན་པ་
ལ་སོགས་བརྗོད་དགོས་པར་མཚུངས་པ་དང་། གཞུང་དེ་དག་ཀྱང་མཚན་ཉིད་ཙམ་སྟོན་པའི་གཞུང་མིན་
པའི་ཕྱིར་དང་། བྱང་སེམས་འཕགས་པ་ཡང་དེར་འགྱུར་བ་དང་། རྫོགས་པའི་སངས་རྒྱས་ཀྱང་ཚོགས་མ་
རྫོགས་པར་སངས་མི་རྒྱ་བ་ཡིན་པའི་ཕྱིར། མཚན་ཉིད་དེ་ཉིད་ཡོད་པས་དེར་འགྱུར་བ་དང་། དེ་རྣམས་
སྤང་བའི་ཕྱིར་སློབ་ལམ་ཞེས་སྨོས་ན། སངས་རྒྱས་ལའང་ལམ་ཤེས་ཡོད་པས་མ་ཁྱབ་པར་འགྱུར་བ་དང༌།
མདོ་ལྟར་ན། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་བྱང་སེམས་ཀྱི་ཕར་ཕྱིན་ཆེན་པོ་ཡིན་ནོ་ཞེས་འབྱུང་
བས་ཤེར་ཕྱིན་བྱང་སེམས་ཁོ་ནའི་ཡིན་པར་འགྱུར་བ་དང༌། བསྟན་བཅོས་ལྟར་ན་བྱང་ཆུབ་སེམས་དཔའ་
རྣམས་ཀྱི་ལམ་ཤེས་པ་ཉིད་ཀྱི་ལམ་གྱི་རྟེན་ཅན་གྱི་རྣམ་པ་སུམ་ཅུ་རྩ་བཞི་ཡིན་ནོ། ། ཞེས་འབྱུང་བས་
སངས་རྒྱས་ལ་མེད་པར་འགྱུར་བ་དང་། དེ་ཁོ་ན་ཞེས་བྱ་བའི་དོན་ཡང་ཉན་རང་དམིགས་ཀྱིས་སེལ་བ་
ཡིན་གྱི་ཉན་ཐོས་ཀྱི་སོགས་ཁོངས་དེར་སངས་རྒྱས་བསྡུ་བྱ་མ་ཡིན་པའི་ཕྱིར་དང་། གཞན་དུ་ན། བཅོམ་
ལྡན་ཉག་གཅིག་ཕ་རོལ་ཕྱིན། ། དྲུག་གི་ཕྱི་མ་བཞུགས་པ་ལགས། ། ཞེས་བྱ་བ་ལ་སོགས་པས་བྱང་སེམས་
-134



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ཀྱང་སྤོང་བར་འགྱུར་བའི་ཕྱིར་རོ། །
གཉིས་པ་ནི། ཀུན་མཁྱེན་གསུམ་དུ་ཕྱེ་བས་ན། ཞེས་སངས་རྒྱས་ལ་མཁྱེན་གསུམ་གྱི་རྣམ་པ་
བཤད་པའི་ཕྱིར་དང་། སྒོམ་པའི་ལམ་ཆེན་པོ་ཉིད་ནས་ཡོན་ཏན་ཕུན་སུམ་ཚོགས་པ་ཐེག་པ་གསུམ་གྱིས་
བསྡུས་པ་ཐམས་ཅད་མངོན་དུ་འོང་བའི་རྣམ་པས་བརྟེན་པའི་རིགས་པས་སངས་རྒྱས་ཀྱི་སར་ཐེག་པ་་་་
གསུམ་གྱི་རྟོགས་པ་མཐར་ཐུག་པར་འབྱུང་བའི་ཕྱིར་དང་། མདོ་དང་བསྟན་བཅོས་གཞན་རྣམས་སུ་ཡང་
དེར་ཡོན་ཏན་རྒྱ་མཚོ་ཐམས་ཅད་ཀྱི་ཕ་རོལ་ཏུ་ཕྱིན་པ་ཐོབ་པར་བཤད་པའི་ཕྱིར་དང༌། བདག་ཉིད་ལས་
དང་ཞེས་བྱ་བའི་སྒྲས་བསྡུས་པ་ལམ་ཤེས་པ་ཉིད་ལ་སོགས་པ་སྔར་བཤད་པ་དག་ཀྱང་ཡིན་ནོ་ཞེས་་་་་
འབྱུང་བའི་ཕྱིར། གལ་ཏེ། ལམ་གྱི་བདེན་པའི་རྗེས་མཐུན་པར། ། ཞེས་བྱ་བས་གཞི་ཤེས་དང་ལམ་ཤེས་
རྗེས་མཐུན་པར་སྟོན་པ་ཡིན་པས་འགལ་བ་དང་པོ་མེད་དོ་སྙམ་ན་མ་ཡིན་ཏེ། རྗེས་མཐུན་པར་བསྟན་པའི་
དོན་དེ་ལྟར་མ་ཡིན་པར་འོག་ནས་སྒྲུབ་པའི་ཕྱིར་དང་། ཡང་ན་སངས་རྒྱས་ཀྱི་ཐུགས་རྒྱུད་ཀྱི་མཁྱེན་པ་
གཉིས་པོ་ཉན་ཐོས་དང་བྱང་སེམས་ཀྱི་རྒྱུད་ཀྱི་གཞི་ཤེས་དང་ལམ་ཤེས་རྗེས་མཐུན་པར་སྟོན་པ་ཡིན་གྱི་
སྤྱིར་གཞི་ཤེས་དང་ལམ་ཤེས་རྗེས་མཐུན་པར་སྟོན་པ་མ་ཡིན་ནོ། ། མཁྱེན་པ་དང་པོ་གཉིས་ཐུན་མོང་བར་
བཤད་པ་མ་ཡིན་པའི་ཕྱིར་དང་། ལམ་ཤེས་བྱང་སེམས་ཁོ་ནའི་ཡིན་པར་སྟོན་བྱེད་ཀྱི་ལུང་རིག་རྣམ་དག་
ནི་ཅུང་ཟད་ཀྱང་མེད་ལ། ཡོད་པར་སྟོན་པ་ནི་གཉིས་ཀ་ལ་མཚུངས་པའི་ཕྱིར་རོ། ། གཞན་ཡང་མཉམ་
བཞག་གིས་དྲངས་པའི་རྗེས་ཐོབ་ཀྱང་ལམ་ཤེས་མིན་པར་འགྱུར་ཏེ། ལམ་གསུམ་རང་བཞིན་མེད་པར་
མངོན་སུམ་དུ་ཤེས་པ་མིན་པའི་ཕྱིར་རོ། ། གལ་ཏེ་མངོན་སུམ་གྱིས་དྲངས་པ་མངོན་སུམ་དུ་ཤེས་པ་ཡིན་ན་
ནི༑ སྔོན་པོ་འཛིན་པའི་མངོན་སུམ་གྱིས་དྲངས་པའི་ངེས་པ་རྣམས་ཀྱང་དེར་འགྱུར་ཏེ། མི་རྟོག་པས་གཟུང་
བ་ཞེས་བྱ་བ་མྱོང་བ་ལ་བརྗོད་པ་ཙམ་གྱིས་དོན་ཡིན་པའི་ཕྱིར་རོ། ། འདིས་ནི་ལམ་ཤེས་མངོན་སུམ་གྱི་
མཁྱེན་པ་ཁོ་ནར་འདོད་པ་ཐམས་ཅད་སུན་ཕྱུང་བ་ཡིན་ནོ། ། །
ཕྱོགས་གཉིས་པ་ནི་འགའ་ཞིག་ན་རེ། མཚན་ཉིད་ནི་ལམ་གསུམ་བདེན་པར་མི་དམིགས་པར་
-85-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མངོན་སུམ་གྱིས་རྟོགས་པ་ཞེས་བྱ་ལ། ས་མཚམས་ཀྱང་ཐེག་ཆེན་གྱི་མཐོང་བའི་ལམ་ནས་ཡོད་དེ། སྤྱིར་
འཕགས་པའི་གང་ཟག་ཐམས་ཅད་ཀྱི་དབང་དུ་མཛད་ནས་ཞེས་བྱ་བ་དང༌། བྱེ་བྲག་ཏུ་རྣམ་མཁྱེན་གྱི་
སྐབས་ལས་ཐེག་པ་གསུམ་ཐོབ་པའི་རྒྱུ་ཞེས་སྦྱོར་བའི་ལམ་ནི་ལམ་གསུམ་རྟོགས་པའི་མཐོང་ལམ་གྱི་རྒྱུར་
བཤད་པའི་ཕྱིར་དང་། ལམ་ཤེས་ཀྱི་སྐབས་ལས་རང་གི་སྦྱོར་ལམ་ནི་དེ་དག་ཅེས་པའི་ལམ་ཤེས་ཀྱི་རྒྱུར་
བཤད་ཀྱི་ལམ་ཤེས་དུ་མ་བཤད་པའི་ཕྱིར་དང་། ས་དང་པོར་ཉན་རང་གི་ལམ་རྫོགས་པ་དང་། ཤེས་པར་
བཤད་པ་དང་། སྦྱོར་ལམ་དུ་ལམ་གསུམ་དོན་སྤྱིའི་ཚུལ་གྱིས་ཤེས་པ་ལས་མེད་ལ་དེ་ལྟ་ན་ལྐོག་ཏུ་གྱུར་
པས་འཆད་པར་དཀའ་བའི་ཕྱིར་དང་
། འཁྲུལ་བའི་མཐོང་བ་དང་རྗེས་སུ་དཔག་པས་ཤེས་པ་གསལ་ནས་
བྱང་སེམས་ཀྱི་རྟོག་བྲལ་མ་འཁྲུལ་བའི་ཤེས་པས་ཉན་རང་གི་ལམ་ཤེས་པར་བཤད་ཟིན་པའི་ཕྱིར་རོ་་་་
ཞེས་ཟེར་རོ། །
འདི་ཡང་སྙིང་པོ་མེད་དེ། སྒྲུབ་བྱེད་མེད་པ་དང་། གནོད་བྱེད་ཡོད་པའི་ཕྱིར་རོ། ། དང་པོ་ནི་ཁྱད་
པར་ཅན་གྱི་གནས་སྐབས་ཐོབ་པ་ཞེས་འབྱུང་བས་མཐོང་ལམ་ནས་རྟོགས་པ་ཁྱད་པར་ཅན་འཛིན་པས་
དེའི་རྒྱུར་བརྗོད་པ་ཡིན་པའི་ཕྱིར་དང་། གཞན་དུ་ན་མ་ཆགས་པ་ཡང་ཁྱད་པར་དུ་འགྲོ་བའི་རྒྱུ་ཡིན་པའི་
ཕྱིར་ཁྱད་པར་དུ་འགྲོ་བ་མ་ཡིན་པར་འགྱུར་བ་དང་། དེ་བཞིན་དུ་སྤྱན་ལྔའི་བར་རྣམས་དེ་དང་དེའི་རྒྱུ་
བརྗོད་པས་དེ་དང་དེ་མ་ཡིན་པར་འགྱུར་བ་དང་། མཐོང་སྒོམ་ཡང་སྒྲུབ་པ་མཐར་ཐུག་པའི་རྒྱུ་ཡིན་པས་དེ་
ན་སྒྲུབ་པ་མཐར་ཐུག་པ་མེད་པར་འགྱུར་པ་དང་། དེ་དང་དེར་རྒྱུ་འབྲས་ཁྱད་པར་དུ་ཕྱེ་ནས་བྱེད་ན། ཐེག་
པ་གསུམ་ཆར་འཐོབ་པའི་རྒྱུ། ། ཞེས་བྱ་བ་འདིར་ཡང་རྟོགས་པ་ཁྱད་པར་ཅན་ཐེག་པ་མཐོང་ལམ་གྱི་རྒྱུ་
ཞེས་འབྱེད་པའི་ཕྱིར་དང་། གཞན་ཡང་ཤེར་ཕྱིན་འདི་ནི་ཐེག་ཆེན་གྱི་ཡོན་ཏན་ཀུན་གྱི་རྒྱུའོ། །ཞེས་སོགས་
དུ་མ་ཞིག་འབྱུང་ཡང་ཤེར་ཕྱིན་ལ་ཐེག་ཆེན་མེད་པར་མི་འགྱུར་བ་དང་། ལམ་ཤེས་པ་ཉིད་རྫོགས་ནས་
རྣམ་མཁྱེན་ཐོབ་པ་ཞེས་སོགས་དུ་མ་ཞིག་གསུངས་ཀྱང་ལམ་ཤེས་ཀྱང་ཡིན་རྣམ་མཁྱེན་ཡང་ཡིན་པ་་་་་་
དམིགས་བསལ་ཡིན་པའི་ཕྱིར་དང་། གཞན་ཡང་གཞུང་དེས་ནི་ཐེག་པ་གསུམ་ཆར་གྱི་རྟོགས་པ་ཐོབ་པའི་
-186-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
རྒྱུ་ཞེས་བསྟན་ལ། རྒྱུ་ཞེས་བྱ་བས་ཀྱང་རྟོགས་པ་དེ་དག་མེད་པར་འགྱུར་ན་སྦྱོར་ལམ་པ་རྣམས་ནི་ཐེག་པ་
གང་ལའང་མི་གནས་པར་འགྱུར་བ་དང་། ཐར་པའི་ལམ་མཚན་ཉིད་པ་ལ་ཡང་མི་གནས་པ་དང༌། དེ་ལྟ་ན་
རྫོགས་པའི་བྱང་ཆུབ་ལས་མི་ལྡོག་པའི་རྟོགས་པའང་མི་རུང་བ་དང༌། ཟག་མེད་མེད་པས་ལམ་ཤེས་མེད་
ལ་མྱང་འདས་སུ་ཕྱིན་བྱེད་ཡོད་པས་ལམ་ཡོད་པར་འདོད་ན་མདོ་ལས། བྱིས་པ་སོ་སོའི་སྐྱེ་བོ་རྣམས་ལ་
ལམ་ཡང་མེད། ལམ་རྣམ་པར་དགོད་པ་ཡང་མེད་ཅེས་བཤད་པས་ལམ་ཡང་མེད་པར་རྒྱུ་མཚན་མཚུངས་
པ་དང་། དེར་འཕགས་པའི་ལམ་གྱི་དབང་དུ་བྱེད་ན་འདིར་ཡང་འཕགས་པའི་རྟོགས་པའི་དབང་དུ་བྱེད་
པའི་ཕྱིར་དང་། ས་དང་པོར་ཤེས་པར་བཤད་པས་དེར་མེད་པར་འགྱུར་ན་སྦྱིན་པའི་ཕ་རོལ་ཏུ་ཕྱིན་པ་
སོགས་ཀྱང་དེར་མེད་པར་འགྱུར་བ་དང༌། དེར་སྦྱིན་པ་ལྷག་པ་སྤྱོད་པ་ལ་དགོངས་ན་འདིར་ཡང་རྟོགས་
པ་ལྷག་པ་ལ་དགོངས་པའི་ཕྱིར་དང་། སློབ་དཔོན་གྱིས་སྦྱོར་ལམ་བཟོད་པར་ཡང་ཉན་རང་གི་རྟོགས་པ་
རྫོགས་པར་བཤད་པ་ཁྱོད་རང་ཉིད་འདོད་པའི་ཕྱིར་དང་། ཉན་རང་གི་སྦྱོར་ལམ་དུ་མ་ཟད་དེའི་འཕགས་
ལམ་ཡང་ལམ་ཤེས་ཡིན་པར་འཆད་པའི་སྐབས་མེད་པའི་ཕྱིར་དང༌། རྣམ་པ་མི་དམིགས་སྒོ་ནས་ནི། །ཞེས་
བྱ་བས་ལམ་ཤེས་བཤད་པ་ལྟར། སྟོང་པ་ཉིད་རྣམས་དབྱེར་མེད་པས། ། ཞེས་སོགས་ཀྱིས་ལམ་ཤེས་
བཤད་པའི་ཕྱིར་དང༌། མཚམས་སྦྱོར་ལྟར་ན་ནི་ཉན་ཐོས་ཀྱི་ལམ་དང་དེ་རྒྱུ་བསྟན་པར་བཤད་པ་ཡིན་
པའི་ཕྱིར་དང་། དོན་སྤྱིའི་ཚུལ་གྱིས་ཤེས་པས་ཞེས་པའི་དོན་གཏན་མི་གྲུབ་ན་རྗེས་སུ་དཔག་པའི་ཚད་མ་
ཐམས་ཅད་ཡུལ་ལེགས་པར་རྟོགས་པའི་སྙིང་པོ་ཅན་མ་ཡིན་པར་འགྱུར་བ་དང་ལྐོག་ཏུ་གྱུར་པའི་དོན་་་་
ཤིན་ཏུ་ལྐོག་གྱུར་ལ་བསམས་པ་ཡིན་གྱི་གཞན་དུ་ན་བྱང་ཆུབ་ལས་ཕྱིར་མི་ལྡོག་པར་སྟོན་པ་སོགས་ཀྱང་
དཀའ་བས་ཚུལ་བཞིན་དུ་སྟོན་མི་ནུས་པར་འགྱུར་བ་དང༌། སློབ་མའི་སྐབས་སུ་མཉམ་བཞག་ཏུ་ཕལ་ཆེར་
ཆོས་མི་སྟོན་ཞིང་རྗེས་ཐོབ་ཏུ་ཆོས་སྟོན་པ་དེ་དག་ནི་དོན་སྤྱིའི་ཚུལ་ལས་ཞེས་པ་ཡང་མེད་པས་ལྐོག་ཏུ་
གྱུར་པའི་ཕྱིར་བྱང་སེམས་ཀྱི་ལམ་ཤེས་ཀྱིས་གཞན་ལ་ཡང་དག་པའི་ལམ་སྟོན་པར་མི་འགྱུར་བ་དང་།
རིགས་ཤེས་གཏན་ལ་ཕེབས་པ་དང་མངོན་སུམ་ལས་སྐྱེས་པའི་ངེས་པ་དག་ནི། དེའི་ཡུམ་གྱི་སྟེང་དུ་བསྟན་
187-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པའི་ཚད་མར་ཁྱད་པར་མེད་པ་དང་། མངོན་སུམ་དེས་ཀྱང་ཡུམ་ཐམས་ཅད་ནི་རྟོགས་མི་ནུས་པའི་ཕྱིར་
དང༌། ཉན་རང་གི་ལམ་རྫོགས་པའམ་འདའ་བར་བྱེད་པ་ལ་དེ་ལྟ་བུ་དགོས་པར་བཤད་ཀྱི། ལམ་ཤེས་ཡིན་
ན་དེ་ལྟ་བུ་ཁོ་ན་ཡིན་པར་མ་བཤད་པའི་ཕྱིར་རོ། །
གཉིས་པ་ནི། གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར་ཞེས་བྱ་བ་ལ་སོགས་པའི་ཚད་
མས་ལམ་ཐམས་ཅད་སྐྱེ་བ་མེད་པར་ཤེས་པ་ཚིགས་སུ་བཅད་པའི་དོན་གྱི་མཚན་ཉིད་ཀྱི་ཞེས་བཤད་པའི་
ཕྱིར་དང་། ཁྱབ་བྱེད་ལམ་ཤེས་མེད་ན་ཁྱབ་བྱ་བྱང་སེམས་ཀྱི་མངོན་རྟོགས་མེད་པར་འགྱུར་བའི་ཕྱིར་
དང་། མངོན་སུམ་གྱི་མཁྱེན་པ་མ་ཡིན་པས་ལམ་ཤེས་མ་ཡིན་ན། བྱང་སེམས་འཕགས་པའི་མཉམ་བཞག་
གིས་དྲངས་པའི་རྗེས་ཐོབ་ཀྱི་སོ་སོར་རྟོགས་པའི་ཡེ་ཤེས་རྣམས་ཀྱང་ལམ་ཤེས་མ་ཡིན་པར་འགྱུར་་་་་་་
རོ༑ ༑ལུང་དང་རིགས་པ་རྒྱ་ཆེར་སྤྲོ་བར་ཟད་མོད་ཀྱི་ཚིག་གི་ཁུར་ལྕི་བར་འགྱུར་བས་མ་བྲིས་སོ། །ཕྱོགས་
གསུམ་པ་ལ་ནི། ཡུལ་ངེས་པ་དང་ཞེས་སོགས་དང་། རྣམ་པ་མི་དམིགས་སྒོ་ནས་ནི། ། ཞེས་བྱ་བ་ལ་སོགས་
པས་གནོད་དོ། །ཞེས་གཞན་གྱིས་བཀག་ཟིན་ཏོ།། །
འཐད་པའི་ཕྱོགས་གང་ཞེ་ན། མཚན་ཉིད་དང་། དབྱེ་བ་དང་། ས་མཚམས་སོ། །མཚན་ཉིད་གང་ན།
ལམ་གསུམ་བདེན་པར་མི་དམིགས་པར་རྟོགས་པའི་ཡེ་ཤེས་དེ། ད་ལྟར་ན་དམིགས་པ་ལམ་གསུམ་དང་།
རྣམ་པ་བདེན་པར་མི་དམིགས་པ་དང་། ངོ་བོ་ཡེ་ཤེས་ཀྱི་རང་བཞིན་ཏེ་ཁྱད་པར་གསུམ་ལྡན་ནོ། ། དང༌
པོས་གཞི་ཤེས་པའི་ཚུལ་དང་། གཉིས་པས་ལམ་མི་རྟག་པར་ཤེས་ཙམ་གྱིས་ཉན་རང་གི་བློ་དང་། གསུམ་
པས་གཏིང་མ་ཚུགས་པའི་ཤེས་པ་གང་ཡིན་པ་ལམ་བདེན་མེད་ཐོས་ཙམ་གྱི་ཤེས་པ་ལྟ་བུ་ལས་ཁྱད་པར་
བྱེད་དོ། ། དེ་ཡང་འདི་ཉིད་ལས་གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར་ཞེས་བྱ་བ་ལ་སོགས་པའི་
ཚད་མས་ལམ་སྐྱེ་བ་མེད་པར་ཡོངས་སུ་ཤེས་པ་ཚིགས་སུ་བཅད་པའི་དོན་གྱི་མཚན་ཉིད་ཀྱི་ཡུམ་ཞེས་བྱ་
བ་ལ་སོགས་པ་གང་གསུངས་པ་ཡིན་ནོ། ། མདོ་ལས་ཀྱང་ལམ་ཐམས་ཅད་ཤེས་པར་བྱ་ཞེས་སོགས་དང་།
འདི་ཉིད་ལས། རྣམ་པ་མི་དམིགས་སྒོ་ནས་ནི། ། ཞེས་བྱ་བ་ལ་སོགས་པ་གསུངས་པའི་ཕྱིར་རོ། ། དབྱེ་བ་ནི།
-188



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
རྟེན་གྱི་སྒོ་ནས་བྱང་སེམས་ཀྱི་རྒྱུད་ཀྱི་ལམ་ཤེས་དང༌། སངས་རྒྱས་ཀྱི་རྒྱུད་ཀྱི་ལམ་ཤེས་གཉིས་སོ། ། དེ་
དག་གི་མཚན་ཉིད་ནི་རིམ་པ་ལྟར། སློབ་པའི་ཡེ་ཤེས་དང༌། མི་སློབ་པའི་ཡེ་ཤེས་ཞེས་སྦྱར་བའོ། །དམིགས་
པའི་སྒོ་ནས་ཉན་ཐོས་ཀྱི་ལམ་དང་། རང་རྒྱལ་གྱི་ལམ་དང་། ཐེག་ཆེན་གྱི་ལམ་ཤེས་པའི་ལམ་ཤེས་གསུམ་
མོ༑ ༑དེ་དག་གི་ཚུལ་ལམ་ཆའི་མཚན་ཉིད་ནི། རིམ་པ་ལྟར། དེ་དང་དེ་བདེན་པར་མི་དམིགས་པར་རྟོགས་
པའི་ཡེ་ཤེས་ཀྱི་ལྡོག་པའོ། ། ས་མཚམས་ཇི་ལྟར་ན། ཐེག་ཆེན་ཚོགས་ལམ་དུ་ལམ་གསུམ་བདེན་པའི་སྐྱེ་བ་
མེད་པར་རྟོགས་པའི་རིགས་ཤེས་སྐྱེས་པ་ནས་སངས་རྒྱས་ཀྱི་སའི་བར་དུ་བལྟ་བར་བྱ་སྟེ། ལུང་དང་
རིགས་པ་བརྗོད་ཟིན་པའི་ཕྱིར་རོ། ། འོན་ཀྱང་གཙོ་བོ་ནི་བྱང་སེམས་ཀྱི་ལམ་ཤེས་ཡིན་ཏེ། དེ་ནི་སྐབས་
གཉིས་པའི་བརྗོད་བྱའི་གཙོ་བོ་ཡིན་པའི་ཕྱིར་ཏེ། བྱང་ཆུབ་སེམས་དཔའ་མཁས་རྣམས་ཀྱི། ། ལམ་ཤེས་
ཉིད་ནི་དེ་འདྲར་བཤད། །ཅེས་འབྱུང་བའི་ཕྱིར་རོ། །དེ་ཡང་གཞི་ཤེས་པ་ཉན་རང་ལ་གཙོ་བ་བཞིན་ནོ། །
ཀླན་ཀ་ནི་འོ་ན་མདོ་ལས། ལམ་ཤེས་པ་ཉིད་ནི་བྱང་ཆུབ་སེམས་དཔའ་རྣམས་ཀྱི་ཡིན་ནོ། ། ཞེས་སོགས་ཀྱི་
དོན་ཇི་ལྟར་དྲང་ཞེ་ན། བྱང་སེམས་ཀྱི་ཡིན་པས་སངས་རྒྱས་ལ་མེད་པར་མི་འགྱུར་ཏེ། ཐུན་མོང་གི་ཆོས་
ཡོད་པའི་ཕྱིར་སྙིང་རྗེ་ལ་སོགས་པ་བཞིན་ནོ། ། དེས་ན་དེ་ནི་གཙོ་ཆེ་བའི་དབང་དུ་བྱས་པ་ཡིན་ནོ། ། འོ་ན་
ལམ་ཤེས་པ་ཉིད་ལ་སྤྱོད་ཅིང་ཆོས་ཐམས་ཅད་ཀྱི་ཡོངས་སུ་རྫོགས་པ་ཉིད་ཐོབ་ནས་རྣམ་པ་ཐམས་ཅད་
མཁྱེན་པ་ཉིད་རྗེས་སུ་ཐོབ་པར་བྱེད་ཅེས་གསུངས་པ་ཇི་ལྟར་དྲང་ཞེ་ན། དེ་མ་ཡིན་ཏེ། ཕ་རོལ་ཏུ་ཕྱིན་པ་
བཅུ་རྫོགས་པར་ཐོབ་ནས། སངས་རྒྱས་ཐོབ་པར་བྱེད་ཅེས་གསུངས་ཀྱང་སངས་རྒྱས་ལ་ཕར་ཕྱིན་མེད་
པར་མི་འགྱུར་བའི་ཕྱིར་དང་། ལམ་ཤེས་པ་ཉིད་རྫོགས་པར་བྱས་ནས་བྱང་ཆུབ་སེམས་དཔའི་སྐྱོན་མེད་པ་
ལ་འཇུག་ཅེས་སོགས་འབྱུང་བ་དང་། དེ་དགོས་པ་ཅན་ཡིན་ན། ལམ་ཤེས་ཀྱི་རང་བཞིན་བྱང་སེམས་ཀྱི་
མངོན་རྟོགས་རྫོགས་ནས་རྣམ་མཁྱེན་སངས་རྒྱས་ཐོབ་བོ་ཞེས་དགོངས་པ་ཡིན་པའི་ཕྱིར་ཏེ། གཞན་དུ་ན་
རིག་པ་དང་འགལ་བར་འགྱུར་རོ། ། །
འོ་ན་ལམ་ཤེས་ཟག་བཅས་སུ་བཤད་པས་སངས་རྒྱས་ལ་ཟག་བཅས་ཡོད་པར་འགྱུར་རོ་ཞེ་ན་
-189-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མི་འགལ་ཏེ། ལམ་ཤེས་པ་ཉིད་ནི་བྱང་ཆུབ་སེམས་དཔའ་རྣམས་ཀྱི་ཟག་བཅས་ཡིན་ནོ་ཞེས་དམིགས་
ཀྱིས་བསལ་བའི་ཕྱིར་རོ། །གལ་ཏེ་སངས་རྒྱས་ནི་ཡང་དག་པའི་མཐའ་མ་རྟོགས་པར་འགྱུར་ཏེ། ལམ་ཤེས་
ནི་དེ་ཁོ་ན་ཉིད་མངོན་དུ་མི་བྱེད་པའི་རྟེན་ཅན་ཡིན་པའི་ཕྱིར་ཞེ་ན་མི་འགལ་ཏེ། རྫོགས་མིན་མ་སྦྱངས་
པར་མངོན་དུ་མི་བྱེད་ཀྱི་སྦྱངས་ནས་མངོན་དུ་བྱེད་དོ་ཞེས་བཤད་པའི་ཕྱིར་རོ།། འོ་ན་འབུམ་ཊིཀ་ལམ་
ཤེས་པ་ཉིད་ཅེས་བྱ་བ་ནི་བྱང་སེམས་དང་པོ་སྐྱེད་པ་ནས་བཟུང་སྟེ་ཆོས་ཀྱི་སྤྲིན་ལ་ཐུག་གི་བར་དུ་ཞེས་བྱ་
བ་ལ་སོགས་པ་རྒྱ་ཆེར་བཤད་ནས་རྣམ་པ་ཐམས་ཅད་མཁྱེན་པ་ཉིད་ཀྱི་གྲོང་ཁྱེར་དུ་ཕྱིན་པར་བྱེད་པའི་
ཡེ་ཤེས་ནི་ལམ་གྱི་རྣམ་པས་འཇུག་པའི་ཕྱིར་ལམ་ཤེས་པ་ཉིད་ཅེས་བྱའོ་ཞེས་པ་དང་འགལ་ལོ་ཞེ་ན། །
འབུམ་ཊིཀ་ཚད་མར་བྱེད་ན་དེའི་ཚོགས་སྦྱོར་རྣམས་ཀྱང་ལམ་ཤེས་སུ་ཁས་ལོང་ཞིག ། གལ་ཏེ་བྱང་
སེམས་ཀྱི་མོས་སྤྱོད་ན་ལམ་ཤེས་ཡོད་ན་ལམ་བདེན་ཡོད་པར་འགྱུར་ལ། དེ་ལྟ་ན་རིགས་པ་དང་ངེས་
འབྱིན་ཡང་ཡོད་པར་འགྱུར་རོ་ཞེ་ན། དེ་ནི་ཡོད་དེ། ཉོན་མོངས་ཀྱི་གཉེན་པོ་བྱེད་པའི་རིགས་པ་ཡོད་པའི་
ཕྱིར་དང་། མངོན་ཞེན་མེད་པར་རྟག་པའི་གནས་སུ་འགྲོ་བ་ངེས་འབྱིན་ཡོད་པའི་ཕྱིར་དང༌། གཞན་ཡང་
ལམ་ཡོད་པས་ཀྱང་ལམ་བདེན་ཡོད་པར་འགྱུར་ཏེ། རྒྱུ་ཡོད་ན་ཀུན་འབྱུང་བདེན་པ་ཡོད་པར་འགྱུར་བ་
བཞིན་ནོ། །འོ་ན་དེ་དག་ཟག་མེད་དུ་འགྱུར་རོ་ཞེ་ན། འདིར་ཟག་པ་དང་བཅས་པའི་རྣམ་གྲངས་ནི་ཤིན་ཏུ་
མང་སྟེ། ལམ་བདེན་ཟག་མེད་དུ་བཤད་པ་དང་
། ལམ་ཤེས་ཟག་བཅས་སུ་བཤད་པ་ལྟ་བུའི་ཕྱིར་རོ། ། དེ་
ལ་ལམ་བདེན་ཟག་མེད་དུ་བཤད་པ་ནི་འཕགས་པའི་མཉམ་བཞག་ཡིན་པས་དེར་བརྗོད་པ་མ་ཡིན་ཏེ། །
རྗེས་ཐོབ་དག་པ་འཇིག་རྟེན་པའི་ཡེ་ཤེས་རྣམས་ཀྱང་མཉམ་བཞག་ཏུ་ཐལ་བའི་ཕྱིར་རོ། ། འོ་ན་གང་ཞེ་ན།
རྣམ་པར་བྱང་བའི་ཕྱོགས་ཡིན་པས་ཟད་མེད་ཅེས་བྱ་སྟེ། འདི་ཉིད་ལས་ཀུན་ནས་ཉོན་མོངས་པ་དང་།
གཅིག་ཤོས་ཀྱི་ཕྱོགས་ལ་བརྟེན་ནས་ཀུན་འབྱུང་བ་དང་། ལམ་གྱི་བདེན་པ་དག་ནི་རྒྱུ་ཡིན་ལ། དུ་བ་དང་
འགོག་པའི་བདེན་པ་དག་ནི་འབྲས་བུ་ཡིན་པར་ཞེས་གང་གསུངས་པ་ཡིན་ནོ། ། གཞི་ཤེས་ཀྱི་རང་བཞིན་
གང་ཞེ་ན། མི་འཐད་པའི་ཕྱོགས་དང༌། འཐད་པའི་ཕྱོགས་དང་། ཀླན་ཀ་སྤང་བའོ། །མི་འཐད་པའི་ཕྱོགས་
-190-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
གང་ཞེ་ན། ཐེག་ཆེན་ལ་གཞི་ཤེས་མི་འདོད་པ། ཉན་ཐོས་ལ་རང་བཞིན་མེད་རྟོགས་འདོད་པ་དང༌། སྦྱོར་
ལམ་ན་གཞི་ཤེས་མི་འདོད་པའོ། ། དང་པོ་ནི་ཁ་ཅིག་བུ་སོགསན་རེ། གཞི་ཤེས་ཀྱི་མཚན་ཉིད་གང་ན་གཞི་
བདག་མེད་པར་མངོན་སུམ་གྱིས་རྟོགས་པ་གང་ཞིག་སྤངས་རྟོགས་ཉེ་ཚེ་བ་ཞེས་བྱ་སྟེ། འདི་ཉིད་ལས།
ཐམས་ཅད་ཤེས་པ་ཉིད་ནི་འབྲས་བུ་ལ་བདག་ཏུ་རྨོངས་པ་སྤངས་པ་ཅན་ཡིན་ནོ་ཞེས་སོགས་འབྱུང་བའི་
ཕྱིར་རོ། ། ས་མཚམས་ཀྱང་ཉན་ཐོས་ཀྱི་འཕགས་ལམ་ཁོ་ན་ན་ཡོད་དེ། མདོ་ལས་ཐམས་ཅད་ཤེས་པ་ཉིད་
ནི་ཉན་ཐོས་དང་རང་སངས་རྒྱས་ཀྱི་ཡིན་ནོ་ཞེས་བྱ་བ་དང་། འདིར། ཉན་ཐོས་ལ་སོགས་མཐོང་བའི་
ལམ། །དེ་འདྲ་ཀུན་ཤེས་ཉིད་དུ་འདོད། །ཅེས་རྟེན་ངེས་པར་བཟུང་བའི་ཕྱིར་རོ་ཞེས་འདོན་ཏོ། །འདི་ཡང་
སྙིང་པོ་མེད་དེ། ཉན་ཐོས་མཐོང་ལམ་པ་སོགས་ཀྱང་གཞི་ཤེས་སུ་འགྱུར་བ་དང༌། རྗེས་ཐོབ་ན་གཞི་ཤེས་
མེད་པར་འགྱུར་བ་དང་། མཉེན་པོ་གཞི་ཤེས་གཞི་ཤེས་མིན་པར་འགྱུར་བའི་ཕྱིར་དང་། ལུང་རིགས་ཕལ་
ཆེར་ནི་ལམ་ཤེས་སུ་བཤད་པའི་ཚུལ་གྱིས་རྟོགས་པར་བྱ་བའི་ཕྱིར་རོ།། གལ་ཏེ་གཉེན་པོ་གཞི་ཤེས་ནི་
བཏགས་པ་བ་ཡིན་ནོ་ཞེ་ན། ཁོ་བོས་གོ་ལྡོག་སྟེ་སྨྲ་བར་བྱའོ། ། གལ་ཏེ་ཐེག་ཆེན་ལ་གཞི་ཤེས་མེད་དེ།
ཐམས་ཅད་ཤེས་པ་ཉིད་ནི་ཉན་ཐོས་དང་རང་སངས་རྒྱས་རྣམས་ཀྱི་ཡིན་ནོ་ཞེས་སོགས་འབྱུང་བའི་ཕྱིར་
རོ༑ ༑ཞེ་ན། ཐེག་ཆེན་ལ་གཞི་ཤེས་ཡོད་དེ། ཀུན་ཤེས་པ་ཉིད་ཀྱི་སྐད་ཅིག་མ་དེ་དག་ནི་བྱང་ཆུབ་སེམས་
དཔའ་རྣམས་ཀྱི་མཐོང་བའི་ལམ་ཤེས་ཡིན་ནོ་ཞེས་སོགས་འབྱུང་བའི་ཕྱིར་ཏེ། འདི་ལ་ལན་ཅུང་ཟད་ཀྱང་
འ།
མེད་དོ། །
ཕྱོགས་གཉིས་པ་ནི། མ་བསླབས་པ་ཁ་ཅིག་གཡགན་རེ། སློབ་དཔོན་ལྟར་ན་ཡང་ཉན་ཐོས་ལ་ཆོས་
ཀྱི་བདག་མེད་རྟོགས་པ་ཡོད་དེ། ལམ་ཤེས་ཀྱི་སྐབས་ཀྱི་ཉན་རང་གི་སྦྱོར་ལམ་རྣམས་སྟོང་ཉིད་རྟོགས་
པའི་རྣམ་པ་ཅན་དུ་བཤད་པའི་ཕྱིར་དང་། འཕགས་པ་ཀླུ་སྒྲུབ་ཀྱིས་བཤད་ཅིང་། འཕགས་པ་རྣམ་གཉིས་
ཀྱི་དགོངས་པ་གཅིག་པའི་ཕྱིར་དང་། སློབ་དཔོན་གྱིས་ཀྱང་བྱམས་པའི་དགོངས་པ་མཁྱེན་པའི་ཕྱིར་ཞེས་
གྲག་གོ ། དེ་ནི་རྣམ་པར་འཁྱམས་པ་ཡིན་ཏེ། སྒྲུབ་བྱེད་མེད་པ་དང་། གནོད་བྱེད་ཡོད་པའི་ཕྱིར་རོ། ། རེ་
-191.



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཞིག་ལུང་གི་སྒྲུབ་བྱེད་མེད་དེ། དེ་ནི་སྦྱོར་ལམ་ཤེས་པའི་ལམ་ཤེས་ཀྱི་རྣམ་པ་ཡིན་པའི་ཕྱིར་དང༌། གཞན་
དུ་ན་ལུང་རིགས་དུ་མ་དང་འགལ་བའི་ཕྱིར་རོ། ། རིགས་པའི་སྒྲུབ་བྱེད་མེད་དེ་རྒྱུ་མཚན་མཚུངས་པ་དང༌།
ཤིང་རྟའི་སྲོལ་མ་ཕྱེད་པའི་ཕྱིར་རོ། ། དང་པོ་ནི་འཕགས་པ་ཀླུ་སྒྲུབ་ཀྱང་ཉན་ཐོས་ལ་སྟོང་ཉིད་གཟིགས་པ་
ཡོད་པར་མི་བཞེད་པར་འདོད་པར་བྱ་སྟེ། འཕགས་པ་བྱམས་པས་ཉན་ཐོས་ལ་སོགས་པ་སྙིང་པོ་མཐོང་བ་
ལ་མིག་དང་མི་ལྡན་པར་བཤད་ཅིང་། འཕགས་པ་རྣམ་གཉིས་དགོངས་པ་གཅིག་པའི་ཕྱིར་དང་། འཕགས་
ཀླུ་སྒྲུབ་ཀྱིས་ཀྱང་རྒྱལ་བ་བྱམས་པའི་དགོངས་པ་མཁྱེན་པའི་ཕྱིར་རོ།། གལ་ཏེ་ཀླུ་སྒྲུབ་ཞབས་ཀྱིས།
མཚན་མ་མེད་པར་མ་རྟོགས་པར། ། ཁྱོད་ཀྱི་ཐར་པ་མེད་པར་གསུངས། ། ཞེས་བྱ་བ་ལ་སོགས་པ་གསུངས་
པའི་ཕྱིར་རོ་ཞེ་ན། འཕགས་པ་བྱམས་པའི་ཞལ་སྔ་ནས། དེ་ནི་མཚན་མར་དམིགས་སྒོ་ནས། ། ཐབས་མ་
ཡིན་པས་རིང་བ་སྟེ། ། ཞེས་བྱ་བ་ལ་སོགས་པ་གསུངས་སོ། ། དེ་ནི་རྣམ་མཁྱེན་ཡིད་བྱེད་དང་བྲལ་བ་ལ་
དགོངས་སོ་ཞེ་ན། འོ་ན་སྔ་མ་ཡང་མཚན་མའི་རྣམ་རྟོག་མེད་པ་བདག་མེད་མངོན་སུམ་དུ་གཟིགས་པའི་ཡེ་
ཤེས་ལ་དགོངས་ཞེས་གསུངས་སོ། ། གཞན་ཡང་དེ་ལྟ་ན་རྣམ་མཁྱེན་ཡིད་བྱེད་དང་བྲལ་བས་རང་ཞེས་བྱ་
བར་འགྱུར་གྱི། མཚན་མར་དམིགས་པས་རིང་ཞེས་བྱ་བ་ཇི་ལྟར་འབྲེལ། གཉིས་པ་ནི། དབུ་མ་རང་རྒྱུད་པ་
རྣམས་ནི། འཕགས་པ་ཀླུ་སྒྲུབ་ཀྱི་དགོངས་པ་དེ་ལྟར་མི་བཞེད་དེ། སློབ་དཔོན་ལེགས་ལྡན་བྱེད་ཀྱིས་
འཕགས་པའི་དགོངས་པ་ཉན་ཐོས་ཀྱི་སྡེ་སྣོད་ལས་སྟོང་ཉིད་མ་བཤད་པ་དང༌། ཉན་ཐོས་རྣམས་ཀྱང་གང་
ཟག་གི་བདག་མེད་པ་ཙམ་རྟོགས་པར་བཤད་ལ། དེ་ཉིད་ཀྱི་རྗེས་སུ་འབྲངས་ནས་སློབ་དཔོན་སེང་གེ་
བཟང་པོའི་བར་གྱི་དངོས་པོའི་དེ་ཉིད་མི་ཤེས་ཞེས་བཤད་པའི་ཕྱིར་རོ། ། ལེགས་ལྡན་བྱེད་ཀྱི་འདོད་པ་དེ་
ཡང་ཟླ་བ་གྲགས་པ་ལ་སོགས་པས་འགོག་པར་བྱེད་པའི་ཕྱིར་རོ།། དེས་ན་འཕགས་པའི་དགོངས་པ་ཉན་
ཐོས་ལ་ཡང་དབུ་མའི་ལྟ་བ་ཡོད་དེ་ཞེས་བྱ་བ་འདི་ནི། ཤིང་རྟ་ཆེན་པོ་གནས་བརྟན་སངས་རྒྱས་བསྐྱངས་
དང༌། འཇིགས་བྲལ་ཟླ་བ་གྲགས་པ་ལ་སོགས་པའི་བཞེད་པ་ཡིན་ནོ། ། དེས་ན་ཚ་གྲང་གི་གཞི་མཐུན་
བསྒྲུབས་པས་ཤིན་ཏུ་སྡུག་བསྔལ་བའི་འགྲེལ་བྱེད་ཉོན་མོངས་ཅན་འདི་ནི་བདག་ཅག་ལ་ཤིང་རྟ་ཆེན་པོ་
-192-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
སོ་སོའི་སྲོལ་རྣམས་རྣ་ལམ་དུ་ཐོས་པའི་སྐལ་པ་ཡང་མེད་དོ། ། ཞེས་ཆོ་ངེས་འདེབས་པ་ཡིན་ནོ། ། གཉིས་པ་
ནི༑ ཉན་ཐོས་རྣམས་ལ་ནི་ཡུམ་ཉེ་བར་འགྱུར་ཏེ། དུས་གསུམ་མཉམ་ཉིད་དུ་ཤེས་པའི་ཕྱིར། དེ་ལྟར་ཡང་
འདི་ཉིད་ལས། དུས་རྣམས་མཉམ་པ་ཉིད་ཀྱིས་ཕྱིར། །ཤེས་རབ་ཕ་རོལ་ཕྱིན་པར་འདོད། །ཅེས་བྱ་བ་དང་།
དུས་གསུམ་པའི་ཆོས་རྣམས་སྐྱེ་བ་མེད་པའི་རྣམ་པ་མཉམ་པ་ཉིད་དུ་གྱུར་ཞེས་གསུངས་པའི་ཕྱིར་རོ།།
གཞན་ཡང་ཉན་ཐོས་ལ་རྟེན་འབྲེལ་ཤེས་པ་ཡོད་པས་དུས་གསུམ་མཉམ་པ་ཉིད་དུ་ཤེས་པའི་ཡེ་ཤེས་ཡོད་
པའི་ཕྱིར་བྱང་སེམས་དང་། ཡུམ་ཉེ་རིང་གི་ཁྱད་པར་མེད་པར་འགྱུར་ཞེས་བྱ་བའི་རྩོད་པ་འདི་ལ་ལན་
མེད་པར་འགྱུར་ཏེ། འཁོར་གསུམ་ཅིག་ཅར་རང་གིས་ཁས་བླངས་པའི་ཕྱིར་རོ། ། གཞན་ཡང་ཉན་ཐོས་ལ་
དུས་གསུམ་མཉམ་ཉིད་ཅེས་པའི་ཡེ་ཤེས་ཡོད་ན། ཉན་ཐོས་ལ་སོགས་པ་དངོས་པོའི་ངོ་བོ་མི་ཤེས་པ་
རྣམས་ལ་ནི་མཉམ་པ་ཉིད་ཀྱི་ཡེ་ཤེས་མེད་དེ་ཞེས་འབྱུང་བ་དང་ཇི་ལྟར་མི་འགལ། གལ་ཏེ་དེ་རྣམ་མཁྱེན་
ཡིད་བྱེད་དང་ལྡན་པའི་མཉམ་ཉིད་ཀྱི་ཡེ་ཤེས་མེད་པར་འདོད་པ་ཡིན་ཏེ། དགེ་བའི་བཤེས་གཉེན་ཐབས་
ལ་མཁས་པ་དང་བྲལ་བའི་ཕྱིར་ཞེས་བྱ་བ་འབྱུང་བ་དེ་ནི་ནང་གི་ཡོངས་འཛིན་རྣམ་མཁྱེན་ཡིད་བྱེད་བྲལ་
བ་ཅེས་བྱ་བའི་དོན་ཡིན་ནོ་ཞེ་ན། གནས་ལུགས་རྟོགས་པ་ལ་སེམས་མི་འགོང་བ་ལ་སོགས་པ་ཉིད་ནང་གི་
ཡོངས་འཛིན་དུ་བཤད་པས་ནང་གི་ཡོངས་འཛིན་གྱི་བརྡ་དོན་མ་འབྱོར་པ་དང་། སྤྱིར་རྟོགས་པ་དགེ་བའི་
བཤེས་གཉེན་དུ་འདོད་པ་སུ་ཡང་མེད་ཅིང༌། བྱེ་བྲག་ཏུ་སློབ་དཔོན་གྱིས་ནི་ཡོངས་འཛིན་འདིའང་དགེ་
བཤེས་ཉིད་ལ་བརྗོད་ཀྱི་ནང་གི་ཡོངས་འཛིན་ཞེས་བྱ་བའི་སྦྱོར་ལམ་གྱི་ཁྱད་ཆོས་དེ་འདྲ་མི་བཞེད་པ་་་
དང་། དེ་ལྟར་ན་ཐེག་ཆེན་སྦྱོར་ལམ་གྱི་རྣམ་པ་དང་། རྒྱུའི་ཁྱད་པར་གྱི་ཆོས་དང་། ཟློས་པར་འགྱུར་རོ་
སྙམ་དུ་དོགས་པའི་ཕྱིར་དང༌། བྱང་ཆུབ་སེམས་དཔའ་དགེ་ཆེན་ཡང་དག་པར་མགུ་བར་བྱས་པའི་དགེ་
ཆེན་འདི་དང་དོན་གཅིག་པའི་ཕྱིར་དང༌། འདིར་ཐབས་ལ་མཁས་པའི་ཁྱད་པར་དུ་རྣམ་མཁྱེན་ཡིད་བྱེད་
ཀྱི་ཞེས་འབྱུང་བར་རིགས་པ་ལས། བདེན་པ་གཉིས་ཀ་ལ་ཐོས་པ་ལ་སོགས་པའི་ཤེས་པ་སྐྱེ་བའི་ཐབས་ལ་
མཁས་པ་ཞེས་བྱ་བ་འབྱུང་གི ། རྣམ་མཁྱེན་ཡིད་བྱེད་ཀྱི་ཐབས་ལ་མཁས་པས་ཞེས་བྱ་བ་མ་བྱུང་བའི་ཕྱིར་
-193,



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རོ༑ ༑དེར་མ་ཟད་རྩོད་པའི་སྐབས་སུ་ཡང་རྣམ་མཁྱེན་ཡིད་བྱེད་ཀྱི་དུས་གསུམ་མཉམ་ཉིད་དུ་ཤེས་པ་
ཐམས་ཅད་ཡོད་པས་ཇི་ལྟར་ཉེ་རིང་དུ་འགྱུར་ཞེས་འབྱུང་བར་འགྱུར་ཏེ། གཞན་དུ་ན་ལན་དང་འབྲེལ་
མེད་པར་འགྱུར་བའི་ཕྱིར། གཞན་ཡང་སྒྱུ་མ་མཁན་གྱི་དངོས་པོ་སྣང་བ་ལ་དེའི་རང་གི་ངོ་བོ་མི་ཤེས་པས་
དངོས་པོར་མངོན་པར་ཞེན་པས་ངོ་བོ་ཉིད་མེད་པར་མི་སྣང་བ་བཞིན་དུ་ཞེས་བྱ་བའི་དཔེ་ཡང་མི་འགྲིག་
པར་འགྱུར་ཏེ། ཉན་རང་གིས་ཀྱང་དུས་གསུམ་མཉམ་ཉིད་དུ་ཤེས་པས་དངོས་པོའི་ངོ་བོ་ཉིད་ཅེས་པའི་
ཕྱིར་དང་། དཔེ་གཞན་ཞིག་འགོད་པར་བྱ་བའི་ཕྱིར་རོ། ། དེས་ན་འདི་ཙམ་ཞིག་རྟོགས་པའི་ནུས་པ་མེད་
བཞིན་དུ་ཡང་རྣམ་བཤད་བྱེད་པའི་རྣམ་རྟོག་སྐྱེས་པ་ནི། དུས་རིང་བ་ཁོ་ནར་ཟད་དེ། མཁས་པ་དག་གིས་
དེ་ལྟར་བཤད་ན་བདག་རྒྱུད་ལ་དུད་འགྲོའི་མིང་དང་དོན་མཐུན་པར་མྱོང་བས་འགྲུབ་པའི་ཕྱིར་དང༌།
བསྟན་བཅོས་ཀྱི་སྤྱན་དང་ལྡན་པ་རྣམས་ཀྱིས་རྐང་གི་ཁོང་ནས་ཁྲེལ་བར་འགྱུར་རོ། །གཞན་དངོས་པོ་བྱེད་
དང་ཞེས་བྱ་བ་དང་། ཉི་ཚེ་བ་དང་སྣ་ཚོགས་ཉིད་ཅེས་དང་། བསྟན་བཅོས་འདི་ཚད་མར་བྱེད་པ་ན། དེས་
ན་སྣོད་མིན་ཉན་ཐོས་ཐེག་པ་དག །ཐེག་ཆེན་བཤད་པ་ཐོས་ནས་རྨོངས་གྱུར་ཞིང་། །ཆད་པར་ལྟ་བས་ངན་
སོང་ལྟུང་འགྱུར་བས། ། དེས་ན་དབང་པོ་བརྟགས་ཏེ་ཆོས་བསྟན་ནོ། ། ཞེས་བྱ་བ་ལ་སོགས་པ་བཀའ་
བསྩལ་པ་རྣམས་དང་འགལ་བར་འགྱུར་རོ།། དེས་ན་འདིའི་རྣམ་བཤད་དེ་དག་ནི་ཕལ་ཆེར་རྗེས་ཟློས་
མཁན་པོའི་རྗེས་སུ་འབྲང་ཞིང་མི་འདྲ་བའི་ཁྱད་པར་རྣམས་ནི། ཆུ་ནང་གི་ཟླ་བ་ལྟར་བླང་དོར་མི་ཤེས་
པའི་བྱིས་པ་རྣམས་དགའ་བ་བསྐྱེད་པ་ཙམ་དུ་ཟད་པས་མཁས་པ་རྣམས་ཀྱི་རོ་བྲོ་བ་ཅུང་ཟད་ཀྱང་མེད་
པར་རྟོགས་མོད། ཁོ་བོ་ཅག་ནི། རྒལ་བརྟག་རྒྱས་པར་མི་བྱ་སྟེ། ལེགས་པའི་ལན་ལ་མཐའ་མེད་པའི་ཕྱིར་
དང་། ཕྲག་དོག་གི་འཁར་བ་ཙམ་སྐྱབས་སུ་གྱུར་པའི་དམུས་ལོང་གི་འཁོར་རྣམས་སྨྲེ་སྔགས་སྒྲོག་པའི་ཕྱིར་
•
འོ་ན་བྱམས་པ་དང་ཀླུ་སྒྲུབ་གང་རུང་ནོར་བར་འགྱུར་བའི་ཀླན་ཀ་བཟློག་པར་བྱ་དགོས་སོ་ཞེ་ན།
བརྗོད་པར་བྱ་སྟེ། བདེ་བར་གཤེགས་པའི་མདོ་ཐ་དད་ནས་གདུལ་བྱ་རྣམས་དྲང་བའི་ཕྱིར་གནས་སྐབས་
-
4-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
སྒྲ་འགལ་བར་སྤྱོད་པ་སྣ་ཚོགས་གསུངས་སོ། །དེ་དག་གི་ཤིང་རྟ་བྱེད་པ་རྣམས་ཀྱང་སྲོལ་ཐ་དད་པ་ཁོ་ནར་
འགྱུར་ཏེ། དེ་ལ་ས་སྡེ་ལ་སོགས་པར་ཉན་རང་གཉིས་སྤངས་རྟོགས་ཁྱད་པར་མེད་པར་གང་ཞིག་བདག་
མེད་ཙམ་རྟོགས་པ་དང་། ཉོན་སྒྲིབ་ཙམ་སྤོང་བར་བཤད་ཅིང་འདིར་རང་རྒྱལ་གྱིས་གཟུང་མེད་རྟོགས་པ་
དང་ཤེས་སྒྲིབ་ཕྱོགས་གཅིག་སྤོང་བ་དང༌། དེ་བས་ཀྱང་ཁྱད་པར་ཁོ་བོ་ཅག་གི་ལྟར་ན་འཕགས་པ་ཀླུ་སྒྲུབ་
ཀྱིས་ལུང་དང་རིགས་པ་ལ་བརྟེན་ནས་གཉིས་ཀས་ཆོས་ཀྱི་བདག་མེད་རྟོགས་པའི་ཚུལ་དུ་མ་གསུངས་པ་
རྣམས་ལས་སློབ་དཔོན་འཕགས་པ་ཀླུ་སྒྲུབ་ཞབས་ཀྱིས་བཞེད་པ་དེ་ངེས་པའི་དོན་ཁོ་ན་ཡིན་པར་བལྟ་སྟེ།
ལུང་དང་རིགས་པ་ནི་གཞན་དུ་བརྗོད་ཟིན་པའི་ཕྱིར་རོ། །རྒྱལ་བ་བྱམས་པ་ཡང་ངེས་པའི་དོན་དུ་འདི་ལྟར་
བཞེད་དགོས་ཏེ། ས་བཅུའི་དབང་ཕྱུག་བརྙེས་པས་འདི་ལྟ་བུ་ལ་རྨི་ལམ་དུ་ཡང་འཁྲུལ་བ་མི་མངའ་བའི་
ཕྱིར་རོ། ། འོན་ཀྱང་རྗེ་བཙུན་གྱི་གསུངས་པ་ཐམས་ཅད་མཐར་ཐུག་གམ་བཞེད་པ་ཡིན་པའི་ངེས་པ་འདི་ནི་
མེད་དོ། ། མདོ་སྡེ་རྒྱན་ལ་སོགས་པ་སེམས་ཙམ་གྱི་བསྟན་བཅོས་དུ་མ་གསུངས་པ་བཞིན་ནོ།། དེ་ཡང་
གདུལ་བྱ་དེ་དང་དེས་རྟོགས་པའི་སྐལ་བ་ཅན་ཡིན་ཞིང་། དེ་ཉིད་ཀྱང་མདོ་ལས་གསལ་བར་ཁོང་དུ་མ་
ཆུད་པ་རྣམས་ལ་རིམ་གྱིས་ཁོང་དུ་ཆུད་པར་མཛད་པའི་ཕྱིར་དང༌། མདོ་སྡེ་རྒྱན་ལ་སོགས་པ་དབུ་མར་
བྱེད་ན་བདག་ཅག་གིས་ནམ་ཡང་དབུ་སེམས་ཀྱི་གྲུབ་མཐའ་རྣ་བར་ཚོར་བ་མེད་དོ། ། ཞེས་རང་ཉིད་རྒྱལ་
མཚན་ལ་འཕྱར་བར་བྱེད་པ་ཙམ་དུ་ཟད་པའི་ཕྱིར་རོ། ། ཕྱོགས་གསུམ་པ་ནི། ལམ་ཤེས་སྦྱོར་ལམ་ན་མེད་
པ་འགོག་པའི་རིགས་པ་ལས་ཤེས་པར་བྱའོ། །
འཐད་པའི་ཕྱོགས་གང་ཞེ་ན། མཚན་ཉིད་དང་། དབྱེ་བ་དང་། ས་མཚམས་སོ། ། མཚན་ཉིད་ནི།
གཞི་བདག་མེད་པར་རྟོགས་པའི་ཡེ་ཤེས་ཏེ། དེ་ལྟར་ན་དམིགས་པ་གཞི་དང་། རྣམ་པ་བདག་མེད་རྟོགས་
པ་དང་། ངོ་བོ་ཡེ་ཤེས་ཀྱི་རང་བཞིན་ཏེ་ཁྱད་པར་གསུམ་ལྡན་ནོ། ། དེ་ལ་དང་པོས་མེད་པ་བདག་མེད་དུ་
ཤེས་པ་དང་། གཉིས་པས་བྱིས་པས་གཞི་འཛིན་ཙམ་གྱི་བློ་དང༌། གསུམ་པས་གཏིང་མ་ཚུགས་པའི་ཤེས་པ་
གང་ཡིན་པ་གཞི་བདག་མེད་ཐོས་ཙམ་གྱི་ཤེས་པ་ལྟ་བུ་ལས་ཁྱད་པར་བྱེད་དོ། ། དེ་ཡང་འདི་ཉིད་ལས།
-195-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གཅིག་དང་དུ་མའི་ངོ་བོ་ཉིད་བྲལ་བའི་ཕྱིར་ཞེས་བྱ་བ་ལ་སོགས་པའི་ཚད་མས་གཞི་ཐམས་ཅད་སྐྱེ་བ་མེད་
པར་ཡོངས་སུ་ཤེས་པ་ཚིགས་སུ་བཅད་པའི་དོན་གྱི་མཚན་ཉིད་ཀྱི་ཡུམ་ཞེས་གང་གསུངས་པ་ཡིན་
ནོ༑ ༑མདོ་ལས་ཀྱང་ཐམས་ཅད་ནི་ཕྱི་དང་ནང་གི་ཆོས་རྣམས་ཇི་སྙེད་པ་འདི་ཙམ་ཡིན་ལ་དེ་དག་ཀྱང་
ཉན་ཐོས་དང་རང་སངས་རྒྱས་ཀྱིས་ཤེས་ཞེས་བྱ་བ་དང་
། འདི་ཉིད་ལས། འབྲས་བུ་དག་ཏུ་རྨོངས་པ་
སྤངས་པ་ཅན་ཡིན་ནོ་ཞེས་བྱ་བ་ལ་སོགས་པ་གསུངས་པའི་ཕྱིར་རོ།།
དབྱེ་བ་ནི། སྤང་གཉེན་གྱི་སྒོ་ནས་གཉེན་པོ་གཞི་ཤེས་དང༌། མི་མཐུན་ཕྱོགས་ཀྱི་གཞི་ཞེས་གཉིས་
སོ༑ ༑དེ་དག་གི་མཚན་ཉིད་རིམ་པ་ལྟར། གཞི་མཚན་མའི་མཐའ་བྲལ་དུ་རྟོགས་པའི་ཡེ་ཤེས་དང་། དེ་མ་
རྟོགས་པའི་ཡེ་ཤེས་སོ། ། ཐེག་པའི་སྒོ་ནས། ཐེག་དམན་གྱི་གཞི་ཤེས་དང་། ཐེག་ཆེན་གྱི་གཞི་ཤེས་གཉིས་
སོ༑ ༑དེ་དག་གི་མཚན་ཉིད་རིམ་པ་ལྟར། གཞི་གང་ཟག་གི་བདག་མེད་གཟུང་མེད་ཙམ་རྟོགས་པའི་ཡེ་
ཤེས་དང་། གཞི་བདག་མཐའ་མེད་པར་རྟོགས་པའི་ཡེ་ཤེས་སོ། ། དང་པོ་ལ་ཡང་ཉན་ཐོས་ཀྱི་གཞི་ཤེས་
དང༌། རང་རྒྱལ་གྱི་གཞི་ཤེས་གཉིས་སོ། །དེ་དག་གི་མཚན་ཉིད་རིམ་པ་ལྟར། གཞི་གང་ཟག་གི་བདག་མེད་
ཙམ་རྟོགས་པའི་ཡེ་ཤེས་དང་། གཞི་གཟུང་མེད་ཙམ་རྟོགས་པའི་ཡེ་ཤེས་སོ། ། དང་པོ་ལ་ཡང་མི་མཐུན་
ཕྱོགས་སུ་གྱུར་པའི་ཉན་ཐོས་ཀྱི་གཞི་ཤེས་དང༌། མ་གྱུར་བའི་ཉན་ཐོས་ཀྱི་གཞི་ཞེས་གཉིས་ཡིན་ནོ། ། དེ་
དག་གི་མཚན་ཉིད་ནི་རིམ་པ་ལྟར། ཉན་ཐོས་ཀྱི་གཞི་ཤེས་གང་ཞིག། མཚན་མར་འཛིན་བྱེད་དང་། དེ་
གང་ཞིག་མཚན་མར་མི་བྱེད་པའོ། ། དང་པོ་ལ་ཡང་བྱང་སེམས་ཀྱི་དེ་དང་
། ཉན་ཐོས་ཀྱི་རྒྱུད་ལ་འབྱུང་
བའི་མི་མཐུན་ཕྱོགས་ཀྱི་གཞི་ཤེས་སོ། ། དེ་དག་གི་མཚན་ཉིད་ནི་རིམ་པ་ལྟར། བྱང་སེམས་ཀྱི་རྒྱུད་ཀྱི་ཉན་
ཐོས་ཀྱི་གཞི་ཤེས་གང་ཞིག ། མཚན་མར་འཛིན་བྱེད་དང་། ཉན་ཐོས་ཀྱི་རྒྱུད་ཀྱི་གཞི་ཤེས་གང་ཞིག།
མཚན་མར་འཛིན་བྱེད་དོ། །མ་གྱུར་བའི་ཉན་ཐོས་ཀྱི་གཞི་ཤེས་ལ་ཡང་། བྱང་སེམས་དང་
། སངས་རྒྱས་ཀྱི་
རྒྱུད་ཀྱི་བྱེ་བྲག་གིས་གཉིས་སོ། ། མཚན་ཉིད་ནི་གོ་སླ་བར་ཟད་དོ། ། ཐེག་ཆེན་གྱི་ཡེ་ཤེས་ལ་ཡང་བྱང་
སེམས་ཀྱི་གཞི་ཤེས་དང་། སངས་རྒྱས་ཀྱི་གཞི་ཤེས་གཉིས་སོ། ། དེ་དག་གི་མཚན་ཉིད་ནི་རིམ་པ་ལྟར།
མ196-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
གཞི་བདག་མེད་པར་རྟོགས་པའི་ཐེག་ཆེན་སློབ་བའི་ཡེ་ཤེས་དང༌། གཞི་བདག་མེད་པར་རྟོག་པའི་ཐེག་
ཆེན་མི་སློབ་པའི་ཡེ་ཤེས་སོ། ། ས་མཚམས་ཇི་ལྟར་ན། ཐེག་པ་གསུམ་ཆར་གྱི་ཚོགས་ལམ་དུ་གཞི་བདག་
མེད་པར་རྟོགས་པའི་རིགས་ཤེས་སྐྱེས་པ་ནས་སངས་རྒྱས་ཀྱི་སའི་བར་དུ་བལྟ་བར་བྱའོ། ། ལུང་དང་
རིགས་པ་ཕལ་ཆེར་བརྗོད་ཟིན་པའི་ཕྱིར་རོ།། གལ་ཏེ་ཉན་རང་གི་གཞི་ཤེས་ཐེག་ཆེན་གྱི་རྒྱུད་ལ་ཇི་ལྟར་
འབྱུང་ཞེ་ན། དེ་ནི་འབྱུང་སྟེ། བྱང་སེམས་ལ་ཡང་འབྱུང་སངས་རྒྱས་ལ་ཡང་འབྱུང་བའི་ཕྱིར་རོ། །བྱང་
སེམས་ལ་འབྱུང་སྟེ། མི་འབྱུང་ན་བསྐྱེད་བྱ་དང་རྫོགས་བྱར་འགལ་བ་ལས། མདོ་ལས་ཉན་ཐོས་ཀྱི་ལམ་
གང་ཡིན་པ་དང་། རང་སངས་རྒྱས་ཀྱི་ལམ་གང་ཡིན་པ་དང༌། སངས་རྒྱས་ཀྱི་ལམ་གང་ཡིན་པའི་ལམ་
ཐམས་ཅད་སྐྱེད་པར་བྱ་ཞིང་ཞེས་བྱ་བ་དང་། རྫོགས་པར་བྱ་བ་ལ་སོགས་པ་དོན་མཐུན་དུ་བཤད་པའི་
ཕྱིར་རོ། །བསྟན་བཅོས་ལས་ཀྱང་ཤེས་ཏེ། སྐབས་དང་པོ་དང་། གཉིས་པ་དང་། གསུམ་པ་དང་། བཞི་པ་ལ་
སོགས་པ་ལས་ཤེས་པའི་ཕྱིར་རོ། ། དང་པོ་ནི། མེད་ན་ཐོབ་པར་འགལ་བ་ལས། ཐེག་པ་གསུམ་ཆར་ཐོབ་
པའི་རྒྱུ། ། ཞེས་བཤད་པའི་ཕྱིར་རོ། ། གཉིས་པ་ནི་སྐབས་གཉིས་པས་བསྟན་པའི་ཤེས་བྱ་ལམ་གསུམ་པོ་དེ་
ཉིད་བྱང་སེམས་ཀྱི་རྒྱུད་ལ་འབྱུང་བར་ཁས་བླངས་པའི་ཕྱིར་དང༌། ལམ་ཤེས་ཀྱི་ཤེས་བྱ་ལས་གཞན་པའི་
ལམ་ཡང་རིགས་པས་མི་འཐད་པའི་ཕྱིར་དང་། རྟོགས་པ་མི་ཐོབ་ན་སྤང་བྱ་མི་སྤོང་བ་ལས་ལམ་གསུམ་གྱི་
ཉམས་ཕྱིར་ཞེས་དང་། ཐེག་པ་གསུམ་གྱི་ལམ་གྱི་སྒྲིབ་པ་གསུམ་སྤངས་པའི་ཕྱིར་ཞེས་བཤད་པའི་ཕྱིར་
རོ༑ ༑གསུམ་པ་ནི། སྒོམ་ལམ་མི་སྟོན་པའི་རྒྱུ་མཚན་མཐོང་ལམ་དུ་ཉན་རང་གི་རྟོགས་པར་བཤད་པའི་
ཕྱིར་རོ། ། བཞི་པ་ནི་ཐམས་ཅད་མཁྱེན་པ་ཉིད་གསུམ་ལ་དབང་ཐོབ་པར་བྱ་བའི་ཕྱིར་སྒོམ་པར་བཤད་པ་
དང༌། མཁྱེན་གསུམ་གྱི་སྦྱོར་བ་དང་མཚན་ཉིད་རྣམས་བྱང་སེམས་ཀྱི་རྒྱུད་དང་འབྲེལ་བར་བཤད་པའི་
ཕྱིར་དང་། སྦྱོར་བ་གཞན་གསུམ་ཡང་དེའི་རྒྱུ་མཚན་གྱིས་འཇུག་པ་དང༌། ཀུན་མཁྱེན་ཉིད་གསུམ་ཆོས་
རྣམས་ཀྱིས། ། ཡོངས་སུ་རྫོགས་པ་བླ་མེད་པ། ། ཞེས་བྱ་བ་ལ་སོགས་པའི་ཕྱིར་རོ། ། སངས་རྒྱས་ལ་འབྱུང་
བའི་ལུང་ནི་བརྗོད་ཟིན་ཏོ། །
མ197-



་
བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
།
་ འདི་རྣམས་ཀྱིས་དགོངས་པ་དཔྱད་པ་ལ་དོན་རྣམ་པ་གཉིས་ཏེ། མི་འཐད་པའི་ཕྱོགས་དང༌།
འཐད་པའི་ཕྱོགས་སོ། ། དང་པོ་ལ་རིགས་འདོད་པ། རིགས་འདྲ་འདོད་པ། ཁྱབ་པ་ཆེས་འདོད་པ། ནང་
འགལ་འདོད་པའོ། །དང་པོ་ནི་ཐེག་པ་གཉིས་ཀྱི་རྟོགས་པའི་རྫས་མེད་ཀྱང་རིགས་ཡོད་པས་དེ་ཐམས་ཅད་
འགལ་བ་མེད་དོ་ཞེ་ན། དེ་ཡང་དཔྱད་མི་བཟོད་དེ། འདིར་རིགས་ཀྱི་དོན་རྒྱུ་ལ་བྱེད་ན་རྒྱུ་ཡོད་ཅེས་བྱ་བ་
ཙམ་དུ་འགྱུར་ལ། ཕྱི་ལ་བྱེད་ན་རྟོགས་པའི་རིགས་ནི་རྟོགས་པ་མཚན་ཉིད་པར་འགྱུར་ཏེ། ཤིང་གི་རིགས་
རྣམས་ནི་ཤིང་ཡིན་པ་བཞིན་ནོ། ། དེས་ན་རྟོགས་པའི་རྫས་ཀྱི་དོན་རྟོགས་པ་དངོས་ལ་བྱེད་དགོས་པ་ཡིན་།
པས་རྫས་མེད་ཀྱི་རིགས་ཡོད་དོ། །ཞེས་བྱ་བ་ནི་འགལ་བ་ཁོ་ནའོ། ། གཉིས་པ་ནི། གལ་ཏེ་ཉན་རང་གི་ལམ་
བཏགས་པ་བ་ཡིན་པ་ལ་དགོངས་ཏེ། འདོགས་པའི་རྒྱུ་མཚན། བཏགས་པའི་དགོས་པ། དངོས་ལ་གནོད་
བྱེད་རྣམས་ཡོད་པའི་ཕྱིར་རོ། ། དེ་ལ་དང་པོ་ནི། ཉན་ཐོས་ཀྱི་ལམ་དང༌། གང་ཟག་གི་བདག་མེད་རྟོགས་
པར་འདྲ་བ། རང་རྒྱལ་གྱི་ལམ་དང་། གཟུང་མེད་རྟོགས་པར་འདྲ་བའི་ཕྱིར་རོ། ། གཉིས་པ་ནི། ཉན་རང་གི་
རྟོགས་པ་འདི་འདྲ་བ་ཡང་ཐེག་ཆེན་ལ་ཡོད་པས་དེ་འདྲའི་ལམ་ཐམས་ཅད་རིགས་ཅན་རྣམས་འཇུག་པར་
ནུས་པས་ལམ་ཐམས་ཅད་ཀྱི་ཡོན་ཏན་ཐམས་ཅད་རྣམ་པ་འདྲ་བའི་སྒོ་ནས་དང་མཚན་ཉིད་ཀྱི་སྒོ་ནས་་་
བསྡུས་པ་སྟེ། སྐྱེད་པ་དང་ཤེས་པ་དང་རྫོགས་པའི་རྣམ་པ་ཅན་ཞེས་རྟོགས་པར་བྱ་བའི་ཕྱིར་རོ། ། གསུམ་
པ་ནི་ཉན་རང་གི་ལམ་མ་ཡིན་ཏེ། ཉན་རང་གི་རྒྱུད་ལ་སྐྱེ་བཞིན་པ་མ་ཡིན་པའི་ཕྱིར་དང༌། ཉན་རང་གི་
ལམ་རྒྱུད་ལ་ཡོད་ན་ཉན་རང་དུ་ཐལ་བའི་ཕྱིར་རོ་ཞེས་འབྲེ་སོགས་འདོན་ཏོ།།
་ དེ་ལ་འདོགས་པའི་རྒྱུ་མཚན་མི་གྲུབ་སྟེ། སྤྱིར་དྲང་བ་ཉིད་བསྒྲུབ་བྱ་ཡིན་པའི་ཕྱིར་དང༌། བྱང་
སེམས་ཀྱི་རྒྱུད་ལ་གང་ཟག་གི་བདག་མེད་རྟོགས་པ་འདི་ལ་ཡང་རང་རྒྱལ་གྱི་ལམ་ཞེས་འདོགས་པར་་་་་
འགྱུར་ཏེ། རང་རྒྱལ་གྱི་རྒྱུད་ཀྱི་ལམ་དང་གཟུང་མེད་རྟོགས་པར་དྲང་བའི་ཕྱིར་རོ།། དེ་བཞིན་དུ་གཟུང་
མེད་རྟོགས་པ་ལ་ཡང་ཉན་ཐོས་ཀྱི་ལམ་ཞེས་སོགས་འདོགས་པར་རིགས་ན་དེ་ལྟར་ཡང་མི་འདོགས་ཏེ།
གང་ཟག་གི་བདག་མེད་རྟོགས་པ་རང་རྒྱལ་གྱི་ལམ་ཞེས་ངེས་པར་གཟུང་བའི་ཕྱིར་རོ། ། མ་ངེས་པ་ཡིན་ཏེ།
-198-
-18-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཐམས་ཅད་ཤེས་པ་ཉིད་ནི་ཉན་རང་གི་མངོན་རྟོགས་ཡིན་ནོ་ཞེས་འབྱུང་བས་ཉན་རང་ཁོ་ནའི་རྟོགས་པར་
ཡང་འགྱུར་བའི་ཕྱིར་རོ། ། དེས་ན་བཏགས་པའི་དགོས་པའང་མ་གྲུབ་བོ། ། དངོས་ལ་གནོད་བྱེད་ཀྱང་མི་
གྲུབ་སྟེ། བདེ་འགྲོའི་རྒྱུད་ལ་ཡོད་པའི་ངན་འགྲོའི་ལམ་མིན་པར་འགྱུར་ཏེ། ངན་འགྲོའི་ལམ་ལ་སྐྱེ་བཞིན་
པ་མིན་པའི་ཕྱིར་རོ།། གལ་ཏེ་བྱང་སེམས་ཀྱི་རྒྱུད་ཀྱི་ཉན་ཐོས་ཀྱི་ལམ་གྱི་མིང་ཅན་དེས་ནི་ཉན་ཐོས་ཀྱི་
བྱང་ཆུབ་མི་སྐྱེད་ལ། བདེ་འགྲོའི་རྒྱུད་ལ་ཡོད་པའི་ངན་འགྲོའི་ལམ་དེས་ངན་འགྲོ་བསྐྱེད་པས་མི་མཚུངས་
སོ་ཞེ་ན། དེ་ལ་བུམ་པ་དངོས་པོ་ཡིན་ཏེ། ཤེར་ཕྱིན་ཡིན་པའི་ཕྱིར་རོ། །ཞེས་བརྗོད་པ་ན། དངོས་པོ་མེད་པ་
གནོད་བྱེད་དུ་བརྗོད་པའི་ཚེ་བུམ་པ་ནི་དོན་བྱེད་པ་ཡིན་ལ། དངོས་མེད་ནི་མི་བྱེད་པས་མི་མཚུངས་སོ་
ཞེས་བྱ་བས་སྐྱོན་སེལ་བར་འགྱུར་བའི་ཕྱིར་རོ། ། དེས་ན་དེས་དེ་མི་གྲུབ་པས་ཉན་ཐོས་ཀྱི་བྱང་ཆུབ་མི་
བསྐྱེད་པས་ཉན་ཐོས་ཀྱི་ལམ་མིན་ཞེས་དངོས་ལ་གནོད་བྱེད་གཞན་བརྗོད་པར་བྱ་བ་ཡིན་ལ། དེ་ཡང་
རིགས་པ་མ་ཡིན་ཏེ། ཉན་ཐོས་ཀྱི་བྱང་ཆུབ་ཀྱང་ལམ་མིན་པར་འགྱུར་བ་དང་། བྱང་ཆུབ་གཞན་དུ་འགྱུར་
བའི་ཉན་ཐོས་ཀྱི་ལམ་དེ་དག་ཀྱང་ཉན་ཐོས་ཀྱི་ལམ་མིན་པར་འགྱུར་བ་དང༌། བྱང་ཆུབ་སེམས་དཔའ་
རྣམས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་གསུམ་ཆར་ཡང་ཐོབ་པ་ལ་སོགས་པའི་ཤེས་པ་སྐྱེ་བའི་རིམ་གྱིས་
ཡང་དག་པར་ཐོབ་པར་འགྱུར་ཞེས་འབྱུང་ལ། དེ་ཡང་བྱང་ཆུབ་ཉིད་ཡིན་ཏེ་འགྲེལ་ཆེན་དེར་བྱང་ཆུབ་
གསུམ་གའི་དབང་དུ་བྱས་པའི་ཕྱིར་རོ། ། ཞེས་བཤད་པས་ན། ཉན་ཐོས་ཀྱི་བྱང་ཆུབ་མི་བསྐྱེད་པ་མ་གྲུབ་
པ་དང་། ཉན་ཐོས་ཀྱི་བྱང་ཆུབ་མི་བསྐྱེད་ཀྱང་འདི་ལེགས་པར་མངོན་དུ་བྱས་པའི་ཚེ་བྱང་ཆུབ་སེམས་
དཔའ་རྣམས་གཞན་དོན་རྒྱུན་ཆད་པའི་མྱང་འདས་སུ་ལྷུང་བར་བཤད་པ་ཡིན་ལ། བྱ་བ་འདི་ལྟ་བུ་ཡང་
ཉན་ཐོས་ཀྱི་ལམ་གྱི་ཐུན་མོང་མ་ཡིན་པའི་བྱ་བ་ཡིན་པའི་ཕྱིར་རོ། ། །
འདི་ལྟར་བྱང་ཆུབ་སེམས་དཔའ་འཕགས་པ་འགའ་ཞིག་ལ་ཡང་ཐབས་མི་མཁས་པའི་དབང་གིས་
བསམ་པ་ཞི་བདེ་དོན་དུ་གཉེར་བ་དང་། ལམ་མི་རྟག་སོགས་སུ་དངོས་པོར་འཛིན་པ་དང་། འབྲས་བུ་
གཞན་དོན་ཆད་ནས་ཞི་བའི་དབྱིངས་སུ་འཇུག་པའི་གནས་སྐབས་དེ་དག་ནི་ཉན་ཐོས་ཀྱི་ལམ་གྱི་རིགས་
-199-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དང་ཉན་ཐོས་ཀྱི་ལམ་མེད་ན་མི་འབྱུང་བ་ཡིན་ཏེ། དེ་དག་ནི་དེའི་རྟགས་དང་ངོ་བོ་དང་འབྲས་བུ་ཡིན་པའི་
ཕྱིར་རོ། །གཞན་ཡང་བྱང་སེམས་ཀྱི་ལམ་ཡང་སངས་རྒྱས་ཀྱི་ལམ་མིན་པར་འགྱུར་ཏེ། སངས་རྒྱས་ཀྱི་རྒྱུད་
ལ་སྐྱེ་བཞིན་པ་མ་ཡིན་ནོ། ། གཞན་ཡང་དེའི་ལམ་ཡིན་པས་དེ་དེ་ལྟར་འགྱུར་ན། ངན་འགྲོའི་ལམ་རྒྱུད་ལ་
ཡོད་པའི་བདེ་འགྲོ་བ་ཡང་ངན་འགྲོ་བར་འགྱུར་ཏེ། ངན་འགྲོའི་ལམ་རྒྱུད་ལ་ཡོད་པའི་ཕྱིར་རོ། ། བྱང་
སེམས་ཀྱང་སངས་རྒྱས་སུ་འགྱུར་ཏེ། སངས་རྒྱས་ཀྱི་ལམ་རྒྱུད་ལ་ཡོད་པའི་ཕྱིར་རོ། ། །
དེས་ན་གང་ཟག་གི་བདག་མེད་རྟོགས་པའི་ཆ་དང་། གཟུང་མེད་རྟོགས་པའི་ཆ་ནི་རིམ་པ་ལྟར་ཉན་
རང་གི་ལམ་དུ་འགྲུབ་སྟེ། བདག་མེད་མཐའ་རྟོགས་ན་སངས་རྒྱས་ཀྱི་ལམ་དུ་འགྲུབ་པའི་ཕྱིར་དངོས་ལ་
གནོད་བྱེད་མེད་ཅེས་ཁོང་དུ་ཆུད་པར་བྱའོ། ། ཕྱོགས་གསུམ་པ་ནི་ཆ་ཁས་མ་བླངས་ན་ཉན་རང་གི་ལམ་མི་
གྲུབ་ལ། བླངས་ན་བྱང་སེམས་ལ་རྟོགས་པ་ཉི་ཚེ་བ་ཡོད་པར་འགྱུར་བས་མཚན་ཉིད་པ་ནི་མིན་གྱི།
བཏགས་པ་ཁོ་ན་ཡིན་ལ་དེ་ཡང་འདི་ལྟར་བྱང་སེམས་ཀྱི་རྒྱུད་ཀྱི་གང་ཟག་གི་བདག་མེད་རྟོགས་པ་དེ་ཡང་
གཟུང་མེད་རྟོགས་པ་ཡིན་པས་རང་རྒྱལ་གྱི་ལམ་ཞེས་འདོགས་ཤིང་གཟུང་མེད་རྟོགས་པ་དེ་ཡང་གང་ཟག་
གི་བདག་མེད་རྟོགས་པ་ཡིན་པས་ཉན་ཐོས་ཀྱི་ལམ་ཞེས་འདོགས་སོ་ཞེས་བུ་རྗེས་འབྲང་ཟེར་རོ། །
དེ་ལྟ་ན་དེའི་གང་ཟག་གི་བདག་མེད་རྟོགས་པ་དེ་གང་ཟག་གི་བདག་མེད་རྟོགས་པ་ཡིན་པས་
རང་རྒྱལ་གྱི་ལམ་ཞེས་འདོགས་མི་འདོགས། འདོགས་ན་རྒྱུ་མཚན་གྱིས་ཁྱད་པར་ཉམས་ཤིང་ཉན་ཐོས་ཀྱི་
ལམ་ཐམས་ཅད་ལ་རང་རྒྱལ་གྱི་ལམ་ཞེས་འདོགས་པར་འགྱུར་ལ། མི་འདོགས་ན་དེའི་གང་ཟག་གི་བདག་
མེད་རྟོགས་པ་དང་གཟུང་མེད་རྟོགས་པར་འགྱུར་ཏེ། གང་ཟག་གིས་དབང་གིས་རང་རྒྱལ་དུ་འཇོག་མི་
འཇོག་ཁྱད་པར་མི་འདྲ་བ་ཡིན་པའི་ཕྱིར་རོ། ། འདོད་པར་ནུས་པ་མ་ཡིན་ཏེ། བྱང་སེམས་ཀྱི་རྒྱུད་ལ་ཉན་
ཐོས་ཀྱི་ལམ་དང༌། བྱང་སེམས་ཀྱི་ལམ་ཐམས་ཅད་མེད་པར་འགྱུར་ཏེ་རྫས་གཅིག་ཡིན་པའི་ཕྱིར་
རོ༑ ༑ཞེས་ཁས་བླངས་པའི་ཕྱིར་རོ། ། གཞན་ཡང་བྱང་སེམས་ཀྱི་ཡོན་ཏན་རྣམས་གཅིག་ཏུ་འགྱུར་ཏེ། ཆ་
མེད་པའི་རྟོགས་པ་ཡིན་པའི་ཕྱིར་རོ། ། གཞན་ཡང་འདི་ནི་ཉན་ཐོས་དང་ཐུན་མོང་བའོ། ། འདི་ནི་བྱང་
མ2}{],



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
སེམས་ཀྱི་ཐུན་མོང་མིན་པའོ། ། ཞེས་པའི་རྣམ་དབྱེ་མེད་པར་འགྱུར་ཏེ། ཉན་ཐོས་ཀྱི་ལམ་དུ་བརྗོད་པ་དེ་
ཉིད་སངས་རྒྱས་ཀྱི་ལམ་དུ་བཞག་ཅིང་སངས་རྒྱས་ཀྱི་ལམ་དུ་འཇོག་པ་དེ་ཉན་ཐོས་ཀྱི་ལམ་དུ་འཇོག་པའི་
ཕྱིར་དང་། ཆ་ཐ་དད་ཁས་མི་ལེན་པའི་ཕྱིར་རོ། །
གཞན་ཡང་ཉན་ཐོས་ཀྱི་རྒྱུད་ཀྱི་ལམ་ལ་ཡང་རང་རྒྱལ་གྱི་ལམ་ཞེས་འདོགས་པར་འགྱུར་ཏེ། རང་
རྒྱལ་གྱི་ལམ་དུ་འགྱུར་བའི་གང་ཟག་གི་བདག་མེད་རྟོགས་པ་འདྲ་བའི་ཕྱིར་རོ། ། སངས་རྒྱས་ཀྱི་ལམ་ཞེས་
ཀྱང་འདོགས་པར་འགྱུར་ཏེ། སངས་རྒྱས་ཀྱི་ལམ་དུ་གྱུར་པའི་གང་ཟག་གི་བདག་མེད་རྟོགས་པ་དང་འདྲ་
བའི་ཕྱིར་རོ།། གལ་ཏེ་གང་ཟག་གི་བདག་མེད་རྟོགས་པ་ཙམ་གྱིས་སངས་རྒྱས་ཀྱི་ལམ་དང་འདྲ་བར་མི་
འགྲུབ་སྟེ། སངས་རྒྱས་ཀྱི་ལམ་ནི་བདག་མེད་མཐའ་དག་རྟོགས་པ་ཡིན་པའི་ཕྱིར་རོ་ཞེ་ན། འོ་ན་གང་ཟག་
གི་བདག་མེད་རྟོགས་པར་འདྲ་བས་ཀྱང་ཉན་ཐོས་ཀྱི་ལམ་དང་འདྲ་བར་མི་འགྲུབ་སྟེ། ཉན་ཐོས་ཀྱི་ལམ་ནི་
གང་ཟག་གི་བདག་མེད་ཙམ་རྟོགས་པ་ཡིན་པའི་ཕྱིར་རོ།། རྒྱས་པར་འགོག་པའི་འབད་པ་ཅི་ཞིག་བྱ་སྟེ།
སངས་རྒྱས་ཀྱི་ལམ་དུ་གྱུར་པའི་གང་ཟག་གི་བདག་མེད་རྟོགས་པ་དང་འདྲ་ན། སངས་རྒྱས་ཀྱི་ལམ་ཞེས་
འདོགས་པར་མཚུངས་སོ་ཞེས་སྨྲས་པའི་ཕྱིར་དང་། སྔར་བཤད་པ་ལྟར་དངོས་ལ་གནོད་བྱེད་མེད་པའི་
ཕྱིར་རོ།། དེ་བས་ན་ཐམས་ཅད་ཀྱིས་ཐམས་ཅད་ལ་འདོགས་པར་འགྱུར་བའི་ཕྱིར་ཉན་ཐོས་ཀྱི་ལམ་དུ་
ཡང་ཐེག་པ་གསུམ་ཆར་ཐོབ་ཅེས་པའི་རྣམ་གཞག་དྲང་བར་འགྱུར་རོ། ། ཡང་འགའ་ཞིག་ཐུན་རེ། བདག་
མེད་རྟོགས་པའི་ཡེ་ཤེས་ཡིན་པ་ཉིད་ཀྱིས་ཉན་ཐོས་ཀྱི་ལམ་མཚན་ཉིད་པར་འགྲུབ་སྟེ། དེ་ལས་ལྷག་པའི་
ཉན་ཐོས་ཀྱི་ལམ་མེད་པའི་ཕྱིར་རོ་ཞེས་སྨྲ་བའོ། ། དེ་ཡང་རྣམ་པར་འཁྱམས་པ་ཡིན་ཏེ། ཐེག་དམན་གཞི་
ཤེས་མིན་པའི་ཉན་ཐོས་ཀྱི་ལམ་མེད་པར་འདོད་པའི་ཕྱིར་དང༌། དེ་ཡང་འཛིན་མེད་མ་རྟོགས་པར་འདོད་
པའི་ཕྱིར་དང་། སངས་རྒྱས་ཀྱི་རྣམ་པ་ཐམས་ཅད་མཁྱེན་པའི་ཡེ་ཤེས་ལ་སོགས་པ་ཡང་གང་ཟག་གི་
བདག་མེད་རྟོགས་པ་ཡིན་པས་ཉན་ཐོས་ཀྱི་ལམ་མཚན་ཉིད་པར་འགྱུར་ལ་ཐེག་ཆེན་གྱི་ཡེ་ཤེས་ཐམས་
ཅད་ཐེག་དམན་གྱི་ཡེ་ཤེས་སུ་འདོད་ན་རྟེན་གྱི་གང་ཟག་འཆོལ་བ་དང་། ཉམས་ལེན་གྱི་ལམ་འཆོལ་བ་
ཨ201



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དང༌། མཐར་ཐུག་གི་འབྲས་བུ་འཆོལ་བ་དང་། དེའི་ཕྱིར་རྗོད་བྱེད་ཀྱི་སྡེ་སྣོད་འཆོལ་བ་ལ་སོགས་པར་
འགྱུར་བས་རྣ་བ་ཙམ་ཡང་གཏད་པར་བྱ་བ་མིན་ནོ།།
དེའི་ཕྱིར་ཉན་རང་གི་ལམ་མཚན་ཉིད་པ་ནི་ཐེག་དམན་ཁོ་ནའི་མངོན་རྟོགས་ཡིན་པས་ཐེག་ཆེན་
གྱི་མངོན་རྟོགས་སུ་འགྱུར་བ་ནམ་ཡང་མེད་དེ། ལམ་དང་མངོན་པར་རྟོགས་པ་ཁྱད་པར་མེད་པའི་ཕྱིར་
དང༌། ཐེག་པ་གསུམ་གྱི་ནང་ནས་རང་བཞིན་གྱིས་དབང་པོ་རྟུལ་པོ་མྱང་འདས་སུ་ཕྱིན་པར་བྱེད་པའི་ལམ་
ཉིད་ཉན་ཐོས་ཀྱི་ལམ་གྱི་མཚན་ཉིད་དུ་སྨྲས་པའི་ཕྱིར་དང༌། ཉན་ཐོས་ཀྱི་གཞི་ཤེས་ཀྱི་མཚན་ཉིད་དུ་ཡང་
གཞི་གང་ཟག་གི་བདག་མེད་རྟོགས་པའི་ཡེ་ཤེས་ཞེས་བརྗོད་ལ། ཉན་ཐོས་ཀྱི་གཞི་ཤེས་དང་ཉན་ཐོས་ཀྱི་
ལམ་ཡང་དོན་གཅིག་པའི་ཕྱིར་རོ། ། ཕྱོགས་བཞི་པ་ནི། ཉན་ཐོས་ཀྱི་ལམ་གང་ཡིན་པ་ཞེས་བྱ་བ་ལ་སོགས་
པའི་སྐབས་འདིར་གང་ཟག་གི་བདག་མེད་རྟོགས་པ་ཉན་ཐོས་ཀྱི་ལམ་ཡིན་པར་བརྗོད་ནས་ཐེག་ཆེན་ལ་
ཉན་ཐོས་ཀྱི་ལམ་མེད་པར་བརྗོད་པ་དང་། ལམ་ཤེས་ཀྱི་སྐབས་ཀྱི་ཉན་རང་གི་ལམ་གྱི་མིང་ཅན་རྣམས་
ཉན་རང་གི་ལམ་མིན་པར་སྨྲ་བ་དག་ནི་ནང་འགལ་བ་ཡིན་ནོ། །
ཀླན་ཀ་ནི། འོ་ན་ཐམས་ཅད་ཤེས་པ་ཉིད་ནི་ཉན་ཐོས་རང་སངས་རྒྱས་ཀྱི་ཡིན་ནོ་ཞེས་བྱ་བ་ལ་
སོགས་པ་ཇི་ལྟར་དྲང་ཞེ་ན། དེ་ནི་ལམ་ཤེས་ཀྱི་སྐབས་ཀྱི་རིགས་པས་སྤང་བར་བྱའོ། ། གཞན་ཡང་ཐམས་
ཅད་ཤེས་པ་ཉིད་ནི། ཉན་ཐོས་དང་བྱང་ཆུབ་སེམས་དཔའི་བྱེ་བྲག་གི་ཟག་པ་དང་བཅས་པ་དང་། ཟག་པ་
མེད་པའི་བྱེ་བྲག་ཡིན་ནོ།། ཞེས་བྱ་བ་ལ་སོགས་པ་ཇི་ལྟར་དྲང་། གལ་ཏེ་དེར་གཉེན་པོ་གཞི་ཤེས་ཀྱང་
བསྡུས་པ་ཡིན་ནོ། ། ཞེ་ན། གཉེན་པོ་གཞི་ཤེས་ཉིད་གཞི་ཤེས་ཡིན་ནོ་ཞེས་བརྗོད་ན་སྐྱོན་ཅི་ཡོད། གཞན་
ཡང་དེ་ནི་གཉེན་པོ་གཞི་ཤེས་འཛིན་པ་མིན་ཏེ། ཐམས་ཅད་ཤེས་པ་ཉིད་ཀྱི་རང་སངས་རྒྱས་ཀྱི་མངོན་
རྟོགས་ཀྱང་བསྡུས་པས་དེའི་ཕྱིར་དེ་དག་གིས་ཤེས་བྱའི་སྒྲིབ་པའི་གཉེན་པོ་ཉིད་དུ་ཞེས་འབྱུང་ལ་གཉེན་
པོ་གཞི་ཤེས་ཀྱང་སྟོན་ན་གཞི་ཞེས་སུ་ཤེས་སྒྲིབ་ཀྱི་གཉེན་པོ་སྟོན་པར་རིགས་སྙམ་པའི་དོགས་སྤོང་འདི་
ལ་རྒྱུ་མཚན་མེད་པའི་ཕྱིར་རོ། །འོ་ན་ཐེག་ཆེན་འཕགས་པ་ནི་ཉེར་གཞིར་ལྟུང་བར་འགྱུར་ཏེ། ཉན་རང་གི་
-202-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གཞི་ཤེས་མཚན་ཉིད་པ་རྒྱུད་ལ་ཡོད་པའི་ཕྱིར་རོ་ཞེ་ན། ཀླན་ཀ་འདི་ནི་མདོ་ལས་ཀྱང་གསུངས་ཏེ། གལ་
ཏེ་བྱང་སེམས་ཀྱི་ལམ་ཐམས་ཅད་རྫོགས་པར་བགྱིས་ན་བརྒྱད་པའི་ལམ་བསྒྲུབས་ཤིང་བརྒྱད་པར་ཡང་མི་
འགྱུར་རམ་ཞེ་ན། དེའི་ལན་ཡང་མདོའི་དགོངས་པ་འདི་ལྟར་ཡིན་ཏེ། ཉན་རང་གི་རྒྱུད་ཀྱི་ཉན་རང་གི་
ལམ་ནི་ཐབས་ཤེས་ཁྱད་པར་ཅན་གྱིས་མ་ཟིན་པས་ཉེར་ཞིར་ལྟུང་བ་ཡིན་ལ། བྱང་སེམས་ནི་ཕལ་ཆེར་
ཐབས་ཤེས་ཁྱད་པར་ཅན་གྱིས་ཟིན་པས་ཉེར་ཞིར་མི་ལྟུང་ལ། འོན་ཀྱང་ཐབས་མི་མཁས་པས་ཁ་ཅིག་
དེའི་དབང་གིས་ཉེ་བར་ཞི་བའི་དབྱིངས་སུ་ལྟུང་ལ། འོན་ཀྱང་འཕྲལ་དུ་ཐབས་མཁས་པ་རང་ངམ་གཞན་
གྱི་དབང་གིས་སྐྱེད་ནས་ཉན་རང་མེད་པའི་སར་ལྟུང་བ་ནི་མེད་དེ། རྒྱུ་ནི་རང་གི་འབྲས་བུ་གདོན་མི་ཟ་
བར་འབྱིན་པ་མ་ཡིན་ནོ། །དེས་ན་མཐོང་ལམ་དུ་སྐྱེད་ནས་ཤེས་ཀྱང་སྒོམ་ལམ་དུ་མངོན་དུ་བྱེད་པ་ནི་མ་
ཡིན་ཏེ། ས་བཅུ་རྣམས་སུ་གཙོ་བོར་ ཤེས་བྱའི་སྒྲིབ་པའི་གཉེན་པོར་ལམ་སྒོམ་པར་བྱེད་པའི་ཕྱིར་
རོ༑ ༑ཞར་ལ་ནི་སྒོམ་པར་འགྱུར་ཏེ། མཐོང་ལམ་དུ་ཉན་ཐོས་ཀྱི་ལམ་མཐར་ཐུག་ན་གང་ཟག་གི་བདག་
མེད་ཀྱི་རྟོགས་པ་མཐར་ཐུག་པར་འགྱུར་ལ། དེ་ལྟ་ན་ཉོན་སྒྲིབ་ཐམས་ཅད་སྤངས་ཟིན་པར་འགྱུར་བ་ལས་
རྡོ་རྗེ་ལྟ་བུའི་ཏིང་ངེ་འཛིན་གྱིས་སྒྲིབ་གཉིས་བག་ཆགས་དང་བཅས་པ་ཅིག་ཅར་སྤངས་ནས་ཅིག་ཅར་དགྲ་
བཅོམ་པ་དང་། དེ་བཞིན་གཤེགས་པར་འགྱུར་བའི་ཕྱིར་རོ། ། དེའི་ཕྱིར་ཡང་དག་པའི་མཐའ་མངོན་དུ་མི་
བྱེད་ཅེས་བྱ་བ་ལྟར་འབའ་ཞིག་ཆེད་དུ་གཉེར་ནས་མི་སྒོམ་ཞེས་པའི་དོན་དུ་གནས་སོ།།
གལ་ཏེ་ཐེག་ཆེན་ལ་ཉན་རང་གི་ལམ་མཚན་ཉིད་པ་ཡོད་ན། ཚོགས་ལམ་ནས་མི་སློབ་ལམ་གྱི་བར་
རྣམས་ཡོད་པར་འགྱུར་ལ། ཉན་ཐོས་ཚོགས་ལམ་པ་དང་ཉན་ཐོས་མི་སློབ་ལམ་པ་ལ་སོགས་པར་འགྱུར་
ཞིང་ཉན་ཐོས་ཀྱི་མི་སློབ་ལམ་སངས་རྒྱས་ཀྱི་སར་འདོད་དགོས་པས་མཐར་ཐུག་ཐེག་པ་གཅིག་ཏུ་མི་
འགྱུར་རོ་ཞེ་ན། དེའི་ལམ་རྒྱུད་ལ་ཡོད་པས་བདག་གམ་དེར་མི་འགྱུར་བའི་ཚུལ་ནི་བརྗོད་ཟིན་ལ། ཉན་
ཐོས་དང་རང་རྒྱལ་གྱི་བྱང་ཆུབ་ཁོ་ན་གནས་ཏེ་ལྷག་མེད་ནས་སངས་རྒྱས་ཀྱི་བྱང་ཆུབ་ཏུ་འཇུག་པ་མི་སྲིད་
པའི་ཕྱིར་རོ། ། ཞེས་པའི་ཕྱོགས་བཀག་སྟེ། ཉན་རང་གི་ལྷག་མེད་ཐོབ་ནས་ཀྱང་སངས་རྒྱས་ཀྱི་བྱང་ཆུབ་
-203-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར། །
ཐོབ་པའི་ཚུལ་བསྒྲུབས་པ་ནི་མཐར་ཐུག་ཐེག་པ་གཅིག་ཡིན་པའི་དོན་གྱིས་སངས་རྒྱས་ཀྱི་སར་ཐེག་པ་
གསུམ་ཆར་གྱི་ཡོན་ཏན་མི་འབྱུང་གི་གཅིག་ཁོ་ནའི་ཞེས་པ་ནི་མིན་ཏེ། འགྲེལ་ཆེན་ནི་གཉིས་ཀ་ཐོབ་པར་
བཤད་པའི་ཕྱིར་དང་། ལུང་རིགས་རྒྱས་པར་བརྗོད་ཟིན་པའི་ཕྱིར་རོ།། འོ་ན་ཐེག་ཆེན་འཕགས་པའི་
མཉམ་བཞག་ན་མཚན་འཛིན་ཡོད་པར་འགྱུར་ཏེ། གཞི་ཤེས་མཚན་ཉིད་པ་ཡོད་པའི་ཕྱིར་ཏེ། འདི་ཉིད་
ལས། དེ་ནི་མཚན་མར་དམིགས་སྒོ་ནས། །ཞེས་བྱ་བ་དང་། དངོས་པོ་མཚན་མ་དང་ལྡན་པར་རྟོགས་པས་
ཞེས་བྱ་བ་དང་། ཉན་ཐོས་ཀྱི་གཞི་ཤེས་སྤང་བྱ་དང་། བྱང་སེམས་ཀྱི་གཉེན་པོར་བསྟན་པ་དང་། སྒྲུབ་པའི་
ཡོངས་སུ་ཤེས་པ་གསལ་བའི་སྒོ་ནས་སྦྱོར་བ་རྣམ་པ་བཅུ་རྗེས་སུ་འགྲོ་བའི་སྒོ་ནས་བསྟན་པས་ཉན་ཐོས་
རྣམས་ཀྱི་ལྡོག་སྟེ་སྦྱོར་ཞེས་བྱ་བ་དང་། མངོན་པར་ཞེན་པ་ལ་སོགས་པ་སྐྱེ་བའི་མཚན་ཉིད་ཀྱིས་གོ་སླ་བའི་
ཕྱིར་ཞེས་བྱ་བ་ལ་སོགས་པ་གསུངས་པའི་ཕྱིར་རོ། ། ཞེ་ན། འདི་ལ་སྔོན་གྱི་སློབ་དཔོན་དག་སློབ་དཔོན་གྱི་
བཞེད་པ་ཡང་སྒྲ་ཇི་བཞིན་པར་བསམས་ནས་སྐྱོན་འཕེན་པར་བྱེད་མོད་ཁོ་བོས་འདི་ལྟར་རྟོགས་ཏེ། ཉན་
རང་གི་མཉམ་བཞག་ནི་མཚན་མར་འཛིན་པ་བསྐྱེད་པའི་བྱེད་ལས་ཅན་ཡིན་པས། དེའི་རྗེས་ཐོབ་ཏུ་
མཚན་འཛིན་མངོན་འགྱུར་འདྲེན་པ་དང་། བྱང་སེམས་ཀྱི་མཉམ་བཞག་ནི། མཚན་འཛིན་གྱི་གཉེན་པོ་
ཡིན་པས། དེས་དྲངས་པའི་རྗེས་ཐོབ་ཀྱང་མཚན་མ་མེད་པའི་རྣམ་པ་ཅན་དུ་འབྱུང་བ་དང་། གཞན་ཡང་
ཉན་རང་གི་ལམ་གྱི་ཐུན་མོང་མ་ཡིན་པའི་བྱེད་ལས་ཉེར་ཞིར་ཁྲིད་པ་ལ་སོགས་པ་ཡིན་ཞིང་དེ་རྣམས་བྱང་
སེམས་ཀྱི་སྤང་བྱའི་གཙོ་བོ་ཡིན་པ་ལ་དགོངས་ཀྱི་ཉན་རང་གི་ལམ་ཐམས་ཅད་མཚན་འཛིན་དུ་ངེས་པ་
མིན་ཏེ། ཉན་ཐོས་ཀྱི་མཐོང་ལམ་གྱི་དབང་དུ་མཛད་ནས་བསྡུ་བ་ལས་མཐོང་བའི་ལམ་ལ་ཡང་དག་པར་
ཞུགས་པའི་གང་ཟག་གི་ཤེས་པའི་སྤྱོད་པ་ནི་མཚན་མ་མེད་པ་ཡིན་ཏེ། དེ་ནི་ཤེས་པས་སྡུག་བསྔལ་ལ་
དམིགས་པར་བྱེད་མོད་ཀྱི། དེའི་ཚེ་ན་སྡུག་བསྔལ་གྱི་དངོས་པོ་དེ་ལ་སྡུག་བསྔལ་ལོ་སྙམ་པའི་རྣམ་པར་
རྟོག་པའམ་མཚན་མ་ནི་མི་འབྱུང་ངོ༌།། གལ་ཏེ་མཚན་མ་དང་བཅས་པའི་སེམས་ཀྱི་སྤྱོད་པས་འཆིང་བ་
ལས་གྲོལ་ན་སྦྱོར་བའི་ལམ་ནས་གྲོལ་བར་འགྱུར་བ་དང་། འཇིག་རྟེན་དང་འཇིག་རྟེན་ལས་འདས་པའི་
-24-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ལམ་གྱི་བྱེ་བྲག་མེད་པར་འགྱུར་རོ། །ཞེས་གསུངས་ཤིང་། མཚན་འཛིན་གྱི་སྒྲིབ་པའི་ས་བོན་སྤོང་ནུས་ན་མི་
སྡུག་པ་སྒོམ་པ་སོགས་ཀྱིས་ཀྱང་ནུས་པར་འགྱུར་བའི་ཕྱིར་རོ། ། དེ་ལྟ་མིན་པར་སྒྲ་ཇི་ལྟ་བ་བཞིན་ཡིན་ན།
བྱང་སེམས་ཀྱི་གཉེན་པོ་བསྒོམས་པས་ཉན་རང་གི་སྤང་བྱ་སྤོང་བར་འགྱུར་ལ། དེ་ལྟ་ན་བྱང་སེམས་འབད་
ཀྱང་མི་གྲོལ་བ་དང་ཉན་རང་མ་འབད་ཀྱང་གྲོལ་བ་ལ་སོགས་པར་འགྱུར་རོ། ། དེས་ན་མངོན་པར་ཞེན་པ་
སྐྱེ་བའམ་མངོན་པར་ཞེན་པའི་བདག་ཉིད་ཇི་ལྟར་རིགས་པ་ལ་དགོངས་ནས་སློབ་དཔོན་གྱིས་ཀྱང་མངོན་
པར་ཞེན་པ་སྐྱེ་བའི་མཚན་ཉིད་ཅེས་བྱ་བ་ལ་སོགས་པ་གསུངས་པ་ཡིན་ནོ།། གལ་ཏེ་ཡང་སངས་རྒྱས་ལ་
སྤངས་རྟོགས་ཉི་ཚེ་བ་ཡོད་པར་འགྱུར་ཏེ། ཉན་རང་གི་ལམ་མཚན་ཉིད་པ་གང་ཟག་གི་བདག་མེད་རྟོགས་
པའི་ཡེ་ཤེས་ཡོད་པའི་ཕྱིར་ཞེ་ན། དེ་ནི་ཁྱོད་ལའང་མཚུངས་ཏེ། སངས་རྒྱས་ཀྱི་ས་ན་ཉན་ཐོས་ཀྱི་ལམ་གྱི་
རིགས་ཡིན་ལ་རང་རྒྱལ་གྱི་ལམ་གྱི་རིགས་མིན་པ་ཡོད་ལ། དེ་ཡང་གང་ཟག་གི་བདག་མེད་རྟོགས་པའི་ཆ་
ནས་ཉན་ཐོས་ཀྱི་ལམ་གྱི་རིགས་སམ་རིགས་འདྲ་བར་འཇོག་ཅེས་གང་ཟག་གི་བདག་མེད་རྟོགས་པའི་ཆ་
ཁས་བླངས་པའི་ཕྱིར་དང་གཞན་དུ་ཐུན་མོང་དང་ཐུན་མོང་མིན་པའི་ལམ་གྱི་རྣམ་དབྱེ་མེད་པར་འགྱུར་ཏེ།
ཆ་ཁས་མི་ལེན་པའི་ཕྱིར་རོ། །ཞེས་བརྗོད་ཟིན་ཏོ། །
འོ་ན་སངས་རྒྱས་ཀྱི་མངོན་རྟོགས་ཡིན་པ་ལ་སྒྲིབ་གཉིས་བག་ཆགས་དང་བཅས་པ་མ་ལུས་པར་
སྤངས་ཤིང་ཇི་ལྟ་བ་དང་ཇི་སྙེད་པ་ཐམས་ཅད་རྟོགས་པ་ཡིན་པས་མ་ཁྱབ་པ་དང་། ཆོས་སྐུ་ཡིན་པས་མ་
ཁྱབ་པ་ལ་སོགས་པར་འགྱུར་རོ་ཞེ་ན། དེ་ནི་ཉེས་པ་མེད་དེ། སངས་རྒྱས་ཀྱི་རྒྱུད་ཀྱི་མངོན་རྟོགས་ཡིན་
ཀྱང་སངས་རྒྱས་ཀྱི་མངོན་རྟོགས་མིན་པའི་ཕྱིར་ཏེ། ཐེག་ཆེན་གྱི་རྒྱུད་ཀྱི་ལམ་ཡིན་ཀྱང་ཐེག་ཆེན་གྱི་ལམ་
ཡིན་པར་མ་ངེས་པའི་ཕྱིར་ཏེ། འཕགས་པའི་རྗེས་ཐོབ་ཀྱི་མིག་ཤེས་མ་འཁྲུལ་བ་ཡང་རྣལ་འབྱོར་པའི་རྒྱུད་
ཀྱི་མངོན་སུམ་ཡིན་པས་རྣལ་འབྱོར་མངོན་སུམ་དུ་འགྱུར་བ་དང༌། བདེ་འགྲོའི་རྒྱུད་ཀྱི་ངན་འགྲོ་བའི་ལམ་
དེ་ཡང་བདེ་འགྲོའི་རྒྱུད་ཀྱི་ལམ་ཡིན་པས་བདེ་འགྲོའི་ལམ་དུ་འགྱུར་བའི་ཕྱིར་རོ། ། འོ་ནའང་རྫས་ཐ་དད་
པའི་ཚུལ་དུ་སྐྱེ་བ་ནི་མ་ཡིན་ཏེ། སངས་རྒྱས་ཀྱི་རྒྱུད་ཀྱི་ཡེ་ཤེས་རྫས་གཅིག་ཉིད་ལ་གང་ཟག་གི་བདག་
-205-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མེད་རྟོགས་པའི་ཆ་ནས་ཉན་ཐོས་ཀྱི་ལམ་མོ། །གཟུང་མེད་རྟོགས་པའི་ཆ་ནས་རང་རྒྱལ་གྱི་ལམ་མོ། ། ཆོས་
ཐམས་ཅད་སྤྲོས་བྲལ་དུ་རྟོགས་པ་ནི་སངས་རྒྱས་ཀྱི་ལམ་མོ། ། ཞེས་བློ་གཞན་གྱི་ཐ་སྙད་བྱེད་པ་ཡིན་པའི་
ཕྱིར་རོ། ། གལ་ཏེ་དེར་ཐེག་པ་ཆེ་ཆུང་གི་ལམ་གཉིས་ཕན་ཚུན་ཡིན་ན་ཇི་ལྟར་རྫས་གཅིག་ཡིན་ཞེ་ན། རྟོག་
པ་དང་དེ་མི་མྱོང་བཞིན་ནམ། རྒྱུད་གཅིག་གིས་བདེ་འགྲོ་དང་ངན་འགྲོའི་ནུས་པ་དུ་མ་དང་ཆོས་ཅན་
གཅིག་གི་སྟེང་གི་ཆོས་འཇལ་བའི་ཚད་མ་རྣམས་ཀྱི་འཇུག་ཡུལ་རྣམས་རྫས་གཅིག་ཡིན་ཀྱང་ཕན་ཚུན་ཡིན་
པ་བཞིན་ནོ། ། དེའི་ཕྱིར་རྫས་ཉི་ཚེ་བར་ཐལ་བ་མེད་ཅིང་། ལྡོག་པ་ཉི་ཚེ་བ་ཤིན་ཏུ་གནས་པའི་ཕྱིར་ཐུན་
མོང་དང་ཐུན་མོང་མིན་པའི་སངས་རྒྱས་ཀྱི་ཡོན་ཏན་རྣམས་རྫས་གཅིག་ཡིན་པ་དག་ཀྱང་མཚན་ཉིད་སྣ་
ཚོགས་པ་ཡིན་ནོ་ཞེས་ཁོང་དུ་ཆུད་པར་བྱ་སྟེ། དེ་ལྟར་ན། ཏིང་ངེ་འཛིན་གྲངས་མེད་པ་ཐོབ་ཅེས་བྱ་བ་
དང༌། ཤེས་རབ་ཚད་མེད་པ་དཔག་ཏུ་མེད་པ་མངའོ་ཞེས་བྱ་བ་ལ་སོགས་པ་ཐམས་ཅད་ལེགས་པར་ ་
བསྒྲིགས་པ་ཡིན་ཏེ། གཞན་དུ་ན་ཐུན་མོང་གི་ཡོན་ཏན་རྣམས་ཀྱང་ཐུན་མོང་མ་ཡིན་པའི་ཡོན་ཏན་དང༌།
ཐུན་མོང་མིན་པའི་ཡོན་ཏན་རྣམས་ཀྱང་ཐུན་མོང་གི་ཡོན་ཏན་དུ་འགྱུར་རོ་ཞེས་བརྗོད་ཟིན་ཏོ།། འཇུག་
ཡུལ་མཁྱེན་པ་གསུམ་བཤད་ཟིན་ཏོ།། །། ་
ལམ་སྦྱོར་བ་བཞི་ལ། རྣམ་ཀུན་གྱི་སྦྱོར་བ་གང་ཞེ་ན། མི་འཐད་པའི་ཕྱོགས་དང་། འཐད་པའི་ ་ ་
ཕྱོགས་དང་། ཀླན་ཀ་སྤང་བའོ། ། དང་པོ་གང་ན། འཕགས་པའི་དགོངས་པ་གཞན་དུ་རྟོག་པ་དང༌། སློབ་
དཔོན་གྱི་དགོངས་པ་གཞན་དུ་རྟོག་པ་དགག་པ་དང་། གཉིས་ཀའི་དགོངས་པ་གཞན་དུ་རྟོག་པ་དགག་
པའོ། ། དང་པོ་ནི། ཨ་བྷཱ་ཡ་ན་རེ། རྣམ་ཀུན་མངོན་རྫོགས་ཀྱི་མཚན་ཉིད་ནི། སྤངས་རྟོགས་མཐར་ཐུག་པ་
ཞེས་བྱ་སྟེ། ཇི་སྐད་དུ། ཉོན་མོངས་དང་ཤེས་བྱའི་སྒྲིབ་པ་ཕྲ་མོ་སྤངས་པ་ལས། ཤེས་བྱ་ལ་མ་ཆགས་མ་
ཐོགས་པ་རྣམ་པ་ཀུན་མངོན་པར་རྫོགས་པར་རྟོགས་པ་ཉེ་བར་བཟུང་ནས་བཅུ་གཅིག་པ་སངས་རྒྱས་ཀྱི་
སར་བརྗོད་དོ་ཞེས་གསུངས་པའི་ཕྱིར་རོ། ། ས་མཚམས་མི་སློབ་ལམ་ན་ཡོད་ཀྱི་སློབ་ལམ་དུ་འཇོག་པ་ནི་
འཁྲུལ་ཏེ། འཕགས་པས་ད་ནི་མི་སློབ་པའི་དགེ་འདུན་གྱི་མཚན་ཉིད་གསལ་བར་བྱ་བའི་ཕྱིར་འཁོར་བ་
-206-
-206-
་，



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དང་མྱ་ངན་ལས་འདས་པ་མཉམ་པ་ཉིད་བརྗོད་པར་བྱ་སྟེ་ཞེས་འབྱུང་བའི་ཕྱིར་རོ། ། དེས་ན་ཆོས་སྐུ་རྣམ་
ཀུན་དངོས་དང་། སྦྱོར་བ་ནི་བཏགས་པ་བ་ཡིན་ནོ་ཞེས་ཟེར་རོ། ། །
འདི་ནི་སྙིང་པོ་མེད་དེ། སྒྲུབ་བྱེད་མེད་པ་དང་། གནོད་བྱེད་ཡོད་པའི་ཕྱིར། སྒྲུབ་བྱེད་མེད་དེ། ཆོས་
སྐུ་རྣམ་ཀུན་མཚན་ཉིད་པ་དང་། རྣམ་ཀུན་སྦྱོར་བ་རྣམས་ཀུན་བཏགས་པ་བར་བྱེད་ན། ཆོས་སྐུ་རྩེ་མོར་
ཕྱིན་པ་དངོས་དང༌། རྩེ་སྦྱོར་རྩེ་མོ་བཏགས་པ་བར་ཡང་མཚུངས་ཏེ། ཡོན་ཏན་ཐམས་ཅད་ཀྱི་རྩེ་མོར་སོན་
པ་ནི་སངས་རྒྱས་སོ་ཞེས་འབྱུང་བའི་ཕྱིར་དང་། རྩེ་མོའི་སྒྲ་ཡང་དོན་མི་འདྲ་ན་རྣམ་ཀུན་གྱི་སྒྲ་འདྲ་ཡང་
དོན་མི་འདྲ་བར་མཚུངས་པའི་ཕྱིར་ཏེ། འཁོར་འདས་མཉམ་པ་ཉིད་རྟོགས་པ་ནི་མི་སློབ་པར་འགྱུར་ཏེ།
དེ་ཕན་ཆད་བསླབ་པར་བྱ་བ་གཞན་མེད་པའི་ཕྱིར་རོ།། ཞེས་བསླབ་བྱ་གཞན་མེད་པ་ལ་མི་སློབ་པར་
བཏགས་པ་ཙམ་ཡིན་པའི་ཕྱིར་རོ། ། །
དགེ་འདུན་དཀོན་མཆོག་ནི་འདིར་ཕྱིར་མི་ལྡོག་པའི་བྱང་ཆུབ་སེམས་དཔའ་ཡིན་པར་ཤེས་པར་
བྱའོ། །ཞེས་འབྱུང་བས། གཞུང་འདིར་སངས་རྒྱས་ལ་དགེ་འདུན་ཞེས་མི་བརྗོད་པའི་ཕྱིར་རོ། །གནོད་བྱེད་
ཡོད་དེ། རྗེ་བཙུན་ཉིད་ཀྱིས་རྩ་བར། རྣམ་ཀུན་མངོན་རྫོགས་རྟོགས་པ་དང་། ། ཞེས་པ་འདི་ཉིད་ཡང་དག་
དྲུག་ཏུ་འཆད་པ་ན། དེའི་སྦྱོར་བ་དང་ཞེས་འབྱུང་ཞིང་། གསུམ་དུ་འཆད་པ་ན་ཡང་། སྦྱོར་བ་བཞིའི་བདག་
ཉིད་ཅེས་གསུངས་པའི་ཕྱིར་དང་། འཕགས་པས་མངོན་པར་རྟོགས་པ་བར་བ་བཞི་པོ་འདི་ལ་མངོན་པར་
རྟོགས་པའི་སྒྲ་དངོས་སུ་སྦྱར་ཞིང༌། དེ་ཡང་མངོན་དུ་ཕྱོགས་པར་ངེས་པར་རྟོགས་པས་ན་མངོན་པར་
རྟོགས་པའོ་ཞེས་གསུངས་པའི་ཕྱིར་རོ། ། གཉིས་པ་ནི་མ་བསླབས་པ་ཁ་ཅིག་ཐུན་རེ། རྣམ་ཀུན་གྱི་མཚན་
ཉིད་ནི། དབང་དུ་བྱ་བའི་ཕྱིར་མཁྱེན་གསུམ་བསྡུས་ཏེ་སྒོམ་པའི་རྣལ་འབྱོར་ཞེས་བྱ་ལ། ས་མཚམས་ཀྱང་།
ཁྱད་པར་ཅན་མིན་པ་ཚོགས་ལམ་ནས་ས་བཅུ་པའི་བར་དང༌། ཁྱད་པར་ཅན་ས་བརྒྱད་པ་ནས་ཡོད་དོ་
ཟེར་རོ། །འདི་ཡང་རྣམ་པར་འཁྱམས་པ་ཡིན་ཏེ། མཚན་ཉིད་མི་འཐད་པ་དང་། ས་མཚམས་མི་འཐད་པའི་
ཕྱིར་རོ། ། དང་པོ་ནི་རྣམ་པ་དང་སྦྱོར་བའི་དོན་མ་ཚང་བའི་ཕྱིར་རོ།། གཉིས་པ་ནི་ཁས་བླངས་པ་དང་
-207-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འགལ་བ་དང་། གཞུང་དང་འགལ་བའི་ཕྱིར་རོ། ། ཁས་བླངས་འགལ་ཏེ། ས་བརྒྱད་པ་ཡན་ཆད་ཁྱད་པར་
དང་ཁྱད་པར་ཅན་མིན་པ་གཉིས་ཀར་འགལ་བའི་ཕྱིར་དང་། བརྒྱད་པ་ཡན་ཆད་ཁྱད་པར་ཅན་ཁོ་ན་ཡིན་
ཞེས་ཀྱང་མི་ནུས་ཏེ། བརྒྱད་པ་ཉིད་ལ་རྣམ་ཀུན་གྱི་སྦྱོར་མཐོང་སོགས་བཞག་པའི་ཕྱིར་རོ། ། གཞུང་དང་
འགལ་ཏེ། ས་བཅུ་བར་དུ་འཇོག་ན། འགྲེལ་ཆེན་ནས་རྣམ་པ་ཀུན་མངོན་པར་རྫོགས་པ་རྟོགས་པས་ཁྱད་
པར་གྱི་ལམ་གྱི་ངོ་བོར་གྱུར་པ་ཡིན་ཞེས་བྱ་བ་དང་། འགྲེལ་པ་འདི་ཉིད་ལས་རྣམ་པ་ཀུན་མངོན་པར་
རྫོགས་པར་རྟོགས་པ་ལ་སོགས་པ་མངོན་པར་རྟོགས་པ་གསུམ་ལ་ནི་སྒོམ་པ་གོང་ནས་གོང་དུ་འགྲོ་བའི་
གནས་སྐབས་ཀྱི་ཁྱད་པར་དུ་རྣམ་པ་ཐམས་ཅད་དུ་ཁྱད་པར་གྱི་ལམ་གྱིས་བསྡུས་པ་ཞེས་འབྱུང་བ་དང་།
རྣམ་པ་ཐམས་ཅད་དུ་ཞེས་འབྱུང་བས། ཁྱད་པར་ཅན་དང་ཁྱད་པར་ཅན་མིན་པའི་རྣམ་དབྱེ་ཡང་མི་
རིགས་པའི་ཕྱིར་དང་རིགས་ན་ཡང་ཁྱད་པར་ཅན་གྱི་ལམ་གསུམ་ལ་ཟློས་པ་སྤོང་ཡང་ཁྱད་པར་ཅན་མ་
ཡིན་པའི་ལམ་གསུམ་ལ་ཟློས་པ་མི་སྤོང་བར་འགྱུར་བ་དང་
། སྡུད་འགྲེལ་ལས་ཀྱང༌། ཁྱད་པར་གྱི་ལམ་གྱི་
སྟོབས་ཅན་ས་བརྒྱད་པ་མི་གཡོ་བ་དེའི་དབྱེ་བ་རྟོགས་པར་བྱ་བའི་ཕྱིར་རྣམ་པ་ཀུན་མངོན་པར་རྫོགས་པ་
བསྟན་ཞེས་འབྱུང་བའི་ཕྱིར་དང་། རྒྱས་པར་འོག་ནས་འགོག་པར་འགྱུར་རོ། ། །
གསུམ་པ་ནི་ཁ་ཅིག་གྲགསན་རེ། འཕགས་སེང་གཉིས་ཀ་ལྟར་ན། རྣམ་རྫོགས་སྦྱོར་བའི་མཚན་ཉིད་
ནི༔ མཁྱེན་གསུམ་བསྡུས་སྒོམ་དབང་དུ་བྱ་བའི་དོན་དུ་སྒོམ་པའི་སྦྱོར་བ་སྟེ། འཕགས་པས་རྣམ་ཀུན་ནི།
རྣམ་པ་མ་ལུས་པའི་ཡུལ་ཅན་ཡིན་ནོ་ཞེས་བྱ་བ་དང་། སློབ་དཔོན་གྱི་དབང་དུ་བྱ་བའི་ཕྱིར་ཞེས་བྱ་བ་ལ་
སོགས་པ་བཤད་པའི་ཕྱིར་རོ། ། ས་མཚམས་ཀྱང་ཐེག་ཆེན་གྱི་ཚོགས་ལམ་ནས་རྒྱུན་མཐའི་བར་ན་ཡོད་དེ།
ཐར་པ་ཆ་མཐུན་དང་ཚེགས་ཆེན་ཡུན་རིང་རྟོགས་པའི་སྦྱོར་བ་ཚོགས་དང་། དག་པ་མཐར་ཐུག་དང་སྲིད་
གཞི་མཉམ་ཉིད་ཞིང་དག་སྦྱོར་རྣམས་རྒྱུན་མཐའ་ན་ཡོད་པའི་ཕྱིར་རོ། ། དེ་ལྟར་ཡང་འཕགས་སེང་གཉིས་
ཀས་ཚེགས་ཆེན་ནི་ལས་དང་པོ་པས་ཐོབ་ཅེས་བྱ་བ་དང་། དག་སྦྱོར་གྱི་ཐད་དུ་མཆོག་ཏུ་དག་པ་མཐར་
ཐུག་པ་ཞེས་བྱ་བ་དང་། སྲིད་གཞི་མཉམ་ཉིད་ཀྱི་སྐབས་སུ་མི་སློབ་པའི་དགེ་འདུན་ཞེས་བྱ་བ་འབྱུང་བའི་
-208-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣ །
ཕྱིར་རོ་ཞེས་འདོན་ནོ། ། །
འདི་ཡང་མི་རིགས་ཏེ། མཚན་ཉིད་མི་འཐད་པ་དང༌། ས་མཚམས་མི་འཐད་པའི་ཕྱིར་རོ། ། དང་པོ་
ནི་རྣམ་པའི་དོན་མ་ཚང་བ་དང་། དབང་དུ་བྱ་བའི་དོན་དུ་སྒོམ་པ་འགྲུབ་ན་སྦྱོར་བ་འགྲུབ་པས་སྦྱོར་བ་
སྨོས་པ་ལ་དགོས་པ་མེད་པའི་ཕྱིར་རོ། ། གཉིས་པ་ནི། སྒྲུབ་བྱེད་མེད་པ་དང་། གནོད་མེད་ཡོད་པའི་ཕྱིར་
རོ༑ ༑སྒྲུབ་བྱེད་མེད་དེ། སྦྱོར་བ་ཉི་ཤུ་དང་སྲིད་ཞི་མཉམ་ཉིད་སོགས་ཐམས་ཅད་རྣམ་ཀུན་གྱི་སྦྱོར་བ་ཡིན་
པར་གང་ལས་ཤེས། རྣམ་ཀུན་གྱི་སྐབས་ནས་བཤད་པས་དེ་ཡིན་ན་སྐྱོན་ལ་སོགས་པའང་དེར་འགྱུར་
རོ༑ ༑གལ་ཏེ་མངོན་རྟོགས་ཀྱི་དབང་དུ་བྱས་པས་སོ་ཞེ་ན། མ་ངེས་ཏེ་རྣམ་པ་རྣམས་ཀྱང་དེར་འགྱུར་བའི་
ཕྱིར་རོ། །འོན་ཏེ་སྦྱོར་བའི་དབང་དུ་བྱས་པས་སོ་ཞེ་ན། མ་ངེས་ཏེ། མཁྱེན་གསུམ་ཡུལ་གྱི་སྒྲུབ་པ་དག་ཀྱང་
ལས་དང་པོ་པའི་སྦྱོར་བ་ཡིན་པས་ན་རྣམ་ཀུན་གྱི་སྦྱོར་བར་འགྱུར་བའི་ཕྱིར་དང༌། དེ་ལྟ་ན་སྦྱོར་བ་ཉམས་
ལེན་གྱི་སྒྲུབ་པར་འགྱུར་བའི་ཕྱིར་དང་། རྣམ་མཁྱེན་གྱི་སྐབས་ནས་བཤད་པའི་མཁྱེན་པ་ཡིན་ན་རྣམ་
མཁྱེན་དུ་འགྱུར་བར་མཚུངས་པའི་ཕྱིར་ཏེ། གཞུང་གཞན་ལས་ཀྱང་། མངོན་སུམ་གྱི་ལེའུར་རྗེས་སུ་དཔག་
པ་ལ་སོགས་པ་བརྗོད་པ་དག་ཀྱང་མཐོང་བའི་ཕྱིར་རོ། ། གཞན་ཡང་དག་པ་མཐར་ཐུག་པ་ཞེས་པས་ཀྱང་
རྒྱུན་མཐར་སྒྲུབ་མི་ནུས་ཏེ། ས་བཅུ་པ་སྤྱིར་བཟུང་ནས་སངས་རྒྱས་ཀྱི་སར་བཞག་པའི་ཕྱིར་དང་། གཞན་
དུ་ན་རྒྱུན་མཐའ་ཁོ་ན་འབྲས་བུའི་སར་མཚུངས་པར་འགྱུར་བ་དང༌། ས་དགུ་པའི་ནང་ནས་སློབ་ལམ་
མཐར་ཐུག་ཡིན་པས་དེ་ཕན་ཆད་དྲི་མ་གཞན་མེད་པའི་ཕྱིར་ས་བཅུ་པ་ལ་དག་པ་མཐར་ཐུག་ཅེས་བརྗོད་
པའི་ཕྱིར་དང་། དགོངས་འགྲེལ་ཀྱང་ས་བཅུ་པ་ལ་དག་པ་མཐར་ཐུག་པ་ཡིན་ནོ། ། ཞེས་སྤྱིར་གཟུང་བའི་
ཕྱིར་དང་། ཁྱེད་རང་གིས་ཀྱང་ས་བཅུ་པ་ནི་དག་པ་མཐར་ཐུག་པ་སྟེ། དགུ་པ་ཡན་ཆད་དག་པ་མཐར་ཐུག་
པ་མིན་ཞེས་དམིགས་ཀྱིས་བཀར་བས་ས་བཅུ་པ་སྤྱིར་བཟུང་ནས་དག་པ་མཐར་ཐུག་ཏུ་སྨོས་པའི་ཕྱིར་
རོ༑ ༑མི་སློབ་པ་ཞེས་པས་ཀྱང་རྒྱུན་མཐར་སྒྲུབ་ནུས་པ་མིན་ཏེ། ཁྱོད་རང་གི་དག་པའི་ས་ཉིད་མི་སློབ་
པར་བརྗོད་པའི་ཕྱིར་རོ། ། གནོད་བྱེད་ཡོད་དེ། རྒྱུན་མཐའ་ན་རྣམ་ཀུན་ཡོད་ན་དེའི་རྗེས་སུ་རྩེ་མོ་སྐྱེ་བར་
-209-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འགྱུར་བའི་ཕྱིར་རོ།། མ་ངེས་ཏེ་མེ་དུ་བའི་རྒྱུ་ཡིན་ཡང་མེ་ཐམས་ཅད་ཀྱིས་དུ་བ་བསྐྱེད་པས་མ་ཁྱབ་པའི་
ཕྱིར་རོ་ཞེ་ན། མེ་དུའི་རིགས་པས་སྐྱེད་ངེས་སུ་མི་གྲུབ་ན། ཕ་བུའི་རིགས་པས་སྐྱེད་ངེས་སུ་འགྲུབ་པར་
ཡང་མཚུངས་ཏེ། དེ་རབ་ཅེས་རྣམ་ཀུན་སྤྱིར་བཟུང་ནས་དེ་རབ་ཏུ་གྱུར་པ་རྩེ་མོར་བརྗོད་པའི་ཕྱིར་དང༌། །
རྣམ་ཀུན་འགའ་ཞིག་རྩེ་མོའི་རྒྱུ་མིན་ནོ་ཞེས་སྟོན་པའི་གཞུང་རྣམ་དག་ཀྱང་མེད་པའི་ཕྱིར་རོ། །གཞན་ཡང་
འཕགས་པ་ལྟར་ན་སྲི་ཞི་མཉམ་ཉིད་ཀྱང་རྒྱུན་མཐའ་ན་མེད་དེ། སྲིད་ཞི་མཉམ་ཉིད་དང་། ཞིང་དག་སྦྱོར་
གཉིས་ཡན་ལག་དང་། ཉེ་བའི་ཡན་ལག་ཅེས་བརྗོད་ལ། འདིར་ཡན་ལག་ནི་རྒྱུའི་དོན་ཡིན་པས་ཉེ་དུ་རྗེས་
སུ་འབྱུང་བའི་ཕྱིར་རོ། ། སློབ་དཔོན་ལྟར་ན་རྣམ་པ་ཀུན་མངོན་པར་རྫོགས་པ་ནི་ས་ཐམས་ཅད་དུ་འགྲོ་བ་
མ་ཡིན་ཏེ། ཁྱད་པར་གྱི་ལམ་གྱི་བསྡུས་པའི་ཕྱིར་རོ། །ཞེས་བརྗོད་ཟིན་ཏོ། །
གཞན་ཡང་སྦྱོར་བ་ཉི་ཤུའི་ནང་ནས་གནས་པ་བཀག་པ་ལྟ་བུ་དང་
། གཞི་ཤེས་ཀྱི་སྦྱོར་བ་ལྟ་བུ་
ནི་རྣམ་ཀུན་གྱི་སྦྱོར་བར་རིགས་པ་མ་ཡིན་ཏེ། མཁྱེན་པ་གསུམ་ཆར་བསྡུས་ཏེ་སྒོམ་པ་མ་ཡིན་པས་རྣམ་
ཀུན་དང་བསྡུས་སྒོམ་གྱི་སྒྲ་བཤད་ཙམ་ཡང་མི་འཇུག་པའི་ཕྱིར་རོ། ། དེས་ན་གང་ཟག་གི་འདིའི་དབྱེ་བར་
སྒོམ་ཚུལ་གྱིས་གནས་བཀག་པ་དང་། རྣལ་འབྱོར་བཀག་པ་གཉིས་ཡིན་ལ། ཡུལ་གྱི་སྒོ་ནས་གཞི་ཤེས་ཀྱི་
སྦྱོར་བ་སོགས་གསུམ་ཡིན་ནོ། །ཞེས་སྨྲ་བ་དེ་ཡང་རྒྱང་རིང་དུ་བསྲིངས་པ་ཡིན་ནོ།།
འཐད་པའི་ཕྱོགས་གང་ཞེ་ན། འཕགས་པའི་ལུགས་དང་། སློབ་དཔོན་གྱི་ལུགས་སོ། ། དང་པོ་ལ།
མཚན་ཉིད་དང་། དབྱེ་བ་དང་། ས་མཚམས་སོ། །མཚན་ཉིད་ནི། མཁྱེན་གསུམ་བསྡུས་ཏེ་སྒོམ་པ་ཙམ་གྱིས་
སྒྲུབ་ལྡན་གྱི་རྣལ་འབྱོར་ཞེས་བྱ་སྟེ། ཇི་སྐད་དུ། རྣམ་ཀུན་རྣམས་མ་ལུས་པའི་ཡུལ་ཅན་ཡིན་ནོ་ཞེས་དང་།
སྦྱོར་བའི་དོན་གྲུབ་ལྡན་ལ་བཞེད་པའི་ཕྱིར་རོ།། དབྱེ་ན་རྣམ་ཀུན་གྱི་ཚོགས་ལམ་ནས་རྣམ་ཀུན་གྱི་སྒོམ་
ལམ་གྱི་བར་བཞིན་ནོ། ། དེ་རྣམས་ཀྱི་མཚན་ཉིད་ནི་གོ་སླའོ། ། ས་མཚམས་ནི་ཚོགས་ལམ་ཁྱད་པར་ཅན་
ནས་རྒྱུན་མཐའི་སྔ་ལོགས་ཀྱི་བར་ན་ཡོད་དོ། ། །
གཉིས་པ་ལ་མཚན་ཉིད་དང་། དབྱེ་བ་དང་། ས་མཚམས་སོ། ། མཚན་ཉིད་ནི་དབང་དུ་བྱ་བའི་
-210-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཕྱིར་དག་པར་མཁྱེན་གསུམ་བསྡུས་ཏེ་སྒོམ་པའི་སྒྲུབ་ལྡན་གྱི་རྣལ་འབྱོར་ཏེ། བྱ་བ་དང་བྱེད་པ་དང་། ངོ་
བོའི་ཁྱད་པར་གསུམ་ལྡན་ནོ། །དེ་ལ་དང་པོས་སྦྱོར་བ་གཞན་གསུམ་དང་། གཉིས་པས་མཁྱེན་གསུམ་ཡུལ་
གྱི་སྒྲུབ་པ་དང་། གསུམ་པས་སྒོམ་པ་པོ་གགས་སེལ་ཞིང་སྦྱོར་བའི་དོན་བསྟན་ཏོ། །དེ་ལྟར་ཡང་། དབང་དུ་
བྱ་བའི་ཕྱིར་ཞེས་དང་། ས་མི་གཡོ་བ་དེའི་དབྱེ་བ་བརྗོད་པའི་ཕྱིར་རྣམ་ཀུན་ཞེས་དང༌། རྣམ་པ་ཐམས་ཅད་
དང་ལམ་ཐམས་ཅད་དང་། གཞི་ཤེས་པ་བསྡུ་བའི་སྒོ་ནས་ཞེས་དང་། སྦྱོར་བའི་དོན་དུ་སྒྲུབ་པ་དང་ལྡན་
པ་ཞེས་བཤད་པའི་ཕྱིར་རོ། ། དབྱེ་ན་རྣམ་ཀུན་གྱི་སྦྱོར་མཐོང་སྒོམ་གསུམ་མོ། ། དེ་རྣམས་ཀྱང་རིམ་པ་ལྟར་
སྦྱོར་ལམ་དང་སྤངས་རྟོགས་ཆ་འདྲ་བ་ཙམ་གྱིས་རབ་ཏུ་ཕྱེ་བའི་ས་བརྒྱད་པའི་ཡེ་ཤེས་དང་། མཐོང་ལམ་
དང་སྤངས་རྟོགས་ཆ་འདྲ་བ་ཙམ་གྱིས་རབ་ཏུ་ཕྱེ་བའི་ས་བརྒྱད་པའི་ཡེ་ཤེས་དང༌། སྒོ་ལམ་སྔ་མ་དང་
སྤངས་རྟོགས་ཆ་འདྲ་བ་ཙམ་གྱིས་རབ་ཏུ་ཕྱེ་བའི་ས་བརྒྱད་པའི་ཡེ་ཤེས་སོ། ། དེ་ལྟར་ཡང་རྣམ་པ་ཐམས་
ཅད་དུ་ཁྱད་པར་གྱི་ལམ་གྱིས་བསྡུས་པའི་ཟག་པ་མེད་པའི་ཡེ་ཤེས་ཆུང་ངུ་དང་འབྲིང་དང་ཆེན་པོ་ཞེས་
བཤད་པའི་ཕྱིར་རོ། །ས་མཚམས་ནི་ས་བརྒྱད་པ་ནའོ། །
ཀླན་ཀ་སྤང་བ་ནི། རྣམ་ཀུན་མངོན་རྫོགས་སངས་རྒྱས་ཀྱི་ས་ན་ཡོད་དེ། སློབ་པའི་སར་ཐུན་མོང་
མ་ཡིན་པའི་རྣམ་པ་རྣམས་རྫོགས་པ་མི་སྲིད་པའི་ཕྱིར་རོ་ཞེ་ན། དེ་ནི་མིན་ཏེ། རྫོགས་པར་རྟོགས་པ་ཞེས་
འབྱུང་བས་རྟོགས་པའི་དོན་དེར་མི་འགལ་བའི་ཕྱིར་རོ། ། གཞན་ཡང་ས་བརྒྱད་པར་སྟོབས་བཅུ་ཐོབ་པའི་
ཕྱིར་རྣམ་མཁྱེན་གྱི་རྣམ་པ་ལ་གསུམ་དུ་ཕྱེ་བའི་ནང་གི་རྣམ་མཁྱེན་གྱི་རྣམ་པའི་རིགས་ཅན་རྫོགས་ཤིང་་་་་
ཐོབ་པས་ན་མཁྱེན་པ་གསུམ་ཆར་གྱི་རྣམ་པའི་སྣ་ཚང་བར་རྫོགས་པ་ཡིན་ཏེ། དེ་ལྟར་ན་རྫོགས་པའང་ཡིན་
ལ་རྟོགས་པའང་ཡིན་པས་རྫོགས་པར་རྟོགས་པ་ཞེས་བྱ་བ་ཡིན་ནོ།། ཡང་ན་མཁྱེན་པ་རེ་རེ་ཙམ་གྱིས་མ་
ཡིན་གྱི་གསུམ་ཆར་གྱི་རྣམ་པའི་རིགས་རྫོགས་པའི་ཕྱིར་རྣམ་ཀུན་ཞེས་བྱ་ལ། དེ་ལྟར་རྣམ་པ་ཀུན་རྫོགས་
པའི་དོན་ཡང་སློབ་ལམ་དུ་མི་འགལ་བའི་ཕྱིར་སྐྱོན་མེད་དེ། གཞན་དུ་ན་རྩེ་མོར་ཕྱིན་པ་ན་སློབ་ལམ་ན་
མེད་པར་མཚུངས་ཞེས་བརྗོད་ཟིན་ཏོ།།
211-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འོ་ན་རྣམ་ཀུན་མཐོང་ལམ་དུ་གནས་པ་དེ་ཉན་རང་དུ་མི་ལྟུང་བར་འགྱུར་ཏེ། ས་བརྒྱད་པ་ཐོབ་
པའི་ཕྱིར་རོ། ། འདོད་པར་མི་ནུས་ཏེ། འཕགས་པས་ལྟུང་སྲིད་པའི་ཕྱིར་ཏེ་ཞེས་བཤད་པའི་ཕྱིར་རོ་ཞེ་ན།
འཕགས་པ་ལ་རྣམ་པ་ཐམས་ཅད་དུ་ཚད་མར་བྱེད་པའི་ངེས་པ་མེད་དེ། གཞན་དུ་ལམ་གསུམ་བཏགས་པ་
བ་དང་། སྐུའི་རྒལ་ལན་ལ་སོགས་པ་དེ་དག་མི་རིགས་པའི་ཕྱིར་རོ། །དེ་རབ་ཅེས་པས་རྣམ་ཀུན་ལ་རྩེ་སྦྱོར་
སྐྱེ་བས་ཁྱབ་ན་བར་ཆད་མེད་པའི་ཏིང་ངེ་འཛིན་གྱི་རྗེས་ལ་མཐར་གྱིས་སྐྱེ་བར་མཚུངས་ཏེ། དེའི་གོ་རིམ་
དང༌། ཞེས་འབྱུང་བའི་ཕྱིར་རོ་ཞེ་ན། དེ་ནི་མི་མཚུངས་ཏེ། དེའི་འཕགས་པ་ལྟར་ན་དེའི་གོ་རིམ་ནི་དེ་ཉིད་
ཀྱི་གནས་སྐབས་ལ་བཞག་པ་ཡིན་པས་རྗེས་སུ་འབྱུང་བར་མི་སྟོན་ལ་སློབ་དཔོན་ལྟར་ན་བར་ཆད་མེད་
པའི་ཏིང་ངེ་འཛིན་རྩེ་སྦྱོར་དུ་བྱེད་པའི་ལུང་རིགས་རྣམ་དག་ཅུང་ཟད་ཀྱང་མེད་པའི་ཕྱིར་རོ།། ཡང་ས་
བརྒྱད་པ་ན་དབང་དུ་བྱ་བའི་ཕྱིར་སྒོམ་པ་ཡོད་ན་འབད་པ་ཡོད་པར་འགྱུར་ལ། དེ་ལྟ་ན་ས་བཅུ་པ་ལ་
སོགས་པར་འབད་པ་མེད་པར་བཤད་པ་དང་འགལ་ལོ་ཞེ་ན། འབད་པ་མེད་པར་བཤད་པ་ནི་བུ་མོ་ལྟོ་
མེད་བཞིན་འབད་པ་ཆུང་བའམ། མཚན་མའི་འབད་པ་མེད་པ་ལ་དགོངས་པ་ཡིན་ཏེ། གཞན་དུ་ན་དེ་ཉིད་
ལས་ས་བརྒྱད་པར་ཡང་། ད་དུང་འབད་རྩོལ་བརྩོན་འགྲུས་རྩོམ། །ཞེས་བྱ་བ་དང་། རྨི་ལམ་བསྟན་པ་ལས་
ས་བརྒྱད་པར་སོ་སོ་ཡང་དག་པར་རིག་པ་ལ་རྩོལ་བ་དང་བཅས་པའོ་ཞེས་པ་ལ་སོགས་པ་མི་འཐད་པར་
འགྱུར་བའི་ཕྱིར་རོ། ། །
རྩེ་སྦྱོར་གྱི་རང་བཞིན་གང་ཞེ་ན། མི་འཐད་པའི་ཕྱོགས་དང་། འཐད་པའི་ཕྱོགས་དང༌། ཀླན་ཀ་
སྤང་བའོ། ། མི་འཐད་པའི་ཕྱོགས་གང་ཞེ་ན། འཕགས་པའི་དགོངས་པ་གཞན་དུ་རྟོག་པ་དང་། སློབ་དཔོན་
གྱི་དགོངས་པ་གཞན་དུ་རྟོག་པའོ། ། དང་པོ་ལ་ཁ་ཅིག་ཀུན་རེ། མཚན་ཉིད་ནི་དབང་བསྒྱུར་ཐོབ་པའི་སྒོམ་
པ་ཞེས་བྱ་བ་ལ་ས་མཚམས་ཀྱང་ལ་ལ་ན་རེ། ཚོགས་ལམ་ནས་རྒྱུན་མཐའི་བར་ན་ཡོད་དོ་ཞེས་ཟེར་
རོ༑ ༑དེ་ལ་མཚན་ཉིད་མི་འཐད་དེ། སངས་རྒྱས་ཀྱི་སར་ཡང་མཉམ་བཞག་མཐར་ཐུག་ཡོད་པས་རྩེ་སྦྱོར་
ཡོད་པར་འགྱུར་བའི་ཕྱིར་རོ། ། ས་མཚམས་མི་འཐད་དེ། འཕགས་སེང་གང་གིས་ཀྱང་མ་བཤད་ཅིང་ཐོས་
-212-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
བསམ་གྱི་ས་པ་ཡིན་པས་བསྡུས་སྒོམ་རབ་ཏུ་གྱུར་པ་མེད་པའི་ཕྱིར་རོ།། གཉིས་པ་ལ་ཁ་ཅིག་ཕལན་རེ།
མཚན་ཉིད་ནི། བསྡུས་སྒོམ་རབ་ཏུ་གྱུར་པའི་རྣལ་འབྱོར་ཞེས་བྱ་བ་ལ་ས་མཚམས་ཀྱང་ཁྱད་པར་བ་མ་
ཡིན་པ་དྲོད་ནས་ས་བཅུ་པའི་བར་དང་། ཁྱད་པར་ཅན་ས་དགུ་པ་ནས་ཡོད་དོ་ཞེས་ཟེར་རོ། །དེ་ལ་མཚན་
ཉིད་མི་འཐད་དེ། སངས་རྒྱས་ཀྱི་སར་ཡང་བསྡུས་སྒོམ་རབ་ཏུ་གྱུར་པའི་རྣལ་འབྱོར་ཡོད་པའི་ཕྱིར་རོ། །ས་
མཚམས་མི་འཐད་དེ། རྣམ་ཀུན་ལ་བཤད་པའི་རིགས་པས་ཁེགས་པའི་ཕྱིར་རོ།།
འཐད་པའི་ཕྱོགས་གང་ཞེ་ན། འཕགས་པའི་ལུགས་དང་། སློབ་དཔོན་གྱི་ལུགས་སོ། ། དང་པོ་ལ་
མཚན་ཉིད་དང་། དབྱེ་བ་དང་། ས་མཚམས་གསུམ་ཡིན་ནོ། ། དེ་ལ་མཚན་ཉིད་ནི། མཁྱེན་གསུམ་བསྡུས་
སྒོམ་རབ་ཏུ་གྱུར་བའི་སྒྲུབ་ལྡན་གྱི་རྣལ་འབྱོར་ཞེས་བྱ་སྟེ། དེ་རབ་ཅེས་པ་རྩ་འགྲེལ་གྱིས་ཤེས་སོ། །དབྱེ་བ་
ནི༑ མཐོང་ལམ་སྒོམ་ལམ་རྩེ་སྦྱོར་གསུམ་ཡིན་ནོ། ། ས་མཚམས་ནི། དྲོད་ནས་ས་བཅུ་པའི་བར་ན་ཡོད་དེ།
རྟགས་ནི་དྲོད་ཡིན་ལ། སྒོམ་ལམ་རྩེ་སྦྱོར་ནི་ས་བཅུ་པའི་བར་ན་ཡོད་པའི་ཕྱིར་རོ། ། གཉིས་པ་ལ། མཚན་
ཉིད་དང་། དབྱེ་བ་དང་། ས་མཚམས་སོ། །མཚན་ཉིད་ནི། དག་པར་མཁྱེན་གསུམ་བསྡུས་སྒོམ་རབ་ཏུ་གྱུར་
པ་ཙམ་གྱི་སྒྲུབ་ལྡན་གྱི་རྣལ་འབྱོར་ཏེ། ས་དང་། དབྱེ་བ་དང་། ངོ་བོའི་ཁྱད་པར་གསུམ་ལྡན་ནོ། །དེ་ལ་དག་
པས་མཁྱེན་གསུམ་ཡུལ་གྱི་སྒྲུབ་པ་སེལ་ལ། རབ་ཏུ་གྱུར་པས་རྣམ་ཀུན་སེལ་ཞིང་། ཙམ་གྱི་ཕྱི་མ་གཉིས་
སེལ། སྒྲུབ་ལྡན་གྱི་རྣལ་འབྱོར་གྱི་སྒོམ་པ་པོ་གགས་སེལ་ཞིང་སྦྱོར་བའི་དོན་བསྟན་ནོ། །དེ་ལྟར་ཡང་མཐོང་
ལམ་རྩེ་མོ་ས་བཅུ་པ་ལ་བཞག་པ་དང༌། རབ་ཀྱི་མཐར་ཕྱིན་པའི་རྟོགས་པ་འབྱུང་བས་ཞེས་བྱ་བ་དང་།
སྒྲུབ་པ་དང་ལྡན་པ་ཞེས་བཤད་པའི་ཕྱིར་རོ། །དབྱེ་ན་སྔ་མ་ལྟར་རོ། །དེ་རྣམས་ཀྱི་མཚན་ཉིད་རིམ་པ་ལྟར་
རོ༑ ༑སྦྱོར་ལམ་དང་། མཐོང་ལམ་དང་། སྒོམ་ལམ་སྔ་མ་དང་སྤངས་རྟོགས་ཆ་འདྲ་བ་ཙམ་གྱིས་རབ་ཏུ་ཕྱེ་
བའི་ས་དགུ་པའི་ཡེ་ཤེས་དང་། ས་བཅུ་པ་ཐོབ་མ་ཐག་པའི་ཡེ་ཤེས་དང་། བཅུ་པའི་དཀྱིལ་སྟོད་ཙམ་གྱི་ཡེ་
ཤེས་སོ། །ས་མཚམས་ནི་ས་དགུ་པ་ནས་བཅུ་པའི་དཀྱིལ་སྟོད་ཀྱི་བར་ནའོ། ། །
ཀླན་ཀ་ལ་སྤང་བ་ནི། དྲོད་ན་རྩེ་སྦྱོར་ཡོད་པར་མི་རིགས་ཏེ། རྩེ་མོ་མ་ཐོབ་པའི་ཕྱིར་རོ་ཞེ་ན།
མ213-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
སྐྱོན་མེད་དེ། དྲོད་ཀྱི་རྩེ་མོ་མ་ཐོབ་ཀྱང་། ཚོགས་ལམ་ལ་ལྟོས་པའི་བསྡུས་སྒོམ་རབ་ཏུ་གྱུར་པ་ཡོད་པའི་
ཕྱིར་རོ། །དེ་ལྟ་ན་ཚོགས་ལམ་ཆེན་པོར་ཡང་རྩེ་སྦྱོར་ཡོད་པར་འགྱུར་ཏེ། འབྲིང་ལ་ལྟོས་ནས་རབ་ཏུ་གྱུར་
པ་ཡོད་པའི་ཕྱིར་རོ་ཞེ་ན། དེ་ནི་མ་ཡིན་ཏེ། འདིར་རྩེ་སྦྱོར་ནི་བསྒོམས་བྱུང་ལ་དབང་ཐོབ་པ་ཞིག་དགོས་
པའི་ཕྱིར་རོ། ། འོ་ན་རྩེ་མོ་ཡན་ཆད་དུ་སྦྱོར་བ་སྒོམ་མི་དགོས་པར་འགྱུར་ཏེ། བསྡུས་སྒོམ་རབ་ཏུ་གྱུར་པ་
དྲོད་ནས་ཐོབ་པའི་ཕྱིར་རོ་ཞེ་ན། སྐྱོན་མེད་དེ། བསྡུས་སྒོམ་ཐམས་ཅད་ཀྱི་རབ་ཏུ་གྱུར་པ་མ་ཐོབ་པའི་ཕྱིར་
རོ །ཕྱོགས་རེའི་རབ་ཏུ་གྱུར་པས་རབ་ཏུ་གྱུར་ན། དྲོད་ནི་ཚོགས་ལམ་ལ་ལྟོས་ཏེ་མཐར་ཕྱིན་པའི་ཕྱིར་
མཐར་ཕྱིན་པའི་ལམ་དུ་འགྱུར་རོ་ཞེ་ན། གནས་སྐབས་རྣམ་གྲངས་ཀྱི་འདོད་པ་ཡིན་ཏེ། རབ་ཀྱི་མཐར་
་ ཕྱིན་པའི་རྟོགས་པ་ཞེས་འབྱུང་བའི་ཕྱིར་རོ། །མཐར་ཐུག་ཏུ་མ་ཁྱབ་པ་ཡིན་ཏེ། རྩེ་སྦྱོར་ལ་ཡང་མཐར་ཐུག་ .
གི་རབ་ཏུ་གྱུར་པ་ཞེས་མི་བརྗོད་པའི་ཕྱིར་རོ། །དེ་ཡང་འདི་ལྟར་སྦྱོར་ལམ་རྩེ་མོ་བཞིན་ནོ། ། །
འོ་ན་དྲོད་ཀྱི་ཡེ་ཤེས་ནི་རབ་གྱུར་མཚན་ཉིད་པ་ཡིན་པའི་ཕྱིར་མཐར་ཕྱིན་པའི་ལམ་མཚན་ཉིད་
པར་ཡང་འགྱུར་རོ་ཞེ་ན། དེ་ནི་འཆད་པ་པོ་རྣམས་ཀྱི་འདོད་པའི་བྱེ་བྲག་གི་ངེས་པ་མ་ཡིན་ཏེ། རེས་འགའ་
ནི་སྦྱོར་ལམ་རྩེ་མོ་ལྟ་བུ་ཕྱོགས་གཅིག་གི་རྩེ་མོ་ལ་ཡང་རྩེ་མོ་མཚན་ཉིད་པར་བྱེད་ལ། ལ་ལར་ནི་ཕྱོགས་
གཅིག་ལ་མི་སློབ་ལམ་མཚན་ཉིད་པར་མི་འཇོག་པ་ལྟར་རོ།། གཞན་དུ་སངས་རྒྱས་ཀྱིས་ཀྱང་སྒྲིབ་གཉིས་
བག་ཆགས་དང་བཅས་པ་མ་ལུས་པ་ཐམས་ཅད་སྤང་བར་མི་འགྱུར་ཏེ། གཞན་རྒྱུད་ཀྱིས་མ་སྤངས་པའི་
ཕྱིར་རོ། །རང་རྒྱུད་ཀྱི་ཐམས་ཅད་སྤངས་པའི་ཕྱིར་ཐམས་ཅད་སྤངས་པར་འགྱུར་རོ་ཞེ་ན། དེ་ལྟར་ན་རང་
གི་མཁྱེན་གསུམ་བསྡུས་སྒོམ་སྔ་མ་ལས་རབ་ཏུ་གྱུར་པ་ཡང་མཁྱེན་གསུམ་རབ་ཏུ་གྱུར་པ་ཅིའི་ཕྱིར་་་
བརྗོད། འོ་ན་རྩེ་སྦྱོར་བསྡུས་སྒོམ་རབ་ཏུ་གྱུར་པ་ཡིན་ན། དེ་བརྟན་པར་བྱ་བའི་ཕྱིར་མཐར་གྱིས་པ་སྒོམ་མི་
དགོས་པར་འགྱུར་རོ་ཞེ་ན། ཉེས་པ་མེད་དེ། འཕགས་པ་ནི། དེ་བརྟན་བྱེད་དུ་མི་བཞེད། སློབ་དཔོན་ལྟར་
ན་ཙམ་གྱིས་སེལ་ལོ་ཞེས་བཤད་ཟིན་པའི་ཕྱིར་རོ།། འདིར་ཁ་ཅིག་མཐོང་ལམ་རྩེ་སྦྱོར་ས་དགུ་པ་ན་ཡོད་
ན་མཐོང་སྤང་རྟོག་པའི་གཉེན་པོར་མི་འགྱུར་རོ་ཞེས་སློབ་དཔོན་ལ་སྐྱོན་བརྗོད་པ་ནི་མི་འཐད་དེ། ས་དགུ་
-214-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
པ་ན་ཡོད་པར་མ་སྨྲས་པའི་ཕྱིར་རོ།།
མཐར་གྱིས་པའི་རང་བཞིན་གང་ཞེ་ན། མི་འཐད་པའི་ཕྱོགས་དང་། འཐད་པའི་ཕྱོགས་དང༌། ཀླན་
ཀ་སྤང་བའོ། ། མི་འཐད་པའི་ཕྱོགས་གང་ཞེ་ན། འཕགས་པའི་དགོངས་པ་གཞན་དུ་རྟོག་པ་དང་། སློབ་
དཔོན་གྱི་དགོངས་པ་གཞན་དུ་རྟོག་པའོ། ། དང་པོ་ལ་མཚན་ཉིད་ནི་ཁ་ཅིག་ཀུན་རེ། མཁྱེན་གསུམ་བསྡུས་
སྒོམ་གོ་རིམ་དུ་སྒོམ་པ་ཞེས་བྱ་ལ། ས་མཚམས་ཀྱང་ཚོགས་ལམ་ནས་རྒྱུན་མཐའི་བར་ན་ཡོད་དེ། བགྱི་བ་
སྨོས་པ་ནི། སེམས་བསྐྱེད་པ་བཟུང་བའི་དོན་ནོ། ། ཞེས་བྱ་བ་དང་། རྣམ་པ་ཐམས་ཅད་མཁྱེན་པ་ཉིད་
ཡོངས་སུ་རྫོགས་པའི་བར་གྱིས་ནི་སྒོམ་པའི་ལམ་ཡིན་ནོ་ཞེས་འབྱུང་བའི་ཕྱིར་རོ་ཞེས་ཟེར་རོ། ། དེ་ལ་
མཚན་ཉིད་མི་འཐད་དེ། མཐར་གྱིས་པ་སྒོམ་པ་པོ་ཡང་དེར་འགྱུར་བ་དང་། བསྡུས་སྒོམ་ཁོ་ནར་འཆད་པ་
ལ་ཤེས་བྱེད་མེད་པའི་ཕྱིར་རོ། ། ས་མཚམས་མི་འཐད་དེ། སྒྲུབ་བྱེད་མེད་པ་དང་། གནོད་བྱེད་ཡོད་པའི་
ཕྱིར་རོ། ། སྒྲུབ་བྱེད་མེད་དེ། རྒྱུ་རྣམ་མཁྱེན་ནི་ས་བརྒྱད་པའམ་བཅུ་པ་སྤྱིར་བཟུང་ནས་རྫོགས་ལ། འབྲས་
བུ་རྣམ་མཁྱེན་ནི་སངས་རྒྱས་ཀྱི་ས་ཁོ་ནར་རྫོགས་ཤིང་རྫོགས་པ་ཞེས་བྱ་བ་མཐར་ཐུག་པའི་དོན་ཀྱང་མ་
ཡིན་ཏེ། ཉན་ཐོས་ཀྱི་སྤངས་རྟོགས་དང་པོར་རྫོགས་པར་བཤད་པའི་ཕྱིར་རོ། ། གནོད་བྱེད་ཡོད་དེ། རིམ་
གྱིས་སྒོམ་པ་དང་། ཅིག་ཅར་སྒོམ་པ་འགལ་བའི་ཕྱིར་རོ། ། སངས་རྒྱས་ཀྱི་ས་ལ་བལྟོས་ནས་རྒྱུན་མཐའ་
ཡང་རིམ་ཅན་ཡིན་པས་སྐྱོན་མེད་དོ། །ཞེས་ཀྱང་སྨྲ་བར་ནུས་པ་མ་ཡིན་ཏེ། སངས་རྒྱས་ཀྱི་ས་ནི་སྦྱོར་བ་མ་
ཡིན་པའི་ཕྱིར་དང་། འདིར་རིམ་གྱིས་པ་ནི་སྦྱོར་བ་རིམ་གྱིས་པ་ཡིན་པའི་ཕྱིར་རོ།། གཉིས་པ་ནི་འགའ་
ཞིག་གྲགསན་རེ། མཚན་ཉིད་ནི་མཁྱེན་གསུམ་བསྡུས་སྒོམ་གོ་རིམ་གྱིས་སྒོམ་པའི་སྦྱོར་བ་ཞེས་བྱ་ལ། ས་
མཚམས་ཀྱང་ཁྱད་པར་ཅན་མིན་པ་སྦྱོར་ལམ་ནས་ས་བཅུ་པའི་བར་དང༌། ཁྱད་པར་ཅན་ས་བཅུ་པའི་
དཀྱིལ་སྨད་ནས་ཡོད་དོ་ཞེས་ཟེར་རོ། ། དེ་ལ་མཚན་ཉིད་མི་འཐད་དེ། སོ་སོ་བ་ཉིད་དུ་རྟོགས་པའི་དོན་
རྣམས་ཞེས་འབྱུང་བས། བསྡུས་སྒོམ་ཁོ་ནར་མི་རིགས་པའི་ཕྱིར་དང་། དེ་ལྟ་བུ་ལ་ས་བརྒྱད་པ་ལ་སོགས་
པར་ཡང་མི་འགལ་བའི་ཕྱིར་རོ། ། ས་མཚམས་མི་འཐད་དེ། རྣམ་ཀུན་ལ་བཤད་པའི་རིགས་པས་ཁེགས་
-215



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པའི་ཕྱིར་རོ། ། །
འཐད་པའི་ཕྱོགས་གང་ཞེ་ན། འཕགས་པའི་ལུགས་དང་། སློབ་དཔོན་གྱི་ལུགས་སོ། ། དང་པོ་ལ་
གསུམ་སྟེ། མཚན་ཉིད་དང་། དབྱེ་བ་དང་
། ས་མཚམས་སོ། །དེ་ལ་མཚན་ཉིད་ནི། མཁྱེན་གསུམ་གྱི་སྤྱོད་པ་
གོ་རིམ་གྱིས་སྒོམ་པའི་སྒྲུབ་ལྡན་གྱི་རྣལ་འབྱོར་ཞེས་བྱ་སྟེ། དེའི་གོ་རིམ་ཞེས་པ་རྩ་འགྲེལ་གྱིས་ཤེས་
སོ༑ ༑དབྱེ་བ་ནི། ཚོགས་ལམ་ནས་སྒོམ་ལམ་མཐར་གྱིས་པའི་བར་ལྔའམ། རྣམ་པའི་སྒོ་ནས་ཕར་ཕྱིན་དྲུག་
གི་མཐར་གྱིས་པ་དང་། རྗེས་དྲན་དྲུག་གི་མཐར་གྱིས་པ་དང༌། དངོས་མེད་ངོ་བོ་ཉིད་ཀྱི་མཐར་གྱིས་པ་དང་
བཅུ་གསུམ་མོ། ། ས་མཚམས་ནི། ཚོགས་ལམ་ཁྱད་པར་ཅན་ནས་རྒྱུན་མཐའི་སྔ་ལོགས་ཀྱི་བར་ན་ཡོད་
དོ༑ ༑བགྱི་བ་སྨོས་པ་ནི། སེམས་བསྐྱེད་པ་བཟུང་བའི་དོན་ཞེས་བྱ་བ་དང༌། སྒྲུབ་པ་སྨོས་པ་ནི་མཐོང་ལམ་
དང་སྒོམ་པའི་ལམ་ཞེས་པའི་དོན་དུའོ་ཞེས་འབྱུང་བའི་ཕྱིར་དང༌། རྒྱུན་མཐའ་ན་མེད་པར་བཤད་པའི་
ཕྱིར་རོ། །
གཉིས་པ་ལ་གསུམ་སྟེ། མཚན་ཉིད་དང་། དབྱེ་བ་དང་། ས་མཚམས་སོ། ། དེ་ལ་མཚན་ཉིད་ནི། །
བརྟན་པ་ཐོབ་པར་བྱ་བ་ཙམ་དུ་དག་སར་མཁྱེན་གསུམ་གོ་རིམ་གྱིས་སྒོམ་པའི་སྒྲུབ་ལྡན་གྱི་རྣལ་འབྱོར་ཏེ།
བྱ་བ་དང་། བྱེད་པ་དང་། ངོ་བོའི་ཁྱད་པར་གསུམ་ལྡན་ཏེ། དེ་ལ་དང་པོས་སྦྱོར་བ་གཞན་གཉིས་དང་།
གཉིས་པས་མཁྱེན་གསུམ་ཡུལ་གྱི་སྒྲུབ་པ་དང་། སྐད་ཅིག་སྦྱོར་སེལ་ལ། གསུམ་པས་གགས་སེལ་ཞིང་།
སྦྱོར་བའི་དོན་བསྟན་ནོ། ། དེ་ལྟར་ཡང་། རྩེ་མོའི་མངོན་པར་རྟོགས་པ་ཐོབ་པ་སོ་སོ་བ་དང་བསྡུས་པ་ཉིད་
དུ་རྟོགས་པའི་དོན་གོ་རིམ་བཞིན་དུ་བླངས་ནས་བརྟན་པོར་བྱ་བའི་ཕྱིར་ཞེས་དང༌། སྒྲུབ་པ་དང་ལྡན་པ་
ཞེས་བཤད་པའི་ཕྱིར་རོ། ། དབྱེ་བ་ནི། སྦྱོར་མཐོང་སྒོམ་པའི་མཐར་གྱིས་པ་གསུམ་སྔར་ལྟར་བཅུ་གསུམ་
མོ༑ ༑དེ་ཡང་རིམ་པ་ལྟར་སྦྱོར་མཐོང་སྒོམ་གསུམ་སྔ་མ་དང་སྤངས་རྟོགས་ཆ་འདྲ་བ་ཙམ་གྱིས་རབ་ཏུ་ཕྱེ་
བའི་ས་བཅུ་པའི་དཀྱིལ་སྨད་ཙམ་གྱི་ཡེ་ཤེས་ཆུང་འབྲིང་ཆེན་པོའོ། ། ས་མཚམས་ནི་ས་བཅུ་པའི་དཀྱིལ་
སྨད་ཙམ་ནའོ། །
མ216-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ཀླན་ཀ་སྤང་བ་ནི། འོ་ན་ལམ་ལྔ་ཕལ་ཆེར་དུ་སྤྱོད་པ་རེ་རེ་ནས་སྒོམ་དགོས་པས་སྦྱིན་སོགས་དྲུག་
ལྡན་དུ་ཉམས་སུ་ལེན་པ་ལ་སོགས་པ་མེད་པར་འགྱུར་རོ་ཞེ་ན། ཉེས་པ་མེད་དེ། འཕགས་པ་ལྟར་ན། རིམ་
གྱིས་པ་ནི་སྤྱོད་པ་རེ་རེ་ཁོ་ན་ནས་སྒོམ་པའི་དོན་མ་ཡིན་གྱི་སྤྱོད་པ་རེ་རེའམ་དུ་མ་ཡང་རུང་སྟེ་གོ་རིམ་གྱི་
སྤྱོད་པ་གཞན་དང་
། གཞན་འབྲེལ་ཏེ་སྒོམ་དགོས་པའི་དོན་ཡིན་པའི་ཕྱིར་རོ། ། སློབ་དཔོན་ལྟར་ཡང་སྐྱོན་
མེད་དེ། ས་བཅུ་པའི་དཀྱིལ་སྨད་དུ་སྔོན་མྱོང་བའི་མཁྱེན་གསུམ་གྱི་རྣམ་པ་ཀུན་ཅིག་ཅར་སྔོན་དུ་བྱ་བའི་
དོན་དུ་རེ་རེ་ནས་དག་ཅིང་བརྟན་པར་བྱེད་པ་ཡིན་པའི་ཕྱིར་རོ།། སྦྱོར་བ་དང་པོ་འདི་གསུམ་གྱི་ས་
མཚམས་སློབ་དཔོན་དང་། ཆོས་ཤེས་ཀྱིས་དག་པའི་ས་དེ་དང་དེར་བཞག་པ་རྣམས་མི་རིགས་ཏེ།
འཕགས་པ་དང་འགལ་བའི་ཕྱིར་རོ། །ཞེས་སུན་འབྱིན་པ་ནི་སྙིང་པོ་མེད་དེ། དེའི་ཚེ་འཕགས་པ་ཚད་མར་
མི་བྱེད་པའི་ཕྱིར་རོ། །
སྐད་ཅིག་སྦྱོར་གྱི་རང་བཞིན་གང་ཞེ་ན། མི་འཐད་པའི་ཕྱོགས་དང་། འཐད་པའི་ཕྱོགས་དང་།
ཀླན་ཀ་སྤང་བའོ། །མི་འཐད་པའི་ཕྱོགས་གང་ཞེ་ན། འཕགས་པའི་དགོངས་པ་གཞན་དུ་རྟོག་པ་དང་། སློབ་
དཔོན་གྱི་དགོངས་པ་གཞན་དུ་རྟོག་པའོ། །དང་པོ་ནི། ཁ་ཅིག་ལོན་རེ། མཚན་ཉིད་ནི་སྦྱིན་སོགས་ཅིག་ཅར་
སྒོམ་པ་ལ་མཚན་མ་ཉེ་བར་མི་འབྱུང་བའི་ཡེ་ཤེས་ཏེ། ས་མཚམས་ཀྱང་ས་བདུན་པ་སོགས་བཞི་ལ་རིམ་པ་
ལྟར་འཇོག་སྟེ། སྐད་ཅིག་བློ་ཐོབ་པ་བཏང་སྙོམས་དང་། ཞེས་འབྱུང་བའི་ཕྱིར་རོ་ཞེས་ཟེར་རོ། །དེ་ནི་རྣམ་
པར་འཁྱམས་པ་ཡིན་ཏེ། མདོ་དང་འགལ་བ་དང་། བསྟན་བཅོས་དང་འགལ་བའི་ཕྱིར་རོ། ། དང་པོ་ནི་དེ་
བཞིན་གཤེགས་པའི་ཏིང་ངེ་འཛིན་མ་གཏོགས་པ་ཏིང་ངེ་འཛིན་ཐམས་ཅད་རྫོགས་པར་བྱེད་ཅེས་བྱ་བ་་་
དང༌། བར་ཆད་མེད་པའི་ཏིང་ངེ་འཛིན་དང་། རྡོ་རྗེ་ལྟ་བུའི་ཏིང་ངེ་འཛིན་ཉེ་བར་བསྒྲུབས་ཏེ་གནས་སོ་
ཞེས་བྱ་བ་དང་
། སེམས་ཅན་ཡོངས་སུ་སྨིན་པ་དང་། སངས་རྒྱས་ཀྱི་ཞིང་ཡོངས་སུ་དག་པར་བྱས་པ་ནས་
སྐད་ཅིག་དང་ལྡན་པའི་ཤེས་རབ་ཀྱིས་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱེད་ཅེས་འབྱུང་བའི་
ཕྱིར་རོ། ། གཉིས་པ་ནི། མཚན་ཉིད་ཀྱིས་ནི་རྣམ་པ་བཞི་ཞེས་ལྡོག་པའི་སྒོ་ནས་ཕྱེ་བར་ཟད་པའི་ཕྱིར་ཏེ།
བ217-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གཞན་དུ་ན་མཚན་ཉིད་ཀྱིས་ནི་ཞེས་དམིགས་ཀྱིས་བཀར་བ་ལ་དགོས་པ་མེད་པའི་ཕྱིར་རོ། ། འདིར་ཤཱནྟི་
བས་གནས་སྐབས་དེ་ནི་ས་བརྒྱད་པ་ལ་སོགས་པའོ་ཞེས་འདོད་པ་ལ། འཕགས་པའི་ལུང་གིས་འགོག་པ་ནི་
ངལ་བར་ཟད་དེ། དེ་འཕགས་པ་ལ་ཚད་མར་མི་བྱེད་པའི་ཕྱིར་རོ། །ཁ་ཅིག་གྲགསན་རེ། ཤཱནྟི་བ་ཡང་རྟོགས་
བྱའི་རྣམ་སྨིན་དེར་འདོད་པ་ཡིན་གྱི་སྐད་ཅིག་མ་ནི་ས་བརྒྱད་པ་ལ་སོགས་པར་མི་འཇོག་གོ་ཞེས་ཟེར་་་་་
རོ༑ ༑དེ་ནི་ཤཱནྟི་བའི་ལུགས་མི་ཤེས་པ་ཡིན་ཏེ། དེ་ལྟ་བུའི་རྣམ་སྨིན་གྱིས་ཆོས་ཉིད་ཀྱི་གནས་སྐབས་སྐྱེས་
པ་དེའི་ཚེ་སྐད་ཅིག་མ་གཅིག་པའི་ཡེ་ཤེས་ཞེས་འདོད་པའི་ཕྱིར་རོ། ། གཉིས་པ་ནི། འགའ་ཞིག་ཀུན་རེ།
མཚན་ཉིད་ནི་བློའི་ནུས་པ་མཐར་ཐུག་པའི་སྒོམ་པ་ཞེས་བྱ་ལ། ས་མཚམས་ཀྱང་ས་བཅུ་རྒྱུན་མཐའ་ན་
ཡོད་དོ།། སྐད་ཅིག་ཀྱང་མཐར་གྱིས་པའི་ཚེ་སྤྱོད་པ་རིམ་ཅན་གྱིས་བསྒོམས་ན་བྱ་རྫོགས་ཀྱི་སྐད་ཅིག་མ་
དང༌། སྤྱོད་པ་གཞན་དང་འབྲེལ་བར་བསྒོམས་ན་དུས་མཐའི་སྐད་ཅིག་མ་ཡིན་ནོ་ཞེས་ཟེར་རོ།། ཁ་ཅིག་
ཆོསན་རེ། དུས་མཐའ་དང་གྲུབ་མཐའ་ལ་གྲགས་པ་དང་། བྱ་རྫོགས་ཀྱི་སྐད་ཅིག་མ་གསུམ་ལས་འདིར་
མཐའ་མ་བཟུང་སྟེ། བདུད་བཏུལ་ནས་སངས་རྒྱས་ཀྱི་བར་གྱི་བར་ཆད་མེད་པའི་ཏིང་ངེ་འཛིན་སྐད་ཅིག་
སྦྱོར་ཡིན་ལ། དེའི་དུས་ལ་གདུལ་བྱ་དབང་གི་ངེས་པ་མེད་དེ། ཁོ་བོ་ཅག་གི་སྟོན་པ་སྲོད་ལ་བདུད་བཏུལ་
བའི་ཐོ་རངས་སངས་རྒྱས་ལ། སངས་རྒྱས་མངོན་ཤེས་ཆེན་པོས་བདུད་བཏུལ་ནས་བར་བསྐལ་ལྔ་བཅུ་
ནས་སངས་རྒྱས་པའི་ཕྱིར་རོ། ། ཞེས་འདོད་དོ། ། དེ་ལ་མཚན་ཉིད་མི་འཐད་དེ། སངས་རྒྱས་ཀྱི་མཉམ་
བཞག་ཀྱང་སྐད་ཅིག་མར་འགྱུར་བའི་ཕྱིར་རོ།། དེས་ན་སྒོམ་པ་མེད་དོ་ཞེས་ཀྱང་སྨྲ་ནུས་པ་མ་ཡིན་ཏེ།
སྒོམ་པའི་རིམ་པ་ལ་སོགས་པ་མེད་ན་མངོན་པར་རྟོགས་པའི་རིམ་པ་མེད་པར་འགྱུར་བའི་ཕྱིར་རོ།། ས་
མཚམས་ལ་ཡང་སྐད་ཅིག་གི་རྣམ་གཞག་དང་པོ་མི་རིགས་ཏེ། སྦྱོར་བ་ཕྱི་མ་གཉིས་ཀྱི་ངེས་ཚིག་ནི་རིམ་
ཅན་དང་རིམ་མེད་ལ་བཤད་ཀྱི། འབད་རྩོལ་ཡོད་མེད་ལ་མ་བཤད་པའི་ཕྱིར་དང་། ཇི་ལྟར་སྐྱེས་བུ་ཟོ་
ཆུན་རྒྱུད།། ཅེས་བྱ་བས་ཟག་མེད་ཅིག་མངོན་དུ་བྱས་པ་ན་ཐམས་ཅད་མངོན་དུ་བྱེད་པར་བསྒྲུབས་ཀྱི་
རིམ་ཅན་གྱི་སྐད་ཅིག་མ་དེ་ལྟ་བུ་མ་བསྒྲུབས་པའི་ཕྱིར་དང༌། ་མཐར་གྱིས་པའང་བྱ་བ་རྫོགས་པའི་སྐད་
-218-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ཅིག་མ་གཅིག་ཏུ་བརྗོད་ན་སྐྱོན་མེད་པའི་ཕྱིར་རོ། །
སྐད་ཅིག་གི་རྣམ་གཞག་གཉིས་པའང་མི་འཐད་དེ། དུས་མཐའ་དང་གྲུབ་མཐའ་ལ་གྲགས་པ་དག་
དོན་གཅིག་ཡིན་པའི་ཕྱིར་དང་། བདུད་བཏུལ་ནས་སངས་རྒྱས་ཀྱི་བར་གྱི་ཏིང་ངེ་འཛིན་ཐམས་ཅད་བར་
ཆད་མེད་པའི་ཏིང་ངེ་འཛིན་དུ་སྒྲུབ་པའི་ལུང་དང་
། རིགས་པ་རྣམ་དག་མེད་པའི་ཕྱིར་དང་། བདུད་བཏུལ་
ནས་ཐོ་རངས་བར་མེད་པའི་ཏིང་ངེ་འཛིན་ལ་བརྟེན་ཞེས་བྱ་བས་རྡོ་རྗེ་ལྟ་བུའི་ཏིང་ངེ་འཛིན་དང་དོན་་་་་
གཅིག་ཏུ་བསྟན་པའི་ཕྱིར་དང་། གཞན་དུ་བར་ཆད་མེད་པའི་ཏིང་ངེ་འཛིན་གྱི་འབྲས་བུ་རྣམ་མཁྱེན་གྱི་
དངོས་རྒྱུ་མ་ཡིན་པར་འགྱུར་བའི་ཕྱིར་དང༌། སྤྲུལ་སྐུ་མངོན་དུ་སངས་རྒྱས་ཟིན་པས་མཛད་པ་བཅུ་གཉིས་
ཀྱི་ཚེ་ན་སློབ་ལམ་མཚན་ཉིད་པ་མེད་པའི་ཕྱིར་རོ། ། དེ་ལྟ་བས་ན་འདིའི་རྗེས་སུ་འབྲང་བ་འདི་ཐམས་ཅད་
ནི་བདག་ཅག་གི་བཤད་པ་ཀུན་བྲག་ཅ་ལྟར་གཞན་གྱིས་རྗེས་སུ་ཟློས་པ་འབའ་ཞིག་ཏུ་ཟད་དོ་ཞེས་བསལ་
བར་བྱེད་པ་ཡིན་ནོ། །
འཐད་པའི་ཕྱོགས་གང་ཞེ་ན། མཚན་ཉིད་དང་། དབྱེ་བ་དང་། ས་མཚམས་སོ། ། མཚན་ཉིད་ནི།
འཕགས་པ་ལྟར་ན། མཁྱེན་པ་གསུམ་གྱི་སྤྱོད་པ་མཐར་ཐུག་ཅིག་ཅར་སྒོམ་པའི་སྒྲུབ་ལྡན་གྱི་རྣལ་འབྱོར་
ཞེས་བྱ་བ་ལ་སློབ་དཔོན་ལྟར་ན་བརྟན་པ་ཐོབ་ཟིན་པའི་ཚུལ་གྱིས་མཁྱེན་གསུམ་གྱི་རྣམ་པ་ཀུན་ཅིག་ཅར་
སྒོམ་པའི་སྒྲུབ་ལྡན་གྱི་རྣལ་འབྱོར་རོ། ། ཡང་ན་རྒྱུ་དུས་ཀྱི་མཁྱེན་གསུམ་མཐར་ཐུག་པའི་སྒྲུབ་ལྡན་གྱི་རྣལ་
འབྱོར་ཞེས་བྱ་སྟེ། དང་པོར་ལྟར་ན་ཁྱད་པར་གསུམ་ལྡན་ནོ། ། དེ་ཡང་བྱ་བ་དང་། བྱེད་པ་དང་། ངོ་བོའི་
ཁྱད་པར་ཏེ། བརྟན་པ་ཐོབ་པས་སྦྱོར་བ་གཞན་སེལ་ཞིང་། མཁྱེན་གསུམ་ཅིག་ཅར་བསྒོམས་པས་སྐད་
ཅིག་མའི་དོན་དང་། གང་ལ་བརྟན་པ་ཐོབ་པའི་ཡུལ་བསྟན། སྒྲུབ་ལྡན་གྱི་གང་ཟག་དང་སངས་རྒྱས་ཀྱི་ཡེ་
ཤེས་སེལ་ཏེ། དེ་ལྟར་ཡང་ཤིན་ཏུ་གོམས་པས་བྱས་པའི་ཕྱིར་ཞེས་བྱ་བ་དང༌། ཐམས་ཅད་ཅིག་ཅར་
འགུལ་བ་ལྟར་ཞེས་དང་། ཐམས་ཅད་མཁྱེན་པ་ཉིད་གསུམ་གྱི་མཐར་ཐུག་པ་ཡིན་ནོ།། ཞེས་བྱ་བ་ལ་
སོགས་པ་འབྱུང་བའི་ཕྱིར་རོ།།
1.
-219-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར། །
དབྱེ་བ་ནི། ལྡོག་པའི་སྒོ་ནས་རྣམ་པར་སྨིན་པའི་སྐད་ཅིག་མའི་སྦྱོར་བ་ལ་སོགས་པ་རྣམ་པ་
བཞིའོ། ། ས་མཚམས་ཀྱང་རྒྱུན་མཐའ་ན་ཡོད་ལ། སྐད་ཅིག་གི་དོན་དང་འདུས་བྱས་ཐམས་ཅད་སྐད་ཅིག་
མ་ཞེས་སོགས་ཡོངས་སུ་གྲགས་པའི་སྐད་ཅིག་མ་དུས་ཀྱི་མཐར་ཐུག་པ་འཛིན་པ་ཡིན་ཏེ། སངས་རྒྱས་ཀྱི་
དངོས་སུ་ནུས་པ་ཐོགས་མེད་ཡིན་པའི་ཕྱིར་དང་། རྡོ་རྗེ་ལྟ་བུའི་ཏིང་ངེ་འཛིན་དང་། དོན་གཅིག་ཏུ་
གསུངས་པའི་ཕྱིར་རོ། །
ཀླན་ཀ་སྤང་བ་ནི། དེ་ལྟ་ན་སྐད་ཅིག་སྦྱོར་ཧ་ཅང་ཡུན་ཐུང་བས་བློས་ངེས་པ་དང་། སྒྲས་བརྗོད་
པར་མི་ནུས་པར་འགྱུར་རོ་ཞེ་ན། འོ་ན་ནི་སྒྲ་ལ་སོགས་པ་རྒྱུན་མེད་པའི་དངོས་པོ་ཐམས་ཅད་སྒྲ་བློས་མི་
ངེས་པར་འགྱུར་རོ། ། གལ་ཏེ་ཡུན་ཐུང་བས་བསྐལ་པ་གྲངས་མེད་གསུམ་དུ་སྒོམ་པའི་ཡོན་ཏན་རྣམས་སྐད་
ཅིག་མ་གཅིག་ལ་ཇི་ལྟར་མངོན་དུ་བྱེད་པར་ནུས་ཤེ་ན། འོ་ན་རྣམ་མཁྱེན་སྐད་ཅིག་དང་པོས་ཀྱང་ཇི་ལྟར་
ཆོས་ཐམས་ཅད་ཁོང་དུ་ཆུད་པར་འགྱུར། དེ་ནི་གོམས་པ་མཐར་ཐུག་པའི་ཕྱིར་ཞེ་ན། འདིར་ཡང་དེ་
བཞིན་དུ་བལྟ་བར་བྱའོ། ། འདི་ལ་དུས་མཐའ་གཅིག་ཏུ་བདེན་པ་མེད་ཅིང་རང་གི་བསམ་པ་ལ་རག་ལུས་
པའི་ཕྱིར་དབང་ཐོབ་པ་རྣམས་ཀྱིས་སྐད་ཅིག་ཀྱང་བསྐལ་པར་བྱིན་གྱིས་བརླབས་ནུས་པའི་ཕྱིར་རོ། །ཞེས་
ལན་འདེབས་པ་དེ་ནི་སྙིང་པོ་མེད་དེ། དུས་རིང་པོ་མི་སྣང་ཡང་ཟོ་ཆུན་གྱི་དཔེ་བཞིན་སྐད་ཅིག་མ་གཅིག་
ལ་དེ་ཐམས་ཅད་མངོན་དུ་བྱེད་པའི་ཕྱིར་རོ། ། དེས་ན་ལན་འདི་ལྟར་ཡིན་ཏེ། གོམས་པ་མི་བརྟན་པའི་
གནས་སྐབས་ན་མངོན་དུ་བྱེད་མི་ནུས་པ་དེ་ལྟར་ཡིན་ཡང་། གོམས་པ་བརྟན་པའི་སྐབས་འདིར་ནི་ཟག་
མེད་ཀྱི་ཡེ་ཤེས་གཅིག་དམིགས་པ་ན། དངོས་རྒྱུ་ཚོགས་པ་གཅིག་ལ་རག་ལུས་པའི་འབྲེལ་བའི་སྟོབས་
ཀྱིས་རིགས་མཐུན་པ་ཐམས་ཅད་མངོན་དུ་བྱེད་པའི་ཕྱིར་སྐྱོན་མེད་དོ། ། འདི་ལ་མཐར་གྱིས་པ་རྒྱུ་ཚོགས་
པ་གཞན་ལ་རག་ལུས་པའི་རྒྱུ་མཚན་གྱིས་ཅིག་ཅར་མངོན་དུ་བྱེད་མི་ནུས་སོ།། ཞེས་ལན་འདེབས་པ་ནི་
མཐར་གྱིས་པའི་ས་མཚམས་རྒྱུན་མཐའི་བར་ལ་འཇོག་པ་དང་། ཁས་བླངས་འགལ་བ་ཡིན་ནོ། །
འབྲས་བུ་ཆོས་ཀྱི་སྐུའི་རང་བཞིན་གང་ཞེ་ན། མི་འཐད་པའི་ཕྱོགས་དང་། འཐད་པའི་ཕྱོགས་
-12f)-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
དང༌། ཀླ་ཀ་སྤང་བའོ། ། མི་འཐད་པའི་ཕྱོགས་གང་ཞེ་ན། མི་ཤེས་པ་ཁ་ཅིག་ཐུན་རེ། མཚན་ཉིད་ནི། སྦྱོར་
བའི་འབྲས་བུ་མཐར་ཐུག་ཟག་མེད་ཀྱི་ཆོས་ཀྱི་ཡང་དག་དང་ལྡན་པ་ཞེས་བྱ་ལ། ས་མཚམས་ཀྱང་སངས་
རྒྱས་ཀྱི་རྒྱུད་ཁོ་ན་ལ་ཡོད་དེ། དེའི་རྣམ་སྨིན་ནི་ཆོས་ཀྱི་སྐུ་ཞེས་འབྱུང་བའི་ཕྱིར་རོ། ། ཞེས་ཟེར་རོ། ། དེ་ལ་
མཚན་ཉིད་མི་འཐད་དེ། ཟག་མེད་ཆོས་ཀྱི་ཡང་དག་སྨོས་པ་ལ་དགོས་པ་མེད་པའི་ཕྱིར་རོ། ། མཚན་ཉིད་
དེ་ལ་ཆོས་དེ་ཡོད་པས་སྨོས་དགོས་ན། དངོས་པོའི་མཚན་ཉིད་དུ་བུམ་སོགས་ཁྱད་པར་དུ་ལྡན་ཞེས་བྱ་བ་
ལ་སོགས་པ་ཐུག་པ་མེད་པར་འགྱུར་བའི་ཕྱིར་རོ། ། ས་མཚམས་ཀྱང་མི་འཐད་དེ། སངས་རྒྱས་ཀྱི་ཐུགས་
རྒྱུད་ལ་ཡོད་པའི་བྱང་ཕྱོགས་རྣམས་ཀྱང་སངས་རྒྱས་ཁོ་ན་ལ་ཡོད་པ་ཡིན་ན། དེ་དག་ཡོན་ཏན་ཐུན་མོང་
བར་མི་གྱུར་བའི་ཕྱིར་རོ། ། གལ་ཏེ་བྱང་ཕྱོགས་ཙམ་ཐུན་མོང་གི་ཡོན་ཏན་ཡིན་ཀྱང་སངས་རྒྱས་ཀྱི་རྒྱུད་ཀྱི་
བྱང་ཕྱོགས་ནི་སངས་རྒྱས་ཁོ་ནའི་ཡིན་ནོ་ཞེ་ན། དེ་ལྟ་ན་སྒྲའི་བྱས་པ་ཡང་སྒྲ་ཁོ་ནའི་ཆོས་སུ་འགྱུར་བས་
ཕྱོགས་ཀྱི་ཆོས་ཐམས་ཅད་ཐུན་མོང་མ་ཡིན་པ་ཁོ་ནར་འགྱུར་བས་བརྡ་སྦྱོར་གྱི་འཇུག་པ་ཙམ་ཡང་མ་ཤར་
བ་རྣམས་ཀྱིས་སངས་རྒྱས་ཀྱི་ཐུན་མོང་མ་ཡིན་པའི་ཡོན་ཏན་གྱི་རྣམ་དབྱེ་ལ་སོགས་པའི་གཏམ་སྨྲ་བར་
བྱེད་པ་ཡང་མཁས་པའི་མདུན་སར་བདག་ཉིད་རྒྱལ་མཚན་ལ་འཕྱར་བར་བྱེད་པ་ཡིན་ནོ། ། འགའ་ཞིག་
གྲགས་སོགསན་རེ། མཚན་ཉིད་ནི། སྦྱོར་བཞི་བསྒོམས་པའི་འབྲས་བུ་མཐར་ཐུག་ཅེས་ཤེས་ཟེར་རོ། །དེ་ལྟ་ན་
སངས་རྒྱས་ཀྱི་ཐུགས་རྒྱུད་ཀྱི་ཉན་རང་གི་ལམ་དེ་ཡང་སྦྱོར་བཞི་བསྒོམས་པའི་འབྲས་བུ་མཐར་ཐུག་ཏུ་་་
འགྱུར་ཏེ། ཆོས་སྐུ་ཡིན་པའི་ཕྱིར་རོ། ། འདོད་པར་ནུས་པ་ཡང་མ་ཡིན་ཏེ། སྦྱོར་བ་བཞི་ནི་སངས་རྒྱས་ཀྱི་
ལམ་ཡིན་ལ། སངས་རྒྱས་ཀྱི་ལམ་གྱི་འབྲས་བུ་མཐར་ཐུག་ཡིན་རྟོགས་པ་ཡང་ཡིན་པས་ཐེག་ཆེན་གྱི་མི་
སློབ་ལམ་ཡིན་པར་འགྱུར་བའི་ཕྱིར་རོ། ། དེ་ལྟ་བས་ན་ཆོས་སྐུ་སངས་རྒྱས་ཁོ་ནའི་མངོན་རྟོགས་ཡིན་ཞེས་
བྱ་བ་དང་། སངས་རྒྱས་ཀྱི་སར་ཉན་རང་གི་ལམ་མཚན་ཉིད་པ་ལྡན་པ་ནི་ཧ་ཅང་མ་བརྟགས་པ་ཡིན་
ནོ༑ ༑གལ་ཏེ་དེ་སངས་རྒྱས་ཀྱི་མངོན་རྟོགས་ཡིན་པའི་ཕྱིར་དང་། སངས་རྒྱས་ཀྱི་ཡེ་ཤེས་ཡིན་ཏེ། སངས་
རྒྱས་ཀྱི་རྒྱུད་ཀྱི་ཡེ་ཤེས་ཡིན་པའི་ཕྱིར་ཞེས་སྨྲ་བ་ནི་སངས་རྒྱས་ཀྱི་ལམ་དུ་ཡང་འགྱུར་ཏེ། སངས་རྒྱས་ཀྱི་
-221-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རྒྱུད་ཀྱི་ལམ་ཡིན་པའི་ཕྱིར་རོ། ། དེའི་ཕྱིར་སངས་རྒྱས་ཀྱི་རྒྱུད་ཀྱི་ཡོན་ཏན་དང༌། སངས་རྒྱས་ཀྱི་ཡོན་ཏན་
ནི་དོན་ལྡོག་མི་གཅིག་སྟེ། སངས་རྒྱས་ཀྱི་རྒྱུད་ལ་ནི། སངས་རྒྱས་ཀྱི་ཡོན་ཏན་དང་
། བྱང་སེམས་ཀྱི་ཡོན་
ཏན་དང་། ཉན་རང་གི་ཡོན་ཏན་ཡང་ཡོད་པས་ཐུན་མོང་དང་ཐུན་མོང་མིན་པའི་ཡོན་ཏན་རྣམས་རྫོགས་
པར་ཐོབ་པའི་ཕྱིར་རོ། ། དེ་བས་ན། སངས་རྒྱས་ཀྱི་ཆོས་སྐུ་དང་། སངས་རྒྱས་ཀྱི་རྒྱུད་ཀྱི་ཆོས་སྐུའི་རྣམ་
དབྱེ་མི་མཁས་པ་རྣམས་ཀྱིས་སངས་རྒྱས་ཀྱི་ཡོན་ཏན་རྣམས་ལ་སྒྲོ་སྐུར་གྱི་མཐའ་རབ་ཏུ་རྒྱས་པར་བྱ་བ་
ཡིན་ནོ། ། ་
འཐད་པའི་ཕྱོགས་གང་ཞེ་ན། མཚན་ཉིད་དང་། དབྱེ་བ་དང་། ས་མཚམས་སོ། ། མཚན་ཉིད་ནི་
སྦྱོར་བ་སྒོམ་པའི་འབྲས་བུ་མཐར་ཐུག་ཅེས་བྱ་སྟེ། རྒྱུ་དང་། ངོ་བོ་དང་། ཚད་ཀྱི་ཁྱད་པར་གསུམ་ལྡན་
ནོ༑ ༑དེ་ལ་དང་པོས་རྒྱུ་གཞན་གྱི་འབྲས་བུ་མཐར་ཐུག་རྣམས་སེལ་ལ། གཉིས་པས་སྐད་ཅིག་མ་སེལ་
ཞིང་། གསུམ་པས་གནས་སྐབས་ཀྱི་འབྲས་བུ་རྣམས་སེལ་ཏོ། །ཡང་ན་རྒྱུ་མཁྱེན་པའི་རྣམ་སྨིན་མཐར་ཐུག་
ཅེས་ཀྱང་བྱ་སྟེ། ཆོས་ཀྱི་སྐུ་མཁྱེན་པ་དང་བཅས་པ་ནི་ཐམས་ཅད་མཁྱེན་པ་ཉིད་གསུམ་གྱི་རྣམ་པར་སྨིན་
པ་ཡིན་ནོ། ། ཞེས་གསུངས་པའི་ཕྱིར་རོ། ། དབྱེ་བ་ནི་འཕགས་པ་ལྟར་ན། སྐུ་གསུམ་མཛད་པ་དང་། སློབ་
དཔོན་ལྟར་ན་སྐུ་བཞི་མཛད་པ་དང་བཅས་པའོ། ། ས་མཚམས་ནི་གཙོ་བོ་སངས་རྒྱས་ཀྱི་ས་ན་ཡོད་ལ།
ཕལ་པ་ཉན་རང་དགྲ་བཅོམ་པ་རྣམས་ལ་ཡང་ཡོད་དོ། ། ་ ་
ཀླན་ཀ་སྤང་བ་ནི། ངོ་བོ་ཉིད་སྐུ་འབྲས་བུ་ཡིན་ན་འདུས་བྱས་སུ་འགྱུར་རོ་ཞེ་ན། སྐྱོན་མེད་དེ།
མར་མེ་ཤི་བ་རླུང་གིས་བྱས་ཞེས་གྲགས་པ་ལྟར། དངོས་པོ་མེད་པ་ལ་ཡང་དངོས་པོའི་ཐ་སྙད་མི་འགལ་
བའི་ཕྱིར་ཏེ། གང་ཞིག་གང་གི་སྟོབས་ཀྱིས་གྲུབ་པ་དེ་ནི་དེའི་འབྲས་བུར་བརྗོད་པ་ཡིན་ལ། ངོ་བོ་ཉིད་ཀྱི་
སྐུ་ཡང་འཇིག་རྟེན་ལས་འདས་པའི་ལམ་གྱི་སྟོབས་ཀྱིས་ཐོབ་ཀྱི་བྱས་པ་ནི་མ་ཡིན་ནོ་ཞེས་གསུངས་པའི་
ཕྱིར་རོ། །སངས་རྒྱས་སྤངས་རྟོགས་ཉི་ཚེ་བར་ཐལ་བ་དང་། མཐར་ཐུག་ཐེག་པ་གཅིག་ཏུ་མི་རུང་བར་ཐལ་
བ་ལ་སོགས་པའི་སྐྱོན་ནི་སྤངས་ཟིན་ཏོ།། ་ ་
-222-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ད་ནི་གཅིག་དང་ཐ་དད་བརྟག་པར་བྱ་སྟེ། འདི་ལ་མི་འཐད་པའི་ཕྱོགས་དང་། འཐད་པའི་ཕྱོགས་
དང༌། ཀླན་ཀ་སྤང་བའོ། ། མི་འཐད་པའི་ཕྱོགས་གང་ཞེ་ན། མཁྱེན་གསུམ་རྫས་ཐ་དད་ཁོ་ནར་འདོད་པ་
དང་། སྐད་ཅིག་མ་སྦྱོར་བ་བཞིའི་ངོ་བོར་འདོད་པ་ནི་བཀག་ཟིན་ཏོ། །ཁ་ཅིག་ལོན་རེ། གང་ཟག་གཅིག་གི་
མཁྱེན་གསུམ་ཡང་ངོ་བོ་ཐ་དད་ཡིན་ཏེ། གཞི་ཤེས་ནི་གཞི་ཙམ་ཤེས་པ་དང་། ལམ་ཤེས་ནི་ལམ་ཙམ་ཤེས་
པ་དང་། རྣམ་མཁྱེན་ནི་མ་ལུས་པ་མཁྱེན་པ་ཡིན་པའི་ཕྱིར། དེ་ལྟ་ཡིན་ཀྱང་ལམ་ཤེས་ཙམ་སྒྲས་གཞི་སེལ་
བ་མ་ཡིན་ཏེ། ལམ་ཤེས་ནི་གཞི་ཤེས་ཀྱི་སྙིང་པོ་ཅན་ཡིན་པའི་ཕྱིར་རོ། ། རྣམ་མཁྱེན་ལ་ཙམ་སྒྲ་མི་སྦྱར་ཏེ།
རྣམ་མཁྱེན་ནི་གཞི་ལམ་ཤེས་པའི་སྙིང་པོ་ཅན་ཡིན་པའི་ཕྱིར་རོ། ། གཞི་ཤེས་ཙམ་དང་ལམ་ཤེས་ཙམ་གྱི་
གཞི་ཤེས་དང་ལམ་ཤེས་སུ་མི་འཇོག་སྟེ། མཁྱེན་གསུམ་དུ་ཕྱེ་བ་ན་གཞིའི་ལྡོག་ཆ་ཤེས་པའི་ཆ་ནས་གཞི་
ཤེས་སུ་འཇོག་པའི་ཕྱིར་རོ་ཞེས་ཟེར་རོ། །འདི་ལ་ཕམཁ་ཅིག ། མཁྱེན་གསུམ་རྫས་ཐ་དད་དུ་བསམས་ནས་
སུན་འབྱིན་པ་ནི་འཁྲུལ་བ་ཡིན་ཏེ། ཡིན་འགལ་དུ་བསྟན་པ་ཙམ་གྱིས་རྫས་ཐ་དད་དུ་མི་གྲུབ་པ་དང་།
རྫས་ཐ་དད་པའི་རྒྱུ་མཚན་གཞན་ཡང་མ་བརྗོད་པ་དང་། གང་ཟག་གཅིག་གི་རྒྱུད་ཀྱི་མཁྱེན་གསུམ་ནི་
ཤེས་རབ་ཀྱི་རྫས་སུ་སྨྲས་པས་རྒྱུད་གཅིག་ལ་ཤེས་རབ་རྫས་ཐ་དད་པ་གསུམ་འགྲོགས་པ་མི་སྲིད་པའི་
ཕྱིར་རོ། ། འོན་ཀྱང་ཕྱོགས་འདི་བཟང་པོ་མ་ཡིན་ཏེ། གཞི་ཤེས་པ་ཡི་བྱེ་བྲག་རྣམས། ། ཀུན་མཁྱེན་ཉིད་ནི་
རྣམ་གསུམ་ཕྱིར། ། ཞེས་བྱ་བ་འདིར། རྣམ་པ་སྤྱིར་འཛིན་པ་ན་གཞི་ཤེས་པ་ཡི་བྱེ་བྲག་རྣམས་ཞེས་ཕྱེད་དུ་
སྨོས་པའི་ཕྱིར་དང་། གཞན་དུ་གཞི་ཤེས་ཀྱི་བྱེ་བྲག་རྣམ་པར་གཞག་ནས་དེ་ལ་ཀུན་མཁྱེན་གསུམ་དུ་
འབྱེད་པ་འགལ་བའི་ཕྱིར་རོ། ། གཞན་ཡང་ལུང་རིགས་དང་འགལ་བའི་ཁྱད་པར་རྒྱ་ཆེར་མཐོང་མོད་ཚིག་
མང་དུ་དོགས་ནས་མ་བྲིས་སོ།།
འཐད་པའི་ཕྱོགས་གང་ཞེ་ན། ཐམས་ཅད་རྫས་གཅིག་པར་མ་ངེས་ཏེ། རྒྱུད་ཐ་དད་ཀྱི་མཁྱེན་
གསུམ་རྫས་ཐ་དད་ཡིན་པའི་ཕྱིར་དང་། རྒྱུ་མཁྱེན་གསུམ་དང་འབྲས་བུ་མཁྱེན་གསུམ་ཡང་རྫས་ཐ་དད་
ཡིན་པའི་ཕྱིར་དང་། འབྲས་བུ་མཁྱེན་གསུམ་དང་སྦྱོར་བཞི་ནང་ཡང་ཇི་རིགས་པར་རྫས་ཐ་དད་པའི་ཕྱིར་
-223-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དང་། སྦྱོར་བཞི་དང་ཆོས་སྐུ་ཡང་རྫས་ཐ་དད་ཡིན་པའི་ཕྱིར་དང་། ཆོས་སྐུ་དང་རྒྱུ་མཁྱེན་གསུམ་ཡང་རྫས་
ཐ་དད་ཡིན་པའི་ཕྱིར་རོ། །ཐམས་ཅད་རྫས་ཐ་དད་པར་ཡང་མ་ངེས་ཏེ། རྒྱུ་གཅིག་གི་མཁྱེན་གསུམ་དུ་འདྲ་
བ་རྣམས་རྫས་གཅིག་ཡིན་པའི་ཕྱིར་དང་། རྒྱུ་མཁྱེན་གསུམ་དང་སྦྱོར་བ་ཡང་ཇི་རིགས་པར་རྫས་གཅིག་
ཡིན་པའི་ཕྱིར་དང་། བྱང་སེམས་ཀྱི་རྣལ་འབྱོར་རྫས་གཅིག་ཉིད་ལྟོས་པ་ལ་བལྟོས་ནས་སྦྱོར་བ་དང་པོ་
གསུམ་དུ་འཇོག་པ་སྲིད་པའི་ཕྱིར་དང༌། འབྲས་བུ་མཁྱེན་གསུམ་དང་ཆོས་སྐུ་ཡང་རྫས་གཅིག་པ་ཡོད་པའི་
ཕྱིར་རོ། ། ངོ་བོ་ཉིད་སྐུ་མ་གཏོགས་པ་རྣམས་གཅིག་པ་བཀག་པའི་ཐ་དད་དམ། དེ་ཉིད་དང་གཞན་དུ་
བརྗོད་དུ་མེད་པ་ཁོ་ན་ཡང་མ་ཡིན་ཏེ་ཐམས་ཅད་དངོས་པོ་ཡིན་པའི་ཕྱིར་རོ། །
ཀླན་ཀ་སྤང་བ་ནི། གལ་ཏེ་རྣམ་མཁྱེན་ལ་ལམ་ཤེས་དང་གཞི་ཤེས་སུ་འདོགས་པའི་རྒྱུ་མཚན་
ཡོད་དེ། གཞི་ལམ་རྟོགས་པར་འདྲ་བའི་ཕྱིར་རོ། ། རྟོགས་པའི་དགོས་པ་ཡོད་དེ། རྣམ་མཁྱེན་གྱིས་མངོན་
རྟོགས་ཐམས་ཅད་རྗེས་སུ་མཐུན་པའི་སྒོ་ནས་བསྡུས་པར་རྟོགས་པའི་ཕྱིར་རོ། ། དངོས་ལ་གནོད་བྱེད་ཡོད་
དེ༑ གཞི་ཡང་ཤེས་པ་ལ་གཞི་ཤེས་སུ་འཇོག་པའི་ཕྱིར་རོ། ། དེ་ལྟར་ཡང་། ལམ་གྱི་བདེན་པའི་རྗེས་མཐུན་
པར། ། ཞེས་བྱ་བ་དང་། གཞི་ཤེས་ཀྱིས་གཞི་ཤེས་ཀྱི་ལམ་དང་རྣམ་པ་ཐམས་ཅད་ཤེས་པ་ནི་མ་ཡིན་ནོ་
ཞེས་གསུངས་པའི་ཕྱིར་རོ་ཞེས་ཟེར་ན། རྗེས་མཐུན་པའི་དོན་རྣམ་མཁྱེན་གྱི་སྐབས་སུ་བཤད་ཟིན་པའི་
ཕྱིར་དང་། མདོ་དེས་ཀྱང་ཉན་ཐོས་ཀྱིས་གཞི་ཤེས་དེ་ཤེས་ཀྱི་ལམ་དང་རྣམ་པ་ཐམས་ཅད་ཤེས་པ་མིན་
ནོ༑ ༑ཞེས་བསྟན་པར་ཟད་པའི་ཕྱིར་རོ། ། འོ་ན་རྣམ་མཁྱེན་ཉན་རང་དང་བྱང་སེམས་ཀྱི་མངོན་རྟོགས་སུ་
འགྱུར་ཏེ། གཞི་ཤེས་དང་ལམ་ཤེས་ཡིན་པའི་ཕྱིར་རོ། ། ཞེ་ན་མ་ངེས་པ་ཡིན་ཏེ། གཉེན་པོ་གཞི་ཤེས་ཀྱང་
གཞི་ཤེས་སུ་བསྒྲུབས་པའི་ཕྱིར་དང་། མཆོད་བརྗོད་དུ་དངོས་སུ་བསྟན་པ་ནི་ཉན་རང་གི་དོན་སྒྲུབ་བྱེད་
ཀྱི་དབང་དུ་བྱས་པའི་ཕྱིར་རོ། ། གཞན་ཡང་ཐམས་ཅད་མཁྱེན་པ་ཉིད་གསུམ་གྱི་ཚུལ་ལམ་ཆ་གསུམ་ཉིད་
དེ་དང་དེའི་མངོན་རྟོགས་སུ་སྨྲ་བ་ཡིན་གྱི་མཁྱེན་གསུམ་སྤྱི་ཙམ་ནས་དེ་སྐད་དུ་མི་སྨྲ་བས་སྐྱོན་མེད་དོ། །འོ་
ན་ངོ་བོ་ཉིད་སྐུ་མ་གཏོགས་པའི་དངོས་པོ་བརྒྱད་པོ་རྫས་གཅིག་གམ་ཐ་དད་གང་རུང་དུ་འགྱུར་ཏེ། དངོས་
བ224-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
པོ་ཡིན་པའི་ཕྱིར་རོ་ཞེ་ན། དེ་ནི་གསལ་བའི་དབྱེ་བ་མཐར་ཐུག་པའི་དབང་དུ་བྱས་པས་སྐྱོན་མེད་དེ། རྣམ་
པ་ཕྱེ་བ་ན་འགའ་ཞིག་རྫས་ཐ་དད་དང་། ལ་ལ་ནི་རྫས་གཅིག་ཡིན་གྱི་རྣམ་པ་གཞན་མེད་པའི་ཕྱིར་རོ། །
ད་ནི་གྲངས་ངེས་པ་དཔྱད་པ་བྱ་སྟེ། མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་སྤང་
བའོ། ། མི་འཐད་པའི་ཕྱོགས་གང་ཞེ་ན། ཁ་ཅིག་རྣོ་ཤཱིན་རེ། མཁྱེན་གསུམ་གྱི་བྱང་སེམས་ཆུང་ངུ་སངས་རྒྱ་
བའི་གང་ཟག་དང་། གཞོན་ནུའི་ས་བཅུ་པ་ལ་བཞག་སྟེ་སངས་མི་རྒྱ་བའི་གང་ཟག་དང༌། ཉན་རང་ཐབས་
མེད་ཆོས་ཀྱི་བདག་མེད་རྟོགས་པའི་གང་ཟག་གི་ལམ་གསུམ་རིམ་པ་བཞིན་བསྟན་ཏོ། །སྦྱོར་བཞིས་དེ་དག་
གིས་ཉམས་ལེན་གྱི་རིམ་པ་བསྟན་ནོ། ། ཆོས་སྐུས་དེ་དག་གིས་འབྲས་བུ་མི་འདྲ་བ་བཞི་བསྟན་ཏོ་ཞེས་གྲག་
གོ༑ དེ་ནི་ཐེག་པ་ཆེ་ཆུང་གི་གཞུང་ལུགས་ཐམས་ཅད་ལ་བློ་ཁ་གཏན་མ་ཕྱོགས་པ་ཡིན་ཏེ། ཆེ་ཆུང་གི་གོ་
རིམ་ལོག་པའི་ཕྱིར་དང་། ས་བཅུ་པ་ཐོབ་ཀྱང་སངས་མི་རྒྱ་ན། ཕྱིར་མི་ལྡོག་གི་རྟགས་ལ་སོགས་པ་ཐམས་
ཅད་འཆོལ་བར་འགྱུར་བའི་ཕྱིར་དང་། སངས་རྒྱ་བར་མི་འདོད་ན་རྒྱུ་དུས་ཀྱི་བྱང་སེམས་ཁྱད་པར་ཅན་
མེད་པར་འགྱུར་བའི་ཕྱིར་དང་། འགའ་ཞིག་རྒྱུ་ཚོགས་རྫོགས་ཀྱང་སངས་མི་རྒྱ་བར་གསུངས་པ་ནི་བདེན་
གཉིས་ཀྱིས་དབང་དུ་བྱས་པའམ། ཞི་བ་མྱང་འདས་མངོན་དུ་མི་བྱེད་པའི་ཕྱིར་དང་། གཞོན་ནུའི་ས་ཡང་
ས་བརྒྱད་པ་ལ་བཤད་པ་དང་། གཞོན་ནུའི་ས་ལས་འདའ་བར་འདོད་པས་ཀྱང་ཤེར་ཕྱིན་ལ་བསླབ་པར་
བྱའོ་ཞེས་གསུངས་པའི་ཕྱིར་དང་། དེ་འདྲའི་གཞི་ཤེས་དེ་གཉེན་པོ་གཞི་ཤེས་ཡིན་ན་ཐབས་མེད་པར་མ་
ངེས་པའི་ཕྱིར་དང་། མི་མཐུན་སོགས་ཀྱི་གཞི་ཤེས་ཡིན་ན་ཆོས་ཀྱི་བདག་མེད་རྟོགས་པར་འགལ་བའི་
ཕྱིར་རོ། །
གང་ཕལ་ཆེར་དག་མཁྱེན་གསུམ་གྱི་གྲངས་ངེས་བྱེད་པ་ན། ཐོབ་བྱ་འབྲས་བུ་ཐོབ་བྱེད་ཀྱི་ཐབས་
དེའི་གོལ་ས་ཤེས་པའི་དོན་དུ་མཁྱེན་པ་གསུམ་དུ་ངེས་སོ། ། ཞེས་འཆད་པ་དེ་ཡང་གྱི་ན་སྟེ། དེ་ལྟ་ན་རྣམ་
མཁྱེན་དང་ལམ་ཤེས་རྒྱུ་འབྲས་སུ་སྟོན་པའི་མཚམས་སྦྱར་འབྱུང་རིགས་པ་ལས་མ་བྱུང་བའི་ཕྱིར་དང༌། །
ཆོས་སྐུའི་སྐབས་སུ་སྔར་བཤད་པའི་ལམ་ཤེས་ཀྱང་ཡིན་ནོ་ཞེས་འབྱུང་བའི་ཕྱིར་དང་། གཞི་ཐམས་ཅད་
-225



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཡོངས་སུ་ཤེས་པ་མེད་པར་ལམ་ལེགས་པར་ཡོངས་སུ་ཤེས་པ་མེད་པས་ཞེས་བྱ་བ་འདིར་སྤང་བྱ་མ་ཤེས་
པར་གཉེན་པོ་མི་ཤེས་པས་སྤང་བྱ་བསྟན་ཞེས་འཆད་ན་གཞི་ཤེས་མ་ཤེས་པར་ལམ་མི་ཤེས་པས་ཞེས་
འབྱུང་རིགས་པའི་ཕྱིར་དང་། ཡང་ན་གཞི་དང་ལམ་སྤང་གཉེན་དུ་འགྱུར་བའི་ཕྱིར་དང་། གཞི་ཤེས་གོལ་
ས་ཡིན་ན་བྱང་ཆུབ་སེམས་དཔའ་ས་དང་པོར་མཁྱེན་གསུམ་ལ་བསླབ་སྟེ། བར་དུ་མཁྱེན་གསུམ་བསྒོམས་
གི་བློ་གྲོས་བཞིན་དོར་བྱར་འགྱུར་བའི་ཕྱིར་རོ། ། འགའ་ཞིག་གཞོན་བྱང་སོགསན་རེ། ཤེས་བྱའི་ཡུལ་ཉམས་
ལེན་གྱི་སྦྱོར་བ་ཐོབ་བྱའི་འབྲས་བུའི་དབང་དུ་བྱས་ནས། གསུམ་པ་དང་། བཞི་པ་དང་། གཅིག་རྣམས་
སོ༑ ༑ཅིའི་ཕྱིར་ཤེས་བྱ་སོགས་གསུམ་དུ་ངེས་ཤེ་ན། ཐོག་མར་ཤེས་བྱ་གཏན་ལ་མ་ཕེབས་ན་སྦྱོར་བ་
ཉམས་སུ་ལེན་མི་ཤེས། སྦྱོར་བ་ཉམས་སུ་མ་བླངས་ན་འབྲས་བུ་མི་ཐོབ། འབྲས་བུ་མེད་ན་སྦྱོར་བ་ཉམས་
སུ་བླངས་པ་དོན་མེད་པའི་ཕྱིར་གསུམ་དུ་ངེས་སོ། ། ཅིའི་ཕྱིར་ཡུལ་ལ་གསུམ་དུ་ངེས་ཤེ་ན། ཐོབ་བྱའི་
འབྲས་བུ་ཐུན་མོང་མ་ཡིན་པ། རྣམ་མཁྱེན་མ་བསྟན་པར་དེའི་རྒྱུ་ལ་ནན་ཏན་གྱིས་འཇུག་པར་མི་འགྱུར་
བས། དེའི་ཕྱིར་རྣམ་མཁྱེན་བསྟན། དེ་ཤེས་ཀྱང་དེའི་རྒྱུ་ཐུན་མོང་མ་ཡིན་པ་ལམ་ཤེས་མ་ཤེས་ན་དེ་ཉམས་
སུ་བླང་མི་ཤེས་པས་དེའི་ཕྱིར་ལམ་ཤེས་བསྟན། དེ་ཡང་གཞི་ཤེས་མེད་པར་མེད་པས་དེའི་ཕྱིར་གཞི་ཤེས་
བསྟན་ནོ། ། ཅིའི་ཕྱིར་སྦྱོར་བ་བཞིར་ངེས་ཤེ་ན་རྣམ་ཀུན་མེད་ན། རྩེ་མོ་མི་འབྱུང་བ་དང་། རྩེ་མོ་མེད་ན་
སྒྲིབ་པ་སྤོང་མི་ནུས་པ་དང་། མཐར་གྱིས་པ་མེད་ན་སྐད་ཅིག་མ་མི་འབྱུང་བའི་ཕྱིར་དང་། སྐད་ཅིག་མ་མེད་
ན་རྣམ་མཁྱེན་མི་འབྱུང་བའི་ཕྱིར་རོ། །དེ་ལྟར་ན་མངོན་པར་རྟོགས་པ་བརྒྱད་ཡིན་ནོ་ཞེས་འདོན་ཏོ།།
དེ་ནི་མི་རིགས་ཏེ། ཉམས་ལེན་གང་ཡིན་མ་ཤེས་པ་ཤེས་པར་བྱ་བའི་ཕྱིར་སྦྱོར་བ་བཞི་བསྟན་པ་ཡིན་ན།
ལམ་ཤེས་བསྟན་པའི་དགོས་པ་དང་ཟློས་ཤིང༌། དེ་བཞིན་དུ་ཆོས་སྐུ་ཡང་འབྲས་བུ་མ་ཤེས་པ་ཤེས་པར་
བྱ་བའི་ཕྱིར་བསྟན་པར་མཚུངས་པས་རྣམ་མཁྱེན་བསྟན་པ་དང་ཟློས་པར་འགྱུར་བའི་ཕྱིར་རོ།། དེ་ལྟ་ན་
ཐམས་ཅད་གཏན་ལ་དབབ་བྱའི་དབང་དུ་བྱས་ཏེ་བསྟན་པའི་ཕྱིར་ཡུལ་གྱི་སྒོ་ནས་བཤད་པར་འགྱུར་་་་
-226-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བས་འགྲེལ་བྱེད་ཉོན་མོངས་ཅན་འདི་ཕྱོགས་སྟོར་བ་བཞིན་གྱུར་ཏོ།། ཡུལ་གསུམ་གྱི་གྲངས་ངེས་ཚུལ་དེ་
དག་ཀྱང་ལེགས་པ་མིན་ཏེ། དེ་ནི་མཁྱེན་གསུམ་སྟོན་པའི་གོ་རིམ་ལྟར་འགྱུར་གྱི་ཤེས་བྱའི་ཡུལ་གསུམ་དུ་
གྲངས་ངེས་པའི་སྒྲུབ་བྱེད་དུ་མི་རུང་སྟེ་ཤེས་བྱའི་ཡུལ་གཞན་ཡང་ཡོད་པས་གྲངས་ཉུང་ལ། བསྡུས་ན་རྣམ་
མཁྱེན་དུ་འདུ་བས་གྲངས་མང་ངོ་ཞེས་བྱ་ལ་སོགས་པའི་དོགས་པ་མི་སྤོང་བའི་ཕྱིར་རོ། །
སྦྱོར་བ་བཞིའི་གྲང་ངེས་ཀྱང་དེ་ལྟར་མི་རིགས་ཏེ། ས་བརྒྱད་པའི་བར་དུ་སྒྲིབ་པ་སྤོང་མི་ནུས་པར་
འགྱུར་བ་དང་། འདི་བཞི་ལས་མང་མི་དགོས་པའི་རྒྱུ་མཚན་མ་བརྗོད་པའི་ཕྱིར་རོ།། འབྲས་བུ་ལ་ཆོས་
སྐུར་ངེས་པའི་རྒྱུ་མཚན་ཡང་མ་བརྗོད་པས་ཇི་སྐད་བཤད་པའི་མངོན་རྟོགས་བརྒྱད་ཀྱི་གྲངས་ངེས་སྨྲ་བ་
དེ་དག་ནི་རྨིས་ལངས་པའི་སྐྱེས་བུ་ལྟར་ཅི་སྨྲའི་གཏོལ་མི་སྣང་ངོ༌། ། ཇི་སྐད་བཤད་པའི་རིགས་པ་འདིས་
ཡུལ་གསུམ་དང་། སྦྱོར་བ་བཞི་དང་། འབྲས་བུ་ཆོས་སྐུ་ངེས་པ་ལ་མང་ཉུང་གི་དོགས་པ་མི་སྤོང་བའི་འདིའི་
གྲངས་ངེས་ཚུལ་ཐམས་ཅད་ལོག་པར་ཁོང་དུ་ཆུད་པར་བྱའོ། །
འཐད་པའི་ཕྱོགས་གང་ཞེ་ན། སྐྱེས་བུ་ཞིག་སངས་རྒྱ་བ་ལ་ཤེས་བྱའི་ཡུལ། ཉམས་སུ་བླང་བྱའི་སྦྱོར་
བ; བླངས་པའི་འབྲས་བུ་གསུམ་དགོས་ཏེ། ཤེས་བྱ་གཏན་མ་ཕེབས་ན་སྦྱོར་བ་ཉམས་ལེན་མི་འབྱུང་།
སྦྱོར་བ་ཉམས་སུ་མ་བླངས་ན་འདོད་པའི་འབྲས་བུ་མི་འཐོབ། འདོད་པའི་འབྲས་བུ་མ་ཐོབ་ན་ཉམས་ལེན་
དོན་མེད་པར་འགྱུར་བའི་ཕྱིར་རོ། །དེ་ལས་མང་བ་ཡང་མི་དགོས་ཏེ། ཆོས་ཐམས་ཅད་དེ་ཙམ་དུ་ཟད་པའི་
ཕྱིར་རོ། ། ཅིའི་ཕྱིར་ཡུལ་ལ་མཁྱེན་གསུམ་དུ་བྱས་ཤེ་ན། གྲོལ་བ་དོན་གཉེར་གྱི་ཤེས་བྱའི་གཙོ་བོ་ནི། བླང་
དོར་ཐབས་དང་བཅས་པ་ཡིན་ལ། དེ་དག་གི་གཙོ་བོ་ཡང་མཁྱེན་པ་གསུམ་དུ་འདུ་བའི་ཕྱིར་ཏེ། མཚན་
མར་འཛིན་པའི་ཕྱོགས་མཐུན་གྱིས་སྒྲིབ་པ་ཐམས་ཅད་ཇི་རིགས་པར་བསྡུས་པའི་ཕྱིར་དང༌། མཁྱེན་
གསུམ་གཏན་ལ་ཕབ་པ་ན་དོན་གྱིས་གཞི་ལམ་རྣམ་པ་ཡང་བཤད་པར་འགྱུར་ལ། ཆོས་ཐམས་ཅད་དེ་
ཙམ་དུ་ཟད་པའི་ཕྱིར་རོ། །དེ་ལས་ཉུང་ན་ཡང་མི་འདུས་པ་ཡིན་ཏེ། རྣམ་མཁྱེན་མ་བསྟན་ན་དོན་དུ་གཉེར་
བྱ་མི་ཤེས། ལམ་ཤེས་མ་བསྟན་ན་དེའི་ཐབས་མི་ཤེས། གཞི་ཤེས་མ་བསྟན་ན་སྤང་གཉེན་གྱི་གནས་སྐབས་
-227-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མི་ཤེས་པའི་ཕྱིར་རོ། ། །
ཅིའི་ཕྱིར་ཉམས་ལེན་གྱི་སྦྱོར་བ་བཞིར་ངེས་པ་ཞེ་ན། མཁྱེན་གསུམ་ལ་དབང་བྱེད་པའི་རྣམ་ཀུན་
མེད་ན་རྟོགས་པ་ལྷུན་གྲུབ་ཀྱི་རྩེ་མོ་མི་འབྱུང་། དེ་མེད་ན་ལྷུན་གྲུབ་ཀྱི་རྟོགས་པ་དཔྱོད་པ་དང་གཞན་དང་
སྦྲེལ་ནས་སྒོམ་པའི་མཐར་གྱིས་པ་མི་འབྱུང༌། དེ་མེད་ན་ཟག་མེད་གཅིག་མངོན་དུ་བྱས་པས་རིགས་མཐུན་
ཐམས་ཅད་མངོན་དུ་བྱེད་པའི་སྐད་ཅིག་མ་མི་འབྱུང༌། དེ་མེད་ན་ཤེས་བྱ་མ་ལུས་པ་མཁྱེན་པའི་ཡེ་ཤེས་མི་
འབྱུང་བའི་ཕྱིར་བཞི་དགོས་སོ། ། འདི་བཞི་ལས་ཡང་མང་མི་དགོས་ཏེ། རྣལ་འབྱོར་དང་སྤྱོད་པའི་རང་
བཞིན་དུ་མ་འདུས་པའི་སྦྱོར་བ་མེད་པའི་ཕྱིར་དང་། དབང་བྱེད་པ་རྒྱུ་འབྲས་དང་། བརྟན་པ་རྒྱུ་འབྲས་ཀྱི་
རྣམ་པ་འདི་ཙམ་གྱིས་ཆོས་སྐུ་ལྟོས་པ་མེད་པར་སྒྲུབ་ནུས་པའི་ཕྱིར་རོ། །ཅིའི་ཕྱིར་འབྲས་བུ་ཆོས་སྐུར་ངེས་
ཤེ་ན་སྦྱོར་བའི་འབྲས་བུ་མཐར་ཐུག་ཆོས་སྐུ་ཁོ་ནར་ཟད་པའི་ཕྱིར་རོ། ། ཀླན་ཀ་སྤང་བ་ནི། འདིར་བྱང་
ཆུབ་སེམས་དཔའ་བྱང་ཆུབ་རྗེས་སུ་ཐོབ་པར་འདོད་པས་ཤེས་བྱ་ཀུན་ལ་མཁས་དགོས་པའི་ཕྱིར་རྒྱ་ཆེ་བ་
ཕུང་པོ་དང་ཁམས་དང་སྐྱེ་མཆེད་ལ་དོགས་པ་དང་བདེན་པ་བཞི་དང་བདེན་པ་གཉིས་ལ་སོགས་པ་ནས་
གཏན་ལ་དབབ་པར་བྱ་བ་མ་ཡིན་ནམ། ཅིའི་ཕྱིར་ལམ་བདེན་དུ་གཏོགས་པའི་མཁྱེན་གསུམ་ཙམ་གཏན་
ལ་འབེབས་པར་བྱེད་སྙམ་པའི་དོགས་པ་ནི་འཐད་པ་བཞག་པ་ཉིད་ཀྱིས་སྤངས་ཟིན་ཏོ།། །
ཡང་འདི་ལྟར་སེམས་བསྐྱེད་ནས་བརྩམས་ཏེ་སྦྱིན་པ་ལ་སོགས་པའི་རྣམ་པས་ལམ་ཉམས་སུ་ལེན་
པ་མིན་ནམ། ཇི་ལྟར་ན་མདོ་དང་བསྟན་བཅོས་གཞན་ནས་ཀྱང་མི་འབྱུང་བའི་སྦྱོར་བ་བཞི་ཞེས་བྱ་བ་དེ་
ལྟ་བུའི་ཉམས་ལེན་བསྟན་ཞེ་ན། སེམས་བསྐྱེད་ནས་བརྩམས་ཏེ་ཉམས་སུ་ལེན་པའི་ཚུལ་ནི་སྐབས་དང་
པོར་བཤད་པས་སླར་བཤད་མི་དགོས་ཤིང་། འདིར་ཇི་སྐད་བཤད་པའི་ལམ་དེ་ཉིད་རྣལ་འབྱོར་པའི་རྒྱུད་
ལ་རིམ་པ་འདི་ལྟ་བུས་སྐྱེའོ་ཞེས་ཉམས་སུ་བླང་བའི་མན་ངག་གཞན་སྟོན་པ་ཡིན་ཏེ། སྦྱིན་པ་ལ་སོགས་
པའི་ལམ་ཉམས་སུ་ལེན་པ་ནི་གདོན་མི་ཟ་བར་རིམ་པ་འདིས་ཉམས་སུ་བླང་དགོས་པའི་ཕྱིར་འཆད་ཚུལ་
སྣ་ཚོགས་གཞན་དང་གཞན་ནས་བསྟན་ཀྱང་དོན་ལ་འདི་བཞི་ལས་མི་འདའ་བས་སྐྱོན་མེད་པ་ཁོ་ན་ཡིན་
-228-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ནོ༑ ༑དེ་ཡང་འདི་ལྟར་སྦྱིན་པ་ལྟ་བུ་གཅིག་ལ་ཡང་དང་པོར་བཏང་བའི་ཕན་ཡོན་དང་མ་བཏང་བའི་ཉེས་
དམིགས་ལ་སོ་སོར་རྟོག་ཅིང་། འབད་རྩོལ་དང་བཅས་པས་གཏོང་བ་ནི་རྣམ་ཀུན་ཡིན་ནོ། །དེ་ལྟར་གོམས་
པར་བྱས་པས་འབད་མེད་ལྷུན་གྲུབ་ཏུ་གཏོང་བ་ནི་རྩེ་མོ་ཡིན་ནོ།། སྦྱིན་པ་ལྷུན་གྲུབ་དེ་ཉིད་ཚུལ་ཁྲིམས་
སོགས་དཀར་པོའི་ཆོས་གཞན་དང་འབྲེལ་གྱི་རྒྱུ་ཚོགས་པ་གཞན་དང་གཞན་ལ་རག་པས་སར་རིམ་གྱིས་
སྒོམ་པ་ནི་མཐར་གྱིས་པ་ཡིན་ནོ། ། དེ་ལྟར་གོམས་པ་ལས་མཐར་ཕྱིན་པ་མངོན་དུ་བྱས་པ་ན་རྒྱུ་ཚོགས་
གཅིག་ལ་རག་ལས་པའི་འབྲེལ་བའི་སྟོབས་ཀྱིས་ཚུལ་ཁྲིམས་སོགས་སྔོན་དང་འབྲེལ་བའི་ཡེ་ཤེས་ཐམས་
ཅད་སྐད་ཅིག་ལ་མངོན་དུ་བྱེད་པ་དང་སྦྱིན་པ་མི་དམིགས་པར་རྟོགས་པ་ན་དཀར་ཆོས་ཐམས་ཅད་མི་
དམིགས་པར་མངོན་སུམ་དུ་རྟོགས་པ་ནི་སྐད་ཅིག་མ་ཡིན་ནོ། ། དེ་ལས་ཀྱང་སྐད་ཅིག་མ་གཅིག་ལ་མངོན་
པར་རྫོགས་པར་བྱང་ཆུབ་པ་ཡིན་ནོ། །
ཆོས་ཀྱི་སྐུ་ཞེས་བྱ་བ་འདིར་ཡང་ཆོས་ཉིད་ཀྱི་སྐུ་ཞེས་བྱ་བ་ཡིན་ན་ནི་ལོངས་སྐུ་ལ་སོགས་པར་
བཀག་པར་འགྱུར་ལ། ཆོས་ཀྱི་སྐུ་ཞེས་བྱ་བ་ཡིན་ན་ནི་ངོ་བོ་ཉིད་ཀྱི་སྐུ་བཀག་པར་འགྱུར་རོ་ཞེ་ནའང་སྐྱོན་
མེད་དེ། འདིར་ནི་ཆོས་ཉིད་ཆོས་ཅན་གཉིས་ཀ་མ་ཕྱེ་བ་ཡིན་ལ། གང་དུ་ངོ་བོ་ཉིད་སྐུ་འཆད་པ་དེར་ནི་
ཆོས་ཉིད་ཀྱི་སྐུ་ཞེས་བྱ་བར་འགྱུར་ཞིང་། གཟུགས་སྐུ་དག་འཆད་པ་དེར་ནི་ཆོས་ཅན་གྱི་སྐུ་ཞེས་འགྱུར་
བའི་ཕྱིར་རོ། །
གལ་ཏེ་ཡུལ་མཁྱེན་གསུམ་དེ་རྣལ་འབྱོར་པའི་རྒྱུད་ལ་སྐྱེས་པ་ཡིན་ན་ཇི་རིགས་པར་སྦྱོར་བ་དང་།
འབྲས་བུར་འགྱུར་བས་ཡུལ་མཁྱེན་གསུམ་ལམ་སྦྱོར་བཞི་འབྲས་བུ་ཆོས་སྐུ་ཞེས་པའི་ཁྱད་པར་ཉམས་
ཤིང་རྒྱུད་ལ་མ་སྐྱེས་ན་ནི་མངོན་རྟོགས་སུ་མི་འགྱུར་རོ། །དེ་བཞིན་དུ་སྦྱོར་བཞི་དང་ཆོས་སྐུ་ཡང་གཏན་ལ་
དབབ་བྱའི་ཡུལ་ཡིན་ན་མངོན་རྟོགས་བརྒྱད་ཀྱི་ཁྱད་པར་དེ་དག་ཉམས་ཤིང་། གཏན་ལ་མི་འབེབས་ན་
དེར་མ་གཏོགས་པའི་མཁྱེན་པའི་ཆོས་མང་པོ་མེད་པས་མཁྱེན་གསུམ་ཕལ་ཆེར་ཡང་གཏན་ལ་མི་འབེབས་
པར་འགྱུར་རོ་ཞེ་ན། འདི་ལ་ཁ་ཅིག་སྔ་ཕྱིན་རེ། གཏན་ལ་དབབ་བྱའི་མཁྱེན་གསུམ་ནི་གཞན་རྒྱུད་ལ་སྐྱེས་
བསམ་
ནས་བ
ས་ས
-229-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པ་ཞིག་ཡིན་གྱི་རང་རྒྱུད་ལ་སྐྱེས་པ་ནི་མ་ཡིན་ཏེ། འདིར་མཁྱེན་གསུམ་དུ་གྲུབ་པ་ཞིག་གཏན་ལ་དབབ་བྱ་
ཡིན་ལ་མཁྱེན་གསུམ་གྱི་ཡུལ་གྱི་སྒྲུབ་པའི་སྐབས་འདིར་རང་གི་མཁྱེན་གསུམ་ནི་མ་འོངས་པ་ཉིད་ཀྱིས་མ་
སྐྱེས་པ་ཡིན་ཞིང་། གང་མ་སྐྱེས་པ་དེ་ནི་མཁྱེན་གསུམ་དུ་མི་རིགས་པའི་ཕྱིར་རོ།། དེའི་གཏན་ལ་དབབ་
བྱའི་མཁྱེན་གསུམ་དེ་ནི་རྣལ་འབྱོར་པ་རང་གི་རྒྱུད་ལ་སྐྱེས་པ་མིན་པས་འདིར་སྐབས་ཀྱི་སྦྱོར་བ་དང་་་་
འབྲས་བུ་ཉིད་དུ་འགྱུར་བ་མིན་ཏེ། འདི་སྦྱོར་བ་དང་འབྲས་བུ་ནི་དེ་ལྟར་གཏན་ལ་ཕབ་རྗེས་སུ་རང་རྒྱུད་
ལ་བསྐྱེད་ནས་ཉམས་སུ་ལེན་པ་དང་བླངས་པའི་འབྲས་བུ་སྨིན་པ་ཡིན་པའི་ཕྱིར་རོ།། དེ་བས་ན་འདིར་
སྐབས་ཀྱི་སྦྱོར་བ་དང་ཆོས་སྐུ་ཡང་གཏན་ལ་འབེབས་དུས་ཀྱི་མཁྱེན་གསུམ་མིན་ཏེ། དེ་ཚེ་མ་སྐྱེས་པ་ཉིད་
ཀྱི་ཕྱིར་རོ། ། །
དེ་ལྟ་ཡིན་ཀྱང་སྦྱོར་བ་དང་ཆོས་སྐུར་མ་གཏོགས་པའི་གཏན་ལ་དབབ་བྱའི་མཁྱེན་གསུམ་མེད་
པའང་མ་ཡིན་ཏེ། འདིར་གཏན་ལ་དབབ་བྱའི་མཁྱེན་གསུམ་ནི་གཞན་རྒྱུད་ལ་གྲུབ་ཟིན་པས་རང་གི་
མངོན་རྟོགས་སུ་སྡུད་པར་འགལ་བའི་ཕྱིར་རོ། །འོན་ཀྱང་མཁྱེན་གསུམ་རང་གི་རྒྱུད་ལ་གཏན་མི་སྐྱེ་བའམ།
སྦྱོར་བ་དང་ཆོས་སྐུ་ནམ་ཡང་གཏན་ལ་མི་འབེབས་པའི་སྐྱོན་ཡང་མེད་དེ། རང་གི་སྦྱོར་བཞི་དང་ཆོས་སྐུ་
དེ་ཉིད་ཇི་རིགས་པར་མཁྱེན་གསུམ་གྱི་བསྡུས་ལ། གཞན་གྱི་མཁྱེན་གསུམ་དེ་ཉིད་ཇི་ལྟར་རིགས་པར་སྦྱོར་
བའི་ཆོས་སྐུ་ཡིན་པའི་ཕྱིར་རོ། ། དེ་ལྟར་བྱས་ན་སློབ་དཔོན་གྱིས་མཁྱེན་གསུམ་རྒྱུ་དང་། ཆོས་སྐུ་འབྲས་
བུར་བཤད་པ་ཡང་། ལེགས་པར་འགྲིག་པ་ཡིན་ནོ་ཞེས་ཟེར་རོ། ། དེ་ལྟ་བུའི་ལན་དེ་ཡང་བློ་གྲོས་ཆེན་པོ་
དང་ལྡན་པར་མཐོང་མོད་ཀྱི་འོན་ཀྱང་ཅུང་ཟད་མི་འཐད་དེ། བསླབ་པ་ལ་མ་ཞུགས་པ་དང་། ཞུགས་པ་མ་
བསླབས་པར་འགྱུར་བའི་ཕྱིར་རོ། ། །
དེ་ཡང་མི་རིགས་ཏེ་བྱང་ཆུབ་སེམས་དཔའ་བྱང་ཆུབ་རྗེས་སུ་ཐོབ་པར་འདོད་པས་བདག་གི་ཐོབ་
བྱའི་འབྲས་བུ་ནི་གང་ཐོབ་བྱེད་ཀྱི་ཐབས་ནི་གང་སྤང་བླང་གི་བྱ་བ་ནི་གང་ཞེས་དཔྱད་ནས་སྒྲུབ་པར་་་་་
གསུངས་ལ། གཞན་ཁོ་ནའི་མཁྱེན་གསུམ་ཡིན་ན་དེ་ལྟར་འགལ་བའི་ཕྱིར་དང་། ཉམས་ལེན་གྱི་སྦྱོར་བ་
-23(0-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དང༌། སྒྲུབ་པ་དོན་གཅིག་ལ་དེ་ཡང་སྐབས་དང་པོར་བཤད་པའི་ཕྱིར་དང་། སྐབས་གསུམ་དུ་བསྟན་པའི་
མཁྱེན་གསུམ་གྱིས་དོན་བརྒྱད་བསྡུས་པར་མཁྱེན་གསུམ་གྱིས་དོན་བསྡུས་ལས་བཤད་པའི་ཕྱིར་དང་། དེ་
ལྟར་ཐམས་ཅད་མཁྱེན་པ་ཉིད་གསུམ་ཐོས་བསམ་གྱིས་ཡོངས་སུ་ཤེས་པ་དེ་ཉིད་དབང་དུ་བྱ་བ་ལ་སོགས་
པའི་དོན་དུ་སྒོམ་པར་གསུངས་པའི་ཕྱིར་དང༌། དང་ཞེས་བྱའི་སྒྲས་བསྡུས་པ་ལམ་ཤེས་པ་ཉིད་ལ་སོགས་
པ་སྔར་བཤད་པ་དག་ཀྱང་ཡིན་ནོ་ཞེས་ཆོས་སྐུའི་ཟག་མེད་ཀྱི་སེམས་དེ་ཉིད་སྔར་སྐབས་གཉིས་པ་ལ་
སོགས་པར་བཤད་པའི་ལམ་ཤེས་ཡིན་པར་བཤད་པའི་ཕྱིར་རོ། །
དེས་ན་དོན་ལ་གནས་པའི་ལན་ནི་འདི་ལྟར་ཡིན་ཏེ། གང་ཞིག་ཡུལ་དང་སྦྱོར་བ་དང་འབྲས་བུར་
བཞག་པ་དེ་ནི་ཅི་ཡང་རུང་བའི་ཚེ་མ་ཡིན་གྱི་གང་ཟག་གཅིག་ཉིད་ཀྱིས་གཏན་ལ་འབེབས་པའི་སྐབས་
དང༌། ཉམས་སུ་ལེན་པའི་སྐབས་དང༌། གྲུབ་ཅིང་སྨིན་པའི་སྐབས་གསུམ་གྱི་དབང་དུ་བྱས་ཏེ། དེ་དང་དེའི་
ཚེ་ན་གང་ཟག་དེ་ལ་བལྟོས་ནས་མངོན་རྟོགས་དེ་དང་དེ་ཡུལ་ལ་སོགས་པ་དེ་དང་དེར་འཇོག་ལ། གང་གི་
ཚེ་གཏན་ལ་འབེབས་པ་ཙམ་གྱིས་ཚེ་ན་དབབ་བྱའི་མཁྱེན་གསུམ་དེ་དག་འབེབས་མཁན་གྱི་གང་ཟག་དེའི་
རྒྱུད་ལ་སྐྱེས་པར་ངེས་པ་མིན་ཏེ། གཏན་ལ་དབབ་བྱ་ནི་མཁྱེན་གསུམ་ཀུན་གྱི་དབང་དུ་བྱས་པའི་ཕྱིར་
རོ༑ ༑ཡང་དེའི་ཚེ་ན་རང་རྒྱུད་ཀྱི་མཁྱེན་གསུམ་ཉི་ཚེ་ཙམ་སྐྱེས་ཀྱང་དེ་ལ་བལྟོས་ནས་སྦྱོར་བའམ་འབྲས་
བུར་འགྱུར་བ་མིན་ཏེ་འདིའི་སྦྱོར་བ་དང་འབྲས་བུ་ནི་དེ་ལྟར་གཏན་ལ་ཕབ་རྗེས་སུ་རང་རྒྱུད་ལ་སྐྱེས་ནས་
ཉམས་སུ་ལེན་པ་དང་། བླངས་པའི་རྣམ་སྨིན་ཡིན་པའི་ཕྱིར་རོ། ། ཡང་རང་རྒྱུད་ལ་མ་འོངས་པ་ན་འབྱུང་
སྲིད་པའི་སྦྱོར་བ་དང་འབྲས་བུ་དག་དེའི་ཚེ་ན་གཏན་ལ་ཕབ་མོད་ཀྱི་འོན་ཀྱང་དེའི་ཚེ་ན་དེ་ལ་ལྟོས་པའི་
སྦྱོར་བ་དང་འབྲས་བུར་འགྱུར་བ་མིན་ཏེ། དེའི་ཚེ་ན་དེའི་རྒྱུ་ལ་ཉམས་སུ་ལེན་པས་སྨིན་པ་མ་ཡིན་པའི་
ཕྱིར་རོ། ། དེ་བཞིན་དུ་མཁྱེན་གསུམ་ཐོས་བསམ་གྱིས་གཏན་ལ་ཕབ་རྗེས་སུ་རང་རྒྱུད་ལ་སྐྱེད་པའི་སྦྱོར་བ་
དང༌། འབྲས་བུ་དེ་དག་གི་ཡུལ་ཙམ་དུ་བཞག་པ་མ་ཡིན་ཏེ། དེ་དང་དེའི་ཚེ་ན་སྦྱོར་བ་ནི་རང་རྒྱུད་ཀྱི་ཡུལ་
ཅན་དུ་སྣང་བ་དང་ཆོས་སྐུ་ནི་རང་རྒྱུད་ལ་སྨིན་པར་སྣང་བའི་ཕྱིར་རོ། །
ཨ23/



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དེ་ལྟར་ན་ནམ་ཡུལ་ཙམ་དུ་འཇོག་པའི་ཚེ་ན་དེའི་སྦྱོར་བ་དང་འབྲས་བུར་མི་འཇོག ། དེའི་སྦྱོར་བ་
དང་འབྲས་བུར་འཇོག་པའི་ཚེ་ན་ཡུལ་ཙམ་དུ་མི་འཇོག་པས་སྐྱོན་ཐམས་ཅད་མེད་དོ། ། འོ་ན་ཡུལ་མཁྱེན་
གསུམ་གྱི་མངོན་རྟོགས་ཐམས་ཅད་བསྡུས་པར་བཤད་པ་དང་འགལ་བའི་སྐྱོན་ཁྱེད་ལ་ཡང་མཚུངས་སོ་ཞེ་
ན༑ དེ་ནི་མ་ཡིན་ཏེ། གང་གི་ཚེ་ཕར་འཇོག་པའི་ཚེ་ན་དེའི་བུར་མི་འཇོག །དེའི་བུར་འཇོག་པའི་ཚེ་ན་དེའི་
ཕར་མི་འཇོག་ཀྱང་ཕ་དེ་ཉིད་བུ་མིན་པ་བཞིན་དུ་མ་འོངས་པའི་སྦྱོར་བ་དང་འབྲས་བུ་དེ་དག་གི་མཁྱེན་
ཡུལ་གྱི་སྒྲུབ་པའི་ཚེ་གང་ཟག་དེའི་སྦྱོར་བ་དང་འབྲས་བུར་མི་འཇོག་ཀྱང་དུས་གཞན་གྱིས་གང་ཟག་ལ་
བལྟོས་ནས་སྦྱོར་བ་དང་འབྲས་བུ་འགྱུར་བ་དེ་ཉིད་དུས་དེའི་གང་ཟག་གི་ཡུལ་གྱི་མཁྱེན་གསུམ་དུ་འདུ་
བའི་ཕྱིར་རོ། །དེ་ལྟར་ན་མཁས་པ་དག་གིས་གཏན་ལ་དབབ་བྱའི་མཁྱེན་གསུམ་ནི་འཕགས་པ་ཐམས་ཅད་
ཀྱི་རྒྱུད་དང་འབྲེལ་བ་རྒྱ་མཚོ་ལྟ་བུ་ཡིན་ལ། སྦྱོར་བ་དང་ཆོས་སྐུ་ནི་ཉམས་སུ་ལེན་པ་པོ་བདག་ཉིད་ཀྱི་
རྒྱུད་དང་འབྲེལ་བ་ཆུ་ཐིགས་ལྟ་བུ་ཡིན་ནོ། ། །
འོ་ན་མི་མཐུན་ཕྱོགས་སྤོང་བ་ལ་ལམ་ཤེས་ཀྱིས་ཆོག་མོད་གཉེན་པོ་གཞི་ཤེས་ཀྱིས་ཅི་བྱ་ཞེ་ན།
འདིར་ལམ་ཤེས་ཀྱིས་ནི་སྣང་བ་མི་སེལ་ལ་དུས་འགའ་ཞིག་ཏུ་མཚན་མ་དྲག་པོ་བྱུང་བ་ན། སྣང་མེད་ཀྱི་ཡེ་
ཤེས་བསྐྱེད་དགོས་ལ་དེ་ཉིད་འདིར་གཉེན་པོ་གཞི་ཤེས་ཡིན་པའི་ཕྱིར་རོ། ། གལ་ཏེ་ཡང་འཕགས་པ་ལྟར་
ན་རྣམ་ཀུན་དང་རྩེ་མོས་ལམ་ཐམས་ཅད་བགྲོད་པར་བྱེད་པའི་ཕྱིར། མཐར་གྱིས་པ་དང་སྐད་ཅིག་མ་དོན་
མེད་དོ་ཞེ་ན། གང་ཟག་དེ་དག་རྣལ་འབྱོར་གཙོ་བ་ལ་མི་དགོས་ཀྱང་སྤྱོད་པ་གཙོ་བ་ལ་དགོས་པས་སྐྱོན་
མེད་དོ་ཞེས་ལན་འདོན་པ་དེ་ནི་མི་རིགས་ཏེ། རྣལ་འབྱོར་གཙོ་ཞེས་བརྗོད་པའི་ཚེ་ན་སྤྱོད་པ་མི་གཙོ་བ་
དང༌། སྤྱོད་པ་གཙོ་ཞེས་བརྗོད་པ་ན་རྣལ་འབྱོར་མི་གཙོ་བར་འགྱུར་ཏེ། གཞན་དུ་ན་རྣལ་འབྱོར་ལ་མི་
དགོས་ཀྱང་སྤྱོད་པ་ལ་དགོས་ཞེས་བྱ་བའི་རྩོད་སྤོང་དེ་དག་འབྲེལ་མེད་དུ་འགྱུར་བའི་ཕྱིར་རོ།། དེ་ལྟར་
ཁས་བླངས་པར་ནུས་པ་ཡང་མ་ཡིན་ཏེ། སྐད་ཅིག་མ་ལྟ་བུ་སྦྱོར་བ་བཞི་ཁ་མིན་པར་འདོད་པའི་ཕྱིར་དང་།
སྦྱོར་བ་དང་པོ་གསུམ་གྱི་སྟེང་ན་གསུམ་ག་ཡིན་པའི་ཕུང་གསུམ་རིགས་པས་ཀྱང་ཐོབ་པའི་ཕྱིར་རོ། །
-232-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
དེས་ན་འཐད་པའི་ལན་ནི། རྫས་ལྡོག་ལས་ལོགས་སུ་བསྟན་མི་དགོས་ཀྱང་སྦྱོར་བ་སྔ་མ་དེ་དག་གི་
སྤྱོད་པ་རིམ་གྱིས་སློབ་པའི་གནས་སྐབས་དང་། སྤྱོད་པ་ཅིག་ཅར་སློབ་པའི་གནས་སྐབས་གསལ་བར་བྱེད་
པ་ལ་མཐའ་མ་གཉིས་བསྟན་དགོས་ཏེ། མི་རྟག་པའི་རྫས་ལྡོག་ལས་ལོགས་སུ་བྱས་པ་བསྟན་མི་དགོས་
ཀྱང་མི་རྟག་པ་དེ་རྒྱུ་རྐྱེན་ལས་སྐྱེས་པར་གོ་བར་བྱེད་པ་ལ་བྱས་པ་ལོགས་སུ་བསྟན་དགོས་པ་བཞིན་་་་་
ནོ༑ ༑སློབ་དཔོན་ལྟར་ན་དབང་བྱེད་པ་རྒྱུ་འབྲས་ཀྱིས་ཆོག་མོད་བརྟན་པ་རྒྱུ་འབྲས་ཀྱིས་ཅི་ཞིག་བྱ་ཞེ་ན།
ཆོས་འགའ་ཞིག་ལ་དབང་ཐོབ་ཀྱང་ཆོས་གཅིག་དབང་དུ་བྱས་པ་ན་ཐམས་ཅད་མངོན་དུ་བྱ་ནུས་པ་མེད་
ན་རྣམ་མཁྱེན་མི་འབྱུང་བས་བརྟན་པ་རྒྱུ་འབྲས་དགོས་སོ། ། བརྟན་པ་རྒྱུ་འབྲས་ཀྱིས་ཆོག་མོད། དབང་
ཐོབ་པ་རྒྱུ་འབྲས་ཅི་ཞིག་བྱ་ཞེ་ན། ཆོས་གཅིག་མ་ཤེས་པར་ཆོས་དེ་ཉིད་གཞན་དང་སྦྲེལ་ནས་ཉམས་སུ་
བླངས་ཀྱང་ཐམས་ཅད་མི་བརྟན་པར་འགྱུར་བའི་ཕྱིར་རོ། ། སྦྱོར་བ་བཞི་ཁ་རྒྱུ་འབྲས་ཚར་གཅིག་མ་ཡིན་
ནམ། ཅིའི་ཕྱིར་རྒྱུ་འབྲས་སྐོར་གཉིས་རྣམ་པར་གཞག་ཅེ་ན། འདིར་གནོན་བྱང་ཁ་ཅིག་རྩེ་མོ་དང་། མཐར་
གྱིས་པ་རྒྱུ་འབྲས་སུ་མི་བཞག་སྟེ། རྩེ་མོ་མཐར་གྱིས་པའི་ཆེད་དུ་མི་བྱེད་པས་བསམ་པས་འཕངས་པའི་
རྗེས་སུ་སྒྲུབ་པའི་རྒྱུ་འབྲས་མ་ཡིན་པའི་ཕྱིར་དང༌། དམིགས་རྣམ་མི་འདྲ་བས་རྩེ་མོ་སྒོམ་པའི་དབང་གིས་
མཐར་གྱིས་པ་མི་འགྲུབ་པའི་ཕྱིར་རོ་ཞེས་སྨྲའོ། ། འདི་ནི་མི་འཐད་དེ། སྒྲུབ་བྱེད་མེད་པ་དང་། གནོད་བྱེད་
ཡོད་པའི་ཕྱིར་རོ། ། སྒྲུབ་བྱེད་མེད་དེ། ས་རྣམས་ཀྱི་ཡེ་ཤེས་སྔ་མ་སྔ་མ་ཕྱི་མ་ཕྱི་མའི་དོན་དུ་སྐྱེད་པ་ཡིན་
པའི་ཕྱིར་དང་
། གཞན་དུ་ན་ས་སྔ་མ་ནས་ཕྱི་མར་འཕོ་བའི་ཆེད་དུ་ས་རྣམས་ཀྱི་ཡོངས་སུ་སྦྱོང་བར་མི་
འཐད་པར་འགྱུར་བ་དང་དམིགས་རྣམ་མི་འདྲ་བས་མཐར་གྱིས་པས་ཀྱང་སྐད་ཅིག་མ་མི་འགྲུབ་པར་་་་་
མཚུངས་པ་དང་། དེ་དག་དམིགས་རྣམ་མཚུངས་ན་བདེན་བཞི་ལ་དམིགས་ནས་རང་བཞིན་མེད་པའི་རྣམ་
པ་ཅན་ཐམས་ཅད་དམིགས་རྣམ་མཚུངས་ཞེས་བསྒྲེ་མི་ནུས་པའི་ཕྱིར་དང་། དེ་ལ་མི་འདྲ་བའི་བྱེ་བྲག་
འགའ་ཞིག་ཡོད་ན། འདིར་ཡང་ཡོད་ཅེས་རྒྱུ་མཚན་མཚུངས་པའི་ཕྱིར་རོ། །གནོད་བྱེད་ཡོད་དེ། དབང་དུ་
གྱུར་པ་ལས་ནུས་པ་མཐར་ཐུག་པར་བྱེད་པའི་མཐར་གྱིས་པ་འབྱུང་ངོ་ཞེས་ཁས་བླངས་པའི་ཕྱིར་རོ། ། དེ་
-233-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ནི་རྟེན་དང་བརྟེན་པའི་རྒྱུ་འབྲས་སུ་འཇོག་པ་སྐྱོན་མེད་དོ། ། ཞེས་ཀྱང་བརྗོད་ནུས་པ་མ་ཡིན་ཏེ། འགོག་
པའི་ཚེ་ན་ཆེད་དུ་བྱ་བྱེད་ཀྱི་རྒྱུ་འབྲས་སུ་མི་བཞག་ཅེས་དམིགས་ཀྱིས་བཟུང་བ་མ་ཡིན་གྱི་དེ་གཉིས་རྒྱུ་
དང་འབྲས་བུར་མི་བཞག་ཅེས་བྱ་བ་འདི་ཙམ་ཞིག་སྨོས་པའི་ཕྱིར་རོ།།
ད་ནི་གོ་རིམ་ངེས་པར་དཔྱད་པར་བྱ་སྟེ། འདི་ལ་མི་འཐད་པའི་ཕྱོགས་དང་། འཐད་པའི་ཕྱོགས་
དང་། ཀླན་ཀ་སྤང་བའོ། །མི་འཐད་པའི་ཕྱོགས་གང་ཞེ་ན། ཁ་ཅིག་དོན་བསྡུས་པན་རེ། མངོན་རྟོགས་བརྒྱད་ཀྱི་
གོ་རིམ་ནི། སྐྱེ་བའི་རིམ་པ་ཡིན་ནོ་ཞེས་ཟེར་རོ། ། དེ་ནི་མ་ཡིན་ཏེ། མཁྱེན་གསུམ་དང་སྦྱོར་བ་རྒྱུ་འབྲས་མ་
ཡིན་པའི་ཕྱིར་དང་། མཁྱེན་གསུམ་ནང་ཡང་རྒྱུ་འབྲས་མིན་པ་དང་། སྦྱོར་བ་ཡང་རིམ་པ་ལྟར་རྒྱུ་འབྲས་མ་
ངེས་པའི་ཕྱིར་རོ། ། མི་འཐད་པའི་ཕྱོགས་གཞན་ཡང་དུ་མ་ཞིག་སྣང་བ་ནི་གོ་རིམ་སྟོན་པའི་གཞུང་སོ་སོའི་
ཐད་ནས་འགོག་པར་འགྱུར་རོ། །
འཐད་པའི་ཕྱོགས་གང་ཞེ་ན། འཕགས་པ་ལྟར་ན་མཁྱེན་གསུམ་བཤད་ནས་སྦྱོར་བཞི་འཆད་པ་ནི་
བཤད་པའི་རིམ་པ་ཙམ་ཡིན་ལ་སྦྱོར་བ་དང་ཆོས་སྐུ་ནི་དོན་གྱི་རིམ་པ་ཡིན་ནོ། ། དེ་ལ་ཡང་མཁྱེན་གསུམ་
ནང་གི་བཤད་པའི་རིམ་པ་ཙམ་ཡིན་ལ། སྦྱོར་བཞིའི་ནང་ནས་དང་པོ་གཉིས་དང་མཐའ་མ་གཉིས་དོན་གྱི་
རིམ་པ་ཡིན་ཞིང་། གཉིས་པ་དང་གསུམ་པ་ནི་བཤད་པའི་རིམ་པ་ཙམ་ཡིན་ནོ། ། ཆོས་སྐུ་ནི་སྦྱོར་བའི་
འབྲས་བུ་མཐར་ཐུག་པ་ཡིན་པས་ཕྱིས་བསྟན་ཏེ། གང་དག་སྦྱོར་བ་བཞི་ཆར་རྒྱུན་མཐའི་སྐབས་ན་ཡོད་
པར་སྨྲ་བ་དང་། སྦྱོར་བ་བཞི་དོན་གྱི་རིམ་པས་བསྟན་ནོ་ཞེས་སྨྲ་བ་ནི་འགལ་བའི་ཁུར་ཁྱེར་བར་ཟད་
དོ༑ ༑སློབ་དཔོན་ལྟར་ན་ཤེས་བྱའི་ཡུལ་མཁྱེན་པ་གསུམ་ཐོས་བསམ་གྱིས་གཏན་ལ་མ་འབེབས་པར་སྦྱོར་
བ་ཉམས་སུ་བླང་མི་ནུས་པས་དང་པོར་མཁྱེན་གསུམ་བསྟན་དེ་ལ་ཡང་བྲོད་པ་སྐྱེད་པའི་ཕྱིར་འབྲས་བུ་
རྣམ་མཁྱེན་དང་པོར་བསྟན་ཏོ། ། དེ་རྟོགས་པ་ཡང་ལམ་ཤེས་མི་ཤེས་པར་མེད་པས་དེ་ནས་ལམ་ཤེས་
བསྟན། དེ་ཡང་གཞི་མ་ཤེས་པར་མེད་པས་དེ་ནས་གཞི་ཤེས་བསྟན་ནོ། ། མཁྱེན་གསུམ་ཐོབ་བསམ་གྱིས་
གཏན་ལ་ཕབ་ཀྱང་དེ་སྒྲུབ་པའི་སྦྱོར་བ་ཉམས་སུ་མ་བླངས་ན་འབྲས་བུ་ཆོས་སྐུ་མི་ཐོབ་པས་དེ་ནས་སྦྱོར་
-234-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བ་བཞི་བསྟན། དེ་ལ་ཡང་མི་མཐུན་སོགས་མ་སྤངས་པར་ཡོན་ཏན་རྣམ་དག་མངོན་དུ་བྱེད་མི་ནུས་པས་
དང་པོར་མི་མཐུན་ཕྱོགས་སྤོང་བ་ལ་གཙོ་བ་དབང་བྱེད་པ་རྒྱུ་འབྲས་བསྟན་ལ། དེ་ནས་ཡོན་ཏན་མངོན་དུ་
བྱེད་པ་ལ་གཙོ་བ་བརྟན་པ་རྒྱུ་འབྲས་བསྟན་ནོ། ། དེ་ལྟར་སྦྱོར་བ་མཐར་ཐུག་པའི་དེ་མ་ཐག་ཏུ་འབྲས་བུ་
ཆོས་སྐུ་ཐོབ་པས་ཆོས་སྐུ་ནི་ཕྱིས་བསྟན་ཏེ། དེ་ལྟར་མཁྱེན་གསུམ་བཤད་ནས་སྦྱོར་བ་བཞི་འཆད་པ་དང༌།
མཁྱེན་གསུམ་ནང་དེ་ལྟར་འཆད་པ་ནི་བཤད་པ་ཙམ་གྱི་རིམ་པ་ཡིན་ལ། སྦྱོར་བ་རྣམས་དང་ཆོས་སྐུ་ནི་
དོན་གྱི་རིམ་པ་ཡིན་ནོ། །
ཀླན་ཀ་སྤང་བ་ནི། འོ་ན་མཁྱེན་གསུམ་ཡོངས་སུ་ཤེས་པ་ནི་དབང་དུ་བྱ་བའི་ཕྱིར་ཞེས་དོན་གྱི་
གོ་རིམ་བསྟན་པ་མ་ཡིན་ནམ་ཞེ་ན། དེ་ནི་མཁྱེན་གསུམ་ཐོས་བསམ་གྱིས་ཤེས་པ་དང་སྦྱོར་བ་རྒྱུ་འབྲས་སུ་
བྱེད་པ་ཡིན་གྱི། མཁྱེན་གསུམ་ཙམ་དང་མ་ཡིན་པས་སྐྱོན་མེད་དོ། ། འོ་ན་ཡུལ་ནི་རྣམ་པ་གསུམ་པོ་རྒྱུ་ཞེས་
མཁྱེན་གསུམ་རྒྱུར་གསུངས་པ་མ་ཡིན་ནམ་ཞེ་ན། དེ་ནི་སྦྱོར་བ་ཉམས་སུ་བླང་བར་བྱ་རྒྱུ་ཡིན་ནོ། ། ཞེས་
སྟོན་པས་སྐྱོན་མེད་དོ། ། འོ་ན་སྦྱོར་བ་དེ་ལྟ་བུ་དང་ལྡན་པའི་རྒྱུ་མཁྱེན་གསུམ་དེའི་འབྲས་བུ་ནི་ཆོས་སྐུ་
མཛད་པ་དང་བཅས་པའོ། ། ཞེས་མཁྱེན་གསུམ་ཆོས་སྐུའི་རྒྱུར་བཤད་པ་མ་ཡིན་ནམ་ཞེ་ན། དེ་ནི་མཁྱེན་
གསུམ་སྤྱིར་འཛིན་པ་མ་ཡིན་གྱི་སྦྱོར་བ་དེ་ལྟ་བུ་དང་ལྡན་པ་སྟེ་ཉམས་ལེན་གྱི་དུས་ཀྱི་མཁྱེན་གསུམ་ཉིད་
ཀྱི་འབྲས་བུ་ཆོས་སྐུའོ་བྱ་བ་ཡིན་པས་འགལ་བ་མེད་དོ། ། འོ་ན་ཡུལ་ནི་རྣམ་པ་གསུམ་པོ་རྒྱུ་ཞེས་བྱ་བ་འདི་
མཁྱེན་གསུམ་ཐམས་ཅད་ཀྱི་དོན་སྡུད་བྱེད་མིན་ནམ་ཞེ་ན། དེ་ནི་མི་འགལ་ཏེ། ཐམས་ཅད་མཁྱེན་པ་ཉིད་
གསུམ་དེ་ནི་སྡུག་བསྔལ་ལྟར་ཤེས་པར་བྱ་བ་ཙམ་དུ་ཟད་པ་མིན་གྱི་འཇུག་ཅིང་ཉམས་སུ་བླང་བར་བྱ་རྒྱུ་
ཡིན་ནོ། ། ཞེས་སྤྱིར་བཟུང་ནས་དེའི་འོག་ཏུ་ཉམས་སུ་བླངས་པས་ཚེ་མཁྱེན་གསུམ་བྱང་སེམས་ཀྱི་རྒྱུད་ལ་
གྲུབ་པ་དེ་ཉིད་བྱེ་བྲག་ཏུ་འགྱུར་བ་ཡིན་ཏེ། སྦྱོར་བ་དེ་ལྟ་བུ་དང་ལྡན་བཞིན་པའི་མཁྱེན་གསུམ་ཡིན་པའི་
ཕྱིར་རོ། ། དེ་ལྟར་བཤད་པའི་དགོས་པ་ཡང་གཏན་ལ་དབབ་བྱ་མཁྱེན་གསུམ་ཡིན་པར་མ་ཟད་སྒྲུབ་པ་
དང་ལྡན་པའི་རྣལ་འབྱོར་ཐམས་ཅད་ཀྱང་མཁྱེན་གསུམ་ལས་མི་འདའོ་ཞེས་མཁྱེན་གསུམ་ཀུན་ཏུ་འགྲོ་
-235-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
་བ
བར་སྟོན་པ་ཡིན་ནོ། །
ད་ནི་ཟློས་སྤོང་དཔྱད་པར་བྱ་སྟེ། འདི་ལ་མི་འཐད་པའི་ཕྱོགས་དང་། འཐད་པའི་ཕྱོགས་དང་།
ཀླན་ཀ་སྤང་བའོ། །མི་འཐད་པའི་ཕྱོགས་གང་ཞེ་ན། མཁྱེན་གསུམ་དང་། རྣམ་ཀུན་དང་། རྣམ་མཁྱེན་དང་
།
ལམ་ཤེས་དང་། གཞི་ཤེས་དང་། རྣམ་མཁྱེན་དང་། ཆོས་སྐུའི་ཟློས་སྤོང་མི་འཐད་པའི་ཕྱིར་རོ། །དང་པོ་ནི་
མཁྱེན་གསུམ་དང་རྣམ་ཀུན་སྟོན་པའི་གཞུང་ཟློས་ཏེ། རྣམ་ཀུན་དུའང་མཁྱེན་གསུམ་གྱི་རྣམ་པ་དང་མཚན་
ཉིད་བསྟན་པའི་ཕྱིར་རོ་ཞེས་སོགས་གཞུང་གི་ཟློས་སྤོང་བྱེད་པ་ནི་སྐབས་སུ་མི་འབབ་སྟེ། འཕགས་པས་
མངོན་རྟོགས་ཀྱི་ཟློས་སྤོང་དུ་མཛད་པའི་ཕྱིར་དང་། ཁྱེད་རང་གིས་ལྟར་ན་ཡང་མཁྱེན་གསུམ་དང་རྣམ་
ཀུན་ལ་ཟློས་པ་སྤོང་ཞེས་བཤད་པས་མངོན་རྟོགས་ཀྱི་ཟློས་སྤོང་སྐབས་སུ་བབ་པའི་ཕྱིར་དང་། མངོན་
རྟོགས་ཀྱི་ཟློས་པ་སྤངས་ན་གཞུང་གི་ཟློས་པའང་དོན་གྱིས་སྤང་བར་འགྱུར་བས། མངོན་རྟོགས་ཀྱི་ཟློས་
སྤོང་གི་སྐབས་སུ་གཞུང་གི་ཟློས་སྤོང་ཁོ་ན་འཆད་པ་ལ་རྒྱུ་མཚན་མེད་པའི་ཕྱིར་རོ།།
གཉིས་པ་ནི། རྣམ་མཁྱེན་དང་ལམ་ཤེས་སྟོན་པའི་གཞུང་ཟློས་ཏེ། གཉིས་ཀས་རྣམ་མཁྱེན་གྱི་རྒྱུ་
བསྟན་པའི་ཕྱིར་རོ། ། ཞེས་དོགས་པ་བཀོད་ནས་སྐྱོན་མེད་དེ། རྒྱུ་འབྲས་མ་ལུས་པ་ཤེས་པ་རྣམ་མཁྱེན་དུ་
རྟོགས་པའི་དོན་དུ་སྐབས་དང་པོར་དེའི་རྒྱུ་བསྟན། དེ་རྣམ་མཁྱེན་ཡིན་པས་ལམ་ཤེས་མིན་ནོ།། ཞེས་
དོགས་པ་བསལ་བའི་ཕྱིར་ལམ་ཤེས་བསྟན་ཞེས་ལན་འདོན་པར་བྱེད་པ་དེ་ཡང་མི་རུང་སྟེ། དེ་ནི་རྣམ་
མཁྱེན་དང་ལམ་ཤེས་ཀྱི་ཟློས་སྤོང་དུ་མི་འགྱུར་གྱི། རྣམ་མཁྱེན་གྱི་རྒྱུ་ལན་གཉིས་བསྟན་པ་ཙམ་གྱི་ཟློས་
སྤོང་དུ་འགྱུར་བའི་ཕྱིར་ཏེ། ཇི་སྐད་དུ་འགྲེལ་ཆེན་ལས། རྒྱུ་དང་འབྲས་བུ་མ་ལུས་པར་ཐུགས་སུ་ཆུད་པ་
ལ་བལྟོས་ཏེ། དེ་བཞིན་གཤེགས་པ་རྣམས་ཀྱིས་རྣམ་པ་ཐམས་ཅད་མཁྱེན་པ་ཉིད་ཅེས་བརྗོད་པ་ཡིན་པས་
རྒྱལ་བའི་སྲས་པོ་རྣམས་ཀྱི་ལམ་ནི་དེ་ལས་གསུངས་པ་མ་ཡིན་ནོ་ཞེས་དོགས་པ་བསལ་བའི་ཕྱིར་དེ་ཉིད་
ལས་རྒྱུ་ཙམ་ཞིག་དྲངས་ནས་བྱང་སེམས་རྣམས་ཀྱི་མཐོང་བ་ལ་སོགས་པའི་ལམ་གྱི་བདག་ཉིད་ཅན་ལམ་
ཤེས་པ་ཉིད་དུ་ལོགས་ཤིག་ཏུ་བཞག་པ་ཡིན་ནོ་ཞེས་འབྱུང་བའི་ཕྱིར་རོ། ། གཞན་ཡང་དེ་རྣམ་མཁྱེན་ཡིན་
-236-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
པས་ཞེས་བྱ་བ་དེ་ཡང་མི་འཐད་དེ། རྒྱུ་དེ་རྣམ་མཁྱེན་ཡིན་པས་ཞེས་ཟེར་ན་མ་གྲུབ་ལ། རྣམ་མཁྱེན་དེ་
རྣམ་མཁྱེན་ཡིན་པས་ཞེས་ཟེར་ན། ལམ་ཤེས་མ་ཡིན་པར་དོགས་པ་དེ་བསལ་མི་དགོས་པའི་ཕྱིར་རོ། །
གསུམ་པ་ནི་ལམ་ཤེས་དང་གཞི་ཤེས་སྟོན་པའི་གཞུང་ཟློས་ཏེ། ལམ་ཤེས་སུའང་ཉན་རང་གི་ལམ་བསྟན་
པས་སོ་ཞེས་དོགས་པ་བཀོད་ནས། ལན་དུ་སྐྱོན་མེད་དེ། ལམ་ཤེས་སུ་ཉན་རང་གི་ལམ་བྱང་སེམས་ཀྱི་
ཡོན་ཏན་ཡར་ལྡན་དུ་ཤེས་པར་བྱ་བའི་ཕྱིར་བསྟན་ལ། གཞི་ཤེས་ནི་གཞི་མ་ལུས་པར་ཤེས་པའི་ཕྱིར་དུ་
བསྟན་ནོ་ཞེས་བུའགོད་པ་དེ་ཡང་མི་རིགས་ཏེ། དེ་ནི་ལམ་ཤེས་དང་གཞི་ཤེས་ཀྱི་ཟློས་སྤོང་མ་ཡིན་ཏེ། དེར་
ཉན་རང་གི་ལམ་ལན་གཉིས་བསྟན་པའི་ཟློས་སྤོང་ཙམ་ཡིན་པའི་ཕྱིར་ཏེ། ཇི་སྐད་དུ་འགྲེལ་ཆེན་ནས།
ལམ་ཤེས་པའི་སྐབས་སུ་ཉན་ཐོས་ལ་སོགས་པའི་ལམ་ཡང་བཤད་པས། ཐམས་ཅད་ཤེས་པ་ཉིད་བཤད་
པ་ཁོ་ན་མ་ཡིན་ནམ་ཞེས་སོགས་དོགས་པ་བཀོད་ནས། ལམ་ཤེས་སུ་ཉན་རང་གི་ལམ་བཤད་པ་ནི་བྱང་
སེམས་ཀྱིས་མི་དམིགས་པར་ཤེས་པར་བྱ་བའི་ཕྱིར་ཡིན་ལ། གཞི་ཤེས་ནི་ཉན་རང་གི་གཞི་ཤེས་འཕངས་
པའི་སྒོ་ནས་གཞི་ཤེས་མ་ལུས་པའི་དོན་དུ་བསྟན་ནོ་ཞེས་འབྱུང་བའི་ཕྱིར་རོ།། འདི་དག་གིས་ནི་ཚུལ་དེ་
རྣམས་མཁྱེན་གསུམ་ནང་གི་ཟློས་སྤོང་ཡིན་པར་འདོད་པ་ཡང་བསལ་བ་ཡིན་ནོ།། བཞི་པ་ནི་རྣམ་མཁྱེན་
དང་ཆོས་སྐུ་སྟོན་པའི་གཞུང་ཟློས་ཏེ། གཉིས་ཀས་སངས་རྒྱས་ཀྱིས་བསྟན་པའི་ཕྱིར་རོ་ཞེས་སོགས་གཞུང་
གི་ཟློས་སྤོང་བྱེད་པ་ནི། དགག་པ་དང་པོས་སྤངས་ཟིན་ཏོ། །
འཐད་པའི་ཕྱོགས་གང་ཞེ་ན་བཞི་སྟེ། མཁྱེན་གསུམ་དང་སྦྱོར་བཞི་དང་། མཁྱེན་གསུམ་ཉིད་དང་།
སྦྱོར་བཞི་ཉིད་དང་། རྣམ་མཁྱེན་དང་ཆོས་སྐུའི་ཟློས་པ་སྤོང་བའོ། །དང་པོ་ནི་མཁྱེན་གསུམ་དང་། རྣམ་ཀུན་
ཟློས་ཏེ། གཉིས་ཀའང་མཁྱེན་གསུམ་ལས་མི་འདའ་བའི་ཕྱིར་རོ། །ཞེ་ན་སྐྱོན་མེད་དེ། མཁྱེན་གསུམ་ནི་རྣམ་
པ་སོ་སོར་ངེས་པའི་ཡུལ་ཅན་ཡིན་ལ། རྣམ་ཀུན་ནི་རྣམ་པ་མ་ལུས་པའི་ཡུལ་ཅན་ཡིན་པའི་ཕྱིར་རོ། ། འོ་ན་
མཁྱེན་པ་རེ་རེ་དང་། མི་ཟློས་ཤེ་ན་སྐྱོན་མེད་དེ། མཁྱེན་གསུམ་ནི་མཚན་ཉིད་དང༌། རྣམ་ཀུན་ནི་སྦྱོར་བ་
ཡིན་པའི་ཕྱིར་རོ། ། །
-237



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འདིར་མཚན་ཉིད་ཀྱི་དོན་ལ། འཕགས་པ་ལྟར་ན་མཚོན་པར་བྱེད་པས་ན་མཚན་ཉིད་དངོས་ཏེ།
ཤེར་ཕྱིན་གྱི་མཚན་ཉིད་དུ་གཞི་ལམ་རྣམ་པ་ཇི་ལྟར་རིགས་པར་རྟོགས་པ་ཞེས་འཇོག་པའི་དབང་དུ་བྱས་
པའོ། །སློབ་དཔོན་ལྟར་ན་མཚོན་པར་བྱ་བ་ཡིན་པས་མཚན་ཉིད་དེ། སྐྱེད་བྱེད་དམ་ལ་སོགས་པས་མཚོན་
པར་བྱ་བ་ཡིན་པའི་དབང་དུ་བྱས་པའོ། ། འོ་ན་མཁྱེན་གསུམ་ཡང་ཉམས་ལེན་མ་ཡིན་ནམ་ཞེ་ན། མཁྱེན་
གསུམ་མཚན་ཉིད་དུ་བཞག་པ་ནི་གཏན་ལ་འབེབས་དུས་ཀྱི་དབང་དུ་བྱས་པ་ཡིན་ལ། ཉམས་ལེན་གྱི་སྦྱོར་
བ་ནི་གཏན་ལ་ཕབ་རྗེས་ཀྱི་དབང་དུ་བྱས་པ་ཡིན་ཏེ། དེ་ལྟ་བས་ན་རྣམ་ཀུན་ནི། གཏན་ལ་ཕབ་རྗེས་སུ་རང་
རྒྱུད་ལ་མི་མཐུན་ཕྱོགས་ཀྱི་གཉེན་པོའི་རང་བཞིན་དུ་རྣལ་འབྱོར་པའི་རྒྱུད་ལ་སྐྱེས་པ་དྲི་མ་སྤོང་བའི་བྱ་བ་
ཅན་ཡིན་ལ། མཁྱེན་གསུམ་མཚན་ཉིད་དུ་བཞག་པའི་ཚེ་ནི་འབེབས་པ་པོའི་རྒྱུད་ལ་དེ་ལྟ་བུའི་བྱ་བ་མི་
འགྲུབ་པ་ལྟ་བའི་ཡུལ་དུ་རང་བཞིན་གྱིས་ཞི་བའི་རྣམ་པ་ཅན་དུ་གནས་པ་ཡིན་པའི་ཕྱིར་རོ།། འདིར་ཉི་
སྣང་གི་འགྱུར་གྱིས་འཁྲུལ་ནས། འཕགས་པ་ལྟར་ན། རྣམ་མཁྱེན་ཁོ་ན་ཞི་བའི་རྣམ་པ་ཅན་ཡིན་ལ། སློབ་
དཔོན་ལྟར་ན་མཁྱེན་པ་གསུམ་ག་ཞི་བའི་རྣམ་པ་ཅན་ཡིན་ནོ་ཞེས་འཆད་པ་ནི་འཁྲུལ་ཏེ། རྩོད་ལན་
གཉིས་ཅར་དུ་རྣམ་པ་ཞེས་བྱ་བ་ཡིག་མཁན་གྱིས་ལྷག་པར་བལྟ་སྟེ། གཞན་དུ་ན་ལན་སྔ་མ་གཉིས་མཁྱེན་
གསུམ་སྤྱི་དང་སྦྱོར་བ་མི་འཐད་པའི་ཕྱིར་རོ། ། གལ་ཏེ་ཡི་གེ་ལྷག་པ་མ་ཡིན་སྲིད་ན་ནི། མཁྱེན་པ་གཞན་
གཉིས་ཀྱང་མཚོན་པ་ཡིན་ཏེ། གཞན་དུ་ལན་སྔ་མ་གཉིས་སྤྱིར་བཟུང་བ་དོན་མེད་པར་འགྱུར་བའི་ཕྱིར་
རོ༑ ༑མཁྱེན་གསུམ་དང་སྦྱོར་བ་ཕྱི་མ་གསུམ་ཟློས་སྤོང་ཡང་དེས་མཚོན་པར་བྱའོ།། །
གཉིས་པ་ནི། མཁྱེན་གསུམ་ནང་ཡང་མི་ཟློས་ཏེ། རྟེན་དང་དམིགས་པ་དང་བྱེད་ལས་ཀྱི་ཚུལ་ཐ་
དད་པའི་ཕྱིར་རོ། ། དེ་ཇི་ལྟར་ཞེ་ན། རྣམ་མཁྱེན་རྟེན་གྱི་གཙོ་བོ་སངས་རྒྱས་ཡིན་པ་དང་། དམིགས་པའི་
གཙོ་བོ་རྣམ་པའམ་བྱེ་བྲག་ཡིན་པ་དང༌། བྱེད་ལས་ཀྱི་གཙོ་བོ་ཆོས་འཁོར་མ་ལུས་པ་སྐོར་བ་ཡིན་པའི་ཕྱིར་
དང་། ལམ་ཤེས་ཀྱི་རྟེན་གྱི་གཙོ་བོ་བྱམས་སེམས་ཡིན་པ་དང་དམིགས་པའི་གཙོ་བོ་ལམ་ཡིན་པ་དང་།
བྱེད་ལས་ཀྱི་གཙོ་བོ་འགྲོ་དོན་སྒྲུབ་པ་ཡིན་པའི་ཕྱིར་དང་། གཞི་ཞེས་ཀྱི་རྟེན་གྱི་གཙོ་བོ་ཉན་རང་ཡིན་པ་
-238,



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དང་། དམིགས་པའི་གཙོ་བོ་གཞི་ཡིན་པ་དང་། བྱེད་ལས་ཀྱི་གཙོ་བོ་ཉེར་ཞིར་ཁྲིད་པ་ཡིན་པའི་ཕྱིར་
རོ༑ ༑དེ་ལྟར་ཡང་ཐུབ་པས་རྣམ་ཀུན་མཁྱེན་པ་ཉིད། །ཅེས་སོགས་དང་། གཞི་དང་ལམ་དང་རྣམ་པ་ཐམས་
ཅད་རྣམ་པར་བསྒོམས་པས་ཞེས་སོགས་དང་། ཉེར་ཞིར་ཁྲིད་ཅེས་སོགས་ཀྱི་ཕྱིར་རོ། ། །
གསུམ་པ་ནི། སྦྱོར་བཞི་ནང་ཡང་མི་ཟློས་ཏེ། འཕགས་པ་ལྟར་ན་རྣལ་འབྱོར་གྱི་ཆ་ནས་བསྟན་པ་
རྒྱུ་འབྲས་དང་
། སྤྱོད་པའི་ཆ་ནས་བསྟན་པ་རྒྱུ་འབྲས་ཡིན་པའི་ཕྱིར་དང་། སློབ་དཔོན་ལྟར་ན་དབང་དུ་
བྱེད་པ་རྒྱུ་འབྲས་དང་། བརྟན་པ་རྒྱུ་འབྲས་ཡིན་པའི་ཕྱིར་རོ། །བཞི་པ་ནི། རྣམ་མཁྱེན་དང་ཆོས་སྐུ་ཡང་མི་
ཟློས་ཏེ། རྣམ་མཁྱེན་ཡུལ་གྱི་སྒོ་ནས་བསྟན་པ་སྤྱིར་བཟུང་བ་དང་། ཆོས་སྐུ་འབྲས་བུའི་སྒོ་ནས་བསྟན་པ་
རྣལ་འབྱོར་པ་བདག་ཉིད་ཀྱི་རྒྱུད་ལ་ཐོགས་པ་བྱེ་བྲག་པ་ཡིན་པའི་ཕྱིར་རོ། ། ཀླན་ཀ་སྤང་བ་ནི། དེ་ལྟར་
སྦྱོར་བཞི་དང་ཆོས་སྐུ་བྱེ་བྲག་པ་ཡིན་ན། སྐབས་ལྷག་མ་ལྔ་པོ་འདི་དག་མངོན་པར་རྟོགས་པ་ཉི་ཚེ་བའི་
རྒྱན་དུ་འགྱུར་རོ་ཞེ་ན། དངོས་བསྟན་ལ་དེ་ལྟར་ཡིན་ཡང་ཤུགས་ཀྱིས་གང་ཟག་མཐའ་དག་གི་ཉམས་ལེན་
དང་འབྲས་བུ་དེ་ལྟར་ཡིན་ནོ་ཞེས་རང་ལྡོག་གི་ཆ་ཡང་ཁོང་དུ་ཆུད་པར་དང་དོན་ལྡོག་གི་ཆ་ནི་སྐབས་དང་
པོ་གསུམ་གྱིས་བསྟན་པས་གཞུང་འདིར་སྦྱོར་བ་དང་ཆོས་སྐུ་ཉི་ཚེ་བ་བསྟན་པའི་སྐྱོན་ཡོད་པ་མ་ཡིན་ནོ། །
སེམས་བསྐྱེད་པ་དང་། ཞེས་སོགས་འདིར། དོན་རྣམ་པ་བཞི་སྟེ། ཆོས་སྐུ་བཅུའི་རང་བཞིན་དང་།
གྲངས་ངེས་པ་དང་། གོ་རིམ་ངེས་པ་དང་། དེས་རྣམ་མཁྱེན་བསྟན་ཚུལ་ལོ། ། དང་པོ་ནི་སེམས་བསྐྱེད་པ་
དང༌། ཞེས་སོགས་སོ། །གཉིས་པ་ལ་གསུམ་སྟེ། མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་
ཀ་སྤང་བའོ། །མི་འཐད་པའི་ཕྱོགས་གང་ཞེ་ན། ཁ་ཅིག་ལོ་སོགསན་རེ། རྟེན་ཆོས་བཞི་ལྡན་གྱི་གང་ཟག་གིས་
དམིགས་པ་དགེ་སོགས་ལ་དམིགས་ཏེ་ཆེད་དུ་བྱ་བ་གང་གི་དོན་དུ་སྒྲུབ་པ་བཞི་ཉམས་སུ་བླངས་པས་་་་་
འབྲས་བུ་རྣམ་མཁྱེན་ཐོབ་པས་རྣམ་མཁྱེན་རྒྱུ་ནི་བཅུར་གྲངས་སོ།། རྟེན་གྱིས་ཆོས་བཞི་ཡང་བསམ་པའི་
ཁྱད་པར་སེམས་བསྐྱེད། རྐྱེན་གྱི་ཁྱད་པར་གདམས་ངག། སྦྱོར་བའི་ཁྱད་པར་སྦྱོར་ལམ། རྒྱུའི་ཁྱད་པར་
རིགས་དང་ལྡན་པའི་གང་ཟག་གོ་ཞེས་ཟེར་རོ། ། དེ་ནི་མི་རིགས་ཏེ། སེམས་བསྐྱེད་དེ་ལྟ་བུ་དང་ལྡན་པའི་
-239-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གང་ཟག་གང་ཞེས་སོགས་སྦྱོར་ན། དམིགས་པ་དང་། ཆེད་དུ་བྱ་བ་དང་། སྒྲུབ་པའི་ཁྱད་པར་དེ་དང་དེ་ལྟ་
བུ་དང་ལྡན་པའི་གང་ཟག་ཅེས་ཁྱད་པར་ཐམས་ཅད་གང་ཟག་ལ་སྦྱར་བར་མཚུངས་པའི་ཕྱིར་དང་། སྒྲུབ་
པའི་དམིགས་པ་ཞེས་སོགས་སྦྱར་དགོས་པས་གང་ཟག་གང་ལ་སྐབས་སུ་མི་འབབ་ན། སྔོན་འགྲོའི་སེམས་
བསྐྱེད་ཅེས་སོགས་བསྟན་དགོས་པས་གང་ཟག་ལ་སྦྱར་བྱ་མ་ཡིན་པར་མཚུངས་པའི་ཕྱིར་དང༌། སྒྲུབ་པའི་
རྟེན་ཞེས་འབྱུང་བས་ཀྱང་། གང་ཟག་ལ་སྦྱར་བྱ་མ་ཡིན་པར་མཚུངས་པའི་ཕྱིར་དང་། འདིར་རྟེན་གྱི་དོན་
ཡང་གང་ཟག་གི་དབང་དུ་བྱས་པ་མ་ཡིན་གྱི་རིགས་ཀྱི་དོན་ཡིན་པའི་ཕྱིར་རོ། ། གོ་ལྡོག་ན་ཡང་མཚུངས་པ་
ཡིན་ཏེ། རིགས་ལ་དམིགས་པས་དགེ་སོགས་ལ་དམིགས་ཏེ། སྒྲུབ་པ་བཞི་ཉམས་སུ་ལེན་པའི་གང་ཟག་
གིས་སེམས་བསྐྱེད་ཉི་ཤུ་རྩ་གཉིས་བསྒོམས་པ་ལས་གདམས་ངག་གི་རྐྱེན་དང༌། ངེས་པར་འབྱེད་པའི་རྒྱུའི་
དབང་གིས་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱེད་དོ་ཞེས་མཚུངས་པའི་ཕྱིར་རོ། ། ཡང་གཞན་
དག་གྲགསན་རེ། རྣམ་མཁྱེན་གྱི་ཆོས་ནི། བསྡུས་ན་བཞིར་ངེས་ཏེ། རྣམ་མཁྱེན་ཐོབ་བྱེད་ཀྱི་ལམ་དེ་ལ་ཉེར་
མཁོའི་ཆོས་ལམ་གྱི་གནས་སྐབས་ཕྱོགས་ཙམ་མཚོན་པ། དེ་རྣམས་མཐར་ཕྱིན་བྱེད་ཀྱི་དབང་དུ་བྱས་
པའོ། །མཐར་ཕྱིན་བྱེད་ལ་ཡང་རྟེན་ལ་སོགས་པ་བདུན་དུ་ངེས་པ་ཡིན་ཏེ། དེ་ལྟར་ན་རྣམ་པ་བཅུར་གྲངས་
ངེས་སོ་ཞེས་འདོན་ཏོ། ། འདི་ཡང་སྙིང་པོ་མེད་དེ། སྒྲུབ་པ་དང་སེམས་བསྐྱེད་གཉིས་ལས། སེམས་བསྐྱེད་
ཉིད་ལམ་གྱི་གཞུང་ཤིང་དུ་བྱེད་པ་ལ་རྒྱུ་མཚན་མེད་པའི་ཕྱིར་དང༌། སེམས་བསྐྱེད་ཀྱང་ལམ་ཐམས་ཅད་
བསྐུལ་བར་བྱེད་པ་ཡིན་གྱི་སངས་རྒྱས་ཀྱི་ལམ་གྱི་གཞུང་ཤིང་ནི་སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་
བཅུའི་བདག་ཉིད་ཞི་གནས་དང་ལྷག་མཐོང་གི་རྣལ་འབྱོར་ཁྱད་པར་ཅན་ཉིད་ཡིན་པའི་ཕྱིར། དེས་ན་
སེམས་བསྐྱེད་ནི་སྦྱིན་སོགས་ཀུན་ཏུ་སློང་བ་དང་སྦྱིན་སོགས་ཀྱི་གྲོགས་ཡིན་པས་ལམ་མཐར་ཕྱིན་པར་
བྱེད་པའི་དབང་དུ་བྱས་ནའང་སྐྱོན་མེད་དེ། ཡང་ཐར་ལམ་ཕྱོགས་ཙམ་མཚོན་པ་ཡིན་གྱི་ལམ་དངོས་མ་
ཡིན་ཞེས་བྱ་བ་དེའང་བཀག་ཟིན་ཏོ།།
འགའ་ཞིག་ཀུན་རེ། རྣམ་མཁྱེན་གྱི་ཆོས་ནི་བསམ་སྦྱོར་གཉིས་སུ་འདུས་ལ། སྦྱོར་བ་ལ་ཡང་
་་
ད་
-240-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གཞན་གྱི་སྒྲ་གདམས་ངག་དང་། ཚུལ་བཞིན་ལ་བྱེད་པ་སྦྱོར་ལམ་དང་། དེའི་འབྲས་བུ་ཡང་དག་པའི་ལྟ་བ་
གསུམ་ཡིན་ཞིང་། ཡང་དག་པའི་ལྟ་བ་དེའང་རྟེན་ལ་སོགས་པའི་དབང་གིས་བདུན་དུ་གྱུར་པས་རྣམ་
མཁྱེན་ཐོབ་པའི་ཐབས་ལ་ཆོས་བཅུ་པོ་དེ་ཙམ་དུ་གྲངས་ངེས་པ་ཡིན་ནོ། ། ཞེས་སྨྲའོ། ། དེ་ཡང་རིགས་པ་མ་
ཡིན་ཏེ། གདམས་ངག་སྦྱོར་བར་བསྡུས་པ་ལ་ཤེས་བྱེད་མེད་པའི་ཕྱིར་དང༌། སྦྱོར་བའི་རྒྱུ་ཡིན་པས་སྦྱོར་
བར་འདུས་ན་ནི་བསམ་པའང་སྦྱོར་བར་འདུ་བའི་ཕྱིར་དང་། སྦྱོར་ལམ་དང་སྒྲུབ་པ་རྒྱུ་འབྲས་སུ་བྱེད་པ་
ལ་ཤེས་མེད་པའི་ཕྱིར་དང་། རྣམ་པ་གཅིག་ཏུ་ན་སྒྲུབ་པའི་སྐབས་སུ་སའི་ཚོགས་བསྒྲུབས་ནས་བརྩམས་
ཏེ་འཆད་པར་འགྱུར་བ་དང་། སྒྲུབ་པ་ཡང་དག་པའི་ལྟ་བ་ཡིན་ན་བརྩོན་འགྲུས་ཤེས་རབ་ཏུ་འགྱུར་བའི་
ཕྱིར་རོ། ། ལ་ལ་ཨར་སོགསན་རེ། རྣམ་མཁྱེན་གྱི་ཆོས་ནི་བསྡུས་ན་ལམ་གྱི་དངོས་པོ་དང་ཡན་ལག་གཉིས་སུ་
འདུ་ལ། དང་པོ་ནི་སེམས་བསྐྱེད་སོགས་བདུན་དང༌། འདིར་དོན་གྱིས་བསྟན་པའི་མཐོང་སྒོམ་རྣམས་
སོ༑ ༑གཉིས་པ་ནི། སྒྲུབ་པ་སྟེ་ངེས་འབྱེད་ལ་སོགས་པ་ཡང་དེ་མེད་ན་མི་སྐྱེ་བའི་ཕྱིར་རོ། ། དེ་ཡང་རྟེན་ལ་
སོགས་པའི་དབང་གིས་བདུན་དུ་འགྱུར་བས་བཅུར་གྲང་ངེས་པ་ཡིན་ནོ་ཞེས་ཟེར་རོ།།
འདི་ཡང་མི་འཐད་དེ། གདམས་ངག་ལམ་གྱི་དངོས་པོ་ཡིན་པ་ལ་ཤེས་བྱེད་མེད་པའི་ཕྱིར་དང༌།
ཆོས་ཀྱི་རྟོགས་པར་བྱས་པ་ནི་སློབ་དཔོན་གྱིས་བརྗོད་པའི་ཀུན་རྫོབ་ཡིན་ནོ། ། ཞེས་བྱ་བ་དང་འགལ་བར་
འགྱུར་བའི་ཕྱིར་དང༌། སྔར་གྱི་སྒྲུབ་བྱེད་ལྟར་ན་སེམས་བསྐྱེད་ལ་སོགས་པའང་ལམ་གྱི་ཡན་ལག་ཏུ་
འགྱུར་བའི་ཕྱིར་རོ།། གཞན་ཡང་འགྲེལ་བྱེད་ཉོན་མོངས་ཅན་རྣམས་ཀྱིས་ལེགས་པའི་རྣམ་པར་རྟོག་པ་
མང་པོ་དག་བཀོད་པ་ནི་འགོག་པའི་ངལ་བ་དོན་མེད་དེ། ལོག་པའི་རྣམ་པར་རྟོག་པ་ལ་མཐའ་མེད་པའི་
ཕྱིར་རོ། །
འཐད་པའི་ཕྱོགས་གང་ཞེ་ན། འདི་ལྟར་བཅུ་པོ་འདི་ལས་ཉུང་ན་མི་འདུ་སྟེ། སྔོན་དུ་འགྲོ་བ་སེམས་
བསྐྱེད་མེད་ན་ཐོས་པར་བྱ་བ་གདམས་ངག་མི་འབྱུང་། དེ་མེད་ན་སྒོམ་པར་བྱ་བ་སྦྱོར་ལམ་མི་འབྱུང༌། སྒྲུབ་
པ་མེད་ན་ཐམས་ཅད་མཐར་ཕྱིན་པ་མི་འབྱུང་སྟེ། དེ་ལ་རྟེན་མེད་ན་སྒྲུབ་པ་སྐྱེ་མི་ནུས། དམིགས་པ་མེད་ན་
-241-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རྣམ་པ་མི་འབྱུང་། དགོས་ཆེད་མེད་ན་སྒོམ་པ་དོན་མེད་ལ། གོ་ཆ་ལ་སོགས་པའི་སྒྲུབ་པ་བཞིའང་སྔ་མ་སྔ་
མ་མེད་ན་ཕྱི་མ་ཕྱི་མ་མེད་ལ། ངེས་འབྱུང་སྒྲུབ་པ་མེད་ན་ཆེད་དུ་བྱ་བ་མི་ཐོབ་པའི་ཕྱིར་རོ། ། བཅུ་པོ་འདི་
ལས་མང་མི་དགོས་ཏེ། ཆོས་ཐམས་ཅད་འདི་ཙམ་དུ་འདུས་པའི་ཕྱིར་རོ། ། དེས་ན་དམིགས་པ་གཅིག་པུའི་
རང་ལྡོག་བསྟན་ཀྱང་དེ་རྣམས་རྟོགས་པར་མི་འགྱུར་ལ། དོན་ལྡོག་ནི་བཅུ་པོ་དེ་ཉིད་ཡིན་ཞིང་སྲིན་བུའི་
གྲངས་ལ་སོགས་པ་མཐའ་ཡས་པར་བྱེད་པ་སྙིང་པོ་མེད་པ་དང་། ཐར་པ་དོན་གཉེར་གྱི་སྐྱེས་བུས་དེ་ཙམ་
བརྗོད་ཀྱིས་མི་ལང་བའི་ཕྱིར་རོ། ། ཀླན་ཀ་སྤང་བ་ནི། སེམས་བསྐྱེད་ནི་སྔོན་སོང་དུ་རིགས་པ་མ་ཡིན་ཏེ།
སངས་རྒྱས་ཀྱི་སའི་བར་དུ་འགྲོ་བའི་ཕྱིར་རོ་ཞེ་ན་སྐྱོན་མེད་དེ། ལམ་དང་འབྲས་བུ་ཁྱད་པར་ཅན་ཐམས་
ཅད་ཀྱི་སྔོན་དུ་འགྲོ་དགོས་པའི་ཕྱིར་རོ། ། འོ་ན་སེམས་བསྐྱེད་ཀྱིའང་སྔོན་དུ་འགྲོ་དགོས་པར་འགྱུར་རོ་ཞེ་
ན༔ སྐྱོན་མེད་དེ། སེམས་བསྐྱེད་དང་པོ་ནི་བྱང་ཆུབ་འདོད་པ་ཙམ་ཡིན་གྱི། བྱང་ཆུབ་ཏུ་འགྲོ་བཞིན་པ་
དང་བྱང་ཆུབ་ཐོབ་ཟིན་པ་མིན་པའི་ཕྱིར་རོ། ། དེས་ན་སེམས་བསྐྱེད་དང་པོ་ནི་ལམ་ཙམ་ཡིན་གྱི་ལམ་ཁྱད་
པར་ཅན་མིན་ནོ་ཞེས་ཁོང་དུ་ཆུད་པར་བྱའོ། ། རྩོད་པ་གཞན་དག་སྣང་བ་ནི་འོག་ནས་འགོག་པར་འགྱུར་
ད་ནི་གོ་རིམ་ངེས་པ་དཔྱད་པར་བྱ་སྟེ། འདི་ལ་མི་འཐད་པའི་ཕྱོགས་དང་། འཐད་པའི་ཕྱོགས་
དང༌། ཀླན་ཀ་སྤང་བའོ། །མི་འཐད་པའི་ཕྱོགས་གང་ཞེ་ན། གཞན་དག་ཨར་གཞོན་གྲགས་སོགསན་རེ། ཕལ་ཆེར་
དོན་གྱི་གོ་རིམ་ཡིན་ཞིང་སྦྱོར་ལམ་གྱི་རྗེས་སུ་རིགས་བསྟན་པ་ནི། སེམས་བསྐྱེད་སོགས་ཀྱི་རྒྱུས་སྦྱངས་ཏེ།
སྦྱོར་ལམ་ཐོབ་པ་ན་རིགས་ལ་གནས་པར་བགྲང་ངོ་ཞེས་རྒྱུ་འབྲས་ཤེས་པར་བྱ་བའི་ཕྱིར་རོ།། ཟེར་
རོ༑ ༑འདི་ནི་མི་རིགས་ཏེ། འཕགས་སེང་གཉིས་ཀ་དང་འགལ་བའི་ཕྱིར་ཏེ། ཉི་སྣང་ལས་སེམས་བསྐྱེད་
ནས་ངེས་འབྱེད་ཆ་མཐུན་གྱི་བར་རྣམས་ནི་རིགས་སྔོན་དུ་འགྲོ་བ་ཅན་ཡིན་པའི་ཕྱིར་དང་པོ་ཁོ་ནར་་་་་
རིགས་བཤད་པར་བྱ་བ་མ་ཡིན་ནམ་ཞེ་ན། དེ་ནི་དོན་གྱི་གོ་རིམ་ཡིན་ལ། འདིར་འབྲས་བུས་རྒྱུ་རྟོགས་
པར་བྱེད་པ་གང་ཡིན་པ་དེ་ནི་རྟོགས་པའི་གོ་རིམ་ཡིན་ནོ། ། ཞེས་གསུངས་པའི་ཕྱིར་རོ། ། འོ་ན་རིགས་ལས་
-242-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ཀྱང་ངེས་པར་འབྱེད་པའི་ཆ་དང་མཐུན་པ་ཀུན་སྒྲུབ་ནུས་པ་མིན་ནམ་ཞེ་ན། མ་ཡིན་ཏེ། འདི་ལྟར་རིགས་
ནི་ངེས་པར་འབྱེད་པའི་ཆ་དང་མཐུན་པ་རྣམས་མ་འཁྲུལ་བར་མཐོང་བ་ཡིན་ཏེ། རྒྱུ་རྣམས་ནི་གདོན་མི་ཟ་
བར་འབྲས་བུ་རྩོམ་པར་ཡང་མ་ངེས་པའི་ཕྱིར་རོ།། དེའང་མངོན་པའི་བསྟན་བཅོས་ལས། གཉིས་སློབ་
རིགས་ལས་ལྡོག་ནས་ནི། ། སངས་རྒྱས་སུ་འགྱུར་གཞན་གསུམ་ཡང༌། ། ཞེས་བཤད་པ་བཞིན་ནོ། ། ཁ་ཅིག་
གཞོནཉི་སྣང་ལས། འབྲས་བུས་རྒྱུ་རྟོགས་པར་བྱེད་པ་གང་ཡིན་པ་འདི་ནི་རྟོགས་པའི་གོ་རིམ་ཡིན་ནོ། །འདི་
ལྟར་རིགས་ནི་ངེས་པར་འབྱེད་པའི་ཆ་དང་མཐུན་པ་རྣམས་ལ་འཁྲུལ་བར་མཐོང་བ་ཡིན་ནོ། ། ཇི་སྐད་དུ་
མཚན་ཉིད་ཡང་དག་གིས། གཉིས་སློབ་རིགས་ལས་ལྡོག་ནས་ནི། ། སངས་རྒྱས་སུ་འགྱུར་གཞན་གསུམ་
ཡང་། ། ཞེས་བཤད་པ་ཡིན་ནོ། །ཞེས་བྱ་བ་འདིར་སྤྱིར་བཏང་དང་དམིགས་བསལ་གཉིས་ལས། དང་པོ་ནི་
འབྲས་བུ་ངེས་འབྱེད་ཆ་མཐུན་གྱིས་རྒྱུ་རིགས་རྟོགས་པར་བྱེད་པ་འདི་ནི། རྟོགས་པའི་གོ་རིམ་བྱེད་པ་ཡིན་
ནོ༑ ༑གཉིས་པ་ནི་འོ་ན་ངེས་འབྱེད་ཆ་མཐུན་གྱིས་ཐམས་ཅད་དུ་རིགས་རྟོགས་པར་ནུས་སམ་ཞེ་ན། བསེ་
རུ་དང་བྱང་སེམས་ཀྱི་གནས་སྐབས་སུ་ནུས་ཀྱི། ཉན་ཐོས་ཀྱི་སྐབས་སུ་མ་ཡིན་ཏེ། འདི་ལྟར་རིགས་ནི་
ཞེས་བྱ་བ་ལ་སོགས་སྨོས་སོ་ཞེས་འཆད་པ་དེ་དག་ནི་རྣམ་པར་འཁྱམས་པ་ཡིན་ཏེ། འདི་ལྟར་རིགས་ནི་
ཞེས་བྱ་བ་འདི་དག་དོན་སྔ་མ་ལ་མི་བསྙེགས་ན་འདི་ལྟར་ཞེས་བྱ་བའི་ཉེ་ཚིག་སྨོས་པ་དོན་མེད་པར་
འགྱུར་བ་དང་། འགའ་ཞིག་ཏུ་འབྲས་བུ་ཉིད་རྒྱུ་སྒྲུབ་པར་བྱེད་པ་ཡིན་ཏེ། འདི་ལྟར་རྒྱུ་ནི་འབྲས་བུ་ལ་
འཁྲུལ་བ་ཡིན་ནོ་ཞེས་བྱ་བ་ལ་སོགས་པ་སྨོས་པ་ན་ཡང་དེ་དག་སྤྱིར་བཏང་དམིགས་བསལ་གྱི་དོན་དུ་
མཚུངས་པའི་ཕྱིར་རོ། ། འཐད་པའི་ཕྱོགས་གང་ཞེ་ན། སྔོན་དུ་འགྲོ་བ་སེམས་བསྐྱེད་ཐོས་ནས་ལས་དང་པོ་
པ་གདམས་ངག་ནོས་ལ། མནོས་ནས་ངེས་པར་འབྱེད་པ་འབྱུང་བས་དང་པོ་གསུམ་ནི་ཕལ་ཆེར་དོན་གྱི་གོ་
རིམ་ཡིན་ནོ། ། དེ་ནས་མཐར་ཕྱིན་པར་བྱེད་པའི་སྒྲུབ་པ་བསྟན་ལ་ཡང་སྔོན་སོང་ཤས་ཆེ་བས་དང་པོར་
རྟེན་བསྟན། ད་ལྟར་བ་ཤས་ཆེ་བས་དེ་ནས་དམིགས་པ་བསྟན། མ་འོངས་པ་ཤས་ཆེ་བས་དེ་ནས་ཆེད་དུ་
བྱ་བ་བསྟན་ཏེ། དེ་གསུམ་ནི་སྒྲུབ་པ་ལ་བལྟོས་ནས་དོན་གྱི་རིམ་པ་དང༌། ངོ་བོ་ལས་བཤད་པའི་རིམ་པ་
143-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཡིན་ནོ། །སྒྲུབ་པའི་ངོ་བོ་ཉིད་ཀྱང་སྔ་མ་སྔ་མ་མེད་ན་ཕྱི་མ་ཕྱི་མ་མི་འབྱུང་ཞིང་། སྔ་མ་སྔ་མ་ལས་ཕྱི་མ་ཕྱི་མ་
འབྱུང་བས་དོན་གྱི་རིམ་པ་སྟེ། དེ་ལྟར་གོ་བགོས་པ་ལ་འཇུག་པ་འབྱུང་བས་ཞེས་བྱ་བ་དང་། དེ་ལྟར་འཇུག་
པ་བྱས་པ་ལ་ཚོགས་སྐྱེ་བས་ཞེས་བྱ་བ་དང་། དེ་ལྟར་ཚོགས་བསགས་པ་ལ་ངེས་པར་བྱུང་བས་ཞེས་
བཤད་པ་བཞིན་ནོ། ། ཀླན་ཀ་སྤང་བ་ནི། གལ་ཏེ་རེས་འགའ་ནི། འབྲས་བུ་ཡིན་པས་དང་པོར་འཆད་པར་
སྨྲ་ཞིང་
། རེས་འགའ་ནི་འབྲས་བུ་ཡིན་པས་ཕྱིས་འཆད་པར་སྨྲ་བས་འགལ་བ་ཁོ་ན་ཡིན་ནོ་ཞེ་ན། དེ་ནི་མ་
ཡིན་ཏེ། འདིར་འབྲས་བུ་ཡིན་པས་རྒྱུ་མཚན་དུ་བཀོད་ནས་སྔར་འཆད་པ་དང་ཕྱིས་འཆད་པར་སྨྲ་བ་མ་
ཡིན་གྱི་འགའ་ཞིག་ཏུ་རྣམ་མཁྱེན་ལྟ་བུ་འབྲས་བུ་སྔར་བསྟན་ནས་རྒྱུ་ཕྱིས་བསྟན་པ་ལ་ཁ་ཅིག་འབྲས་བུའི་
རྗེས་ལ་རྒྱུ་མི་འབྱུང་བས་གོ་རིམ་འདི་དག་མི་འཐད་དེ། ཞེས་རྒོལ་བའི་ཚེ་འབྲས་བུའི་རྗེས་སུ་རྒྱུ་མི་འབྱུང་
ཀྱང་འབྲས་བུའི་རྗེས་སུ་རྒྱུ་བཤད་པ་ལ་དགོས་པ་ཡོད་དེ། འབྲས་བུ་ལ་བྲོད་པ་སྐྱེས་ནས་རྒྱུ་ལ་འཇུག་པའི་
ཆེད་ཡིན་ནོ་ཞེས་དགོས་པ་ཙམ་ལ་བལྟོས་ནས་བཤད་པ་འདི་ནི་བཤད་པའི་གོ་རིམ་ཡིན་ལ། རྒྱུའི་རྗེས་ལ་
འབྲས་བུ་བཤད་པ་ནི་འདི་ལྟ་བུའི་དགོས་པ་ཙམ་ལ་བལྟོས་ཏེ། རང་རྒྱུ་ལས་རིམ་པ་དེ་ལྟ་བུར་སྐྱེ་བའི་
ཕྱིར་རོ་ཞེས་བྱ་བས་གོ་རིམ་གྱི་ཚུལ་གཉིས་ལེགས་པར་གནས་པའི་ཕྱིར་རོ།། ཚུལ་འདི་ནི་གོ་རིམ་གྱི་
གནས་སྐབས་དུ་མ་ཞིག་ལ་ཀླན་ཀ་སྤོང་བ་ཡིན་པས་གོ་རིམ་སྟོན་པའི་གཞུང་དེ་དང་དེའི་གནས་སྐབས་
ཀུན་ཏུ་དྲན་པར་བྱའོ། ། །
ད་ནི་རྣམ་མཁྱེན་བསྟན་ཚུལ་དཔྱད་པར་བྱ་སྟེ། གལ་ཏེ་འདིར་རྣམ་མཁྱེན་སྟོན་ན། ཇི་ལྟ་བ་དང་
ཇི་སྙེད་པ་མཁྱེན་པ་དང་། རྣམ་མཁྱེན་ཡིན་ནོ་ཞེས་བྱ་བ་ལྟ་བུས་སྟོན་པར་རིགས་པ་ལས། རྣམ་མཁྱེན་གང་
ན་སེམས་བསྐྱེད་ལ་སོགས་པའོ། །ཞེས་སྟོན་པ་ནི་མ་འབྲེལ་ལོ་ཞེ་ན། འདིའི་ལན་གདབ་པ་ལ་གསུམ་སྟེ། མི་
འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་སྤང་བའོ། །མི་འཐད་པའི་ཕྱོགས་གང་ཞེ་ན། ཁ་
ཅིག་ལོན་རེ། སེམས་བསྐྱེད་ལ་སོགས་པ་བཅུ་ནི། རྣམ་མཁྱེན་གྱི་རྒྱུ་ཡིན་པས་རྒྱུ་འདིས་ཐོགས་པ་ཞིག་རྣམ་
མཁྱེན་ནོ་ཞེས་རྒྱུས་འབྲས་བུ་མཚོན་ནས་བསྟན་པ་ཡིན་ཏེ། གཞན་དུ་ཡུལ་གྱིས་མཚོན་ནས་སྟོན་ན་ཇི་ལྟ་
-244-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
བ་དང་ཇི་སྙེད་པ་ལ་སོགས་པ་རང་དང་སྤྱིའི་མཚན་ཉིད་སྟོན་པའི་ཚུལ་གྱིས་བསྙད་པར་རིགས་ཀྱི་སེམས་
བསྐྱེད་ལ་སོགས་པ་ཉམས་ལེན་མངོན་རྟོགས་ནས་བསྟན་པ་ལ་དོན་མེད་པའི་ཕྱིར་རོ། ། ཞེས་ཟེར་རོ། ། དེ་
ཡང་མི་རིགས་ཏེ། གཙོ་བོའི་དོན་མཁྱེན་པ་ལ་རྣམ་པ་ཐམས་ཅད་མཁྱེན་ཉིད་ཅེས་བྱ་བའི་ཚུལ་གྱིས་ཉམས་
ལེན་གྱི་རིམ་པ་ཉིད་གཙོ་བོའི་ཤེར་ཕྱིན་བསྟན་པའི་ཕྱིར་དང༌། ཞར་གྱི་གདུལ་བྱ་ཉི་ཚེ་བའི་དོན་དུ་ཉམས་
ལེན་མངོན་རྟོགས་ཀྱི་རིམ་པ་རྟོགས་པའི་དགོས་པ་ཡང་ཉེ་བར་མཐོང་བའི་ཕྱིར་རོ། ། ལ་ལ་འབྲེ་ཨར་སོགསན་
རེ། རྣམ་མཁྱེན་ནི་ཡུལ་གྱི་སྒོ་ནས་མཚོན་པ་བསྟན་པ་ཡིན་གྱི། རྒྱུའི་སྒོ་ནས་མཚོན་པ་ནི་མི་འཐད་དེ། ཆེད་
དུ་བྱ་བ་ལ་སོགས་པ་ནི་རྒྱུ་མ་ཡིན་པའི་ཕྱིར་དང་སེམས་བསྐྱེད་ལ་སོགས་པ་རྣམ་མཁྱེན་གྱི་རྒྱུའི་ཆ་ནས་་་་་
བསྟན་ན། ཡུལ་གྱི་སྒྲུབ་པའི་སྐབས་འདིར་ལམ་ཤེས་སུ་རྣམ་མཁྱེན་གྱི་རྒྱུ་བསྟན་པ་དང་ཟློས་པའི་ཕྱིར་
རོ༑ ༑གལ་ཏེ་མི་ཟློས་ཏེ་རྣམ་མཁྱེན་གྱི་རྒྱུ་བསྟན་པ་ནི་རྣམ་མཁྱེན་མཚོན་བྱེད་ཡིན་པའི་ཕྱིར་རོ་ཞེ་ན། དེ་
ལྟ་ན་ལམ་ཤེས་སུ་རྒྱུ་བསྟན་པས་ཀྱང་རྣམ་མཁྱེན་ཅིའི་ཕྱིར་མཚོན་མི་ནུས་གལ་ཏེ་མཚོན་ནུས་ཀྱང་རྣམ་་་་
མཁྱེན་ལོགས་སུ་བསྟན་དགོས་ཏེ། འབྲས་བུ་ལ་བྲོད་པ་སྐྱེད་ནས་རྒྱུ་ལ་འཇུག་པའི་ཕྱིར་རོ་ཞེ་ན། དེ་ཡང་
མི་རིགས་ཏེ། རྒྱུ་མ་ལུས་པ་སྔར་བརྗོད་ནས་རྒྱུ་འདིས་ཐོབ་པ་ཞིག་རྣམ་མཁྱེན་ཡིན་ནོ་ཞེས་སྟོན་པའི་
སྐབས་འདིར་འབྲས་བུ་སྔར་བརྗོད་པའི་དགོས་པ་དེ་དག་མེད་པའི་ཕྱིར་རོ་ཞེས་འདོན་པར་བྱེད་དོ།། དེ་
ཡང་རིགས་པ་མ་ཡིན་ཏེ། ཆེད་དུ་བྱ་བ་འདི་སྒྲུབ་པའི་སྐབས་སུ་འདོད་བྱའི་སྒོ་ནས་བསྟན་པ་ཡིན་ལ། རྣམ་
མཁྱེན་ཐོབ་བྱའི་ཆ་ནས་བསྟན་པས་རྒྱུ་འབྲས་ཀྱི་ཐ་སྙད་རུང་སྟེ། གཞན་དུ་ན་མཁྱེན་གསུམ་རྒྱུ་དང་ཆོས་
སྐུ་འབྲས་བུར་བཤད་པ་ཡང་མི་རིགས་པའི་ཕྱིར་རོ།། སེམས་བསྐྱེད་སོགས་རྒྱུའི་ཆ་ནས་བསྟན་ན་ལམ་
ཤེས་སུ་བསྟན་པ་དང་ཟློས་པ་ཡང་མ་ཡིན་ཏེ། དེ་ལྟ་ན་ཁྱེད་ཀྱི་ལྟར་ནའང་སེམས་བསྐྱེད་སོགས་མཐར་
ཕྱིན་པའི་སྒྲུབ་པ་རྒྱུ་དང་ཆེད་དུ་བྱ་བ་འབྲས་བུར་སྟོན་པས་ན། དོན་གྱི་རྣམ་མཁྱེན་གྱི་རྒྱ་གྲུབ་ཟིན་པས་
ལམ་ཤེས་པ་ཉིད་དུ་དེའི་ལམ་བརྗོད་པ་ཟློས་པར་མཚུངས་པའི་ཕྱིར་རོ། ། གལ་ཏེ་མི་ཟློས་ཏེ། རྒྱུ་འབྲས་དེ་
དག་ནི་རྣམ་མཁྱེན་གྱི་ཡུལ་གྱི་ཆ་ནས་བསྟན་པ་ཡིན་ལ། འདིར་ནི་རྣམ་མཁྱེན་དུ་བཤད་པའི་ལམ་དེ་དག་
ས
-245



_ བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ནི་བདེན་པར་མི་དམིགས་པར་རྟོགས་པ་ནི་བྱང་སེམས་ཀྱི་མངོན་རྟོགས་ཡིན་ནོ། །ཞེས་གསལ་བར་བྱ་བའི་
ཕྱིར་རོ་ཞེ་ན། འོ་ན་ལམ་ཤེས་སུ་བཤད་པའི་ལམ་དེ་དག་གིས་ཀྱང་རྣམ་མཁྱེན་མཚོན་ནུས་ཀྱང་། མཚོན་
བྱེད་དུ་བསྟན་པ་མ་ཡིན་ཏེ། དོན་དེ་ནི་སེམས་བསྐྱེད་ལ་སོགས་པ་ནས་བརྩམས་ཏེ། བསྟན་པས་གྲུབ་པའི་
ཕྱིར་འདིར་ནི་རྣམ་མཁྱེན་དུ་བཤད་པའི་ལམ་དེ་དག་མི་དམིགས་པར་རྟོགས་པ་ནི་བྱང་སེམས་ཀྱི་མངོན་
རྟོགས་ཡིན་ནོ་ཞེས་གསལ་བར་བྱ་བའི་ཆེད་ཡིན་པའི་ཕྱིར་རོ།། གལ་ཏེ་མི་མཚུངས་ཏེ། རྒྱུའི་སྒོ་ནས་
མཚོན་པའི་ཕྱོགས་འདི་ལ་ནི་སྒྲུབ་པའི་ཆེད་དུ་བྱ་བ་རང་འབྱུང་བྱང་སེམས་ཀྱི་ཡིན་པར་གྲུབ་པ་ན་སྐྱེ་
མཆེད་ལ་སོགས་པ་ཡང་རྣམ་མཁྱེན་གྱི་རྒྱུའི་མཚན་ཉིད་དུ་གྱུར་པའི་བྱང་སེམས་ཀྱི་མངོན་རྟོགས་ཡིན་
པར་འགྲུབ་ལ་ཡུལ་གྱིས་མཚོན་པ་ལ་ནི་དེ་ལྟར་མི་འགྲུབ་པའི་ཕྱིར་རོ་ཞེ་ན། འགྲུབ་པ་ཁོ་ན་སྟེ། ཆེད་དུ་བྱ་
བ་རང་འབྱུང་བྱང་སེམས་ཀྱི་ཡིན་པར་གྲུབ་པ་ན་རྒྱུའི་སེམས་བསྐྱེད་ལ་སོགས་པ་དང༌། དེ་མཐར་ཕྱིན་
བྱེད་སྒྲུབ་པ་རྣམས་ཀྱང་བྱང་སེམས་ཀྱི་མངོན་རྟོགས་སུ་གྲུབ་པའི་ཕྱིར་རྒྱལ་སྲས་ཀྱི་ལམ་ལ་བསྟན་ནམ་
སྙམ་པའི་དོགས་པའི་གནས་མེད་པའི་ཕྱིར་རོ། ། འཐད་པའི་ཕྱོགས་གང་ཞེ་ན། ཡང་ན་རྒྱུའི་སྒོ་ནས་མཚོན་
པ་ཡིན་ཏེ། རྒྱུ་འདི་རྣམས་ཀྱིས་ཐོབ་པ་ཞིག་རྣམ་མཁྱེན་ཡིན་ནོ་ཞེས་བྱ་བའོ།། ཡང་ན་ཡུལ་གྱི་སྒོ་ནས་
མཚོན་ནས་བསྟན་པ་ཡིན་ཏེ། ཡུལ་འདི་རྣམས་ཤེས་པ་ཉིད་རྣམ་མཁྱེན་ནོ་ཞེས་བྱ་བའོ།། ཡང་ན་རྣམ་
མཁྱེན་ནི་གཉིས་ཏེ། རྣམ་མཁྱེན་ཕལ་པ་དང་གཙོའོ། ། དང་པོ་གང་ན། རྒྱུ་དུས་ཀྱི་སེམས་བསྐྱེད་ལ་སོགས་
པའོ། །གཉིས་པ་གང་ན། འབྲས་དུས་ཀྱི་ཆེད་དུ་བྱ་བ་ལ་སོགས་པའོ། །དེ་ལྟར་བྱས་ན། རྣམ་པ་ཐམས་ཅད་
མཁྱེན་ཉིད་ལམ། ། ཞེས་བྱ་བ་ལ་སོགས་པ་དང་ཡང་འགྲིག་པར་མཐོང་ངོ༌། ། མདོར་ན་དེ་ལྟ་བུའི་རྣམ་པ་ཇི་
ལྟར་འགྱུར་ཀྱང་རྣམ་མཁྱེན་བསྟན་པ་ཡིན་པས་སྐྱོན་མེད་དོ་ཞེས་བྱ་བ་ཡིན་ནོ། ། བཤད་པའི་རྣམ་གྲངས་
མི་རུང་བ་ཡང་མ་ཡིན་ཏེ། འཕགས་པ་དག་གིས་ཀྱང་ཇི་སྐད་དུ་སྐྱེ་མཆེད་ལ་འདོད་པ་ཞེས་བསྟན་པ་ན།
ཡང་ན་རྒྱུ་མིང་གིས་འབྲས་བུ་ལ་བཏགས་སོ་ཞེས་བྱ་བ་དང་། ཡང་ན་གྲོགས་མིང་གིས་གྲོགས་ཅན་ལ་
བཏགས་སོ། །ཞེས་བྱ་བར་གསུངས་པ་ལྟ་བུའོ། །
-246-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཀླན་ཀ་ནི། འོ་ན་རྒྱུ་ཡིན་པ་དང་། ཡུལ་ཡིན་པ་ལ་སོགས་པ་འགལ་ལོ་ཞེ་ན། འོ་ན་འདོད་པ་ཡང་
སེམས་བསྐྱེད་ཀྱི་རྒྱུ་ཡིན་པ་དང་། གྲོགས་ཡིན་པ་དེ་བས་འགལ་ལོ། །གལ་ཏེ་ལྟོས་པ་བལྟོས་ནས་མི་འགལ་
ལོ་ཞེ་ན། འདིར་ཡང་དེ་ལྟར་ཡིན་ཏེ། སྐྱེད་པའི་ལྡོག་པ་ནི་རྒྱུ་ཡིན་ལ། ཤེས་པའི་ལྡོག་པ་ནས་ཡུལ་ཡིན་
པའི་ཕྱིར་རོ། ། ཇི་སྐད་བཤད་པའི་མན་ངག་འདི་ནི་རྗེ་བཙུན་ཉིད་ཀྱིས་བྱིན་རླབས་ཀྱིས་ཁོ་བོས་རྟོགས་པ་
ཡིན་ཏེ། གཞན་དུ་སྐྲ་ཤད་འཛིངས་པ་ལྟ་བུའི་འགྲེལ་བྱེད་རྣམས་ཀྱིས་ཡོངས་སུ་དཀྲུགས་པའི་ལམ་ནས་སུ་
ཞིག་བདེ་བར་འགྲོ་བར་འགྱུར་ཏེ་སྤྲོས་པས་ཆོག་གོ ། སློབ་མ་ཞེས་བྱ་བ་ལ་སོགས་པ་ལམ་ཤེས་ཀྱི་སྐབས་
འདིར། ལམ་ཤེས་ཀྱི་ཆོས་ཀྱི་རང་བཞིན་དང་། གྲངས་ངེས་པ་དང་། གོ་རིམ་ངེས་པ་དང་། དེས་ལམ་ཤེས་
བསྟན་ཚུལ་ལོ། ། དང་པོ་ནི། སློབ་མ་ཞེས་བྱ་བ་ལ་སོགས་པའོ། ། གཉིས་པ་ལ་མི་འཐད་པའི་ཕྱོགས་དང་།
འཐད་པའི་ཕྱོགས་དང་། དེ་ལ་ཀླན་ཀ་སྤང་བའོ། །མི་འཐད་པའི་ཕྱོགས་གང་ཞེ་ན། ཁ་ཅིག་ཕལན་རེ། ལམ་
ཤེས་ཀྱི་ཆོས་ལ་རྒྱུ་དང་ངོ་བོ་གཉིས་སུ་ངེས་ལ། རྒྱུ་ལ་ཡང་འགལ་རྐྱེན་གེགས་དང་བྲལ་བ་དང༌། མཐུན་
རྐྱེན་རྒྱུ་མཚན་ཚང་བ་གཉིས་ཡིན་ཞིང་། མཐུན་རྐྱེན་ལ་ཡང་ལྷན་ཅིག་བྱེད་པའི་རྐྱེན་དང་། ཉེ་བར་ལེན་
པའི་རྒྱུ་གཉིས་ཡིན་ལ། ངོ་བོ་ལ་ཡང་ཤེས་རབ་དང་། སྙིང་རྗེ་དང་། སྙིང་རྗེ་ལ་ཡང་རང་བཞིན་དང༌། བྱེད་
ལས་གཉིས་དང་། ཤེས་རབ་ལ་ཡང་གཞན་རྗེས་འཛིན་དང་རང་སྨིན་བྱེད་གཉིས་སུ་ངེས་ཏེ། དེ་ལྟར་བྱེད་
ལས་ཡན་ཆད་གྲངས་གཅིག་དང་ལྷག་མ་རྣམས་ཕྱེ་བས་བཅུར་འགྱུར་རོ་ཞེས་ཟེར་རོ། ། དེ་ནི་ལེགས་པར་
མ་མཐོང་སྟེ། བྱང་སེམས་ཀྱི་མངོན་རྟོགས་མཐའ་དག་ལམ་ཤེས་ཡིན་པས་སེམས་བསྐྱེད་ལམ་ཤེས་ཀྱི་ལྷན་
ཅིག་བྱེད་རྐྱེན་དུ་འཆད་པ་ལ་ཤེས་བྱེད་མེད་པ་དང་
། རིགས་འདུས་མ་བྱས་ཡིན་པས་ཉེར་ལེན་གྱི་རྒྱུར་མི་
འཐད་པ་དང་། རང་བཞིན་དང་བྱེད་ལས་ནི་སེམས་བསྐྱེད་དང་ལམ་ཤེས་སྤྱིའི་རང་བཞིན་དང་བྱེད་ལས་
སུ་བཤད་པས་སྙིང་རྗེ་ཡིན་པར་སྒྲུབ་བྱེད་མེད་པའི་ཕྱིར་རོ། །དེ་ནི་ལེགས་པར་མ་མཐོང་སྟེ། གང་དག་མོག་
པོར་བྱེད་ནས་བྱེད་ལས་ཀྱི་བར་ལམ་ཤེས་ཀྱི་རྒྱུ་ཚོགས་སུ་བྱེད་པ་དེ་ཡང་མི་འཐད་དེ། ལམ་གྱི་རང་
བཞིན་དང་བྱེད་ལས་ནི་ལམ་ཤེས་ཀྱི་རྒྱུ་ཚོགས་སུ་མི་རིགས་པའི་ཕྱིར་རོ།།
-247-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འཐད་པའི་ཕྱོགས་གང་ཞེ་ན། ལམ་ཤེས་ཀྱི་ཆོས་ལ་ཡན་ལག་དང་ཡན་ལག་ཅན་གཉིས་སུ་ངེས་
ཤིང་། ཡང་ལག་ཅན་ལ་ཡང་། ཉན་ཐོས་དང་རང་སངས་རྒྱས་དང་། བྱང་སེམས་ཀྱི་ལམ་ཤེས་གསུམ་དུ་
ངེས་ལ། བྱང་སེམས་ཀྱི་ལམ་ཤེས་པ་ཡང་། སྦྱོར་ལམ་ཉན་རང་གི་ལམ་ཤེས་སུ་བསྡུས་ནས་གཅོ་བས་
མཐོང་ལམ་དང་སྒོམ་ལམ་གཉིས་སུ་ངེས་ཤིང་། སྒོམ་ལམ་ཡང་འབྲས་བུ་དང་རྒྱུ་གཉིས་སུ་ངེས་ལ། རྒྱུ་ལ་
ཡང་ཟག་བཅས་ཟག་མེད་གཉིས་སུ་ངེས་ཤིང་། ཟག་བཅས་ལ་ཡང་མོས་བསྔོ་ཡི་རང་དུ་ངེས་ལ། མོས་པ་ལ་
ཡང་རང་བཞིན་དང་ཕན་ཡོན་གཉིས་སུ་ངེས་ཤིང་ཟག་མེད་ལ་ཡང་བར་ཆད་མེད་ལམ་དང་རྣལ་འབྱོར་
གཉིས་སུ་ངེས་པས་འདི་ལས་མང་མི་དགོས་ཤིང་། ཉུང་ན་མི་འདུས་པ་ཡིན་ནོ། །
ཀླན་ཀ་ནི། གྲངས་ངེས་དེ་དག་ནི་མི་རིགས་ཏེ། ལམ་ཤེས་ཀྱི་སྐབས་སུ་ལམ་ཤེས་ཀྱི་རྒྱུ་འཆད་
པར་རིགས་ན་འབྲས་བུ་ཡང་བཤད་དགོས་པར་མཚུངས་པའི་ཕྱིར་དང༌། ཉན་རང་གི་ལམ་ཤེས་ལ་ཡང་
མཐོང་སྒོམ་ལ་སོགས་པར་བྱེད་དགོས་པར་མཚུངས་པ་དང༌། ཐེག་ཆེན་གྱི་ལམ་དེ་དག་གིས་ལམ་ཤེས་
ཀྱིས་ངོ་བོ་འཛིན་པ་ཡིན་པའམ། དམིགས་ཡུལ་འཛིན་པ་ཡིན་ཀྱང་རུང་མི་སློབ་ལམ་ལ་ཚང་བ་དང་། སྒོམ་
ལམ་ཟག་བཅས་ཀྱི་རང་བཞིན་རྗེས་ཐོབ་ཀྱི་སྦྱིན་སོགས་ཀྱང་མ་ཚང་བའི་ཕྱིར་རོ་ཞེ་ན། སྐྱོན་དེ་དག་མེད་
དེ༑ ལམ་ཤེས་ཀྱི་བྱེད་ལས་ཀྱིས་ལམ་ཤེས་ཀྱི་འབྲས་བུ་བསྟན་ནུས་པའི་ཕྱིར་དང༌། ཉན་རང་གི་ལམ་
ཤེས་ནི་ཤེས་པར་བྱ་བ་ཡིན་གྱི་མངོན་དུ་བྱ་བ་མ་ཡིན་པའི་ཕྱིར་དང༌། ཤིན་ཏུ་རྣམ་པར་དག་པས་མི་སློབ་
ལམ་ཡང་འདྲེན་པའི་ཕྱིར་དང་། རྒྱས་བཤད་ལས་ནི་གསལ་བར་བཤད་པའི་ཕྱིར་དང༌། སྦྱིན་པ་ལ་སོགས་
པ་ཡང་མོས་པའི་གྲོགས་ལ་སོགས་པ་དང་། བསྔོ་བྱའི་རྫས་ལ་སོགས་པ་དང་། ཡི་རང་གི་ཡུལ་ལ་སོགས་པ་
བཤད་པས་རབ་ཏུ་བསྡུས་པའི་ཕྱིར་རོ། ། །
གོ་རིམ་ངེས་པ་གང་ཞེ་ན། ལམ་ཤེས་ཀྱི་རྟེན་ལ་སོགས་པ་ཡན་ལག་དེ་དག་ནི་ཕ་ཆེར་སྔོན་དུ་
འགྲོ་བ་ཡིན་པ་དང་། ལམ་ཤེས་ཀུན་ལ་ཁྱབ་པས་དང་པོར་བསྟན་ཏོ།། དེ་ནས་ཉན་རང་བྱང་སེམས་ཀྱི་
ལམ་ཤེས་གསུམ་བསྟན་པ་ནི་ཐེག་པའི་རིམ་པའོ། ། དེ་ནས་མཐོང་ལམ་གྱི་རྗེས་ལ་སྒོམ་ལམ་བསྟན་པ་ནི་
-248-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
དོན་གྱི་རིམ་པ་དང་། སྒོམ་ལམ་གྱི་སྔོན་དུ་སྒོམ་ལམ་གྱི་བྱེད་པ་བསྟན་པ་ནི་བརྗོད་པར་བྱ་བ་ཉུང་བ་ལ་
སོགས་པ་བཤད་པའི་རིམ་པ་དང་། དེ་ནས་ཟག་བཅས་ཀྱི་རྗེས་སུ་ཟག་མེད་བཤད་པ་ནི་དམན་མཆོག་གི་
རིམ་པའམ་ཡང་ན་སྒོམ་ལམ་བྱེད་པ་དེ་ཟག་བཅས་སྒོམ་ལམ་གྱི་བྱེད་པར་ཡང་བསྟན་པའི་ཕྱིར་དང་། མོས་
པ་ལས་བསྔོ་བ་འབྱུང་ཞིང་བསྔོས་པ་རྗེས་སུ་ཡི་རང་གིས་སྤེལ་བས་དེ་དག་གསུམ་ནི་ཕལ་ཆེར་དོན་གྱི་
རིམ་པ་དང་། སྒྲུབ་པ་སྒོམ་ལམ་ལས་རྣམ་དག་སྒོམ་ལམ་འབྱུང་བས་དེ་དག་ཀྱང་དོན་གྱི་རིམ་པ་ཡིན་
ནོ༑ ༑དེས་ལམ་ཤེས་བསྟན་ཚུལ་ཇི་ལྟར་ཞེ་ན། ལུས་རྣམ་བཞག་འདིར་ནི་དམིགས་པའི་སྒོ་ནས་བསྟན་པ་
ཡིན་ལ། ཡན་ལག་རྒྱས་བཤད་དུ་ནི། དམིགས་རྣམ་གཉིས་ཅར་གྱིས་བསྟན་པ་ཡིན་ནོ། །ཤེས་པས་སྲིད་ལ་
མི་གནས་ཞེས་བྱ་བ་ལ་སོགས་པ་གཞི་ཤེས་ཀྱི་སྐབས་འདིར། དོན་རྣམ་པ་བཞིས་ཁོང་དུ་ཆུད་པར་བྱ་སྟེ།
གཞི་ཤེས་ཀྱི་ཆོས་ཀྱི་རང་བཞིན་དང་། གྲངས་ངེས་པ་དང་། གོ་རིམ་ངེས་པ་དང་། དེས་གཞི་ཤེས་བསྟན་
པའི་ཚུལ་ལོ། །དང་པོ་ནི། ཤེས་པས་སྲིད་ལ་མི་གནས་དང་ཞེས་བྱ་བ་ལ་སོགས་པའོ། །འདིར་གྲགསཁ་ཅིག་
གཞི་ཤེས་ཀྱི་སྦྱོར་བ་རྒྱུ་ཚོགས་ཡན་ལག་དང་། ཀུ་དང་བུམཉམ་ཉིད་ཀྱི་འབྲས་བུ་མཐོང་ལམ་དུ་འཆད་པ་
ཡང་འཁྲུལ་ཏེ། གཞི་ཤེས་ཆེད་དུ་སྒོམ་པའི་སྦྱོར་བ་ས་བདུན་པའི་བར་དུ་ཡང་ཡོད་པས་གཞི་ཤེས་མཐོང་
ལམ་གཉིས་ཀའི་རྒྱུ་ཚོགས་སུ་མི་འབྱུང་བའི་ཕྱིར་དང༌། སློབ་དཔོན་ཚད་མར་བྱས་ན་སྐབས་འདིར་སྦྱོར་
ལམ་མ་བསྟན་པར་བཤད་པའི་ཕྱིར་རོ། །
གཉིས་པ་ལ་གསུམ་སྟེ། མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་སྤང་
བའོ། ། མི་འཐད་པའི་ཕྱོགས་གང་ཞེ་ན། མི་ཤེས་པ་གཡག།ཁ་ཅིག། གཞི་ཤེས་ཀྱི་ཆོས་ནི་དགུ་ཡིན་ཏེ། སྲིད་
གཞི་ལ་མི་གནས་པ་དང་། རིང་བ་དང་། ཉེ་བ་དང་། མི་མཐུན་པའི་ཕྱོགས་དང་། གཉེན་པོའི་ཕྱོགས་དང༌།
སྦྱོར་བ་དང་། མཉམ་ཉིད་དང་། ཉན་ཐོས་ཀྱི་དང་། རང་སངས་རྒྱས་དང༌། བྱང་སེམས་ཀྱི་མཐོང་ལམ་
གསུམ་པོ་རྣམས་སོ། །ཞེས་ཟེར་རོ། །དེ་ནི་འཁྲུལ་ཏེ། སྲིད་གཞི་ལ་མི་གནས་པ་དང༌། ཉེ་རིང་དག་གྲངས་རེ་
རེར་བྱེད་ན་མི་མཐུན་གཉེན་པོའི་ཕྱོགས་དག་ཀྱང་གྲངས་གཅིག་ཏུ་བྱེད་པར་མཚུངས་པ་དང༌། དངོས་སུ་
-249-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མ་སྨོས་པ་དག་འདིར་གྲངས་ཀྱི་ཁ་སྐོང་དུ་འོས་ན། འོག་ནས་འབྱུང་བའི་རྣམ་པ་སྦྱོར་བར་བཅས་ཞེས་བྱ་
བ་ལ་སོགས་པའི་བཅས་ཀྱི་བསྡུས་པ་དག་ཀྱང་གྲངས་ཀྱིས་ཁ་སྐོང་དུ་འོས་པར་འགྱུར་བའི་ཕྱིར་རོ།།
འཐད་པའི་ཕྱོགས་གང་ཞེ་ན། གཞི་ཤེས་ཀྱི་ཆོས་དགུ་པོ་འདིར་གྲངས་ངེས་པ་ཡིན་ཏེ། གཞི་ཞེས་ཀྱི་ཆོས་
ཐམས་ཅད་འདིར་འདུ་བས་མང་མི་དགོས་ཤིང་། གང་རུང་ཞིག་མ་ཚང་ན་ཡང་གཞི་ཤེས་ཀྱི་ཆོས་རྫོགས་
པར་མི་འགྱུར་བས། ཉུང་ན་མི་འདུ་བའི་ཕྱིར་རོ། ། ཀླན་ཀ་ནི། གྲངས་ངེས་དག་མི་རིགས་ཏེ། བསྡུས་ན་མི་
མཐུན་པའི་ཕྱོགས་དང་། གཉེན་པོ་གཞི་ཤེས་གཉིས་སུ་འདུ་ཞིང༌། ཕྱེ་ན་དེ་དག་ལ་ཡང་ཉན་རང་དང་བྱང་
སེམས་དང་། སངས་རྒྱས་ཀྱི་དབྱེ་བ་ལ་སོགས་པ་དུ་མར་ཡང་འགྱུར་བའི་ཕྱིར་དང་། གཞི་ཞེས་ཀྱི་སྒོམ་
ལམ་ལ་སོགས་པ་ཡང་མ་ཚང་བའི་ཕྱིར་རོ། ། ཞེ་ན། སྐྱོན་དེ་དག་མེད་དེ། ཉན་ཐོས་ལ་སོགས་མཐོང་བའི་
ལམ་ཞེས་པའི་ལུས་དང་ཡན་ལག་གི་དབྱེ་བ་དེ་དག་དོན་གྱིས་མཚོན་པའི་ཕྱིར་དང༌། གསལ་བའི་དབྱེ་བ་
མཐའ་མེད་དུ་འགྱུར་བས་གདུལ་བྱ་ཉེ་བའི་བསམ་པ་ལ་བལྟོས་ཏེ་རིགས་དགུ་པོ་འདིར་བསྡུས་པ་དང་།
ཉན་རང་ལ་སྒོམ་ལམ་སོགས་ནི་མཐོང་ལམ་བསྟན་པས་གོ་སླ་ཞིང༌། བྱང་སེམས་ལ་སྒོམ་ལམ་མི་སྟོན་པའི་
རྒྱུ་མཚན་འོག་ནས་འཆད་པའི་ཕྱིར་རོ། ། གོ་རིམ་ངེས་པ་གང་ཞེ་ན། གོ་སླ་བའི་ཕྱིར་དམིགས་རྣམ་གྱི་ཚུལ་
དེས་གཞི་ཤེས་ཀྱི་རང་བཞིན་དང་པོར་བསྟན་ལ། དམིགས་རྣམ་འདུ་བས་གཞི་ཤེས་ཐམས་ཅད་ཁྱད་མེད་
དུ་འགྱུར་རམ་སྙམ་པ་ལ་ཉེ་རིང་གི་གཞི་ཤེས་བསྟན་ཅིང་དེ་ནས་གོ་སླ་བའི་ཕྱིར་ཉེ་རིང་གི་ཁྱད་པར་དེ་
ཉིད་དངོས་བསྟན་དང་ཤུགས་བསྟན་གྱི་གཞི་ཤེས་དག་མི་མཐུན་ཕྱོགས་དང་གཉེན་པོའི་གཞི་ཤེས་ཡིན་ནོ་
ཞེས་བསྟན་པའི་ཕྱིར་དེ་ནས་མི་མཐུན་པ་དང་གཉེན་པོའི་ཕྱོགས་གཉིས་བསྟན་ལ། དེའི་སྦྱོར་བ་གང་ཡིན་
སྙམ་པ་ལ་དེ་སྒོམ་པའི་སྦྱོར་བ་བསྟན་ཅིང་། མཉམ་ཉིད་ཀྱི་སྒོ་ནས་སྦྱོར་པ་སྒོམ་དགོས་པས་སྦྱོར་བའི་འོག་
ཏུ་མཉམ་ཉིད་བསྟན་ལ། མཉམ་ཉིད་རྟོགས་པའི་སྒོ་ནས་མཐོང་སྒོམ་དགོས་པས་དེའི་འོག་ཏུ་མཐོང་བའི་
ལམ་བསྟན་ཏེ་དེ་དག་ཐམས་ཅད་ནི་བཤད་པའི་རིམ་པ་ཡིན་ནོ། །
ཉན་ཐོས་ལ་སོགས་མཐོང་བའི་ལམ། །ཞེས་བྱ་བ་འདིར། ཁ་ཅིག་ཨརདག་འདིར་སོགས་པའི་དོན་
-250-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
དུ་བསྡུ་བྱ་མེད་པས་ཉན་ཐོས་མཐོང་བ་མཆོག་གི་ལམ། ཞེས་འདོན་པ་དེ་ནི་མི་རིགས་ཏེ། བསྡུ་བྱ་རང་རྒྱལ་
ཡོད་པའི་ཕྱིར་དང་། ཡན་ལག་རྒྱས་བཤད་དུ་ནི་གཉིས་ཀ་མ་བསྟན་པར་མཚུངས་པའི་ཕྱིར་རོ། ། ཡང་ཀུལ་
ལ་དག ། ཉན་ཐོས་ལ་སོགས་མཐོང་བའི་ལམ་ཞེས་པ་འདིས་ཉན་ཐོས་ཀྱི་མཐོང་ལམ་བཟུང་ན་ལུས་དང་
ཡན་ལག་མི་མཐུན་ཞིང་། དངོས་བསྟན་དོར་ནས་ཤུགས་བསྟན་འཛིན་པ་མཁས་པའི་ལུགས་ལས་འདས་
པའི་སྐྱོན་ཡོད་པས་སྒྲོ་འདོགས་བཅུ་དྲུག་གི་གཉེན་པོར་གྱུར་པའི་དངོས་བསྟན་གྱི་མཐོང་ལམ་ཉིད་འདིར་
བཟུང་བ་ཡིན་ལ། དེ་ཉིད་ཉན་ཐོས་དང་སོགས་པས་བྱང་སེམས་ཀྱིའང་མཐོང་བའི་ལམ་ཞེས་བྱ་སྟེ། བྱང་
སེམས་ཀྱི་མཐོང་ལམ་དངོས་ཡིན་པའི་ཕྱིར་དང༌། ཉན་ཐོས་ཀྱི་མཐོང་ལམ་འཕེན་བྱེད་ཡིན་པའི་ཕྱིར་
རོ༑ ༑དེས་ན་དེ་ཉིད་ཀྱིས་ཉན་ཐོས་ཀྱི་མཐོང་ལམ་ལྡོག་སྟེ་བསྟན་པར་ཤེས་པར་བྱ་བའི་ཕྱིར་དུ། འདིར་
ཉན་ཐོས་ཞེས་པའི་སྒྲ་སྦྱར་བ་ཡིན་ནོ་ཞེས་ཟེར་རོ། ། དེ་རྣམ་པར་འཁྱམས་པ་ཡིན་ཏེ། ལུས་རྣམ་གཞག་ཏུ་
ཤིན་ཏུ་རྣམ་དག་སྒོམ་ཞེས་སྨོས་ནས། ཡན་ལག་རྒྱས་བཤད་དུ། ཉོན་མོངས་ཤེས་བྱ་ལམ་གསུམ་གྱི་ཞེས་
སོགས་ཉན་རང་བྱང་སེམས་ཀྱི་རྣམ་གྲོལ་ཙམ་པོ་དང༌། སངས་རྒྱས་ཀྱི་རྣམ་དག་ཤིན་ཏུ་བར་བཤད་པ་
འགལ་བར་འགྱུར་བ་དང་། དངོས་སུ་བསྟན་པ་དངོས་སུ་མ་བཟུང་ཞིང་སོགས་ཁོངས་ནས་བསྡུས་པ་
དངོས་བསྟན་ཡིན་ནོ་ཞེས་བྱ་བ་འདི་ནི་ཕྱུགས་ལས་ཀྱང་ཕྱུགས་ཡིན་པའི་ཕྱིར་རོ།། ཡང་གཞན་དག་ཨར་
དང་གྲགས་སོགསན་རེ། མཐོང་ལམ་ཉན་ཐོས་ལ་སོགས་ཀྱི། །དེ་འདྲ་ཀུན་ཤེས་ཉིད་དུ་འདོད། །ཅེས་བྱ་རིགས་
ཏེ༑ ཐུབ་པའི་རྣམ་ཀུན་མཁྱེན་པ་ཉིད། །ཅེས་དང་། བྱང་ཆུབ་སེམས་དཔའ་མཁས་རྣམས་ཀྱི། །ལམ་ཤེས་
ཉིད་ནི་དེ་འདྲར་བཤད།། ཅེས་འབྱུང་བའི་རིགས་པས་འདིར་ཡང་ཉན་རང་གི་རྟེན་ལ་སྦྱོར་བ་སྐབས་སུ་
བབ་པའི་ཕྱིར་དང་། འགྱུར་འདི་ལྟར་ན་ལམ་གྱི་ངོ་བོ་ཁོ་ན་ཉན་ཐོས་ཀྱི་རྟེན་དང་འབྲེལ་བར་འགྱུར་བ་
ལས་དེ་ཡང་མི་རིགས་ཏེ། མཚན་ཉིད་དང་། ཡན་ལག་དང་། ལམ་གྱི་ངོ་བོ་ཐམས་ཅད་ཉན་ཐོས་ཀྱི་རྟེན་
དང་འབྲེལ་བར་སྟོན་དགོས་པའི་ཕྱིར་རོ་ཞེས་ཟེར་རོ། ། དེ་ཡང་ཡི་གེའི་དོན་ལ་ཅུང་ཟད་མ་ཞུགས་པ་ཡིན་
ཏེ༑ དེ་ལྟ་ན་ཀུན་ཤེས་པ་ཉིད་ཀྱི་སྐབས་སུ་ཉན་ཐོས་ཀྱི་ལམ་སྟོན་པའི་ཤེས་བྱེད་མེད་པར་འགྱུར་བའི་
-251-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཕྱིར་དང་། གཉེན་པོ་དང་མི་མཐུན་པའི་ཕྱོགས་ཀྱི་གཞི་ཤེས་དག་སྐབས་འདིའི་བརྗོད་བྱའི་གཙོ་བོར་
མཉམ་པ་ལ་གཉེན་པོ་གཞི་ཤེས་ཀྱི་རྟེན་མི་སྟོན་པའི་རྒྱུ་མཚན་མེད་པའི་ཕྱིར་རོ། ། གལ་ཏེ། དེ་འདྲ་ཀུན་
ཤེས་ཉིད་དུ་འདོད། ། ཅེས་པའི་དེ་འདྲའི་ཚིག་གིས་ཉན་ཐོས་ཀྱིས་མཐོང་ལམ་ཡང་སྟོན་པས་སྐྱོན་མེད་དོ་
ཞེ་ན། དེ་ཡང་མི་རིགས་ཏེ། ཇི་ལྟར་གཞི་ཤེས་ཀྱི་སྐབས་འདིར་གཉེན་པོ་གཞི་ཤེས་ཀྱི་ཕྱོགས་བསྟན་ཀྱང་
དེ་དག་ཉན་ཐོས་ཀྱི་མིན་པ་ལྟར་མཐོང་ལམ་ཡང་ཉན་ཐོས་ཀྱི་མིན་ནམ་སྙམ་དུ་དོགས་པར་འགྱུར་བའི་
ཕྱིར་རོ། ། འོ་ན་ཇི་ལྟར་ཞེ་ན། ཉན་ཐོས་ལ་སོགས་མཐོང་བའི་ལམ་ཞེས་སྒྲ་ཇི་ལྟ་བ་བཞིན་དུ་བཞག་སྟེ།
ཉན་ཐོས་དང་ལ་སོགས་པས་རང་རྒྱལ་དང་བྱང་སེམས་ཀྱི་མཐོང་བའི་ལམ་དེ་འདྲ་ནི་ཀུན་ཤེས་པ་ཉིད་དུ་
འདོད་དོ། །ཞེས་བྱ་བ་ཡིན་ནོ། ། །
འདི་ལྟར་བཤད་པའི་དགོས་པ་ནི་གཉིས་ཏེ། རྟེན་ཆ་མཉམ་དུ་བཤད་པ་དང་། ཡན་ལག་རྒྱས་
བཤད་དང་འབྲེལ་བའི་དགོས་པའོ། །དང་པོ་ནི་སྐབས་འདིའི་གཉེན་པོ་གཞི་ཤེས་ནི་ཉན་རང་གི་གཞི་ཤེས་
མཚོན་བྱེད་ཙམ་དུ་བསྟན་པ་མ་ཡིན་གྱི། ཉན་རང་གི་གཞི་ཤེས་ལས་འདའ་བའི་ཆེད་དུ་བསྟན་པ་ཡིན་
པས་སྐབས་འདིའི་བརྗོད་བྱ་གཙོ་བོ་ཡིན་པར་ཤེས་པའི་ཕྱིར་རོ། ། གཉིས་པ་ནི། འདིར་ཉན་ཐོས་ཀྱི་མཐོང་
ལམ་ཞེས་གསལ་བར་མ་སྨོས་ན་ཡན་ལག་རྒྱས་བཤད་དུ་བྱང་སེམས་ཀྱི་མཐོང་བའི་ལམ་ཙམ་ལས་དངོས་
སུ་མ་སྨོས་པས་ཉན་རང་གི་ལམ་སྟོན་པར་མི་གོ་བར་འགྱུར་བས་ཀུན་ཤེས་པ་ཉིད་ཀྱི་སྐབས་སུ་ཉན་ཐོས་
ཀྱི་ལམ་ལྡོག་སྟེ་བསྟན་པར་ཤེས་པར་བྱ་བའི་ཕྱིར་རོ། ། འོ་ན་གཞི་ཤེས་ཀྱི་རང་བཞིན་དང་ཡན་ལག་གི་
རྣམས་ཀྱི་རྟེན་མི་རྟོགས་པར་འགྱུར་རོ་ཞེ་ན། དེ་ནི་སྐྱོན་མེད་དེ། བྱང་སེམས་ཀྱི་མཐོང་ལམ་གྱི་རྟེན་རྟོགས་
པས་གཉེན་པོའི་ཕྱོགས་ཀྱི་རྟེན་རྟོགས་ཤིང་། ཉན་རང་གི་ཕྱོགས་ཀྱི་རྟེན་རྟོགས་པས་མི་མཐུན་པའི་ཕྱོགས་
ཀྱི་རྟེན་རྟོགས་པའི་ཕྱིར་རོ། ། དེ་ལྟར་གཞུང་འདིའི་དོན་ནི་རྗེ་བཙུན་གྱི་བྱིན་རླབས་ཀྱིས་ཁོ་བོས་ཚུལ་
བཞིན་དུ་རྟོགས་པ་ཡིན་ནོ། །
གཞི་ཤེས་བསྟན་ཚུལ་ལ། ཁ་ཅིག་ཕལ་ཆེརན་རེ། མི་མཐུན་ཕྱོགས་ཀྱི་གཞི་ཤེས་ནི། གཙོ་བོར་
-252-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བསྟན་ལ། གཉེན་པོ་གཞི་ཤེས་ནི་ཕལ་པའི་ཚུལ་གྱིས་བསྟན་ཏོ་ཞེས་ཟེར་བ་དེ་ནི་བཀག་ཟིན་ཏོ།། ཡང་
འགའ་ཞིག་ཀུན་རེ། གཉེན་པོ་གཞི་ཤེས་གཙོ་བོར་བསྟན་གྱི་མི་མཐུན་ཕྱོགས་ཀྱི་གཞི་ཤེས་ནི་གཙོ་བོར་མ་
བསྟན་ཏེ། སྐབས་གསུམ་པ་འདིར་ཉན་ཐོས་ཀྱི་ཕལ་ཆེར་ཤུགས་ལ་བསྟན་ལ། བསྟན་བྱའི་གཙོ་བོ་ཤུགས་
ལ་བསྟན་པ་ནི། བསྟན་བཅོས་རྩོམ་པ་སོགས་གང་གི་ཡང་ལུགས་མ་ཡིན་ཞིང༌། སྨྲ་བ་པོ་མི་མཁས་པར་
འགྱུར་བའི་ཕྱིར་རོ།། གལ་ཏེ་ཉན་ཐོས་ཀྱི་ལམ་ཉིད་བསྟན་བྱའི་གཙོ་བོ་ཡིན་ན་མདོ་ལས་བྱང་སེམས་ཀྱི་
ལམ་དངོས་སུ་བསྟན་ཡང་བསྟན་བཅོས་སུ་ཉན་ཐོས་ཀྱི་ལམ་དངོས་སུ་བསྟན་པར་རིགས་ཏེ། དཔེར་ན།
སྐབས་ལྔ་པའི་གཟུང་འཛིན་གྱི་རྟོག་པ་རྣམས་མདོ་ལས་གཉེན་པོ་དངོས་སུ་བསྟན་པའི་སྒོ་ནས་ཤུགས་་་་
ལས་འཕངས་པ་ནས་བསྟན་བཅོས་སུ་ཤུགས་འཕངས་རྟོགས་པ་ཉིད་དུ་དངོས་སུ་བསྟན་པ་ལྟ་བུ་ཞེས་་་་་
ཟེར་རོ། །དེ་ནི་མི་རིགས་ཏེ། སྒྲུབ་བྱེད་མེད་པ་དང་། གནོད་བྱེད་ཡོད་པའི་ཕྱིར་རོ། །དང་པོ་ནི། རྣམ་མཁྱེན་
ཡང་སྐབས་དང་པོའི་བརྗོད་བྱའི་གཙོ་བོ་མ་ཡིན་པར་འགྱུར་ཏེ། སྐབས་དང་པོར་རྣམ་མཁྱེན་ཡུལ་གྱིས་
མཚོན་ནས་ཤུགས་ལ་བསྟན་ལ། བསྟན་བྱའི་གཙོ་བོ་ཤུགས་ལ་སྟོན་པ་ཡང་། བསྟན་བཅོས་རྩོམ་པ་པོ་གང་
གི་ཡང་ལུགས་མ་ཡིན་པའི་ཕྱིར་དང་། རྣམ་མཁྱེན་ཉིད་བསྟན་བྱའི་གཙོ་བོ་ཡིན་ན། མདོ་ལས་སེམས་
བསྐྱེད་སོགས་དངོས་སུ་བསྟན་ཡང་བསྟན་བཅོས་སུ་རྣམ་མཁྱེན་ཉིད་དངོས་སུ་བསྟན་པར་རིགས་སོ་ཞེས་
མཚུངས་པའི་ཕྱིར་རོ།། རྣམ་མཁྱེན་སངས་རྒྱས་ཀྱི་ས་ཁོ་ནར་ཡོད་པ་དང་དེ་ཡང་ཡུལ་གྱིས་མཚོན་ནས་
བསྟན་པ་ཡང་ཁྱེད་རང་གིས་སྨྲས་པའི་ཕྱིར་རོ། ། གང་གི་ཕྱིར་དེ་ལྟ་ཡིན་ན་དེའི་ཕྱིར་བརྗོད་བྱའི་གཙོ་བོ་
ཡིན་ཡང་བསྟན་བཅོས་ལས་དངོས་སུ་སྟོན་པ་དང་མི་སྟོན་པའི་ཚུལ་གཉིས་འབྱུང་བར་འདོད་དགོས་ཏེ།
རྣམ་མཁྱེན་དང་ལམ་ཤེས་ཀྱི་སྐབས་ལྟ་བུའོ། ། གཉིས་པ་ནི། ཁས་བླངས་ཀྱིས་གནོད་པ་ཡིན་ཏེ། མཁྱེན་
གསུམ་ཡུལ་གྱི་སྒྲུབ་པའི་སྐབས་སུ། རྣམ་པ་ཐམས་ཅད་མཁྱེན་པ་ཉིད་ནི་གང་། མཐོང་བྱེད་ཀྱི་ཐབས་ནི་
གང་། དེའི་གོལ་ས་ནི་གང་། ཞེས་གཞི་ཤེས་གོལ་སར་ཁས་བླངས་པའི་ཕྱིར་དང་། ཁས་བླངས་འགལ་བའི་
ཚུལ་གཞན་ཡང་འོག་ནས་འཆད་པར་འགྱུར་བའི་ཕྱིར་རོ། ། འོ་ན་ཇི་ལྟར་ཞེ་ན། མི་མཐུན་པ་དང་གཉེན་
-253-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པོའི་ཕྱོགས་གཉིས་ཅར་ཆ་མཉམ་དུ་བསྟན་པ་ཡིན་ཏེ། མཚན་ཉིད་དང་། སྦྱོར་པའི་སྐབས་སུ་མི་མཐུན་
སོགས་ཀྱི་གཞི་ཤེས་ནི་འདིར་དངོས་སུ་བསྟན་ཅིང་། ཡན་ལག་རྒྱས་བཤད་དུ་ལྡོག་སྟེ་བསྟན་པ་ཡིན་ལ་
གང་རུང་རེ་ཁོ་ན་བརྗོད་བྱའི་གཙོ་བོ་བསྟན་ན་གནོད་བྱེད་དེ་དག་ཡོད་པའི་ཕྱིར་རོ།།
རྣམ་པ་སྦྱོར་བར་བཅས་རྣམས། ། ཞེས་སོགས་རྣམ་ཀུན་གྱི་སྐབས་འདིར་དོན་རྣམ་པ་བཞིས་
ཁོང་དུ་ཆུད་པར་བྱ་སྟེ། རྣམ་ཀུན་གྱི་ཆོས་ཀྱི་རང་བཞིན་དང་། གྲངས་ངེས་པ་དང་། གོ་རིམ་ངེས་པ་དང་།
དེས་རྣམ་ཀུན་བསྟན་ཚུལ་ལོ། ། དང་པོ་ནི། རྣམ་པ་སྦྱོར་བར་བཅས་དང་ཞེས་སོགས་སོ། ། འདིར་གྲགས་ཁ་
ཅིག་རྣམ་ཀུན་གྱི་གཉིས་ཏེ། སྦྱོར་བ་རྒྱུད་ལ་སྐྱེས་མ་སྐྱེས་པ་གཉིས་ཀའི་གང་ཟག་གི་སྒོམ་རིམ་དང༌། སྦྱོར་
བ་རྒྱུད་ལ་སྐྱེས་པའི་གང་ཟག་གི་སྒོམ་རིམ་མོ། །དང་པོ་ལ་ཡུལ་རྣམ་པ། ཡུལ་ཅན་སྦྱོར་བ། སྔོན་འགྲོའི་ཆོས་
དང་གསུམ་ཡིན་ཞིང་། སྔོན་འགྲོ་ལའང་། ཡོན་ཏན་ཤེས་ནས་བྲོད་པ་སྐྱེད་པ་དང༌། སྐྱོན་ཤེས་ནས་སྤོང་བ་
དང་། མཚན་ཉིད་ཤེས་ནས་གཏན་ལ་འབེབས་པ་དང་། ཐར་པ་ཆ་མཐུན་ཤེས་པ་སྔོན་དུ་འགྲོ་བ་རྣམས་
སོ༑ ༑སྐྱེས་པའི་སྒོམ་རིམ་ལ་ཡང་། སྐྱེས་པའི་གནས་སྐབས་གཅིག། རྟེན་གྱི་གང་ཟག་སྒོམ་པའི་རིམ་པ་
གསུམ་རྣམས་ཡིན་ནོ་ཞེས་ཟེར་རོ། ། དེ་ནི་མི་རིགས་ཏེ། སྦྱོར་བའི་དམིགས་ཡུལ་གྱི་ཤེས་བྱ་ཐམས་ཅད་
ཡིན་པས་རྣམ་པ་ཙམ་ཡུལ་དུ་བཟུང་བ་ལ་དགོས་པ་མེད་པ་དང་། ཡུལ་ཡིན་པ་ཙམ་གྱིས་ཡུལ་གྱི་ཆ་ནས་
སྟོན་ན་ཧ་ཅང་ཐལ་བ་དང་། སྦྱོར་བ་མ་བསྒོམས་པས་སྐྱོན་སྤོང་བ་མི་འབྱུང་བས་སྐྱོན་ཤེས་ནས་སྤོང་བ་
སྦྱོར་བའི་སྔོན་འགྲོ་མ་ཡིན་པའི་ཕྱིར་དང་། ཐར་པ་ཆ་མཐུན་ཡང་སྐྱེད་པའི་ཆ་ནས་བསྟན་པ་ཡིན་གྱི། ཤེས་
པའི་ཆ་ནས་བསྟན་པ་མ་ཡིན་པའི་ཕྱིར་དང་། སྦྱོར་ལམ་དང་། སྲིད་ཞི་མཉམ་ཉིད་སོགས་སྐྱེས་པའི་གནས་
སྐབས་དང་
། སྒོམ་པའི་རིམ་པར་ཁྱད་པར་མེད་པས་དེ་དག་གི་སྒོ་ནས་སོ་སོར་འཆད་པ་མི་རིགས་པའི་
ཕྱིར་རོ། ། ཡང་ཕལ།ཁ་ཅིག་རྣམ་ཀུན་གྱི་སྦྱོར་བ་ལ་ཙམ་པོ་དང་ཁྱད་པར་ཅན་གཉིས་དང་། ཁྱད་པར་དང་
ཁྱད་པར་ཅན་མ་ཡིན་པར་འཆད་པ་ནི་སློབ་དཔོན་གྱི་དགོངས་པ་མ་ཡིན་ནོ། །ཞེས་བཤད་ཟིན་ཏོ། །
གྲངས་ངེས་པ་གང་ཞེ་ན། རྣམ་ཀུན་གྱི་ཆོས་ནི། བཅུ་གཅིག་པོ་འདིར་གྲངས་ངེས་པ་ཡིན་ཏེ།
-254-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
རྣམ་ཀུན་གྱི་ཆོས་ཐམས་ཅད་འདིར་འདུ་བས་མང་མི་དགོས་ཤིང་གང་རུང་ཞིག་མ་ཚང་ན་ཡང་མི་རྫོགས་
པར་འགྱུར་བས་ཉུང་ན་མི་འདུ་བའིཕྱིར་རོ། ། གལ་ཏེ་མི་རིགས་ཏེ། བསྡུས་ན་གནས་པ་དང་རྣལ་འབྱོར་
བཀག་པ་གཉིས་སུ་འདུ་བ་དང་། ལམ་བཞིར་ཡང་འདུས་ཤིང༌། ཕྱེ་ན་རྟེན་ལ་སོགས་པའི་དབྱེ་བའི་སྒོ་ནས་
དུ་མར་འགྱུར་ལ། སེམས་བསྐྱེད་སྒྲུབ་པ་ལ་སོགས་པའང་མ་ཚང་བའི་ཕྱིར་རོ་ཞེ་ན། སྐྱོན་དེ་དག་མེད་དེ།
གསལ་བའི་དབྱེ་བ་མཐའ་མེད་དུ་འགྱུར་ཏེ། བསྡུས་ན་སྒོམ་རིམ་རྒྱས་པར་མི་རྟོགས་པས་གདུལ་བྱ་ཉེ་བའི་
བསམ་པ་ལ་བལྟོས་ཏེ། རིགས་བཅུ་གཅིག་པོ་འདིར་བསྡུས་པ་དང་། སེམས་བསྐྱེད་སྒྲུབ་པ་ཐམས་ཅད་
ཀྱང་སྦྱོར་བ་ཉི་ཤུའམ་ལམ་བཞི་པོ་འདིར་ཇི་ལྟར་རིགས་པར་འདུ་བའི་ཕྱིར་རོ། །གོ་རིམ་ངེས་པ་གང་ཞེ་ན།
འགྲེལ་པ་འདིར་ཇི་སྐད་བཤད་པ་བཞིན། ཡང་ན་གཏན་ལ་དབབ་བྱའི་སྒོམ་རིམ་དང༌། ཉམས་སུ་ལེན་
པའི་སྒོམ་རིམ་གཉིས་ལས། གཏན་ལ་མ་ཕབ་པར་ཉམས་སུ་མི་ལེན་པས་དང་པོར་གཏན་ལ་དབབ་པ་
བསྟན་ཅིང་
། དེ་ལ་ཡང་རྣམ་པ་ནི་མཁྱེན་གསུམ་གྱི་རྣམ་པ་ཞེས་མཁྱེན་པ་སོ་སོའི་བྱེ་བྲག་ནས་བརྗོད་པ་
ཡིན་པས་གོ་སླ་བའི་ཕྱིར་མཁྱེན་གསུམ་གྱི་དེ་མ་ཐག་ཏུ་བཤད་ཅིང༌། དེའང་སྦྱོར་བས་སྒོམ་དགོས་ལ། ཉི་
ཚེ་བའི་སྦྱོར་བས་སྒོམ་པ་མི་རྫོགས་པས་དེའི་འོག་ཏུ་སྦྱོར་བ་མཐའ་དག་བསྡུས་པའི་སྦྱོར་བ་ཉི་ཤུ་བསྟན་
ཅིང་། དེ་ཡང་བླང་དོར་དང་། མཚན་ཉིད་ཤེས་པ་ལ་བལྟོས་པས་དེ་གང་ཡིན་སྙམ་པའི་ཐེ་ཚོམ་བསལ་བའི་
ཕྱིར་དེའི་འོག་ཏུ་དེ་གསུམ་བསྟན་ལ། དེ་ལ་ཡང་བྲོད་པ་སྐྱེད་པའི་ཕྱིར་དུ་ཡོན་ཏན་སྔར་དང་། དེས་སྐྱོན་
སེལ་བས་དེ་མ་ཐག་ཏུ་སྐྱོན་དང་བླང་དོར་གྱི་སྒོ་ནས་སྦྱོར་བ་སྒོམ་པ་ལ་ཡང་མཚན་ཉིད་ཤེས་དགོས་པས་
དེའི་འོག་ཏུ་མཚན་ཉིད་བསྟན་ཅིང་། དེ་ལྟར་གཙོ་བོར་གཏན་ལ་འབེབས་པ་ནི་ཐར་པ་ཆ་མཐུན་གྱི་སྐབས་
སུ་འབྱུང་ངོ་ཞེས་གསལ་བར་བྱ་བའི་ཕྱིར་དེ་ནས་ཐར་པ་ཆ་མཐུན་བསྟན་ཏེ་དེ་དག་ཐམས་ཅད་ནི་བཤད་
པའི་རིམ་པ་ཡིན་ནོ། ། ཉམས་སུ་བླང་བྱའི་སྒོམ་རིམ་ནི་སྦྱོར་མཐོང་སྒོམ་གསུམ་རྣམས་རིམ་པ་བཞིན་འབྱུང་
བ་དང་། སློབ་པའི་འོག་ཏུ་མི་སློབ་པ་འབྱུང་ཞིང་། སྲིད་ཞི་མཉམ་ཉིད་ཞིང་དག་སྦྱོར་ཡང་རྒྱུ་དང་ཉེ་རྒྱུ་ཡིན་
པས་རིམ་པ་ལྟར་འབྱུང་བ་དང་། ཞིང་སྦྱངས་ནས་ཐབས་མཁས་ཀྱི་སྦྱོར་བ་ཁྱད་པར་ཅན་འབྱུང་བས་དེ་
255-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དག་ཕལ་ཆེར་དོན་གྱི་རིམ་པ་ཡིན་ལ་ངེས་བྱེད་ཆ་མཐུན་ནི་སྦྱོར་བ་ཕྱིར་མི་ལྡོག་པའི་གང་ཟག་ལ་འབྱུང་ངོ་
ཞེས་ཤེས་པར་བྱ་བའི་ཕྱིར་དེ་དག་ནི་བཤད་པའི་རིམ་པ་ཡིན་ནོ། །
འོ་ན་སྔ་ཕྱི་བར་གསུམ་དུ་བཅས་སྨོས་པའི་དོན་གང་ཞེ་ན། འདི་ལ་མི་འཐད་པའི་ཕྱོགས་དང་།
འཐད་པའི་ཕྱོགས་དང་། ཀླན་ཀ་སྤང་བའོ། ། མི་འཐད་པའི་ཕྱོགས་གང་ཞེ་ན། ཁ་ཅིག་བུནི། རྣམ་པ་སྦྱོར་
བར་བཅས་ཞེས་པའི་བཅས་དང་པོས་དེ་ལྡན་གྱི་གང་ཟག་བསྡུས་པ་དང༌། མཚན་ཉིད་བཅས་ཞེས་པའི་
བཅས་བར་པས་མཚོན་བྱེད་ཀྱི་འབྲས་བུ་རང་ཉིད་བསྡུས་པ་དང༌། ཐབས་བཅས་ཞེས་པའི་བཅས་པའི་
མཐའ་མ་ལ་བཤད་པ་མི་བྱེད་དོ། ། འདི་ནི་སྙིང་པོ་མེད་དེ། བཅས་དང་པོར་སྦྱོར་བ་མ་ཡིན་པ་ཞིག་བསྡུས་
ན༑ བཅས་བར་པས་མཚན་ཉིད་མ་ཡིན་པ་ཞིག་བསྡུས་པར་མཚུངས་ཏེ། མཚན་ཉིད་ཡིན་པ་རྣམས་འདི་
བཅས་ཀྱི་བསྡུས་དགོས་ན་བཅས་པའི་ཚིག་ཐུག་མེད་དགོས་པར་འགྱུར་བ་དང་། བཅས་མཐའ་མའི་དོན་
མ་རྟོགས་པར་ཟད་པའི་ཕྱིར་རོ།། ཡང་འབྲེ་ཨར་གཡག་གཞོནའགའ་ཞིག་ནི། སྦྱོར་བ་རྣམ་པ་དང་བཅས་པ་
དང༌། སྦྱོར་བ་རབ་དབྱེ་དང་བཅས་པ་དང་། སྦྱོར་བ་ཕན་ཡོན་དང་བཅས་པ་དང༌། སྦྱོར་བ་ཐབས་མཁས་
དང་བཅས་པ་ཞེས་བྱ་བའི་བར་དུ་སྦྱོར་ཏེ། དེ་ཐམས་ཅད་ཀྱང་སྦྱོར་བའི་ཁྱད་ཆོས་སུ་བསྟན་པའི་ཕྱིར་
རོ༑ ༑ཞེས་ཟེར་རོ། །འདི་ཡང་རྣམ་པར་འཁྱམས་པ་ཡིན་ཏེ། དེ་ལྟ་ན་ཉི་སྣང་ཚད་མར་བྱས་ན་སྦྱོར་བ་རྣམ་
པ་དང་བཅས་པ་དང་། རབ་དབྱེ་དང་བཅས་པ་དང་
། ཕན་ཡོན་ནས་བཅས་པ་ཞེས་བྱ་བ་ལ་སོགས་པར་
འབྱུང་བར་འོས་པའི་ཕྱིར་དང༌། རྣམ་པ་དང་བཅས་པ་ཞེས་བྱ་བས་སྦྱོར་བ་མཚོན་ན། སྦྱོར་བ་དང་བཅས་
པས་ཀྱང་རྣམ་པ་མཚོན་པར་མཚུངས་ཀྱི་རབ་དབྱེ་མཚོན་པའི་རྒྱུ་མཚན་མེད་པའི་ཕྱིར་དང་། ཡན་ལག་
རྒྱས་བཤད་དུ་སྦྱོར་བ་ཙམ་དང་། རབ་དབྱེ་གཉིས་སོ་སོར་མ་བརྗོད་ཀྱི་སྦྱོར་བ་ཉི་ཤུ་ཉིད་གསལ་བར་
བརྗོད་པས་བཅས་ཀྱིས་རབ་དབྱེ་མཚོན་མི་དགོས་པའི་ཕྱིར་རོ།། དེ་བས་ན་དང་པོར་སྦྱོར་བ་མ་སྨོས་
བཞིན་དུ་རྣམ་པ་དང་བཅས་པ་སོགས་ཀྱང་སྦྱོར་བ་ལ་བསྙེགས་པ་ནི་ཁོ་བོ་ཅག་གིས་ཡི་གེའི་དོན་ལ་
ཞུགས་པའི་བཤད་པ་མི་ཤེས་སོ། །ཞེས་གསལ་པོར་སྟོན་པ་ཡིན་ནོ། །
-256-



བར་
གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
འཐད་པའི་ཕྱོགས་གང་ཞེ་ན། འཕགས་པའི་དགོངས་པ་དང་། རྗེ་བཙུན་གྱི་དགོངས་པའོ། ། དེ་ལ་འཕགས་
པ་ནི། སྔ་ཕྱི་བར་གསུམ་གྱི་བཅས་ཀྱིས་མཚོན་པ་ཐམས་ཅད་ལ་བཅས་ཀྱི་སྒྲ་སྦྱར་བར་མཛད་ལ། འདིར་
རྣམ་པ་དང་བཅས་པ་ནི། མཁྱེན་གསུམ་རྣམ་པ་དང་བཅས་པའི་ཞེས་པའི་དོན་ཡིན་ཏེ། རྣམ་པ་ནི་ཅི་ཡང་
རུང་བའི་རྣམ་པ་མ་ཡིན་གྱི་མཁྱེན་གསུམ་གྱི་རྣམ་པར་ཤེས་པར་བྱ་བའི་ཕྱིར་རོ། ། དེ་བཞིན་དུ་རྣམ་པ་སྦྱོར་
བ་དང་བཅས་པ་དང༌། སྦྱོར་བ་ཕན་ཡོན་དང་། སྐྱོན་དང་། མཚན་ཉིད་གསུམ་དང་བཅས་པ་དང་། མཚན་
ཉིད་མཚོན་བྱ་དང་བཅས་པ་དང་། མཚོན་བྱ་འཇུག་པ་དང་བཅས་པ་དང་། ཉེ་བའི་ཡན་ལག་ཐབས་དང་
བཅས་པ། ཞེས་པའི་བར་དུ་སྦྱར་བར་བྱ་སྟེ། སྦྱོར་བ་ཡང་རུང་བའི་སྦྱོར་བ་མ་ཡིན་གྱི་རྣམ་པའི་སྦྱོར་བ་
ཡིན་པ་སོགས་ཤེས་པར་བྱ་བའི་ཕྱིར་རོ། ། འདི་ལ་ཡང་འཕགས་པའི་བཞེད་པ་གཏིང་ཕྱིན་པ་རྙེད་པ་ནི་ཁོ་
བོ་ཁོ་ནར་ཟད་དོ། ། འོ་ན་རྗེ་བཙུན་གྱི་དགོངས་པའང་དེ་ལྟའམ་ཞེ་ན། རྗེ་བཙུན་གྱི་དགོངས་པ་ནི། ཁོ་བོས་
འདི་ལྟ་བུར་རྟོགས་ཏེ། སྦྱོར་བ་གང་ཟག་དང་བཅས་པ་དང་། མཚན་ཉིད་མཚོན་བྱ་དང་བཅས་པ་དང༌།
ཐབས་མཁས་ཡུལ་དང་སྦྱོར་བ་དང་བཅས་པ་ཞེས་བྱ་བར་གནས་སོ། ། དེ་ཡང་བཞེད་པ་ཕྱིན་ཅི་མ་ལོག་པ་
ཡིན་ཏེ། སངས་རྒྱས་རྣམས་ལ་ལྷག་པར་བྱས་ཞེས་བྱ་བ་ལ་སོགས་པ་དང་། ངོ་བོ་ཉིད་གང་མཚོན་བྱ་ཡང་
ཞེས་བྱ་བ་དང༌། ཡུལ་དང་སྦྱོར་བ་ཅན་ཞེས་བྱ་བར་ཐབས་མཁས་ཀྱི་ཡུལ་དང་། སྦྱོར་བ་དང་། དེ་དག་
གང་ལ་ཡོད་པ་ཅན་ནི། ཐབས་ལ་མཁས་པ་རྣམ་པ་བཅུ་ཞེས་འབྱུང་བའི་ཕྱིར་རོ། ། །
དེས་རྣམ་ཀུན་ཇི་ལྟར་བསྟན་པ་ནི། ཁ་ཅིག་ཕལ་མོ་ཆེན་རེ། སྦྱོར་བ་ཉི་ཤུ་དང་། སྦྱོར་བ་མཐའ་མ་
གསུམ་ཡང་རྣམ་ཀུན་གྱི་སྦྱོར་བ་ཡིན་ནོ་ཞེས་ཟེར་རོ། ། དེ་ནི་རིགས་པ་མ་ཡིན་ཏེ། རྒྱས་པར་བཀག་ཟིན་
པའི་ཕྱིར་དང་། ཉི་ཤུ་པོ་ཀུན་རྣམ་ཀུན་ཁོ་ནའི་དབང་དུ་བྱེད་ན་རྣམ་པ་དང༌། གང་ཟག་དང་། ཡོན་ཏན་
དང༌། སྐྱོན་དང་། མཚན་ཉིད་རྣམས་ཀྱང་རྣམ་ཀུན་ཁོ་ནའི་དབང་དུ་བྱས་པར་འགྱུར་བའི་ཕྱིར་དང༌། བྱེ་
བྲག་ཏུ་སློབ་དཔོན་གྱི་ལྟར་ན། སྐབས་གང་དུ་རང་གི་སྦྱོར་མཐོང་སྒོམ་གསུམ་གྱི་བརྡ་བྱས་པའི་སྦྱོར་བ་དེ་
དག་ནི། སྐབས་དེའི་སྦྱོར་བ་ཐུན་མོང་མ་ཡིན་པ་ཡིན་ལ། དེ་ཡང་རྣམ་པ་ཐམས་ཅད་དུ་ཁྱད་པར་གྱི་ལམ་
257-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གྱིས་བསྡུས་པ་ཡིན་ཞིང་། གཞན་རྣམས་ནི་སྐབས་དེ་དང་དེར་བཤད་ཀྱང་དེའི་སྦྱོར་བའི་ཆ་ཡང་སྲིད་ལ།
གཞན་གྱི་སྦྱོར་བའི་ཆ་ཡང་སྲིད་པས་མཐའ་གཅིག་ཏུ་མ་ངེས་པའི་ཕྱིར་རོ། ། འོ་ན་ཇི་ལྟར་ཞེ་ན། གཏན་ལ་
དབབ་བྱའི་རིམ་པ་ནི། སྦྱོར་བ་ཐམས་ཅད་ཀྱི་སྔོན་དུ་འགྲོ་ཞིང་རྣམ་ཀུན་ཡང་སྦྱོར་བ་བཞིའི་དང་པོ་ཡིན་
པས་འདིའི་སྐབས་སུ་དང་པོར་གཏན་ལ་དབབ་བྱའི་རིམ་པ་བསྟན་ཅིང་། དེ་ལྟར་གཙོ་བོར་གཏན་ལ་
འབེབས་པའི་སྦྱོར་བ་དེ་ཉིད་ཐར་པ་ཆ་མཐུན་གྱི་མིང་ཅན་དུ་གསལ་བར་མཛད་ནས་དེ་ནས་སྦྱོར་མཐོང་
སྒོམ་གསུམ་གྱི་མིང་ཅན་རྣམས་ཀྱིས་རྣམ་ཀུན་དངོས་གསལ་བར་མཛད་དེ། ཞར་ལ་ཕྱིར་མི་ལྡོག་གི་དགེ་
འདུན་གྱི་རྟགས་ལ་སོགས་པ་གསལ་བར་མཛད་པ་ཡིན་ནོ་ཞེས་བྱ་བ་འདི་ནི་སློབ་དཔོན་གྱི་དགོངས་པ་
ཡིན་ལ། འཕགས་པའི་བཞེད་པ་ནི་བཤད་ཟིན་ཏོ། །
ད་ནི་དེ་ཡི་རྟགས་དང་ཞེས་བྱ་བ་ལ་སོགས་པ་རྩེ་སྦྱོར་གྱི་སྐབས་འདིར་དོན་རྣམ་པ་བཞིས་ཁོང་
དུ་ཆུད་པར་བྱ་སྟེ། རྩེ་སྦྱོར་གྱི་ཆོས་ཀྱི་རང་བཞིན་དང་། གྲངས་ངེས་པ་དང་། གོ་རིམ་ངེས་པ་དང་། དེས་རྩེ་
སྦྱོར་བསྟན་ཚུལ་ལོ། །དང་པོ་ནི། དེའི་རྟགས་དང་ཞེས་པ་ལ་སོགས་པའོ། །གཉིས་པ་ནི། རྩེ་སྦྱོར་གྱི་ཆོས་ནི་
བརྒྱད་པོ་འདིར་གྲངས་ངེས་པ་ཡིན་ཏེ། རིགས་པ་སྔར་བཤད་ཟིན་པའི་ཕྱིར་རོ། ། གལ་ཏེ་མི་རིགས་ཏེ།
བསྡུས་ན་རྟགས་སོགས་བཞིའང་སྦྱོར་ལམ་རྩེ་སྦྱོར་ཞེས་གཅིག་ཏུ་འདུ་ཞིང་། ཕྱེ་ན་མཐོང་ལམ་དང་སྒོམ་
ལམ་ཡང་བཅུ་དྲུག་ལ་སོགས་པར་འགྱུར་བའི་ཕྱིར་རོ། ། ཞེ་ན་སྐྱོན་དེ་དག་མེད་དེ། སྦྱོར་ལམ་ལ་ཕྱེ་བས་
དོན་གྱིས་མཚོན་པ་དང་། འདིར་མི་མཐུན་ཕྱོགས་དང་། འབྲེལ་བའི་དབྱེ་བ་ལ་བལྟོས་ནས་གདུལ་བྱ་ཉེ་
བའི་བསམ་པའི་དབང་གིས་ནང་མཚན་བཞི་ལ་རིགས་ཀྱི་གྲངས་རེ་རེ་བསྡུས་པའི་ཕྱིར་རོ། ། གསུམ་པ་ནི་
དེ་རྣམས་རིམ་པ་བཞིན་དུ་སྐྱེ་བས་དོན་གྱི་རིམ་པ་ཡིན་ནོ། ། བཞི་པ་ནི། སློབ་དཔོན་ལྟར་ནའང་བར་ཆད་
མེད་པའི་ཏིང་ངེ་འཛིན་ནི་རྩེ་སྦྱོར་དུ་སྨྲ་བ་ནི་འཁྲུལ་ཏེ། རྩེ་སྦྱོར་གྱི་སྐབས་ནས་བཤད་པས་རྩེ་སྦྱོར་ཡིན་ན་
ནི་མ་ངེས་ལ་གཞན་ནི་ལུང་རིགས་རྣམ་དག་ཅུང་ཟད་ཀྱང་མེད་པའི་ཕྱིར་རོ།། དེས་ན་སློབ་དཔོན་རང་
གིས་འདིར་སྦྱོར་མཐོང་སྒོམ་གསུམ་གྱི་མིང་བྱས་པ་རྣམས་ནི་རྩེ་སྦྱོར་མཚན་ཉིད་པ་ཡིན་ལ། དེའི་རྗེས་སུ་
-258-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བསྟན་པ་རྒྱུ་འབྲས་མི་འབྱུང་བས་བར་ཆད་མེད་པའི་ཏིང་ངེ་འཛིན་ནི་རྩེ་སྦྱོར་མ་ཡིན་ནོ། །
ད་ནི་མཐར་གྱིས་པའི་སྐབས་འདིར་དོན་རྣམ་པ་བཞིས་ཁོང་དུ་ཆུད་པར་བྱ་སྟེ། དེ་ལ་མཐར་
གྱིས་པའི་རང་བཞིན་རྣམ་པ་བཅུ་གསུམ་མོ།། དེ་ཡང་གསེར་གླིང་པཁ་ཅིག། དཀོན་མཆོག་གསུམ་དང་ཕར་
ཕྱིན་བཅུར་འཆད་པ་ནི་ཤིན་ཏུ་ནོར་བ་ཡིན་ཏེ། རྒྱས་བཤད་ལས་ཕར་ཕྱིན་དྲུག་དང་རྗེས་དྲན་དྲུག་དང་།
དངོས་མེད་ངོ་བོ་ཉིད་རྣམས་སུ་བཤད་པའི་ཕྱིར་རོ། ། གྲངས་ངེས་ནི། བཅུ་གསུམ་པོ་འདིར་གྲངས་ངེས་པ་
ཡིན་ཏེ། རིགས་པ་བཤད་ཟིན་པའི་ཕྱིར་རོ། །གལ་ཏེ་མི་རིགས་ཏེ། བསྡུས་ན་སྦྱོར་མཐོང་སྒོམ་གསུམ་དུའང་
འདུས་ཤིང་། ཕྱེ་ན་ཕ་རོལ་ཏུ་ཕྱིན་པ་བཅུ་ལ་སོགས་པར་ཡང་འགྱུར་བའི་ཕྱིར་རོ་ཞེ་ན། སྐྱོན་དེ་དག་མེད་
དེ༑ ཤིན་ཏུ་བསྡུས་ན། སྒོམ་རིམ་རྒྱས་པར་མི་རྟོགས་ཤིང་། གསལ་བའི་དབྱེ་བ་མཐའ་མེད་དུ་འགྱུར་བས་
ལམ་གྱི་དངོས་པོ་དང་། རྟེན་དང༌། གཞི་དང་། དབང་པོ་དང་། དག་བྱེད་འདོད་པའི་གདུལ་བྱ་ཉེ་བའི་
བསམ་པ་ལ་བལྟོས་ཏེ་རིགས་བཅུ་གསུམ་པོ་འདིར་བསྡུས་པའི་ཕྱིར་རོ། །ཡང་འཕགས་པ་ལྟར་ན། རྩ་བའི་
དབྱེ་བ་དེ་ལྟར་འདུ་བ་མ་ཡིན་ཏེ། སེམས་དང་པོ་བསྐྱེད་པ་ནས་མཐར་གྱིས་པ་འཛིན་པའི་ཕྱིར་རོ། །གོ་རིམ་
ནི༑ དང་པོ་དྲུག་ལ་ཕལ་ཆེར་དོན་གྱི་རིམ་པ་དང་། ལྷག་མ་རྣམས་ནི་བཤད་པའི་རིམ་པའོ། ། དེས་མཐར་
གྱིས་པ་བསྟན་ཚུལ་ནི། ཁ་གྲག་ས་སོགས་ཅིག་གཙོ་བོ་དང་ཁྱད་པར་ཅན་གཉིས་སུ་ཕྱེ་ནས་སྟོན་པ་ནི་བཀག་
ཟིན་ཏོ། ། འོ་ན་ཇི་ལྟར་ཞེ་ན། སློབ་དཔོན་རང་གི་འདིར་སྦྱོར་མཐོང་སྒོམ་གསུམ་གྱི་མིང་བྱས་པ་ནི། མཐར་
གྱིས་སྦྱོར་མཚན་ཉིད་པ་ཡིན་ལ་དེ་དག་གིས་རབ་ཏུ་བསྡུས་པའི་སྦྱིན་སོགས་རྣམས་ཀྱང་མཐར་གྱིས་པར་
བལྟའོ། །
ད་ནི་སྐད་ཅིག་མའི་སྐབས་འདིར་དོན་རྣམ་པ་བཞིས་ཁོང་དུ་ཆུད་པར་བྱས་ཏེ། དེ་ལ་སྐད་ཅིག་
མའི་རང་བཞིན་ནི། མཚན་ཉིད་ཀྱི་རྣམ་པ་བཞིའོ། ། གྲངས་ངེས་ནི། བཞི་པོ་འདིར་གྲངས་ངེས་པ་ཡིན་ཏེ།
རིགས་པས་བཤད་ཟིན་པའི་ཕྱིར་རོ། །གལ་ཏེ་མི་རིགས་ཏེ། འདིར་ཡང་སྦྱིན་པ་ལ་སོགས་པའི་སྐད་ཅིག་མ་
བཅུ་གསུམ་དུ་ཕྱེ་ན་ཡང་འགལ་བ་མེད་པའི་ཕྱིར་རོ། ། ཞེ་ན་སྐྱོན་མེད་དེ། དེ་ལྟར་ཕྱེ་ན་རྫས་རིམ་ཅན་དུ་
ག29,



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཡང་འབྱུང་བར་དོགས་ལ། འདིར་ནི་ཡོན་ཏན་གྱི་རྣམ་པ་རྣམས་ཅིག་ཅར་མངོན་དུ་བྱེད་པའི་སྐད་ཅིག་མ་
ཡིན་པའི་ཕྱིར་རོ། ། གོ་རིམ་ངེས་པ་ནི། སྦྱོར་བ་མཐར་ཐུག་པའི་སྐབས་འདིར། གཙོ་བོར་ཡོན་ཏན་སྔོན་དུ་
བྱས་པའི་རྣམ་པས་བསྟན་པར་རིགས་པས་རྣམ་པར་སྨིན་པ་མ་ཡིན་པ་དང་། རྣམ་པར་སྨིན་པ་གཉིས་དང་
པོར་བསྟན་ལ། དེ་ནས་ཡུལ་རྟོགས་ཚུལ་ཡང་གཙོ་བས་མཐའ་མ་གཉིས་བཤད་པ་ཡིན་ཏེ། དེ་ལ་ཡང་།
དང་པོར་རྣམ་སྨིན་བཤད་ན། ཟག་བཅས་ཀྱི་དགོས་པས་ཟག་མེད་དང་པོར་བཤད་པ་ལ། མཐའ་མ་གཉིས་
ལའང་ཡུལ་དང་ཡུལ་ཅན་གྱི་རིམ་པས་ཡུལ་མཚན་ཉིད་མེད་པ་དང་པོ་དང་། ཡུལ་ཡུལ་ཅན་གཉིས་སུ་
མེད་པའི་སྐད་ཅིག་མ་རྗེས་ལ་བཤད་དོ། །དེས་སྐད་ཅིག་མ་བརྟེན་ཚུལ་ངོ་བོའི་སྒོ་ནས་བསྟན་པ་ཡིན་ནོ། །
ད་ནི་ངོ་བོ་ཉིད་ཅེས་བྱ་བ་ལ་སོགས་པ་ཆོས་སྐུའི་སྐབས་འདིར། དོན་རྣམ་པ་བཞིས་ཁོང་དུ་ཆུད་པར་བྱ་སྟེ།
ཆོས་སྐུའི་ཆོས་ཀྱི་རང་བཞིན་ངོ་བོ་ཉིད་ཅེས་བྱ་བ་ལ་སོགས་པའོ། ། གྲངས་དང་། གོ་རིམ་གཉིས་འོག་ཏུ་
འཆད་དོ། ། དེས་ཆོས་སྐུ་བསྟན་ཚུལ་ནི། ངོ་བོ་ཉིད་སྐུ་གཙོ་བོ་དང་། གཟུགས་སྐུ་གཉིས་བྱེད་པ་པོ་ལ་ཡོད་
པའི་འཕྲིན་ལས་འབའ་ཞིག་དང་བཅས་པ་ཕལ་པ་ཡིན་ལ། བྱ་བ་ལས་ལ་ཡོད་པའི་འཕྲིན་ལས་ནི་ཆོས་སྐུ་
མ་ཡིན་ནོ། །རྩ་སྦྱར་གྱི་སྐབས་སུ། ལོག་སྒྲུབ་དང་བཅས་ཞེས་བྱ་བ་དང་། འདིར་མཚན་ཉིད་པ་དང་བཅས་
ཞེས་བྱ་བ་ནི། གྲངས་ཀྱི་ཁ་སྐོང་སྟོན་པའི་ཚིག་ཡིན་གྱི་རྟགས་དང་བཅས་པ་དང་། ཞེས་སོགས་དང་། ངོ་བོ་
ཉིད་སྐུ་དང་བཅས་པ་དང་། ཞེས་སོགས་སུ་འཆད་པ་ནི་ནོར་ཏེ། དེ་ལྟར་ན་མཐར་གྱིས་པ་དང་། སྐད་ཅིག་
མ་ལའང་བཅས་ཚིག་འབྱུང་བར་རིགས་པའི་ཕྱིར་རོ།།
ག༣ ཚིག་དོན་ཡན་ལག་རྒྱས་པར་བཤད་པ།
༡ རྣམ་མཁྱེན་མཚོན་བྱེད་ཀྱི་ཆོས་བཤད་པ།
ཅ༡ ཐེག་ཆེན་སེམས་བསྐྱེད་བཤད་པ།
སེམས་བསྐྱེད་པ། ཞེས་བྱ་བའི་སྐབས་འདིར་དོན་བཅུ་སྟེ། སྡོམ་ནི། ངོ་བོ་རྒྱུ་འབྲས་ལས་ལྡན་
-260-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
འཇུག ། གྲངས་རིམ་རྣམ་གྲངས་ངེས་ཚིག་གོ ། ངོ་བོ་ལ་གསུམ་སྟེ། མཚན་ཉིད་དང་། དབྱེ་བ་དང་། ས་
མཚམས་སོ། །མཚན་ཉིད་ལ་ཡང་གསུམ་སྟེ། མི་འཐད་པའི་ཕྱོགས་དང༌། འཐད་པའི་ཕྱོགས་དང༌། ཀླན་ཀ་
སྤང་བའོ། ། མི་འཐད་པའི་ཕྱོགས་གང་ཞེ་ན། ཁ་ཅིག་ན་རེ། དོན་གྱི་ངོ་བོ་རིག་པ་གང་ཞིག ། གཞན་གྱི་དོན་
གྱི་ཕྱིར་ཡང་དག་པར་རྫོགས་པའི་བྱང་ཆུབ་ལ་དམིགས་པའི་འདོད་པ་དང༌། མཚུངས་ལྡན་དུ་འབྱུང་བ།
ཞེས་ཟེར་རོ། ། དེ་ནི་མི་རིགས་ཏེ། འདི་ལྟར་བྱང་སེམས་འཕགས་པའི་མཉམ་བཞག་ན་ཡང་སེམས་བསྐྱེད་
པར་འགྱུར་ཏེ། རྟོག་པ་མེད་པས་འདོད་པ་མེད་པའི་ཕྱིར་རོ། ། དེ་བཞིན་དུ་བྱང་སེམས་ཀྱི་འགོག་པའི་
སྙོམས་འཇུག་ན་ཡང་སེམས་བསྐྱེད་མེད་པར་འགྱུར་ཏེ། ཀུན་གཞི་མ་གཏོགས་པའི་སེམས་ཐམས་ཅད་ནུབ་
པའི་ཕྱིར་རོ། ། འདོད་པར་ནུས་པ་ཡང་མ་ཡིན་ཏེ། དེའི་ཚེ་དེ་དག་བྱང་ཆུབ་སེམས་དཔའ་མ་ཡིན་པར་
འགྱུར་བའི་ཕྱིར་རོ། ། གཞན་དག་ན་རེ། བྱང་ཆུབ་ཐོབ་པར་འདོད་པའི་འདུན་པ་དང་མཚུངས་ལྡན་དུ་
འབྱུང་བའི་སེམས་ཞེས་སྨྲའོ། ། དེ་ཡང་ནོར་བ་ཡིན་ཏེ། རིགས་པ་དེ་དག་གི་ཕྱིར་དང༌། སངས་རྒྱས་ལ་
སེམས་བསྐྱེད་མེད་པར་འགྱུར་ཏེ། བྱང་ཆུབ་ཐོབ་ཟིན་པས་བྱང་ཆུབ་ཐོབ་པར་འདོད་པ་མེད་པའི་ཕྱིར་ཏེ།
འབྲས་བུ་བྱང་ཆུབ་ལ་རེག་པའི་བློ་མེད་པའི་ཕྱིར་རོ། ། གཞན་ཡང་དེ་ལྟ་བུའི་འདོད་པ་དང་ལྡན་པའི་
སེམས་དེ་ཡང་སེམས་བསྐྱེད་དུ་འགྱུར་ཏེ། མཚན་ཉིད་གཞན་གྱིས་གྲུབ་ལ། རིག་པ་ཡིན་པས་སེམས་ཡིན་
པའི་ཕྱིར་རོ། ། ཡང་གཙོ་བོ་སེམས་ཞེས་ཟེར་ན་ཡང་ཁས་བླངས་འགལ་བ་ཡིན་ཏེ། འདི་ལྟར་ཐེག་ཆེན་གྱི་
མཉམ་བཞག་རྣམ་པར་མི་རྟོག་པའི་ཤེས་རབ་ནི་སེམས་བསྐྱེད་མ་ཡིན་པར་འགྱུར་ཏེ། གཙོ་བོ་སེམས་མ་
ཡིན་པའི་ཕྱིར་རོ།། འདོད་པར་ཡང་མི་རིགས་ཏེ། བྱང་སེམས་ཀྱང་སེམས་བསྐྱེད་དུ་དོན་དམ་སེམས་
བསྐྱེད་ཡིན་པའི་ཕྱིར་དང་། དོན་དམ་སེམས་བསྐྱེད་ནི་སེམས་བསྐྱེད་འདིའི་ནང་ཚན་དུ་ཁས་བླངས་པའི་
ཕྱིར་རོ། ། དེ་བཞིན་དུ་ཆོས་ཉིད་ཀྱིས་ཐོབ་པའི་སེམས་བསྐྱེད་ཀྱང་གཙོ་བོ་སེམས་སུ་འགྱུར་རོ། ། ལ་ལ་ན་
རེ༑ གཞན་དོན་དུ་ཡང་དག་པར་རྫོགས་པའི་བྱང་ཆུབ་འདོད། ། ཅེས་ཟེར་རོ། ། དེ་ཡང་འཁྲུལ་ཏེ། བྱང་
སེམས་ཀྱང་སེམས་བསྐྱེད་དུ་འགྱུར་བའི་ཕྱིར་དང༌། ཆོས་ཉིད་ཀྱིས་ཐོབ་པའི་སེམས་བསྐྱེད་འདིའི་ནང་
སྐྱེ
-261-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཚན་དུ་བཤད་པ་དེ་ཡང་འདོད་པར་འགྱུར་བ་དང་། རིགས་པ་སྔ་མ་དག་གི་ཕྱིར་རོ། ། །
འཐད་པའི་ཕྱོགས་གང་ཞེ་ན། གཞུང་འདིར། གཟུང་བ་དང་སེམས་བསྐྱེད་སྤྱིར་བསྟན་པའོ། །དང་
པོ་ལ་ཡང་གསུམ་སྟེ། རྗེ་བཙུན་གྱི་དགོངས་པ་དང་། འཕགས་པའི་དགོངས་པ་དང་། སློབ་དཔོན་གྱི་
དགོངས་པའོ། །དང་པོ་ནི། གཞན་དོན་དུ་ཡང་དག་པར་རྫོགས་པའི་བྱང་ཆུབ་ལ་དམིགས་པའི་འདོད་པར་
འབྱུང་བ། ཞེས་བྱ་སྟེ། དེ་ལྟར་ཡང་། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་
འདོད། ། ཅེས་བྱ་བ་འདི་ཉིད་ཀྱི་ཕྱིར་དང་། མདོ་སྡེ་རྒྱན་ལས། དོན་གཉིས་ལྡན་པའི་སེམས་འབྱུང་
བ༑ ༑ཞེས་གསུངས་པའི་ཕྱིར། གཉིས་པ་ནི། གཞན་དོན་དུ་ཡང་དག་པར་རྫོགས་པའི་བྱང་ཆུབ་དོན་
གཉེར་གྱི་འདོད་པ་ལས་སྐྱེད་པའམ། འདོད་པ་དང་མཚུངས་ལྡན་གྱི་གཙོ་བོ་ཡིད་ཤེས་སུ་འབྱུང་བ། ཞེས་
བྱ་སྟེ། དེ་ལྟར་ཡང་སེམས་བསྐྱེད་ནི་འདོད་པ་ལས་སྐྱེས་པའམ། འདོད་པ་དང་འགྲོགས་པས་འདོད་པ་
ཞེས་བྱ་བའི་ཕྱིར་དང་། སེམས་བསྐྱེད་པ་ཞེས་བྱ་བ་ལ། སེམས་ནི་རྣམ་པར་ཤེས་པ་སྟེ། རྣམ་པར་རིག་
པའོ། ། རྣམ་པར་ཤེས་པ་གང་ཞེ་ན། ཡིད་ཀྱིས་རྣམ་པར་ཤེས་པ་སྟེ། དཀར་པོའི་ཆོས་ཐམས་ཅད་ལ་
དམིགས་པ་ནི་དེ་ལ་སྲིད་པའི་ཕྱིར་ཏེ། སེམས་བསྐྱེད་པ་སྨོས་པ་ནི། མ་བསྐྱེད་པ་སྐྱེས་པར་ཤེས་པར་བྱ་
བའི་ཕྱིར་རོ། ། ཞེས་གསུངས་པའི་ཕྱིར་རོ། ། གསུམ་པ་ནི། དེའི་སྟེང་དུ་གཙོ་བོ་རྣམ་ཤེས་སུ་འབྱུང་བ་ཞེས་
བྱ་སྟེ། སེམས་བསྐྱེད་ལ་འདོད་པར་བསྟན་པའི་རྒྱུ་མཚན་དེ་གཉིས་ཀྱི་ཕྱིར་དང་། འགྲེལ་ཆེན་དུ། སེམས་
དཔའ་དང་མཚུངས་པར་ལྡན་པའི་སེམས་ཡུལ་ཁྱད་པར་དུ་འཕགས་པ་སྣང་བ་ཅན་སྐྱེའོ། ། ཞེས་གསུངས་
པའི་ཕྱིར་རོ། ། དེ་ལྟ་བས་ན། འཕགས་པ་ནི། སེམས་བསྐྱེད་འདི་དག་མེད་པར་བཞེད་པས། ཡིད་ཤེས་སུ་
བཤད་ལ། སློབ་དཔོན་ཡོད་པར་བཞེད་པས། སེམས་ཙམ་པོ་ཙམ་ལ་བཞག་པ་ཡིན་ནོ། ། གཉིས་པ་ནི།
འདིར་བསྟན་སེམས་བསྐྱེད་དག། རྗེ་བཙུན་གྱི་སྐབས་སུ་བཤད་པ་དེ་ལྟར་དུ་ཡིན་ན་ཡང་། ཁོ་བོ་ཅག་གིས།
མདོ་སྡེ་རྒྱན་ལ་སོགས་པ་ལ་བརྟེན་ཏེ་སེམས་བསྐྱེད་ཐམས་ཅད་ལ་ཁྱབ་པའི་མཚན་ཉིད་བརྗོད་ན། གཞན་
དོན་དུ་བྱང་ཆུབ་ལ་དམིགས་པའི་བླང་དོར་འབྱུང་བ། ཞེས་བྱ་སྟེ། དེ་ལྟར་ཡང་། དོན་གཉིས་ལྡན་པའི་
-262-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
སེམས་འབྱུང་བ། །ཞེས་གསུངས་པའི་ཕྱིར་རོ། །འདིར་ཁ་ཅིག། སེམས་འབྱུང་བ། ཞེས་པས་སེམས་བྱུང་ཁོ་
ནར་འདོད་པ་དང་། ལ་ལ་དག། གཙོ་བོ་སེམས་ཁོ་ནར་འདོད་པ་ནི། རྗེ་བཙུན་གྱི་དགོངས་པ་མ་ཡིན་ཏེ།
འདི་ནི་ཀུན་རྫོབ་དང་། དོན་དམ་པའི་སེམས་བསྐྱེད་ཐམས་ཅད་ཀྱི་དབྱེ་གཞིར་གསུངས་པའི་ཕྱིར་རོ། ། དེ་
ལྟ་བས་ན། འདིར་ནི་མདོ་ལས། གཙོ་བོར་རྣམ་པར་གཞག་པའི་དབང་དུ་བྱས་ཏེ། བྱང་ཆུབ་སེམས་དཔའི་
སེམས་བསྐྱེད་པ་ཉིད་གསལ་བར་མཚན་ཉིད་པ་ཡིན་ལ། མདོ་སྡེ་རྒྱན་ལས། སེམས་བསྐྱེད་མཐའ་དག་
གསལ་བར་མཚན་ཉིད་དེ། འདི་ཙམ་ཞིག་གི་ཁྱད་པར་མཐོང་ངོ༌། ། ཡང་ན། འདི་ནི་ཀུན་རྫོབ་ཀྱི་སེམས་
བསྐྱེད་པ་ཉིད་གསལ་བར་མཛད་པ་ཡིན་ལ། མདོ་སྡེ་རྒྱན་ལས་ནི། སེམས་བསྐྱེད་པ་ནི་སྤྱིར་བཟུང་བ་ཡིན་
ནོ༑ ༑ཞེས་སྨྲའོ། །ཀླན་ཀ་ནི། གལ་ཏེ་དེ་ལྟར་གཞན་ཕྱོགས་སུན་འབྱིན་པ་མི་འཐད་དེ། རྫོགས་པའི་སངས་
རྒྱས་ལ་ཡང་འདོད་པ་མེད་པས་སེམས་བསྐྱེད་པར་འགྱུར་ཏེ། འདིར་འདོད་པ་ནི་རྣམ་པར་རྟོག་པ་ཡིན་
པའི་ཕྱིར་རོ།། ཞེ་ན། འཕགས་པ་ལྟར་ན། དེ་ལྟར་འདོད་པའི་རྣམ་པ་ཅན་གྱིས་སེམས་བསྐྱེད་དེ་དག་
སངས་རྒྱས་ལ་མེད་དེ། རྟོག་མེད་རྣམས་ཀྱིས་ནི་དོན་དུ་གཉེར་བའི་འཛིན་སྟངས་སྦྱོར་བ་མི་འཐད་པའི་
ཕྱིར་རོ། །སློབ་དཔོན་ལྟར་ན་ནི་མ་གྲུབ་སྟེ། སངས་རྒྱས་ཀྱི་སར་ཡང་རྗེས་ཐོབ་རྟོག་པ་ཅན་མངའ་བའི་ཕྱིར་
ཏེ༔ དག་པ་འཇིག་རྟེན་པའི་རྗེས་ཐོབ་རྣམ་པར་རྟོག་པས་ཡོངས་སུ་གཅོད་པས། ཀུན་མཁྱེན་མ་ཡིན་པར་
མི་འགྱུར་རོ། ། ཞེས་གསུངས་པའི་ཕྱིར་རོ།། རྣམ་པ་གཅིག་ཏུ་ན། སེམས་བསྐྱེད་དེ་ནི་འདོད་པ་དང་།
མཚུངས་ལྡན་དུ་གདོན་མི་ཟ་བར་ཁས་ལེན་པ་མ་ཡིན་ཏེ། འདིར་སེམས་བསྐྱེད་དེ་ནི་གཞན་དོན་དུ་བྱང་
ཆུབ་འདོད་པ་ལས་སྐྱེས་པའི་སེམས་ཡུལ་ཁྱད་པར་པར་འཕགས་པ་སྣང་བ་ཅན་དག་ཀྱང་མཚུངས་པའི་
ཕྱིར་རོ།། གལ་ཏེ་བྱང་སེམས་འཕགས་པ་དེ་དག་ལ་སེམས་བསྐྱེད་མེད་ཀྱང་བྱང་ཆུབ་སེམས་དཔའ་མ་
ཡིན་པར་མི་འགྱུར་ཏེ། སེམས་བསྐྱེད་ཀྱི་ས་བོན་ཁྱད་པར་ཅན་ཡོད་པའི་ཕྱིར་ཞེ་ན། འོ་ན་འདི་ནི་དགེ་སློང་
འགོག་པ་ལ་སྙོམས་པར་ཞུགས་པ་ལ་སྡོམ་པ་མེད་ཀྱང་དགེ་སློང་དུ་འགྱུར་ཏེ་སྡོམ་པའི་ས་བོན་ཁྱད་པར་
ཅན་ཡོད་པའི་ཕྱིར་རོ། ། ཁ་ཅིག་དག་སེམས་བསྐྱེད་མངོན་འགྱུར་མེད་པར་འགྱུར་བ་ནི། འདོད་པ་མིན་ལ།
-263-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ས་བོན་མེད་པར་འགྱུར་བ་ནི་མ་ངེས་སོ། །ཞེས་ཟེར་བ་ཡང་འཁྲུལ་ཏེ། འདིར་སེམས་བསྐྱེད་མངོན་གྱུར་གྱི་
མཚན་ཉིད་བཞག་པ་མ་ཡིན་པས། ལན་དེ་དག་འབྲེལ་བ་མེད་པའི་ཕྱིར། གལ་ཏེ་རང་གི་ཕྱོགས་ཀྱང་མི་
འཐད་དེ། སེམས་བསྐྱེད་དང་པོའི་ས་བོན་དེ་ཡང་མཚན་ཉིད་དེ་དག་དང་ལྡན་པས་སེམས་བསྐྱེད་དུ་
འགྱུར་བའི་ཕྱིར་རོ་ཞེ་ན། དེ་མངོན་དུ་གྱུར་པ་ན་འདོད་པར་འབྱུང་བ་ཡིན་ཏེ། འདིར་ནུས་པ་ཞེས་བྱ་བ་
གཞན་ཡོད་པ་མིན་གྱི། སེམས་བསྐྱེད་དང་སེམས་སུ་བསྐྱེད་ནུས་ཀྱི་སྙིང་རྗེ་ཉིད་ཡིན་གྱི་སྙིང་རྗེ་མངོན་དུ་
གྱུར་པ་ན། དེ་འདྲའི་འདོད་པར་འབྱུང་བ་མ་ཡིན་ཏེ། རིགས་མི་འདྲ་བའི་ཕྱིར། ནུས་པ་ཞེས་བྱ་བ་གཞན་ན་
ཡོད་དུ་ཆུག་ཀྱང་དེ་འདྲའི་འདོད་པར་འབྱུང་བ་མ་ཡིན་ཏེ། འདོད་པའི་རྒྱུ་ཡིན་འདོད་པའི་རིགས་འདྲ་སྔ་
མས་བཞག་པའི་བག་ཆགས་ཡིན་གྱི། དེ་འདྲའི་འདོད་པ་སྔོན་དུ་མ་སོང་བའི་ནུས་པ་ཉིད་ཡིན་པས་རིགས་
མི་འདྲ་བའི་ཕྱིར་རོ། །དེས་ན་འདི་ལྟ་བུ་དང་། ཟག་པ་མེད་པའི་ཤེས་རབ་ལ་སོགས་པ་ནི་སྐད་ཅིག་དང་པོ་
སྐྱེས་ནས་དེའི་འོག་རིགས་འདྲའི་ནུས་པ་འཇོག་དགོས་པས་བག་ཆགས་གསར་དུ་འཇོག་པ་ཁོ་ན་ཡིན་ནོ།།
ཞེས་ཁོང་དུ་ཆུད་པར་བྱའོ། ། གོ་ན་སེམས་འབྱུང་བ་ཞེས་བྱ་བས་སེམས་དང་སེམས་བྱུང་གཉིས་ཀ་འཛིན་
གྱི་ཕྱོགས་རེ་རེ་འདོད་པ་འགོག་ན། དབྱིག་གཉེན་དང་འཕགས་སེང་ལྟ་བུ་མ་གཏོགས་པ་དག་ཁྱོད་ཀྱིས་ཇི་
ལྟར་རྟོགས་པར་འགྱུར་ཞེ་ན། དེ་ནི་བླུན་པོ་དག་གང་ཟག་ལ་རྟོན་ལ་ཆོས་ལ་མི་རྟོན་པའི་ཀླན་ཀ་ཡིན་གྱི།
ལུགས་གསུམ་པོ་དག་ཕན་ཚུན་འགལ་བར་མཐོང་བའི་ཕྱིར་དང་། རེ་རེ་ལ་ཡང་གནོད་པ་ཡོད་པའི་ཕྱིར།
དེ་ལ་རེ་ཞིག་གང་དབྱིག་གཉེན་གྱི་ལུགས་དེ་མི་འཐད་དེ། འཕགས་པས་བཤད་པ་ལྟར་གཙོ་བོ་ཡིན་ངེས་
སུ་འགྱུར་བའི་སེམས་བསྐྱེད་ཀྱང་ཡོད་པའི་ཕྱིར་དེ་དང་། དོན་དམ་སེམས་བསྐྱེད་ཡོད་པའི་ཕྱིར་ཏེ།
གཞན་དུ་ན་དོན་དམ་སེམས་བསྐྱེད་རྣམས་ཀྱང་སེམས་བྱུང་ཁོ་ནར་འགྱུར་བའི་ཕྱིར་དང༌། གཞན་དོན་
དང་བྱང་ཆུབ་ཀྱི་ངོ་བོ་རྟོགས་པའི་སེམས་བསྐྱེད་མི་སྲིད་པར་འགྱུར་བའི་ཕྱིར་རོ། །འཕགས་སེང་གི་ཕྱོགས་
དེ་དག་མི་འཐད་དེ། དབྱིག་གཉེན་གྱི་བཤད་པ་ལྟར་སེམས་འབྱུང་དུ་འགྱུར་བའི་སེམས་བསྐྱེད་དག་ཀྱང་
ཡོད་པའི་ཕྱིར་ཏེ། གཞན་དུ་ན་ཟག་པ་མེད་པའི་ཤེས་རབ་ཀྱང་དོན་དམ་སེམས་བསྐྱེད་མ་ཡིན་པར་འགྱུར་
A
-264-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བའི་ཕྱིར་དང་། འཇུག་སེམས་སྡོམ་པ་མ་ཡིན་པར་འགྱུར་བའི་ཕྱིར་རོ། །
དབྱེ་བ་ནི་རྩ་བ་ལྟར་ན་སྨོན་པ་དང་འཇུག་པ་གཉིས་སམ། དཔེས་ཕྱེ་བས་ཉེར་གཉིས་སུ་འགྱུར་
གྱི་ཆོས་ཉིད་ཀྱིས་ཐོབ་པ་དང་། དོན་དམ་སེམས་བསྐྱེད་ནི་ཕྱེ་ནུས་པ་མ་ཡིན་ཏེ། འདོད་པའི་ཕྱིར། དོན་
དམ་སེམས་བསྐྱེད་མ་རྟོགས་པའི་ཡེ་ཤེས་རྣལ་འབྱོར་མངོན་སུམ་གྱི་རང་བཞིན་དུ་འགྱུར་བ་ཡིན། མངོན་
སུམ་ནི་འདོད་པར་འགལ་བའི་ཕྱིར་རོ། ། འཕགས་པ་སློབ་དཔོན་གྱི་ཕྱོགས་ལ་ཡང་གཞན་གྱིས་བཞག་པའི་
མཚན་ཉིད་ལྟར་ན་དེ་དག་དབྱེ་མི་ནུས་པ་ཡིན་ཏེ། རྣལ་འབྱོར་མངོན་སུམ་ནི་དོན་གྱི་འདོད་པའམ།
དམིགས་འདོད་གང་དང་ཡང་མཚུངས་པར་མི་སྲིད་པའི་ཕྱིར་རོ། ། འོན་ཀྱང་བྱེ་བྲག་གི་ཕྱོགས་ལ་གཙོ་བོ་
སེམས་སུ་འགྱུར་བའི་མཚན་ཉིད་ཀྱི་ཐེག་པ་དང་། དོན་དམ་སེམས་བསྐྱེད། དབྱེ་ནུས་ཀྱི་སེམས་བྱུང་དུ་
གྱུར་པ་དབྱེ་ནུས་པ་མ་ཡིན་ཏེ། སེམས་འབྱུང་གི་རང་བཞིན་གྱི་དོན་དམ་སེམས་བསྐྱེད་མེད་པའང་མ་ཡིན་
ཏེ༑ ཡུམ་འདི་ལས། བྱང་ཆུབ་སེམས་དཔའི་ཟག་པ་མེད་པའི་ཤེས་སྒྲིབ་ཉིད་དོན་དམ་སེམས་བསྐྱེད་དུ་
གསལ་བར་གསུངས་པའི་ཕྱིར་རོ། ། །
སེམས་བསྐྱེད་ཕྱེ་བའི་དབང་དུ་བྱས་པ་དེ་ལྟར་ན་ངོ་བོའི་སྒོ་ནས་སྨོན་པ་དང་འཇུག་པ་གཉིས་
སོ༑ ༑དེ་དག་གི་མཚན་ཉིད་གང་ཞེ་ན། མི་འཐད་པའི་ཕྱོགས་དང༌། འཐད་པའི་ཕྱོགས་དང་། ཀླན་ཀ་སྤང་
བའོ། །མི་འཐད་པའི་ཕྱོགས་གང་ཞེ་ན། དམིགས་པ་དང་། གྲོགས་དང་། བསམ་སྦྱོར་དང་། ཆོ་ག་དང་། ངོ༌
བོའི་ཁྱད་པར་གཞན་དུ་འདོད་པའོ། ། དང་པོ་ནི། ཁ་ཅིག་ན་རེ། དེ་གཉིས་ཀྱི་མཚན་ཉིད་འབྲས་བུ་བྱང་
ཆུབ་དང་། རྒྱུ་ལམ་ལ་དམིགས་པ་དང་། འབྲས་བུ་བྱང་ཆུབ་དང་། རྒྱུ་ལམ་ལ་འདོམས་པའོ། ། ཞེས་དང་།
བྱང་ཆུབ་སེམས་ནི་བསྐྱེད་བགྱིད་ཅིང་། ། ཞེས་པ་སྨོན་པ་དང་། བསླབ་བྱ་ལ་བསླབ་པར་བགྱིའོ། ། འཇུག་
པའི་བདག་ཉིད་ཡིན་པའི་ཕྱིར་རོ་ཞེས་ཟེར་རོ། ། དེ་ནི་མི་རིགས་ཏེ། གཞན་དུ་ན་སེམས་བསྐྱེད་ཀྱི་སྒྲ་འདི་
གཙོ་བོར་གུང་རེ་ཁོ་ན་ལ་འཇུག་པར་འགྱུར་བའི་ཕྱིར་དང༌། དེ་སྨོན་སེམས་ཁོ་ན་ལ་སྦྱོར་ན། འཇུག་སེམས་
ནི་བསླབ་བྱ་ལ་སློབ་འདོད་ཁོ་ནར་མཚུངས་པས་སྔར་གྱི་སྐྱོན་གནས་པའི་ཕྱིར་དང༌། འཇུག་སེམས་ཁོ་ན་
-265-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ལ་སྦྱོར་ན། སངས་རྒྱས་སྲས་སུ་བདག་གྱུར་ཏོ། ། ཞེས་སྔར་མ་གྱུར་པ་ལས་ཀྱང་འགྱུར་བར་བསྟན་པ་དང་།
སྨོན་པ་སེམས་བསྐྱེད་ལ་གནས་པའི་བྱང་ཆུབ་སེམས་དཔའ་རྣམས་རྒྱལ་སྲས་སུ་མི་འགྱུར་བ་ལ་སོགས་
པའི་ཉེས་པ་ཡོད་པའི་ཕྱིར་རོ། ། ལྔ་པ་ནི། སློབ་དཔོན་ན་རེ། གཞན་དོན་དུ་བྱང་ཆུབ་ཐོབ་འདོད་ཙམ་དང་
མཚུངས་ལྡན་གྱི་གཙོ་བོ་སེམས་དང་། དེ་ལས་སྐྱེས་པའམ་དེ་དང་མཚུངས་ལྡན་གྱི་གཙོ་བོ་སེམས་ཞེས་བྱ་
ལ་ དེ་དག་ཀྱང་སྡོམ་པའི་རྩ་བ་ཅན་ཡིན་པའི་ཕྱིར་རོ། ། ཞེས་ཟེར་རོ། ། དེ་ལྟར་ཡང་འགྲེལ་ཆེན་ལས།
རིགས་ལ་སོགས་པའི་ནུས་པས་བྱང་ཆུབ་སེམས་དཔའི་སྡོམ་པ་ཡང་དག་པར་བླང་བ་ལ་སོགས་པ་སྟོང་པ་
དང་། སྙིང་རྗེའི་སྙིང་པོ་ཅན་གྱི་བྱང་ཆུབ་ཀྱི་སེམས་སྐྱེ་ལ། ཡང་དག་པར་རྫོགས་པའི་སངས་རྒྱས་སུ་གྱུར་
ནས་བསྐལ་པ་ཇི་ལྟ་བ་བཞིན་དུ་གཞན་གྱི་དོན་དུ་ཐེག་པ་གསུམ་བསྟན་པའི་ཆོས་བསྟན་པ་ལ་སོགས་པས་
འབད་པར་བྱའོ། ། ཞེས་སྨོན་པ་བྱས་ནས། སྒྲུབ་པ་ཕུན་སུམ་ཚོགས་པས་བསྒྲུབ་པར་བྱའོ། ། ཞེས་བྱ་བ་ནི།
གཞན་གྱི་དོན་མ་དམིགས་པའི་ཡང་དག་པར་རྫོགས་པའི་བྱང་ཆུབ་འདོད་པའི་མཚན་ཉིད་རྒྱུ་དང་འབྲས་
བུ་བཅས་པ་ཡིན་ཏེ། དེ་ལྟར་ཡང་། འགྲོ་བར་འདོད་དང་འགྲོ་བ་ཡིས། ། ཞེས་བྱ་བ་ལ་སོགས་པ་ཡིན་
ནོ༔ ཞེས་འབྱུང་ངོ༌། ། དེ་ནི་འཐད་པར་མ་མཐོང་སྟེ། འཇུག་སེམས་སྡོམ་པ་ཡིན་པའི་ཕྱིར་དང་། སྨོན་
སེམས་སྡོམ་པའི་རྩ་བ་ཅན་མ་ཡིན་པའི་ཕྱིར་རོ། ། ཇི་ལྟར་ན། འཇུག་སེམས་སྡོམ་པ་ཡིན་ཞེ་ན། འདི་ལྟར་
སློབ་དཔོན་གཞན་གྱིས་ནི། སྨོན་འཇུག་གི་རྣམ་གཞག་གསལ་བར་བྱས་པ་མ་མཐོང་གི། འཇམ་དཔལ་ནས་
བརྒྱུད་དེ་ཞི་བའི་ལྷ། རྗེས་འབྲང་དང་བཅས་པས་གསལ་བར་མཛད་པ་ཡིན་ལ་དེས་ཀྱང་མདོ་གང་ལ་
བརྟེན་པ་དང་། བསྟན་བཅོས་གང་མཛད་པའོ། །དེ་ལ་མདོ་ནི་འཕགས་པ་སྡོང་པོ་བཀོད་པའི་མདོ་ཉིད་ཡིན་
ཏེ༑ དེ་ལ་རིགས་ཀྱི་བུ་སེམས་ཅན་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སྨོན་པ་དེ་དག་
ཀྱང་དཀོན་ནོ། ། དེ་བས་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཆས་པའི་སེམས་ཅན་དེ་
དག་ནི། ཤིན་ཏུ་དཀོན་ཞེས་འབྱུང་བའི་ཕྱིར་རོ། །
བསྟན་བཅོས་ནི་གཉིས་ཏེ། ཚིག་རྒྱས་པ་བསླབ་པ་ཀུན་ལས་བཏུས་པ་ལ་སོགས་པ་དང༌། ཚིག་
saང
-266-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གི་བསྡུས་ཤིང་དོན་རྒྱས་པ་སྤྱོད་འཇུག་ལ་སོགས་པ་ཡིན་ཏེ། དེ་དག་ལས་ནི་སྨོན་འཇུག་གི་སེམས་གཉིས་
བསླབ་བྱ་དང་བཅས་པ་གསལ་བར་གསུངས་པའི་ཕྱིར་རོ། །དེས་ན་སྨོན་འཇུག་ཁས་ལེན་པ་རྣམས་ཀྱིས་ནི་
མདོ་དང་། བསྟན་བཅོས་འདི་དག་བཞིན་འདོད་དགོས་ལ་བསླབ་བཏུས་ལས་ཀྱང་འཇུག་སེམས་དང་སྡོམ་
པ་དོན་གཅིག་ཏུ་བཤད་པའི་ཕྱིར་དང་། སྤྱོད་འཇུག་ལས་ཀྱང་། སེམས་དེ་ཡང་དག་བླང་འགྱུར་བ། ། དེང་
ནས་བཟུང་སྟེ་གཉིད་ལོག་གམ། ། བག་མེད་གྱུར་ཀྱང་བསོད་ནམས་ཤུགས། ། ནམ་མཁའ་མཉམ་པ་དུ་མ་
ཞིག ། རྒྱུན་མི་ཆད་པར་རབ་ཏུ་འབྱུང་། ། ཞེས་གསུངས་པས་འཇུག་པ་ནི། ཆོ་གས་ཡང་དག་པར་བླངས་
ཤིང་གཉིད་ལོག་པའི་གནས་སྐབས་སུ་ཡང་རྒྱུན་མི་འཆད་པར་འབྱུང་བར་བཤད་པས། སྡོམ་པ་ལས་མི་
འདའ་བའི་ཕྱིར། དེ་ཉིད་བག་ཡོད་དང་ཤེས་བཞིན་གྱི་བསྲུང་བ་དག་བྱང་སེམས་ཀྱི་ཚུལ་ཁྲིམས་ཀྱི་ཕ་
རོལ་ཏུ་ཕྱིན་པར་བཤད་པའི་ཕྱིར་རོ། ། ཡང་ཁ་ཅིག། ཐེག་ཆེན་སེམས་བསྐྱེད་གང་ཞིག་འཇུག་སེམས་མ་
ཡིན་པ་དང་། ཐེག་ཆེན་སེམས་བསྐྱེད་གང་ཞིག་སྨོན་སེམས་མ་ཡིན་པ་ཞེས་ཟེར་བ་དེ་ཡང་མི་འཐད་དེ།
རྟོགས་པ་ཕན་ཚུན་བརྟེན་པར་འགྱུར་བའི་ཕྱིར་རོ།། འཐད་པའི་ཕྱོགས་གང་ཞེ་ན། ཐེག་ཆེན་སྨོན་པ་
མཚན་ཉིད་ནི། གཞན་དོན་དུ་བྱང་ཆུབ་ཐོབ་འདོད་ཙམ་དུ་བྱུང་བ་དང་། འཇུག་པ་སེམས་བསྐྱེད་ཀྱི་མཚན་
ཉིད་ནི། གཞན་དོན་དུ་བྱང་ཆུབ་ཏུ་འགྲོ་བཞིན་པའི་འདོད་པར་འབྱུང་བ་ཞེས་བྱ་སྟེ། སྤྱོད་པ་ལ་འཇུག་
པར། བྱང་ཆུབ་སེམས་དེ་མདོར་བསྡུས་ན། །རྣམ་པ་གཉིས་སུ་ཤེས་བྱ་སྟེ། །བྱང་ཆུབ་སྨོན་པའི་སེམས་དང་
ནི༑ ༑ བྱང་ཆུབ་འཇུག་པ་ཉིད་ཡིན་ནོ། ། འགྲོ་བར་འདོད་དང་འགྲོ་བ་ཡིས། ། བྱེ་བྲག་ཇི་ལྟར་ཤེས་པ་
ལྟར། །དེ་བཞིན་མཁས་པ་འདི་ཉིད་ཀྱིས། །བྱེ་བྲག་རིམ་བཞིན་ཤེས་པར་བྱ། །ཞེས་གསུངས་པའི་ཕྱིར་རོ། །
ཀླན་ཀ་ནི། འཇུག་པ་དང་སྡོམ་པ་དོན་ཐ་དད་ཡིན་ཏེ། བསླབ་བཏུས་སུ་སོ་སྐྱེ་སྔར་སེམས་བསྐྱེད་ཀྱི་རྟེན་དུ་
བསྒྲུབས་ནས་ཕྱིས་སྡོམ་པའི་རྟེན་དུ་སྒྲུབ་པའི་ཕྱིར་ཏེ། གཞན་དུ་ཟློས་པར་འགྱུར་བས་སོ། །ཞེ་ན། དེ་ནི་མི་
འཐད་དེ། དེའི་འོག་ཏུ་བུད་མེད་སྡོམ་པའི་རྟེན་དུ་བཤད་པས་དེ་ཡང་ཟློས་པར་ཐལ་བས་སོ། ། དེ་ན་སོ་སྐྱེ་
ནི; སྤྱིར་སེམས་བསྐྱེད་ཀྱི་རྟེན་ཡིན་ཅིང་ཕྱིན་དྲུག་སོགས་བསླབ་པ་སྒྲུབ་བཞིན་པའི་རྟེན་མ་ཡིན་པར་
-267-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དོགས་པ་དགག་པའི་ཕྱིར་སྡོམ་པའི་རྟེན་དུ་སྒྲུབ་ལ་དེ་ལྟ་ནའང་བུད་མེད་སྡོམ་པའི་སྡོམ་རྟེན་མ་ཡིན་པར་
དོགས་པ་དགག་པའི་ཕྱིར་རྟེན་དུ་སྒྲུབ་པ་ཡིན་ནོ། ། ཡུལ་གྱི་སྒོ་ནས་ཀུན་རྫོབ་དང་དོན་དམ་སེམས་བསྐྱེད་
གཉིས་སོ། །དེ་དག་གི་མཚན་ཉིད་ནི་རིམ་པ་ལྟར། ཀུན་རྫོབ་དངོས་ཡུལ་དུ་བྱེད་པ་དང་། དོན་དམ་དངོས་
ཡུལ་དུ་བྱེད་པས་རབ་ཏུ་ཕྱེ་བའི་སེམས་བསྐྱེད་དོ། ། དེ་ལྟར་ཡང་ཆོས་ཉིད་སྐྱེ་བ་མེད་ཡིན་ལ། དོན་དམ་
སེམས་བསྐྱེད་ནི་སྔ་མ་ལྟར་ཡིན་ནོ། ། དེ་ལྟར་ཡང་བྱང་ཆུབ་སེམས་སྨོན་ལམ་གྱི་རང་བཞིན་ཅན་ཀུན་རྫོབ་
ཀྱི་རྣམ་པ་བསྐྱེད་ནས། དོན་དམ་པའི་བྱང་ཆུབ་ཀྱི་སེམས་ཀྱང་སྒོམ་པའི་སྟོབས་ཀྱིས་བསྐྱེད་པར་བྱ་བ་
ཡིན་ཏེ། ཞེས་འབྱུང་བར་བྱ་བའི་ཕྱིར་དང༌། ཀ་མ་ལ་ཤཱི་ལས། དོན་དམ་པའི་བྱང་ཆུབ་ཀྱི་སེམས་ནི་འཇིག་
རྟེན་སྤྲོས་པའི་མཐའ་དང་བྲལ་བ་ཤིན་ཏུ་གསལ་བ་དོན་དམ་པའི་སྤྱོད་ཡུལ་དྲི་མ་མེད་པའོ། ། ཞེས་བཤད་
པ་ལྟ་བུའོ། །ཡང་ན་ཀུན་རྫོབ་སེམས་བསྐྱེད་ནི། འཇིག་རྟེན་པའི་སེམས་བསྐྱེད་ཅེས་བྱ་ལ། དོན་དམ་སེམས་
བསྐྱེད་ནི་འཇིག་རྟེན་ལས་འདས་པའི་སེམས་བསྐྱེད་ཅེས་བྱའོ། ། དེ་ལ་འཇིག་རྟེན་ནི་བློ་འཇིག་རྟེན་པ་རྣམ་
རྟོག་གི་བློ་ལ་བྱ་ལ། འཇིག་རྟེན་ལས་འདས་པ་ནི། འཕགས་པའི་མཉམ་བཞག་མི་རྟོག་པའི་ཡེ་ཤེས་ལ་
བྱའོ། ། ཐོབ་ཚུལ་གྱི་སྒོ་ནས་བརྡ་ལས་ཐོབ་པ་དང་། ཆོས་ཉིད་ཀྱི་ཐོབ་པའི་སེམས་བསྐྱེད་གཉིས་སོ། ། དེ་
དག་གི་མཚན་ཉིད་ནི། རིམ་པ་ལྟར། གཞན་གྱི་རྣམ་རིག་ལས་གཙོ་བོར་བྱུང་བ་དང་། རང་གི་འཇུག་སེམས་
ཀྱང་སྨོན་སེམས་སུ་འགྱུར་བའམ་ཡང་ན་འཇུག་སེམས་དེ་བྱང་ཆུབ་པར་འབྱུང་བ་མ་ཡིན་པས་འདི་ར་་་་་
བསྟན་གྱི་སེམས་བསྐྱེད་མ་ཡིན་པར་འགྱུར་བའི་ཕྱིར་རོ། ། གཉིས་པ་ནི་ཁ་ཅིག་གཞན་དོན་དུ་བྱང་ཆུབ་
ཐོབ་འདོད་ཀྱི་གྲོགས་ཙམ་དང་ལྡན་པ་དང་། ཐོབ་འདོད་དེ་ཉིད་ཕྱིན་དྲུག་སྒྲུབ་པའི་ཕྱོགས་ཀྱིས་ཟིན་པའི་
སེམས་བསྐྱེད་ཅེས་ཟེར་བ་དང་། ལམ་དག་བསྒྲུབས་པས་ཟིན་པ་དང་མ་ཟིན་པའི་སེམས་བསྐྱེད་ཅེས་ཟེར་
བ་ཡང་མི་འཐད་དེ། སྨོན་པ་བྱས་ནས་འཇུག་པ་མ་བྱས་པའི་སྒྲུབ་པ་དང་འབྲེལ་བའི་སྨོན་ལམ་ལ་ཁྱབ་
མཚུངས་པ་དང་། འཇུག་པ་བྱས་ནས་སྒྲུབ་པ་མ་ཟིན་པའི་གཉིད་ལོག་པ་ལ་སོགས་པའི་འཇུག་པ་ལ་མ་
ཁྱབ་པའི་ཕྱིར་དང༌། སློབ་དཔོན་ཚད་མར་བྱས་ན། སེམས་བསྐྱེད་ལ་སྨོན་འཇུག་གཉིས་སུ་ངེས་པས།
-268-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
སངས་རྒྱས་ལ་སྨོན་འཇུག་གང་ཡང་མེད་པའི་ཕྱིར་རོ། ། གསུམ་པ་ནི་ལ་ལ་ན་རེ། ལམ་དུ་འགྲོ་བར་འདོད་
པ་ལྟར་གཞན་དོན་དུ་སངས་རྒྱས་ཐོབ་པར་སྨོན་པ་དང༌། འགྲོ་བཞིན་པ་ལྟར་སྒྲུབ་པ་ལ་སློབ་པ་ཞེས་ཟེར་
བ་ཡང་མི་འཐད་དེ། དེ་ལྟ་བུའི་གང་ཟག་ཀྱང་དེ་ལྟར་འགྱུར་བ་དང་། སེམས་བསྐྱེད་གཙོ་བོ་སེམས་སུ་ཁས་
བླངས་པས་མཚན་ཉིད་མི་སྲིད་པར་འགྱུར་བ་དང་། སློབ་དཔོན་ཚད་མར་བྱས་ན་སྐྱོན་སྔ་མ་དག་ཡོད་པའི་
ཕྱིར་རོ། ། །
ཡང་འགའ་ཞིག་ནི་བྱང་ཆུབ་ཐོབ་འདོད་ཀྱི་བསམ་པ་དང་ཕྱིན་དྲུག་གཉིས་ལེན་གྱི་སྦྱོར་བ་བྱས་
ཏེ༑ འགྲོ་བར་འདོད་དང་འགྲོ་བ་ཡི། ། ཞེས་འབྱུང་བས། འཇུག་པ་འགྲོ་འདོད་དུ་མ་གསུངས་པའི་ཕྱིར་རོ་
ཞེས་ཟེར་རོ། ། དེ་ནི་མི་འཐད་དེ། འདིར་བསྟན་གྱི་སེམས་བསྐྱེད་ཀྱི་དབྱེ་བར་བྱེད་ན། བྱང་ཆུབ་འདོད་
པར་འབྱུང་དགོས་པ་དང༌། སྤྱོད་པ་ལ་འཇུག་པར། འཇུག་སེམས་སྡོམ་པར་བཤད་པའི་ཕྱིར་དང༌། སྦྱིན་པ་
ལ་སོགས་པ་གྲོགས་སུ་བཤད་པའི་ཕྱིར་རོ། །བཞི་པ་ནི་འགའ་ཞིག་ན་རེ། བྱང་ཆུབ་ཐོབ་འདོད་གང་གི་སྨོན་
པའི་ཕྱོགས་སྒྲུབ་པར་ཁས་བླངས་པ་ཞེས་ཟེར་རོ། །དེ་ཡང་མི་འཐད་དེ། བྱང་སེམས་ཀྱི་སའི་མཉམ་བཞག་
དང༌། འགོག་སྙོམས་སོགས་ནའང་སེམས་བསྐྱེད་མེད་པར་འགྱུར་བའི་ཕྱིར་དང་། སྨོན་པ་ནི་ཆོ་གས་སྐྱེད་
པ་ཁོ་ནར་མ་ངེས་པའི་ཕྱིར་ཏེ། དེ་ནི་བྱང་ཆུབ་ཏུ་འགྲོ་བར་འདོད་པ་ཙམ་གྱིས་རབ་ཏུ་ཕྱེ་བ་ཡིན་པའི་ཕྱིར་
རྒྱུ་སྙིང་རྗེ་ཆེན་པོ་དང་། རྟེན་བྱང་ཆུབ་ལ་དད་པ་ཁྱད་པར་ཅན་ཡོད་ན་ཆོ་ག་མེད་ཀྱང་སྐྱེ་ལ། དེ་དག་མེད་
ན་ཆོ་ག་ཡོད་ཀྱང་མི་སྐྱེ་བའི་ཕྱིར་དང་། བསླབ་བཏུས་ཚད་མར་བྱེད་ན། བྱང་ཆུབ་ཏུ་སྨོན་པ་ཡོད་ན། ཆོ་ག་
མེད་ཀྱང་སྐྱེ་ལ། མེད་ན་མི་སྐྱེ་བར་དོན་གྱི་གསུངས་སོ། །དེ་ཡང་ཇི་ལྟར་ན། བསླབ་བཏུས་ལས། བྱང་ཆུབ་
ཀྱི་སེམས་དེ་ནི་རྣམ་པ་གཉིས་ཏེ། བྱང་ཆུབ་ཏུ་སྨོན་པའི་སེམས་དང་། བྱང་ཆུབ་ཏུ་འཇུག་པའི་སེམས་
སོ། ། དེ་ལ་བྱང་ཆུབ་ཏུ་སྨོན་པའི་སེམས་ནི། ངས་སངས་རྒྱས་སུ་འགྱུར་བར་བྱའོ། ། ཞེས་སྨོན་པ་ལས་སྐྱེས་
པ་ཡིན་ནོ་ ༑དེ་ཡང་སངས་རྒྱས་མཐོང་བ་སོགས་ལས་སྐྱེས་པ་རྒྱ་ཆེར་གསུངས་ནས། དེ་ལྟར་སྨོན་པའི་
བྱང་ཆུབ་ཀྱི་སེམས་སུ་རིག་པར་བྱའོ་ཞེས་དང་། དེ་ནས་འཇུག་པའི་བྱང་ཆུབ་ཀྱི་སེམས་སུ་གང་གིས་བླང་
-269-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བ་དང་། ཡུལ་གང་ལས་བླང་བ་དང་། དེ་ལས་ལེན་པའི་ཆོ་ག། རུང་བ་ཕྱིར་བཅོས་དང་བཅས་པ་རྣམས་རྒྱ་
ཆེར་གསུངས་པ་ཡིན་ཏེ། དེའི་དོན་ནི་སྨོན་པའི་སེམས་བསྐྱེད་ནི་བྱང་ཆུབ་ཏུ་སྨོན་པ་ཙམ་ལས་ཀྱང་སྐྱེ་བ་
དང༌། འཇུག་པ་སེམས་བསྐྱེད་ནི། ཆོ་ག་ལས་གདོན་མི་ཟ་བར་སྐྱེ་བར་བསྟན་པའི་ཕྱིར་རོ། ། ཡང་གཞན་
དག་ན་རེ། ཆོ་གས་མ་སྐྱེད་པ་དང་། ཆོ་གས་སྐྱེད་པའི་སེམས་བསྐྱེད་ཞེས་བྱ་སྟེ། ཆོ་ག་ལ་མ་བལྟོས་པར་
སྨོན་པ་དང་མཚུངས་ལྡན་ཙམ་གྱིས་སེམས་སྐྱེ་ནི་སྨོན་པ་སེམས་བསྐྱེད་དང་། ཆོ་ག་ལ་བལྟོས་ནས་སྡོམ་པ་
བཟུང་བའི་སེམས་བསྐྱེད་ནི་འཇུག་པ་སེམས་བསྐྱེད་ཡིན་པའི་ཕྱིར་རོ།། དེ་ལྟར་ཡང་ལུང་ལས་ཤེས་ཏེ།
བྱང་སར་སློབ་དཔོན་པ་ལ་ཆོ་ག་མ་བཤད་པར་འཇུག་པའི་སྡོམ་པ་ལེན་པའི་ཆོ་ག་རྒྱས་པར་བཤད་པའི་
ཕྱིར་དང་། དེ་བཞིན་དུ་བསླབ་བཏུས་ལས་ཀྱང་བཤད་པའི་ཕྱིར་དང༌། སློབ་དཔོན་ཀླུ་སྒྲུབ་ཀྱིས་མཛད་
པའི་སེམས་བསྐྱེད་ཀྱི་ཆོ་གར་སྨོན་འཇུག་གི་རྣམ་གཞག་ཅི་ཡང་མེད་ཅིང་ཀུན་རྫོབ་སེམས་བསྐྱེད་དང་སྤང་
སྐོང་ཕྱག་རྒྱ་བར་བཤད་པ་ལྟ་བུའི་དོན་དམ་སེམས་བསྐྱེད་ཀྱི་ལེན་ཚུལ་ཞིག་བཤད་པས་ན། ཀླུ་སྒྲུབ་ཀྱིས་
སྨིན་པའི་ཆོ་ག་མཛད་དོ་ཞེས་ཟེར་བ་ནི་ནོར་བ་ཡིན་པའི་ཕྱིར་དང་། རྒྱ་མཚོ་སྤྲིན་གྱིས་ཀྱང་བྱང་སེམས་ཀྱི་
སྡོམ་པ་མ་བླངས་པའི་སྨོན་པ་དང་། སྡོམ་པ་བླང་བའི་སྨོན་ལམ་འཇུག་པར་བཤད་པའི་ཕྱིར་དང་། ཀ་མ་ལ་
ཤཱི་ལས་ཀྱང་། སྒོམ་རིམ་དང་པོ་ལས། འགྲོ་བ་མཐའ་དག་ལ་ཕན་པར་བྱ་བའི་ཕྱིར་དུ་སངས་རྒྱས་སུ་གྱུར་
ཅིག ། ཅེས་གང་ཐོག་མར་དོན་དུ་གཉེར་བ་དེ་ནི་སྨོན་པའི་སེམས་སོ། ། གང་ཕན་ཆད་སྡོམ་པ་བཟུང་སྟེ།
ཚོགས་རྣམས་ལ་ཞུགས་པ་དེ་ནི་འཇུག་པའི་སེམས་སོ། །ཞེས་བཤད་པའི་ཕྱིར་རོ། །རིགས་པ་ལས་ཤེས་ཏེ།
སྨོན་པ་ཆོ་གས་བླངས་ན། སྡོམ་པར་འགྱུར་ཞིང་དེ་ལྟར་ན་བསམ་པ་རྒྱུན་ཆགས་སུ་འགྱུར་བ་ལས། བསོད་
ནམས་རྒྱུན་ཆགས་སུ་འབྱུང་བ་མ་ཡིན་ཞེས་བཤད་པའི་ཕྱིར་དང༌། རྫོགས་པའི་བྱང་ཆུབ་ཐོབ་འདོད་ཕན་
ཡོད་ན་ཆོ་ག་མི་དགོས་ལ། མེད་ན་ནི་ཆོ་གས་ཀྱང་མི་སྐྱེ་བས། སྨོན་པ་ལ་ཆོ་ག་དགོས་ནུས་མེད་པའི་ཕྱིར་
རོ༑ ༑དེས་ན་ཇི་ལྟར་སྔོན་ཞེས་སོགས་ཀྱང་སྨོན་འཇུག་གཉིས་ཀ་ལས་སྦྱོར་བ་མི་འཐད་དེ། འཇུག་པའི་
སེམས་བསྐྱེད་ཅིང་བསླབ་བྱ་བསླབ་པར་གྱིའོ། ། ཞེས་པའི་དོན་ཡིན་པའི་ཕྱིར་ཞེས་ཟེར་རོ། ། དེ་ནི་མ་ཡིན་
-270-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཏེ༑ ལུང་གིས་མི་འགྲུབ་པ་དང་། རིགས་པས་མི་འགྲུབ་པ་དང་། ཆོ་གའི་དོན་མ་ཡིན་པའི་ཕྱིར་དང་། རེ་
ཞིག་ལུང་གིས་མི་འགྲུབ་སྟེ། བྱང་ས་ནས། སྨོན་འཇུག་གི་རྣམ་གཞག་གསལ་བར་མཛད་པའི་ཕྱིར་དང་།
དོན་གྱིས་བཞེད་དགོས་ཀྱང་། སྨོན་པ་ཆོ་གས་སྐྱེད་པ་མི་སྲིད་པའི་ཤེས་བྱེད་མ་གསུངས་པའི་ཕྱིར་དང༌།
བསླབ་བཏུས་ཀྱི་དོན་ནི། སྨོན་པ་ངེས་པར་ཆོ་གས་སྐྱེད་མི་དགོས་ཀྱི། ཆོ་ག་མེད་ཀྱང་སྐྱེ་བ་ལ་དགོངས་
པའི་ཕྱིར་དང་། ཀླུ་སྒྲུབ་ཀྱིས། སེམས་བསྐྱེད་ལ། ཀུན་རྫོབ་དང་། དོན་དམ་སེམས་བསྐྱེད་གཉིས་སུ་ངེས་
པར་མཛད་ནས། ཀུན་རྫོབ་སེམས་བསྐྱེད་ཆོ་གས་ལེན་པར་གསུངས་པས་ན། སྨོན་པའང་། ཀུན་རྫོབ་
སེམས་བསྐྱེད་དུ་ཁྱེད་རང་གིས་ཀྱང་ཁས་བླངས་པས། དེར་ཆོ་གས་ཁས་བླངས་པར་བཤད་པར་འགྱུར་བ་
དང༌། ཆོ་གས་བླངས་པ་དེ་འཇུག་པ་ཁོ་ན་ཡིན་ན། ཀུན་རྫོབ་སེམས་བསྐྱེད་དེར་སྨོན་པ་མ་བཤད་པར་
འགྱུར་བ་དང་། དེ་ལྟ་ན་སེམས་བསྐྱེད་ལ་ཀུན་རྫོབ་སེམས་བསྐྱེད་དང་། དོན་དམ་སེམས་བསྐྱེད་གཉིས་སུ་
མ་ངེས་པར་འགྱུར་བ་དང་
། རྒྱ་མཚོ་སྤྲིན་ཡང་། ཆོ་གས་བླངས་ནས། སྡོམ་པར་ལེན་པའི་ཤེས་བྱེད་མེད་
པའི་ཕྱིར་དང་། ཀ་མ་ལ་ཤཱི་ལ་ལ། ཚད་མར་བྱེད་ན། སྒོ་རིམ་བར་པ་ལས། བྱང་ཆུབ་ཀྱི་སེམས་དེ་ནི་རྣམ་
པ་གཉིས་ཏེ། ཀུན་རྫོབ་དང་། དོན་དམ་པའོ། །དེ་ལ་ཀུན་རྫོབ་པ་ནི་སེམས་ཅན་མཐའ་དག་མངོན་པར་དོན་
དམ་པར་དམ་བཅས་ནས། འགྲོ་བ་ལ་ཕན་པའི་ཕྱིར། སངས་རྒྱས་སུ་གྱུར་ཅིག། སྙམ་དུ་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་འདོད་པའི་རྣམ་པའི་སེམས་དང་པོ་བསྐྱེད་པའོ། །དེ་ལ་ཚུལ་ཁྲིམས་ཀྱི་ལེའུ་
ལས་བསྟན་པའི་ཆོ་ག་བཞིན་དུ། བྱང་ཆུབ་སེམས་དཔའི་སྡོམ་པ་ལ་གནས་པ་མཁས་པ་ཕ་རོལ་པོ་ལས་
སྐྱེད་པར་བྱའོ། ། ཞེས་བྱང་ཆུབ་འདོད་པའི་རྣམ་པ་ཅན་གྱི་སེམས་དང་པོ་ཆོ་ག་ལས་ལེན་པར་བཤད་པ་
དང་། སྒོམ་རིམ་དང་པོའི་དོན་ཡང་སྨོན་སེམས་སྡོམ་པར་མ་བཤད་པ་ཙམ་ཡིན་གྱི་ཆོ་ག་མེད་པའི་རྒྱུ་
མཚན་དུ་མི་རུང་བའི་ཕྱིར་རོ། ། རིག་པས་མི་འགྲུབ་སྟེ། ཆོ་གས་བླངས་པས་སྡོམ་པར་འགྱུར་ན། བར་མ་
རབ་བྱུང་གི་དགེ་བ་ལ་སོགས་པ་སྡོམ་པར་འགྱུར་བ་དང་། མདོ་དང་བསྟན་བཅོས་རྣམས་ལས་ཤིན་ཏུ་
ཕུལ་དུ་བྱུང་དང་ལྡན་པའི་མཐུ་ལས་དོན་ཁྱད་པར་བ་འབའ་ཞིག་མྱུར་དུ་སྒྲུབ་བྱེད་ཀྱི་སྦྱོར་དངོས་མཇུག་
-27-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གསུམ་དང་ལྡན་པའི་སྒོ་གསུམ་གྱི་བྱ་བའི་རིམ་པའི་མཚན་ཉིད་ཅན་གྱི་ཆོ་ག་དུ་མ་གསུངས་པ་འགལ་བ་
དང༌། འཇུག་སེམས་ཡོད་ན་ཆོ་ག་མི་དགོས་ལ། མེད་ན་ཆོ་གས་ཀྱང་མི་སྐྱེ་བར་མཚུངས་པའི་ཕྱིར་དང་།
འཇུག་སེམས་ནི། འཇུག་སེམས་ཀྱི་ནི་རྒྱུ་མ་ཡིན་ལ། བྱང་ཆུབ་ཐོབ་འདོད་ནི་སྨོན་པའི་དང་པོ་རྒྱུ་ཡིན་པས་
མཚུངས་པར་འདོད་ན་ཡང་། དང་པོར་བྱང་ཆུབ་ཐོབ་པར་འདོད་པ་དེ་ཉིད་སྨོན་པ་ཡིན་པས། དེ་དེའི་དང་
པོའི་རྒྱུར་མ་ངེས་པའི་ཕྱིར་དང༌། ཆོ་གས་འཇུག་པ་སྔར་མེད་ཕྱིས་སྐྱེད་པར་བྱེད་ན་སྨོན་པ་ཡང་སྔར་མེད་
པ་ཕྱིས་སྐྱེད་པ་སྲིད་པའི་ཕྱིར་དང་། གཞན་ཡང་རྫོགས་པའི་སངས་རྒྱས་ཐོབ་འདོད་ཡོད་ན། གཞན་གྱི་དྲུང་
དུ་ཁས་ལེན་མི་དགོས་ལ། མེད་ན་གཞན་གྱི་དྲུང་དུ་ཁས་བླངས་པས་ཀྱང་མི་སྐྱེ་བས། སྨོན་སེམས་ནི་གཞན་
གྱི་དྲུང་དུ་ཁས་བླངས་པ་ལ་དགོས་ནུས་མེད་པར་མཚུངས་པའི་ཕྱིར། ཆོ་གའི་ཚིག་ཀྱང་དེ་ལྟར་མ་ཡིན་ཏེ།
དེའི་དོན་ནི་སྔོན་གྱི་བདེ་བར་གཤེགས་ཀྱིས་དང་པོར་ཐུགས་བསྐྱེད་པ་དང་། དེར་རྗེས་བསླབ་བྱ་ལ་བསླབ་
པ་ཞེས་བྱ་བ་ཡིན་པས་ཐུགས་བསྐྱེད་པ་ཞེས་བྱ་བའི་སྒྲས་ཐུགས་བསྐྱེད་པ་སྤྱིར་འཛིན་པ་ཡིན་གྱི་སྨོན་་་
སེམས་ཁོ་ན་ལ་ཉེ་བའི་རྒྱུ་མེད་པའི་ཕྱིར་ཆོས་ཉིད་ལས་མངོན་སུམ་དུ་སྒོམ་པའི་ཆོས་སེམས་བསྐྱེད་དོ། །
བརྡ་ལས་ཐོབ་པ་དེ་ལྟར་ཡིན་པར་ཡང་གྲོགས་སྟོབས་རྒྱུ་སྟོབས་རྩ་བའི་སྟོབས། ། ཐོས་སྟོབས་དགེ་བ་
གོམས་པ་ལས། ། མི་བརྟན་པ་དང་བརྟན་བྱུང་བ། ། གཞན་གྱིས་བསྟན་པའི་སེམས་བསྐྱེད་བཤད། ། ཅེས་
འབྱུང་བའི་ཕྱིར་ཏེ། དེ་ལ་གྲོགས་དགེ་བའི་བཤེས་གཉེན་གྱི་སྟོབས་དང་། རྒྱུ་རིགས་ཀྱི་སྟོབས་དང་། དགེ་
བའི་རྩ་བ་རིགས་རྒྱས་པའི་སྟོབས་དང་། ཐེག་ཆེན་གྱི་སྡེ་སྣོད་ཐོས་པའི་སྟོབས་དང་། ཚེ་འདིར་ཐོས་བསམ་
སོགས་དགེ་བ་ཡང་གོམས་པ་ལས་བྱུང་བ་སྟེ། ལྔ་ལས་དང་པོ་མི་བརྟན་པ། ལྷག་མ་བཞི་ནི་བརྟན་
པའོ། ། ཆོས་ཉིད་ཀྱིས་ཐོབ་པ་དེ་ལྟར་ཡིན་པར་ཡང་། རྫོགས་པའི་སངས་རྒྱས་རབ་བརྙེས་བྱས། ། བསོད་
ནམས་ཡེ་ཤེས་མཆོག་རབ་བརྙེས། ། ཆོས་ལ་མི་རྟོག་ཡེ་ཤེས་ནི། ། སྐྱེས་ཕྱིར་དེ་ནི་དམ་པར་འདོད། ། ཆོས་
དང་སེམས་ཅན་རྣམས་དང་ནི། ། དེ་ཡིས་བྱ་བ་སངས་རྒྱས་ཉིད། ། མཆོག་ལ་སེམས་མཉམ་རྙེད་པའི་
ཕྱིར། ། དེ་ཡིས་རབ་དགའ་ཁྱད་པར་འཕགས། ། སྐྱེ་བ་རྒྱ་ཆེན་དེ་ལ་སྤྲོ། ། བསམ་པ་ཡང་ནི་དག་པ་
-272-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
དང༌། ། ལྷག་མ་དག་ལ་མཁས་པ་དང༌། །ངེས་པར་འབྱུང་བ་ཤེས་པར་བྱ། །ཞེས་འབྱུང་བའི་ཕྱིར། མི་རྟོག་
པའི་ཡེ་ཤེས་ཀྱི་བདག་ཉིད་དོན་དམ་སེམས་བསྐྱེད་ནི་ས་རབ་ཏུ་དགའ་བར་ཐོབ་སྟེ། ཆོས་ཀྱི་བདག་ཉིད་
མངོན་སུམ་དུ་རྟོགས་པས་སེམས་མཉམ། བདག་གཞན་སྡུག་བསྔལ་དང་བྲལ་འདོད་འདྲ་བས་སེམས་ཅན་
གྱི་བྱ་བ་སེམས་མཉམ་སངས་རྒྱས་ཀྱི་ཆོས་ཉིད་དང་། བདག་དབྱེར་མེད་པར་རྟོགས་པས་སངས་རྒྱས་ལ་
སེམས་མཉམ་པའི་ཕྱིར་རོ། ། དེ་ཡང་ཁྱད་པར་དྲུག་སྟེ། ཐེག་ཆེན་ལ་མོས་པའི་ས་བོན་ཤེར་ཕྱིན་སྔ་མ་སྐྱེད་
བྱེད་ཀྱི་མ། ལྷན་ཅིག་པའི་བསམ་གཏན་གྱི་བདེ་བའི་མངལ། ངེས་འབྱུང་གི་སྙིང་རྗེས་སྐྱོང་བའི་མ་མ་སྟེ་
བཞིས་སྐྱེ་བའི་ཁྱད་པར། སྨོན་ལམ་ཆེན་པོ་ངེས་པར་འབྱུང་བ་རྣམས་སོ། ། སློབ་དཔོན་ཀླུ་སྒྲུབ་ཀྱིས་དོན་
དམ་སེམས་བསྐྱེད་ཆོ་གའི་བརྡ་ལས་ལེན་པར་བཤད་པ་དང་འགལ་ལོ་ཞེ་ན། དེ་ནི་དེ་ཁོ་ན་ཉིད་མོས་ཡུལ་
དུ་བྱེད་པ་ཙམ་ལ་དོན་དམ་སེམས་བསྐྱེད་དུ་བཏགས་པའི་ལེན་ཚུལ་ཡིན་ཏེ། གཞན་དུ་ན་སྒོམ་པའི་སྟོབས་
ཀྱིས་བསྐྱེད་པར་བྱ་བ་ཡིན་ཏེ། ཞེས་བྱ་བ་དང་། ཟླ་བ་གྲགས་པས། ས་དང་པོ་ལ་དོན་དམ་སེམས་བསྐྱེད་
དང་པོར་བཤད་པ་དང་འགལ་བའི་ཕྱིར་རོ། ། འོ་ན་མདོ་སྡེ་རྒྱན་ལས། དེ་ས་རབ་དགའ་ཞེས་བྱ་དང་།
དབྱིག་གཉེན་གྱིས་དོན་དམ་པའི་སེམས་བསྐྱེད་པ་དེ་ཡང་། ས་རབ་ཏུ་དགའ་བ་ཡིན་པས། ཞེས་བྱ་བ་དང་།
ཐོགས་མེད་ཀྱིས་དེ་ལ་ཆོས་ཉིད་ཀྱིས་ཐོབ་པར་བྱང་ཆུབ་སེམས་དཔའ་སྐྱོན་མེད་པ་ལ་ཞུགས་པ་རྣམས་
དང༌། ཉན་ཐོས་བྱང་ཆུབ་ཏུ་བསྔོས་པ་རྣམས་ཀྱིའོ། ། ཞེས་འབྱུང་བས་དོན་དམ་སེམས་བསྐྱེད་ཀྱི་མཚན་
ཉིད་དེ། ཁྱབ་ཆེས་པར་འགྱུར་རོ་ཞེ་ན། བདེན་མོད་ཀྱི་དོན་ཀྱང་འདིར་དོན་དམ་སེམས་བསྐྱེད་ནི། གཉིས་
ཏེ༑ དང་པོ་མ་སྐྱེས་པ་གསར་དུ་སྐྱེས་པའི་སེམས་བསྐྱེད་དང༌། སྐྱེས་པ་རྒྱུན་དུ་ལྡན་པའི་དོན་དམ་སེམས་
བསྐྱེད་དོ། ། དེ་ལས་བྱམས་པ་རྗེས་འབྲང་གིས་ནི་དང་པོ་ཙམ་གསལ་བར་མཛད་པ་ཡིན་ལ། ཀླུ་སྒྲུབ་རྗེས་
འབྲང་གིས་ནི་གཉིས་ཀ་གསལ་བར་མཛད་པ་ཡིན་ནོ།། དེ་ལ་སེམས་བསྐྱེད་ཀྱི་སྒྲ་བཤད་གཙོ་བ་དང་
རྫོགས་པར་མཛད་པའི་ཁྱད་པར་མ་གཏོགས་པ་དོན་གྱི་གཉིས་ཀ་བཞེད་དགོས་པས་འགལ་བ་མེད་དོ། །ས་
མཚམས་ཀྱི་སྒོ་ནས་རྣམ་པ་བཞི་སྟེ། བྱང་སེམས་སོ་སོ་སྐྱེ་བོའི་སེམས་བསྐྱེད་དང་། མ་དག་པའི་སེམས་
-273-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བསྐྱེད་དང་། དག་པའི་སེམས་བསྐྱེད་དང་། སངས་རྒྱས་ཀྱི་སེམས་བསྐྱེད་དོ། ། དེ་དག་མཚན་ཉིད་ནི་རིམ་
པ་ལྟར། ཐེག་ཆེན་མོས་པ་སྤྱོད་པ་དང་། ལྷག་བསམ་དག་པ་དང་། རྣམ་པར་སྨིན་པ་དང༌། སྒྲིབ་པ་སྤངས་
ཟིན་པས་རབ་ཏུ་ཕྱེ་བའི་སེམས་བསྐྱེད་དོ། ། དེ་ལྟར་ཡང་། སེམས་བསྐྱེད་དེ་དག་ས་རྣམས་ལ། ། མོས་དང་
ལྷག་བསམ་དག་པ་དང་། ། རྣམ་པར་སྨིན་པ་གཞན་དུ་འདོད། ། དེ་བཞིན་སྒྲིབ་པ་སྤངས་པའོ། ། ཞེས་
གསུངས་པའི་ཕྱིར་རོ། ། །
ཡང་བཞེད་ཚུལ་གྱི་སྒོ་ནས་གསུམ་སྟེ། རྒྱལ་པོ་ལྟ་བུ་དང་། མཉན་པ་ལྟ་བུ་དང་། རྗེ་བོ་ལྟ་བུའི་
སེམས་བསྐྱེད་དོ། ། དེ་དག་གི་མཚན་ཉིད་ཀྱང་རིམ་པ་ལྟར། སེམས་ཅན་གྱི་སྔར་འཚང་རྒྱ་བར་འདོད་པ་
དང༌། སེམས་ཅན་དང་མཉམ་དུ་འཚང་རྒྱ་བར་འདོད་པ་དང་། སེམས་ཅན་གྱི་རྗེས་འཚང་རྒྱ་བར་འདོད་
པས་རབ་ཏུ་ཕྱེ་བའི་སེམས་བསྐྱེད་དོ། །དཔེའི་སྒོ་ནས་ཉེར་གཉིས་ཏེ། ས་ལྟ་བུའི་སེམས་བསྐྱེད་ནས་སྤྲིན་ལྟ་
བུའི་བར་རྣམས་སོ། ། འཕགས་པ་དེ་དག་གི་ལྟར་ན་གྲོགས་ཀྱི་སྒོ་ནས་ཀྱང་ཉེར་གཉིས་ཏེ། འདུན་པ་དང་
མཚུངས་པར་ལྡན་པའི་སེམས་བསྐྱེད་ནས་ཆོས་སྐུ་དང་མཚུངས་པར་ལྡན་པའི་སེམས་བསྐྱེད་ཀྱི་བར་་་་་
རོ༑ ༑འཕགས་པ་ལྟར་ན། དེ་དག་གི་མཚན་ཉིད་དང་རིམ་པ་ལྟར། ཚོགས་ལམ་ཆུང་ངུའི་གནས་སྐབས་སུ།
ཆོས་དཀར་པོ་ཐམས་ཅད་ཀྱི་གཞིའི་དངོས་པོ་རབ་ཏུ་ཕྱེ་བའི་སེམས་བསྐྱེད་ཅེས་པ་ནས། ས་བཅུ་པའི་
གནས་སྐབས་སུ། གདུལ་བྱ་འདུན་པར་བྱེད་པའི་ཆོས་སྟོན་པས་རབ་ཏུ་སྐྱེ་བའི་སེམས་བསྐྱེད་ཅེས་བྱ་བ་
ཡེ་ཤེས་ཀྱི་ཕར་ཕྱིན་དང་མཚུངས་ལྡན་གྱི་སེམས་བསྐྱེད་པའི་བར་གྱི་མཚན་ཉིད་དང༌། དེ་ནས་མངོན་
ཤེས་དང་མཚུངས་ལྡན་ལ་སོགས་པའི་མཚན་ཉིད་རིམ་པ་ལྟར་ས་བརྒྱད་པའི་སྐབས་སུ་མཐུ་ཐོགས་པ་
མེད་པས། གཞན་གྱི་དོན་སྒྲུབ་པས་རབ་ཏུ་ཕྱེ་བའི་སེམས་བསྐྱེད་ཅེས་སོགས་དང༌། དེ་ནས་གཟུངས་
སྤོབས་པ་ཆོས་ཀྱི་དགའ་སྟོན་དང་མཚུངས་ལྡན་གྱི་སེམས་བསྐྱེད་གཉིས་ཀྱིས་མཚན་ཉིད་ནི་རིམ་པ་ལྟར་
ས་དགུ་པའི་གནས་སྐབས་སུ་ཐོས་པས་མ་ཐོས་པའི་ཆོས་འཛིན་པ་མི་ཟད་པ་དང་། ཐར་པ་འདོད་པའི་
གདུལ་བྱ་ལ། སྙན་པ་སྒྲོག་པ་རུང་བས་རབ་ཏུ་ཕྱེ་བའི་སེམས་བསྐྱེད་དང༌། བགྲོད་པ་གཅིག་པའི་ལམ་དང་
-274-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ལྡན་པའི་སེམས་བསྐྱེད་ཀྱི་མཚན་ཉིད། ས་བརྒྱད་པར་གཞན་གྱི་དོན་བྱ་བར་ཐ་མི་དད་པས་རབ་ཏུ་ཕྱེ་
བའི་སེམས་བསྐྱེད་དང༌། ཆོས་ཀྱི་སྐུ་དང་ལྡན་པའི་སེམས་བསྐྱེད་ཀྱི་མཚན་ཉིད། ས་བཅུ་པའི་གནས་
སྐབས་སུ་དགའ་ལྡན་གྱི་གནས་ན་བཞུགས་པ་ལ་སོགས་པ་ཀུན་ཏུ་སྟོན་པར་རུང་བས་རབ་ཏུ་ཕྱེ་བའི་
སེམས་བསྐྱེད་ཡིན་ནོ། །དེ་ལྟར་ཇི་ལྟ་བ་བཞིན་དུ་ས་ལྟ་བུ་ནས་སྤྲིན་ལྟ་བུའི་བར་གྱི་མཚན་ཉིད་དུའང་སྦྱར་
བར་བྱའོ། །སློབ་དཔོན་ལྟར་ན། འོག་གི་ས་མཚམས་དང་སྦྱར་ཏེ། ཆོས་ཀྱི་སྐུ་དང་མཚུངས་པར་ལྡན་པའི་
སེམས་བསྐྱེད་ཀྱི་མཚན་ཉིད། སངས་རྒྱས་ཀྱི་རྗེས་ཐོབ་ཀྱི་གནས་སྐབས་དགའ་ལྡན་གྱི་གནས་ན་བཞུགས་
པ་ལ་སོགས་པ་ཀུན་ཏུ་སྟོན་པར་རུང་བས་རབ་ཏུ་ཕྱེ་བའི་སེམས་བསྐྱེད་ཅེས་བྱ་བའི་བར་དུ་སྦྱར་བར་
བྱའོ། །
ས་མཚམས་ལ་དབྱེ་བ་སྟེ་དྲུག་གི་ས་མཚམས་རྟོགས་པར་བྱ་བ་ལས། སྨོན་པ་དང་འཇུག་པའི་ས་
མཚམས་གང་ཞེ་ན། འདི་ལ་མི་འཐད་པའི་ཕྱོགས་དང་
། འཐད་པའི་ཕྱོགས་དང༌། ཀླན་ཀ་སྤང་བའོ། ། མི་
འཐད་པའི་ཕྱོགས་གང་ཞེ་ན། ཁ་ཅིག་ན་རེ། སྨོན་པ་ནི་སོ་སོ་སྐྱེ་བོའི་ལམ་དང་། འཇུག་པ་ནི་འཕགས་པའི་
ལམ་ཁོ་ན་ཡོད་དོ་ཞེས་ཟེར་རོ། ། འདི་ལ་ཁ་ཅིག་ན་རེ། འདི་ནི་མི་འཐད་དེ། འཇུག་པ་སེམས་བསྐྱེད་རྒྱ་
མཚོ་སྤྲིན་གྱིས་སོ་སོ་སྐྱེ་བོ་ལ་ཡོད་པར་བཤད་པའི་ཕྱིར་དང༌། འཇུག་སེམས་སོ་སྐྱེ་ལ་མེད་ན་ཆོ་ག་ལ་
བརྟེན་ནས། སྐྱེ་བ་མི་སྲིད་པར་ཐལ་བའི་ཕྱིར་རོ། ། ཞེས་ལན་འདེབས་སོ། ། དེ་ནི་ཡང་དག་པ་མ་ཡིན་ཏེ།
སློབ་དཔོན་དེ་དག་རྒྱ་མཚོ་སྤྲིན་ལ་ཚད་མར་མི་བྱེད་པའི་ཕྱིར་དང་། འཕགས་རྒྱུད་ཀྱི་འཇུག་པ་སེམས་
བསྐྱེད་རྣམས་ཀྱང་ཆོ་ག་ལ་བརྟེན་ནས་ཐོབ་པ་མི་སྲིད་པར་འགྱུར་བའི་ཕྱིར་རོ། ། འོ་ན་ཇི་ལྟར་དགག་ཅེ་ན།
སྔར་བཤད་པ་ལྟར་སྨོན་འཇུག་གི་རྩ་བའི་བསྟན་བཅོས། བསླབ་པ་ཀུན་ལས་བཏུས་ལས། འཇུག་སེམས་
བྱང་ཆུབ་སེམས་དཔའི་སྡོམ་པ་དང་། དོན་གཅིག་པར་གསུངས་པའི་ཕྱིར་རོ། ། སྡོམ་པ་ཡང་སོ་སྐྱེས་རྣམ་
མཁྱེན་ཅན་དུ་བསྒྲུབས་པའི་ཕྱིར་དང་། གཞན་དུ་ན་འཇུག་སེམས་ཀྱི་སྡོམ་པ་བླངས་ནས། རྩ་ལྟུང་སྤྱོད་པ་
མི་སྲིད་པར་འགྱུར་བའི་ཕྱིར་རོ། ། དེ་ལྟར་ནའང་སྨོན་འཇུག་གི་རྩ་བའི་གཞུང་གཉིས་ཀ་དོར་བར་འགྱུར་
-275-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བའི་ཕྱིར་རོ། །དེ་ལ་རེ་ཞིག་རྒྱས་པ་དོར་བ་ཡིན་ཏེ། ཇི་སྐད་དུ་བསླབ་པ་ཀུན་ལས་བཏུས་པ་ལས། ཅི་སོར་
མ་ཆུད་པ་ལ་ཡང་བྱང་ཆུབ་སེམས་དཔའི་སྡོམ་པ་ཡོད་དམ་མེད་ཅེ་ན། ཡོད་པར་རིག་པར་བྱ་སྟེ། ནམ་
མཁའི་སྙིང་པོའི་མདོ་ལས། རྙེད་པ་དང་བཀུར་སྟིའི་ཕྱིར་ན། ལྟུང་བའི་རྩ་བར་བརྗོད་ལ། ས་བཅུ་པའི་མདོ་
ལས། ས་དང་པོ་ལ་བདག་གིས་སེམས་ཅན་འདི་དག་ལ་ཡོ་བྱད་མང་པོ་ཐམས་ཅད་ཉེ་བར་སྦྱིན་ནོ་སྙམ་ན།
སུ་ལས་ཀྱང་བཀུར་སྟི་ཅི་ཡང་མི་འདོད་དོ། །ཞེས་འབྱུང་ངོ༌། །ཡང་གསུངས་པ། བྱང་ཆུབ་སེམས་དཔའི་ས་
རབ་ཏུ་དགའ་བ་ལ་མི་གཡོ་བའི་ཚུལ་གྱིས་ལེགས་པར་གནས་པ་ཡིན་ནོ། ། ཞེས་འབྱུང་ངོ་། ། ཡང་གསུངས་
པ༑ དེ་བཞིན་གཤེགས་པའི་རིགས་སུ་ངེས་ཤིང་རྫོགས་པའི་བྱང་ཆུབ་ལ་ཤིན་ཏུ་གཞོལ་བ་ཡིན་ནོ། ། ཞེས་
འབྱུང་ལ། ནམ་མཁའི་སྙིང་པོའི་མདོ་ལས་གསུངས་པ། ཉན་ཐོས་ཀྱི་ཐེག་པ་ཡང་དེ་ལ་མེད་ན། ཐེག་པ་ཆེན་
པོའི་ལྟ་བ་ག་ལ་ཡོད། ཅེས་འབྱུང་ངོ༌། ། དེ་བཞིན་དུ་འཕགས་པ་གྲགས་ཤུལ་ཅན་གྱི་ཞུས་པ་ལས་ཀྱང༌།
སེར་སྣས་ཡོངས་སུ་དཀྲིས་པ་ལ་ཡང་བསླབ་པའི་གནས་བཅས་པ་འབྱུང་ལ། རབ་ཏུ་དགའ་བའི་ས་ལ་
བདག་ཏུ་འདུ་ཤེས་པ་དང་བྲལ་བས་བདག་ལ་ཆགས་པ་ཡང་མེད་ན། ཡོ་བྱད་ཐམས་ཅད་ལ་ཆགས་པ་ལྟ་
ག་ལ་ཡོད། ཅེས་འབྱུང་ངོ༌། ། དེ་བཞིན་དུ་མགོ་ལ་སོགས་པ་སྦྱིན་པ་ཡང་འབྱུང་སྟེ། དེ་ལྟ་བུ་ལ་སོགས་པ་
མདོ་སྡེའི་དབང་ལས་སོར་མ་ཆུད་པའི་བཅས་པར་སྣང་ངོ༌། ། གང་དུ་སྤྱིར་གསུངས་པ་མིན་ཏེ། བྱང་ཆུབ་
སེམས་དཔའི་སྤྱིར་བསྟན་པ་དེ་ལ་ནི་སྒོམ་དུ་མི་རུང་བའམ་དགག་པའི་ཚིག་གིས་བྱང་ཆུབ་སེམས་དཔའི་
ལས་དང་པོ་པས་བསླབ་པར་མི་བྱ་བར་འགྱུར་རོ། ། དེ་གཉིས་མེད་ན་ཐམས་ཅད་བསླབ་པར་བྱའོ། ། དེ་ལ་
བསླབ་པ་གཅིག་སྒྲུབ་པ་དང༌། བསླབ་པ་གཞན་བསྲུང་མ་ནུས་ཀྱང་ལྟུང་བར་མི་འགྱུར་ཏེ། འཕགས་པ་བློ་
གྲོས་མི་ཟད་པ་བསྟན་པའི་མདོ་ལས་གསུངས་པ། སྦྱིན་པའི་དུས་ན་ཚུལ་ཁྲིམས་བཏང་སྙོམས་ལ་སོགས་པ་
རྒྱ་ཆེར་གསུངས་པ་ཡིན་ནོ། ། འདི་ལས་བསྟོད་པར་ཡང་མི་བྱ་སྟེ། ལྷག་མ་གཞན་ལ་མི་འགྲུབ་པ་ཡང་མ་
ཡིན་གྱི། ཅི་ནུས་ཅི་འོས་སུ་དེ་བཞིན་དུ་སྒྲུབ་བོ་ཞེས་ས་བཅུ་པའི་མདོ་ལས་གསུངས་པའི་ཕྱིར་རོ། ། སྡོམ་པ་
འདི་ནི་བུད་མེད་ཉོན་མོངས་པ་ཆུང་དུ་སེམས་བྱང་ཆུབ་ཏུ་མོས་པ་ལ་ཡང་འགྲུབ་སྟེ། ཞེས་འབྱུང་བའི་ཕྱིར་
-276-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༈ ༣༣
རོ༑ ༑གཞུང་བསྡུས་པ་འདོར་བ་ཡིན་ཏེ། སྤྱོད་པ་ལ་འཇུག་པར། འཇུག་ སྡོམ་འཛིན་པའི་སྔོན་འགྲོའི་ཐད་
དུ་སྡིག་བཤགས་ལ་སོགས་པའི་སྐབས་ལས་ལེན་པ་པོའི་བདག་ཉིད་སྡིག་པས་འཁྲུལ་བ་ཅན་དུ་སྟོན་པའི་
ཚིག་ཏུ་གསུངས་པའི་ཕྱིར་དང་། འཕགས་པ་རྣམས་ལ་སྡིག་བཤགས་ཀྱང་མི་དགོས་པའི་ཕྱིར་དང༌།
དངོས་གཞིའི་སྐབས་སུ་སེམས་བསྐྱེད་ཅིང་བསླབ་བྱ་ལ་སློབ་པར་དམ་བཅས་པ་ཙམ་ཞིག་འབྱུང་བ་ཡིན་
ལ་༑ དེ་ཡང་སོ་སྐྱེ་ལ་དམིགས་བསལ་བའི་ཕྱིར་དང་། མཇུག་གི་སྐབས་སུ། རྩ་ལྟུང་བྱུང་ན་བཅོས་པའི་
ཐབས་སུ་མ་གསུངས་ཀྱི་དེ་ལྟར་སྟོབས་ལྡན་དང་། བྱང་ཆུབ་ཀྱི་སེམས་སྟོབས་ལྡན་དག་རེས་ཀྱི་འབྱུང་
བས་ས་ཐོབ་པ་ལ་ཡུན་རིང་ཐོགས་པར་འགྱུར་བའི་ཕྱིར་རོ། ། འདིས་ནི་སློབ་དཔོན་སྐལ་ལྡན་ལ་སོགས་པ་
དག་སྨོན་པ་ཚོགས་ལམ་དང་། འཇུག་པ་སྦྱོར་ལམ་ནས་ཡོད་པས་ཚོགས་ལམ་ན་མེད་དོ། ། ཞེས་སྨྲ་བ་ཡང་
བསལ་ཏེ། ཚོགས་ལ་བྱང་ཆུབ་སེམས་དཔའི་སྡོམ་པ་མེད་པར་འགྱུར་བའི་ཕྱིར་རོ། ། མི་ཤེས་པ་ཁ་ཅིག་ན་
རེ; སྨོན་པ་ནི་ལམ་ལ་ཞུགས་ནས་རྒྱུན་མཐའི་སྔ་ལོགས་ཀྱི་བར་ན་ཡོད་ཀྱི། འཇུག་པ་ནི། ཚོགས་ལམ་ནས་
རྒྱུན་མཐའི་བར་ན་ཡོད་ལ་སློབ་དཔོན་གྱི་དགོངས་པ་ཡང་དེ་ལྟར་ཡིན་ནོ་ཞེས་ཟེར་རོ། །དེ་ནི་མི་རིགས་ཏེ།
བསླབ་བཏུས་ལས། དེ་ལ་བྱང་ཆུབ་ཏུ་སྨོན་པའི་སེམས་ནི། ངས་སངས་རྒྱས་སུ་འགྱུར་བར་བྱའོ། ། ཞེས་
སེམས་སྨོན་པ་ལས་སྐྱེས་པ་ཡིན་ནོ། ། སྤྱོད་པ་དང་མི་ལྡན་ཡང་། བྱང་ཆུབ་ཀྱི་སེམས་དེ་ནི་འཁོར་བའི་བདེ་
བ་མཐའ་ཡས་སྐྱེད་པའི་ཕྱིར་རོ། ། དེ་ལ་བརྙས་པར་མི་བྱའོ། ། ཞེས་བྱ་བ་ལ་སོགས་པ་མདོ་ལས་རྒྱ་ཆེར་
བསྒྲུབས་ཏེ། དེ་ལྟར་ན་སྨོན་པའི་སེམས་སུ་རིག་པར་བྱའོ། ། ཞེས་འབྱུང་བས། སྤྱོད་པ་དང་མི་ལྡན་པའི་
སེམས་སུ་བཤད་པའི་ཕྱིར་དང་། ཀ་ཤི་ཚད་མར་བྱེད་ན། སྒོམ་རིམ་དང་པོ་ལས་ཀྱང་ཐོག་མར་འདོད་པ་
སྨོན་སེམས་དང༌། སྡོམ་པ་བཟུང་བ་ཡན་ཆད་ཀྱི་སེམས་བསྐྱེད་ནི་འཇུག་སེམས་སུ་བཤད་པའི་ཕྱིར་དང་།
སློབ་དཔོན་གྱི་དགོངས་པར་ཡང་མི་རིགས་ཏེ། སངས་རྒྱས་ཀྱི་སར་ཡང་འདིར་བསྟན་སེམས་བསྐྱེད་ལ་
སྨོན་འཇུག་གཉིས་སུ་མི་འདུས་པར་འགྱུར་བ་དང་། དེ་ལྟར་ན་རྒྱུའི་དབྱེ་བ་ཙམ་གྱིས་དབྱེ་བ་རྫོགས་པར་
མི་འགྱུར་རོ། ། ཞེས་བཤད་པ་དང་འགལ་བའི་ཕྱིར་དང་། སྨོན་འཇུག་གཉིས་སེམས་བསྐྱེད་རྒྱུ་དང་འབྲས་
ཨ277



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བུ་དང་བཅས་པ་ཡིན་ནོ། །ཞེས་བཤད་པ་དང་འགལ་བའི་ཕྱིར་རོ། །འཕགས་པ་དང་སློབ་དཔོན་གྱི་ཕྱོགས་
ནི་འོག་ཏུ་དཔྱད་པར་བྱའོ། ། འཐད་པའི་ཕྱོགས་གང་ཞེ་ན། སྨོན་སེམས་ནི་དང་པོ་སེམས་བསྐྱེད་མ་ཐག་
ནས་སྡོམ་པ་མ་བཟུང་བའི་བར་གྱི་ཚོགས་ལམ་ཆུང་ངུ་ན་ཡོད་ལ། འཇུག་སེམས་ནི་འཇུག་སྡོམ་བཟུང་ནས་
རྒྱུན་མཐའི་བར་ན་ཡོད་དོ། ། དེ་ལྟར་ཡང་སྔར་བཤད་པའི་སྡོང་པོ་བཀོད་པའི་མདོ་དང༌། འགྲོ་བར་འདོད་
དང༌། འགྲོ་བ་ཞེས་སོགས་ཀྱིས་འགྲུབ་པ་ཡིན་ནོ། །ཀླན་ཀ་ནི། འོ་ན་སྤྱོད་པ་ལ་འཇུག་པར་བསྟན་པའི་ཆོ་ག་
འདི། འཇུག་པའི་ཆོ་ག་སྤྱི་ལ་མ་ཁྱབ་པར་འགྱུར་ཏེ། འཕགས་པ་ལ་སྡིག་བཤགས་དང་། རྩ་ལྟུང་ཕྱིར་
བཅོས་སོགས་མི་དགོས་པའི་ཕྱིར་རོ། །ཞེ་ན་སྐྱོན་མེད་དེ། ཐེག་ཆེན་འཕགས་པ་རྣམས་ལ། སྔོན་འཇུག་པའི་
སྡོམ་པ་བཟུང་བ་ཉམས་པ་མེད་པར་ཡོད་པས། སྡོམ་པ་འདི་ལྟ་བུ་སླར་ཆོ་གས་བླང་མི་དགོས་པའི་ཕྱིར་
རོ༑ ༑འོ་ན་འཇུག་སྡོམ་བཟུང་ཕན་ཆད་འཇུག་སེམས་མེད་པར་འགྱུར་ཏེ། འདིའི་རྩ་བ་སྨོན་སེམས་བཏང་
བའི་ཕྱིར་རོ། །ཞེ་ན། འོ་ན་ཚོགས་ལམ་འབྲིང་པོ་ནས། སེམས་བསྐྱེད་མེད་པར་འགྱུར་ཏེ། དེའི་རྩ་བ་འདུན་
ལྡན་སེམས་བསྐྱེད་བཏང་བའི་ཕྱིར་རོ། ། གལ་ཏེ་སྤྱིར་སེམས་བསྐྱེད་ཐམས་ཅད་འདུན་པ་དང་ལྡན་པ་ཡིན་
ཀྱང་ཚོགས་ལམ་ཆུང་ངུའི་སྐབས་སུ་སྤྱི་སྒྲ་བྱེ་བྲག་ལ་སྦྱར་བ་ཡིན་ཏེ། འདིའི་རྩ་བ་སྨོན་སེམས་བཏང་བའི་
ཕྱིར་རོ། །དེ་ན་འདུན་པ་ཙམ་གཙོ་བོར་སྤྱོད་པའི་ཕྱིར་རོ། ། དཔེར་ན་གཟུགས་ཕུང་དུ་མའི་ནང་ནས། མིག་
གི་གཟུང་དོན་ལ་གཟུགས་ཤེས་བཤད་པ་ཡིན་ནོ། །ཞེ་ན། འོ་ན་སྤྱིར་སེམས་བསྐྱེད་ཐམས་ཅད་བྱང་ཆུབ་ཏུ་
སྨོན་པ་ཡིན་ཀྱང་། སྨོན་པ་སེམས་བསྐྱེད་ཀྱི་སྒྲ་འདི་འཇུག་སེམས་མ་སྐྱེས་གོང་གི་སེམས་བསྐྱེད་ལ་སྤྱིར་སྒྲ་
བྱེ་བྲག་ཏུ་སྦྱར་བར་མཚུངས་ཏེ། དེ་ལ་སྨོན་པ་ཙམ་གཙོ་བོར་སྤྱོད་པའི་སེམས་བསྐྱེད་མེད་ཀྱང་། བྱང་ཆུབ་
སྨོན་པའི་མཚན་ཉིད་ཡོད་པས་སྐྱོན་དེ་དག་མེད་དོ། ། གལ་ཏེ་འཇུག་སྡོམ་བཟུང་ནས། སླར་རྩ་ལྟུང་འགའ་
ཞིག་སྤྱད་པས་ཉམས་པའི་སྨོན་སེམས་བསྐྱེད་པ་དེ་འདྲ་མི་སྲིད་པར་འགྱུར་ཏེ། འཇུག་སྡོམ་བཟུང་བའི་ཚེ།
སྨོན་སེམས་བཏང་བའི་ཕྱིར་རོ། ། ཞེ་ན། ཉེས་པ་དེ་དག་འགྲངས་པའི་སྔར་ཟན་ཟ་བར་བྱའོ། ། ཞེས་བརྗོད་
པ་ན། འགྲངས་པ་ཉམས་ནས་རྟོག་པའི་ཚེ། ཟན་ཟ་བར་བྱ་བ་འགལ་བ་མེད་པའི་ཕྱིར་ཏེ། འཇུག་སྡོམ་
278-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣།
བཟུང་ཡང་། ཉམས་པ་དག་ནི་སྔར་མ་བཟུང་བ་དང༌། ཁྱད་པར་མེད་པའི་ཕྱིར་རོ། ། དེས་ན་ཁོ་བོའི་འདོད་
པས་སྡོམ་པ་དང་མི་ལྡན་པའི་སེམས་བསྐྱེད་ནི། སྨོན་སེམས་དང་། སྡོམ་པའི་བདག་ཉིད་ཀྱི་སེམས་ནི་
འཇུག་སེམས་སུ་འདོད་པས་སྐྱོན་མེད་པ་ཡིན་ཏེ། རང་རྒྱལ་འགའ་ཞིག་གཞན་དོན་དུ་བྱང་ཆུབ་འདོད་
པའི་སེམས་བསྐྱེད་པ་ལས་སྔར་ཆེད་དུ་བྱ་བ་ལ་སོགས་ཏེ། རང་དོན་དུ་འདོད་པ་དང་། སྔར་གྱི་བྱང་ཆུབ་
འདོད་པ་དེ་ཉིད་ཆེད་དུ་བྱ་བའི་དབང་གིས་ཕྱིས་རང་རྒྱལ་གྱི་སེམས་བསྐྱེད་དུ་འགྱུར་བ་བཞིན་ནོ། ། ཀུན་
རྫོབ་དང་དོན་དམ་པའི་སེམས་བསྐྱེད་ཀྱི་མཚམས་གང་ཞེ་ན། དང་པོ་ནི་སྨོན་འཇུག་གི་བདག་ཉིད་ཡིན་ལ།
གཉིས་པ་ནི། ཐེག་ཆེན་འཕགས་ལམ་པའི་མཉམ་བཞག་ན་ཡོད་དོ། ། ཐོབ་ཚུལ་གྱི་དབྱེ་བ་གཉིས་ཀྱིས་ས་
མཚམས་ཀྱང་དེ་ཡིན་ནོ། ། བཞེད་ཚུལ་གྱི་སྒོ་ནས་དབྱེ་བ་གསུམ་ནི། མས་རིམ་གྱི་བྱང་སེམས་དབང་པོ་རྣོ་
འབྲིང་རྟུལ་གསུམ་གྱི་རྒྱུད་ལ་ཡོད་དོ། །
དཔེའི་སྒོ་ནས་དབྱེ་བ་ཉེར་གཉིས་ཀྱིས་ས་མཚམས་གང་ཞེ་ན། མི་འཐད་པའི་ཕྱོགས་དང༌།
འཐད་པའི་ཕྱོགས་དང་། ཀླན་ཀ་སྤང་བའོ། ། མི་འཐད་པའི་ཕྱོགས་གང་ཞེ་ན། འཕགས་པའི་དགོངས་པ་
གཞན་དུ་རྟོག་པ་དང་། སློབ་དཔོན་གྱི་དགོངས་པ་གཞན་དུ་རྟོག་པའོ། །དང་པོ་མ་བསླབས་པ་ཁ་ཅིག་ན་རེ།
སེམས་བསྐྱེད་མཐའ་མ་བརྒྱད་ས་བཅུ་པའི་ཁྱད་པར་གྱི་ལམ་འཇོག་གི་གཞན་རྣམས་ནི་སློན་དཔོན་བཞིན་
ནོ༔ ༑ཞེས་ཟེར་རོ། །འདི་ལ་ནི་ཁོ་བོས་ཤེས་བྱེད་མ་མཐོང་སྟེ། ཁྱད་པར་གྱི་ལམ་གྱིས་བསྡུས་སོ། ། ཞེས་བྱ་
བ་ཙམ་འབྱུང་ཡང་། ཁྱད་པར་གྱི་ལམ་ནི་ས་བཅུ་པ་ཉིད་ཡིན་པར་མ་ངེས་པ་དང༌། བགྲོད་པ་གཅིག་པའི་
ས་བརྒྱད་པ་ཡིན་པའི་ཕྱིར་རོ། །གཞན་དག་ན་རེ། སེམས་བསྐྱེད་དང་པོ་གསུམ་ནི། རྗེས་འབྲང་གཉིས་དང་།
མཐོང་ལམ་ཐོབ་པའི་གང་ཟག་གསུམ་ནི་རྒྱུད་ལ་སོ་སོར་སྐྱེ་བོར་ཞེས་སྨྲའོ། །མ་སྦྱངས་པ་ལ་ལ་ན་རེ། ཁྱད་
པར་གྱི་ལམ་གྱི་བསྡུས་པ་ལ་ལྔ་སྟེ། ས་བཅུ་ཆར་གྱི་ལམ་གྱིས་བསྡུས་པ་ནི་ཞེས་འཆད་དོ། ། འགའ་ཞིག་ན་
རེ༑ ས་བརྒྱད་པ་ལ་སོགས་པ་ཡིན་ནོ། །ཞེས་འདོན་ནོ། །གཞན་དག་ན་རེ། ཉེར་གཉིས་ཆར་བྱང་སེམས་ཁོ་
ན་ལ་ཡོད་ཀྱི་སངས་རྒྱས་ཀྱི་ས་ན་མེད་དེ། སྨོན་འཇུག་གང་ཡང་མི་རིགས་པའི་ཕྱིར་དང༌། སྨོན་འཇུག་
-279-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གཉིས་ལས་མ་གཏོགས་པའི་སེམས་བསྐྱེད་མཚན་ཉིད་པ་གཞུང་ལུགས་གང་ནས་ཀྱང་མ་བཤད་པའི་ཕྱིར་
རོ༑ ༑གལ་ཏེ་སྨོན་འཇུག་མཚན་ཉིད་པ་ཡོད་ན། ལམ་སྒྲུབ་པའི་བྱ་བ་དང་བཅས་པ་དང་། འབྲས་བུ་ལ་རེ་
བ་འཆའ་བའི་སྨོན་པ་ཡོད་པའི་ཕྱིར་བྱ་བ་ཡོངས་སུ་རྫོགས་པར་འགྱུར་རོ། །འདིར་མཐའ་མ་གསུམ་སངས་
རྒྱས་ཀྱི་ས་ལ་བཞག་པ་ནི། སེམས་བསྐྱེད་ཀྱི་འབྲས་བུའི་དབང་དུ་བྱས་ནས་བཞག་ཞིག། སེམས་བསྐྱེད་
དངོས་མ་ཡིན་ཏེ། སེམས་བསྐྱེད་ཉེར་གཉིས་ལས་དང་པོ་པའི་ས་ནས་སངས་རྒྱས་ཀྱི་སའི་བར་ལ་བཞག་
པ་ནི། རྒྱུ་དང་འབྲས་བུ་མ་ལུས་པའི་དབྱེ་བའི་དབང་དུ་བྱས་པའི་ཕྱིར་ཏེ། དེ་ལྟར་ཡང་འགྲེལ་ཆེན་ལས།
འདི་ནི་ངེས་པར་སོ་སོ་སྐྱེ་བོའི་བྱང་ཆུབ་སེམས་དཔའ་ནས། དེ་བཞིན་གཤེགས་པའི་དབྱེ་བས་རྒྱུ་དང་
འབྲས་བུའི་བདག་ཉིད་ཅན་གྱི་དབྱེ་བ་ཡིན་པས་ཤེས་པར་བྱའོ། ། དེ་ལྟར་ཡང་མདོ་སྡེ་རྒྱན་ལས། སེམས་
བསྐྱེད་དེ་ནི་ས་རྣམས་ལ། ། ཞེས་སོགས་ཤེས་བྱེད་དུ་བགྲངས་ནས། གཞན་དུ་ན་རྒྱུའི་རབ་ཏུ་དབྱེ་བ་ཙམ་
གྱིས་ནི། དེའི་དབྱེ་བ་ཐམས་ཅད་བྱས་པར་མི་འགྱུར་བས་ན། དབྱེ་བ་ཡོངས་སུ་རྫོགས་པར་མི་འགྱུར།
ཞེས་བྱ་བ་ནི། ཁ་ཅིག་གིས་སོ། ། ཞེས་འཛེར་ཏོ། ། དེ་ལ་དང་པོ་གསུམ་མི་འཐད་དེ། འགྲེལ་ཆེན་ལས།
སེམས་བསྐྱེད་པ་འདི་རྣམས་དོན་གྱི་གོ་རིམ་དུ་བཤད་པའི་ཕྱིར་རོ། །མཐའ་མ་ཡང་མི་འཐད་དོ། །དོན་དམ་
སེམས་བསྐྱེད་ཀྱང་སེམས་བསྐྱེད་མ་ཡིན་པར་འགྱུར་བའི་ཕྱིར་དང༌། སློབ་དཔོན་ལྟར་ན། འཇུག་སེམས་
ལམ་སྒྲུབ་པའི་བྱ་བ་དང་བཅས་པས་མ་ཁྱབ་པའི་ཕྱིར་དང་། སློབ་དཔོན་གྱི་ལུགས་ཐམས་ཅད་རིག་པས་
གྲུབ་པས་མ་ཁྱབ་པའི་ཕྱིར་དང་། འདིར་འབྲས་བུ་ཞེས་བྱ་བས་སེམས་བསྐྱེད་ཀྱི་འབྲས་བུར་འཇོག་ན། རྒྱུ་
ཞེས་བྱ་བའི་དོན་ཡང་སེམས་བསྐྱེད་ཀྱི་རྒྱུ་ཞེས་བྱ་བར་འགྱུར་བས། སེམས་བསྐྱེད་པ་དང་པོ་ཉི་ཤུ་ཡང་
སེམས་བསྐྱེད་ཀྱི་རྒྱུར་འགྱུར་པ་དང་། དེ་ལྟར་ན། སེམས་བསྐྱེད་ཀྱི་ངོ་བོའི་དབྱེ་བ་གསལ་བར་མ་བྱས་
པར་འགྱུར་བ་དང་། རྒྱུའི་དབྱེ་བ་ཅེས་བྱ་བ་ལ་སོགས་པའི་དོན་རྒྱུའི་དབྱེ་བ་ཐམས་ཅད་བྱས་པར་
མཚུངས་པར་འགྱུར་བས། འབྲས་བུའི་དབྱེ་བ་རྫོགས་དགོས་སོ་ཞེས་བྱ་བའི་དོན་ཡིན་ན། ཚོགས་ལམ་ལྟ་
བུ་ལ་ཡང་། སྦྱོར་ལམ་ནས་སངས་རྒྱས་ཀྱི་སའི་བར་དབྱེ་དགོས་པ་ལ་སོགས་པ་ཐུག་མེད་དུ་འགྱུར་བ་དང་།
ག28-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
དེའི་དབྱེ་བ་བྱེད་པ་ལ། དེའི་འབྲས་བུ་དབྱེ་དགོས་ན། དེའི་རྒྱུ་ལ་སོགས་པའང་དབྱེ་དགོས་པར་མཚུངས་
པས་སྙིང་རྗེ་ལ་སོགས་པའང་སེམས་བསྐྱེད་ཀྱི་དབྱེ་བར་བྱེད་དགོས་པ་ལ་སོགས་པར་འགྱུར་བའི་ཕྱིར་
དང༌། གཞན་ཡང་འགྲེལ་ཆེན་ལས་སྨོན་པ་དང་འཇུག་པའི་བྱང་ཆུབ་འདོད་པའི་མཚན་ཉིད་རྒྱུ་དང་
འབྲས་བུར་བཅས་པ་ཡིན་ཏེ། ཞེས་འབྱུང་བས། འཇུག་སེམས་ཀྱང་སེམས་བསྐྱེད་ཀྱི་འབྲས་བུར་འགྱུར་
བའི་ཕྱིར་རོ། །འོ་ན་འགྲེལ་ཆེན་གྱི་དོན་གང་ཞེ་ན། རྒྱུ་ལམ་གྱི་སེམས་བསྐྱེད་ཀྱི་རབ་ཏུ་དབྱེ་བ་ཙམ་གྱིས་ནི་
སེམས་བསྐྱེད་དེའི་དབྱེ་བ་ཐམས་ཅད་བྱས་པར་མི་འགྱུར་བས་འབྲས་བུའི་སེམས་བསྐྱེད་ཀྱང་དབྱེ་དགོས་
སོ༑ ༑ཞེས་བྱ་བ་ཡིན་ཏེ། དེས་ན་འབྲས་དུས་ཀྱི་སེམས་བསྐྱེད་འབྲས་བུ་ཞེས་བྱ་བའི་རྣམ་དབྱེ་མ་ཕྱེད་པ་
རྣམས་ཀྱིས་གཞུང་གི་འགྲེལ་རྨི་ལམ་དུ་རྟོགས་པའི་གོ་སྐབས་མེད་དོ། ། འཐད་པའི་ཕྱོགས་གང་ཞེ་ན།
འཕགས་པའི་ལུགས་དང་། སློབ་དཔོན་གྱི་ལུགས་དང་། དེ་གང་འཐད་དཔྱད་པར་བྱ་སྟེ། དང་པོ་ནི། དང་
པོ་བཅུ་བཞི། སློབ་དཔོན་དང་མཐུན་ལ། མཐའ་མ་བརྒྱད་ནི་ས་བརྒྱད་ཡན་ཆད་ཀྱི་ཁྱད་པར་གྱི་ལམ་ལ་
འཇོག་པ་ཡིན་ནོ། ། བགྲོད་པ་གཅིག་པའི་ལམ་དང་ལྡན་པ་བྱང་སེམས་ཀྱི་ཡིན་པར་བཤད་པའི་ཕྱིར་དང༌།
ལམ་དེ་ཡང་ས་བརྒྱད་པ་ན་ཡོད་པའི་ཕྱིར་དང་། མ་དག་པའི་མངོན་ཤེས་ལ་སོགས་པ་གཙོ་བོར་བྱེད་པ་
མེད་པའི་ཕྱིར་དང་། སྤྲིན་ལྟ་བུ་ཡང་རྒྱལ་སྲས་ཀྱི་སེམས་བསྐྱེད་ཡིན་པར་བཤད་པའི་ཕྱིར་དང༌། སྤྲིན་ལྟ་
བུའི་སེམས་བསྐྱེད་སངས་རྒྱས་ལ་ཡོད་པའི་ལུང་རིགས་རྣམ་དག་གཞན་ཅུང་ཟད་ཀྱང་མེད་པའི་ཕྱིར་དང༌།
མདོ་ལས་ཀྱང་འདི་རྣམས་བྱང་སེམས་ཀྱི་སེམས་བསྐྱེད་ཡིན་པར་བཤད་ཀྱི་སངས་རྒྱས་ཀྱི་ཡིན་པར་མ་
བཤད་པའི་ཕྱིར་སྙམ་དུ་དགོངས་ཏེ། གཉིས་པ་ནི་གཞུང་འདི་ནས་ཇི་ལྟར་འབྱུང་བ་བཞིན་ནོ། ། གལ་ཏེ་
སངས་རྒྱས་ཀྱི་སར་སེམས་བསྐྱེད་འདི་དག་མེད་དེ། སྨོན་འཇུག་གང་ཡང་མེད་པའི་ཕྱིར་རོ། ། ཞེ་ན། དེ་ནི་
མ་ཡིན་ཏེ། འདིར་འཇུག་པ་ནི། བྱང་ཆུབ་ཏུ་འགྲོ་བ་ཡིན་ལ། ས་བཅུ་པས་ཀྱང་བྱང་ཆུབ་ཏུ་འགྲོ་བ་མ་
རྫོགས་པ་ཡིན་ཏེ། བྱང་ཆུབ་ཏུ་མ་ཕྱིན་པའི་ཕྱིར། དཔེར་ན་གྲོང་དུ་མ་སླེབས་པར་གྲོང་དུ་འགྲོ་བ་མ་རྫོགས་
པའི་ཕྱིར་རོ། །འོ་ན་སངས་རྒྱས་ཀྱི་སར་ཡང་བྱང་ཆུབ་འདོད་པ་འབྱུང་བར་འདོད་ལ། དེ་ཡང་མི་རིགས་ཏེ།
-281-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རྟོག་པ་མི་འབྱུང་བའི་ཕྱིར་རོ། ། ཞེ་ན། འདིར་རྟོག་པ་ནི་རྣམ་པ་གཉིས་ཏེ། བྱང་ཆུབ་མ་ཐོབ་པ་ཐོབ་པར་
འདོད་པ་དང་། ཐོབ་ནས་གཞན་དོན་བྱེད་པར་འདོད་པའོ། ། དེ་ལ་དང་པོ་རྩ་བའི་སྒྲ་ཇི་ལྟ་བས་བསྟན་ལ།
གཉིས་པ་ནི་སློབ་དཔོན་གྱིས་མཚོན་ནས་ཁ་བསྐང་བ་ཡིན་ཏེ། རྩ་བའི་སྒྲ་ཇི་ལྟ་བ་བཞིན་ལ་གཞན་གྱི་དོན་
གྱི་ཕྱིར་ཡང་དག་པར་རྫོགས་པའི་བྱང་ཆུབ་ལ་འབད་པར་བྱའོ། །ཞེས་བྱ་བར་རིགས་པ་ལས། སངས་རྒྱས་
སུ་གྲུབ་ནས་གཞན་གྱི་དོན་གྱི་ཕྱིར། བསྐལ་པ་ཇི་ལྟ་བ་བཞིན་འབད་པར་བྱའོ། ། ཞེས་གསུངས་པའི་ཕྱིར་
རོ༑ ༑ཡང་ན་འདིར་བྱང་ཆུབ་འདོད་པ་ནི། རྣམ་པ་གཉིས་ཏེ། བྱང་ཆུབ་མ་ཐོབ་པ་ཐོབ་པར་འདོད་པ་དང་།
གཞན་བྱང་ཆུབ་ཐོབ་པར་འདོད་པས་སོ། །དེ་ལ་དང་པོ་སངས་རྒྱས་ལ་མེད་ཀྱང༌། ཕྱི་མ་ཡོད་དེ། འདུན་པ་
མཉམ་པ་མི་མངའ་བ་ཡིན་པའི་ཕྱིར་རོ། ། ཡང་ན་བྱང་ཆུབ་ཐོབ་པར་འདོད་པ་ནི་གཉིས་ཏེ། རང་བྱང་ཆུབ་
ཐོབ་པར་འདོད་པ་དང་། གཞན་བྱང་ཆུབ་ཐོབ་པར་འདོད་པས་སོ།། དེ་ལ་དང་པོ་སངས་རྒྱས་ལ་མེད་
ཀྱང་། ཕྱི་མ་ཡོད་དེ། དེ་རྒྱུ་མཚན་དེའི་ཕྱིར། བརྗོད་བྱེད་དུ་རྟོགས་པ་ཡང་ཡོད་པ་མིན་ཏེ། དེ་ལྟ་མ་ཡིན་པ་
ཤེས་བྱ་ཡོངས་སུ་མི་གཅོད་པར་འགྱུར་བའི་ཕྱིར་དང༌། འཇིག་རྟེན་པའི་ཐུག་པ་མེད་པར་འགྱུར་བའི་ཕྱིར་
རོ༑ ༑འོ་ན་སངས་རྒྱས་པ་ན་སྡོམ་པ་ཡོད་པར་འགྱུར་རོ། ། སྡོམ་པ་མཚུངས་ལྡན་གྱི་སེམས་ཡོད་པའི་ཕྱིར་
རོ༑ ༑དེ་ཡང་མི་རིགས་ཏེ། ཉེས་པ་བསྲུང་སེམས་དང་། ཡོན་ཏན་སློབ་སེམས་འབྱུང་བ་མེད་པའི་ཕྱིར་རོ།།
དེ་ལྟར་ཡང་། ཉེས་པ་རྣམས་གཏན་མི་འབྱུང་བའི་ཕྱིར་རོ། ། ཡོན་ཏན་རྣམས་རྫོགས་ཟིན་པའི་ཕྱིར་ན་ནམ་
མཁའ་འོད་དང་། ནོར་གྱིས་ཁེངས་པའི་སྐྱེས་བུ་བཞིན་ནོ། ། དེ་ནི་མི་རིགས་ཏེ། ས་བཅུ་རྒྱུན་མཐའི་མཉམ་
བཞག་ན་ཡང་བསྲུང་སེམས་དག་མེད་པའི་ཕྱིར་དང་། དེར་ཉེས་པ་མི་འབྱུང་བས་སྡོམ་པ་ཡོད་པས་སྐྱོན་
མེད་ན། དེ་ནི་སངས་རྒྱས་ཀྱི་སར་ཡང་མི་མཚུངས་པའི་ཕྱིར་དང་། རྒྱུན་མཐའི་མཉམ་བཞག་ན་སློབ་
འདོད་ཀྱང་མེད་པའི་ཕྱིར་དང་། ཡོད་དུ་ཆུག་ཀྱང་སྡོམ་པ་ཐམས་ཅད་བྱ་བ་མཚུངས་མི་དགོས་པའི་ཕྱིར་
དང༌
། སངས་རྒྱས་ཀྱི་སར་དྲན་པ་ཉེར་བཞག་སོགས་སྒོམ་པ་པོ་རང་གི་ལུས་ལ་མི་གཙང་བར་ལྟ་བ་སོགས་
དང༌། རང་གི་སྤང་བྱ་མི་དགེ་བ་སྐྱེས་པ་སྤོང་བ་དང་། གཉེན་པོ་དགེ་བའི་རིགས་མ་སྐྱེས་པ་སྐྱེས་པ་ལ་
ཨ282-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
སོགས་པ་དང༌། དད་སོགས་ལ་དབང་མ་ཐོབ་པ་དང་། ཐོབ་ཀྱང་སྟོབས་སུ་མ་གྱུར་པ་དང༌། གྱུར་ཀྱང་ལྷག་
བསམ་དག་པ་མེད་པ་ལ་སོགས་པར་འགྱུར་བའི་ཕྱིར་དང་། གཞན་ལུས་ལ་མི་གཙང་བར་ལྟ་བ་སོགས་
ཡོད་པས་སྐྱོན་མེད་ན། གཞན་བྱང་ཆུབ་འདོད་པ་དང༌། གཞན་གྱི་ཉེས་པ་སྡོམ་པ་སོགས་ཀྱང་མི་འགལ་
བའི་ཕྱིར་དང་
། གཞན་ཡང་སངས་རྒྱས་ལ་སྡོམ་པ་མེད་ན་སྡོམ་མེད་ལ་སྡོམ་པ་བླངས་པར་འགྱུར་པས་
སངས་རྒྱས་ལ་སྡོམ་པ་བླངས་པའི་ཡུལ་གྱི་མཚན་ཉིད་མེད་པ་ལ་སོགས་པར་འགྱུར་བའི་ཕྱིར་རོ། ། སྙམ་དུ་
དགོངས་པ་ཡིན་ནོ། ། །
གསུམ་པ་ནི། འཕགས་པའི་ཕྱོགས་འཐད་པར་མཐོང་སྟེ། དེ་ལ་རྒྱལ་པོ་ལྟ་བུ་ལ་སོགས་པ་བཞི་ནི།
ས་བརྒྱད་པ་ཡིན་ནོ། ། དེའི་འོག་ལ་གཉིས་ནི་ས་དགུ་པ་ཡིན་ནོ། ། བགྲོད་པ་གཅིག་པའི་ལམ་ནི་ས་བརྒྱད་པ་
ལ་སོགས་པའོ། ། མཐའ་མ་ནི་ས་བཅུ་པའི་ཆོས་ཀྱི་སྤྲིན་ནོ། ། དེ་ལྟར་ཡང་ས་བརྒྱད་པར་ཉོན་ཡིད་གནས་
གྱུར་པས། ཟག་བཅས་ཀྱི་མངོན་ཤེས་ཀྱང་ཐོབ་པའི་ཕྱིར་དང༌། དེ་ལྟར་ན། མངོན་ཤེས་དང་པོ་ལྔས་
བསོད་ནམས་ཀྱི་ཚོགས་དང་། མཐའ་མ་ཡེ་ཤེས་ཀྱི་ཚོགས་རྫོགས་པར་བྱེད་པ་དང་། དེ་བདག་ལྟ་དང་
འབྲེལ་བ་ཟད་པས་དེའི་གཉེན་པོ་བྱང་ཆུབ་ཀྱི་ཕྱོགས་དང་མཐུན་པའི་ཆོས་རྫོགས་པའི་ཕྱིར་དང་། དེར་
ཉན་རང་དང་ཐུན་མོང་མིན་པའི་ཐོབ་པ་དང་། སྙིང་རྗེ་དང་ལྷག་མཐོང་ཁྱད་པར་ཅན་ཐོབ་པའི་ཕྱིར་དང་།
ས་དགུ་པར་གཟུངས་ཀྱི་སྒོ་གྲངས་མེད་པར་ཐོབ་པར་བཤད་ཅིང་། སོ་སོ་ཡང་དག་རིག་བློ་བཟང་ཞེས་
འབྱུང་བས་གཟུངས་དང་སྤོབས་པ་ཁྱད་པར་ཅན་ཐོབ་པའི་ཕྱིར་དང་། དེ་ཐོབ་པས། སེམས་ཅན་སྨིན་པ་
འགྲུབ་ཉིད་དང་། ཞེས་པ་ལྟར་ཆོས་ཀྱི་དགའ་སྟོན་ཁྱད་པར་ཅན་སྟོན་པའི་ཕྱིར་དང་། ས་བརྒྱད་པར་མི་
རྟོག་ཡེ་ཤེས་རྒྱུན་མི་འཆད་ཐོབ་ཕྱིར་གཞན་གྱི་དོན་རོ་གཅིག་པ་ཐོབ་པས་བགྲོད་པ་གཅིག་པའི་ལམ་ཐོབ་
པའི་ཕྱིར་དང་། ས་བཅུ་པར་དག་ལྡན་གྱི་དུས་ན་བཞུགས་ལེགས་པ་ཀུན་ཏུ་སྟོན་པར་གསུངས་པས། ཆོས་
ཀྱི་སྐུ་དང་ལྡན་པ་ཐོབ་པའི་ཕྱིར་རོ།། འདི་ནི་འཕགས་པ་ཐོགས་མེད་ཀྱིས་ཀྱང་གསལ་བར་བཤད་དེ།
སངས་རྒྱས་ཐམས་ཅད་ཀྱི་དབང་བསྐུར་བ་ཆེན་པོ་ཐོབ་པའི་ཕྱིར་། སྤྲིན་ཆེན་པོ་ལྟ་བུའི་ཆོས་ཀྱི་སྐུ་ཐོབ་པ་
st
-283-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དང་། ཞེས་འབྱུང་བའི་ཕྱིར་དང་། མཁས་པ་ཁ་ཅིག་ན་རེ། མངོན་ཤེས་དང་ལྡན་པ་འདིའང་ས་བརྒྱད་པ་
ལ་ཡོད་མོད་ཀྱི་བཅུ་པ་ན་ཤས་ཆེ་བ་ཉིད་ན་གནས་ཏེ། ས་བཅུ་པའི་མདོ་ལས། ས་བཅུ་པར་མངོན་པར་
ཤེས་པ་ཆེན་པོ་ཐོབ་པ་དང་། ཞེས་འབྱུང་བའི་ཕྱིར་རོ། །
ཚོགས་གཉིས་དང་ལྡན་པ་འདི་ཡང་ས་བརྒྱད་པ་ལ་ཡོད་མོད་ཀྱི། བཅུ་པ་ལ་ཤས་ཆེ་བ་ཉིད་ཀྱིས་
གནས་སྐབས་དེར་བཞག་སྟེ། ས་བཅུ་པའི་མདོ་ལས། ས་བཅུ་པར་བསོད་ནམས་དང་ཡེ་ཤེས་ཀྱི་ཚོགས་
ཆེན་པོས་ཡོངས་སུ་བཟུང་བ་ཞེས་འབྱུང་བའི་ཕྱིར་རོ། །ཞི་གནས་དང་ལྷག་མཐོང་དང་ལྡན་པ་ཡང་ས་བཅུ་
པ་ལ་ཤས་ཆེ་བ་ཉིད་དུ་གནས་པ་འདིར་བཞག་སྟེ། འདིར་ནང་གི་འཁོར་དུ་འགྱུར་ཞེས་བྱ་བ་འབྱུང་ལ།
དེ་ལ་ནང་གི་འཁོར་ལོ་ཞེས་བྱ་བ་ནི། ཕྲ་བ་ལ་འཇུག་པའི་ཡེ་ཤེས་གསལ་བ་ལ་འཇུག་པའི་ཡེ་ཤེས་ལ་རྗེས་
སུ་ཞུགས་པར་འགྱུར་བའོ། ། ཞེས་བྱ་བ་འབྱུང་ལ། དེ་ལ་ཡང་ས་བཅུ་པའི་མདོ་ལས། དེ་ལྟར་སྤྱོད་པ་ཆ་ཕྲ་
བ་ལ་འཇུག་པ་ལ་སོགས་པ་དང་། གསལ་བ་ཆ་ཕྲ་ལ་འཇུག་པ་ལ་སོགས་པ་མི་མཚུངས་པ་ཡིན་ནོ། ། ཞེས་
ཟེར་རོ། །ཇི་ལྟར་ན་འཕགས་པའི་ལུགས་འཐད་པར་མཐོང་ངོ་ཞེ་ན། རིགས་པ་བཤད་ཟིན་པའི་ཕྱིར་རོ། །
ཇི་ལྟར་ན། སློབ་དཔོན་གྱི་ལུགས་དེ་མི་འཐད་པར་མཐོང་ངོ་ཞེ་ན། སྒྲུབ་བྱེད་མེད་པ་དང་། གནོད་བྱེད་ཡོད་
པའི་ཕྱིར་རོ། ། སྒྲུབ་བྱེད་མེད་དེ། རྒྱུའི་བྱེད་པ་ཙམ་གྱིས་དབྱེ་བ་རྫོགས་པར་མི་འགྱུར་བ་བདེན་ཡང་།
འདིར་བསྟན་རྒྱུ་དང་འབྲས་བུའི་སེམས་བསྐྱེད་མ་འདུས་པ་ནི། ཚོགས་ལམ་ལ་ས་བཅུ་པའི་བར་གྱི་བསྡུས་
པ་ཡིན་གྱི། རྫོགས་པའི་སངས་རྒྱས་ཀྱི་ས་ན་མེད་དེ། དེར་འདོད་པ་འབྱུང་བ་མེད་པའི་ཕྱིར་ཏེ། སྨོན་ལམ་
གྱི་དབང་གིས་མཛད་པ་ཐམས་ཅད་གདུལ་བྱའི་དབང་གིས་བསྐལ་བ་ཇི་ལྟ་བ་བཞིན་མ་ཡོལ་བར་འཇུག་པ་
དང༌། གཞན་ངོར་འཇིག་རྟེན་པའི་ཐུགས་ཀྱིས་གཞན་དོན་སོགས་ལ་འདུན་པ་མ་ཉམས་པར་སྣང་བ་ཙམ་
པ་ལ་འདུན་པ་ཉམས་པས་མི་མངའ་ཞེས་བརྗོད་ཀྱི། འདུན་པ་མཚན་ཉིད་པ་འབྱུང་བའི་རྒྱུ་མཚན་མ་ཡིན་
ཏེ༑ རྫོགས་པའི་སངས་རྒྱས་ལ་རྣམ་རྟོག་འབྱུང་ན། ཡེ་ཤེས་འཁྲུལ་བར་འགྱུར་བ་ལ་སོགས་པའི་སྐྱོན་ཡང་
འཆད་པར་འགྱུར་བའི་ཕྱིར་རོ། །གནོད་བྱེད་ཡོད་དེ་བགྲོད་པ་གཅིག་པའི་ལམ་དང་། སྤྲིན་ལྟ་བུ་འདི་
-284-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
རྫོགས་པའི་སངས་རྒྱས་ཁོ་ནའི་ཡིན་ན། བྱང་སེམས་ཀྱི་ཡིན་པར་བཤད་པ་དང་འགལ་བའི་ཕྱིར་དང་།
རྫོགས་པའི་སངས་རྒྱས་ཀྱི་སར་འཇུག་སེམས་ཡོད་ན། སྡོང་པོ་བཀོད་པ་ལས་འབྱུང་བ་ལྟར། བྱང་ཆུབ་ཏུ་
ཆས་པའི་སེམས་ཡོད་པར་འགྱུར་བ་ལ་སོགས་པའི་ཕྱིར་རོ། ། འདིར་ནི་སེམས་བསྐྱེད་མཐའ་མ་གཉིས་པོ་
རྫོགས་པའི་སངས་རྒྱས་སས་བསྡུས་ལ། ཉི་ཤུ་པ་ནི། བྱང་སེམས་ཀྱིས་སས་བསྡུས་ཀྱི། རྫོགས་པའི་སངས་
རྒྱས་ཀྱིས་སས་མ་བསྡུས་པས། སེང་གེ་བཟང་པོས་བསྡུས་པར་བཤད་པ་མི་འཐད་ཅེས་སུན་འབྱིན་པ་ཡང་
མི་འཐད་དེ། འགྲེལ་ཆེན་དུ་ད་ནི་བྱང་སེམས་ཀྱི་ས་དང་འབྲེལ་བ་སངས་རྒྱས་ཀྱི་ས་ལ་འཇུག་པའི་སྦྱོར་
ལམ་གྱིས་བསྡུས་སོ། ། ཞེས་བཤད་པས། སློབ་དཔོན་ཡང་མཐའ་མ་གཉིས་ཁོ་ན། རྫོགས་པའི་སངས་རྒྱས་
ཀྱི་སས་བསྡུས་པར་འདོད་པའང་དེའི་ཚད་མས་བཀག་པའི་ཕྱིར་རོ། ། ཀླན་ཀ་ནི། འདུན་ལྡན་ནི་ཚོགས་
ལམ་ཆུང་ངུ་ཉིད་དུ་འཇོག་པ་ལ་སོགས་པ་མི་འཐད་དེ། དེ་དག་ནི་ས་བཅུ་པའི་བར་དུ་ཡོད་པའི་ཕྱིར་
རོ༑ ༑ཞེ་ན། འོ་ན་ནི་ས་དྲི་མ་མེད་པ་གཉིས་པ་ཉིད་ལ་འཇོག་པ་མི་འཐད་དེ། དེ་དག་ནི་ས་བཅུ་པའི་བར་
དུ་ཡོད་པའི་ཕྱིར་རོ། ། དེ་ནི་མིན་ཏེ། ས་བཅུ་པར་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་གཙོ་བོར་སྤྱོད་པས།
འཆལ་ཚུལ་གྱི་དྲི་མ་མེད་པ་ཞེས་སྤྱི་སྒྲ་བྱེ་བྲག་ལ་སྦྱར་བ་ཡིན་ནོ་ཞེ་ན། དེ་ལྟར་ཚོགས་ལམ་ཆུང་ངུར་
འདུན་པ་ཙམ་གཙོ་བོར་སྤྱོད་པས། འདུན་ལྡན་ཞེས་ཅི་སྒྲ་བྱེ་བྲག་ཏུ་སྦྱར་བ་ཡིན་ནོ། ། འོ་ན་སྤྲིན་ལྟ་བུ་ལ་
སོགས་པ་བྱང་སེམས་ཀྱི་ཡིན་པས། སངས་རྒྱས་ལ་གཏན་མེད་པར་འགྱུར་ན། བྱམས་པ་དང་སྙིང་རྗེ་ལ་
སོགས་པའི་ཡོན་ཏན་མཐའ་ཡས་པ་སངས་རྒྱས་ལ་མེད་པར་འགྱུར་ཞེ་ན། འདི་ཡང་སྙིང་པོ་མེད་དེ། དེ་
ལྟར་ཁས་མ་བླངས་པའི་ཕྱིར་དང༌། སྤྲིན་ལྟ་བུ་བ་ལ་སོགས་པ་བྱང་སེམས་ཀྱི་ཡིན་པར་བཤད་ཅིང༌།
རྫོགས་པའི་སངས་རྒྱས་ཀྱི་ཡིན་པར་སྒྲུབ་བྱེད་ཀྱི་ལུང་རིགས་རྣམ་དག་ཀྱང་མེད་དོ་ཞེས་བྱ་བ་ཁས་བླངས་
པའི་ཕྱིར་དང་། བྱང་སེམས་ཀྱི་ཡིན་ཡང་། སངས་རྒྱས་ལའང་ཡོད་པར་བརྗོད་ན། ལམ་ཤེས་ལྟ་བུས་མ་
ཁྱབ་པར་གྱུར་བ་ལས་འདིར་ནི། རྒྱལ་སྲས་རྣམས་ཀྱིས་སེམས་བསྐྱེད་པ། ། སྤྲིན་དང་འདྲ་བར་བཤད་པ་
ཡིན། ། ཞེས་བྱ་བ་ཙམ་གསུངས་ཀྱི། སྤྲིན་ལྟ་བུ་སངས་རྒྱས་ཀྱི་ཡིན་པར་སྟོན་པའི་ལུང་རྣམ་དག་མེད་པའི་
-285-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཕྱིར་དང་། སངས་རྒྱས་སར་འདོད་པ་མི་འབྱུང་བས། རིགས་པའང་མེད་པའི་ཕྱིར་རོ། །འོ་ན་དབྱིག་གཉེན་
གྱིས་སངས་རྒྱས་ཀྱི་ས་ལ་སྒྲ་སྤངས་པའི་སེམས་བསྐྱེད་དོ།། ཞེས་བཤད་པ་ཇི་ལྟར་ཞེ་ན། སྐྱོན་མེད་དེ།
རྒྱན་གཉིས་དོན་མི་གཅིག་པ་དང་། གཅིག་ཀྱང་འགལ་བ་མེད་པའི་ཕྱིར་རོ། ། ཇི་ལྟར་ཞེ་ན། མདོ་སྡེ་རྒྱན་
ལས། དོན་གཉིས་ལྡན་པའི་སེམས་འབྱུང་བ། ། ཞེས་སེམས་བསྐྱེད་སྤྱིར་བསྟན་པའི་ཕྱིར་དང་། འདིར་ནི་
ཡང་དག་རྫོགས་པའི་བྱང་ཆུབ་འདོད། །ཀུན་རྫོབ་སེམས་བསྐྱེད་ཙམ་བཤད་པའི་ཕྱིར་དང་། དོན་གཅིག་ཏུ་
ཆུག་ཀྱང་། སངས་རྒྱས་ཀྱི་ས་ནི་ས་བཅུ་པ་ལ་སྤྱོད་པའི་ཕྱིར་ཏེ། དབྱིག་གཉེན་གྱིས་དེའི་ཐད་དུ་བྱང་ཆུབ་
སེམས་དཔའ་རྣམས་ཀྱི་སེམས་བསྐྱེད་ནི་བཞི་སྟེ། ཞེས་བྱང་སེམས་ཀྱི་གང་དུ་ཡང་མ་བཤད་པའི་ཕྱིར་དང་
རྫོགས་པའི་སངས་རྒྱས་ལ་ཡང་བྱང་སེམས་ཞེས་བྱ་བ་ཡིན་ན། གཞུང་འདིར་དེ་ལྟར་སྦྱོར་བའི་སྐབས་
སྟོབས་ཀྱང་མེད་པས་ཐེག་ཆེན་སློབ་མི་སློབ་ཀྱི་རྣམ་གཞག་ཕལ་ཆེར་འཆོལ་བར་འགྱུར་བའི་ཕྱིར་རོ། །
འོ་ན། སངས་རྒྱས་འཇུག་པ་སེམས་བསྐྱེད་མེད་ན་ཐེག་ཆེན་གྱི་སྡོམ་པ་མེད་པར་འགྱུར་རོ་ཞེ་ན། དེ་ནི་མ་
ངེས་ཏེ། བྱང་ཆུབ་ཏུ་ཆས་པའི་གནས་སྐབས་ཀྱི་ཐེག་ཆེན་གྱི་སྡོམ་པ་ཉིད་ལ་འཇུག་པ་སེམས་བསྐྱེད་ཅེས་
བརྗོད་པའི་ཕྱིར་དང་། འོ་ན། སངས་རྒྱས་ལ་འཇུག་པ་སེམས་བསྐྱེད་མེད་ན། སངས་རྒྱས་ཀྱི་གཞན་ལ་
འཇུག་སེམས་སྦྱིན་དུ་མི་རུང་བར་འགྱུར་རོ་ཞེ་ན། འོ་ན་སངས་རྒྱས་ལ་གང་ཟག་གཞན་གྱི་སྡོམ་པ་མེད་
པས་གཞན་ལ་གཞན་གྱི་སྡོམ་པའང་སྦྱིན་མི་ནུས་པར་འགྱུར་རོ། ། གལ་ཏེ་གཞན་གྱི་སྡོམ་པ་མེད་ཀྱང་རང་
གི་ཡོད་པས་སྐྱོན་མེད་དོ་ཞེ་ན། འོ་ན་རྒྱུའི་སྡོམ་པ་མེད་ཀྱང་འབྲས་བུའི་སྡོམ་པ་ཡོད་ལ། དེ་འདྲ་བ་དེ་
གཞན་ལ་སྦྱིན་ན། རྟེན་གྱི་དབང་གི་འཇུག་པ་སེམས་བསྐྱེད་ཅེས་བྱ་བར་འགྱུར་བར་མཚུངས་སོ། ། གཞན་
ཡང་སངས་རྒྱས་ལ་སྐྱབས་འགྲོ་མཛད་པ་མེད་པས་གཞན་ལ་སྐྱབས་འགྲོ་ཡང་སྦྱིན་དུ་མེད་པར་འགྱུར་
རོ༑ ༑གལ་ཏེ་སྐྱབས་སུ་འགྲོ་བ་མེད་ཀྱང་སྐྱབས་སུ་སོང་བ་ཡོད་པས་སྐྱོན་མེད་དོ་ཞེ་ན། དེ་ལྟར་ན་བྱང་
ཆུབ་ཏུ་འཇུག་པའི་སེམས་མེད་ཀྱང་བྱང་ཆུབ་ཏུ་ཞུགས་པའི་སེམས་ཡོད་པས་སྐྱོན་མེད་དོ། །ཞེས་མཚུངས་
སོ༑ ༑ངོ་བོ་བཤད་ཟིན་ཏོ། །
ལས
-286-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
རྒྱུ་གང་ཞེ་ན། རྒྱུ་ལ་གཉིས་ཏེ། མི་འཐད་པའི་ཕྱོགས་དང་། འཐད་པའི་ཕྱོགས་སོ། །དང་པོ་གང་
ཞེ་ན། ཁ་ཅིག་ན་རེ། ཆགས་པའི་རྟེན། ཉེར་ལེན་གྱི་རྒྱུ། དེའི་སྐྱོན་ནོ། ། དེ་ལ་ལུས་རྟེན་ནི། ལམ་ཤེས་སྐྱེ་
རུང་བའི་གང་ཟག་གོ། བསམ་པའི་རྟེན་ནི་སྐྱབས་འགྲོ་ཁྱད་པར་ཅན་ནོ། ། ཉེར་ལེན་གསུམ་སྟེ། སྙིང་རྗེ།
དང་བ། འདོད་པའོ། །རྐྱེན་ནི་དགེ་བའི་བཤེས་གཉེན་གྱིས་ཟིན་པའོ། །ཆོ་ག་ནི། མ་སྨོས་ཏེ། དེ་མེད་ཀྱང་སྐྱེ་
བའི་ཕྱིར་རོ། ། ཞེས་ཟེར་རོ། ། དེ་ནི་མ་ཡིན་ཏེ། རྟེན་འཆོལ་བ་དང་། རྒྱུ་ནོར་བ་དང་། རྐྱེན་མི་དགོས་པར་
མཚུངས་པའི་ཕྱིར་རོ། །སྐྱོན་དང་པོ་མེད་དེ། །ལམ་ཤེས་རྟེན་གང་ཞེ་ན། སེམས་བསྐྱེད་སྐྱེས་པ་ཡིན་ཞེས་བྱ་
བ་དང་། རྟོགས་པ་ཕན་ཚུན་རྟེན་པར་འགྱུར་བའི་ཕྱིར་དང་། སེམས་ཅན་ཐམས་ཅད་ཀྱང་ལམ་ཤེས་སྐྱེ་
རུང་ཡིན་པས། རྟེན་དུ་འགྱུར་བའི་ཕྱིར་དང་། སྐྱབས་འགྲོ་ལ་མ་བལྟོས་པའི་བྱང་ཆུབ་འདོད་པ་ཡང་ཡོད་
པས་བསམ་པའི་རྟེན་ལྷག་པ་དང་། འདིར་རྟེན་ནི་རིགས་ཁྱད་པར་ཅན་ཡིན་ལ། དེ་ཉིད་མ་བརྗོད་པས་
ཆོས་ཉིད་ཀྱི་རྟེན་ཆད་པའི་ཕྱིར་རོ། །སྐྱོན་གཉིས་པ་མེད་དེ། སྤྱིར་དུ་ཉེར་ལེན་སྤངས་པ་དང་། དང་བ་ཉེར་
ལེན་དུ་འགལ་བ་དང་། ཐོབ་འདོད་ཉེར་ལེན་དུ་མ་ངེས་པ་དང་། སེམས་བྱུང་སེམས་ཀྱི་ཉེར་ལེན་དུ་མ་གྲུབ་
པའི་ཕྱིར་ཏེ། ཆོས་གཅིག་ལ་ཉེར་ལེན་མི་འདྲ་བ་དུ་མ་མི་རིགས་པའི་ཕྱིར་དང་། དང་བ་ནི་རིགས་མི་འདྲ་
བས་འདུན་གཙོ་གང་གི་ཡང་ཉེར་ལེན་མི་རིགས་པའི་ཕྱིར་དང༌། སངས་རྒྱས་ཐོབ་འདོད་བརྩོན་འགྲུས་
དང་བཅས་པ་གྲུབ། འཕགས་སེང་ལྟར་ན། དེ་དང་མཚུངས་ལྡན་ཉིད། སེམས་བསྐྱེད་དུ་འགྱུར་བས་སེམས་
བསྐྱེད་གྲུབ་པས་ཁྱབ་པའི་ཕྱིར་དང་། གཙོ་བོའི་སེམས་ཕྱི་མ་ནི། གཙོ་བོའི་སེམས་སྔ་མ་ཙམ་གྱི་ཉེར་ལེན་
ཅན་ཡིན་པའི་ཕྱིར་རོ། ། གསུམ་པ་ཡོད་དེ། ཆོ་ག་མེད་ཀྱང་སྐྱེ་བས་ཆོ་ག་མ་བཤད་པ་ལྟར། བཤེས་གཉེན་
མེད་ཀྱང་སྐྱེ་བ་ཡོད་པའི་ཕྱིར་རོ། །འཐད་པའི་ཕྱོགས་གང་ཞེ་ན། བྱང་ཆུབ་སེམས་དཔའི་ས་ལ་སོགས་པར།
དེ་བཞིན་གཤེགས་པའི་བྱང་སེམས་ཀྱི་ཆོ་འཕྲུལ་མཐོང་བའམ། གཞན་ལས་ཐོས་པ། ཐེག་ཆེན་གྱི་སྡེ་སྣོད་
ཐོས་པ། བྱང་སེམས་ཀྱི་ཆོས་ནུབ་ཏུ་ཉེ་བར་མཐོང་བ། སྙིགས་མའི་སེམས་ཅན་ཉོན་མོངས་པར་མཐོང་བ་
སྟེ༑ རྐྱེན་བཞི་དང་། རིགས་ཕུན་སུམ་ཚོགས་པ། དགེ་བའི་བཤེས་གཉེན་གྱིས་ཟིན་པ། སྙིང་རྗེ་བ། འཁོར་
-287-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བའི་སྡུག་བསྔལ་གྱིས་འཇིགས་པ་སྟེ། རྒྱུ་བཞི་དང་། རང་དང༌
། གཞན་དང་། རྒྱུ་དང་སྦྱོར་བའི་སྟོབས་བཞི་
སྟེ་བཅུ་གཉིས་པོ་སོ་སོའམ་ཚོགས་པ་ལ་བརྟེན་ནས་སྐྱེ་བར་བཤད་ཀྱང་། འདིར་བསྡུས་ན་གཉིས་ཏེ། སྤྱིའི་
རྒྱུ་དང་། བྱེ་བྲག་གི་རྒྱུའོ། །སྤྱི་ལ་གསུམ་སྟེ། གང་ལས་སྐྱེ་བའི་རྟེན། དེ་ལས་སྐྱེ་བའི་རྒྱུ། རྒྱུ་ལ་སྦྱོར་བའི་རྐྱེན་
རྣམས་སོ། ། ལུས་རྟེན་བགེགས་དང་བྲལ་བའི་འགྲོ་བ་ཀུན་ཡིན་ཏེ། ལམ་ཤེས་སུ་ལྷའི་བུས་སེམས་པ་དང་།
རྒྱ་མཚོས་ཞུས་པར། ཀླུ་ཉི་ཁྲི་ཆིག་སྟོང་གི་སེམས་བསྐྱེད་པ་དང༌། དྲིན་ལན་བསབ་པ་ལས། བདག་གི་སྟོན་
པ་འདིའམ། དམྱལ་བའི་ཤིང་རྟ་འདྲེན་པའི་གྱད་དུ་འཁྲུངས་པའི་ཚེ་སེམས་བསྐྱེད་པར་བཤད་པའི་ཕྱིར་
རོ༑ ༑དེ་ནས་མིང་ཁོ་ནར་འདོད་པ་དང་། ལྷ་མིའི་རྟེན་དལ་བ་ཁོ་ན་ལས་སྐྱེའོ། ། ཞེས་ཟེར་བ་རྣམས་ནི།
མདོ་མ་མཐོང་བར་ཟད་དོ། ། བསམ་པའི་རྟེན་ནི་རྫོགས་པའི་བྱང་ཆུབ་ཏུ་འགྲོ་ཀུན་སྒྲོལ་ནུས་པའི་ཡོན་ཏན་
མཐོང་ནུས་པ་སྟེ། མདོ་ལས་བྱང་ཆུབ་བླ་ན་མེད་པར་དད་གྱུར་ནས། ། སྐྱེས་བུ་ཆེན་པོ་རྣམས་ཀྱི་སེམས་
སྐྱེའོ། ། ཞེས་བྱ་དང་། དད་པ་ནི་འདུན་པའི་རྟེན་བྱེད་པའི་ལས་ཅན་དུ་གསུངས་པའི་ཕྱིར་རོ། ། རིགས་ཀྱི་
རྟེན་ནི། སེམས་ཀྱི་ཆོས་ཉིད་འོད་གསལ་བ་ཉིད་དེ། མདོ་མ་མཐོང་བར་ཟད་དོ། ། ཇི་ལྟར་དམིགས་པ་ན་
འཕགས་པའི་ཆོས་རྣམས་ཀྱི་རྒྱུར་འགྱུར་རོ། ། གཉིས་པ་ནི། རྗེ་བཙུན་གྱི་བཞེད་པས་དེའི་གཉེན་པོ་སྙིང་རྗེ་
ཡིན་ལ། དེ་ནས་ནི་བྱང་ཆུབ་འདོད་པའི་རིགས་འདྲ་སྔ་མ་རྣམས་ནུས་པ་དང་བཅས་པ་ཡིན་ཏེ། དེ་ཡི་རྩ་བ་
སྙིང་རྗེ་འདོད། ། ཅེས་བྱ་བ་ལ་སོགས་པ་འབྱུང་བའི་ཕྱིར་རོ། ། འཕགས་སེང་ལྟར་ན། ཉེར་ལེན་གྱི་གཙོ་བོ་
སེམས་སྔ་མ་ཉིད་ཡིན་ལ། སྙིང་རྗེ་ནི་ཀུན་སློང་གི་རྒྱུ་ཉིད་ཡིན་ཏེ། ཐེག་པ་ཆེན་པོའི་ཆོས་ཐམས་ཅད་དང་
པོར་སྙིང་རྗེ་ལས་སྐྱེ་ཞིང་། བར་དུ་སྙིང་རྗེས་འཕེལ་ལ། མཐར་སྙིང་རྗེ་ལ་ལོངས་སྤྱོད་པའི་ཕྱིར་རོ། །དེས་ན་
སྙིང་རྗེ་ཡོད་ན་བྱང་ཆུབ་ཀྱི་སེམས་མ་སྐྱེས་པ་རྣམས་ཀྱང་སྐྱེད་ཅིང་། སྐྱེས་ཟིན་པའང་མི་ཉམས་ལ། སྙིང་རྗེ་
མེད་ན་མ་སྐྱེས་པ་མི་སྐྱེད་ཅིང་། སྐྱེས་པ་ཉིད་ཉམས་པར་འགྱུར། སེམས་བསྐྱེད་ཀྱི་རྒྱུའི་གཙོ་བོ་ནི་སྙིང་རྗེ་
ཡིན་ཏེ། དཔེར་ན། འདུ་བྱེད་དང་། རྣམ་ཤེས་ཡོད་སྲིད་པ་མེད་ན་འཁོར་མི་སྐྱེ་བའི་རྒྱུའི་གཙོ་བོ་སྲེད་པ་
ཡིན་པ་བཞིན་ནོ། ། གསུམ་པ་ནི། བདག་རྐྱེན་སངས་རྒྱས་ལ་སོགས་པའི་མཐུ་དང་། དམིགས་རྐྱེན་ནི།
-288-



L་
གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
གཞན་དང་པོ་བྱང་ཆུབ་ལ་སོགས་པ་ཡིན་ནོ། ། །
བྱེ་བྲག་གི་རྒྱུ་ནི་འཇུག་པ་སེམས་བསྐྱེད་ནི། ཆོ་གའི་རྒྱུ་ལ་ལྟོས་པར་བྱ་བ་ཡིན་པས། འདི་མི་
འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་སྤང་བའོ། །མི་འཐད་པའི་ཕྱོགས་གང་ཞེ་ན། ཁ་
ཅིག་ན་རེ། འདིར་སེམས་བསྐྱེད་ནི་གཉིས་ཏེ། དབུ་མ་ལུགས་དང་། སེམས་ཙམ་ལུགས་ཀྱི་སེམས་སྐྱེད་
དོ༑ ༑དང་པོ་འཇམ་དཔལ་བརྒྱུད་པའི་སྤྱོད་འཇུག་གི་རྗེས་སུ་འབྲང་བ་རྣམས་སོ། ། གཉིས་པ་ནི་བྱམས་པ་
ནས་བརྒྱུད་པའི་བྱམས་པའི་རྗེས་སུ་འབྲང་བ་རྣམས་སོ། །དེ་གཉིས་ནི། ལེན་པའི་གང་ཟག་དང་། བླང་བའི་
ཡུལ་དང་། བསླབ་པ་བརྗོད་པ་དང་། ལེན་པའི་ཆོ་ག་དང༌། བསྲུང་བྱའི་རྩ་ལྟུང་དང་། ཉམས་ན་ཕྱིར་བཅོས་
སོགས་རྣམ་པ་ཀུན་ཏུ་མི་འདྲ་སྟེ། དང་པོ་ནི་སོ་སོ་ཐར་པའི་སྡོམ་པ་དགོས་མི་དགོས་དང་། སྡིག་པ་ཅན་གྱི་
རྒྱུད་ལ་སྐྱེ་མི་སྐྱེ་ཁྱད་པར་ཡོད་པའི་ཕྱིར་རོ། །གཉིས་པ་ནི་དགེ་བའི་བཤེས་གཉེན་དགོས་མི་དགོས་ཀྱི་ཁྱད་
པར་ཡོད་པའི་ཕྱིར་དང་། གསུམ་པ་ནི་སྦྱོར་བའི་དུས་སུ་ཕྱག་མཆོད་ཙམ་བྱ་སྟེ། བསླབ་པ་བརྗོད་པ་དང་
བར་ཆད་འདྲི་བ་ལ་སོགས་པ་མཛད་མི་མཛད་དང་། དངོས་གཞིའི་དུས་སུ་སྨོན་པ་སྔར་བླངས་ནས། འཇུག་
པ་ཕྱིས་ལེན་པ་ལ་སོགས་པ་སེམས་བསྐྱེད་དང་སྡོམ་པ་གཉིས་ཀའི་བརྗོད་ཚུལ་མི་འདྲ་བ་དང༌། མཇུག་ཏུ་
བསླབ་པ་དང་བརྗོད་དུ་ཡོད་མེད་ལ་སོགས་པ་མི་འདྲ་བའི་ཕྱིར་དང་། བཞི་པ་ནི། རྩ་ལྟུང་མང་ཉུང་གྱི་ཁྱད་
པར་ཡོད་པའི་ཕྱིར་དང་། ལྔ་པ་ནི། སེམས་ཙམ་ལུགས་ལ་སྡོམ་པ་སླར་ཡང་ལེན་པ་ལ་སོགས་པ་དང༌། དབུ་
མའི་ལུགས་ལ། ནམ་མཁའི་སྙིང་པོའི་དྲུང་དུ་སྡིག་པ་བཤགས་པ་ལ་སོགས་པའི་ཁྱད་ཡོད་པའི་ཕྱིར་
རོ༑ ༑ཞེས་ཟེར་རོ། །དེ་ཡང་མ་ངེས་ཏེ། སྤྱིར་མི་འཐད་པ་དང་། ཁྱད་པར་མི་འཐད་པའི་ཕྱིར་རོ། །སྤྱིར་མི་
འཐད་དེ། སེམས་བསྐྱེད་ཚུལ་གྱི་གཞུང་ཐ་དད་བྱུང་བ་ནི། མདོ་སྡེ་ཐ་དད་ནས་བསྡུས་པ་ཡིན་གྱི། གྲུབ་
མཐའི་འདོད་པ་ཐ་དད་ཀྱི་དབང་གི་ཞི་བ་འཚོ་ལ་སོགས་པ་དབུ་མ་པ་ཡིན་ཡང་བྱང་སའི་ལུགས་སུ་མཛད་
པ་དང་། བྱང་བཟང་དང་མར་མེ་མཛད་ལ་སོགས་པ་ཡང་དེ་ནི་ཡིན་པའི་ཕྱིར་རོ། །ཁྱད་པར་དང་པོ་ཡང་མི་
འཐད་དེ། འཇུག་སེམས་ཀྱི་རྟེན་དུ་སོ་སོ་ཐར་པ་ཁས་བླངས་ན་སྐྱོན་ཅི་ཞིག་ཡོད། གལ་ཏེ་དེ་ན་ལྷ་ལ་
-289-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
སོགས་པ་ལ་སོ་ཐར་མེད་པའི་ཕྱིར་འཇུག་པ་སེམས་བསྐྱེད་མེད་པ་དང༌། ཤི་བ་ན་སོ་ཐར་བཏང་བའི་ཕྱིར་
སེམས་བསྐྱེད་ཀྱང་བཏང་བར་འགྱུར་བའི་ཕྱིར་རོ་ཞེ་ན། འོ་ན་དོན་གྱི་བྱམས་པ་ལ་སོགས་པའི་རྒྱུད་ལ་
བྱང་ས་ནས་བཤད་པའི་སེམས་བསྐྱེད་དེ་དག་མེད་པར་འགྱུར་བ་དང་། ཤི་བ་ན་བྱང་ས་ནས་བཤད་པའི་
བྱང་སེམས་ཀྱི་སྡོམ་པ་དེ་དག་བཏང་བར་འགྱུར་ཏེ། དེ་ནི་ངེས་པར་སོ་སོ་ཐར་པ་བརྟེན་ཅན་ཡིན་ལ། སོ་
སོ་ཐར་པ་ཡང་མིན་པའི་རྒྱུད་ལ་མེད་པའི་ཕྱིར་དང་ཤི་བ་ན་ངེས་པར་གཏོང་བར་འདོད་པའི་ཕྱིར་རོ། ། དེ་
ཡང་མི་རིགས་ཏེ། བྱམས་པ་ནི་ཚུལ་ཁྲིམས་རྒྱ་མཚོ་མངའ་བའི་བྱང་ཆུབ་སེམས་དཔའ་ཡིན་ཞིང༌། དེ་ཉིད་
ལ་རྒྱུད་ན་སེམས་ཙམ་ལུགས་ཀྱི་སེམས་བསྐྱེད་འབྱུང་བར་ཁས་བླངས་པའི་ཕྱིར་དང༌། བྱང་ཆུབ་སེམས་
དཔའི་སྡོམ་པ་རྣམས་ནི་ཇི་སྲིད་འཚོ་བ་མིན་གྱི་བྱང་ཆུབ་སྙིང་པོའི་བར་དུ་འཛིན་པས་ཇི་སྲིད་སེམས་མ་
ཉམས་པ་དེ་སྲིད་ཀྱི་བར་དུ་ཡོད་པར་ཁྱེད་རང་གིས་ཀྱང་ཁས་བླངས་པའི་ཕྱིར་དང་། སྡིག་པ་ཅན་གྱི་རྒྱུད་
ལ་སྐྱེ་མི་སྐྱེའི་ཁྱད་པར་ཡང་མི་རིགས་ཏེ། མངོན་གྱུར་ཡོད་བཞིན་དུས་ལ་ནི། གཉིས་ཀ་མི་སྐྱེ་ལ། གཏན་མི་
འབྱུང་བའམ། ས་བོན་ཙམ་པའི་དོན་ལ་དབྱེ་ན་ནི་བྱང་ས་བྱང་སའི་སེམས་བསྐྱེད་དག་སྦྱོར་ལམ་བཟོད་
པའམ། མཐོང་ལམ་ལ་སོགས་མ་ཐོབ་པར་མི་བྱུང་བར་འགྱུར་ལ། དེ་ཡང་མི་རིགས་ཏེ། སྦྱོར་ལམ་བཟོད་པ་
ཐོབ་ནས་བྱང་སེམས་ལ་ཕས་ཕམ་པ་སོགས་འབྱུང་བ་མི་སྲིད་པའི་ཕྱིར་དང་
། འདིར་ནི་ཕམ་པ་བྱུང་བ་
ལས་གསོ་བའི་ཐབས་ལ་སོགས་གསུངས་པའི་ཕྱིར། གཞན་དུ་ན། བསླབ་པ་བྱ་བའི་སྒོ་བཀག་པར་འགྱུར་
བས་སངས་རྒྱས་ཀྱི་བསྟན་པ་ཐེག་པ་ཆེན་པོའི་ལམ་གྱི་རང་བཞིན་གྱི་རྩ་བ་བཤིག་པའི་ཕྱིར་དང༌། ཆོས་ལ་
སྐུར་བ་བཏབ་པའི་སྡིག་པ་ལྕི་བས་དོགས་པ་ཡིན་ནོ། ། ཁྱད་པར་ཕྱི་མ་རྣམས་ཀྱང་ཕལ་ཆེར་དོན་མི་འདྲ་བ་
མེད་དེ། བྱང་ས་ལས་དགེ་བའི་བཤེས་གཉེན་མེད་ཀྱང་བླང་བར་བཤད་པའི་ཕྱིར་དང༌། གཉིས་ཀ་ཡང་
སེམས་བསྐྱེད་ཅིང་བསླབ་བྱ་ལ་སྡོམ་པར་ནམ་བཅས་ཙམ་དུ་མི་མཚུངས་པའི་ཕྱིར་དང་། མཆོག་དམན་གྱི་
ཁྱད་པར་ཆེ་རགས་མ་མཐོང་བའི་ཕྱིར་དང༌། བསླབ་བཏུས་ཀྱི་རྩ་ལྟུང་ཕལ་ཆེར་ཡང་བྱང་སའི་རྩ་ལྟུང་
བཞིར་འདུས་པའི་ཕྱིར་དང་། སྤྱོད་འཇུག་ལ་སོགས་པ་ཡང་ནམ་མཁའི་སྙིང་པོ་ལ་གདོན་མི་ཟ་བར་
-2940-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བཤགས་པའི་ངེས་པ་མེད་ཀྱི། རྒྱལ་དང་བྱང་ཆུབ་སེམས་བརྟེན་ནས། ། ལྟུང་བའི་ལྷག་མ་དེ་ཞི་བྱ། ། ཞེས་
སྤྱིར་བཟུང་བའི་ཕྱིར་དང་། དེ་དང་སྡོམ་པ་སྔར་ལེན་པར་བཤད་པ་འགལ་བ་མེད་པའི་ཕྱིར་རོ། ། འཐད་
པའི་ཕྱོགས་གང་ཞེ་ན། སྡོམ་པ་དེ་གཉིས་ལ་ལྟ་བའི་ཁྱད་པར་ཐ་དད་མེད་ཀྱང་། ཆོ་གའི་ཚིག་ཕལ་ཆེར་མི་
འདྲ་བ་དང་། དོན་ཡང་ཅུང་ཟད་མི་འདྲ་བ་ཡོད་པས། འདི་ལ་ཐོགས་མེད་ཀྱི་རྗེས་སུ་འབྲངས་ནས། རྟེན་ནི་
འདྲ་ཞིང་། མ་སྐྱེས་པ་སྐྱེད་པའི་ཁྱད་པར། མི་ཉམས་པར་བསྲུང་བའི་ཁྱད་པར། ཉམས་ན་ཕྱིར་བཅོས་པའི་
ཁྱད་པར་རོ། །དང་པོ་ནི། སའི་དངོས་གཞིར་བལྟ་བར་བྱའོ། །གཉིས་པ་རྩ་བ་དང་ཡན་ལག་གི་ལྟུང་བའམ་
ཕམ་པ་དང་ཉེས་བྱས་རྣམས་མི་འབྱུང་བར་སྡོམ་པ་སྟེ། དེ་ཕམ་པ་གང་ཞེ་ན། སྡོམ་པ་ཉི་ཤུ་པར། རྙེད་དང་
བཀུར་སྟིར་ཆགས་པ་ཡིས། ། བདག་བསྟོད་གཞན་ལ་སྨོས་པ་དང་།། སྡུག་བསྔལ་མགོན་མེད་གྱུར་པ་
ལ། །སེར་སྣའི་ཆོས་ནོར་མི་སྟེར་དང༌། །གཞན་གྱི་བཤགས་ཀྱང་མི་ཉན་པར། ། ཁྲོས་པས་གཞན་ལ་འཚོག་
པ་དང་། ། ཐེག་པ་ཆེན་པོ་ཡོངས་སྤངས་ཏེ། ། དམ་ཆོས་འདྲར་སྣང་སྟོན་པ་དང༌། ། ཞེས་བྱའོ། ། ཉེས་བྱས་
རྣམས་གང་ཞེ་ན། དཀོན་མཆོག་གསུམ་ལ་གསུམ་མི་མཆོད། །འདོད་པའི་སེམས་ཀྱི་རྗེས་སུ་འཇུག །རྒན་པ་
རྣམས་ལ་གུས་མི་བྱེད། ། དྲིས་པ་ལ་ནི་ལན་མི་འདེབས། ། མགྲོན་པོས་བདག་གིར་མི་བྱེད་ཅིང༌། ། གསེར་ལ་
སོགས་པ་ལེན་མི་བྱེད། ། ཆོས་འདོད་པ་ལ་སྦྱིན་མི་བྱེད། ། ཚུལ་ཁྲིམས་འཆལ་རྣམས་ཡལ་བར་དོར། ། ཕ་
རོལ་དད་ཕྱིར་སློབ་མི་བྱེད། ། སེམས་ཅན་དོན་ལ་བྱ་བ་ཆུང་། ། སྙིང་བརྩེར་བཅས་ན་མི་དགེ་མེད། །འཚོ་བ་
ལོག་པ་དང་དུ་ལེན། །འཕྱར་ནས་རབ་ཏུ་རྒོད་ལ་སོགས། །འཁོར་བ་གཅིག་པུ་བགྲོད་པར་སེམས། །གྲགས་
པ་མ་ཡིན་མི་སྤོང་བ། ། ཉོན་མོངས་བཅས་ཀྱང་བཅོས་མི་བྱེད། ། གཤེ་ལ་ལན་དུ་གཤེ་ལ་སོགས། ། ཁྲོས་པ་
རྣམས་ནི་ཡལ་བར་འཇོག །ཕ་རོལ་བཤད་ཀྱི་ཆགས་པ་སྤོང༌། །ཁྲོ་བའི་སེམས་ཀྱིས་རྗེས་སུ་འཇུག། བསྙེན་
བཀུར་འདོད་ཕྱིར་འཁོར་རྣམས་སྡུད། ། ལེ་ལོ་ལ་སོགས་འོང་མི་བྱེད། ། ཆགས་པས་བྲེ་མོའི་གཏམ་ལ་
བརྟེན། ། ཏིང་ངེ་འཛིན་གྱི་དོན་མི་འཚོལ། ། བསམ་གཏན་སྒྲིབ་པ་སྤོང་མི་བྱེད། ། བསམ་གཏན་རོ་ལ་ཡོན་
ཏན་ལྟ། །ཉན་ཐོས་ཐེག་པ་སྤོང་བར་བྱེད། །རང་ཚུལ་ཡོད་བཞིན་དེ་ལ་བརྩོན། །བརྩོན་མིན་ཕྱི་རོལ་བསྟན་
-29f-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བཅོས་བརྩོན། ། བརྩོན་པ་བྱས་ཀྱང་དེ་ལ་དགའ། ། ཐེག་པ་ཆེན་པོ་སྤོང་བར་བྱེད། ། བདག་ལ་བསྟོད་ཅིང་
གཞན་ལ་སྨོད། ། ཆོས་ཀྱི་དོན་དུ་འགྲོ་མི་བྱེད། ། དེ་ལ་སྨོད་ཅིང་ཡི་གེ་སྟོན། ། དགོས་པའི་གྲོགས་སུ་འགྲོ་མི་
བྱེད། ། ནད་པའི་རིམ་གྲོ་བྱ་བ་སྤོང་། ། སྡུག་བསྔལ་སེལ་བར་མི་བྱེད་ཅིང༌། ། བག་མེད་རྣམས་ལ་རིགས་མི་
སྟོན། ། བྱས་ལ་ལན་དུ་ཕན་མི་འདོད། ། གཞན་གྱི་མྱ་ངན་བསང་མི་བྱེད། ། ནོར་འདོད་པ་ལ་སྦྱིན་མི་
བྱེད། ། འཁོར་རྣམས་ཀྱི་ནི་དོན་མི་བྱེད། ། གཞན་གྱི་བློ་དང་མཐུན་མི་འཇུག། ཡོན་ཏན་བསྔགས་པ་སྨྲ་མི་
བྱེད། །རྐྱེན་དུ་འཚམ་པར་ཚར་མི་གཅོད། །རྫུ་འཕྲུལ་སྡིགས་ལ་སོགས་མི་བྱེད། །ཅེས་པ་སྟེ། དེ་རྣམས་ཉེས་
བྱས་ཀུན་ནས་དཀྲིས་པས་བྱས་པ་ཉོན་མོངས་པ་དང༌། བརྗེད་པ་ལ་སོགས་པ་བྱས་པ་ལྟུང་བ་མེད་
པའོ། ། གསུམ་པ་ནི། ཉོན་མོངས་ཆེན་པོས་ཕལ་པ་བཞི་སྤྱད་ན་སྡོམ་པ་བསྐྱར་ནས་ལེན། འབྲིང་གིས་སྤྱད་
ན་གང་ཟག་གསུམ་ལ་བཤགས། ཆུང་དུས་སྤྱད་ན་གང་ཟག་གཅིག་ལ་བཤགས་ཤིང་ཉེས་བྱས་རྣམས་ནི་
གཅིག་ལ་བཤགས་པའམ། སེམས་ལ་བཤགས་ཤིང་སྡོམ་པར་བྱའོ། ། །
སྤྱོད་པ་ལ་འཇུག་པའི་རྗེས་སུ་འབྲངས་ནས་བླང་བྱའི་ཡུལ་གྱི་ཁྱད་པར། ལེན་པ་པོ་གང་ཟག་གི་
ཁྱད་པར། མི་ཉམས་པར་བསྲུང་བའི་ཁྱད་པར་རོ། །དང་པོ་ནི། བླ་མ་མཚན་ཉིད་དང་ལྡན་པ་བསླབ་བྱ་ལ་
མཁས་པའི་སྡོམ་པ་དང་ལྡན་པ་སྒོམ་པ་ལྷུར་བྱེད་ན། ནུས་པ་དང་ལྡན་པ་ལ་བླངས་ན། ངོ་ཚ་ལ་སོགས་པ་
སྐྱེ་བར་འགྱུར་བས། དེ་ལས་བླང་དགོས་ཤིང༌། མེད་ན་སངས་རྒྱས་ལ་སོགས་པའི་སྐུ་གཟུགས་སམ། དེ་
རྣམས་མངོན་སུམ་དུ་སྒོམ་པའི་དྲུང་དུ་བླང་བར་བྱའོ། ། ཡོད་མེད་ཀྱི་ཁྱད་པར་ཇི་ལྟ་བུ་ཞེ་ན། གལ་ཏེ་དོན་
ཆེན་པོ་ཉམས་པར་འགྱུར་བ་ལ་རྒྱང་གྲགས་ཀྱི་མཐར་ཡང་མེད་པ་ཉིད་ཡིན་ལ། མ་ངེས་པ་ནི་དཔག་ཚད་
བརྒྱའི་ཕ་རོལ་ཏུ་ཡང་ཡོད་པ་ཉིད་ཡིན་ནོ། ། དེ་ཡང་བྱང་ཆུབ་བཟང་པོས། དང་པོ་ལེན་པ་ལ་བླ་མ་ཡོད་
མེད་གང་རུང་གི་མཆོག་ལ། ཉམས་པ་གསོ་བ་མ་ངེས་པར་བླ་མ་དགོས་པར་བཤད་ཀྱང༌། ཞི་བ་འཚོས་
ལེན་པ་དང་གསོ་བ་གཉིས་ཀའི་དབང་དུ་བྱས་ནས་ལེགས་པ་ཡིན་ནོ། ། གཉིས་པ་ནི་བྱང་སའི་དགོངས་པ།
མ་སྐྱེས་པ་སྐྱེས་པའི་རྟེན་ལ་སོ་སོ་ཐར་པ་ལ་བཤད་ཀྱང༌། འདིར་ནི་ངེས་པ་མེད་ཀྱི་འཇུག་སྡོམ་སྐྱེས་སོ་སོ་
-202-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཐར་པ་ཉམས་པར་སྐྱེ་བར་འགྱུར་བ་ཡིན་ཏེ། དེའི་ཚེ་སྲོག་གཅོད་སོགས་སྤོང་བར་ཁས་བླངས་པའི་ཕྱིར་
ཏེ༑ སྣ་གཅིག་སྤོང་སེམས་ཙམ་ཡང་མེད་ན། བྱང་ཆུབ་སེམས་དཔའི་སྡོམ་པ་མི་བརྟན་པར་འགྱུར་བའི་
ཕྱིར་རོ། །འོ་ན་ཇི་སྲིད་འཚོ་བ་ཡང་མ་ཡིན་པའི་སོ་སོ་ཐར་པའི་སྡོམ་པ་ཡང་ཡོད་པར་འགྱུར་རོ་ཞེ་ན། དེའི་
ཕྱིར་སོ་སོར་ཐར་པའི་སྡོམ་པ་རྣམས་བརྗོད་པར་བྱ་སྟེ། ཉན་ཐོས་པ་རྣམས་ཀྱི་སོ་སོ་ཐར་པ་དང་ཐེག་ཆེན་
རྣམས་ཀྱི་སོ་སོ་ཐར་པའོ། ། དང་པོ་ལ་མི་འཐད་པའི་ཕྱོགས་དང་། འཐད་པའི་ཕྱོགས་སོ། ། མི་འཐད་པའི་
ཕྱོགས་གང་ཞེ་ན། ཁ་ཅིག་ན་རེ། ཉན་ཐོས་ཀྱི་སྡོམ་པ་ནི། ཇི་སྲིད་འཚོའི་བར་དུ་ཡིན་ཞིང་། དེ་ཡང་
གཟུགས་ཅན་ཡིན་པའི་ཕྱིར། ཤི་བའི་ཚེ་ན་གཏོང་ངོ་ཞེས་ཟེར་རོ། །དེ་ནི་མི་རིགས་ཏེ། ཇི་སྲིད་འཚོའི་སྡོམ་
པ་ཡིན་པས་ཤི་བའི་ཚེ་ན་སྡོམ་པ་བཏོང་བར་འདོད་པ་ཡིན་གྱི་གཟུགས་ཅན་ཡིན་པའི་རྒྱུ་མཚན་གྱིས་མིན་
ཏེ༑ ཉན་ཐོས་མདོ་སྡེ་པ་རྣམས་སྡོམ་པའི་ས་བོན་དང་། བཅས་པར་འདོད་པའི་ཕྱིར་རོ།། འཐད་པའི་
ཕྱོགས་གང་ཞེ་ན། ཉན་ཐོས་རྒྱུད་ཀྱི་སོ་སོ་ཐར་པའི་སྡོམ་པ་ནི། ཇི་སྲིད་འཚོའི་བར་དུ་ཡིན་པས་ཤི་བའི་ཚེ་
ན་གདོན་མི་ཟ་བར་གཏོང་ཞིང་། བསླབ་པ་ཕུལ་བ་ལ་སོགས་པ་ལས་ཀྱང་གཏོང་བ་ཡིན་ནོ། ། ཐེག་ཆེན་གྱི་
རྒྱུད་ཀྱི་སོ་སོ་ཐར་པའི་སྡོམ་པ་ལ་ཡང་མི་འཐད་པའི་ཕྱོགས་དང༌
། འཐད་པའི་ཕྱོགས་སོ། ། མི་འཐད་པའི་
ཕྱོགས་གང་ཞེ་ན། འགའ་ཞིག་ན་རེ། ཐེག་ཆེན་གྱི་སྡོམ་པ་རྣམས་ཇི་སྲིད་འཚོའི་བར་དུ་འཛིན་ཡང་། བྱང་
ཆུབ་ཀྱི་སེམས་ཀྱི་ཟིན་པའི་སྡོམ་པ་ནི། ཤི་ཡང་གཏོང་བ་མི་སྲིད་དེ། སེམས་ཇི་སྲིད་འཚོའི་བར་དུ་ཡིན་ནོ་
ཞེས་ཟེར་རོ། ། དེ་ནི་འཁྲུལ་ཏེ། སེམས་བསྐྱེད་ཀྱིས་ཟིན་པའི་དགེ་སློང་གི་སྡོམ་པ་ལ་སོགས་པ་རྣམས་
བསླབ་པ་ཕུལ་བ་ལ་སོགས་པས་གཏོང་བ་མི་སྲིད་པར་འགྱུར་བ་དང༌། དེ་ལྟར་ན་དགེ་སློང་གི་སྡོམ་པ་ཕུལ་
བ་ལ་སོགས་པ་ཡང་བསྲུང་དགོས་པར་འགྱུར་བ་དང་། དེ་ལྟ་ན་ཤི་འཕོས་ནས་ཀྱང་དགེ་སློང་དུ་འགྱུར་
བའི་ཕྱིར་རོ། ། ལ་ལ་ན་རེ། སོ་སོ་ཐར་པའི་སྡོམ་པ་ཐམས་ཅད་ཤི་བའི་ཚེ་ན་ངེས་པར་གཏོང་སྟེ། གཞན་དུ་
ཤི་འཕོས་ནས་ཀྱང་དགེ་སློང་དུ་འགྱུར་ལ་དེ་ལྟ་ན་ལྷ་དང་བྱིས་པའི་དགེ་སློང་སྲིད་པར་འགྱུར་པ་ལས། དེ་
ཡང་རིགས་པ་མིན་ཏེ། འདུལ་བའི་མདོ་སྡེ་རྣམས་ཀྱིས་བཀག་པའི་ཕྱིར་རོ། ། དེ་ནི་མི་འཐད་དེ། བྱམས་པ་
UVE
-293-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དང༌། འཇམ་དཔལ་ལ་སོགས་པའི་བདག་ཉིད་ཆེན་པོ་འགའ་ཞིག་གིས་མཁན་པོ་ཡོད་ནས་འགྲོ་བ་མང་པོ་
ལ་བསྙེན་པར་རྫོགས་པར་མཛད་དོ། ། ཞེས་ཁས་བླངས་པ་དང་འགལ་བའི་ཕྱིར་རོ། ། ཐེག་ཆེན་འཕགས་
པའི་གནས་ཐོབ་ན་ཆོས་ཉིད་ཀྱི་དགེ་སློང་ཐོབ་ཅིང་དགེ་སློང་རྣམས་ངུར་སྒྲིག་དང་བཅས་པ་དང་རྒྱན་མེད་
པ་ཁོ་ན་ཡིན་ན། ལྷས་ལྟས་ཤེས་པའི་འཇིག་རྟེན་གྱི་ཁམས་དགེ་སློང་ཐམས་ཅད་གོས་དཀར་པོ་གྱོན་པ་
དང༌
། རྒྱན་དང་བཅས་པར་ཡོད་པ་དང་འགལ་བར་འགྱུར་བའི་ཕྱིར་དང་། ཐེག་ཆེན་འཕགས་པ་ཡིན་ན་
བྱིས་པ་ཡིན་ཀྱང་དགེ་སློང་གི་ལམ་བསྟན་ནས། གཞན་དག་དགེ་སློང་དུ་འཇུག་པར་བྱེད་པ་ལ་འགལ་བ་
མེད་པའི་ཕྱིར་རམ། གཞན་ཡང་འཇམ་དཔལ་གྱི་བུ་མོ་གསེར་འོད་མ་ལུས་ཀྱི་རབ་བྱུང་བཀག་ནས་སེམས་
ཀྱི་རབ་བྱུང་ཐོབ་པར་མཛད་པ་ལ་སོགས་པ་མདོ་སྡེ་རྣམས་ལས་གསུངས་པ་དང་ཡང་འགལ་བ་ཡིན་ནོ། །
འཐད་པའི་ཕྱོགས་གང་ཞེ་ན། བྱང་སེམས་སོ་སོ་སྐྱེ་བོའི་སོ་སོ་ཐར་པ་དང་། ཐེག་ཆེན་འཕགས་པའི་སོ་སོ་
ཐར་པའོ། །དང་པོ་ལ་གསུམ་སྟེ། ལེན་བྱེད་ཆོ་གའི་ཁྱད་པར། མི་ཉམས་པར་སྲུང་བྱེད་ཀྱི་ཁྱད་པར། ཉམས་
ན་ཕྱིར་བཅོས་ཀྱི་ཁྱད་པར་རོ། །དང་པོ་ནི། བསམ་པ་ཐེག་ཆེན་སེམས་བསྐྱེད་ཀྱི་བཟུང་བའི་སྒོ་ནས། ཆོ་ག་
ཉན་ཐོས་ཀྱི་ལུགས་བཞིན་དུ་བྱའོ། ། འོན་ཀྱང་དགེ་བསྙེན་མ་ངེས་ཏེ་སོ་སོ་སྐྱེ་བོ་ཡིན་ཡང་
། རྟགས་དང་ཆ་
ལུགས་ལ་གདོན་མི་ཟ་བར་ངེས་པར་ལྟོས་མི་དགོས་པའི་ཕྱིར་དང་། དེ་ཉིད་ཀྱི་ཕྱིར་ན། སྐྱབས་སུ་འཛིན་
པའི་དགེ་བསྙེན་བཞིན་དུ། ཐེག་ཆེན་གྱི་གང་ཟག་ལ་བྱང་ཆུབ་སྙིང་པོའི་བར་དུ་བཟུང་ཡང་འགལ་བ་མེད་
པའི་ཕྱིར་དང་། སོ་སོ་སྐྱེ་བོ་རབ་བྱུང་རྣམས་ནི། རྟགས་དང་ཆ་ལུགས་ལ་ལྟོས་པས་དེ་ལྟ་མིན་པའི་ཕྱིར་
དང་། ལྷའི་དམ་ཀྱང་བཤད་པ་མཐོང་བའི་ཕྱིར་རོ། །
གཉིས་པ་ལ་ནི་རང་བཞིན་གྱི་ཁ་ན་མ་ཐོ་བ་ཕལ་ཆེར་ཉན་ཐོས་ཀྱི་ལུགས་བཞིན་དུ་བསྲུང་ལ།
འཇིག་རྟེན་ལ་འཐད་པར་འགྱུར་བའི་ཆ་ཐེག་པ་ཆེ་ཆུང་གཉིས་ཀ་མཐུན་པ་རྣམས་ཀྱང་འབད་པས་བསྲུང་
བར་བྱའོ། ། གལ་ཏེ་འཇིག་རྟེན་འཇུག་པའི་རྒྱུ་གྱུར་ན་ཐེག་ཆེན་ལ་གནང་སྟེ། ཉན་ཐོས་དགེ་སློང་གསེར་
དངུལ་ལེན་པ་བཀག་ལ། བྱང་སེམས་ཀྱི་དགེ་སློང་གིས་གཞན་དོན་དུ་འགྱུར་ན་ལྟུང་བ་མེད་པའི་ཕྱིར་དང༌།
24,



གྲོགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ཉན་ཐོས་ཀྱི་སེམས་ཀྱི་དོན་ཡིན་ཀྱང་ཁང་པ་དང་ཁང་ཁྱིམ་རྒྱ་ཆེན་པོ་དང་། རིན་པོ་ཆེའི་བང་མཛོད་ལ་
སོགས་པ་ནོར་རྒྱ་ཆེན་པོ་དང་། བུ་དང་བུ་མོ་ལ་སོགས་པའི་འཁོར་རྒྱ་ཆེན་པོ་ལ་སྤྱོད་པ་ལ་སོགས་པ་ལྟུང་
བ་འབྱུང་ལ། ཐེག་ཆེན་གྱི་གནོད་སྦྱིན་ཆེན་པོ་ཡིན་ན་ལྟུང་བ་མེད་པའི་ཕྱིར་རོ། །གསུམ་པ་ནི། ཉན་ཐོས་ཀྱི་
དབང་གིས་ཕམ་པ་འཆབ་བཅས་བྱུང་ན་སླར་གསོར་མེད་ཅིང་། སྙིང་རྗེའི་དབང་གིས་བྱུང་ན་སླར་གསོར་
ཡོད་ལ། འཆབ་མེད་ལ་ཡང་གསོར་ཡོད་དེ། དེ་ཡང་ཉན་ཐོས་ཀྱི་ལུགས་བཞིན་དུ་བསླབ་སྦྱིན་གྱི་ཆོ་ག་
བྱའོ། ། དགེ་འདུན་ལྷག་མ་ལ་སོགས་པ་ནི་ཉན་ཐོས་ཀྱི་དབང་གིས་བྱུང་ན་ཉན་ཐོས་ཀྱི་ལུགས་བཞིན་དུ་
བཅོས་ཐབས་བྱས་ལ། སྙིང་རྗེ་ཆེན་པོ་ཡོད་པའི་དབང་གིས་ཡིན་ན་ལྟུང་བ་མེད་དེ། ཇི་སྐད་དུ་འཕགས་པ་
ལྷས། བསམ་པས་བྱང་ཆུབ་སེམས་དཔའ་དེའི། ། དགེ་བའམ་ཡང་ན་མི་དགེ་བ། ། ཐམས་ཅད་དགེ་བ་ཉིད་
འགྱུར་ཏེ། ། གང་ཕྱིར་སེམས་དགེ་གཙོ་བའི་ཕྱིར། ། ཞེས་བྱ་བ་ལ་སོགས་པ་དང༌། སྡོམ་པ་ཉི་ཤུ་པ་ལས་
ཀྱང་། སྙིང་རྗེ་ལྡན་ཕྱིར་བྱམས་ཕྱིར་དང༌། ། སེམས་དགེ་བ་ལ་ཉེས་པ་མེད། ། ཅེས་གསུངས་པའི་ཕྱིར་
རོ༑ ༑ཐེག་ཆེན་གྱི་སོ་སོ་ཐར་པ་ཡིན་ཡང་སོ་སོ་སྐྱེ་བོ་རྣམས་ཀྱི་རབ་བྱུང་གི་སྡོམ་པ་ནི་ཤི་བའི་ཚེ་ན་གདོན་
མི་ཟ་བར་གཏོང་སྟེ། ཇི་སྲིད་འཚོ་བ་ཡིན་པའི་ཕྱིར་དང་། དེ་ཕན་ཆད་མི་འཛིན་པ་ཡང་རྟགས་དང་ཆ་
ལུགས་གདོན་མི་ཟ་བ་ལ་སོགས་པའི་ཕྱིར་རོ། །འོ་ན་ཉན་ཐོས་ལ་སྡིག་པར་འགྱུར་བ་དེ་བྱང་སེམས་ལ་ཡང་
འགྱུར་བ་མིན་ནམ་ཞེ་ན། དེ་ནི་མིན་ཏེ། ཉན་ཐོས་ཡིད་བྱེད་ཀྱི་དགེ་བ་ཀུན་བྱང་ཆུབ་སེམས་དཔའི་སྡིག་པ་
ཡིན་པའི་ཕྱིར་དང་། བྱང་ཆུབ་སེམས་དཔའི་དགེ་བ་མང་པོ་ཉན་ཐོས་ཀྱི་སྡིག་ཏུ་འགྱུར་བར་གསུངས་པའི་
ཕྱིར་ཏེ། བསྐལ་པ་དུ་མར་དགེ་བ་སྤྱད་ཀྱང་ཉན་ཐོས་ཀྱི་སར་སེམས་བསྐྱེད་ན། དེ་ལས་བྱང་ཆུབ་སེམས་
དཔའི་སྡིག་པ་ལྕི་བ་མེད་ལ། དེ་ནི་ཉན་ཐོས་ཀྱི་དགེ་ཆེན་ཡིན་པའི་ཕྱིར་དང་། བུ་མོ་ལ་སོགས་པའི་འདོད་
ཡོན་ལ་སྤྱོད་ན། ཉན་ཐོས་ཀྱི་རབ་བྱུང་ལ་སྡིག་པར་འགྱུར་ཀྱང་། ཐབས་ལ་མཁས་པ་དང་ལྡན་པའི་སྟོབས་
ཀྱིས་དགེ་ཆེན་དུ་འགྱུར་བར་གསུངས་པའི་ཕྱིར་རོ། ། གལ་ཏེ་གང་བཀག་པ་དེ་ནི་ལྟུང་བའམ་སྡིག་པ་ཡིན་
པའི་ཕྱིར་བཀག་པ་ཡིན་པས་སུས་སྤྱད་ཀྱང་སྡིག་པར་འགྱུར་ཏེ་ལོག་པར་སེམས་པ་བཞིན་ནོ། ། གང་སྣང་
-295-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བ་དེ་ནི་ལྟུང་བ་མེད་པར་ཡིན་པའི་ཕྱིར་སུས་སྤྱད་ཀྱང་སྡིག་པར་མི་འགྱུར་ཏེ་སངས་རྒྱས་ལ་དད་པ་བཞིན་
ནོ༑ ༑ཞེ་ན། དེ་ནི་རྣམ་པར་འཁྱམས་པ་ཡིན་ནོ། །ཐེག་པ་ཆེ་ཆུང་གི་གནང་བཀག་ཐམས་ཅད་མཐའ་གཅིག་
ཏུ་ངེས་པ་མེད་ཀྱི་ལ་ལ་ལ་གནང་བ། ལ་ལ་ལ་བཀག་པའི་ཕྱིར་རོ། །འདི་ལྟར་ཐམས་ཅད་ཡོད་སྨྲའི་མདོ་སྡེ་
ལེགས་སྦྱར་གྱི་སྐད་དུ་ཡོད་ཅིང་། གནས་བརྟན་པ་རྣམས་ལེགས་སྦྱར་གྱི་སྐད་ཀྱི་མདོ་སྡེ་སྟོན་ན་ལྟུང་བར་
བྱེད་པའི་ཕྱིར་དང་། ཐམས་ཅད་ཡོད་སྨྲ་ལ་རང་ཉིད་ཀྱིས་གསོལ་བཞིའི་ཆོ་གས་སྐྱེ། དེའི་ཆོ་ག་ཇི་བཞིན་
ཞེ་ན། སྡེ་པ་བཞིའི་གཞན་གྱི་དགེ་སློང་མི་སྐྱེ་བའི་ཕྱིར་དང་། དེ་བཞིན་དུ་སྨིན་མའི་སྤུ་བཞོར་མི་བཞོར་
དང་། བུ་རམ་ཕྱི་དྲོ་འགོག་མི་འགོག་དང་། བྱིན་ལེན་ལག་པ་བཀན་ནས་བྱེད་མི་བྱེད་དང༌། ལྷུང་བཟེད་ལ་
བྱིན་ལེན་བྱེད་མི་བྱེད་ལ་སོགས་པ་བསླབ་བྱའི་གནས་ཕལ་ཆེར་མི་མཐུན་པར་སྣང་བའི་ཕྱིར་རོ།། ཡོད་
སྨྲའི་ཕྱོགས་ཡེ་གནང་ཡིན་ན། སྡིག་པ་དེ་དག་སྤྱད་པ་ལྟུང་མེད་ཁོ་ནར་ཡོད་པ་དང་། ཡེ་བཀག་ཡིན་ན། དེ་
དག་སྤྱད་པས་ཡོད་སྨྲའི་དགེ་སློང་ལྟུང་བ་ཅན་ཁོ་ནར་འགྱུར་བའི་ཕྱིར་དང་། རབ་ཏུ་བྱུང་བ་ལ་ལྟུང་བ་ཇི་
སྙེད་འབྱུང་བ་ཁྱིམ་པ་ལ་སོགས་པ་ཐམས་ཅད་ལ་འབྱུང་ན། བཅས་རང་བཞིན་གྱི་སྡིག་པའི་རྣམ་དབྱེ་མེད་
པར་འགྱུར་བ་དང་། ཉན་ཐོས་རྣམ་གསུམ་དག་པའི་ཤ་བཟའ་རུང་ལ། མི་ཟ་ན་ལྷ་སྦྱིན་གྱི་བརྟུལ་ཞུགས་ལ་
བརྟེན་པར་འགྱུར་བ་དང་། ཐེག་ཆེན་པས་ཤ་རྣམས་བཟར་མི་རུང་ལ་ཟོས་ན་ངན་འགྲོའི་རྒྱུར་གསུངས་པ་
ལ་སོགས་པ་ཐེག་པ་ཆེ་ཆུང་གི་བསླབ་བྱ་རྣམས་ཕལ་ཆེར་མི་མཐུན་པར་མདོ་སྡེ་མཐའ་དག་ལ་སྣང་བའི་
ཕྱིར་རོ།། གལ་ཏེ་ཁྱིམ་པ་ལ་སོགས་པས་སྡོམ་པ་ལ་བླངས་ན་ལྟུང་བའི་ཐ་སྙད་མི་ཐོབ་ཀྱང་རབ་བྱུང་ལ་
བཅས་པའི་སྡིག་པ་ཁྱིམ་པ་ལ་ཡང་འབྱུང་སྟེ། དེ་ལྟ་མ་ཡིན་པར་རབ་བྱུང་ལ་ཆེད་དུ་བྱས་ནས་སྡིག་པ་
བཀོད་ན། ཐུབ་པས་རབ་ཏུ་བྱུང་ལ་ནན་གྱིས་ཕུང་བར་བྱེད་པར་འགྱུར་རོ་ཞེ་ན། འདི་ནི་བླུན་པོ་དེ་དག་གི་
གཟུ་ལུམ་ཆེན་པོ་ཡིན་ཏེ། དེ་ལྟ་ན་ཞིང་ཡོད་རྣམས་ལ་མེད་པ་ལ་སོགས་པའི་གནོད་པ་འགྱུར་གྱི། ཞིང་མེད་
རྣམས་ལ་མི་འབྱུང་བས་ཞིང་བཟང་བྱིན་པས་ཕ་རོལ་པོ་ཕུང་བར་བྱས་པར་འགྱུར་བའི་ཕྱིར་རོ། ། དེས་ན་
ཞིང་ལ་དགྲ་ཡོད་ཀྱང་ལོ་ཏོག་འབྱུང་བའི་ཕན་ཡོན་ཡོད་པ་བཞིན། རབ་ཏུ་བྱུང་བ་ལ་ལྟུང་བ་སྲིད་མོད།
-296-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ཕན་ཡོན་ཆེན་པོ་ཡོད་ལ། ཞིང་མེད་ལ་སེར་བའི་དགྲ་མེད་ཀྱང་ལོ་ཏོག་ཀྱང་མེད་པ་བཞིན་དུ། ཁྱིམ་པ་
རྣམས་ལ་རབ་བྱུང་ལ་བཅས་པའི་ལྟུང་བ་མེད་མོད། ཕན་ཡོན་ཡང་མི་འབྱུང་བ་ཡིན་ནོ། ། གཞན་དུ། ངུར་
སྒྲིག་མི་འཆང་བ་ལ་སོགས་པ་མ་བཅས་ཀྱང་སྡིག་པར་འགྱུར་ན། རྒྱན་དང་ཆ་ལུགས་ཅན་གྱི་རྒྱལ་བ་སྲས་
བཅས་ཐམས་ཅད་སྡིག་པ་ཅན་དུ་འགྱུར་བའི་ཕྱིར་རོ། ། དེས་ན་མདོ་ལས། དད་རྫས་ཟ་བའི་ཉན་ཐོས་པ་
མཐོང་ནས། དགེ་སློང་ལྔ་བརྒྱས་སྡོམ་པ་ཕུལ་བ་ལ། ཐུབ་པས་ལེགས་སོ་ཞེས་བྱ་བ་མཛད་དེ། བྱམས་པའི་
བསྟན་པ་ལ་འདུས་པ་དང་པོར་ལུང་བསྟན་པས་ཆ་ལུགས་བཅངས་དམ་བཅངས་ཙམ་ལས་ངོ་བོ་ཉིད་
ཀྱིས་དགེ་སྡིག་ཏུ་འགྱུར་བ་མེད་དོ།། གལ་ཏེ་ངོ་བོ་ཉིད་ཀྱིས་དགེ་སྡིག་ཏུ་འགྱུར་བ་མེད་པ་ལ་ཐུབ་པས་
ལྟུང་བ་འཆའ་ན། བདེ་སྡུག་གི་བྱེད་པ་པོ་སངས་རྒྱས་ཡིན་པར་འགྱུར་རོ་ཞེ་ན། འོ་ན། སྨན་པས་བསྟན་པ་
བཞིན་ནད་པས་སྒྲུབ་པར་མ་བྱས་པས་ནད་པ་ཤི་བ་ན། སྨན་པ་དེ་ཉིད་གསོད་པ་པོར་འགྱུར་རོ། ། དེས་ན་
སྨན་པ་བཞིན་དུ། བསླབ་པ་འཆའ་བའི་བྱེད་པ་པོ་སངས་རྒྱས་ཡིན་གྱི། སྡུག་བསྔལ་སྐྱེད་པ་པོ་ནི་མ་ཡིན་
ནོ༑ ༑འོ་ན། ངུར་སྨྲིག་དང་བྲལ་བ་ལ་སོགས་རང་བཞིན་གྱི་སྡིག་པར་འགྱུར་བ་མེད་ན། དགེ་སློང་རྣམས་
ཀྱི་བྱ་བ་མ་ཡིན་པ་ཆེན་པོར་མི་འགྱུར་ཏེ། སེམས་དགེ་བ་ནི་ཐམས་ཅད་དུ་གཙོ་བོ་ཡིན་པའི་ཕྱིར་རོ་ཞེ་ན།
དེ་ཉིད་ཀྱི་ཕྱིར་གཞན་དོན་ཁྱད་པར་ཅན་དུ་འགྱུར་ན་ལྟུང་བའི་གཟུགས་བརྙན་ཁོ་ནར་འགྱུར་མོད། འོན་
ཀྱང་། དེང་སང་གི་སྐྱེས་བུ་བླུན་པོ་གང་དག་དེ་ལྟ་བུའི་དགོས་པ་ཁྱད་པར་ཅན་མེད་པར་ལེ་ལོ་ལ་སོགས་
པ་ཉོན་མོངས་པའི་དབང་གི་སྦུ་གུ་ཅན་དང་། གོས་པ་ཅན་དང་། རྟ་བཞོན་པ་ལ་སོགས་པ་དང༌། ལག་ཞྭ་
དང༌། ནུབ་ལྷག་ལ་སོགས་པ་དང་། ཕན་ཚུན་རྩོད་པ་བྱེད་པ་དང་། དེ་བཞིན་གཤེགས་པའི་ཆོས་ལ་སོགས་
པ་ཉོ་ཚོང་བྱེད་པ་དང་། ཕྱི་དྲོ་ཟ་བ་དང་། ཆང་འཐུང་བ་དང་། སྒེག་པ་ལ་སོགས་པ་དང་། རྒྱལ་པོ་དང་།
རྒྱལ་པོའི་འཁོར་དང་འདྲེས་ཤིང་འདུ་འཛི་བྱེད་པ་དང་། བུ་དང་བུ་མོ་ལ་སོགས་པས་དབུས་སུ་འགྲོ་ཞིང་
བག་མེད་པ་དང་། ལྟད་མོ་དང་། རྩེད་མོ་ལ་སོགས་པས་རོལ་ཅིང་མངོན་པར་འཆར་བ་དང་། གླུ་དང་རོལ་
མོ་ལ་སོགས་པ་སྒྲོག་ཅིང་རྣམ་པར་གཡེང་བ་དང་། འདུས་པ་དང་། བྲེ་མོའི་གཏམ་ལ་སོགས་པས་འཕགས་
-297-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པའི་གནས་པ་མི་འགྲུབ་པ་དང་། ཆོས་གོས་དང་ལྷུང་བཟེད་ལ་སོགས་པ་མེད་པར་གང་ཡང་རུང་བའི་
རྟགས་དང་། ཆ་ལུགས་བཟུང་ནས། དེ་དག་ལྟུང་བ་མེད་དོ་ཞེས་བྱ་བ་དང་། བླ་མའི་དོན་ཡིན་ནོ། །ཞེས་བྱ་
བ་ལ་སོགས་པ་དང་། སངས་རྒྱས་ཀྱི་བསྟན་པ་ལ་ཕན་པ་ཡིན་ནོ། ། ཞེས་བྱ་བ་ལ་སོགས་པ་ནི་ཅི་ནས་རང་
དང་གཞན་ཕུང་བར་བྱེད་པའི་ཆོས་ཡིན་ཏེ། སངས་རྒྱས་ཀྱི་བསྟན་པ་བདེ་བར་གཤེགས་པའི་ཆོས་འདུལ་
བ་རབ་ཏུ་བཤིག་པའི་ཕྱིར་རོ། ། དེ་ལྟ་བས་ན་བདག་ཅག་གི་འདི་དག་ནི་རང་གིས་སྒྲུབ་པར་མ་ནུས་པའམ།
ལས་ངན་སོགས་ཀྱིས་ཆོས་མ་ཡིན། འདུལ་བ་མ་ཡིན། སངས་རྒྱས་ཀྱི་བསྟན་པ་མ་ཡིན་ནོ། ། ཞེས་འགྱོད་
པའི་ཚུལ་གྱིས་ལེགས་པར་བཤགས་པར་བྱ་བ་ཡིན་ནོ།། བྱང་སེམས་སོ་སོ་སྐྱེ་བོའི་སོ་སོ་ཐར་པ་བཤད་
ཟིན་ཏོ།། །
ཐེག་ཆེན་འཕགས་པའི་སོ་སོར་ཐར་པ་གང་ཞེ་ན། དེ་ནི་ཁྱིམ་པའི་སྡོམ་པ་དང་། རབ་ཏུ་བྱུང་
བའི་སྡོམ་པ་གཉིས་ལས། དང་པོ་ཡང་སྐྱེ་བ་ཀུན་ཏུ་སྡོམ་ནུས་པས་ཡང་ཡང་གཏོང་ལེན་དུ་འགྱུར་བ་མེད་
ལ༑ གཉིས་པ་ལ་གཞན་ངོར་ཡང་དག་པར་ལེན་པ་དང་། མ་བླངས་ཀྱང་ནང་དུ་ཆོས་ཉིད་ཀྱིས་ཐོབ་པ་
དང་། ཕྱི་རོལ་ཏུ་རབ་ཏུ་སྤྲུལ་པ་དང་གསུམ་ཡིན་ལ། དེ་རྣམས་ཀྱིས་ཀྱང་རབ་ཏུ་འབྱུང་བའི་བྱ་བ་ཡང་དག་
པར་སྒྲུབ་པར་བྱེད་ལ། ནང་གིས་རབ་ཏུ་འབྱུང་བ་ནི་ནམ་ཡང་གཏོང་བ་མ་ཡིན་ཏེ། གཞན་གཉིས་ཀྱང་
རང་དབང་ལ་རག་ལས་པས་ཇི་ལྟར་བཞེད་པ་བཞིན་ཡིན་ནོ། ། དེའི་ཕྱིར་འཕགས་པ་ཆེན་པོ་རྣམས་ཀྱིས་
རྣམ་པར་ཐར་པ་ནི་བསམ་གྱིས་མི་ཁྱབ་བོ། ། དོན་དེ་དག་ཀྱང་མདོ་སྡེ་རྒྱན་ལས། བྱང་ཆུབ་སེམས་དཔའ་
རྟག་པར་ནི། །ཁྱིམ་པ་འཁོར་ལོས་བསྒྱུར་རྣམས་སུ། །གྱུར་ནས་སྐྱེ་བ་ཐམས་ཅད་དུ། །སེམས་ཅན་རྣམས་ཀྱི་
དོན་བྱེད་དོ། ། ས་རྣམས་ཀུན་ལ་བློ་ལྡན་གྱི། ། རབ་བྱུང་ལེན་པས་ཐོབ་པ་དང༌། ། ཆོས་ཉིད་ཀྱིས་ནི་ཐོབ་པ་
གཞན། ། རབ་ཏུ་བྱུང་བ་སྟོན་བྱེད་ཡིན། ། ཞེས་བྱ་བ་ལ་སོགས་པ་གསུངས་པ་ཡིན་ནོ། ། དེའི་ཕྱིར་ཐེག་ཆེན་
གྱི་སོ་སོ་ཐར་པའི་སྡོམ་པ་རྣམས་ནི་ཤི་བའི་ཚེ་ན་གཏོང་བས་ཁྱབ་པ་མིན་ནོ། །
ལེན་བྱེད་ཆོ་གའི་ཁྱད་པར་ལ་གསུམ་སྟེ། སྦྱོར་བ་དང་། དངོས་གཞི་དང་། མཇུག་གྱི་བྱ་
-298-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བའོ། །དང་པོ་ནི། རིན་ཆེན་སེམས་དེས་གཟུང་བར་བྱ་བའི་ཕྱིར། །ཞེས་པ་ལ་སོགས་པ་ཡན་ལག་བདུན་པ་
འཁོར་དང་བཅས་པ་དང་། བྱང་ཆུབ་སྙིང་པོར་མཆིས་ཀྱི་བར། ། ཞེས་བྱ་བ་ལ་སོགས་པ་སྐྱབས་འགྲོ་
བྱའོ། ། དངོས་གཞི་ནི། ཇི་ལྟར་སྔོན་གྱི་བདེ་གཤེགས་ཀྱི། ། ཞེས་བྱ་བ་ལ་སོགས་པ་ལན་གསུམ་བརྗོད་པ་སྟེ།
སློབ་དཔོན་ཡོད་ན། ཐབས་ཡིན་ནོ། ། ཞེས་བྱ་བ་དང་། སློབ་མས་ལེགས་སོ། ། ཞེས་བྱའོ། ། མཇུག་ལ་གཉིས་
ཏེ༑ རང་དགའ་བ་སྐྱེད་པ་དང་། གཞན་དགའ་བ་སྐྱེད་པའོ། །དང་པོ་ལ། དགའ་བ་སྐྱེད་པ་དངོས་ནི། དེང༌
དུས་བདག་ཚེ་འབྲས་བུ་ཡོད། ། མི་ཡི་སྲིད་པ་ལེགས་པར་ཐོབ། ། དེ་རིང་སངས་རྒྱས་སྲས་སུ་སྐྱེས། །སངས་
རྒྱས་སྲས་སུ་ད་གྱུར་ཏོ། ། ཞེས་བྱ་བའོ། ། དམ་བཅའ་བརྟན་པར་བྱ་བ་ནི། ད་ནི་བདག་གིས་ཅི་ནས་
ཀྱང༌། ། རིགས་དང་མཐུན་པའི་ལས་བརྩམས་ཏེ། ། སྐྱོན་མེད་བཙུན་པའི་རིགས་འདི་ལ། ། རྙོག་པར་མི་
འགྱུར་དེ་ལྟར་བྱ། ། ཞེས་བྱ་བའོ། ། གཞན་དགའ་བ་སྐྱེད་པ་ནི། བདག་གི་དེ་རིང་སྐྱོབ་པ་ཐམས་ཅད་
ཀྱི༑ ༑སྤྱན་སྔར་འགྲོ་བ་བདེ་གཤེགས་ཉིད་དང་ནི། །བར་དུ་བདེ་ལ་མགྲོན་དུ་བོས་ཟིན་ཏོ། །ལྷ་དང་ལྷ་མིན་
ལ་སོགས་དགའ་བར་བགྱིས། །ཞེས་བྱའོ། ། མི་ཉམས་པར་བསྲུང་བའི་ཁྱད་པར་ལ་གསུམ་སྟེ། སྤང་བར་བྱ་
བ་དང་། བསྒྲུབ་པར་བྱ་བ་དང་། དེ་དག་འགྲུབ་པའི་ཐབས་ལ་མཁས་པར་བྱ་བའོ། །དང་པོ་ལ་ཡང་གསུམ་
སྟེ༑ སྡིག་ཏོ་ཅན་དང་། ཉན་ཐོས་ལ་སོགས་པའི་གྲོགས་དམན་པ་སྤང་བ་དང་། དཀོན་མཆོག་མི་འདོད་
པའི་སེམས་དང་། འདོད་ཀྱང་རང་དོན་སྒྲུབ་པའི་སེམས་དང༌། མི་སྒྲུབ་ཀྱང་ཉོན་མོངས་པའི་སེམས་ཏེ་
བསམ་པ་དམན་པ་སྤོང་བ་དང༌། བླ་མ་དང་མཆོད་པར་འོས་པ་སླ་བ་དང་། གཞན་འགྱོད་པ་སྐྱེད་པའི་
གནས་མ་ཡིན་པ་ལ་འགྱོད་པ་སྐྱེད་པ་དང༌། ཐེག་ཆེན་ལ་ཞུགས་པའི་སེམས་ཅན་རྣམས་ལ་མི་བསྔགས་
ཤིང་གྲགས་པ་མ་ཡིན་པ་བརྗོད་པ་དང་། སྒྱུ་དང་གཡོས་གཞན་ལ་ཉེ་བར་སྤྱོད་ཀྱི་ལྷག་པའི་བསམ་པ་སྟེ་
ནག་པོའི་ཆོས་བཞི་དང་། ལོག་པར་ལྟ་བ་དང་མ་དད་པའི་སྤྱོད་པ་སྟོན་པ་སྟེ། བསམ་སྦྱོར་ངན་པ་སྤོང་
བའོ། །
བསྒྲུབ་པར་བྱ་བ་ལ་ཡང་གསུམ་སྟེ།
བྱང་སེམས་མི་ཉམས་པའི་ཐབས་ལ་བསླབ་པ་དང༌།
-299-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འཕེལ་བའི་རྐྱེན་ལ་བསླབ་པ་དང་། སྦྱོར་བ་རྗེས་སུ་སྒྲུབ་པ་ལ་བསླབ་པའོ། །དང་པོ་ལ་གསུམ་སྟེ། ཚེ་འདིར་
མི་ཉམས་པའི་ཐབས་ཕན་ཡོན་མཐོང་བས་ཉིན་མཚན་དུས་དྲུག་ཏུ་སྦྱངས་པ་དང་། ཕྱིར་མར་མི་ཉམས་
པའི་ཐབས་ལུས་སྲོག་གི་ཕྱིར་ཡང་རྫུན་མི་སྨྲ་བ་དང་
། སེམས་བསྐྱེད་པའི་གང་ཟག་ལ་སྟོན་པའི་འདུ་ཤེས་
སྐྱེད་པ་དང་། སེམས་ཅན་རྣམས་ལ་ལྷག་པའི་བསམ་པས་སྤྱོད་པ་དང་། གདུལ་བྱ་རྣམས་ཐེག་པ་ཆེན་པོ་
ཉིད་ལ་སྦྱོར་བ་སྟེ། དཀར་པོའི་ཆོས་བཞི་ལ་བསླབ་པ་དང་། ཐམས་ཅད་དུ་མི་ཉམས་པའི་ཐབས་ཀུན་གྱི་
ནང་ནས་བྱང་ཆུབ་ཀྱི་སེམས་གཅེས་པར་འཛིན་པའོ། །འཕེལ་བའི་རྐྱེན་ལ་བསླབ་པ་ནི། སེམས་ཅན་ལ་ཚེ་
ཚད་མེད་པ་སྒོམ་པ་དང༌། སངས་རྒྱས་ཀྱི་ཡོན་ཏན་བསམ་པ་དང༌། བྱང་སེམས་ཀྱི་ཡོན་ཏན་འཛིན་
པའོ། །གསུམ་པ་ནི། སྒྲིབ་པ་སྦྱང་ཞིང་ཚོགས་བསགས་པ་དང་། ཁྱད་པར་དུ་སྡོམ་པའི་སྦྱོར་བ་ལ་ཅི་ནུས་ཀྱི་
བསླབ་པའོ། ། དེ་དག་འགྲུབ་པའི་ཐབས་ནི། གཞན་དང་འབྲེལ་བ་དགེ་བའི་བཤེས་གཉེན་བཟང་པོ་ལ་
བརྟེན་པ་དང་། རང་དང་འབྲེལ་བ་དྲན་ཤེས་བཞིན་བག་ཡོད་བརྟེན་པ་སྟེ། སྤྱོད་པ་ལ་འཇུག་པར། རྟག་
པར་དགེ་བའི་བཤེས་གཉེན་ནི། །སྲོག་གི་ཕྱིར་ཡང་མི་བཏང་ངོ༌། །གཡེལ་བ་མེད་པར་རྟག་ཏུ་ཡང་། བསླབ་
ལས་མི་འདའ་འབད་པར་བྱ། ། སེམས་བསྲུང་འདོད་པ་རྣམས་ལ་ནི། ། དྲན་པ་དང་ནི་ཤེས་བཞིན་དག།
སྲོག་ལ་བབ་ཀྱང་བསྲུངས་ཤིག་ཅེས།། བདག་ནི་དེ་སྐད་འདོམས་པར་བྱེད། ། ཅེས་འབྱུང་བའི་ཕྱིར་
རོ༑ ༑ཡང་ན། རྣམ་པ་གསུམ་སྟེ། ཐུན་མོང་གི་བསླབ་བྱ་མདོར་བསྟན། སོ་སོའི་བསླབ་བྱ་རྒྱས་པར་བཤད།
རྩ་བའི་བསླབ་བྱས་དོན་བསྡུ་བའོ། ། དང་པོ་ནི། ཐེག་ཆེན་གྱི་དགེ་བའི་བཤེས་གཉེན་ལ་གུས་པ་དང་།
དཀོན་མཆོག་གི་གདུང་རྒྱུན་མི་གཅོད་པ། སེམས་ཅན་བློས་མི་སྤོང་བ་སྟེ་བསླབ་པར་ཆོས་གསུམ། བསམ་
པ་དག་པའི་སྦྱིན་པ་སོགས་ལྟུང་མེད། གཞན་ལ་གནོད་ན་རྫུ་ན་མིན་ཡང་ལྟུང་མེད་ཀྱི་གཟུགས་བརྙན།
བསམ་པ་ངན་པའི་སྲོག་གཅོད་སོགས་ཀུན་ཏུ། ལྟུང་བ་བསམ་པ་བཟང་པོའི་སྲོག་གཅོད་སོགས་ལྟུང་བའི་
གཟུགས་བརྙན། ཤེས་པར་བྱ་བའི་ཆོས་བཞི་ལ་ལེ་ལོ་ཆེ་བ། སྙིང་རྗེ་ཆུང་བ། སྡུག་བསྔལ་གྱིས་བཀུག་པ་སྟེ།
སྤང་བར་བྱ་བའི་ཆོས་གསུམ་སྤོང་བ་ལ་སོགས་ལ་བསླབ་པའོ། །གཉིས་པ་ལ་གཉིས་ཏེ། སྨོན་པ་དང་འཇུག་
-30-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
པའི་བསླབ་བྱ་བཤད་པའོ། །དང་པོ་ལ་གཉིས་ཏེ། འགལ་རྐྱེན་སྤང་བ་དང་། མཐུན་རྐྱེན་སྒྲུབ་པའོ། །དང་པོ་
ནི༑ ནག་པོའི་ཆོས་བཞི། མི་དགེ་བའི་གྲོགས་པོ་བརྟེན་པ། བསམ་པ་ཕྲག་དོག་པ། རྒྱུད་འཁོན་དུ་འཛིན་པ།
སྡིག་པ་ཆེད་དུ་སྒྲུབ་པ། ཐམས་ཅད་དུ་དམན་པ་ལ་མོས་པ་སྟེ། བྱང་སེམས་མི་འཕེལ་བའི་རྒྱུ་དྲུག་སྤང་བར་
བྱའོ། ། གཉིས་པ་ནི། སྙིང་རྗེ་སྐྱེ་བར་བྱ་བའི་ཕྱིར་སེམས་ཅན་གྱི་སྡུག་བསྔལ་བསམ་ཞིང་དྲིན་དྲན་པ། བྱང་
ཆུབ་ལ་དད་པར་བྱ་བའི་ཕྱིར་དཀོན་མཆོག་གི་ཡོན་ཏན་བསམ་ཞིང་བཀའ་དྲིན་དྲན་པ། བྱང་སེམས་ལ་སྤྲོ་
བར་བྱ་བའི་ཕྱིར། འདུན་པ་སྐྱེད་ཅིང་ཕན་ཡོན་དྲན་པ་སྟེ། འཕེལ་བའི་རྒྱུ་ལ་བསླབ་པར་བྱའོ། །
གཉིས་པ་ལ་གཉིས་ཏེ། འགལ་རྐྱེན་སྤང་བ། མཐུན་རྐྱེན་སྒྲུབ་པའོ། །དང་པོ་ནི། ལྟ་བའི་སྐྱོན་ཐོས་
པ་ལ་མི་མོས། བསམ་པ་ལ་གཡེལ། སྒོམ་པ་ལ་ལྷོད་པ་གསུམ་དང་། སྤྱོད་པའི་སྐྱོན་ལེ་ལོ་ཆེ་བ། གཞན་མ་
དད་པ་ལ་སྦྱོར་བ། ཀུན་སློང་སྙིང་རྗེ་མེད་པ། བྱེད་ལས་ཕར་ཕྱིན་ལོག་པར་སྒྲུབ་པ་སྟེ། རང་བཞིན་གྱི་དོན་
ཉམས་པའི་རྒྱུ་བདུན་སྤོང་བའོ། ། གཉིས་པ་ལ་གཉིས་ཏེ། མི་ཉམས་པའི་རྒྱུ་དང་
། འཕེལ་བའི་རྐྱེན་ལ་
བསླབ་པའོ། །དང་པོ་ལ། ཚེ་འདིར་མི་ཉམས་པའི་རྒྱུ། སེམས་བསྐྱེད་སྐྱེས་པའི་ཕན་ཡོན། ཉམས་པའི་ཉེས་
དམིགས། རྙེད་དཀའ་བ་དྲན་པ་སྟེ་གསུམ། ཕྱི་མར་མི་ཉམས་པའི་རྒྱུ། ཡན་ལག་བདུན་པ་དུས་གསུམ་དུ་
བྱེད་པ། རྒྱལ་བ་སྲས་བཅས་ལ་གསོལ་བ་འདེབས་པ། སྲོག་གི་ཕྱིར་ཡང་རྫུན་མི་སྨྲ་བ། གདུལ་བྱ་ཐེག་ཆེན་
ལ་སྦྱོར་བ། བདུད་ལས་ཤེས་ནས་བཤད་པས་སྤོང་བ་སྟེ། ཕར་ཕྱིན་ལ་ལོག་པའི་ཐབས་ལྔ། འདི་ཕྱི་ཐམས་
ཅད་དུ་མི་ཉམས་པའི་རྒྱུ། བསྒྲུབ་བྱ་སེམས་ལ་རང་བས་གཅེས་པ། གཙོ་བོ་བྱང་སེམས་ལ་སྙིང་བས་གཅེས་
པ༑ སྟོན་མཁན་དགེ་བའི་བཤེས་གཉེན་ལ་ཕ་མ་བས་གཅེས་པ། འབྱུང་འགྱུར་གྱི་སངས་རྒྱས་ལ་ལོངས་
སྤྱོད་པས་གཅེས་པར་འཛིན་པ་སྟེ། གཅེས་པ་ལྔ་ལ་བསླབ་པར་བྱའོ། ། འཕེལ་བའི་རྐྱེན་ལ་བསླབ་པ་ནི། སྔ་
མ་ལྟར་ཡིན་ཏེ། འདུས་བྱས་ཀྱི་གཡོ་བ་དྲན་པ་དང་། སྡུག་བསྔལ་གྱི་མཐའ་དྲན་པ་དང་། ཆོས་ཀྱིས་ཕན་
ཡོན་དྲན་པ་དང་། སྟོན་པའི་ཆེ་བ་དྲན་པ་དང་། སེམས་ཅན་གྱི་དྲིན་དྲན་པ་དང་། བྱང་སེམས་ཀྱིས་ཕན་
ཡོན་དྲན་པ་དང༌། དེ་བཞིན་གྱི་མིག་གིས་བལྟ་བ་དང༌། བརྩོན་འགྲུས་ཀྱི་རྟ་མཆོག་འགྲོ་བ་དང་
། ངེས་
-391-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འབྱུང་མི་ལྕག་གིས་བསྣུན་པ་དང་། ཐར་པའི་གྲོང་ཁྱེར་ཡིད་ལ་བྱེད་པ་རྣམས་ལ་བསླབ་པར་བྱའོ། །གསུམ་
པ་ནི། བྱང་ཆུབ་ཏུ་སྨོན་པ་དང་། ལམ་ལ་སློབ་འདོད་མི་ཉམས་པར་བྱའོ།།
ཉམས་ན་ཕྱིར་བཅོས་ཀྱི་ཁྱད་པར་ནི། རྩ་བ་དང་ཡན་ལག་གི་ལྟུང་བ་རྣམས་བྱུང་ན་ཉམས་
པར་འགྱུར་ཏེ། དེ་ལ་རྩ་བའི་ལྟུང་བ་རྣམས་གང་ཞེ་ན། བསླབ་བཏུས་ལས། དཀོན་མཆོག་གསུམ་གྱི་དཀོར་
འཕྲོག་པ། ། ཕས་ཕམ་པ་ཡི་ལྟུང་བར་འདོད། ། དམ་པའི་ཆོས་ནི་སྤོང་བྱེད་པ། ། གཉིས་པར་ཐུབ་པས་
གསུངས་པ་ཡིན། ། ཚུལ་ཁྲིམས་འཆལ་བའི་དགེ་སློང་ལའང་། །ངུར་སྨྲིག་འཕྲོག་དང་རྡེག་པ་དང༌། ། བཙོན་
རར་འཇུག་པར་བྱེད་པ་དང་། ། རབ་ཏུ་བྱུང་ལས་འབེབས་པ་དང་། ། སྲོག་བྲལ་བྱེད་པ་གསུམ་པ་
ཡིན། ། མཚམས་མེད་ལྔ་པོ་བྱེད་པ་དང་། ། ལོག་པར་ལྟ་བ་འཛིན་པ་དང༌། ། གྲོང་ལ་སོགས་པ་འཇིག་པ་
ནི༑ ༑རྩ་བའི་ལྟུང་བར་རྒྱལ་བས་གསུངས། ། བློ་སྦྱངས་མ་བྱས་སེམས་ཅན་ལ། ། སྟོང་པ་ཉིད་ནི་བརྗོད་པ་
དང༌། །སངས་རྒྱས་ཉིད་ལ་ཞུགས་པ་དག །རྫོགས་པའི་བྱང་ཆུབ་ལྡོག་པ་དང༌། །སོ་སོ་ཐར་པ་ཡོངས་སྤངས་
ཏེ༑ ༑ཐེག་པ་ཆེ་ལ་སྦྱོར་བ་དང་། ། སློབ་པའི་ཐེག་པ་ཆགས་ལ་སོགས།། སྤོང་བར་གྱུར་བ་ཡིན་ཞེས་
འཛིན། ། ཕ་རོལ་དག་ཀྱང་འཛིན་འཇུག་ལ། ། རང་གི་ཡོན་ཏན་བརྗོད་པ་དང་། ། རྙེད་པ་དང་ནི་བཀུར་སྟི་
དང༌། ། ཚིགས་བཅད་རྒྱུ་ཡིས་གཞན་སྨོད་དང་། །བདག་ནི་ཟབ་མོ་བཟོད་པ་བཞེས། ། ལོག་པ་ཉིད་ནི་སྨྲ་བ་
དང་། །དགེ་སློང་ཆད་པས་གཅོད་འཇུག་དང་། །དཀོན་མཆོག་གསུམ་གྱི་སྦྱིན་བྱེད་དང༌། །སྦྱིན་པ་ལེན་པར་
བྱེད་པ་དང་། །ཞི་གནས་འདོད་པར་བྱེད་པ་དང་། །ཡང་དག་འཇོག་གི་ལོངས་སྤྱོད་རྣམས། །ཁ་ཏོན་བྱེད་ལ་
སྦྱིན་པ་དང༌། ། དེ་དག་རྩ་བའི་ལྟུང་བ་རྣམས། ། སེམས་ཅན་དམྱལ་བ་ཆེན་པོའི་རྒྱུ། ། ཞེས་སོ། ། བསྡུས་ན། །
བྱང་ཆུབ་ཏུ་སྨོན་པ་འདོར་བ་དང་། སྡོམ་པ་ཉི་ཤུ་པར་བཤད་པའི་བཞི་པོ་དེ་དག་ཡིན་ནོ། །
ཉེས་བཅས་རྣམས་གང་ཞེ་ན། རྩ་བ་མ་གཏོགས་པའི་ལུས་ཀྱི་བསླབ་བྱ་ལས་ཉམས་པ་དང་། ངག་
གི་བསླབ་བྱ་ལས་ཉམས་པ་དང༌། ཡིད་ཀྱི་བསླབ་བྱ་ལས་ཉམས་པ་རྣམས་སོ། །དང་པོ་ནི། མིག་ཕབ་སྟེ། ལྟ་
བར་བྱ་བ་ལ་སོགས་པ་སྒྲུབ་པའི་བསླབ་བྱ་དང་། དོན་མེད་རྒྱུག་མཆོངས་དང་། རི་མོ་བྱེད་པ་ལ་སོགས་པ་
-302-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དགག་པའི་བསླབ་བྱ་ཉམས་པའོ། ། གཉིས་པ་ནི་ལེགས་པར་འོངས་སོ། ། ཞེས་བྱ་བ་ལ་སོགས་པས་སྒྲུབ་
པའི་བསླབ་བྱ་དང་། བྲེ་མོའི་གཏམ་སྨྲ་བ་ལ་སོགས་པ་དགག་པའི་བསླབ་བྱ་ཉམས་པའོ། ། གསུམ་པ་ནི།
བྱམས་པ་དང་སྙིང་རྗེ་སྒོམ་པ་དང་། དྲན་པ་དང་ཤེས་བཞིན་དང་བག་ཡོད་བརྟེན་པ་ལ་སོགས་པ་སྒྲུབ་པའི་
བསླབ་བྱ་དང་། ཆགས་སྡང་སྤོང་བ་ལ་སོགས་པ་དགག་པའི་བསླབ་བྱ་ཉམས་པའོ། ། དེ་བས་ན། དེ་དག་
བྱུང་ན། སྡོམ་པ་བླང་བ་དང་། བཤགས་པ་ལ་སོགས་པ་བྱ་སྟེ། སྤྱོད་པ་ལ་འཇུག་པ་ལས། ཉིན་དང་མཚན་
མོ་ལན་གསུམ་དུ། ། ཕུང་པོ་གསུམ་པ་འདོན་བྱ་ཞིང༌། ། རྒྱལ་དང་བྱང་ཆུབ་སེམས་བརྟེན་པས། ། ལྟུང་བའི་
ལྷག་མ་དེ་ཞི་བྱ། ། ཞེས་པ་ལྟར་རྩ་ལྟུང་བྱུང་བ་ཉི་མའི་སུམ་ཆ་འདས་ནས། སྟོབས་བཞི་ཚང་བའི་བཤགས་
པ་བྱ་ལ། སླར་བླང་ངོ༌། །ཉེས་པ་གཞན་རྣམས་ཕུང་པོ་གསུམ་པའི་མདོ་དང་། དེ་བཞིན་གཤེགས་པའི་ཡི་གེ་
བརྒྱ་པ་ལ་སོགས་པས་བཤགས་པར་བྱའོ། ། ཡང་ན་ནམ་མཁའི་སྙིང་པོའི་མདོ་ལས་བྱང་སེམས་ལས་དང་
པོ་པ་ལྟུང་བ་དང་བཅས་པ་དེས། ཐོ་རངས་ཀྱི་ཐུན་ལ་ལངས་ཏེ། ཤར་ཕྱོགས་སུ་བལྟས་ཏེ་འདུག་ལ།
བདུགས་པས་བདུག་པར་བྱ། སྐྱ་རེངས་ཀྱི་ལྷའི་བུ་ལ་གསོལ་བ་གདབ་པར་བྱས་ཏེ། ཚིག་འདི་སྐད་དུ། སྐྱ་
རེངས་སྐྱ་རེངས་སྙིང་རྗེ་ཆེན་པོ་ལེགས་པ་ཆེན་པོ་ཁྱེད་འཛམ་བུའི་གླིང་དུ་ཤར་མ་ཐག་ཏུ། སྙིང་རྗེ་བདག་
ལ་ཁེབས་པར་མཛད་དུ་གསོལ། ནམ་མཁའི་སྙིང་པོ་སྙིང་རྗེ་ཆེན་པོ་དང་ལྡན་པ་ཡང་དག་གིས་ཚིག་གིས་
མྱུར་དུ་བསྐུལ་ཏེ། ཐབས་གང་གི་བདག་ལྟུང་བ་འཆག་པར་འགྱུར་བ་དང་། ཐེག་པ་ཆེན་པོའི་འཕགས་པ་
ལ་ཐབས་དང་ཤེས་རབ་ཐོབ་པར་འགྱུར་བའི་ཐབས་དེ་དག་གི་རྨི་ལམ་དུ་བསྩལ་དུ་གསོལ། ཞེས་སྨོས་ལ།
དེའི་ཚེ་དེ་གཉིད་ལོག་པར་ཉོལ་ཅིག། འཛམ་བུའི་གླིང་འདིར་སྐྱ་རེངས་ཤར་མ་ཐག་ཏུ། བྱང་ཆུབ་སེམས་
དཔའ་ཆེན་པོ་ནམ་མཁའི་སྙིང་པོ་དང་ཕྲད་པར་འགྱུར་ཏེ། བྱང་ཆུབ་སེམས་དཔའ་ལས་དང་པོ་པ་དེའི་རྨི་
ལམ་དུ་དེའི་གཟུགས་མདུན་དུ་འདུག་སྟེ། རྩ་བའི་ལྟུང་བ་དེ་དག་འཆགས་སུ་འཇུག་གོ ། ཞེས་གསུངས་པ་
ལྟར་སྒྲུབ་སྟེ། སྐྱེ་བ་ཀུན་ཏུ་བྱང་ཆུབ་ཀྱི་སེམས་དང་མི་འབྲལ་བའི་སྨོན་ལམ་ཆེན་པོ་གདབ་བོ། ། འདིར་
སྨྲས་པ། གཞན་ལ་ཕན་པའི་མཐུ་མེད་ཀྱང༌། །དེ་ཡི་བསམ་པ་རྟག་ཏུ་བྱ། །གང་ལ་བསམ་པ་དེ་ཡོད་པ། ། དེ་
-303-



ར
བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ནི་དེ་ལ་དོན་གྱིས་ཞུགས། ། ནུས་པ་ཆུང་ཡང་གཞན་ཕན་སྦྱོར། ། རྣམ་པ་ཀུན་ཏུ་བཏང་མི་བྱ། ། རྣམ་པ་ཀུན་
ཏུ་གུས་མཐུན་པར། ། སེམས་ཅན་རྣམས་ལ་ཕན་གདགས་སོ། ། གཞན་རྣམས་དང་ནི་བདག་ལའང་
རུང་། ། སྡུག་བསྔལ་ཡིན་ཡང་གང་ཕན་བྱ། ། ཕན་དང་བདེ་བ་རྣམས་བྱས་ཏེ། ། བདེའང་མི་ཕན་མི་
བྱའོ། །དངོས་སམ་ཡང་ན་བརྒྱུད་ཀྱང་རུང༌། །སེམས་ཅན་དོན་ལས་གཞན་མི་བྱ། །སེམས་ཅན་ཁོ་ནའི་དོན་
གྱི་ཕྱིར། ། ཐམས་ཅད་བྱང་ཆུབ་ཕྱིར་བསྔོའོ། ། ཞེས་ཏེ། རྒྱས་པར་ནི་ཁོ་བོས་བྱས་པའི་ལམ་གྱི་རིམ་པ་ལ་
སོགས་པར་བལྟ་བར་བྱའོ། །རྒྱུ་བཤད་ཟིན་ཏོ། །
འབྲས་བུ་གང་ཞེ་ན། ཉམས་པ་ཉེས་དམིགས་ཀྱི་འབྲས་བུ་དང་། ཐོབ་པ་ཡོན་ཏན་གྱི་འབྲས་
བུའོ། ། དང་པོ་ལ་གསུམ་སྟེ། ཁས་བླངས་པ་ཉམས་པས་དམ་པས་སྨད་པ་དང་། མིང་དོན་ཤོར་བས་མི་
འདོད་པ་འདུ་བ་དང་། ཉེས་པ་ལྕི་བས་ངན་སོང་དུ་ལྷུང་བའོ། ། དང་པོ་ནི། རྟེན་སངས་རྒྱས་བསླུས་པས་
སངས་རྒྱས་མི་མཉེས། ཡུལ་སེམས་ཅན་བསླུས་པས་སེམས་ཅན་མི་མགུ། རང་ཆེད་དུ་བསླུས་པས་རང་
དོན་ཉམས་ཤིང་ལྷ་དང་བཅས་པའི་འཇིག་རྟེན་གྱི་སྨད་པ་སྟེ། བློ་གྲོས་རྒྱ་མཚོའི་མདོ་ལས། བྱང་ཆུབ་
སེམས་དཔའ་དེ་ལྟར་སེམས་བསྐྱེད་ནས། ཇི་སྐད་སྨྲས་པ་བཞིན་མི་བྱེད་ན། ལྷ་དང་བཅས་པའི་འཇིག་
རྟེན་བསླུས་པ་ཡིན་ནོ།། དེ་ལྟ་བུ་དེ་སྔོན་སངས་རྒྱས་མཐོང་བའི་ལྷ་རྣམས་ཀྱིས་མཐོང་ན་འཕྱ་ཞིང་།
གཞོགས་འཕྱས་བྱེད་དོ། ། ཞེས་བྱ་བ་ལ་སོགས་པ་གསུངས་པ་ཡིན་ནོ། ། གཉིས་པ་ནི། རྒྱལ་པོ་རྒྱལ་སྲིད་
ཉམས་པ་ལྟར་ཚེ་འདིར་བཀྲ་མི་ཤེས་པ་འབྱུང་ཞིང་། རང་ཡང་སྨྱོན་པ་ལྟར་འགྱུར་བ་དང་། འཆི་ཁར་ཡང་
མྱ་ངན་གྱིས་གདུང་བར་འགྱུར་ཏེ། སྤྱོད་པ་ལ་འཇུག་པར། ཕྱོགས་བཅུ་ནམ་མཁའི་མཐས་གཏུགས་
པའི། ། འགྲོ་བ་ཉོན་མོངས་ལས་དགྲོལ་བར། ། དམ་བཅས་གང་ཚེ་བདག་ཉིད་ཀྱང་། ། ཉོན་མོངས་དགྲོལ་
བར་མི་བྱེད་པར། ། བདག་གི་ཚོད་ཀྱང་མི་ཤེས་པར། ། སྨྲ་བ་ཇི་ལྟར་སྨྱོན་པ་ཡིན། ། གལ་ཏེ་བདག་གི་དེ་
རྟོགས་ནས། ། རྨོངས་པས་ཕྱིས་ཀྱང་སྒྱིད་ལུག་ན། ། འཆི་བར་གྱུར་པའི་དུས་ཀྱི་ཚེ། ། མྱ་ངན་ཆེན་པོ་ལྡང་
བར་གྱུར། ། ཞེས་བྱ་བ་ལ་སོགས་པ་གསུངས་པ་ཡིན་ནོ། ། ཕྱི་མར་ངན་སོང་དུ་འགྲོ་ཞིང་དེ་ཡང་ཐར་པར་
-304-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
དཀའ་བ་ཡིན་ནོ། ། མདོའི་དོན་ནི། སྤྱོད་འཇུག་ཏུ་གསུངས་པ། དངོས་པོ་ཕལ་པ་ཅུང་ཟད་ལའང༌། ། ཡིད་
ཀྱིས་སྦྱིན་པར་དམ་བཅས་ནས། ། མི་གང་སྦྱིན་པར་མི་བྱེད་པ། ། དེ་ཡང་ཡི་དྭགས་རྒྱུར་གསུངས་ན། །བླ་ན་
མེད་པའི་བདེ་བ་ལ། །བསམ་པ་ཐག་པས་མགྲོན་གཉེར་ནས། །འགྲོ་བ་ཐམས་ཅད་བསླུས་བྱས་ནས། །བདེ་
འགྲོར་ཅི་ཞིག་འགྲོ་བར་འགྱུར། །དེ་ཡི་ངན་གྲོ་མུ་མཐའ་མེད། །ཅེས་བྱ་བ་ལ་སོགས་པ་གསུངས་སོ། ། །
ཐོབ་པ་ཕན་ཡོན་གྱི་འབྲས་བུ་ལ་གཉིས་ཏེ། སྤྱིའི་ཕན་ཡོན་དང་། སོ་སོའི་ཕན་ཡོན་ནོ། །དང་པོ་ལ་གཉིས་ཏེ།
རང་གི་སྒྲུབ་པའི་ཕན་ཡོན་དང་། གཞན་གྱིས་སྒྲུབ་པའི་ཕན་ཡོན་ནོ། །དང་པོ་ལ་དྲུག་སྟེ། མིང་ཁྱད་པར་དུ་
འཕོ་བ་དང་། འཕོས་པས་དོན་མཆོག་ཏུ་བསྒྱུར་བ་དང་། བསྒྱུར་བས་འདོད་དགུ་འབྱུང་བ་དང་། བྱུང་བའི་
འབྲས་བུ་མི་ཟད་པ་དང་། དེ་ལས་འགལ་རྐྱེན་སྡིག་སྡུག་སེལ་བ་དང་། མཐུན་རྐྱེན་བདེ་དགེ་སྐྱེད་
པའོ། ། དང་པོ་ལ། བྱང་ཆུབ་སེམས་སྐྱེས་གྱུར་ན་སྐད་ཅིག་གིས། ། འཁོར་བའི་བརྩོན་རར་བསྡམས་པའི་
ཉམས་ཐག་རྣམས། ། བདེ་གཤེགས་རྣམས་ཀྱི་སྲས་ཞེས་བརྗོད་བྱ་ཞིང༌། ། ཞེས་བྱ་བ་ལ་སོགས་པ་གསུངས་
པ་ཡིན་ནོ། ། གཉིས་པ་ནི། གསེར་འགྱུར་རྩི་ཡི་རྣམ་པ་མཆོག་ལྟ་བུ། ། མི་གཙང་ལུས་འདི་སྤངས་ནས་རྒྱལ་
བའི་སྐུ། ། རིན་ཆེན་རིན་ཆེན་ཐང་མེད་པར་བསྒྱུར་བ་ན། ། བྱང་ཆུབ་སེམས་ཞེས་བྱ་བ་རབ་བརྟན་
བཟུང་། ། ཞེས་བྱ་བ་ལ་སོགས་པ་གསུངས་པ་ཡིན་ནོ། ། གསུམ་པ་ནི། སྡོང་པོ་བཀོད་པའི་མདོ་ལས། བྱང་
ཆུབ་ཀྱི་སེམས་ནི་འདོད་པའི་དོན་ཐམས་ཅད་འགྲུབ་པ་ནོར་བུ་རིན་པོ་ཆེ་ལྟ་བུའོ། ། ཞེས་བྱ་བ་ལ་སོགས་
པ་དང་། དེ་བཞིན་དུ་སྤྱོད་འཇུག་ལས་ཀྱང་གསུངས་སོ། །བཞི་པ་ནི། དགེ་བ་གཞན་ཀུན་ཆུ་ཤིང་བཞིན་དུ་
ནི༑ ༑འབྲས་བུ་སྐྱེས་ནས་ཟད་པར་གྱུར་པ་ཉིད། །བྱང་ཆུབ་སེམས་ནི་ལྗོན་ཤིང་རྟག་པར་ཡང༌། །འབྲས་བུ་
འབྱིན་པས་མི་ཟད་འཕེལ་བར་འགྱུར། ། ཞེས་བྱ་བ་གསུངས་པ་ཡིན་ནོ། ། ལྔ་པ་ལ། སྡིག་པ་སེལ་བ་དང༌།
སྡུག་བསྔལ་སེལ་བས་སོ། ། དེ་ལ་མྱོང་བའི་སྡིག་པ་ཟིལ་གྱིས་གནོན་པ་ནི། སྡིག་པ་སྟོབས་ཆེན་ཤིན་ཏུ་མི་
ཟད་པ། ། དེ་ནི་རྫོགས་པའི་བྱང་ཆུབ་སེམས་མིན་པ། ། དགེ་གཞན་གང་གིས་ཟིལ་གྱིས་གནོན་པར་
འགྱུར། ། ཞེས་བྱ་བ་གསུངས་པ་ཡིན་ནོ། ། མ་ངེས་པའི་སྡིག་པ་དྲུངས་ནས་འབྱིན་པ་ནི། དེས་ནི་དུས་མཐའི་
-305-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མེ་བཞིན་སྡིག་ཆེན་རྣམས། ། སྐད་ཅིག་གཅིག་གིས་ངེས་པར་སྲེག་པར་བྱེད། ། ཅེས་བྱ་བ་གསུངས་པ་ཡིན་
ནོ༑ ༑སྡུག་བསྔལ་སེལ་བ་ནི། སྲིད་པའི་སྡུག་བསྔལ་བརྒྱ་ཕྲག་སེལ་འདོད་ཅིང་། ། སེམས་ཅན་མི་བདེ་
བསལ་བར་འདོད་པས་ཀྱང་། ། བྱང་ཆུབ་སེམས་ནི་རྟག་ཏུ་བཏང་མི་བྱ། ། ཞེས་བྱ་བ་དང༌། འགྲོ་བའི་འཆི་
བདག་འཇོམས་བྱེད་པའི། ། བདུད་རྩི་མཆོག་ཀྱང་འདི་ཡིན་ནོ། ། འགྲོ་བའི་དབུལ་བ་སེལ་བ་ཡི། ། མི་ཟད་
གཏེར་ཡང་འདི་ཡིན་ནོ། ། འགྲོ་བའི་ནད་རབ་ཞི་བྱེད་པའི། ། སྨན་གྱི་མཆོག་ཀྱང་འདི་ཡིན་ནོ། ། ཞེས་བྱ་བ་
ལ་སོགས་པ་གསུངས་པ་ཡིན་ནོ།། དྲུག་པ་ལ་དེ་སྐྱེས་པ་ནི། འདིས་ནི་ཚད་མེད་སྐྱེ་བོའི་ཚོགས་རྣམས་
ཀྱིས། ། བདེ་མཆོག་བདེ་བླག་ཉིད་དུ་ཐོབ་པར་བྱེད། ། ཅེས་བྱ་བ་ལ་སོགས་པ་གསུངས་པ་ཡིན་ནོ། ། བསོད་
ནམས་སྐྱེད་པ་ནི། དཔལ་བྱིན་གྱིས་ཞུས་པ་ལས། བྱང་ཆུབ་སེམས་ཀྱི་བསོད་ནམས་གང་། ། གལ་ཏེ་དེ་ལ་
གཟུགས་མཆིས་ན། ། ནམ་མཁའི་ཁམས་ནི་ཀུན་བཀང་སྟེ། ། དེ་ནི་དེ་བས་ལྷག་པར་འགྱུར། ། སེམས་ཅན་
ཀུན་གྱི་བསོད་ནམས་ཀྱི། །ཕུང་པོ་ཇི་སྙེད་ཡོངས་བཟུང་བ། །དེ་སྐྱེད་བྱང་ཆུབ་སེམས་དཔའ་ཡི། །བྱང་ཆུབ་
སེམས་ལས་རབ་ཏུ་བྱུང༌། ། ཞེས་བྱ་བ་ལ་སོགས་པ་གསུངས་པ་ཡིན་ནོ། ། གཞན་གྱི་སྒྲུབ་པའི་ཡོན་ཏན་ལ།
འཇིག་རྟེན་གྱིས་བཀུར་བའི་ཡོན་ཏན་ནི། འཇིག་རྟེན་ལྷ་མིར་བཅས་པས་ཕྱག་བྱར་འགྱུར། ། ཞེས་བྱ་བ་ལ་
སོགས་གསུངས་པ་ཡིན་ནོ། ། སངས་རྒྱས་ཀྱི་བསྔགས་པའི་ཡོན་ཏན་ནི། དེ་ཡི་ཡོན་ཏན་བསྔགས་པ་མཐའ་
དག་ཏེ། །ཞེས་བྱ་བ་ལ་སོགས་པ་གསུངས་པ་ཡིན་ནོ། །སོ་སོའི་ཕན་ཡོན་ལ། སྨོན་པའི་ཕན་ཡོན་ནི། རྒྱལ་པོ་
ལ་གདམས་པའི་མདོ་ལས། རྡོ་རྗེ་རིན་ཆེན་ནི་ཆག་ཀྱང་། གསེར་གྱི་རྒྱན་ཁྱད་པར་དུ་འཕགས་པ་ཐམས་
ཅད་ཟིལ་གྱིས་གནོན་པ་ཡིན་ནོ།། རྡོ་རྗེ་རིན་པོ་ཆེའི་མིང་ཡང་མི་འདོར་ལ་འཁོར་བའི་དབུལ་བ་རྣམས་
ཀྱང་ལྡོག་གོ ། དེ་བཞིན་དུ་ཐམས་ཅད་དུ་མཁྱེན་པ་སྐྱེད་པའི་རྡོ་རྗེ་རིན་པོ་ཆེ་ནི་ནན་ཏན་དང་བྲལ་ཡང་
ཉན་ཐོས་དང་རང་སངས་རྒྱས་ཀྱི་རྒྱན་ཟིལ་གྱིས་གནོན་ཅིང་། བྱང་ཆུབ་སེམས་དཔའི་མིང་ཡང་མི་འདོར་
ལ་༑ འཁོར་བའི་དབུལ་བ་ཡང་སེལ་བར་བྱེད་དོ། ། ཞེས་འཁོར་བའི་ཕུན་ཚོགས་འབྱུང་བ་དང་། དེ་ལྟར་
ཞུགས་ན་རྒྱལ་པོའི་བྱ་བ་ཡང་མི་ཉམས་ཤིང་བྱང་ཆུབ་ཀྱི་ཚོགས་ཀྱང་རྫོགས་པ་ཡིན་ནོ། ། ཞེས་འདས་པའི་
མ36



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ཕུན་ཚོགས་དང༌། ཁྱོད་བྱང་ཆུབ་ཀྱི་སེམས་ཀྱི་རྣམ་པར་སྨིན་པས་ལྷ་དང་མིའི་ནང་དུ་ལན་དུ་མར་སྐྱེས་
ཤིང་དེའི་བདག་བྱེད་པར་གྱུར་ཀྱང་ང་དང་ཁྱོད་ཀྱི་སེམས་ཀྱི་དགེ་བའི་ལས་ལ་བྲི་བ་མེད་དོ།། ཞེས་པ་
ལྟར་འཁོར་འདས་ཀྱི་ཕུན་སུམ་ཚོགས་པ་ཐམས་ཅད་ཀྱང་འབྱུང་བ་ཡིན་ནོ།། དེའི་རྒྱུ་མཚན་ཡང་།
དམིགས་ལམ་ཚད་མེད་པ་སྤང་། དམན་པ་ལ་སྐྱེས་དཀའ་བ་དང་། བྱེད་པ་གཞོན་དུ་འགྱུར་བའི་ཕྱིར་
རོ༑ ༑དེ་ལ་དང་པོ་ནི། སེམས་ཅན་རྣམས་ཀྱི་ཀླད་ནད་ཙམ། ། བསལ་ལོ་སྙམ་དུ་བསམས་ན་ཡང་། ། ཕན་
འདོགས་བསམ་པ་དང་ལྡན་ཏེ།། བསོད་ནམས་དཔག་མེད་ལྡན་གྱུར་ལ། ། སེམས་ཅན་རེ་རེའི་མི་བདེ་
བ༑ ༑ དཔག་ཏུ་མེད་པ་བསལ་འདོད་ཅིང་། །རེ་རེའང་ཡོན་ཏན་དཔག་མེད་དུ། །སྒྲུབ་པར་འདོད་པ་སྨོན་
ཅི་དགོས། ། ཞེས་བྱ་བ་གསུངས་པ་ཡིན་ནོ། ། གཉིས་པ་ནི། ཕའམ་ཡང་ན་མ་ཡང་རུང་། ། སུ་ལ་འདི་འདྲའི་
ཕན་སེམས་ཡོད། །ལྷ་དང་དྲང་སྲོང་རྣམས་ཀྱང་རུང༌
། །ཚངས་པ་ལ་ཡང་འདི་ཡོད་དམ། །སེམས་ཅན་འདི་
དག་ཉིད་ལ་སྔོན། །རང་གི་དོན་དུའང་འདི་འདྲའི་སེམས། །རྨི་ལམ་དུ་ཡང་མ་རྨིས་ན། །གཞན་གྱི་དོན་དུ་ག་
ལ་སྐྱེ། ། གཞན་དག་རང་གི་དོན་དུ་ཡང༌། ། མི་འབྱུང་སེམས་ཅན་དོན་སེམས་གང༌། ། སེམས་ཀྱི་རིན་ཆེན་
ཁྱད་པར་འདི། །སྔ་ན་མེད་པའི་སྨན་གཅིག་འཁྲུངས། ། ཞེས་བྱ་བ་གསུངས་པ་ཡིན་ནོ། ། གསུམ་པ་ནི། འགྲོ་
བ་ཀུན་ཏུ་དགའ་བའི་རྒྱུ། ། སེམས་ཅན་སྡུག་བསྔལ་བཙིར་གྱུར་པ། ། རིན་ཆེན་སེམས་ཀྱི་བསོད་ནམས་
གང་། །དེ་ལ་ཇི་ལྟར་གཞལ་གྱིས་ལངས། །ཞེས་བྱ་བ་གསུངས་པ་ཡིན་ནོ། །འཇུག་པའི་ཕན་ཡོན་ནི། གཉིད་
ལོག་གམ། བག་མེད་པར་གྱུར་ཀྱང་། བསོད་ནམས་ཀྱི་ཤུགས་ཀྱང་རྒྱུན་མི་འཆད་དུ་མ་ཞིག་ནམ་མཁའ་
དང་མཉམ་པ་རབ་ཏུ་འབྱུང་སྟེ། སྤྱོད་འཇུག་གི་ལུང་ནི་བརྗོད་ཟིན་ཏོ། ། དེའི་རྒྱུ་མཚན་ཡང་། ངོ་བོས་སྒྲུབ་
པས་ཟིན་པ་དང་། བྱེད་པ་གཞན་དོན་དུ་འགྱུར་བ་དང་། འབྲས་བུ་ལན་ལ་མི་རེ་བ་དང་། ཕུན་སུམ་ཚོགས་
པ་ཀུན་གྱི་མཆོག་ཡིན་པའི་ཕྱིར་དང་། དགེ་སྡིག་གི་ཞིང་ཁྱད་པར་ཅན་ཡིན་པའི་ཕྱིར་དང་། ཀུན་གྱི་ཕྱག་
ཡུལ་ཡིན་པའི་ཕྱིར་རོ། ། དང་པོ་ནི། ཕན་པར་བསམ་པ་ཙམ་གྱིས་ཀྱང་། ། སངས་རྒྱས་མཆོད་ལས་ཁྱད་
འཕགས་ན། །སེམས་ཅན་མ་ལུས་ཐམས་ཅད་ཀྱི། །བདེ་དོན་བརྩོན་པ་སྨོས་ཅི་དགོས། །ཞེས་བྱ་བ་གསུངས་
-307-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པ་ཡིན་ནོ། ། གཉིས་པ་ནི། གང་ཟག་འདི་བས་ཕོངས་པ་དང་། ། སྡུག་བསྔལ་མང་ལྡན་དེ་དག་ལ། ། བདེ་བ་
ཀུན་གྱི་ཚིམ་པ་དང་། །སྡུག་བསྔལ་ཐམས་ཅད་གཅོད་མཛད་ཅིང་། །གཏི་མུག་ཀྱང་ནི་སེལ་བྱེད་པ། །དེ་དང་
དགེ་མཚུངས་ག་ལ་ཡོད། ། ཅེས་བྱ་བ་གསུངས་པ་ཡིན་ནོ། ། གསུམ་པ་ནི། ཕན་བཏགས་ལན་ལྡོན་གང་ཡིན་
པ༑ ༑དེ་ཡང་རེ་ཞིག་བསྔགས་འོས་ན། །མ་བཅོལ་ལེགས་པར་བྱེད་པ་ཡི། །བྱང་ཆུབ་སེམས་དཔའ་སྨོས་ཅི་
དགོས། །ཞེས་བྱ་བ་གསུངས་པ་ཡིན་ནོ། །བཞི་པ་ནི། སྟོན་པ་དང་། ལམ་དང་། འདོད་དགུ་སྟེར་བ་རྣམས་ཀྱི་
མཆོག་ཡིན་པའི་ཕྱིར་ཏེ། དེ་ཡི་བཤེས་ཀྱང་ག་ལ་ཡོད། ། བསོད་ནམས་དེ་འདྲའང་ག་ལ་ཡོད། ། ཅེས་དང༌།
འགྲོ་བ་ཉུང་ཟད་ནར་མའི་ཟད་སྦྱོར་བ། ། སྐད་ཅིག་ཟས་ཙམ་སྦྱིན་པར་བྱེད་པ་དང་། ། བརྙས་བཅས་ཉིན་
ཕྱེད་འགྲངས་པར་བྱེད་པ་དང་། །དགེ་བ་བྱེད་པ་ཡིན་ཞེས་སྐྱེ་བོས་བཀུར། །སེམས་ཅན་གྲངས་མཐའ་ཡས་
ལ་དུས་རིང་དུ། ། བདེ་བར་གཤེགས་ཀྱི་བདེ་བ་བླ་ན་མེད། ། ཡིད་ལ་བསམ་པ་མཐའ་དག་རྫོགས་བྱེད་
པ༑ ༑ རྟག་ཏུ་སྦྱིན་པ་ལྟ་ཞིག་སྨོས་ཅི་དགོས། ། ཞེས་འབྱུང་བའི་ཕྱིར་རོ། །ལྔ་པ་ནི། གང་གི་དེ་འདྲའི་རྒྱལ་
སྲས་སྦྱིན་བདག་ལ། ། གལ་ཏེ་ངན་སེམས་བསྐྱེད་པར་བྱེད་པ་དེ། ། ངན་སེམས་བསྐྱེད་པའི་གྲངས་བཞིན་
བསྐལ་བར་ནི། ། དམྱལ་བར་གནས་པར་འགྱུར་ཞེས་ཐུབ་པས་གསུངས། ། འོན་ཏེ་གང་ཞིག་ཡིད་རབ་དད་
བྱེད་ན། ། དེ་ཡི་འབྲས་བུ་དེ་བས་ལྷག་པར་འཕེལ། ། ཞེས་གསུངས་པ་ཡིན་ནོ། །དྲུག་པ་ནི། ཤཱ་རི་བདེ་བའི་
ལུང་ལས། ཤཱ་རིའི་བུས་གསོལ་བ། བཅོམ་ལྡན་འདས་བདག་ནི་བྱང་ཆུབ་ཏུ་སེམས་བསྐྱེད་པ་ལ་ཡང་ཕྱག་
འཚལ་ལོ། ། ཐ་ན་དུད་འགྲོར་གྱུར་པ་བྱང་ཆུབ་ཀྱི་སེམས་བསྐྱེད་པ་ལ་ཡང་ཕྱག་འཚལ་ལོ།། ཞེས་བྱ་བ་
དང་། གང་ལ་སེམས་ཀྱི་དམ་པ་རིན་ཆེན་དེ། །སྐྱེས་པ་དེ་ཡི་སྐུ་ལ་ཕྱག་འཚལ་ཞིང་། །གང་ལ་གནོད་པ་བྱས་
ཀྱང་བདེ་འབྲེལ་བས། ། བདེ་བའི་འབྱུང་གནས་དེ་ལ་སྐྱབས་སུ་མཆི། ། ཞེས་བྱ་བ་གསུངས་པ་ཡིན་
ནོ༑ ༑འབྲས་བུ་བཤད་ཟིན་ཏོ། ། །
བྱེད་ལས་གང་ཞེ་ན། སེམས་བསྐྱེད་དང་པོས་ཆོས་དཀར་པོ་ཐམས་ཅད་ཀྱི་གཞིའི་དངོས་པོ་བྱེད་
པས་ན། མཐའ་མས་དགའ་ལྡན་གནས་ནས་བཞུགས་པ་ལ་སོགས་པ་ཀུན་ཏུ་སྟོན་པར་བྱེད་པའི་ཕྱིར་
-308-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
རོ༑ ༑དེ་དག་ཀྱང་བསྡུས་ན། རང་དོན་དང་། གཞན་དོན་དང་། གཉིས་དོན་གྱི་བྱེད་ལས་སུ་འདུས་ཏེ། དང༌
པོ་སྒྲིབ་པ་བསྲེགས་པ་ལ་སོགས་པའོ། ། གཉིས་པ་ནི། སེམས་ཅན་ཐམས་ཅད་ཚིམ་པར་བྱེད་པ་ལ་སོགས་
པའོ། །གསུམ་པ་ནི། ཆོས་དཀར་པོ་ཐམས་ཅད་ཀྱི་གཞིའི་དངོས་པོ་བྱེད་པ་ལ་སོགས་པའོ། །ལྡན་པ་གང་ཞེ་
ན༑ དང་པོ་ཡོན་ཏན་འདུན་པའི་ཡོན་ཏན་ལྡན་པ་ནས། མཐའ་མར་ཆོས་སྐུའི་ཡོན་ཏན་ལྡན་པའི་ཕྱིར་
རོ༑ ༑དེ་དག་ཀྱང་བསྡུས་ན། སྔར་བཤད་པ་ལྟར་རང་དོན་དང་། གཞན་དོན་དང་། གཉིས་དོན་གྱི་ཡོན་
ཏན་གསུམ་དང་ལྡན་པར་འདུའོ། ། འཇུག་པ་གང་ཞེ་ན། བྱིས་པའི་གནས་སྐབས་མ་དག་པར་འཇུག་པ་
དང༌། འཕགས་པ་སློབ་པའི་གནས་སྐབས་དག་པ་དང་མ་དག་པར་འཇུག་པ་དང༌། སློབ་དཔོན་ལྟར་ན་མི་
སློབ་པའི་གནས་སྐབས་སུ་ཤིན་ཏུ་རྣམ་པར་དག་པར་འཇུག་པའོ། ། གྲངས་ངེས་པ་གང་ཞེ་ན། ཀུན་རྫོབ་ཀྱི་
སེམས་བསྐྱེད་ཐམས་ཅད་འདིར་གྲངས་ངེས་ཏེ། འདིར་ཐམས་ཅད་འདུ་བས་མང་མི་དགོས་ལ། གང་རུང་
གཅིག་ཆད་ན། མི་ཚང་བས་ཉུང་ན་མི་འདུ་བའི་ཕྱིར་རོ། ། གལ་ཏེ་མི་རིགས་ཏེ། བསྡུས་ན་སྐྱེ་འཕགས་ཀྱི་
སེམས་བསྐྱེད་གཉིས་སུ་ཡང་འདུ་ཞིང་། ཕྱེ་ན་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་ལ་སོགས་པའི་
དབྱེ་བས་དུ་མར་ཡང་འགྱུར་བའི་ཕྱིར་རོ། ། ཞེ་ན་སྐྱོན་དེ་དག་མེད་དེ། ཤིན་ཏུ་བསྡུས་ན་སེམས་བསྐྱེད་ཀྱི་
རིམ་པ་རྒྱས་པར་མི་རྟོགས་ཤིང་། གསལ་བའི་དབྱེ་བ་མཐའ་མེད་དུ་འགྱུར་བས། གདུལ་བྱ་ཉེ་བའི་བསམ་
པ་ལ། བལྟོས་ཏེ་རིགས་ཉེར་གཉིས་པོ་འདིར་བསྡུས་པའི་ཕྱིར་རོ། ། གོ་རིམ་ངེས་པ་གང་ཞེ་ན། ཕལ་ཆེར་
དོན་གྱི་རིམ་པ་ཡིན་ལ། སེམས་བསྐྱེད་པ་མཐའ་མ་བརྒྱད་ནི་བཤད་པའི་རིམ་པ་ཡིན་ནོ། །སློབ་དཔོན་ལྟར་
ན༑ ཐམས་ཅད་སྐྱེ་བའི་རིམ་པ་ཡིན་པས། དོན་གྱི་རིམ་པ་ཁོ་ན་ཡིན་ནོ། །རྣམ་གྲངས་གང་ཞེ་ན། བྱང་ཆུབ་
ཏུ་ཐུགས་བསྐྱེད་པ་དང་། བྱང་ཆུབ་ཏུ་བློ་བྱས་པ་ལ་སོགས་པའོ། །ངེས་པའི་ཚིག་གང་ཞེ་ན། འདིར་སེམས་
བསྐྱེད་པར་བྱེད་པའི་དོན་གྱིས་ན། སེམས་བསྐྱེད་ཅེས་བྱ་བའམ། ཡང་ན་འདིས་སེམས་བསྐྱེད་རང་བཞིན་
ཡིན་པས་སེམས་བསྐྱེད་པ་ཞེས་བྱའོ། །ཞར་གྱིས་ཉན་རང་གིས་སེམས་བསྐྱེད་ཀྱང་རིག་པར་བྱའོ། །སེམས་
བསྐྱེད་ཀྱི་སྤྱིའི་དོན་བཤད་ཟིན་ཏོ།།
འཛ
-3f09-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཡང་དག་པར་རྫོགས་པའི་བྱང་ཆུབ་པ་འདོད་པ་ཉིད་ནི། ཞེས་བྱ་བའི་ལན་འདིར། འདུན་པ་
སེམས་བྱུང་ཡིན་པས་སེམས་བསྐྱེད་པ་མ་ཡིན་པས་ན་བདེན་མོད་ཀྱི་ཞེས་ཟེར་བ་ནི་ནོར་བ་ཡིན་ཏེ། རྩེ་
བར་སེམས་བསྐྱེད་འདོད་པར་སྨྲས་པ་ལས། དགོངས་པ་ཡིན་པའི་ཕྱིར་དང་། གཞན་དུ་ན་འདི་འཕྲོས་མེད་
ཀྱི་དགོས་པར་འགྱུར་བའི་ཕྱིར་རོ།། ཡང་ལན་སྔ་མ་གཞན་དོན་འདོད་པ་ཁོ་ན་ལ་སྦྱོར་བའང་ནོར་བ་ཡིན་
ཏེ༑ དེ་ལྟ་ན་ལན་དང་པོ་འདི་བྱང་ཆུབ་འདོད་པ་ཉིད་ནི་ཞེས་སོགས་ཀྱི་རྩ་བའི་རྩོད་པ་ལ་མ་འབྲེལ་བར་
འགྱུར་བ་དང་། འདི་གཉིས་རྩོད་པ་གཅིག་གི་ལན་གྲངས་སུ་མི་འགྱུར་བའི་ཕྱིར་རོ། ། དེའང་མི་རིགས་ཏེ།
རྣམ་པ་གཅིག་ཏུ་ན། ཞེས་པ་འདི་གཉིས་ལན་གྱི་རྣམ་གྲངས་སུ་བཤད་པའི་ཕྱིར་རོ། ། ཡང་གང་འདོད་ཅེས་
བྱ་བ་ལ་སོགས་པ་འདིར། ཁ་ཅིག་ཆོསན་རེ། ཡང་གང་འདོད་པའི་བདག་ཉིད་ནི་གང་ཡིན། གང་གི་དོན་དུ་
སེམས་བསྐྱེད་པ་ཡང་དག་པར་རྫོགས་པའི་བྱང་ཆུབ་དེ་ནི་གང་ཡིན་གཞན་གྱི་དོན་ནི་གང་ཡིན་ཞེས་དྲིས་
ནས། ལན་དུ་རིམ་པ་ལྟར། སྦྱིན་སོགས་མི་དམིགས་པས་བསྒྲུབ་པར་བྱའོ་ཞེས་དང་། སེམས་ཅན་ཐམས་
ཅད་བསྐལ་པ་ཇི་ལྟ་བ་བཞིན་དུ་མྱ་ངན་ལས་འདའ་བ་ལ་འགོད་པར་འདོད་པའོ་ཞེས་དང་། སེར་སྣ་ཅན་
ལ་སོགས་པ་སྦྱིན་པ་ལ་སོགས་པ་ལ་དགོད་པར་འདོད་པའོ། །ཞེས་འདོན་པ་ནི། རྣམ་པར་འཁྱམས་པ་ཡིན་
ཏེ༑ དྲི་བ་དང་། ལན་མི་རིགས་པའི་ཕྱིར་རོ། ། དྲི་བ་དེ་ལྟར་མི་རིགས་ཏེ། གང་གི་དོན་དུ་སེམས་བསྐྱེད་པ་
ཡིན་ཞེས་དྲི་བ་བྱེད་དགོས་པར་ཡང་མཚུངས་པའི་ཕྱིར་རོ། །ལན་དེ་ལྟར་མི་རིགས་ཏེ། རིགས་པ་དང་ཁས་
བླངས་དང་འགལ་བའི་ཕྱིར་རོ། །རིགས་པ་དང་འགལ་ཏེ། སྦྱིན་སོགས་མི་དམིགས་པ་འདོད་པ་ལ་སྦྱོར་ན་
བྱང་ཆུབ་རྒྱས་བཤད་དུ་འགལ་བ་དང་། མྱང་འདས་ལ་འགོད་པ་བྱང་ཆུབ་ལ་སྦྱོར་ན་གཞན་དོན་ཡོད་
པར་བསྟན་ལ་སྦྱོར་བ་དང་འགལ་བའི་ཕྱིར་རོ། ཁས་བླངས་དང་འགལ་ཏེ། མདོ་ཚིག་དེ་དག་རིམ་པ་ལྟར་
བྱང་ཆུབ་བསྟན་བཤད་དང་། གཞན་དོན་བསྟན་བཤད་དུ་ཁྱེད་རང་གིས་ཀྱང་ཁས་བླངས་པའི་ཕྱིར་
རོ༑ ༑ཡང་འགའ་ཞིག་དྲི་བ་དེ་ལྟར་དྲིས་ནས། དྲི་བ་དང་པོའི་ལན་དུ། དེ་ལྟར་ན་སེམས་བསྐྱེད་པ་ནི་
གཞན་གྱི་དོན་གྱི་ཕྱིར་ཡང་དག་པར་རྫོགས་པའི་བྱང་ཆུབ་འདོད་པའི་བདག་ཉིད་ཡིན་པར་ཤེས་པར་
-310-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བྱའོ། །ཞེས་འཆད་པ་ཡང་ནོར་བ་ཡིན་ཏེ། སྔར་དུ། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་
པའི་བྱང་ཆུབ་འདོད། །ཅེས་བརྗོད་ཟིན་ལ། ཡང་སླར་འདོད་པ་དེ་གང་ཡིན་ཞེས་དྲིས་ཏེ། ལན་དུ་ཡང་དག་
པར་རྫོགས་པའི་བྱང་ཆུབ་འདོད་པ་ཡིན་ཞེས་བྱ་བ་འབྲེལ་མེད་བཞད་གད་དུ་འགྱུར་བའི་ཕྱིར་རོ།། །
དེ་དང་དེ་ནི་མདོ་བཞིན་དུ་ཞེས་བྱ་བ་འདིར། དཔྱད་པ་གསུམ་སྟེ། མི་འཐད་པའི་ཕྱོགས་དང་། འཐད་པའི་
ཕྱོགས་དང་། ཀླན་ཀ་སྤང་བའོ། །མི་འཐད་པའི་ཕྱོགས་གང་ཞེ་ན། ཁ་ཅིག་ཆོསན་རེ། ཇི་ལྟར་དྲིས་པ་དེ་དང་
དེ་ནི་བླ་མའི་ལུང་གི་མདོ་ལས་ཇི་སྐད་བསྟན་པ་བཞིན་དུ་ཤེས་པར་བྱའོ་ཞེས་འཆད་དོ། །འགའ་ཞིག་ན་རེ།
བྱང་ཆུབ་དང་གཞན་དོན་དེ་དང་དེ་ནི་སྟོང་ཕྲག་ཉི་ཤུ་ལྔ་པའི་མདོ་ཇི་ལྟ་བ་བཞིན་དུ་བརྗོད་པར་བྱའོ། ། དེ་
ལས་ཇི་ལྟར་བསྟན་ན། དེ་གཉིས་ཀ་ཡང་བསྡུས་པ་དང་རྒྱས་པའི་སྒོ་ནས་བསྟན་ནོ་ཞེས་ཟེར་རོ། །དེ་གཉིས་
ཀའང་ནོར་བ་ཡིན་ཏེ། དེ་ལྟར་ན་མདོ་བཞིན་དུ་མདོ་ལས་བརྗོད་ཅེས་བྱ་བར་འགྱུར་བས་འབྲེལ་མེད་ཡིན་
པའི་ཕྱིར་རོ། ། ཡང་གཞན་དག། མདོ་བཞིན་རྒྱན་ལས་བསྡུས་པ་དང་། རྒྱས་པའི་སྒོ་ནས་ཤུགས་ལ་བརྗོད་
ཟེར་བས་མི་འཐད་དེ། རྗེ་བཙུན་གྱི་དགོངས་པ་ནི། འདོད་པ་བསྟན་བཤད་གཉིས་ཀ་དངོས་སུ་ཟིན་པ་ཡིན་
ལ༑ འཕགས་སེང་ལྟར་ན་ནི། ཤུགས་ལ་སྟོན་པའི་ཚིག་ཟུར་མེད་པའི་ཕྱིར་ཏེ། དེའི་ངོ་བོ་བསྟན་པ་ཙམ་
གྱིས་དམིགས་པ་བསྟན་བཤད་ཤུགས་ལ་རྟོགས་ན་ཧ་ཅང་ཐལ་བར་འགྱུར་བའི་ཕྱིར་རོ། ། ཡང་ཤཱནཁ་ཅིག་
དེ་དང་དེ་ནི་ཞེས་པ་བྱང་ཆུབ་དང་། གཞན་དོན་ལ་སྦྱར་ནས་བསྡུས་དང་རྒྱས་པའི་སྒོ་ནས་བརྗོད་ཅེས་བྱ་
བ་བྱང་ཆུབ་གཞན་དོན་བསྟན་བཤད་དུ་སྦྱར་ཏེ། གཞུང་འདི་སེམས་བསྐྱེད་ཀྱི་མཚན་ཉིད་ཀྱི་འདོད་སྦྱོར་
དུ་སྨྲ་བ་ཡང་འཁྲུལ་བ་ཡིན་ཏེ། སེམས་བསྐྱེད་ཀྱི་དམིགས་པ་མདོ་བཞིན་དུ། བསྡུས་དང་རྒྱས་པའི་སྒོ་ནས་
བརྗོད་ཅེས་བྱ་བས་སེམས་བསྐྱེད་ཀྱི་མཚན་ཉིད་ཀྱི་མདོ་དང་སྦྱོར་བ་རྣམས་གསལ་བར་མི་འགྱུར་བའི་
ཕྱིར་རོ། ། དེས་ན་དེ་ལྟར་བཤད་པ་བྱེད་ན་ནི། འཕགས་པ་དང་སློབ་དཔོན་ཚད་མར་བྱ་བ་ཁོ་ན་ཡིན་
ནོ༑ ༑གང་བསེ་གཡག་བུདག་དཀོན་མཆོག་རྣམ་བདུན་གྱི་མདོ་བཞིན་དུ། མདོ་རྒྱས་འབྲིང་ལས་བསྡུས་པ་
དང་། རྒྱས་པའི་སྒོ་ནས་བརྗོད་ཅེས་སྨྲ་བ་ཡང་ནོར་བ་ཡིན་ཏེ། དེ་ནི། སློབ་དཔོན་ཚད་མར་བྱེད་པ་ཡིན་ལ།
-31



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
སློབ་དཔོན་གྱི་འགྲེལ་ཆེན་དུ། འཕགས་པ་སྟོང་ཕྲག་ཉི་ཤུ་ལྔ་པའི་མདོ་ཇི་ལྟ་བ་བཞིན་དུ་བརྗོད་པར་
བྱའོ། །ཞེས་བཤད་པའི་ཕྱིར་རོ། །དོན་འདི་ནི་ཤཱནྟི་བ་ཡང་འདོད་དོ། །དག་ལྡན་ལས། མདོ་བཞིན་ཞེས་བྱ་
བ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་བཞིན་ཞེས་བཤད་པའི་ཕྱིར་རོ། ། འཐད་པའི་ཕྱོགས་གང་
ཞེ་ན་འཕགས་སེང་གི་དགོངས་པ་དང་། རྗེ་བཙུན་གྱི་དགོངས་པའོ། ། དང་པོ་ནི་འགྲེལ་ཆེན་དང་། ཉི་སྣང་
ལྟར་ན། འདིར་ནི་མཚན་ཉིད་ཀྱི་ཚིག་ཟུར་དུ། ཅུང་ཟད་བརྗོད་ཀྱི། གསལ་བར་ནི་སྟོང་ཕྲག་ཉི་ཤུ་རྩ་ལྔ་
པའི་མདོ་ཇི་ལྟ་བ་བཞིན་དུ་བསྡུས་པ་དང་། རྒྱས་པའི་སྒོ་ནས་བརྗོད་པར་བྱའོ། །དེས་ན་འདི་ནི་རྗེས་འཇུག་
རྣམས་ལ་སེམས་བསྐྱེད་ཀྱི་དམིགས་པ་འདི་དག་མདོ་ནས་འབྱུང་བ་བཞིན་དུ་བརྗོད་ཅིག་ཅེས་དམིགས་པ་
མདོ་དང་སྦྱོར་བའི་ཚུལ་སྟོན་པར་མཛད་པ་ཡིན་ནོ་སྙམ་དུ་དགོངས་སོ། ། འོན་ཀྱང་ལུགས་འདི་དག་ཁོ་བོ་
ཅག་ནི་མི་འདོད་དེ། མདོ་དང་བསྟན་བཅོས་གཉིས་ཀར་དུ་སེམས་བསྐྱེད་ཉིད་གཙོ་བོར་སྟོན་པའི་སྐབས་
ཡིན་པས་སེམས་བསྐྱེད་མདོ་དང་སྦྱོར་བ་སྐབས་སུ་བབ་པའི་ཕྱིར་དང་། བྱང་ཆུབ་དང་གཞན་དོན་གང་
ཡིན་ཞེས་དྲིས་ནས་འཚང་རྒྱ་བར་འདོད་པ་དང་། མྱ་ངན་ལས་འདའ་བར་འདོད་པ་དང་། སྦྱིན་སོགས་ལ་
འགོད་པར་འདོད་པས་ཤེར་ཕྱིན་སྒྲུབ་ཅེས་བྱ་བ་འདི་དག་འབྲེལ་མེད་པའི་ཕྱིར་རོ། །རྗེ་བཙུན་གྱི་དགོངས་
པ་ནི། སེམས་བསྐྱེད་གཞན་དོན་དུ་བྱང་ཆུབ་འདོད་པ་དེའང་ཁོ་བོ་ཅག་གི་རང་དགའ་མ་ཡིན་ཏེ། བྱང་
ཆུབ་འདོད་པ་དེ་དང་གཞན་དོན་འདོད་པ་དེ་ནི་མདོ་ཇི་ལྟ་བ་བཞིན་དུ་བརྗོད་དོ།། གལ་ཏེ་མདོ་ལས་ནི།
འདོད་པ་མང་པོ་ཞིག་བསྟན་ཀྱང་བྱང་ཆུབ་འདོད་པ་དང་། གཞན་དོན་འདོད་པ་གཉིས་ཀྱི་ངེས་པ་གསལ་
བར་མ་བསྟན་ཞིང་། དེ་ཡང་གཞན་དོན་གྱི་ཆེད་དུ་བྱང་ཆུབ་འདོད་པ་ཞེས་བྱ་བ་ནི་ཅུང་ཟད་ཀྱང་མ་
བསྟན་པས་ཁྱོད་ཀྱི་འདི་དག་མདོ་བཞིན་མ་ཡིན་ནོ་ཞེ་ན། སྐྱོན་མེད་དེ། བྱང་ཆུབ་འདོད་པ་དེ་དང་གཞན་
དོན་འདོད་པ་དེ་ནི་མདོ་ལས་མངོན་པར་རྫོགས་པར་འཚང་རྒྱ་བར་འདོད་པས། ཞེས་སོགས་བསྡུས་པ་
དང་། རྒྱས་པའི་སྒོ་ནས་བརྗོད་ལ། དེ་བཞིན་དུ་འདིར་ཡང་མཚན་ཉིད་དབྱེ་བ་སྟོན་པའི་གཞུང་གིས་རིམ་
པ་ལྟར་བསྡུས་པ་དང༌། རྒྱས་པའི་སྒོ་ནས་བརྗོད་ཅིང་མདོ་ལས་ཀྱང་། བྱང་ཆུབ་འདོད་པ་དེ་གཞན་དོན་གྱི་
-312-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཆེད་དུ་བྱེད་པར་ཤུགས་ཀྱིས་བསྟན་ཏེ། བྱང་ཆུབ་སེམས་དཔའི་བྱང་ཆུབ་འདོད་པ་ཡིན་པར་བསྟན་ཅིང་
བྱང་ཆུབ་སེམས་དཔའ་དེ་ཡང་སེམས་ཅན་ཐམས་ཅད་མྱ་ངན་ལས་འདའ་བར་འདོད་པ་ཡིན་པར་བསྟན་
པ་དང་། བསྟན་བཅོས་ལས་ཀྱང་གཞན་དོན་འདོད་པ་ཤུགས་ཀྱིས་བསྟན་ཏེ། གང་གི་མི་འདོད་པ་ནི་ཆེད་
དུ་བྱ་བར་མི་འགྱུར་བའི་ཕྱིར་རོ། ། དེས་ན་ཡི་གེའི་དོན་ལ་འཇུག་པའི་བཤད་པ་འདི་ནི་རྗེ་བཙུན་ཁོ་ནས་
བྱིན་གྱིས་བརླབས་པ་ཉིད་ལས་བྱུང་སྟེ། བདག་ཉིད་ཆེན་པོ་རྣམས་ཀྱང་རྣམ་པར་འཁོར་བ་མཐོང་བའི་
ཕྱིར་རོ། ། ཡང་ན་བརྗོད་པར་བྱའོ་ཞེས་ཚིག་ལྷག་མ་ཅན་དུ་བྱའོ། ། སྙེ་མ་ཆུང་བ་ནས་འབྱུང་བ་བཞིན་དུ་
བྱའོ། ། ཚུལ་འདི་དག་འཕགས་སེང་གི་ལུགས་ལ་སྦྱར་དུ་རུང་བ་འདི་མ་ཡིན་ཏེ། འཕགས་སེང་གཉིས་ཀར་
གྱིས་བྱང་ཆུབ་དེ་ནི་གང་ཡིན། གཞན་གྱི་དོན་ནི་གང་ཡིན། ཞེས་བྱ་བ་དང༌། སེམས་བསྐྱེད་པ་དམིགས་པ་
དང༌། ཞེས་བྱ་བ་ལ་སོགས་པས་དམིགས་པ་སྟོན་པའི་གཞུང་དུ་མཛད་པའི་ཕྱིར་རོ། ། ཀླན་ཀ་ནི། འོ་ན་
གཞུང་འདི་དག་སེམས་བསྐྱེད་བསྟན་བཤད་ཐམས་ཅད་ཀྱི་མདོ་སྦྱོར་དུ་བྱེད་ན། བསྟན་བཤད་གཉིས་ཀྱི་
ཐོག་མཐའ་གང་རུང་དུ་སྦྱར་བར་རིགས་སོ། ། ཞེ་ན་སྐྱོན་མེད་དེ། མདོ་ནས་བྱང་ཆུབ་འདོད་པ་དང་།
གཞན་དོན་འདོད་པ་སོ་སོར་ཕྱེ་ནས་བསྟན་བཤད་ཀྱི་ཚུལ་དུ་བཤད་པ་དེ་ཉིད་མི་རྟོགས་པར་འགྱུར་བའི་
ཕྱིར་དང་། གཞུང་གཞན་རྣམས་སུའང་འདི་ལྟ་བུའི་རྣམ་པ་དུ་མ་འབྱུང་བའི་ཕྱིར་རོ། ། ཡང་ན་མཚན་ཉིད་
ཀྱི་མདོ་སྦྱོར་དུ་སྨྲས་པ་ལ་ནི། ཀླན་ཀ་དེ་དག་སྤང་བ་ཡང་མ་ཡིན་ནོ། ། རྒྱལ་བའི་ཡུམ་རྣམ་པ་གསུམ་ཆར་
ལས་བསྟན། ཞེས་བྱ་བ་འདིར། ཁ་ཅིག་སྔ་གྲགས་སོགས་སྟོན་བྱེད་ཀྱི་ངག་ཀྱང་རྒྱས་འབྲིང་བསྡུས་གསུམ་ཡིན་
ལ༑ སྟོན་ཚུལ་ཡང་མདོ་རྒྱས་འབྲིང་བསྡུས་གསུམ་གྱི་དོན་དང་མི་འགལ་བར་སྟོན་ནོ་ཞེས་འཆད་དོ། །འདི་
ལ་གཞན་བུདག་སྟོན་བྱེད་ཀྱི་ངག་དེ་མི་འཐད་དེ། བརྒྱད་སྟོང་པ་ལས་བསྡུས་པ་དང་རྒྱས་པའི་སྒོ་ནས་མ་
བསྟན་པའི་ཕྱིར་རོ། ། ཞེས་ཟེར་རོ། ། དེ་ནི་གནོད་བྱེད་མ་ཡིན་ཏེ། བརྒྱད་སྟོང་པ་ལས་གཏན་མ་བསྟན་ན།
རྒྱལ་བའི་ཡུམ་རྣམ་པ་གསུམ་ཆར་ལས་ཀྱང་ཞེས་བྱ་བའི་ཁུངས་བསྟན་པ་དང་འགལ་བར་འགྱུར་བའི་་་་་
ཕྱིར་རོ། ། འོ་ན་ཇི་ལྟར་མི་འཐད་ཅེ་ན། མདོ་རྒྱས་འབྲིང་བསྡུས་གསུམ་གྱི་ངག་གིས་མདོ་རྒྱས་འབྲིང་བསྡུས་
-313-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གསུམ་གྱི་དོན་དང་མི་འགལ་བར་བསྟན་ཞེས་ཟེར་བ་འབྲེལ་མེད་ཡིན་ཏེ། མདོའི་ངག་གིས་མདོའི་དོན་
དང་འགལ་བར་སྟོན་ནམ་སྙམ་པའི་དོགས་པ་མེད་པས་མདོའི་དོན་དང་མི་འགལ་བར་བསྟན་ཞེས་བརྗོད་
མི་དགོས་པའི་ཕྱིར་རོ། ། ཡང་གཞན་སྔ་རབསདག་ནི། བརྒྱད་སྟོང་པ་ལས་རྒྱས་འབྲིང་གི་དོན་དང་མི་འགལ་
བར་བསྟན་ཞེས་འཆད་དོ། ། འདི་ལ་འགའ་ཞིག་དེ་ནི་མི་རིགས་ཏེ། དེ་ལྟ་ན་འཇུག་ཐོགས་ཀྱི་བསྡུས་པ་
དང་རྒྱས་པའི་སྒོ་ནས་བསྟན་ཞེས་བྱ་བ་མི་རུང་བར་འགྱུར་བའི་ཕྱིར་རོ་ཞེས་ཟེར་རོ་དེ་ནི་གནོད་བྱེད་མ་
ཡིན་ཏེ། བརྒྱད་སྟོང་པ་ལས། བསྡུས་པ་དང་རྒྱས་པའི་སྒོ་ནས་མ་བསྟན་ན། རྒྱལ་བའི་ཡུམ་རྣམ་པ་གསུམ་
ཆར་ལས་ཀྱང་ཞེས་བྱ་བའི་ཁུངས་བསྟན་པ་དང་། ཁྱེད་རང་གིས་ཀྱང་ཞེས་བྱ་བ་ལ་སོགས་པ་རབ་ཏུ་སྟོན་
པ་ཞེས་པའི་སྐབས་འདིར་སོགས་པའི་སྒྲས་ཡུམ་རྒྱས་བསྡུས་ཀྱི་ཚིག་བསྡུས་པར་བཤད་པ་དང་འགལ་
བའི་ཕྱིར་རོ། །འོ་ན་ཕྱོགས་དེ་དག་ཇི་ལྟར་མི་འཐད་ཅེ་ན། བརྒྱད་སྟོང་པ་ལས། བསྡུས་པ་དང་རྒྱས་པའི་སྒོ་
ནས་ངེས་བཟུང་དོན་མེད་པ་ཡིན་ཏེ། གསུམ་ཆར་གྱི་ཁུངས་སྨོས་པ་དང་འགལ་བའི་ཕྱིར་རོ། ། ཡང་སྔ་
རབསའགའ་ཞིག་ན་རེ། རྒྱན་གྱི་ངག་གིས་རྒྱས་འབྲིང་བསྡུས་གསུམ་དང་། མི་འགལ་བར་བསྡུས་པ་དང་།
རྒྱས་པའི་སྒོ་ནས་བསྟན་ཞེས་འདོན་ཏོ། །འདི་ལ་གྲགསཁ་ཅིག་དག། དེ་ནི་མི་རིགས་ཏེ། རྗེ་བཙུན་གྱི་མདོ་ལ་
ཁ་འཕངས་ཀྱི། རྒྱན་གྱིས་དེ་ལྟར་མ་བསྟན་པར་མངོན་སུམ་དུ་གྲུབ་པའི་ཕྱིར་རོ། ། ཞེས་ཟེར་རོ། ། དེ་ནི་
གནོད་བྱེད་མ་ཡིན་ཏེ། རྗེ་བཙུན་ཚད་མར་བྱེད་ན། སེམས་བསྐྱེད་མདོར་བསྟན་དང་། རྒྱས་བཤད་ཀྱི་ངག་
དངོས་སུ་གསུངས་པའི་ཕྱིར་རོ། །འོ་ན་ཕྱོགས་དེ་ཇི་ལྟར་མི་འཐད་ཅེ་ན། འགྲེལ་པ་འདིར་སློབ་དཔོན་ཚད་
མར་བྱེད་པ་ཡིན་ལ། སེམས་བསྐྱེད་ཀྱི་དམིགས་པ་མདོ་དང་རྒྱས་པར་དངོས་སུ་སྟོན་པའི་ངག་མ་དམིགས་
པའི་ཕྱིར་རོ། ། ཡང་ཁ་ཅིག་ཀུན་རེ། རྒྱས་འབྲིང་བསྡུས་གསུམ་གྱི་ངག་གིས་སྡོང་པོ་བཀོད་པ་ལ་སོགས་པའི་
དོན་དང་མི་འགལ་བར་བསྡུས་པ་དང་རྒྱས་པའི་སྒོ་ནས་བསྟན་ནོ། ། དེའི་ཕྱིར་གསེར་གླིང་པས་དཀོན་
མཆོག་རྣམ་བདུན་ཅེས་པ་སྡོང་པོ་བཀོད་པ་ལ་ཟེར་ན་འགྲེལ་ཆེན་དང་མཐུན་ནོ། །ཞེས་སྨྲའོ། །དེ་ལྟར་བྱས་
ན༔ དཀོན་མཆོག་རྣམ་བདུན་ལ་སོགས་པར་མ་ཟད་རྒྱལ་བའི་ཡུམ་རྣམ་པ་གསུམ་ཆར་ལས་ཀྱང་བསྟན་
-314-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ནོ༑ ༑ཞེས་པའི་ཀྱང་ཚིག་གིས་བསྡུ་བ་ཡང་འཐད་པར་འགྱུར་བའི་ཕྱིར་རོ་ཞེས་ལ་ལ་ཟེར་རོ། ། དེ་དག་ནི་
མི་རིགས་ཏེ། མདོའི་དོན་དང་། མི་འགལ་བ་ཞེས་བྱ་བ་འདི་ནི་རྩ་བའི་མདོ་བཞིན་ཞེས་བྱ་བའི་འགྲེལ་པ་
ཡིན་ལ་དེ་ནི་ཁྱེད་རང་གིས་ཀྱང་ཡུམ་ལ་སྦྱར་བའི་ཕྱིར་དང་། འདི་ནི་འཕགས་སེང་ལྟར་ན་སེམས་བསྐྱེད་
ཀྱི་དམིགས་པ་སྟོན་པའི་སྐབས་ཡིན་པས་སྡོང་པོ་བཀོད་པའི་མདོ་ལས་སེམས་བསྐྱེད་ཆོས་ཐམས་ཅད་ཀྱི་
རྩ་བར་སྟོན་པ་ཉིད་འདྲེན་པ་སྐབས་སུ་མ་བབ་པའི་ཕྱིར་དང་། འགྲེལ་ཆེན་ལས་ནི་མཚན་ཉིད་ཀྱི་སྐབས་
སུ་སེམས་བསྐྱེད་དང་པོ་འཆད་པའི་རྒྱུ་མཚན་དུ་བགྲངས་པའི་ཕྱིར་དང༌། གསེར་གླིང་པས་དཀོན་མཆོག་
རྣམ་བདུན་དང་སྡོང་པོ་བཀོད་པ་ལ་སོགས་པའི་མདོའི་དོན་དང་མི་འགལ་བར་ཞེས་དེ་གཉིས་ཐ་དད་དུ་
བྱས་པས་དེ་གཉིས་གཅིག་ཏུ་དོགས་པ་ནི་གསེར་གླིང་པའི་འགྲེལ་པ་མ་མཐོང་བར་ཟད་པའི་ཕྱིར་དང་། རྩ་
བའི་མདོ་བཞིན་ཞེས་པ་དཀོན་མཆོག་རྣམ་བདུན་ལ་སྦྱར་ན་རྒྱལ་བའི་ཡུམ་རྣམ་པ་གསུམ་ཆར་ལས་ཀྱང་
ཞེས་ཀྱང་སྒྲ་བཤད་ཟིན་གྱི་དོན་ལ་བསྙེགས་ན། དཀོན་མཆོག་རྣམ་བདུན་བཞིན་བསྡུས་པ་དང་རྒྱས་པའི་
སྒོ་ནས་བརྗོད་ཅེས་བྱ་བར་འགྱུར་བས། དཀོན་མཆོག་རྣམ་བདུན་ལས་སེམས་བསྐྱེད་ལ་དམིགས་པ་
བསྟན་བཤད་ཀྱི་སྒོ་ནས་བཤད་པར་འགྱུར་བའི་ཕྱིར་རོ། །འཐད་པའི་ཕྱོགས་གང་ཞེ་ན། གལ་ཏེ་མདོ་ལས།
འདོད་པ་མང་པོ་ཞིག་བསྟན་ཀྱང་གང་གི་དོན་དུ་བྱང་ཆུབ་འདོད་པ་ཞེས་བྱ་བ་བྱང་ཆུབ་དང་གཞན་དོན་
དེ་ནི་མ་བསྟན་ནོ་ཞེ་ན། ཡང་དག་པར་རྫོགས་པའི་བྱང་ཆུབ་དང་། གཞན་དོན་ནི་འདི་བསྟན་པར་
བྱའོ། ། གང་གི་སྒོ་ནས་ན་བསྡུས་པ་དང་རྒྱས་པའི་སྒོ་ནས་སོ། ། ཚུལ་ཇི་ལྟར་ན། ཡུམ་གསུམ་ཆར་གྱི་རྒྱན་དུ་
བྱེད་པའི་སྐབས་འདིར་ཚིག་རྒྱས་བསྡུས་འགལ་བ་སྣ་ཚོགས་ཡོད་པས་ཚིག་ཇི་ལྟ་བ་བཞིན་མ་ཡིན་ཀྱང་
དོན་དང་མི་འགལ་བའི་ཕྱིར་རོ། ། ངག་གང་གིས་ན། རྒྱལ་བའི་ཡུམ་རྣམ་པ་གསུམ་ཆར་ལས་ཀྱང་ཤེས་རབ་
ཀྱི་ཕ་རོལ་ཏུ་ཕྱིན་པ་འདི་ཉིད་ལ་སྒྲུབ་པར་བྱའོ། ། ཞེས་བྱ་བ་ལ་སོགས་པ་རབ་ཏུ་སྟོན་པ་ལྷུར་བྱེད་ཅིང་
སྙིང་པོ་འཛིན་པའི་འགྲེལ་བྱེད་ཀྱི་ངག་གིས་སོ། ། དེའི་ཕྱིར་གཞན་དོན་དུ་སེམས་བསྐྱེད་པར་འགྱུར་བའི་
བྱང་ཆུབ་དང་གཞན་དོན་བསྟན་པ་དེ་ལྟར་ན། སེམས་བསྐྱེད་པ་ནི་གཞན་གྱི་དོན་གྱི་ཕྱིར་ཡང་དག་པར་
-35-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རྫོགས་པའི་བྱང་ཆུབ་འདོད་པའི་བདག་ཉིད་ཡིན་པར་ཤེས་པར་བྱའོ། ། དེ་ལྟ་བུའི་རྩོད་ལན་སློང་ཚུལ་མ་
ཤེས་པར་དེ་ལྟར་ན་ཞེས་སོགས་ཀྱི་གཞུང་དོན་བསྡུ་ཙམ་དུ་འཆད་པ་དེ་དག་གིས་ནི། བདག་ཉིད་ཆེན་པོ་
བློའི་བདུད་རྩི་མ་མྱངས་པ་ཡིན་ནོ། །
གཙུག་ལག་གི་གཞུང་ཞེས་བྱ་བ་ལ་སོགས་པའི་སྐབས་འདིར་མི་མཁས་པ་ཁ་ཅིག་ཆོས་བུ་སོགསན་རེ།
གལ་ཏེ་བྱང་ཆུབ་དང་གཞན་དོན་མདོ་ལས་གསུངས་ན་ཇི་ལྟར་གསུངས་པ། སྨོས་དགོས་སོ་ཞེས་དོགས་པ་
བཀོད་ནས། ལན་དུ་གཙུག་ལག་གི་གཞུང་སྐབས་ཀྱི་དོན་བྱང་ཆུབ་དང་གཞན་དོན་སྟོན་པ་ལྷུར་ལེན་པ་ནི་
རྒྱས་འབྲིང་ཐམས་ཅད་ལས་ཀྱང་གསུངས་མོད་ཀྱི་ཚིག་མང་ན་གདུལ་བྱའི་བློ་འཁྲུལ་བར་འགྱུར་དུ་དོགས་
ནས་ཤེས་བྱེད་ཀྱི་ཁུངས་ཉིད་དུ་མ་བྲིས་ཀྱི་བརྗོད་མི་ནུས་པ་ནི་མ་ཡིན་ནོ་ཞེས་ཟེས་རོ།། གཞན་དག་བུན་
རེ༑ དེ་ལྟར་རྒྱས་འབྲིང་བསྡུས་གསུམ་ལས་བསྟན་ན། གསུམ་གའི་ཁུངས་རྣམས་རྫོགས་པར་བྲི་བར་རིགས་
སོ༑ ༑ཞེ་ན། དེའི་ལན་དུ་སྔ་མ་བཞིན་དུ་སྨྲའོ། ། དེ་དག་ནི་རིམ་པ་ལྟར་མི་འཐད་དེ། རྒྱས་འབྲིང་བསྡུས་
གསུམ་ལས། ཇི་ལྟར་གསུངས་པ་བསྟན་ཟིན་པའི་ཕྱིར་རོ། ། སེམས་ཁུངས་དྲོངས་ཤིག་ཅེས་བྱ་བའི་དོགས་
སྤོང་དགོས་ན་དོགས་སྤོང་ཐུག་མེད་དུ་འགྱུར་བའི་ཕྱིར་རོ། །ཁ་ཅིག་སྔ་རབསདག་འགྲེལ་པར་དྲངས་པ་འདི་
མདོ་བར་མ་ཡིན་ཞིང་། འདིར་ནི་རྒྱས་པ་མི་འདྲེན་པའོ་ཞེས་བྱ་བའང་མི་འཐད་དེ། དེ་ལྟ་ན་གོང་དུ་བར་མ་
ལས་ཞེས་སྨོས་པར་རིགས་ཀྱི། རྒྱལ་བའི་ཡུམ་རྣམ་པ་གསུམ་ཆར་ལས་ཞེས་སྨོས་པར་མི་རིག་ཏེ། གཞན་
དུ་རྩོམ་པ་པོ་ཤིན་ཏུ་མི་མཁས་པར་འགྱུར་བའི་ཕྱིར་རོ། ། མི་ཤེས་པ་གཡག་ཁ་ཅིག་ཐེག་ཆེན་གྱི་མདོ་གཞན་
མི་འདྲེན་པ་ལ་སྦྱར་ནས་ཀྱང་གི་བསྡུ་བ་ཡང་འཐད་པར་འཆད་དོ། །དེའང་ནོར་བ་ཡིན་ཏེ། མདོ་སྡེ་གཞན་
ཐམས་ཅད་ལས་སེམས་བསྐྱེད་ཀྱི་དམིགས་པ་གསུངས་པར་མ་གྲུབ་པའི་ཕྱིར་དང༌། གྲུབ་ཏུ་ཆུག་ཀྱང་
མངོན་རྟོགས་རྒྱན་ཡུམ་ཀུན་གྱི་རྒྱན་དུ་བྱེད་པའི་སྐབས་འདིར་གདམས་ངག་ནས་འཕྲིན་ལས་ཀྱི་བར་་་་་
རྣམས་རྒྱལ་བའི་ཡུམ་དང་དོན་གྱིས་སྦྱོར་བ་དང་། དངོས་སུ་མདོ་མི་འདྲེན་པའི་རྒྱུ་མཚན་ཅི་ཡང་མི་སྨོས་
པར་སེམས་བསྐྱེད་ཀྱི་དམིགས་པ་འདི་ཁོ་ན་ལ་མདོ་ཀུན་སྤུངས་ནས་འདྲེན་པ་མི་རིགས་པའི་ཕྱིར་རོ།།
-36-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
ཡང་ལ་ལ་གྲགསདག་གཙུག་ལག་གི་གཞུང་མདོའི་སྐབས་ཀྱི་དོན་གདམས་ངག་ལ་སོགས་པ་
སྟོན་པ་ལྷུར་ལེན་པ་ནི་མདོ་རྒྱས་འབྲིང་བསྡུས་གསུམ་ཐམས་ཅད་ལས་ཀྱང་གསུངས་མོད་ཀྱི། ཞེས་འཆད་
དོ༑ ༑དེ་ཡང་མི་རིགས་ཏེ། མདོའི་དོན་སྟོན་པ་ནི། མདོ་ལས་གསུངས་ཞེས་བྱ་བ་ནི་འབྲེལ་མེད་དུ་འགྱུར་
བའི་ཕྱིར་རོ། ། འོ་ན་ཇི་ལྟར་ཞེ་ན། གདམས་ངག་ལ་སོགས་པ་མདོ་དང༌། མི་སྦྱོར་བ་ཅི་སྙམ་པ་ལ་གཙུག་
ལག་གི་གཞུང་རྒྱན་གྱི་སྐབས་ཀྱི་གདམས་ངག་ལ་སོགས་པ་སྟོན་པ་ལྷུར་ལེན་པ་སྟེ་སྙིང་པོར་བྱེད་ན་ནི་
ཡུམ་ཐམས་ཅད་ལས་ཀྱང་གསུངས་མོད་ཀྱི་འདིར་ཁུངས་ཉིད་དུ་མ་བྲིས་ཏེ། བརྒྱད་སྟོང་འགྲེལ་པ་ལྟ་བུ་
ཡིན་ན་བསྡུས་པ་ཙམ་དྲངས་པས་ཆོག་ཅིང་། ཉི་ཁྲི་སྣང་བ་ལྟ་བུ་ཡིན་ན་ཉི་ཁྲི་ཙམ་དྲངས་པས་ཆོག་པ་ལས་
ཡུམ་ཀུན་གྱི་རྒྱན་དུ་བྱེད་པའི་སྐབས་འདིར་དོན་བདུན་ཅུ་པོ་རེ་ལ་ཡང་ཡུམ་གསུམ་ཆར་གྱི་མདོ་དྲངས་་་་
དགོས་པར་འགྱུར་ལ། ད་ལྟ་ན་ཚིག་ཧ་ཅང་མང་དུ་དོགས་པའི་ཕྱིར་རོ། །ཡང་ན་རྒྱ་དཔེར། ཐམས་ཅད་པ་
ཡང་གསུངས་མོད་ཀྱི་ཞེས་འབྱུང་བས་སེམས་བསྐྱེད་དུ་མ་ཟད་དོན་བཅུ་པོ་ཐམས་ཅད་ལ་ཡང་ཡུལ་
གསུམ་ཆར་ལས་དོན་ལྷུར་ལེན་པ་གསུངས་མོད་ཀྱི་ཞེས་སོགས་སྦྱར་བར་བྱའོ།། འདི་དང་གོང་དུ་ལྷུར་
ལེན་པ་སྨོས་པའི་དོན་ནི་སྔར་ནི་མདོའི་ངག་ཇི་ལྟ་བ་བཞིན་མི་དགོས་ཀྱི་དོན་དང་མི་འགལ་བ་ཙམ་གྱིས་
འགྲུབ་པ་ཡིན་ནོ། ། ཞེས་སྟོན་པ་ཡིན་ལ། འདིར་ནི་གདམས་ངག་ལ་སོགས་པ་དོན་སྟོན་པ་ལྷུར་ལེན་ཅིང་
སྙིང་པོར་འཛིན་པ་ཙམ་ཐམས་ཅད་ལས་གསུངས་ཀྱི་གསལ་པོར་གསུངས་པར་མ་ངེས་སོ་ཞེས་བྱ་བ་ཡིན་
ནོ༑ ༑འདི་དང་གོང་དུ་ཀྱང་སྨོས་པའི་དོན་ཡང་མདོ་གཞན་ལ་བསྙེག་པར་བྱ་བ་མ་ཡིན་གྱི་ཡུམ་རང་ཉིད་
ནང་ཕན་ཚུན་བསྡུ་བའི་དོན་ཡིན་ཏེ། རེ་རེ་ཙམ་དུ་མ་ཟད་གསུམ་ཆར་ལས་ཀྱང་གསུངས་སོ། ། ཞེས་བྱ་བ་
ཡིན་ཏེ། མི་འདི་གསུམ་ཡང་ནོར་ཅན་ཡིན་ནོ་ཞེས་བྱ་བ་ལྟར་རོ། ། གང་གི་ཕྱིར་དེ་ལྟ་ཡིན་པ་དེའི་ཕྱིར་རྗེ་
བཙུན་གྱིས་དེ་ནི་མདོ་བཞིན་དུ་བརྗོད་ཅེས་བྱ་བ་འདི་ཡང་གདམས་ངག་ལ་སོགས་པ་ཐམས་ཅད་ལ་སྦྱར་
བར་བྱ་བ་ཡིན་ཏེ། གདམས་ངག་དེ་ནི་མདོ་བཞིན་དུ། །ཡུལ་གྱི་དབྱེ་བས་རྣམ་བཅུར་འདོད། ། འཕྲིན་ལས་
དེ་ནི་མདོ་བཞིན་དུ། །རྣམ་པ་ཉི་ཤུ་བདུན་དུ་བརྗོད། །ཅེས་བྱ་བའི་ཕྱིར་རོ། ། དེ་ལྟར་སྦྱོར་བ་ཡང་རྗེ་བཙུན་
་
-317-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཉིད་ཀྱི་ཚིག་ཟུར་གྱིས་བསྟན་པ་ཡིན་ཏེ། འཕྲིན་ལས་ཀྱི་སྐབས་སུ་རྣམ་པ་ཉི་ཤུ་བདུན་དུ་བཞེད། །ཅེས་བྱ་
བས་མདོ་ལ་ཁ་འཕངས་པའི་ཕྱིར་རོ། །འོ་ན་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་
བྱང་ཆུབ་པར་འདོད་པས་ཞེས་བྱ་བ་ནས། དེ་བཞིན་གཤེགས་པའི་སྤྱོད་ལམ་བསྟན་པར་འདོད་པ་ཡུམ་ལ་
བསླབ་པར་བྱའོ། ། ཞེས་སོགས་ཀྱིས་སེམས་བསྐྱེད་དེ་དང་དེ་ཇི་ལྟར་བསྟན་ཞེ་ན་ཁ་ཅིག་ཆོསན་རེ། འདུན་
པ་ལ་སོགས་པ་ནི་སེམས་བསྐྱེད་དངོས། སྦྱིན་པ་ལ་སོགས་པ་ནི་གྲོགས། བགྲོད་པ་གཅིག་པའི་ལམ་ལ་
སོགས་པ་ནི་འབྲས་བུ་ལ་བཏགས་པ་ཡིན་པས། འདོད་པ་བསྟན་པའི་མདོ་རྣམས་ཀྱིས་ནི་སེམས་བསྐྱེད་
དངོས་སུ་བསྟན་པ་ཡིན་ལ་གྲོགས་རྣམས་ནི་ཞར་ལ་བརྗོད་པ་ཡིན་ནོ། །ཞེས་ཟེར་རོ། ། །
དེ་ནི་སློབ་དཔོན་ཚད་མར་བྱས་བརྗོད་པ་མི་འཐད་དེ། སློབ་དཔོན་ནི་སེམས་བསྐྱེད་གཙོ་བོ་
སེམས་སུ་བཞེད་པའི་ཕྱིར་རོ།། འོན་ཀྱང་ཁོ་བོས་ནི་ཕལ་ཆེར་རྗེ་བཙུན་གྱི་དགོངས་པ་བརྗོད་པར་
བྱའོ། ། དེ་ལ་དང་པོས་འདུན་ལྡན་བསྟན་ཏེ། འཚང་རྒྱ་བར་འདོད་པ་ནི་འདུན་པ་ཡིན་ལ། དེའང་སྤྱི་སྒྲ་བྱེ་
བྲག་ལ་སྦྱར་བ་ཡིན་ཏེ། འོག་མ་རྣམས་ཀྱིས་ཀྱང་འདི་བསྟན་ན་འདི་དང་ཟློས་པར་འགྱུར་བའི་ཕྱིར་
རོ༑ ༑ ཉིས་པ་བསམ་ལྡན་བསྟན་ཏེ། ཕྱིན་དྲུག་འཁོར་གསུམ་མི་དམིགས་པར་སྒྲུབ་པའི་བློ་ནི་ཕན་བདེའི་
བསམ་ལྡན་ཡིན་ལ། དེའང་སྤྱི་སྒྲ་བྱེ་བྲག་ལ་སྦྱར་བ་ཡིན་ཏེ། གོང་འོག་རྣམས་ཀྱིས་ཀྱང་འདི་བསྟན་ན་འདི་
དང་ཟློས་པར་འགྱུར་བའི་ཕྱིར་རོ། ། གསུམ་པས་ལྷག་པའི་བསམ་ལྡན་བསྟན་ཏེ། དོན་གྱིས་དྲན་པ་ཉེར་
བཞག་སོགས་རྫོགས་པ་ནི་དགེ་བའི་ཆོས་རྣམས་འཕེལ་བར་འགྱུར་བས་ལྷག་པར་རྟོགས་པའི་བསམ་པ་
ཡིན་པའི་ཕྱིར་རོ། ། འོག་མ་རྣམས་ལས་དོན་དེ་དང་དེ་འདོད་པས་ཡུམ་ལ་བསླབ་པར་བྱའོ། ། ཞེས་འབྱུང་
བའི་དོན་དེ་དང་དེ་ཞེས་པ་རྣམས་ཀྱིས་གྲོགས་བསྟན་ཅིང༌། འདོད་པ་ཞེས་པ་རྣམས་ཀྱིས་སེམས་བསྐྱེད་
བསྟན་ལ། བསླབ་པར་བྱའོ་ཞེས་པའི་དོན་གྱིས་སློབ་པས་ཐམས་ཅད་དྲིལ་བ་ལས་དོན་དེ་དང་། དེ་སྤྱོད་
བཞིན་པའི་སེམས་བསྐྱེད་བསྟན་ཅིང་། དེ་རྣམས་ཀྱང་གྲོགས་དང་གྲོགས་ཅན་བྱེ་བྲག་པ་བསྟན་པ་ཡིན་ཏེ།
གོང་འོག་རྣམས་ཀྱིས་ཀྱང་དེ་དང་དེ་བསྟན་ན་ཟློས་པར་འགྱུར་བའི་ཕྱིར་རོ། །དོན་དེ་དང་དེས་ཀྱང་གྲོགས་
-38-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དེ་དང་དེ་བསྟན་ཏེ། མཁྱེན་གསུམ་སྒྲུབ་པ་ཉིད་སྦྱོར་བ་ཡིན་པའི་ཕྱིར་དང་། སྦྱིན་པ་ནས་ཤེས་རབ་ཀྱི་བར་
རྣམས་ནི་དངོས་སུ་བསྟན་པའི་ཕྱིར་དང་། སེམས་བསྐྱེད་པ་གཅིག་ཙམ་ཡང་ཐབས་ལ་མཁས་པས་བསྔོས་
པས་མི་ཟད་པ་ནི་ཐབས་ལ་མཁས་པ་ཡིན་པའི་ཕྱིར་དང་། ཀླུ་སྒྲུབ་པའི་གཙོ་བོ་ནི། སྨོན་ལམ་ཡིན་པའི་
ཕྱིར་རམ་ཡང་ན་འདིར། སྨོན་ལམ་དང་སེམས་བསྐྱེད་ཐ་དད་དུ་གྱུར་པ་མེད་པས་དེ་ལྟ་བུའི་སེམས་བསྐྱེད་
བསྟན་པ་ཉིད་ཀྱིས་དོན་དུ་གཉེར་བའི་རང་བཞིན་གྱི་སྨོན་ལམ་བསྟན་པའི་ཕྱིར་དང༌། སེམས་ཅན་མཐའ་
ཡས་པའི་བསམ་པ་རྫོགས་པ་ནི་སྟོབས་ཡོད་ན་ངེས་པར་ཡོད་པས་དངོས་འབྲས་ཀྱིས་མཚོན་པའི་ཕྱིར་
དང་། སྟོང་ཉིད་སོགས་མངོན་པར་རྟོགས་པ་ནི་ཡེ་ཤེས་ཡིན་པའི་ཕྱིར་དང༌། ཕྱོགས་བཅུའི་འཇིག་རྟེན་གྱི་
ཁམས་གང་བ་མདོར་འབྱུང་བའི་མངོན་ཤེས་ཟླ་བའི་སྟོབས་ཀྱིས་རྫུ་འཕྲུལ་གྱི་མངོན་ཤེས་ཡིན་པའི་ཕྱིར་
དང༌། ཕྱོགས་བཅུའི་སངས་རྒྱས་བསོད་སྙོམས་གཅིག་གིས་ཁྱད་པར་འབུལ་བ་ནི་བསོད་ནམས་ཀྱི་ཚོགས་
ཡིན་པའི་ཕྱིར་དང་། རྫོགས་པའི་བྱང་ཆུབ་ཀྱི་བར་ལ་འགོད་པ་ནི་ཡེ་ཤེས་ཀྱི་བྱེད་ལས་ཐུན་མོང་མ་ཡིན་པ་
ཡིན་པས། བྱེད་ལས་ཀྱིས་མཚོན་པའི་ཕྱིར་དང་། དུས་གསུམ་གྱི་འཕགས་པ་ཀུན་གཤེགས་པའི་ཡོན་ཏན་
བྱང་ཆུབ་ཀྱི་ཕྱོགས་ཡིན་པའི་ཕྱིར་དང༌། ཉན་རང་གི་སྔོན་དུ་འགྲོ་བ་ནི་སྙིང་རྗེ་དང་ལྷག་མཐོང་ཁྱད་པར་
ཅན་གྱི་ཐུན་མོང་མ་ཡིན་པའི་བྱེད་ལས་ཀྱི་མཚོན་པའི་ཕྱིར་དང༌། དུས་གསུམ་གྱི་སངས་རྒྱས་ཀྱི་གསུང་
རབ་ཡན་ལག་བཅུ་གཉིས་དྲན་པས་མི་བརྗེད་པར་འཛིན་པ་གཟུངས་ཡིན་པའི་ཕྱིར་དང་། དཀོན་མཆོག་
རྣམས་ལས་ལྷག་པའི་ཆོས་མེད་པས་དཀོན་མཆོག་གསུམ་གྱི་སྒྲ་སྒྲོག་པ་ནི་ཆོས་ཀྱི་དགའ་སྟོན་ཡིན་པའི་
ཕྱིར་དང་། ཕྱོགས་བཅུ་མཐའ་ཡས་པའི་སེམས་ཅན་ལོང་བས་གཟུགས་མཐོང་བ་དང༌། ཟེར་གྱི་ཕུང་པོའི་
བར་ལ་འགོད་པ་ནི་གཞན་དོན་རྒྱུན་མི་འཆད་པའི་བགྲོད་པ་གཅིག་ཡོད་ན་ངེས་པར་ཡོད་པས། དངོས་
འབྲས་ཀྱིས་མཚོན་པ་ཡིན་པའི་ཕྱིར་དང་། བྱང་ཆུབ་སེམས་པའམ་དེ་བཞིན་གཤེགས་པའི་སྤྱོད་ལམ་
བསམ་གྱིས་མི་ཁྱབ་པའི་མཛད་པ་བཅུ་གཉིས་སོགས་སྟོན་པ་ནི་སྤྲིན་ལྟ་བུའི་ཆོས་ཀྱི་སྐུ་ཉིད་ཡིན་པའི་ཕྱིར་
-319-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གདམས་ངག་གི་སྐབས་འདིར་ལས་དང་པོ་པའི་རྟོགས་པ་བརྗོད་པར་བྱ་བ་ཡིན་ལ། དེ་ཡང་དོན་
རྣམ་པ་བཅུ་སྟེ། སྡོམ་ནི། ངོ་བོ་རྒྱུ་འབྲས་ལས་ལྡན་འཇུག། གྲངས་རིམ་རྣམ་གྲངས་ངེས་ཚིག་གོ །ངོ་བོ་གང་
ཞེ་ན། ལམ་གྱི་ཚོགས་དང་། མཚན་ཉིད་དང་། དབྱེ་བ་དང་། ས་མཚམས་སོ། ། ཚོགས་གང་ཞེ་ན། སེམས་
བསྐྱེད་ནས་སྦྱོར་ལམ་མ་སྐྱེས་བར་གྱི་ལུས་ངག་ཡིད་གསུམ་གྱི་དགེ་བའི་རྩ་བ་ཐར་པའི་རྒྱུར་གྱུར་པ་ཐམས་
ཅད་དོ། །དེ་དག་ཀྱང་གང་ཞེ་ན། སྡོམ་ནི། བདག་དང་གཞན་གྱི་འབྱོར་པ་དང་། །མཐུན་པའི་ཡུལ་ན་གནས་
པ་དང་། ། དད་ལྡན་འདོད་ཆུང་ཆོག་ཤེས་དང་། ། འདུ་འཛི་གཡོ་མེད་ནད་ཉུང་དང་། ། སྙོམས་ཤིང་གསོ་སླ་
དགང་སླ་དང་། ། སྦྱངས་དང་མཛེས་དང་དྲོད་རིག་དང༌། ། སྐྱེས་བུ་དམ་ཆོས་མཁས་རྟགས་དང༌། ། བཟོད་
དང་དེས་དང་གྱ་ནོམ་དང་། ། འདུན་དང་དགེ་བའི་བཤེས་གཉེན་དང་། ། དམ་ཆོས་ཉན་དང་སེམས་དཔའ་
དང༌། །བར་ཆད་མེད་དང་གཏོང་བ་དང་། །ཚུལ་ཁྲིམས་དབང་པོ་བསྡམས་པ་དང༌། །དེ་བཞིན་ཟས་དང་མི་
ཉལ་དང་། ། བག་ཡོད་དྲན་ཤེས་སྤྱོད་པའོ། ། དེ་ལ་བདག་གི་སྦྱོར་པ་གང་ཞེ་ན་ལྔ་སྟེ། མི་ཉིད་དུ་སྐྱེས་པ་
དང༌། ཡུལ་དབུས་སུ་སྐྱེས་པ་དང་། དབང་པོ་ཚང་བ་དང་། ལས་ཀྱི་མཐའ་མ་ལོག་པ་དང་། ཆོས་འདུལ་བ་
ལ་དད་པའོ། ། གཞན་གྱི་འབྱོར་པ་གང་ཞེ་ན་ལྔ་སྟེ། སྟོན་པ་འཇིན་རྟེན་དུ་བྱོན་པ་དང༌། དམ་པའི་ཆོས་
བསྟན་པ་དང་། བསྟན་པའི་ཆོས་གནས་པ་དང་། གནས་པ་རྗེས་སུ་སྟོན་པ་དང་། བསྟན་པ་ལ་བསྙེན་བཀུར་
བྱེད་པ་དང་། མཐུན་པའི་ཡུལ་ན་གནས་པ་གང་ཞེ་ན་ལྔ་སྟེ། ཟས་དང་གོས་ལ་སོགས་ཚེགས་མེད་པར་རྙེད་
པའི་ཕྱིར་རྙེད་སླ་བ་དང་། དགྲ་ལ་སོགས་པ་མེད་ཅིང་དཔུང་གཉེན་མེད་པའི་གནས་ཡིན་པའི་ཕྱིར་གནས་
བཟང་བ་དང་། ནད་ལ་སོགས་པ་མེད་ཅིང་སྐྱེད་མོས་ཚལ་ཕུན་སུམ་ཚོགས་པས་ཡིད་འཛིན་པའི་ཕྱིར་ས་
བཟང་བ་དང་། སྡིག་པའི་གྲོགས་པོ་མེད་ཅིང་ལྟ་སྤྱོད་ཕུན་སུམ་ཚོགས་པའི་གྲོགས་ཡོད་པས་གྲོགས་བཟང་
བ་དང་། ཉིན་མོ་སྐྱེ་བོ་མང་པོས་མ་གང་ཞིང་མཚན་མོ་སྒྲ་ཆུང་བའི་ཕྱིར་ལེགས་པར་ལྡན་པའོ། །དད་པ་དང་
ལྡན་པ་གང་ཞེ་ན། རྣམ་པ་གསུམ་སྟེ། ལས་འབྲས་སོགས་ལ་ཡིད་ཆེས་པའི་དད་པ་དང་། དཀོན་མཆོག་
གསུམ་ལ་དང་བའི་དད་པ་དང་། འགོག་ལམ་ལ་འདོད་པའི་དད་པ་རྣམས་སོ། །འདོད་པ་ཆུང་བ་གང་ཞེ་ན།
-320-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གཉིས་ཏེ། ཆོས་ལ་སོགས་པ་བཟང་པོའམ་མང་པོ་ལ་སོགས་པར་ཆགས་པ་མེད་པས་ཕྱི་ལ་འདོད་པ་ཆུང་
བ་དང་། བུ་དང་བུ་མོ་ལ་སོགས་པ་ལ་ལྷག་པར་ཆགས་པ་མེད་པས་ན་ནང་ལ་འདོད་པ་ཆུང་བའོ། ། ཆོག་
ཤེས་པ་གང་ཞེ་ན་གཉིས་ཏེ། རང་གི་ལུས་ངན་ངོན་ཙམ་གྱིས་ཆོག་པས་ལུས་ཀྱི་ཆོག་ཤེས་པ་དང༌། ཆོས་ལ་
སོགས་པ་ངན་ངོན་ཙམ་གྱིས་ཆོག་པས་ལོངས་སྤྱོད་ཀྱི་ཆོག་ཤེས་པའོ།། འདུ་འཛིན་མེད་པ་གང་ཞེ་ན་རྣམ་
པ་གསུམ་སྟེ། ཉོ་ཚོང་ལ་སོགས་པ་ལས་ངན་པ་ཡོངས་སུ་སྤངས་པ་དང་། ཁྱིམ་པ་དང་རབ་ཏུ་བྱུང་བ་ལ་
སོགས་པ་དག་དང་། ཧ་ཅང་འདྲིས་པ་འཚོལ་བ་ཡོངས་སུ་སྤངས་པ་དང༌། བརྟག་པ་དང་། སྨན་པ་དང་།
སྐར་མ་བརྩི་བ་ལ་སོགས་པ་ཡོངས་སུ་སྤངས་པ་གང་ཡིན་པའོ། ། གཡོ་མེད་པ་གང་ཞེ་ན། གསུམ་སྟེ། ལུས་
ཀྱི་ཉེས་པ་མི་སྦེད་པ་དང་། ངག་གི་ཉེས་པ་མི་སྦེད་པ་དང་། ཡིད་ཀྱི་ཉེས་པ་མི་སྦེད་པར་བདག་གི་ཚུལ་ཇི་
ལྟ་བར་སྟོན་པའོ། ། ནད་ཉུང་བ་གང་ཞེ་ན། བད་ཀན་དང་རླུང་དང་མཁྲིས་པ་དང༌། འདུས་པའི་ནད་ཉུང་
བའོ། །སྙོམས་པ་གང་ཞེ་ན། ཧ་ཅང་དགའ་བ་ཆེ་བ་ཡང་མ་ཡིན་པའོ། །གསོ་སླ་བ་གང་ཞེ་ན། ཕལ་ཆེར་རང་
ཉིད་གཅིག་པུ་ཙམ་གསོ་བར་བྱ་བ་གང་ཡིན་པའོ། ། དགང་སླ་བ་གང་ཞེ་ན། རང་ཉིད་ཀྱང་ཉུང་ངུ་དང་།
རན་པས་ཚིམ་པ་གང་ཡིན་པའོ། ། དེ་ནས་གཉིས་ནི་གོ་སླའོ། ། དྲོད་རིག་པ་གང་ཞེ་ན། སྦྱིན་བདག་གིས་ཇི་
ཙམ་འདོད་པ་བསྟབས་པ་ན་བླང་བའི་ཚོད་ཅེས་པ་ཧ་ཅང་མང་པོ་མི་ལེན་པའོ། ། སྐྱེས་བུ་དམ་པའི་ཆོས་
གང་ཞེ་ན། ཡོན་ཏན་དང་ལྡན་ཡང་རང་མི་བསྟོད། སྐྱོན་དང་ལྡན་ཡང་གཞན་མི་སྨོས་ཅིང་ཆོས་དང་རྗེས་
སུ་མཐུན་པའི་ཆོས་སྒྲུབ་པ་གང་ཡིན་པའོ། །མཁས་པའི་རྟགས་གང་ཞེ་ན། ལེགས་པར་བྱ་བའི་ལས་བྱེད་པ་
དང༌། ལེགས་པར་སྨྲ་བ་བརྗོད་པ་དང་། ལེགས་པར་བསམ་པ་སེམས་དཔའོ། །བཟོད་པ་ནི་གོ་སླའོ། ། དེས་
པ་གང་ཞེ་ན། རང་བཞིན་གྱིས་འགྲོགས་ན་བདེ་བའོ། ། གྱ་ནོམ་པ་གང་ཞེ་ན་གསུམ་སྟེ། ལུས་ངོ་གདོང་
དཀར་བ་དང་། ངག་དགའ་བར་སྨྲ་བ་དང་། རྒྱུད་དར་བ་གང་ཡིན་པ་དང་། འདུན་པ་གང་ཞེ་ན་གཉིས་ཏེ།
ཡོན་ཏན་མ་ཐོབ་པ་ཐོབ་པར་འདུན་པ་དང་། ཐོབ་ཟིན་ཁྱད་པར་དུ་འདུན་པའོ། ། དགེ་བའི་བཤེས་གཉེན་
གང་ཞེ་ན། གང་དང་འགྲོགས་ན་དགེ་བ་ངང་གིས་འཕེལ་བར་འགྱུར་བའི་སྐྱེས་བུའོ། ། དམ་པའི་ཆོས་ཉན་
-32f,



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པ་གང་ཞེ་ན། བཞི་སྟེ། གུས་པར་ཉན་པ་དང་། རྒྱུན་དུ་ཉན་པ་དང་། དཔྱོད་པས་ཉན་པ་དང་། དྲང་པོར་
ཉན་པའོ། ། སེམས་དཔའ་གང་ཞེ་ན་གཉིས་ཏེ། མིང་ལ་སེམས་དཔའ་དང་། དོན་ལ་སེམས་དཔའོ། ། བར་
ཆད་མེད་པ་གང་ཞེ་ན། བདུད་ཀྱི་ལས་སྒྲོན་ཤེས་པའོ། །གཏོང་བ་གང་ཞེ་ན། བྱང་ཆུབ་ཏུ་བསྒྱུར་བའི་ཟང་
ཟིང་ལ་སོགས་པ་སྦྱིན་པའོ། །ཚུལ་ཁྲིམས་གང་ཞེ་ན། གསུམ་སྟེ། ཉེས་སྤྱོད་སྡོམ་པའི་ཚུལ་ཁྲིམས་དང་། དགེ་
བའི་ཆོས་སྡུད་ཀྱི་ཚུལ་ཁྲིམས་དང་། སེམས་ཅན་དོན་བྱེད་ཀྱི་ཚུལ་ཁྲིམས་སོ། །
དབང་པོའི་སྒོ་སྡོམ་པ་གང་ཞེ་ན། གསུམ་སྟེ། ཤེས་པ་ཡུལ་ལ་འཇུག་པ་ན། ཡིད་དུ་འོང་བ་མཐོང་
བའི་ཚེ་ཉེས་དམིགས་སུ་བལྟས་ཏེ་ཆགས་པ་སྡོམ་པ་དང་། ཡིད་དུ་མི་འོང་མཐོང་བའི་ཚེ། བརྩེ་སོགས་སྐྱེད་
དེ་ཞེ་སྡང་སྡོམ་པ་དང༌། བར་མ་མཐོང་བའི་ཚེ། གནས་ལུགས་ཤེས་པས་གཏི་མུག་སྡོམ་པ་གང་ཡིན་
པའོ། །ཟས་ཀྱི་ཚོད་ཤེས་པ་གང་ཞེ་ན། ཅི་ནས་ཀྱང་དགེ་སྦྱོར་ལ་ཕན་པར་འགྱུར་བ་དེ་ལྟར་ཟ་བ་སྟེ། རན་
པ་ཙམ་དུ་ཟ་བའོ། །མི་ཉལ་བར་རྣལ་འབྱོར་ལ་བརྩོན་པ་གང་ཞེ་ན། གསུམ་སྟེ། སྦྱོར་བ་དང་། དངོས་དང་
མཇུག་གི་རྣལ་འབྱོར་རོ། ། དེ་ལ་སྦྱོར་བ་གང་ཞེ་ན། རང་དོན་གྱི་སྦྱོར་བ་དང༌། གཞན་དོན་ཀྱི་སྦྱོར་
བའོ། ། རང་དོན་གྱི་སྦྱོར་བ་གང་ཞེ་ན། བློ་ཆོས་སུ་འགྲོ་བའི་སྦྱོར་བ་དང་། ཆོས་ལམ་དུ་འགྲོ་བའི་སྦྱོར་
བའོ། ། བློ་ཆོས་སུ་འགྲོ་བའི་སྦྱོར་བ་གང་ཞེ་ན། དལ་འབྱོར་རྙེད་པར་དཀའ་བ་བསམ་པ་དང་། འཆི་བ་མི་
རྟག་པའི་ཚུལ་བསམ་པའོ། ། དལ་འབྱོར་རྙེད་པར་དཀའ་བ་བསམ་པ་གང་ཞེ་ན། དལ་འབྱོར་འདི་དག་ནི་
རྒྱུའི་སྒོ་ནས་རྙེད་པར་དཀའ་སྟེ། ཚུལ་ཁྲིམས་ཁྱད་པར་ཅན་མེད་ན་མི་འབྱུང་བའི་ཕྱིར་རོ། །ངོ་བོའི་སྒོ་ནས་
རྙེད་པར་དཀའ་སྟེ། དུད་འགྲོ་འདིས་ཀྱང་ཕྱོགས་ཐམས་ཅད་གང་བར་སྣང་བའི་ཕྱིར་རོ། ། དཔེའི་སྒོ་ནས་
ཀྱང་རྙེད་པར་དཀའ་སྟེ། རྒྱ་མཚོ་ཆེན་པོར་གཡེངས་པའི་གཉའ་ཤིང་གི་བུ་གར་རུས་སྦལ་གྱི་མགྲིན་པ་
ཆུད་པའི་ཚོད་ཙམ་དུ་གསུངས་པའི་ཕྱིར་རོ། ། དེ་ལྟ་བས་ན་ལུས་དང་སྲོག་ལ་ཡང་མི་བལྟ་བར་ཆོས་བསྒྲུབ་
པར་བྱ་སྟེ། མི་ལུས་ཐོབ་པར་མ་གྱུར་ན། སྡིག་པ་འབའ་ཞིག་ལྷག་པར་སྤྱོད་པའི་ཕྱིར་རོ། །ཇི་ལྟར་ལུས་དང་
སྲོག་ལ་མི་བལྟ་བར་ཆོས་བསྒྲུབ་པར་བྱ་ཞེ་ན། བྱང་ཆུབ་སེམས་དཔའ་རྟག་ཏུ་ངུས་ཇི་ལྟར་ཆོས་སྒྲུབ་པ་དེ་
-322-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
བཞིན་ནོ། །དེ་ཡང་འདི་སྐད་དུ་འབྱུང་སྟེ། བྱང་ཆུབ་སེམས་དཔའ་རྟག་ཏུ་ངུ་དེ་ཆོས་ལ་སེམས་དཔའ་དང༌།
བླ་མ་ལ་གུས་པ་ཡིད་ལ་བྱེད་པ་དང་ལྡན་པས་སོང་བ་ལས་མཐར་གྱིས་གྲོང་ཁྱེར་གཞན་ཞིག་ཏུ་ཕྱིན་པར་
གྱུར་པ་དང༌། དེའི་གྲོང་ཁྱེར་གྱི་བར་དུ་འདི་སྙམ་དུ་སེམས་ཏེ། འདི་ལྟར་བདག་གིས་ལུས་བཙོངས་ལ་དེའི་
རིན་གྱིས་བྱང་ཆུབ་སེམས་དཔའ་ཆེན་པོ་ཆོས་འཕགས་ལ་བཀུར་སྟི་བྱའོ།། ཡུན་རིང་པོ་ནས་བདག་གི་
ལུས་སྟོང་ཞིག་ཅིང་ཟད་དེ་བཙོངས་སོ། ། འཁོར་བ་དཔག་ཏུ་མེད་པ་ན་འདོད་པའི་ཕྱིར་འདོད་པའི་རྒྱུས་
ཡང་དང་ཡང་སེམས་ཅན་དམྱལ་བའི་སྡུག་བསྔལ་དཔག་ཏུ་མེད་པ་དག་མྱོང་ཡང་འདི་ལྟ་བུའི་ཆོས་ཀྱི་
ཕྱིར་རམ། འདི་ལྟ་བུའི་སེམས་ཅན་ཆེན་པོ་ལ་བཀུར་སྟི་བྱ་བའི་ཕྱིར་མིན་ནོ་སྙམ་མོ། ། དེ་ནས་བྱང་ཆུབ་
སེམས་དཔའ་ཆེན་པོ་རྟག་ཏུ་ངུ་གྲོང་བར་འདུག་སྟེ། མི་ཉོ་བར་འདོད་པ་སུ་ཡོད། མི་ཉོ་བར་འདོད་པ་སུ་
ཡོད་ཅེས་སྒྲ་བསྒྲགས་ཤིང་སྐད་ཀྱིས་ཐོས་པར་བོས་སོ། ། དེ་བཞིན་དུ་སྦྱར་ཏེ། དེ་ནས་བདུད་སྡིག་ཅན་གྱི་
ཅི་ནས་བྲམ་ཟེ་དང་། ཁྱིམ་བདག་དེ་དག་གིས། བྱང་ཆུབ་སེམས་དཔའ་སེམས་དཔའ་ཆེན་པོ་རྟག་ཏུ་ངུས་
མི་ཉོ་བར་འདོད་པ་སུ་ཡོད། སུ་ཞིག་དང་ཉོ་བར་འདོད་ཅེས་ཟེར་བའི་སྒྲ་མི་ཐོས་པར་འགྱུར་བ་དེ་ལྟ་བུར་
ཡོངས་སུ་བསྒྲིབས་སོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་རྟག་ཏུ་ངུ་། གང་གི་ཚེ་བདག་
ཉོ་བ་མ་རྙེད་པ་དེའི་ཚེ། ཕྱོགས་གཅིག་ཏུ་སོང་ནས་མཆི་མ་ཕྱུང་སྟེ། འདི་ལྟར་བདག་གི་ལུས་བཙོངས་ལ་
བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་འཕགས་ལ་བཀུར་སྟི་བྱ་སྙམ་ན། ལུས་ཉོ་བ་ཡང་བདག་
གི་མ་རྙེད་དོ། །ཀྱེ་མ་བདག་ནི་ཐོབ་པ་ངན་པ་ཐོབ་བོ་སྙམ་མོ། །དེ་ནས་ལྷའི་དབང་པོ་བརྒྱ་བྱིན་འདི་སྙམ་དུ་
སེམས་ཏེ། འདི་ལྟར་བྱང་ཆུབ་སེམས་དཔའ་ཆེན་པོ་རྟག་ཏུ་ངུ་འདི་ལྟ་སྟེ། ཆོས་འདོད་པའི་ཕྱིར་བདག་གི་
ལུས་ཡོངས་སུ་བཏང་བར་ལྷག་པའི་བསམ་པ་ཕུན་སུམ་ཚོགས་པ་ཡིན་ནམ་མ་ཡིན་པ། བྱང་ཆུབ་སེམས་
དཔའ་ཆེན་པོ་རྟག་ཏུ་ངུ་ལ་བདག་གིས་སད་པར་བྱའོ་སྙམ་སྟེ། ལྷའི་དབང་པོ་བརྒྱ་བྱིན་བྲམ་ཟེའི་ཁྱིའུ་ཡི་
ཆ་བྱད་དུ་མངོན་པར་སྤྲུལ་ནས། བྱང་ཆུབ་སེམས་དཔའ་སེམས་དཔའ་ཆེན་པོ་རྟག་ཏུ་ག་ལ་བ་དེར་སོང་
ཞིང་འོངས་ནས། བྱང་ཆུབ་སེམས་དཔའ་ཆེན་པོ་རྟག་ཏུ་ངུ་ལ་འདི་སྐད་ཅེས་སྨྲས་སོ། ། རིགས་ཀྱི་བུ་ཁྱོད་
-323-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ལྟར་ཡིད་མི་དགའ་ཞིང༌། ཡིད་ཆད་ལ་མཆི་མ་འབྱུང་བ་ཅི་ཉེས། དེས་སྨྲས་པ། བྲམ་ཟེའི་ཁྱིའུ་ང་ནི་ཆོས་
འདོད་པའི་ཕྱིར་བདག་ཉིད་བཙོངས་ཏེ་ཆོས་ལ་མཆོད་པ་བྱ་བར་འདོད་ན། ལུས་ཉོ་བ་དེ་ངས་མ་རྙེད་
ནས། དེ་ལ་ང་འདི་སྙམ་དུ་སེམས་སོ། །ཀྱེ་མ་ང་ནི་བསོད་ནམས་ཆུང་བས་འདི་ལྟར་ལུས་བཙོངས་ཏེ། ཤེས་
རབ་ཀྱི་ཕ་རོལ་ཏུ་ཕྱིན་པ་ལ་མཆོད་པར་བྱ་བ་དང་། འཕགས་པ་བྱང་ཆུབ་སེམས་དཔའ་ཆེན་པོ་ཆོས་
འཕགས་ལ་ཡང་བཀུར་སྟི་བྱ་སྙམ་ན། བདག་གི་ཉོ་བ་ཡང་མ་རྙེད་དོ་སྙམ་མོ། ། དེ་ནས་བྲམ་ཟེའི་ཁྱིའུ་དེས་
བྱང་ཆུབ་སེམས་དཔའ་སེམས་དཔའ་ཆེན་པོ་རྟག་ཏུ་ངུ་ལ་འདི་སྐད་ཅེས་སྨྲས་སོ། །རིགས་ཀྱི་བུ་ང་ལ་མིས་
ནི་བྱ་བ་མེད་ཀྱི། ང་མཆོད་སྦྱིན་ཞིག་བྱེད་དེ། དེར་མིའི་སྙིང་དང་། ཁྲག་དང་། རུས་པ་དང་། རྐང་དག་ང་ལ་
དགོས་ན། དེ་རིན་གྱིས་ཉོར་བྱིན་ཞིག་བྱས་པ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་རྟག་ཏུ་
འདི་སྙམ་དུ་སེམས་ཏེ། གང་བདག་གི་བྲམ་ཟེའི་ཁྱེའུ་དེས་སྙིང་དང་། ཁྲག་དང་། རུས་པ་དང་། རྐང་ཉོ་བ་
རྙེད་པ་འདི་ནི་བདག་གིས་རྙེད་པའི་མཆོག་ལེགས་པར་རྙེད་དོ། ། བདག་གིས་ཤེས་རབ་ཀྱི་ཕ་རོལ་ཏུ་ཕྱིན་
པ་དང་ཐབས་ལ་མཁས་པ་ལ་ཡོངས་སུ་རྫོགས་པར་གྱུར་ཏོ་སྙམ་ནས་དེ་སེམས་བདེ་བ་ནས་སེམས་དགའ་
བའི་བར་དུ་གྱུར་ནས། བྲམ་ཟེའི་ཁྱེའུ་ལ་འདི་སྐད་ཅེས་སྨྲས་སོ། ། བྲམ་ཟེའི་ཁྱེའུ་ངའི་ལུས་འདི་ལས་ཁྱོད་
གང་འདོད་པ་སྦྱིན་ནོ། ། དེས་དེ་ལ་འདི་ཅེས་སྨྲས་སོ། ། རིགས་ཀྱི་བུ་ཁྱོད་རིན་དུ་ཅི་འདོད་པ་སྦྱིན་ནོ་ཞེས་
བྱས་པ་དང་། དེས་དེ་ལ་འདི་སྐད་ཅེས་སྨྲས་སོ། །བྲམ་ཟེའི་བུ་ཁྱོད་ཀྱི་གང་ཡོངས་སུ་བཏང་བ་དེ་ང་ལ་སྦྱིན་
ཞིག ། དེ་ནས་བྱང་ཆུབ་སེམས་དཔའ་ཆེན་པོ་རྟག་ཏུ་ངུ་མཚོན་རྣོན་པོ་ཐོགས་ནས་ལག་པ་གཡས་པ་ཕུག་
སྟེ༑ ཁྲག་ཟགས་སོ། ། བརླ་གཡས་པ་ཤ་མེད་པར་རྟོགས་ནས་རུས་པ་གཅིག་ཏུ་རྩིག་པའི་དྲུང་དུ་སོང་
ངོ་༑ ༑དེ་ནས་ཚོང་དཔོན་གྱི་བུ་མོ་ཞིག་ཁང་པའི་ཡང་ཐོག་ན་ཡང་འདུག་པ་དེས། བྱང་ཆུབ་སེམས་དཔའ་
སེམས་དཔའ་ཆེན་པོ་རྟག་ཏུ་བརླ་ཤ་མེད་པར་རྟོགས་ནས་རུས་པ་ལྕོག་ཏུ་རྩིག་པའི་དྲུང་དུ་སོང་བ་མཐོང་
ནས་འདི་སྙམ་དུ་སེམས་ཏེ། རིགས་ཀྱི་བུ་འདི་ཅིའི་ཕྱིར་བདག་ཉིད་ལ་བདག་ཉིད་འདི་ལྟ་བུའི་ན་ཚ་བྱེད་
པ་བདག་རིགས་ཀྱི་བུ་དེའི་དྲུང་དུ་སོང་སྟེ། དྲིའོ་སྙམ་ནས། ཚོང་དཔོན་གྱི་བུ་མོ་དེ་བྱང་ཆུབ་སེམས་དཔའ་
སང་
-324.



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
སེམས་དཔའ་ཆེན་པོ་རྟག་ཏུ་ངུ་ག་ལ་བ་དེར་སོང་ནས། བྱང་ཆུབ་སེམས་དཔའ་སེམས་དཔའ་ཆེན་པོ་རྟག་
ཏུ་ངུ་ལ་འདི་སྐད་ཅེས་སྨྲས་སོ། ། རིགས་ཀྱི་བུ་ཁྱོད་ཅིའི་ཕྱིར་ཁྱོད་བདག་ཉིད་ལ་འདི་ལྟ་བུའི་ན་ཚ་དག་
བྱེད། ཁྲག་དང་། རུས་པ་དང་། རྐང་འདིས་ཅི་ཞིག་བྱ། རྟག་ཏུ་དུས་བུ་མོ་དེ་ལ་འདི་སྐད་ཅེས་སྨྲས་
སོ༑ ༑བྲམ་ཟེའི་ཁྱེའུ་འདི་ལ་བཙོངས་ཏེ་ཤེས་རབ་ཀྱི་ཕ་རོལ་ཕྱིན་པ་ལ་མཆོད་པར་བྱའོ། ། བྱང་ཆུབ་
སེམས་དཔའ་སེམས་དཔའ་ཆེན་པོ་ཆོས་འཕགས་ལ་ཡང་བཀུར་སྟིར་བྱའོ། ། དེ་ནས་ཚོང་དཔོན་གྱི་བུ་མོ་
དེས་བྱང་ཆུབ་སེམས་དཔའ་ཆེན་པོ་རྟག་ཏུ་ངུ་ལ་འདི་སྐད་ཅེས་སྨྲས་སོ། །རིགས་ཀྱི་བུ་འདི་ལྟར་བདག་གི་
སྙིང་དང་། ཁྲག་དང་། རུས་པ་དང་། རྐང་ཡང་བཙོངས་ཏེ། རིགས་ཀྱི་བུ་དེ་ལ་བཀུར་སྟིར་བྱ་བར་འདོད་པ་
ཁྱོད་ལ་ཡོན་ཏན་གྱི་རྣམ་པ་ཅི་ཞིག་འགྲུབ་པར་འགྱུར། དེས་དེ་ལ་སྨྲས་པ། བུ་མོ་རིགས་ཀྱི་བུ་དེ་གང་ལ་ལ་
ངས་བསླབ་པར་བྱ་བའི་ཤེས་རབ་ཀྱི་ཕ་རོལ་ཏུ་ཕྱིན་པ་དང་ཐབས་ལ་མཁས་པ་དག་སྟོན་པར་འགྱུར་ཏེ།
དེ་ལ་བསླབས་ན་ངས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་
རྒྱས་ནས། སེམས་ཅན་ཐམས་ཅད་ཀྱི་རྟེན་དུ་འགྱུར་རོ། །དེ་བཞིན་དུ་སྦྱར་ཏེ། དེ་ནས་ཚོང་དཔོན་གྱི་བུ་མོ་
དེས་བྱང་ཆུབ་སེམས་དཔའ་སེམས་དཔའ་ཆེན་པོ་རྟག་ཏུ་ངུ་ལ་འདི་སྐད་ཅེས་སྨྲས་སོ། ། རིགས་ཀྱི་བུ་ཁྱོད་
ཀྱིས་འདི་ལྟར་ཆོས་རྒྱ་ཆེན་པོ་འདི་དག་ཡོངས་སུ་བརྗོད་པ་ནི་ངོ་མཚར་ཏེ། རིགས་ཀྱི་བུ་ཆོས་འདི་ལྟ་བུ་
རེ་རེའི་ཕྱིར་ཡང་བསྐལ་པ་གང་གཱའི་ཀླུང་གི་བྱེ་མ་སྙེད་དུ་ལུས་ཡོངས་སུ་བཏང་བར་བྱ་བ་ཡིན་ན། གཅིག་
ལྟ་ཅི་སྨོས་ཏེ། དེ་ཙམ་དུ་ཁྱོད་ཀྱིས་ཆོས་འདི་དག་རྒྱ་ཆེར་ཡོངས་སུ་བརྗོད་ན། རིགས་ཀྱི་བུ་གང་ཁྱོད་ཀྱིས་
བྱང་ཆུབ་སེམས་དཔའ་ཆེན་པོ་ཆོས་འཕགས་ལ་བཀུར་སྟིར་བྱ་བའི་ཕྱིར་གསེར་རམ། ནོར་བུའམ། མུ་
ཏིག་གམ། བཻ་ཌཱུརྱའམ། ཞེས་བྱ་བ་ནས། བདག་ཀྱང་ཁྱོད་ཀྱིས་བསྩལ་བའི་གཡོག་མོ་ལྔ་བརྒྱ་འདི་དང་ལྷན་
ཅིག་ཏུ། ཆོས་འཕགས་ལ་མཆོད་པ་བགྱི་བའི་སླད་དུ་མཆིའོ་ཞེས་བྱ་བའི་བར་དུ་རྒྱ་ཆེར་སྦྱར་རོ། ། དེ་ནས་
བྱང་ཆུབ་སེམས་དཔའ་སེམས་དཔའ་ཆེན་པོས་ཆོས་འཕགས་སྟན་ལས་ལངས་ཏེ། བདག་གི་ཁྱིམ་དུ་
ཞུགས་པ་དང་། ཞེས་བྱ་བ་ནས་ལོ་བདུན་གྱི་བར་དུ་ཏིང་ངེ་འཛིན་ཞིག་ལ་སྙོམས་པར་ཞུགས་ཏེ་ཞེས་བྱ་
བས་ས་
ནt
བྱ
•325,



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བའི་བར་དང་། བྱང་ཆུབ་སེམས་དཔའ་སེམས་དཔའ་ཆེན་པོ་རྟག་ཏུ་ངུ་ཡང་ལོ་བདུན་གྱི་བར་དུ་འདོད་
པའི་རྟོག་པ་མ་བྱུང་། གནོད་སེམས་ཀྱི་རྟོག་པ་མ་བྱུང་། རྣམ་པར་འཚེ་བའི་རྟོག་པ་མ་བྱུང༌། བྲོ་ལ་སྐམ་པ་
མ་སྐྱེས་ཏེ་གཞན་དུ་ན། བྱང་ཆུབ་སེམས་དཔའ་ཆེན་པོ་ཆོས་འཕགས་ནམ་ལྡང་བར་འགྱུར། བདག་ཀྱང་
བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་འཕགས་ཀྱི་ཆོས་ཁྲི་གང་ལ། རིགས་ཀྱི་བུ་དེ་འདུག་
ནས་ཆོས་སྟོན་པར་འགྱུར་བའི་ཆོས་ཀྱི་ཁྲི་བཤམས་ན། བདག་གི་ཕྱོགས་འདི་ཆག་ཆག་གདབ་ཀྱི་ལེགས་
པར་བྱུགས་ལ། མེ་ཏོག་སྣ་ཚོགས་གཏོར་ཏེ། ས་ཕྱོགས་གང་དུ་བྱང་ཆུབ་སེམས་དཔའ་སེམས་དཔའ་ཆེན་
པོ་ཆོས་འཕགས་ཤེས་རབ་ཀྱི་ཕ་རོལ་ཏུ་ཕྱིན་པ་དང་ཐབས་མཁས་པ་རབ་ཏུ་སྟོན་པར་འགྱུར་བ་དེར་
ལེགས་པར་བྱང་ཆུབ་པར་བྱའོ་སྙམ་མོ། ། ཚོང་དཔོན་གྱི་བུ་མོ་ལ་སོགས་པ་བུ་མོ་དེ་དག་ལྔ་བརྒྱ་ཡང་བྱང་
ཆུབ་སེམས་དཔའ་ཆེན་པོ་རྟག་ཏུ་ངུའི་རྗེས་སུ་སློབ་ཅིང་། སྤྱོད་ལམ་གཉིས་ཀྱིས་དུས་འདའ་བར་བྱེད་
དོ༑ ༑བྱ་བ་ཐམས་ཅད་ཀྱང་དེའི་རྗེས་སུ་འཇུག་གོ ། བྱང་ཆུབ་སེམས་དཔའ་རྟག་ཏུ་ངུས་ལྷའི་སྒྲ་ཐོས་ཏེ།
བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་འཕགས་ཞག་བདུན་ཏིང་ངེ་འཛིན་ནས་ལྡང་ངོ༌། ལངས་
ནས་གྲོང་ཁྱེར་གྱི་དབུས་སུ་འདུག་སྟེ་ཆོས་སྟོན་པར་འགྱུར་རོ། །ཞེས་གྲགས་ནས། བྱང་ཆུབ་སེམས་དཔའ་
སེམས་དཔའ་ཆེན་པོ་རྟག་ཏུ་ངུ་ལྷའི་སྒྲ་དེ་ཐོས་པ་དང་། དགའ་མགུ་ཡི་རང་རབ་ཏུ་མགུ་ཞིང་རང་བ་དང༌།
ཡིད་བདེ་བ་སྐྱེད་དེ། ཚོང་དཔོན་གྱི་བུ་མོ་ལ་སོགས་བུ་མོ་ལྔ་བརྒྱ་དང་། ས་ཕྱོགས་དེ་ཕྱགས་ནས་ཆོས་ཀྱི་ཁྲི་
རིན་པོ་ཆེ་སྣ་ཚོགས་ཀྱིས་སྤྲས་པ་བཤམས་སོ། ། དེ་ནས་བུ་མོ་དེ་དག་གིས་རང་རང་གི་བླ་གོས་ཕུད་དེ།
སྟན་གང་ལ་བྱང་ཆུབ་སེམས་དཔའ་སོང་ནས་ཆོས་འཕགས་འདུག་ནས་ཆོས་སྟོན་པར་འགྱུར་བ་དེར་ །
བཏིང་ངོ༌། ། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་རྟག་ཏུ་ངུ་ཕྱོགས་དེར་ཆག་ཆག་གདབ་
པར་འདོད་ན། བདུད་སྡིག་ཅན་གྱིས་ཆུ་ཐམས་ཅད་མི་སྣང་བར་བྱས་ནས། ཅི་ནས་བྱང་ཆུབ་སེམས་དཔའ་
སེམས་དཔའ་ཆེན་པོ་རྟག་ཏུ་ངུ་ཆུ་མ་རྙེད་ནས། ཡིད་མི་བདེ་ཞིང་སེམས་དུ་ཁ་སྟེ། སེམས་གཞན་དུ་འགྱུར་
བ་དང་། དགེ་བའི་རྩ་བ་ནུབ་པར་འགྱུར་བ་དང༌། མཆོད་པ་དེ་ཡང་མི་མཛེས་པར་བྱ་བའི་ཕྱིར། ཆུ་དེ་དག་
-326-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
མི་སྣང་བར་བྱས་ནས། ཀུན་ཏུ་ཆུ་བཙལ་ན་མ་རྙེད་དོ། ། དེ་ནས་བྱང་ཆུབ་སེམས་དཔའ་རྟག་ཏུ་ངུ་འདི་
སྙམ་དུ་སེམས་ཏེ། བདག་གི་ལུས་ཕུག་ལ་ས་ཕྱོགས་འདི་ཆག་ཆག་གདབ་བོ། །དེ་ཅིའི་ཕྱིར་ཞེ་ན་ས་ཕྱོགས་
འདི་ནི་རྡུལ་ཆེ་སྟེ། རྡུལ་གྱི་ཁམས་འདི་ནས་བྱང་ཆུབ་པས་བྱང་ཆུབ་སེམས་དཔའ་སེམས་དཔའ་ཆེན་པོ་
ཆོས་འཕགས་ཀྱི་ལུས་ལ་ཕོག་ན་མི་རུང་ན། བདག་གི་ལུས་གདོན་མི་ཟ་བར་འཇིག་པ་འདིས་ཅི་ཞིག་བྱ།
ལུས་འདི་ལྟ་བུའི་བྱ་བ་ལ་ཞིག་པ་ནི་བླའི། ནུས་པ་མེད་པའི་བྱ་བ་ལ་འདོད་པའི་ཕྱིར། འདོད་པའི་གཞིས་
འཁོར་བ་དག་ན་བདག་གི་ལུས་བརྒྱ་སྟོང་མང་པོ་དེ་ལྟ་བུའི་གནས་སུ་ཞིག་པ་ནི་ཅིར་ཡང་མ་རུང་སྙམ་་་་་
མོ༑ ༑དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོས་རྟག་ཏུ་ངུས་མཚོན་རྣོན་པོ་བླངས་ཏེ། བདག་
གི་ལུས་ཀུན་ཏུ་ཕུག་ནས། རང་གི་ཁྲག་གི་ས་ཕྱོགས་དེ་ཁོ་ར་ཁོར་ཡུག་ཏུ་ཆག་ཆག་གདབ་བོ། ། བྱང་ཆུབ་
སེམས་དཔའ་སེམས་དཔའ་ཆེན་པོ་རྟག་ཏུ་ངུའི་རྗེས་སུ་སློབ་པ། ཚོང་དཔོན་གྱི་བུ་མོ་ལ་སོགས་པ་བུ་མོ་ལྔ་
བརྒྱ་དེ་དག་ཐམས་ཅད་ཀྱིས་ཀྱང་མཚོན་རྣོན་པོ་བླངས་ཏེ། རང་རང་གི་ལུས་ཕུག་ནས། ཡང་རང་གི་ཁྲག་
གིས་ས་ཕྱོགས་དེ་ཆག་ཆག་གདབ་སྟེ། གང་དེ་དག་ལ་བདུད་སྡིག་ཅན་གྱིས་དགེ་བའི་ཕྱོགས་ཀྱིས་བར་
ཆད་བྱེད་པར་གླགས་རྙེད་པར་མི་འགྱུར་བར། བྱང་ཆུབ་སེམས་དཔའ་སེམས་དཔའ་ཆེན་པོ་རྟག་ཏུ་དུ་
དང༌། བུ་མོ་དེ་དག་སེམས་གཞན་དུ་གྱུར་པ་མེད་དོ། ། ཞེས་འབྱུང་བ་ལྟར་རོ། ། ཚུལ་འདི་ནི་དགེ་བའི་
བཤེས་གཉེན་བསྟེན་ཚུལ་ལ་སོགས་པ་ལ་ཡང་སྦྱར་བར་བྱའོ། ། འཆི་བ་མི་རྟག་པ་བསམ་པའི་ཚུལ་གང་ཞེ་
ན༔ དལ་འབྱོར་རྙེད་པར་དཀའ་ཡང་ཐོབ་ཟིན་པས་ཆོས་སྒྲུབ་པ་ལ་རིངས་པ་ལ་ཅི་ཞིག་བྱ་སྙམ་ན། འཆི་
བདག་གིས་མི་འཛིན་པར་འགྱུར་ན་དེ་ལྟ་ཡིན་ཡང་། བདག་ནི་ངེས་པར་འཆི་བ་ཡིན་ཏེ། སྐྱེས་ནས་མ་ཤི་བ་
གང་ཡང་མེད་ཅེས་བྱ་བ་ལ་སོགས་པ་གསུངས་ཤིང་། མཐོ་དམན་གྱི་སྐྱེ་བོ་འདི་རིམ་པ་ངེས་པ་མེད་པར་
འཆི་བདག་གི་གྲོང་ཁྱེར་དུ་བསྙེག་པ་མངོན་སུམ་དུ་མཐོང་བའི་ཕྱིར་རོ།། དེ་ཡང་མྱུར་དུ་འཆི་བ་ཡིན་ཏེ།
མྱུར་བ་ཉིད་དུ་འཆི་བར་འགྱུར་བས་ཞེས་བྱ་བ་ལ་སོགས་པ་གསུངས་ཤིང༌། སྣོན་མཁན་མེད་ཅིང་། འབྲིད་
པ་དང་བཅས་པ་དང་། འཆི་བའི་རྐྱེན་མང་ཞིང་། གསོན་པའི་རྐྱེན་ཉུང་བ་དང་། བརྟགས་ན་དེ་རིང་ཙམ་
327 མ



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཡང་མི་འཆི་བའི་གདེང་མེད་པའི་ཕྱིར་རོ། ། འཆི་བའི་ཚེ། ཆོས་ལས་གཞན་པའི་སྐྱབས་མེད་དེ། རྒྱལ་པོ་
ཆེན་པོ་དེའི་ཚེ་ན་ཆོས་གཅིག་པུས་ཕན་ཏེ། ཞེས་བྱ་བ་ལ་སོགས་པའི་ཕྱིར་ཏེ། གཉེན་བཤེས་ཀྱི་དམག་
དཔུང་ཆེ་ཡང་བཟློག་མི་ནུས་པར་མཐོང་བའི་ཕྱིར་དང་། ནོར་རྫས་ཀྱི་ཟང་ཟིང་འཛོམས་ཡང་། བླ་མི་ནུས་
པར་མཐོང་བའི་ཕྱིར་དང་། བཙན་པོའི་མཁར་ཡོད་ཀྱང་ནུབ་མི་ནུས་པར་མཐོང་བའི་ཕྱིར་དང་། འཇིག་
རྟེན་གྱི་ཁ་དྲག་ཅན་དག་གིས་ཀྱང་དབང་ཆེ་བྱ་ས་མེད་པའི་ཕྱིར་དང༌། འཇིག་རྟེན་གྱི་གྲུང་པོ་དག་གིས་
ཀྱང་འཇུར་ས་མེད་པའི་ཕྱིར་དང་། འཇིག་རྟེན་གྱི་སྨྲ་ཤེས་རྣམས་ཀྱིས་ཀྱང་ཁ་འཆམ་མི་ནུས་པའི་ཕྱིར་
དང༌། གཉེན་བཤེས་མང་ཡང་གོམ་གང་ཙམ་ཡང་འགྲོ་དབང་མེད་པ་དང་། ཟས་ནོར་ཆེ་ཡང་ཁམ་གཅིག་
ཙམ་ཡང་འཁྱེར་དབང་མེད་པ་དང༌། ཁང་བཟང་ཡོད་ཀྱང་དར་གཅིག་ཙམ་ཡང་བསྡད་དབང་མེད་པར་
གཅིག་པུ་གཏོལ་མེད་དུ་འཁྱམ་དགོས་པའི་ཕྱིར་རོ། ། དེ་བས་ན་ངེས་པར་འཇིག་རྟེན་འདི་དག་ནི་མི་རྟག་
པ་ཡིན་བརྟན་དུ་མི་རུང་བ་ཡིན་པས་ཆོས་བསྒྲུབ་པར་བྱའོ་ཞེས་ཡང་དང་ཡང་དུ་བསམ་བར་བྱའོ། ། དེ་ལ་
ཆོས་ལམ་དུ་འགྲོ་བའི་སྦྱོར་བ་གང་ཞེ་ན། ལས་རྒྱུ་འབྲས་བསམ་པ་དང་། འཁོར་བའི་ཉེས་དམིགས་བསམ་
པའོ། ། དང་པོ་གང་ཞེ་ན། གལ་ཏེ་ཐལ་བ་རླུང་གིས་ཁྱེར་བ་བཞིན་དུ་སླར་སྐྱེ་བ་མེད་པས་ཆོས་བསྒྲུབས་
པས་ཅི་ཞིག་བྱ་སྙམ་ན། མི་སྐྱེས་ན་དེ་ལྟར་ཡིན་ན་ཡང་། ངེས་པར་སྐྱེ་བ་ཡིན་ཏེ། ལུས་ཅན་རྣམས་ཀྱི་ལས་
རྣམས་ནི། ། བསྐལ་པ་བརྒྱར་ཡང་ཆུད་མི་ཟ། ། ཚོགས་ཤིང་དུས་ལ་བབ་པ་ན། ། འབྲས་བུ་ཉིད་ནི་སྨིན་པར་
འགྱུར། ། ཞེས་བྱ་བ་ལ་སོགས་པ་གསུངས་ཤིང་། ཟག་བཅས་ཀྱི་སྣོད་བཅུད་འདི་དག་རྒྱུ་མེད་པར་མ་ཡིན།
མི་མཐུན་པའི་རྒྱུ་ལས་མ་ཡིན་གྱི། མཐུན་པའི་རྒྱུ་ལས་སྐྱེ་དགོས་ལ། དེ་ཡང་དགེ་བ་དང་མི་དགེ་བའི་ལས་
རྣམས་ལས་མི་འདའོ། ། །
དེ་ལ་དགེ་བའི་ལས་ལམ་གང་ཞེ་ན། དགེ་བ་བཅུ་ལ་སོགས་པའོ། ། དེ་ཡང་བསྡུས་ན་རྣམ་པ་
གསུམ་ཡིན་ཏེ། ལུས་ཀྱི་ལས་དགེ་བ་དང་། ངག་གི་ལས་དགེ་བ་དང་། ཡིད་ཀྱི་ལས་དགེ་བའོ། ། དེ་ལ་ལུས་
ཀྱི་དགེ་བ་གང་ཞེ་ན། སྲོག་གཅོད་པ་སྤོང་བ་ལ་སོགས་པ་དང་། དཀོན་མཆོག་གསུམ་ལ་ཕྱག་དང་། སྐོར་བ་
-328-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བྱེད་པ་ལ་སོགས་པའོ། ། ངག་གི་དགེ་བ་གང་ཞེ་ན། རྫུན་དུ་སྨྲ་བ་སྤོང་བ་དང་། དཀོན་མཆོག་ལ་བསྟོད་པ་
དང་བསྔགས་པ་སྨྲ་བ་ལ་སོགས་པའོ། ། ཡིད་ཀྱི་དགེ་བ་གང་ཞེ་ན། བརྣབ་སེམས་སྤངས་པ་ལ་སོགས་པ་
དང་། དཀོན་མཆོག་ལ་དད་པ་དང་། སེམས་ཅན་ལ་སྙིང་རྗེ་བསྒོམ་པ་ལ་སོགས་པའོ། །མི་དགེ་བའི་ལས་ཀྱི་
ལམ་གང་ཞེ་ན། མི་དགེ་བ་བཅུའི་ལས་ཀྱི་ལམ་ལ་སོགས་པའོ། ། དེ་དག་ཀྱང་བསྡུས་ན་སྔར་ལས་ལྡོག་པ་
རྣམ་པ་གསུམ་དུ་འགྱུར་རོ། །དེ་ལ་དགེ་བ་ཆུང་འབྲིང་ཆེན་པོ་གསུམ་གྱི་འབྲས་བུ་ནི། རིམ་པ་ལྟར། མི་དང་།
འདོད་ལྷ་དང་། ཁམས་གོང་མའི་འཇིག་རྟེན་ཡིན་ནོ། ། མི་དགེ་བ་ཆུང་ངུ་འབྲིང་ཆེན་པོ་གསུམ་གྱི་འབྲས་བུ་
ནི༑ དུད་འགྲོ་དང་། ཡི་དྭགས་དང་། དམྱལ་བའི་འཇིག་རྟེན་རྣམས་ཡིན་ནོ། །དེ་བས་ན། བདག་ནི་སྡིག་པ་
བྱས་པ་ཉིད་ཀྱིས་ངན་འགྲོར་འགྲོ་བར་འགྱུར་བས་མི་དགེ་བའི་ཕུང་པོ་ཡོངས་སུ་བཟློག་པར་བགྱིའོ། ། དགེ་
བ་བྱས་པ་ཉིད་ཀྱིས་བདེ་འགྲོར་འགྱུར་བས་དགེ་བའི་ཕུང་པོ་ཡོངས་སུ་བསྟེན་པར་བྱའོ། ། གང་གི་ཚེ་ཉི་མ་
ལ་སྡིག་པ་མང་བར་གྱུར་པ་དེའི་ཚེ་བདག་གིས་བདག་ལ་རབ་ཏུ་སྨད་པར་བྱ་སྟེ། ཇི་ལྟར་ན། སྤྱོད་པ་ལ་
འཇུག་པར། སེམས་ཅན་ཐམས་ཅད་ཕན་མཛད་པའི། ། སངས་རྒྱས་གྲངས་མེད་འདས་གྱུར་ཀྱང་། །བདག་
གི་རང་གི་ཉེས་པས་ཏེ། ། གསོ་བའི་སྤྱོད་ཡུལ་མ་གྱུར་ཏོ། ། ད་དུང་དེ་བཞིན་བདག་བྱེད་ན། ། ཡང་དང་ཡང་
དུ་དེ་བཞིན་ཏེ། ། ངན་འགྲོར་ནད་དང་འཆི་བ་དང་
། ། བཅད་དང་གཤེག་སོགས་མྱོང་བར་འགྱུར། ། དེ་
བཞིན་གཤེགས་པ་འབྱུང་བ་དང་། །དད་དང་མི་ལུས་ཐོབ་པ་དང༌། །དགེ་གོམས་རུང་བ་དེ་ལྟ་བུར། །དཀོན་
ན་ནམ་ཞིག་ཐོབ་པར་འགྱུར། ། ནད་མེད་ཉི་མ་འདི་ལྟ་བུར། ། ཟག་བཅས་འཚེ་བ་མེད་ཀྱང་ནི། ། ཚེ་འདི་
སྐད་ཅིག་བསླུ་བ་སྟེ། །ལུས་འདི་ཐང་གཅིག་བརྙན་པོ་བཞིན། །བདག་གི་སྤྱོད་པ་འདི་འདྲས་ནི། །མི་ཡི་ལུས་
ཀྱང་ཐོབ་མི་འགྱུར། ། མི་ལུས་ཐོབ་པར་མ་གྱུར་ན། ། སྡིག་པ་འབའ་ཞིག་དགེ་བ་མེད། ། གང་ཚེ་དགེ་སྤྱད་
སྐལ་ལྡན་ཡང་། ། དགེ་བ་བདག་གིས་མ་བྱས་ན། ། ངན་སོང་སྡུག་བསྔལ་ཀུན་རྨོངས་པ། ། དེ་ཚེ་བདག་གིས་
ཅི་བྱར་ཡོད། ། དགེ་བ་དག་ཀྱང་མ་བྱས་ལ། ། སྡིག་པ་དག་ཀྱང་ཉེར་བསགས་ན། ། བསྐལ་བ་བྱེ་བ་བརྒྱར་
ཡང་ནི། ། བདེ་འགྲོའི་སྒྲ་ཡང་ཐོས་མི་འགྱུར། ། སྐད་ཅིག་གཅིག་བྱས་སྡིག་པས་ཀྱང་། ། བསྐལ་པར་དཔག་
-329-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མེད་གནས་གྱུར་ན། །ཐོག་མེད་འཁོར་བར་བསགས་སྡིག་གིས། །བདེ་འགྲོར་མི་འགྲོ་སྨོས་ཅི་དགོས། །ཞེས་
བྱ་བ་ལ་སོགས་པས་རབ་ཏུ་སྨད་དེ། བདག་ཉིད་ཀྱིས་མིའི་གོ་མི་ཆོད་པར་བལྟ་བ་དང༌། ཟས་དང་གོས་ལ་
སོགས་པ་སྦྱིན་དུ་མེད་པར་བལྟ་བ་དང་། དཀོན་མཆོག་ལ་སོགས་པའི་དོན་དུ་ཁ་དྲག་པོ་བསམ་གྱིས་མི་
ཁྱབ་པ་སྤྱོད་དགོས་པའི་བྱ་བ་ལ་སྦྱར་བར་བྱའོ། ། ཡང་གང་གི་ཉིན་ལ་དགེ་བ་འཕེལ་བར་འགྱུར་བ་དེའི་ཚེ་
བདག་གི་རྙེད་པ་ནི་རབ་ཏུ་རྙེད་དོ། ། ཞེས་བྱ་བ་ལ་སོགས་པས་རབ་ཏུ་བསྔགས་པར་བྱའོ། ། འཁོར་བའི་
ཉེས་དམིགས་བསམ་པ་གང་ཞེ་ན། གལ་ཏེ་དེ་ལྟར་ལས་འབྲས་དག་གནས་ན་ཡང་། འཁོར་བའི་ཕུན་
ཚོགས་སྒྲུབ་པའི་ཕྱིར་ལམ་སྒྲུབ་པར་བྱའོ་སྙམ་མོ།། འཁོར་བ་ན་ཕུན་ཚོགས་ཡོད་ན་དེ་ལྟར་ཡིན་ན་ཡང་།
ཕུན་ཚོགས་མེད་དེ། ཟག་བཅས་ཐམས་ཅད་སྡུག་བསྔལ་ཡིན་པར་གསུངས་ཤིང༌། མཚུངས་པའི་བར་དུ་
ཐོབ་ཀྱང་མནར་མེད་ཀྱི་མེའི་བུད་ཤིང་དུ་འགྱུར་བའི་ཕྱིར་ཏེ། ལོག་སྲེད་མ་སྤངས་པའི་སྐྱེ་བོ་འདི་དག་ལ་
སྡུག་བསྔལ་མཐའ་ཡས་པ་རང་གི་ངང་གིས་འབྱུང་བའི་ཕྱིར་རོ།། དེ་བས་ན་འཁོར་བ་མ་ལུས་པ་དུ9ཁར་
བལྟ་སྟེ། བདག་གིས་བརྩོན་འགྲུས་ཆེན་པོས་མྱ་ངན་ལས་འདས་པའི་ལམ་བསྒྲུབ་པར་བྱ་ཞེས་ཡང་དང་
ཡང་དུ་བསྒོམ་པར་བྱའོ། ། དེའི་འོག་ཏུ་བདག་གི་ལམ་སྒྲུབ་པ་ལ་གཞན་ལ་གདོན་མི་ཟ་བར་ལྟོས་དགོས་
ཤིང་། དེ་ཡང་བདག་གི་དུ་ཁ་རྒྱུ་བཅས་རྣམས་སེལ་ནུས་ཤིང་སེལ་བར་མཛད་པ་ཞིག་བདག་ཅག་གི་
སྐྱབས་ཡིན་པས་རྣམ་པ་ཀུན་ཏུ་དཀོན་མཆོག་གསུམ་ལ་སྐྱབས་སུ་བྱའོ། །གཞན་གྱི་སྦྱོར་བ་གང་ཞེ་ན། གལ་
ཏེ་འཁོར་བ་མ་ལུས་པ་སྡུག་བསྔལ་ཡིན་པས་ཐམས་ཅད་ལ་ཆགས་ཀྱང་སྙིང་པོ་མེད་པའི་ཕྱིར་རང་ཉིད་
ཙམ་གྲོལ་བར་བྱའོ་སྙམ་ན་ཐམས་ཅད་ལ་སྙིང་པོ་མེད་ན་རང་དོན་གྱི་སྦྱོར་བའི་སྲེད་པ་ཡང་མི་རིགས་་་་
ཤིང་། དེ་ལྟ་བུ་ལས་ཁྲེལ་མེད་པ་ཡང་མི་རིགས་ཤིང༌། དེ་ལྟ་བུ་ལས་ཁྲེལ་མེད་པ་དང་སྡིག་པ་ཆེ་བའི་གང་
ཟག་མེད་པ་ཡིན་ཏེ། སེམས་བསྐྱེད་དེ་ནི་ཕས་ཕམ་པས་ཀྱང་ཤིན་ཏུ་ལྕི་ཞེས་གསུངས་ཤིང་། བདག་ལ་ཚེ་
རབས་དཔག་ཏུ་མེད་པར་ཕན་ཚད་མེད་པ་བཏགས་ཤིང་གནོད་པ་ཚད་མེད་པ་ལས་སྐྱབས་པའི་འགྲོ་བ་
འདི་རྣམས་བྱམས་པ་དང་སྙིང་རྗེའི་ཡུལ་ཁོ་ན་ཡིན་པའི་ཕྱིར་རོ། ། དེ་ལ་བྱམས་པ་དང་སྙིང་རྗེ་སྒོམ་པའི་
-330-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཚུལ་ནི་འོག་ནས་འབྱུང་བ་བཞིན་ནོ། ། དེ་ནས་ཡང་སྔར་བཞིན་སེམས་བསྐྱེད་པའི་ཆོ་ག་བྱས་ཏེ་དེ་དག་
ཐམས་ཅད་ནི་སྔོན་དུ་འགྲོ་བའི་སྦྱོར་བ་ཡིན་ནོ། ། དངོས་གཞི་གང་ཞེ་ན། ཐོས་བསམ་གྱིས་སྒྲོ་འདོགས་
བཅད་པ་དང་། བསྒོམས་བྱུང་གིས་ཉམས་སུ་བླང་བའོ། ། དང་པོ་གང་ཞེ་ན། ཇི་སྙེད་པ་ལ་སྒྲོ་འདོགས་
བཅད་པ་དང་། ཇི་ལྟ་བ་ལ་སྒྲོ་འདོགས་བཅད་པ་དང་། དང་པོ་ལ་གཉིས་ཏེ། ཤེས་བྱ་རྒྱ་ཆེན་ལ་སྒྲོ་འདོགས་
བཅད་པ་དང་། འཇུག་ཡུལ་མཁྱེན་གསུམ་ལ་སྒྲོ་འདོགས་བཅས་པའོ། །དང་པོ་ལ་གསུམ་སྟེ། ལྟ་བ་རྒྱ་ཆེན་
ལ་སྒྲོ་འདོགས་བཅད་པ་དང་། སྤྱོད་པ་རྒྱ་ཆེན་ལ་སྒྲོ་འདོགས་བཅད་པ་དང་། སྒོམ་པ་རྒྱ་ཆེན་ལ་སྒྲོ་
འདོགས་བཅད་པའོ། ། དང་པོ་ནི། བསྒྲུབ་བྱ་གཙོ་བོར་སྟོན་པ་མངོན་པའི་བསྟན་བཅོས་རྣམས་དང༌། སྒྲུབ་
བྱེད་གཙོ་བོར་སྟོན་པ་ཚད་མ་དང་དབུ་མའི་བསྟན་བཅོས་ལ་སོགས་ལས་ཤེས་པར་བྱའོ།། གཉིས་པ་ནི་
ཐེག་པ་ཆེ་ཆུང་གི་འདུལ་བའི་སྡེ་སྣོད་ལ་སོགས་པ་ལས་ཤེས་པར་བྱའོ། ། གསུམ་པ་ནི། ཐེག་པ་ཆེ་ཆུང་གི་
མདོ་སྡེའི་སྡེ་སྣོད་ལ་སོགས་པ་ལས་ཤེས་པར་བྱའོ། ། འཇུག་ཡུལ་མཁྱེན་གསུམ་ལ་སྒྲོ་འདོགས་བཅད་པ་ནི།
གཞུང་འདི་ཉིད་ལས་འབྱུང་བ་ལྟར་ཤེས་པར་བྱའོ།། དེ་ལྟར་སྒྲོ་འདོགས་བཅད་པར་བྱ་བ་ཤིན་ཏུ་ཡང་
མང་བའི་ཕྱིར་ཚོགས་ཀྱི་ལམ་འདི་ནི། མདོ་དང་བསྟན་བཅོས་ལས་ཐོས་བསམ་ཤས་ཆེ་བར་བཤད་པ་ཡིན་
ནོ༑ ༑ཇི་ལྟ་བ་ལ་སྒྲོ་འདོགས་བཅད་པ་ནི། མཆོད་བརྗོད་ཀྱི་སྐབས་སུ་བཤད་པ་ལྟར་ཡིན་ནོ། ། བསྒོམས་
བྱུང་གིས་ཉམས་སུ་བླང་བ་གང་ཞེ་ན། མཉམ་བཞག་དང་རྗེས་ཐོབ་གཉིས་སོ། །མཉམ་བཞག་ལའང་གཉིས་
ཏེ༑ ཞི་གནས་དང་ལྷག་མཐོང་སྒོམ་པའོ། ། ཞི་གནས་སྒོམ་པ་གང་ཞེ་ན། འཆད་པར་འགྱུར་བ་ལྟར།
དམིགས་པ་ལ་སེམས་རྩེ་གཅིག་ཏུ་རྒྱུན་དུ་འཇོག་པ་ཉིད་དོ། ། ལྷག་མཐོང་གང་ཞེ་ན། བཤད་ཟིན་པའི་
བདག་མེད་གཉིས་སྒྲུབ་པའི་རིགས་ཤེས་དེ་དག་སྐྱེད་དེ་གནས་ལུགས་ལ་རྣམ་པར་གཅོད་པར་བྱེད་་་་་
པའོ། ། རྗེས་ཐོབ་གང་ཞེ་ན། ལྟ་བ་གསལ་བྱེད་དང་། སྤྱོད་པ་རྒྱ་ཆེན་དང་། འབྲེལ་བའོ། ། དེ་གཉིས་ལ་ནི་
འཕགས་པའི་སྐབས་སུ་དེ་བཞིན་ཉིད་དུ་སྣང་བ་དང༌། དག་པ་འཇིག་རྟེན་པ་ཞེས་ཀྱང་བྱའོ། །ལྟ་བ་གསལ་
བྱེད་གང་ཞེ་ན། མཉམ་བཞག་ཏུ་སྒོམ་པའི་དོན་དེ་ཉིད་ཡིད་ལ་སེམས་ཤིང་ངག་ཏུ་ཡང་བདེན་པའི་གཅིག་
-331-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དང་དུ་མ་དང་བྲལ་བས་ན། བདེན་པའི་རང་བཞིན་མེད་ཅེས་བྱ་བ་ལ་སོགས་པ་རྒྱུན་དུ་བརྗོད་པར་བྱེད་
པའོ། །
སྤྱོད་པ་རྒྱ་ཆེན་དང་འབྲེལ་བ་གང་ཞེ་ན། རྣམ་པ་གཉིས་ཏེ། བསམ་པའི་རང་བཞིན་དང་། སྦྱོར་
བའི་རང་བཞིན་ནོ། ། བསམ་པའི་རང་བཞིན་གང་ཞེ་ན། དོན་དམ་པར་ཆོས་ཐམས་ཅད་དེ་ལྟར་བརྗོད་དུ་
མེད་པ་ཡིན་ཀྱང་ཀུན་རྫོབ་ཏུ་འགྲོ་བ་མ་ལུས་པ་ཡོངས་སུ་བསྒྲལ་བར་བྱ་བའི་ཕྱིར་འབད་པར་བྱའོ་སྙམ་
པའི་བསམ་པས་མཉམ་བཞག་ལས་ལངས་ཏེ། བྱེད་འདོད་པའི་བསམ་པ་དང་། བྱུང་ན་དགའ་བའི་བསམ་
པ་དང་། འབྱུང་བ་བསྒྱུར་བའི་བསམ་པ་རྣམས་བསྐྱེད་པར་བྱའོ། ། དེ་ལ་བྱེད་འདོད་པའི་བསམ་པ་གང་ཞེ་
ན༑ བདག་གིས་ཤིན་ཏུ་མྱུར་བར་འགྲོ་བ་ཐམས་ཅད་སྡུག་བསྔལ་དང་བྲལ་ཞིང༌། བདེ་བའི་གོ་འཕང་ཐོབ་
པར་བྱ་བའི་ཕྱིར་སྤྱོད་ལམ་ཐམས་ཅད་དུ་སེམས་ཅན་གྱི་དོན་བྱའོ་སྙམ་དུ་བསམ་པར་བྱའོ།། བྱུང་ན་
དགའ་བའི་བསམ་པ་གང་ཞེ་ན། བྱང་སེམས་ཀྱི་སྐྱེས་བུ་ཆེན་པོའི་རྣམ་པར་རྟོག་པ་བརྒྱད་སྒོམ་པ་སྟེ།
སེམས་ཅན་ཐམས་ཅད་སྡུག་བསྔལ་ཀུན་སེལ་ནུས་པར་ནམ་འགྱུར་སྙམ་པ་དང་། དབུལ་ཞིང་སྐྱོ་བའི་འགྲོ་
བ་རྣམས་བདག་གིས་འབྱོར་པ་ཆེན་པོ་ལ་སྦྱོར་བ་ལ་ནམ་འགྱུར་སྙམ་པ་དང་། རང་གི་ལུས་ཤ་དང་ཁྲག་
དང་བཅས་པས་སེམས་ཅན་གྱི་དོན་བྱེད་པར་ནམ་འགྱུར་སྙམ་པ་དང་། ཡུན་ཤིན་ཏུ་རིང་བར་དམྱལ་བར་
གནས་པས་ཀྱང་སེམས་ཅན་ལ་ཕན་པ་ཁོ་ན་བྱེད་པར་ནམ་འགྱུར་སྙམ་པ་དང་། བདག་གི་འཇིག་རྟེན་པ་
དང་འཇིག་རྟེན་ལས་འདས་པའི་འབྱོར་པས་འགྲོ་བ་ཀུན་གྱི་འདོད་པ་རྫོགས་པར་བྱས་པ་མཐོང་བར་ནམ་
འགྱུར་སྙམ་པ་དང་
། བདག་སངས་རྒྱས་སུ་གྱུར་ནས་སེམས་ཅན་ཐམས་ཅད་དུ་ཁ་ཀུན་ལས་འདོན་པར་
ནམ་འགྱུར་སྙམ་པ་དང་། སེམས་ཅན་གྱི་དོན་མི་བྱེད་པའི་སེམས་དང་བྱ་བ་དང་ངག་དང་གསོན་པ་དང་།
ལུས་དང་བློ་གྲོས་དང་། རྫས་དང་དབང་ཕྱུག་རྣམས་ཀྱང་གཞན་ལ་གནོད་པས་དགའ་བ་སྐྱེ་བ་ཀུན་ཏུ་མ་
གྱུར་ཅིག་ཅེས་དང་། འགྲོ་བ་ཀུན་གྱི་སྡིག་པའི་འབྲས་བུ་བདག་ལ་འབྱུང་ཞིང་བདག་གི་དགེ་བའི་འབྲས་བུ་
འགྲོ་བ་ཀུན་ལས་གྱུར་ཅིག་སྙམ་པའོ། །འབྱུང་བ་བསྒྱུར་བའི་བསམ་པ་གང་ཞེ་ན། སྤྱོད་ཡུལ་ཡོངས་སུ་དག་
-332-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
པའི་མདོའི་དོན་སྒྲུབ་པ་སྟེ། མདོ་སྡེ་རྒྱན་ལས། རྒྱལ་སྲས་སྤྱོད་ཚེ་ཇི་ལྟར་ཇི་ལྟ་བུར། །དབང་པོའི་སྤྱོད་ཡུལ་
སྣ་ཚོགས་འཇུག་འགྱུར་བ། །དེ་དང་དེ་ལ་རིག་པའི་མཐུན་ཚིག་གིས། །སེམས་ཅན་ཕན་ཕྱིར་དེ་མངོན་འདུ་
བྱེད་དོ། ། ཞེས་གསུངས་པ་ལྟར། སྤྱོད་ལམ་ཀུན་གྱི་ཚེ་ལྡང་བ་ན། སེམས་ཅན་ཐམས་ཅད་མ་རིག་པའི་
གཉིད་ལས་སད་པར་འགྱུར་ཅིག་ཅེས་བྱ་བ་དང་། སྟན་ལ་སྡོད་པ་ན། སེམས་ཅན་ཐམས་ཅད་བྱང་ཆུབ་
སྙིང་པོའི་གདན་ལ་གནས་པར་གྱུར་ཅིག་ཅེས་བྱ་བ་ལ་སོགས་པ་སྒྲུབ་པའོ། ། སྦྱོར་བའི་རང་བཞིན་གང་ཞེ་
ན༑ བསྡུ་བའི་དངོས་པོ་བཞི་དང་། སྦྱིན་པ་ལ་སོགས་པ་ལ་སྤྱོད་པའོ། །དེ་ཡང་ཀུན་རྫོབ་ཏུ་བདག་བརྗེ་བའི་
ཐབས་དང་། དོན་དམ་པར་མི་དམིགས་པར་རྟོགས་པའི་ཤེས་རབ་ཀྱིས་བཟུང་སྟེ། མཐར་གྱི་ཟུང་འཇུག་སྒྱུ་
མ་ལྟ་བུའི་ངང་ནས་དཔྱད་པར་བྱའོ། ། མཇུག་གི་བྱ་བ་གང་ཞེ་ན། བསྔོ་བ་དང་སྨོན་ལམ་འདེབས་
པའོ། ། བསྔོ་བ་ནི་འོག་ནས་འབྱུང་བ་ལྟར། མོས་པ་དང་། རྗེས་སུ་ཡི་རང་ཁྱད་པར་ཅན་དང་ལྡན་པའི་སྒོ་
ནས་སེམས་ཅན་ཐམས་ཅད་ཀྱི་དོན་དུ་མི་ཟད་པར་བྱ་བའི་ཕྱིར་བདེན་གཉིས་ལས་མི་འདའ་བར་བླ་མེད་
རྫོགས་པའི་བྱང་ཆུབ་ཏུ་བསྔོ་བའོ། ། སྨོན་ལམ་གང་ཞེ་ན། རྣམ་པ་གཉིས་ཏེ། གཞན་དོན་ལ་སྨོན་པ་དང་།
རང་དོན་ལ་སྨོན་པའོ། །དང་པོ་ལག་གཉིས་ཏེ། སྣོད་ལ་སྨོན་པ་དང་། བཅུད་ལ་སྨོན་པའོ། །སྣོད་ལ་སྨོན་པ་
ལག་གཉིས་ཏེ། ཉེས་པ་མེད་པར་སྨོན་པ་དང་། ཡོན་ཏན་དང་ལྡན་པར་སྨོན་པའོ། ། ཉེས་པ་མེད་པར་སྨོན་
པ་ལའང་གཉིས་ཏེ། ཕྱི་ལས་གྱུར་པའི་ཉེས་པ་མེད་པར་སྨོན་པ་དང་། ནང་ལས་གྱུར་པའི་ཉེས་པ་མེད་པར་
སྨོན་པའོ། །དང་པོ་ནི། རྡོ་བ་དང་གསེག་མ་ལ་སོགས་པ་མེད་པར་སྨོན་པའོ། ། གཉིས་པ་ནི། ནད་ལ་སོགས་
པ་མི་འགོ་བར་སྨོན་པའོ། ། ཡོན་ཏན་དང་ལྡན་པར་སྨོན་པ་ལ་གསུམ་སྟེ། མཛེས་པར་སྨོན་པ་དང་། ཕན་
པར་སྨོན་པ་དང་། དབང་ཐོབ་པར་སྨོན་པའོ། ། དང་པོ་ནི། རིན་པོ་ཆེའི་ས་གཞི་ལ་སོགས་པ་དང་། གསེར་
གྱི་ལྗོན་པ་ལ་སོགས་པ་དང་། ལྷའི་ཉེ་བར་སྤྱད་པ་སྣ་ཚོགས་ཀྱིས་མཛེས་པར་སྨོན་པའོ། ། གཉིས་པ་ནི། ལོ་
ཏོག་དང་སྐྱེ་མོས་ཚལ་ཕུན་སུམ་ཚོགས་པ་ལ་སོགས་པ་འཇིག་རྟེན་གྱི་ཕན་པ་དང་། རི་དང་ལྗོན་ཞིང་ལ་
སོགས་པ་ལས་ཆོས་ཀྱི་སྒྲ་འབྱུང་བ་ལ་སོགས་པ་འཇིག་རྟེན་ལས་འདས་པའི་ཕན་པར་སྨོན་པའོ། ། གསུམ་
-333,



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པ་ནི་སྟོང་གསུམ་རྡུལ་ཕྲན་དུ་སྦེད་པ་ལ་སོགས་པར་སྨོན་པ་ལ་སོགས་པའོ། ། བཅུད་ལ་སྨོན་པ་ལ་གཉིས་
ཏེ༑ ཉེས་པ་མེད་པར་སྨོན་པ་དང་། ཡོན་ཏན་དང་ལྡན་པར་སྨོན་པའོ། ། དང་པོ་ལའང་གཉིས་ཏེ། དུ9ཁ་
མེད་པར་སྨོན་པ་དང་། ཀུན་འབྱུང་མེད་པར་སྨོན་པའོ། ། ཡོན་ཏན་དང་ལྡན་པར་སྨོན་པ་ལའང་གཉིས་ཏེ།
གནས་སྐབས་ཀྱི་སྨོན་པ་དང་། མཐར་ཐུག་གི་སྨོན་པའོ། །གནས་སྐབས་སུ་སྨོན་པའང་གཉིས་ཏེ། མཆོག་ཏུ་
སྨོན་པ་དང་། དབང་ཐོབ་པར་སྨོན་པའོ། །དང་པོ་ནི། ལུས་ལྷ་ལ་སོགས་པ་ལྟར་མཛེས་པ་དང་། ངག་ཚངས་
དབྱངས་ལ་སོགས་པ་ལྟར་སྙན་པ་དང༌། ཡིད་ཉི་ཟླ་ལ་སོགས་པ་ལྟར་གསལ་བ་ལ་སོགས་པ་ལྟར་སྨོན་
པའོ། །གཉིས་པ་ནི། སངས་རྒྱས་རེ་རེའི་དྲུང་དུ་ལུས་རྡུལ་ཕྲ་རབ་དང་མཉམ་པ་སྤྲུལ་ཏེ་མཆོད་པ་ལ་སོགས་
པ་དང་། ངག་དེ་སྙེད་དུ་གྱུར་ནས་བསྟོད་པ་ལ་སོགས་པ་དང་། ཡིད་སྐད་ཅིག་མ་གཅིག་ལ་ཡང་དེ་སྙེད་ལ་
སྙོམས་པར་འཇུག་པ་ལ་སོགས་པར་སྨོན་པའོ། །མཐར་ཐུག་གི་སྨོན་པ་ནི། སེམས་བསྐྱེད་ཀྱིས་ཇི་ལྟར་སྨོན་
པ་བཞིན་ནོ། ། རང་དོན་ལ་སྨོན་པའང་གཉིས་ཏེ། གནས་སྐབས་ཀྱི་སྨོན་པ་དང་། མཐར་ཐུག་གི་སྨོན་
པའོ། །གནས་ཀྱི་སྨོན་པའང་གཉིས་ཏེ། ཚེ་འདིར་སྨོན་པ་དང༌། ཕྱི་མར་སྨོན་པའོ། །ཚེ་འདིར་སྨོན་པ་ལའང་
གཉིས་ཏེ། རྒྱུན་དུ་སྨོན་པ་དང་། འཆི་ཁར་སྨོན་པའོ། །རྒྱུན་དུ་སྨོན་པའང་གསུམ་སྟེ། ཉེས་པ་མེད་པར་སྨོན་
པ་དང་། ཡོན་འགྲུབ་པར་སྨོན་པ་དང༌། དེ་དག་གི་ཐབས་ལ་སྨོན་པའོ། ། དང་པོ་ནི་ལུས་ནད་ལ་སོགས་པ་
མེད་ཅིང་ཚེ་རིང་བ་ལ་སོགས་པ་དང༌། ངག་འཛེར་བ་ལ་སོགས་མེད་ཅིང་སྙན་པ་ལ་སོགས་པ་དང༌།
སེམས་སྡིག་པ་དང་དུ་ཁ་ལ་སོགས་པ་མེད་ཅིང་གསལ་བ་ལ་སོགས་པར་སྨོན་པའོ། ། གཉིས་པ་ནི། ལྟ་བས་
སྒྲོ་འདོགས་མ་ལུས་པར་ཆོད་པར་སྨོན་པ་དང༌། སྒོམ་པས་ཉམས་མྱོང་བཟང་པོ་མཐའ་དག་འགྲུབ་པར་
སྨོན་པ་དང་། སྤྱོད་པས་ཅི་བྱས་གཞན་དོན་འགྱུར་པར་སྨོན་པའོ། ། གསུམ་པ་ནི། རྒྱལ་བ་སྲས་དང་བཅས་
པ་ཚད་མེད་གྲངས་མེད་པའི་ཞལ་མངོན་སུམ་དུ་མཐོང་སྟེ། ཆོས་ཁྱད་པར་ཅན་རྒྱུན་དུ་གསུངས་ནས་སྒོ་
གསུམ་ཇི་ལྟར་འདོད་པ་བྱིན་གྱིས་བརླབས་ཏེ། ལྟ་སྤྱོད་སྒོམ་པའི་ཡོན་ཏན་ཐམས་ཅད་ཕུལ་དུ་བྱུང་བ་སྨོན་
པའོ། །
-334-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
འཆི་ཁར་སྨོན་པའང་གསུམ་སྟེ། ཉེས་པ་མེད་པ་དང་། ཡོན་ཏན་དང་ལྡན་པ་དང་། དེ་འགྲུབ་པའི་
ཐབས་ལ་སྨོན་པའོ། ། དང་པོ་ནི། ལུས་སེམས་སྡིག་པ་དང་དུ་ཁ་མེད་པར་འཆི་བར་སྨོན་པའོ། ། གཉིས་པ་
ནི༑ རང་དོན་མ་ཆགས་པའི་ཡོན་ཏན་དང་། གཞན་དོན་སྙིང་རྗེའི་ཡོན་ཏན་དང༌། ། གཉིས་དོན་ཤེས་རབ་
ཀྱི་ཡོན་ཏན་དང་ལྡན་པར་སྨོན་པའོ། ། དང་པོ་ནི། མ་རྟག་ཅིང་གཡོ་བའི་འདུ་ཤེས་ཀྱིས་དངོས་པོ་གང་ལ་
ཡང་མི་ཆགས་པའི་ཏིང་ངེ་འཛིན་སྐྱེ་བར་སྨོན་པའོ། ། གཉིས་པ་ནི། སེམས་ཅན་ཐམས་ཅད་ཀྱི་དོན་དུ་
བདག་ངན་སོང་གསུམ་དུ་སྐྱེས་ནས་ངན་སོང་གསུམ་གྱི་སེམས་ཅན་ཐམས་ཅད་བདེ་འགྲོར་སྐྱེ་བར་འདུན་
པ་དང་ལྡན་པའི་སྙིང་རྗེ་ཆེན་པོ་ཐོབ་པར་སྨོན་པའོ། ། གསུམ་པ་ནི། ཆོས་ཐམས་ཅད་བརྗོད་དུ་མེད་པར་
ཤེས་ནས་གང་དུ་ཡང་རྣམ་པར་མི་རྟོག་པའི་ཤེས་རབ་ཁྱད་པར་ཅན་སྐྱེ་བར་སྨོན་པའོ། ། དེ་འགྲུབ་པའི་
ཐབས་ནི་སྔ་མ་བཞིན་ནོ། ། དེ་ཐམས་ཅད་ཀྱང་བཟང་པོ་སྤྱོད་པའི་སྨོན་ལམ་བཏབ་པས་འགྲུབ་པར་འགྱུར་
བ་ཡིན་ནོ། ། ཚེ་ཕྱི་མར་སྨོན་པ་ནི། གང་དུ་སྐྱེད་པ་དེར་ཉེས་པ་མེད་ཅིང་ཡོན་ཏན་དང་ལྡན་པ་དང་། དེ་
འགྲུབ་པའི་ཐབས་གསུམ་ལ་སྨོན་ཅིང་བྱེ་བྲག་ཏུ་ས་ལམ་ཐམས་ཅད་མྱུར་བར་བདེ་བླག་ཏུ་བགྲོད་པར་་་་་
སྨོན་པའོ། །མཐར་ཐུག་ནི་སྔར་བཞིན་ནོ། ། བག་ཡོད་པ་གང་ཞེ་ན། མ་ཆགས་པ་དང་། ཞེ་སྡང་མེད་པ་
དང༌། གཏི་མུག་མེད་པ་བརྩོན་འགྲུས་དང་བཅས་པ་ལ་གནས་ནས་དགེ་བའི་ཆོས་རྣམས་སྒོམ་པ་དང་།
ཟག་པ་དང་བཅས་པའི་ཆོས་རྣམས་ལས་སེམས་འབྱུང་བའོ། །དྲན་པ་གང་ཞེ་ན། སེམས་ཀྱི་གླང་པོ་ཆེ་དགེ་
བའི་དམིགས་པ་ལ་བཅིངས་ནས་གང་དུ་ཡང་མི་གཏོང་བའོ། ། ཤེས་བཞིན་དུ་གནས་པ་གང་ཞེ་ན། བདག་
གི་ལུས་ཀྱི་གནས་སྐབས་ཇི་ལྟ་བུ་ཞེ་ན། ངག་གི་གནས་སྐབས་ཇི་ལྟ་བུ། སེམས་ཀྱི་གནས་སྐབས་ཇི་ལྟ་བུ།
ཞེས་ཡང་དང་ཡང་དུ་རྟོག་པར་བྱེད་པ་གང་ཡིན་པ་སྟེ། རྒྱས་པར་གཞན་དུ་ཤེས་པར་བྱའོ། ། དེ་ལྟ་བུའི་
ལམ་གྱི་ཚོགས་དེ་དག་ཀྱང་བསྡུས་ན་རྣམ་པ་གསུམ་དུ་འགྱུར་ཏེ། རྣལ་འབྱོར་གྱི་ཡན་ལག་དང༌། རྣལ་
འབྱོར་དངོས་དང་། རྣལ་འབྱོར་མཐར་ཕྱིན་བྱེད་དོ། ། དེ་ལ་འབྱོར་པ་ནས་ཟས་ཀྱི་བར་ནི་རྣལ་འབྱོར་གྱི་
ཡན་ལག་ཡིན་ཏེ། རིམ་པ་ལྟར། རྟེན་དང་། གནས་དང་། གཉེན་པོ་སྐྱེ་བ་དང་། སྤང་བྱ་འགྲིབ་པ་དང་། རང་
-335-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དོན་འགྲུབ་པ་དང་། གཞན་དོན་འགྲུབ་པ་དང་། རྩ་བ་དང་། བདག་པོ་དང་། སྒོམ་པ་དང་། མི་ཉམས་པ་
དང་། འཕེལ་བ་དང་། གཞི་དང་། དག་བྱེད་དང་། རྒྱུན་གྱི་ཡན་ལག་ཡིན་པའི་ཕྱིར་རོ། །དེ་ལ་དང་པོ་བཞི་
ནི་རིམ་པ་ལྟར་རྐང་པ་རེ་རེས་བསྟན་ལ། དེ་ནས་གཉིས་ནི་རྐང་པ་གཉིས་གཉིས་ཀྱིས་བསྟན་ཅིང་། ལྷག་མ་
རྣམས་ནི་རིམ་པ་ལྟར་འདུན་པ་དང་། དགེ་བའི་བཤེས་གཉེན་དང་། དམ་ཆོས་ཉན་ཅིང་སེམས་པ་དང་།
བར་མེད་པ་དང་། གཏོང་བ་དང་། ཚུལ་ཁྲིམས་དང༌། དབང་པོའི་སྒོ་བསྡམས་པ་དང་། ཟས་ཀྱི་ཚོད་ཤེས་
པ་རྣམས་སོ། ། རྣལ་འབྱོར་དངོས་ནི། མི་ཉལ་བར་རྣལ་འབྱོར་ལ་བརྩོན་པ་ཡིན་ཏེ། སྦྱོར་དངོས་མཇུག་
གསུམ་གྱི་སྒོ་ནས་ཉམས་སུ་ལེན་པའི་རང་བཞིན་ཡིན་པའི་ཕྱིར་རོ། ། རྣལ་འབྱོར་མཐར་ཕྱིན་བྱེད་ནི། བག་
ཡོད་པ་དང་དྲན་ཤེས་བཞིན་རྣམས་ཡིན་ཏེ། དེ་དག་གིས་ནི་རྣལ་འབྱོར་མི་ཉམས་ཤིང་འཕེལ་བའི་སྒོ་ནས་
རྒྱུན་དུ་སྐྱོང་བར་བྱེད་པའི་ཕྱིར་རོ། ། ཇི་ལྟར་སྐྱེ་བར་བྱེད་ཅེ་ན། དེ་ལ་བག་ཡོད་ཀྱིས་ནི། བསླབ་བྱ་མ་
བསྲུངས་པའི་ཉེས་དམིགས་དང་། བསྲུངས་པའི་ཕན་ཡོན་བསམ་པའི་སྒོ་ནས་བླང་དོར་ལ་བཟོད་པ་ལྷུར་
ལེན་པ་ཡིན་ལ། དྲན་པས་ནི་བླང་དོར་གྱི་དམིགས་པ་ལས་སེམས་དེ་ཉིད་མི་འཆོར་བར་བྱེད་པ་ཡིན་ཅིང་།
ཤེས་བཞིན་གྱིས་ནི་དེ་ལྟར་འཆོར་མི་འཆོར་སོ་སོར་རྟོག་པར་བྱེད་པ་ཡིན་ཏེ། དེ་ལྟར་ན་བག་ཡོད་པར་
འགྱུར་བ་ལ་དྲན་པ་བརྟེན་དགོས་ཤིང་། དྲན་པ་མི་ཉམས་པ་ལ་ཤེས་བཞིན་བརྟེན་དགོས་པས། བསླབ་པ་
བསྲུང་བར་འདོད་པས་དེ་དག་ལ་ནན་ཏན་དུ་བྱ་སྟེ། སྤྱོད་པ་ལ་འཇུག་པར། བསླབ་པ་བསྲུང་བར་འདོད་
པ་ཡིས། ། རབ་ཏུ་བསྒྲིམས་ཏེ་སེམས་བསྲུང་བྱ། ། སེམས་དེ་བསྲུང་བར་མ་བྱས་ན། ། བསླབ་པ་བསྲུང་བར་
ཡོང་མི་ནུས། ། སེམས་བསྲུང་འདོད་པ་རྣམས་ལ་ནི། ། དྲན་པ་དང་ནི་ཤེས་བཞིན་དག། སྲོག་ལ་བབ་ཀྱང་
སྲུངས་ཤིག་ཅེས། ། བདག་ནི་དེ་སྐད་འདོམས་པར་བྱེད། ། ཤེས་བཞིན་མེད་པའི་སེམས་ལྡན་པའི། ། ཐོས་
དང་བསམ་དང་སྒོམ་པ་ཡང༌། །བླ་རྡོལ་བུམ་པའི་ཆུ་བཞིན་དུ། ། དྲན་པ་ལ་ནི་དེ་མི་གནས། ། ཐོས་ལྡན་དད་
པ་ཅན་དང་ནི། །བརྩོན་པ་ལྷུར་ལེན་དུ་མ་ཡང་། ། ཤེས་བཞིན་མེད་པའི་སྐྱོན་ཆགས་པས། །ལྟུང་བའི་རྙོག་
དང་བཅས་པར་འགྱུར། ། ཤེས་བཞིན་མེད་པའི་ཆོམ་རྐུན་དག། དྲན་པ་ཉམས་པའི་རྗེས་འབྲངས་
-336-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
པས། ། བསོད་ནམས་དག་ནི་ཉེར་བསགས་ཀྱང་། ། རྐུན་པོས་ཕྲོགས་ཤིང་ངན་འགྲོར་འགྲོ། ། ཉོན་མོངས་
ཆོམ་རྐུན་ཚོགས་འདི་ནི། ། གླགས་སྐབས་འཚོལ་བར་བྱེད་པ་སྟེ། ། གླགས་རྙེད་གྱུར་ནས་དགེ་འཕྲོག་
ཅིང༌། །བདེ་འགྲོའི་སྲོག་ཀྱང་འཇོམས་པར་བྱེད། །དེ་བས་དྲན་པ་ཡིད་སྒོ་ནས། །གུད་དུ་ནམ་ཡང་མི་བཏང་
ངོ་༑ ༑སོང་ན་ངན་སོང་གནོད་པ་དག །དྲན་པ་བྱས་ཏེ་ཉེ་བར་བཞག། ཅེས་གསུངས་པའི་ཕྱིར་རོ། །ལམ་གྱི་
ཚོགས་བཤད་ཟིན་ཏོ། །
མཚན་ཉིད་གང་ཞེ་ན། ཁ་ཅིག་ཐུན་རེ། བྱང་ཆུབ་ཏུ་བགྲོད་པའི་གོ་སྐབས་ཕྱེ་ཤུལ་གང་ཞིག་
ཐར་པ་ཆ་མཐུན་གྱི་ངོ་བོར་གྱུར་པ་གང་ཞེ་ན། གོ་སྐབས་ཕྱེ་ཤུལ་ལ་རྣམ་བཅད་མེད་པའི་ཕྱིར་དང༌།
ཚོགས་ལམ་དང་ཐར་པ་ཆ་མཐུན་མིང་གི་རྣམ་གྲངས་ཡིན་པས་ཐར་པ་ཆ་མཐུན་ཚོགས་ལམ་གྱི་ཚིག་ཟུར་
དུ་སྨོས་པ་ཅི་རིགས་པའི་ཕྱིར་རོ། །གཞན་ཡང་མཚན་ཉིད་ལྷག་ཆད་མ་སྨྲ་བ་མཐོང་སྟེ། འདིའི་རིགས་པས་
དགག་པར་བྱའོ། །འོ་ན་ཇི་ལྟར་ཞེ་ན། བྱང་ཆུབ་ཏུ་བགྲོད་བྱེད་གང་ཞིག། འཇིག་རྟེན་པའི་ཐོས་བསམ་གཙོ་
བོར་གྱུར་པ་ཞེས་བྱའོ། ། དེ་ལ་ཚིག་ཟུར་དང་པོས་སྒྲ་བཤད་ལ། གཉིས་པས་དོན་བསྟན་ཏེ། ཚོགས་ནི་
འཛིན་པ་ལ་འཇུག་ཅིང་། དེ་ཡང་བྱང་ཆུབ་འཛིན་པ་ཉིད་ཡིན་པའི་ཕྱིར་དང་། བགྲོད་པར་བྱེད་པས་ལམ་
གྱི་སྒྲ་བཤད་པ་དང་། འཕགས་པ་དག་གིས་འདི་དག་ནི། ཐོས་བསམ་གྱི་རང་བཞིན་ཅན་ཡིན་ནོ་ཞེས་བྱ་བ་
དང༌། གཞུང་འདི་ཉིད་ལས། ཐོས་པ་ལ་སོགས་པས་རབ་ཀྱི་མཐར་ཕྱིན་པ་ཞེས་པའི་ཕྱིར་རོ། །
དབྱེ་བ་ནི་ཉན་ཐོས་དང་། རང་རྒྱལ་དང༌། ཐེག་ཆེན་གྱི་ཚོགས་ལམ་མོ། ། མཚན་ཉིད་ནི་རིམ་པ་
ལྟར། ཉན་ཐོས་དང་རང་རྒྱལ་དང་། ཐེག་ཆེན་གྱི་བྱང་ཆུབ་ཏུ་བགྲོད་བྱེད་གང་ཞིག། འཇིག་རྟེན་པའི་ཐོས་
བསམ་གཙོ་བོར་གྱུར་པ་ཞེས་བྱའོ། ། དེ་རེ་རེ་ལ་ཡང་ཆུང་ངུ་འབྲིང་ཆེན་པོ་རྣམ་པ་གསུམ་གསུམ་སྟེ།
མཚན་ཉིད་རིམ་པ་ལྟར། ཚོགས་ལམ་གང་ཞིག་སྦྱོར་ལམ་སྐྱེ་བ་ལ་ཚེ་རབས་ཀྱི་དུས་ངེས་པ་མེད་པ་དང་།
ཚེ་རབས་ཀྱི་དུས་ངེས་པ་ཙམ་ཡོད་པ་དང་། སྦྱོར་ལམ་ཚེ་འདི་ཉིད་ལ་སྐྱེ་བའོ། ། ཡང་ན་རིམ་པ་ལྟར། དེ་
དག་གང་ཞིག །དབང་པོ་རྟུལ་པོ་དང་། འབྲིང་པོ་དང་། རྣོན་པོའི་རྒྱུད་ལ་སྐྱེ་བ་ཞེས་ཀྱང་བྱའོ། །
-337-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ས་མཚམས་ནི། རང་རང་གི་བྱང་ཆུབ་ཏུ་སེམས་བསྐྱེད་ནས་སྦྱོར་ལམ་མ་སྐྱེས་ཀྱི་བར་ན་ཡོད་
དོ༑ ༑རྒྱུ་གང་ཞེ་ན། ཕལ་ཆེར་སེམས་བསྐྱེད་བཞིན་ཡིན་ལ། ཁྱད་པར་ཚོགས་ལམ་དག་ནི་ཞི་ལྷག་འཁོར་
དང་བཅས་པའི་རང་བཞིན་ཡིན་པས་ཉེར་ལེན་གྱི་རྒྱུ་ནི། སོ་སོའི་བག་ཆགས་དང་། རིགས་འདྲ་སྔོན་དུ་མ་
སོང་བས་བག་ཆགས་མེད་པ་སོགས་རྣམས་ལ་ནི་སེམས་པའམ་འདུན་པ་ཉིད་རྩ་བའི་རྒྱུ་ཡིན་ཏེ། དེ་ལྟར་
ཡང་། ཆོས་རྣམས་ཐམས་ཅད་རྐྱེན་ཡིན་ཏེ། ། འདུན་པའི་རྩ་ལ་རབ་ཏུ་གནས། ། ཞེས་གསུངས་པའི་ཕྱིར་
རོ༑ ༑ འབྲས་བུ་གང་ཞེ་ན། དེའི་སེམས་བསྐྱེད་ལ་སོགས་པ་རང་རང་གི་ཐུན་མོང་མ་ཡིན་པའི་འབྲས་བུ་ནི་
བཤད་ཟིན་ཅིང་། འཆད་པར་འགྱུར་ལ། ཐུན་མོང་གི་འབྲས་བུ་ནི་གཉིས་ཏེ། གནས་སྐབས་ཀྱི་འབྲས་བུ་
དང༌
། མཐར་ཐུག་གི་འབྲས་བུའོ། ། དང་པོ་ནི། སྦྱོར་ལམ་སོགས་སྐྱེད་པའོ། ། གཉིས་པ་ནི་བྱང་ཆུབ་ཐོབ་
པའོ། །བྱེད་ལས་གང་ཞེ་ན། རང་དོན་གྱི་བྱེད་ལས་དང་། གཞན་དོན་གྱི་བྱེད་ལས་སོ། ། དང་པོ་ནི། གཉིས་
ཏེ༑ གཉེན་པོ་སྐྱེད་པའི་བྱེད་ལས་དང་། སྤང་བྱ་སྤོང་བའི་བྱེད་ལས་སོ། ། དང་པོ་ནི། ཤེས་རབ་གསུམ་གྱི་
བདག་མེད་དོན་སྤྱིའི་ཚུལ་གྱིས་རྟོགས་ཏེ། གང་གི་དབང་གིས་ཟག་པ་དང་བཅས་པའི་འདུ་བྱེད་རྣམས་ལ་
ཉེས་དམིགས་སུ་བལྟ་བ་རྣམ་པར་སུན་འབྱིན་པའི་གཉེན་པོའོ། ། གཉིས་པ་ནི། སྒྲིབ་པ་གཉིས་ཀྱི་སྤང་བྱ་
མངོན་གྱུར་རགས་པ་རྣམས་ཅི་རིགས་པར་སྤངས་པའོ། །གཞན་དོན་གྱི་བྱེད་ལས་ནི། བསམས་པས་གཞན་
དོན་གཙོ་བོར་བྱེད་ཅིང་སྦྱོར་བས་ཀྱང་ཅི་ནུས་སུ་བྱེད་དེ། ཇི་ལྟར་རིགས་པར་མངོན་མཐོ་དང་ངེས་ལེགས་
ལ་སྦྱོར་བར་བྱེད་པའོ། ། ལྡན་པ་གང་ཞེ་ན། གཞིའི་ལྡན་པ་དང༌། སོ་སོའི་ལྡན་པ་དང་། ཁྱད་པར་གྱི་ལྡན་
པའོ། ། དང་པོ་ནི། དད་སོགས་ལྔ་དང་ལྡན་པའོ། ། གཉིས་པ་ནི་ཚོགས་ལམ་ཆུང་ངུར་དྲན་པ་ཉེར་བཞག་
བཞི། འབྲིང་དུ་ཡང་དག་པར་སྤོང་བ་བཞི་དང་། ཆེན་པོར་རྫུ་འཕྲུལ་རྐང་བཞི་སྒོམ་པའི་ཡོན་ཏན་དང་
ལྡན་པའོ། ། གསུམ་པ་ནི། ཐེག་ཆེན་པས་སྤྱན་དང་། མངོན་ཤེས་ལ་སོགས་པ་ཅི་རིགས་པར་ཐོབ་
པའོ། །འཇུག་པ་གང་ཞེ་ན། བརྩོན་འགྲུས། སེམས་ལས་སུ་རུང་བས་འཇུག་གོ །གྲངས་ངེས་པ་ནི། གསུམ་པོ་
འདི་ལས་མང་ཉུང་མེད་པའི་ཕྱིར་རོ། ། རྣམ་གྲངས་གང་ཞེ་ན། ཁ་ཅིག་གོ་ཆའི་སྒྲུབ་པ་དང་རྣམ་གྲངས་ཡིན་
སམས་སས་
-338-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ནོ༑ ༑ཞེས་སྨྲ་བ་ནི་མི་འཐད་དེ། གོ་ཆའི་སྒྲུབ་པ་ནི་བརྩོན་འགྲུས་ཉིད་ཡིན་པའི་ཕྱིར་དང་། ཁྱེད་རང་གིས་
ཀྱང་ས་བཅུ་པའི་བར་ན་ཡོད་པར་ཁས་བླངས་པའི་ཕྱིར་རོ། ། འོ་ན་ཇི་ལྟར་ཞེ་ན། ཐར་པ་ཆ་མཐུན་དང་
ལས་དང་པོ་པའི་ས་ལ་སོགས་པའོ། །ངེས་ཚིག་ནི་ཅིའི་ཕྱིར་ཚོགས་ལམ་ཞེས་བྱ་ཞེ་ན། འབྲས་བུ་བྱང་ཆུབ་
འཛིན་པའམ། རྒྱུད་ཡོན་ཏན་གྱིས་འགེངས་པས་ཚོགས་ལམ་ཞེས་བྱ་ལ། ཐར་པ་བགྲོད་པས་ན་ལམ་ཞེས་
བྱའོ། །ཚོགས་ཀྱི་ལམ་སྤྱིའི་དོན་བཤད་ཟིན་ཏོ། །། །
གཙོ་བོ་གདམས་ངག་ནི། དོན་རྣམ་པ་དགུ་སྟེ། སྡོམ་ནི་ངོ་བོ་རྒྱུ་འབྲས་ལས་དང་
འཇུག །གྲངས་རིམ་རྣམ་གྲངས་ངེས་ཚིག་གོ །ངོ་བོ་གང་ཞེ་ན། རང་བཞིན་དང་། མཚན་ཉིད་
དང༌། དབྱེ་བ་དང་། ས་མཚམས་སོ། །རང་བཞིན་གང་ཞེ་ན། མ་སྦྱངས་པ་ཁ་ཅིག་སྔ་རབསན་རེ།
གདམས་ངག་ནི་མངོན་རྟོགས་ཡིན་པས། ཆོས་སྟོན་པའི་སྒྲ་མ་ཡིན་གྱི། ཆོས་བཅུ་མི་དམིགས་
པར་ཡིད་ལ་བྱེད་པ་ཡིན་ནོ་ཞེས་ཟེར་རོ། ། འགའ་ཞིག་ཚོས་ཤེསན་རེ། འདོམས་པ་ཡང་དེ་ཡིན་
ལ; ཇི་ལྟར་གདམས་པ་ལྟར་ཉམས་སུ་ལེན་པ་ཡང་འདིར་གཙོ་བོར་འགྱུར་བའི་གདམས་
ངག་གོ་ཞེས་འཆད་དོ། ། དེ་དག་ནི་ནོར་བ་ཡིན་ཏེ། འཕགས་པ་དང་སློབ་དཔོན་དག་གིས་
གདམས་ངག་ནི་ཉེ་བར་འདོམས་པ་དང༌། སྟོན་པ་དང་། ལུང་འབོག་པ་དང༌། བརྗོད་པའི་ཀུན་
རྫོབ་ཏུ་བཤད་པའི་ཕྱིར་དང་། རྟོགས་པ་ལ་གདམས་ངག་གི་སྒྲ་བཤད་ཙམ་ཡང་མི་འཇུག་
པའི་ཕྱིར་དང་། གདམས་ངག་ཡིན་མི་དགོས་ན་སེམས་བསྐྱེད་སེམས་ཡིན་མི་དགོས་པར་
མཚུངས་པའི་ཕྱིར་རོ། ། འོ་ན་གདམས་ངག་སྟོན་པའི་བསྟན་བཅོས་འདི་དག་མངོན་རྟོགས་
རྒྱན་དུ་མི་འགྱུར་རོ་ཞེ་ན། འོ་ན་སྒྲུབ་པའི་རྟེན་དང་དམིགས་པ་སྟོན་པའི་གཞུང་འདི་དག་
ཀྱང་མངོན་རྟོགས་རྒྱན་དུ་མི་འགྱུར་རོ། །མཚན་ཉིད་གང་ཞེ་ན། མི་མཁས་པ་ཁ་ཅིག་གཡགདག།
སངས་རྒྱས་ཀྱི་དངོས་སུ་འདོམས་པའི་ཚིག་ཟུར་སྨོས་པ་ནི་མི་འཐད་དེ འོག་ནས་འགོག་
པར་འགྱུར་བའི་ཕྱིར་རོ། །འོ་ན་ཇི་ལྟར་ཞེ་ན། སེམས་བསྐྱེད་ཀྱིས་དོན་དུ་གཉེར་བྱ་སྟོན་བྱེད་
-339-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཀྱི་ངག་སྐྱོན་མེད་ཅེས་བྱ་སྟེ། འདིའི་ལས་དོན་དུ་གཉེར་བར་བྱེད་པའི་ཆོས་འདོམས་པ་ནི་
གདམས་ངག་ཅེས་འབྱུང་བའི་ཕྱིར་དང་། འགྲེལ་ཆེན་ལས་ཀྱང་། དོན་དུ་གཉེར་བའི་དོན་
ཐོབ་པར་བྱེད་པའི་ཉེ་བར་བསྟན་པ་ནི་གདམས་པ་དང་། རྗེས་སུ་བསྟན་པ་ལ་སོགས་སོ་ཞེས་
འབྱུང་བའི་ཕྱིར་རོ། ། །
དབྱེ་བ་ནི་ཐེག་པའི་སྒོ་ནས་གསུམ་སྟེ། ཉན་ཐོས་དང༌། རང་རྒྱལ་དང་། ཐེག་ཆེན་
གྱི་གདམས་ངག་གོ ། མཚན་ཉིད་ནི་རིམ་པ་བཞིན། ཉན་ཐོས་ཀྱི་སེམས་བསྐྱེད་ཀྱིས་དོན་དུ་
གཉེར་བྱ་སྟོན་བྱེད་ཀྱི་ངག་སྐྱོན་མེད་ཅེས་བྱ་བ་ལ་སོགས་པའོ། ། བྱེ་བྲག་ཏུ་ཐེག་ཆེན་གྱི་ལ་
བྱེད་ལས་ཀྱི་སྒོ་ནས་གཉིས་ཏེ། དང་པོར་གདམས་པའི་ངག་དང་། རྗེས་སུ་གདམས་པའི་
ངག་གཉིས་སོ། །འདི་དག་གི་མཚན་ཉིད་གང་ཞེ་ན། ཁ་ཅིག་ཕལན་རེ། ཡོན་ཏན་ཐོབ་ཟིན་མི་
ཉམས་པའི་དོན་དུ་གདམས་པ་དང་། ཡོན་ཏན་མ་ཐོབ་པ་ཐོབ་པའི་དོན་དུ་གདམས་པའི་ངག་
ཅེས་བྱ་སྟེ། འགྲེལ་ཆེན་གཉིས་ལས། ཐོབ་ཟིན་པའི་ཡོན་ཏན་ཡོངས་སུ་སྐྱོང་བའི་དོན་གྱིས་མི་
ཉམས་པར་བྱེད་པ་ནི། གདམས་ངག་དང་། མ་ཐོབ་པའི་ཡོན་ཏན་ཐམས་ཅད་ཐོབ་པར་བྱེད་
པའི་ཕྱིར་ན་རྗེས་སུ་བསྟན་པ་ཡིན་ནོ། ། ཞེས་འབྱུང་བའི་ཕྱིར་རོ། ། ཞེས་ཟེར་རོ། ། དེར་ནི་དེ་
ལྟར་བཤད་ཀྱང་། འགྲེལ་པ་འདིའི་དོན་མིན་ཏེ། གདམས་པ་དང་རྗེས་བསྟན་ནི། གོ་རིམ་དུ་
འབྱུང་ལ། དེ་དག་ཀྱང་འདིར་ཡོན་ཏན་མ་གྲུབ་པ་གྲུབ་པར་བྱ་བའི་ཕྱིར་དང། ཡོན་ཏན་ཐོབ་
པ་ཡོངས་སུ་བསྲུང་བའི་དོན་གྱིས་མངོན་པར་འཕེལ་བར་བྱ་བའི་ཕྱིར་རོ། ། འདི་ཉིད་རིགས་
པར་ཡང་མཐོང་སྟེ། འདིར་རྗེས་སུ་བསྟན་པ་ཞེས་བྱ་བའི་ཟླས་གྲངས་པས་གདམས་པ་ཞེས་
བྱ་བ་ནི་དང་པོར་གདམས་པ་ཞེས་བྱ་བར་འགྱུར་ལ། དེ་ལྟར་ན། དང་པོར་ཕན་ཡོན་མ་ཐོབ་
པ་ཐོབ་པའི་དོན་དུ། གདམས་དགོས་པ་དང་། རྗེས་སུ་ཡོན་ཏན་ཐོབ་ཟིན་མི་ཉམས་པའི་དོན་
མ34]



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
དུ་གདམས་པའི་ཕྱིར་རོ། ། གལ་ཏེ་འདི་དག་དང་པོར་གདམས་པ་དང་། རྗེས་སུ་བསྟན་པར་
འགྱུར་བ་དང་། དེ་ལྟར་ཁས་བླངས་དགོས་པ་མ་ཡིན་ཏེ། འགྲེལ་ཆེན་དུ། བསམ་པའི་སྐབས་
སུ་བཟུང་བའི་དོན་མི་བརྗེད་པའི་དོན་དུ་གདམས་ངག་དང་། སྒོམ་པའི་སྐབས་སུ་སྔར་མེད་པ་
སྐྱེད་པའི་ཆེད་དུ་རྗེས་བསྟན་ནོ་ཞེས་འབྱུང་བའི་ཕྱིར་རོ། །ཞེ་ན། དེ་ནི་བྱ་ཁྲལ་གྱི་དཔེ་ཡིན་ཏེ།
དོན་དུ་ན་མཚན་ཉིད་བརྗོད་པའི་སྐབས་ལྟར་བརྗོད་དགོས་ལ། དེས་ན། བསམ་པའི་སྐབས་
སུ་ཐོབ་ཟིན་གྱི། ཡོན་ཏན་མི་ཉམས་པའི་དོན་དུ་གདམས་ངག་དང་། སྒོམ་པའི་སྐབས་སུ་ཡོན་
ཏན་མ་ཐོབ་པ་ཐོབ་པའི་དོན་དུ་རྗེས་བསྟན་ནོ། ། ཞེས་བརྗོད་དགོས་པར་འགྱུར་བས། ཐོས་
བསམ་གྱི་ཡོན་ཏན་གྱི་རིམ་པ་གོ་ལྡོག་པར་འགྱུར་བའི་ཕྱིར་རོ། ། འོ་ན་ཇི་ལྟར་ཞེ་ན། མཚན་
ཉིད་རིམ་པ་བཞིན། ཡོན་ཏན་མ་ཐོབ་པ་ཐོབ་པར་བྱ་བའི་ཕྱིར་དུ་འདོམས་པའི་ངག་སྐྱོན་མེད་
དང༌། ཡོན་ཏན་ཐོབ་ཟིན་མི་ཉམས་པར་འཕེལ་བར་བྱ་བའི་ཕྱིར་འདོམས་པའི་ངག་སྐྱོན་མེད་
ཅེས་བྱའོ། ། ཡུལ་གྱི་སྒོ་ནས་རྣམ་པ་བཅུ་སྟེ། སྒྲུབ་པ་རང་གི་ངོ་བོ་ལ་འདོམས་པ་ནས། སྒོམ་
ལམ་འདོམས་པའི་བར་གྱི་གདམས་ངག་གི་བར་རོ། ། དེ་རྣམས་ཀྱི་མཚན་ཉིད་རིམ་པ་ལྟར།
སྒྲུབ་པ་རང་གི་ངོ་བོ་ལ་རྣལ་འབྱོར་མཆོག་ཏུ་ཞེན་པ་སྤང་བའི་ཕྱིར་ཡང་བདེན་གཉིས་ལས་མི་
འདའ་བར་འདོམས་པའི་ངག་སྐྱོན་མེད་ཅེས་བྱ་བ་ལ་སོགས་པ་ཇི་ལྟར་རིགས་པ་་་་་་་་
བྱ། ། ཡང་ན། དམིགས་ཡུལ་བདེན་པ་བཞི་ལ་འདོམས་པའི་གདམས་ངག་བཞིའི་མཚན་
ཉིད་རིམ་པ་ལྟར། སྡུག་བསྔལ་ལ་ཤེས་བྱར་ཞེན་པ་སྤང་བར་བྱ་བའི་ཕྱིར་ཡུལ་ཡུལ་ཅན་དེ་
བཞིན་ཉིད་ཀྱི་ངོ་བོར་རང་བཞིན་གཅིག་པར་འདོམས་པ་དང། ཀུན་འབྱུང་ལ་སྤང་བྱར་ཞེན་
པ་སྤང་བའི་ཕྱིར་ཆོས་ཉིད་དོན་དམ་པར་ཐ་མི་དད་པར་འདོམས་པ་དང་། འགོག་པ་ལ་ཐོབ་
བྱར་ཞེན་པ་སྤང་བའི་ཕྱིར། དོན་དམ་པར་མཚན་ཉིད་ཀུན་དང་བྲལ་བར་འདོམས་པ་དང།
-341-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར། །
ལམ་བདེན་ལ་བསྟེན་བྱར་ཞེན་པ་སྤང་བའི་ཕྱིར་ཉམས་སུ་བླང་བྱ་ལེན་བྱེད་སོགས་སུ་དོན་
དམ་པར་ལྡན་མི་ལྡན་མ་ཡིན་པར་འདོམས་པའི་ངག་སྐྱོན་མེད་དོ། །རྟེན་དཀོན་མཆོག་གསུམ་
ལ་འདོམས་པའི་གདམས་ངག་གསུམ་གྱི་མཚན་ཉིད་རིམ་པ་བཞིན སངས་རྒྱས་ལ་རྣམ་
མཁྱེན་དུ་ཞེན་པ་སྤང་བའི་ཕྱིར་རང་བཞིན་གྱིས་དམིགས་བྱ་དམིགས་བྱེད་མཉམ་ཉིད་དུ་
འདོམས་པ་དང་། ཆོས་ལ་བདེན་པར་ཞེན་པ་སྤང་བའི་ཕྱིར་དོན་དམ་པར་ངོ་བོ་ཉིད་མེད་
པར་འདོམས་པ་དང་། དགེ་འདུན་ལ་ཕྱིར་མི་ལྡོག་པར་ཞེན་པ་སྤང་བའི་ཕྱིར་དགེ་འདུན་
དོན་དམ་པར་སྐྱེ་བ་མེད་པར་འདོམས་པའི་ངག་སྐྱོན་མེད་དོ། ། མ་ཞེན་པ་དང་། མི་ངལ་བ་
དང༌། ལམ་ཡོངས་སུ་འཛིན་པའི་གདམས་ངག་གི་མཚན་ཉིད་རིམ་པ་བཞིན། བྱ་བ་ངན་ཞེན་
གྱི་ལེ་ལོའི་གཉེན་པོར་ལུས་ལ་སོགས་པ་དོན་དམ་པར་ངོ་བོ་ཉིད་འདོམས་པར་འདོད་པ་
དང༌་། སྐྱིད་ལུགས་པའི་ལེ་ལོའི་གཉེན་པོར་གཟུགས་ལ་སོགས་ལ་རློམ་པ་མེད་པར་འདོམས་
པ་དང་། བདག་ཉིད་ལ་བརྙས་པའི་ལེ་ལོའི་གཉེན་པོར་ཆོས་རྣམས་རང་བཞིན་གྱིས་མ་སྐྱེས་
པ་ཉིད་དུ་འདོམས་པའི་ངག་སྐྱོན་མེད་དོ། ། །
སྤྱན་ལྔ་ལ་འདོམས་པའི་དམ་ཚིག་གི་མཚན་ཉིད་རིམ་པ་ལྟར་ཤའི་སྤྱན་ལ་སོ་སོར་
ངེས་པའི་ཡུལ་ཅན་མཆོག་ཏུ་ཞེན་པ་སྤང་བའི་ཕྱིར་དེ་བཞིན་ཉིད་དུ་རོ་གཅིག་པ་ཉིད་དུ་
འདོམས་པའི་ངག་སྐྱོན་མེད་ཞེས་སོགས་སྦྱར་བར་བྱའོ། ། མངོན་ཤེས་དྲུག་ལ་སོགས་པའི་
གདམས་ངག་གི་མཚན་ཉིད་རིམ་པ་ལྟར། རྫུ་འཕྲུལ་གྱི་མངོན་ཤེས་ལས་གཡོ་བ་ལ་སོགས་
པའི་མཐུ་མཆོག་ཏུ་ཞེན་པ་སྤང་བའི་ཕྱིར་གཟོད་མ་ནས་ཞི་བ་ཉིད་དུ་འདོམས་པའི་ངག་སྐྱོན་
མེད་སོགས་སྦྱར་བར་བྱའོ། །མཐོང་སྒོམ་ལ་འདོམས་པའི་གདམས་ངག་གི་མཚན་ཉིད་རིམ་པ་
ལྟར། ལྟ་བ་ཀུན་བཏགས་ཀྱི་གཉེན་པོ་མཐོང་ལམ་སྒོམས་ཤིག་པར་འདོམས་པ་དང། ལྟ་བ་
-342-



གྲས།ས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། (༣༣
ལྷན་སྐྱེས་ཀྱི་གཉེན་པོར་སྒོམ་ལམ་སྒོམས་ཤིག་པར་འདོམས་པའི་ངག་སྐྱོན་མེད་བོ། ས་
མཚམས་གང་ཞེ་ན། ཉན་པ་པོ་དང༌། སྟོན་པ་པོའི་ས་མཚམས་སོ། ། དང་པོ་ནི་ལྔ་ཀུ་སངས་ཁ་
ཅིག ། གདམས་ངག་ཁྱད་པར་ཅན་ཉན་པ་པོ་ཚོགས་ལམ་ཆེན་པོ་པ་ཁོ་ནར་འཆད་པ་ནི་མི་
འཐད་དེ། མདོ་རྣམས་སུ་ས་བཅུའི་དབང་ཕྱུག་རྣམས་ཀྱིས་ཀྱང་སངས་རྒྱས་ལ་སོགས་པ་ལ་
གདམས་ངག་ནོད་པའི་ཚུལ་མང་དུ་བཤད་པའི་ཕྱིར་དང་། དེ་ལྟར་བྱང་ཆུབ་ཀྱི་སེམས་དང་
པོ་ལ་སོགས་པ་བསྐྱེད་པ་ཞེས་བྱ་བ་འདིས་ཚོགས་ཀྱི་སེམས་བསྐྱེད་ཁོ་ན་འཛིན་པ་ལ་སྐབས་
སྟོབས་མེད་པའི་ཕྱིར་དང་། ས་གོང་ནས་གོང་དུ་ཆོས་ཟབ་མོ་ཐོབ་པར་འགྱུར་བས་གདམས་
ངག་དང་། ཁྱད་པར་དུ་འགྱུར་བར་རིགས་པའི་ཕྱིར་རོ། ། འགའ་ཞིག་ན་རེ། སངས་རྒྱས་
རྣམས་ཀྱང་གདམས་ངག་ནོད་པར་མཛད་དེ། མདོ་སྡེ་དག་ལས་དེ་བཞིན་གཤེགས་པ་འགའ་
ཞིག་ཆོས་གསུངས་པའི་གནས་སུ་ཐུབ་པ་ཆེན་པོ་ཕལ་མོ་ཆེ་ཚོགས་ཏེ མཇུག་ཏུ་ལེགས་སོ་
ཞེས་བྱ་བ་གནང་བ་བསྟན་པ་དེར་དེ་གདམས་ངག་ནོད་པ་མ་ཡིན་ན ཅི་ཞིག་ལ་འདུ་བར་
མཛད་ཅེས་ཟེར་རོ། ། དེའང་མི་རིགས་ཏེ། དེར་ནི་དམ་པའི་ཆོས་ལ་གཅེས་སྤྲས་མཛད་པ་
དང་། ཆོས་ལ་བྱས་པ་གཟོ་བ་དང་། ཆོས་ཀྱི་ཚུལ་ཡུན་རིང་དུ་གནས་པའི་ཕྱིར་དུ་དེ་ལྟ་བུ་
དག་བསྟན་པ་ཡིན་གྱི། རང་ཉིད་འགའ་ཡང་དོན་དུ་གཉེར་བ་མེད་པས་གདམས་ངག་ནོད་པ་
དོན་མེད་པའི་ཕྱིར་རོ། ། འོ་ན་ཇི་ལྟར་ཞེ་ན། གདམས་ངག་ཕལ་པ་ཚོགས་ལམ་ཆུང་དུ་ཐོབ་
ནས་ནོད་ལ། ཁྱད་པར་ཅན་ཚོགས་ལམ་ཆེན་པོ་ཐོབ་ནས་རྒྱུན་མཐའི་སྔ་ལོགས་ཀྱི་བར་གྱིས་
ནོད་དེ། འདི་ཉིད་ལ་བྱང་ཆུབ་ཀྱི་སེམས་དང་པོ་ལ་སོགས་པ་བསྐྱེད་པའི་བྱང་ཆུབ་སེམས་
དཔའི་བྱང་ཆུབ་སེམས་དཔའ་ཞེས་འབྱུང་བའི་ཕྱིར་དང་། མདོ་སྡེ་རྒྱན་ལས། དེ་ཚེ་ཆོས་ཀྱི་
རྒྱུན་ལས་ནི། ། སངས་རྒྱས་རྣམས་ལ་ཞི་གནས་དང༌། ། ཡེ་ཤེས་ཡངས་པ་ཐོབ་བྱའི་
-343



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཕྱིར། །གདམས་ངག་རྒྱ་ཆེན་རྙེད་པར་འགྱུར། ། ཞེས་འབྱུང་བའི་ཕྱིར་དང་། རྒྱུན་མཐར་སློབ་
དཔོན་ལ་མི་བལྟོས་པར་འབྱུང་གི་འཚང་རྒྱ་བས་གདམས་ངག་མི་དགོས་པའི་ཕྱིར་རོ། ། འོ་ན་
ཐེག་ཆེན་གྱི་ཆོས་ཉན་པ་ཙམ་གྱིས་ཐེག་ཆེན་གྱི་གདམས་ངག་ནོད་པར་འགྱུར་ན ཐེག་ཆེན་
སེམས་བསྐྱེད་མ་སྐྱེས་པ་སྐྱེད་པར་བྱ་བའི་ཕྱིར་དུ་ཐེག་ཆེན་སེམས་བསྐྱེད་ཀྱི་ཆོས་ཉན་པ་དེ་
དག་ཀྱང་གདམས་ངག་ནོད་པར་འགྱུར་བས་ལམ་དུ་མ་ཞུགས་པ་དེ་དག་ཀྱངགདམས་ངག་
ཉན་པར་འགྱུར་རོ་ཞེ་ན། ཁོ་བོས་ནི་དེ་སྐད་མ་སྨྲས་ཏེ། ས་གོང་མར་སེམས་བསྐྱེད་ཀྱིས་དོན་
དུ་གཉེར་བའི་ཆོས་ཟབ་མོ་ཐོས་པ། གདམས་ངག་ཁྱད་པར་དུ་འགྱུར་རོ། ། ཞེས་དོན་གྱིས་
སྨྲས་པ་ཡིན་ཏེ། བྱང་ཆུབ་སེམས་དཔའ་རྣམས་ཀྱིས་ཆོས་ཟབ་མོ་ཉན་པ་ནི གདོན་མི་ཟ་བར་
སེམས་བསྐྱེད་ཀྱིས་དོན་དུ་གཉེར་བ་ཡིན་པའི་ཕྱིར་རོ། ། དེས་ན་འདི་ལྟར། ཆོས་ཙམ་དུ་
འགྱུར་ལ་བསྟན་བཅོས་སུ་མི་འགྱུར་བ་དང། བསྟན་བཅོས་སུ་འགྱུར་ལ་གདམས་ངག་ཏུ་མི་
འགྱུར་བ་དང་། གདམས་ངག་ཏུ་འགྱུར་བ་སྟེ་རྣམ་པ་གསུམ་ཡིན་ནོ། ། དེ་ལ་ཐེག་པ་ཆེན་པོའི་
ཆོས་ནི། ཉན་ཐོས་ལ་སོགས་པ་སྣོད་མ་ཡིན་པ་དག་ལ་བསྟན་ན་ལུང་ཙམམམ་རྗོད་བྱེད་ཙམ་
དུ་འགྱུར་ཏེ། དོན་སྟོན་བྱེད་ཀྱི་ཚིག་ཙམ་དུ་འགྱུར་བའི་ཕྱིར་རོ། ། བསྟན་བཅོས་སུ་ནི་འགྱུར་
བ་མ་ཡིན་ཏེ། དེས་དེའི་རྒྱུད་ལ་འཆོས་སྐྱོབ་མི་ནུས་པའི་ཕྱིར་རོ། །གདམས་ངག་ཏུའང་འགྱུར་
བ་མ་ཡིན་ཏེ། དེ་ནི་ཐེག་པ་ཆེན་པོ་ལ་གུས་པས་དོན་དུ་མི་གཉེར་བའི་ཕྱིར་རོ། །ཡང་ཐེག་ཆེན་
གྱི་ཆོས་དེ། ཐེག་ཆེན་གྱི་སེམས་བསྐྱེད་མ་སྐྱེས་པ་འཕྲལ་དུ་བསྐྱེད་ནུས་པའི་གདུལ་བྱ་ལ་ནི་
བསྟན་བཅོས་སུ་འགྱུར་ཏེ། དེས་དེ་ཇི་རིགས་པར་འཆོས་སྐྱོབ་ནུས་པའི་ཕྱིར་རོ། ། གདམས་
ངག་ཏུ་ནི་མི་འགྱུར་ཏེ། དེ་ཐེག་པ་ཆེན་པོ་དོན་དུ་གཉེར་བ་མ་ཡིན་པའི་ཕྱིར་དང། ཡིན་ན།
ཐེག་ཆེན་གྱིས་བྱང་ཆུབ་གདོན་མི་ཟ་བར་འདོད་པ་ཡིན་པར་འགྱུར་ཏེ། ཐེག་ཆེན་འདོད་པ་
-344-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ནི༔ ལམ་དང་བྱང་ཆུབ་འདོད་པ་ལས་མི་འདའ་ལ། བྱང་ཆུབ་མི་འདོད་པར་ཐེག་ཆེན་གྱི་
ལམ་འདོད་པའང་མི་སྲིད་པས་ཐེག་ཆེན་གྱི་ལམ་འདོད་པའང་བྱང་ཆུབ་ངེས་པར་འདོད་པའི་
ཕྱིར་རོ། ། དེ་བས་ན་ཐེག་ཆེན་གྱི་བྱང་ཆུབ་འདོད་པའི་མཚན་ཉིད་ཅན་ཡིནན་བྱང་ཆུབ་ཀྱི་
སེམས་བསྐྱེད་པར་འགྱུར་བས་སེམས་བསྐྱེད་མ་སྐྱེས་པ་བསྐྱེད་པར་བྱ་བའི་གདུལ་བྱར་དེ་
དག་མི་འགྱུར་བའི་ཕྱིར་རོ། ། དེའི་ཕྱིར་བྱང་ཆུབ་ཐོབ་འདོད་མེད་པར་ཐེག་ཆེན་གྱི་ཆོས་ལ་
གུས་པའི་དོན་གཉེར་མི་འབྱུང་བས་དེ་ལ་གདམས་ངག་ཏུ་མི་འགྱུར་ལ། བྱང་ཆུབ་ཐོབ་འདོད་
རྒྱུད་ལ་ཡོད་ན་སེམས་བསྐྱེད་སྐྱེས་པ་ཡིན་པས་ལམ་ཞུགས་སུ་འགྱུར་བའི་ཕྱིར་དང། སེམས་
བསྐྱེད་ཀྱི་དོན་དུ་གཉེར་བྱའི་དོན་བསྟན་པ་ནི། གདམས་ངག་ཡིན་ནོ་ཞེས་འབྱུང་ལ། བྱང་
ཆུབ་སེམས་དཔའ་གོང་མ་རྣམས་ཀྱིས་ཀྱང་དེ་ལྟ་བུ་གསུང་ནུས་པའི་ཕྱིར་དང། ལོངས་སྤྱོད་
རྫོགས་པའི་སྐུ་ཁྱད་པར་ཅན་གྱིས་ཐེག་ཆེན་གྱི་གདམས་ངག་གསུངས་པ་མི་སྲིད་ན། ཟབ་པ་
བས་ཀྱང་ཆེས་ཟབ་པའི་ཐེག་པ་ཆེན་པོའི་ཆོས་དོན་དུ་གཉེར་བའི་སེམས་དཔའ་ཆེན་པོའི་
འཁོར་དང་ཐེག་ཆེན་གྱི་ཆོས་ལ་རྫོགས་པར་ལོངས་སྤྱོད་པ་ལ་སོགས་པ་བཀག་པར་འགྱུར་
བའི་ཕྱིར་རོ། ། འོ་ན། དེ་ཚེ་ཆོས་ཀྱི་རྒྱུན་ལས་ནི། །སངས་རྒྱས་རྣམས་ལ་ཞི་གནས་དང་། ། ཡེ་
ཤེས་ཡངས་པ་ཐོབ་བྱའི་ཕྱིར། ། གདམས་ངག་རྒྱ་ཆེན་རྙེད་པར་འགྱུར། ། ཞེས་སངས་རྒྱས་
ངེས་པར་བཟུང་བ་དོན་ཅི་ཡོད་ཅེ་ན། དེ་ནི་སངས་རྒྱས་ལ་གཙོ་བོར་ནོད་པའི་དོན་ཡིན་ཏེ།
གཞན་དུ་ན། ཆོས་རྒྱུན་ཏིང་ངེ་འཛིན་མི་ཐོབ་པར་གདམས་ངག་རྙེད་པར་མི་འགྱུར་ལ། དེ་ལྟ་
བུ་བྱང་ཆུབ་ཀྱི་སེམས་དང་པོ་ལ་སོགས་པ་བསྐྱེད་པ་ཞེས་བྱ་བ་དང་། ལས་དང་པོ་པ་དེ་ལྟར་
གདམས་ངག་ཐོབ་པ་ལ་ཞེས་བྱ་བ་ལ་སོགས་པ་སྤྱིར་བཟུང་བ་དང་འགལ་བར་འགྱུར་བའི་
ཕྱིར་རོ། །ངོ་བོ་བཤད་ཟིན་ཏོ། །
་
ལ345



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རྒྱུ་གང་ཞེ་ན། གདམས་ངག་ཕལ་པའི་རྒྱུ་ནི། བྱང་ཆུབ་ཏུ་སེམས་བསྐྱེད་ནས། དེའི་
ཐབས་ཉན་པར་འདོད་པ་ཉིད་དང་། སྔོན་དགེ་བའི་བཤེས་གཉེན་གྱིས་གདམས་ངག་ཐོབ་
པར་སྨོན་པ་དང་། སངས་རྒྱས་ཀྱི་མཐུ་ལ་སོགས་པ་ཡིན་ནོ། །ཐེག་ཆེན་གྱི་གདམས་ངག་ཁྱད་
པར་ཅན་གྱི་རྒྱུ་ནི། ཆོས་ཀྱི་རྒྱུན་གྱི་ཏིང་ངེ་འཛིན་ནོ། ། དེའང་གསུམ་སྟེ། ངོ་བོ་དང་རྒྱུ་དང་།
འབྲས་བུའོ། །ངོ་བོ་ལ་མཚན་ཉིད་གང་ཞེ་ན། མ་བསླབས་པ་ཁ་ཅིག་ཀུན་རེ། བསམ་གཏན་གྱི་
དངོས་གཞི་ལ་བརྟེན་པ་ཇི་ལྟར་ཐོབ་པའི་ཚིག་དང་། དོན་འཛིན་པའི་དྲན་པ་དང་ཤེས་སྒྲིབ་
ཅེས་ཟེར་རོ། ། དེ་ནི་ནོར་བ་ཡིན་ཏེ། མཚན་ཉིད་དེ་ཙམ་ནི། མུ་སྟེགས་སོགས་ལའང་ཡོད་
སྲིད་པས་ཁྱབ་ཆེས་པའི་ཕྱིར་དང་། ཏིང་ངེ་འཛིན་གྱི་མཚན་ཉིད་དུ་དྲན་པ་དང་ཤེས་རབ་
འཇོག་པ་ནི་མཚན་ཉིད་མི་སྲིད་པའི་སྐྱོན་ཡོད་པའི་ཕྱིར་རོ། ། ཡང་མི་མཁས་གཞན་བུདག་ནི།
བརྟག་བྱའི་དངོས་པོ་ལ་སེམས་རྩེ་གཅིག་པ་ཆོས་འཛིན་པའི་དྲན་པ་དང་མཚུངས་ལྡན་ཞེས་
ཟེར་རོ། ། དེའང་ནོར་བ་ཡིན་ཏེ། སྔར་ལྟར་ཁྱབ་ཆེས་པའི་ཕྱིར་རོ། ། འོ་ན་ཇི་ལྟར་ཞེ་ན།
སངས་རྒྱས་ལ་དངོས་སུ་ཐོབ་པའི་ཚིག་དོན་ཀུན་འཛིན་ནུས་པའི་སེམས་རྩེ་གཅིག་པ་ཞེསབྱ་
བའོ། ། ས་མཚམས་ནི་ཐེག་ཆེན་གྱི་ཚོགས་ལམ་ཆེན་པོ་ནས་གདམས་ངག་ཉན་པར་འགྱུར་
བའི་བར་ན་ཡོད་དེ། མདོ་ལས་རྫུ་འཕྲུལ་གྱི་རྐང་པ་ལ་གནས་པས་ནི། སངས་རྒྱས་རྣམས་
མཐོང་ངོ༌། ། ཆོས་ཀྱང་ཉན་ཏོ། ། དེ་ཅིའི་ཕྱིར་ཞེ་ན་སེམས་ཡོངས་སུ་སྦྱང་བ་བྱས་པའི་ཕྱིར་
རོ༑ ༑ཞེས་དང༌། འགྲེལ་ཆེན་དུ། ཚོགས་ཀྱི་ས་ཉིད་དུ་གྱུར་པ་ན། དེ་ཐོབ་ཅེས་འབྱུང་བ་ལྟར་
རོ༑ ༑འོ་ན་ཁ་ཅིག་གིས་ཆོས་མཆོག་དང་ས་བརྒྱད་པར་ཐོབ་པར་བཤད་པ་ཇི་ལྟར་ཞེ་ན དེ་
ནི་མི་འགལ་ཏེ། ཆུང་ངུ་དང་འབྲིང་དང་ཆེན་པོའི་དབང་དུ་བྱས་པའི་ཕྱིར་རོ། ། རྒྱུ་གང་ཞེ་ན།
ཞི་ལྷག་ཁྱད་པར་ཅན་སྒྲུབ་པ་དང་། རྫུ་འཕྲུལ་སྒྲུབ་པ་དང་། ཚོགས་བསགས་པའོ། ། དང་པོ་
-346-



-
་
གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ལ་གསུམ་སྟེ། སྦྱོར་བ་དང་། དངོས་དང་། མཇུག་གི་བྱ་བའོ། ། སྦྱོར་བ་གང་ཞེ་ན་གསུམ་སྟེ།
གནས་ཀྱི་སྦྱོར་བ་དང་། སྤྱོད་ལམ་གྱི་སྦྱོར་བ་དང་། ཐུན་མོང་གི་སྦྱོར་བའོ། །དང་པོ་ནི་གནས་
ཁང་ཡིད་དུ་འོང་ཞིང་དབེན་པར་འཚོ་བ་ལ་སོགས་པའི་མཐུ་ཆེན་ཐམས་ཅད་ལེགས་པར་
བསགས་ཏེ། ཐོས་པ་ཆུང་ན་དགེ་བའི་བཤེས་གཉེན་དང་བཅས་པའམ། ཆེ་ན་མེད་ཀྱང་རུང་
སྟེ༑ མཚམས་རབ་ཏུ་དམ་པར་བཅད་པར་བྱའོ། ། གཉིས་པ་ནི་དེ་ནས། ཞག་མང་པོ་ཞིག་གི་
བར་དུ་ལུས་ཟས་བཟང་པོས་བསྐྱངས་ཤིང་དམ་པར་སྡོད་པ་དང་། སེམས་དུཁ་དང་རྣམ་
རྟོག་མང་པོ་སྤངས་ཏེ། ཅི་བདེ་བར་གློད་ནས་ལུས་སེམས་ལ་ལས་ཅི་ཡང་མི་འཆོལ་བར་
སྐབས་སུ་སྒྱུ་མཉེ་དང་ཡིད་བདེ་བའི་ཐབས་ལ་སོགས་པ་བརྟེན་ཅིང་ཁོང་དལ་ཏེ་འདུག་པར་
བྱའོ། ། གསུམ་པ་ནི་སྔར་བཤད་པ་ལྟར་དལ་འབྱོར་རྙེད་པར་དཀའ་བ་ནས་སེམས་བསྐྱེད་ཀྱི་
བར་དུ་བསྒོམ་པར་བྱའོ། ། དངོས་གཞི་གང་ཞེ་ན། དང་པོར་དམིགས་པ་སྒོམ་པ་དང་། དེ་ལ་
སེམས་གནས་པའི་ཐབས་དང་། གནས་པ་ཡིད་ལ་བྱེད་པའི་རིམ་པའོ། ། དང་པོ་ནི། བདེ་བར་
གཤེགས་པའི་སྐུ་གཟུགས་ལ་སོགས་པའི་དྲུང་དུ། སྟན་བདེ་བ་ལ་ཇི་ལྟར་རིགས་པར་འདུག་
སྟེ༣ སེམས་རྣམ་པ་དྲུག་སྒོམ་པར་བྱ་སྟེ། དེ་ལ་རྩ་བའི་སེམས་ནི། མདོ་སྡེ་ལ་སོགས་པའི་ཆོས་
རྣམས་ཀྱི་མིང་ལ་དམིགས་པ་གང་ཡིན་པའོ། ། དཔྱོད་པའི་སེམས་ནི། དེ་དག་གི་ཚིག་རབ་ཏུ་
འབྱེད་པའི་དཔྱོད་པ་ལ་གང་ཡིན་པའོ། ། རྣམ་པར་དཔྱོད་པའི་སེམས་ནི། དོན་དང་གཉིས་
ཀར་དཔྱོད་པ་གང་ཡིན་པའོ། ། དེ་ལ་རྣམ་པ་བཞིས་དོན་དཔྱོད་པར་བྱེད་དེ། གཟུགས་རྣམ་
གཉིས་དང་རྣམ་ཉི་ཤུ། ། ཞེས་སོགས་གྲངས་འཛིན་པ་དང་། གྲངས་དང་ལྡན་པའི་ཆོས་ཀྱི་
མཚན་ཉིད་ལ་སྒྲོ་སྐུར་མེད་པར་དབུ་མའི་གནས་ལུགས་འཇལ་བ་དང་། དེ་ནས་ཚད་མའི་
སྟོབས་ཀྱིས་རྟོག་པ་དང་། དེ་ལྟར་བརྟགས་པའི་དོན་ལ་སོ་སོར་བལྟ་བའོ། ། ཡི་གེ་ནི་རྣམ་པ་
-34-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གཉིས་ཀྱིས་དཔྱོད་པར་བྱེད་དེ། ཡི་གེ་ཚོགས་པ་རྣམས་ཐ་སྙད་དུ་དོན་དང་བཅས་པ་དང་།
སིལ་བུ་རྣམས་དོན་མེད་པར་དཔྱོད་པའོ། །ངེས་པར་འཛིན་པའི་སེམས་ནི། རྗེས་སུ་དཔྱོད་པ་
དང༌། རྣམ་པར་དཔྱོད་པའི་རྒྱུ་མཚན་ངེས་པར་འཛིན་པའོ། ། སྡོམ་པའི་སེམས་ཇི་ལྟར་རྣམ་
པར་དཔྱད་པའི་དོན་རྣམས་རྩ་བའི་སེམས་ལ་བསྡུས་ཏེ་འཛིན་པའོ། ། སྨོན་པའི་སེམས་ནི།
ཏིང་ངེ་འཛིན་ལ་སོགས་པ་ལ་བརྩོན་པའི་དོན་དུ་འདུན་པ་དང་བཅས་པའི་སེམས་སོ། དེ་
ལྟར་ན་བརྗོད་བྱ་རྗོད་བྱེད་ཐམས་ཅད་གཟུང་འཛིན་གཉིས་སུ་མེད་པའི་ཚུལ་དུ་བལྟའོ། ། །
དེ་ལ་སེམས་གནས་པའི་ཐབས་གང་ཞེ་ན་དགུ་སྟེ། དེ་ལ་འཇོག་པར་བྱེད་པ་ནི། དང་
པོ་ཉིད་དུ་ཕྱིའི་དམིགས་པ་ལ་སེམས་གཏོད་པའོ། ། ཀུན་ཏུ་འཇོག་པ་ནི། དེ་ཉིད་ལ་རྒྱུན་
བསྲིངས་ཏེ་ཕྲ་མོར་བྱེད་པས་སེམས་སྡུད་པའོ། །ངེས་པར་འཇོག་པ་ནི། བརྗེད་ནས་ཕྱི་རོལ་ཏུ་
གཡེངས་ན་སླར་ནང་དུ་འགུག་པའོ། །ཉེ་བར་འཇོག་པ་ནི། དེ་ནས་སེམས་ཕྱིར་མི་འཕྲོ་བར་བྱ་
བའི་ཕྱིར་དང་པོ་ནས་དྲན་པས་གཟུང་སྟེ་སྒྲིམ་པར་བྱེད་པའོ། ། དུལ་བར་བྱེད་པ་ནི། བསམ་
གཏན་གྱི་ཡོན་ཏན་མཐོང་ཞིང་འདོད་པའི་ཉེས་དམིགས་ཤེས་པས་སེམས་ཕྱིར་འཕྲོར་་་་
སྟེར་བའོ། །ཞི་བར་བྱེད་པ་ནི། བདག་ཉིད་ལ་རྒྱུན་བསྲིངས་ཏེ་རྣམ་གཡེངས་ཀྱི་ཉེས་དམིགས་
ཤེས་པས་སེམས་འཕྲོར་མི་སྟེར་བའོ། ། ཉེ་བར་ཞི་བར་བྱེད་པ་ནི། ཡང་བརྗེད་ནས་བརྣབ་
སེམས་ལ་སོགས་པ་ལངས་ན་ནང་དུ་མི་ལེན་པའོ། ། རྒྱུད་གཅིག་ཏུ་བྱེད་པ་ནི། མངོན་པར་
འདུ་བྱེད་དང་བཅས་པས་རྒྱུན་ཆད་མེད་པར་ནང་དུ་གནས་པར་བྱེད་པའོ། མཉམ་པར་
འཇོག་པར་བྱེད་པ་ནི། དེ་ཤིན་ཏུ་གོམས་པ་ན། འདུ་བྱེད་མེད་པར་ལྷུན་གྱིས་གྲུབ་ལ། ཏིང་ངེ་
འཛིན་གྱི་རྒྱུན་གཡེང་བ་མེད་པར་བྱུང་བ་སྟེ། རླུང་མེད་པའི་མར་མེ་ལྟ་བུའོ། ། གནས་པ་ཡིད་
ལ་བྱེད་པའི་རིམ་པ་གང་ཞེ་ན་བཅུ་གཅིག་སྟེ། དང་པོར་རྟོག་དཔྱོད་དང་བཅས་པ་ནི། དེ་ལྟ་
མ348-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བུས་དངོས་གཞི་ཙམ་པོ་ཐོབ་ནས་ཁམས་གོང་འོག་གི་སྐྱོན་ཡོན་གྱི་ངོ་བོ་འཚོལ་ཞིང་ཁྱད་པར་
ཚེ་རིང་ཐུང་སོགས་ལ་སོ་སོར་དཔྱོད་པའོ། ། རྟོག་པ་མེད་ལ་དཔྱོད་པ་ཙམ་ནི། དངོས་གཞི་
ཁྱད་པར་ཅན་གྱི་སྐབས་སུ་དེ་ལྟ་བུའི་རྟོག་པ་རགས་པ་ནུབ་ནས་ཕྲ་བ་ཙམ་ལ་གནས་པ་གང་
ཡིན་པའོ། །རྟོག་དཔྱོད་གཉིས་ཀ་མེད་པ་ནི། བསམ་གཏན་གཉིས་པ་ཡན་ཆད་དེ་ལྟ་བུའི་རྟོག་
དཔྱོད་ཀྱི་རྙོག་པ་དང་བྲལ་ནས་ཞི་གནས་རོ་གཅིག་ཏུ་གྱུར་པའོ། །གསུམ་པོ་དེ་དག་ཀྱང་སྒོམ་
པའི་རིམ་པ་ནི་འདི་ལྟར་ཡིན་ཏེ། དང་པོ་ནི་འདོད་ཡོན་ལ་དུག་ཆུ་ལྟ་བུ་དང། བསམ་གཏན་
བདུད་རྩི་ལྟ་བུར་རྟོག་དཔྱོད་ཀྱིས་བལྟས་ཏེ་བསྒོམ་པར་བྱའོ ། དེའི་འོག་ཏུ་རྟོག་པ་ལ་རྩིང་
བས་སྐྱོན་དུ་བལྟས་ཏེ། དོར་ནས་ཁམས་གོང་འོག་གི་སྐྱོན་གྱི་ཁྱད་པར་ཕྲ་ཞིབ་ལ་དཔྱད་དེ་
བསྒོམ་པར་བྱའོ། ། དེའི་འོག་ཏུ་དེ་ལྟ་བུའི་རྟོག་དཔྱོད་ཀྱང་རྒྱུད་འཁྲུག་པར་བྱེད་པ་ཉིད་ཀྱིས་
སྐྱོན་དུ་བལྟས་ཏེ་དོར་ནས་རབ་ཏུ་དང་བསྒོམ་པར་བྱའོ། ། དེའི་འོག་ཏུ་ཕན་ཡོན་དུ་གྱུར་པའི་
ཏིང་ངེ་འཛིན་གྱི་དགའ་བདེ་ཡང་གཡོ་བར་བྱེད་པ་ཉིད་ཀྱིས་སྐྱོན་ཅན་དུ་བལྟས་ཏེ་དོར་ནས་
དྲན་པ་དང་བཏང་སྙོམས་ཡོངས་སུ་དག་པའི་ཏིང་ངེ་འཛིན་བསྒོམ་པར་བྱའོ། ། ཞི་གནས་ཡིད་
ལ་བྱེད་པ་ནི་ཆོས་ཀྱི་མིང་སྡོམ་པ་ལ་སེམས་རྩེ་གཅིག་ཏུ་གཏོད་པའོ། ། ལྷག་མཐོང་ཡིད་ལ་
བྱེད་པ་ནི། མིང་དེའི་དོན་བགྲང་བ་དང་འཇལ་བ་སོགས་པས་དེ་ཁོ་ན་ཉིད་དབུ་མའི་དོན་
གཉིས་མེད་ལ་དཔྱོད་པའོ། ། ཟུང་དུ་འབྲེལ་བ་ཡིད་ལ་བྱེད་པ་ནི་དེ་ལྟ་བུའི་མིང་ཚིག་སྡོམ་པ་
དང་དོན་སོ་སོར་དཔྱོད་པ་རྣམས་སྦྲེལ་ནས་ཉམས་སུ་ལེན་པའོ། ། ཡང་ན་དེ་གསུམ་གྱི་སྒོམ་
པའི་རིམ་པ་ནི། འདི་ལྟར་ཡིན་ཏེ། དང་པོར་སེམས་ནི་དམིགས་པ་གང་ཡང་རུང་བ་ལ་མཉམ་
པར་བཞག་པར་བྱའོ། ། དེའི་འོག་ཏུ་དམིགས་པ་དེའི་གནས་ལུགས་སྔར་བཤད་པའི་རིགས་
པས་བརྗོད་དུ་མེད་པར་བསྒོམ་པར་བྱའོ། ། དེའི་འོག་ཏུ་དམིགས་པ་ལ་སེམས་རྩེ་གཅིག་ཏུ་
-349-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གནས་བཞིན་པའི་ངང་ནས་ཅིར་ཡང་མི་བལྟ་བར་བྱའོ། ། འདི་དག་ནི། རྒྱས་པ་འོག་ནས་
འཆད་པར་འགྱུར་རོ། །རབ་ཏུ་འཛིན་པའི་རྒྱུ་མཚན་ཡིད་ལ་བྱེད་པ་ལ་ནི་ཞུམ་ན་སངས་རྒྱས་
ཀྱི་ཡོན་ཏན་ཡིད་ལ་བྱེད་པ་སོགས་ཀྱིས་བྱིང་བ་བསལ་ཏེ དམིགས་པ་ལ་སེམས་རབ་ཏུ་
གཏོད་པར་བྱེད་པའོ། ། ཞི་གནས་ཀྱི་རྒྱུ་མཚན་ཡིད་ལ་བྱེད་པ་ནི རྒོད་ན་མི་རྟག་པ་ཡིད་ལ་
བྱེད་པ་ལ་སོགས་པས་གཡེང་བ་སྤངས་ཏེ། དམིགས་པ་ལ་སེམས་རབ་ཏུ་གཏོད་པར་བྱེད་
པའོ། །བཏང་སྙོམས་ཀྱི་རྒྱུ་མཚན་ཡིད་ལ་བྱེད་པ་ནི བྱིང་རྒོད་ཞི་བ་ན་རྩོལ་བས་སྐྱེད་པ་ཉིད་
རྣམ་གཡེང་ཡིན་པས། མ་བཅོས་པར་བཏང་སྙོམས་སུ་འཇོག་པར་བྱེད་པའོ། ། རྟག་ཏུ་ཡིད་ལ་
བྱེད་པ་ནི། ཡིད་བྱེད་དེ་དག་རྒྱུན་དུ་གོམས་པར་བྱེད་པའོ། །གུས་པར་བྱ་བ་ཡིད་ལ་བྱེད་པ་ནི།
ཡིད་མི་ཆེས་པ་ལ་སོགས་པ་མེད་པར་སྤྲོ་བ་དང་བཅས་ཏེ་སྒོམ་པར་བྱེད་པའོ། ། དེ་ལ་ཡིད་
བྱེད་དང་པོ་གསུམ་ནི། རྣལ་འབྱོར་གྱི་ཡན་ལག ། དེ་ནས་གསུམ་ནི་རྣལ་འབྱོར་གྱི་ངོ་བོ དེ་
ནས་གསུམ་ནི་རྣལ་འབྱོར་མི་ཉམས་པར་བྱེད་པ། མཐའ་མ་གཉིས་ནི་མི་ཉམས་པ་མཐར་ཕྱིན་
བྱེད་ཡིན་ནོ། །དངོས་གཞི་བཤད་ཟིན་ཏོ། །
མཇུག་གི་བྱ་བ་གང་ཞེ་ན། བསྔོ་བ་དང་སྨོན་ལམ་ལ་སོགས་པའོ། ། གཉིས་པ་རྫུ་
འཕྲུལ་སྒྲུབ་པ་ནི། དེ་ལྟར་ཞི་ལྷག་དེ་དག་ཐོབ་པར་གྱུར་པ་ན། འདི་ལྟར་ཆོས་ཐམས་ཅད་
དོན་དམ་པར་བརྗོད་པ་དང་བྲལ་བ་ཉིད་ཀུན་རྫོབ་ཏུ་ཅིར་ཡང་བསྒྱུར་ནུས་པ་ཉིད་ཡིན་ནོ་
སྙམ་དུ་བསམས་ཏེ། ཕྱི་རོལ་གྱི་སྣོད་གཡོ་བ་ལ་སོགས་པ་དང་། ནང་གི་ལུས་ཡང་བ་དང་།
དྭངས་པ་དང་། གཅིག་ཏུ་མ་བསྒྱུར་པ་དང་། རྒྱང་རིང་པོར་འགྲོ་འོང་བྱེད་པ་ལ་སོགས་པར་
མོས་པ་བྱ་སྟེ། དེ་ལྟར་རྩེ་གཅིག་ཏུ་བསྒོམས་པས་ཞི་ལྷག་ཁྱད་པར་ཅན་གྱི་ཚེགས་མེད་པར་
གང་འདོད་པའི་རྫུ་འཕྲུལ་མངོན་དུ་བྱེད་པར་འགྱུར་རོ། ། ཚོགས་ཁྱད་པར་ཅན་བསགས་པ་
ཨ350.



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ནི་དེ་ལྟར་རྫུ་འཕྲུལ་ཐོབ་པ་དང་སངས་རྒྱས་མང་པོའི་དྲུང་དུ་སོང་སྟེ། བསྙེན་བཀུར་རྒྱ་ཆེན་
པོ་ལ་སོགས་པ་བྱེད་པའོ། ། དེ་ལྟར་མདོ་སྡེ་རྒྱན་ལས། བསམ་གཏན་ལ་ཐོབ་མངོན་པར་
ཤེས། ། མངོན་པར་སྒྲུབ་པའི་སྒོ་ནས་ནི། ། སངས་རྒྱས་དཔག་ཏུ་མེད་པ་ལ། ། མཚོན་པའི་ཕྱིར་
དང་ཉན་པའི་ཕྱིར། །འཇིག་རྟེན་ཁམས་ནི་རྣམས་སུ་འགྲོ། ། འདིས་ནི་སངས་རྒྱས་དཔག་མེད་
ལ༑ ༑བསྐལ་པ་དཔག་མེད་བསྙེན་བཀུར་བྱས། །དེ་ལ་བསྙེན་བཀུར་བྱས་པའི་ཕྱིར། །སེམས་
ནི་ལས་རུང་མཆོག་ཏུ་གྱུར། ། ཞེས་གསུངས་སོ། ། འོ་ན་སངས་རྒྱས་ལས་དངོས་སུ་གདམས་
ངག་ནོད་པ་ལ་ཆོས་རྒྱུན་ཏིང་ངེ་འཛིན་ཐོབ་དགོས་སམ། ཞེ་ན་སངས་རྒྱས་མྱ་ངན་ལས་
འདའ་བའི་ཚུལ་བསྟན་ནས་འཇིག་རྟེན་ན་མི་བཞུགས་པའི་དུས་སུ་དགོས་ཀྱི་བཞུགས་པའི་
ཚེ་ན་ནི། མ་ངེས་ཏེ། ལམ་ཤེས་ཀྱི་མདོར། ལྷའི་བུ་གང་དག་གི་བླ་ན་མེད་པའི་བྱང་ཆུབ་ཏུ་
སེམས་མ་བསྐྱེད་པ་དེ་དག་གི་ཀྱང་སེམས་བསྐྱེད་པར་བྱའོ། ། ཞེས་བྱ་བ་ལ་སོགས་པས་རང་
གི་འཁོར་གྱི་ལྷ་དང་ཀླུ་ལ་སོགས་པ་སེམས་གསར་དུ་བསྐྱེད་དུ་འཇུག་པར་མཛད་པའི་ཕྱིར་
རོ༑ ༑ འབྲས་བུ་ནི། སངས་རྒྱས་རྣམས་ལ་ཞི་གནས་དང་། ། ཡེ་ཤེས་ཡངས་པ་ཐོབ་བྱའི་
ཕྱིར། ། གདམས་ངག་རྒྱ་ཆེན་རྙེད་པར་འགྱུར། ། གདམས་ངག་གི་འབྲས་བུ་གང་ཞེ་ན། དེ་ནི་
ཚོགས་ལམ་དུ་བཤད་པ་ལྟར་རོ། །བྱེད་ལས་གང་ཞེ་ན། ཐེག་ཆེན་གྱི་ཡོན་ཏན་མ་ཐོབ་པ་ཐོབ་
པར་བྱེད་པ་དང་། ཐོབ་པ་མི་ཉམས་ཤིང་འཕེལ་བར་བྱེད་པའོ། །འཇུག་པ་གང་ཞེ་ན། ཇི་ལྟར་
འཚམ་པར་ཟབ་པ་དང་རྒྱ་ཆེ་བ་སྟོན་པའི་ཚུལ་གྱིས་འཇུག་པའོ། ། གྲངས་ངེས་པ་གང་ཞེ་ན།
རྣམ་པ་བཅུ་པོ་འདིར་གྲངས་ངེས་པ་ཡིན་ཏེ། བཅུ་པོ་འདི་ཙམ་ཁོ་ནས་བྱང་ཆུབ་དོན་གཉེར་
གྱི་སྐྱེས་བུའི་དོན་ཐམས་ཅད་ཕུན་སུམ་ཚོགས་པར་འགྱུར་བའི་ཕྱིར་རོ། །གལ་ཏེ་མི་རིགས་ཏེ།
བསྡུས་ན་གདམས་པ་དང་། རྗེས་བསྟན་གཉིས་སུ་ཡང་འདུ་ཞིང་། ཕྱེ་ན་སྒྲུབ་པ་བཞི་ལ་
-351-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
སོགས་པའི་དབྱེ་བས་མཐའ་ཡས་པར་འགྱུར་ལ། སྒྲུབ་པའི་འབྲས་བུ་ལ་སོགས་པའང་མ་
ཚང་བའི་ཕྱིར་རོ། །ཞེ་ན། སྐྱོན་མེད་དེ། ཤིན་ཏུ་བསྡུས་ན། སྒོམ་རིམ་རྒྱས་པར་མི་རྟོགས་ཤིང་།
གསལ་བའི་དབྱེ་བ་མཐའ་མེད་དུ་འགྱུར་བས། སྒྲུབ་པའི་ངོ་བོ། དམིགས་པ་རྟེན་ཁྱད་པར་གྱི་
རྒྱུ༔ རྒྱུ་ལ་བདུན་དུ་དབྱེ་བ་གདུལ་བྱ་ཉེ་བའི་བསམ་པ་ལ་བལྟོས་ཏེ་བཅུ་པོ་འདིར་ཐམས་
ཅད་འདུས་པའི་ཕྱིར་དང་། དཀོན་མཆོག་གསུམ་ནི་སྒྲུབ་པ་བྱེད་པ་ན་རྟེན་དང་སྒྲུབ་པ་
མཐར་ཕྱིན་པའི་འབྲས་བུའང་ཡིན་པས་རྟེན་གྱི་འབྲས་བུ་མཚོན་པའི་ཕྱིར་རོ། ། གོ་རིམ་གང་
ཞེ་ན། སྒྲུབ་པ་ནི་དང་པོར་བསྟན་ཏེ། དོན་དུ་གཉེར་བྱའི་གཙོ་བོ་ཡིན་པར། དེ་ནས་དམིགས་
པ་བསྟེན་ཏེ། དམིགས་པ་མ་བསྟན་ན་སྒྲུབ་པ་མི་རྟོགས་པར་འགྱུར་བའི་ཕྱིར་རོ། ། དེས་ན་
རྟེན་བསྟན་ཏེ། སྒྲུབ་པ་བྱེད་པ་ལ་རྟེན་དགོས་པའི་ཕྱིར་དང་། དམིགས་རྣམ་གྱི་བར་དུ་རྟེན་
སྟོན་པ་མི་མཛེས་པའི་ཕྱིར་དང་རྟེནཡིན་པས་ཐམས་ཅད་ཀྱི་རྗེས་སུ་སྟོན་པ་ལ་ཡང་གདུལ་བྱ་
ཉེ་བའི་དགོས་པ་མེད་པས་འདིར་བསྟན་པའི་ཕྱིར་རོ། ། དེས་ན་མ་ཞེན་པ་ལ་སོགས་པ་བཞི་
བསྟན་ཏེ། གནས་སྐབས་སྒྲུབ་པ་ཁྱད་པར་དུ་འགྲོ་བའི་རྒྱུ་ཡིན་པའི་ཕྱིར་རོ། ། དེས་ན་མཐའ་
མ་གསུམ་བསྟན་ཏེ། མཐར་ཐུག་འབྲས་བུ་ཁྱད་པར་དུ་བྱེད་པའི་རྒྱུ་ཡིན་པའི་ཕྱིར་རོ། ། སྒྲུབ་
པའི་རྒྱུ་བཞི་ལ་ཡང་གགས་སེལ་བ་དང་། བོགས་འདོན་པའི་རིམ་པས་དེ་ལྟར་བྱས་ཤིང་།
གགས་གསུམ་རིམ་པ་བཞིན་སྐྱེ་བས་གགས་སེལ་གསུམ་རིམ་པ་བཞིན་བསྟན་ནོ། ། འབྲས་བུ་
རྣམ་མཁྱེན་གྱི་རྒྱུ་ལ་ཡང་ཡོངས་སུ་རྫོགས་པ་དང་རྫོགས་པ་མཐར་ཐུག་པའི་རྒྱུའི་དབང་དུ་
བྱས་ནས་མངོན་ཤེས་དང་མཐོང་སྒོམ་དག་རིམ་པ་ལྟར་བསྟན་ལ། མཐོང་སྒོམ་ནི་སྐྱེ་བའི་རིམ་
པ་ཡིན་པས་དེ་ལྟར་བསྟན་ཏོ། ། ཡང་ན་མཐའ་མ་བདུན་གྱི་གོ་རིམ་ནི། འདི་ལྟར་ཡིན་ཏེ་མ་
ཞེན་པ་སོགས་གསུམ་ནི། དང་པོར་བསྟན་ཏེ། གགས་སེལ་ཡིན་པའི་ཕྱིར་དང་། དེ་གསུམ་
-352-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཡང་རིམ་པ་བཞིན་དུ་སྐྱེ་བའི་ཕྱིར་རོ། ། དེ་ནས་སྤྱན་ལྔ་དང་མངོན་ཤེས་བསྟན་ཏེ། བོགས་
འབྱིན་ཡིན་པའི་ཕྱིར་དང་། བྱང་སེམས་ལ་ལྷག་མཐོང་གི་ཡོན་ཏན་གཙོ་ཆེ་བས་དང་པོར་
ལྷག་མཐོང་གཙོ་ཆེ་བས་སྤྱན་ལྔ་དང་། དེ་ནས་ཞི་གནས་ཤས་ཆེ་བས་མངོན་ཤེས་བསྟན་པའི་
ཕྱིར་རོ། ། དེ་ནས་མཐོང་སྒོམ་བསྟན་ཏེ། བོགས་མཐར་ཐུག་པའི་རྒྱུ་ཁྱད་པར་ཅན་ཡིན་པའི་
ཕྱིར་དང་། དེ་གཉིས་རིམ་པ་བཞིན་དུ་སྐྱེ་བའི་ཕྱིར་རོ། ། དེ་ལྟ་ན་རིམ་པ་འདི་དག་ནི། གཙོ་
བོར་སྒྲུབ་པ་སྒོམ་པའི་རིམ་པའི་དབང་དུ་བྱས་པའོ། ། །
སྒྲུབ་པ་སྒོམ་པའི་རིམ་པ་ཇི་ལྟར་ཞེ་ན། སྦྱོར་བ་དང་། དངོས་གཞི་དང་། མཐར་ཕྱིན་
བྱེད་དོ། །སྦྱོར་བ་གང་ཞེ་ན། ཆོས་རྒྱུན་ཏིང་ངེ་འཛིན་གྱི་སྐབས་སུ་བཤད་པ་བཞིན་ཏེ དེའང་
རྟེན་དཀོན་མཆོག་གསུམ་ལ་སྐྱབས་སུ་འགྲོ་བའི་སྒོ་ནས་སོ། ། དངོས་གཞི་གང་ཞེ་ན། ཐོས་
བསམ་གྱིས་སྒྲོ་འདོགས་བཅད་པ་དང་། བསྒོམས་བྱུང་གི་ཉམས་སུ་བླང་བའོ། ། དང་པོ་ནི་
ཚོགས་ལམ་གྱི་སྐབས་སུ་བཤད་པ་བཞིན་ནོ། ། བསྒོམས་བྱུང་གི་ཉམས་སུ་བླང་བ་གང་ཞེ་ན།
མཉམ་བཞག་དང་རྗེས་ཐོབ་གཉིས་སོ། ། མཉམ་བཞག་ལའང་གཉིས་ཏེ། ཞི་གནས་དང་ལྷག་
མཐོང་སྒོམ་པའོ། ། ཞི་གནས་སྒོམ་པ་གང་ཞེ་ན། དེ་ལའང་ལས་དང་པོ་པ་ལ་ལུས་གནད་བྱ་བ་
གནད་དུ་ཆེ་སྟེ། འདི་ལྟར་ཏིང་ངེ་འཛིན་གྱི་སེམས་ཀྱིས་སྒོམ་ཞིང་། སེམས་རླུང་ལ་བརྟེན་ལ་
རླུང་ལུས་ལ་བརྟེན་པས་ལུས་མི་གནས་པ་རླུང་གི་གནས་པར་འགྱུར་པའི་ཕྱིར་རོ།། དེ་ནས་
རྐང་སྐྱིལ་ཀྲུང་བཅའ། ལག་པ་མཉམ་བཞག་ཏུ་བྱ། སྒལ་ཚིགས་དྲང་པོར་བསྲང་། མགྲིན་པ་
ཨོལ་མདུད་ནོན་ཙམ་དུ་ཅུང་ཟད་དགུག ། ལྕེ་མཆུ་ཐ་མལ་པར་བཞག། མིག་སྣ་རྩེར་གཏད་
པར་བྱ་སྟེ། སངས་རྒྱས་དང་བྱང་སེམས་ཀྱི་བཞུགས་སྟངས་ཡིན་པསབྱིན་རླབས་འཇུག་པ་
དང་། གཞན་དང་བ་འདྲེན་པ་དང་། རླུང་སེམས་ལས་སུ་རུང་བས་ཏིང་ངེ་འཛིན་ངང་གིས་སྐྱེ་
-353-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཞིང་གགས་ཆུང་བའི་ཕྱིར་རོ། །དེ་ནས་སེམས་གནད་བཅའ་བ་ལ་སྒོམ་པའི་རིམ་པ་གསུམ་སྟེ
སེམས་མཉམ་པ་ཉིད་དང་
། རྣལ་དུ་འདུག་པ་ཉིད་དང༌། ལྷུན་གྱིས་གྲུབ་པར་འཇུག་
པའོ། །དང་པོ་ནི། ད་ལྟར་གྱི་སྣང་བ་འདི་ཉིད་ཀྱི་སྟེང་དུ་སེམས་མཉམ་པར་བཞག་སྟེ། གཞན་
དུ་མི་གཡེང་བར་བྱའོ། ། དེ་ནི་དང་པོ་སེམས་མཉམ་པར་བཞག་ཙམ་གྱི་དུས་ཡིན་ནོ ། གཉིས་
པ་ནི། དེ་ནས་བྱིང་རྒོད་ཀྱི་དགྲ་མི་འབྱུང་བར་བྱ་བའི་ཕྱིར་དྲན་པ་དང་ཤེས་བཞིན་གྱི་བྱ་ར་
བ་ལྟ་བུ་བཞག་པར་བྱ་སྟེ། དེའི་ཚེ་བྱིང་རྒོད་འབྱུང་བར་དོགས་པའི་ཕྱིར་རོ། །འདིར་བཞི་སྟེ།
བྱིང་བ་དང་། བྱིང་བ་སེལ་ཐབས་དང་། རྒོད་པ་དང་། རྒོད་པ་སེལ་ཐབས་སོ། །དང་པོ་ནི་བྱིང་
བའི་རྒྱུ་བརྒྱད་དེ། གནས་དང་། སྤྱོད་ལམ་དང་། ལྟ་སྟངས་དང་། ཟས་དང་། གོས་དང་། ནད་
དང་། གདོན་དང་། ཤུགས་ཀྱིས་བྱིང་བའོ། །དེ་སེལ་བའི་ཐབས་ནི། གང་གིས་བྱིང་ཞེས་ཚུལ་
བཞིན་དུ་བལྟས་པས་གལ་ཏེ་གནས་མུན་ཁུང་དང་། དམའ་བ་ལ་སོགས་པས་བྱིང་བ་ཡིན་ན།
གནས་དཀར་བ་དང་། བསིལ་བ་དང་། མཐོ་བ་རྣམས་སུ་སོང་སྟེ་བསྒོམ་པར་བྱའོ། ། གལ་ཏེ་
སྤྱོད་ལམ་བསྙེས་པ་ལ་སོགས་པས་བྱིང་བ་ཡིན་ན། ལུས་གདན་དམ་དུ་བཅུན་ཏེ་བསྒོམ་པར་
བྱའོ། ། གལ་ཏེ་ལྟ་སྟངས་དམན་པ་ལ་སོགས་པས་ཡིན་ན ལྟ་སྟངས་ཐད་ཀ་ཙམ་དུ་སྟོང་ཉིད་
བསྒོམ་པར་བྱའོ། ། གལ་ཏེ་ཟས་དྲོད་ཆེ་བ་དང་། སྣུམ་བག་དང་། ལངས་པ་སོགས་ཀྱིས་བྱིང་
བ་ཡིན་ན། བསིལ་བ་དང་། ཉུང་བ་ལ་སོགས་པ་བསྟེན་ཏེ་བསྒོམ་པར་བྱའོ། ། གལ་ཏེ་གོས་དྲོ་
བ་དང་། ལྕི་བ་ལ་སོགས་པའི་སྐྱོན་གྱིས་བྱིང་བ་ཡིན་ན། སྲབ་པ་དང་ཡང་བ་སོགས་བསྟེན་ཏེ་
བསྒོམ་པར་བྱའོ། ། གལ་ཏེ་ནད་གཞི་ཁྲག་མཁྲིས་དང་བད་ཀན་ལ་སོགས་པས་བྱིང་བ་ཡིན་ན་
སྨན་དང་ནད་སྟོང་པར་ལྟ་བ་སོགས་ཀྱིས་བསལ་ཏེ་བསྒོམ་པར་བྱའོ། ། གལ་ཏེ་གདོན་ལ་
སོགས་པའི་རྐྱེན་གྱིས་བྱིང་བ་ཡིན་། བྱམས་པ་དང་སྙིང་རྗེ་སྒོམ་པ་དང་། གདོན་སྟོང་པར་ལྟ་
-354-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བ་སོགས་ཀྱིས་བསལ་ཏེ་བསྒོམ་པར་བྱའོ། ། གལ་ཏེ་རྐྱེན་དེ་དག་གང་ཡང་མེད་པར་གཉེན་པོ་
བསྟེན་ཡང་ཤུགས་ཀྱིས་བྱིང་ན་འདི་བསལ་བ་ལ་གཉིས་ཏེ། ཐབས་ཀྱིས་བསལ་བ་དང་།
ཤེས་རབ་ཀྱིས་བསལ་བའོ། ། དང་པོ་ནི། གལ་ཏེ་བདག་གིས་དལ་འབྱོར་རིན་པོ་ཆེ་རྙེད་པའི་
དུས་འདིར་བྱིང་བ་ལ་སོགས་པའི་དགྲ་སེལ་བར་མི་ནུས་ན་ནམ་གྱི་ཚེ་སེལ་བར་འགྱུར་སྙམ་
པ་དང་། བདག་དེ་རིང་ཉིད་ལ་འཆི་སྲིད་པས་ཉོན་མོངས་ཀྱི་དགྲ་དང་བཅས་བཞིན་དུ་ཤི་ན་
ཇི་ལྟར་བྱ་སྙམ་པ་དང་། བདག་ཉོན་མོངས་ཀྱི་དབང་གིས་ངན་འགྲོར་ལྷུང་ན་དེ་ནས་ལམ་
སྒྲུབ་པའི་སྐལ་བ་མེད་སྙམ་པ་དང་། བྱིང་བ་སེལ་བའི་དཀའ་སྤྱད་མི་བཟོད་ན། ངན་འགྲོའི་
སྡུལ་བསྔལ་ཇི་ལྟར་བཟོད་པར་ནུས་སྙམ་པ་དང། སེམས་ཅན་ཐམས་ཅད་ཀྱི་བྱིང་བ་ཇི་སྙེད་
པ་བདག་ལ་སྨིན་པར་གྱུར་ཅིག་ཅེས་བྱ་བས་སེམས་ཅན་ལ་སྙིང་རྗེ་སྒོམ་པ་དང། དུས་གསུམ་
གྱི་དཀོན་མཆོག་ཐམས་ཅད་ཀྱི་བྱིན་རླབས་ཀྱིས་བདག་གཞན་གྱི་བྱིང་བ་སེལ་བར་མཛད་དུ་
གསོལ་ཞེས་བྱ་བས་དཀོན་མཆོག་ལ་དད་པ་ལ་སོགས་པ་བསྒོམ་པར་བྱའོ ། དེས་ཀྱང་སེལ་
བར་མ་ནུས་ན། ཞག་དུ་མའི་བར་དུ་སྟོབས་བཞིའི་སྒོ་ནས་སྡིག་པ་རྗེས་སུ་བཤགས་པ་དང་།
ཕྲག་དོག་བསྡམ་པའི་སྒོ་ནས་དགེ་བ་མཐའ་དག་ལ་རྗེས་སུ་ཡི་རང་བའི་ཚུལ་སྤྱི་དང་བྱེ་བྲག་
དུ་མའི་སྒོ་ནས་གཙོ་བོར་བྱེད་པའི་མཚན་ཉིད་ཀྱིས་ཡན་ལག་བདུན་པ་ཡང་དང་ཡང་ད་་་་
བསྒྲུབ་པར་བྱའོ། །ཤེས་རབ་ཀྱིས་གསལ་བ་ནི། ཐབས་དེ་དག་གིས་སེལ་བར་མ་ནུས་ན་འདི་
ལྟར་དཔྱད་པར་བྱ་སྟེ། གལ་ཏེ་ནམ་ཡང་བདག་བྱིང་བ་ནི་ཡོད་པ་མིན་ཏེ། སྔར་བཤད་པའི་
རིགས་པས་བདག་ཅེས་བྱ་བ་ཡོངས་སུ་མ་གྲུབ་པའི་ཕྱིར་རོ། །བྱིང་བར་བྱ་བའི་ཡུལ་ཡང་ཡོད་
པ་མ་ཡིན་ཏེ། སྔར་བཤད་པའི་རིགས་པས་ཡུལ་ཡང་དག་པར་མ་གྲུབ་པའི་ཕྱིར་རོ། ། བྱིང་
བར་བྱེད་པའི་སེམས་ཀྱང་ཡོད་པ་མ་ཡིན་ཏེ། སྔར་བཤད་པའི་རིགས་པས་སེམས་ཡང་དག་
ཡ355-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པར་མ་གྲུབ་པའི་ཕྱིར་རོ། །དེ་ནས་བྱིང་བའི་སྐྱོན་ཡོན་ཡང་ཡོད་པ་མ་ཡིན་ཏེ དེ་ལྟར་བྱིང་བ་
ཅེས་བྱ་བའི་ཆོས་གང་ཡང་རང་བཞིན་གྱིས་མ་གྲུབ་པའི་ཕྱིར་རོ། ། དེ་ལྟར་ན་བྱིང་བ་བསལ་
བཞག་དང་བྲལ་བའི་ཚུལ་དུ་བལྟ་སྟེ། བྱིང་བ་ལ་སྐྱོན་དུ་མི་བལྟ། མ་བྱིང་བ་ལ་ཡོན་ཏན་དུ་མི་
བལྟ་བར་བྱིང་བ་བརྗོད་མེད་དུ་ཉམས་སུ་བླང་བར་བྱའོ། ། རྒོད་པ་དང་རྒོད་པ་སེལ་ཐབས་
ཀྱང་ཚུལ་དེ་བཞིན་དུ་ཤེས་པར་བྱའོ། ། དེ་ལྟར་བྱས་ཀྱང་བྱིང་རྒོད་ལ་སོགས་པའི་སྐྱོན་མི་
སེལ་ན་བརྩོན་འགྲུས་ཧ་ཅང་མ་གྱུར་པས་དབང་ཁམས་ཀྱི་ནུས་པ་ཟད་པ་ཉིད་ཡིན་པས་སྒོ་
གསུམ་ཅི་བདེ་བའི་ཐབས་ལ་འབད་པར་བྱ་ཞིང་། ཇི་སྲིད་ཁམས་སྙོམས་པར་མ་གྱུར་པ་དེ་
སྲིད་ཀྱི་བར་དུ་རྩོལ་བ་དོར་ཏེ་བསྡད་པར་བྱའོ། ། དེ་ནས་ཡང་སྔར་བཞིན་དུ་བསྒོམས་པས་
སེམས་བྱིང་རྒོད་མེད་པར་གྱུར་པ་ན་ཤེས་བཞིན་གྱི་བརྟག་པར་མི་བྱེད་པར་ཆུ་བསྒུལ་བ་
དྭངས་པའི་ཚུལ་གྱིས་མ་བཅོས་པར་བཞག་པར་བྱའོ། ། གསུམ་པ་ནི། དེ་ལྟར་གུས་པ་དང་
རྒྱུན་གྱིས་རྣལ་འབྱོར་གྱིས་བསྐྱངས་པས་ཇི་ཞིག་ལྟར་ལ་དྲན་པ་དང་ཤེས་བཞིནལ་ལྟོས་པ་
མེད་པ་ཁོ་ནར་སེམས་ཀྱི་རྒྱུན་གཡེང་བ་མེད་པར་གནས་པ་ལྷུན་གྲུབ་ཏུ་འབྱུང་བ་གང་ཡིན་
པའོ། ། དེ་ལྟར་ན་ཞི་གནས་ཡོངས་སུ་རྫོགས་པ་ཡིན་པས་ཇི་སྲིད་ཞི་གནས་ཀྱི་ཚདདང་
རྟགས་མ་བྱུང་གི་བར་དུ་བསྒོམ་པར་བྱའོ། ། དེ་ལ་ཚད་ནི། གང་ལ་གཏད་པའི་དམིགས་པ་དེ་
འབྱུང་གི་གཞན་མི་འབྱུང་བ་དང་། སྐབས་ནམ་འདོད་པའི་ཚེ་འབྱུང་བ་དང་། དུས་ཇི་སྲིད་
འདོད་པའི་བར་དུ་འབྱུང་བའོ། ། རྟགས་ལ་གཉིས་ལས། ནང་གི་རྟགས་ནི། སེམས་ལྷུན་གྲུབ་
ཏུ་འབྱུང་བ་དེ་ཉིད་ཡིན་ལ། ཕྱི་རྟགས་ནི་ལུས་གཡོ་འགུལ་མེད་པ་དང་། ཤིན་ཏུ་ཡང་བ་ལ་
སོགས་པ་དུ་མ་འབྱུང་ངོ༌། ། ལྷག་མཐོང་སྒོམ་པ་གང་ཞེ་ན། བཞི་སྟེ། སྣང་བ་དཔྱོད་པའི་རྣལ་
འབྱོར་དང་། སྟོང་པ་སྤྱོད་པའི་རྣལ་འབྱོར་དང་། གཉིས་མེད་དཔྱོད་པའི་རྣལ་འབྱོར་དང་། མི་
ས
-356-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
རྟོག་སྒོམ་པའི་རྣལ་འབྱོར་རོ། ། དང་པོ་ནི། སྣང་བ་རྟེན་འབྲེལ་འདི་ཉིད་འཕགས་པའི་བདེན་
པ་བཞི་པོ་དག་སྔར་བཤད་པའི་རིགས་པས་བདེན་མེད་དུ་བསྒོམ་པར་བྱའོ། ། དེ་ཡང་དཔེ་ཇི་
ལྟ་བུས་བསྒོམ་པར་བྱ་ན། དེ་ལ་གཉིས་ཏེ། ཕྱི་སྟོང་པར་སྒོམ་པའི་དཔེ་དང་། ནང་སྟོང་པར་
སྒོམ་པའི་དཔེའོ། །དང་པོ་ནི་འདི་ལྟར། རྨི་ལམ་ལྟ་བུའི་རྣལ་འབྱོར་གྱིས་བསྒོམ་པར་བྱ་སྟེ། རྨི་
ལམ་དུ་སྐྱིད་སྡུག་སྣ་ཚོགས་སྣང་བ་རྨིས་པ་ན། དེ་ཉིད་ཡིད་ཡུལ་དུ་བྱས་ཏེ། འདི་ལྟར་མཚན་
མོ་རྨིས་པའི་རྨི་ལམ་གྱི་སྣང་བ་དེ་དག་རྨི་ལམ་གྱི་གནས་སྐབས་སུ་བདེན་པར་བཟུང་ཡང་དོན་
ལ་བདེན་པ་ཅུང་ཟད་ཀྱང་མེད་དེ། བདེན་ན་སད་པའི་དུས་སུ་ཡང་སྣང་སྲིད་པ་ལས་མི་སྣང་
བའི་ཕྱིར་རོ། ། དེས་ན་རྨི་ལམ་ན་ཁྱི་ལ་སོགས་པར་སྣང་བ་ན་བདེན་པར་ཡོད་ཀྱང་སད་པ་ན་
སྟོང་པར་སོང་བ་མ་ཡིན་གྱི། དུས་ཉིད་ན་བདེན་པ་ཅུང་ཟད་ཀྱང་ཡོད་པ་མ་ཡིན་ཏེ བདེན་ན་
ཡུལ་ཉེ་བ་ན་གནས་པའི་སྐྱེས་བུས་ཀྱང་དེ་ལྟར་མཐོང་བ་ལས་རིགས་པར་མ་མཐོང་བའི་ཕྱིར་
རོ༑ ༑དེའི་ཕྱིར་རྨི་ལམ་གྱི་སྣང་བ་འདི་དག་ནི། རྨི་ལམ་གྱི་དུས་ཉིད་ན་བདེན་པས་སྟོང་པ་
བཞིན་དུ་རྟེན་འབྲེལ་འདི་དག་ཀྱང་སྣང་བའི་དུས་ཉིད་ན་སྟོང་པའོ ། དེ་ཡང་གཤིས་མི་སྟོང་
པ་ལ་རྒྱུ་མཚན་བློས་གཏོང་བར་བྱས་ནས་སྟོང་པར་སོང་བ་མ་ཡིན་གྱི་གདོད་མ་ནས་སྟོང་
པའོ། །དེ་ཡང་བུམ་པ་ཆུས་སྟོང་པ་ལྟར་གཞན་གྱི་གཞན་སྟོང་པ་མ་ཡིན་གྱི་དོན་དམ་པར་རང་
གི་ངོ་བོ་ཉིད་ཀྱིས་སྟོང་ངམ་སྙམ་དུ་བསྒོམ་པར་བྱའོ། ། གཉིས་པ་ནི། འདི་ལྟར་ནམ་མཁའ་ལྟ་
བུའི་རྣལ་འབྱོར་གྱིས་བསྒོམ་པར་བྱ་སྟེ། ཡང་དག་པར་སེམས་འདི་ཕྱི་ན་མི་གནས་ཏེ། སྣང་
བའི་གཟུགས་ལ་སོགས་པ་འདི་དག་གིས་ནི་ཡུལ་མི་རིགས་པའི་ཕྱིར་རོ།། ནང་ནའང་མི་
གནས་ཏེ། ལུས་ཀྱི་རྡུལ་ཕྲན་དུ་མའི་སྟེང་དུ་གནས་ན། རྒྱུད་དུ་མར་འགྱུར་བ་དང་། རྡུལ་ཕྲན་
གཅིག་གི་སྟེང་དུ་གནས་ན་ཡན་དུས་མཉམ་དུ་མཐོ་དམན་དུ་རེག་པའི་ཚེ་ལུས་ཤེས་་་་་
-357-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཚོགས་མི་འབྱུང་བར་འགྱུར་བ་དང་། ཡང་དག་པར་ཕྱོགས་ཆས་བརྟགས་ན་རྡུལ་ཕྲན་གཅིག་
ཀྱང་མ་གྲུབ་པའི་ཕྱིར་སྙམ་དུ་བསྒོམ་པར་བྱའོ། ། སྟོང་པ་དཔྱོད་པའི་རྣལ་འབྱོར་ནི། མི་སྟོང་
པ་བདེན་པར་ཡོད་ན་དེ་ལ་ལྟོས་པའི་སྟོང་པ་འགྲུབ་པར་འགྱུར་བ་ལ། དེ་མེད་པས་སྟོང་པ་
ཡང་བདེན་པར་མེད་དོ་སྙམ་དུ་བསྒོམ་པར་བྱའོ། །གཉིས་མེད་དཔྱོད་པའི་རྣལ་འབྱོར་ནི། དེ་
ལྟར་ན་སྣང་བ་དང་སྟོང་པ་དག་གཉིས་སུ་མེད་དེ། གཉིས་ཀའང་བདེན་རྫུན་གྱི་མཐའ་ལས་
གྲོལ་བ་ཡིན་ནོ་སྙམ་དུ་བསྒོམ་པར་བྱའོ། །མི་རྟོག་པ་སྒོམ་པའི་རྣལ་འབྱོར་ནི། དེ་ལྟར་ན་དོན་
དམ་པར་དོན་དམ་པའི་བདེན་པ་བརྗོད་མི་ཤེས་ཏེ། དོན་དམ་པར་དོན་དམ་པའི་བདེན་པ་
གང་དུ་བཟུང་ཡང་སྐྱོན་དུ་འགྱུར་བའི་ཕྱིར་རོ། ། དེས་ན་དེ་ལྟར་དཔྱད་པའི་རྗེས་སུ་ཅིར་ཡང་
མི་ལྟ། ཅིར་ཡང་མི་རྟོག་གི ། ཅིར་ཡང་མི་སྒོམ་མོ། ། དེ་ཡང་བྱིང་རྒོད་ལ་སོགས་པའི་གགས་
བསལ་ནས། མི་ཉམས་པར་བྱེད་པའི་རྣལ་འབྱོར་གཉིས་ཀྱིས་བསྐྱངས་པས་མཐོང་བའི་ལམ་
ལ་སོགས་པར་ཐོབ་པར་འགྱུར་རོ། ། དེ་ལྟར་ན་སྣང་བ་བདེན་མེད་དུ་བསྒོམས་པས་དུཁ་ལ་
ཞེན་པ་སྤོང་། རིག་པ་བདེན་མེད་དུ་བསྒོམས་པས་རྒྱུ་ལམ་ལ་ཞེན་པ་སྤོང་། སྟོང་པ་བདེན་
མེད་དུ་བསྒོམས་པས་འགོག་པ་ལ་ཞེན་པ་སྤོང་ངོ་། ། རྗེས་ཐོབ་གང་ཞེ་ན། ལྟ་བ་གསལ་བྱེད་
དང༌། སྤྱོད་པ་རྒྱ་ཆེན་དང་འབྲེལ་བའོ། །ལྟ་བ་གསལ་བྱེད་གང་ཞེ་ན། ལྟ་བ་བཞི་མཉམ་བཞག་
ཏུ་སྒོམ་པ་དེ་ཉིད་རྗེས་ཐོབ་ཏུའང་ཡིད་ལ་སེམས་ཤིང། ངག་ཏུ་ཡང་དངོས་པོ་གཅིག་ལ་སྣང་
ཚུལ་སྣ་ཚོགས་སུ་སྣང་བས་བདེན་མེད་རྨི་ལམ་དང་འདྲ་ཞེས་བྱ་བ་དང་། ཕྱི་ནང་བར་གསུམ་
གང་དུ་ཡང་མ་གྲུབ་པས་ནང་རིག་པ་བདེན་མེད་ནམ་མཁའ་དང་འདྲ་ཞེས་བྱ་བ་དང། བདེན་
པ་མ་གྲུབ་ན་རྫུན་པ་ཡང་མི་འགྲུབ་པས་སྣང་སྟོང་གཉིས་མེད་མཐའ་བྲལ་གྱི་རང་བཞིན་ཡིན་
ཞེས་བྱ་བ་དང་། མཐའ་གཉིས་མེད་ན་དབུས་ཀྱང་མེད་པས་གང་དུ་ཡང་བརྟག་པར་མི་བྱ་
-358-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཞེས་བརྗོད་པར་བྱའོ། ། སྤྱོད་པ་རྒྱ་ཆེན་དང་འབྲེལ་བ་ནི་སྔར་བཞིན་ནོ། ། མཐར་ཕྱིན་བྱེད་
གང་ཞེ་ན། ལམ་མཐར་ཕྱིན་བྱེད་དང་། འབྲས་བུ་མཐར་ཕྱིན་བྱེད་དོ། །ལམ་མཐར་ཕྱིན་བྱེད་
ལའང་གཉིས་ཏེ། གགས་བསལ་བ། བོགས་འབྱིན་པའོ། །གགས་བསལ་བ་གང་ཞེ་ན། འདིར་
སྒྲུབ་པ་ནི་བརྩོན་འགྲུས་ཀྱི་རང་བཞིན་ཡིན་པས། དེའི་གགས་ནི་གསུམ་སྟེ། བྱ་བ་ངན་ཞེན་
དང་། སྐྱིད་ལུག་པ་དང་། བདག་ཉིད་ལ་བརྙས་པའི་ལེ་ལོའོ། ། དང་པོ་ནི། ལུས་ཉལ་བ་ལ་
སོགས་པ་དང་། ངག་གླུ་ལེན་པ་ལ་སོགས་པ་དང་། སེམས་འདོད་ཡོན་གྱི་བདེ་བ་མྱོང་བ་ལ་
ཆགས་ནས་སྒྲུབ་པ་ཁྱད་པར་མི་འགྱུར་བར་བྱེད་པའོ། ། དེ་བསལ་བའི་ཐབས་ནི། གཉིས་ཏེ།
ཐབས་དང་། ཤེས་རབ་ཀྱི་བསལ་བའོ། །དང་པོ་ནི། བྱིང་རྒོད་བསལ་བའི་སྐབས་སུ་བཤད་པ་
ལྟར་ཡིན་ལ། ཁྱད་པར་ནི། འདོད་པའི་ཡོན་ཏན་མྱ་ངན་གནོད་པ་མང་། ། འཇིགས་བཅས་
རྟག་ཏུ་དགྲ་བྱེད་ཉོན་མོངས་བཅས། །རལ་གྲིའི་སོ་འདྲ་དུག་སྡོང་ལོ་མ་མཚུངས། །ངན་སྐྱུགས་
སྣོད་ལྟར་འཕགས་པའི་སྐྱེ་བོས་སྤངས། ། ཞེས་གསུངས་ཚུལ་གྱིས་སྤང་བར་བྱའོ། ། ཤེས་རབ་
ཀྱིས་བསལ་བ་ལ་གཉིས་ཏེ། ཞེན་པའི་ཡུལ་བསལ་བ་དང༌། ཡུལ་ཅན་ཡང་བསལ་བའོ། །དང་
པོ་ནི། ལེ་ལོ་སྐྱེ་བའི་ཡུལ་དུ་གྱུར་པའི་སྒོ་གསུམ་སྔར་བཤད་པའི་རིགས་པས་བདེན་པའི་ངོ་བོ་
ཉིད་མེད་པར་བསྒོམ་པར་བྱའོ། ། གཉིས་པ་ནི། བྱིང་རྒོད་སེལ་བའི་སྐབས་སུ་བཤད་པ་ལྟར་
རོ༑ ༑
གཉིས་པ་སྒྱིད་ལུག་པ་ནི། དུས་ཡུན་རིང་པོ་ཞིག་ཏུ། སྒྲུབ་པ་ལ་སོགས་པར་བྱས་
ཀྱང་འདོད་པའི་དོན་མ་གྲུབ་པ་ན་ད་བདག་གིས་ནམ་ཡང་མི་འགྲུབ་སྙམ་དུ་སྒྲུབ་པ་ལ་
སོགས་སུ་སྐྱོ་ནས་སྒྲུབ་པ་སྒོམ་པ་ལྡོག་པར་འགྱུར་བའོ། ། དེ་བསལ་བའི་ཐབས་ནི་གཉིས་ཏེ།
ཐབས་དང་ཤེས་རབ་ཀྱིས་བསལ་བའོ། ། དང་པོ་ནི། སྔར་བཤད་པ་ལྟར་ཡིན་ལ། ཁྱད་པར་
-359-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
༣
བ་ནི། སྙིང་སྟོབས་ལྡན་པའི་སྐྱེས་བུ་ཡིས། ། བསྒྲུབས་ན་མི་འགྲུབ་ཅི་ཡང་མེད། ། དཀའ་ཡང་
མནག་པ་མ་དོར་ན། ། རི་བོ་རྣམས་ཀྱང་ཐལ་བར་རློག། ཅེས་གསུངས་པའི་ཚུལ་གྱིས་ཀྱང་
སྤང་བར་བྱའོ། །ཤེས་རབ་ཀྱིས་བསལ་བ་ལ་གཉིས་ཏེ། རློམ་པའི་ཡུལ་བསལ་བ་དང་། ཡུལ་
ཅན་ཡང་བསལ་བའོ། །དང་པོ་ནི། གཟུགས་ལ་སོགས་པ་ནས་ཡང་དག་པར་རྫོགས་པའི་བྱང་
ཆུབ་ཀྱི་བར་སྔར་བཤད་པའི་རིགས་པས་བདེན་པར་མེད་པས་ཁྱོད་ཀྱིས་སྒྲུབ་པ་ལ་རློམ་པ་
ཅི་ཞིག་བྱར་ཡོད་སྙམ་པའི་ཚུལ་གྱིས་རློམ་པར་མི་བྱེད་པའོ ། གཉིས་པ་ནི་སྔར་བཤད་པ་
ལྟར་རོ། ། གསུམ་པ་བདག་ཉིད་ལ་བརྙས་པ་ནི། ཐེག་ཆེན་སྒྲུབ་པ་ལ་ཤེས་བྱ་ཀུན་ལ་མཁས་
པར་བྱ་དགོས་པས། ཕྱོགས་བཅུ་ན་བཞུགས་པའི་སངས་རྒྱས་ལ་སོགས་པ་ལ་རྟོགས་བྱའི་
དོན་རེ་རེ་ཡང་སྟོན་པའི་ལུང་ནོད་པར་བྱ་དགོས་ན། བདག་གིས་དེ་ཙམ་མི་ནུས་སྙམ་ནས་
སེམས་ཞུམ་ནས་སྒྱུར་བ་སྲིད་པ་གསུམ་གྱིས་ཐར་ཞེས་པའི་ཚུལ་གྱིས་ལམ་སླ་བའི་ཐེག་པ་
གཞན་དུ་འགྲོ་བར་འགྱུར་བའོ། །དེ་བསལ་བའི་ཐབས་ནི་གཉིས་ཏེ། ཐབས་དང་། ཤེས་རབ་
ཀྱིས་བསལ་བའོ། ། དང་པོ་ནི། གལ་ཏེ་བདག་གི་དལ་འབྱོར་རིན་པོ་ཆེ་རྙེད་པའི་དུས་འདིར་
དོན་ཆེན་པོ་སྒྲུབ་པར་མི་ནུས་ན་ནམ་གྱི་ཚེ་སྒྲུབ་པར་ནུས་སྙམ་པ་དང། བདག་དེ་རིང་ཉིད་
ལ་འཆི་སྲིད་པས་དོན་མ་བསྒྲུབས་བཞིན་དུ་ཤི་ན་ཇི་ལྟར་བྱ་སྙམ་པ་དང་། བདག་དོན་ཆེན་
པོ་མ་བསྒྲུབས་པའི་དབང་གིས་ལོག་པར་ལྷུང་ན་དོན་ཆེན་པོ་སྒྲུབ་པའི་སྐལ་བ་མེད་སྙམ་པ་
དང༌། བདག་གིས་དོན་ཆེན་པོ་སྒྲུབ་པའི་དཀའ་སྤྱད་མི་བཟོད་ན་སེམས་བསྐྱེད་དོར་བའི་སྡིག་
པས་ངན་འགྲོའི་སྡུག་བསྔལ་ཇི་ལྟར་བཟོད་པར་ནུས་སྙམ་པ་དང་། བདག་གིས་དོན་ཆེན་པོ་
བསྒྲུབས་པས་སེམས་ཅན་ཐམས་ཅད་ཀྱིས་ཀྱང་དོན་ཆེན་པོ་གྲུབ་པར་གྱུར་ཅིག། ཅེས་བྱ་
བས་སེམས་ཅན་ལ་བྱམས་པ་སྒོམ་པ་དང་། དུས་གསུམ་གྱི་དཀོན་མཆོག་གསུམ་གྱི་བྱིན་
མ360-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
རླབས་ཀྱིས་བདག་གིས་དོན་ཆེན་པོ་སྒྲུབ་ཏུ་གསོལ་ཞེས་བྱ་བས་དཀོན་མཆོག་ལ་གསོལ་བ་
གདབ་པར་བྱའོ། །དེ་ནས་གཉིས་ཏེ། གཟེངས་བསྟོད་པ་དང་། ཐབས་སྒོམ་པའོ། ། དང་པོ་ནི།
བདག་གིས་རང་བཞིན་གྱིས་མ་སྐྱེས་པའི་རྣལ་འབྱོར་བསྒོམས་ནས་སངས་རྒྱས་ཐམས་ཅད་
ཚུར་བྱོན་ནས་གདམས་ངག་བསྟན་པའི་ཕྱིར། དེའི་དོན་དུ་གཞན་དུ་འགྲོ་མི་དགོས་སྙམ་དུ་
བསམ་པར་བྱའོ། ། གཉིས་པ་ནི། སྔར་བཤད་པའི་རིགས་པས་ཆོས་ཐམས་ཅད་རང་བཞིན་
གྱིས་མ་སྐྱེས་པ་ཉིད་དུ་བསྒོམ་པར་བྱའོ། ། ཤེས་རབ་ཀྱིས་བསལ་བ་ནི། སྔར་བཤད་པ་ལྟར་
བདག་གི་སངས་རྒྱས་མཐོང་བ་ཞེས་བྱ་བ་ཡོད་པ་མ་ཡིན་ཏེ། སྔར་བཤད་པའི་རིག་པས་
བདག་ཅེས་བྱ་བ་ཡོངས་སུ་མ་གྲུབ་པའི་ཕྱིར་རོ། ། མཐོང་བར་བྱ་བའི་སངས་རྒྱས་ཀྱང་ཡང་
དག་པར་ཡོད་པ་མ་ཡིན་ཏེ། སྔར་བཤད་པའི་རིགས་པས་སངས་རྒྱས་ཡང་དག་པར་མ་གྲུབ་
པའི་ཕྱིར་རོ། ། མཐོང་བར་བྱེད་པའི་སེམས་ཀྱང་ཡང་དག་པར་ཡོད་པ་མ་ཡིན་ཏེ སྔར་
བཤད་པའི་རིགས་པས་སེམས་ཡང་དག་པར་མ་གྲུབ་པའི་ཕྱིར། དེས་ན་སངས་རྒྱས་མཐོང་མ་
མཐོང་གི་སྐྱོན་ཡོན་ཡང་ཡོད་པ་མ་ཡིན་ཏེ། དེ་ལྟར་སངས་རྒྱས་མཐོང་བ་ཞེས་བྱ་བའི་ཆོས་
གང་ཡང་རང་བཞིན་གྱིས་མ་གྲུབ་པའི་ཕྱིར་རོ། ། དེའི་ཕྱིར་སངས་རྒྱས་མཐོང་བ་ལ་ཡོན་ཏན་
དུ་མི་ལྟ། མ་མཐོང་བ་ལ་སྐྱོན་དུ་མི་ལྟ་བར་བརྗོད་མེད་ཀྱི་དོན་ཉམས་སུ་བླང་བར་བྱའོ ། དེ་
ལྟར་ཇི་ལྟ་བ་བཞིན་དུ་ལུང་ནོད་པ་པོ་དང་། ནོད་པར་བྱ་བ་དང་། ནོད་པར་བྱེད་པ་ལ་སོགས་
པ་ཐམས་ཅད་ལ་ཡང་རང་བཞིན་གྱིས་མ་གྲུབ་པར་བལྟ་བར་བྱའོ། །
བོགས་འབྱིན་པ་ལ་གཉིས་ཏེ། སྤྱིའི་བོགས་འབྱིན་པ་དང་། བྱེ་བྲག་གི་བོགས་འབྱིན་
པའོ། ། དང་པོ་ནི། ཉིན་མོའི་རྣལ་འབྱོར་དང་། མཚན་མོའི་རྣལ་འབྱོར་དང་། རྒྱུན་གྱི་རྣལ་
འབྱོར་རོ། །དང་པོ་ནི། རེས་འགའ་མུན་ཁང་དུ་སོང་ནས་ནམ་མཁའི་རྣལ་འབྱོར་སྒོམ་པ་དང་།
-361-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རེས་འགའ་སྣང་གསལ་དུ་འོངས་ཏེ། རྨི་ལམ་གྱི་རྣལ་འབྱོར་སྒོམ་པའོ། ། གཉིས་པ་ནི། གཉིད་
ལོག་ཁར་ནམ་མཁའི་རྣལ་འབྱོར་སྒོམ་པ་དང་། རྨི་ལམ་ཤར་བ་ན་རྨི་ལམ་གྱི་རྣལ་འབྱོར་སྒོམ་
པའོ། ། འོ་ན་རྨི་ལམ་གྱི་དུས་སུ་རང་དབང་མེད་པས་ཇི་ལྟར་སྒོམ་ཞེ་ན། དེའི་ཐབས་ནི། ཉིན་
པར་ངེས་འབྱུང་གིས་ཀུན་ནས་བསླང་སྟེ། མཐོང་སྣང་འདི་དག་ཐམས་ཅད་རྨི་ལམ་གྱི་རྣམ་པ་
ཡིན་ནོ་ཞེས་སྒོམ་པ་དང་། ཉལ་ཁར་བདག་གིས་རྨི་ལམ་རྨི་བར་བྱའོ་རྨི་ལམ་ལ་རྨི་ལམ་དུ་ངོ་
ཤེས་པར་བྱའོ། །ངོ་ཤེས་ནས་རྨི་ལམ་གྱི་རྣལ་འབྱོར་བསྒོམ་པར་བྱའོ་སྙམ་དུ་ཡང་ཡང་འཕེན་
པ་དྲག་པོ་བྱེད་པའོ། ། རྒྱུན་གྱི་རྣལ་འབྱོར་ནི། ཧ་ཅང་བརྩོན་འགྲུས་ཆེ་བ་ཡང་མ་ཡིན་ཧ་ཅང་
བརྩོན་འགྲུས་ཆུང་བ་ཡང་མ་ཡིན་པར་རང་གི་ཁམས་ཀྱི་ནུས་པ་དང་སྦྱར་ཏེ ཉིན་མོ་དང་
མཚན་མོའི་རྣལ་འབྱོར་བར་མ་ཆད་པར་བྱེད་པའོ། ། བྱེ་བྲག་གི་བོགས་འབྱིན་ལ་གཉིས་ཏེ།
ལྷག་མཐོང་གི་བོགས་གཙོ་བོར་འབྱིན་པ་དང་། ཞི་གནས་ཀྱི་བོགས་གཙོ་བོར་འབྱིན་
པའོ། ། དང་པོ་ནི། སྤྱན་ལྔ་ཡིན་ཏེ། ཤེས་རབ་ཤས་ཆེ་བ་ནི། འདི་སྒྲུབ་པའི་ཐབས་ལ་གསུམ་
སྟེ༑ རྣལ་འབྱོར་གྱི་ཡན་ལག་དང་། རྣལ་འབྱོར་དངོས་དང་། རྣལ་འབྱོར་མཐར་ཕྱིན་བྱེད་
དོ༑ ༑རྣལ་འབྱོར་ཡན་ལག་གང་ཞེ་ན། དེ་ལ་སྦྱོར་བ་དང་། གཞི་དང་། གནས་སྐབས་ཀྱི་ཡན་
ལག་གོ །དང་པོ་ནི། ཆོས་རྒྱུན་གྱི་སྐབས་སུ་བཤད་པ་བཞིན་ནོ། །གཉིས་པ་ནི། བྱང་སེམས་ཀྱི་
ཚུལ་ཁྲིམས་བསྲུང་བའོ། །གསུམ་པ་ནི་བྱང་སེམས་ཀྱི་བཟོད་པ་སྒོམ་པའོ། ། །
རྣལ་འབྱོར་དངོས་གང་ཞེ་ན། ཤའི་སྤྱན་དང་། ལྷའི་སྤྱན་དང་། ཤེས་རབ་ཀྱིས་
སྤྱན་སོགས་སྒྲུབ་པའི་རྣལ་འབྱོར་རོ། ། དང་པོ་ནི་སྔར་བཤད་པའི་ཐབས་ཀྱིས་བསམ་གཏན་
དང་ཤེས་རབ་ཁྱད་པར་ཅན་བསྒྲུབས་ནས་གྲུབ་པར་གྱུར་པ་ན། སྟོང་གསུམ་གྱི་བར་དུ་ལྟ་
སྙམ་པའི་འདུན་པ་ཡང་ཡང་མངོན་དུ་བྱ་སྟེ། མཉམ་པར་བཞག་པས་དེའི་སྣང་བ་འབྱུང་བར་
-362



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
འགྱུར་རོ། ། གཉིས་པ་ནི། བདག་རྐྱེན་བསམ་གཏན་འགྲུབ་པ་དང་། རྒྱུ་རྐྱེན་དཀོན་མཆོག་གི་
དྲུང་དང་མུན་ཁུང་ལ་སོགས་པར་མར་མེའི་ཕྲེང་བ་རྒྱ་ཆེན་རྒྱུན་མི་འཆད་པར་སྤོར་བ་་་་
སོགས་པ་དང་། དག་བྱེད་རྣམ་པར་མི་རྟོག་པའི་ཡེ་ཤེས་སྒོམ་པ་ལ་སོགས་པའོ། །གསུམ་པ་ནི།
བདག་རྐྱེན་བསམ་གཏན་གྲུབ་པ་དང་། དངོས་གཞི་རྣམ་པར་མི་རྟོག་པའི་ཤེས་རབ་ཀྱི་ཕ་
རོལ་ཏུ་ཕྱིན་པ་སྒོམ་པའོ། །མཐར་ཕྱིན་བྱེད་གང་ཞེ་ན། བྱང་ཆུབ་སེམས་དཔའི་བརྩོན་འགྲུས་
ཀྱི་ཕ་རོལ་ཏུ་ཕྱིན་པའོ། ། ཞི་གནས་ཀྱི་བོགས་གཙོ་བོར་འབྱིན་པ་ནི། མངོན་པར་ཤེས་པ་དྲུག་
ཡིན་ཏེ། དེ་དག་ནི་ཞི་གནས་ཤས་ཆེ་བའི་རང་བཞིན་ཡིན་པའི་ཕྱིར་ཏེ དང་པོ་ལྔ་ནི་ཞི་
གནས་གཙོ་བོར་སྤྱོད་པའི་ཕྱིར་རོ། ། འདི་སྒྲུབ་པའི་ཐབས་ལ་གསུམ་སྟེ། རྣལ་འབྱོར་གྱི་ཡན་
ལག་དང་། རྣལ་འབྱོར་དངོས་དང་། རྣལ་འབྱོར་མཐར་ཕྱིན་བྱེད་དོ། ། དང་པོ་ལ་སྤྱིའི་ཡན་
ལག་དང་། སོ་སོའི་ཡན་ལག་གོ ། དང་པོ་ནི་སྔར་བཞིན་ནོ། ། གཉིས་པ་ནི་རྫུ་འཕྲུལ་གྱི་མངོན་
ཤེས་བསྐྱེད་པར་བྱ་བའི་ཕྱིར། གཞན་གྱི་འགྱོད་པ་བསལ་བར་བྱའོ། ། ལྷའི་རྣ་བའི་མངོན་
ཤེས་བསྐྱེད་པར་བྱ་བའི་ཕྱིར། སིལ་སྙན་དང་། ཕེག་རྡོབ་པ་དང་། གླུ་དབྱངས་སྙན་པ་མང་པོ་
རྒྱུན་མི་ཆད་པ་ཕུལ་ཞིང་སྦྱིན་པར་བྱའོ། །ལྷའི་མིག་སྐྱེད་པའི་ཕྱིར་མར་མེའི་ཕྲེང་བ་ལྟར་སྤྱན་
སྔར་ཕུལ་ཞིང་སྦྱིན་པར་བྱའོ། ། གཞན་སེམས་ཤེས་པ་སྐྱེད་པའི་ཕྱིར་གཞན་གྱིས་ཀུན་ནས་
ཉོན་མོངས་པ་མང་པོ་བསལ་བར་བྱའོ། ། སྔོན་ནས་དྲན་པའི་མངོན་ཤེས་སྐྱེད་པར་བྱ་བའི་
ཕྱིར། གཞན་རྣམས་དགེ་བའི་ཆོས་དྲན་པར་བྱེད་ཅིང་བསྐུལ་བར་བྱའོ། ། ཟག་ཟད་མངོན་
ཤེས་སྐྱེད་པའི་ཕྱིར། གཞན་ལ་ཆོས་ཀྱི་སྦྱིན་པ་དྲི་མ་མེད་པ་སྦྱིན་པར་བྱའོ། །
རྣལ་འབྱོར་དངོས་ལ་གཉིས་ཏེ། སྤྱིའི་རྣལ་འབྱོར་དང་། སོ་སོའི་རྣལ་འབྱོར་རོ། །དང་
པོ་ནི། བདག་རྐྱེན་བསམ་གཏན་བཞི་པའི་དངོས་གཞི་ཤིན་ཏུ་དག་པ་སྒྲུབ་ལ། དག་བྱེད་རྣམ་
-363-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པར་མི་རྟོག་པའི་ཡེ་ཤེས་ཡོངས་སུ་བསྒོམ་པར་བྱའོ། ། སོ་སོའི་རྣལ་འབྱོར་ནི་རྣམ་གནས་ཡིད་
ལ་བྱེད་པ་སྟེ། རིམ་པ་ལྟར་ས་གཡོ་བ་ལ་སོགས་པ་མོས་པ་དང་། གཞན་གྱི་སྒྲ་དུ་མ་ལ་སེམས་
གཏོད་པ་དང་གཞན་གྱི་སེམས་ཀྱི་རྣམ་འགྱུར་དུ་མ་ལ་སེམས་གཏོད་པ་དང། རང་གཞན་གྱི་
སྔོན་གྱི་གནས་སྐབས་དུ་མ་ལ་སེམས་གཏོད་པ་དང་། རྒྱང་རིང་པོའི་གཟུགས་ཀྱི་མཚན་མ་ལ་
སོགས་པ་དང་། སེམས་ཅན་གྱི་དགེ་མི་དགེའི་ལས་ལ་འདི་ནི་ཤེས་པར་བྱ་སྟེ ཇི་ལྟ་བུའོ་ཞེས་
སེམས་གཏོད་པའོ། ། དེ་དག་ཀྱང་མདོ་སྡེ་རྒྱན་ལས། བསམ་གཏན་བཞི་པ་ཤིན་ཏུ་དག་ཐོབ་
ནས།། མི་རྟོག་ཡེ་ཤེས་ཡོངས་སུ་བཟུང་བ་དང་། ། ཇི་ལྟར་རྣམ་གནས་ཡིད་ལ་བྱེད་པ་
ཡིས། ། མཐུ་གྲུབ་པ་ཡི་དམ་པ་ཐོབ་པར་འགྱུར། ། ཞེས་འབྱུང་བ་ལྟར་ཡིན་ནོ། ། མཐར་ཕྱིན་
བྱེད་ནི་སྔར་བཞིན་ནོ། །འབྲས་བུ་མཐར་ཕྱིན་བྱེད་ནི། མཐོང་བ་དང་སྒོམ་པའི་ལམ་གྱི་རིམ་པ་
སྟེ༑ དེ་དག་གི་ནི་འོག་ནས་བཤད་པར་བྱའོ། །རྣམ་གྲངས་གང་ཞེ་ན། བྱང་ཆུབ་དོན་དུ་གཉེར་
བ་ལ་འདོམས་པ་དང་། སྟོན་པ་དང་། ལུང་འབོགས་པའི་ངག་ལ་སོགས་པའོ། །ངེས་ཚིག་གང་
ཞེ་ན། འདི་གཞན་གྱི་དོན་དུ་གདམས་པའི་ངག་ཡིན་པས་ན་དེ་སྐད་ཅེས་བྱའོ ། དེ་དག་གིས་
གདམས་ངག་གི་སྤྱིའི་དོན་བཤད་ཟིན་ཏོ། །
ད་ནི་གདམས་ཡུལ་དཔྱད་པར་བྱ་སྟེ། འདི་ལ་རྣམ་པ་བཅུ་ལས། དང་པོ་སྒྲུབ་རང་
གི་ངོ་བོ་ལ། མཚན་ཉིད་དང་། དབྱེ་བ་དང་། ས་མཚམས་སོ། ། མཚན་ཉིད་ལ། ཁ་ཅིག་ཏུ་
གྲགསན་རེ། རང་རྒྱུ་ཐེག་ཆེན་སེམས་བསྐྱེད་ལ་གནས་ཤིང་། རང་གི་ངོ་བོ་རྒྱལ་སྲས་ཀྱི་བརྩོན་
འགྲུས་གང་ཞིག །རང་འབྲས་སངས་རྒྱས་འབྱུང་བྱེད་ཅེས་ཟེར་རོ། །དེ་ནི་མི་རིགས་ཏེ། ཚིག་
ཟུར་སྔ་ཕྱི་ལ་རྣམ་བཅད་མེད་པའི་ཕྱིར་དང༌། སྒྲུབ་པའི་ཆོས་ཐམས་ཅད་མཚན་ཉིད་ཀྱི་ཟུར་
དུ་བརྗོད་ན་ཧ་ཅང་ཐལ་བའི་ཕྱིར་རོ། ། ཡང་འགའ་ཞིག་ཀུན་རེ། ཐེག་ཆེན་སེམས་བསྐྱེད་ལ་
-364-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གནས་ནས། འབྲས་བུ་སངས་རྒྱས་ཀྱི་དོན་དུ་གཞན་དོན་གྱི་དཀའ་སྤྱད་ལ་བཟོད་པའི་བྱ་བ་
ཞེས་སྨྲ་བ་དེའང་མི་རིགས་ཏེ། སྔར་གྱི་རིགས་པ་དེ་དག་གི་ཕྱིར་དང་། ཐེག་ཆེན་གྱི་སློབ་ལམ་
ཐམས་ཅད་བྱ་བ་ཡིན་པས་མཚན་ཉིད་ཁྱབ་ཆེས་པའི་ཕྱིར་རོ། ། གཞན་ཡང་འདི་ལ་མཚན་
ཉིད་ལྷག་ཆད་དུ་མ་སྨྲ་བ་མཐོང་བ་ནི་རིགས་པ་འདི་ལྟ་བུས་བསལ་བར་བྱའོ ། འོ་ན་ཇི་ལྟར་
ཞེ་ན། བདེན་གཉིས་ཟུང་འཇུག་ཉམས་སུ་ལེན་པའི་བརྩོན་འགྲུས་སོ། །དབྱེ་བ་ནི། འོག་ནས་
འཆད་པར་འགྱུར་རོ། ། ས་མཚམས་ནི། ཐེག་ཆེན་གྱི་ཚོགས་ལམ་ནས་རྒྱུན་མཐའི་བར་ན་
ཡོད་དོ། །འོ་ན་བདེན་གཉིས་ཀྱི་དོན་གང་ཡིན་ཞེ་ན། འདི་ལ་གསུམ་སྟེ། མི་འཐད་པའི་ཕྱོགས་
དང༌། འཐད་པའི་ཕྱོགས་དང་། ཀླན་ཀ་སྤང་བའོ། ། མི་འཐད་པའི་ཕྱོགས་གང་ཞེ་ན། བྱེ་བྲག་
ཏུ་སྨྲ་བ་འགའ་ཞིག་དག་ན་རེ། ཀུན་རྫོབ་ཀྱི་མཚན་ཉིད་ནི་བཅོམ་པའམ། སྐྱེ་མཆེད་ཞིག་པས་
བློ་འདོར་བའི་ཆོས་དང་། དོན་དམ་པའི་མཚན་ཉིད་ནི་མི་འདོར་བའི་ཆོས་སོ་ཞེས་ཟེར་
རོ། །མདོ་སྡེ་པ་ཁ་ཅིག་ན་རེ། དོན་དམ་པར་དོན་བྱེད་མི་ནུས་པ་དང་། ནུས་པ་ཡིན་ནོ། །ཞེས་
འཆད་དོ། ། སེམས་ཙམ་པ་འགའ་ཞིག་ན་རེ། ཀུན་ནས་ཉོན་མོངས་ཀྱི་དམིགས་པའི་ཆ་དང་།
རྣམ་པར་བྱང་བའི་དམིགས་པའི་ཆར་གྱུར་པ་ཡིན་ནོ་ཞེས་འདོན་ཏོ ། འདི་དག་ནི་མི་རིགས་
ཏེ༑ ཀུན་རྫོབ་ཀྱི་མཚན་ཉིད་མ་ཁྱབ་པའི་སྐྱོན་དང་། དམ་པའི་མཚན་ཉིད་ལ་མི་སྲིད་པའི་
སྐྱོན་དང་། ཐུན་མོང་དུ་ཧ་ཅང་ཐལ་བའི་སྐྱོན་ཉེ་བར་གནས་པའི་ཕྱིར་རོ། ། རེ་ཞིག་སྐྱོན་དང་
པོ་གནས་ཏེ། གཟུགས་དང་སེམས་དང་སེམས་ལས་བྱུང་བ་དང་། ཆོས་ཉིད་དུ་བཏགས་པ་དེ་
དག་ཀྱང་རིགས་པས་དཔྱད་མི་བཟོད་པའི་རང་བཞིན་ཅན་ཡིན་པས་ཀུན་རྫོབ་ལས་མ་་་་
འདའ་བའི་ཕྱིར་རོ། །སྐྱོན་གཉིས་པ་གནས་ཏེ། ཡང་དག་པར་དཔྱད་བཟོད་ཀྱི་བློ་མི་འདོར་བ་
དང༌། དོན་བྱེད་ནུས་པ་དང་། རྣམ་བྱང་གི་དམིགས་པ་མ་གྲུབ་པའི་ཕྱིར་རོ། ། སྐྱོན་གསུམ་པ་
ཨ365



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གནས་ཏེ། གཟུགས་ལ་སོགས་པ་དོན་དམ་པ་ཡིན་ན དབང་པོས་རྟོགས་པ་རྣམས་དོན་དམ་
པའི་ཚད་མར་འགྱུར་བ་དང་། དེ་ཉིད་ཀྱི་སྤྱིར་བྱིས་པ་རྣམས་ཀྱིས་བདེན་པ་མཐོང་བར་
འགྱུར་བ་དང་། དེ་ལྟ་བས་ན་འབད་མེད་དུ་གྲོལ་བར་འགྱུར་བ་དང་། དེ་ཁོ་ན་ཉིད་གྲོལ་བར་
འགྱུར་བ་དང་། དེ་ཁོ་ན་ཉིད་མཐོང་ཡང་མི་གྲོལ་ན་འཕགས་པ་རྣམས་འབད་ཀྱང་མི་གྲོལ་བ་
ལ་སོགས་པར་འགྱུར་བའི་ཕྱིར་རོ། ། འཐད་པའི་ཕྱོགས་གང་ཞེ་ན། གནས་སྐབས་དང་མཐར་
ཐུག་གི་བདེན་གཉིས་ཀྱི་རྣམ་བཞག་གཉིས་ལས་དང་པོ་ལྟར་ན། ངོ་བོ་མཚན་ཉིད་དབྱེ་བ་
དང༌། །ངེས་ཚིག་རྒལ་ལན་སོགས་ཀྱིས་བཤད། ། ངོ་བོ་གང་ཞེ་ན། ཇི་ལྟར་མ་དཔྱད་པར་སྣང་
བ་འདི་ཁོ་ན་ཀུན་རྫོབ་དང་། རིགས་པ་ཇི་ལྟ་བ་བཞིན་ཉིད་ནི་དོན་དམ་ཡིན་ནོ་ཞེས་བཤད་
དོ༑ ༑མཚན་ཉིད་ཇི་ལྟ་བུ་ཞེ་ན། ཁ་ཅིག་ཕལན་རེ། ཇི་ལྟར་སྣང་བའི་ཆོས་ཅན་དང་། ཅིར་ཡང་
མ་གྲུབ་པ་ཞེས་ཟེར་རོ། །དེ་དག་གི་ལྟར་ན་དངོས་པོ་རྣམས་ལ་དོན་དམ་པར་འཛིན་པའི་ལོག་
རྟོག་མི་སྲིད་པར་འགྱུར་ཏེ། ཐམས་ཅད་ཀྱིས་ཇི་ལྟར་སྣང་བ་ཉིད་དུ་གྲུབ་ཟིན་པའི་ཕྱིར་དང།
ཐ་སྙད་དུ་ཡང་ཅིར་ཡང་མ་གྲུབ་པ་ཡིན་ན། དེའི་བློ་ཡུལ་དུ་མི་འགྱུར་བ་ཉིད་ཀྱི་ཕྱིར་གང་
ཡང་མཚོན་ནུས་པ་མ་ཡིན་ནོ། ། གཞན་ཡང་དོན་དམ་པ་ཐ་སྙད་དུ་ཡང་མ་གྲུབ་པར་འགྱུར་
བས། ཆོས་ཉིད་མེད་པའི་ཆོས་ཅན་ཡོད་པར་འགྱུར་བ་དང། རང་བཞིན་གྱིས་འོད་གསལ་
བའི་རིགས་དང་། རྣམ་པར་དག་པའི་དམིགས་པ་དང་། དྲི་མ་དང་བྲལ་བའི་དབྱིངས་ལ་
སོགས་པ་ཐ་སྙད་དུ་ཡང་མི་གནས་པར་འགྱུར་བས། བསམ་པ་བླུན་པོ་དེ་དག་གིས་ནི་བདེན་
པ་གཉིས་ཀྱིས་ཚུལ་ལ་རྣ་བ་ཙམ་ཡང་མ་གཏད་པར་རིག་པར་བྱའོ། །གལ་ཏེ་འདི་དག་མཐར་
ཐུག་གི་རྣམ་གཞག་ཡིན་ནོ། ། ཞེ་ན། དེ་ལྟ་ན་ཆོས་ཉིད་སྐྱེ་བ་མེད་པ་ལ་སོགས་པ་ཡང་ཇི་ལྟར་
སྣང་བའི་ཆོས་ཅན་དུ་འགྱུར་ལ། མཐར་ཐུག་པའི་དོན་དམ་པ་ནི་གང་གིས་ཀྱང་མཚོན་ནུས་
-366



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རྣམས་ཀྱི་དྲུང་ན་ངོ་ཚ་ཞིང་ཁྲེལ་བའི་གནས་ཡིན་ཏེ། གང་གི་ཕྱིར་དངོས་པོ་རྣམས་ལ་དོན་
དམ་བདེན་པར་འཛིན་པའི་ལོག་རྟོག་མི་སྲིད་པར་འགྱུར་བའི་ཕྱིར་ཏེ། ཐམས་ཅད་ཀྱི་དོན་
བྱེད་ནུས་པ་ཉིད་དུ་འགྲུབ་པའི་ཕྱིར་རོ། ། དོན་དམ་པའི་རིགས་པ་ཡང་འདིར་ཡང་དག་པའི་
ཀུན་རྫོབ་ཏུ་འགྱུར་ཏེ། དོན་བྱེད་ནུས་པའི་ཕྱིར་རོ། །གྲུབ་པའི་མཐའ་ཡས་སྦྱར་བའི་ལོག་རྟོག་
ཐམས་ཅད་ཀྱང་ཡང་དག་པའི་ཀུན་རྫོབ་ཏུ་འགྱུར་རོ། ། རིགས་པ་དམ་པ་དང་། ལོག་རྟོག་ལ་
སོགས་པ་ནི། ཡང་དག་པའི་ཀུན་རྫོབ་ཏུ་མི་རིགས་ཏེ། འདིར་རིགས་པ་ཉིད་དོན་དམ་པའི་
བདེན་པ་ཡིན་པར་དང་། གཉིས་ཀ་ཡང་གྲུབ་པའི་མཐའ་ལ་བརྟེན་པས་འཇིག་རྟེན་ལ་མཐུན་
པར་སྣང་བའི་དོན་མ་ཡིན་པའི་ཕྱིར་རོ། ། དེ་ལྟར་ཡང་། སླུ་བ་མེད་པའི་རིགས་པ་ནི། དོན་
དམ་ཡིན་ཏེ་ཞེས་བྱེད་པ་དང་། འདི་ལྟར་བྱིས་པ་ཡན་ཆད་ཀྱི་ཤེས་པ་ལ་མཐུན་པར་དོན་ཇི་
སྙེད་རྒྱུ་ལས་སྣང་བ་དེ་ནི་ཡང་དག་པའི་ཀུན་རྫོབ་ཡིན་པའི་ཕྱིར་ཏེ། ཤེས་པ་ལ་སྣང་བ་དང་།
མཐུན་པར་དངོས་པོར་གནས་པའི་ཕྱིར་རོ།། ཞེས་བྱ་བ་ལ་སོགས་པ་འབྱུང་བའི་ཕྱིར་
རོ༑ ༑ཡང་སྐྱེ་མེད་ལ་སོགས་པ་ཡང་ལོག་པའི་ཀུན་རྫོབ་ཏུ་འགྱུར་ཏེ། དོན་བྱེད་མི་ནུས་པའི་
རང་བཞིན་ཡིན་པའི་ཕྱིར་རོ། ། གལ་ཏེ་སྣང་བ་ཞེས་ཚིག་ཟུར་དུ་སྦྱར་ཏེ འདུས་བྱས་ཀྱི་
དབང་དུ་བྱས་སོ། །ཞེ་ན། དེ་ལྟ་ན། དོན་བྱེད་མི་ནུས་པ་ཉིད་དུ་ཇི་ལྟར་འགྱུར། གཞན་ཡང་དེ་
ནི་མི་སྣང་བ་མ་ཡིན་ཏེ། དངོས་པོའི་ངོ་བོ་དང་ཐ་དད་མ་ཡིན་པའི་ཕྱིར་རོ། ། ཞེས་འབྱུང་བ་ཇི་
ལྟར་དྲང་། དེའི་ཕྱིར་གཞུང་ལུགས་ཀྱི་ཚིག་ཙམ་ཡང་ཆ་མེད་པར་སྨྲ་བ་པོའི་ཁ་ཙམ་ལྟ་བ་ལ་
མངོན་པར་ཕྱོགས་པའི་ཕྱུགས་རྣམས་ཀྱི་དྲུང་ན། རིགས་ངན་གྱི་ཝ་སྐྱེས་སེང་གེའི་ང་རྒྱལ་
འཛིན་པ་ལྟར་འདུག་པའི་བླུན་པོ་རང་མཐོང་ཅན་རྣམས་ཀྱི་ངག་འཆལ་གྱི་ཕྲེང་བ་རྣམས་ནི་
ངེས་པར་སྙིང་པོ་མེད་པ་ཁོ་ནར་ཟད་པས་མཁས་པ་དག་གི་མཆིལ་མའི་ཐལ་བ་བཞིན་དུ་
མ368-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
g
རྒྱང་རིང་དུ་དོར་བའོ། ། འོ་ན་གང་ཞེ་ན། རྣམ་གྲངས་པའི་ཡང་དག་པའི་ཀུན་རྫོབ་ཀྱི་མཚན་
ཉིད་ནི། མ་དཔྱད་ན་མཐུན་སྣང་དུ་དོན་མེད་པ་ལ་མི་བསླུ་བའོ། ། དེ་ལྟར་ན། འགྲུབ་ཚུལ་མ་
དཔྱད་པའི་ཁྱད་པར། སྣང་ཚུལ་མཐུན་པའི་ཁྱད་པར། རྣམ་པ་མི་བསླུ་བའི་ཁྱད་པར་ཏེ།
ཁྱད་པར་གསུམ་ལྡན་ནོ། ། འདིར་མ་དཔྱད་ན་ཞེས་པའི་ནུས་པས་ཀུན་རྫོབ་ཏུ་མཚོན་མི་སྲིད་
པ་སེལ་ལ། མཐུན་གནང་དུ་ཞེས་པས་རིགས་ཤེས་ལ་ཁྱབ་ཆེས་པ་གཅོད་ཅིང་། མི་བསླུ་བས་
ཡང་དག་པའི་སྒྲ་དོན་བསྟན་ནོ། ། རྣམ་གྲངས་པའི་ལོག་པའི་ཀུན་རྫོབ་ཀྱི་མཚན་ཉིད་ནི་མ་
དཔྱད་ཀྱང་མཐུན་སྣང་དུ་དོན་བྱེད་པ་ལ་བསླུ་བའོ། །དེ་ཡང་ཁྱད་པར་གསུམ་ལྡན་ནོ། ། དེ་ལ་
མ་དཔྱད་པའི་ཁྱད་པར་གྱིས་སྐྱེ་མེད་སེལ་ལ། མཐུན་གནང་གི་ཁྱད་པར་གྱིས་མ་གྲགས་པ་
རྣམས་གཅོད་ཅིང་། སླུ་བས་ལོག་པའི་སྒྲ་དོན་བསྟན་ཏོ། ། །
རྣམ་གྲངས་པའི་དོན་དམ་པ་ལ་གཉིས་ཏེ། རྣམ་གྲངས་པའི་ཡུལ་ཅན་གྱི་དོན་དམ་པ་
དང༌། རྣམ་གྲངས་པའི་ཡུལ་གྱི་དོན་དམ་པའོ། ། མཚན་ཉིད་ནི་རིམ་པ་ལྟར་གནས་སྐབས་མི་
བསླུ་བར་བྱེད་པའི་བློ་དང་། དཔྱད་པ་ལྟར་གནས་སྐབས་མི་བསླུ་བ་ལྟར་གནས་པའི་དོན་
ཙམ་མོ། །ངེས་པའི་ཚིག་གང་ཞེ་ན། སྒྲིབ་པར་བྱེད་པ་ལ་སོགས་པའི་སྒོ་ནས། ཀུན་རྫོབ་ཅེས་
བྱ་ལ་རིགས་པ་དམ་པ་ཡང་ཡིན་ལ། དོན་ཡང་ཡིན་པ་ལས་དོན་དམ་ཞེས་ཡུལ་ཅན་དོན་དམ་
དང༌། རིགས་པའི་དོན་དེ་ཡུལ་ཡིན་པས་དོན་དམ་ཞེས་པས་དོན་དམ་པ་ཞེས་བྱའོ། ། ད་ནི་
འདི་དཔྱད་པར་བྱ་སྟེ། ཅི་ཀུན་རྫོབ་ཀྱི་བྱེ་བྲག་དེ་དག་དོན་དང་བཅས་པ་ཞིག་གམ། སེམས་
ཙམ་ཞིག་ཡིན་དྲང་ཞེ་ན་འདི་ལ་བྱེ་བྲག་ཏུ་སྨྲ་བ་དཔྱོད་པ་དག་ན་རེ རྣམ་པ་མེད་པའི་དོན་
དང་བཅས་པ་ཡིན་ནོ་ཞེས་ཟེར་རོ། ། མདོ་སྡེ་སྤྱོད་པ་དག་ན་རེ། རྣམ་པ་ཅན་གྱི་དོན་དང་
བཅས་པ་ཡིན་ནོ་ཞེས་ཟེར་རོ། ། ཁོ་བོ་ནི་དེ་སྐད་མི་འདོད་དེ། སྣང་བ་འདི་ལས་མ་གཏོགས་
-369-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པའི་དོན་མེད་ལ། འདི་ནི་སེམས་སུ་གནས་པའི་ཕྱིར་རོ། ། འོ་ན་ཇི་ལྟར་ཞེ་ན། རྣལ་འབྱོར་
པའི་ཀུན་རྫོབ་ཏུ། རྣམ་པ་བདེན་པའི་སེམས་ཙམ་ཞིག་ཡིན་ནོ། ། ད་ནི་རྣམ་གྲངས་པ་མ་ཡིན་
པའི་བདེན་པའི་རྣམ་པར་གཞག་པ་བརྗོད་པར་བྱ་སྟེ། དེ་ལ་རེ་ཞིག་བློའི་ཡུལ་ཇི་སྙེད་པར་
གྱུར་པའི་ཤེས་བྱ་མཐའ་དག་ནི་རྣམ་གྲངས་པ་མ་ཡིན་པའི་ཀུན་རྫོབ་ཡིན་ཏེ མཐར་ཐུག་
དཔྱོད་པའི་རིགས་པས་དཔྱད་ན་རྫུན་པའི་ཕྱིར་རོ། ། དེའི་ཕྱིར་མདོ་ལས་ཀྱང་། མྱ་ངན་ལས་
འདས་པ་ཡང་རྨི་ལམ་ལྟ་བུའོ། ། སྒྱུ་མ་ལྟ་བུའོ་ཞེས་གསུངས་སོ། ། རྣམ་གྲངས་མིན་པའི་དོན་
དམ་པ་ནི། འདི་ཡིན་ནོ་ཞེས་བརྗོད་པར་ནུས་པ་མ་ཡིན་ཏེ། མཐར་ཐུག་དཔྱོད་པའི་རིགས་
པས་དཔྱད་པ་ན་མཐའ་བཞི་གང་ཡང་སྨྲ་མི་ནུས་པས་ཡོད་མེད་ལ་སོགས་པའི་ཐ་སྙད་ཐམས་
ཅད་ལས་འདས་པའི་ཕྱིར་རོ། །དེའི་ཕྱིར་གཞུང་ནས། ཤེས་པའི་དངོས་པོ་ཐམས་ཅད་ལ། །ཇི་
ལྟ་བུར་ཡང་སྣང་བའི་འགྱུར། ། ཞེས་འདོན་པ་ཡིན་ནོ། ། གང་གི་ཕྱིར་དེ་ལྟ་ཡིན་པ་དེའི་ཕྱིར།
འདིའི་མཚན་ཉིད་དུ། ཤེས་བརྗོད་ཐམས་ཅད་ལས་འདས་པ་ཞེས་འཇོག་པ་དེ་དག་ཀྱང་
ཕྱོགས་ཙམ་སྒྲོག་པའི་སྒོ་ནས་བརྗོད་ཀྱི། འདི་ལ་ནི། མཚན་ཉིད་དང་། མཚོན་བྱའི་དོན་
གནས་པ་མ་ཡིན་ཏེ། འདིར་བློ་ཡུལ་དུ་མཚན་ཉིད་དང་མཚོན་བྱར་གྱུར་པ་ནི འདིའི་ཀུན་
རྫོབ་ཏུ་འགྱུར་བའི་ཕྱིར་རོ། ། དེ་བས་ན། སློབ་དཔོན་གཞན་གྱིས་ཀྱང་། དོན་དམ་བློ་ཡི་སྤྱོད་
ཡུལ་མིན། །བློ་ནི་ཀུན་རྫོབ་ཡིན་པར་འདོད། །ཅེས་བྱ་བ་དང་། མདོ་ལས་ཀྱང་། དོན་དམ་པའི་
བདེན་པ་ནི་གང་ལ་སེམས་ཀྱི་རྒྱུ་བ་ཡང་མེད་ན་ཡི་གེ་རྣམས་ལྟ་ཅི་སྨོས་ཞེས་གསུངས་་་་་་
སོ༑ ༑ཅིར་རྣམ་གྲངས་པ་དང་། རྣམ་གྲངས་པ་མ་ཡིན་པའི་དོན་དམ་ཞེས་བྱ་ཞེ་ན། འདི་ནི་
དགག་བྱ་དཔྱོད་པ་དང་། བཀག་པ་དཔྱོད་པའི་རིགས་པ་གཉིས་ལ་བལྟོས་ནས་བཞག་པ་
ཡིན་ཏེ། དེའི་ཕྱིར་གང་ལ་དམིགས་པས་སྤྲོས་པ་ཕྱོགས་རེ་ཙམ་འགོག་པ་ནི་དང་པོ་ཡིན་ལ།
-379-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
མཐའ་དག་འགོག་པ་ནི་གཉིས་པ་ཡིན་ནོ། ། འདི་ཡང་ཡེ་ཤེས་གང་གིས་མཐའ་གང་དུ་ཡང་མི་
འཛིན་པར་འགྱུར་བ་ན། དེ་ལ་དམིགས་སོ། །ཞེས་སྒྲོ་བཏགས་ནས་བརྗོད་དོ། །གང་དག་རྣམ་
གྲངས་པ་མ་ཡིན་པའི་དོན་དམ་ཡང་ཐམས་ཅད་མཁྱེན་པས་གཟིགས་པ་ཁོ་ནའོ །ཞེས་སྔ་གྲགས་
སོགསསྨྲ་བ་དེ་དག་ནི་ལེགས་པར་མ་བསླབས་པའི་བྱིས་པ་ཡིན་ཏེ། མཐར་ཐུག་དཔྱོད་པའི་
རིགས་ཤེས་ཀྱིས་དཔྱད་པའི་དོན་གྱིས་ཀྱང་གྲུབ་པས་དངོས་པོར་སྨྲ་བ་དང་ཁྱད་པར་མེད་
པར་འགྱུར་བས་ན་སྟོན་སྤྲིན་ཆར་མེད་འབྲུག་སྒྲ་སྒྲོག་པ་བཞིན་དབུ་མའི་མིང་ཙམ་གྱིས་ཡིད་
མགུ་བར་ཟད་དོ། ། །
གསུམ་པ་ཀླན་ཀ་སྤང་བ་ནི། གལ་ཏེ་ཇི་ལྟར་སྣང་བའི་ཆོས་ཅན་དང་། ཅིར་ཡང་མ་
གྲུབ་པ་མཚན་ཉིད་དུ་མི་རིགས་ན། ཇི་ལྟར་སྣང་བ་འདི་ཁོ་ན། ། ཀུན་རྫོབ་གཞན་ནི་གཅིག་
ཤོས་ཡིན། ། ཞེས་པ་ལྟར་འཆད་ཅེ་ན། དེ་ནི་མཚན་གཞི་འཛིན་པའི་གཞུང་ཡིན་གྱི་ མཚན་
ཉིད་ནི་མིན་པའི་ཕྱིར་རོ། ། ཅིས་ཏེ་ཡང་དག་པ་དང་། ལོག་པའི་ཀུན་རྫོབ་ཀྱི་མཚན་ཉིད་དུ་
དོན་བྱེད་མི་ནུས་ཙམ་མི་རིགས་ན། སྣང་དུ་འདྲ་ཡང་དོན་བྱེད་དག ནུས་པའི་ཕྱིར་དང་མི་
ནུས་ཕྱིར། །ཡང་དག་ཡང་དག་མིན་པ་ཡི། །ཀུན་རྫོབ་ཀྱི་ནི་དབྱེ་བ་བྱས། །ཞེས་བྱ་བའི་དོན་ཇི་
ལྟར་འཆད་ན། དེ་ནི་བདེན་གཉིས་ཀྱི་གཞུང་སྔ་ཕྱི་ལས་མཐུན་སྣང་དུ་ཞེས་བྱ་བ་དང་།
རིགས་མིན་པར་ཞེས་བྱ་བ་དང་། འཇིག་རྟེན་ན་ཡང་དག་པ་དང་ཡང་དག་པ་མ་ཡིན་པར་
རྟོགས་ཀྱི། དངོས་སུ་ངོ་བོ་མེད་དོ་ཞེས་འབྱུང་བའི་ཕྱིར་རོ། ། ཡང་ན་གཞན་དག་ན་རེ། ཆོས་
གཅིག་ཉིད་ཀུན་རྫོབ་ཀྱང་ཡིན་དོན་དམ་ཀྱང་ཡིན་པར་འགྱུར་ཏེ རིགས་ཡུལ་སྐྱེ་མེད་དེ་
དགག་བྱ་དཔྱོད་པའི་རིགས་པ་ལ་བལྟོས་ནས་དོན་དམ་པ་ཡང་། བཀག་པ་དཔྱོད་པའི་
རིགས་ཤེས་ལ་བལྟོས་ནས་ཀུན་རྫོབ་ཏུ་འགྱུར་བའི་ཕྱིར་རོ་ཞེ་མ དེ་ལྟ་ན་ཆོས་གཅིག་ཉིད་
-371-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཡོད་པ་ཡིན། མེད་པ་ཡང་ཡིན་པར་འགྱུར་ཏེ། ཀུན་རྫོབ་ལ་བལྟོས་ནས་ཡོད་པ་ཡིན་ལ། དོན་
དམ་ལ་བལྟོས་ནས་ཡོད་པ་མ་ཡིན་པའི་ཕྱིར་རོ། ། དེ་བས་ན་ལྟོས་ས་གཅིག་ཉིད་ལ་བལྟོས་
ནས་བདེན་པ་དང་། རྫུན་པ་འགལ་ཡང་། ཤེས་པ་ཐ་དད་ལ་ལྟོས་པའི་བདེན་པ་དང་། རྫུན་
པ་འགལ་བ་མེད་དེ། མངོན་གྱུར་དང་ལྐོག་གྱུར་ལྟར་རོ། ། འོ་ན་དགག་བྱ་དཔྱོད་པའི་ཡུལ་སྐྱེ་
མེད་དེ་ཡང་། བཀག་པ་དཔྱོད་པ་འགོག་ན། དེའི་ཡུལ་ཡང་ཚད་མ་ཕྱི་མས་འགོག་པས་རྗེས་
དཔག་སྔ་མ་གནོད་བྱས་དང༌། ཕྱི་མ་ཐུག་མེད་དུ་འགྱུར་རོ་ཞེ་ན། སྔ་མའི་ཡུལ་སྐྱེ་མེད་ཙམ་
ཞིག་ཡིན་ལ། དེ་ཕྱི་མས་འགོག་པ་མ་ཡིན་ཕྱི་མས་སྐྱེ་མེད་བདེན་པ་བ་འགོག་པའི་ཕྱིར་དང།
བཀག་པ་གསུམ་ལ་བདེན་པར་ཞེན་ན། རྗེས་དཔག་གཞན་དགོས་པ་ཉིད་དང་། སྐྱེ་མེད་མ་
ཡིན་པའང་མ་ཡིན་པ་དེ་མུ་བཞི་པ་ཡིན་པས། དེ་ཕན་ཆད་དགག་གཞི་དང་དགག་བྱ་མི་འདྲ་
བ་མེད་པས་མི་དགོས་པའི་ཕྱིར་སྐྱོན་དེ་དག་ནི་ཁོ་བོ་ཅག་ལ་མེད་དོ། གང་གི་ཕྱིར་རིགས་
ཤེས་སྔ་མའི་ཡུལ་སྐྱེ་མེད་ཙམ་ཞིག་ཡིན་པ་དེའི་ཕྱིར་རིགས་ཤེས་སྔ་མས་ནི་སྐྱེ་མེད་བདེན་
པར་སྒྲུབ་པ་ཡང་མ་ཡིན་ལ། རྫུན་པར་སྒྲུབ་པ་ཡང་མ་ཡིན་ཏེ། སྐྱེ་མེད་བདེན་པ་སྒྲུབ་བྱེད་ཀྱི་
གཏན་ཚིགས་མེད་པའི་ཕྱིར་དང་། གལ་ཏེ་ཡོད་ན་སྐྱེ་མེད་བདེན་པ་སུས་ཀྱང་འགོག་མི་ནུས་
པའི་ཕྱིར་དང་། ནུས་ནའང་ཚད་མ་སྔ་མ་གནོད་བཅས་སུ་འགྱུར་བའི་ཕྱིར་རོ། ། དེས་རྫུན་
པར་འགྲུབ་པར་ངེས་པ་ཡང་མ་ཡིན་ཏེ། གཞན་དུ་ན་སྤྲོས་པ་ཐམས་ཅད་ཅིག་ཅར་ལ་ཁེགས་
པར་འགྱུར་བའི་ཕྱིར་རོ། ། དེས་རྫུན་པར་འགྲུབ་པར་ངེས་པ་ཡང་མ་ཡིན་ཏེ། གཞན་དུ་ན་
སྤྲོས་པ་ཐམས་ཅད་ཅིག་ཅར་ལ་ཁེགས་པར་འགྱུར་བས་རྗེས་དཔག་ཕྱི་མ་དོན་མེད་པར་
འགྱུར་བའི་ཕྱིར་རོ། །འོ་ན་རིགས་པ་སྔ་མ་ལ་བལྟོས་ནས་སྐྱེ་མེད་དོན་དམ་དུ་བྱེད་པ་ཅི་ཞེ་ན།
སྐྱེ་མེད་དེ་རིགས་པའི་ངོ་ན་བདེན་པར་གྲུབ་པའི་ཕྱིར། དོན་དམ་དུ་བྱེད་པ་མ་ཡིན་གྱི་བདེན་
-372-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
རྫུན་གྱི་ཁྱད་པར་དུ་མ་བྱས་ཀྱང་རིགས་པས་གྲུབ་པ་ཙམ་ཞིག་ནི་ཡིན་པའི་ཕྱིར་ཐ་སྙད་རྣམ་
འཇོག་གི་བློས་འདི་ལ་མི་བསླུ་བའི་ཐ་སྙད་བྱེད་པ་ཡིན་ནོ ། དེའི་ཕྱིར་བདེན་པ་གཉིས་ཀ་ཡང་
ཐ་སྙད་ལས་འཇོག་པས་གཞན་ལས་ཐ་སྙད་ཀྱི་བདེན་པ་གཉིས་ཞེས་བྱ་བའི་བརྡ་མཛད་དེ་
ཇི་སྐད་དུ་མདོ་ལས། འཇམ་དཔལ་ཆོས་ཀྱི་དབྱིངས་ཚད་མར་བྱས་ནས་ཀུན་རྫོབ་དང་དོན་
དམ་པའི་བདེན་པ་ཞེས་བྱ་བར་ཐ་སྙད་དུ་མེད་དོ་ཞེས་གསུངས་པའི་ཕྱིར་རོ། ། ཡང་འགའ་
ཞིག་ཐལན་རེ། མཐར་ཐུག་དཔྱོད་པའི་རིགས་པས་དཔྱད་ན་ནི། སྐྱེ་མེད་རྫུན་པའང་ཇི་ལྟར་
ཡིན་ཏེ། དེའི་ཚེ་དེ་ཉིད་བདེན་པ་དང་རྫུན་པ་ཐམས་ཅད་ལས་འདས་པར་འཆད་པ་མ་ཡིན་
ནམ་ཞེ་ན། འདིར་འདས་སོ་ཞེས་བྱ་བ་ཡང་རྟོགས་པ་བཟློག་པའི་ཐབས་ཙམ་ཡིན་གྱི་དངོས་
སུ་ན་འདས་པ་ཡང་ཇི་ལྟར་འགྲུབ། དེའི་ཚེ་རིགས་པས་མི་རུང་བ་ཞེས་པའམ་སླུ་བ་ཡིན་ནོ་
ཞེས་བྱ་བ་འདི་ཡང་ཐ་སྙད་དུ་དེ་ལྟར་བྱེད་པ་ཡིན་གྱི་རིགས་པའི་ངོ་ན་དེ་ལྟར་གནས་པ་མ་
ཡིན་ནོ། །དེའི་ཕྱིར་མདོ་ལས་ལྷའི་བུ་དོན་དམ་པར་ན་དོན་དམ་པའི་བདེན་པ་ནི་ཐ་སྙད་ལས་
འདས་པ་ཡིན་ནོ། །ཞེས་སོ། །མདོ་འདི་ལས་ནི། ཐ་སྙད་དུ་དོན་དམ་པ་ཐ་སྙད་ལས་མ་འདས་
ཀྱི་དོན་དམ་པར་དོན་དམ་པ་ཐ་སྙད་ལས་འདས་སོ་ཞེས་འབྱུང་བ་ཡིན་ཏེ། འདིས་ནི་
དམངས་རིགས་རྒྱལ་པོ་ལྟར་འཆོས་པའི་གླེན་པ་གང་དག་ཡོད་ན་དོན་དམ་པར་ཡོད་དགོས་
ཀྱི་ཐ་སྙད་དུ་ཡོད་པ་ནི་མི་འཐད་དོ། །ཞེས་སྨྲ་བ་དེ་ཡང་ཐག་རིང་དུ་བསྲིངས་པ་ཡིན་ནོ། །
ད་ནི་དམིགས་ཡུལ་བདེན་པ་བཞི་དཔྱད་པར་བྱ་སྟེ། དེ་ལ་མཚན་ཉིད་དབྱེ་བ་དང་། །སྟོ ན་
དང་གྲངས་དང་ངེས་ཚིག་གོ། མཚན་ཉིད་གང་ཞེ་ན། ཁ་ཅིག་གྲགསན་རེ། བདེན་བཞིའི་རིམ་པ་
ལྟར། རང་རྒྱུ་ཀུན་འབྱུང་གིས་སྐྱེད་པ་དང། རང་འབྲས་སྡུག་བསྔལ་སྐྱེད་བྱེད་དང་། རང་རྒྱུ་
ལམ་བདེན་གྱི་བྲལ་འབྲས་འདུས་མ་བྱས་དང་། ཐར་པར་ཕྱིན་བྱེད་ཟག་མེད་བསྟན་པ་དང་
-373-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མཐུན་པ་ཞེས་ཟེར་རོ། ། དེ་ནི་མི་རིགས་ཏེ། མཚན་ཉིད་དང་པོ་གཉིས་རྟོགས་པ་ཕན་ཚུན་
པའི་ཕྱིར་དང་། བྲལ་འབྲས་སུ་གྲུབ་ན་འདུས་མ་བྱས་སུ་འགྲུབ་པས་འདུས་མ་བྱས་ལ་རྣམ་
བཅད་མེད་པའི་ཕྱིར་དང་། ལམ་བདེན་གྱི་མཚན་ཉིད་དུའང་བྲལ་འབྲས་འགོག་པ་སྐྱེད་བྱེད་
ཅེས་མཚུངས་པའི་ཕྱིར་དང་། ཟད་མེད་ཀྱི་དོན་དམ་པར་བྱང་བའི་ཕྱོགས་ཙམ་ལ་བྱེད་ན་
ཐར་པ་ཕྱིན་བྱེད་ཉིད་ཀྱིས་འགྲུབ་པའི་ཕྱིར་དང་། འཕགས་པའི་ཟད་མེད་ལ་བྱེད་ན་ཚོགས་
སྦྱོར་ལ་མ་ཁྱབ་པར་འགྱུར་བའི་ཕྱིར་རོ། ། ཡང་འགའ་ཞིག་ཀུན་རེ། རིམ་པ་ལྟར་ལས་ཉོན་གྱི་
འབྲས་བུར་འགྱུར་བའི་འདུ་བྱེད་གང་མི་རྟག་སོགས་མཚན་ཉིད་ཀྱི་སྒོ་ནས་སྤང་བར་བྱ་བ་
དང༌། དུ་ཁ་སྐྱེད་བྱེད་ཀྱི་འདུ་བྱེད་གང་རྒྱུ་སོགས་ཉེས་དམིགས་ཀྱི་སྒོ་ནས་སྤང་བར་བྱ་བ་
དང༌། སྡུག་ཀུན་སྤངས་པའི་བྲལ་བ་གང་འགོག་པ་སོགས་ཕན་ཡོན་གྱི་སྒོ་ནས་མངོན་དུ་བྱ་བ་
དང་། སྡུག་ཀུན་སྤོང་བྱེད་ཀྱི་གཉེན་པོ་གང་ལམ་སོགས་ཐབས་ཀྱི་སྒོ་ནས་བསྟེན་པར་བྱ་བའོ་
ཞེས་འཆད་དོ། ། དེ་ཡང་ནོར་ཏེ། མཚན་ཉིད་ཀྱི་ཟུར་ཕྱི་མ་རྣམས་ལ་རྣམ་བཅད་མེད་པའི་
ཕྱིར་དང་། ཁྱད་ཆོས་ཡིན་པས་མཚན་ཉིད་དུ་འཇོག་ན་ཧ་ཅང་ཐལ་བ་དང། ལྷག་བཅས་
དགྲ་བཅོམ་པ་ལ་འགོག་པ་མེད་པར་འགྱུར་བའི་ཕྱིར་རོ། ། བདེན་བཞིའི་མཚན་ཉིད་ལ་ལྷག་
ཆད་དུ་མ་སྨྲ་བ་རྣམས་ཀྱང་རིགས་པ་འདི་ལྟ་བུས་བསལ་བར་བྱའོ །འོ་ན་ཇི་ལྟར་ཞེ་ན། འདི་
ལ་བདེན་པ་ཙམ་གྱི་མཚན་ཉིད་དང་། བདེན་པ་སོ་སོའི་མཚན་ཉིད་དོ། ། དང་པོ་ནི་ཡང་དག་
པར་མི་བསླུ་བའམ་འཕགས་པས་བསྟན་པ་དང་མཐུན་པའི་ཆོས་ཞེས་བྱ་བའོ། སོ་སོའི་
མཚན་ཉིད་ལ། ངོ་བོ་དང་། དཔེ་དང་། བྱ་བ་ལས་བརྩམས་པའོ། ། དང་པོ་ནི། རིམ་པ་ལྟར།
ཟག་བཅས་འབྲས་བུས་རབ་ཏུ་ཕྱེ་བ་དང་། ཟག་བཅས་རྒྱུས་རབ་ཏུ་ཕྱེ་བ་དང་། ཟག་མེད་
འབྲས་བུས་རབ་ཏུ་ཕྱེ་བ་དང་། ཟག་མེད་ཐབས་ཀྱིས་རབ་ཏུ་ཕྱེ་བའི་བདེན་པའོ། །
-374-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གཉིས་པ་ནི་རིམ་པ་ལྟར། ནད་དང་འདྲ་བ་དང་། ནད་ཀྱི་རྒྱུ་དང་འདྲ་བ་དང་། ནད་
མེད་པ་དང་འདྲ་བ་དང་། སྨན་དང་འདྲ་བས་རབ་ཏུ་ཕྱེ་བའི་བདེན་པའོ། །གསུམ་པ་ནི། རིམ་
པ་ལྟར་ཤེས་པར་བྱ་བ་དང་། སྤང་བར་བྱ་བ་དང་། ཐོབ་པར་བྱ་བ་དང་། བསྟེན་པར་བྱ་བས་
རབ་ཏུ་ཕྱེ་བའི་བདེན་པའོ། ། འདིར་རབ་ཏུ་ཕྱེ་བ་ཞེས་བྱ་བའི་དོན་ནི། དེ་དང་དེ་གཙོ་བོར་
གྱུར་པའི་སྒོ་ནས་གཞན་ལས་ཁྱད་པར་དུ་གྱུར་པ་ཞེས་པའི་དོན་ཏོ། །འོ་ན་ཇི་ལྟར་དུ9ཁ་ནད་
དང་འདྲ་ཞེ་ན། དང་པོར་ཤེས་པར་བྱ་བའི་ཕྱིར་རོ། །ཇི་ལྟར་ཤེས་པར་བྱ་ན། མི་རྟག་པ་དང་།
དུ་ཁ་བ་དང་། སྟོང་པ་དང་། བདག་མེད་པར་ཤེས་པར་བྱ་སྟེ། གོ་རིམ་བཞིན་དུ་ཆགས་
འཇིག་དང་ལྡན་པའི་ཕྱིར་དང་། ཐམས་ཅད་མི་འདོད་པ་ཡིན་པའི་ཕྱིར་དང་། བདག་སྟོང་
པའི་ཕྱིར་དང་། བདག་གི་བ་མེད་པའི་ཕྱིར་རོ། །ཇི་ལྟར་ཀུན་འབྱུང་ནད་ཀྱི་རྒྱུ་དང་འདྲ་ཞེ་ན།
སྤང་བར་བྱ་བ་ཡིན་པའི་ཕྱིར་རོ། །ཇི་ལྟར་སྤང་བར་བྱ་ཞེ་ན། ནད་དང་། འབྲས་དང་། ཟུག་རྔུ་
དང༌། སྡིག་པའི་རྣམ་པར་སྤང་བར་བྱ་སྟེ། གོ་རིམ་བཞིན་དུ། དུཁའི་དང་པོའི་རྒྱུ་ཉིད་ཡིན་
པའི་ཕྱིར་དང་། དེ་ནས་དུ་ཁ་འཕེལ་བར་བྱེད་པ་ཡིན་པའི་ཕྱིར་དང་། དེ་ནས་གདོན་པར་
དཀའ་བ་ཉིད་ཡིན་པའི་ཕྱིར་དང། དེ་ནས་འདི་ཕྱིར་དུཁའི་རྒྱུའི་ཆོས་མཐུན་པ་ཉིད་ཡིན་
པའི་ཕྱིར་རོ། ། ཇི་ལྟར་འགོག་པ་ནད་མེད་པ་དང་འདྲ་ཞེ་ན མངོན་དུ་བྱ་བ་ཡིན་པའི་ཕྱིར་
རོ༑ །ཇི་ལྟར་མངོན་དུ་བྱ་ཞེ་ན། འགོག་པ་དང་། ཞི་བ་དང་། གྱ་ནོམ་དང་། ངེས་འབྱུང་གི་རྣམ་
པར་མངོན་དུ་བྱ། གོ་རིམ་བཞིན་དུ་ཉོན་མོངས་པ་དང་བྲལ་བའི་ཕྱིར་དང་། དུཁ་དང་བྲལ་
བའི་ཕྱིར་དང་། གཙང་བདེའི་དངོས་པོ་ཡིན་པའི་ཕྱིར་དང་། ཕྱིར་མི་ལྡོག་པར་ཕན་པའི་གཞི་
ཡིན་པའི་ཕྱིར་རོ། །ཇི་ལྟར་ལམ་སྨན་དང་འདྲ་ཞེ་ན། བསྟེན་པར་བྱ་བ་ཡིན་པའི་ཕྱིར་རོ། །ཇི་
ལྟར་བསྟེན་པར་བྱ་ཞེ་ན། ལམ་དང་། སྒྲུབ་པ་དང་། རིག་པ་དང༌། ངེས་འབྱིན་གྱི་རྣམ་པར་
-35-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བརྟེན་པར་བྱ་བ་ཡིན་ཏེ། གོ་རིམ་བཞིན་དུ། དེ་ཁོ་ན་ཉིད་འཚོལ་བ་ཡིན་པའི་ཕྱིར་དང༌། ཉོན་
མོངས་པའི་གཉེན་པོ་བྱེད་པའི་ཕྱིར་དང་། སེམས་ཕྱིན་ཅི་མ་ལོག་པར་སྒྲུབ་པའི་ཕྱིར་དང་།
རྟག་པའི་གནས་སུ་འགྲོ་བའི་ཕྱིར་རོ། ། གལ་ཏེ་བདེན་པ་བཞི་ཁ་ཡོངས་སུ་ཤེས་བྱ་ཡིན་ན།
ཅིའི་ཕྱིར་དུ9ཁ་ཁོ་ན་ཤེས་བྱར་བསྟན་ཞེ་ན། དུཁའི་བདེན་པ་ནི། ངོ་བོ་ལ་ཕྱིན་ཅི་ལོག་
བཞིའི་གནས་ཡིན་པས་ཕྱིན་ཅི་ལོག་བསལ་བར་བྱ་བའི་ཕྱིར་ཡོངས་སུ་ཤེས་པར་བྱ་བའི་
གཙོ་བོ་ཡིན་པའི་ཕྱིར་རོ། ། ཇི་ལྟར་ཕྱིན་ཅི་ལོག་བཞི་སེལ་ཞེ་ན། མི་རྟག་པར་རྟོགས་པས་ནི་
རྟག་པ་དང་། དུ9ཁར་རྟོགས་པས་ནི། གཙང་བདེ་དང་། ཕྱི་མ་དག་གིས་ནི་བདག་ཏུ་འཛིན་པ་
སེལ་བའི་ཕྱིར་རོ། །དུ9ཁ་ཡང་སྤང་བྱ་ཡིན་ན། ཅིའི་ཕྱིར་ཀུན་འབྱུང་ཁོ་ན་སྤང་བྱར་བསྟན་ཅེ་
ན༔ དུ9ཁ་ཤེས་སུ་ཟིན་ཀྱང་ཀུན་འབྱུང་མ་སྤངས་ན་སྡུག་བསྔལ་སྤོང་མི་ནུས་ལ་ཀུན་འབྱུང་
སྤངས་ན་སྡུག་བསྔལ་ལོགས་སུ་སྤང་མི་དགོས་པས་སྤང་བྱའི་གཙོ་བོ་ཡིན་པའི་ཕྱིར་རོ། ། ལམ་
ཡང་མངོན་དུ་བྱ་བ་ཡིན་། ཅིར་འགོག་པ་ཁོ་ན་མངོན་དུ་བྱ་བར་བསྟན་ཞེ་ན བྱིས་པ་རྣམས་
བདག་ཆད་པའི་འཇིགས་པས་འགོག་པ་ལ་སྐྲག་པ་ན དེ་ཉིད་མངོན་དུ་བྱ་བར་བསྟན་པའི་
ཚེ༑ འགོག་པ་ལ་མི་སྐྲག་ཅིང་། དགའ་བ་ཡོངས་སུ་འཛིན་ལ། དེའི་ཐབས་ལ་ཡང་འབད་པར་
འགྱུར་བས་མངོན་དུ་བྱ་བའི་གཙོ་བོ་ཡིན་པའི་ཕྱིར་རོ། ། འོ་ན་འགོག་པ་ཡང་བསྟེན་བྱ་ཡིན་ན།
ཅིའི་ཕྱིར་ལམ་ཁོ་ན་བསྟེན་བྱར་བསྟན་ཅེ་ན། དུ ཁ་ཤེས་པ་དང་། ཀུན་འབྱུང་སྤང་བ་དང་།
འགོག་པ་མངོན་དུ་བྱ་བ་དག་སྒྲུབ་པའི་ཕྱིར་ལམ་གོམས་པར་བྱ་དགོས་པས་བསྟེན་བྱའི་གཙོ་
བོ་ཡིན་པའི་ཕྱིར་རོ། ། དབྱེ་བ་གང་ཞེ་ན། དུ9ཁ་དང༌། ཀུན་འབྱུང་དང་། ལམ་གྱི་བདེན་
པའོ། ། སྡུག་བསྔལ་གྱི་བདེན་པ་ལ་ཡང་། ངོ་བོའི་སྒོ་ནས་གཉིས་ཏེ། སྣོད་དང་བཅུད་སྡུག་
བསྔལ་གྱི་བདེན་པའོ། ། དེ་དག་གི་མཚན་ཉིད་རིམ་པ་ལྟར། ཟག་བཅས་ཐུན་མོང་བའི་འབྲས་
-376-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
བུས་རབ་ཏུ་ཕྱེ་བ་དང་། ཟག་བཅས་ཐུན་མོང་མིན་པའི་འབྲས་བུས་རབ་ཏུ་ཕྱེ་བའོ། ། ཡང་
ཡུལ་ཅན་གྱི་སྒོ་ནས་ཀུན་རྫོབ་དང་། དོན་དམ་པའི་བདེན་པར་སྡུག་བསྔལ་པ་གཉིས་སུ་
འགྱུར་རོ། །རྣམ་པའི་སྒོ་ནས། སྡུག་བསྔལ་གྱི་སྡུག་བསྔལ། འགྱུར་བའི་སྡུག་བསྔལ། འདུ་བྱེད་
ཀྱི་སྡུག་བསྔལ་གསུམ་མོ། །གནས་སྐབས་ཀྱི་སྒོ་ནས་སྐྱེ་བ་དང་། རྒ་བ་དང་། ན་བ་དང་། འཆི་
བ་དང་། མི་སྡུག་པ་དང་ཕྲད་པ་དང་། སྡུག་པ་དང་བྲལ་བ་དང་། འདོད་པ་བཙལ་ཏེ་མ་རྙེད་
པ་དང་། མདོར་ན་ཉེ་བར་ལེན་པའི་ཕུང་པོ་ལྔ་ནི་སྡུག་བསྔལ་ཏེ་བརྒྱད་དུ་འགྱུར་གོ །དེ་ཡང་
རྒ་བ་ལ་སོགས་པ་གསུམ་འགྱུར་བའི་སྡུག་བསྔལ་ཞེས་བསྡུས་བདུ་ཡང་འགྱུར་དོ། ཀུན་
འབྱུང་བདེན་པ་ལ་ཡང་ངོ་བོའི་སྒོ་ནས་གཉིས་ཏེ། ཉོན་མོངས་པ་དང་ལས་ཀྱི་ཀུན་འབྱུང་
ངོ་༑ ༑དེ་དག་གི་མཚན་ཉིད་ནི་རིམ་པ་ལྟར། སེམས་རབ་ཏུ་མ་ཞི་བར་བྱེད་པའི་སེམས་བྱུང་
དང་། ཡང་སྲིད་འགྲུབ་བྱེད་ཀྱི་སེམས་པར་འབྱུང་བའོ། ། ཉོན་མོངས་ལ་ཡང་ངོ་བོའི་སྒོ་ནས་
ལུང་དུ་བསྟན་པའི་ཉོན་མོངས་དང་། ལུང་དུ་མ་བསྟན་པའི་ཉོན་མོངས་གཉིས་སོ། ། རྒྱུ་འབྲས་
ཀྱི་སྒོ་ནས་རྩ་བའི་ཉོན་མོངས་དང་། ཉེ་བའི་ཉོན་མོངས་གཉིས་སོ། །གཉེན་པོའི་སྒོ་ནས་མཐོང་
སྤང་དང་། སྒོམ་སྤང་ཉོན་མོངས་གཉིས་སོ། །ཁམས་ཀྱི་སྒོ་ནས་འདོད་པ་དང་། གཟུགས་དང་།
གཟུགས་མེད་པའི་ཉོན་མོངས་གསུམ་མོ། ། དེ་དག་ནི་ཉོན་མོངས་ཀྱི་དབྱེ་བའོ། ། ལས་ལ་ཡང་། །
ངོ་བོའི་སྒོ་ནས་སེམས་པའི་ལས་དང་། བསམ་པའི་ལས་གཉིས་སོ། ། དང་པོ་ལ་ཡང་
། བསོད་
ནམས་དང་བསོད་ནམས་མ་ཡིན་པ་དང་མི་གཡོ་བའི་ལས་གསུམ་མོ། ། བྱེད་པའི་སྒོ་ནས་
འཕེན་བྱེད་ཀྱི་ལས་དང་། རྫོགས་བྱེད་ཀྱི་ལས་གཉིས་སོ། ། ནུས་པའི་སྒོ་ནས་སྟོབས་དང་ལྡན་
པའི་ལས་དང་། སྟོབས་དང་མི་ལྡན་པའི་ལས་གཉིས་སོ། ། འབྲས་བུའི་སྒོ་ནས་ཐུན་མོང་དང་།
ཐུན་མོང་མ་ཡིན་པའི་ལས་གཉིས་སོ། ། དུས་ཀྱི་སྒོ་ནས། མྱོང་བར་ངེས་པ་དང་། མྱོང་བར་མ་
-377-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ངེས་པའི་ལས་གཉིས་སོ། །མྱོང་བར་ངེས་པ་ལ་ཡང་། མཐོང་ཆོས་དང་། སྐྱེས་ནས་དང་། ལན་
གྲངས་གཞན་ལ་མྱོང་འགྱུར་གསུམ་མོ། ། སྐྱོན་ཡོན་གྱི་སྒོ་ནས། སྡོམ་པ་དང་། སྡོམ་པ་མ་ཡིན་
པ་དང་། བར་མའི་ལས་གསུམ་མོ། ། ངེས་པའི་སྒོ་ནས། གཅིག་ཏུ་དཀར་བ་དང་། གཅིག་ཏུ་
གནག་པ་དང་། དཀར་ནག་འདྲེས་པའི་ལས་གསུམ་མོ། ། ཡུལ་ཅན་གྱི་སྒོ་ནས་བསམ་གྱིས་མི་
ཁྱབ་པ་དང་། བསམ་གྱིས་ཁྱབ་པའི་ལས་གཉིས་སོ། ། སྒྲ་བཤད་ཀྱི་སྒོ་ནས་དམིགས་པ་དང་།
བྱེད་པ་དང་། རྩོལ་བ་དང་། བསྒྱུར་བ་དང་། ཐོབ་པའི་ལས་ལྔའོ། །དེ་དག་ནི་ལས་ཀྱི་རབ་ཏུ་
ཕྱེ་བའོ། ། །
འགོག་པ་ལ་ཡང་ངོ་བོའི་སྒོ་ནས་གཉིས་ཏེ། བརྡའི་འགོག་པ་དང་། དོན་དམ་པའི་
འགོག་པའོ། ། དེ་དག་གི་མཚན་ཉིད་ནི་རིམ་པ་ལྟར། འཇིག་རྟེན་པའི་ལམ་གྱིས་སྤང་བྱའི་ས་
བོན་ཉམས་སྨད་པ་དང་། འདས་ལམ་གྱིས་སྤང་བྱའི་ས་བོན་དྲུངས་ཕྱུང་བའི་བྲལ་འབྲས་
སོ༑ ༑ཡང་གནས་སྐབས་ཀྱི་སྒོ་ནས། འཕགས་པའི་འགོག་པ་ལ་ཡོངས་སུ་མ་རྫོགས་པ་དང་
ཡོངས་སུ་རྫོགས་པའི་འགོག་པ་གཉིས་སུ་འགྱུར་རོ། ། ཡོངས་སུ་རྫོགས་པའི་འགོག་པ་ལ་ཡང་
ཐེག་དམན་གྱི་འགོག་པ་དང་། ཁྱད་པར་དུ་འཕགས་པའི་འགོག་པ་གཉིས་སུ་འགྱུར་རོ། །དང་
པོ་ལ་ཡང་རྒྱན་བཅས་དང་རྒྱན་མེད་དམ་ལྷག་བཅས་དང་ལྷག་མེད་གཉིས་སུ་འགྱུར་རོ། དེ་
དག་ནི་འགོག་པའི་དབྱེ་བའོ། ། ལམ་བདེན་ལ་ཡང་། ངོ་བོའི་སྒོ་ནས་གཉིས་ཏེ། འཇིག་རྟེན་པ་
དང་འཇིག་རྟེན་ལས་འདས་པའི་ལམ་བདེན་ནོ། །དེ་དག་གི་མཚན་ཉིད་ནི་རིམ་པ་ལྟར། ཆོས་
ཉིད་ལ་མོས་པ་ཡིད་བྱེད་ཀྱིས་རབ་ཏུ་ཕྱེ་བ་དང་། ཆོས་ཉིད་ལ་དེ་ཁོ་ན་ཉིད་ཡིད་བྱེད་ཀྱི་རབ་
ཏུ་ཕྱེ་བའི་ལམ་མོ། ། ཡང་རྟེན་གྱི་སྒོ་ནས་ཉན་ཐོས་དང་། རང་རྒྱལ་དང་ཐེག་ཆེན་གྱི་ལམ་
གསུམ་མོ། ། དངོས་གཞིའི་སྒོ་ནས་ཞི་གནས་དང་ལྷག་མཐོང་དང་ཟུང་འབྲེལ་གྱི་ལམ་གསུམ་
པར
-378-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
མོ༑ ༑ཡང་ཞི་གནས་སྒོ་ནས་བསམ་གཏན་དང་། གཟུགས་མེད་དང་། བཏགས་པ་བ་འགོག་
པའི་ལམ་དང་གསུམ་དུ་འགྱུར་རོ། །ཤེས་རབ་ཀྱི་སྒོ་ནས། ཐོས་བྱུང་དང་། བསྒོམས་བྱུང་དང་།
བསམ་བྱུང་གི་ལམ་གསུམ་མོ། ། སའི་སྒོ་ནས་ཚོགས་ལམ་དང་། སྦྱོར་ལམ་དང་། མཐོང་ལམ་
དང་། སྒོམ་ལམ་དང་། མི་སློབ་པའི་ལམ་ལྔའོ། ། གཞན་ཡང་སྒྲུབ་པ་དང་། སྦྱོར་བ་ལ་སོགས་
པའི་སྒོ་ནས་ལམ་གྱི་དབྱེ་བ་དུ་མར་འགྱུར་རོ། ། དངོས་བཏགས་ཇི་ལྟ་བུ་ཞེ་ན། མི་ཤེས་པ་ཁ་
ཅིག་ན་རེ། དུ9ཁ་ནི་ས་བཅུ་རྒྱུན་མཐའི་བར་དང། ཀུན་འབྱུང་ནི་རྒྱུན་མཐའི་སྔ་ལོགས་ཀྱི་
བར་དང་། འགོག་ལམ་ནི་འཕགས་པ་ཁོ་ནའི་རྒྱུད་ལ་ཡོད་དོ་ཞེས་ཟེར་རོ། ། གཞན་དག་ཕན་
རེ༔ ཐེག་ཆེན་འཕགས་པ་རྣམས་ལ་ནི། སྡུག་ཀུན་མཚན་ཉིད་པ་མེད་ལ། གཞན་ནི་སྔར་དང་
འདྲའོ། ། ཞེས་འཆད་དོ། ། ལ་ལ་ན་རེ། མཐོང་སྒོམ་གཉིས་ལས། དག་གསལ་གཉེན་པོའི་
ཕྱོགས་གསུམ་ཚང་བའི་ཕྱིར་ལམ་བདེན་མཚན་ཉིད་པ་ཡིན་ལ་ཚོགས་སྦྱོར་ལམ་གྱི་རྒྱུ་ཡིན་
པ་དང་། མི་སློབ་ལམ་ལམ་གྱི་འབྲས་བུ་ཡིན་པས་ལམ་དུ་བཏགས་ཏེ། ཀུན་ལས་བཏུས་ཀྱི་
འགྲེལ་པར། དབྱེ་བ་འདི་ཡང་ལམ་གྱི་བདེན་པ་འཁོར་དང་བཅས་པའི་དབང་དུ་བྱས་པར་
ཤེས་པར་བྱའོ། ། ཞེས་འབྱུང་བས་སོ། ། ཞེས་འདོན་ཏོ། ། དེ་ལ་ཕྱོགས་དང་པོ་མི་འཐད་དེ།
དབང་ཐོབ་པ་རྣམས་ཀྱི་སྡུག་བསྔལ་དུ་སྣང་བ་ནི། སྡུག་བསྔལ་ཡིན་ལ་སྡུག་བསྔལ་དུ་སྣང་
ཞིང་སྲབ་པ་དང་ཆེན་པོ་ཉེ་བར་གནས་པར་བཤད་པའི་ཕྱིར་དང། དབང་ཐོབ་ནས་ཉོན་
ཡིད་གནས་འགྱུར་བའི་ཕྱིར་དང། ཚོགས་སྦྱོར་ན། ལམ་མཚན་ཉིད་པ་ནི་བཀག་ཅིང་འགོག་
པའི་ཕྱིར་རོ། ། གཉིས་པའང་མི་འཐད་དེ། ས་བདུན་པའི་བར་དུ་ཉོན་སྒྲིབ་པ་མ་ལུས་པར་མ་
སྤངས་པའི་ཕྱིར་རོ། ། གསུམ་པའང་མི་འཐད་དེ། སྒྲུབ་བྱེད་མེད་པ་དང༌། གནོད་བྱེད་ཡོད་
པའི་ཕྱིར་རོ། ། སྒྲུབ་བྱེད་མེད་དེ། ཚོགས་ལམ་ནི་སྒྲིབ་པ་མངོན་གྱུར་གྱིས་དག་པས་དག་པའི་
-39-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཕྱོགས་ཡིན་པ་དང་། གནས་ལུགས་ཡང་དག་པར་ཤེས་པས་གསལ་བའི་ཕྱོགས་ཡིན་པ་དང་།
རྣམ་པར་སུན་འབྱིན་པའི་གཉེན་པོ་ཡིན་པའི་ཕྱིར་དང་། སྦྱོར་ལམ་ནི་སྒྲིབ་པའི་ས་བོན་ཅི་
རིགས་པས་ཀྱང་དག་པས་དག་པའི་ཕྱོགས་ཡིན་པ་དང་། གནས་ལུགས་ལ་གསལ་སྣང་སྐྱེས་
པས་གསལ་བའི་ཕྱོགས་ཡིན་པ་དང༌། སྤོང་བ་གཉེན་པོ་ཡིན་པས་གཉེན་པོའི་ཕྱོགས་ཡིན་པའི་
ཕྱིར་རོ། ། གནོད་བྱེད་ཡོད་དེ། དངོས་གཉེན་མ་ཡིན་པས་གཉེན་པོ་མ་ཡིན་པར་འགྱུར་ན།
མཐོང་ལམ་རྣམ་གྲོལ་ལམ་ཡང་གཉེན་པོ་མ་ཡིན་པར་འགྱུར་བ་དང༌། ལམ་སྔ་མའི་རྣམ་གྲོལ་
ལམ་ཐམས་ཅད་ཕྱི་མའི་བར་ཆད་མེད་ལམ་ཡིན་པས་སྐྱོན་མེད་མ མཐོང་ལམ་རྣམ་གྲོལ་གྱི་
ལམ་ཡང་སྒོམ་ལམ་བར་ཆད་མེད་ལམ་དུ་འགྱུར་བ་དང་། ཚོགས་སྦྱོར་དེ་ཁོ་ན་ཉིད་འཚོལ་
བས་ལམ་དང་། ཉོན་མོངས་པའི་གཉེན་པོ་བྱེད་པས་རིག་པ་དང་། སེམས་ཕྱིན་ཅི་མ་ལོག་
པར་བསྒྲུབས་པས་སྒྲུབ་པ་དང༌། རྟག་པ་མྱང་འདས་ཀྱི་འགྲོ་བ་ཉིད་ཀྱིས་ངེས་འབྱིན་ཡིན་
པའི་ཕྱིར་དང་། མ་ཡིན་དུ་ཆུག་ཀྱང་སྡུག་བསྔལ་མ་ཞི་ཡང་ཉོན་མོངས་འགགས་པས་འགོག་
པར་འཇོག་པ་ལྟར་ཐར་པར་འགྲོ་བྱེད་ཡིན་པ་ཙམ་གྱིས་ཀྱང་ལམ་དུ་འགྲུབ་ཅིང་། ཁྱོད་རང་
གིས་ཀྱང་ཁས་བླངས་པའི་ཕྱིར་དང་། མི་སློབ་ལམ་ལམ་བདེན་མ་ཡིན་ན། བདེན་པ་ལྷག་མ་
གང་ཡང་མིན་པས་ཀུན་བྱང་གང་ཡང་མ་ཡིན་པར་འགྱུར་བའི་ཕྱིར་རོ། ། དེ་བས་ན། ཚོགས་
སྦྱོར་ལམ་བདེན་མ་ཡིན་པར་གངས་ཅན་པ་ཕལ་ཆེ་ལ་གྲགས་ཤིང། མི་སློབ་ལམ་ལམ་བདེན་
མ་ཡིན་པར་འགའ་ཞིག་ལ་གྲགས་སུ་ཟིན་ཀྱང་བླུན་པོ་རྣམས་དེ་དག་གི་རྗེས་སུ་འབྲང་བར་
མི་བྱ་སྟེ། དེ་ལྟར་སྒྲུབ་པའི་མདོ་དང་། བསྟན་བཅོས་དང༌། རིགས་པ་རྣམ་དག་ཅུང་ཟད་ཀྱང་
མེད་པའི་ཕྱིར་ཏེ། ཁོ་བོས་གཞུང་རྒྱ་མཚོའི་ཕ་རོལ་ཏུ་སོན་པར་བྱས་པའི་ཕྱིར་རོ། ། འདི་ཀླན་
ཀ་དག་བྱུང་བ་ནི་གོང་དུ་སྤངས་ཟིན་ཏོ། ། གྲངས་ངེས་པ་གང་ཞེ་ན། བདེན་པ་བཞིར་བྱས་ལ།
་་་
ཨ38].



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཀུན་བྱང་གཉིས་སུ་ངེས་ལ། དེ་དག་རེ་རེ་ཡང་རྒྱུ་འབྲས་ཀྱི་ཆ་གཉིས་གཉིས་སུ་ངེས་པའི་
ཕྱིར་རོ། ། དེའི་ཕྱིར་འདི་ཉིད་ལས། ཀུན་ནས་ཉོན་མོངས་པ་དང་གཅིག་ཤོས་ཀྱི་ཕྱོགས་ལ་
བརྟེན་ནས་ཀུན་འབྱུང་བ་དང་ལམ་གྱི་བདེན་པ་དག་ནི་རྒྱུ་ཡིན་ལ། སྡུག་བསྔལ་དང་འགོག་
པའི་བདེན་པ་དག་ནི་འབྲས་བུ་ཡིན་པར་དོན་གྱི་སྒོ་ནས་བསྟན་ཞེས་འབྱུང་བ་ཡིན་ནོ ། གལ་
ཏེ་མི་འཐད་དེ། བསྡུས་ན་ཀུན་བྱང་གི་བདེན་པ་གཉིས་སུའང་འདུ་ལ། ཕྱེ་ན་དེ་རེ་རེ་ལའང་
རྣམ་པ་དུ་མར་འགྱུར་བའི་ཕྱིར་རོ། ། ཞེ་ན། སྐྱོན་མེད་དེ། ཤིན་ཏུ་བསྡུས་ན་སྒོམ་རིམ་རྒྱས་
པར་མི་རྟོགས་ཤིང་། གསལ་བའི་དབྱེ་བ་མཐའ་མེད་དུ་འགྱུར་བས་འཇིག་རྟེན་དང་བསྟུན་ཏེ་
རིགས་བཞི་པོ་འདིར་བསྡུས་པའི་ཕྱིར་རོ། ། གོ་རིམ་ངེས་པ་གང་ཞེ་ན། འདི་དག་ནི་མངོན་
པར་རྟོགས་པའི་རིམ་པ་དང་མཐུན་པར་བསྟན་ཏེ། སྡུག་བསྔལ་ནི་གང་གིས་ནད་ལྟར་སྡུག་
བསྔལ་བར་གྱུར་བ་ཡིན་པས་ཤེས་པར་བྱ་བ་ཡིན་པའི་ཕྱིར་དང་པོར་བསྟན་ཏོ། ། ཀུན་འབྱུང་
ནི་ནད་ཀྱི་རྒྱུ་ལྟར་ཇི་ལྟར་སྡུག་བསྔལ་བར་འགྱུར་བ་ཡིན་པས་སྤང་བར་བྱ་བ་ཡིན་པའི་ཕྱིར་
གཉིས་པར་བསྟན་ཏོ།། འགོག་པ་ནི་ནད་མེད་པ་ལྟར་གང་གིས་བདེ་བར་གྱུར་པ་ཡིན་པས་
མངོན་དུ་བྱ་བ་ཡིན་པའི་ཕྱིར་གསུམ་པར་བསྟན་ཏོ། ། ལམ་ནི་སྨན་ལྟར་ཇི་ལྟར་བདེ་བར་
འགྱུར་བ་ཡིན་པས་བསྟེན་པར་བྱ་བ་ཡིན་པའི་ཕྱིར་མཐའ་མར་བསྟན་ཏོ། ། ཡང་ན་འདི་ནི་
འཇིག་རྟེན་དང་མཐུན་པའི་གོ་རིམ་ཡིན་ཏེ། འདི་ལྟར་འཇིག་རྟེན་པ་དག་ནི། དང་པོར་སྡུག་
བསྔལ་གང་ཡང་རུང་བ་ཞིག་གིས་ཐེབས་ན་དེ་ལ་རྟོག་པར་བྱེད་དོ། དེའི་འོག་ཏུ་དེའི་རྒྱུ་ལ་
རྟོག་པར་བྱེད་དོ། ། དེའི་འོག་ཏུ་དེ་དག་ཐར་པ་ལ་རྟོག་པར་བྱེད་དོ། དེའི་འོག་ཏུ་དེ་ལས་
ཐར་པར་བྱེད་པའི་ཐབས་ལ་རྟོག་པའི་ཕྱིར་རོ། །ངེས་ཚིག་ནི། ཅིའི་ཕྱིར་བདེན་པ་ཞེས་བྱ་ཞེ་
ན༑ མི་བསླུ་བའི་ཕྱིར་རམ། བསྟན་པ་དང་མི་མཐུན་པ་མེད་པ་དང་། དེ་མཐོང་ན་རྣམ་པར་
-381-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དག་པར་འགྱུར་བའི་ཕྱིར་བདེན་པ་ཞེས་བྱའོ། །དེ་ལ་བསྟན་པ་དང་མཐུན་པའི་དོན་ནི། སྡུག་
བསྔལ་སོགས་ཇི་ལྟར་བསྟན་པ་དེ་ལྟར་རིགས་པའི་རྗེས་སུ་འབྲང་བ་དག་གིས་རྣམ་པར་་་་་
དཔྱད་པ་ན། དེ་ཁོ་ན་ལྟར་གནས་ཀྱི་རྣམ་པ་གཞན་དུ་བྱ་བར་མི་ནུས་པའི་ཕྱིར་རོ། །རིགས་པ་
ཡང་ཀུན་རྫོབ་དཔྱོད་བྱེད་དང་
། དོན་དམ་དཔྱོད་བྱེད་གཉིས་ལས། འདིར་ནི་ཕལ་ཆེར་ཀུན་
རྫོབ་དཔྱོད་བྱེད་ཀྱི་དབང་དུ་བྱས་པར་ལྟ་སྟེ། དོན་དམ་དཔྱོད་བྱེད་ཀྱི་རིགས་ངོར་དངོས་པོ་
བདེན་པར་གྲུབ་ན་འཕགས་པའི་བདེན་པ་མི་རུང་བའི་ཕྱིར་ཏེ། སྡུག་ཀུན་རང་བཞིན་གྱི་གྲུབ་
ན་སྤང་མི་ནུས་པའི་ཕྱིར་རོ། ། ཡང་ཅིའི་ཕྱིར་འཕགས་པའི་བདེན་པ་ཞེས་བྱ་ཞེ་ན། འདི་
རྣམས་སྡུག་བསྔལ་ལ་སོགས་པའི་ངོ་བོར་འཕགས་པ་རྣམས་ཀྱིས་ཇི་ལྟ་བ་བཞིན་དུ་གཟིགས་
ཀྱི་བྱིས་པ་རྣམས་ཀྱིས་མ་ཡིན་པས་དེའི་ཕྱིར་འཕགས་པའི་བདེན་པ་ཞེས་བྱའོ། འདིར་
གཟིགས་པ་དང་མ་གཟིགས་པའི་དོན་ཡང་། རྟོགས་མ་རྟོགས་ཀྱི་དོན་ཡིན་གྱི་ མཐོང་མ་
མཐོང་ཙམ་གྱི་དོན་མ་ཡིན་ཏེ། རྣམ་འགྲེལ་མཛད་པས། དེའི་ཕྱིར་དངོས་པོ་མཐོང་བ་
ཡིས། ། ཡོན་ཏན་མཐའ་དག་མཐོང་བ་ཉིད། ། འཁྲུལ་བ་ངེས་པར་མི་བྱེད་པས། ། སྒྲུབ་པ་རབ་
ཏུ་འཇུག་པ་ཡིན། ། ཞེས་བྱ་བའི་རྗེས་སུ་འབྲངས་ནས། དབུ་མ་རྒྱན་ལས། འོ་ན་དེ་ནི་མངོན་
སུམ་ཕྱིར། ། མི་མཁས་རྣམས་ཀྱང་དངོས་པོ་ཡི། ། རང་བཞིན་དེ་ནི་ཅིས་མི་རྟོགས། ། མ་ཡིན་
ཐོག་མེད་རྒྱུད་ལྕི་བར། །དངོས་པོར་སྒྲོ་འདོགས་དབང་བྱས་པས། །མངོན་སུམ་རྟོགས་པར་མི་
འགྱུར་རོ། །ཞེས་འབྱུང་བའི་ཕྱིར་རོ། །
ད་ནི་རྟེན་དཀོན་མཆོག་གསུམ་དཔྱད་པར་སྟེ། གང་ལ་སྐྱབས་སུ་འགྲོ་བའི་ཡུལ་
དང༌། དེ་ལ་སྐྱབས་སུ་འགྲོ་བའི་ཚུལ་ལོ། ། དང་པོ་ལ། ངོ་བོ་གནས་སྐབས་མཐར་ཐུག་
དང༌། །གྲངས་དང་གོ་རིམ་ངེས་ཚིག་གོ །ངོ་བོ་གང་ཞེ་ན། ཐུན་མོང་བ་དང་། ཐུན་མོང་མ་ཡིན་
-382-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
པའི་སྐྱབས་སོ། ། དང་པོ་ལ་ཉན་ཐོས་པ་ཁ་ཅིག་ན་རེ། དཀོན་མཆོག་གསུམ་ནི་རིམ་པ་ལྟར་
སངས་རྒྱས་ཀྱི་རྒྱུད་ཀྱི་ལམ་བདེན་དང་། དེ་ལས་གཞན་པའི་སློབ་མི་སློབ་ཀྱི་ལམ་བདེན་
དང་། འགོག་པའི་བདེན་པ་ཡིན་ནོ་ཞེས་ཟེར་རོ། ། དེ་ནི་མི་འཐད་དེ། སངས་རྒྱས་མཐོང་བ་
དང་། སངས་རྒྱས་ཀྱི་ཆོས་གསུངས་པ་དང་། སངས་རྒྱས་ཀྱི་ངན་སེམས་ལ་ཁྲག་འབྱིན་པ་ལ་
སོགས་པ་མི་འཐད་པར་འགྱུར་བ་དང་། དགེ་འདུན་ལ་བསྙེན་བཀུར་བྱེད་པ་དང་། ཆོས་ཀྱི་
གྲོགས་འཚོལ་བ་ལ་སོགས་པ་མི་འཐད་པར་འགྱུར་བ་དང་། ཆོས་ཀྱི་འཁོར་ལོའི་རིགས་པས་
ལམ་བདེན་ཡང་ཆོས་སུ་མི་འགལ་བའི་ཕྱིར་རོ། ། འོ་ན་ཇི་ལྟར་ཞེ་ན། རིམ་པ་ལྟར། དོན་
གཉིས་མཐར་ཕྱིན་པ་དང་། སྒྲིབ་པ་གཅོད་བྱེད་དང་། འཕགས་པའི་ཚོགས་ཞེས་བྱའོ། །དེ་ལ་
དབྱེ་བ་ནི། སངས་རྒྱས་ལ་སྐུ་གསུམ་དང་། ཆོས་ལ་ལུང་རྟོགས་འགོག་པ་གསུམ་དང་། དགེ་
འདུན་ལ་ཉན་རང་ཐེག་ཆེན་འཕགས་པ་གསུམ་མོ། ། འདི་དག་ནི་རྗེ་བཙུན་ཉིད་ཐུན་མོང་གི་
སྐྱབས་སུ་བཞེད་པ་ཡིན་ཏེ། གཞན་དུ་ན། སྤང་ཕྱིར་ཞེས་བྱ་བའི་སྐབས་སུ་ལུང་གི་ཆོས་
འཛིན་པ་དང་། མེད་ཕྱིར་ཞེས་བྱ་བའི་སྐབས་སུ་ཐེག་པ་གསུམ་ཆར་གྱི་དགེ་འདུན་འཛིན་པ་
མི་འཐད་པའི་ཕྱིར་རོ། ། གཉིས་པ་ཁ་ཅིག་ཟླ་གྲགསན་རེ། གཟུགས་སྐུ་གཉིས་སངས་རྒྱས་དང་།
ཆོས་སྐུ་དང་མྱང་འདས་གཉིས་ཆོས་དང་། ཞུགས་འབྲས་བརྒྱད་དགེ་འདུན་ཏེ། བྱང་སེམས་
ནི་སངས་རྒྱས་སུ་སྡུད་དོ། །དེ་ཅིའི་ཕྱིར་ཞེ་ན། ཤཱ་རིའི་ལུང་ལས་དགྲ་བཅོམ་གྱིས། །བྱང་ཆུབ་
སེམས་པར་ཕྱག་བྱས་ཕྱིར། །འདི་དག་དཀོན་མཆོག་གསུམ་གཞན་མིན། །སངས་རྒྱས་ཁོངས་
སུ་གཏོགས་པར་འདོད། ། ཅེས་ཟེར་རོ། ། འོན་ཀྱང་གཞུང་འདི་པས་ནི་དེ་སྐད་མི་འདོད་
དོ༑ ༑འོ་ན་ཇི་ལྟར་ཞེ་ན། དོན་གྱིས་ཐོབ་པ་དང་། སྒྲས་ཟིན་གཉིས་སོ། །དང་པོ་ལ་གཉིས་ཏེ།
མཚན་ཉིད་དབྱེ་བའོ། ། མཚན་ཉིད་ལ་རང་བཞིན་གྱི་མཚན་ཉིད་ནི་རིམ་པ་ལྟར་དོན་གཉིས་
-383



བརྩེ་ཆེན་འོད་སྣང་ལག། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཡོན་ཏན་བརྒྱད་ལྡན་དང་། བདེན་གཉིས་ཡོན་ཏན་བརྒྱད་ལྡན་དང་། རིགས་གྲོལ་ཡོན་ཏན་
བརྒྱད་ལྡན་གྱི་སློབ་པ་ཞེས་བྱའོ། ། སངས་རྒྱས་ཇི་ལྟར་དོན་གཉིས་ཡོན་ཏན་བརྒྱད་ལྡན་ཡིན་
ཞེ་ན། རྒྱུད་བླ་མར། འདུས་མ་བྱས་ཤིང་ལྷུན་གྱིས་གྲུབ། ། གཞན་གྱི་རྐྱེན་གྱིས་རྟོགས་མིན་
པ༑ ༑མཁྱེན་དང་བརྩེ་དང་ནུས་པར་ལྡན། ། དོན་གཉིས་ལྡན་པའི་སངས་རྒྱས་ཉིད། ། ཅེས་
འབྱུང་བ་ལྟར་རོ། །ཇི་ལྟར་ན་འདུས་མ་བྱས་ལ་སོགས་པར་བརྗོད་ཅེ་ན ངོ་བོ་ཉིད་སྐུ་ནི་སྐད་
ཅིག་གི་སྐྱེ་འཇིག་གནས་གསུམ་དང་བྲལ་བའི་ཕྱིར་དང་། ཡེ་ཤེས་ཀྱི་སྐུ་ནི་གདུལ་བྱ་ལ་དངོས་
སུ་སྣང་བའི་སྐྱེ་འཇིག་གནས་གསུམ་དང་བྲལ་བའི་ཕྱིར་དང། སྤྲོས་པ་དང༌། རྣམ་པར་རྟོག་པ་
ཐམས་ཅད་ཞི་བའི་ཆོས་ཀྱི་སྐུ་ཅན་ཡིན་པའི་ཕྱིར་དང། དེ་ལྟར་རྣམ་པ་གསུམ་པོ་དེ་རང་བྱུང་
གི་ཡེ་ཤེས་ཀྱིས་རྟོགས་པའི་ཕྱིར་དང་། རྟོགས་པའི་ལམ་གཞན་ལ་ཕྱིན་ཅི་མ་ལོག་པའི་ཕྱིར་
དང༌། མཁྱེན་བརྩེ་དེ་གཉིས་ཀྱིས་གཞན་གྱི་སྡུག་བསྔལ་རྒྱུ་བཅས་འཇོམས་པར་ནུས་པའི་
ཕྱིར་རོ། །དེ་ལ་དང་པོ་གསུམ་གྱི་རང་དོན་དང་། ཕྱི་མ་གསུམ་གྱིས་གཞན་དོན་བསྟན་ལ། དོན་
གཉིས་པོ་དེ་ཡང་སོ་སོར་བགྲངས་པས་བརྒྱད་དུ་འགྱུར་བ་ཡིན་ནོ། །ཇི་ལྟར་ན། བདེན་གཉིས་
ཡོན་ཏན་བརྒྱད་དང་ལྡན་པ་ཡིན་ཞེ་ན། བསམ་མེད་གཉིས་མེད་རྟོག་མེད་པ། ། དག་གསལ་
གཉེན་པོའི་ཕྱོགས་ཉིད་ཀྱིས། །གང་ཞིག་གང་གིས་ཆགས་བྲལ་བ། །བདེན་གཉིས་མཚན་ཉིད་
དེ་ཆོས། །ཞེས་འབྱུང་བ་ལྟར་རོ། །ཇི་ལྟར་ན་བསམ་དུ་མེད་པ་ལ་སོགས་པར་བརྗོད་ཅེ་ན། མུ་
བཞིར་རྟོག་གེས་བརྟག་པར་མི་ནུས་པ་ལ་སོགས་པའི་ཕྱིར་དང་། ལས་ཉོན་གཉིས་མེད་པ་
ཡིན་པའི་ཕྱིར་དང་། ཚུལ་མིན་ཡིད་བྱེད་ཀྱི་རྣམ་རྟོག་མེད་པའི་ཕྱིར་དང་། དྲི་མ་དང་བྲལ་
བའི་ཕྱིར་དང་། ཤེས་བྱ་སྣང་བའི་ཕྱིར་དང་། མ་རིག་པའི་མུན་པའི་གཉེན་པོ་བྱེད་པའི་ཕྱིར་
རོ༑ ༑དེ་ལ་དང་པོ་གསུམ་ནི་གང་གི་ཆགས་པ་དང་བྲལ་བ་ལམ་བདེན་ཀུན་རྫོབ་པའི་མཚན་
-384-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཉིད་ཅན་ཡིན་ཞིང་བདེན་གཉིས་སོ་སོར་བགྲངས་པས་དེ་ལྟར་བརྒྱད་དུ་འགྱུར་རོ ། ཇི་ལྟར་
དགེ་འདུན་རིགས་གྲོལ་བརྒྱད་ལྡན་ཡིན། ཞེ་ན། ཇི་ལྟ་ཇི་སྙེད་ནང་གི་ནི། །ཡེ་ཤེས་གཟིགས་པ་
དག་པའི་ཕྱིར། ། བློ་ལྡན་ཕྱིར་མི་ལྡོག་པའི་ཚོགས། ། བླ་མེད་ཡོན་ཏན་དང་ལྡན་ཕྱིར། ། ཅེས་
འབྱུང་བ་ལྟར་རོ། །དེས་ཇི་ལྟར་བརྒྱད་བསྟན་ཅེ་ན། ཇི་ལྟ་བ་རིག་པ་དང་། ཇི་སྙེད་པ་རིག་པ་
དང༌། ནང་རིག་པ་དང་
། བློ་ལྡན་གྱིས་བསྟན་པ་ཆགས་པའི་སྒྲིབ་པ་ལས་གྲོལ་བ་དང་། ཕྱིར་
མི་ལྡོག་པས་བསྟན་པ་ཐོགས་པའི་སྒྲིབ་པ་ལས་གྲོལ་བ་དང། བླ་མེད་ཀྱིས་བསྟན་པ་དམན་
པའི་སྒྲིབ་པ་ལས་གྲོལ་བའོ། །ཇི་ལྟར་ན་ཇི་སྙེད་པ་རིག་པ་ལ་སོགས་པར་བརྗོད་ཅེ་ན། འགྲོ་བ་
རང་བཞིན་གྱིས་ཆོས་ཉིད་དུ་རྟོགས་པས་ཇི་ལྟ་བ་རིག་པའི་ཕྱིར་དང༌། ཤེས་བྱའི་མཐར་ཐུག་
རྟོགས་པའི་བློས་ཐམས་ཅད་མཁྱེན་པའི་ཆོས་ཉིད་སེམས་ཅན་ཐམས་ཅད་ལ་ཡོད་པ་་་་་་
མཐོང་བས་ཇི་སྙེད་པ་རིག་པའི་ཕྱིར་དང་། ཇི་ལྟ་ཇི་སྙེད་པ་དེ་གཉིས་ཀ་རྟོགས་པས་ནང་རིག་
པའི་ཕྱིར་དང་། ཇི་ལྟ་བ་ལ་ཆགས་པ་མེད་པས་ཆགས་པའི་སྒྲིབ་པ་ལས་གྲོལ་བའི་ཕྱིར་དང་།
ཇི་སྙེད་པ་ལ་ཐོགས་པ་མེད་པས་ཐོགས་པའི་སྒྲིབ་པ་ལས་གྲོལ་བའི་ཕྱིར་དང་། སྒྲིབ་པ་དེ་
གཉིས་ཀ་ལས་གྲོལ་བས་དམན་པའི་སྒྲིབ་པ་ལས་གྲོལ་བའི་ཕྱིར་རོ། ། དེ་ལ་དང་པོ་གསུམ་ནི།
རིགས་པའི་ཡོན་ཏན་ཡིན་ཞིང་། མཐའ་མ་གསུམ་ནི་གྲོལ་བའི་ཡོན་ཏན་ཡིན་ལ། རིགས་གྲོལ་
སོ་སོར་བགྲངས་པས་དེ་ལྟར་བརྒྱད་དུ་འགྱུར་བ་ཡིན་ནོ། ། དོན་ལྡོག་གི་མཚན་ཉིད་ནི། དོན་
གཉིས་མཐར་ཕྱིན་དང་། ཐེག་ཆེན་རྣམ་བྱང་གི་བདེན་པ་དང་། བྱང་སེམས་འཕགས་པའི་
ཚོགས་ཞེས་པའོ། ། །
དབྱེ་བ་ནི། སངས་རྒྱས་ལ་སྐུ་གསུམ་མམ་བཞི་དང་། ཆོས་ལ་འགོག་ལམ་གཉིས་
དང་། དགེ་འདུན་ལ་རྣམ་པ་ཉི་ཤུར་འགྱུར་རོ། །སྒྲས་ཟིན་ཇི་ལྟར་ཞེ་ན། གཞུང་འདིར་དངོས་
-385



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
སུ་བསྟན་པའི་དཀོན་མཆོག་གསུམ་ནི། རིམ་པ་ལྟར། རྣམ་པ་ཀུན་མངོན་སུམ་དུ་མཁྱེན་པ་
དང༌། ཆོས་ཀུན་བདེན་མེད་དུ་རྟོགས་པའི་ཡེ་ཤེས་དང་། བྱང་སེམས་འཕགས་པའི་ཚོགས་
རྣམས་ཡིན་ཏེ། སངས་རྒྱས་སུ་འཇོག་པར་བྱེད་པའི་ཆོས་ཀྱི་མཚན་ཉིད རྣམ་པ་ཐམས་ཅད་
མཁྱེན་པ་ཉིད་ཅེས་བཤད་པའི་ཕྱིར་དང་། ཆོས་ལ་ཐམས་ཅད་མཁྱེན་པ་ཉིད་གསུམ་གྱིས་
བསྡུས་ཞེས་འབྱུང་ལ། དེའང་འདི་ཐེག་ཆེན་གྱི་དབང་དུ་བྱས་པའི་ཕྱིར་དང་། དགེ་འདུན་ལ་
བྱང་ཆུབ་སེམས་དཔའ་འཕགས་པ་ཞེས་འབྱུང་བའི་ཕྱིར་རོ། ། འདིར་ཁ་གྲྭཅིག ། སློབ་དཔོན་
ལྟར་ན་ཤེས་བྱའི་ཆོས་བཟུང་ངོ་ཞེས་ཟེར་བ་དེ་ནི་མི་འཐད་དེ དེ་ལྟར་ན། ཐམས་ཅད་
མཁྱེན་པ་ཉིད་གསུམ་གྱི་བསྡུས་པ་ཞེས་སྨོས་པ་དོན་མེད་པར་འགྱུར་རོ། ། འདི་ལྟར་ཤཱནྟི་བ་
ཡང་བཞེད་དེ། རྣམ་པ་ཐམས་ཅད་མཁྱེན་པ་ཉིད་ནི་སངས་རྒྱས་ཉིད་དོ། ། དེའང་ཇི་སྐད་དུ།
སྒྲིབ་པ་ཀུན་གྱི་དྲི་མེད་པ། ། རྣམ་པ་ཐམས་ཅད་མཁྱེན་ཉིད་ཐོབ། ། རིན་ཆེན་སྣོད་ནི་ཆེ་བ་
ལྟར། ། སངས་རྒྱས་ཉིད་ནི་ཡང་དག་བསྟན། ། ཞེས་བཤད་པ་ལྟ་བུའོ། ། ལམ་གྱི་བདེན་པ་ནི།
ཆོས་དཀོན་མཆོག་ཅེས་འབྱུང་བའི་ཕྱིར་རོ། །གནས་སྐབས་ཀྱི་སྐྱབས་གང་ཞེ་ན། ཁ་ཅིག་ཐུན་
རེ༑ དེ་ལྟར་སྐྱབས་གསུམ་དུ་ཕྱེ་བ་ནི། སེམས་ཅན་རྣམས་ཐེག་པ་ལ་རིམ་གྱིས་ཞུགས་པའི་
དོན་དུ་བཞག་པ་ཡིན་ཏེ། འདི་ལྟར་སངས་རྒྱས་ཀྱི་ཡོན་ཏན་བསྟན་པའི་དོན་དུ བྱང་སེམས་
ཀྱི་གང་ཟག་དང་། སངས་རྒྱས་མཆོག་ཏུ་བྱ་བ་བྱེད་པར་མོས་པ་རྣམས་ཀྱི་དབང་དུ་བྱས་ནས་
སངས་རྒྱས་དང་། ཆོས་ཀྱི་ཡོན་ཏན་བསྟན་པའི་དོན་དུ་རང་རྒྱལ་གྱི་གང་ཟག་དང་། ཆོས་ལ་
མཆོག་ཏུ་བྱ་བ་བྱེད་པར་མོས་པའི་དབང་གིས་ཆོས་དང་། དགེ་འདུན་གྱི་ཡོན་ཏན་བསྟན་
པའི་དོན་དུ་ཉན་ཐོས་ཀྱི་གདམས་ངག་དང། དགེ་འདུན་ལ་མཆོག་ཏུ་བྱ་བ་བྱེད་པར་མོས་
པའི་དབང་གིས་དགེ་འདུན་སྐྱབས་སུ་བཞག་གོ་ཞེས་ཟེར་རོ། ། དེ་ནི་མི་འཐད་དེ། དཀོན་
386-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
1
•
གས་
མཆོག་གསུམ་གྱི་དོན་དུ་ཐེག་གསུམ་པའི་དབང་དུ་བྱས་ཞེས་འབྲས་བུའི་སྐྱབས་འགྲོའི་དོན་
བསྟན་པ་མ་རྙེད་པའི་ཕྱིར་རོ། ། འོ་ན་ཇི་ལྟར་ཞེ་ན། འབྲས་བུའི་སྐྱབས་འགྲོ་གང་ཟག་གི་
དབང་དུ་བྱས་པ་དང་། རྒྱུའི་སྐྱབས་འགྲོ་གང་ཟག་གི་དབང་དུ་བྱས་པའོ། །དང་པོ་ནི། སྟོན་པ་
སངས་རྒྱས་ཀྱི་དོན་དུ་བཞུགས་པའི་ཐེག་ཆེན་པའི་གང་ཟག་གི་དབང་དུ་བྱས་ནས་སངས་་་་
རྒྱས་དང་། བསྟན་པ་ཆོས་ཀྱི་དོན་དུ་ཞུགས་པའི་ཐེག་འབྲིང་གི་གང་ཟག་གི་དབང་དུ་བྱས་
ནས་ཆོས་དང་། སློབ་པ་དགེ་འདུན་གྱི་དོན་དུ་ཞུགས་པའི་ཐེག་ཆུང་གི་གང་ཟག་གི་དབང་དུ་
བྱས་ནས་དགེ་འདུན་ལ་སྐྱབས་སུ་རྣམ་པར་གཞག་གོ། གཉིས་པ་ནི། གྲུབ་ཟིན་གྱི་སངས་རྒྱས་
དང་ཆོས་དང་། དགེ་འདུན་ལ་མཆོག་ཏུ་བྱ་བ་བྱེད་པར་མོས་པའི་གང་ཟག་གསུམ་གྱི་དབང་
དུ་བྱས་ནས་རིམ་པ་ལྟར་སྐྱབས་གསུམ་རྣམ་པར་གཞག་པ་ཡིན་ནོ། ། །
མཐར་ཐུག་གི་སྐྱབས་གང་ཞེ་ན། ཁ་ཅིག་ཐུན་རེ། ཆོས་དང་དགེ་འདུན་ནི་མཐར་
ཐུག་གི་སྐྱབས་མ་ཡིན་ཏེ། ལུང་གི་ཆོས་ནི་སྤང་བྱ་ཡིན་པའི་ཕྱིར་དང་། རྟོགས་པའི་ཆོས་ལམ་
བདེན་ནི་འདུས་བྱས་སླུ་བའི་ཆོས་ཅན་ཡིན་པའི་ཕྱིར་དང༌། འགོག་བདེན་ནི་ཉན་ཐོས་ལྟར་
ན་དངོས་པོ་མེད་པའི་ཕྱིར་དང༌། དགེ་འདུན་ནི་རང་ཉིད་འཇིགས་པ་དང་བཅས་པས་སྐྱབས་
འཚོལ་བའི་ཕྱིར་གཏན་གྱི་སྐྱབས་མཆོག་མ་ཡིན་ནོ་ཞེས་ཟེར་རོ། ། འགའ་ཞིག་ཀུན་རེ། ཕལ་
ཆེར་དེ་བཞིན་ལ། ཉན་ཐོས་ཀྱི་འགོག་བདེན་ནི། རང་ལུགས་ལ་ཡང་མར་མེ་ཤི་བ་ལྟར་རྒྱུན་
ཆད་པར་འདོད་པ་ཡིན་ཏེ། རྒྱུད་བླ་མ་འདི་ནི་སེམས་ཙམ་གྱི་གཞུང་ཡིན་ནོ་ཞེས་ཟེར་། །དེ་
ལ་ཕྱོགས་དང་པོ་མི་འཐད་དེ། ཐུབ་པ་ཆོས་ཀྱི་སྐུ་ཅན་ཕྱིར། ། ཞེས་བྱ་བའི་སྐབས་སུ་འགྲེལ་
པར། ཐུབ་པ་རྣམ་པར་བྱང་བའི་བདེན་པ་གཉིས་ཀྱི་མཚན་ཉིད་འདོགས་དང་བྲལ་བའི་ཆོས་
ཀྱི་སྐུ་ཅན་ཡིན་པའི་ཕྱིར་ཞེས་འབྱུང་བས། སངས་རྒྱས་ཀྱི་སར་ལམ་བདེན་སྒྲུབ་པའི་ལམ་
-387-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བདེན་སྤྱིར་བཟུང་ནས་སླུ་བའི་ཆོས་ཅན་དུ་འཇོག་པ་འགལ་བའི་ཕྱིར་དང་། སྤྱིར་འདུས་བྱས་
ཡིན་པ་ཙམ་གྱིས་བསླུས་ན་སངས་རྒྱས་ཀྱི་སའི་རྒྱུ་རྐྱེན་གྱིས་སྐྱེད་པའི་ཡོན་ཏན་གྱི་ཚོགས་དེ་
དག་ཀྱང་བསླུ་བར་འགྱུར་བའི་ཕྱིར་དང་། གཞན་ཉན་ཐོས་ཀྱི་ལུགས་ལ་མེད་ཀྱང་རང་
ལུགས་ལ་ཡོད་ན་མེད་པའི་སྒོ་ནས་སྐྱབས་མ་ཡིན་པར་བརྗོད་པ་འགལ་བ་དང། གཞན་
ཕྱོགས་ལ་བརྟེན་པ་རང་གི་གྲུབ་མཐའི་དོན་འཇོག་པ་མི་མཁས་པར་འགྱུར་བའི་ཕྱིར་
རོ༑ ༑གཉིས་པའང་མི་འཐད་དེ། རྒྱུད་བླ་སེམས་ཙམ་གྱི་གཞུང་ཡིན་པ་བཀག་ཟིན་པའི་ཕྱིར་
དང་། གཞན་དུ་ན། རྒྱུད་བླའི་ཕྱོགས་དེ་དག་དབུ་མའི་གཞུང་འདི་དག་གི་རང་ལུགས་སུ་
འཇོག་པ་འགལ་བའི་ཕྱིར་རོ། །འོ་ན་ཇི་ལྟར་ཞེ་ན། སངས་རྒྱས་ལས་མ་གཏོག་པའི་ཆོས་དང་།
དགེ་འདུན་ནི་མཐར་ཐུག་གི་སྐྱབས་མ་ཡིན་ཏེ། ལུང་གི་ཆོས་ལམ་གཏོགས་པ་ན། ཆུ་བརྒལ་
ཟིན་པའི་གཟིངས་ལྟར་སྤང་བྱ་ཡིན་པའི་ཕྱིར་དང་། རྟོགས་པའི་ཆོས་ལའང་གཉིས་ཡོད་པའི་
གང་གིས་རྟོགས་པར་བྱེད་པ་སློབ་ལམ་ནི་འདུས་མ་བྱས་མཐར་ཐུག་མ་ཐོབ་པར་འདུས་གཙོ་
བོར་སྤྱོད་པས་མི་བརྟན་པ་སླུ་བའི་ཆོས་ཅན་ཡིན་པའི་ཕྱིར་དང་། ཉན་རང་གི་འགོག་པ་
མཐར་ཐུག་ནི་མར་མེ་རྒྱུན་ཆད་པ་ལྟར་མེད་པའི་ཕྱིར་དང་། ཐེག་པ་གསུམ་གྱི་དགེ་འདུན་ནི་
རང་ཉིད་ཀྱང་ཅི་རིགས་པར་འཇིགས་པ་དང་བཅས་པའི་ཕྱིར་སྐྱབས་འཚོལ་བར་བྱེད་པའི་
ཕྱིར་རོ། །དེ་ལྟར་ན་ལམ་གནས་སྐབས་ལ་སྦྱར་བ་དང་། འགོག་པ་མཐར་ཐུག་ལ་སྦྱར་བ་ཡིན་
ཏེ༑ གནས་སྐབས་ཀྱི་ལམ་སླུ་བར་བརྗོད་པ་ཡིན་པའི་ཕྱིར་དང། ཉན་རང་གི་མཐར་ཐུག་
འགོག་པ་མེད་པར་བསྒྲུབས་ཤིང་། ཐེག་ཆེན་གྱི་མཐར་ཐུག་གི་འགོག་པ་སྐྱབས་དངོས་ཡིན་
པས་འདིར་མ་བརྗོད་པའི་ཕྱིར་རོ། །ཇི་ལྟར་ན་ལམ་གནས་སྐབས་དང་། འགོག་པ་མཐར་ཐུག་
ལ་སྦྱོར་ཞེ་ན། ལམ་བདེན་ནི་རྒྱུ་གཙོ་བོར་གྱུར་པ་ཡིན་པའི་ཕྱིར་དང་། འགོག་བདེན་ནི་
-388-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
འབྲས་བུ་གཙོ་བོར་གྱུར་པ་ཡིན་པའི་ཕྱིར་རོ། ། དེ་བས་གཙོ་བོར་གྱུར་པས་དེ་ལྟར་བཤད་ཀྱི་
མཐར་ཐུག་གི་ལམ་མི་བཞེད་པ་དང་། གནས་སྐབས་ཀྱི་འགོག་པ་མི་བཞེད་པ་ནི་མ་ཡིན་ཏེ།
སྔར་བཤད་པ་ལྟར། ཐུབ་པ་རྣམ་བྱང་གི་བདེན་པ་གཉིས་ཀྱི་མཚན་ཉིད་ཅནགྱི་ཆོས་ཀྱི་སྐུ་
ཅན་ཡིན་པའི་ཕྱིར་དང་། བྱང་སེམས་འཕགས་པ་རྣམས་ཀྱང་རིགས་གྲོལ་གྱི་ཡོན་ཏན་གཉིས་
དང་ལྡན་པའི་ཕྱིར་དང་། སྤངས་པ་མེད་ན་རྟོགས་པ་འགལ་བ་ལ་སོགས་པའི་ཕྱིར་རོ། ། དེས་
ནི་དོན་གྱི་མཐར་ཐུག་གི་ལམ་བདེན་མི་བསླུ་བ་དང་། གནས་སྐབས་ཀྱི་འགོག་པ་སླུ་བར་ཤེས་
པར་བྱའོ། །འོ་ན་ལམ་འདུས་བྱས་ཀྱང་མི་བསླུ་བ་ཡོད་ན། རྒྱུ་བླའི་འགྲེལ་པར། དེ་ལ་ལམ་ནི་
འདུས་བྱས་ཀྱི་མཚན་ཉིད་དུ་གཏོགས་པ་གང་ཡིན་པ་དེ་ནི་མི་བདེན་པ། གང་མི་བདེན་པ་དེ་
ནི་མི་རྟག་པ། གང་མི་རྟག་པ་དེ་ནི་སྐྱབས་མ་ཡིན་ནོ་ཞེས་གསུངས་པ་ཇི་ལྟར་ཞེ་ན འདིར་
ལམ་ནི་རྣམ་པ་གཉིས་ཏེ། འདུས་བྱས་གཙོ་བོར་སྤྱོད་པ་དང་། འདུས་མ་བྱས་གཙོ་བོར་སྤྱོད་
པའོ། ། འདུས་བྱས་གཙོ་བོར་སྤྱོད་པ་གང་ཞེ་ན། འགོག་པ་མཐར་ཐུག་མ་ཐོབ་པས་ད་དུང་
འབད་པའི་འདུ་བྱེད་ཡོད་པ་གང་ཡིན་པའོ། ། འདུས་མ་བྱས་གཙོ་བོར་སྤྱོད་པ་གང་ཞེ་ན།
འགོག་པ་མཐར་ཐུག་ཐོབ་པས་འབད་པའི་འདུ་བྱེད་ཅུང་ཟད་ཀྱང་མེད་པའོ། ། དེ་ལྟར་ན་རྒྱུ་
དུས་སུ་འདུས་བྱས་ཀྱིས་རབ་ཏུ་ཕྱེ་བ་ཡིན་ལ། འབྲས་དུས་སུ་འདུས་མ་བྱས་ཀྱིས་རབ་ཏུ་ཕྱེ་
བ་ཡིན་ནོ། །དེ་ལྟར་ཡང་འགྲེལ་པར། འདིས་ནི་སྔར་བཤད་པའི་ཚུལ་གྱིས་སྐྱེ་བ་མེད་པ་དང་
འགགས་པས་རབ་ཏུ་ཕྱེ་བའི་ཐུབ་པ་རྣམ་པར་བྱང་བའི་བདེན་པ་གཉིས་ཀྱིས་མཚན་ཉིད་
ཅན་ཞེས་བཤད་པ་ཡིན་ནོ། ། དེ་ལ་ལམ་འདུས་བྱས་ཀྱིས་རབ་ཏུ་ཕྱེ་བ་གང་ཡིན་པ་དེ་ནི་རྟག་
པའི་གནས་འདུས་མ་བྱས་མཐར་ཐུག་མ་ཐོབ་པས་ཡིད་བརྟན་མི་རུང་བའི་ཕྱིར་རྫུན་པ་སླུ་
བའི་ཆོས་ཅན། གང་རྫུན་པ་སླུ་བའི་ཆོས་ཅན་དེ་ནི བོགས་དབྱུང་དུ་ཡོད་པས་མི་བརྟན་པ།
-389-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གང་མི་བརྟན་པ་དེ་ནི་མཐར་ཐུག་གི་སྐྱབས་མ་ཡིན་ནོ་ཞེས་བྱ་བ་ཡིན་ཏེ སྒྲ་ཇི་ལྟ་བ་བཞིན་
དུ་རྟོག་ན། གང་མི་རྟག་པ་དེ་ནི་སྐྱབས་མ་ཡིན་ནོ། །ཞེས་བྱ་བ་འབྱུང་བས། ལམ་བདེན་སྐྱབས་
གཏན་མ་ཡིན་པར་འགྱུར་བའི་ཕྱིར་རོ། ། མཐར་ཐུག་གི་སྐྱབས་གང་ཞེ་ན། མཐར་ཐུག་གི་
སྐྱབས་གནས་ནི་སངས་རྒྱས་ཁོ་ན་སྟེ། དེ་ནི་བདེན་པ་གཉིས་ཀྱིས་ཆོས་ཀྱི་སྐུ་མངའ་བ་དང་།
ཐེག་པ་གསུམ་པོའི་ཚོགས་ཀྱང་དེ་ཐོབ་པས་མཐར་ཐུག་པར་འགྱུར་བའི་ཕྱིར་རོ། ། གྲངས་
ངེས་པ་གང་ཞེ་ན། སྐྱབས་སུ་འགྲོ་ཡུལ་གྱི་གང་ཟག་ལ་དེ་གསུམ་ལ་མོས་པར་ངེས་པའི་ཕྱིར་
རོ༑ ༑གོ་རིམ་ངེས་པ་གང་ཞེ་ན། སངས་རྒྱས་ལས་ཆོས་འབྱུང་ཞིང་། ཆོས་ལས་འཕགས་པའི་
ཚོགས་འབྱུང་བའི་ཕྱིར་ཕལ་ཆེར་དོན་གྱི་རིམ་པ་ཡིན་ནོ། ། ངེས་ཚིག་གང་ཞེ་ན། རིན་པོ་ཆེ་
དང་ཆོས་དྲུག་གིས་མཐུན་པའི་ཕྱིར་དཀོན་མཆོག་ཅེས་བྱ་སྟེ འབྱུང་བ་དཀོན་ཕྱིར་དྲི་མེད་
ཕྱིར། ། མཐུ་ལྡན་ཕྱིར་དང་འཇིག་རྟེན་གྱི། ། རྒྱན་གྱུར་ཕྱིར་དང་མཆོག་ཉིད་ཕྱིར། ། འགྱུར་བ་
མེད་ཕྱིར་དཀོན་མཆོག་ཉིད། ། ཅེས་འབྱུང་བའི་ཕྱིར་རོ། ། གཉིས་པ་སྐྱབས་འགྲོ་ལ་གཉིས་ཏེ།
ཐུན་མོང་དང་ཐུན་མོང་མ་ཡིན་པའི་སྐྱབས་འགྲོའོ། །དང་པོ་ལ་གསུམ་སྟེ། སྐྱབས་སུ་འགྲོ་ཚུལ།
སོང་བའི་བསླབ་བྱ། བསླབ་པའི་ཕན་ཡོན། དང་པོ་ནི། ཡུལ་སྔར་བཤད་པའི་ཐུན་མོང་གི་
སྐྱབས་དེ་དག་ལ། རྒྱུ་སྡུག་བསྔལ་ལ་འཇིགས་པ་དང་། དཀོན་མཆོག་གི་ཡོན་ཏན་ལ་དད་པ་
ལ་སོགས་པའི་སྒོ་ནས། དུས་ཉན་ཐོས་ཇི་སྲིད་འཚོ་བ་དང་། ཐེག་ཆེན་པ་བྱང་ཆུབ་སྙིང་པོའི་
བར་དུ། ངོ་བོ་སྐྱབས་སུ་ཁས་ལེན་པའོ། ། བསླབ་བྱ་ལ་གཉིས་ལས། ཐུན་མོང་གི་བསླབ་བྱ་ནི།
སྐྱེས་བུ་དམ་པ་ལ་བརྟེན་པ། དམ་པའི་ཆོས་ཉན་པ། ཚུལ་བཞིན་ཡིད་ལ་བྱེད་པ། ཆོས་ཀྱི་
རྗེས་སུ་མཐུན་པའི་ཆོས་སྒྲུབ་པ། དབང་པོ་མི་རྒོད་པ། བསླབ་པའི་གཞི་བླང་བ། དཀོན་མཆོག་
ལ་མཆོད་པ་བྱེད་པ་དང། ཡང་ཡང་ངག་ཡིད་ཀྱིས་སྐྱབས་སུ་འགྲོ་བའོ། ། སོ་སོའི་བསླབ་བྱ་ནི།
-39-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
མྱ་ངན་ལས་འདས་པའི་མདོར། གང་གི་སངས་རྒྱས་སྐྱབས་སོང་བ། །ནམ་དུ་ཡང་ནི་ལྷ་གཞན་
ལ༑ ༑སྐྱབས་སུ་འགྲོ་བ་མ་ཡིན་ནོ། ། དམ་པའི་ཆོས་ལ་སྐྱབས་སོང་བ། ། འཚེ་ཞིང་གསོད་པའི་
སེམས་དང་བྲལ། །དགེ་འདུན་ལ་ནི་སྐྱབས་སོང་བ། །མུ་སྟེགས་ཅན་ལ་ཕྱོགས་མི་བྱ། །ཞེས་བྱ་
བའི་དགག་པའི་བསླབ་པ་དང་། མཆོད་རྟེན་གྱི་གྲིབ་མ་ཡན་ཆད་ལ་གུས་པར་བྱ་བ་དང་།
དམ་ཆོས་ཀྱི་ཡིག་འབྲུ་གཅིག་ཡན་ཆད་ལ་གུས་པར་བྱ་བ་དང། ངུར་སྨིག་གྱོན་པ་ཙམ་ཡན་
ཆད་ལ་གུས་པར་བྱ་བའམ། སྨོན་སེམས་ཙམ་ཡོད་པ་ཡན་ཆད་ལ་གུས་པར་བྱ་བའོ། །
ཕན་ཡོན་ལ་གཉིས་ལས། གནས་སྐབས་ཀྱི་ཕན་ཡོན་ནི། བསྲུང་བ་ཆེན་པོ་དང་ལྡན་པ་དང་།
ལོག་པར་མོས་པའི་སྒྲིབ་པ་ཟད་པར་འགྱུར་བ་དང་། སྐྱེས་བུ་དམ་པའི་ནང་དུ་བགྲང་བ་དང་།
དཀར་པོ་ལ་དགའ་བའི་ལྷ་རྣམས་ཡིད་དུ་འོང་བ་དེ་བཞི་དང་། བསོད་ནམས་ཆེན་པོ་དང་།
དགའ་བ་ཆེན་པོ་དང༌། ཏིང་ངེ་འཛིན་དང་། རྣམ་པར་དག་པ་སྟེ་བཞི་ཐོབ་པར་ཡང་གསུངས་
ཏེ༑ མཐར་ཐུག་གི་འབྲས་བུ་ནི། བྱང་ཆུབ་གསུམ་ཐོབ་པའོ། ། དེ་དག་ཀྱང་མདོ་སྡེ་རྒྱན་ལས།
དོན་བསྡུས་ནས་གསུངས་ཏེ། འཇིག་རྟེན་ཇི་སྲིད་སེམས་ཅན་གྱི ། གནོད་དང་ཕུན་སུམ་
ཚོགས་པ་ཀུན། ། ལྡོག་དང་འབྱོར་པར་བྱ་ཕྱིར་དུ།། སངས་རྒྱས་སྐྱབས་ཆེན་ཉིད་དུ་
འདོད། ། ཅེས་འབྱུང་བ་ཡིན་ནོ། ། ཐུན་མོང་མ་ཡིན་པའི་སྐྱབས་འགྲོ་ལ། ངོ་བོ་རྒྱུ་འབྲས་ལས་
ལྡན་དབྱེ། །ཀུན་འགྲོ་ཁས་ལེན་ཐོབ་ཟིལ་གནོན། །ཞེས་བྱའོ། །ངོ་བོ་གང་ཞེ་ན། ཁ་ཅིག་ན་རེ།
དཀོན་མཆོག་ལ་རྒྱུ་དང་འབྲས་བུར་དམ་བཅའ་བ་སྟེ གྲུབ་ཟིན་གྱི་སྐྱབས་རྒྱུར་འདོད་པ་ནི་
རྒྱུ་ལ་དམ་འཆའ་བ་དང་། མ་འོངས་པའི་བྱང་ཆུབ་ཐོབ་པར་འདོད་པ་ནི་འབྲས་བུའི་སྐྱབས་
འགྲོ་ཡིན་ནོ། །ཞེས་ཟེར་རོ། །དེ་ནི་མི་རིགས་ཏེ། བྱང་ཆུབ་འདོད་པ་ནི་ཀུན་སློང་ཡིན་གྱི་ངོ་བོ་
མ་ཡིན་པའི་ཕྱིར་ཏེ། གཞན་དུ་ན་བྱང་ཆུབ་འདོད་པས་སྐྱབས་སུ་ཁས་ལེན་ཞེས་ཟེར་བ་
-39-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འདིར་བྱང་ཆུབ་འདོད་པ་ཉིད་སྐྱབས་སུ་ཁས་ལེན་པའི་ངོ་བོར་འགྱུར་བའི་ཕྱིར་རོ། ། འོ་ན་ཇི་
ལྟར་ཞེ་ན། བྱང་ཆུབ་འདོད་པས་ཀུན་ནས་བསླངས་ནས་སྐྱབས་སུ་ཁས་ལེན་ཅིང་བློ་གཏོད་
པར་བྱེད་པའོ། །འདིར་ཁས་ལེན་པ་ནི་གཉིས་ཏེ། སངས་རྒྱས་ལ་སྐྱབས་སུ་མཆིའོ། །ཞེས་ངག་
གིས་ཁས་ལེན་པ་དང་། དེ་ལྟར་ཡིད་ཀྱིས་འདོད་པ་ཡིད་ཀྱིས་ཁས་ལེན་ནོ ། དེའི་ཕྱིར་ཡིད་
ཁོ་ནར་ངེས་པ་མ་ཡིན་ཏེ། མདོ་ལས་སྐྱབས་སུ་འགྲོ་བ་ནི་ངག་གི་འཁོར་ལོའི་ཞེས་གསུངས་
པའི་ཕྱིར་དང་། བསྟན་བཅོས་ལས་ཀྱང་སྐྱབས་སུ་འགྲོ་བ་ནི། ངག་གི་རྣམ་པར་རིག་བྱེད་དེ་
ཞེས་བཤད་དོ། ། རྒྱུ་གང་ཞེ་ན། འགྲོ་བ་སྡུག་བསྔལ་རྒྱུ་བཅས་ལས་སྒྲོལ་བར་འདོད་པའི་སྙིང་
རྗེ་ཆེན་པོའོ། ། འབྲས་བུ་གང་ཞེ་ན། ཡོན་ཏན་ཚད་མེད་པ་འཕེལ་བ་རང་དོན་གྱི་འབྲས་བུ་
དང༌། བསམ་པས་འགྲོ་བ་ལ་སྙིང་རྗེས་ཁྱབ། སྦྱོར་བས་ཐེག་ཆེན་གྱི་ཆོས་རྒྱས་པར་བྱེད་པ་
གཞན་དོན་གྱི་འབྲས་བུ་དང་། མཐར་ཐུག་སྐུ་གཉིས་ཐོབ་པ་། གཉིས་དོན་གྱི་འབྲས་བུའོ། །
བྱེད་ལས་གང་ཞེ་ན་སེམས་ཅན་རྣམས་ལ་ཕན་བདེ་བྱེད་ཅིང་དཀའ་སྤྱད་ལ་མི་སྐྱོ་བའོ། །ལྡན་
པ་གང་ཞེ་ན། ངེས་པར་འབྱུང་བར་བྱ་བ་ལ། ཐེག་པ་ཐམས་ཅད་ཀྱི་སྟོན་པའི་ཡོན་ཏན་དང་
ལྡན་པའོ། ། དགེ་བ་གང་ཞེ་ན། སོ་སོའི་སྐྱེ་བོའི་སྐབས་སུ་རགས་པ་བརྡ་ལས་བྱུང་བ་དང།
འཕགས་པའི་སྐབས་སུ་ཕྲ་བ་ཆོས་ཉིད་ཀྱིས་ཐོབ་པའོ། ། ཡང་གཉིས་ཏེ། མ་བཅོས་པའི་སྙིང་
རྗེས་ཐོབ་པ་ནི། བརྟན་པ་དང་། གཞན་ནི་མི་བརྟན་པའོ། ། ཡང་ན་བྱང་ཆུབ་ངེས་ལེགས་
འདོད་པ་ནི་བརྟན་པ་དང་འཇིགས་སྐྱོབས་ལེགས་སྨོན་འདོད་པ་ཅན་ནི་མི་བརྟན་པའོ། ། ཀུན་
ཏུ་འགྲོ་བའི་ཁྱད་པར་གང་ཞེ་ན། སེམས་ཅན་ཐམས་ཅད་བསྒྲལ་བར་ཞུགས་པས་སེམས་
ཅན་འགྲོ་བ་དང་། ཐེག་པ་གསུམ་ལ་མཁས་པས་ཐེག་པ་ཀུན་ཏུ་འགྲོ་བ་དང་། བདག་མེད་
གཉིས་ལ་མཁས་པས་ཡེ་ཤེས་ཀུན་ཏུ་འགྲོ་བ་དང་། འཁོར་འདས་རོ་གཅིག་ཏུ་རྟོགས་པས་
-392-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
མྱང་འདས་ཀུན་ཏུ་འགྲོ་བ་དང་བཞིའོ། ། ཁས་ལེན་པའི་ཁྱད་པར་གང་ཞེ་ན། སངས་རྒྱས་ཁོ་
ན་དོན་དུ་གཉེར་བ་སྨོན་ལམ་གྱི་ཁྱད་པར་དང་། སྐྱོ་བ་མེད་པར་དཀའ་བ་སྤྱོད་པ་སྒྲུབ་པའི་
ཁྱད་པར་དང་། སངས་རྒྱས་ཀུན་དང་མཉམ་པར་ཐོབ་པའི་ཁྱད་པར་ཏེ་གསུམ་དང་། དེ་ཡང་
སེམས་བསྐྱེད་ཀྱི་ས་བོན་ལ་སོགས་པ་ལྡན་པས་རྒྱལ་བའི་སྲས་སུ་ལེགས་པར་སྐྱེས་པ་དང་།
མཚན་གྱིས་རྒྱན་ལ་སོགས་པ་ལུས་ཀྱི་ཁྱད་པར་དང་། ཡུམ་བསྟེན་པ་ལ་སོགས་པ་སློབ་དཔོན་
ལྟ་བུའི་ཁྱད་པར་དང་། དབང་བསྐུར་བ་ཐོབ་པ་ལ་སོགས་པས་སངས་རྒྱས་ཀྱི་གདུང་མི་
གཅོད་པའི་ཕྱིར་རོ། ། ཐོབ་པའི་ཁྱད་པར་གང་ཞེ་ན། མོས་པའི་དུས་ན་བསོད་ནམས་ཀྱི་ཕུང་
པོ་ཆེན་པོ་ཐོབ་པ་དང་། མོས་ནས་སེམས་བསྐྱེད་པའི་དུས་སུ་སྲིད་གསུམ་གྱི་བླ་མ་ཐོབ་པ་
དང༌། བསྐྱེད་ནས་བསམ་བཞིན་དུ་སྐྱེ་བ་འཛིན་པའི་དུས་ན་སྲིད་པའི་བདེ་བ་ཐོབ་པ་དང།
བཟུང་ནས་དེ་ཁོ་ན་མངོན་པར་རྟོགས་པའི་དུས་ན་སྡུག་བསྔལ་གྱི་ཕུང་པོ་ཆེན་པོ་རབ་ཏུ་ཞི་
བ་ཐོབ་པ་དང་། མི་སྐྱེ་བའི་ཆོས་ལ་བཟོད་པ་ཐོབ་པའི་དུས་ན་བློ་མི་རྟོག་པ་མཆོག་གི་བདེ་བ་
ཐོབ་པ་དང་། ཐོབ་ནས་རྫོགས་པའི་བྱང་ཆུབ་ཀྱི་དུས་ནས་ཡོན་ཏན་བསགས་པའི་སྐུ་ཐོབ་པ་
དང༌། ཉེས་པ་བསགས་པ་བཟློག་པ་དང་། དེ་ཉིད་ཀྱིས་སྲིད་ཞི་ལས་རྣམ་པར་གྲོལ་བ་ཐོབ་པ་
སྟེ་བརྒྱད་དོ། ། ཟིལ་གནོན་གྱི་ཁྱད་པར་གང་ཞེ་ན། འཇིག་རྟེན་པའི་དགེ་བ་རྒྱ་ཆེན་པོ་ཉིད་
དང་། འཇིག་རྟེན་ལས་འདས་པའི་དོན་ཆེན་པོ་ཉིད་དང་། ཡོངས་སུ་སྨིན་པར་བྱེད་པ་ཚད་
མེད་པ་དང་། དབང་འབྱོར་པ་ཐོབ་པས་ཟད་མི་ཤེས་པ་སྟེ། རྣམ་པ་བཞིས་ཉན་ཐོས་ཀྱི་
ཚོགས་རྣམས་ཟིལ་གྱིས་གནོན་ཏོ། ། བསླབ་པར་བྱ་བ་ནི་སྔ་མ་བཞིན་ནོ། ། མདོར་བསྡུས་ན། །
ཡུལ་སྔར་བཤད་པའི་ཐུན་མོང་མ་ཡིན་པའི་སྐྱབས་དེ་དག་ལ། རྒྱུ་སྙིང་རྗེ་དང་སེམས་བསྐྱེད་
ལ་སོགས་པའི་སྒོ་ནས་དུས་བྱང་ཆུབ་སྙིང་པོའི་བར་དུ ངོ་བོ་སྐྱབས་སུ་ཁས་བླངས་བློ་གཏད་
-393-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པས། བྱ་བ་གནས་སྐབས་དང་མཐར་ཐུག་གི་དོན་ཐམས་ཅད་གྲུབ་པའོ། ། དེས་ནི་ཐེག་དམན་
གྱི་ལུང་དང་རྟོགས་པ་དང་། དགེ་འདུན་རྣམས་ནི་འདིར་དཀོན་མཆོག་མ་ཡིན་ཏེ། མཆོད་
པར་འོས་པ་མ་ཡིན་པའི་ཕྱིར་རོ། ། དེ་ཡང་འདི་ལྟར། མཁས་པ་བྱང་ཆུབ་སེམས་དཔའ་དང་།
ཉན་ཐོས་ཀྱི་ཡོན་ཏན་གྱི་ཁྱད་པར་ཤེས་པ་ནི་ནམ་ཡང། བྱང་ཆུབ་སེམས་དཔའ་ཆེན་པོའི་
བསོད་ནམས་དང་ཡེ་ཤེས་ཀྱི་ཚོགས་རྒྱ་ཆེན་པོ་རྫོགས་པར་བྱེད་པ། ཤེས་རབ་དང་སྙིང་རྗེའི་
དཀྱིལ་འཁོར་ཅན་གཞལ་དུ་མེད་པའི་སེམས་ཅན་གྱི་ཁམས་སྣང་བར་ཉེ་བར་གནས་པ། བླ་
ན་མེད་པ་དེ་བཞིན་གཤེགས་པ་ཟླ་བ་ཉ་བ་ཐོབ་པ་དང། རྗེས་སུ་མཐུན་པའི་ལམ་དུ་ཞུགས་
པ༑ བྱང་ཆུབ་སེམས་དཔའི་ལམ་དུ་ཞུགས་པ། བྱང་ཆུབ་སེམས་དཔའི་ཟླ་བ་ཚེས་པ་དོར་
ནས། ཉི་ཚེ་བའི་ཡེ་ཤེས་ཀྱི་མཐར་ཐུག་པ་སྐར་མའི་གཟུགས་ལྟར་རང་གི་རྒྱུད་ཙམ་སྣང་བར་
ཉེ་བར་གནས་པའི་ཉན་ཐོས་ལ་ཡང་ཕྱག་བྱེད་པ་ནི་མ་ཡིན་ཏེ གཞན་ལ་ཕན་པར་བྱེད་པའི་
བསམ་པ་རྣམ་པར་དག་པའི་ཕྱིར་རོ། ། ཡང་དག་པ་བསྟེན་པའི་ཡོན་ཏན་ཉིད་ཀྱིས་སེམས་
དང་པོ་བསྐྱེད་པའི་བྱང་ཆུབ་སེམས་དཔས་ཀྱང་རྗེས་སུ་བརྩེ་བ་མེད་པ་གཞན་དོན་རྒྱས་པར་
བྱེད་པ་དང་མི་ལྡན་པས། འཕགས་པའི་ཉན་ཐོས་ཟག་པ་མེད་པའི་ཚུལ་ཁྲིམས་ཀྱི་སྡོམ་པ་
རྣམ་པར་དག་པའི་མཐར་ཕྱིན་པར་གྱུར་པ་ཡང་ཟིལ་གྱིས་གནོན་ན དེ་ལས་གཞན་པ་ལྟ་ཅི་
སྨོས། དཀོན་མཆོག་གསུམ་བཤད་ཟིན་ཏོ། ། ད་ནི་མ་ཞེན་པ་ལ་སོགས་པ་དཔྱད་པར་བྱ་སྟེ།
དེ་ནི་འདི་ལྟར་མ་ཞེན་པའི་སྒྲུབ་པ་དང་། མི་ངལ་བའི་སྒྲུབ་པ་དང་། ལམ་ཡོངས་སུ་བཟུང་
བའི་སྒྲུབ་པའོ། ། དེ་དག་གི་མཚན་ཉིད་ནི་རིམ་པ་ལྟར། བྱ་བ་ངན་ཞེན། སྒྱིད་ལུག་པ་དང་།
བདག་ཉིད་ལ་བརྙས་པའི་ལེ་ལོའི་གཉེན་པོ་རབ་ཏུ་ཕྱེ་བའི་རྒྱལ་སྲས་ཀྱི་བརྩོན་འགྲུས་སོ། །
ད་ནི་སྤྱན་ལྔ་དཔྱད་པར་བྱ་སྟེ། དེ་ལ་མཚན་ཉིད་དབྱེ་བ་ས་མཚམས་དང་། ། གྲངས་དང་གོ་
-394-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
རིམ་ངེས་ཚིག་གོ ། མཚན་ཉིད་གང་ཞེ་ན། ཁ་ཅིག་གཡགན་རེ། བདག་རྐྱེན་ཕར་ཕྱིན་ལ་བརྟེན་
ནས་ཡུམ་མཐོང་བའི་རིག་པ་ཞེས་ཟེར་རོ། ། དེ་ནི་ནོར་བ་ཡིན་ཏེ། སྤྱན་དང་པོ་གཉིས་ནི།
དབང་པོ་གཟུགས་ཅན་ཡིན་པ་ཡང་ཡོད་པས་རིག་པ་ཡིན་པ་མ་ངེས་པའི་ཕྱིར་རོ། ། འོ་ན་ཇི་
ལྟར་ཞེ་ན། རང་རྒྱུ་ཕར་ཕྱིན་ལ་བརྟེན་ནས། རང་ཡུལ་མངོན་སུམ་དུ་མཐོང་བའི་མིག་ཅེས་བྱ་
སྟེ། མདོ་ལས། མིག་ལྔ་ཐོབ་པར་འདོད་པ་ཕྱིན་དྲུག་ལ་སློབ་པར་བྱའོ་ཞེས་གསུངས་ཤིང།
མདོ་སྡེ་རྒྱན་ལས། མཐོང་བ་དང་ནི་ཞེས་གསུངས་པའི་ཕྱིར་རོ། །
དབྱེ་བ་ནི་ཤའི་སྤྱན་ལ་སོགས་པ་ནི་ལྔའོ། ། དེ་དག་ནི་མཚན་ཉིད་ལ་ཁ་ཅིག་གྲགས་ཀུནི།
དཔག་ཚད་བརྒྱ་ནས་སྟོང་གསུམ་ཚུན་ཆད་ཀྱི་གཟུགས་རྣམས་ཁོ་ན་མཐོང་བ་དང། སེམས་
ཅན་ཐམས་ཅད་ཀྱི་འཆི་འཕོ་དང་སྐྱེ་བ་མངོན་སུམ་དུ་མཐོང་བ་དང་། ཆོས་ཐམས་ཅད་ལ་
བདེན་པར་མི་རྟོག་པ་དང་། འཕགས་པའི་གང་ཟག་ཐམས་ཅད་མངོན་སུམ་དུ་རྟོགས་པ་ཞེས་
བྱ་བ་ལ་སོགས་པར་འཆད་དོ། ། དེའང་མི་འཐད་དེ། འདིར་བསྟན་ཞེས་བྱ་བའི་ངེས་པར་
བཟུང་བ་མ་བརྗོད་ན། སངས་རྒྱས་ཀྱི་ཤའི་སྤྱན་ཡུལ་ཐམས་ཅད་མཐོང་བར་བཤད་པའི་ཕྱིར་
དང༌། སེམས་ཅན་ཐམས་ཅད་ཀྱི་འཆི་དང་སྐྱེ་བ་མངོན་སུམ་དུ་མཁྱེན་པ་དང། འཕགས་པའི་
གང་ཟག་ཐམས་ཅད་མངོན་སུམ་དུ་རྟོགས་པ་སངས་རྒྱས་ལས་གཞན་མེད་པས་བྱང་སེམས་
ལ་ལྷའི་སྤྱན་དང་ཆོས་ཀྱི་སྤྱན་མེད་པར་འགྱུར་བའི་ཕྱིར་རོ། ། འོ་ན་ཇི་ལྟར་ཞེ་ན། འདིར་
བསྟན་སྤྱན་ལྔའི་མཚན་ཉིད་རིམ་པ་ལྟར། ཕར་ཕྱིན་ལ་བརྟེན་ནས་དཔག་ཚད་བརྒྱ་ནས་སྟོང་
གསུམ་ཚུན་ཆད་ཀྱི་དངོས་པོ་སོ་སོར་མཐོང་བ་དང་། སེམས་ཅན་དུ་མའི་འཆི་འཕོ་དང་སྐྱེ་བ་
མངོན་སུམ་དུ་མཐོང་བ་དང་། ཆོས་ཐམས་ཅད་ལ་མངོན་སུམ་དུ་རྣམ་པར་མི་རྟོག་པ་དང་།
འཕགས་པའི་གང་ཟག་དུ་མ་མངོན་སུམ་དུ་རྟོགས་པ་དང་། ཆོས་ཐམས་ཅད་རྣམ་པ་ཐམས་
-395.



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཅད་མངོན་པར་རྫོགས་པར་བྱང་ཆུབ་པས་རབ་ཏུ་ཕྱེ་བའི་ཡུལ་ཅན་ཞེས་བྱའོ ། དེས་ན་སོ་
སོར་ངེས་པ་ནི། བྱེ་བྲག་གི་དོན་ཡིན་ལ། ཐམས་ཅད་ཅེས་བྱ་བའི་མང་ཚིག་འབྱུང་བ་ནི། དུ་མ་
འཛིན་པའི་ཚིག་ཡིན་ནོ། ། འོ་ན་མཛོད་ལས། གང་ཕྱིར་ཤ་ཡི་མིག་གིས་གཟུགས། ། ཐག་རིང་
གནས་དང་བསྒྲིབས་པ་དང་། །ཕྲ་དང་ཐམས་ཅད་མི་མཐོང་བ། །ཞེས་བཤད་པ་དང་། གཞན་
ཡང་སྐྱེ་བས་ཐོབ་དེས་ནི། ། སྲིད་པ་བར་མ་མི་མཐོང་ངོ་། ། ཞེས་བཤད་པ་ལ་སོགས་པ་ཇི་ལྟར་
ཞེ་ན། དེ་ནི་ཡུམ་གྱིས་མ་སྦྱངས་པའི་མིག་ཙམ་གྱི་དོན་ཡིན་ལ། འདིར་ནི་ཡུམ་གྱིས་སྦྱངས་
པའི་སྤྱན་གྱི་དོན་ཡིན་པས་འགལ་བ་མེད་དོ། ། ཡང་ན་གང་གི་ཕྱིར་འདི་ནི། རྣམ་པར་གཞག་
པ་ཁོ་ན་ཡིན་ཏེ། དེའི་ཕྱིར་ཐེག་པ་གཞན་ལ་བརྟེན་ནས་ནི་གང་དུ་ཡང་སུན་འབྱིན་པ་བརྗོད་
པར་མི་བྱའོ། ། འོ་ན་འདིར་ཤའི་སྤྱན། ཡུམ་གྱིས་སྦྱངས་པའི་སྟོབས་ཀྱིས་དེ་ལས་ལྷག་པར་
ཡང་ཅིའི་ཕྱིར་མི་མཐོང་ཞེ་ན། འདི་ལ་ཁ་ཅིག་གྲགས་ན་རེ། བྱང་སེམས་ཀྱི་ཤའི་སྤྱན་ནི། རྣམ་
སྨིན་ལས་བྱུང་བས་ཡུལ་ངེས་ཕྱིར་རམ། དབང་པོ་གཟུགས་ཅན་གྱི་བདག་འབྲས་ཡིན་པས་དེ་
ལས་ལྷག་པར་མི་མཐོང་བར་འཕགས་པས་བཤད་དོ་ཞེས་ཟེར་རོ། ། དེ་ནི་འཕགས་པའི་
བཞེད་པ་མ་ཡིན་ཏེ། འཕགས་པས་ཇི་སྐད་དུ། ཤའི་མིག་ནི་བདག་པོའི་འབྲས་བུའི་ཡུལ་ཅན་
ཡིན་པས། དེ་ཡང་སྟོང་གསུམ་གྱིས་བསྡུས་སོ་ཞེས་བཤད་པའི་ཕྱིར་དང་། དབང་པོ་གཟུགས་
ཅན་གྱི་བདག་འབྲས་ལ་སྦྱར་ན། དེ་ཡང་སྟོང་གསུམ་གྱིས་བསྡུས་ཞེས་བྱ་བ་མ་འབྲེལ་བའི་
ཕྱིར་དང༌། དེས་ན་བདག་འབྲས་ནི་སྟོང་གསུམ་པའི་སེམས་ཅན་གྱི་ལས་ཀྱི་ཐུན་མོང་གི་
འབྲས་བུ་སྣོད་ཀྱི་འཇིག་རྟེན་གྱི་དབང་དུ་བྱས་པ་ཡིན་པའི་ཕྱིར་རོ། །
ས་མཚམས་ནི་རིམ་པ་ལྟར། ལམ་ལྔ་ནས་ཡོད་དེ། རྫུ་འཕྲུལ་གྱི་རྐང་པ་བསྒོམས་
པས་ཤའི་སྤྱན་ཐོབ་པར་བཤད་ཅིང་། འཐད་པའི་ཕྱིར་དང་། ལྷའི་སྤྱན་ནི། སྦྱོར་ལམ་ན་ཡོད་
-396-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
པར་མར་མེ་འབུལ་བའི་མདོར་བཤད་པའི་ཕྱིར་དང་། མདོ་ལས། མཐོང་ལམ་ཐོབ་པ་ཤེས་
རབ་ཀྱི་མིག་རྙེད་དོ། ། ཞེས་བཤད་པའི་ཕྱིར་དང༌། འཕགས་པའི་གང་ཟག་འདི་ནི་དད་པའི་
རྗེས་སུ་འབྲང་ངོ་ཞེས་སོགས་མངོན་སུམ་གྱིས་རྟོགས་པ་ལ་འཕགས་པ་ཐོབ་དགོས་ལ། དེ་
ཡང་འཇིག་རྟེན་པའི་རྟོགས་པ་ཡིན་པས་རྗེས་ཐོབ་ཏུ་འབྱུང་དགོས་པའི་ཕྱིར་དང། སངས་
རྒྱས་ཀྱི་ཤེས་བྱ་ཐམས་ཅད་མངོན་སུམ་དུ་གཟིགས་པའི་ཕྱིར་རོ། །སངས་རྒྱས་ཀྱི་སྤྱན་དེ་ཡང་
རྫོགས་པའི་སངས་རྒྱས་ཀྱི་སར་མངོན་སུམ་དུ་བྱེད་པ་ཡིན་གྱི དང་པོ་ཐོབ་པའི་དུས་ནི་ས་
བཅུ་པ་ཉིད་ཡིན་ཏེ། ས་བཅུ་པ་ལ་ནི་བྱང་ཆུབ་སེམས་དཔའ་སངས་རྒྱས་ཁོ་ནར་བརྗོད་པར་
བྱ་ཞེས་འབྱུང་བའི་ཕྱིར་རོ། ། དེས་ན་སངས་རྒྱས་ཀྱི་སྤྱན་རྗེས་མཐུན་པ་ས་དང་པོ། བདུན་པ་
དང་། བརྒྱད་པ་ནས་ཐོབ་པར་སྨྲ་བ་རྣམས་ལ། སྒྲུབ་བྱེད་མ་མཐོང་སྟེ། སངས་རྒྱས་ཀྱི་སྤྱན་
རྗེས་མཐུན་པ་དེ་ལས་སངས་རྒྱས་ཀྱི་སྤྱན་གྱི་མཚན་ཉིད་ཡོད་ན སྒྲུབ་བྱེད་བརྗོད་དགོས་པ་
ལས་མེད་པའི་ཕྱིར་དང་། གཞན་དུ་ན་ཤའི་མིག་རྗེས་མཐུན་པ་སོགས་ཀྱང་འབྱེད་དགོས་
པར་མཚུངས་པའི་ཕྱིར་རོ། ། གལ་ཏེ་མཐོང་ལམ་ནས་ཆོས་ཀྱི་མིག་རྡུལ་མེད་ཅིང་དྲི་མ་དང་
བྲལ་བ་སྐྱེས་པས་ཆོས་ཀྱི་སྤྱན་ཐོབ་པ་མ་ཡིན་ནམ་ཞེ་ན བདེན་མོད་ཀྱི། འོན་ཀྱང་འདིར་ནི།
དག་པ་འཇིག་རྟེན་པ་ཀུན་རྫོབ་ཤེས་པའི་ཆོས་ཀྱི་སྤྱན་བཟུང་བ་ཡིན་ལ། དེར་ནི་མཉམ་
བཞག་འཇིག་རྟེན་ལས་འདས་པ་དོན་དམ་པའི་ཆོས་ཀྱི་སྤྱན་བཟུང་བའི་ཕྱིར་རོ། ། དེས་ན་ཁོ་
བོས་འདིར་བསྟན་གྱི་སྤྱན་གྱི་མཚན་ཉིད་བརྗོད་པ་ཡིན་པས་འགལ་བ་མེད་དོ། འོ་ན་སངས་
རྒྱས་ཀྱི་སར་དེའི་སྤྱན་ཐམས་ཅད་སངས་རྒྱས་ཀྱི་སྤྱན་དུ་ངེས་སམ་ཞེ་ན། དེ་ལ་ཁ་ཅིག་
མདངསན་རེ། གཟུགས་སྐུའི་སྤྱན་ནི་ཤ་དང་། ཏིང་ངེ་འཛིན་དང་། སྙོམས་འཇུག་དང་། མངོན་
ཤེས་རྣམས་ནི་ལྷ་དང་། ཐམས་ཅད་མཁྱེན་པའི་ཡེ་ཤེས་ནི་ཤེས་རབ་དང་། ཐམས་ཅད་དུ་
-397-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འགྲོ་བའི་ལམ་དང་། དབང་པོ་མཆོག་དང་མཆོག་མ་ཡིན་པ་དང། མོས་པ་སྣ་ཚོགས་དང་།
ཁམས་སྣ་ཚོགས་མཁྱེན་པ་ནི་ཆོས་དང་། རྡོ་རྗེ་ལྟ་བུའི་ཏིང་ངེ་འཛིན་གྱིས་བསྡུས་པ་དགྲ་
བཅོམ་པའི་ཡེ་ཤེས་ནི་སངས་རྒྱས་ཀྱི་སྤྱན་ནོ་ཞེས་ཟེར་རོ། ། དེ་ནི་འཐད་པར་མ་མཐོང་སྟེ།
རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་མི་ སངས་རྒྱས་ཀྱི་སྤྱན་གྱི་གཙོ་བོ་ཡིན་པས་དེ་
ལྟ་བུའི་ངེས་བཟུང་གི་འཐད་པའི་ཕྱིར་རོ། ། འོ་ན་ཇི་ལྟར་ཞེ་ན། སངས་རྒྱས་ཀྱི་ཡེ་ཤེས་ཉིད་
ཀྱིས་ཕྱིའི་སྣོད་ཇི་ལྟ་བ་བཞིན་དུ་གཟིགས་པ་དང༌། ནང་གི་བཅུད་ཇི་ལྟ་བ་བཞིན་དུ་གཟིགས་
པ་དང་། ཆོས་ཉིད་ཇི་ལྟ་བ་གཟིགས་པ་དང་། ཆོས་ཅན་ཇི་སྙེད་པ་གཟིགས་པ་དང་། ཇི་ལྟ་ཇི་
སྙེད་པ་གཉིས་ཀ་གཟིགས་པའི་ཆ་ནས་རིམ་པ་ལྟར་སྤྱན་དེ་དང་དེར་བཞག་པ་ཡིན་ནོ ། ཡང་
ན་དེར་སྤྱན་ནི་རྣམ་པ་གསུམ་སྟེ། སྤྲུལ་སྐུ་དང་། ལོངས་སྐུ་དང་། ཆོས་སྐུའི་སྤྱན་ནོ། ། དེ་ལ་
སྤྲུལ་སྐུའི་སྤྱན་ནི་ཤའི་སྤྱན་ནོ། ། ལོངས་སྐུའི་སྤྱན་ནི། ལྷའི་སྤྱན་ནོ། ། ལྷག་མཐོང་གི་སྤྱན་ནི་
ཤེས་རབ་ཀྱི་སྤྱན་ནོ། ། ཏིང་ངེ་འཛིན་གྱི་སྤྱན་ནི་ཆོས་ཀྱི་སྤྱན་ནོ། ། ཟུང་དུ་འཇུག་པའི་སྤྱན་ནི་
སངས་རྒྱས་ཀྱི་སྤྱན་ནོ། །གྲངས་ངེས་པ་གང་ཞེ་ན། སྤྱན་ནི་ལྔར་ངེས་ཏེ། རིགས་པ་བཤད་ཟིན་
པའི་ཕྱིར་རོ། །གལ་ཏེ་བསྡུས་ན་སློབ་པ་དང་། མི་སློབ་པའི་སྤྱན་གཉིས་སུ་འདུ་ཞིང་། ཕྱེ་ན་ས་
ལ་སོགས་པའི་དབང་གིས་དེ་ལས་མང་བར་ཡང་འགྱུར་རོ་ཞེ་། སྐྱོན་དེ་དག་མེད་དེ། བསྡུས་
ན་སྤྱན་གྱི་རིགས་རྒྱས་པར་མི་རྟོགས་ཤིང་། གསལ་བའི་དབྱེ་བ་ཐུག་མེད་དུ་འགྱུར་བའི་ཕྱིར་
རོ། ། གོ་རིམ་ངེས་པ་ནི། ལམ་ལྔ་གོ་རིམ་གྱིས་འབྱུང་བའི་ཕྱིར་རོ། ། ངེས་ཚིག་ནི། ཅིའི་ཕྱིར་
སྤྱན་ཞེས་བྱ་ཞེ་ན། རང་ཡུལ་མངོན་སུམ་དུ་གཟིགས་པས་ན་སྤྱན་ཞེས་བྱའོ། ། འདིར་སྤྱན་གྱི་
རྒྱུ་ནི་མ་བཤད་དེ་བརྗོད་ཟིན་པའི་ཕྱིར་རོ། ། །
ད་ནི་མངོན་པར་ཤེས་པ་དྲུག་དཔྱད་པར་བྱ་སྟེ། དེ་ལ། ངོ་བོ་རྒྱུ་འབྲས་ལེགས་ལྡན་
-398-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
འཇུག །མུ་དང་གྲངས་རིམ་ངེས་ཚིག་གོ །ངོ་བོ་གང་ཞེ་ན། མཚན་ཉིད་དང་། དབྱེ་བ་དང་། ས་
མཚམས་སོ། ། མཚན་ཉིད་གང་ཞེ་ན། ཁ་ཅིག་གཡགན་རེ། མངོན་ཤེས་ཙམ་གྱི་མཚན་ཉིད་ནི།
བདག་རྐྱེན་བསམ་གཏན་ལ་བརྟེན་ནས་རང་ཡུལ་མངོན་སུམ་དུ་གྱུར་པའི་རིག་པ་ཞེས་ཟེར་
རོ༑ ༑དེ་ནི་ནོར་བ་ཡིན་ཏེ། སྤྱིར་རྫུ་འཕྲུལ་ལ་སྐྱེ་བས་ཐོབ་པ་འདོད་གཟུགས་ཀྱི་ལྷ་རྣམས་ཀྱི་
ལྟ་བུ་དང་། ལས་ལས་སྐྱེས་པ་རྒྱལ་པོ་ང་ལ་ནུ་དང་། སྲིད་པ་བར་མ་དོའི་ལྟ་བུ་དང་། རྫས་
ལས་སྐྱེས་པ་སྨན་དང་། སྔགས་ལ་སོགས་པ་ནམ་མཁའ་ལ་འགྲོ་བ་ལྟ་བུ་དང་། ཏིང་ངེ་འཛིན་
ལས་བྱུང་བ་རྣལ་འབྱོར་པའི་རྫུ་འཕྲུལ་གྱི་མངོན་ཤེས་རྣམས་སུ་ཡོད་པའི་ཕྱིར་དང་། ལྷའི་རྣ་
བ་ལ་ཡང་། སྐྱེ་བས་ཐོབ་པ་འདོད་གཟུགས་ཀྱི་ལྷ་རྣམས་ཀྱི་ལྟ་བུ་དང། ལས་ལས་སྐྱེས་པ་
འཁོར་ལོས་སྒྱུར་རྒྱལ་སོགས་ཀྱི་ལྟ་བུ་དང་། ཏིང་ངེ་འཛིན་ལས་སྐྱེས་པའི་རྣལ་འབྱོར་པའི་
ལྷའི་རྣ་བའི་མངོན་ཤེས་རྣམས་སུ་ཡོད་པའི་ཕྱིར་དང་། གཞན་སེམས་ཤེས་པ་ལ་ཡང་སྐྱེ་བས་
ཐོབ་པས་ལྷ་ཀླུ་ལ་སོགས་པ་ལྟ་བུ་དང་། མཐུ་ལས་སྐྱེས་པ་སྔགས་དང་བྱིན་རླབས་ལ་སོགས་
པས་གཞན་སེམས་ཤེས་པ་ལྟ་བུ་དང་། ཏིང་ངེ་འཛིན་ལས་སྐྱེས་པ་རྣལ་འབྱོར་པ་རྣམས་ཀྱིས་
གཞན་སེམས་ཤེས་པའི་མངོན་ཤེས་རྣམས་སུ་ཡོད་པའི་ཕྱིར་དང༌། སྔོན་གནས་རྗེས་སུ་དྲན་
པ་ལ་ཡང་། སྐྱེ་བས་ཐོབ་པ་ལྷ་དང་དམྱལ་བ་རྣམས་ཀྱི་ལྟ་བུ་དང་། ལས་ལས་སྐྱེས་པ་མི་
འགའ་ཞིག་ཚེ་རབས་དྲན་པ་ལྟ་བུ་དང་། ཏིང་ངེ་འཛིན་ལས་བྱུང་བ་རྣལ་འབྱོར་པ་རྣམས་ཀྱི་
སྔོན་གནས་རྗེས་སུ་དྲན་པའི་མངོན་ཤེས་རྣམས་སུ་ཡོད་པའི་ཕྱིར་དང་། ལྷའི་མིག་གི་མངོན་
ཤེས་དེ་ལ་ཡང་ལྷའི་རྣ་བ་ལྟར་རྣམ་པ་གསུམ་ཡོད་པའི་ཕྱིར་དང། བསམ་གཏན་མ་ཐོབ་པའི་
དགྲ་བཅོམ་པ་དག་ལ་ཡང་ཟག་ཟད་ཀྱི་མངོན་ཤེས་ཕྲ་མོ་ཡོད་པའི་ཕྱིར་རོ། དེས་ན་ཟག་
བཅས་ཀྱི་མངོན་ཤེས་ཕྲ་མོ་དང༌། ཟག་ཟད་ཀྱི་མངོན་ཤེས་ཕྲ་མོ་བསམ་གཏན་མ་ཐོབ་པ་དག་
-
-
-399-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ལ་ཡང་ཡོད་པ་ཡིན་ནོ། ། གཞན་དག་གྲགསན་རེ། མངོན་ཤེས་ཙམ་གྱི་མཚན་ཉིད་ནི། རང་གི་
བདག་རྐྱེན་བསམ་གཏན་གྱི་དངོས་གཞི་དག་པ་ལ་བརྟེན་ནས་རང་ཡུལ་མངོན་སུམ་དུ་མཐོང་
བའི་མཐུའོ། ། བྱེ་བྲག་ཏུ་ཐེག་ཆེན་མངོན་ཤེས་ཀྱི་མཚན་ཉིད་ནི རང་གི་བདག་རྐྱེན་བསམ་
གཏན་བཞི་པའི་དངོས་གཞི་ཤིན་ཏུ་དག་པ་ལ་བརྟེན་ནས་རང་ཡུལ་མངོན་སུམ་དུ་མཐོང་་་
ཞིང་ཅིར་ཡང་མི་དམིགས་པའི་ཏིང་ངེ་འཛིན་དང་ཤེས་རབ་མཚུངས་པར་ལྡནཔའི་མཐུ་་་་
ཞེས་འཆད་དོ། ། དེ་ཡང་མི་འཐད་དེ། འདིར་བསྟན་པའི་མཐུ་ནི་མངོན་ཤེས་ཀྱི་རྣམ་གྲངས་
ཡིན་པས། མངོན་ཤེས་ཀྱི་མཚན་ཉིད་ཀྱི་ཚིག་ཟུར་དུ་སྨོས་པ་མི་རིགས་པའི་ཕྱིར་དང།
རིགས་སུ་ཆུག་ཀྱང་དེ་ལ་རྣམ་བཅད་མེད་པའི་ཕྱིར་དང། ཡུལ་མངོན་སུམ་དུ་མཐོང་བ་དང་།
ཅིར་ཡང་མི་དམིགས་པ་འགལ་བའི་ཕྱིར་རོ། །
འོ་ན་ཇི་ལྟར་ཞེ་ན་འདིར་བསྟན་མངོན་ཤེས་ཀྱི་མཚན་ཉིད་ནི རང་གི་བདག་རྐྱེན་
བསམ་གཏན་བཞི་པའི་དངོས་གཞི་ལ་བརྟེན་ནས་མི་རྟོག་ཡེ་ཤེས་ཀྱི་སྟོབས་ཀྱིས་རང་ཡུལ་
མངོན་སུམ་དུ་མཐོང་བའི་བློ་ཞེས་བྱ་སྟེ། བསམ་གཏན་བཞི་པ་ཤིན་ཏུ་དག་ཐོབ་ནས། ། མི་
རྟོག་ཡེ་ཤེས་དངོས་སུ་བཟུང་བ་དང༌། ། ཇི་ལྟ་རྣམས་གནས་ཡིད་ལ་བྱེད་པ་ལས། ། མཐུ་གྲུབ་
པ་ཡི་དམ་པ་ཐོབ་པར་འགྱུར། ། ཞེས་གསུངས་པའི་ཕྱིར་རོ། ། འོ་ན་མངོན་ཤེས་ཡིན་ཀྱང་
བསམ་གཏན་ལ་མ་བརྟེན་པ་ཡོད་ན། ཀུན་ལས་བཏུས་སུ། རྫུ་འཕྲུལ་གྱི་མངོན་པར་ཤེས་པ་
གང་ཞེ་ན། བསམ་གཏན་ལ་བརྟེན་ནས་ཞེས་བྱ་བ་ལ་སོགས་པ་མངོན་ཤེས་དྲུག་ཅར་བསམ་
གཏན་ལ་བརྟེན་པ་ཇི་ལྟར་ཞེ་ན། དེ་ནི་ཐེག་པ་གསུམ་དུ་རྟོགས་པའི་མངོན་ཤེས་ཁྱད་པར་
ཅན་གྱི་དབང་དུ་བྱས་པ་ཡིན་ཏེ། གཞན་དུ་བྱམས་པ་གང་ཞེ་ན་བསམ་གཏན་ལ་བརྟེན་ཏེ་
ཞེས་བྱ་བ་ལ་སོགས་པ་འབྱུང་བས་བསམ་གཏན་ལ་མ་བརྟེན་པའི་བྱམས་སོགས་མེད་པར་
-400-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
འགྱུར་རོ། ། དེ་བས་ན་མངོན་ཤེས་བསམ་གཏན་ལ་བརྟེན་པར་བཤད་པ་རྣམས་ནི་མངོན་
ཤེས་ཁྱད་པར་ཅན་གྱི་དབང་དུ་བྱས་པར་བལྟའོ། །དབྱེ་བ་ནི། འདིར་བསྟན་མངོན་པར་ཤེས་
པ་དྲུག་གོ ། དེ་དག་གི་མཚན་ཉིད་ནི། ཁ་ཅིག་གྲགས་ཀུན་རེ། ས་གཡོ་བ་ལ་སོགས་པ་རྫུ་འཕྲུལ་
སྣ་ཚོགས་ཤེས་པ་དང་། འཇིག་རྟེན་ཁམས་བསྐལ་མ་བསྐལ་སོགས་ཐམས་ཅད་ན་གནས་
པའི་སྒྲ་ཐོས་པ་དང་། གཞན་གྱི་སེམས་འདོད་ཆགས་དང་བཅས་པ་ལ་སོགས་པ་ཤེས་པ་
དང་། རང་དང་གཞན་གྱི་ཚེ་རབས་སྔ་མ་དུ་མ་ལ་སོགས་པ་རྗེས་སུ་དྲན་པ་དང༌། གཟུགས་ཕྲ་
རགས་ཐམས་ཅད་མཐོང་བ་དང་། ཉོན་མོངས་པ་དང་ཤེས་བྱའི་སྒྲིབ་པ་སྤོང་བར་བྱེད་
པའོ། ། ཞེས་འཆད་དོ། ། གཞན་དག་ནི། ལྷའི་རྣ་བ་དང་། ལྷའི་མིག་གི་མངོན་ཤེས་ནི་ཤེས་
རབ་ཡིན་ནོ་ཞེས་ཟེར་རོ། ། དེ་ལ་ཕྱོགས་དང་པོ་མི་འཐད་དེ། འཇིག་རྟེན་གྱི་ཁམས་ཐམས་
ཅད་ན་གནས་པའི་སྒྲ་ཐོས་པ་དང་། གཟུགས་ཕྲ་རགས་ཐམས་ཅད་མཐོང་བ་སངས་རྒྱས་
ལས་གཞན་མེད་པས་བྱང་སེམས་ལ་ལྷའི་རྣ་བ་དང་། མིག་གི་མངོན་ཤེས་མེད་པར་འགྱུར་
བའི་ཕྱིར་རོ། །གཉིས་པ་མི་འཐད་དེ། མངོན་ཤེས་གཞན་རྣམས་ཀྱང་ཤེས་རབ་ཏུ་འཇོག་པར་
རྒྱུ་མཚན་མཚུངས་པའི་ཕྱིར་དང་། ཀུན་ལས་བཏུས་སུ། སེམས་དང་སེམས་ལས་བྱུང་བའི་
ཆོས་རྣམས་སོ། ། ཞེས་སྤྱིར་བཟུང་བའི་ཕྱིར་རོ། ། འོ་ན་ཇི་ལྟར་ཞེ་ན་རིམ་པ་ལྟར་ས་གཡོ་བ་
སོགས་ཀྱི་སྤྲུལ་པ་ཤེས་པ་དང་། འཇིག་རྟེན་ཁམས་དུ་མ་ན་གནས་པའི་སྒྲ་ཐོས་པ་དང་། ཕ་
རོལ་གྱི་སེམས་འདོད་ཆགས་དང་བཅས་པ་ལ་སོགས་པ་ཤེས་པ་དང་། རང་དང་གཞན་གྱི་ཚེ་
རབས་སྔ་མ་དུ་མ་རྗེས་སུ་དྲན་པ་དང་། གཟུགས་ཕྲ་རབ་དུ་མ་མཐོང་བ་དང་། སྒྲིབ་གཉིས་
བག་ཆགས་དང་བཅས་པ་སྤོང་བར་བྱེད་པས་རབ་ཏུ་ཕྱེ་བའི་ཐེག་ཆེན་མངོན་ཤེས་སོ། ། དེས་
ན་ཐམས་ཅད་ཅེས་བྱ་བའི་མང་ཚིག་འབྱུང་བ་ནི། དུ་མ་འཛིན་པའི་ཚིག་ཡིན་ནོ། ། འོ་ན་
40f-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར། །
སངས་རྒྱས་ཀྱི་སར་ཟག་ཟད་མེད་པར་འགྱུར་ཏེ སྒྲིབ་གཉིས་སྤོང་བར་བྱེད་པ་མེད་དོ་ཞེ་ན།
དེ་ནི་མ་གྲུབ་སྟེ། སྒྲིབ་གཉིས་དང་འགལ་བའི་གཉེན་པོ་མཐར་ཐུག་ཡོད་པས་གང་གི་སྐྱེས་
པས་སྒྲིབ་གཉིས་མི་འབྱུང་བར་གསལ་བའི་ཕྱིར་རོ། །ཞེས་སློབ་དཔོན་གྱིས་དགོངས་སོ། ། །
ས་མཚམས་ནི་ཁ་ཅིག་དང་པོ་ལྔ་ཕྱི་རོལ་པ་ལའང་ཡོད་དོ་ཞེས་ཟེར་མོད་དེ་སྐབས་དོན་མ་
ཡིན་ཏེ། འདིར་ནི་ཐེག་ཆེན་གྱི་མངོན་ཤེས་ཀྱི་དབང་དུ་བྱས་པའི་ཕྱིར་རོ། ། ཡང་གཞན་དག་
ཟག་མེད་ཀྱི་མངོན་ཤེས་སངས་རྒྱས་ཁོ་ན་ལ་ཡོད་པར་སྨྲ་བ་ཡང་མི་འཐད་དེ འཕགས་པས།
དེ་མི་སྐྱེ་བ་སྔོན་དུ་བྱ་བ་ཤེས་པའི་ཟག་ཟད་ཀྱི་མངོན་ཤེས་མངོན་པར་སྒྲུབ་ཀྱང་ཉན་ཐོས་ཀྱི་
སའམ་རང་སངས་རྒྱས་ཀྱི་སར་མི་ལྟུང་ངོ་ཞེས་བྱ་བ་ལ་སོགས་པ་གསུངས་པ་ཡིན་ཏེ། དེ་ཡང་
རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་ཡིད་ལ་བྱེད་པ་ཉིད་ཀྱིས་དེ་ལ་དམིགས་པའི་
རློམ་སེམས་ལས་བཀག་པའི་ཕྱིར་རོ། །ཞེས་གསུངས་ལ། དེའི་དོན་ཡང་བྱང་སེམས་ཟག་མེད་
ཀྱི་མངོན་ཤེས་བསྒྲུབས་ཀྱང་ཉན་རང་དུ་མི་ལྟུང་སྟེ། སེམས་བསྐྱེད་ཀྱི་ཉན་རང་གི་ཐེག་པ་ལ་
རློམ་སེམས་བཀག་པའི་ཕྱིར་ཞེས་བྱ་བར་མཐོང་བའི་ཕྱིར་དང་། ཉོན་སྒྲིབ་མ་ལུས་པར་
སྤངས་ན་ཟག་པ་ཟད་པ་མཚན་ཉིད་པར་འགྲུབ་པའི་ཕྱིར་རོ། །འོ་ན་ཇི་ལྟར་ཞེ་ན། དང་པོ་ལྔ་
ཐེག་ཆེན་གྱི་ཚོགས་ལམ་ཆེན་པོ་ནས་ཡོད་ཅིང་། ཟག་ཟད་ཀྱི་མངོན་ཤེས་ཆུང་ངུ་ས་བརྒྱད་པ་
དང༌། འབྲིང་པོ་བཅུ་པ་དང༌། ཆེན་པོ་སངས་རྒྱས་ཀྱི་ས་ན་ཡོད་དེ། ས་བརྒྱད་པར་ཉོན་ཡིད་
གནས་འགྱུར་བའི་ཕྱིར། ས་བཅུ་པར་སྒྲིབ་པའི་བག་ཆགས་གཉིས་པོའང་བཅོམ་པ་དང་།
སངས་རྒྱས་ཀྱི་སར་ཤིན་ཏུ་རྣམ་པར་དག་པ་ཆོས་ཀྱི་དབྱིངས་ཀྱི་ཡེ་ཤེས་མངོན་དུབྱས་པའི་
ཕྱིར་རོ། ། འོ་ན་དགོངས་རྒྱན་དུ། ཟག་ཟད་ཀྱི་མངོན་ཤེས་ས་བདུན་པ་ནས་ཡོད་པར་བཤད་
པ་དང་འགལ་ལོ་ཞེ་ན། དེ་ནི་མིན་ཏེ། ཁྱེད་རང་ཡང་ཚད་མར་མི་བྱེད་པའི་ཕྱིར་རོ། ། རྒྱུ་ནི་
402



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བཤད་ཟིན་ཏོ། ། །
འབྲས་བུ་གང་ཞེ་ན་གཉིས་ཏེ། གནས་སྐབས་ཀྱི་འབྲས་བུ་དང་། མཐར་ཐུག་གི་
འབྲས་བུའོ། ། གནས་སྐབས་ཀྱི་འབྲས་བུ་ལ་གསུམ་སྟེ། གཙོ་བོར་རང་ལ་བརྟེན་པ་དང་།
གཞན་ལ་བརྟེན་པའོ། ། དེ་ནི་འཕགས་པའི་རྣམ་ཐར་སོགས་ཐོབ་པས་བདེ་བར་གནས་པ་
དང༌། ལྷའི་གནས་བསམ་གཏན་གཟུགས་མེད་ཐོབ་པས་སངས་རྒྱས་མཆོད་པ་རང་དོན་གྱི་
ཡོན་ཏན་དང་། སེམས་ཅན་སྦྱོང་བ་གཞན་དོན་གྱི་ཡོན་ཏན་གསུམ་དང་། ཡེ་ཤེས་མཆོག་ལ་
དབང་ཐོབ་པས་འགྲོ་བ་ཉོན་མོངས་པས་དབང་མེད་པ་རྣམས་རང་དབང་ཡོད་པ་ལ་འགོད་
པས་དབང་ཆེ་བ་དང་། རྟག་ཏུ་གཞན་ལ་ཕན་འདོགས་པར་དགའ་བས་དགའ་བ་ཆེ་བ་
གཞན་དོན་གྱི་ཡོན་ཏན་དང་། སྲིད་པས་མི་འཇིགས་པས་མི་འཇིགས་པ་ཆེ་བ་རང་དོན་གྱི་
ཡོན་ཏན་དང་དྲུག་གོ། གཉིས་པ་ནི། འཕགས་པ་ཐམས་ཅད་བྱམས་པ་དང་། ཡིད་དུ་འོང་བའི་
ཡུལ་དང་ཕྲད་པ་དང་། ལྷ་རྣམས་ཀྱིས་ཕྱག་བྱ་བར་འོས་པ་དང་། ལུང་བསྟན་པ་དེ་རང་དོན་
གྱི་ཡོན་ཏན་དང་། སེམས་ཅན་ཐམས་ཅད་ཆོས་མཉམ་པ་ཉིད་ལ་འགོད་པ་གཞན་དོན་གྱི་
ཡོན་ཏན་ནོ། །མཐར་ཐུག་གི་འབྲས་བུ་ནི། རྣམ་པ་ཐམས་ཅད་མཁྱེན་པ་ཉིད་ཐོས་པར་བྱེད་པ་
སྟེ༑ མདོ་ལས། ཤཱ་རིའི་བུ། མངོན་པར་ཤེས་པ་ཡོངས་སུ་དག་པས་ནི་རྣམ་པ་ཐམས་ཅད་
མཁྱེན་པ་ཉིད་གཏོད་པར་བྱེད་པ་ཡིན་ནོ་ཞེས་གསུངས་པའི་ཕྱིར་དང༌། འདི་ཉིད་ལས། རྣམ་
པ་ཐམས་ཅད་མཁྱེན་པ་ཉིད་ཡོངས་སུ་རྫོགས་པའི་རྒྱུ་གང་ཡིན་པ་མངོན་པར་ཤེས་པ་དྲུག་
དང་ཞེས་བཤད་པའི་ཕྱིར་རོ། ། བྱེད་ལས་གང་ཞེ་ན། ཆོས་ཐམས་ཅད་སྒྱུ་མ་ལྟ་བུར་མཐོང་
བའི་བྱེད་ལས་དང་། མཐོང་ན་དབང་བཅུ་དང་ལྡན་པས་རྫུ་འཕྲུལ་སོགས་སྣ་ཚོགས་སྟོན་
པའི་བྱེད་ལས་དང་། བསྟན་ནས་འོད་ཟེར་བཏང་བས་ངན་འགྲོ་བ་རྣམས་མཐོ་རིས་སུ་སྐྱེ་
403,



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བར་བྱེད་པ་དང་། བདུད་གནས་པ་རྣམས་སྐྱོད་ཅིང་སྐྲག་པར་བྱེད་པའི་ལས་དང། སངས་
རྒྱས་ཀྱི་འཁོར་གྱི་དཀྱིལ་འཁོར་དུ་ཏིང་ངེ་འཛིན་དཔག་ཏུ་མེད་པས་རྣམ་པར་རོལ་པའི་ལས་
དང༌། བཟོ་དང་སྐྱེ་བ་དང་། མཆོག་གི་སྤྲུལ་པ་འགྱེད་པའི་ལས་དང་། ཡེ་ཤེས་ལ་དབང་བས་
སྣོད་ཀྱི་ཞིང་ཤེལ་ལ་སོགས་པར་སྟོན་པ་དང་། སངས་རྒྱས་ཀྱི་མཚན་བསྒྲགས་པས་ཅུང་ཟད་
ཀྱི་ཞིང་སངས་རྒྱས་ཀྱི་ཞིང་དུ་སྐྱེ་བར་བྱེད་པའོ། ། ལྡན་པའི་ཡོན་ཏན་གང་ཞེ་ན། སེམས་ཅན་
སྨིན་པར་བྱེད་ནུས་པ་དང་། དེ་ལ་སངས་རྒྱས་ཀྱི་བསྔགས་པ་དང་། དེ་ལས་གཞན་གྱིས་ཚིག་
བཟུང་བར་འོས་པ་དང་ལྡན་པའོ། ། འཇུག་པ་གང་ཞེ་ན། མངོན་ཤེས་དྲུག་དང་རིག་པ་གསུམ་
ལ་སོགས་པའི་སྒོ་ནས་འཇུག་པའོ། ། མཐའ་མ་གཉིས་པོ་ནི། གོ་རིམ་ལྡོག་ན་ལེགས་པར་
བལྟའོ། ། མུ་དཔྱོད་པ་གང་ཞེ་ན། སྤྱན་ཡིན་ལ་མངོན་ཤེས་མ་ཡིན་པ་ཡོད་དེ། སྤྱན་དང་པོ་
གཉིས་ནི་དབང་པོ་གཟུགས་ཅན་ཡང་ཡོད་པའི་ཕྱིར་རོ། ། མངོན་ཤེས་ཡིན་ལ་སྤྱན་མ་ཡིན་པ་
ཡོད་དེ། བྱང་སེམས་ཀྱི་མངོན་ཤེས་དང་པོ་གཉིས་སྤྱན་ལྔ་པོ་གང་ཡང་མ་ཡིན་པའི་ཕྱིར་
རོ༑ ༑སྤྱན་དང་མངོན་ཤེས་གཉིས་ཀ་ཡིན་པ་ཡོད་དེ། ཟག་ཟད་ཀྱི་མངོན་ཤེས་ལ་ཁྱད་པར་
ཅི་ཡོད་ཅེ་ན། ཁ་ཅིག་སྔ་རབསན་རེ། ཡུལ་གྱི་ཁྱད་པར་ཡོད་དེ། སྔ་མ་འཆི་འཕོ་བ་དང་། སྐྱེ་བ་
དང་ཕྱི་མ་གཟུགས་ཕྲ་རགས་རྣམས་ཀྱི་ཡུལ་ཅན་ཡིན་པའི་ཕྱིར་རོ། །ཞེས་ཟེར་བ་ནི་མི་འཐད་
དེ༑ མདོ་ལས་འཆི་འཕོ་དང་སྐྱེ་བའི་ཡུལ་ཅན་དུ་བཤད་པའི་ཕྱིར་དང༌། སློབ་དཔོན་གྱིས་
ཕན་ཚུན་མཚོན་ནས་གཉིས་ཀའང་གཉིས་ཀའི་ཡུལ་ཅན་དུ་བཤད་པའི་ཕྱིར་རོ། ། འོ་ན་ཇི་
ལྟར་ཞེ་ན། སྔ་མ་ལས་ཀྱི་རྣམ་སྨིན་ལས་གཙོ་བོར་བྱུང་བ་དང་། ཕྱི་མ་བསམ་གཏན་མངོན་
པར་འདུ་བྱེད་ལས་གཙོ་བོར་བྱུང་བའི་ཕྱིར་རོ། ། གྲངས་ངེས་པ་གང་ཞེ་ན། མངོན་ཤེས་ནི་
དྲུག་ཏུ་ངེས་ཏེ། རིགས་པ་བཤད་ཟིན་པའི་ཕྱིར་རོ། །གལ་ཏེ་བསྡུས་ན་འཇིག་རྟེན་དང་འཇིག་
-414-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
རྟེན་ལས་འདས་པའི་མངོན་ཤེས་གཉིས་སུ་འདུ་ཞིང། ཕྱེ་ན་ས་དང་ལམ་ལ་སོགས་པའི་
དབང་གིས་དེ་བས་མང་བར་འགྱུར་རོ་ཞེ་ན། སྐྱོན་དེ་དག་མེད་དེ། བསྡུས་ན་མངོན་ཤེས་ཀྱི་
རིགས་རྒྱས་པར་མ་རྟོགས་ཤིང་། གཞན་དོན་ལ་སྤྱོད་པའི་རིམ་པ་མི་ཤེས་པར་འགྱུར་ལ་
གསལ་བའི་དབྱེ་བ་ཐུག་མེད་དུ་འགྱུར་པའི་ཕྱིར་རོ། ། དེས་ན་བྱང་སེམས་ཀྱི་མངོན་ཤེས་ནི་
གཙོ་བོར་གཞན་སྒྲུབ་པའི་ཆེད་དུ་ཡིན་། དེའང་གཉིས་ཏེ། སྦྱོར་བ་དང་། དངོས་གཞིའོ། །དེ་
ལ་དང་པོ་ནི། ལུས་དག་པས་གདུལ་བྱའི་གནས་ཀུན་ཏུ་བདེ་བླག་ཏུ་འགྲོ་བ་དང། ངག་དག་
པས་དེ་དག་གིས་ཅི་སྨྲས་པའི་ཚིག་ཐོས་ཤིང་ཡང་དག་པར་ཤེས་པ་དང། ཡིད་དག་པས་
གཞན་གྱི་སེམས་ཀྱི་སྤྱོད་པ་ལ་མཐུན་པར་འཇུག་པ་སྟེ། མངོན་ཤེས་དང་པོ་གསུམ་དུ་ངེས་
སོ༑ ༑གཉིས་པ་ནི། གཞན་དོན་གྱི་གཙོ་བོ་ལྟ་བ་རྣམ་དག་སྐྱེས་པ་ཡིན་པས། ཚེ་རབ་བརྒྱུད་དེ་
འོང་བར་ཤེས་པ་རྟག་ལྟའི་གཉེན་པོ་དང་། མ་འོངས་པའི་སྐྱེ་བར་འགྲོ་བར་ཤེས་པ་ཆད་ལྟའི་
གཉེན་པོ་དང་། ཁམས་གསུམ་ལས་ངེས་པར་འབྱུང་བ་ཤེས་པ་མཐར་ལྟའི་གཉེན་པོ་སྐྱེད་བ་
ལ་བལྟོས་ཏེ། མངོན་ཤེས་ཕྱི་མ་གསུམ་དུ་ངེས་པ་ཡིན་ནོ། ། གོ་རིམ་ངེས་པ་གང་ཞེ་ན། གཞན་
དོན་སྒྲུབ་པའི་རིམ་པ་འདི་ལྟར་ཡིན་པའི་ཕྱིར་ཏེ། རྫུ་འཕྲུལ་གྱི་མངོན་ཤེས་ཀྱིས་གདུལ་བྱའི་
དྲུང་དུ་གཤེགས་ནས། ལྷའི་རྣ་བའི་མངོན་ཤེས་ཀྱིས་དེ་དག་གི་སྐད་ཤེས་པས་གཏམ་བྱས་ཏེ།
གཞན་སེམས་ཤེས་པའི་མངོན་ཤེས་ཀྱིས་སེམས་ཀྱི་རྣམ་གྲངས་ཇི་ལྟར་ཡིན་པ་བརྟགས་ནས།
སྔོན་ནས་དྲན་པའི་མངོན་ཤེས་ཀྱིས་གདུལ་བྱ་ཕལ་ཆེར་རྟག་འཛིན་ཤས་ཆེ་བ་དང་པོ་་་་
བཟློག་ནས། ལྷའི་མིག་གི་མངོན་ཤེས་ཀྱིས་དེ་ནས་ཆད་པར་ལྟ་བ་ཡང་བཟློག་ཏེ ཀུན་རྫོབ་
རྟག་ཆད་དང་བྲལ་བ་གསལ་བར་བྱས་ནས་མངོན་མཐོའི་བདེ་བ་ལ་བཀོད་དེ ཟག་མེད་ཀྱི་
མངོན་ཤེས་ཀྱི་དོན་དམ་དབུ་མའི་གནས་ལུགས་གསལ་བར་བྱས་ཏེ་འཁོར་བ་ལས་ངེས་པར་
ལ405



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཕྱུང་ནས་ངེས་ལེགས་ཀྱི་བདེ་བ་ལ་འགོད་པར་བྱེད་པའི་ཕྱིར་རོ། །དེས་ན་དང་པོ་ལྔ་ནི། ཀུན་
རྫོབ་ཤེས་པ་ཡིན་ལ། མཐའ་མ་ནི་དོན་དམ་ཡང་ཤེས་པ་ཡིན་ནོ ། དེས་ནི་གང་དག་མངོན་
ཤེས་དྲུག་ཅར་འཇིག་རྟེན་པ་ཁོ་ནར་འདོད་པ་དེ་ཡང་ཐག་བསྲིངས་པ་ཡིན་ནོ ། ངེས་ཚིག་ནི།
ཅིའི་ཕྱིར་མངོན་ཤེས་ཞེས་བྱ་ཞེ་ན། གཞན་དག་གིས་དྲི་བ་དྲིས་པའི་ཚེ་ལན་གདབ་པ་མངོན་
པར་ཤེས་པའམ་ཕལ་མོ་ཆེས་མ་ཤེས་པའི་འདིར་མ་ནོར་བར་མངོན་པར་ཤེས་པའི་ཕྱིར་
རོ༑ ༑མངོན་པར་ཤེས་པ་བཤད་ཟིན་ཏོ། །མཐོང་བ་དང་སྒོམ་པའི་ལམ་ནི་འཆད་པར་འགྱུར་
•་
ད་ནི་མདོ་སྦྱོར་བཤད་པར་བྱ་སྟེ འོ་ན་མདོ་དེ་དང་དེས་གདམས་ངག་དེ་དང་དེ་
ཇི་ལྟར་བཤད་ཅེ་ན། དེ་ལ་དང་པོའི་མདོ་སྦྱོར་དང་། བར་པ་རྣམས་ཀྱི་མདོ་སྦྱོར་དང་། མཐའ་
མའི་མདོ་སྦྱོར་རོ། །དང་པོ་ནི་བྱང་ཆུབ་སེམས་དཔའ་ཉིད་དུ་ཡོད་བཞིན་དུ་ཞེས་པས་ཆད་ལྟ་
སྤངས་ནས་ཀུན་རྫོབ་ཀྱི་བདེན་པ་ལས་མི་འདའ་བར་བསྟན་ཅིང། ཕྱོགས་བཅུ་རེ་རེ་ཞིང་
ཞེས་བྱ་བ་ལ་སོགས་པས་ནི་ཉན་ཐོས་ལ་སོགས་པ་དང་ཐུན་མོང་མ་ཡིན་པའི་ཁྱད་པར་
བསྟན་ནོ། ། དེ་ལ་དཔེར་སྨོས་པའི་ཚལ་དྲུག་གི་ཉན་རང་གི་རྟོགས་པའི་ཆོས་དྲུག་མཚོན་ཏེ།
འདི་ལྟར་དྲོད་ནི། འདམ་བུ་ལྟར་ལས་དང་ཉོན་མོངས་པའི་གནོད་པ་ཆུང་ངུ་མི་བཟོད་པ་
དང་། རྩེ་མོ་ནི་འོད་མ་ལ་མེ་མཚོན་གྱི་གནོད་པ་བཟོད་པ་ལྟར་ལས་ཉོན་གྱི་གནོད་བྱེད་དྲག་
པོ་དང་ཕྲད་ཀྱང་དགེ་བའི་རྩ་བ་མི་འཆད་པ་དང་
། བཟོད་པ་ནི་བུར་ཤིང་གནས་གཞན་དུ་
མངར་བ་དང་མི་འབྲལ་བ་ལྟར་ངན་སོང་ཆད་པས་སྐྱེ་བ་ཀུན་ཏུ་བདེ་འགྲོར་སྐྱེས་ནས་སྦྱོར་
བའི་ཆོས་སྒོམ་པའི་མངར་བ་དང་མི་འབྲལ་བ་དང་། སྒྲིག་མ་མྱུར་དུ་རྫོགས་པ་ལྟར་ཆོས་
མཆོག་གིས་མྱུར་དུ་བདེན་པ་མངོན་པར་སྐྱེད་པ་དང་། འབྲས་བུ་རྣམས་ཀྱི་མཆོག་ཡིན་པ་
-406-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ལྟར་རྟོགས་པ་ཐམས་ཅད་ཀྱི་མཆོག་ཡིན་པ་དང་། ཏིལ་རྣམས་མེ་ཏོག་སོགས་ཐ་མི་དད་ཀྱང་
ཏིལ་མར་གྱི་ནུས་པ་ཐ་དད་པ་ལྟར། སྒོམ་པའི་ལམ་དགུ་ཡང་ཆོས་ཉིད་མཐོང་ཟིན་སྒོམ་པར་
ཁྱད་པར་མེད་དུ་ཟིན་ཀྱང་སྒོམ་སྤང་ཆེ་འབྲིང་སྤོང་བའི་ནུས་པ་ཐ་དད་པའི་དབང་དུ་བྱས་་་
ནས་དཔེ་དྲུག་སྨོས་སོ། ། ཚལ་སྨོས་པ་ནི་རྟེན་གྱི་གང་ཟག་དབང་པོ་རྣོ་འབྲིང་རྟུལ་གསུམ་ཐ་
དད་ཀྱང་བརྟེན་པ་དྲོ་བ་སོགས་ཀྱི་རྟོགས་པའི་རིགས་ཐ་མི་དད་པར་བསྟན་པའི་ཕྱིར་རོ། །རེ་
ཞིག་ལམ་ཞེས་པའི་སྒྲ་སྔ་མ་རྣམས་ནི་དཔེ་ཕྱི་མ་དྲང་བའི་དོན་ཡིན་ལ། ཕྱི་མ་ནི་འཕགས་པ་
རྣམས་ཀྱི་མཐོང་ཆོས་ལ་བདེན་པར་གནས་ཀྱི་རྟོགས་པ་ཤེས་བྱེད་ཀྱི་དཔེ་གཞན་དྲང་བ་་་
དོན་དུ་ཡིན་ནོ། ། འོ་ན་དཔེ་གཞན་ཅི་སྟེ་མ་བརྗོད་ཅེ་ན། མཐོང་ཆོས་ལ་བདེ་བར་གནས་པ་
རྣམས་ནི། ནམ་མཁའ་མཐའ་ཡས་ལ་སོགས་པའི་རང་བཞིན་སྣ་ཚོགས་པ་ཉིད་ཀྱི་རིགས་
བསྡུས་པར་ཤེས་པའི་དོན་ཏེ། སོ་སོར་དཔེར་བརྗོད་ན་དཔེར་བརྗོད་མང་བར་འགྱུར་བའི་
ཕྱིར་རོ། །ཤཱ་རིའི་བུ་དང་མོའུ་འགལ་གྱི་བུ་སྨོས་པ་ནི། རྟོགས་པ་མཐུན་པར་བཟུང་བའི་དོན་
དུའོ། ། བརྒྱའི་ཆར་ཡང་ཞེས་སོགས་ཀྱིས་བྱང་སེམས་ཀྱི་ཤེས་རབ་ཉིན་གཅིག་སྒོམ་པའི་
གྲངས་དང་། མཐུ་དང༌། རིགས་དང༌། རྒྱུའི་དང་། དཔེ་ལས་འདས་པའི་ཁྱད་པར་ཉིད་བསྟན་
ནོ༑ ༑འདིར་བྱང་སེམས་གང་ཡིན། སེམས་དང་པོ་བསྐྱེད་པའམ། སྤྱོད་པ་ལ་ཞུགས་པའམ།
ཕྱིར་མི་ལྡོག་པའམ། སྐྱེ་བ་གཅིག་གིས་ཐོགས་པ་ཡིན། རེ་ཞིག་བཞི་པ་མ་ཡིན་ཏེ། ས་བཅུ་པ་
ལ་དེ་བཞིན་གཤེགས་པར་བཤད་པས་སོ། ། གསུམ་པ་ཡང་མ་ཡིན་ཏེ། ས་བརྒྱད་པ་ལ་དེའི་
དགོངས་པ་ཅན་གྱི་མྱང་འདས་བཀག་པས་ཉན་ཐོས་ཐམས་ཅད་ལ་ཤེས་རབ་ཁྱད་པར་་་་་
འཕགས་པའི་ཕྱིར་རོ། ། ཡང་དེའི་མྱང་འདས་དེ་གང་། ཉན་ཐོས་ཀྱི་མ་ཡིན་ཏེ། དེ་ནི་སེམས་
དང་པོ་བསྐྱེད་ནས་རིང་དུ་སྤངས་པའི་ཕྱིར་རོ། །སྒོམ་སྤངས་མ་སྤངས་པའི་ཕྱིར། སངས་རྒྱས་
47



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཀྱི་ཡང་མ་ཡིན་ནོ་ཞེ་ན། བསྟན་པ་འདི་ལ་མྱང་འདས་མང་སྟེ། རྩེ་མོ་ཐོབ་པ་དགེ་བའི་རྩ་བ་
ཆད་པ་ལས་དང་
། བཟོད་པ་ཐོབ་པ་ངན་སོང་ལས་དང་། བསམ་གཏན་ཐོབ་པ་དེའི་ཡན་ལག་
དང༌། རྒྱུན་ཞུགས་སྲིད་པ་བརྒྱད་པ་ལས་དང་། ཕྱིར་འོང་སྐྱེ་བ་གཉིས་པ་ལས་དང་
། ཕྱིར་མི་
འོངས་འདོད་ཁམས་དང་། དགྲ་བཅོམ་པ་ཕུང་པོ་ལྷག་མ་མེད་པའི་མྱང་ངན་ལས་འདས་པ་
ཡིན་ལ། འདིར་དགོངས་པ་ཅན་གྱི་མྱང་འདས་ཡིན་ཏེ། དེ་དུས་དེ་སྲིད་དུ་འགྲོ་བའི་རྒྱུན་ཆད་
པའི་ཕྱིར་རོ།། གཉིས་པ་ཡང་མ་ཡིན་ཏེ། དེ་ཡང་ཉན་རང་ལས་རྟོགས་པ་ཁྱད་པར་དུ་
འཕགས་པ་ལ་རྩོད་པ་མེད་པའི་ཕྱིར་རོ། ། ཞེ་ན། ཇི་སྐད་བཤད་པའི་ཚུལ་གྱིས་གསུམ་པོ་དེ་
དག་དམིགས་པའི་ཕྱིར་ཡོངས་སུ་མི་ཉམས་པའི་ཆོས་ཅན་བརྡ་ལས་བྱུང་བའི་སེམས་དང་པོ་
བསྐྱེད་པའི་བྱང་སེམས་ཡིན་པར་མངོན་ནོ། ། དེ་ལྟ་ན་སེམས་ཅན་ཐམས་ཅད་མྱ་ངན་ལས་
འདའ་བ་དང་། ཆོས་སྐུ་འགྲུབ་པ་སོགས་བྱང་སེམས་ཀྱི་ཤེས་རབ་ཉིན་གཅིག་བསྒོམས་པའི་
འབྲས་བུར་བཤད་པ་འགལ་ཏེ། དེ་དག་ནི་བསྐལ་པ་གྲངས་མེད་པ་མང་པོའི་ཤེས་རབ་ཀྱི་
འབྲས་བུ་ཡིན་པས་སོ། །ཞེ་ན། སྐྱོན་མེད་དེ། མར་མེའི་དཔེའི་ཚུལ་གྱིས་སེམས་བསྐྱེད་པ་དང་
པོ་དང་ཕྱི་མ་དག་ཕན་ཚུན་བལྟོས་ནས་དེ་དག་བསྐྱེད་པས་ཤེས་པ་འདིར་ཡང་ལན་ཡིན་
ནོ༑ ༑བར་པ་རྣམས་ཀྱིས་མདོ་དེ་དང་དེས་ཀྱང་གདམས་ངག་དེདང་དེ་བསྟན་ཏེ། སྡུག་
བསྔལ་གྱི་རང་བཞིན་ནི་གཟུགས་སོགས་ཀྱི་ངོ་བོ་དང་། ཀུན་འབྱུང་གི་རང་བཞིན་ཀུན་ནས་
ཉོན་མོངས་དང་། འགོག་པའི་རང་བཞིན་སྟོང་པ་ཉིད་དང་། ལམ་གྱི་རང་བཞིན་སྦྱིན་སོགས་
གཙོ་བོར་མ་དམིགས་པར་བསྟན་པའི་ཕྱིར་དང་
། གཟུགས་ལ་རྣམ་མཁྱེན་གྱི་སྦྱོར་བར་མི་
བྱེད་ཅེས་ཡུལ་དང་ཡུལ་ཅན་མི་དམིགས་པ་དང༌། སངས་རྒྱས་ལ་རྣམ་མཁྱེན་གྱི་སྦྱོར་བར་མི་
བྱེད་ཅེས་རང་གི་མི་དམིགས་པ་དང་། བྱང་ཆུབ་ལ་རྣམ་མཁྱེན་གྱིས་སྦྱོར་བར་མི་བྱེད་ཅེས་
408-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
རང་གི་དབྱིངས་དང་ཡེ་ཤེས་མི་དམིགས་པར་བསྟན་པའི་ཕྱིར་དང་། གཟུགས་དངོས་པོ་ཡོད་
ཅེས་བྱ་བར་མི་སྦྱོར་ཞེས་སོགས་གཞི་དང་ལམ་དང་རྣམ་པ་མིདམིགས་པས་མཚོན་ན་་་་་
མཁྱེན་གསུམ་མི་དམིགས་པར་བསྟན་པའི་ཕྱིར་དང་། སྒོ་གསུམ་མི་དམིགས་པར་བསྟན་པའི་
ཕྱིར་དང་། གཟུགས་སོགས་སུ་མི་རློམ་པར་བསྟན་པའི་ཕྱིར་དང། ཡེ་ཤེས་གང་དང་ཞེས་པ་
སྤྱི་སྒྲ་ཡིན་ཡང་དེའི་དབང་གིས་སངས་རྒྱས་རྣམས་མཐོང་བ་སོགས་པས། རང་བཞིན་གྱིས་མ་
སྐྱེས་པར་ལྟ་བའི་ཡེ་ཤེས་དང་ལྡན་པས་སངས་རྒྱས་རྣམས་མཐོང་ཞེས་བསྟན་པའི་ཕྱིར་དང་།
སྤྱན་ལྔ་དང་མངོན་ཤེས་དྲུག་པོ་རྣམས་ནི་རང་མིང་གིས་བརྗོད་ནས་གསལ་བར་གསུངས་པའི་
ཕྱིར་དང་། དོན་གྱིས་མཐོང་ལམ་གྱི་ཤེར་ཕྱིན་ལས་བརྩམས་ཏེ་སྤོབས་པར་བྱོས་ཤིག་
གསུངས་པའི་ཕྱིར་རོ། །ཇི་ལྟར་ན་ཡུམ་ལས་བརྩམས་ཏེ། ཞེས་བྱ་བ་འདི། མཐོང་ལམ་གྱི་ཉིད་
ལ་འཇུག་ཅེ་ན། སྤྱིར་མདོ་འདི་རྣམས་ཀྱི་དོན་ནི་གཉིས་ཏེ། སྔོན་འབྱུང་གདུལ་བྱ་ཉེ་བ་ཙམ་
གྱི་དོན་དང་། རྗེས་འཇུག་མངོན་རྟོགས་ཀྱི་རིམ་པ་རྒྱ་ཆེན་བསྟན་པའི་དོན་ནོ །དང་པོ་ལའང་
གཉིས་ཏེ། མདོ་དོན་སྤྱི་ལ་འཇུག་པ་དང་། བྱེ་བྲག་ཉི་ཚེ་བ་ལ་འཇུག་པའོ། ། དང་པོ་ནི་ཉན་
རང་དང་ཐུན་མོང་མ་ཡིན་པར་སྟོན་པའི་མདོ་དེ་ལྟ་བུ་ཡིན་ཏེ དེ་ནི་སེམས་དང་པོ་བསྐྱེད་པ་
ཉིད་ཀྱི་དབང་དུ་བྱས་པའི་ཕྱིར་རོ། །གཉིས་པ་ནི་འདི་ལྟ་བུ་ཡིན་ཏེ། ཤེར་ཕྱིན་ལས་བརྩམས་
ཏེ༑ སྤོབས་པར་བྱོས་ཤིག་ཅེས་ཤེར་ཕྱིན་སྤྱིར་སྨྲོས་ཤིག་ཅེས་འདོམས་པའི་ཕྱིར་རོ། །གཉིས་
པ་ནི། མདོ་ཐམས་ཅད་མངོན་རྟོགས་ཀྱི་རིམ་པ་ཚང་ལ་མ་ནོར་བ་གཅིག་ཉིད་དུ་སྒྲིབ་པར་
བྱེད་པའོ། །དེ་ལ་དང་པོ་ནི། མདོའི་དངོས་བསྟན་ཙམ་གྱི་དོན་ཡིན་ལ། ཕྱི་མ་ནི་དངོས་ཤུགས་
ཇི་ལྟར་རིགས་པར་ཐོབ་པའི་དོན་ཡིན་ནོ། ། དེའི་ཕྱིར་འདིར་ཡང་དངོས་བསྟན་སྔོན་བྱུང་གི་
རྣམ་པས་ཤེར་ཕྱིན་སྤྱིར་གཟུང་བ་མིན་ཀྱང་། ཤུགས་བསྟན་རྗེས་འཇུག་གི་རྣམ་པས་སྤྱི་སྒྲ་བྱེ་
-409-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བྲག་ལ་སྦྱར་བྱ་ཡིན་ཏེ། འདིར་ཤེར་ཕྱིན་སྤྱིར་བཟུང་ན། གོང་འོག་རྣམས་དང་ཟློས་པར་
འགྱུར་བའི་ཕྱིར་རོ། ། མན་ངག་འདི་ནི་མདོའི་གནས་སྐབས་དུ་མ་ཞིག་ཏུ་སྦྱར་བར་བྱ། ཅིའི་
ཕྱིར་བཅོམ་ལྡན་འདས་གཞན་ལ་འཕེན་པར་མཛད་ཅེ་ན། གཞན་དག་ཀྱང་དོན་དེ་ཐོབ་པར་
མཛད་སྤྱོད་པ་གཉིས་ཀྱིས་ན་བདག་ཉིད་མགཟུང་བར་འོས་པ་མ་ཡིན་པ་ཉིད་ཀྱི་ཉེས་་་་་
སྤང་བར་བྱ་བའི་དོན་དུའོ། ། ཅིའི་ཕྱིར་ཉན་ཐོས་ཀྱི་ཁ་ནས་སྟོན་པར་མཛད་ཅེ་ན བྱིན་གྱིས་
བརླབས་པ་ལ་མངའ་རྙེས་པར་བྱ་བའི་དོན་དུའོ ། ཅིའི་ཕྱིར་གནས་བརྟན་རབ་འབྱོར་གྱི་ཁ་
ཉིད་ནས་སྟོན་པར་མཛད་ཅེ་ན། དེ་ནི་ཉོན་མོངས་པ་མེད་པར་གནས་པའི་མཆོག་ཏུ་གྱུར་པ་
ཉིད་ཀྱིས་ཉོན་མོངས་པ་དང་བྲལ་བའི་སྐལ་པ་མཉམ་པ་ལྷག་པའི་ཕྱིར་མཐོང་བའི་ལམ་དང་
རྗེས་སུ་མཐུན་པའི་སྟོན་པའི་སྟོན་པ་པོ་ཉིད་ཡིན་པའི་ཕྱིར་རོ། ། དེ་ལྟར་བྱས་ན་ཚེ་དང་ལྡན་
པ་རབ་འབྱོར་ཅི་ལྟར་ཡང་ཁྱོད་དེ་བཞིན་གཤེགས་པས་ཉོན་མོངས་པར་གནས་པ་མེད་པར་
གནས་པ་རྣམས་ཀྱི་མཆོག་ཏུ་གསུངས་པ་དང་མཐུན་པར་སྟོན་པ་ནི་ལེགས་སོ་ལེགས་སོ་ཞེས་
འཆད་པར་འགྱུར་རོ། ། ཞེས་ཉི་སྣང་ལས་བཤད་དོ། ། མདོ་སྦྱོར་མཐའ་མ་ལ་གཉིས་ཏེ།
འཕགས་པའི་ལུགས་དང་སློབ་དཔོན་གྱི་ལུགས་སོ། །དང་པོ་ནི་འདིར་འདུས་བྱས་དང་འདུས་
མ་བྱས་ཞེས་བྱ་བ་འདིར་དངོས་བསྟན་སྔར་ལྟར་སྤྱིར་འཛིན་པ་ཡིན་ན་ཡང་དོན་གྱི་སྤྱི་སྒྲ་བྱེ་
བྲག་ལ་སྦྱར་བ་ཡིན་ཏེ། གཞན་དུ་ན་དེ་གཉིས་ཐ་མི་དད་པར་སྟོན་པའི་མདོ་དུ་མ་ཞིག་དང་
ཟློས་པར་འགྱུར་བའི་ཕྱིར་རོ། ། དེས་ན་འདིར་འདུས་བྱས་ནི་ལམ་གྱི་རང་བཞིན་དུ་གྱུར་པའི་
རྟོགས་པའོ། །འདུས་མ་བྱས་ནི་འགོག་པའི་རང་བཞིན་དུ་གྱུར་པའི་སྤངས་པའོ། །དེ་ལ་རྟོགས་
པས་མཐོང་ལམ་བསྟན་ཏེ། འདི་ལས་ཆོས་ཉིད་རྟོགས་པའི་རིགས་གཞན་སྒོམ་པའི་ལམ་
ལའང་མེད་པའི་ཕྱིར་རོ། །སྤངས་པས་སྒོམ་ལམ་བསྟན་ཏེ། རྟོགས་པའི་རྒྱུན་དེ་ཉིད་ཀྱིས་སྤང་
-410-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བྱ་ཁྱད་པར་སྤོང་བའི་ས་ཡིན་པའི་ཕྱིར་རོ། ། དེ་གཉིས་ཕན་ཚུན་ཐ་དད་པར་གདགས་པར་མི་
ནུས་ཞེས་བྱ་བ་ནི། མཐོང་ལམ་ལས་སྒོམ་ལམ་ཆོས་ཉིད་ཙམ་རྟོགས་པའི་རིགས་གཞན་དུ་
བཞག་མི་ནུས་སོ། ། ཞེས་བྱ་བའི་དོན་ཏོ། ། དེ་ལྟར་ན་དོན་གྱིས་སྒོམ་ལམ་དེ་མཐོང་ལམ་ལས་
དེ་ལྟ་བུའི་རིགས་གཞན་དུ་གྱུར་པ་མེད་ཀྱང་སྒོམ་སྤང་གི་གཉེན་པོར་སྒོམས་ཤིག་ཅེས་དོན་
གྱིས་སྟོན་པ་ཡིན་ནོ། ། དེས་ན་སྔ་རབས་པ་དག་གིས། འཕགས་པའི་སྒོམ་པ་སྒོམ་ལམ་དཔེས་
མཚོན་པ་ལ་སྦྱར་བ་དེ་ནི་ཡི་གེའི་དོན་མ་ཤེས་པར་ཟད་པ་ཡིན་ནོ ། སློབ་དཔོན་གྱི་ལུགས་ནི་
སྒོམ་ལམ་དཔེས་མཚོན་ནས་བསྟན་པ་ཡིན་ཏེ་ཇི་ལྟར་ཡུལ་འདུས་བྱས་དང་འདུས་མ་བྱས་
དག་ངོ་བོ་གཅིག་པ་ཉིད་ཀྱིས་དོན་དམ་པར་ཕན་ཚུན་ཐ་དད་པར་གདགས་པར་མི་ནུས་པ་
བཞིན་དུ་ཞེས་དཔེར་སྦྱར་བའི་ཕྱིར་རོ། ། ད་ནི་དེ་དག་གཏན་ལ་དབབ་པར་བྱ་སྟེ། འོ་ན་
མཐོང་སྒོམ་གཉིས་ཆོས་དབྱིངས་རྟོགས་པ་ལ་ཁྱད་པར་ཅུང་ཟད་ཀྱང་མེད་དམ་ཞེ་ན འདི་
ལ་གསུམ་སྟེ། མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་སྤང་བའོ། ། མི་
འཐད་པའི་ཕྱོགས་གང་ཞེ་ན། ཁ་ཅིག་ཨར་སོགསན་རེ། ཆོས་དབྱིངས་རྟོགས་པ་ལ་ཁྱད་པར་
མེད་པ་དང་། ཆོས་སྐུ་རྟོགས་པ་ལ་ཁྱད་པར་ཡོད་པ་ཡིན་ནོ །ཇི་ལྟར་ན་ཆོས་དབྱིངས་རྟོགས་
པ་ལ་ཁྱད་པར་མེད་ཅེ་ན། འདི་ལ་གཉིས་ཏེ། ཁྱད་པར་ཡོད་པའི་སྒྲུབ་བྱེད་མེད་པ་དང་།
ཁྱད་པར་མེད་པ་ལ་སྒྲུབ་བྱེད་བརྗོད་པའོ། ། དང་པོ་ལ་གཉིས་ཏེ། རྟོགས་པའི་ཁྱད་པར་མེད་
པ་དང་། གསལ་བའི་ཁྱད་པར་མེད་པའོ། ། དང་པོ་ནི་གཞན་དག་ན་རེ། ས་བཅུ་རྣམས་སུ་
ཆོས་དབྱིངས་ཀུན་ཏུ་འགྲོ་བ་ལ་སོགས་པའི་དོན་དུ་སྒྲོ་འདོགས་མི་འདྲ་བ་གཅོད་པའི་རྟོགས་
པའི་ཁྱད་པར་ཡོད་དེ། དཔེར་ན། བུམ་པ་ཙམ་སྣང་ཡང་མ་བྱས་པ་རྟག་པ་སོགས་སུ་སྒོ་
འདོགས་གཅོད་པའི་རྟོགས་པའི་ཁྱད་པར་ཡོད་པ་བཞིན་ནོ ། ཞེས་ཟེར་རོ། ། དེ་ནི་མི་རིགས་
-41-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཏེ༑ སྒྲུབ་བྱེད་མེད་པ་དང་། གནོད་བྱེད་ཡོད་པའི་ཕྱིར་རོ། ། སྒྲུབ་བྱེད་མེད་དེ། ཀུན་ཏུ་འགྲོ་
ཞེས་བྱ་བ་ལ་སོགས་པའི་ལུང་གིས་ནི་རྗེས་ཐོབ་ཀྱི་ཀུན་རྫོབ་པའི་རྟོགས་པ་ཐ་དད་ཡོད་པར་
བསྟན་པ་ཙམ་ཡིན་པའི་ཕྱིར་དང་། ཚུར་མཐོང་མངོན་སུམ་ནི། འཁྲུལ་རྒྱུས་སྣང་ཡང་མ་
རྟོགས་པ་སྲིད་ཀྱང་རྣལ་འབྱོར་མངོན་སུམ་ནི་སྣང་ལ་མ་རྟོགས་པ་མི་སྲིད་པའི་ཕྱིར་ཏེ བློ་
གྲོས་ཆེན་པོས་མཐོང་ཉིད་ལས། ། རྣམ་པ་ཐམས་ཅད་ངེས་པར་བྱེད། ། ཅེས་འབྱུང་བའི་ཕྱིར་
རོ༑ ༑གནོད་བྱེད་ཡོད་དེ། མཐོང་ལམ་གྱི་ཆོས་དབྱིངས་འགའ་ཞིག་ལ་སྒྲོ་འདོགས་མ་ཆོད་ན།
ཆོས་ཐམས་ཅད་བདེན་པའི་སྐྱེ་བ་མེད་པར་མངོན་སུམ་དུ་མ་རྟོགས་པའི་ཕྱིར་རོ། ། གསལ་
བའི་ཁྱད་པར་མེད་པ་ནི། འགའ་ཞིག་སྔོནན་རེ། ཆོས་དབྱིངས་རྟོགས་པ་ལ་ཁྱད་པར་ཡོད་དེ་
སྦྱོར་ལམ་དུ་རྟོགས་ཀྱང་མི་གསལ་བ་དང། ས་བཅུའི་གནས་སྐབས་སུ་གསལ་ཙམ་དང་།
སངས་རྒྱས་ཀྱི་ས་ལ་ཆེར་གསལ་བའི་ཁྱད་པར་ཡོད་པར་བཤད་པའི་ཕྱིར་རོ། ཞེས་ཟེར་
རོ༑ །དེའང་མི་རིགས་ཏེ། སྒྲུབ་བྱེད་མེད་པ་དང་། གནོད་བྱེད་ཡོད་པའི་ཕྱིར་རོ། ། སྒྲུབ་བྱེད་
མེད་དེ། དེ་ནི་ཆོས་དབྱིངས་རྟོགས་པ་ལ་གསལ་མི་གསལ་ཡོད་པར་བསྟན་པ་མ་ཡིན་གྱི
ཆོས་སྐུ་རྟོགས་པ་ལ་གསལ་མི་གསལ་བའི་ཁྱད་པར་ཡོད་པར་བསྟན་པ་ཙམ་ཡིན་པའི་ཕྱིར་
རོ༑ ༑གནོད་བྱེད་ཡོད་དེ། དེ་ཡང་འདི་ལྟར་ཤེས་པ་ཡུལ་ལ་འཇུག་པ་ལ་མི་གསལ་བའི་རྒྱུ་ནི་
གསུམ་སྟེ། དབང་པོ་ལ་སྐྱོན་ཆགས་པ་དང་། ཡུལ་རུང་བ་མ་ཡིན་པར་ཧ་ཅང་ཉེ་རིང་དུ་གྱུར་
པ་དང༌། སྒྲ་དོན་སྣང་བའི་རྟོགས་པའོ། ། སྐབས་འདིར་གསུམ་ཆར་མེད་དེ་ བདག་རྐྱེན་ཡེ་
ཤེས་བརྟེན་པའི་ཕྱིར་དང་། ཆོས་དབྱིངས་ལ་ཉེ་རིང་མེད་ཅིང་། ཐམས་ཅད་ལ་ཁྱབ་པའི་
ཕྱིར་དང་། མཉམ་ལ་སྒྲ་དོན་མི་སྣང་བའི་ཕྱིར་དང་། རྒྱུ་དེ་གསུམ་མེད་ཀྱང་མི་གསལ་ན་
སངས་རྒྱས་ཀྱི་སར་ཡང་མི་གསལ་བ་ཡོད་པར་འགྱུར་བའི་ཕྱིར་རོ། ། ཆོས་དབྱིངས་རྟོགས་པ་
-42-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ལ་ཁྱད་པར་མེད་པ་ལ་སྒྲུབ་བྱེད་ཡོད་དེ ལུང་རིགས་མཆོད་བརྗོད་ཀྱིས་རྒལ་ལན་གྱི་སྐབས་
སུ་བཤད་པ་དེ་ལྟ་བུའི་ཕྱིར་དང་། གཞན་ཡང་། མདོ་ལས་ཤེས་རབ་ཀྱི་མིག་དང་ལྡན་པས་
ཆོས་ཉིད་དེ་བཞིན་ཉིད་གང་ཡང་ཐུགས་སུ་མ་ཆུད་པ་མ་མཆིས་སོ། ། ཞེས་འབྱུང་བའི་ཕྱིར་
དང་། མཐོང་ལམ་ནི་དེ་ཁོ་ན་ཉིད་ཀྱི་སྒྲིབ་པ་སྤོང་བྱེད་ཡིན་པའི་ཕྱིར་རོ། ། ཇི་ལྟར་ཆོས་སྐུ་
རྟོགས་པ་ལ་ཁྱད་པར་ཡོད་ཅེ་མ འདི་ལྟར་ཆོས་དབྱིངས་ལ་དྲི་མ་ཡོད་དམ་མེད་ཀྱང་སླ་སྟེ།
རང་བཞིན་གྱིས་རྣམ་པར་དག་པའི་ལྡོག་པ་ཡིན་ལ། ཆོས་སྐུ་ནི་གློ་བུར་གྱི་དྲི་མ་དང་བྲལ་བའི་
ལྡོག་པ་ཡིན་པས་ས་བཅུ་རྣམས་སུ་མཐོང་བ་དང་། སྒོམ་པས་སྤང་བར་བྱ་བ་དང་། གནས་
ངན་ལེན་གྱི་དྲི་མ་བཅུ་གཅིག་དང་བྲལ་བའི་ཆོས་སྐུ་རིམ་པ་བཞིན་དུ་རྟོགས་པའི་ཁྱད་པར་
ཡོད་པའི་ཕྱིར་རོ། ། ཞེས་ཟེར་རོ། ། མི་འཐད་པའི་ཕྱོགས་སྔ་མ་བཤད་ཟིན་ཏོ། ། དེ་ནི་མངོན་
པར་འཁྱམས་པ་ཡིན་ཏེ། ཁྱད་པར་ཡོད་པ་ལ་གནོད་བྱེད་མི་རུང་བ་དང། ཁྱད་པར་མེད་པ་
ལ་སྒྲུབ་བྱེད་མི་རུང་བའི་ཕྱིར་རོ། །དང་པོ་ཇི་ལྟར་ན། རྟོགས་པའི་ཁྱད་པར་ལ་གནོད་བྱེད་མི་
རུང་བའི་ཕྱིར་རོ། ། གསལ་བའི་ཁྱད་པར་ལ་མི་རུང་བའི་ཕྱིར་རོ། ། དེ་ལ་རེ་ཞིག་རྟོགས་པའི་
ཁྱད་པར་ལ་གནོད་བྱེད་མི་རུང་སྟེ། ཀུན་ཏུ་འགྲོ་དང་ཞེས་སོགས་ཀྱི་ལུང་གི་དོན་ཁྱོད་ཀྱིས་
ལྟར་ཡིན་པ་འོག་ནས་འགོག་པའི་ཕྱིར་དང་། རྨ་བྱའི་མདོངས་ནི་གཅིག་པུ་ཡང་། ། རྒྱུ་ཡི་རྣམ་
པ་ཐམས་ཅད་ནི། ། ཀུན་མཁྱེན་མིན་པས་ཤེས་བྱ་མིན། ། དེ་མཁྱེན་པས་ན་ཀུན་མཁྱེན་
སྟོབས། ། ཞེས་འབྱུང་བ་ལྟར། འཕགས་པའི་རྣལ་འབྱོར་མངོན་སུམ་གྱི་ཆོས་དེ་མཐོང་ཡང་
རྟོགས་པས་མ་ཁྱབ་པའི་ཕྱིར་དང་། ཁྱབ་ཏུ་ཆུག་ཀྱང་ཆོས་ཉིད་ཐམས་ཅད་མངོན་སུམ་དུ་
མཐོང་བར་མ་ངེས་པའི་ཕྱིར་དང་། ངེས་ན་ཉན་རང་དང་བྱང་སེམས་འཕགས་པ་རྣམས་ཀྱི་
རིམ་པ་ལྟར་ཆོས་ཀྱི་བདག་མེད་ཆོས་ཉིད་ངོ་བོ་ཉིད་ཀྱི་སྐུ་ལ་སོགས་པ་ཡང་མངོན་སུམ་དུ་
43.



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མཐོང་བར་ཐལ་ལོ་ཞེས་བརྗོད་ཟིན་པའི་ཕྱིར་དང་། བདག་ཏུ་སྒྲོ་འདོགས་ནི་ཉོན་སྒྲིབ་དང།
ཆོས་སུ་སྒྲོ་འདོགས་ནི་ཤེས་སྒྲིབ་ཡིན་པས་ཆོས་ཉིད་ལ་སྒྲོ་འདོགས་ཐམས་ཅད་ཆོད་ན་
མཐོང་ལམ་ནས་ཤེས་སྒྲིབ་ཐམས་ཅད་སྤང་བར་འགྱུར་བའི་ཕྱིར་རོ། ། གསལ་བའི་ཁྱད་པར་
མི་རུང་བའི་གནོད་བྱེད་ཡོད་དེ། རྒྱུ་མཚན་མཚུངས་པ་དང་ཧ་ཅང་ཐལ་བ་དང་། རྟོགས་ཚུལ་
མ་ཤེས་པ་དང་། ལུང་དོན་མ་འབྲེལ་བའི་ཕྱིར་རོ། ། རྒྱུ་མཚན་མཚུངས་ཏེ། འཕགས་པའི་
མཉམ་བཞག་ཐམས་ཅད་ཀྱང་། བདག་རྐྱེན་ཡེ་ཤེས་ལ་བརྟེན་པའི་ཕྱིར་དང་། ཆོས་སྐུ་ལའང་
ཐག་ཉེ་རིང་གི་ཁྱད་པར་མེད་པའི་ཕྱིར་དང་། ཆོས་ཉིད་ཆ་མེད་གཅིག་གིས་ཐམས་ཅད་ལ་
ཁྱབ་པ་ནི། མ་གྲུབ་པ་ཉི་ཚེ་བས་ཁྱབ་པ་སྒྲུབ་བྱེད་དུ་མི་རུང་བའི་ཕྱིར་དང། མཉམ་བཞག་ན་
སྒྲ་དོན་སྣང་བའི་རྟོག་པ་ཡང་མེད་པས་ཆོས་སྐུ་རྟོགས་པ་ལའང་གསལ་མི་གསལ་གྱི་ཁྱད་
པར་མེད་པར་མཚུངས་པའི་ཕྱིར་རོ། ། ཧ་ཅང་ཐལ་བ་ཡིན་ཏེ། དབང་ཤེས་སྒོ་ལྔའི་ཡུལ་
ལའང་ཁྱད་པར་མེད་པར་མཚུངས་པའི་ཕྱིར་རོ། ། གལ་ཏེ་མ་གྲུབ་སྟེ། སྒོ་ལྔའི་ཡུལ་ལ་
གཟུགས་སྒྲ་ལ་སོགས་པའི་བྱེ་བྲག་ཡོད་པའི་ཕྱིར་རོ། ། ཞེ་ན། འོ་ན་ས་བཅུ་རྣམས་སུ་ཆོས་
དབྱིངས་རྟོགས་པ་ལའང་ཁྱད་པར་ཡོད་པར་འགྱུར་ཏེ། ཆོས་དབྱིངས་ཀྱི་བྱེ་བྲག་ཆོས་སྐུ་
རྟོགས་པ་ལ་ཁྱད་པར་ཡོད་པའི་ཕྱིར་རོ། ། དེ་ཡང་འདི་ལྟར་ཡུལ་གྱི་བྱེ་བྲག་གི་ཁྱད་པར་ཡོད་
པས་ཡུལ་གྱི་ཁྱད་པར་ཡོད་པར་འགྱུར་ན། ཡུལ་གྱི་བྱེ་བྲག་རྟོགས་པའི་ཁྱད་པར་ཡོད་པས་
ཡུལ་གྱི་རྟོགས་པའི་ཁྱད་པར་ཡོད་པར་འགྱུར་ཏེ། གཞན་དུ་ན་ཁྱད་པར་དེ་ཡང་མེད་པར་
འགྱུར་བའི་ཕྱིར་རོ། ། རྟོགས་ཚུལ་མ་ཤེས་པ་ཡིན་ཏེ། འདིར་ཆོས་ཉིད་མངོན་སུམ་དུ་རྟོགས་
པ་ཞེས་བྱ་བ་ནི། མིག་གིས་གཟུགས་མཐོང་བ་ལྟར་ཡོད་པ་མ་ཡིན་གྱི། ཆོས་ཅན་དེ་དང་དེ་ལ་
བདེན་ཞེན་གྱི་སྒྲིབ་པ་དག་པ་ཙམ་ལ་ཆོས་ཉིད་མངོན་སུམ་དུ་རྟོགས་སོ་ཞེས་ཐ་སྙད་བྱས་
414-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
པའི་ཕྱིར་ཏེ། ཇི་སྐད་དུ། བདེན་པར་འཛིན་པ་ལོག་པ་ནི། ། དངོས་པོ་མ་སྐྱེས་སྟོན་པ་
ཡིན། །ཞེས་འབྱུང་བ་ལྟར་ཏེ། གཞན་དུ་ན་མངོན་སུམ་དངོས་མེད་ལ་དངོས་སུ་འཇུག་པའམ་
སྟོང་པ་ཉིད་འདུས་བྱས་སུ་འགྱུར་རོ། ། ཞེས་འཆད་པར་འགྱུར་རོ། ། དེའི་ཕྱིར་འཕགས་པས།
འབྲས་བུ་དག་པ་གཟུགས་ལ་སོགས། ། ཞེས་བྱ་བའི་སྐབས་སུ། དེ་ལ་གཟུགས་རྣམ་པར་དག་
པ་གང་ཡིན་པ་དེ་ནི་འབྲས་བུ་རྣམ་པར་དག་པ་ཉིད་དོ །ཞེས་བྱ་བ་ནི། གཟུགས་ལ་སོགས་པ་
ལ་བདག་ཏུ་མངོན་པར་ཞེན་པ་ལ་སོགས་པ་དང་བྲལ་བས་རབ་ཏུ་ཕྱེ་བ་ཉིད་ཀྱིས་ཕྱིར་རོ་
ཞེས་བྱ་བ་ལ་སོགས་པའང་གསུངས་པ་ཡིན་ནོ། ། ལུང་དོན་མ་འབྲེལ་བ་ཡིན་ཏེ། འདིར་ཆོས་
སྐུ་ནི་ཆོས་ཉིད་དྲི་བྲལ་ཡིན་ལ། ཆོས་ཉིད་རྟོགས་པ་ལ་ཁྱད་པར་གཏན་མེད་ཀྱང་ཆོས་ཉིད་
དྲི་བྲལ་རྟོགས་པ་ལ་ཁྱད་པར་ཆེན་པོ་ཡོད་དོ། ། ཞེས་བྱ་བ་ནི་བཞད་གད་ཀྱི་གནས་ཡིན་ཏེ་
ཆོས་ཉིད་དྲི་བྲལ་ཡིན་པ་ལ་ཆོས་ཉིད་ཡིན་པས་ཁྱབ་པའི་ཕྱིར་རོ། དེ་རྣམས་ཀྱིས་ནི་ཆོས་
ཉིད་ཐམས་ཅད་གཅིག་ཏུ་འདོད་པའང་བཀག་པ་ཡིན་ནོ། ། འཐད་པའི་ཕྱོགས་གང་ཞེ་ན།
འདིར་ཆོས་ཉིད་ནི་གཉིས་ཏེ། སྤྱིའི་མཚན་ཉིད་རང་བཞིན་རྣམ་དག་དང་། ཁྱད་པར་གྱི་
མཚན་ཉིད་གློ་བུར་དྲི་བྲལ་ལོ། ། དེ་ལ་རང་བཞིན་རྣམ་དག་ནི། ཆོས་ཐམས་ཅད་སྟོང་པ་ཉིད་
དུ་གཅིག་པ་གང་ཡིན་པའོ། །གློ་བུར་དྲི་བྲལ་ནི། འཕགས་པ་སོ་སོའི་རྒྱུད་ཀྱི་ཆོས་ཉིད་འགོག་
པའི་བདེན་པ་གང་ཡིན་པའོ། ། དེ་ལ་ཆོས་ཐམས་ཅད་སྟོང་པ་ཉིད་དུ་གཅིག་ཀྱང་སྟོང་ཉིད་
ཐམས་ཅད་གཅིག་ཡིན་དགོས་པ་ནི་མ་ཡིན་ཏེ། འདུས་བྱས་ཐམས་ཅད་མི་རྟག་པར་གཅིག་
ཀྱང་འདི་རྟག་པ་ཐམས་ཅད་གཅིག་ཡིན་མི་དགོས་པ་བཞིན་ནོ། དེ་ལ་མཐོང་བ་དང་སྒོམ་
པའི་ལམ་དག་ཆོས་ཉིད་རང་བཞིན་རྣམ་དག་རྟོགས་པ་ལ་རིགས་ཐ་དད་དུ་གྱུར་པ་མེད་དེ་
གཉིས་ཀའང་སྟོང་པ་ཉིད་མངོན་སུམ་དུ་རྟོགས་པར་མཚུངས་པའི་ཕྱིར་རོ། །
415-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཀླན་ཀ་མི་ འོ
་གོག་གི་བྱུང ཁྱོད་ག་ང་ལ་ཕྱི་མ་བ་ཡིན་པ་ཤེས་སོང།
ཀླན་ཀ་ནི། འོ་ན། གཅིག་གི་སྟོང་ཉིད་གང་ཡིན་པ། །དེ་ནི་ཀུན་གྱི་སྟོང་པ་ཉིད། །ཅེས་
པ་ཇི་ལྟར་དྲང་ཞེ་ན། དེའི་དོན་ནི་གཅིག་སྟོང་པ་ཉིད་གང་ཡིན་པ་དེ་བཞིན་དུ ཐམས་ཅད་
ཀྱང་སྟོང་པ་ཉིད་ཡིན་ཞེས་བྱ་བའི་དོན་ཡིན་ཏེ གཞན་དུ་ན། ཐེག་པ་གསུམ་གྱི་རྟོགས་པའི་
ཁྱད་པར་མི་རུང་བ་དང་། རྣལ་འབྱོར་པ་ཆེན་པོ་ཐམས་ཅད་ཀྱིས་ངོ་བོ་ཉིད་ཀྱི་སྐུ་མཐོང་བར་
འགྱུར་རོ་ཞེས་བརྗོད་ཟིན་ཏོ། ། འོ་ན་ཆོས་ཉིད་རྟོགས་པར་ཁྱད་པར་མེད་པའི་རྒྱུ་མཚན་གྱིས་
རྟོགས་པ་ཁྱད་པར་མེད་པར་འཇོག་ན། སྤང་བྱ་སྤངས་པར་ཁྱད་པར་མེད་པའི་རྒྱུ་མཚན་
གྱིས་སྤངས་པ་ལའང་ཁྱད་པར་མེད་པར་འཇོག་པར་འགྱུར་རོ་ཞེ་ན། སྐྱོན་མེད་དེ། ཅི་ནས་
ཀྱང་རྟོགས་པ་ལ་ཁྱད་པར་མེད་པར་འཇོག་པ་མ་ཡིན་གྱི་མཐོང་ལམ་གྱི་དམིགས་རྣམ་ཡོངས་
སུ་བསྟན་པའི་རྒྱུ་མཚན་གྱི་སྒོམ་ལམ་ཡང་དོན་གྱིས་གོ་བར་བྱ་བ་ཡིན་ཏེ། ཆོས་ཐམས་ཅད་ལ་
རང་བཞིན་མེད་པའི་རྣམ་པ་འདི་ལྟ་བུ་རྒྱུ་མཚན་གྱིས་འཇུག་པའི་ཕྱིར་རོ། ། དེས་ན་སྒོམ་ལམ་
ལོགས་སུ་མ་བརྗོད་པ་ཡིན་ནོ། ། ཞེས་བྱ་བ་མདོ་རྩ་འགྲེལ་གྱི་དགོངས་པ་ཡིན་ནོ། ། འོ་ན་
དམིགས་རྣམ་དེ་ལྟ་བུ་རྒྱུ་མཚན་གྱིས་འཇུག་ན་སྒོམ་ལམ་གྱིས་སྒོམ་སྤང་ཇི་ལྟར་སྤོང་ཞེ་ན། །
སྐྱོན་མེད་དེ། དམིགས་རྣམས་དེ་ལྟ་བུ་ཡང་ཡང་གོམས་པས་སྒོམ་སྤང་སྤོང་བ་འདི་གོམས་པའི་
སྟོབས་ལས་བྱུང་བའི་རྟེན་འབྲེལ་གྱི་ཆོས་ཉིད་ཡིན་པའི་ཕྱིར་རོ། ། དཔེར་ན། ཆུའི་རྒྱུན་སྔ་ཕྱི་
རྣམས་ཆུར་མཚུངས་ཀྱང་ཡང་ཡང་བཀྲུས་པས་དྲི་མ་འཁྲུད་པའི་བྱ་བ་ཁྱད་པར་དུ་བྱེད་པ་
བཞིན་ནོ། ། འོ་ན་སྒོམ་ལམ་ཚད་མ་ཡིན་པར་བཅད་ཤེས་སུ་ཐལ་ཏེ། མཐོང་ལམ་གྱི་དམིགས་
རྣམ་དེ་ལྟ་བུ་གོམས་པར་བྱེད་པའི་ཕྱིར་རོ། ། ཞེ་ན། སྐྱོན་མེད་དེ། དེ་དག་ཆོས་དབྱིངས་ཙམ་
རྟོགས་པ་ལ་ཁྱད་པར་མེད་ཀྱང་གློ་བུར་དྲི་བྲལ་གསར་དུ་རྟོགས་པའི་ཁྱད་པར་ཡོད་པའི་་་་་
ཕྱིར་རོ། །འོ་ན། བློ་གྲོས་ཆེན་པོས་མཐོང་ཉིད་ལས་ཞེས་པའི་དོན་ཇི་ལྟར་དྲང་ཞེ་ན དེ་ནི་བློ་
-416-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གྲོས་ཆེན་པོ་སངས་རྒྱས་ཀྱི་དབང་དུ་བྱས་པ་ཡིན་ཏེ གཞན་དུ་ན་ཉེས་པ་སྔ་མས་རེག་པར་
འགྱུར་བའི་ཕྱིར་རོ། ། དེ་བས་ན་མདོ་ལས་དེ་དང་དེའི་གདམས་ངག་བསྟན་པར་གྲུབ་པ་ཡིན་
ནོ༔ ༑འོ་ན་གདམས་ཡུལ་བསྟན་དུ་ཆུག་མོད། གདམས་ངག་བསྟན་པར་ཇི་ལྟར་འགྱུར་ཞེ་ན།
དེ་ནི་འགྱུར་ཏེ། མདོ་དེ་རྣམས་གདམས་ངག་ཡིན་པའི་ཕྱིར་རོ། །འོ་ན་གླེང་གཞི་ནས་བརྩམས་
ཏེ་མདོ་ཐམས་ཅད་ཀྱིས་གདམས་ངག་བསྟན་པར་འགྱུར་རོ་ཞེ་ན། སྐྱོན་མེད་དེ། གདམས་
ངག་བསྟན་པ་ཙམ་གྱི་དོན་དུ་བསྟན་པར་འགྱུར་བ་ནི་མ་གྲུབ་ལ། སྤྱིར་ཐམས་ཅད་ཀྱིས་
གདམས་ངག་བསྟན་པར་འགྱུར་བ་ནི་འདོད་པ་ཡིན་ཏེ། ཐེག་པ་ཆེན་པོའི་མངོན་རྟོགས་ཀྱི་
རིམ་པ་དོན་དུ་གཉེར་བ་ལ་མངོན་རྟོགས་བརྒྱད་ཀྱི་རིམ་པ་འདོམས་པར་མཛད་པའི་ཕྱིར་་་
རོ༑ ༑དེ་ལྟར་གདམས་ངག་གི་རིམ་པ་འཆད་ཐབས་ཀྱི་མན་ངག་དེ་དག་ཀྱང་། རྗེ་བཙུན་གྱི་
བྱིན་རླབས་ཀྱིས་ཁོ་བོ་ཁོ་ནས་རྟོགས་པ་ཡིན་ཏེ། སློབ་དཔོན་གྱི་རྗེས་སུ་བྱུང་བའི་འཕགས་
ཡུལ་བ་དང་། བྱང་ཕྱོགས་ཀྱི་འགྲེལ་བྱེད་ཐམས་ཅད་ལ་དེ་ལྟ་བུའི་གཏམ་ཙམ་ཡང་མ་གྲགས་
པའི་ཕྱིར་རོ། །
ཆའ དགེ་འདུན་དཀོན་མཆོག་བྱེབྲག་ཏུ་བཤད་པ།
དགེ་འདུན་དཀོན་མཆོག་གི་སྐབས་སུ་གཉིས་ཏེ། མཚོན་བྱེད་དཔེའི་དགེ་འདུན་དང༌།
མཚོན་བྱ་དོན་གྱི་དགེ་འདུན་ནོ། ། དང་པོ་ལ་གཉིས་ཏེ། གྲུབ་མཐའ་འཁྲུགས་པ་དགག་པ་
དང༌། མ་འཁྲུགས་པ་བཤད་པའོ། ། དང་པོ་ནི་འདིར་ཁ་ཅིག་ཐེག་ཆེན་གྱི་ལུགས་ཚད་མར་
བྱས་ནས་ཀུན་བཏུས་འབྲས་གནས་བཞིར་བཞག་སྟེ། བྲལ་འབྲས་བརྒྱད་ཅུ་རྩ་དགུར་འབྱེད་
པ་དང་། ཁམས་གོང་ན་མཐོང་ལམ་མེད་པ་དང་། འདོད་ཉོན་ལྔ་མ་སྤངས་པར་ཡང་ཕྱིར་འོང་
ཞུགས་པར་བྱེད་པ་ལ་སོགས་པ་ནི་ནོར་བ་ཡིན་ཏེ བྲལ་བའོ་སོ་སོ་སོ་སོ་ཡིན། ། ཞེས་འབྱུང་
-417-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བ་འདི་ཀུན་བཏུས་ནས་འདོད་པའི་སྒྲུབ་བྱེད་མེད་པའི་ཕྱིར་དང། ཐེག་ཆེན་གྱི་མདོ་ལས།
དེའི་ཚེ་གཟུགས་ན་སྤྱོད་པའི་ལྷའི་བུ་དུ་མ་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་་་་
དང་བྲལ་བ་ཐོབ་བོ་ཞེས་གསུངས་པའི་ཕྱིར་དང་། ཀུན་བཏུས་ལས་ཕྱིར་འོང་ཞུགས་པ་ནི་
ཉོན་མོངས་པ་རྣམ་པ་ལྔ་སྤངས་པ་ཞེས་པ་ནས་དགྲ་བཅོམ་པ་ཞུགས་པ་ནི་སྲིད་རྩེའི་ཉོན་་་་
མོངས་པ་བརྒྱད་པ་སྤངས་པའོ་ཞེས་འབྱུང་བའི་ཕྱིར་རོ། ། གལ་ཏེ་ཉོན་མོངས་པ་ལྔ་སྤངས་པ་
ཞེས་པ་ལྔའི་བར་གང་རུང་སྤངས་པ་ལ་འཇུག་གོ་ཞེ་ན། དེ་ལྟ་ན་ཕྱིར་མི་འོངས་པ་ནི་ཉོན་
མོངས་པ་དྲུག་སྤངས་པའོ། ། ཞེས་བྱ་བ་འདིར་ཡང་དྲུག་གི་བར་གང་རུང་སྤངས་པ་ཞེས་བྱ་
བར་མཚུངས་པས་དྲུག་པ་ངེས་པར་སྤོང་མི་དགོས་པར་མཚུངས་སོ། ། འོ་ན་རྒྱུན་ཞུགས་
ཞུགས་པ་ནི་མཐོང་ལམ་སྐད་ཅིག་བཅོ་ལྔ་ལ་གནས་པའོ་ཞེས་བྱ་བ་འདིར་ཡང་བཅོ་ལྔ་ཐོབ་
དགོས་པར་བསྟན་པར་མཚུངས་སོ་ཞེ་ན། དེ་ནི་མ་ཡིན་ཏེ། འོག་ནས་རྒྱུན་ཞུགས་ནི་བཅུ་དྲུག་
པ་ལ་གནས་པའོ། ། ཞེས་འབྱུང་བའི་རིགས་པས་སྔ་མ་བཅོ་ལྔ་གང་རུང་ཡིན་པར་མཚོན་པའི་
ཕྱིར་དང་། གཞན་དུ་ན་འདིར་ཡང་བཅུ་དྲུག་ལ་གནས་པའོ། ། ཞེས་འབྱུང་བར་རིགས་པའི་
ཕྱིར་དང་། ཡང་ན་སྔ་མར་བཅོ་ལྔ་པ་ལ་གནས་པའོ་ཞེས་འབྱུང་རིགས་པའི་ཕྱིར་དང་། དགྲ་
བཅོམ་ཞུགས་པས་སྲིད་རྩེའི་བརྒྱད་པ་སྤངས་པར་བཤད་པའི་རིགས་པས་ཕྱིར་འོང་ཞུགས་
པས་ལྔ་པ་སྤང་དགོས་པར་བསྟན་པའི་ཕྱིར་ཏེ། གཞན་དུ་ན་བསམ་གཏན་དང་པོའི་སྐྱོན་
སྤངས་པ་ནས་དགྲ་བཅོམ་ཞུགས་པ་འཛིན་པར་རིགས་པས་སྲིད་རྩེའི་བརྒྱད་པ་སྤངས་་་་
ཞེས་འབྱུང་བར་མི་རིགས་པའི་ཕྱིར་རོ། ། འོ་ན་རྒྱལ་སྲས་མར། ཕྱིར་འོང་ཞུགས་པས་ལྔའི་
བར་སྤངས་པ་ཞེས་བཤད་པ་དང་འགལ་ལོ་ཞེ་ན། དེ་ནི་མ་ཡིན་ཏེ། ཉན་ཐོས་ནས་ཐེག་ཆེན་
གྱི་ལམ་གྱི་བར་སྒོམ་པའི་སེམས་དཔའ་ཞེས་འབྱུང་བ་ལྟར་ལྔ་པོ་ཐམས་ཅད་སྤངས་པ་ཞེས་་་་
418-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བྱ་བའི་ཐ་ཚིག་ཡིན་པའི་ཕྱིར་དང་། གཞན་དུ་ན་སྔར་བཤད་པའི་རིགས་པས་གནོད་པའི་
གཞུང་གི་དོན་མ་ཁྲོལ་པར་བཤད་པའི་ཕྱིར་རོ། ། འགའ་གྲགས་སོག་ཞིག་གིས་མཛོད་ལྷར་
སྤངས་རྟོགས་རྣམ་པར་བཞག་ནས་རྒྱུན་ཞུགས་ཅིག་ཅར་བ་འདོད་པ་ཡང་ནོར་ཏེ དེ་དག་
ནི༔ ཀུན་བཏུས་ཀྱི་ལུགས་ཁོ་ན་ཡིན་པའི་ཕྱིར་རོ། །
མ་འཁྲུགས་པའི་བཤད་པ་ནི་གཉིས་ཏེ། མཛོད་པའི་ལུགས་དང་། ཀུན་བཏུས་པའི་
ལུགས་སོ། ། དང་པོ་ལ་ཐོབ་བྱའི་འབྲས་བུ་དང༌། ཐོབ་བྱེད་ཀྱི་འབྲས་བུ་གཉིས་ལས། དང་པོ་
ལ་ལྔ་སྟེ། ཁམས་གང་དུ་ཐོབ་པ། ཐོབ་བྱེད་ཀྱི་རྒྱུ། རྒྱུ་དེའི་འབྲས་བུ། འབྲས་བུ་དེའི་གྲངས་
ངེས། ངེས་པའི་ཚིག་རྣམས་སོ། ། དང་པོ་ནི་མཛོད་ལས། འདོད་པར་གསུམ་ཐོབ་མཐའ་མ་
ནི༑ ༑གསུམ་དུའོ་གོང་ན་མཐོང་ལམ་མེད། །མི་སྐྱོ་ལུང་ལས་འདིར་རྩོམ་ཞིང་། །དེ་མཐར་ཕྱིན་
པ་འབྱུང་ཕྱིར་རོ། ། ཞེས་བཤད་པའི་འབྲས་བུ་དང་པོ་གསུམ་ནི་འདོད་པར་ཐོབ་སྟེ རྒྱུ་
ཞུགས་ཕྱིར་འོང་གཉིས་ནི་འདོད་པ་ལས་མ་གྲོལ་བའི་ཕྱིར་དང་། ཕྱིར་མི་འོངས་རིམ་གྱིས་པ་
ནི་ཕྱིར་མི་འོངས་ཀྱི་ཉེར་བསྡོགས་དེའི་དངོས་གཞི་ལ་བརྟེན་པའི་ཕྱིར་དང་། ཐོད་རྒལ་བ་ནི་
མཐོང་ལམ་གྱིས་ཐོབ་དགོས་པ་ལས་ཁམས་གོང་ན་མཐོང་ལམ་མེད་པའི་ཕྱིར་རོ། ། མཐོང་
ལམ་མེད་པ་ཅི་ཞེ་ན། གཟུགས་མེད་ན་ཆོས་ཉན་པ་མེད་པ་དང། ཁམས་གོང་མ་ལ་མི་
དམིགས་པའི་ཕྱིར་རོ། ། གཟུགས་ཁམས་པ་སྙོམས་འཇུག་གི་བདེ་བ་ལ་དགའ་ཞིང་ཚོར་བ་
སྡུག་བསྔལ་མེད་པས་མི་སྐྱོ་བའི་ཕྱིར་དང་། ལུང་ལས་ཀྱང་བར་མ་དོར་འདའ་བ་སོགས་ལྔ་པོ་
འདིར་རྩོམ་ཞིང་དེར་མཐར་ཕྱིན་ཞེས་འབྱུང་བའི་ཕྱིར་རོ། ། །
གཉིས་པ་ལས་གང་ལ་བརྟེན་ནས་ཐོབ་པ་ནི། འབྲས་བུ་དང་པོ་གཉིས་ནི་འདོད་པའི་
ཉོན་མོངས་པ་མ་སྤངས་པས་མི་ལྕོགས་པ་མེད་པ་ལ་བརྟེན་ཅིང། འབྲས་བུ་གསུམ་པ་ནི་
419-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བསམ་གཏན་གང་རུང་ལ་བརྟེན་གྱི་གཟུགས་མེད་ལ་མི་བརྟེན་ཏེ་དེ་ནི་འདོད་པའི་གཉེན་
པོར་མི་རུང་བའི་ཕྱིར་རོ། ། འབྲས་བུ་བཞི་པ་ནི་འདོད་གཟུགས་སུ་ཐོབ་ན་བསམ་གཏན་ས་
དྲུག་དང་། གཟུགས་མེད་དུ་ཐོབ་ན་གཟུགས་མེད་དང་པོ་གསུམ་ལ་བརྟེན་ནོ། །འདིར་སྲིད་རྩེ་
ལ་ཟག་མེད་མེད་པ་ཡང་ཐེག་དམན་ཁོ་ནའི་ལུགས་ཡིན་ནོ། ། མཐོང་སྒོམ་གང་གིས་ཐོབ་པ་ནི་
འབྲས་བུ་དང་པོ་མཐོང་ལམ་ཁོ་ན་དང་། དགྲ་བཅོམ་སྒོམ་ལམ་ཁོ་ནས་དངོས་སུ་ཐོབ་སྟེ
རིམ་པ་ལྟར་མཐོང་སྤང་དང་སྒོམ་སྤང་སྤངས་པས་རབ་ཏུ་ཕྱེ་བའི་ཕྱིར་རོ། ། རང་དུས་ཀྱི་རྟེན་
ནི་རྒྱུན་ཞུགས་པའི་མཐོང་ལམ་དང་། འབྲས་གནས་ཀྱི་སྒོམ་ལམ་དང་། དགྲ་བཅོམ་གྱི་མི་སློབ་
ལམ་ཡིན་ནོ། ། བར་པ་གསུམ་ནི་རིམ་གྱིས་པ་སྒོམ་ལམ་ནི། ཐོད་རྒལ་བ་མཐོང་ལམ་གྱིས་ཐོབ་
པའོ། །
འཇིག་རྟེན་དང་འཇིག་རྟེན་ལས་འདས་པའི་ལམ་གང་གིས་ཐོབ་པ་ནི་འབྲས་བུ་དང་
པོ་དང་མཐའ་མ་གཉིས་ནི་འདས་ལམ་ཁོ་ནས་དངོས་སུ་ཐོབ་སྟེ། མཐོང་སྤང་དང་སྲིད་རྩེའི་
ཉོན་མོངས་འཇིག་རྟེན་པའི་ལམ་གྱིས་སྤོང་མི་ནུས་པའི་ཕྱིར་རོ། ། འབྲས་བུ་བར་པ་གཉིས་
མཐོང་ལམ་གྱིས་ཐོབ་པ་ནི་འདས་ལམ་དང་སྒོམ་ལམ་གྱིས་ཐོབ་པ་ནི་ཞི་གནས་ཤས་ཆེར་
སྤྱོད་པ་འཇིག་རྟེན་པས་ཐོབ་ཅིང་། ལྷག་མཐོང་ཤས་ཆེར་སྤྱོད་པ་འདས་ལམ་གྱིས་ཐོབ་
བོ༑ ༑དེ་ལས་འབྲས་བུ་གང་འདས་ལམ་གྱིས་ཐོབ་པ་ནི་ཉམས་མི་སྲིདདེ། འདས་ལམ་ནི་སྤང་
བྱའི་ས་བོན་དྲུང་འབྱིན་བྱེད་ཡིན་པའི་ཕྱིར་རོ། ། འཇིག་རྟེན་པས་ཐོབ་པ་ནི་ཉམས་སྲིད་དེ།
སྤང་བྱའི་ས་བོན་མགོ་གནོན་པ་ལ་མི་བྱེད་པའི་ཕྱིར་རོ། ། འོན་ཀྱང་བྱེ་བྲག་སྨྲ་བ་ལྟར་ན་དགྲ་
བཅོམ་པ་ལ་ཉམས་པ་ཡོད་དེ། བཞི་ནི་རིགས་ལས་ལྔ་འབྲས་ལས། ། ཉམས་འགྱུར་ཞེས་
འབྱུང་བའི་ཕྱིར་རོ། །
420-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གསུམ་པ་ནི། དགེ་སྦྱོང་གི་ཚུལ་གྱི་འབྲས་བུ་དེ་ལ་དགེ་སྦྱོང་གང་ཞེ་ན། ཉོན་མོངས་པ་
གཏན་དུ་ཞི་བར་བྱེད་པའི་རྒྱུད་དོ། ། དེའི་ཚུལ་གང་ཞེ་ན། དྲི་མེད་བར་ཆད་མེད་ལམ་
མོ་༑ ༑ཚུལ་གྱི་འབྲས་བུ་གང་ཞེ་ན། རྒྱུ་མཐུན་འབྲས་བུ་འདུས་བྱས་རྣམ་གྲོལ་དང་། བྲལ་བའི་
འབྲས་བུ་འདུས་མ་བྱས་ཉོན་མོངས་ཟད་པའོ། ། ཚུལ་དང་འབྲས་བུ་དེ་དག་ཀྱང་བརྒྱད་ཅུ་རྩ་
དགུ་སྟེ། འདོད་པའི་མཐོང་སྤང་རིགས་བཞི་དང་ཁམས་གོང་མ་གཉིས་ཀྱིས་མཐོང་སྤང་རིས་
བཞི་སྤོང་བའི་བར་ཆད་མེད་ལམ་བརྒྱད་དང་། རྣམ་གྲོལ་བརྒྱད་དང་། བྲལ་བ་བརྒྱད་དང་།
ས་དགུ་པོ་རེ་རེ་ལ་སྒོམ་སྤང་ཆེ་འབྲིང་དགུ་དགུ་སྤོང་བའི་བར་ཆད་མེད་ལམ་བརྒྱད་ཅུ་གྱ་
གཅིག་དང་། རྣམ་གྲོལ་ལམ་དང་། བྲལ་འབྲས་དེ་སྙེད་དོ། ། དེ་ལྟར་ཡང་མཛོད་ལས། དགེ་
སྦྱོང་ཚུལ་ནི་དྲི་མེད་ལམ། ། འབྲས་བུ་འདུས་བྱས་འདུས་མ་བྱས། ། གྲོལ་ལམ་ཟད་པ་རྣམས་
དང་བཅས། །དེ་དག་བརྒྱད་ཅུ་རྩ་དགུའོ། །ཞེས་སོ། ། །
བཞི་པ་ནི་དེ་ལྟར་ན་འབྲས་བུ་བཞི་བཞག་པ་ཅི་ཞེ་ན། ཐར་པ་འདོད་པ་རྣམས་ཀྱིས་
སྤང་བྱ་ནི་གཉིས་ཏེ། མཐོང་སྤང་དང་སྒོམ་སྤང་གཉིས་སོ། ། དེ་ལ་མཐོང་སྤང་སྤངས་པའི་
དབང་དུ་བྱས་ནས་རྒྱུ་ཞུགས་ཀྱི་འབྲས་བུ་བཞག་གོ། སྒོམ་སྤང་ལ་ཡང་འདོད་པ་དང་།
ཁམས་གོང་གིས་བསྡུས་པ་གཉིས་ལས་འདོད་པའི་རགས་པ་སྤངས་པས་ཕྱིར་འོང་དང་ཕྲ་བ་
སྤངས་པས་ཕྱིར་མི་འོངས་ཀྱི་འབྲས་བུ་བཞག་གོ ཁམས་གོང་གིས་མ་ལུས་པར་སྤངས་པས་
དགྲ་བཅོམ་གྱི་འབྲས་བུ་བཞག་གོ་ཞེས་ཟེར་རོ། ། །
ལྔ་པ་ནི་མྱ་ངན་ལས་འདས་པའི་རྒྱུན་ལ་ཞུགས་པའི་ཕྱིར་དང། ལྷར་སོང་ནས་མིར་
ལན་གཅིག་ཕྱིར་འོང་བའི་ཕྱིར་དང་། འདོད་པར་སླར་མི་འོངས་པའི་ཕྱིར་རམ། སྐྱེ་བའི་སྐྱེ་
མཆེད་དེར་སྐྱེ་བ་གཉིས་མི་ལེན་པའི་ཕྱིར་དང༌། ཉོན་མོངས་པ་མ་ལུས་པར་སྤངས་པས་
42-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མཆོད་པར་འོས་པའི་ཕྱིར། དེ་སྐད་ཅེས་བྱའོ། །
གཉིས་པ་ལ་གཉིས་ཏེ། མི་འཐད་པའི་ཕྱོགས་དང་། འཐད་པའི་ཕྱོགས་སོ། །དང་པོ་ནི་
འདི་ན་མི་ཤེས་པ་ཁ་གཡགཅིག་རྒྱུན་ཞུགས་ཆགས་བྲལ་སྔོན་སོང་མི་སྲིད་ཀྱི་ཆགས་བྲལ་སྔོན་
སོང་གི་རྒྱུན་ཞུགས་སྲིད་དེ། བྱིས་ལམ་གྱིས་མཐོང་སྤང་མ་ལུས་པ་སྤངས་པ་མི་སྲིད་པའི་ཕྱིར་
དང༌། འདོད་པའི་སྒོམ་སྤང་ཅི་རིགས་པ་ལས་འདོད་ཆགས་བྲལ་བ་སྔོན་དུ་སོང་བའི་རྒྱུན་
ཞུགས་སྲིད་པའི་ཕྱིར་རོ་ཞེས་ཟེར་རོ། ། དེ་ནི་སྙིང་པོ་མེད་དེ། རྒྱུན་ཞུགས་འདོད་པའི་སྒོམ་
སྤང་ཅི་རིགས་པ་ལས་འདོད་ཆགས་དང་བྲལ་བ་སྔོན་དུ་སོང་ཡང་སྲིད་པས། རྒྱུན་ཞུགས་
ཆགས་བྲལ་སྔོན་སོང་ཡང་སྲིད་པའི་ཕྱིར་རོ། ། ཡང་ཕྱིར་འོང་ཆགས་བྲལ་སྔོན་སོང་སྲིད་ཅེས་
ཟེར་བ་དེ་ཡང་ནོར་བ་ཡིན་ཏེ། ཕྱིར་འོང་ནི་འདོད་པ་ཕལ་ཆེ་བ་ལས་འདོད་ཆགས་དང་བྲལ་
ཡང་འདོད་པ་ལ་འདོད་ཆགས་དང་བྲལ་བ་ཞེས་བྱ་བའི་མིང་མི་ཐོབ་པའི་ཕྱིར་ཏེ འདོད་པ་
ལས་མ་གྲོལ་བའི་འབྲས་གནས་ཞེས་འཇོག་པའི་ཕྱིར་དང། སྲབ་པའི་ས་དང་འདོད་ཆགས་
དང་བྲལ་བའི་ས་ཞེས་བྱ་བས་ཕྱིར་འོང་འདོད་ཆགས་སྲབ་པ་ཙམ་དུ་བཤད་ནས་ཕྱིར་མི་
འོངས་འདོད་པ་ལས་འདོད་ཆགས་དང་བྲལ་བའི་སར་ངེས་པར་བཟུང་བའི་ཕྱིརདང་། ཕྱིར་
འོང་ཆགས་བྲལ་སྔོན་སོང་སྟོན་པའི་ལུང་རྣམ་དག་ཀྱང་མེད་པའི་ཕྱིར་རོ། ། ཡང་ཁ་གཡགཅིག་
ཕྱིར་མི་འོངས་བར་མ་དོར་འདའ་བ་གཟུགས་ཀྱི་བར་དོར་སྐྱེས་པ་ལྟ་བུ་དེ་ཕྱིར་མི་འོངས་མ་
ཡིན་ཞེས་ཟེར་བ་ལ་སོགས་པ་ཡང་མི་འཐད་དེ གནས་ཞུགས་གང་ཡང་མ་ཡིན་པའི་ཉན་
ཐོས་འཕགས་པ་ཡོད་པར་འགྱུར་བའི་ཕྱིར་རོ། ། ཡང་འགའ་ཞིག་ཕྱིར་མི་འོངས་ལ་བར་དོར་
མྱོང་འགྱུར་དང༌། སྐྱེས་ནས་མྱོང་འགྱུར་དང་། ལན་གྲངས་གཞན་ལ་མྱོང་འགྱུར་དང་། མཐོང་
ཆོས་ཞི་དང་ལུས་མངོན་བྱེད་རྣམས་ཡིན་ཚུལ་གྱིས་གྲངས་ངེས་བྱེད་པ་ཡང་མི་འཐད་དེ
422-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གནས་ཐམས་ཅད་དུ་འཆི་འཕོ་བས་དུས་ཕྱིས་འོག་མིན་དུ་སྐྱེས་ནས་སློབ་ལམ་པརགནས་
པའི་ཚེ་གནས་ཐམས་ཅད་དུ་འཆི་འཕོ་བ་ནི་མ་ཡིན་ཏེ ཚེ་དེ་ཉིད་ལ་མྱ་ངན་ལས་འདའ་བའི་
ཕྱིར་དང་། བར་དོར་འདའ་བ་སོགས་ལྷག་མ་རྣམས་ཀྱང་མ་ཡིན་པའི་ཕྱིར་རོ། ། གཉིས་པ་ལ་
ཟུང་བཞིའི་དང་པོ་ལ་ཞུགས་པ་དང་། གནས་པ་གཉིས་ཀྱི་དང་པོའི་མཚན་ཉིད། སྔོན་ལམ་
གྱིས་འདོད་པའི་སྒོམ་སྤང་གཏན་མ་སྤངས་པའམ་ལྔའི་བར་ཙམ་ཅི་རིགས་པར་སྤངས་པའི་
ཉན་ཐོས་མཐོང་ལམ་པའོ། ། ཡང་ན་རྒྱུན་ཞུགས་ཀྱི་སྦྱོར་བ་ལ་དངོས་སུ་བརྩོན་པའི་ཉན་ཐོས་
མཐོང་ལམ་པ་ཞེས་ཀྱང་བྱའོ། །
དབྱེ་བ་ནི་རྟོགས་པའི་སྒོ་ནས་རྒྱུན་ཞུགས་རིམ་གྱིས་པའི་ཞུགས་པ་དང༌། སྔོན་ལམ་
པའི་ཞུགས་པ་གཉིས་སམ། དབང་པོའི་སྒོ་ནས་རྒྱུན་ཞུགས་ཞུགས་པ་དད་པའི་རྗེས་འབྲང་
དང༌། ཆོས་ཀྱི་རྗེས་འབྲང་གཉིས་སོ། ། དེ་དག་གི་མཚན་ཉིད་རིམ་པ་ལྟར། སྔོན་ལམ་གྱིས་
འདོད་པའི་སྒོམ་སྤང་གཏན་མ་སྤངས་པའི་ཉན་ཐོས་མཐོང་ལམ་པ་དང་། སྔོན་ལམ་གྱིས་ལྔའི་
བར་ཙམ་ཅི་རིགས་པར་སྤངས་པའི་ཉན་ཐོས་མཐོང་ལམ་པ་དང། རྒྱུན་ཞུགས་ཞུགས་པ་
འགའ་ཞིག་དད་པ་ཤས་ཆེ་བས་ལམ་གྱི་རྗེས་སུ་འབྲང་བའོ། ། འགའ་ཞིག་ཤེས་རབ་ཤས་ཆེ་
བས་ལམ་གྱི་རྗེས་སུ་འབྲང་བའོ། ། རྒྱུན་ཞུགས་འབྲས་གནས་ཀྱི་མཚན་ཉིད། སྔོན་ལམ་གྱིས་
འདོད་པའི་སྒོམ་སྤང་གཏན་མ་སྤངས་པའམ་ལྔའི་བར་ཙམ་ཅི་རིགས་པར་སྤངས་པའི་ཉན་
ཐོས་སྒོམ་ལམ་པའོ། །་
དབྱེ་བ་ནི་རྟོགས་པའི་སྒོ་ནས། རྒྱུན་ཞུགས་རིམ་གྱིས་པ་དང་། སྔོན་ལམ་པ་གཉིས་
སམ། དབང་པོའི་སྒོ་ནས་རྒྱུན་ཞུགས་དད་མོས་དང་། མཐོང་ལམ་ཐོབ་པ་གཉིས་སམ། སྦྱོར་
བའི་སྒོ་ནས་རྒྱུན་ཞུགས་ཙམ་པོ་དང་། ཁྱད་པར་ཅན་གཉིས་སོ། །དེ་དག་གི་མཚན་ཉིད་རིམ་
ཡ23-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པ་ལྟར། སྔོན་ལམ་གྱིས་འདོད་པའི་སྒོམ་སྤང་གཏན་མ་སྤངས་པའི་ཉན་ཐོས་སྒོམ་ལམ་པ་
དང༌། སྔོན་ལམ་གྱིས་འདོད་པའི་སྒོམ་སྤང་ལྔའི་བར་ཙམ་ཅི་རིགས་པར་སྤངས་པའི་ཉན་
ཐོས་སྒོམ་ལམ་པ་དང་། གང་ཞིག་དད་པ་ལྷག་པས་ཕྱེ་བ་དང་། གང་ཞིག་ཤེས་རབ་ལྷག་པས་
ཕྱེ་བ་དང༌། གང་ཞིག་ཕྱིར་འོང་ཞུགས་པ་མ་ཡིན་པ་དང༌
། གང་ཞིག་ཕྱིར་འོང་ཞུགས་པ་ཡིན་
པའོ། ། །
ཞུགས་པ་མ་ཡིན་པའི་དོན་ཡང་། འབྲས་གནས་ཁྱད་པར་བྱ་བའི་ཕྱིར། ། མི་བརྩོན་པ་
ནི་ཞུགས་མ་ཡིན། ། ཞེས་འབྱུང་བ་ལྟར་རོ། ། རྒྱུན་ཞུགས་འབྲས་གནས་ཙམ་པོ་བ་ལ་དབྱེ་ན།
སྲིད་པ་ལན་བདུན་པའི་རྒྱུན་ཞུགས་འབྲས་གནས་ཙམ་པོ་དང་། སྲིད་པ་ལན་བདུན་པ་མ་
ཡིན་པའི་རྒྱུན་ཞུགས་འབྲས་གནས་ཙམ་པོ་གཉིས་སོ། ། དང་པོའི་མཚན་ཉིད། སྒོམ་སྤང་
གཏན་མ་སྤངས་པའི་འབྲས་གནས་གང་ཞིག། འདོད་པ་སྐྱེ་བ་བདུན་ཚན་ལེན་པའོ། ། དེ་ཡང་
མདོ་སྡེ་པ་རྣམས་ལན་བདུན་ཉིད་ལེན་པར་སྨྲ་ཡང་འོད་སྲུང་པ་རྣམས་ལྷ་རྣམས་སུ་ལན་
བདུན། མི་རྣམས་སུ་ལན་བདུན་ཞེས་འབྱུང་བས་འདི་ལ་མངོན་པར་ཞེན་པར་མི་བྱའོ། །
དེས་ན་བྱེ་བྲག་སྨྲ་བའི་ལྟར་ན། ལྷ་དང་མི་དང་དེ་དག་གི་བར་དོ་བདུན་ཏེ་ཉེར་བརྒྱད་
ལེན་ཡང་བདུན་ཚན་དུ་ཆོས་མཐུན་པས་ལན་བདུན་པ་ཞེས་བྱ་སྟེ གནས་བདུན་ལ་མཁས་
པའི་དགེ་སློང་དང་། ཤིང་འདབ་མ་བདུན་པ་ལྟར་རོ། ། གནས་བདུན་ནི་གཟུགས་དང་། དེ་
ཀུན་འབྱུང་བ་དང་། དེ་འགོག་པ་དང་འགྲོ་བའི་ལམ་དང་། དེའི་རོ་མྱངས་པ་དང་། ཉེས་
དམིགས་དང་། ངེས་པར་འབྱུང་བ་རྣམས་ཡང་དག་པར་ཤེས་པ་སྟེ། དེ་བཞིན་དུ་རྣམ་ཤེས་
ཀྱིས་བར་ལའོ། ། འོ་ན་ལྟ་བ་ཕུན་སུམ་ཚོགས་སྲིད་པ་བརྒྱད་འགྲུབ་པ་གནས་མ་ཡིན་པར་
གསུངས་པ་ཇི་ལྟར་ཞེ་ན། རིས་མཐུན་མི་མཐུན་པ་ལ་དགོངས་པའོ། །འོ་ན་འོག་མིན་འགྲོ་དང་
424.



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
སྲིད་རྩེར་འགྲོ་འགའ་ཞིག་སྲིད་པ་བརྒྱད་པས་མང་བ་ལེན་པ་ཇི་ལྟར་ཞེ་ན འདོད་ཁམས་སུ་
མི་འགྲུབ་པ་ལ་དགོངས་པའོ། ། །
འདི་ཡང་མིའི་རྟེན་ལ་རྒྱུན་ཞུགས་ཐོབ་ན་མིའི་རྟེན་ལ་གྲོལ་ལ། ལྷའི་རྟེན་ལ་རྒྱུན་
ཞུགས་ཐོབ་ན་ལྷའི་རྟེན་ལ་གྲོལ་ལོ། ། ཅིའི་ཕྱིར་སྲིད་པ་རིས་མཐུན་བརྒྱད་མི་འགྲུབ་ཅེ་ན།
དུས་དེ་སྲིད་ཀྱིས་རྒྱུད་སྨིན་པར་ངེས་པའི་ཕྱིར་ཏེ། སྦྲུལ་གོམ་པ་བདུན་པ་དང་། རིམས་ཉིན་
ཞག་བཞི་པ་བཞིན་ནོ། །ཇི་ལྟར་སྦྲུལ་གོམ་པ་བདུན་པས་ཟིན་པ་ན་དེ་གོམ་པ་བདུན་ཚུན་ཆད་
དུ་ཡང་འཆི་བ་མིན། ཕན་ཆད་དུའང་འགྲོ་བ་མ་ཡིན་པ་དེ་བཞིན་དུ་འདིས་ཀྱང་བར་སྐབས་
སུ་འཕགས་ལམ་མངོན་སུམ་དུ་བྱེད་པས་མྱ་ངན་ལས་མི་འདའ་སྟེ དུས་དེ་སྲིད་དུ་སྲིད་པ་
མྱོང་བར་འགྱུར་བའི་ལས་ཀྱི་སྟོབས་སྐྱེད་པའི་ཕྱིར་རོ། ། དེའི་ཕྱིར་མི་མཁས་པ་ཁ་ཅིག་ན་རེ།
ཇི་ལྟར་ཐོགས་ན་ལན་བདུན་པ་ཡིན་ན་སྐྱེ་བ་ལན་བདུན་ལེན་པས་མ་ཁྱབ་ཏེ སྲིད་པ་གཉིས་
སམ་གསུམ་ནས་མྱ་ངན་ལས་འདའ་བ་ཡང་སྲིད་མོད་ཀྱི དེ་ཕན་ཆད་སྲིད་པ་བརྒྱད་འགྲུབ་
པ་མི་སྲིད་པས་མཆོག་ཏུ་འགོར་ན་ལན་བདུན་པའོ། ། ཞེས་ཟེར་བ་ནི་ནོར་བ་ཡིན་ཏེ། སྦྲུལ་
གོམ་པ་བདུན་པའི་དཔེ་དང་། བར་སྐབས་སུ་མྱང་འདས་མངོན་དུ་མི་བྱེད་ཞེས་གསུངས་པའི་
གཏན་ཚིགས་དང་འགལ་བའི་ཕྱིར་རོ། ། གཉིས་པའི་མཚན་ཉིད། རྒྱུན་ཞུགས་འབྲས་གནས་
ཙམ་པོ་གང་ཞིག ། སྐྱེ་བ་དྲུག་ཚུན་ཆད་དུ་ངེས་པར་གྲོལ་བའོ། ། འདིར་སྐྱེ་བ་གཅིག་ཉིད་ནས་
གྲོལ་བ་ནི་མེད་དེ། འདིའི་རྗེས་ལ་ཕྱིར་འོང་དུ་འགྱུར་དགོས་པའི་ཕྱིར་རོ། ། །
རྒྱུན་ཞུགས་འབྲས་གནས་ཁྱད་ཅན་ལ་དབྱེ་ན། རིགས་ནས་རིགས་སྐྱེ་དང་། དེ་མ་ཡིན་
པའི་རྒྱུན་ཞུགས་འབྲས་གནས་ཁྱད་པར་ཅན་གཉིས་སོ། ། དང་པོའི་མཚན་ཉིད་ཟག་མེད་
ཀྱིས་འདོད་པའི་སྒོམ་སྤང་གསུམ་མམ་བཞི་ཙམ་སྤངས་པའི་རྒྱུན་ཞུགས་འབྲས་གནས་ཁྱད་
-425-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པར་ཅན་གང་ཞིག །འདོད་པར་སྐྱེ་བ་རིས་མཐུན་གཉིས་སམ་གསུམ་ཙམ་ལེན་པའོ། །དབྱེ་ན་
མིའི་རིགས་ནས་རིགས་སྐྱེ་དང་། ལྷའི་རིགས་ནས་རིགས་སྐྱེ་གཉིས་སོ། ། དེ་དག་གི་མཚན་
ཉིད་རིམ་པ་ལྟར། གང་ཞིག་མིར་སྐྱེ་བ་གཉིས་སམ་གསུམ་ཙམ་ལེན་པ་དང་། གང་ཞིག་འདོད་
ལྷར་སྐྱེ་བ་གཉིས་སམ་གསུམ་ཙམ་ལེན་པའོ། ། སྒོམ་སྤང་གསུམ་ངེས་པར་སྤང་དགོས་ཏེ།
གཞན་དུ་ན་སྐྱེ་བ་བཞི་ལ་སོགས་པ་འགྲུབ་སྲིད་པའི་ཕྱིར་རོ། ། ལྔ་པ་གཏན་མ་སྤངས་པ་ཞིག་
དགོས་ཏེ། དེ་སྤངས་ན་དྲུག་པའང་ངེས་པར་སྤོང་བས་ཕྱིར་འོང་དུ་འགྱུར་བའི་ཕྱིར་རོ། །དེའི་
རྣམ་པ་གཅིག་གིས་ནི་བར་ཆད་གཅིག་པའི་བཞིན་དུ་འབྲས་བུ་ལ་གེགས་བྱེད་མི་ནུས་ཏེ། །
ཁམས་ལས་འདའ་མི་དགོས་པའི་ཕྱིར་རོ། ། སྐྱོན་གཅིག་གམ་གཉིས་ལས་གྲོལ་བ་རིགས་སྐྱེར་
འདོད་པ་ནི་མི་འཐད་དེ། མཛོད་འགྲེལ་ལས། རྒྱུན་ཞུགས་དེ་ཉིད་རྒྱུ་གསུམ་གྱིས་ན་རིགས་
ནས་རིགས་སུ་སྐྱེ་བ་ཡིན་ཏེ། ཉོན་མོངས་པ་སྤངས་པ་ལ་ནི་གསུམ་མམ་བཞི་སྤངས་པའི་ཕྱིར་
རོ༑ ༑དབང་པོ་ལས་ནི་དེའི་གཉེན་པོ་ཟག་པ་མེད་པའི་དབང་པོ་ཐོབ་པའི་ཕྱིར་རོ། ། སྐྱེ་བ་
ལས་ནི་ཚེ་གསུམ་མམ་གཉིས་ལུས་པའི་ཕྱིར་རོ་ཞེས་ངེས་པར་བཟུང་བའི་ཕྱིར་རོ། ། གལ་ཏེ་
སྲིད་པ་ལན་བདུན་པ་ཡང་ལྷ་མིའི་རིགས་ནས་རིགས་སུ་སྐྱེ་བ་ལེན་པ་མ་ཡིན་ནམ་ཞེ་ན དེ་
ནི་མ་ཡིན་ཏེ། ཡན་མན་དུ་སྤེལ་ནས་ལེན་པའི་ཕྱིར་རོ། ། གཉིས་པའི་མཚན་ཉིད་རྒྱུན་ཞུགས་
འབྲས་གནས་ཁྱད་པར་ཅན་གང་ཞིག། འདོད་པར་སྐྱེ་བ་གསུམ་ལས་མང་བ་ལེན་པའོ། ། དེ་
ཡང་སྐྱོན་གཅིག་ལས་གྲོལ་ནས་ལྔའམ་དྲུག་ལེན་པ་དང་། གཅིག་ལས་གྲོལ་ནས་བཞིའམ་ལྔ་
ལེན་པའོ། ། །
ཕྱིར་འོང་སྐོར་ལ་ཞུགས་པ་དང་གནས་པ་གཉིས་ཀྱི་དང་པོའི་མཚན་ཉིད་ནི ཕྱིར་
འོང་གི་སྦྱོར་བ་དངོས་སུ་བརྩོན་པའི་ཉན་ཐོས་འཕགས་པའོ། ། དབྱེ་ན་ཕྱིར་འོང་རིམ་གྱིས་
ག426-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
པའི་ཞུགས་པ་དང༌། ཕྱིར་འོང་སྔོན་ལམ་པའི་ཞུགས་པ་གཉིས་སོ། ། དེ་དག་གི་མཚན་ཉིད་
རིམ་པ་ལྟར། ཕྱིར་འོང་ཞུགས་པ་གང་ཞིག། སྔོན་ལམ་གྱིས་འདོད་པའི་སྒོམ་སྤང་དྲུག་པ་མ་
སྤངས་པ་དང་། གང་ཞིག་དེ་སྤངས་པའོ། ། དང་པོ་ལ་དབྱེ་ན་ཕྱིར་འོང་ཞུགས་པ་དད་མོས་པ་
དང༌། མཐོང་ཐོབ་པ་གཉིས་སོ། ། གཉིས་པ་ལ་དབྱེ་ན། ཕྱིར་འོང་ཞུགས་པ་དད་པའི་རྗེས་
འབྲང་དང་། ཆོས་ཀྱི་རྗེས་འབྲང་གཉིས་སོ། ། དེ་ལྟར་ཡང་སྒོམ་ལམ་དང་མཐོང་ལམ་ལ་རབ་
ཏུ་ཕྱེ་བའི་ཕྱིར་ཏེ། འདི་ལྟར་ལམ་གསུམ་ལ་གཉིས་གཉིས། ཞེས་འབྱུང་བའི་ཕྱིར་རོ། །དེའི་རྒྱུ་
མཚན་ཡང་། དང་པོ་ནི་རྒྱུན་ཞུགས་ཀྱི་རྗེས་སུ་སྐྱེས་ནས་འདོད་པའི་དྲུག་པའི་བར་ཅི་རིགས་
སུ་སྤོང་བའི་སྦྱོར་བ་ལ་དངོས་སུ་བརྩོན་ཞིང་དྲུག་པ་གཏན་མ་སྤངས་པ་ཞིག་དགོས་པའི་ཕྱིར་
དང༌། གཉིས་པ་ནི་མཐོང་ལམ་གྱི་སྔོན་དུ་དྲུག་པ་སྤངས་ཤིང་ད་ལྟ་མཐོང་ལམ་སྐད་ཅིག་བཅོ་
ལྔ་གང་རུང་ལ་གནས་པ་ཞིག་དགོས་པའི་ཕྱིར་རོ། ། ཕྱིར་འོང་འབྲས་གནས་ཀྱི་མཚན་ཉིད་ནི་
འདོད་པའི་སྒོམ་སྤང་དྲུག་པ་སྤངས་ཤིང་དགུ་པ་མ་སྤངས་པའི་ཉན་ཐོས་འཕགས་པ་སྒོམ་
ལམ་པའོ། ། དབྱེ་བ་ནི་རྟོགས་པའི་སྒོ་ནས་ཕྱིར་འོང་རིམ་གྱིས་པ་དང། སྔོན་ལམ་པ་གཉིས་
དང༌། དབང་པོའི་སྒོ་ནས་ཕྱིར་འོང་དད་མོས་པ་དང་། མཐོང་ཐོབ་པ་གཉིས་སམ། སྦྱོར་བའི་
སྒོ་ནས་ཕྱིར་འོང་འབྲས་ཙམ་པོ་དང་། ཁྱད་པར་ཅན་གཉིས་སོ། ། དེ་དག་གི་མཚན་ཉིད་རིམ་
པ་ལྟར། ཕྱིར་འོང་གང་ཞིག། སྔོན་ལམ་གྱིས་འདོད་པའི་སྒོམ་སྤང་དྲུག་པ་མ་སྤངས་པ་དང།
གང་ཞིག་དེ་སྤངས་པ་དང་། གང་ཞིག་དད་པ་ལྷག་པས་ཕྱེ་བ་དང་། གང་ཞིག་ཤེས་རབ་ལྷག་
པས་ཕྱེ་བ་དང་། གང་ཞིག་ཕྱིར་མི་འོངས་ཞུགས་པ་མ་ཡིན་པ་དང་། གང་ཞིག་ཕྱིར་མི་འོངས་
ཞུགས་པ་ཡིན་པའོ། །
ཙམ་ཁྱད་དེ་དག་ལ་ཡང་ཕྱིར་འོང་བར་ཆད་གཅིག་པ་དང་། བར་ཆད་གཅིག་པ་མ་
ག427



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཡིན་པའི་ཕྱིར་འོང་གཉིས་གཉིས་སུ་འགྱུར་རོ། ། མཚན་ཉིད་ནི་རིམ་པ་ལྟར། ཕྱིར་འོང་གང་
ཞིག ། ཚེ་གཅིག་ཁོ་ནས་དགྲ་བཅོམ་ལ་བར་དུ་གཅོད་པ་དང་། གང་ཞིག་ཚེ་གཉིས་ཀྱིས་བར་
དུ་གཅོད་པའོ། ། དེ་ཡང་རྒྱུ་མཚན་གསུམ་གྱིས་བར་ཆད་གཅིག་པར་བཞག་སྟེ། འདོད་ཉོན་
བདུན་ནམ་བརྒྱད་སྤངས་པ་དང་། གཉེན་པོ་ཟག་མེད་དེ་སྙེད་ཐོབ་པ་དང་། འདོད་པར་སྐྱེ་བ་
གཅིག་ལེན་པའོ། ། ཚེ་གཅིག་པ་དེ་ནི་ལྷར་ལེན་ནོ། ། འདིར་སྐྱོན་གཅིག་གིས་གེགས་ནུས་པ་ཇི་
ལྟར་ཞེ་ན། ཁམས་ལས་འདའ་དགོས་པའི་ཕྱིར་རོ། ། གལ་ཏེ་བདུན་པ་སྤངས་བརྒྱད་པ་མ་
སྤངས་ན་རྣམ་པ་གཉིས་ཀྱིས་བར་དུ་གཅོད་པ་མ་ཡིན་ནམ་ཇི་ལྟར་ན་བར་ཆད་གཅིག་པ་
ཞེས་བྱ་ཞེ་ན། སྐྱོན་མེད་དེ། བདུན་པ་སྤངས་ན་བརྒྱད་པའང་དེ་ཉིད་དུ་ངེས་པར་སྤོང་བས་
གེགས་བྱེད་མི་ནུས་པའི་ཕྱིར་རོ། ། རྒྱུ་མཚན་གཉིས་ཀྱིས་བར་ཆད་གཅིག་པ་མིན་པར་བཞག་
སྟེ༑ འདོད་ཉོན་བདུན་པ་མ་སྤངས་པའི་ཕྱིར་དང་། འདོད་ལྷར་ལན་གཅིག་སྐྱེས་ནས་མིར་
ལན་གཅིག་འོང་བའི་ཕྱིར་རོ། ། ལན་གཉིས་ལེན་ན་ལན་གཅིག་ཕྱིར་འོང་དུ་ཇི་ལྟར་འགྱུར་ཞེ་
ན༑ རིས་མི་འདྲ་གཉིས་ལེན་ཡང་རིས་འདྲ་ལན་གཅིག་ལས་མི་ལེན་པས་ལན་གཅིག་ཕྱིར་
འོང་ཞེས་བྱ་བའི་ཕྱིར་རོ། ། འདིར་ཁ་ཅིག་བར་ཆད་གཅིག་པ་ཁྱད་པར་ཅན་ཁོ་ནར་སྨྲ་བ་ནི་
མི་འཐད་དེ། རིམ་གྱིས་པ་ལ་དེ་ལྟར་ཡིན་ཡང་སྔོན་ལམ་པ་མཐོང་ལམ་གྱིས་སྔར་འདོད་ཉོན་
བརྒྱད་པ་སྤངས་པ་དེས་ཕྱིར་མི་འོངས་ཐོབ་པ་ལ་སྐྱོན་གཅིག་ལས་མེད་པའི་ཕྱིར་དང་། དགྲ་
བཅོམ་ཐོབ་པ་ལ་སྐྱེ་བ་ལན་གཉིས་བླང་དགོས་པའི་ཤེས་བྱེད་མེད་པའི་ཕྱིར་རོ། །
གསུམ་པ་ཕྱིར་མི་འོངས་སྐོར་ལ་ཞུགས་པ་དང་གནས་པ་གཉིས་ཀྱིས་དང་པོའི་མཚན་
ཉིད་ནི་ཕྱིར་མི་འོངས་ཀྱི་སྦྱོར་བ་ལ་དངོས་སུ་བརྩོན་པའི་ཉན་ཐོས་འཕགས་པའོ། ། དབྱེ་ན་
ཕྱིར་མི་འོངས་རིམ་གྱིས་པའི་ཞུགས་པ་དང་། སྔོན་ལམ་པའི་ཞུགས་པ་གཉིས་སོ། ། དེ་དག་གི་
-428-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
མཚན་ཉིད་ནི་རིམ་པ་ལྟར། ཕྱིར་མི་འོངས་ཞུགས་པ་གང་ཞིག། སྔོན་ལམ་གྱིས་འདོད་པའི་
སྒོམ་སྤང་དགུ་པ་མ་སྤངས་པ་དང་། གང་ཞིག་སྤངས་པའོ། །དང་པོ་ལ་དབྱེ་ན། ཕྱིར་མི་འོངས་
ཞུགས་པ་དད་མོས་པ་དང་། མཐོང་ཐོབ་པ་གཉིས་སོ། ། གཉིས་པ་ལ་དབྱེ་ན། དད་པའི་རྗེས་
འབྲང་དང་། ཆོས་ཀྱི་རྗེས་འབྲང་གཉིས་སོ། ། དེ་ལྟར་སྒོམ་ལམ་དང་མཐོང་ལམ་ལ་རབ་ཏུ་ཕྱེ་
བའི་ཕྱིར་ཏེ། དང་པོ་ནི་ཕྱིར་འོང་གི་རྗེས་སུ་སྐྱེས་ནས་འདོད་པའི་སྒོམ་སྤང་དགུ་པའི་བར་ཅི་
རིགས་སུ་སྤོང་བའི་སྦྱོར་བ་ལ་དངོས་སུ་བརྩོན་ཞིང་དགུ་པ་གཏན་མ་སྤངས་པ་ཞིག་དགོས་
པའི་ཕྱིར་དང་། གཉིས་པ་ནི་མཐོང་ལམ་གྱི་སྔོན་དུ་དགུ་པ་སྤངས་ཤིང། ད་ལྟ་མཐོང་ལམ་
སྐད་ཅིག་བཅོ་ལྔ་གང་རུང་ལ་གནས་པ་ཞིག་དགོས་པའི་ཕྱིར་རོ། ། གཉིས་པ་ཕྱིར་མི་འོངས་
འབྲས་གནས་ཀྱི་མཚན་ཉིད་ནི་འདོད་པའི་སྒོམ་སྤང་དགུ་པ་སྤངས་ཤིང་སྲིད་རྩེའི་དགུ་པ་མ་
སྤངས་པའི་ཉན་ཐོས་འཕགས་པ་སྒོམ་ལམ་པའོ། །
དབྱེ་བ་ནི་རྟོགས་པའི་སྒོ་ནས་ཕྱིར་མི་འོངས་རིམ་གྱིས་པ་དང་། སྔོན་ལམ་པ་དང་།
དབང་པོའི་སྒོ་ནས་དད་མོས་པ་དང་། མཐོང་ཐོབ་པ་དང་། སྦྱོར་བའི་སྒོ་ནས་གནས་པ་ཙམ་
པོ་དང་། ཁྱད་པར་ཅན་གཉིས་སོ། ། དེ་དག་གི་མཚན་ཉིད་རིམ་པ་ལྟར། ཕྱིར་མི་འོངས་གང་
ཞིག ། སྔོན་ལམ་གྱིས་འདོད་པའི་སྒོམ་སྤང་དགུ་པ་མ་སྤངས་པ་དང། གང་ཞིག་དེ་སྤངས་པ་
དང༌། གང་ཞིག་དད་པ་ལྷག་པས་ཕྱེ་བ་དང་། གང་ཞིག་ཤེས་རབ་ལྷག་པས་ཕྱེ་བ་དང་། གང་
ཞིག་དགྲ་བཅོམ་ཞུགས་པ་མ་ཡིན་པ་དང། གང་ཞིག་དགྲ་བཅོམ་ཞུགས་པར་གྱུར་པའོ། ། དེ་
དག་ལ་ཡང་རྒྱས་པར་ཕྱེ་ན། བཞི་ཡིན་ཏེ། གཟུགས་སུ་ཉེར་འགྲོ་དང་། གཟུགས་མེད་ཉེར་
འགྲོ་དང་། མཐོང་ཆོས་ཞི་དང་། ལུས་མངོན་བྱེད་དོ། ། དང་པོ་ལ་མཚན་ཉིད་ནི། ཕྱིར་མི་
འོངས་གང་ཞིག་གཟུགས་ཁམས་ཀྱི་སྲིད་པ་ལེན་པའོ། ། །
429-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
དབྱེ་བ་ནི། གསུམ་སྟེ། མངོན་པར་འགྲུབ་པ་ཙམ་གྱི་ལས་ཅན་བར་དོར་འདའ་བ་དང༌།
སྐྱེས་ནས་མྱོང་འགྱུར་གྱི་ལས་ཅན་སྐྱེས་ནས་འདའ་བ་དང་། ལན་གྲངས་གཞན་ལ་མྱོང་
འགྱུར་གྱི་ལས་ཅན་གོང་དུ་འཕོ་བའོ། ། དེ་དག་གི་མཚན་ཉིད་རིམ་པ་ལྟར། གཟུགས་སུ་ཉེར་
འགྲོ་གང་ཞིག་གཟུགས་ཁམས་ཀྱི་བར་སྲིད་ཁོ་ནར་གྲོལ་བདང་། གང་ཞིག་གཟུགས་ཁམས་
ཀྱི་སྐྱེ་སྲིད་གཅིག་ཁོ་ན་བླངས་ནས་གྲོལ་བ་དང་། གཟུགས་ཁམས་ཀྱི་སྐྱེ་སྲིད་རྒྱུད་མར་
བླངས་ནས་གྲོལ་བའོ། ། དང་པོ་ལ་བྱེ་ན་གསུམ་སྟེ། ཞོགས་མའི་མེ་སྟག་ཡར་མ་ཐག་འཆི་བ་
ལྟར། བར་སྲིད་གྲུབ་མ་ཐག་འདའ་བ་དང་། ལྕགས་ཀྱི་ཚ་ཚ་གནམ་དུ་ཡར་ནས་འཆི་བ་ལྟར།
བར་དོའི་ཚེ་དཀྱིལ་དུ་གྲོལ་བ་དང་། ཚ་ཚ་སྤར་ནས་ས་ལ་མ་ལྷུང་ཙམ་ལ་འཆི་བ་ལྟར། བར་
དོའི་ཚེ་མཇུག་ཏུ་གྲོལ་བའོ། ། དེ་གསུམ་ནི་རིམ་པ་ལྟར་དབང་པོ་རྣོན་པོའི་རྣོ་འབྲིང་རྟུལ་བ་
དང་། ཉོན་མོངས་པ་ཆུང་ངུའི་ཆུང་འབྲིང་ཆེ་བའོ། ། གཉིས་པ་ལའང་དབྱེ་བ་གསུམ་སྟེ།
གཟུགས་ཀྱི་ཀུན་སྦྱོར་གཉིས་ཀ་མ་སྤངས་ལ་ལམ་ངང་གིས་འབྱུང་བས་གཟུགས་ཀྱི་གནས་
རིགས་གང་རུང་ཞིག་ཏུ་སྐྱེས་མ་ཐག་གྲོལ་བ་དང་། བརྩོན་ཡང་ལམ་ངང་གིས་མི་འབྱུང་བས་
ཚེ་ཕྱེད་ཙམ་ནས་འདུ་བྱེད་དང་བཅས་པས་གྲོལ་བ་དང༌། མི་བརྩོན་ལ་ལམ་ངང་གིས་མི་
འབྱུང་བས་ཚེ་མཇུག་ཏུ་འདུ་བྱེད་མེད་པར་གྲོལ་བའོ། ། དེ་གསུམ་ནི་རིམ་པ་ལྟར་དབང་པོ་
འབྲིང་པོའི་རྣོ་འབྲིང་རྟུལ་བ་དང༌། ཉོན་མོངས་པ་འབྲིང་གི་ཆུང་འབྲིང་ཆེ་བའོ། །
གསུམ་པ་ལ་ཡང་དབྱེ་བ་གསུམ་སྟེ། ལྷག་མཐོང་ཤས་ཆེར་སྤྱོད་པ་འོག་མིན་འགྲོ་དང།
ཞི་གནས་ཤས་ཆེར་སྤྱོད་པ་སྲིད་རྩེར་འགྲོ་དང་། དེ་གཉིས་ཀ་མ་ཡིན་པའི་གོང་འཕོའོ། ། དང་
པོའི་མཚན་ཉིད་ནི། གོང་འཕོ་གང་ཞིག་འོག་མིན་དུ་གྲོལ་བའོ། ། དེ་ལ་དབྱེ་ན་བསམ་གཏན་
སྤེལ་ཚུལ་ཟག་མེད་དང་། ཟག་བཅས་དང༌། ཟག་མེད་ཀྱི་སེམས་གསུམ་སྤེལ་བ་དང་། ཚུལ་
430-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དེས་དྲུག་དང་། དགུ་དང་། བཅུ་གཉིས་དང་། བཅོ་ལྔ་བསྒོམས་ཤིང་། དེ་ལས་མ་ཉམས་ན་
རིམ་པ་ལྟར། མི་ཆེ་བ་སོགས་ལྔར་སྐྱེ་བ་ཡིན་ལ། དེར་ཡང་མིའི་རྟེན་ལ་སྐད་ཅིག་བཅོ་ལྔ་
སྤེལ་དུ་བསྒོམས་པ་ལས་བསམ་གཏན་གོང་མ་གསུམ་ལས་ཉམས་ནས་ཚངས་རིས་སུ་སྐྱེས་ཏེ་
དེར་སྔོན་གོམས་པའི་དབང་གིས་ལས་རུང་གི་མཆོག་བསམ་གཏན་བཞི་པ་ལ་བཅོ་ལྔ་སྤེལ་དུ་
བསྒོམས་ནས་ཤི་མ་ཐག་འོག་མིན་དུ་སྐྱེས་ཏེ། གྲོལ་བ་འཕར་བ་དང་། དེ་ལྟ་བུས་ཚངས་རིས་
སུ་སྐྱེས་ཏེ། དེར་སྔོན་གོམས་པའི་དབང་གིས་དགུ་སྤེལ་གྱི་བར་བསྒོམས་པས་གནས་གཙང་
མ་འོག་མ་གསུམ་གང་རུང་སྐྱེས་ཏེ་ཤི་མ་ཐག་འོག་མིན་དུ་སྐྱེས་ནས་གྲོལ་བ་ཕྱེད་དུ་འབར་བ་
དང༌། དེ་ལྟ་བུ་ཚངས་རིས་སུ་སྐྱེས་ཏེ། དེ་ནས་ཚངས་ཆེན་མ་གཏོགས་པ་འབྲས་བུ་ཆེའི་བར་
ཐམས་ཅད་དུ་སྐྱེས་ནས་བསམ་གཏན་སྤེལ་སྒོམ་རིམ་པར་བྱས་པས་འོག་མིན་གྱི་བར་དུ་སྐྱེས་
ནས་གྲོལ་བ་གནས་ཐམས་ཅད་དུ་འཆི་འཕོ་བ་སྟེ་གསུམ་མོ། །དེ་གསུམ་ནི་རིམ་པ་ལྟར་དབང་
པོ་རྟུལ་པོའི་རྣོ་འབྲིང་བརྟུལ་བ་དང་། ཉོན་མོངས་ཆེན་པོའི་ཆུང་འབྲིང་ཆེ་བའོ། ། གཉིས་པ་
སྲིད་རྩེར་འགྲོའི་མཚན་ཉིད་ནི། གོང་འཕོ་གང་ཞིག་སྲེད་རྩེ་ར་གྲོལ་བར་འགྱུར་བའོ། །དེ་ཡང་
སྤེལ་སྒོམ་མ་བྱས་པས་གནས་གཙང་མར་མི་སྐྱེ་བར་གནས་གཞན་བཅུ་གཅིག་ཏུ་སྐྱེས་ཏེ་
གཟུགས་མེད་བཞིར་སོང་ནས་སྲིད་རྩེ་ར་གྲོལ་བའོ། ། འདི་ནི་ཕྱིས་གཟུགས་མེད་དུ་འགྲོ་ཡང་
སྔོན་ལ་གཟུགས་སུ་འགྲོ་བས་གཟུགས་སུ་ཉེར་འགྲོ་ཞེས་བརྗོད་དོ། །
གསུམ་པའི་མཚན་ཉིད་ནི་གོང་འཕོ་གང་ཞིག་ཁམས་གོང་གི་མཐར་མ་སྐྱེས་པར་གྲོལ་
བའོ། །དེ་ཡང་གཉིས་ཏེ། འོག་མིན་དུ་མ་སྐྱེས་པར་གྲོལ་བ་དང་། སྲིད་རྩེར་མ་སྐྱེས་པར་གྲོལ་
བའོ། །འོ་ན་གོང་འཕོ་ལ་ཉེར་འགྲོ་གཉིས་ཉིད་དངོས་སུ་གསུང་གི་གཞན་མི་གསུང་བ་ཅི་ཞེ་ན་
ཤིན་ཏུ་ཐོགས་ནའང་འོག་མིན་དང་སྲིད་རྩེ་ཕན་ཆད་འགྲོ་བའམ་འཕོ་བ་མེད་དོ་ཞེས་བསྟན་
431



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པའི་ཕྱིར། དེ་གཉིས་ཁོ་ན་དངོས་སུ་བསྟན་ཅིང་གཞན་རྣམས་དངོས་སུ་མ་གསུངས་ཏེ།
དཔེར་ན། རྒྱུན་ཞུགས་འབྲས་གནས་ཙམ་པོ་ལ་སྐྱེ་བ་གཉིས་སོགས་ནས་གྲོལ་བ་ཡོད་ཀྱང་དེ་
རྣམས་དངོས་སུ་མ་གསུངས་པར་ཤིན་ཏུ་ཐོགས་ནའང་བརྒྱད་མི་ལེན་ནོ་ཞེས་བསྟན་པའི་
ཕྱིར་ལན་བདུན་པ་ཁོ་ན་དངོས་སུ་གསུངས་པ་བཞིན་ནོ། ། དེ་ལྟར་ཡང་མཛོད་འགྲེལ་ལས།
གོང་དུ་འཕོ་བ་བར་སྐབས་སུ་ཡང་མྱ་ངན་ལས་འདའ་བར་རུང་བར་ལྟའོ། ། འོག་མིན་དང་
སྲིད་རྩེའི་མཐར་ཐུག་པ་ཉིད་ནི་ཕན་ཆད་དུ་འགྲོ་བ་མེད་པའི་ཕྱིར། དཔེར་ན། རྒྱུན་དུ་ཞུགས་
པ་མཆོག་ཏུ་ཐོགས་ན་ལན་བདུན་པ་ཉིད་བཞིན་ནོ། ། ཞེས་འབྱུང་ངོ༌། ། འདིའི་དོན་ལ་སློབ་
དཔོན་རྒྱལ་པོའི་སྲས་ཀྱིས་འོག་མིན་འགྲོ་དང་སྲིད་རྩེར་འགྲོ་བ་ཡང་འོག་མིན་དང་སྲིད་རྩེར་
མ་ཞུགས་པར་གྲོལ་བ་ཡོད་དེ། རྒྱུན་ཞུགས་དེ་ལྟར་ཐོགས་ན་ལན་བདུན་པ་བཞིན་ནོ། ། ཞེས་
ཟེར་བ་ནི་ནོར་བ་ཡིན་ཏེ། དངོས་སུ་བཤད་པའི་འཕར་གསུམ་སོགས་ནི་དེ་དག་ཏུ་མ་ཕྱིན་ན་
མཚན་ཉིད་ལས་ཉམས་པར་འགྱུར་བའི་ཕྱིར་དང༌། སྔར་བཤད་པ་ལྟར་རྒྱུན་ཞུགས་དེ་ལྟར་
ཐོགས་ན་ལན་བདུན་པ་སྟེ། སྲིད་པ་ལན་བདུན་ལེན་པས་ཁྱབ་པའི་ཕྱིར་ཏེ། གཞན་དུ་ན་དེ་
བར་སྐབས་སུ་ཡང་མྱ་ངན་ལས་མི་འདའོ་ཞེས་བྱ་བ་དང་འགལ་བའི་ཕྱིར་རོ། །
གཉིས་པ་གཟུགས་མེད་ཉེར་འགྲོའི་མཚན་ཉིད་ནི་ཉེར་འགྲོ་གང་ཞིག་གཟུགས་ཁམས་
སུ་མི་སྐྱེ་བར་གཟུགས་མེད་དུ་སྐྱེས་ནས་གྲོལ་བའོ། ། དབྱེ་བ་ནི་གཟུགས་མེད་དུ་སྐྱེས་ནས་
འདའ་བ་དང་། འདུ་བྱེད་བཅས་ནས་འདའ་བ་དང་། འདུ་བྱེད་མེད་པར་འདའ་བ་དང་། གོང་
དུ་འཕོ་བའོ། །དེ་དག་གི་མཚན་ཉིད་རིམ་པ་ལྟར། གཟུགས་མེད་ཉེར་འགྲོ་གང་ཞིག་གཟུགས་
མེད་དུ་སྐྱེ་བ་གཅིག་ཁོ་ན་བླངས་ནས་ཚེ་སྟོད་དང། ཚེ་དཀྱིལ་དང་། ཚེ་མཇུག་ཏུ་གྲོལ་བ་
དང༌། གཟུགས་མེད་དུ་སྐྱེ་བ་རྒྱུད་མར་བླངས་ནས་གྲོལ་བའོ། ། བར་མ་དོར་འདའ་བ་ནི་མེད་
-432-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དེ༑ གཟུགས་མེད་ཀྱི་བར་དོ་མེད་པའི་ཕྱིར་རོ། ། གལ་ཏེ་བར་དོར་འདའ་བ་དང་། སྐྱེས་ནས་
འདའ་བ་དང་། འདུ་བྱེད་དང་བཅས་པར་འདའ་བ་དང་། འདུ་བྱེད་མེད་པར་འདའ་བ་དང་།
གོང་འཕོ་འདི་དག་དུས་ཕྱིས་ཚེ་དེ་ཉིད་ལ་མྱང་འདས་དངོས་སུ་བྱེདཔའི་སློབ་པའི་གང་ཟག་
དེ་བར་མ་དོར་འདའ་བ་སོགས་ཡིན་ན་ནི་མངོན་པར་འགྲུབ་པའི་ལས་ཅན་ལ་སོགས་པར་
འགྱུར་བས་ཡང་སྲིད་ལེན་པར་འགྱུར་བ་མ་ཡིན་ན་ནི་ཕྱིར་མི་འོངས་ཀྱི་གྲངས་ངེས་ཉམས་
པར་འགྱུར་ཏེ། ཉེར་འགྲོ་ཡང་མ་ཡིན། མཐོང་ཆོས་ཞི་དང་ལུས་མངོན་བྱེད་ཀྱང་མ་ཡིན་པའི་
ཕྱིར་ཞེ་ན། དེ་དག་ནི་མཐོང་ཆོས་ཞི་བཏགས་པ་བ་མ་ཡིན་ཏེ། མཐོང་ཆོས་ཞི་དངོས་དང་ཚེ་
འདི་ཉིད་ལ་མྱ་ངན་ལས་འདའ་བར་མཚུངས་པའི་ཕྱིར་རོ། ། ་
ཡང་ན་ཕྱིར་མི་འོངས་དེ་དག་གི་རྒྱུན་ལ་ཕྱིར་མི་འོངས་དེ་དང་དེར་བཏགས་ནས་
བརྗོད་པ་ཡིན་གྱི་དངོས་མ་ཡིན་མོད། དེ་ལྟ་ན་ཡང་གྲངས་ངེས་ཉམས་པར་མི་འགྱུར་ཏེ། དེང་
དང་དེར་ཡིན་པའི་གྲངས་ངེས་མ་ཡིན་གྱི། འདུ་བའི་གྲངས་ངེས་ཙམ་དུ་ཟད་པའི་ཕྱིར་རོ། །དེ་
ལ་དཔྱད་པར་བྱ་བ་མང་དུ་ཡོད་དེ། ཚིག་མང་དུ་དོགས་ནས་མ་བྲིས་སོ། ། གསུམ་པ་ཕྱིར་མི་
འོངས་མཐོང་ཆོས་ཞི་བའི་མཚན་ཉིད་ནི། ཕྱིར་མི་འོངས་གང་ཞིག་མཐོང་ལམ་སྐྱེས་པའི་རྟེན་
དེ་ཉིད་ལ་མྱང་འདས་མངོན་དུ་བྱེད་པའོ། ། བཞི་པ་ལུས་མངོན་བྱེད་ཀྱི་མཚན་ཉིད་ནི། གང་
ཞིག་ལུས་ཙམ་གྱིས་འགོག་སྙོམས་ཐོབ་པའོ། ། ཙམ་ཞེས་བྱ་བ་ནི་སེམས་སེལ་བར་བྱེད་པ་སྟེ།
དེ་ལྟར་ཡང་མཛོད་འགྲེལ་ལས། ཇི་ལྟར་ན་ལུས་ཀྱིས་མངོན་སུམ་དུ་བྱེད་ཅེ་ན། སེམས་མེད་
པས་ལུས་ལ་བརྟེན་ཏེ་སྐྱེ་བའི་ཕྱིར་རོ་ཞེས་གསུངས་པ་ཡིན་ནོ །འདི་རྣམས་ནི་ཕྱིར་མི་འོངས་
ཀྱི་དབྱེ་བ་ཆེ་ལོང་ཙམ་ཡིན་ནོ། ། ཞིབ་ཏུ་ན་བར་དོར་འདའ་བ་ཡང་ཉི་སྟོང་ལྔ་བརྒྱ་དགུ་བཅུ་
རྩ་གཉིས་ཡོད་དེ། གནས་ཀྱིས་བྱེ་བྲག་གི་བཅུ་དྲུག་སྟེ། བཅུ་དྲུག་ནི། ཚངས་རིས་ཚངས་པ་
433-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མདུན་ན་དོན་གཉིས། བསམ་གཏན་གཉིས་པའི་གསུམ། གསུམ་པའི་གསུམ། བཞི་པའི་བརྒྱད་
དོ༔ ༑དེ་ཡང་རིགས་ཀྱི་བྱེ་བྲག་གིས་དྲུག་དྲུག་སྟེ། རིགས་དྲུག་ནི། ཉམས་པ་དང་། འཆི་བར་
སེམས་པ་དང་། རྗེས་སུ་བསྲུང་བ་དང་། གནས་པ་ལས་མི་སྐྱེས་པ་དང་། རྟོགས་པའི་སྐལ་པ་
ཅན་དང་། མི་གཡོ་བའི་ཆོས་ཅན་རྣམས་ཀྱི་རིགས་སོ། ། རིགས་རེ་རེ་ལ་ཡང་སའི་འདོད་
ཆགས་དང་བྲལ་བའི་བྱེ་བྲག་གི་དགུ་དགུ་སྟེ། སའི་འདོད་ཆགས་དང་བྲལ་བ་དགུ་ནི་
གཟུགས་ཀྱི་འཆིང་བ་མཐའ་དག་དང་ལྡན་པའི་བར་དོར་འདའ་བ་དང། བསམ་གཏན་དང་
པོའི་ཉོན་མོངས་པ་གཅིག་ལ་འདོད་ཆགས་དང་བྲལ་བ་དང། གཉིས་དང་། གསུམ་དང་།
བཞི་དང་། ལྔ་དང་། དྲུག་དང༌
། བདུན་དང༌
། བརྒྱད་པ་ལས་འདོད་ཆགས་བྲལ་བའི་བར་དོར་
འདའ་བ་དང་། དེ་བཞིན་དུ་བསམ་གཏན་གཉིས་པ་དང༌། གསུམ་པ་དང་། བཞི་པ་ལ་ཡང་
སྦྱར་བ་གྲངས་གཅིག་གོ། དེ་ལྟར་ན་དགུ་པ་དྲུག་སྟེ་ལྔ་བཅུ་རྩ་བཞིའོ། ། ལྔ་བཅུ་རྩ་བཞི་པ་
གནས་གཞན་གྱི་དབང་གིས་ཕྲག་བཅུ་དྲུག་ལ་ནི། བརྒྱད་བརྒྱ་དྲུག་ཅུ་རྩ་བཞིའོ། ། དེ་ཡང་
དབང་པོའི་བྱེ་བྲག་གིས་དབང་རྣོན་བརྒྱད་བརྒྱ་དྲུག་ཅུ་རྩ་བཞི་དང་། དབང་འབྲིང་བརྒྱད་
བརྒྱ་དྲུག་ཅུ་རྩ་བཞི། དབང་རྟུལ་བརྒྱད་བརྒྱ་དྲུག་ཅུ་རྩ་བཞི་སྟེ་བསྡོམས་ན་ཉི་སྟོང་ལྔ་བརྒྱ་
དགུ་བཅུ་རྩ་གཉིས་སོ། ། དེ་བཞིན་དུ་སྐྱེས་མ་ཐག་འདའ་བ་དང་། འདུ་བྱེད་དང་བཅས་པར་
འདའ་བ་དང་། འདུ་བྱེད་མེད་པར་འདའ་བ་དང་། གོང་དུ་འཕོ་བ་རྣམས་ལ་རེ་རེ་ཞིང་ཉིས་
སྟོང་ལྔ་བརྒྱ་དགུ་བཅུ་རྩ་གཉིས་རྩ་གཉིས་ཏེ། བསྡོམས་ན་གཟུགས་སུ་ཉེར་འགྲོའི་ཕྱིར་མི་
འོངས་ཁྲི་ཉིས་སྟོང་དགུ་བརྒྱ་དྲུག་ཅུ་ཡོད་དོ། རིགས་དང་ས་དང་འདོད་ཆགས་དང་བྲལ་
བའི་བྱེ་བྲག་གི་དབྱེ་བ་ནི་གཟུགས་མེད་ཉེར་འགྲོ་ལ་ཡང་སྤྱར་རོ། །
བཞི་པ་དགྲ་བཅོམ་སྐོར་ལ་གཉིས་ལས་ཞུགས་པའི་མཚན་ཉིད་ནི་དགྲ་བཅོམ་གྱི་ཉེ་
434-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
སྦྱོར་ལ་དངོས་སུ་བརྩོན་པའི་ཉན་ཐོས་སོ། ། དབྱེ་བ་རིམ་གྱིས་པའི་དགྲ་བཅོམ་ཞུགས་པ་
དང༌། སྔོན་ལམ་པའི་དགྲ་བཅོམ་ཞུགས་པའོ། ། མཚན་ཉིད་ནི་རིམ་པ་ལྟར། ཕྱིར་མི་འོངས་
རིམ་གྱིས་པ་གང་ཞིག་དགྲ་བཅོམ་གྱི་སྦྱོར་བ་ལ་དངོས་སུ་བརྩོན་པ་དང༌། ཕྱིར་མི་འོངས་སྔོན་
ལམ་པ་གང་ཞིག་དགྲ་བཅོམ་གྱི་སྦྱོར་བ་ལས་དངོས་སུ་བརྩོན་པའོ། །འདིར་ཁ་ཅིག་རིམ་གྱིས་
པ་དང་སྔོན་ལམ་པའི་དགྲ་བཅོམ་ཞུགས་པར་འབྱེད་པ་ནི་ནོར་བ་ཡིན་ཏེ། སྔོན་ལམ་པའི་
དགྲ་བཅོམ་མི་སྲིད་པའི་ཕྱིར་ཏེ། མཐོང་ལམ་གྱི་སྔར་དགྲ་བཅོམ་གྱི་སྤང་བྱ་སྤངས་པ་མེད་
པའི་ཕྱིར་དང༌། རང་བཞིན་མཐོང་ལམ་གྱི་དུས་པ་ཡང་མེད་པའི་ཕྱིར་རོ། །དེ་ཡང་སྤངས་པའི་
ཁྱད་པར་ནི་འདོད་པའི་སྒོམ་སྤང་དང་པོ་སྤོང་བའི་སྦྱོར་བ་ལ་བརྩོན་པ་ནས་སྲིད་རྩེའི་སྒོམ་
སྤང་བརྒྱད་པའི་བར་ཅི་རིགས་སུ་སྤངས་པ་དང། དེར་མ་ཟད་དགུ་པ་སྤོང་བ་ལ་བརྩོན་པ་
ཡང་དེ་ཡིན་ལ། རྟོགས་པའི་ཁྱད་པར་སྒོམ་ལམ་ཁོ་ན་དང་འབྲེལ་བ་ཡིན་ཏེ། གནས་པ་གཞན་
སྔོན་དུ་མ་སོང་བར་འདིའི་ཞུགས་པ་མི་འབྱུང་བའི་ཕྱིར་རོ། ། ་
གཉིས་པ་དགྲ་བཅོམ་འབྲས་གནས་ཀྱི་མཚན་ཉིད་ནིསྲིད་རྩེའི་དགུ་པ་ཟད་པའི་རྣམ་
གྲོལ་ལམ་ཐོབ་ལ་མ་ཉམས་པའི་ཉན་ཐོས། སྲིད་རྩེའི་དགུ་པ་ཟད་པའི་གྲོལ་ལམ་ཐོབ་ཀྱང་
དགྲ་བཅོམ་མ་ཡིན་པ་ཡོད་དེ། དགྲ་བཅོམ་ཉམས་ནས་རྒྱུན་ཞུགས་ལ་གནས་པ་ལྟ་
བུའོ། །དབྱེ་བ་ནི་གཉིས་ཏེ། དུས་སྦྱོར་དང་དུས་མི་སྦྱོར་གཉིས་སོ། ། མཚན་ཉིད་རིམ་པ་ལྟར་
དགྲ་བཅོམ་གང་ཞིག་དད་མོས་ཀྱིས་ཐོབ་པ་དང་། གང་ཞིག་མཐོང་ཐོབ་ཀྱིས་ཐོབ་པའོ། །ཡང་
ན༑ གང་ཞིག་ཏིང་ངེ་འཛིན་མངོན་དུ་འགྱུར་བ་ཡོ་བྱད་སོགས་ལ་ལྟོས་པ་དང་། གང་ཞིག་མི་
ལྟོས་པ་ཞེས་བྱ་བའམ། ཡང་ན་གང་རྣམ་གྲོལ་གཏན་པ་དུས་གཞན་ལ་ལྟོས་སྲིད་པ་དང་།
གང་ཞིག་དེ་མི་སྲིད་པའོ། །དང་པོ་ལ་ལྔ་སྟེ། དགྲ་བཅོམ་པ་ཉམས་པའི་ཆོས་ཅན་དང་། འཆི་
435-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར། །
བར་སེམས་པའི་ཆོས་ཅན་དང་། རྗེས་སུ་བསྲུང་བའི་ཆོས་ཅན་དང་། གནས་པ་ལས་མི་བསྐྱོད་
པའི་ཆོས་ཅན་དང་། རྟོགས་པའི་སྐལ་པ་ཅན་ནོ། ། གཉིས་པ་ནི་མི་གཡོ་བའི་ཆོས་ཅན་ཞེས་
བྱའོ། ། དེ་དྲུག་གི་མཚན་ཉིད་རིམ་པ་ལྟར། དགྲ་བཅོམ་གང་ཞིག་ཇི་ལྟར་གྱུར་ཀྱང་ཉམས་
སྲིད་པ་དང་། གང་ཞིག་ཉམས་པར་དགྱེས་ནས་འཆི་བར་འདོད་པ་དང་། གང་ཞིག་ཉམས་
ཀྱིས་དོགས་ནས་འདོད་ཡོན་ལས་བསྲུང་བ་དང༌། གང་ཞིག་མ་བསྲུངས་ཀྱང་ཕལ་ཆེར་
གནས་པ་བརྟན་པ་དང་། གང་ཞིག་མི་གཡོ་བ་ཐོབ་པའི་སྐལ་པ་ཅན་དང་གང་ཞིག་རིགས་
འབྲས་ལས་ཉམས་མི་སྲིད་པའོ། ། ཡང་དང་པོ་གཉིས་ནི། སློབ་བའི་གནས་སྐབས་ན་གུས་པ་
དང་རྒྱུན་དུ་སྦྱོར་བ་མེད་པ་ཡིན་ནོ ། །
གསུམ་པ་ནི། རྒྱུན་དུ་སྦྱོར་བ་པ་ཡིན་ནོ། ། བཞི་པ་ནི་གུས་པར་སྦྱོར་བ་པ་ཡིན་ནོ། ། ལྔ་
པ་ནི་གཉིས་ཀར་སྦྱོར་བ་པ་དབང་པོ་རྟུལ་པོ་ཡིན་ནོ། ། དྲུག་པ་ནི་གཉིས་ཀར་སྦྱོར་བ་པ་
དབང་པོ་རྣོན་པོ་ཡིན་ནོ། ། ཅི་དགྲ་བཅོམ་པ་དྲུག་པོ་དང་པོ་ནས་དེའི་རིགས་ཅན་ཡིན་ནམ་
ཕྱིས་ཡིན་ཞེ་ན། དྲུག་ཅར་ལས་ཁ་ཅིག་ནི་དང་པོ་ནས་དེའི་རིགས་ཅན་ཡིན་པའང་ཡོད ཕྱིས་
སྦྱངས་པ་ལས། རིགས་ཅན་གཞན་དུ་གྱུར་པ་ཡང་ཡོད་དེ། འོན་ཀྱང་དང་པོ་ནི་དེའི་རིགས་
ཅན་ཁོ་ནར་ངེས་ཏེ། དབང་པོ་སྤྱངས་ནས་ཉམས་པར་འགྱུར་ན་ཧ་ཅང་ཐལ་བའི་ཕྱི་
རོ༑ ༑འདི་དྲུག་ལས་གང་འབྲས་བུའམ་རིགས་ལས་ཉམས་ཤེ་ན བར་བ་བཞི་ནི་རིགས་ལས་
ཉམས་པ་སྲིད་དེ། སྦྱངས་པ་ལས་གློ་བུར་དུ་ཐོབ་པའི་ཕྱིར་རོ། ། དང་པོ་ནི་མ་ཡིན་ཏེ། སྦྱངས་
པ་ལས་ཉམས་པའི་རིགས་ཅན་དུ་འགྱུར་བ་མེད་པའི་ཕྱིར་རོ། ། དང་པོ་ལྔ་ནི་འབྲས་བུ་ལས་
ཉམས་པ་སྲིད་དེ། དབང་པོ་རྟུལ་ཞིང་སྦྱངས་པ་ལས་གློ་བུར་དུ་ཐོབ་པའི་ཕྱིར་རོ། ། བར་པ་
བཞི་ཡང་སྦྱངས་པ་ལས་ཐོབ་པའི་རིགས་ལས་ཉམས་པ་སྲིད་ལ། དང་པོ་ནས་དེའི་རིགས་
436-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཅན་ཡིན་པ་ལས་ནི་ཉམས་པ་མི་སྲིད་དེ། སློབ་པ་དང་མི་སློབ་པའི་ལམ་གྱིས་བརྟན་པར་བྱས་
པའི་ཕྱིར་རོ།། ལྔ་ཁ་ཡང་འབྲས་བུ་དང་པོ་ལས་ཉམས་པ་མེད་དེ། མཐོང་སྤང་རྣམས་ནི་
བདག་ལྟའི་རྩ་བ་ཅན་ཡིན་པས་གཞི་མེད་པའི་ཕྱིར་རོ། ། དེའི་ཕྱིར་རྒྱུན་ཞུགས་མ་གཏོགས་པ་
ལ་ལས་ཉམས་པ་སྲིད་དོ། ། དེ་ལྟར་བྱས་ན་དགྲ་བཅོམ་པ་ཉམས་པའི་ཆོས་ཅན་ནི་གསུམ་སྟེ།
དེའི་སོ་ན་གནས་བཞིན་དུ་མྱ་ངན་ལས་འདའ་བ་དང་། དབང་པོ་འཕོ་བ་དང་ཉམས་ནས་
སློབ་པ་ཉིད་དུ་འགྱུར་རོ། ། འཆི་བར་སེམས་པ་ལ་སོགས་པ་བཞི་ལ་ཡང་། རིམ་པ་ལྟར་བཞི་
དང༌། ལྔ་དང་། དྲུག་དང་། བདུན་ཡིན་ཏེ། གསུམ་པོ་དེ་དང་། སྔ་མ་སྔ་མའི་རིགས་སུ་སླར་
འོང་བ་བསྣན་པས་དེ་ལྟར་འགྱུར་བའི་ཕྱིར་རོ། ། འོ་ན་དགྲ་བཅོམ་ཉམས་པའི་ཆོས་ཅན་དེ་
དག་སླར་སྲིད་པར་སྐྱེ་བའམ་ཞེ་ན་མིན་ཏེ། འབྲས་བུ་ལས་ཉམས་པ་ནི་དེ་སོར་མ་ཆུད་པར་
འཆི་བ་མེད་པའི་ཕྱིར་རོ། །
མདོ་སྡེ་པ་རྣམས་ན་རེ། དགྲ་བཅོམ་གྱི་འབྲས་བུ་ལས་ཉམས་པ་མེད་དོ་ཞེས་ཟེར་
རོ༑ ༑འདི་རིགས་ཏེ། ལུང་ལས། འཕགས་པའི་སྤངས་པ་ནི་ལེགས་པར་སྤངས་པའོ་ཞེས་
དང༌། སློབ་པ་ལ་བག་ཡོད་པར་བྱའོ་ཞེས་གསུངས་ཀྱི་དགྲ་བཅོམ་པ་ལ་མ་གསུངས་པ་ལ་
སོགས་པའི་ཕྱིར་དང༌། རིགས་པ་ཡང་། ཉོན་མོངས་པའི་ས་བོན་མ་སྤངས་ན་ནི ཟག་པ་
འབྱུང་རུང་དུ་འགྱུར་བས་ཟག་པ་ཟད་པའི་དགྲ་བཅོམ་པར་མི་འགྱུར་བ་ཡིན་པའི་ཕྱིར་
རོ༑ ༑འོན་ཀྱང་ཀུན་དགའ་བོ་དགྲ་བཅོམ་པ་ལ་ཡང་རྙེད་པ་དང་བཀུར་སྟིས་བར་ཆད་བྱེད་
པར་ང་སྨྲའོ། ། ཞེས་གསུངས་པ་དེ་ནི་མཐོང་ཆོས་ལ་བདེ་བར་གནས་ཀྱི་འཇིག་རྟེན་པའི་
བསམ་གཏན་ཙམ་ལས་ཉམས་པར་ཟད་དོ་ཞེས་སློབ་དཔོན་དབྱིག་གཉེན་འཆད་དོ། །
ཀུན་བཏུས་པའི་ལུགས་ལ་གཉིས་ཏེ། མཚན་ཉིད་སྤྱིར་བསྟན་པ་དང་། དབྱེ་བ་སོ་སོར་
，
，
-437-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བཤད་པའོ། ། དང་པོ་ལ་གཉིས་ཏེ། རགས་པ་ངེས་ཚིག་གི་མཚན་ཉིད་དང་། ཕྲ་བ་སྤངས་
རྟོགས་ཀྱི་མཚན་ཉིད་དོ། །དང་པོའི་དབང་དུ་བྱས་ནས། རྒྱུན་ཞུགས་ཞུགས་པའི་མཚན་ཉིད་
རྒྱུན་ཞུགས་ཀྱི་སྦྱོར་བ་ལ་དངོས་སུ་བརྩོན་པའི་ཉན་ཐོས། རྒྱུན་ཞུགས་འབྲས་གནས་ཀྱི་
མཚན་ཉིད་ནི། ཀུན་སྦྱོར་གསུམ་སྤངས་པས་རབ་ཏུ་ཕྱེ་བའི་འབྲས་གནས་སོ། ། དེ་ལ་ཀུན་
སྦྱོར་གསུམ་ནི། ཤེས་བྱ་ལ་ལོག་པར་རྟོག་པའི་རྒྱུ་འཇིག་ལྟ་དང༌། ལྟ་བ་ལ་ལོག་པར་རྟོག་པའི་
རྒྱུ་ཚུལ་ཞུགས་མཆོག་འཛིན་དང༌། གཉེན་པོ་ལ་ལོག་པར་རྟོག་པའི་རྒྱུ་ཐེ་ཚོམ་གྱི་ཀུན་སྦྱོར་
རྣམས་སོ། ། དབྱེ་ན་གནས་པ་ཙམ་པོ་དང་། ཁྱད་པར་ཅན་གཉིས་སོ། །དེ་དག་གི་མཚན་ཉིད་
ནི་རིམ་པ་ལྟར། རྒྱུན་ཞུགས་གང་ཞིག་འབྲས་བུ་ཕྱི་མའི་སྦྱོར་བ་ལ་དངོས་སུ་མི་བརྩོན་པ་
དང༌། བརྩོན་པའོ། ། ཕྱིར་འོང་ཞུགས་པའི་མཚན་ཉིད་ནི། ཕྱིར་འོང་གི་སྦྱོར་བ་ལ་དངོས་སུ་
བརྩོན་པའི་ཉན་ཐོས་སོ། ། ཕྱིར་འོང་འབྲས་གནས་ཀྱི་མཚན་ཉིད་ནི་ཐ་མའི་ཆ་མཐུན་ལྔ་
བསྲབས་པས་རབ་ཏུ་ཕྱེ་བའི་འབྲས་གནས་སོ། ། འདི་དང་ཕྱིར་མི་འོང་གཉིས་ཀའི་ཙམ་ཁྱད་
ཀྱི་མཚན་ཉིད་ནི་སྔར་ལས་ཤེས་པར་བྱའོ། །ཕྱིར་མི་འོང་ཞུགས་པའི་མཚན་ཉིད་ཕྱིར་མི་འོང་
གི་སྦྱོར་བ་ལ་དངོས་སུ་བརྩོན་པའི་ཉན་ཐོས། ཕྱིར་མི་འོངས་འབྲས་གནས་ཀྱི་མཚན་ཉིད་ནི།
ཐ་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་འབྲས་གནས་སོ། ། དེ་ལ་ཐ་མའི་ཆ་མཐུན་ལྔ་
ནི༔ འགྲོ་བ་ཐ་མ་ངན་འགྲོའི་རྒྱུ་ཀུན་སྦྱོར་གསུམ་དང་། ཁམས་ཐ་མ་འདོད་ཁམས་ཀྱི་རྒྱུ་
འདོད་པ་ལ་འདུན་པ་དང་། གནོད་སེམས་གཉིས་སོ། །དགྲ་བཅོམ་ཞུགས་པའི་མཚན་ཉིད་ནི།
དགྲ་བཅོམ་གྱི་སྦྱོར་བ་ལ་དངོས་སུ་བརྩོན་པའི་ཉན་ཐོས་དང་། དགྲ་བཅོམ་འབྲས་གནས་ཀྱི་
མཚན་ཉིད་ནི། གོང་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་འབྲས་གནས་སོ། ། དེ་ལ་
གོང་མའི་ཆ་མཐུན་ལྔ་ནི། ཁམས་གོང་མ་ཉེ་བར་ལེན་པའི་རྒྱུ་གོང་མའི་འདོད་ཆགས་གཉིས་
438-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དང་། གོང་མ་ཡོངས་སུ་མི་གཏོང་བའི་རྒོད་པ་དང་ང་རྒྱལ་དང་མ་རིག་པ་རྣམས་སོ། །
གཉིས་པ་ཕྲ་བའི་མཚན་ཉིད་ལ་ཞུགས་གནས་དྲུག་གི་མཚན་ཉིད་རིམ་པ་ལྟར། སྦྱོར་
ལམ་སྟན་གཅིག་པའི་རྟོགས་པ་ཐོབ་ཅིང་སེམས་བཅུ་དྲུག་པ་མ་ཐོབ་ལ་འདོད་ཉོན་དྲུག་པ་
སྤངས་པ་མེད་པའི་ཉན་ཐོས་དང་། བཅུ་དྲུག་པའི་རྟོགས་པ་ཐོབ་ཅིང་འདོད་ཉོན་དགུ་པ་
སྤངས་པ་མེད་པའི་ཉན་ཐོས་གང་ཞིག་ཕྱིར་འོང་མ་ཡིན་པ་དང་། འདོད་ཉོན་ལྔ་པ་སྤངས་
འདོད་ཉོན་དགུ་པ་མ་སྤངས་ལ་བསམ་གཏན་དང་པོའི་སྐྱོན་སྤོང་བ་མ་ཐོབ་པའི་ཉན་ཐོས་
ཞུགས་པ་གང་ཞིག་ཕྱིར་འོང་མ་ཡིན་པ་དང་བཅུ་དྲུག་པའི་རྟོགས་པ་ཐོབ་ཅིང་འདོད་ཉིན་
དྲུག་པ་སྤངས་ལ་དགུ་པ་མ་སྤངས་པའི་ཉན་ཐོས་གང་ཞིག་རྒྱུན་ཞུགས་མ་ཡིན་པ་དང།
འདོད་ཉོན་བདུན་པ་སོགས་གང་རུང་སྤོང་ཞིང་དགུ་པ་མ་སྤངས་ལ་བསམ་གཏན་དང་པོའི་
སྐྱོན་སྤོང་བ་མ་ཐོབ་པའི་ཉན་ཐོས་ཞུགས་པ་གང་ཞིག་ཕྱིར་འོང་ཞུགས་པ་མ་ཡིན་པ་དང།
བཅུ་དྲུག་པའི་རྟོགས་པ་ཐོབ་ཅིང་འདོད་ཡོན་དགུ་པ་སྤངས་ལ་སྲིད་རྩེའི་དགུ་པ་སྤངས་པ་
མེད་པའི་ཉན་ཐོས་ཞེས་བྱའོ། ། །
དབྱེ་བ་སོ་སོར་བཤད་པ་ལ་རིམ་གྱིས་པ་དང་། སྔོན་ལམ་པ་དང་། ཅིག་ཅར་བ་གསུམ་
ལས། དང་པོ་ནི་སྔོན་ལམ་གྱིས་འདོད་ཉོན་གང་ཡང་མ་སྤངས་པ་སྦྱོར་ལམ་བསམ་སྟན་
གཅིག་པ་ནས་མཐོང་ལམ་སྐད་ཅིག་དང་པོ་བཅོ་ལྔ་གང་རུང་ལ་གནས་པ་རྒྱུན་ཞུགས་རིམ་
གྱིས་པའི་ཞུགས་པ་དང་
། དེས་སྐད་ཅིག་བཅུ་དྲུག་པ་ཐོབ་ཅིང་། འདོད་ཉན་སྤོང་བ་ལ་མི་
བརྩོན་པ་རྒྱུན་ཞུགས་འབྲས་གནས་ཙམ་པོ་དང་། དེས་འདོད་ཉོན་དང་པོ་ནས་ལྔའི་བར་ཅི་
རིགས་སུ་སྤངས་ཤིང་དྲུག་པ་མ་སྤངས་པ་རྒྱུན་ཞུགས་འབྲས་གནས་ཁྱད་པར་ཅན་དང།
དེས་ལྔ་པ་སྤངས་ནས་དྲུག་པ་སྤོང་བ་ལ་བརྩོན་པ་ཕྱིར་འོང་ཞུགས་པ་དང་། དེས་དྲུག་པ་
-439-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
སྤངས་ཤིང་བདུན་པ་སྤོང་བ་ལ་མི་བརྩོན་པ་ཕྱིར་འོང་འབྲས་གནས་ཙམ་པོ་དང༌། དེས་
བདུན་པའམ་བརྒྱད་པ་སྤངས་ཤིང་དགུ་པ་མ་སྤངས་པ་ཕྱིར་འོང་འབྲས་གནས་ཁྱད་པར་
ཅན་དང༌། ཕྱིར་མི་འོངས་ཞུགས་པ་གཞི་མཐུན་དང་། དེས་འདོད་ཉོན་དགུ་པ་སྤངས་ཤིང་
བསམ་གཏན་དང་པོའི་ཉོན་མོངས་སྤོང་བ་ལ་མི་བརྩོན་པ་ཕྱིར་མི་འོངས་འབྲས་ཙམ་པོ་དང་།
དེས་བསམ་གཏན་དང་པོ་ནས་སྲིད་རྩེའི་བརྒྱད་པའི་བར་ཅི་རིགས་སུ་སྤངས་པ་ཕྱིར་མི་་
འོངས་པའི་འབྲས་གནས་ཁྱད་པར་ཅན་དང་། དེས་བརྒྱད་པ་སྤངས་ཤིང་དགུ་པ་སྤོང་བ་ལ་
བརྩོན་པ་དགྲ་བཅོམ་ཞུགས་པ་དང་། དེས་སྲིད་རྩེའི་དགུ་པ་སྤངས་པའི་རྣམ་གྲོལ་ལམ་ཐོབ་
པ་ན་དགྲ་བཅོམ་འབྲས་གནས་ཞེས་བྱའོ། ། དེ་དག་སོ་སོའི་མཚན་ཉིད་ནི་དེ་ལྟ་བུའི་སྤངས་
རྟོགས་ཀྱི་རིམ་པ་ལས་བཤད་པར་བྱ་ཞིང་སོ་སོའི་ནང་མཚན་གྱི་དབྱེ་བ་དང་མཚན་ཉིད་
ཀྱང་ཕལ་ཆེར་སྔ་མ་བཞིན་དུ་ཤེས་པར་བྱའོ། །སྔོན་ལམ་པ་རྣམས་ཀྱང་སྔ་མ་བཞིན་ནོ། །
གསུམ་པ་ཅིག་ཅར་བའི་མཚན་ཉིད་ནི། ཁམས་གསུམ་གའི་སྒོམ་སྤང་གི་ཆ་ཤས་ཅིག་
ཅར་སྤོང་བའམ་དེའི་འབྲས་གནས་མཐར་ཐུག་གང་རུང་ཡིན་པའོ། ། དབྱེ་ན་ཅིག་ཅར་བའི་
རྒྱུན་ཞུགས་དང་། དགྲ་བཅོམ་གཉིས་སོ། ། དེ་ལ་སྔོན་ལམ་གྱིས་འདོད་ཡོན་གང་ཡང་མ་
སྤངས་པ་ད་ལྟ་མཐོང་ལམ་སྐད་ཅིག་བཅོ་ལྔ་གང་རུང་ལ་གནས་པ་དེའི་ཞུགས་པ་དང། སྐད་
ཅིག་བཅུ་དྲུག་པ་ཐོབ་ཅིང་སྒོམ་སྤངས་སྤོང་བ་ལ་མི་བརྩོན་པ་དེའི་ཙམ་པོ་དང་། དེས་ཁམས་
གསུམ་གྱི་སྒོམ་སྤང་ཉོན་མོངས་པ་ཆེ་འབྲིང་དགུར་དྲིལ་ནས་སྤོང་བ་དེའི་འབྲས་གནས་ཁྱད་
པར་ཅན་དང་། སྲིད་རྩེའི་དགུ་པ་སྤོང་བ་ལ་ཞུགས་པ་དེའི་དགྲ་བཅོམ་ཞུགས་པ་དང་། དགུ་
པ་སྤངས་པའི་རྣམ་གྲོལ་ལམ་ཐོབ་པ་དགྲ་བཅོམ་འབྲས་གནས་སོ། །
དེ་དག་གཏན་ལ་དབབ་པ་ལ། སྤང་བྱ་སྤོང་ཚུལ། རྣམ་གྲོལ་ཐོབ་ཚུལ། སྐྱེ་བ་ལེན་ཚུལ།
440-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བྱང་ཆུབ་འགྱུར་ཚུལ་དང་རྣམ་པ་བཞིའོ། །དང་པོ་ནི། དུས་ནམ་གྱི་ཚེ། ས་གང་ལ་བརྟེན་ནས།
ལམ་གང་གིས། ཚུལ་ཇི་ལྟར། དེ་ལྟར་སྤོང་བའི་རྒྱུ་མཚན། འབྲས་བུ་གང་ལ་གང་ཡོད་པ་
རྣམས་ཀྱི་ཤེས་པར་བྱའོ། ། དེ་ལ་དང་པོ་ནི་བདེན་པ་མངོན་པར་རྟོགས་པ་མཐོང་ལམ་ཐོབ་
ནས་ཏེ། བྱིས་པས་ཁམས་གསུམ་གའི་ཉོན་མོངས་སྤོང་མི་ནུས་པའི་ཕྱིར་རོ། ། གཉིས་པ་ནི་མི་
ལྕོགས་པ་མེད་ལ་བརྟེན་ནས་ཏེ། འདིས་ཁམས་གསུམ་གའི་ཉོན་མོངས་ཐམས་ཅད་སྤང་ནུས་
པའི་ཕྱིར་དང་། དང་པོའི་དངོས་གཞི་ཐོབ་ན་འདོད་པ་དང་བྲལ་ཟིན་པས་ཅིག་ཅར་སྤོང་བར་
འགལ་བའི་ཕྱིར་དང་། ས་གཞན་རྣམས་འདོད་པའི་སྒོམ་སྤང་གི་གཉེན་པོར་མི་རུང་བའི་ཕྱིར་
རོ༑ ༑གསུམ་པ་ནི་འཇིག་རྟེན་ལས་འདས་པའི་ལམ་གྱིས་ཏེ འཇིག་རྟེན་པ་ནི་རང་ས་དང་།
གོང་སའི་གཉེན་པོ་མི་བྱེད་པའི་ཕྱིར་རོ། ། བཞི་པ་ནི་ཁམས་གསུམ་གྱི་སྒོམ་སྤང་རྣམས་དགུ་
དགུ་བརྒྱད་ཅུ་གྱ་གཅིག་གི་བྱེ་བྲག་གིས་མ་ཕྱེ་བར་ཆེ་འབྲིང་གི་རྣམ་པ་དགུར་དྲིལ་ནས་སྤོང་
ཚན་དགུ་བྱེད་པ་སྟེ། འདི་ལྟར་འདོད་པ་ནས་སྲིད་རྩེའི་བར་གྱི་ཉོན་མོངས་ཆེན་པོའི་ཆེན་པོ་
ཐམས་ཅད་ཅིག་ཅར་སྤོང་ངོ་། ། དེ་ནས་ཆེན་པོའི་འབྲིང་ཐམས་ཅད། དེ་ནས་ཆེན་པོའི་ཆུང་
ངུ་ཐམས་ཅད། དེ་ནས་འབྲིང་གི་ཆེན་པོ་ཐམས་ཅད། དེ་ནས་འབྲིང་གི་འབྲིང་ཐམས་ཅད། དེ་
ནས་འབྲིང་གི་ཆུང་ངུ་ཐམས་ཅད། དེ་ནས་ཆུ་ངུའི་ཆེན་པོ་ཐམས་ཅད། དེ་ནས་ཆུང་ངུའི་
འབྲིང་ཐམས་ཅད། དེ་ནས་ཆུང་ངུའི་ཐམས་ཅད་ཅིག་ཅར་སྤོང་བར་བྱེད་དོ། །
ལྔ་པ་ནི་འདིས་ཁམས་གསུམ་གྱི་ཆོས་ཐམས་ཅད་ཁམས་དང་ས་སོ་སོར་མ་ཕྱེ་བར་
འདི་ཀུན་མི་རྟག ། འདི་ཀུན་སྡུག་བསྔལ་ཞེས་སོགས་སྒོམ་པར་བྱེད་ཀྱི་རིམ་གྱིས་པའི་ལྟར་སོ་
སོར་ཕྱེ་ནས་མི་སྒོམ་པའི་ཕྱིར་རོ། ། དེ་ལྟར་ཡང་སོར་མོའི་རྩེ་མོའི་མདོ་ལས། གཟུགས་ལ་
སོགས་པ་ཀུན་གཅིག་ཏུ་བསྡུས་ཏེ་ཆ་གཅིག་ཏུ་བྱེད་དོ། ། གཅིག་ཏུ་ཟླུམ་མོ། ། གཅིག་ཏུ་སྡོམ་
-441-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མོ༑ ༑ཕུང་པོ་གཅིག་ཏུ་བྱེད་དོ། ། དེ་ལྟར་བྱས་ནས་འདི་ཀུན་མི་རྟག། འདི་ཀུན་སྡུག་བསྔལ།
འདི་ཀུན་སྟོང་པ། འདི་ཀུན་བདག་མེད་ཅེས་སོགས་རྒྱ་ཆེར་གསུངས་སོ། །
དྲུག་པ་ནི། ཅིག་ཅར་བ་འདི་ནི་རྒྱུན་ཞུགས་དང་། དགྲ་བཅོམ་པའི་འབྲས་བུ་གཉིས་ལ་
བཞག་སྟེ། མཐོང་ལམ་བཅུ་དྲུག་པ་ཐོབ་ནས་སྒོམ་སྤང་ཆུང་ངུའི་ཆུང་ངུ་སྤོང་བཞིན་པའི་བར་
རྒྱུན་ཞུགས་ཡིན་ལ། སྒོམ་སྤང་ཐམས་ཅད་སྤངས་པའི་རྣམ་གྲོལ་ལམ་ཐོབ་པ་དགྲ་བཅོམ་པ་
ཡིན་པའི་ཕྱིར་རོ། ། འདི་ལ་ནི་འབྲས་བུ་བར་པ་གཉིས་མེད་དེ། འདོད་པའི་དྲུག་པ་སྤངས་པ་
ན་སྲིད་རྩེའི་དྲུག་པའང་སྤངས་པ་དང་། དེ་བཞིན་དུ་འདོད་པའི་དགུ་པ་སྤངས་པ་ན་སྲིད་
རྩེའི་དགུ་པའང་སྤངས་པས་དགྲ་བཅོམ་དུ་འགྱུར་པའི་ཕྱིར་རོ། ། གཉིས་པ་རྣམ་གྲོལ་ལམ་
ཐོབ་ཚུལ་ནི་ཕལ་ཆེར་མཐོང་བའི་ཆོས་སམ་འཆི་བའི་དུས་ཀྱི་ཚེ་དགྲ་བཅོམ་པ་ཐོབ་པར་
བྱེད་དོ། ། གསུམ་པ་ནི། གལ་ཏེ་མི་བྱེད་ན། ཡང་སྨོན་ལམ་གྱི་དབང་གིས་འདོད་ཁམས་སུ་
སྐྱེའོ། ། བཞི་པ་ནི། དེར་སྐྱེས་ནས་ཀྱང་སངས་རྒྱས་འབྱུང་བ་མེད་ན་རང་རྒྱལ་བར་འགྱུར་
རོ༑ ༑འདི་གསུམ་ཆར་ལ་ཁྱབ་པའི་དགྲ་བཅོམ་པའི་སྐབས་སུ་ཉམས་པ་དང་མ་ཉམས་པ་ནི་
མཐོང་ཆོས་བདེར་གནས་ཀྱི་འཇིག་རྟེན་པའི་བསམ་གཏན་ཡིན་པར་བལྟ་སྟེ ཕལ་ཆེར་
འདྲའོ། ། མཚོན་བྱ་དོན་གྱི་དགེ་འདུན་ལ་གསུམ་སྟེ། དབྱེ་གཞི་དང་། དབྱེ་གྲངས་དང་། དབྱེ་
བའི་ངོ་བོའོ། ། དང་པོ་ནི། འདིར་བསྟན་པའི་དགེ་འདུན་འདིས་ཐེག་ཆེན་པ་ཡིན་གྱི་ཐེག་
དམན་ནི་མ་ཡིན་ཏེ། ཐེག་ཆེན་སྒྲུབ་པའི་རྟེན་ཡིན་པའི་ཕྱིར་དང་། འཕགས་པ་དང་། སློབ་
དཔོན་དག་གིས་ཀྱང་བྱང་སེམས་འཕགས་པ་ཡིན་པར་བཤད་པའི་ཕྱིར་རོ། ། དེའི་རིགས་
གཞན་དག་གིས་བྱང་སེམས་དང་ཉན་རང་གཉིས་ཀ་ཡིན་པར་བཤད་པ་ནི་ནོར་བ་ཡིན་ནོ ། །
དབྱེ་གྲངས་ལ་གསུམ་སྟེ། མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་
ས442-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
སྤང་བའོ། །མི་འཐད་པའི་ཕྱོགས་གང་ཞེ་ན། དེ་ལ་མདོའི་དགོངས་པ་གཞན་དུ་རྟོག་པ་ནི། མི་
མཁས་པ་རྣམས་ན་རེ། གྲངས་ནི། རྩ་བའི་སྒྲ་ཇི་ལྟ་བ་བཞིན་དུ་ཡིན་གྱི་འཕགས་སེང་གི་ལུང་
དེ་ནི་ནོར་བ་ཡིན་ཏེ། ཚིག་ལེའུར་བྱས་པ་ལས་མ་གསུངས་པའི་ཕྱིར་དང་། བརྒྱད་པ་ཡང་
མདོ་འདི་ཉིད་ལས་མི་གསལ་བའི་ཕྱིར་རོ་ཞེས་ཟེར་རོ། ། འདི་ལ་ཁ་ཅིག་སྒྲ་ཇི་བཞིན་པ་ནི་
མི་འཐད་དེ། འཕགས་པ་དང་སློབ་དཔོན་གཉིས་ཀ་དང་འགལ་བའི་ཕྱིར་རོ་ཞེས་ཟེར་རོ། །དེ་
ནི་གནོད་བྱེད་མ་ཡིན་ཏེ། རྒོལ་བ་དེ་དག་འཕགས་སེང་ལ་ཚད་མར་མི་བྱེད་པའི་ཕྱིར་དང་།
འཕགས་སེང་གིས་བཤད་པ་དག་ཀྱང་ནོར་བ་མེད་པས་མ་ཁྱབ་པའི་ཕྱིར་རོ། ། འོ་ན་ཇི་ལྟར་
མི་འཐད་ཅེ་ན། བྱང་སེམས་ཀྱི་དགེ་འདུན་མ་ཚང་བའི་སྐྱོན་ཡོད་པའི་ཕྱིར་དང་། མདོའི་དོན་
ཡང་མ་བསྡུས་པའི་ཕྱིར་རོ། ། འཕགས་པའི་དགོངས་པ་གཞན་དུ་རྟོག་པ་ནི། འགའ་ཞིག།
འཕལ་ཆེར་གསུམ་དང་སྲིད་རྩེར་འགྲོ་བཞི་པོ་དབྱེ་གྲངས་རེ་རེར་བགྲངས་པ་འཕགས་པའི་
དགོངས་པར་འཆད་པ་ནི་ནོར་ཏེ། དེ་ལྟ་བུར་འཁྲུལ་བ་སྤང་བའི་ཆེད་དུ་འཕགས་པས་གོང་
དུ་འཕོ་བ་ཀུན་ཕྱིར་མི་འོངས་ལྔ་པ་དང་། གཟུགས་ཀྱི་ཆགས་བཅོམ་དྲུག་པ་དང་
། མཐོང་
ཆོས་ལ་ཞི་བ་བདུན་པའོ། །ཞེས་གྲངས་ཀྱི་ཁྱད་པར་ངེས་པར་བཟུང་བའི་ཕྱིར་རོ། །
ཡང་གཞན་དག ། རྒྱུན་ཞུགས་འབྲས་གནས་ཙམ་པོ་དང་། ཕྱིར་འོང་དང་། ཕྱིར་མི་
འོངས་འབྲས་གནས་ཙམ་པོ་དང་། དགྲ་བཅོམ་ཞུགས་པ་སྟེ་བཞི་ཁ་བསྐངས་པས་ཉི་ཤུར་
བྱེད་པའང་འཕགས་པའི་དགོངས་པ་མ་ཡིན་ཏེ། བརྒྱད་པ་ཁ་སྐོང་གི་དང་པོའི་གནས་པ་ཙམ་
པོའི་གྲངས་སུ་མ་བཟུང་བའི་ཕྱིར་རོ། ། ལ་ལ་ཅུདག། འཕགས་པས་རྗེས་འབྲང་གཉིས་ཕྱིར་
འོང་དང་ཕྱིར་མི་འོངས་ཐོད་རྒལ་བའི་ཞུགས་པར་བཞག་གོ་ཞེས་ཟེར་བ་ཡང་ནོར་བ་ཡིན་ཏེ
འཕགས་པས་རྗེས་འབྲང་གཉིས་མཐོང་ལམ་སྐད་ཅིག་མ་བཅུ་དྲུག་པ་ལ་བཞག་པ་དང་་་་
443--



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འགལ་བར་འགྱུར་བའི་ཕྱིར་རོ། །སློབ་དཔོན་གྱི་དགོངས་པ་གཞན་དུ་རྟོག་པ་ནི། ཁ་ཅིག་དག་
ཕལན་རེ། ཕལ་ཆེར་གཞུང་བཞིན་ཡིན་ལ། སྲིད་རྩེ་འགྲོ་དབྱེ་གཞིར་བྱས་ནས་གཟུགས་ཀྱི་
ཆགས་བཅོམ་དང་མཐོང་ཆོས་ལ་ཞི་བ་ལུས་ཀྱིས་མངོན་སུམ་དུ་བྱེད་པ་ཞེས་གཅིག་ཏུ་སྦྱར་
ནས་སྲིད་རྩེར་འགྲོ་གཉིས་སུ་འབྱེད་དོ་ཞེས་ཟེར་རོ། ། དེའང་མི་འཐད་དེ། སྲིད་རྩེར་འགྲོ་
གཟུགས་སུ་སྐྱེ་ངེས་པ་ཞིག་ལ། གཟུགས་ཀྱི་ཆགས་བཅོམ་གཟུགས་སུ་སྐྱེ་མི་སྲིད་པ་དང།
མཐོང་ཆོས་ཞི་ཁམས་གཉིས་ཀར་དུ་སྐྱེ་སྲིད་པ་དང། ལུས་མངོན་བྱེད་ཁམས་གཉིས་ཀར་དུ་
སྐྱེ་བའི་ངེས་པ་མེད་པ་དབྱེ་བར་བྱ་བ་མི་འཐད་པའི་ཕྱིར་དང་། མཐའ་མ་གཉིས་དྲིལ་ནས་
གྲངས་གཅིག་ཏུ་བྱེད་ན་གོང་མ་གཉིས་ཀྱང་དྲིལ་ནས་གྲངས་གཅིག་ཏུ་བྱེད་པར་མཚུངས་
པའི་ཕྱིར་རོ། ། གཞན་དག་ན་རེ། སློབ་དཔོན་གྱིས། སྲིད་རྩེར་འགྲོ་གཟུགས་སུ་སྐྱེ་ངེས་པ་
ཞིག་མདོར་བསྟན་དུ་བྱས་ནས་གཟུགས་ཀྱི་ཆགས་བཅོམ་དེར་སྐྱེ་མི་སྲིད་པ་ཞིག་རྒྱས་བཤད་
དུ་བྱས་ཏེ། དེའི་བྱེད་པར་མཐོང་ཆོས་ཞི་སྟེ་གཉིས་ཀར་སྐྱེ་མི་སྲིད་པ་དང་། ལུས་མངོན་བྱེད་
དེར་གཉིས་སུ་སྐྱེ་བའི་ངེས་པ་མེད་པ་གཉིས་སུ་ཕྱེ་བ་འདི་ནི དཔེར་ན། རྟ་ནི་གླང་པོ་ཆེ་སྟེ།
དབྱེ་ན། ར་དང་ལུག་གཉིས་སོ་ཞེས་པ་ལྟར། འབྲེལ་མེད་ཡིན་ནོ་ཞེས་ཟེར་རོ། ། །
གཞན་དག་འབུམན་རེ། ཉན་ཐོས་ལ་དེ་ལྟར་ཡིན་ཡང་། བྱང་སེམས་ནི་དེ་དང་དེའི་ཏིང་
ངེ་འཛིན་ཐོབ་པས་སྐྱེ་བའི་ནུས་པ་ཡོད་པའི་དབང་དུ་བྱས་ཀྱི་སྐྱེ་བ་ནི་མ་ཡིན་པས་མི་འགལ་
ལོ་ཞེས་ཟེར་རོ། ། དེ་ནི་ལན་རྣམ་དག་མ་ཡིན་ཏེ། འདི་དག་གི་སྐབས་ཀྱི་མདོར། གཟུགས་
མེད་བཞིར་སྐྱེ་བར་བཤད་པའི་ཕྱིར་དང་། མཐོང་ཆོས་ཞི་བས་དེར་སྐྱེ་བའི་ནུས་པའང་སྤོང་
བའི་ཕྱིར་རོ། ། འོ་ན་ཇི་ལྟར་མི་རིགས་ཤེ་ན། སྲིད་པའི་རྩེ་མོའི་མཐར་ཐུག་པར་འགྲོ་བ་ནི་
གཟུགས་ཀྱི་འདོད་ཆགས་དང་བྲལ་བ་སྟེ་མཐོང་བའི་ཆོས་ལ་ཞི་བ་དང་ལུས་ཀྱིས་མངོན་སུམ་
444-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དུ་བྱེད་པ་གཞན་རྣམ་པ་གཉིས་སོ་ཞེས་བྱ་བ་འདི་ནི་འགྱུར་ནོར་བ་ཡིན་ཏེ སློབ་དཔོན་
བདག་ཉིད་ཆེན་པོ་དོན་རགས་པ་དེ་ལྟ་བུ་ལ་འཁྲུལ་བ་མི་སྲིད་པའི་ཕྱིར་དང་། གཞན་དུ་
འགྱུར་འདི་ལྟ་བུ་ཁོ་ན་ཡིན་ན། ཆོས་ཤེས་ཀྱིས་ཀྱང་རྣམ་པ་གཞན་དུ་བསྒྱུར་མི་ནུས་པའི་
ཕྱིར་རོ།།
ཡང་འགའ་ཞིག་ན་རེ། བྱང་ཆུབ་སེམས་དཔའ་གཟུགས་མེད་ཁམས་སུ་སྐྱེ་བ་དོན་དུ་
མི་གཉེར་བས་གཟུགས་མེད་འགྲོ་དང་སྲིད་རྩེར་འགྲོ་མཚན་ཉིད་པ་བྱང་སེམས་ལ་མི་འཐད་
པར་དགོངས་ནས། སྲིད་རྩེའི་མཐར་ཐུག་འགྲོ་དང་། གཟུགས་ཀྱི་ཆགས་བཅོམ་གཅིག་ཏུ་
བསྡུས་ཏེ། མཐོང་ཆོས་ཞི་དང་ལུས་མངོན་བྱེད་ཀྱི་དབྱེ་གཞིར་མཛད་ནས་ལོགས་སུ་མ་
བགྲངས་སོ་ཞེས་འཆད་དོ། ། དེ་ཡང་ནོར་བ་ཡིན་ཏེ། དབྱེ་གཞི་མི་སྲིད་ན་དབྱེ་བ་ཡང་མེད་
པར་འགྱུར་བ་དང་། རང་གི་རྒྱུན་ཞུགས་སོགས་མཚན་ཉིད་པར་བཞག་པ་དང་འགལ་བ་
དང༌། གཞན་གྱི་དོན་དུ་གཟུགས་མེད་དུ་སྐྱེ་བ་ལ་ཡང་འགལ་བ་མེད་པའི་ཕྱིར་དང། མདོ་
འདི་ལས་ཀྱང་སྐྱེ་བར་གསུངས་པའི་ཕྱིར་རོ། །
འཐད་པའི་ཕྱོགས་གང་ཞེ་ན། འཕགས་པའི་དགོངས་པ་ནི། འབྲས་བུ་དང་པོ་གསུམ་
གྱི་དབང་པོ་རྟུལ་རྣོ་གཉིས་དང་། གཉིས་པ་དང་གསུམ་པ་ལ་ཞུགས་པའི་དད་མོས་མཐོང་
ཐོབ་གཉིས་དང་། རིགས་ནས་རིགས་སྐྱེ་གཉིས་དང་། བར་ཆད་གཅིག་པ་དང་། མྱ་ངན་ལས་
འདས་པ་བཞི་སྟེ་བཅུ་གཅིག་དང་། འོག་མིན་འགྲོ་དང་སྲིད་རྩེ་འགྲོ་བའི་བར་ལ། གོང་དུ་འཕོ་
བ་ཞེས་གཅིག་ཏུ་བགྲངས་པ་དང་། ཕྱི་མ་བཞི་སྟེ་བཅུ་དྲུག་དངོས་སུ་ཟིན་ཅིང་། བརྒྱད་པ་
དང༌། འབྲས་བུ་བར་པ་གཉིས་ཀྱི་གནས་པ་ཙམ་པོ་དང། དགྲ་བཅོམ་ཞུགས་པ་སྟེ་བཞི་
བསྣན་པས་ཉི་ཤུར་བཞེད་དོ། ། ཁོ་བོ་ནི་དེ་སྐད་མི་འདོད་དེ། རྒྱུན་ཞུགས་འབྲས་ཙམ་པོ་མ་
445-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཚང་བ་དང་། དེ་གོ་སླ་བ་ཡིན་ན། གནས་པ་ཙམ་པོ་གཞན་ཡང་གོ་སླ་བར་མཚུངས་པའི་ཕྱིར་
དང༌། བཅུ་དྲུག་པས་རྗེས་འབྲང་དུ་མི་འགྱུར་བའི་ཕྱིར་དང་། རྗེས་འབྲང་གཉིས་ཀྱིས་བརྒྱད་
པ་བསྡུས་པས་བརྒྱད་པ་ལོགས་སུ་བྱེད་པ་ལྷག་པའི་ཕྱིར་རོ། ། སློབ་དཔོན་གྱིས་དགོངས་པ་ནི།
དབང་པོ་རྟུལ་རྣོ་གཉིས། འབྲས་བུ་བར་པ་གཉིས་ལ་ཞུགས་པའི་དད་མོས་མཐོང་ཐོབ་གཉིས།
རིགས་དང་རིགས་སྐྱེ་གཉིས། བར་ཆད་གཅིག་པ་དང་། མྱ་ངན་ལས་འདས་པ་བཞི་སྟེ་བཅུ་
གཅིག་དང་། འཕར་བ་གསུམ་དང༌། སྲིད་རྩེ་འགྲོ་གཟུགས་ཀྱི་ཆགས་བཅོམ་དང་དྲིལ་བས་
གྲངས་གཅིག་དང་། མཐོང་ཆོས་ཞི་ལུས་མངོན་བྱེད་དང་དྲིལ་བས་གྲངས་གཅིག་སྟེ་དེ་ལྟར་
གཉིས་དང་། རང་སངས་རྒྱས་ཏེ་བཅུ་བདུན་རྩ་བས་དངོས་སུ་ཟིན་ཅིང་། འབྲས་བུ་དང་པོ་
དང་གཉིས་པ་ལ་གནས་པ་ཙམ་པོ་དང་། དགྲ་བཅོམ་ཞུགས་པ་རྣམས་ཁ་བསྐངས་ཏེ་ཉི་ཤུར་
བཞེད་དོ། ། ཁོ་བོ་ཅག་ནི་དེ་དག་མི་འདོད་དེ། ཕྱིར་མི་འོངས་འབྲས་ཙམ་པོ་མ་ཚང་བ་དང་།
དེ་གོ་སླ་བས་ཡིན་ན་ཙམ་པོ་གཞན་ཡང་གོ་སླ་བར་མཚུངས་པའི་ཕྱིར་དང་། དེ་དབྱེ་གཞིར་
བྱེད་ན། ཙམ་པོ་གཞན་ལའང་མཚུངས་པ་དང་། ཙམ་པོ་ནི་ཁྱད་པར་ཅན་གྱི་དབྱེ་གཞིར་མི་
རིགས་པའི་ཕྱིར་རོ། །
འོ་ན་ཇི་ལྟར་ཞེ་ན། རྗེ་བཙུན་གྱི་དགོངས་པ་ནི། དབང་པོ་རྟུལ་རྣོ་གཉིས་དང་། དད་
མོས་མཐོང་ཐོབ་གཉིས་དང་། རིགས་ནས་རིགས་སྐྱེ་དང་། བར་ཆད་གཅིག་པ་དང་། བར་མ་
དོར་མྱ་ངན་ལས་འདའ་བ་དང༌། སྐྱེས་ནས་མྱ་ངན་ལས་འདའ་བ་དང་། མངོན་པར་འདུ་བྱེད་
དང་བཅས་པར་འདའ་བ་དང་། མངོན་པར་འདུ་བྱེད་མེད་པར་འདའ་བ་དང་། འོག་མིན་
འགྲོའི་རང་བཞིན་འཕར་བ་གསུམ་དང་། བྱང་སེམས་གཟུགས་མེད་དུ་འགྲོ་བ་ཉུང་བས།
སྲིད་རྩེར་འགྲོ་དང་གཟུགས་ཀྱི་ཆགས་བཅོམ་གྱི་གཟུགས་མེད་ཉེར་འགྲོ་གཉིས་གྲངས་་་་
བཀ446



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ན་
གཅིག་ཏུ་བསྡུས་པ་དང་། མཐོང་ཆོས་ཞི་དང་ལུས་མངོན་བྱེད་གཉིས་ཞི་བ་ལུས་ཀྱིས་མངོན་
སུམ་དུ་བྱེད་པར་མཚུངས་པས་གྲངས་གཅིག་ཏུ་བྱས་པ་དང། བསེ་རུ་སྟེ་བཅུ་དྲུག་རྩ་བས་
ཟིན་ཅིང་། རིགས་སྐྱེ་གཉིས་སུ་ཕྱེ་བས་འབྲས་བུ་བར་པ་གསུམ་ལ་གནས་པ་ཙམ་པོ་ཁ་
བསྐངས་ཏེ་ཉི་ཤུའམ་ཡང་ན་གཞུང་བཞིན་ལ་ཙམ་པོ་གསུམ་གྲངས་གཅིག་ཏུ་བྱས་ཏེ་ཉི་ཤུར་
བཞེད་པ་ཡིན་ནོ། །
ཀླན་ཀ་ལ། དགག་པ་དང་པོའི་ཀླན་ཀ་ནི། གལ་ཏེ་མདོ་ལྟར་བྱེད་ན། དེ་ལས་མང་བར་
ཡང་འགྱུར་བས་གྲངས་ནི་རྩ་བའི་སྒྲ་ཇི་ལྟ་བ་བཞིན་དུ་རིགས་སོ་ཞེ་ན དེ་ལྟར་ན། རྩ་བར་
ལྷ་དང་མིའི་རིགས་ནས་རིགས་སྐྱེ་གཉིས་དངོས་སུ་མ་ཟིན་པས་དགེ་འདུན་ཉི་ཤུར་མི་འགྱུར་
རོ༑ ༑གལ་ཏེ་དེ་དོན་གྱིས་ཐོབ་བོ་ཞེ་ན། དེ་ཡང་མི་རིགས་ཏེ་སྒྲ་ཇི་ལྟ་བ་བཞིན་བྱེད་པར་
འགལ་བའི་ཕྱིར་དང་། ཙམ་པོ་རྣམས་ཀྱང་དོན་གྱིས་ཐོབ་པར་མཚུངས་པའི་ཕྱིར་རོ། །དགག་
པ་གཉིས་པའི་ཀླན་ཀ་ནི། འོ་ན་རྗེས་འབྲང་གི་སྐབས་སུ་འབྲས་བུ་བར་པ་གཉིས་ལ་ཞུགས་པ་
བཤད་པ་དང་འགལ་ལོ་ཞེ་ན། དེ་ནི་རྗེས་འབྲང་གི་དབྱེ་བར་ཞུགས་པ་གཉིས་བཤད་པ་ཙམ་
ཡིན་པས་འགལ་བ་མེད་དོ། ། དགག་པ་གསུམ་པའི་ཀླན་ཀ་ནི། འོ་ན་སློབ་དཔོན་གྱིས་སྲིད་
རྩེའི་མཐར་ཐུག་པར་འགྲོ་བ་ནི་གཟུགས་ཀྱིས་འདོད་ཆགས་དང་བྲལ་བ་སྟེ་ཞེས་སོགས་
བཤད་པ་དང་འགལ་ལོ་ཞེ་ན། དེ་ནི་འགྱུར་ནོར་བ་ཡིན་ནོ། །ཞེས་སོགས་བཤད་ཟིན་ཏོ། །
འོ་ན་རྗེ་བཙུན་རང་ཉིད་ཀྱིས་བཅུ་དྲུག་ལས་མ་བསྟན་ན བཅུ་དྲུག་བགྲངས་ནས་ཉི་
ཤུའོ་ཞེས་མཐའི་ཚིག་སྨོས་པར་མི་རིགས་སོ་ཞེ་ན། སྐྱོན་མེད་དེ། བསེ་རུ་དང་ཞེས་མཐར་
སྨོས་པའི་དང་ཞེས་བྱ་བའི་སྒྲས་ཁ་སྐོང་གི་ཆོས་རྣམས་འདྲེན་ཞིང་སྡུད་པར་བྱེད་པ་ཡིན་པས་
སོ༑ ༑ཚུལ་འདི་ཡང་རྗེ་བཙུན་ཁོ་ནའི་བྱིན་བརླབས་ཀྱིས་ཁོ་བོ་ཁོ་ནས་རྟོགས་པ་ཡིན་ཏེ་
མ44-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གཞན་དག་གིས་ནི་དང་ཞེས་བྱ་བའི་སྒྲའི་དོན་མ་རྟོགས་པའི་ཕྱིར་དང༌། བདག་ཉིད་ཆེན་པོ་
རྣམས་ཀྱང་རྣམ་པར་འཁོར་བར་མཐོང་བའི་ཕྱིར་རོ། ། འོ་ན་དགྲ་བཅོམ་ཞུགས་པ་མ་ཚང་
བར་འགྱུར་རོ་ཞེ་ན། སྐྱོན་མེད་དེ་ཕྱིར་མི་འོངས་འབྲས་གནས་ཁྱད་པར་ཅན་དགྲ་བཅོམ་
ཞུགས་པ་ཡིན་པས་ཕྱིར་རོ། ། །
དབྱེ་ངོ་ལ་གསུམ་སྟེ། དངོས་བཏགས་དཔྱད་པ་དང་། ས་མཚམས་དཔྱད་པ་དང་།
མཚན་ཉིད་བཞག་པའོ། ། དང་པོ་ལ་གསུམ་སྟེ། མི་འཐད་པའི་ཕྱོགས་དང་། འཐད་པའི་
ཕྱོགས་དང་། ཀླན་ཀ་སྤང་བའོ། ། མི་འཐད་པའི་ཕྱོགས་གང་ཞེ་ན། མི་མཁས་པ་ཁ་ཅིག་སྔ་ཀུན་
རེ༑ བྱང་སེམས་ལ་རྒྱུན་དུ་ཞུགས་པ་ལ་སོགས་པར་གསལ་བར་འཇོག་པའི་མདོ་ནི ཕྱིར་མི་
ལྡོག་འཁོར་ལོའི་མདོ་ཡིན་ལ། མདོ་སྡེར་ཉན་ཐོས་ལ་རྒྱུན་ཞུགས་སོགས་སུ་བཞག་པ་
བཏགས་པ་བ་དང་། བྱང་སེམས་ལ་དེ་དག་ཏུ་བཞག་པ་མཚན་ཉིད་པར་བསྟན་པས་འདིར་
ཡང་རྒྱུན་ཞུགས་སོགས་མཚན་ཉིད་པར་རིགས་པའི་ཕྱིར་དང་། འཕགས་པ་དང་སློབ་དཔོན་
གཉིས་ཀས་ཀྱང་ཕྱིར་མི་ལྡོག་འཁོར་ལོའི་མདོ་ཤེས་བྱེད་དུ་དྲངས་ནས་འདིར་བྱང་སེམས་ལ་
རྒྱུན་ཞུགས་སོགས་སྒྲུབ་པའི་ཕྱིར་རོ་ཞེས་ཟེར་རོ། ། དེ་ནི་རྣམ་པར་འཁྱམས་པ་ཡིན་ཏེ། ལུང་
དང་འགལ་བ་དང་། རིགས་པ་དང་འགལ་བའི་ཕྱིར་རོ། ། ལུང་དང་འགལ་བ་ཡིན་ཏེ། ཉན་
ཐོས་དང་། རང་རྒྱལ་དང༌། བྱང་སེམས་ཀྱི་ཁྱད་པར་སྟོན་པའི་མདོ་གཞུང་ཕྱིན་ཅི་མ་ལོག་པ་
ཐམས་ཅད་དང་འགལ་བ་དང་། བྱེ་བྲག་ཏུ་ཀུན་ལས་བཏུས་ལས་ཅིའི་ཕྱིར་བྱང་ཆུབ་སེམས་
དཔའི་སྐྱོན་མེད་པ་ལ་ཞུགས་པ་ན། རྒྱུན་དུ་ཞུགས་པར་མི་འགྱུར་ཞེ་ན། རྒྱུན་ལ་ཞུགས་པ་
ཡོངས་སུ་མ་གྲུབ་པའི་ཕྱིར་རོ། ། ཅིའི་ཕྱིར་ལན་གཅིག་ཕྱིར་འོང་བར་མི་འགྱུར་ཞེ་ན། བསམ་
བཞིན་དུ་སྲིད་པར་སྐྱེ་བ་ཚད་མེད་པ་ལེན་པའི་ཕྱིར་རོ། ། ཞེས་སོགས་དང་འགལ་བའི་ཕྱིར་
448



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
རོ༑ ༑རིགས་པས་གནོད་དེ། ཕྱིར་མི་ལྡོག་འཁོར་ལོའི་མདོ་ལས་བྱང་སེམས་རང་རྒྱལ་དང་
ཉན་ཐོས་ཡིན་ཞེས་བརྗོད་ཅིང་། འདིར་རང་སངས་རྒྱས་བསེ་རུ་ཞེས་གསལ་པོར་བརྗོད་ལ།
བྱང་སེམས་ཉན་རང་མཚན་ཉིད་པ་ཡིན་ན། སངས་རྒྱས་འཁོར་བ་མཚན་ཉིད་པ་ཡིན་ཞེས་
པ་ལྟར། ཧ་ཅང་བཞད་གད་ཀྱི་གནས་ཡིན་པས་མཆོག་ཏུ་བླུན་པོ་རྣམས་ཀྱིས་ཀྱང་ཁྲེལ་བའི་
གནས་ཡིན་པའི་ཕྱིར་རོ། །
འཐད་པའི་ཕྱོགས་གང་ཞེ་ན། ཕྱིར་མི་ལྡོག་འཁོར་ལོའི་དོན་དང་། མདོ་འདིའི་དོན་
དང་། མདོ་དེ་ཤེས་བྱེད་དུ་འདྲེན་པའི་རྒྱུ་མཚན་ནོ །ཕྱིར་མི་ལྡོག་འཁོར་ལོའི་དོན་གང་ཞེ་ན།
དེར་ཡང་བྱང་སེམས་ལ་རྒྱུན་དུ་ཞུགས་པ་ལ་སོགས་པར་བཞག་པ་ནི་བཏགས་པ་བ་ཡིན་ཏེ
དེ་ལ་འདོགས་པའི་རྒྱུ་མཚན་དང་། བཏགས་པའི་དགོས་པ་དང་། དངོས་ལ་གནོད་བྱེད་
དོ༑ ༑འདོགས་པའི་རྒྱུ་མཚན་ནི་སྒྲ་འདྲ་བ་ཙམ་གྱིས་འདོགས་པ་ཡིན་ཏེ། ཇི་སྐད་དུ། ལོག་པ་
བརྒྱད་ལས་ཡན་ལག་འདས། ། རྣམ་པར་ཐར་པ་བརྒྱད་ལ་རེག། ཡང་དག་བརྒྱད་ལ་ཞེན་པ་
མེད། །དེས་དེ་བརྒྱད་པ་ཞེས་བྱའོ། །སངས་རྒྱས་མཐོང་ལ་ཆགས་པ་མེད། །སེམས་ཅན་དཔག་
མེད་དད་པར་བྱེད། ། དེ་ནི་དེ་ལ་ཆགས་མེད་དེ། ། དེ་ཕྱིར་བློ་ལྡན་དད་པས་འབྲངས། ། ཆོས་
རྒྱུན་བསམ་གྱིས་མི་ཁྱབ་པ། ། རྒྱུན་དེ་ལས་ཀྱང་འདའ་མི་བྱེད། ། ཆོས་ཉིད་དེ་ཡི་རྗེས་སུ་
ཐོབ། ། དེ་ཕྱིར་ཆོས་རྗེས་འབྲང་ཞེས་གསུངས། ། ལམ་ལ་རྒྱུན་ཞེས་ངས་བརྗོད་དོ། ། བསམ་དུ་
མེད་པ་སངས་རྒྱས་ལམ། ། ཡང་དག་ལམ་ལ་དེར་ཞུགས་པ། ། དེ་དང་དེ་ནི་རྒྱུན་ལ་
གཞོལ། ། རང་གིས་བྱང་ཆུབ་འགྲུབ་འགྱུར་བའི། ། རྐྱེན་རྣམས་མང་པོ་གང་གསུངས་
པ༑ ༑བདག་གིས་ཤེས་པར་བྱའོ་ཞེས། ། དེ་འཚོལ་བ་ནི་འོངས་པ་ཡིན། ། འགྲོ་བ་རྣམ་གསུམ་
གང་དུ་ཡང༌། །དེ་ནི་ཕྱིར་ཞིང་མི་འགྲོ་སྟེ། །སངས་རྒྱས་ཆོས་རྣམས་ཐོབ་པས་ན། །དེས་དེ་ཕྱིར་
449-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མི་འོངས་ཞེས་བརྗོད། །གང་གི་སེམས་ཅན་རབ་སྡུག་བསྔལ། །ཉོན་མོངས་ཐམས་ཅད་དེ་ཡིས་
བཅོམ། ། ཉོན་མོངས་པ་ལས་རབ་ཏུ་གྲོལ། ། དེས་ནི་དགྲ་བཅོམ་པ་ཞེས་བརྗོད། ། བྱང་ཆུབ་
སེམས་པ་འཇིགས་མེད་པ། ། སངས་རྒྱས་ཆོས་རྣམས་བསམ་ཡས་པ། ། སེམས་ཅན་རྣམས་ལ་
སྦྱོར་བར་བྱེད། ། དེས་དེ་ཉན་ཐོས་ཞེས་བརྗོད་དོ། མ་རིག་ནམ་མཁའི་ཇི་བཞིན་དུ། ། ཆོས་
རྣམས་ཐམས་ཅད་མཚན་ཉིད་མེད། ། འདི་ནི་མངོན་སུམ་གྱུར་པས་ན། ། རང་རྒྱལ་བ་ཞེས་
བརྗོད་པ་ཡིན། །ཞེས་གསུངས་པའི་ཕྱིར་རོ། ། །
བཏགས་པའི་དགོས་པ་ནི། ཉན་རང་རྣམས་འབྲས་བུ་དེ་དག་ལ་ཞེན་པ་བཀག་ནས་
ཐེག་ཆེན་ལ་གཞུག་པའི་དོན་དུ་སྟེ། ཇི་སྐད་དུ། མདོ་སྡེ་ལས། བཅོམ་ལྡན་འདས་ཀྱིས་དགེ་
སློང་རྣམས་རྒྱལ་བྱེད་ཚལ་ཚུར་མཐོང་བ་དེ་ལྟ་བུར་བྱིན་གྱིས་བརླབས་ནས། ཀུན་དགའ་བོ་
ལ་དགེ་སློང་སོགས་བོས་ཤིག་ཅེས་བཀའ་བསྩལ་པ་དང་། ཀུན་དགའ་བོས་ཞུས་པ་དགེ་སློང་
དེ་རྣམས་ཀྱིས་ཆུས་གང་བར་མཐོང་ནས་འཆི་བའི་རྔོ་མི་ཐོག་གོ ། བཅོམ་ལྡན་འདས་ཀྱིས་
བཀའ་བསྩལ་པ། དགེ་སློང་དེ་དག་ནི་ཆུ་མ་ཡིན་པ་ལ་ཆུར་འདུ་ཤེས་པ་དག་སྟེ དེ་བཞིན་དུ་
རྒྱུན་ཞུགས་སོགས་མ་ཡིན་པ་ལ་རྒྱུན་ཞུགས་ལ་སོགས་པར་འདུ་ཤེས་པའོ་ཞེས་གསུངས་
སོ༑ ༑དེ་ནས་ཀུན་དགའ་བོས་གང་ལ་དགོངས་ཏེ་རྒྱུན་དུ་ཞུགས་པ་ལ་སོགས་པར་བསྟན་པ་
བཤད་དུ་གསོལ། བཅོམ་ལྡན་འདས་ཀྱིས་བཀའ་བསྩལ་པ། བྱང་སེམས་ལ་དད་པ་དང་།
ཆོས་ཀྱི་རྗེས་སུ་འབྲང་ལ་སོགས་པ་དང་། ཉན་ཐོས་དང་རང་རྒྱལ་དུ་བསྟན་པ་ངས་ཁྱོད་ལ་
བཤད་དོ། ། དེ་ཅིའི་ཕྱིར་ན། ལོག་པ་བརྒྱད་ལས་ཤིན་ཏུ་འདས། ། ཞེས་བྱ་བ་ལ་སོགས་པ་
གསུངས་སོ། །ཀུན་དགའ་བོས་གསོལ་པ། བཅོམ་ལྡན་འདས་ཀྱིས་གང་ལ་དགོངས་ནས་བྱང་
སེམས་ལ་དེ་ལྟ་བུའི་ཆོས་ཡོད་པར་བསྟན། བཅོམ་ལྡན་འདས་ཀྱིས་བཀའ་བསྩལ་པ། ཀུན་
-450-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དགའ་བོ་སྙིགས་མ་ལྔའི་ཚེ་སྐྱེས་པའི་སེམས་ཅན་དེ་དག་ནི་དམན་པ་ལ་མོས་པ་དག་སྟེ།
སངས་རྒྱས་ཀྱི་ཡེ་ཤེས་ལ་མ་མོས་པས་མ སངས་རྒྱས་བཅོམ་ལྡན་འདས་ཐབས་ལ་མཁས་པ་
དག ། ཐབས་ལ་མཁས་པས་དེ་ལྟར་ཆོས་ཡོངས་སུ་སྟོན་ཏེ ཀུན་དགའ་བོ་སེམས་ཅན་གང་
དག་རྒྱ་ཆེན་པོ་ལ་མོས་པ་དེ་དག་ནི་ཉུང་། ཀུན་དགའ་བོ་སེམས་ཅན་གང་དག་དམན་པ་ལ་
མོས་པ་དེ་དག་གི་ཆེད་དུ་དེ་བཞིན་གཤེགས་པ་ཐབས་ལ་མཁས་པ་དེ་ལྟ་བུའི་ཆོས་སྟོན་
ཏོ༑ ༑ཞེས་སོགས་རྒྱ་ཆེར་གསུངས་ནས། ཀུན་དགའ་བོས་ཞུས་པ། མདོ་འདིའི་མིང་ཇི་ལྟར་
བཟུང་བར་བགྱི། བཀའ་བསྩལ་པ། འདི་འབྲས་བུ་ལ་ཞེན་པ་མེད་པ་ཞེས་བྱ་བར་ཟུང་ཞིག་
འདི་འབྲས་བུ་སྣ་ཚོགས་དང་བྲལ་བ་ཞེས་བྱ་བར་ཡང་ཟུང་ཞིག། ཅེས་གསུངས་པའི་ཕྱིར་
རོ༑ ༑མདོ་དེའི་དོན་ནི་དེ་ལྟར་ཡིན་ཏེ། ཉན་རང་འབྲས་བུ་ལ་ཞེན་ཚུལ་དང་། དེ་ཐབས་
མཁས་ཀྱིས་བཟློག་ཚུལ་དང༌། ཐབས་མཁས་བསྟན་པའི་དགོས་པ་བཅོམ་ལྡན་འདས་རང་གི་
གསུངས་ཚུལ་ལོ། །དང་པོ་ནི། རྒྱུན་ཞུགས་སོགས་མ་ཡིན་དེ་པ་ལ་རྒྱུན་ཞུགས་སོགས་སུ་འདུ་
ཤེས་པའོ། ། ཞེས་པ་ཡན་ཆད་ཀྱིས་བསྟན་ནོ། ། གཉིས་པ་ནི། བྱང་སེམས་ལ་དེ་དང་དེར་
འཇོག་ཚུལ་རྒྱུ་མཚན་དང་བཅས་པས་བསྟན་ནོ། །གསུམ་པ་ནི། སྙིགས་མ་ལྔའི་སེམས་ཅན་རྒྱ་
ཆེན་པོ་ལ་མི་མོས་ཤིང་དམན་པ་ལ་མོས་པ་དག་གི་ཆེད་དུ་དེ་ལྟར་བསྟན་ཏོ་ཞེས་བྱ་བ་དང་
།
མདོ་འདི་མིང་དོན་གྱིས་བསྟནཏེ། དེ་ལྟར་ན་དགོས་པ་གཉིས་ཏེ། ལམ་མ་ཞུགས་དམན་པ་ལ་
མོས་པ་རྣམས་རྗེས་སུ་གཟུང་བའི་དོན་དང་། ལམ་ཞུགས་ཐེག་དམན་གྱི་འབྲས་བུ་ལ་ཞེན་པ་
རྣམས་བཟློག་པའི་དོན་དུ་གསུངས་པའོ། །དེའི་ཕྱིར་དམན་པ་ལ་མོས་པ་རྣམས་རྗེས་སུ་གཟུང་
བའི་ཆེད་དུ་བྱང་སེམས་ལ་ཉན་རང་དུ་བསྟན་གྱི རྒྱ་ཆེན་པོ་ལ་མོས་པ་རྣམས་ལ་དེ་ལྟར་
བསྟན་པས་ཅི་ཞིག་བྱ་སྙམ་དུ་དགོངས་པ་ཡིན་ནོ། །
ས
45},



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དངོས་ལ་གནོད་བྱེད་ནི། མདོ་དེ་ཉིད་ལས། དེ་ལྟར་གཞན་ལ་གང་སྒྲོག་པ། །དེ་ནི་ཉན་
ཐོས་ཤེས་པར་གྱིས། ། དེ་སྐད་བརྗོད་པས་ཉན་ཐོས་མིན། ། ཉན་ཐོས་སུ་ནི་ཡོངས་སུ་
བསྟན། ། ཞེས་བྱ་བས་ཤིན་ཏུ་གསལ་བར་གསུངས་པ་ཡིན་ཏེ ཉན་ཐོས་མ་ཡིན་ནོ་ཞེས་
གསུངས་པའི་ཕྱིར་རོ། ། མདོ་དེའི་དོན་ཡང་རྣམ་པ་གསུམ་སྟེ། དེ་ལྟར་གཞན་ལ་གང་སྒྲོག་
པ༑ ༑དེ་ནི་ཉན་ཐོས་ཤེས་པར་གྱིས། ། ཞེས་བྱ་བ་ནི། འདོགས་པའི་རྒྱུ་མཚན་བསྟན་ཏོ། ། དེ་
སྐད་བརྗོད་པས་ཉན་ཐོས་མིན། ། ཞེས་བྱ་བ་དངོས་ལ་གནོད་བྱེད་བསྟན་ཏོ ། འོན་ཀྱང་ཉན་
ཐོས་སུ་ནི་དམན་མོས་རྣམས་ལ་ཡོངས་སུ་བསྟན། ། ཞེས་འབྱུང་བའི་དོན་གྱིས་དགོངས་པ་
བསྟན་པ་ཡིན་ནོ། ། མདོ་འདིའི་དོན་གང་ཞེ་ན། འདིར་ཡང་བྱང་སེམས་ལ་རྒྱུན་ཞུགས་ལ་
སོགས་པར་བཞག་པ་བཏགས་པ་བ་ཡིན་ཏེ། འདོགས་པའི་ཆོས་གསུམ་ཚང་བའི་ཕྱིར་
རོ༑ ༑འདོགས་པའི་རྒྱུ་མཚན་ནི། སྤངས་རྟོགས་ལ་སོགས་པའི་རྣམ་པ་ཅུང་ཟད་ཆ་འདྲ་བའི་
ཕྱིར་རོ། །བཏགས་པའི་དགོས་པ་ནི་སྔར་དང་འདྲ་སྟེ། བྱང་སེམས་རྣམས་དགེ་འདུན་དུ་ཡིད་
ཆེས་པའི་དོན་དང་། སྤངས་རྟོགས་ལ་སོགས་པའི་རྣམ་པ་ཆ་འདྲ་བར་རྟོགས་པའི་དོན་ཡང་
ཡིན་པའི་ཕྱིར་རོ། །
དངོས་ལ་གནོད་བྱེད་ནི། མདོ་ལས། བྱང་ཆུབ་སེམས་པ་ཆེན་པོ་དྲན་པ་ཉེར་བཞག་
སོགས་ཐོབ་པ་ནི། རྒྱུན་དུ་ཞུགས་པའི་འབྲས་བུ་སོགས་ཐོབ་པར་མི་བྱེད་པར་གསུངས་པའི་
ཕྱིར་དང་། བྱང་སེམས་ཡིན་པའི་ཕྱིར་རོ། ། དེས་ན། མདོ་དེ་དང་། གཞུང་འདི་དོན་གཅིག་ཏུ་
སྦྱར་ནས་འཆད་པ་དེ་དག་ནི་སོ་སོའི་དོན་ལ་བློ་ཁ་མ་ཕྱོགས་པ་ཡིན་ཏེ དེའི་བརྒྱད་པ་ནས་
རང་རྒྱལ་གྱི་བར་རྣམས་ནི་ཕན་ཚུན་ཡིན་པ་འགལ་བ་མེད་ལ། འདིར་ནི་རྗེས་འབྲང་གཉིས་
ནས་རང་རྒྱལ་གྱི་བར་རྣམས་མདོ་ལས་ཀྱང་སྐྱེ་བ་ལེན་ཚུལ་དང༌། ཡོན་ཏན་སྒྲུབ་ཚུལ་གྱི་རྣམ་
452-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༈༣༣
པ་མི་འདྲ་བ་དུ་མ་ཞིག་གསུངས་པའི་ཕྱིར་དང་། འཕགས་པ་དག་གིས་ཀྱང་སྤངས་རྟོགས་ཀྱི་
རྣམ་པ་སོགས་ཤིན་ཏུ་མི་འདྲ་བར་བཤད་པས ཕལ་ཆེར་གང་ཟག་སོ་སོ་བ་ཉིད་དུ་གསུངས་
པའི་ཕྱིར་དང་། སློབ་དཔོན་ལ་ཚད་མར་བྱེད་ནའང་དེ་བཞིན་དུ་བཤད་པའི་ཕྱིར་རོ། ། ཇི་
ལྟར་ན་མདོ་དེའི་ལུགས་ལ་བརྒྱད་པ་ནས་རང་རྒྱལ་གྱི་བར་རྣམས་ཕན་ཚུན་ཡིན་པ་མི་འགལ་
ཞེ་ན། ལོག་པ་བརྒྱད་ལས་འདས་པ་ཉིད། སེམས་ཅན་དཔག་མེད་དད་པར་བྱེད་པ་ཡིན་ལ།
དེ་ཉིད་ཆོས་རྒྱུན་བསམ་གྱིས་མི་ཁྱབ་པ་ཐོབ་པ་ཡིན་པའི་ཕྱིར་དང། དེ་ཉིད་སངས་རྒྱས་ཀྱི་
ལམ་ལ་ཞུགས་པ་ཡིན་པའི་ཕྱིར་དང་། དེ་ཉིད་འགྲོ་བ་རྣམ་པ་གསུམ་དུ་ཕྱིར་མི་འགྲོ་བ་ཡིན་
པའི་ཕྱིར་དང་། དེ་ཉིད་སངས་རྒྱས་ཀྱི་ཆོས་བསམ་ཡས་སེམས་ཅན་ལ་སྦྱོར་བྱེད་ཡིན་པའི་
ཕྱིར་དང་། དེ་ཉིད་མཚན་ཉིད་མེད་པའི་ཆོས་མངོན་སུམ་དུ་གྱུར་པའང་ཡིན་པའི་ཕྱིར་
རོ༑ ༑མདོ་དེ་ཤེས་བྱེད་དུ་འདྲེན་པའི་རྒྱུ་མཚན་ནི འོ་ན་བྱང་སེམས་ལ་རྒྱུན་ཞུགས་སོགས་
ཀྱི་ཐ་སྙད་བྱེད་པ་མཐོང་ངམ་ཞེ་ན། མཐོང་སྟེ། འདིར་མ་ཟད་ཕྱིར་མི་ལྡོག་འཁོར་ལོའི་མདོ་
ལས་ཀྱང་། བྱང་སེམས་ལ་རྒྱུན་དུ་ཞུགས་པ་ལ་སོགས་པའི་གང་ཟག་གི་རྣམ་གཞག་གསལ་
བར་མཛད་པའི་ཕྱིར་རོ།། ཞེས་བྱང་སེམས་ལ་རྒྱུན་ཞུགས་སོགས་ཀྱི་ཐ་སྙད་བཏགས་པའི་
ཁུངས་སུ་དྲངས་པ་ཡིན་ནོ། ། །
ཀླ་ན་ཀ་ནི། ཁ་ཅིག་ན་རེ། དེ་ནི་མི་རིགས་ཏེ། བཏགས་པའི་དགོས་པ་མ་གྲུབ་པའི་
ཕྱིར་དང་། དངོས་ལ་གནོད་བྱེད་མ་གྲུབ་པའི་ཕྱིར་དང་། ཤེས་བྱེད་འབྲེལ་མེད་དུ་འགྱུར་བའི་
ཕྱིར་རོ། །དེ་ལ་རེ་ཞིག་བཏགས་པའི་དགོས་པ་མ་གྲུབ་སྟེ། བྱང་སེམས་ལ་རྒྱུན་ཞུགས་སོགས་
ཀྱི་དོན་མེད་ན་མིང་ཙམ་བཏགས་པས་དགེ་འདུན་དུ་ཡིད་ཆེས་པར་འགྱུར་བའི་གང་ཟག་
རྨོངས་པ་དེ་སུ་ཞིག་ཡིན། ཉན་རང་གི་རིགས་ཅན་ནི་མིན་ཏེ། དོན་མེད་པའི་མིང་ཙམ་
453-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བཏགས་པས་དེ་དག་ཀྱང་ཡིད་ཆེས་པར་མི་འགྱུར་བའི་ཕྱིར་དང། དེ་དག་གིས་བྱང་སེམས་
དགེ་འདུན་དཀོན་མཆོག་ཏུ་ཡིད་ཆེས་པས་རང་གིས་འདོད་པའི་དོན་མི་འགྲུབ་པའི་ཉེས་པ་
ཅི་ཡང་མེད་པའི་ཕྱིར་དང་། སྐབས་འདིའི་དགེ་འདུན་དཀོན་མཆོག་ནི་བྱང་སེམས་ཁོ་ནའི་
དབང་དུ་བྱས་པའི་ཕྱིར་རོ། །བྱང་སེམས་ཀྱི་རིགས་ཅན་ཀྱང་མ་ཡིན་ཏེ། དེ་དག་ལ་ནི་ཞུགས་
གནས་ཀྱི་ཐ་སྙད་མ་བཏགས་ཀྱང་བྱང་སེམས་འཕགས་པ་རྣམས་ལ་དགེ་འདུན་དུ་ཡིད་མི་
ཆེས་པའི་དོགས་པ་མེད་པའི་ཕྱིར་རོ། ། དངོས་ལ་གནོད་བྱེད་ཀྱང་མ་གྲུབ་སྟེ། བྱང་སེམས་
ཉིད་ལ། བཅོམ་ལྡན་འདས་ཀྱིས་ཕྱིར་མི་ལྡོག་འཁོར་ལོའི་མདོར་རྒྱུན་ཞུགས་སོགས་ཀྱི་རྣམ་
གཞག་མཛད་པའི་ཕྱིར་དང་། ཉན་ཐོས་རྣམསས་ལ་རྒྱུན་ཞུགས་སོགས་དངོས་མིང་དུ་འཇུག་
པའི་རྒྱུ་མཚན་ཡང་། སངས་རྒྱས་ཀྱིས་རྣམ་དག་མཛད་པ་ལས་གཞན་མེད་པའི་ཕྱིར་དང་།
མདོ་དེར་ཉན་ཐོས་རྣམས་ཐེག་ཆེན་ལ་ཞུགས་པའི་དོན་དུ་དགོངས་ཏེ་གསུངས་པ་ཡིན་ན།
བཅོམ་ལྡན་འདས་ཀྱིས་དང་པོར་ཉན་ཐོས་ཀྱི་ཐེག་པ་རྒྱུན་ཞུགས་སོགས་ཀྱི་རྣམ་གཞག་
མཛད་པ་ཡང་། དགོངས་པ་ཅན་ཡིན་གྱི། ཡང་དག་པར་ན། རྒྱུན་ཞུགས་སོགས་མཚན་ཉིད་
པ་མེད་དེ། རྒྱུན་ཞུགས་སོགས་ནི་མྱ་ངན་ལས་འདས་པ་ཐོབ་པའི་དགོས་པ་ཅན་ཡིན་ལ། དེ་
དག་ལ་མྱང་འདས་མཚན་ཉིད་པ་མེད་པའི་ཕྱིར་དང་། ཡོད་ན་ཡང་མཐར་ཐུག་ཐེག་པ་
གཅིག་ཏུ་མི་འགྱུར་བའི་ཕྱིར་རོ། །ཤེས་བྱེད་མ་འབྲེལ་བ་ཡིན་ཏེ། མདོ་དེ་བྱང་སེམས་ལ་རྒྱུན་
ཞུགས་སོགས་ཀྱི་ཐ་སྙད་བཏགས་པའི་ཁུངས་སུ་དྲངས་པ་ཡིན་གྱི་མཚན་ཉིད་པར་སྒྲུབ་བྱེད་
མ་ཡིན་ན། འཕགས་པ་དང་སློབ་དཔོན་དག་གིས་འདོགས་པའི་ཆོས་གསུམ་འཆད་པར་
རིགས་ཀྱི་ལུང་ཙམ་དྲངས་པས་ཅིར་ཡང་མི་འགྱུར་བའི་ཕྱིར་དང་ཀུན་ལས་བཏུས་ཀྱི་ཕྱོགས་
དེ་ནི་མཐར་ཐུག་ཐེག་པ་གསུམ་དུ་འདོད་པའི་ལུགས་ཡིན་ལ་འདིར་བྱང་སེམས་ལ་རྒྱུན་དུ་
-454-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཞུགས་པ་ལ་སོགས་པར་རྣམ་པར་གཞག་པ་ནི་ཕྱིར་མི་ལྡོག་འཁོར་ལོའི་རྗེས་སུ་འབྲངས་ནས་
མཐར་ཐུག་ཐེག་པ་གཅིག་ཏུ་འདོད་པའི་དབང་དུ་བྱས་པ་ཡིན་པའི་ཕྱིར་དང། སློབ་དཔོན་
ཤཱནྟི་བས་བཏགས་པ་བར་བཤད་ཀྱང་དེ་ནི་མཐར་ཐུག་ཐེག་པ་གསུམ་དུ་འདོད་པ་ཡིན་པས་
ཁོང་ཉིད་ཀྱི་གྲུབ་པའི་མཐའ་དང་མི་འགལ་བ་ཡིན་པའི་ཕྱིར། ཕྱོགས་དེ་དག་ནི་མི་འཐད་པ་
ཡིན་ནོ་ཞེས་ཟེར་རོ། ། སྐྱོན་དེ་དག་མེད་དེ། བཏགས་པའི་དགོས་པ་དང་། དངོས་ལ་གནོད་
བྱེད་དང་། ཤེས་བྱེད་ཀྱི་འབྲེལ་བ་འགོག་མི་ནུས་པའི་ཕྱིར་རོ། ། དེ་ལ་རེ་ཞིག་བཏགས་པའི་
དགོས་པ་འགོག་མི་ནུས་ཏེ། ཉན་རང་གི་རིགས་ཅན་རྣམས་དབང་རྣོན་ཁོ་ནར་མ་ངེས་པའི་
ཕྱིར་དང་
། ཉན་རང་བྱང་སེམས་ལ་དཀོན་མཆོག་ཏུ་ཡིད་མ་ཆེས་ན། ཐེག་ཆེན་དུ་འཇུག་པའི་
དོན་མི་འགྲུབ་པའི་ཕྱིར་དང་། མདོ་དེ་ལས་ཀྱང་དམན་མོས་རྗེས་སུ་གཟུང་བའི་ཆེད་དུ་
བཤད་པའི་ཕྱིར་དང་། བྱང་སེམས་ཀྱི་རིགས་ཅན་རྣམས་ཐེག་ཆེན་གྱི་གང་ཟག་ལ་ཐེག་ཆེན་
པའི་ཐ་སྙད་མ་བཏགས་ཀྱང་དགེ་འདུན་དུ་ཡིད་མི་ཆེས་པའི་དོགས་པ་མེད་པར་མཚུངས་པ་
དང༌། དེ་ཐེག་ཆེན་མཚན་ཉིད་པ་ཡིན་པར་གྲུབ་པས་ཐེག་ཆེན་པའི་ཐ་སྙད་མ་བཏགས་པ་མི་
སྲིད་ན་ཞུགས་གནས་ཀྱང་མཚན་ཉིད་པར་གྲུབ་པས་ཞུགས་གནས་ཀྱི་ཐ་སྙད་མ་བཏགས་པ་
མི་སྲིད་པར་མཚུངས་པའི་ཕྱིར་རོ། ། །
དངོས་ལ་གནོད་བྱེད་འགོག་མི་ནུས་ཏེ། འདི་ལྟར་ཉན་རང་ལའང་མྱང་འདས་མཚན་
ཉིད་པ་ཡོད་པར་འགྱུར་ཏེ། ཉན་རང་ལ་འཁོར་ལོ་དང་པོར་མྱང་འདས་སོགས་ཡོད་པའི་
རྣམ་གཞག་མཛད་པའི་ཕྱིར་དང༌། ཐེག་ཆེན་ལ་མྱང་འདས་སོགས་དངོས་མིང་དུ་འཇུག་པའི་
རྒྱུ་མཚན་ཡང་སངས་རྒྱས་ཀྱིས་རྣམ་གཞག་མཛད་པ་ལས་གཞན་མེད་པའི་ཕྱིར་རོ། ། ཉན་
རང་ལ་མྱང་འདས་མཚན་ཉིད་པ་མེད་པའང་མི་འཐད་དེ ཚད་མས་བཀག་ཟིན་པའི་ཕྱིར་
-455-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རོ༑ ༑གཞན་ཡང་ཁྱེད་ཀྱི་ལྟར་ན། ཉན་རང་ལ་རྒྱུན་ཞུགས་མེད་པར་འགྱུར་ཏེ། རྒྱུན་ཞུགས་
ནི་མྱང་ངན་ལས་འདས་པ་ཐོབ་པའི་དོན་ཅན་ཡིན་ལ། ཉན་རང་ལ་མྱང་འདས་མེད་པའི་
ཕྱིར་རོ། །
ཤེས་བྱེད་ཀྱི་འབྲེལ་ཡང་འགོག་མི་ནུས་ཏེ། མདོ་དེར་འདོགས་པའི་ཆོས་གསུམ་བརྗོད་
པས་དེ་ཡིས་མཚོན་ཏེ་ཤེས་པར་བྱའོ། ། ཁོ་བོ་ཅག་གིས་ནི་མ་བཀོད་དེ། ཤིན་ཏུ་གསལ་བས་
བཏགས་ཟིན་མ་ཐག་པ་དོན་མེད་པའི་ཕྱིར་རོ། ། ཇི་ལྟར་མཚོན་ནུས་ན་སྤངས་རྟོགས་ཀྱི་རྣམ་
པ་རྣམས་བརྗོད་པས་འདོགས་པའི་རྒྱུ་མཚན་གྲུབ་ཅིང་། བཏགས་པའི་དགོས་པ་ནི་འདྲ་ལ།
ཐེག་པའི་རྣམ་གཞག་ཅུང་ཟད་ཚོར་བ་དག་གིས་བྱང་སེམས་ཉན་རང་ཡིན་ཞེས་བརྗོད་པ་
ཐོས་ན་བཏགས་པ་ཡིན་པར་དོན་གྱིས་གོ་བས་དངོས་ལ་གནོད་བྱེད་བསྟན་མི་དགོས་པའི་
ཕྱིར་ཏེ། མི་འདི་སེང་གེའོ་ཞེས་བརྗོད་པ་ལྟར་རོ། ། དེ་བས་ན་མདོ་བསྟན་བཅོས་ཀྱི་དགོངས་
པ་རྣམ་པར་མ་ཤེས་པར་བྱང་སེམས་ཉན་རང་མཚན་ཉིད་པར་འདོད་པའི་ཕྱོགས་དེ་ལ་ནི་ན་
བ་ཙམ་ཡང་གཏད་པར་མི་བྱ་སྟེ། ཐེག་པ་གསུམ་གྱི་གང་ཟག་འཆོལ་བ་དང་། དེ་ཉིད་ཀྱིས་ན་
ཉམས་ལེན་གྱི་ལམ་འཆོལ་བ་དང༌། དེ་ཉིད་ཀྱིས་ན་གྲུབ་པའི་འབྲས་བུ་འཆོལ་བ་དང། དེ་
ཉིད་ཀྱིས་ན་ཐེག་པ་གསུམ་གྱི་ཁྱད་པར་འབྱེད་པའི་མདོ་དང་བསྟན་བཅོས་ཐམས་ཅད་
བཤིག་པ་དང་། བྱང་སེམས་ལ་ཉན་རང་མཚན་ཉིད་པ་ཡིན་ནོ་ཞེས་སྨྲ་བ་ལས་ལྷག་པའི་སྐུར་
བ་མེད་པས་ཐེག་ཆེན་གྱི་གང་ཟག་ལ་སྐུར་བ་བཏབ་པ་དང་། དེའི་ཆོས་རྣམས་ཀྱང་ཐེག་
དམན་གྱི་ཆོས་ཉིད་དུ་འགྱུར་བས་ཐེག་ཆེན་གྱི་ཆོས་སྤངས་པའི་སྡིག་ཤིན་ཏུ་ལྕི་བས་གོས་
པར་འགྱུར་བའི་ཕྱིར་རོ། །དེའི་ཕྱིར་མདུན་དུ་རྡེའུ་འགུལ་བ་ལྟ་བུའི་རྒྱུན་ཞུགས་ཀྱི་སྒྲ་བཤད་
ཙམ་བྱང་སེམས་ལ་འཇུག་པ་མཐོང་ནས་རྒྱབ་ནས་རི་འགུལ་བ་ལྟ་བུའི་བྱང་སེམས་ཉན་རང་
456



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
མཚན་ཉིད་པར་ཁས་བླང་དགོས་པ་མ་མཐོང་བའི་འགྲེལ་བྱེད་ཉོན་མོངས་ཅན་འདི་དག་ནི་
རྣམ་བཤད་བྱེད་པའི་སྤོབས་པ་སྐྱེས་པ་ཤིན་ཏུ་ངོ་མཚར་བར་མཐོང་ངོ། ། ཀུན་ལས་བཏུས་
ཀྱིས་ཕྱོགས་དེ་དག་མཐར་ཐུག་ཐེག་པ་གསུམ་དུ་འདོད་པའི་ལུགས་ཡིན་ལ་ཞེས་སོགས་ཀྱི་
སྐྱོན་སྤོང་དེ་ཡང་ཤིན་ཏུ་མ་འབྲེལ་བ་ཡིན་ཏེ། གཞུང་འདིར་ཡང་བྱང་སེམས་ཉན་ཐོས་ཀྱི་མྱ་
ངན་ལས་འདས་པའི་རྒྱུན་ལ་འཇུག་པ་ཡོངས་སུ་མ་གྲུབ་པའི་ཕྱིར་དང་། འདིར་སངས་རྒྱས་
ཀྱི་མྱང་འདས་ལ་འཇུག་པར་འདོད་པས་སྐྱོན་མེད་ན་དེར་ཡང་སངས་རྒྱས་ཀྱི་མྱང་འདས་ལ་
འཇུག་པར་འདོད་པས་སྐྱོན་མེད་པར་མཚུངས་པའི་ཕྱིར་རོ། ། ད་ནི་རྩོད་པ་རྒྱུད་པས་ཅི་ཞིག་
བྱ་སྟེ་ལོག་པའི་རྣམ་པར་རྟོག་པ་ལ་མཐའ་མེད་པའི་ཕྱིར་རོ། ། །
ས་མཚམས་དཔྱད་པ་ལ་གསུམ་སྟེ། མི་འཐད་པའི་ཕྱོགས་དང་། འཐད་པའི་ཕྱོགས་
དང༌། ཀླན་ཀ་སྤང་བའོ། །མི་འཐད་པའི་ཕྱོགས་གང་ཞེ་། ཁ་ཅིག་ཨ་བུན་རེ། འཕགས་པ་ལྟར་
ན༔ ས་དང་པོ་ལ་རྒྱུན་ཞུགས། གཉིས་པ་ནས་ལྔ་པའི་བར་ལ་རིགས་ནས་རིགས་སྐྱེ དྲུག་པ་
ལ་ཕྱིར་འོང་འབྲས་ཞུགས། བདུན་པ་ལ་ཕྱིར་མི་འོངས་བར་ཆད་གཅིག་པ། བརྒྱད་པ་དང་
དགུ་པ་ལ་ཕྱིར་མི་འོངས་འབྲས་ཞུགས། བཅུ་པ་ལ་ཕྱིར་མི་འོངས་འབྲས་ནས་ཁྱད་པར་ཅན།
བར་ཆད་མེད་ལམ་ལ་དགྲ་བཅོམ་ཞུགས་པ་དང་བསེ་རུའོ་ཞེས་ཟེར་རོ། ། དེ་ནི་མ་ངེས་ཏེ།
སློབ་དཔོན་དབྱིག་གཉེན་གྱི་ཕྱོགས་ལ་བརྟེན་པའི་ངེས་པ་མེད་པའི་ཕྱིར་དང་། ཡོད་ཀྱང་ཐོད་
རྒལ་བའི་ཞུགས་པ་རྣམས་དེ་ལྟར་མ་ཡིན་པའི་ཕྱིར་དང། རིགས་ནས་རིགས་སྐྱེ་ས་གཉིས་པ་
དང་གསུམ་པ་ལ་འཇོག་པའི་རྒྱུ་མཚན་མེད་པའི་ཕྱིར་དང་། བར་ཆད་གཅིག་པ་ས་བརྒྱད་པ་
ནས་བཞག་དགོས་པའི་ཕྱིར་དང་། བསེ་རུ་ཡང་བར་ཆད་མེད་ལམ་ལ་འཇོག་པ་ལ་རྒྱུ་མཚན་
མེད་པའི་ཕྱིར་རོ། ། །
457-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཡང་གཞན་དག་ན་རེ། ཕྱོགས་འདི་ལ་ལུང་དང་རིགས་པས་བརྟགས་ན་མི་འགྲིགས་
པ་དུ་མ་ཞིག་སྣང་མོད་ཀྱི་བློ་གྲོས་དམན་པ་རྣམས་འཇུག་པ་བདེ་བའི་ཆེད་དུ་དགག་སྒྲུབ་
བཏང་སྙོམས་སུ་བཞག་ནས། ས་མཚམས་འདི་བཞིན་བཞག་པར་བྱའོ་ཞེས་ཟེར་རོ། །དེ་ཡང་
ནོར་བ་ཡིན་ཏེ། མི་འཐད་ན་འཇུག་བདེ་ཡང་སྙིང་པོ་མེད་པའི་ཕྱིར་ཏེ། སྐྱེས་བུ་འདོད་ཆགས་
ལ་བསྐུལ་བའི་ཚིག་བཞིན་དོན་ཕྱིན་ཅི་ལོག་ཏུ་སྦྱར་བར་འགྱུར་བའི་ཕྱིར་རོ། ། འགའ་ཞིག་
ཀུན་རེ། ནད་སེལ་གྱི་ས་མཚམས་ངེས་ཀར་ཡང་རྗེས་འབྲང་གཉིས་དང། རྒྱུན་ཞུགས་འབྲས་
གནས་ཙམ་པོ་དང་། ཐོད་རྒལ་བའི་ཕྱིར་འོང་དང་། ཕྱིར་མི་འོངས་འབྲས་གནས་ཙམ་པོ་
རྣམས་ས་དང་པོ་དང་། རིགས་སྐྱེ་གཉིས་དང་། མཐར་གྱིས་པའི་ཕྱིར་འོང་དང་། བར་ཆད་
གཅིག་པ་དང་ཕྱིར་མི་འོངས་འབྲས་ཙམ་པོ་རྣམས་ས་དང་པོ་དང་གཉིས་པས་བསྡུས་པའི་
སྒོམ་ལམ་པར་མངོན་ཏེ། སྔ་མ་རྣམས་འདོད་པ་ལ་འདོད་ཆགས་དང་མ་བྲལ་བའི་ཕྱིར་དང་།
ཕྱིར་མི་འོངས་འབྲས་གནས་ཙམ་པོས་ཀྱང་བསམ་གཏན་གྱི་དངོས་གཞི་མ་ཐོབ་པའི་ཕྱིར་
རོ༑ ༑ས་གསུམ་པ་ནས་བསམ་གཏན་ཐོབ་སྟེ། དབུ་མ་ལ་འཇུག་པར། ས་དེར་བསམ་གཏན་
མངོན་ཤེས་འབྱུང་འགྱུར་དང༌། ། འདོད་ཆགས་ཞེ་སྡང་གཏི་མུག་ཟད་པར་འགྱུར། ། ཞེས་
བཤད་པས་སོ་ཞེས་ཟེར་རོ། ། དེ་ནི་རྣམ་པར་འཁྱམས་པ་ཡིན་ཏེ། སྒྲུབ་བྱེད་མེད་པ་དང་།
གནོད་བྱེད་ཡོད་པའི་ཕྱིར་རོ། ། སྒྲུབ་བྱེད་མེད་དེ་གཏན་ཚིགས་དེ་དག་འོག་ནས་འགོག་པའི་
ཕྱིར་དང་། འདིར་འཇུག་པ་ལ་ཚད་མར་བྱེད་པའི་ངེས་པ་མེད་པའི་ཕྱིར་དང། ཚད་མར་
བྱེད་ཀྱང་ས་ལྔ་པར་བདེན་བཞི་ཤེས་པར་བཤད་པ་ལྟར་སྔར་དུ་ཡོད་ངེས་ཀྱང། དེར་ལྷག་
པར་སྤྱོད་པའི་དོན་དམ། འཇིག་རྟེན་ལས་འདས་པའི་བསམ་གཏན་ཁྱད་པར་ཅན་གྱི་དབང་
དུ་བྱས་པའི་ཕྱིར་རོ། །
ག458-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གནོད་བྱེད་ཡོད་དེ། ས་གསུམ་པར་བསམ་གཏན་ཐོབ་ཅེས་འབྱུང་བས་ཐོབ་པར་ངེས་
ན་མདོ་དང་བསྟན་བཅོས་རྣམས་ལས་ཐེག་ཆེན་གྱི་ཚོགས་ལམ་ཆེན་པོར་རྫུ་འཕྲུལ་རྐང་པ་
བཞི་ཐོབ་པ་དང་། ཆོས་རྒྱུན་ཏིང་ངེ་འཛིན་ཐོབ་པ་དང་། ཐེག་ཆེན་སྦྱོར་ལམ་དུ་སོ་སོ་སྐྱེ་བོའི་
རྒུད་པ་ཀུན་ལས་འདས་ཤིང་མངོན་ཤེས་ལ་སོགས་པའི་ཡོན་ཏན་གྲངས་མེད་པ་དང་ལྡན་པ་
དང་། ཆོས་མཆོག་ཏུ་ཏིང་ངེ་འཛིན་དེའི་བྱེད་པ་རྒྱས་པར་གསུངས་པ་དང་། ཁྱད་པར་དུ་
འདིར་དད་མོས་ནས་བར་ཆད་གཅིག་པའི་བར་གྱི་གང་ཟག་ཕལ་ཆེར་བསམ་གཏན་དང་
གཟུགས་མེད་ལ་སྙོམས་པར་འཇུག་པ་ཐོབ་པ་དང་སྐྱེད་པ་སོགས་སུ་གསུངས་པའི་ཕྱིར་དང།
དེ་དག་དབང་རྣོན་ལ་དགོངས་པ་ཡིན་ན། ས་གསུམ་པ་ཡང་དབང་རྣོན་ལ་དགོངས་པས་ཐོབ་
པར་མ་ངེས་ཀྱི་ས་ལྔ་པར་བསམ་གཏན་གྱི་ཕ་རོལ་ཏུ་ཕྱིན་པ་རྫོགས་པར་བཤད་པས་དེར་
ཐོབ་པར་ངེས་སོ་ཞེས་མཚུངས་པའི་ཕྱིར་དང་། དད་མོས་སོགས་དབང་རྣོན་དུ་ཡང་མ་ངེས་
པའི་ཕྱིར་དང་། དེ་དང་དེར་ཡོན་ཏན་དེ་དག་སྲིད་པ་ཙམ་གྱིས་འཇོག་ན་ཚོགས་ལམ་ནས་
ཀྱང་ཕྱིར་མི་ལྡོག་པའི་རྟོགས་པ་ཐོབ་པར་འཇོག་པར་འགྱུར་པའི་ཕྱིར་རོ། །
འཐད་པའི་ཕྱོགས་གང་ཞེ་ན། འཕགས་པའི་དགོངས་པ་ནི། རྣམ་པ་གཉིས་ལས་མི་
འདའ་བས་རྣམ་པ་གཅིག་ཏུ་ན་འདི་ལྟར་ཡིན་ཏེ འདིར་བྱང་སེམས་ནི་གཉིས་ཏེ། ཉན་ཐོས་
ཀྱི་མིང་ཅན་དང་། རང་རྒྱལ་གྱི་མིང་ཅན་ནོ། ། ཉན་ཐོས་ཀྱི་མིང་ཅན་ལ་ཡང་གཉིས་ཏེ། ཐོད་
རྒལ་བ་དང་། རིམ་གྱིས་པའོ། ། ཐོད་རྒལ་བ་ནི་གསུམ་སྟེ། རྒྱུན་ཞུགས་དང་ཕྱིར་འོང་དང་།
ཕྱིར་མི་འོངས་ཐོད་རྒལ་བའི་སྐོར་རོ། ། ཇི་ལྟར་རྒྱུན་ཞུགས་ཐོད་རྒལ་བ་བཞེད་ཅེ་མ རྒྱུན་
ཞུགས་ཐོད་རྒལ་བ་ནི་ཅིག་ཅར་བ་ཡིན་ལ། བྱང་སེམས་འགའ་ཞིག་རྒྱུན་ཞུགས་ཅིག་ཅར་
བའི་སྤང་བྱ་སྤོང་ཚུལ་ལྟར་བཞེད་དགོས་པའི་ཕྱིར་དང་། བར་པ་གཉིས་ལ་ཐོད་རྒལ་བར་
459-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བཤད་པས་ཐེག་ཆེན་འདིར་ཅིག་ཅར་བར་ཡང་དོན་གྱིས་ཐོབ་པའི་ཕྱིར་རོ། །
བར་པ་གཉིས་ལ་ཐོད་རྒལ་བ་ཇི་ལྟར་བཤད་ཅེ་ན ཉི་སྣང་ལས། དེ་ལ་རྗེས་འབྲང་
གཉིས་པོ་དེས་གལ་ཏེ་སྔར་འདོད་པའི་ཉོན་མོངས་པ་དྲུག་པ་ནསབརྒྱད་པའི་བར་སྤངས་ན་
དེ་དག་འབྲས་བུ་གཉིས་པ་ལ་ཞུགས་པ་ཡིན་ལ། དགུ་པ་ནས་ཅིར་ཡང་མེད་པའི་བར་ལ་
འདོད་ཆགས་དང་བྲལ་ན་གསུམ་པ་ལ་ཞུགས་པ་ཡིན་མོ ། སྐད་ཅིག་མ་བཅུ་དྲུག་པ་ལ་དེ་
དག་གོ་རིམ་བཞིན་དུ་ཕྱིར་འོང་དང་ཕྱིར་མི་འོངས་ཀྱི་འབྲས་བུ་ལ་གནས་པར་འགྱུར། ཞེས་
གསུངས་པའི་ཕྱིར་རོ། ། དེ་ལ་རྒྱུན་ཞུགས་ཅིག་ཅར་བའི་ཞུགས་པ་དང་གནས་པ་ཙམ་པོ་ནི་
མཐོང་ལམ་དུ་ཡིན་ལ། ཁྱད་པར་ཅན་ནི་ས་དང་པོའི་ཕྱི་ཆ་ནས་ས་བཅུའི་བར་ལ་གནས་པ་
ཡིན་ནོ། ། མཐའ་མ་གཉིས་ཀྱི་ཞུགས་པ་དང་གནས་པ་ཙམ་པོ་ཡང་སྔར་དང་འདྲ་ལ། ཁྱད་
པར་ཅན་ནི་རིམ་པ་ལྟར། ས་དགུ་པའི་བར་དང་བཅུ་པའི་བར་ཡིན་ནོ། ། རིམ་གྱིས་པའང་
གསུམ་སྟེ། རྒྱུན་ཞུགས་དང་ཕྱིར་འོང་། ཕྱིར་མི་འོངས་རིམ་གྱིས་པའོ། ། དང་པོའི་ཞུགས་པ་
དང་གནས་པ་ཙམ་པོ་ནི་སྔར་དང་འདྲ་ལ། ཁྱད་པར་ཅན་ནི་ས་གཉིས་པ་ནས་དྲུག་པའི་བར་
ལ་གནས་པ་ཡིན་ལ། ཕྱིར་འོང་ཞུགས་པ་ནི་ས་དྲུག་པ་དང་། གནས་པ་ཙམ་པོ་ནི་ས་བདུན་པ་
དང་། ཁྱད་ཅན་ནི་ས་བརྒྱད་པ་དང་དགུ་པ་དང། ཕྱིར་མི་འོངས་ཞུགས་པ་ནི་ས་དགུ་པ་དང་།
ཙམ་པོ་ནི་ས་བཅུ་པ་ཐོབ་མ་ཐག་པ་དང་། ཁྱད་པར་ཅན་ནི་དེའི་རྗེས་ནས་ས་བཅུ་རྒྱུན་
མཐའི་བར་ན་གནས་པ་ཡིན་ནོ། ། ཐོད་རྒལ་བ་དང་རིམ་གྱིས་པ་གཉིས་ཀ་ལ་ཐུན་མོང་དུ་
འབྱུང་བའི་དགྲ་བཅོམ་ཞུགས་པ་ནི། སྲིད་རྩེའི་དགུ་པ་སྤོང་བྱེད་ཀྱི་རྡོ་རྗེ་ལྟ་བུའི་ཏིང་ངེ་
འཛིན་ལ་གནས་པ་ཡིན་ནོ། །ཡང་ན་ས་བཅུ་པའི་ཕྱི་ཆ་ལ་བཞག་གོ །
ས་མཚམས་དེ་ལྟར་ཡིན་པར་གང་ལས་ཤེས་ན། འཕགས་པ་ལ་སློབ་དཔོན་དབྱིག་
460-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གཉེན་གྱི་མན་ངག་མངའ་བའི་ཕྱིར་དང་། སློབ་དཔོན་དབྱིག་གཉེན་ཡང་དེ་ལྟར་བཞེད་པའི་
ཕྱིར་ཏེ། མདོ་སྡེ་རྒྱན་དུ། དེ་བཞིན་གཤེགས་རིགས་སྐྱེས་ཐོབ་དང་། ། ལུང་བསྟན་པ་དང་
དབང་བསྐུར་དང་། །བྱང་ཆུབ་རབ་ཏུ་ཐོབ་པ་ཡང་། ། ངོ་མཚར་ཆེ་བ་ཡིན་པར་འདོད། །ཅེས་
བྱ་བ་དང་། དེའི་འགྲེལ་པར་སློབ་དཔོན་དབྱིག་གཉེན་གྱིས། བཞི་རྣམས་ནི་བྱང་ཆུབ་སེམས་
དཔའི་འབྲས་བུ་ནི། ས་དང་པོ་དང་། བརྒྱད་པ་དང་བཅུ་པ་ལ་སློབ་པའི་འབྲས་བུ་གསུམ་
དང་། སངས་རྒྱས་ཀྱི་ས་ལ་མི་སློབ་པ་འབྲས་བུ་བཞི་པ་མཆོག་གོ་ཞེས་ས་དང་པོ་ལ་རྒྱུན་
ཞུགས་དང་། བརྒྱད་པ་ལ་ཕྱིར་འོང་དང་། བཅུ་པ་ལ་ཕྱིར་མི་འོངས་ཀྱི་འབྲས་བུ་དང་
། སངས་
རྒྱས་ཀྱི་ས་ལ་དགྲ་བཅོམ་གྱི་འབྲས་བུ་བཞག་པའི་ཕྱིར་རོ། ། རང་རྒྱལ་ནི། སངས་རྒྱས་མི་
བཞུགས་ཤིང་ཉན་ཐོས་མེད་པའི་ཞིང་དུ་རང་བྱང་ཆུབ་ཏུ་འཚང་རྒྱ་ཚུལ་སྟོན་པའི་སེམས་
དཔའ་གང་ཞིག་ཡིན་པས་ལོགས་པ་མེད་དོ། ། དེ་ལྟར་ན་བྱང་སེམས་ནི་གསུམ་དུ་འགྱུར་ཏེ།
དབང་པོ་རྣོན་པོ་ཅིག་ཅར་བ་དང་། དབང་པོ་འབྲིང་པོ་ཐོད་རྒལ་བ་དང་། དབང་པོ་རྟུལ་པོ་
འབྲས་བུ་མཐར་གྱིས་པ་རྣམས་སོ། ། དེ་ལ་རང་རྒྱལ་ནི། ཅིག་ཅར་བའི་ཚུལ་ཉིད་ཡིན་པས་
དབང་པོ་རྣོན་པོའོ། ། གལ་ཏེ་སློབ་དཔོན་དབྱིག་གཉེན་གྱི་ལུགས་ལྟར་མི་མཛད་ན་ནི་ལུགས་
འདི་ལྟར་ཡིན་ཏེ། འདིར་བྱང་སེམས་ནི་གཉིས་ཏེ། ཉན་ཐོས་ཀྱི་མིང་ཅན་དང་། རང་རྒྱལ་གྱི་
མིང་ཅན་ནོ། །ཉན་ཐོས་ཀྱི་མིང་ཅན་ལ་ཡང་གཉིས་ཏེ། ཐོད་རྒལ་བ་དང་། རིམ་གྱིས་པའོ། །དེ་
ལ་རྒྱུན་ཞུགས་ཐོད་རྒལ་བ་ནི། མ་བརྗོད་དེ། རང་རྒྱལ་དུ་འདུ་བའི་ཕྱིར་རོ། ། ཕྱིར་འོང་དང་
ཕྱིར་མི་འོངས་ཐོད་རྒལ་བ་གཉིས་ཀྱིས་ཞུགས་པ་དང་གནས་པ་ཙམ་པོ་ནི་སྔར་དང་འདྲ་
ཞིང་། ཁྱད་པར་ཅན་ནི་རིམ་པ་ལྟར། ས་གཉིས་པ་ལ་གནས་པ་དང་། གཉིས་པ་ནས་བཅུ་
པའི་བར་ལ་གནས་པ་ཡིན་ནོ། ། རིམ་གྱིས་པ་ལ་ཡང་གསུམ་ལས། དང་པོའི་ཞུགས་པ་དང་
-61-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གནས་པ་ཙམ་པོ་ནི། སྔར་དང་འདྲ་ལ། ཁྱད་པར་ཅན་ནི་ས་གཉིས་པ་ལ་འདོད་པའི་སྒོམ་
སྤང་སྤོང་བའི་གཉེན་པོ་ཆ་དགུ་ཡོད་པ་ལསདང་པོ་ནས་ལྔ་པའི་བར་ལ་གནས་པ་ཡིན་ནོ། །
ཕྱིར་འོང་ཞུགས་པ་ནི་གཉེན་པོ་ལྔ་པ་ལ་གནས་པ་ཡིན་ཅིང། ཙམ་པོ་ནི་དྲུག་པ་ལ་
གནས་པ་ཡིན་ལ། ཁྱད་པར་ཅན་ནི་བདུན་པ་ནས་དགུ་པའི་བར་ལ་གནས་པ་ཡིན་ནོ། ། ཕྱིར་
མི་འོངས་ཞུགས་པ་ནི་དགུ་པ་ལ་གནས་པ་ཡིན་ཅིང་། ཙམ་པོ་ནི་དེའི་རྣམ་གྲོལ་ལམ་ལ་གནས་
ལ༑ ཁྱད་པར་ཅན་ནི་ས་གསུམ་པ་ལ་བསམ་གཏན་དང་པོའི་སྐྱོན་སྤོང་བའི་གཉེན་པོ་ཆ་དགུ་
ཡོད་པ་ནས་བཅུ་པའི་ཕྱི་ཆའི་བར་ལ་གནས་པ་ཡིན་ནོ ། ཕྱིར་མི་འོངས་ཀྱི་ནང་ཚན་ཕལ་
ཆེར་ནི་མཐའ་གཅིག་ཏུ་ངེས་པ་མེད་ཅིང་མཐོང་ཆོས་ཉིད་ནི་སྲིད་པ་མཐའ་མ་པ་ཉིད་ཡིན་
ནོ༑ ༑རང་རྒྱལ་གྱི་མིང་ཅན་ནི་ཁམས་གསུམ་གྱི་སྤང་བྱ་ཅིག་ཅར་སྤོང་ཞིང༌། སངས་རྒྱས་མི་
བཞུགས་ཤིང་ཉན་ཐོས་མེད་པའི་ཞིང་དུ་འཚང་རྒྱ་ཚུལ་སྟོན་པ་རྣམས་སོ། ། །
འོ་ན་ས་མཚམས་དེ་ལྟར་ཡིན་པར་གང་ལས་ཤེས་ཤེ་ན། དངོས་བསྟན་གྱི་གང་ཟག་
འདི་དག་སྔོན་ལམ་བཏང་ཡང་རུང་མ་བཏང་རུང་། དེ་སྤང་དགོས་ཀྱི་སྤང་བྱ་རྣམ་པ་དགུས་
ཇི་ལྟར་རིགས་པར་རིམ་པ་བཞིན་སྤོང་བའི་ཕྱིར་ཏེ། སྒོམ་སྤང་དགུ་སྤོང་བའི་སྒོམ་ལམ་ས་
དགུ་ཁས་བླང་ཞིང༌། དབྱིག་གཉེན་གྱི་ལྟར་ཡང་མ་ཡིན། ཅིག་ཅར་བའི་ལྟར་ཡང་མ་ཡིན་པའི་
ཕྱིར་རོ། ། དེ་ལྟར་བྱས་ན་མདོ་གཞན་ལས་ས་གསུམ་པར་བསམ་གཏན་ཐོབ་པ་དང་། ས་ལྔ་
པར་བསམ་གཏན་རྫོགས་པར་བཤད་པ་དེ་དག་ཀྱང་ལེགས་པར་བཤད་པར་འགྱུར་རོ། །
དེ་ལྟར་ན་བྱང་སེམས་ནི་གསུམ་དུ་འགྱུར་ཏེ། དབང་རྟུལ་མཐར་གྱིས་པ་དང་། དབང་
འབྲིང་ཐོད་རྒལ་བ་དང་། དབང་རྣོན་རང་རྒྱལ་གྱི་མིང་ཅན་རྣམས་སོ། ། ཁོ་བོ་ནི་དེ་སྐད་མི་
འདོད་དེ། སྒྲུབ་བྱེད་མེད་པ་དང་གནོད་བྱེད་ཡོད་པའི་ཕྱིར་རོ། ། སྒྲུབ་བྱེད་མེད་དེ། སློབ་
-462



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དཔོན་དབྱིག་གཉེན་ལ་ཐམས་ཅད་དུ་ཚད་མར་བྱེད་པའི་ངེས་པ་མེད་པའི་ཕྱིར་དང། ས་
བཅུ་པའི་མདོའི་དོན་ཡང་། ས་གསུམ་པ་དེར་འཇིག་རྟེན་དང་འཇིག་རྟེན་ལས་འདས་པའི་
ཏིང་ངེ་འཛིན་ལ་ལྷག་པར་སྤྱོད་པའི་དོན་ཡིན་གྱི་འདོད་པའི་སྒྲིབ་གཉིས་ཤིན་ཏུ་རྣམ་པར་
དག་པའི་དོན་མ་ཡིན་པའི་ཕྱིར་དང་། མདོ་དང་རྒྱན་གཉིས་ཀ་ནས། དེ་ལྟ་བུའི་རྣམ་གཞག་
དངོས་སུ་མ་གསུངས་ཤིང་ཤུགས་ལས་ཀྱང་མ་བསྟན་པའི་ཕྱིར་དང་། ཇི་ལྟར་སྦྱར་བ་ན་ཡང་
སྐྱོན་ཅན་ཁོ་ནའི་རྣམ་པར་གཞག་པར་འགྱུར་བར་སྣང་བའི་ཕྱིར་རོ། །
གནོད་བྱེད་ཡོད་དེ། ལུགས་དང་པོ་མི་འཐད་དེ། ས་བཅུ་པའི་བར་དུ་འདོད་ཉོན་
རྫོགས་པར་མི་སྤོང་ན། ཁམས་གོང་གི་སྤང་བྱ་ཡང་ས་བཅུ་རྣམས་ཀྱིས་སྤང་དགོས་པས་ཅིག་
ཅར་བའི་ཚུལ་ལྟར་འགྱུར་བས་འབྲས་བུ་བར་པ་གཉིས་ཀྱི་སྤངས་རྟོགས་ཀྱི་རྣམ་པར་གཞག་
པ་འཕགས་པ་ཉིད་ཀྱིས་མཛད་པ་དེ་དག་མི་རུང་བའི་ཕྱིར་དང་། ས་བཅུ་པའི་ཕྱི་ཆ་ནས་
ཁམས་གོང་གི་སྤང་བྱ་དག་སྤོང་བར་བྱེད་པ་ཡིན་ན་སྤྱིར་གྱིས་སྒོམ་སྤང་བརྒྱད་ཅུ་གྱ་གཅིག་
སྤོང་བའི་གཉེན་པོ་དེ་སྙེད་དགོས་པ་ལས་ས་གཉིས་པ་ནས་བཅུ་པ་ཐོབ་ཙམ་གྱི་བར་དུ་
གཉེན་པོ་དགུ་ལས་རྫོགས་པར་མི་འགྱུར་བས་སྒོམ་ལམ་ཕལ་མོ་ཆེ་དེ་རྗེས་སུ་འབྱུང་བར་
འགྱུར་བའི་ཕྱིར་དང་། དེ་ལྟ་ན་ས་བཅུ་ཕལ་ཆེར་དུ་འདོད་པའི་སྒོམསྤང་ཁོ་ན་སྤོང་བར་
འགྱུར་བ་ལས་དེ་ལ་སྒྲུབ་བྱེད་མེད་པའི་ཕྱིར་དང། ལུགས་གཉིས་པ་ལྟར་མི་འཐད་དེ།
འདོད་པའི་སྒོམ་སྤང་དགུ་ཆར་དག་པའི་ཤིན་ཏུ་རྣམ་དག་ས་གསུམ་པར་འབྱུང་བར་འགྱུར་
བ་དང་། ས་བདུན་པའི་བར་གྱི་རྣམ་སྨིན་རང་ལུགས་པ་འདོད་པར་སྐྱེ་བ་ཡིན་པ་སོགས་ལས་
ཤེས་བྱེད་མེད་པར་འགྱུར་བའི་ཕྱིར་རོ། །
ཐུན་མོང་དུ་མི་འཐད་དེ། སྤྱིར་གྱིས་བྱང་ཆུབ་སེམས་དཔའ་རྣམས་ཚོགས་ལམ་དུ་ཆོས་
463-



|
བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཐམས་ཅད་བདེན་མེད་དུ་གཏན་ལ་འབེབས་ཤིང་། སྦྱོར་ལམ་དུ་ཡང་ཆོས་ཐམས་ཅད་བདེན་
མེད་དུ་བསྒོམས་པས་མཐོང་ལམ་ཐོབ་པ་ན་སྡུག་བསྔལ་ལ་ཆོས་བཟོད་ཀྱིས་ཁམས་གསུམ་
ཆར་གྱི་སྡུག་བསྔལ་གྱི་བདེན་པའི་དེ་ཁོ་ན་ཉིད་མཐོང་ཞིང་སྤང་བྱ་ཅིག་ཅར་སྤོང་བར་བྱེད་
པའི་ཕྱིར་ཏེ། གཞན་དུ་ན་ཐོས་བསམ་སྒོམ་པ་རྒྱ་ཆེན་པོ་སྔོན་དུ་མ་སོང་བར་ཐེག་ཆེན་གྱི་
མཐོང་ལམ་སྐྱེ་བར་འགྱུར་བའི་ཕྱིར་རོ། ། ཡང་ན་ནི་འཕགས་པའི་གནས་པ་ལ་འཕགས་པ་
ཉིད་ཚད་མ་ཡིན་པས་འགྲེལ་པར་གསུངས་པ་དེ་དག་བྱེ་བྲག་སྨྲ་བ་ལ་སོགས་པ་རྗེས་སུ་
བཟུང་བའི་དོན་དུ་དེ་དང་སྒོ་བསྟུན་ཏེ། དབུ་མ་པའི་ལྟར་ན་ཡང་ཐེག་ཆེན་ལ་ཡང་འདི་ལྟ་
བུའི་སྤངས་རྟོགས་ཀྱི་རིམ་པ་ཡོད་ཅེས་གསུངས་པར་རིག་པར་བྱའོ། ། སློབ་དཔོན་གྱི་
དགོངས་པ་ནི་འདི་ལྟར་བྱང་སེམས་ནི་གཉིས་ཏེ། ཉན་ཐོས་ཀྱི་མིང་ཅན་དང་། རང་རྒྱལ་གྱི་
མིང་ཅན་ནོ། །དང་པོ་ནི་འབྲས་བུ་མཐར་གྱིས་པར་བཤད་ཀྱི། འཕགས་པ་ལྟར་ཐོད་རྒལ་བའི་
རྣམ་པར་གཞག་པ་ནི་མེད་དོ། །གཉིས་པ་ནི་འཕགས་པའི་ལུགས་ལྟར་རོ། །དེ་ལ་ས་མཚམས་
ཀྱང་ཇི་ལྟར་རིགས་པར་འཕགས་པའི་ལུང་ལྟར་རོ། ། དེ་ཡང་ཁོ་བོ་ཅག་ནི་མི་འདོད་དེ།
རིགས་པ་བཤད་ཟིན་པའི་ཕྱིར་རོ། །
འོ་ན་ཇི་ལྟར་ཞེ་ན། རྗེ་བཙུན་གྱི་དགོངས་པ་ནི་འདི་ལྟར། རྗེས་འབྲང་གཉིས་དང་རྒྱུན་
ཞུགས་འབྲས་གནས་ཙམ་པོ་ནི་ཚོགས་ལམ་ནས་གཟུང་སྟེ་མཐོང་ལམ་པ་དང༌། དད་མོས་
མཐོང་ཐོབ་རིགས་སྐྱེ་གཉིས་བར་ཆད་གཅིག་པ་རྣམས་ནི་ས་གཉིས་པ་ནས་བདུན་པའི་བར་
དང་། ཕྱིར་མི་འོངས་ནི་ས་བརྒྱད་པ་ནས་བཅུ་པའི་བར་ལ་གནས་པ་ཡིན་ཏེ རྗེས་འབྲང་
གཉིས་སྒོམ་ལམ་གྱི་སྐབས་སུ་ནི་དད་མོས་མཐོང་ཐོབ་ཏུ་འགྱུར་བས་དེ་གཉིས་སྒོམ་ལམ་པ་
ལ་ཞུགས་པར་མི་འགྱུར་བའི་ཕྱིར་དང་
། ཕྱིར་མི་འོངས་ས་བརྒྱད་ནས་བཞག་པས་ཕྱིར་འོང་
464-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཞུགས་འབྲས་དག་པ་བདུན་པའི་བར་དུ་དོན་གྱིས་ཐོབ་པའི་ཕྱིར་རོ། ། ཇི་ལྟར་ཕྱིར་མི་འོངས་
ས་བརྒྱད་པ་ནས་བཞག་ཅེ་ན། ཕྱིར་མི་འོངས་ཀྱི་སྐབས་ཀྱི་མདོ་ལས། བྱང་སེམས་དེས་མངོན་
ཤེས་དྲུག་ཐོབ་ཅིང་ཁམས་གསུམ་དུ་མི་སྐྱེ་བར་བཤད་པའི་ཕྱིར་དང་། ས་བརྒྱད་པ་ནས་ཉོན་
མོངས་པ་མ་ལུས་པ་སྤངས་པས་ཟག་ཟད་ཀྱི་མངོན་ཤེས་ཐོབ་ཅིང། ཉོན་མོངས་ཕྲ་མོའི་རྒྱུ་
ལས་ཀྱང་ཁམས་གསུམ་དུ་མི་སྐྱེ་ཞིང་། ཡིད་ཀྱི་རང་བཞིན་ཅན་གྱི་ལུས་ཐོབ་པའི་ཕྱིར་དང༌།
འདིར་ཕྱིར་མི་འོངས་ཀྱི་སྐབས་ནས་ཚངས་རིས་སུ་སྐྱེ་བ་སོགས་བཤད་ལ། མདོ་གཞན་ནས་
ཀྱང་ས་བདུན་པའི་བར་གྱི་རྣམ་སྨིན་རང་ལུགས་པ་གཞན་འཕྲུལ་དབང་བྱེད་ཀྱི་བར་དང།
ས་བརྒྱད་པ་ནས་སྟོང་སྤྱི་ཕུད་ལ་དབང་བའི་ཚངས་པ་སོགས་སུ་སྐྱེ་བར་བཤད་ལ། ཚངས་
པའི་གཟུགས་ཀྱི་རྒྱུ་གང་ཡེ་ཤེས་ཀྱིས་ཡོངས་སུ་སྦྱངས་པ་ལས་ཡིད་ཀྱི་རང་བཞིན་ཅན་གྱི་
ལུས་སུ་འགྱུར་བས་མཚན་ཉིད་དེ་དག་ས་བདུན་པ་མན་ཆད་ལ་མ་ཚང་ཞིང་ས་བརྒྱད་པ་
ནས་མཚན་ཉིད་ཚང་བཞིན་དུ་ས་བཅུ་པ་ཁོ་ན་ལ་སྦྱོར་བའི་རྒྱུ་མཚན་ཡང་མེད་པའི་ཕྱིར་
ནད
སངས
རོ༑ ༑
འོ་ན་དོན་འདི་དག་འཕགས་སེང་གི་ཡང་བཞེད་པ་མ་ཡིན་ནམ་ཞེ་ན། མ་ཡིན་ཏེ།
འདོད་ཉོན་སྤོང་བྱེད་དེ་དག་རིམ་པ་ལྟར་སྒོམ་ལམ་ས་དགུ་ལ་ཡང་མི་སྦྱོར། སྒོམ་ལམ་རེ་རེ་
ལ་གཉེན་པོ་ས་དགུ་པར་ཕྱེ་བ་ལ་ཡང་མི་སྦྱོར་བར་ས་བདུན་པས་འདོད་ཉོན་དགུ་པ་སྤོང་
བར་བྱེད་པ་ཡིན་ན་ཤིན་ཏུ་ངེས་པར་དཀའ་བའི་ཕྱིར་ཅི་ནས་ཀྱང་གསལ་ཁ་གསུང་བར་
རིགས་པའི་ཕྱིར་རོ། ། ས་བདུན་པས་འདོད་པའི་སྒོམ་སྤང་དགུ་པ་སྤོང་བར་བྱེད་པ་ཡང་མི་
རིགས་ཏེ། སྒོམ་ལམ་ཤིན་ཏུ་རྣམ་པར་དག་པར་ཐོབ་པར་འགྱུར་བ་ལ་སོགས་པའི་སྐྱོན་
བརྗོད་ཟིན་པའི་ཕྱིར་རོ། །
-465-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཀླན་ཀ་ནི། འབྲེའི་རྗེས་འབྲང་དག་ན་རེ། ཁྱོད་ཀྱི་ས་མཚམས་དེ་ལྟར་རིགས་པ་མ་
ཡིན་ཏེ། ཕྱིར་འོང་བར་ཆད་གཅིག་པ་འཚང་རྒྱ་བ་ལ་ཚེ་གཅིག་གིས་ཐོགས་པར་གསུངས་པ་
ལ་ས་བདུན་པའི་བར་དུ་དེ་ལྟར་མི་འཐད་པ་དང་། འདུ་བྱེད་དང་བཅས་པ་ནི་འབད་རྩོལ་
དང་བཅས་པ་ཡིན་པས་ས་བརྒྱད་པ་ཡན་ཆད་དུ་མི་འབྱུང་བ་ལ་སོགས་པའི་ཕྱིར་རོ་ཞེ་ན
སྐྱོན་དེ་དག་མེད་དེ། བྱང་སེམས་ཐབས་ལ་མཁས་པས་དགེ་བ་སྐད་ཅིག་མ་རེ་སྤྱད་པས་ཀྱང་
བསྐལ་པ་ཁྲི་དང་འབུམ་ལ་སོགས་པའི་ཚོགས་རྫོགས་པར་བཤད་པས་དེསསྐྱེ་བ་གསུམ་ལ་
སངས་རྒྱས་ཐོབ་པ་མི་ཁེགས་པའི་ཕྱིར་དང་། ཡང་ན་མི་སྐྱེ་བའི་ཆོས་ལ་བཟོད་པ་ཐོབ་པའི་
བྱང་སེམས་འདོད་ན་ཞག་བདུན་ནས་འཚང་རྒྱ་བར་བཤད་པ་ལྟ་བུ་དགོངས་པ་ཅན་ཡིན་
པའི་ཕྱིར་དང༌། ས་བརྒྱད་པ་ནས་རྣམ་ཀུན་བསྒོམས་པས་ན་འབད་རྩོལ་མེད་པར་མི་འཐད་
པ་དང་། འཐད་ཀྱང་འདིར་འདུ་བྱེད་ཀྱི་དོན་ནི། སེམས་ཅན་གྱི་དོན་ལ་བརྩོན་པ་ཡིན་ལ། དེ་
ཡང་ས་བརྒྱད་ནས་མི་འགལ་བའི་ཕྱིར་དང་། ཁྱེད་རང་གི་སློབ་དཔོན་གྱིས་ཀྱང་ཕྱིར་མི་
འོངས་འབྲས་གནས་ཙམ་པོ་ས་བརྒྱད་པར་བཞག་ལ་ཕྱིར་འོང་ལས་ཕྱིར་མི་འོངས་རྟོགས་པ་
དམན་པ་ཡང་མི་འདོད་པའི་ཕྱིར་རོ། ། །
ད་ནི་མཚན་ཉིད་ཀྱི་རྣམ་གཞག་དཔྱད་པར་བྱ་སྟེ། འདི་ལ་ཡང་ཕྱིའི་རྣམ་གཞག་དང་།
སོ་སོའི་མཚན་ཉིད་ཉིད་དོ། དང་པོ་ལ་གསུམ་སྟེ། མི་འཐད་པའི་ཕྱོགས་དང་། འཐད་པའི་
ཕྱོགས་དང་། ཀླན་ཀ་སྤང་བའོ། །མི་འཐད་པའི་ཕྱོགས་གང་ཞེ་ན། རྩ་བའི་དགོངས་པ་གཞན་
དུ་རྟོག་པ་ནི་ཁ་ཅིག་ལྔན་རེ། འདིར་འབྲས་བུ་བཞི་རང་རྒྱལ་རྣམས་ཀྱི་མཚན་ཉིད་ནི ཕྱིར་མི་
ལྡོག་འཁོར་ལོའི་མདོ་ཇི་ལྟ་བ་བཞིན་ཡིན་ལ། གཞན་རྣམས་ནི་མདོ་འདི་ཉིད་ནས་འབྱུང་བ་
ལྟར་ཞེས་ཟེར་རོ། ། དེ་ནི་ནོར་བ་ཡིན་ཏེ། མདོ་གཉིས་དོན་མི་གཅིག་པར་བསྒྲུབས་ཟིན་པའི་
-466



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ཕྱིར་དང་། བྱེ་བྲག་ཏུ་དེར་ནི་སེམས་ཅན་དཔག་མེད་དད་པར་བྱེད་པ་ལ་སོགས་པས་དད་
པའི་རྗེས་འབྲང་དང་། ཆོས་རྒྱུན་བསམ་གྱིས་མི་ཁྱབ་པའི་རྗེས་སུ་འབྲང་བ་ལ་སོགས་པས་
ཆོས་ཀྱི་རྗེས་འབྲང་ཡིན་པས་འགལ་བ་མེད་ལ། འདིར་ནི་དབང་པོ་རྟུལ་རྣོ་ལ་སྦྱོར་བ་ལ་
སོགས་པའི་སྒོ་ནས་འགལ་བ་དག་མཐོང་བའི་ཕྱིར་རོ། ། དེས་ན་བློ་གྲོས་རྩིང་པོ་རྣམས་ཀྱིས་
མདོ་རྣམས་ཀྱི་བཤད་པ་བྱེད་པ་ནི་ཧ་ཅང་སྤྱི་བརྟོལ་ཆེ་བར་ཟད་པ་ཡིན་ནོ། །
འགྲེལ་པའི་དགོངས་པ་གཞན་དུ་རྟོག་པ་ནི། གཞན་དག་ལྡན་རེ། འཕགས་པ་དང་།
སློབ་དཔོན་དག་ཀྱང་མདོའི་སྒྲ་ཇི་ལྟ་བ་བཞིན་དུ་མཚན་ཉིད་འཇོག་པར་མཛད་པ་ཡིན་ཏེ
ཉན་ཐོས་ཀྱི་སྤངས་རྟོགས་ཀྱི་རིམ་པ་དེ་ལྟ་བུ་ཐེག་ཆེན་ལ་མི་འབྱུང་བའི་ཕྱིར་རོ། དེས་ན་
འགྲེལ་ཆེན་གཉིས་ནས་སྤངས་རྟོགས་ཀྱི་རྣམ་གཞག་བཤད་པ་ནི་ཉན་ཐོས་ཀྱི་ཡིན་ལ། དེས་
དེ་བཞིན་དུ་འདིར་ཡང་སྒྲ་འདྲ་བ་འདི་ཡོད་པས་མཚན་ཉིད་རྣམ་པར་འཇོག་པ་ཡིན་ནོ་ཞེས་
དཔེར་བཀོད་པ་ཡིན་ནོ་ཞེས་ཟེར་རོ། ། དེ་ཡང་ནོར་བ་ཡིན་ཏེ། འཆད་པར་འགྱུར་བའི་ལམ་
ཤེས་པ་ཉིད་ཀྱི་བསྡུས་པའི་མཐོང་བའི་ལམ་ལ་བརྟེན་ནས་ཞེས་བྱ་བ་ལ་སོགས་པ་དང། རྗེས་
འབྲང་གཉིས་པོ་དེ་ཉིད་སྔོན་ལམ་བཏང་བའི་བྱེ་བྲག་གིས་ཐོད་རྒལ་བའི་ཞུགས་པར་བཤད་
པའི་ཕྱིར་དང་། ཕྱིར་མི་འོངས་འབྲས་གནས་དེ་ཉིད་སྲིད་རྩེའི་བརྒྱད་པ་སྤངས་ན་དགྲ་བཅོམ་
ཞུགས་པར་འགྱུར་ལ། དེ་ཡང་ས་བཅུ་པ་བ་ཡིན་པར་བཤད་པ་ལ་སོགས་པ་མཐའ་ཡས་པ་
དང་འགལ་བར་འགྱུར་བའི་ཕྱིར་རོ། ། །
འགའ་ཀུཞིག་ན་རེ། འདི་དག་གི་མཚན་ཉིད་ནི། ཉོན་མོངས་པའི་སྒྲིབ་པ་སྤངས་པ་
དང༌། གཉེན་པོའི་བྱེ་བྲག་གིས་རྣམ་པར་གཞག་གི་ཤེས་བྱའི་སྒྲིབ་པའི་བྱེ་བྲག་གིས་རྣམ་པར་
གཞག་པ་ནི་མ་ཡིན་ཏེ། འཕགས་པས། ཕྱིར་འོང་དང་ཕྱིར་མི་འོངས་ལ་འབྲས་བུ་ཐོད་རྒལ་
-467-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བའི་རྣམ་གཞག་མཛད་པའི་ཕྱིར་དང་། མཐོང་ལམ་གྱི་སྔར་ཤེས་སྒྲིབ་སྤོང་བ་མི་སྲིད་པའི་
ཕྱིར་རོ། ། ཀུན་ལས་བཏུས་སུ་བཤད་པ་ལྟར། བྱང་སེམས་རྣམས་ཀྱི་ཉོན་སྒྲིབ་གཙོ་བོར་མི་
སྤོང་ཡང་ཉོན་སྒྲིབ་ཀྱི་སྤང་གཉེན་གྱི་རིམ་པ་ཉན་ཐོས་དང་མཐུན་པ་ཡོད་དེ བྱང་ཆུབ་
སེམས་དཔའ་ཤེས་སྒྲིབ་སྤང་བའི་ཞར་ལ་ཉོན་སྒྲིབ་སྤོང་བའི་ཕྱིར་དང་། ཤེས་སྒྲིབ་སྤོང་བ་ན་
ཡང་འདོད་པ་ལ་སོགས་པ་ས་དགུ་པོ་དག་ལ་རེ་རེ་ཞིང་གཟུང་འཛིན་གྱི་རྣམ་རྟོག་ཆེ་འབྲིང་
དགུར་ཆེ་ནས་སྤོང་བས་དེ་དང་དུས་མཉམ་དུ་ཉོན་མོངས་རྣམས་ཀྱང་སྤོང་བའི་ཕྱིར་་་
རོ༑ ༑དེས་ན་འདི་དག་ནི་མྱང་འདས་ཀྱང་ཉོན་སྒྲིབ་མ་ལུས་པར་སྤངས་པའི་ས་བརྒྱད་པར་
ཐོབ་བོ་ཞེས་ཟེར་རོ། ། དེ་ཡང་ནོར་བ་ཡིན་ཏེ། སྤངས་རྟོགས་ཀྱི་ཁྱད་པར་མི་འཐད་པ་དང་།
བྱང་ཆུབ་ཐོབ་ཚུལ་མི་འཐད་པའི་ཕྱིར་རོ། ། དང་པོ་ཇི་ལྟར་ན། རྒྱུ་མཚན་མཚུངས་པ་དང་།
སྐབས་དོན་བོར་བ་དང་། སྒྲ་དོན་ལོག་པའི་ཕྱིར་རོ། ། དེ་ལ་རྒྱུ་མཚན་མཚུངས་པ་ཡིན་ཏེ།
མཐོང་ལམ་གྱི་སྔར་ཉོན་སྒྲིབ་ཡང་སྤོང་བ་མི་སྲིད་པའི་ཕྱིར་དང་། ས་བོན་མི་སྤོང་ཡང་མངོན་
གྱུར་སྤོང་བས་སྐྱོན་མེད་ན། ཤེས་སྒྲིབ་ལ་ཡང་དེ་བཞིན་དུ་མཚུངས་པའི་ཕྱིར་རོ། ། སྐབས་
དོན་བོར་བ་ཡིན་ཏེ། ཁམས་གསུམ་གྱི་ཤེས་སྒྲིབ་གཟུང་འཛིན་གྱི་རྟོག་པ་རྣམས་ནི། ཆེ་འབྲིང་
དགུར་དྲིལ་ནས་སྤོང་གི་འདོད་པ་དང་ཁམས་གོང་དག་ཐ་དད་དུ་སྤོང་བར་མི་བྱེད་པས་དེ་
དང་དུས་མཉམ་དུ་ཉོན་མོངས་པ་དེ་དག་སྤོང་ན་འདོད་པའི་སྐྱོན་སྤངས་པ་ན་ཁམས་གོང་གི་
དག་ཀྱང་སྤང་བར་འགྱུར་བས། རྒྱུན་ཞུགས་ཅིག་ཅར་བའི་རྒྱུན་ལྟར་འབྲས་བུ་བར་བ་
གཉིས་ཀྱི་རྣམ་གཞག་བྱར་མི་རུང་བར་འགྱུར་བའི་ཕྱིར་རོ། ། ཇི་ལྟར་ན། ཐ་དད་དུ་སྤོང་བར་
མི་བྱེད་ན། མངོན་གྱུར་ཙམ་སྤོང་བ་ལ་ཐ་དད་པའི་ཚུལ་ཡོདཀྱང་ས་བོན་སྤོང་བ་རྣམས་ནི་
འཕགས་པའི་མཉམ་བཞག་གི་ཡེ་ཤེས་ཀྱི་སྟོབས་ཀྱིས་སྤོང་བ་ཡིན་ལ། ཁམས་གསུམ་གྱི་
-468-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གནས་ལུགས་ཅིག་ཅར་མཐོང་ཞིང་རྟོགས་པའི་ཕྱིར་རོ། ། སྒྲ་དོན་ལོག་པ་ཡིན་ཏེ། གཟུང་
འཛིན་གྱི་རྣམ་རྟོག་སྤངས་པས་ཉོན་མོངས་སྤོང་ཞེས་པའི་ཉོན་མོངས་དེ་དག་ནི རྣམ་རྟོག་དེ་
དག་སྐྱེད་པར་བྱེད་པའི་བག་ཆགས་ཀྱི་ཉོན་མོངས་པ་ཞེས་བྱ་བ་རྣམ་རྟོག་གི་རྒྱུར་བརྗོད་ཀྱི་
འབྲས་བུ་ཉོན་མོངས་མཚན་ཉིད་པ་ལ་མི་བརྗོད་པའི་ཕྱིར་དང༌། ཁྱེད་ནི་རྣམ་རྟོག་བརྒྱ་རྩ་
བརྒྱད་སྤངས་པ་ན་དེ་དང་དུས་མཉམ་ཁོ་ནར་ཉོན་མོངས་པ་བརྒྱ་རྩ་བརྒྱད་སྤངས་ཞེས་་
འབྱུང་བ་འདི་སྒྲུབ་བྱེད་དུ་བྱེད་པའི་ཕྱིར་རོ། ། བྱང་ཆུབ་ཐོབ་ཚུལ་དེ་ཡང་མི་རིགས་ཏེ། དགྲ་
བཅོམ་ཞུགས་པ་ས་བཅུ་པར་བཤད་པའི་ཕྱིར་དང་། འདིར་དགྲ་བཅོམ་པ་ནི། སངས་རྒྱས་
དཀོན་མཆོག་ཡིན་པའི་ཕྱིར་དང་། ས་བཅུ་པར་ཉན་ཐོས་ཀྱི་བག་ལ་ཉལ་སྤོང་བ་ཡང་ས་
བརྒྱད་པར་དགྲ་བཅོམ་མི་འགལ་བའི་ཤེས་བྱེད་དུ་མ་འབྲེལ་བའི་ཕྱིར་རོ། ། །
འཐད་པའི་ཕྱོགས་གང་ཞེ་ན། འགྲེལ་པའི་དགོངས་པ་ནི། རྣམ་པ་བཞིར་རིག་པར་བྱ་
སྟེ༑ སྤོང་བྱེད་གཉེན་པོ་དང་། སྤང་བྱ་ཉོན་མོངས་དང་། སྐྱེ་བ་ལེན་ཚུལ་དང་། བྱང་ཆུབ་ཐོབ་
ཚུལ་ལོ། ། དེ་ལ་སྤྱིར་གཉེན་པོ་གཉིས་ཏེ། ཉོན་སྒྲིབ་ཀྱི་གཉེན་པོ་དང་། ཤེས་སྒྲིབ་ཀྱི་གཉེན་
པོའོ། ། ཉོན་སྒྲིབ་ཀྱི་གཉེན་པོ་ཡང་གཉིས་ཏེ། བྱིས་པའི་རྒྱུད་དང་འབྲེལ་བ་དང་
། འཕགས་
པའི་རྒྱུད་དང་འབྲེལ་བའོ། ། དང་པོ་ལ་ཡང་གཉིས་ཏེ། མངོན་དུ་གྱུར་ཙམ་སྤོང་བ་དང་
། ས་
བོན་ཡང་སྲབ་པར་བྱེད་པའོ། ། མངོན་གྱུར་ཙམ་སྤོང་བ་ལ་ཡང་གཉིས་ཏེ། ཞི་རགས་ཀྱི་རྣམ་
པ་ཅན་དང་། དེ་ཁོ་ན་ཉིད་ཀྱི་རྣམ་པ་ཅན་ནོ། །དང་པོ་ནི་ཕྱི་རོལ་པ་རྣམས་དང་ཡང་ཐུན་མོང་
དུ་འབྱུང་བའོ། །གཉིས་པ་ནི། ཚོགས་ལམ་པའི་རྒྱུད་ལ་ཡོད་པའི་གནས་ལུགས་རྟོགས་པའི་བློ་
རྣམས་སོ། །ས་བོན་ཡང་སྲབ་པར་བྱེད་པ་ནི། སྦྱོར་ལམ་གྱི་དེ་ཁོ་ན་ཉིད་ཀྱི་རྣམ་པ་ཅན་རྣམས་
སོ༑ ༑འདི་ལ་ཞི་རགས་ཀྱི་རྣམ་པ་ཅན་མེད་དེ ཞི་རགས་ཅན་རྣམས་ནི་མཐར་ཐུག་ཀྱང་ས་
469-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བོན་སྤོང་བའི་གཉེན་པོར་མི་འགྱུར་བའི་ཕྱིར་རོ། ། འཕགས་པའི་རྒྱུད་དང་འབྲེལ་བ་ལ་ཡང་
གཉིས་ཏེ། མཐོང་ལམ་དང་སྒོམ་ལམ་མོ། །དང་པོ་ནི་ཞི་རགས་ཀྱི་རྣམ་པ་ཅན་མེད་དེ གཉིས་
སྣང་ཙམ་དང་ཡང་མ་འབྲེལ་བའི་ཕྱིར་རོ། ། སྒོམ་ལམ་ལ་གཉིས་ཏེ། མངོན་གྱུར་སྤོང་བ་དང་།
ས་བོན་སྤོང་བའོ། ། དང་པོ་ལ་ཡང་གཉིས་ཏེ། མངོན་འགྱུར་སྤོང་བ་དང་། ས་བོན་ཡང་སྲབ་
པར་བྱེད་པའོ། ། དང་པོ་ལ་ཡང་སྔར་ལྟར་གཉིས་ཏེ། དེ་ལ་ས་གཉིས་པ་ལྟ་བུ་མི ས་གསུམ་
པའི་སྒྲིབ་པའི་ས་བོན་སྲབ་པར་བྱེད་པ་ཡིན་ལ་ས་བཞི་པའི་སྒྲིབ་པའི་ས་བོན་མངོན་གྱུར་
ཙམ་སྤོང་བར་བྱེད་པ་ལྟ་བུའོ། ། །
ས་བོན་སྤོང་བ་ནི་ས་གཉིས་པ་བ་རང་གི་ངོ་སྐལ་གྱི་སྤང་བྱའི་ས་བོན་སྤོང་བ་ལྟ་
བུའོ། །དེ་ལ་མངོན་གྱུར་ཙམ་སྤོང་བ་ནི་ཞི་རགས་ཀྱི་རྣམ་པ་ཅན་གྱིས་ཀྱང་བྱེད ས་བོན་སྲབ་
པ་དང་སྤོང་བར་བྱེད་པ་ནི། དེ་ཁོ་ན་ཉིད་ཀྱི་རྣམ་པ་ཅན་ཁོ་ནས་བྱེད་དོ། །སྤང་བྱ་ཉོན་མོངས་
ལ་ཡང་གསུམ་སྟེ་ཉོན་མོངས་པའི་སྒྲིབ་པ་ལ་ཉོན་མོངས་སུ་བརྗོད་པ་དང། བྱང་ཆུབ་སེམས་
དཔའ་རྣམས་ཀྱི་ཉོན་མོངས་པ་ནི་རྣམ་པར་རྟོག་པའོ་ཞེས་འབྱུང་བ་དང། རྣམ་པར་རྟོག་པ་
དེ་དག་སྐྱེད་པར་བྱེད་པའི་བག་ཆགས་ལ་ཉོན་མོངས་སུ་བརྗོད་པའོ། ། ཤེས་སྒྲིབ་ཀྱི་གཉེན་པོ་
ལ་ཡང་དེ་བཞིན་དུ་བལྟ་བར་བྱའོ། །འོན་ཀྱང་འདི་ལ་ཞི་རགས་ཀྱི་རྣམ་པ་ཅན་ནི་མེད་དེ ཞི་
རགས་ཅན་རྣམས་ནི། ཕྱི་རོལ་པ་དང་ཉན་ཐོས་ཀྱི་རྒྱུད་ལའང་ཐུན་མོང་དུ་འབྱུང་བའི་ཕྱིར་
རོ༑ ༑འདི་སྐབས་སུ་བབ་པ་སྤང་གཉེན་དེ་དག་གང་ཡིན་ཞེ་ན ཞི་རགས་ཀྱི་རྣམ་པ་ཅན་གྱི་
བསམ་གཏན་གྱི་དངོས་གཞི་ནི། ཚོགས་སྦྱོར་གྱི་སྐབས་སུ་ཐོབ་ཟིན་པའི་ཕྱིར་དང༌། ཁྱད་པར་
དུ་འདིར་དད་མོས་ནས་བར་ཆད་གཅིག་པའི་བར་གྱི་གང་ཟག་ཕལ་ཆེར་བསམ་གཏན་དང་།
གཟུགས་མེད་ལ་སྙོམས་པར་འཇུག་པ་ཐོབ་པ་དང་སྐྱེ་བ་ལ་སོགས་པར་གསུངས་པའི་ཕྱིར་
-47f0-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དང་། རིགས་པ་རྒྱས་པར་བརྗོད་ཟིན་པའི་ཕྱིར་རོ། །
དེས་ན་འདིར་བསམ་གཏན་ནི་གཉིས་ཏེ། ཞི་རགས་ཀྱི་རྣམ་པ་ཅན་དང་། དེ་ཁོ་ན་
ཉིད་ཀྱི་རྣམ་པ་ཅན་ནོ། །དེ་གཉིས་བྱིས་རྒྱུད་དང་འབྲེལ་བ་ནི་སྔར་དུ་ཐོབ་ཟིནཏོ། ། འཕགས་
རྒྱུད་དང་འབྲལ་བ་ལ་ཡང་། ཉོན་སྒྲིབ་དག་པ་དང་། ཤེས་སྒྲིབ་དག་པའི་བསམ་གཏན་ནོ། །དེ་
ལ་མཐོང་ལམ་ནི་ཉོན་སྒྲིབ་དག་པ་ཞེས་བརྗོད་ལ། སྒོམ་ལམ་གྱི་བསམ་གཏན་ནི་ཤེས་སྒྲིབ་
དག་པ་ཞེས་བརྗོད་དོ། །འདི་ལ་དབང་རྣོན་གྱི་དབང་དུ་བྱས་པ་དང་། དབང་རྟུལ་གྱི་དབང་དུ་
བྱས་པའོ། །དང་པོ་ལྟར་ན་ས་གསུམ་པར་འཇིག་རྟེན་པའི་བསམ་གཏན་ཐམས་ཅད་རྒྱས་པའི་
དུས་དང་། ས་ལྔ་པར་འཇིག་རྟེན་ལས་འདས་པའི་བསམ་གཏན་ཐམས་ཅད་རྒྱས་པའི་དུས་
དང༌། ས་བཅུ་པར་གཉིས་ཀའི་བསླབ་བྱ་མཐར་ཐུག་པའི་དུས་སོ། ། དེའི་ཕྱིར་ས་དེ་དང་དེར་
བསམ་གཏན་གྱི་ཡོན་ཏན་ཐམས་ཅད་ཁྱད་པར་དུ་བསྟན་པ་ཡིན་ནོ། །
གཉིས་པ་ལྟར་ན་ས་གསུམ་པར་འདོད་པའི་སྒོམ་སྤང་ཤེས་སྒྲིབ་དག་པའི་བསམ་
གཏན་དང་། ས་ལྔ་པར་བསམ་གཏན་གསུམ་པའི་སྒོམ་སྤང་ཤེས་སྒྲིབ་སྤངས་པས་བསམ་
གཏན་བཞི་པ་དེའི་སྐྱོན་གྱི་ཤེས་སྒྲིབ་ལས་རྣམ་པར་དག་པ་ཐོབ་པས་ས་ལྔཔར་བསམ་
གཏན་གྱི་ཕར་ཕྱིན་ནི་རྫོགས་པ་དང་། ས་བཅུ་པར་ཁམས་གསུམ་གྱི་སྒྲིབ་པ་ཐམས་ཅད་ལས་
དག་པས་རྡོ་རྗེ་ལྟ་བུའི་བསམ་གཏན་འབྱུང་བ་ཡིན་ནོ ། དེས་ན་ཞི་རགས་ཀྱི་རྣམ་པ་ཅན་གྱི་
སྤང་གཉེན་ནི་མ་ཡིན་ནོ། ། ཉོན་སྒྲིབ་ཀྱི་སྤང་གཉེན་ཡང་ཞར་གྱིས་འབྱུང་ཡང་གཙོ་བོར་ནི་
ཤེས་སྒྲིབ་ཀྱི་སྤང་གཉེན་བཟུང་བ་ཡིན་ནོ། །
འཕགས་པས་འདིར་ལམ་ཤེས་པ་ཉིད་ལ་ས་རྣམ་པ་དགུ་པོ་རྣམས་ཀྱི་ཉོན་མོངས་པ་
ཆེན་པོའི་ཆེན་པོ་ལ་སོགས་པ་སྤང་བའི་དོན་དུ་ཆུང་ངུའི་ཆུང་ངུ་ལ་སོགས་པས་དབྱེ་བས་
47-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
སྒོམ་ལམ་དགུ་འཆད་པར་འགྱུར་བ་གང་ཡིན་པ་དེ་ལས་དད་པ་དང་ཆོས་ཀྱི་རྗེས་སུ་འབྲང་
བའི་བྱེ་བྲག་གིས་གལ་ཏེ་རྣམ་པ་དྲུག་པའམ་བདུན་པ་དང་བརྒྱད་པ་སྔར་སྤང་བར་གྱུར་ན་ནི
དེ་ལས་དེ་དག་འབྲས་བུ་གཉིས་པ་ལ་ཞུགས་པར་འགྱུར་རོ་ཞེས་ལམ་ཤེས་སུ་འཆད་འགྱུར་
ལ་བསྙེག་ལ། ལམ་ཤེས་ཡང་ས་དགུ་ལ་ནི་ཆེན་པོ་ཡི། །ཞེས་པའི་སྐབས་སུ་འཕགས་པས། དེ་
ཡང་འདོད་པའི་ཁམས་དང་། གཟུགས་ཁམས་དང་གཟུགས་མེད་པའི་ཁམས་ཀྱིས་བསྡུས་
པའི་ས་དགུ་པོ་རྣམས་ལ་སོ་སོར་རྣམ་པར་རྟོག་པའི་རྣམ་པ་ཆེན་པོའི་ཆེན་པོ་ལ་སོགས་པ་
རྣམ་པ་དགུའི་གཉེན་པོ་སྒོམ་པའི་ལམ་ཆུང་ངུའི་ཆུང་ངུ་ལ་སོགས་པ་རྣམ་པ་དགུར་ཕྱེ་བ་ཡིན་
ནོ་ཞེས་བྱ་བ་ལ་སོགས་པས་ཉོན་མོངས་པ་ནི་རྣམ་པར་རྟོག་པ་ཡིན་པར་བཟུང་བའི་ཕྱིར་
དང༌། དེ་ནི་རྒྱུན་ཆགས་ཡིན་པའི་ཕྱིར། ། ཞེས་པའི་སྐབས་སུ་བྱང་ཆུབ་སེམས་དཔའ་རྣམས་
ཀྱི་ཉོན་མོངས་པ་ནི་རྣམ་པར་རྟོག་པའོ་ཞེས་འབྱུང་བའི་ཕྱིར། མུན་པ་ཤིན་ཏུ་ཆེན་པོའི་སྣང་
བ་ཆུང་དུས་སེལ་ལ། ཆུང་ངུ་ནི་ཆེན་པོས་སེལ་ཏོ་ཞེས་བྱ་བའི་དཔེས་རྣམ་པར་རྟོག་པ་ཆེན་
པོ་དང་འབྲིང་དང་ཆུང་ངུ་རྣམས་རེ་རེ་ཞིང་ཆེན་པོ་དང་འབྲིང་དང་ཆུང་ངུའི་བྱེ་བྲག་གིས་ཐ་
དད་པའི་ཕྱིར། དེ་དག་གི་གཉེན་པོ་ཆུང་ངུ་དང་འབྲིང་དང་ཆེན་པོ་རྣམས་ཀྱང་རེ་རེ་ཞིང་
ཆུང་ངུ་དང་འབྲིང་དང་ཆེན་པོའི་བྱེ་བྲག་གིས་ཐ་དད་པའི་ཕྱིར་ཞེས་ཉོན་མོངས་རྣམ་རྟོག་ཏུ་
བཟུང་ནས་དེའི་དབྱེ་བས་གཉེན་པོའི་དབྱེ་བ་བྱས་པར་བཤད་པའི་ཕྱིར་རོ། ། འདི་ལྟར་
རིགས་པའང་ཡིན་ཏེ། ས་བཅུ་རྣམས་སུ་སྒོམ་པའི་ལམ་ལ་གཙོ་བོར་ཤེས་བྱའི་སྒྲིབ་པའི་
གཉེན་པོ་ཉིད་དུ་ལམ་སྒོམ་གྱི་ཉོན་མོངས་པའི་སྒྲིབ་པའི་གཉེན་པོར་ནི་མ་ཡིན་པས་ཞར་གྱིས་
སྤོང་བར་འགྱུར་ཀྱང༌། ཉོན་སྒྲིབ་སྤང་བའི་ཆེད་དུ་སྒོམ་ལམ་སྒོམ་པ་མ་ཡིན་པའི་ཕྱིར་ཏེ།
ཉན་ཐོས་ཀྱི་ལམ་ནི་བྱང་ཆུབ་སེམས་དཔས་ཡོངས་སུ་ཤེས་པར་བྱ་བ་ཡིན་གྱི་མངོན་དུ་བྱ་བ་
-472-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ནི་མ་ཡིན་པས་སྒོམ་པའི་ལམ་མི་སྟོན་པར་གསུངས་པའི་ཕྱིར་རོ། །
སྐྱེ་བ་ལེན་ཚུལ་ནི་ཕྱིར་འོང་གི་བར་ནི་ཕལ་ཆེར་འདོད་པར་གདོས་བཅས་ཀྱི་སྐྱེ་བ་
ལེན་པ་ཡིན་ནོ། ། ཕྱིར་མི་འོངས་ནི་ཕལ་ཆེར་ཚངས་པའི་འཇིག་རྟེན་སོགས་སུ་ཡིད་ཀྱི་རང་
བཞིན་ཅན་གྱི་ལུས་ཀྱི་སྐྱེ་བ་ལེན་པ་ཡིན་ནོ། དེ་ལྟར་ཡང་མདོ་སྡེ་རྣམས་ལས་ཤེས་པར་
བྱའོ། ། བྱང་ཆུབ་ཐོབ་ཚུལ་ནི་འདིར་རྫོགས་པའི་བྱང་ཆུབ་ཐོབ་པར་བྱེད་པའི་དོན་ཡིན་ཏེ
དགྲ་བཅོམ་ཞུགས་པ་ས་བཅུ་པ་བར་བཤད་པའི་ཕྱིར་དང། འདིར་དགྲ་བཅོམ་པ་ནི་སངས་
རྒྱས་དཀོན་མཆོག་ཡིན་པའི་ཕྱིར་དང་། མདོ་ལས་ཀྱང་། རྫོགས་པའི་བྱང་ཆུབ་ཏུ་མངོན་པར་
རྫོགས་པར་འཚང་རྒྱ་ཞེས་སོགས་བཤད་པའི་ཕྱིར་རོ། ། རྩ་བའི་དགོངས་པ་ནི་དེ་ལྟ་བུའི་
སྤངས་རྟོགས་ཀྱི་རིམ་པ་བཞག་པ་མ་ཡིན་གྱི་ དད་པས་ལམ་གྱི་རྗེས་སུ་འབྲང་བ་ཞེས་སོགས་
ཕལ་ཆེར་སྒྲ་འདྲ་བ་ཙམ་གྱིས་རྣམ་པར་གཞག་པ་ཡིན་ཏེ། རྒྱུ་མཚན་བརྗོད་ཟིན་པའི་ཕྱིར་
ཀླན་ཀ་ལ། འགྲེལ་པའི་དོན་ལ་ཀླན་ཀ་ནི། འོ་ན་སློབ་དཔོན་དབྱིག་གཉེན་གྱིས་ས་
བརྒྱད་པ་ལ་ཕྱིར་འོང་བཞག་པ་མ་ཡིན་ནམ། ཅིའི་ཕྱིར་ས་བདུན་པ་ནས་འཇོག་ཅེ་། དེས་ས་
དང་པོ་ལ་རྒྱུན་ཞུགས་བཞག་པ་ནི། ཙམ་པོ་དང་ཁྱད་པར་ཅན་མཚོན་པ་ཡིན་པ་ལྟར་ས་
བརྒྱད་པར་ཕྱིར་འོང་བཞག་པ་ནི་ཁྱད་པར་ཅན་གྱི་ཙམ་པོ་མཚོན་པ་ཡང་ཡིན་པས་སྐྱོན་མེད་
དེ༑ འོ་ན་ཐོད་རྒལ་བའི་སྐབས་དེར་མཐོང་ལམ་གྱི་སྔོན་དུ་སྒོམ་སྤང་ཤེས་སྒྲིབ་སྤོང་བ་ཡོད་ན།
སྒོམ་ལམ་ཐོབ་པར་འགྱུར་རོ་ཞེ་ན། སྐྱོན་མེད་དེ། འཇིག་རྟེན་པའི་སྒོམ་ལམ་ཐོབ་པར་འགྱུར་
བ་ནི་འདོད་པ་ཡང་ཡིན་ལ། འཇིག་རྟེན་ལས་འདས་པ་འཕགས་པའི་སྒོམ་ལམ་ཐོབ་པར་
འགྱུར་བ་ནི་ཁྱབ་པ་མེད་དེ། སྦྱོར་ལམ་གྱིས་ཐམས་ཅད་མཁྱེན་པ་ཉིད་གསུམ་གྱི་སྒྲིབ་པའི་
-473-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བུད་ཤིང་སྲེག་པ་ལ་སོགས་པའི་རིགས་པ་བཤད་ཟིན་ཅིང་འཆད་པར་འགྱུར་བའི་ཕྱིར་
རོ༑ ༑ཀླན་ཀ་གཞན་ནི་འོག་ནས་སྤང་བར་བྱའོ། །
སོ་སོའི་མཚན་ཉིད་ལ་གཉིས་ཏེ། མཚན་ཉིད་དངོས་དང་དེ་ལ་ཀླན་ཀ་སྤང་བའོ། ། དེ་
ལ་འགྲེལ་པའི་དགོངས་པ་ནི་སྙེ་མ་ཆུང་བ་ནས་བཤད་པ་ལྟར་རོ། ། ཡང་ན་འཕགས་པའི་
ལུགས་ཕྱི་མ་ལྟར་ན་འདོད་པའི་སྒོམ་སྤང་རྣམ་རྟོག་གསུམ་མམ་བཞི་སྤངས་ཤིང་གཉེན་པོ་
འདོད་པའི་སྒོམ་ལམ་གསུམ་མམ་བཞི་ཐོབ་པ་ཞེས་སོགས་སྤང་གཉེན་རྣམ་གྲངས་ཐ་དད་་་་
སོར་སྦྱར་བར་བྱ་ཞིང་སྤང་བྱ་རང་རང་གི་གཉེན་པོ་སྒོམ་ལམ་གྱི་མིང་སྦྱར་བར་བྱའོ། རྩ་
བའི་དགོངས་པ་ནི་འདིར་བསྟན་སེམས་དཔའ་དབང་རྟུལ་ནི་ཕྱིར་མི་ལྡོག་པ་མ་ཡིན་པའི་་་་
སེམས་པ་གང་ཞིག་དད་པ་ཤས་ཆེ་བས་ལམ་གྱི་རྗེས་སུ་འབྲང་བའོ། ། དབང་རྣོན་ནི་མཐོང་
ལམ་མན་ཆད་ལ་གནས་པའི་སེམས་དཔའ་གང་ཞིག། ཤེས་རབ་ཤས་ཆེ་བས་ལམ་གྱི་རྗེས་སུ་
འབྲང་བའོ། ། དད་མོས་ནི་ས་བདུན་པའི་བར་གྱི་སེམས་དཔའ་གང་ཞིག་དབང་རྟུལ་དུ་གྱུར་
པའོ། །མཐོང་ཐོབ་ནི་དེ་གང་ཞིག་དབང་པོ་རྣོན་པོར་གྱུར་པའོ། །མིའི་རིགས་ནས་རིགས་སྐྱེ་ནི་
དེ་གང་ཞིག་མིར་སྐྱེ་བ་གཉིས་སམ་གསུམ་བླངས་ནས་ཞིང་སྣ་ཚོགས་སུ་འཚང་རྒྱ་བའོ ། ལྷའི་
རིགས་ནས་རིགས་སྐྱེ་ནི་གང་ཞིག་འདོད་ལྷར་སྐྱེ་བ་གཉིས་སམ་གསུམ་བླངས་ནས་ཞིང་སྣ་
ཚོགས་སུ་འཚང་རྒྱ་བའོ། ། བར་ཆད་གཅིག་པ་ནི་དེ་གང་ཞིག་འདོད་པར་ཚེ་གཅིག་ཙམ་
བླངས་ནས་ཞིང་སྣ་ཚོགས་སུ་འཚང་རྒྱ་བའོ། ། བར་མ་དོར་ཡོངས་སུ་འདའ་བ་ནི་ས་བརྒྱད་པ་
མན་ཆད་ལ་གནས་པ་གང་ཞིག ། ཁམས་བར་མར་སྐྱེས་ནས་ཞིང་སྣ་ཚོགས་སུ་འཚང་རྒྱ་
བའོ། ། སྐྱེས་ནས་འདའ་བ་ནི་དེ་གང་ཞིག ། དང་པོ་སྐྱེས་པའི་དུས་ཉིད་ནས་ཞིང་སྣ་ཚོགས་སུ་
འཚང་རྒྱ་བར་ངེས་པའོ། །འདིར་ཁ་ཅིག་སྤྱན་རས་གཟིགས་ལ་སོགས་པ་དཔེར་བྱེད་པ་ལ་ནི་
-474-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
རྒྱུ་མཚན་མ་མཐོང་ངོ༌། ། འདུ་བྱེད་དང་བཅས་ནས་འདའ་བ་ནི དེ་གང་ཞིག་སེམས་ཅན་གྱི་
དོན་ལ་བརྩོན་པས་སྐལ་པ་གྲངས་མེད་པ་ནས་ཞིང་སྣ་ཚོགས་སུ་འཚང་བའོ། ། འདུ་བྱེད་མེད་
པར་འདའ་བ་ནི། དེ་གང་ཞིག ། སེམས་དང་པོ་བསྐྱེད་པ་ཉིད་ཀྱིས་མཐོང་ལམ་ལས་འདའ་
ངེས་སུ་བྱས་ནས་ཞིང་སྣ་ཚོགས་སུ་འཚང་རྒྱ་བའོ། ། འོག་མིན་འགྲོ་ནི་དེ་གང་ཞིག ། ཚངས་
རིས་ནས་འོག་མིན་དུ་སྐྱེས་ནས་ཞིང་སྣ་ཚོགས་སུ་འཚང་རྒྱ་བའོ ། །
འཕར་བ་ནི། དེ་གང་ཞིག ། བསམ་གཏན་བསྒྲུབས་ཏེ་བསམ་གཏན་ལས་ཉམས་ནས་
བསམ་གཏན་དང་པོ་བསྒྲུབས་ཏེ། དེ་མ་ཐག་འོག་མིན་དུ་སྐྱེས་ནས་ཞིང་སྣ་ཚོགས་སུ་འཚང་
རྒྱ་བའོ། ། ཕྱེད་དུ་འཕར་བ་ནི་དེ་གང་ཞིག ། ཚངས་རིས་ནས་གནས་གཙང་མར་སྐྱེས་ཏེ།
གཙང་མའི་གནས་གཅིག་གམ་གཉིས་བརྒལ་ནས་འོག་མིན་དུ་སྐྱེས་ཏེ་ཞིང་སྣ་ཚོགས་་་་་
འཚང་རྒྱ་བའོ། ། གནས་ཐམས་ཅད་དུ་འཆི་འཕོ་བ་ནི དེ་གང་ཞིག། ཚངས་རིས་ནས་འོག་
མིན་བར་ཐམས་ཅད་དུ་སྐྱེས་ཏེ་ཞིང་སྣ་ཚོགས་སུ་འཚང་རྒྱ་བའོ། ། སྲིད་པའི་རྩེའི་མཐར་ཐུག་
འགྲོ་ནི། དེ་གང་ཞིག ། ཚངས་རིས་ནས་དགེ་རྒྱས་ཀྱི་བར་དུ་སྐྱེས་ཏེ་ཤི་མ་ཐག་གཟུགས་མེད་
དུ་སྐྱེས་ནས་ཞིང་སྣ་ཚོགས་སུ་འཚང་རྒྱ་བའོ། ། གཟུགས་ཀྱི་ཆགས་བཅོམ་ནི་དེ་གང་ཞིག་
གཟུགས་མེད་དུ་སྐྱེས་ནས་ཞིང་སྣ་ཚོགས་སུ་འཚང་རྒྱའོ། ། མཐོང་ཆོས་ཞི་ནི་དེ་གང་ཞིག་གི་
ཚེ་འདི་ཉིད་ལ་ཞིང་སྣ་ཚོགས་སུ་འཚང་རྒྱ་བའོ། ། ལུས་མངོན་བྱེད་ནི། དེ་གང་ཞིག་འགོག་པ་
ལུས་ཙམ་ལ་བརྟེན་ནས་སྐྱེད་པའམ་ཐོད་རྒལ་ལ་སྙོམས་པར་ཞུགས་ཏེ་ཞིང་སྣ་ཚོགས་སུ་
འཚང་རྒྱ་བའོ། ། འདིར་བསྟན་སེམས་པ་བསེ་རུའི་མིང་ཅན་ནི སངས་རྒྱས་མི་བཞུགས་ཤིང་
ཉན་ཐོས་མེད་པའི་ཞིང་དུ་སྐྱེས་ནས་རང་བྱང་ཆུབ་ཏུ་འཚང་རྒྱ་ཚུལ་བསྟན་པའོ། །
ཀླན་ཀ་ནི། འོ་ན་འདི་ཐམས་ཅད་འཕགས་པ་སློབ་པ་ཕྱིར་མི་ལྡོག་པ་མ་ཡིན་པར་
475-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར། །
འགྱུར་ཏེ། ཕྱིར་མི་ལྡོག་པ་མ་ཡིན་པའི་དགེ་འདུན་ཡང་ཡོད་པའི་ཕྱིར་རོ་ཞེ་ན། འཕགས་པ་
སོགས་དེ་ལྟར་བཞེད་ཀྱང་། ཆོས་ལ་ཐམས་ཅད་མཁྱེན་པ་ཉིད་གསུམ་སྤྱིར་འཛིན་པ་ལྟར་
དགེ་འདུན་ལ་ཡང་ཐེག་ཆེན་གྱི་དགེ་འདུན་ཐམས་ཅད་འཛིན་པ་ཡིན་ཏེ ཕྱིར་མི་ལྡོག་པ་ནི་
ངེས་འབྱེད་ཡན་ལག་ནས་འཛིན་ལ་འདིར་དབང་རྟུལ་ནི་མདོ་ལས། ཕྱིར་མི་ལྡོག་མ་ཡིན་
པར་བཤད་པའི་ཕྱིར་དང་། ངེས་འབྱེད་ཡན་ལག་ནས་བཟུང་སྟེ། །མཐོང་དང་སྒོམ་པའི་ལམ་
དག་ལ། ། བྱང་ཆུབ་སེམས་དཔའ་གང་དག་ནས། ། དེ་འདིར་ཕྱིར་མི་ལྡོག་པའི་ཚོགས། ། ཞེས་
ངེས་འབྱེད་ཡན་ལག་ལ་གནས་པ་ཡང་ཕྱིར་མི་ལྡོག་པའི་དགེ་འདུན་དུ་བརྗོད་པའི་ཕྱིར་
རོ༑ ༑གལ་ཏེ་མདོའི་སྒྲ་ཇི་ལྟ་བར་རྟོག་ན། རྟོག་པ་རྣམས་ཀྱང་ཕལ་ཆེར་མ་བསྟན་པར་འགྱུར་
ཏེ༑ མདོ་ལས་གཉེན་པོའི་རྣམ་པ་བསྟན་པའི་ཕྱིར་རོ། །དེས་ན་འཕགས་པ་དང་། སློབ་དཔོན་
མདོའི་སྒྲ་ཇི་ལྟ་བ་བཞིན་མ་ཡིན་པར་བསྟན་བཅོས་གཞན་དང་སྦྱར་ཏེ་གསུང་བ་ཡིན་པས་དེ་
ལྟར་རིགས་སོ་ཞེ་ན། དེ་ནི་ངེས་པ་མེད་དེ། རྒྱན་འདིར་ལ་ལ་ནི་མདོའི་སྒྲ་ཇི་ལྟ་བ་བཞིན་དུ་
བསྟན་ཏེ། སེམས་བསྐྱེད་ལ་སོགས་པ་བཞིན་ནོ། ། ལ་ལར་ནི་ལྡོག་ནས་བསྟན་ཏེ། རྟོག་པ་
རྣམས་ལྟ་བུའོ། ། ལ་ལར་ནི་དཔེའི་སྒོ་ནས་བསྟན་ཏེ། གདམས་ངག་གི་སྒོམ་ལམ་བསྟན་པ་ལྟ་
བུའོ། ། དེས་ན་ཐམས་ཅན་མདོའི་སྒྲ་ཇི་ལྟ་བ་བཞིན་བྱེད་པ་མ་ཡིན་ཏེ འགའ་ཞིག་ཏུ་མདོ་
ནས་གཉེན་པོ་བསྟན་ཀྱང་རྒྱན་ཉིད་ཀྱིས་རྟོག་པ་བཞིན་ནོ། ། འདིར་རྒྱན་གྱིས་འཕགས་པ་ཁོ་
ནར་བསྟན་པ་མེད་དེ། མདོ་ལས། བྱང་ཆུབ་སེམས་པ་མང་པོ་ཞེས་གསུངས་པ་དེ་ལ་དབང་པོ་
རྟུལ་པོ་ལ་སོགས་པའི་ཐ་སྙད་ཉེ་བར་སྦྱར་བ་ཙམ་དུ་ཟད་པའི་ཕྱིར་རོ། ། འོ་ན་མདོ་ལས་དད་
མོས་ཀྱི་སྐབས་སུ་བཤད་པའི་ལྷ་ཚེ་རིང་པོར་སྐྱེས་པ་དེ་ཚོགས་ལམ་པ་ཡིན་ཏེ ཕྱིར་མི་ལྡོག་
པ་མེད་པས་སོ། ། སྦྱོར་ལམ་པའང་མ་ཡིན་ཏེ། མི་དལ་ཟད་པ་མེད་པས་སོ། ། འཕགས་པའང་
476-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
མ་ཡིན་ཏེ་བསམ་གཏན་གྱི་ཡན་ལག་མ་ཟད་པས་སོ་ཞེ་ན། འདི་ལ་ཨོ་དེ་ཤཔ་ནི། ཕྱིར་མི་
ལྡོག་པ་ནི་ཤས་ཆེ་བས་བརྗོད་ཀྱི་དེས་མ་ཁྱབ་སྟེ མདོ་ལས་ཀྱང་ཕྱིར་མི་ལྡོག་པ་མ་གཏོགས་
ཞེས་གསུངས་སོ་ཞེས་ཏེ་ཚོགས་ལམ་པར་བཞེད་དོ། བྷཾ་ག་ལ་པ་ནི་དྲོད་རྩེ་ལ་མི་དལ་ཕལ་
ཆེར་ཟད་པས་དེ་སྐད་བཤད་ཀྱི་ངེས་པ་ནི་བཟོད་པ་ནས་ཟད་དེ ངན་འགྲོ་མེད་པས་ཆོས་
ཆེན་པོ་ལ་བཟོད་པའོ། ། ཞེས་འཆད་པས་སོ། ། དེས་ན་འདི་ནི་དྲོད་རྩེ་བ་ཡིན་ནོ་ཞེས་ཟེར་
རོ༑ ༑ཀེ་ཀ་པ་ན་རེ། ཕྱི་རོལ་པ་དེར་སྐྱེས་པ་ནི། འཆི་འཕོ་བ་ན་ལོག་ལྟའི་དབང་གིས་དམྱལ་
བར་ལྟུང་བས་མི་ཁོམས་པར་བགྲང་ཞིང་། བྱང་སེམས་སོ་སྐྱེ་ནི། རྒྱ་ལམ་ན་བཤེས་གཉེན་ངན་
པའི་སྟོབས་ཀྱིས་དེར་སྐྱེས་ཀྱང་སངས་རྒྱས་ཀྱི་མཐུ་དང་། རང་གི་བྱང་སེམས་ཀྱི་མཐུས་ལམ་
ལས་མི་ཉམས་པས་མི་ཁོམས་པ་མ་ཡིན་ནོ་ཞེས་ཟེར་རོ། ། དེ་ཐམས་ཅད་ནི་རྩོད་ལན་ལོག་པ་
ཡིན་ཏེ། སྔར་བཤད་པ་ལྟར་འདིར་བསྟན་དགེ་འདུན་ཕྱིར་མི་ལྡོག་པར་མ་ངེས་པའི་ཕྱིར་
དང༌། ངེས་སུ་ཆུག་ཀྱང་ལྷ་ཚེ་རིང་པོར་སྐྱེས་པ་ནི། ཚེ་རབས་སྔ་མ་ལ་ཡིན་གྱི་དད་མོས་ཀྱི་
དུས་ན་མ་ཡིན་པའི་ཕྱིར་རོ། ། འོ་ན་བར་མ་དོར་འདའ་བ་སོགས་ནི། གཟུགས་ཁམས་ཀྱི་བར་
དོ་སོགས་སུ་སྐྱེས་ནས་འདའ་དགོས་པ་མ་ཡིན་ནམ་ཞེ་ན མ་ཡིན་ཏེ། དེ་ནི་ཉན་ཐོས་ཉིད་ཀྱི་
དབང་དུ་བྱས་པའི་ཕྱིར་རོ། ། འོ་ན་གཟུགས་ཁམས་བཅུ་བདུན་གྱི་འོག་མིན་དེར་འཚང་རྒྱབ་
མི་འཐད་དེ། གཙང་མའི་གནས་རྣམས་སྤངས་པ་ཡི། ། འོག་མིན་གནས་ནི་ཉམས་དགའ་
བར། །ཡང་དག་རྫོགས་སངས་དེར་སངས་རྒྱས། །སྤྲུལ་པ་པོ་ནི་འདིར་འཚང་རྒྱ། །ཞེས་གཙང་
མའི་གནས་སྤང་བར་བཤད་པའི་ཕྱིར་དང་། གཙང་གནས་ཀྱི་འོག་མིན་དེར་ནི་ཉན་ཐོས་ཀྱང་
འགྲོ་བའི་ཕྱིར་རོ་ཞེ་ན། སྐྱོན་མེད་དེ། འོག་མིན་དེར་ཞིང་སྦྱངས་པས་ས་བཅུ་པ་བ་ཁོ་ན་ལ་
སྣང་བའི་ཞིང་གི་བཀོད་པ་བསྒྲུབས་ནས་དེར་དངོས་སུ་སངས་རྒྱས་ནས་ཞིང་སྣ་ཚོགས་སུ་



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
སངས་རྒྱས་པའི་ཚུལ་སྟོན་པའི་ཕྱིར་རོ། ། འོ་ན་སྲིད་རྩེར་འཚང་རྒྱ་བ་ཡང་མི་འཐད་དེ
སངས་རྒྱས་ཐམས་ཅད་འོག་མིན་དུ་འཚང་རྒྱ་བར་བཤད་པའི་ཕྱིར་རོ་ཞེ་ན། སྐྱོན་མེད་དེ།
སྔར་ལྟར་ཞིང་སྦྱངས་ནས་སངས་རྒྱས་ཏེ། ཞིང་སྣ་ཚོགས་སུ་འཚང་རྒྱ་བའི་ཚུལ་སྟོན་པའི་
ཕྱིར་རོ། ། ཡང་བྱང་སེམས་གཟུགས་མེད་དུ་སྐྱེ་ན། སྡུད་པ་ལས་བྱང་ཆུབ་ཡོན་ཏན་ཕ་རོལ་
ཕྱིན་ཉམས་འགྱུར་འོང་ཞེས། ། གཟུགས་མེད་ཁམས་སུ་སྐྱེ་བ་དོན་དུ་གཉེར་མི་བྱེད། ། ཅེས་
གསུངས་པ་དང་འགལ་ལོ་ཞེ་ན། འདི་ལ་ཁ་ཅིག་ཐན་རེ། གཟུགས་མེད་ཀྱི་སེམས་ཐོབ་པས་
དེར་སྐྱེ་བའི་ནུས་པ་ཡོད་པ་ཙམ་ལ་དགོངས་ཀྱི་དངོས་སུ་སྐྱེ་བ་མ་ཡིན་པས་སྐྱོན་མེད་དོ་ཞེས་
ཟེར་རོ། ། དེ་དག་ནི་རྩོད་ལན་ལོག་པ་ཡིན་ཏེ། ཡུམ་རྒྱས་བསྡུས་ལས། བསྡུས་པ་སྒྲ་ཇི་བཞིན་
པའི་ངེས་པ་ཅན་མེད་པའི་ཕྱིར་དང་། རྒྱས་པར་གཟུགས་མེད་དུ་སྐྱེ་བར་བཤད་པའི་རིགས་
པས། བསྡུས་པའི་དེ་ཉིད་སྤྱིར་བཏང་ནས། རྒྱས་པས་དམིགས་གསལ་འབྱེད་པ་ཡིན་ཏེ། སྤྱིར་
བྱང་སེམས་གཟུགས་མེད་དུ་སྐྱེ་བ་ཉུང་ཡང་རེས་འགའ་གཞན་དོན་དུ་འགྱུར་ན་གཟུགས་
མེད་དུ་སྐྱེ་བ་ཡང་ཡོད་པའི་ཕྱིར་རོ། །དེ་བཞིན་དུ་མཐོང་ཆོས་ཞི་འདོད་པར་འཚང་རྒྱ་བ་ཡང་
མི་འཐད་དོ་ཞེ་ན། དེ་ནི་སྤྲུལ་སྐུའི་སངས་རྒྱས་ཀྱི་དབང་དུ་བྱས་པས་སྐྱོན་མེད་དོ། །ཡང་ན་སྔ་
མ་ལྟར་ཡིན་ནོ། ། འོ་ན་བྱང་ཆུབ་སེམས་པ་ཉན་ཐོས་མེད་ཅིང་སངས་རྒྱས་མི་འབྱུང་བའི་ཞིང་
དུ་རང་བྱང་ཆུབ་ཏུ་འཚང་རྒྱ་བ་མི་འཐད་དེ། དེ་ལྟ་ན་རང་རྒྱལ་མཚན་ཉིད་པར་འགྱུར་རོ་ཞེ་
ན༑ དེར་བྱང་ཆུབ་ཏུ་འཚང་རྒྱ་ཚུལ་བསྟན་པ་ཙམ་གྱི་དོན་ཡིན་ཏེ། དེ་དག་ཐབས་ལ་མཁས་
པས་སེམས་ཅན་སྨིན་པར་བྱ་སྟེ། བླ་མེད་རྫོགས་པའི་བྱང་ཆུབ་ཏུ་འཚང་རྒྱ་ཞེས་འབྱུང་བས་
དེ་ནི་རང་རྒྱལ་གྱིས་གདུལ་བར་འགྱུར་བའི་སེམས་ཅན་ལ་བྱང་སེམས་ཆེན་པོའི་ཐབས་ལ་
མཁས་པ་ཡིན་པའི་ཕྱིར་རོ། ། དེ་ལྟ་བུའི་དགེ་འདུན་གྱི་རྣམ་པར་གཞག་པ་འདི་ཡང་རྗེ་བཙུན་
478-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
•་
གྱིས་བྱིན་གྱིས་བརླབས་ཀྱིས་ཁོ་བོ་ཁོ་ནས་རྟོགས་པ་ཡིན་ཏེ། གངས་ཅན་གྱི་སྐྱེ་བོ་རི་བོང་གི་
ཅལ་བརྒྱུད་མའི་རྗེས་སུ་འབྲང་བ་རྣམས་སུ་མ་ཟད་བདག་ཉིད་ཆེན་པོ་རྣམས་ཀྱང་རྣམ་པར་
འཁོར་བར་སྣང་བའི་ཕྱིར་རོ། །དགེ་འདུན་གྱི་མདོ་སྦྱོར་ནི་གོ་སླ་བས་མ་བརྗོད་དོ ། །
ཅ༣ ངེས་འབྱེད་ཡན་ལག་བཤད་པ།
ངེས་པར་འབྱེད་པའི་ཡན་ལག་འབྱུང་བས་ཞེས་བྱ་བ་འདིར་སྦྱོར་ལམ་གཏན་ལ་
དབབ་པར་བྱ་སྟེ། དེ་ལ། ངོ་བོ་རྒྱུ་འབྲས་ལས་ལྡན་འཇུག། གྲངས་རིམ་རྣམ་གྲངས་ངེས་ཚིག་
གོ ༑ངོ་བོ་གང་ཞེ་ན། བློའི་ངོ་བོ་དང་། མཚན་ཉིད་དང་། དབྱེ་བ་དང་། ས་མཚམས་སོ། །དང་
པོ་ལ་གཉིས་ཏེ། མཉམ་བཞག་གི་ངོ་བོ་དང་། རྗེས་ཐོབ་ཀྱི་ངོ་བོའོ། ། དང་པོ་ལ་གསུམ་སྟེ། མི་
འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་སྤང་བའོ། ། མི་འཐད་པའི་ཕྱོགས་
གང་ཞེ་ན། རྟོག་མེད་མ་འཁྲུལ་བར་འདོད་པ་དང་། རྟོག་མེད་འཁྲུལ་བར་འདོད་པ་དང་།
རྗེས་དཔག་ཏུ་འདོད་པའོ། ། དང་པོ་ནི། མ་བསླབས་པ་ཁ་ཅིག་དལན་རེ། འདིར་སྦྱོར་ལམ་
མཉམ་བཞག་ནི་རྣལ་འབྱོར་མངོན་གསུམ་ཡིན་ཏེ། དོན་དམ་པའི་གཞན་གྱི་སྟོང་པ་ཉིད་ཆོས་
ཀྱི་སྐུའི་བདག་ཉིད་མངོན་གསུམ་དུ་མཐོང་བའི་ཕྱིར་ཞེས་ཟེར་རོ། དེ་ལ་ནི་ཤཱཀྱ་སེང་གེའི་
བསྟན་པའི་གཏམ་ཙམ་ཡོད་པ་མ་ཡིན་ཏེ། སོ་སོ་སྐྱེ་བོ་ཕྱིན་ཅི་ལོག། བདེན་པ་མཐོང་བ་ལྡོག་
པ་སྟེ། །ཞེས་བྱ་བ་ལ་སོགས་པ་གསུངས་ལ། སྟོང་གཟུགས་སྣང་བ་ནི་སྡིག་ཅན་གྱི་རྒྱུད་ལ་ཡང་
འབྱུང་བའི་ཕྱིར་དང་། ཡང་ན་བློ་ཐམས་ཅད་ཀྱིས་ངོ་བོ་ཉིད་སྐུ་ཐོབ་པས་སྒྲིབ་གཉིས་ལས་
གྲོལ་བའི་ཡེ་ཤེས་ཀྱི་བདག་ཉིད་ཡིན་པའི་ཕྱིར་བློ་ཐམས་ཅད་རྣལ་འབྱོར་མངོན་སུམ་དུ་
འགྱུར་བ་ལ་སོགས་པ་ཉེས་པ་མཐའ་ཡས་པས་རེག་ཅིང༌། ལུང་རིགས་འོག་གི་དག་གིས་ཀྱང་
གནོད་པར་འགྱུར་རོ། ། །
479-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གངས་ཅན་གྱི་སྒོམ་པ་བླུན་པོ་རྣམས་ན་རེ། སྦྱོར་ལམ་མཉམ་བཞག་ནི་རྣལ་འབྱོར་
མངོན་སུམ་ཡིན་ཏེ། སེམས་ཉིད་འདི་གནས་ལུགས་ལ་གནས་པ་ན་སངས་རྒྱས་དང༌། ཕྱི་རོལ་
ཏུ་ཡེངས་པ་ན་འཁོར་བ་ཡིན་པའི་ཕྱིར་རོ། ། དེ་བས་ན་ད་ལྟ་ཉིད་དུ་ཤེས་པ་གང་དུ་ཡང་མི་
རྟོག་ཅི་ཡང་ཡིད་ལ་མི་བྱེད་པ་ནི་ཕྱག་རྒྱ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་སངས་རྒྱས་
ཀྱི་ཐུགས་ཀྱི་ངོ་བོ་ཡིན་ནོ་ཞེས་ཟེར་རོ། །དེ་ནི་ཕྱུགས་པས་ཀྱང་ཕྱུགས་ཡིན་ཏེ། འཕགས་ལམ་
གྱི་གནས་པ་མ་བསྒོམས། སྤང་བྱ་སྒྲིབ་པའི་གཉིད་ཀྱང་མ་སད། མཐའ་ཡས་པའི་ཤེས་བྱ་ལ་
བློ་མ་རྒྱས་པས་རང་ཉིད་ཙམ་ཡང་ངན་འགྲོ་ལོག་པ་ཙམ་ལས་མི་ཐར་པའི་བློ་དེ་ལྟ་བུ་སངས་
རྒྱས་ཡིན་ན། ཁོ་རང་འཁོར་བར་འདོད་པ་དེ་ཡང་སངས་རྒྱས་སུ་ཧ་ཅང་ཐལ་བ་ལ་སོགས་
པའི་ཉེས་པ་མཐའ་ཡས་པས་རེག་ཅིང་སྐད་ཅིག་ཙམ་གྱིས་འཁོར་བར་ལྟུང་བའི་སངས་རྒྱས་
དེ་ལྟ་བུ་ཡོད་དོ་ཞེས་བྱ་བའི་གཏམ་ཐོས་པ་ཡང་སྙིགས་མའི་དུས་ཁོ་ནས་བསྒྲུབས་པའི་ཕྱིར
རོ༑ ༑གཞན་ཡང་ཡིད་ལ་མི་བྱེད་པ་ཞེས་བྱ་བ་འདི་གང་ཡིན ཡིད་ལ་མི་བྱེད་དོ་སྙམ་ན་ནི།
དེ་ཉིད་ཡིད་ལ་བྱེད་པར་འགྱུར་ལ། ཡིད་འགགས་པ་ཙམ་ཡིན་ན་གཉིད་མཐུག་པོ་ལོག་པ་ལ་
སོགས་ཀྱང་ཡིད་ལ་མི་བྱེད་པའི་སྒོམ་གྱི་ངོ་བོར་འགྱུར་ལ། མཐའ་གང་དུ་ཡང་མི་རྟོག་པ་
མངོན་སུམ་དུ་སྐྱེས་པའི་དོན་ཡིན་ན་དེ་ཉིད་ནི་སོ་སོ་སྐྱེ་བོ་རྣམས་ལ་མི་སྲིད་དེ ཐ་ན་བརྗོད་
བྲལ་ཡིན་ནོ་སྙམ་པ་ལ་སོགས་པའི་མོས་པ་ཡིད་ལ་བྱེད་པ་ལས་མི་རྟོག་པ་སྙམ་བྱེད་ཀྱང་དེ་
ཉིད་རྟོག་པ་ཡིན་པའི་ཕྱིར་དང་། ལུང་དང་རིགས་པ་འོག་ནས་འཆད་པའི་ཕྱིར་རོ། ། །
མཁས་པར་བྱེད་པ་དག་ཚ་གཉལན་རེ། ངེས་འབྱེད་ཆ་མཐུན་འདི་རྣམས་རྒྱུ་བསྒོམས་
པའི་སྟོབས་ལས་བྱུང་བ་དང་། ཡུལ་ཆོས་ཉིད་ལ་རྣམ་པ་གསལ་སྣང་ཅན་ཡིན་པའི་ཕྱིར་རྣལ་
འབྱོར་མངོན་སུམ་ཡིན་ནོ་ཞེས་ཟེར་རོ། ། དེ་ནི་ནོར་བ་ཆེན་པོ་ཡིན་ཏེ། ལུང་དང་འགལ་བ་
48j-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
，
དང༌། རིགས་པ་དང་འགལ་བའི་ཕྱིར་རོ། །ལུང་དང་འགལ་ཏེ། རྗེས་སུ་མཐུན་ལ་ཕྱིན་ཅི་ལོག་
ཞེས་བྱ་བ་དང་། མོས་པ་ཡིད་ལ་བྱེད་པའི་སར་བཤད་པ་དང་། རྣམ་པར་རྟོག་པ་དང་བཅས་
པའོ་ཞེས་བྱ་བ་ལ་སོགས་པ་གསུངས་པའི་ཕྱིར་རོ། ། རིགས་པ་དང་འགལ་ཏེ། སྦྱོར་ལམ་ནི་
ཆོས་ཉིད་མངོན་སུམ་དུ་མཐོང་བའི་ཡེ་ཤེས་དང་པོ་ཡིན་པས་མཐོང་སྤང་གི་ས་བོན་སྤོང་ནུས་
སུ་ཐལ་བས། དེ་ལྟ་ན་མཐོང་ལམ་ནི་ཆོས་ཉིད་མཐོང་ཟིན་བསྒོམས་པ་ཡིན་པས་སྒོམ་ལམ་དུ་
འགྱུར་བ་དང་། མ་ཁྱབ་ན་སྒོམ་ལམ་ཡང་མཐོང་ལམ་དུ་འགྱུར་བའི་ཕྱིར་རོ། ། དེས་ན་བསྟན་
པ་འདི་ལ་བློ་གྲོས་རྩིང་བར་མི་བྱ་སྟེ། བསྟན་པའི་རིམ་པ་འཇིག་པར་འགྱུར་བའི་ཕྱིར་དང་།
དེའི་སྡིག་པ་ཆེན་པོས་ངན་འགྲོ་ལོག་པར་འཕེན་པར་བྱེད་པའི་ཕྱིར་རོ། ། ཡང་ཁ་གནོན་སཅིག་
རང་རིག་མངོན་སུམ་དུ་འདོད་པའང་མི་འཐད་དེ། རང་གི་ངོ་བོ་རིག་པའི་ཆ་ནི་སྦྱོར་ལམ་དུ་
མ་ཟད་མྱོང་བྱེད་ཐམས་ཅད་རང་རིག་མངོན་སུམ་ཡིན་ལ། ཡུལ་ལ་ནི་སྦྱོར་ལམ་ཡང་རང་
རིག་མངོན་སུམ་མ་ཡིན་ཏེ། ཡུལ་ཆོས་ཉིད་ནི་ཤེས་པ་རང་གི་རྫས་མ་ཡིན་པའི་ཕྱིར་
རོ༑ ༑གཞན་དག་ཡིད་ཀྱི་མངོན་སུམ་དུ་འདོད་པ་ཡང་མི་འཐད་དེ། དེ་ནི་དབང་ཤེས་ཀྱི་དེ་
མ་ཐག་རྐྱེན་ལས་ཕྱི་རོལ་གྱི་དོན་འཛིན་པའི་ཁ་ཕྱིར་བལྟས་ཀྱི་ཤེས་པ་མཉམ་པར་མ་བཞག་
པ་ཡིན་ལ་འདི་ནི་བསྒོམས་བྱུང་ཡིན་པའི་ཕྱིར་རོ། ། གཉིས་པ་ནི་གཞན་དག་ན་རེ། སྦྱོར་ལམ་
འདི་ནི་གཉིས་སྣང་གི་རྟོག་བཅས་ཡིན་གྱི་སྒྲ་དོན་འཛིན་པའི་རྟོག་པ་དང་བྲལ་བ་ཡིན་ཏེ
ཡུལ་ཆོས་ཉིད་ལ་གསལ་སྣང་ཅན་ཡིན་པས་སོ། ། ཞེས་ཟེར་རོ། ། དེ་ནི་འགལ་བའི་ཁུར་ཐེག་
པར་དཀའ་བ་ཆེན་པོ་ཡིན་ཏེ། འདི་ལྟར་དེ་དག་རྟོག་མེད་དུ་འདོད་ན་ནི་རྨི་ལམ་ལྟར་ཡུལ་
མེད་པ་གསལ་བར་སྣང་བ་མ་ཡིན་གྱི། ཆོས་ཉིད་དོན་དམ་པར་གསལ་བར་སྣང་བ་མ་ཡིན་
པས་འཁྲུལ་བར་འཇོག་པའི་རྒྱུ་མེད་པའི་ཕྱིར་དང་། འཁྲུལ་བར་འདོད་ན་ཡང་འདི་དག་ནི་
-481-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རང་ཡུལ་དུ་གྱུར་པའི་ཆོས་ཉིད་ཀྱི་དོན་སྤྱི་ལ་མོས་པ་ཡིད་བྱེད་ཀྱི་ལམ་ཡིན་པས་རྟོག་པར་
ཡང་འདོད་དགོས་པའི་ཕྱིར་དང་། རྟོག་མེད་ལོག་ཤེས་ཡིན་ན་རང་ཡུལ་ལ་ཚད་མས་གནོད་
པའི་བློར་འགྱུར་ལ། ཚད་མས་གནོད་བཅས་ཀྱི་དོན་གོམས་པས་གནས་ལུགས་རྟོགས་པའི་
འཕགས་ལམ་སྐྱེ་བ་རྨི་ལམ་དུའང་མི་སྲིད་པའི་ཕྱིར་རོ། ། དེས་ན་འདི་ནི། འཕགས་པའི་ཆོས་
ཐམས་ཅད་ཀྱི་རྩ་བ་བཤིག་པར་བྱེད་པ་ཡིན་ནོ ། གསུམ་པ་ནི། ཁ་འཇམཅིག་རྗེ་དཔག་ཏུ་
འདོད་པའང་མི་འཐད་དེ། དེ་ལྟར་ན་བསམ་བྱུང་དུ་ཐལ་བར་འགྱུར་བའི་ཕྱིར་རོ། །
འཐད་པའི་ཕྱོགས་གང་ཞེ་ན། སྦྱོར་ལམ་མཉམ་བཞག་ཞི་གནས་དང་ལྷག་མཐོང་ནི།
ཆོས་ཉིད་ལ་རྗེ་དཔག་གིས་ལེགས་པར་གཏན་ལ་ཕབ་པའི་བསམ་བྱུང་ལས་སྐྱེས་པའི་
བསྒོམས་བྱུང་དྲན་པ་དང་མཚུངས་ལྡན་ཏེ། སྒོམ་པ་རྫོགས་པ་ན་མཐོང་ལམ་མི་རྟོག་པའི་ཡེ་
ཤེས་སུ་གནས་འགྱུར་བའོ། །དེ་ཉིད་ཀྱི་ཕྱིར་ཚད་མ་རྣམ་པར་ངེས་པར་ཡང་། བསམ་པ་ལས་
བྱུང་བ་ཉིད་ཀྱི་ཤེས་རབ་སྒོམ་པར་བྱས་པས་རྣམ་པར་འཁྲུལ་བས་དབེན་པའི་དོན་དམ་པའི་
ཚད་མ་མངོན་སུམ་དུ་བྱེད་དོ་ཞེས་བཤད་པ་ཡིན་ནོ ། །
ཀླན་ཀ་ནི། འོ་ན་སྦྱོར་ལམ་མཉམ་བཞག་རྟོག་པ་ཡིན་ན། ཡེ་ཤེས་ཀྱི་སྣང་བ་གསལ་
བར་བཤད་པ་དང་འགལ་ཏེ། ཚད་མ་རྣམ་འགྲེལ་ལས། རྣམ་པར་རྟོག་དང་རྗེས་འབྲེལ་
ནི༑ ༑དོན་གསལ་སྣང་བ་ཅན་མ་ཡིན། ། ཞེས་བཤད་པའི་ཕྱིར་རོ་ཞེ་ན། སྐྱོན་མེད་དེ། རྣམ་
རྟོག་ལ་གསལ་སྣང་མེད་པར་བཤད་པ་ནི། དོན་རང་མཚན་མངོན་སུམ་དུ་གསལ་བར་མི་
སྣང་བ་ལ་དགོངས་ཀྱི་རྣམ་རྟོག་ལ་ཡང་སྒོམས་པའི་དབང་གིས་གསལ་སྣང་འདོད་དེ། དེ་ཉིད་
ལས་གོམས་ལས་འདོད་ཆགས་སོགས་གསལ་བ། ། ཞེས་བཤད་ཅིང་འདོད་ཆགས་སོགས་
ཀྱང་རྣམ་པར་བཏགས་པའི་ཡུལ་ཡིན་པའི་ཕྱིར། ཞེས་བྱ་བ་ལ་སོགས་པས་རྣམ་རྟོག་ཏུ་སྒྲུབ་
ཐ482-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
པའི་ཕྱིར་དེས་ན་རྟོག་མེད་ཀྱི་བློ་མི གོམས་མི་དགོས་པར་རང་གི་ངང་གིས་གསལ་བར་སྣང་
ལ༑ རྟོག་པ་ནི་གོམས་པའི་དབང་གིས་གསལ་བར་སྣང་སྟེ། ལྷ་གོམས་པའི་རྣམ་པར་རྟོག་པ་
ལྟ་བུའོ། །
འོ་ན་སྦྱོར་ལམ་དུ་ཏིང་ངེ་འཛིན་བཤད་པ་དང་འགལ་ཏེ། རྟོག་པའི་རྒྱུ་བ་ཡོད་ན་
སེམས་མི་གནས་པའི་ཕྱིར་རོ་ཞེ་ན། སྐྱོན་མེད་དེ། མངོན་པ་ཀུན་ལས་བཏུས་ལས། མཉམ་
པར་བཞག་པའི་ཡིད་མི་རྟོག་པ་དང་མཚུངས་པར་ལྡན་པས་བཀྲ་བར་འཛིན་པའོ་ཞེས་
འབྱུང་བ་དང་། བསམ་གཏན་དང་པོའི་མཉམ་བཞག་རྟོག་དཔྱོད་དང་མཚུངས་ལྡན་དུ་
བཤད་པ་ལ་སོགས་པ་མངོན་པའི་ཆོས་རྣམས་ལ་བློ་ཁ་མ་ཕྱོགས་པར་ཟད་པའི་ཕྱིར་རོ། ། འོ་
ན་རྣམ་པར་རྟོག་པ་ཐམས་ཅད་མི་འཐད་ཅེས་བྱ་བ་ལ་སོགས་པ་དང་འགལ་ལོ་ཞེ་ན། སྐྱོན་
མེད་དེ། སྒྲ་ཇི་ལྟ་བ་བཞིན་རྟོག་ན། གཉིས་སྣང་གི་རྟོག་པའང་མི་འཐད་པར་འགྱུར་ལ།
རིགས་པར་ན། མོས་དཔྱོད་ཀྱི་བར་བཤད་པ་གནས་པའི་ཕྱིར་རོ། ། འོན་ཀྱང་འགའ་ཞིག་ཏུ་
རྟོག་པ་འགགས་པ་ལྟར་སྣང་ཡང་བདེན་ཚིག་ལ་སོགས་པའི་རྟོག་པ་རགས་པ་ཙམ་འགགས་
པའི་སྟོབས་ཀྱིས་ཡིན་ཏེ། གཟུགས་འཛིན་གཉིས་མེད་མངོན་སུམ་ཏུ་རྟོགས་པ་ལས་གཞན་
པའི་རྣལ་འབྱོར་མངོན་སུམ་མི་འཐད་པས་དེར་རྟོག་མེད་ཀྱི་བསྒོམས་བྱུང་སྐྱེས་པ་མི་སྲིད་
པའི་ཕྱིར་དང་། སྦྱོར་ལམ་གྱི་སྐབས་སུ་ཉན་ཐོས་ཀྱི་ས་ལས་དེའི་ཚེ་ན་དེའི་སེམས་འགགས་
པ་ལྟ་བུར་སྣང་མོད་ཀྱི་འགགས་པ་ནི་མ་ཡིན་ནོ། ། དམིགས་པ་མེད་པ་ལྟ་བུ་ཡང་སྣང་མོད་ཀྱི་
དམིགས་པ་མེད་པ་ནི་མ་ཡིན་ནོ། །དེའི་སེམས་དེ་རབ་ཏུ་ནི་ཞིང་མེད་པ་ལྟ་བུར་ཡང་སྣང་མོད་
ཀྱི་མེད་པ་ཡང་མ་ཡིན་ནོ། །དེའི་ཚེ་སྦྲང་རྩི་བྱེད་པའི་སྦྲང་བུ་གཉིད་ཀྱིས་ལོག་པ་ལྟ་བུ་ཡང་མ་
ཡིན་ཏེ། རྣམ་པ་གསལ་ཞིང་ཞི་གནས་ཀྱི་རྣམ་པ་ལས་མི་མཐོ་མི་དམའ་བ་ཁོ་ན་ཡིན་ནོ །ཞེས་
483-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བཤད་པའི་ཕྱིར་རོ། ། རྗེས་ཐོབ་ཀྱི་ངོ་བོ་ནི། རྗེས་སུ་དཔག་པ་ལ་སོགས་པའི་དུ་མ་སྲིད་དེ་
ཕྱིར་མི་ལྡོག་གི་རྟགས་ལ་བརྟེན་ནས་ཕ་རོལ་པོ་ལ་རང་དང་འདྲ་བའི་རྟོག་པ་སྒྲུབ་པ་ལ་
སོགས་པ་མཐའ་ཡས་པའི་ཕྱིར་རོ། ། །
མཚན་ཉིད་ལ་ཁ་ཅིག་ན་རེ། བྱང་ཆུབ་ཏུ་བགྲོད་པའི་གོ་སྐབས་ཕྱི་ཤུལ་གང་ཞིག་
ངེས་བྱེད་ཆ་མཐུན་གྱི་ངོ་བོར་འགྱུར་བ་ཞེས་ཟེར་རོ། ། དེ་ནི་ནོར་བ་ཡིན་ཏེ། ངེས་བྱེད་ཆ་
མཐུན་ནི་སྦྱོར་ལམ་གྱི་མིང་གི་རྣམ་གྲངས་ཡིན་པས། མཚན་ཉིད་ཀྱི་ཟུར་དུ་སྨོས་པ་མི་རིགས་
པའི་ཕྱིར་དང་། ཚིག་ཟུར་སྔ་མ་ལ་རྣམ་བཅད་མེད་པའི་ཕྱིར་རོ། །གཞན་དག་སངསན་རེ། རང་
རྒྱུ་ཚོགས་ལམ་ལས་སྐྱེས་པའི་བདེན་བཞི་མངོན་སུམ་དུ་རྟོགས་པ་དང་རྗེས་སུ་མཐུན་པའི་
བསྒོམས་བྱུང་གཙོ་བོར་གྱུར་པ་ཞེས་ཟེར་རོ། ། དེ་ཡང་ནོར་བ་ཡིན་ཏེ། ཚོགས་ལམ་ལས་སྐྱེས་
པ་ལ་རྣམ་བཅད་མེད་པའི་ཕྱིར་དང་། དངོས་པོའི་རིགས་ཀྱི་མཚན་ཉིད་འཇོག་པ་ཐམས་ཅད་
ལ་རྒྱུ་སྨོས་དགོས་པར་འགྱུར་བ་ལ་སོགས་པའི་ཕྱིར་རོ། ། །
འོ་ན་ཇི་ལྟར་ཞེ་ན། བདེན་བཞི་མངོན་སུམ་དུ་རྟོགས་པ་དང་རྗེས་སུ་མཐུན་པ་གང་
ཞིག ། འཇིག་རྟེན་པའི་བསྒོམས་བྱུང་གཙོ་བོར་གྱུར་པ་ཞེས་བྱ་སྟེ། འདི་ཉིད་ལས་བདེན་པ་
བཞི་རྟོགས་པ་དང་། རྗེས་སུ་མི་མཐུན་པའི་འཇིག་རྟེན་པའི་བསྒོམས་པ་ལས་བྱུང་བ་ཞེས་
འབྱུང་བ་དང་། རྗེས་ཐོབ་ཏུ་ཐོས་བསམ་མེད་པ་ཡང་མ་ཡིན་པའི་ཕྱིར་རོ། ། །
དབྱེ་བ་ནི་ཐེག་པའི་སྒོ་ནས་གསུམ་སྟེ། ཉན་ཐོས་དང་རང་རྒྱལ་དང་། ཐེག་ཆེན་གྱི་
སྦྱོར་ལམ་མོ། ། དེ་དག་གི་མཚན་ཉིད་ནི་རིམ་པ་ལྟར་བདེན་བཞི་གང་ཞིག་བདག་མེད་ཙམ་
དང་། གཟུང་མེད་ཙམ་དང་། སྤྲོས་བྲལ་དུ་མངོན་སུམ་དུ་རྟོགས་པ་དང་རྗེས་སུ་མཐུན་པ་གང་
ཞིག ། འཇིག་རྟེན་པའི་བསྒོམས་བྱུང་གཙོ་བོར་གྱུར་པ་ཞེས་བྱའོ། ། ལུས་ཀྱི་དབྱེ་བ་བཞི་སྟེ།
484-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དྲོད་དང༌། རྩེ་མོ་དང་། བཟོད་པ་དང་། ཆོས་མཆོག་གོ །དེ་དག་ནི་མཚན་ཉིད་ནི་རིམ་པ་ལྟར་
རྣམ་པར་མི་རྟོག་པའི་ཡེ་ཤེས་ཀྱི་མེའི་སྔ་ལྟས་ཙམ་དུ་གྱུར་པའི་ཕྱེ་བའི་ཡེ་ཤེས། དགེ་བའི་རྩ་
བ་གཡོ་བ་ཅན་རྣམས་ཀྱི་ནང་ནས་རབ་ཏུ་གྱུར་པ་ཙམ་གྱིས་ཕྱེ་བའི་ཡེ་ཤེས་དང། ངན་འགྲོ་
མེད་པས་ཆོས་ཆེན་པོ་ལ་མོས་པ་ཙམ་གྱིས་ཕྱེ་བའི་ཡེ་ཤེས་དང། འཇིག་རྟེན་པའི་ཆོས་
རྣམས་ཀྱི་ནང་ནས་དམ་པར་གྱུར་པ་ཙམ་གྱིས་ཕྱེ་བའི་ཡེ་ཤེས་ཞེས་བྱའོ ། དེ་ལ་མེའི་སྔ་ལྟས་
སུ་གྱུར་པ་ཞེས་སོགས་རྣམས་ཀྱིས་རྟོགས་པ་འོག་མ་རྣམས་གཅོད་ལ་ཙམ་ཞེས་བྱ་བའི་སྒྲས་
རྟོགས་པ་གོང་མ་རྣམས་གཅོད་པར་བྱེད་དོ། ། ཡན་ལག་གི་དབྱེ་བ་ནི་བཅུ་གཉིས་ཏེ། དྲོད་
ཆུང་ངུ་དང་འབྲིང་ཆེན་པོ་ལ་སོགས་པའོ། ། དེ་དག་གི་མཚན་ཉིད་ནི་རིམ་པ་ལྟར། དྲོད་གང་
ཞིག་སྔ་ཆར་སྐྱེས་པ་དང་། བར་ཙམ་དུ་སྐྱེས་པ་དང་། ཕྱི་ཆར་སྐྱེས་པའོ་ཞེས་བྱ་བ་ལ་སོགས་
པའོ། ། ཡང་ན་ཐེག་ཆེན་གྱི་དྲོད་ཆུང་ངུའི་མཚན་ཉིད། དྲོད་གང་ཞིག་བྱང་སེམས་དབང་རྟུལ་
གྱི་རྒྱུད་ལས་འབྱུང་བ་ཞེས་བྱ་བ་ལ་སོགས་པ་ཡང་སྦྱར་བར་བྱའོ། དེ་ལྟར་ཡང་འདི་ཉིད་
ལས། ཆུང་ངུ་ལ་སོགས་པའི་རིམ་གྱིས་སྐྱེ་བའམ། བྱང་ཆུབ་སེམས་པ་དང་འབྲེལ་བའི་དབང་
པོ་རྟུལ་པོ་ལ་སོགས་པའི་བྱེ་བྲག་གིས་ཆུང་ངུ་དང་འབྲིང་དང་ཆེན་པོ་ཞེས་གསུངས་པའི་ཕྱིར་
རོ༑ ༑ཡང་ན་ཐེག་ཆེན་སྦྱོར་ལམ་གྱི་མཚན་ཉིད་ནི ཐེག་ཆེན་སྦྱོར་ལམ་ལས་འདིར་བསྟན་གྱི་
ཁྱད་ཆོས་ལྔས་ཁྱད་པར་དུ་འཕགས་པའི་ཡེ་ཤེས་སོ། ། ཁྱད་ཆོས་ལྔ་ནི། སྙེ་མ་ཆུང་བ་ལྟར་
ཤེས་པར་བྱའོ། །
ས་མཚམས་གང་ཞེ་ན། ཚོགས་ལམ་རྫོགས་ཀྱི་རྗེས་མཐོང་ལམ་མ་སྐྱེས་གོང་གི་ཐར་
པའི་རྒྱུར་གྱུར་པའི་དགེ་བའི་རྩ་བ་ཐམས་ཅད་དོ། རྒྱུ་གང་ཞེ་ན། གང་ལ་སྐྱེ་བའི་རྟེན་ནི་
མཐོང་ལས་འཆད་དོ། ། དེ་ལས་སྐྱེ་བའི་རྒྱུ་ནི་ཐོབ་པ་ལ་སོགས་པ་རབ་ཀྱི་མཐར་ཕྱིན་པ་ཐོབ་
485



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པའི་ཐར་པའི་ཆ་དང་མཐུན་པ་དད་པ་ལ་སོགས་པའི་མཚན་ཉིད་ཀྱི་དགེ་བའི་རྩ་བའོ ། དེ་
ལ་ཕན་པའི་རྐྱེན་ནི། བདག་རྐྱེན་དགེ་བའི་བཤེས་གཉེན་ཁྱད་པར་ཅན་ལ་སོགས་
པའོ། །དམིགས་རྐྱེན་ནི་བདེན་བཞིའི་མི་རྟག་སོགས་བཅུ་དྲུག་ལ་སོགས་པའོ། །འབྲས་བུ་གང་
ཞེ་ན། གནས་སྐབས་ཀྱི་འབྲས་བུ་ནི། ཐེག་པ་གསུམ་ཆར་གྱི་རྟོགས་པ་ཁྱད་པར་ཅན་ཐོབ་པ་
ཐེག་ཆེན་མཐོང་ལམ་ལ་སོགས་པ་ཐོབ་པ་དང་། མཐར་ཐུག་གི་འབྲས་བུ་བྱང་ཆུབ་ཐོབ་
པའོ། །བྱེད་ལས་གང་ཞེ་ན། ཐེག་ཆེན་ལ་གཉིས་ཏེ། རང་དོན་དང་། གཞན་དོན་གྱི་བྱེད་ལས་
སོ༑ ༑དང་པོ་ལ་ཡང་གཉིས་ཏེ། སྤང་བྱ་སྤོང་བའི་བྱེད་ལས་དང་། གཉེན་པོ་བསྐྱེད་པའི་བྱེད་
ལས་སོ། ། དང་པོ་ལ་ཁ་ཅིག་དག ། མཐོང་སྤང་མངོན་གྱུར་སྤོང་ཞིང་། ས་བོན་སྲབ་པར་བྱེད་
དོ༑ ༑ཞེས་མཐོང་སྤང་གི་ངེས་བཟུང་སྦྱོར་བ་མི་འཐད་དེ། མཐོང་བ་དང་སྒོམ་པས་སྤང་བར་
བྱ་བའི་གཟུང་བ་དང་འཛིན་པའི་རྣམ་པར་རྟོག་པ་སྤྱོར་ལམ་གྱི་སྤང་བྱར་ལྡན་ནོ་ཞེས་ཁས་
བླངས་པའི་ཕྱིར་རོ། །
ཇཇའོ་ན་ཇི་ལྟར་ཞེ་ན། མཐོང་བ་དང་སྒོམ་པས་སྤང་བར་བྱ་བ་མངོན་གྱུར་སྤོང་ཞིང་
མཐོང་སྤང་གི་ས་བོན་ཡང་སྲབ་པར་བྱེད་པ་ཡིན་ནོ། ། གཉིས་པ་ནི་ཆོས་ཐམས་ཅད་རང་
བཞིན་མེད་པར་རྟོགས་པ་བརྟན་པར་གྱུར་པས་སྒྲིབ་གཉིས་ཀྱི་སྤོང་བ་གཉེན་པོ་བྱེད་
པའོ། ། ཇི་ལྟར་སྤོང་ཚུལ་ནི་འོག་ནས་འཆད་དོ། ། གཞན་དོན་ནི་ཚོགས་ལམ་རྫོགས་པའི་དོན་
གྱིས་སེམས་ཅན་རྣམས་ཚོགས་ལམ་དུ་ཡོངས་སུ་བསྡུས་པ་དང་། སྦྱོར་ལམ་སྐྱེས་པའི་རྒྱུ་
མཚན་གྱིས་སེམས་ཅན་རྣམས་སྦྱོར་ལམ་དུ་སྨིན་པར་བྱེད་པ་ལ་སོགས་པའོ །ལྡན་པ་གང་ཞེ་
ན༔ སྤྱིའི་ཡོན་ཏན་དང་ཁྱད་པར་གྱི་ཡོན་ཏན་དང༌། ངེས་པའི་ཡོན་ཏན་ནོ། ། དང་པོ་ནི།
དཀོན་མཆོག་སྤྲིན་གྱི་མདོ་ལས་འདིར། སོ་སོ་སྐྱེ་བོའི་རྒུད་པ་ཀུན་ལས་འདས་ཤིང་། ཏིང་ངེ་
ག86-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
འཛིན་དང་གཟུངས་དང་། རྣམ་ཐར་དང་། མངོན་ཤེས་ཀྱི་ཡོན་ཏན་གྲངས་མེད་པ་དང་ལྡན་
པར་གསུངས་སོ། ། གཉིས་པ་ནི། མདོ་འདི་ཉིད་ལས། བཟོད་པའི་སྐབས་སུ། ལུས་ལ་སོགས་
པ་རྣམ་པ་ཐམས་ཅད་དུ་རྣམ་པར་དག་པར་བྱེད་པའི་རྒྱུའི་ཡོན་ཏན་དང༌། ཆོས་མཆོག་གི་
སྐབས་སུ་ཆོས་ཀུན་སྐྱེ་བ་མེད་པ་ལ་སོགས་པའི་ཏིང་ངེ་འཛིན་མང་པོ་དང་། དེ་ལ་བརྟེན་ནས་
ཏིང་ངེ་འཛིན་གང་གིས་ཏིང་ངེ་འཛིན་ཐམས་ཅད་ཀྱི་སྤྱོད་ཡུལ་ཡོངས་སུ་སྟོན་པ་ལ་སོགས་པ་
ངོ་བོ་དང་འབྲས་བུའི་ཡོན་ཏན་དུ་མ་དང་ལྡན་པར་གསུངས་སོ། ། གསུམ་པ་ནི། འོག་ནས་
འཆད་པར་འགྱུར་བའི་ཕྱིར་མི་ལྡོག་པའི་རྟགས་ཀྱི་ཡོན་ཏན་དེ་དག་ཐོབ་པར་འགྱུར་
རོ༑ ༑འོན་ཀྱང་འདི་ནི་སློབ་དཔོན་གྱི་དགོངས་པས་ས་བརྒྱད་པའི་སྦྱོར་ལམ་ཡིན་པའི་ཕྱིར
འདི་ལ་མངོན་པར་ཞེན་པར་མི་བྱའོ། ། །
འཇུག་པ་གང་ཞེ་ན། མོས་པ་ཡིད་བྱེད་བརྟན་པའི་ཚུལ་གྱིས་རོ་གཅིག་ཏུ་འཇུག་གོ།།
གྲངས་ངེས་པ་གང་ཞེ་ན། སྦྱོར་ལམ་བཞིར་གྲངས་ངེས་ཏེ། རིགས་པ་བཤད་ཟིན་པའི་ཕྱིར་
རོ༑ ༑གལ་ཏེ་བསྡུས་ན་གཟུང་མེད་རྟོག་པ་དང་། འཛིན་མེད་རྟོག་པའི་སྦྱོར་ལམ་གཉིས་སུ་
ཡང་འགྱུར་ལ། ཕྱེ་ན་རྟེན་ལ་སོགས་པའི་སྒོ་ནས་དེ་ལས་མང་བར་ཡང་འགྱུར་རོ་ཞེ་ན སྐྱོན་
དེ་དག་མེད་དེ། བསྡུས་ན་སྒོམ་རིམ་རྒྱས་པར་མི་རྟོགས་ཤིང་གསལ་བའི་དབྱེ་བ་མཐའ་མེད་
དུ་འགྱུར་བའི་ཕྱིར་རོ། ། །
གོ་རིམ་ངེས་པ་གང་ཞེ་ན། སྐྱེ་བའམ་སྒོམ་པའི་རིམ་པ་སྟེ། ཚོགས་ལམ་རྫོགས་རྗེས་སུ་
དང་པོར་ཆོས་རང་བཞིན་མེད་པའི་ལྟ་བ་ལ་མཉམ་པར་བཞག་པ་ན་ཤེས་པ་ལས་ཐ་དད་
པའི་གཟུང་བ་རང་བཞིན་མེད་པ་ལ་གསལ་སྣང་ཆུང་ངུ་ཐོབ་པའི་རྣལ་འབྱོར་གྱི་རང་བཞིན་
ནི་དྲོ་བར་གྱུར་པ་སྐྱེའོ། ། དེ་ནས་གཟུགས་མེད་ཀྱི་སྣང་བ་དེ་འཕེལ་བར་བྱ་བའི་ཕྱིར་བརྩོན་
-487-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འགྲུས་བརྩམས་པས་གཟུང་བ་རང་བཞིན་མེད་པའི་གསལ་སྣང་འབྲིང་དུ་མཆེད་པའི་རྣལ་
འབྱོར་གྱི་རང་བཞིན་རྩེ་མོར་གྱུར་པ་སྐྱེའོ། ། དེ་ནས་ཁམས་གསུམ་པོ་སེམས་ཙམ་དུ་རྟོགས་
ཏེ༑ གཟུང་བ་རང་བཞིན་མེད་པའི་ཆོས་ཉིད་ལ་གསལ་སྣང་ཆེར་རྒྱས་པའི་རྣལ་འབྱོར་གྱི་
རང་བཞིན་ཕྱོགས་གཅིག་པའི་བཟོད་པར་གྱུར་པ་སྐྱེའོ། །དེ་ནས་འཛིན་པ་རང་བཞིན་མེད་པ་
ལ་གསལ་སྣང་ཡོངས་སུ་རྫོགས་པར་གྱུར་པའི་རྣལ་འབྱོར་རང་བཞིན་བར་ཆད་མེད་པའི་
ཆོས་ཀྱི་དེ་ནས་གཟུང་མེད་ཀྱི་སྣང་བ་དེ་འཕེལ་བར་བྱ་བའི་ཕྱིར་བརྩོན་འགྲུས་བརྩམས་
པས་གཟུང་བ་རང་བཞིན་མེད་པ་གསལ་སྣང་འབྲིང་དུ་མཆེད་པའི་རྣལ་འབྱོར་གྱི་མཆོག་
ཅེས་བྱ་བ་སྐྱེའོ། ། འདིར་ཁ་ཅིག། དྲོད་རྩེ་བཟོད་པ་གསུམ་གྱིས་གཟུགས་མེད་དང་། ཆོས་
མཆོག་གིས་འཛིན་མེད་རྟོགས་པའོ་ཞེས་པའི་ཁྱད་པར་འཆད་པ་ནི་མ་ཡིན་ཏེ གཟུགས་མེད་
དང་འཛིན་མེད་ནི་ཚོགས་ལམ་དུ་ཡང་རྟོགས་པའི་ཕྱིར་རོ། ། དེ་ནས་དྲོད་རྩེ་བཟོད་པར་
གཟུང་བ་མེད་པར་ངེས་པའི་ཡེ་ཤེས་ཀྱི་སྣང་བ་རྫོགས་ཤིང་། ཆོས་མཆོག་ཏུ་འཛིན་པ་མེད་
པའི་ཡེ་ཤེས་ཀྱི་སྣང་བ་རྫོགས་པའོ། ། གཟུང་འཛིན་རང་བཞིན་མེད་པར་མཉམ་དུ་བསྒོམས་
ཀྱང་གསལ་སྣང་རིམ་གྱིས་སྐྱེ་བའི་རྟོགས་དཀའ་སླའི་ཁྱད་པར་གྱིས་སོ། ། །
རྣམ་གྲངས་གང་ཞེ་ན། ཁ་ཅིག། སྒོམ་ལམ་ཟག་བཅས་དང་། འཇུག་པའི་སྒྲུབ་པ་ལ་
སོགས་རྣམ་གྲངས་ཡིན་ནོ་ཞེས་ཟེར་བ་ནི་ནོར་བ་ཡིན་ཏེ སྒོམ་ལམ་མོས་བསྔོ་ལ་སོགས་པ་
ཡང་སྒོམ་ལམ་ཟག་བཅས་ཡིན་པའི་ཕྱིར་དང་། འཇུག་སྒྲུབ་ནི་ཁྱེད་རང་གིས་ས་བཅུ་པའི་
བར་དུ་བཞག་པའི་ཕྱིར་རོ། །
འོ་ན་ཇི་ལྟར་ཞེ་ན། ངེས་འབྱེད་ཡན་ལག་དང་། ངེས་བྱེད་ཆ་མཐུན་དང༌། དོན་མངོན་
རྟོགས་ལ་སོགས་པ་ཡིན་ནོ། །ངེས་ཚིག་ནི་ཅིའི་ཕྱིར་སྤྱོར་ལམ་ཞེས་བྱ་ཞེ་ན བདེན་པ་མངོན་
488-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
པར་རྟོགས་པར་སྦྱོར་བས་སྦྱོར་བ་དང་། བྱང་ཆུབ་ཏུ་བགྲོད་པར་བྱེད་པས་ལམ་ཞེས་
བྱའོ། ། ཅིའི་ཕྱིར་ངེས་འབྱེད་ཡན་ལག་ཅེས་བྱ་ཞེ་ན། སེམས་རྒྱུད་མཐོང་སྤང་དང་འདྲེས་པ་
ངེས་པར་འབྱེད་པ་མཐོང་ལམ་གྱི་ཉེ་རྒྱུ་ཡིན་པས་ངེས་འབྱེད་ཡན་ལག་ཅེས་བྱའོ། ། ཅིའི་ཕྱིར་
ཆ་མཐུན་ཞེས་བྱ་ཞེ་ན། མཐོང་ལམ་དང་བདེན་བཞི་རྟོགས་པའི་ཆ་མཐུན་པའམ་མཐོང་ལམ་
གྱི་ཆ་ཐོབ་པ་དང་མཐུན་པས་ན་ངེས་འབྱེད་ཆ་མཐུན་ཞེས་བྱའོ ། སོ་སོའི་ངེས་ཚིག་ནི་གཞུང་
ནས་འབྱུང་བ་ལྟར་རོ། །སྦྱོར་ལམ་གྱི་སྤྱི་དོན་བཤད་ཟིན་ཏོ།། །།
དམིགས་པ་དང་ནི་རྣམ་པ་ཞེས་སོགས་ཀྱི་ཚིགས་སུ་བཅད་པའི་སྐབས་འདིར ཁྱད་
ཆོས་ཀྱི་གྲངས་ལ་དཔྱད་པ་དང་། ཁྱད་ཆོས་སུ་འགྱུར་ཚུལ་ལ་དཔྱད་པའོ། ། དང་པོ་ལ་སློབ་
དཔོན་ལ་སོགས་པ་ན་རེ། འདིར་ཐེག་ཆེན་སྦྱོར་ལམ་ཐེག་དམན་སྦྱོར་ལམ་ལས་ཁྱད་པར་
འཕགས་པར་ཆོས་ནི་ལྔ་ཡིན་ནོ། ། ཞེས་ཟེར་རོ། ། དེ་ནི་མི་འཐད་དེ། འདིར་རྩ་བ་ལས།
དམིགས་པ་ལ་སོགས་པའི་ཁྱད་པར་བཞིས་དྲོད་སོགས་རྣམས་རྣམ་རྟོག་ལྡནབརྟེན་པ་
རྣམས་ཉན་རང་ལས་ཁྱད་པར་དུ་འཕགས་ཞེས་གསུངས་པས་རྟོག་པ་ཁྱད་ཆོས་སུ་མ་
གསུངས་པའི་ཕྱིར་རོ། ། འོ་ན་ཇི་ལྟར་ཞེ་ན། སྤྱིར་ཁྱད་པར་དུ་འཕགས་པར་བྱེད་པའི་ཆོས་ནི་
གཉིས་ཏེ། ཁྱད་པར་ལྷག་པར་བྱེད་པ་དང་། ཁྱད་པར་མི་འདྲ་བར་བྱེད་པའོ། ། དེ་ལ་འདིར་
ནི་ཁྱད་པར་ལྷག་པར་བྱེད་པའི་ཆོས་ཡིན་པས། དམིགས་རྣམ་རྒྱུ་ཡོངས་འཛིན་གྱི་ཁྱད་ཆོས་
བཞི་ཉིད་འཛིན་པ་ཡིན་ལ། ཁྱད་པར་མི་འདྲ་བར་བྱེད་པའི་ཆོས་ནི་རྟོག་པ་ལ་སོགས་པའང་
ཡིན་ནོ། ། འདི་ནི་འཕགས་པའང་བཞེད་དེ། ཉི་སྣང་ལས། ཉན་ཐོས་ལ་སོགས་པ་ལས་ཁྱད་
པར་རྣམ་པ་བཞིས་ལྷག་པར་བརྗོད་པར་བྱ་བ་ཡིན་ཏེ། ཞེས་གསུངས་པའི་ཕྱིར་རོ། ། གལ་ཏེ་
རྩ་བར་རྟོག་པ་ཁྱད་ཆོས་སུ་མ་སྦྱར་བར་རྟོག་པ་རྗེས་སུ་གསུངས་པ་ནི ཚིགས་བཅད་སྡེབ་
489-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར། །
པའི་ངོར་ཡིན་ལ། དེ་ཙམ་གྱིས་ཁྱད་ཆོས་སུ་མི་འགྱུར་བ་ནི་མ་ཡིན་ཏེ རྒྱས་བཤད་དུ་
དམིགས་རྣམ་དང་ཡོངས་འཛིན་གྱི་བར་དུ་རྟོག་པ་བཤད་པའི་དོན་ནི་རྟོག་པ་དེ་ཁྱད་ཆོས་
གཉིས་ཀྱི་དབུས་སུ་ཚུད་པས་སྦྱོར་ལམ་གྱི་ཁྱད་ཆོས་ཡིན་ནོ་ཞེས་བསྟན་པའི་ཆེད་ཡིན་པའི་
ཕྱིར་ཏེ། གཞན་དུ་ན་རྒྱས་བཤད་དུ་ཡང་རྟོག་པ་ཉིད་འཇུག་ཐོགས་སུ་བརྗོད་པར་རིགས་སོ་
ཞེ་ན། དེ་ཡང་མི་འཐད་དེ། དོན་དེ་གདོན་མི་ཟ་བར་ཐོབ་པ་ཡིན་ན། སྒྲའི་སྦྱོར་བ་ལ་མཁས་
པས་ཅི་བདེར་སྦྱར་ནུས་པ་དང་། གཞན་དུ་རྩ་བར་སྡེབ་སྦྱོར་གྱི་ངོ་བོ་ཁོ་ནར་ཡིན་ན་
འཕགས་པའི་འགྲེལ་པར་ཅི་ནས་ཀྱང་རྟོག་པའང་ཁྱད་ཆོས་སུ་མཛད་པར་རིགས་པའི་ཕྱིར་
དང༌། རྒྱས་བཤད་དུ་རྣམ་པའི་འཇུག་ཐོགས་དེ་མ་ཐག་པར་རྟོག་པ་བཤད་པ་ནི་སྤང་གཉེན་
དུ་རྟོགས་སླ་བའི་ཕྱིར་དང་། ཡོངས་འཛིན་གྱི་རྗེས་སུ་སྨོས་ན་དགོས་པ་དེ་དག་མི་གྲུབ་པའི་
ཕྱིར་རོ། ། འོ་ན་འཕགས་པས་ཟློས་སྤོང་གི་སྐབས་སུ་རྟོག་པ་དང་། ཆུང་འབྲིང་གི་དབྱེ་བ་ཡང་
བསྟན་ནས་ཁྱད་ཆོས་དྲུག་ཏུ་ཡང་བཤད་པ་མ་ཡིན་ནམ་ཞེ་ན དེ་ནི་སྔར་བཤད་པ་ལྟར་ཁྱད་
པར་མི་འདྲ་བར་བྱེད་པའི་ཆོས་ཡིན་ཏེ། ཟློས་པ་སྤོང་བའི་བྱ་བ་དེ་ཙམ་གྱིས་འགྲུབ་པའི་ཕྱིར་
རོ༑ ༑གལ་ཏེ་ཟློས་སྤོང་གི་སྐབས་སུ་ཡང་ཁྱད་ཆོས་དྲུག་གིས་ཁྱད་པར་དུ་འགྱུར་ཞེས་བྱ་བ་
ཙམ་མ་བཤད་ཀྱི་ཁྱད་པར་དུ་འཕགས་ཞེས་འབྱུང་བས་ལྷག་པའི་ཆོས་སུ་བསྟན་པ་ཡིན་ནོ་
ཞེ་ན། འོ་ན་རང་རྒྱལ་གྱི་ལམ་ཤེས་ཀྱི་སྐབས་སུ་གཟུང་རྟོག་མ་སྤངས་པའི་ཁྱད་པར་གྱིས་
ཁྱད་དུ་འཕགས་ཞེས་འབྱུང་བ་དེར་ཡང་ལྷག་པའི་ཆོས་སུ་བསྟན་པར་འགྱུར་ཏེ དེས་ཁྱད་
པར་འཕགས་ཞེས་འབྱུང་བའི་ཕྱིར་རོ། ། དེས་ན་ཁོ་བོས་ཇི་སྐད་བཤད་པ་ཁོ་ན་རྩ་བ་དང་
འཕགས་པའི་དགོངས་པ་ཡིན་ཏེ། གཞན་དུ་ན་འདིར་འཕགས་པས་རྟོག་པ་ཁྱད་ཆོས་སུ་མི་
འཆད་པ་ལ་རྒྱུ་མཚན་མེད་པའི་ཕྱིར་རོ། །
ཨ491+



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ཁྱད་ཆོས་སུ་འགྱུར་བ་ལ་གསུམ་སྟེ། མི་འཐད་པའི་ཕྱོགས་དང་། འཐད་པའི་ཕྱོགས་
དང༌། ཀླན་ཀ་སྤང་བའོ། །མི་འཐད་པའི་ཕྱོགས་གང་ཞེ་ན། མི་ཤེས་པ་ཁ་ཅིག་སངསན་རེ། རྣམ་
མཁྱེན་ཡིད་བྱེད་དང་ལྡན་པས་ཆོས་ཀྱི་བདག་ཏུ་ལྟ་བའི་གཉེན་པོར་བདེན་བཞིའི་ཆོས་མི་
རྟག་སོགས་སྒྱུ་མ་ལྟ་བུར་དམིགས་པ་དང་། རྣམ་མཁྱེན་ཡིད་བྱེད་དང་ལྡན་པས་ཆོས་ཀྱི་
བདག་ཏུ་ལྟ་བའི་གཉེན་པོར་མངོན་མཁྱེན་སོགས་མེད་པར་ཆོས་ཉིད་ཀྱི་རྣམ་པར་རྟོག་པ་
དང༌། དེ་བཞིན་དུ་རྣམ་མཁྱེན་ཡིད་བྱེད་དང་ལྡན་པས་རང་བཞིན་མེད་པར་ཞེན་པའི་རྟོག་པ་
དང་མཚུངས་པར་ལྡན་པའི་བར་དུ་སྦྱར་བར་བྱའོ་ཞེས་ཟེར་རོ། ། དེ་ནི་ནོར་བ་ཡིན་ཏེ།
བརྗོད་པ་ཁྱད་ཆོས་སུ་མི་འགྱུར་བ་དང་། མ་བརྗོད་པ་ཉིད་ཁྱད་ཆོས་སུ་འགྱུར་བ་དང།
དམིགས་རྣམ་ཁྱད་པར་མེད་པར་འགྱུར་བའི་ཕྱིར་དང༌། རྟོག་པ་རང་བཞིན་མེད་འཛིན་ཡིན་
པ་ཡང་འོག་ནས་འགོག་པའི་ཕྱིར་རོ། །
བརྗོད་བྱ་ཁྱད་ཆོས་སུ་མི་འགྱུར་ཏེ བདེན་བཞི་སྒྱུ་མ་ལྟ་བུར་དམིགས་པ་དང་། མངོན་
མཁྱེན་མེད་པའི་རྣམ་པ་སོགས་ནི་ཉན་རང་ལ་ཡང་ཡོད་པའི་ཕྱིར་རོ། ། གཉིས་པར་འགྱུར་ཏེ་
རྣམ་མཁྱེན་ཡིད་བྱེད་དང་ལྡན་པ་ཁོ་ན་འདིར་ཁྱད་པར་འགྱུར་ཏེ ཉན་རང་ལ་མེད་པའི་
འདིའི་ཡོན་ཏན་ཡིན་པའི་ཕྱིར་རོ། ། དེས་ན་སེམས་བསྐྱེད་ཙམ་གྱི་ཁྱད་པར་ཉིད་བརྗོད་པར་
རིགས་ཀྱི་མི་རྟག་སོགས་བཅུ་དྲུག་གི་དམིགས་པ་དང་མངོན་མཁྱེན་མེད་པའི་རྣམ་པ་སོགས་
འདི་དག་སྨོས་པས་ཅི་ཞིག་བྱ་སྟེ། དབུ་མ་འཇུག་པར་ས་བདུན་པའི་བར་དུ་ཉན་རང་བྱང་
སེམས་ལ་ལྟ་བ་མཐོ་དམན་གྱི་ཁྱད་པར་མེད་ཀྱི་ས་བདུན་པ་ནས་བློས་ཀྱང་ལྷག་གོ་ཞེས་
འབྱུང་བ་བཞིན་ནོ། ། དེས་ན་མི་ཟད་པའི་དུག་འཐུང་བ་ལྟར་གཅིག་ཉམས་པས་གཞུང་གི་ཆ་
ཐམས་ཅད་ཉམས་པར་འགྱུར་བ་འདི་ལྟ་བུའི་ལོག་ལྟ་ལ་འཇིག་རྟེན་རྣམས་རྗེས་སུ་འབྲང་
491-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བར་མི་བྱ་སྟེ། ལོག་ལྟ་འདི་དག་ལུང་དང་རིགས་པས་རྒྱས་པར་བཀག་ཟིན་པའི་ཕྱིར་
རོ༑ ༑གསུམ་པར་འགྱུར་ཏེ། ཆོས་ཀྱི་བདག་ལྟའི་གཉེན་པོར་བདེན་བཞིའི་ཆོས་སྒྱུ་མ་ལྟ་བུར་
དམིགས་པ་ནི་རྣམ་པ་བློའི་སྟེང་དུ་འགྲོ་བའི་དམིགས་པ་དོན་གྱི་སྟེང་དུ་མི་མ་འགྲོ་བར་ལྟ་སྟེ།
དོན་ཆོས་ཀྱིས་ནི་གཉེན་པོ་བྱེད་པར་མ་ངེས་པ་དང༌། དམིགས་པ་ཞེས་བྱ་བའི་འཛིན་སྟངས་
འདི་དག་སྦྱོར་བར་མ་ངེས་པའི་ཕྱིར་རོ། ། ངེས་ན་འདི་ལ་དམིགས་པ་ཡུལ་གྱི་ཆ་ནས་བསྟན་
པ་དང༌། རྣམ་པ་བློའི་ཆ་ནས་བསྟན་པའི་རྣམ་པ་མ་ཤར་བས་དམིགས་རྣམགྱི་དྲི་ཙམ་ཡང་བྲོ་
བ་མེད་དོ། ། །
འཐད་པའི་ཕྱོགས་གང་ཞེ་ན། དམིགས་པའི་ཁྱད་པར་མི་རྟག་སོགས་བཅུ་དྲུག་ལ་
སོགས་པ་ལ་དམིགས་པ་དང་
། རྣམ་པའི་ཁྱད་པར་ཆོས་ཀྱི་བདག་ཏུ་ལྟ་བའི་གཉེན་པོ་བྱེད་པ་
ཉིད་ཀྱིས་མངོན་ཞེན་མེད་པ་ལ་སོགས་པའི་རྣམ་པར་ཞུགས་པ་དང། རྒྱུའི་ཁྱད་པར་ཐེག་པ་
གསུམ་ཆར་གྱི་རྟོགས་པ་ཁྱད་པར་ཅན་ཐོབ་པ་ཐེག་ཆེན་མཐོང་ལམ་གྱི་ཉེ་རྒྱུ་བྱེད་པ་དང་། །
ཡོངས་འཛིན་གྱི་ཁྱད་པར། དགེ་བའི་བཤེས་གཉེན་ཐབས་ལ་མཁས་པའི་མཚན་ཉིད་ཀྱིས་
ཐེག་ཆེན་དུ་ཡོངས་སུ་འཛིན་པ་དང་བཞིའོ། ། །
ཀླན་ཀ་ནི། འོ་ན་མི་རྟག་སོགས་བཅུ་དྲུག་ནི་ཉན་རང་སྦྱོར་ལམ་གྱི་དམིགས་པར་ཡང་
འགྱུར་བ་མ་ཡིན་ནམ་ཞེ་ན། འདིར་དམིགས་རྣམ་གཉིས་སུ་ཕྱེ་བའི་དམིགས་པར་འགྱུར་བ་ནི་
མ་ཡིན་ཏེ། འདིར་ཉན་རང་ནི་གཟུགས་ལ་སོགས་པ་འདི་དག་མི་རྟག་པའོ་ཞེས་སོགས་
དམིགས་པ་གཟུགས་ལ་སོགས་པ་རྟེན་ལྟ་བུ་ལ་དམིགས་ནས་རྣམ་པ་མི་རྟག་པར་འཛིན་པའི་
འཛིན་སྟངས་སྦྱོར་བ་ཡིན་གྱི་མི་རྟག་པ་ལ་སོགས་པ་འདི་དག་མི་རྟག་པའོ་ཞེས་པའི་འཛིན་
སྟངས་སྦྱོར་བར་བྱེད་པ་མ་ཡིན་ལ་བྱང་སེམས་ནི་མི་རྟག་པ་ལ་སོགས་པ་འདི་དག་རང་
-492-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བཞིན་མེད་པའོ་ཞེས་འཛིན་པར་བྱེད་པ་ཡིན་པས་དམིགས་པར་འགྱུར་བ་ཡིན་ནོ ། དེ་ལྟར་
ཡང་འདི་ཉིད་ལས། ཉན་རང་དེ་དག་གི་དྲོ་བར་གྱུར་པ་ལ་སོགས་པའི་དགེ་བའི་རྩ་བ་ནི་
ལུགས་ལས་གཟུགས་སུ་རུང་བ་ལ་སོགས་པའི་མཚན་ཉིད་ཀྱི་དངོས་པོའི་བདག་ཉིད་ཀྱི་
བདེན་པ་བཞི་ལ་དམིགས་པ་དང་། ཞེས་གཟུགས་རུང་སོགས་དམིགས་པར་བཤད་པ་དང་།
བདག་ཏུ་ལྟ་བའི་གཉེན་པོ་ཉིད་ཀྱིས་མི་རྟག་པ་ལ་སོགས་པའི་རྣམ་པར་ཞུགས་པ་དང་ཞེས་
གཟུགས་རུང་སོགས་དེ་མི་རྟག་པར་རྟོག་པར་རྟོགས་པ་རྣམ་པར་བཞག་པའི་ཕྱིར་རོ། །
བྱང་ཆུབ་སེམས་པ་རྣམས་ཀྱི་ངེས་པར་འབྱེད་པའི་ཆ་དང་མཐུནཔ་རྣམས་ནི་བདེན་
པ་བཞིའི་དངོས་པོ་ལ་དམིགས་ཞེས་བྱ་བའི་སྐབས་འདིར། ཁ་ཅིག་ཆོསན་རེ། ཐེག་པ་མ་ལུས་
པའི་རྒྱུའི་སྒོ་ནས་དང༌
། འབྲས་བུ་སངས་རྒྱས་ཀྱི་རྒྱུར་གྱུར་པ་དང་། ཆོས་དབྱིངས་ཀྱི་ངོ་བོར་
གནས་པ་དང་། ཆོས་ཉིད་ཀྱང་ཀུན་རྫོབ་ཀྱི་དམིགས་རྣམ་གྱི་བྱེ་བྲག་ཏུ་མར་རྟེན་འབྲེལ་གྱི་
མཐུའི་ཆེ་བའི་སྒོ་ནས་ཞེས་ཟེར་རོ། །དེ་ནི་ནོར་བ་ཡིན་ཏེ། འབྲས་བུ་སངས་རྒྱས་ཀྱི་རྒྱུར་གྱུར་
པ་ཡང་རྒྱུའི་སྒོ་ནས་དམིགས་པར་འགྱུར་བ་དང་། མཐའ་མ་གཉིས་གོ་ལྡོག་ནའང་སྐྱོན་མེད་
པ་དང་། འགྲེལ་ཆེན་ལ་ཚད་མར་བྱེད་པས་དེ་དང་འགལ་བའི་ཕྱིར་རོ། །གཞན་དག་གསེན་རེ།
ཀུན་འབྱུང་། སྡུག་བསྔལ། འགོག་པ། ལམ་ལ་རིམ་པ་བཞིན་དུ་རྒྱུ་ལ་སོགས་པའི་སྒོ་ནས་
དམིགས་ཞེས་ཟེར་རོ། །དེ་ཡང་ནོར་བ་ཡིན་ཏེ། ཀུན་འབྱུང་ལ་རྒྱུའི་སྒོ་ནས་དམིགས་ན། ལམ་
ལ་ཡང་རྒྱུའི་སྒོ་ནས་དམིགས་པར་མཚུངས་པ་དང། སྡུག་བསྔལ་ལ་འབྲས་བུའི་སྒོ་ནས་
དམིགས་ན་འགོག་པ་ལའང་འབྲས་བུའི་སྒོ་ནས་དམིགས་པར་མཚུངས་པའི་ཕྱིར་དང་།
མཐའ་མ་གཉིས་གོ་ལྡོག་སྟེ་ལམ་ལ་ངོ་བོ་ཉིད་དང་། འགོག་པ་ལ་ཆོས་ཉིད་ཀྱི་སྒོ་ནས་
དམིགས་སོ་ཞེས་བརྗོད་ནའང་སྐྱོན་མེད་པར་མཚུངས་པ་དང༌། འགྲེལ་ཆེན་དང་འགལ་བའི་
493-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཕྱིར་རོ། ། །
འགའ་ཞིག་ཤེརན་རེ། ཀུན་འབྱུང་སོགས་བདེན་བཞི་ལ་རྟེན་འབྲེལ་གྱི་མཚན་ཉིད་
ཀྱིས་རྒྱུ་དང་། རྟོགས་བཞིན་པའི་འབྲས་བུ་དང་། སྟོང་པ་ཉིད་ཀྱི་མཚན་ཉིད་ཀྱི་ངོ་བོ་དང་།
ཐ་མི་དད་པའི་བདག་ཉིད་ཆོས་ཉིད་ཀྱི་རྣམ་པའི་སྒོ་ནས་དམིགས་སོ་ཞེས་ཟེར་རོ། དེ་ཡང་
ནོར་བ་ཡིན་ཏེ། རྟེན་འབྲེལ་རྒྱུ་ཉིད་ལ་ཉེ་བའི་རྒྱུ་མཚན་མེད་པའི་ཕྱིར་དང་། རྟོགས་བཞིན་
པའི་འབྲས་བུ་ཞེས་བྱ་བ་འདིར་འབྲེལ་མེད་ཡིན་པའི་ཕྱིར་དང༌། སྟོང་པ་ཉིད་ཀྱི་ངོ་བོའི་སྒོ་
ནས་དམིགས་པ་དང་། ཆོས་ཉིད་ཀྱི་རྣམ་པའི་སྒོ་ནས་དམིགས་པ་ཟློས་པའི་ཕྱིར་དང་། འགྲེལ་
ཆེན་དང་འགལ་བའི་ཕྱིར་རོ། ། འོ་ན་ཇི་ལྟར་ཞེ་ན། འགྲེལ་ཆེན་ལས་འབྱུང་བ་ལྟར་ཡིན་ཏེ།
སྙེ་མ་ཆུང་བར་ལྟའོ། ། སྔ་མ་བཞིན་དུ་བདེན་པ་བཞི་ལ་དམིགས་ཞེས་བྱ་བ་འདིར། ཁ་ཧྲཅིག་
ནི་སྔ་མ་བཞིན་ཏེ། ཐབས་ལ་མཁས་པའི་སྟོབས་ཀྱིས། དམིགས་ཚུལ་ནི་རྣམ་པ་བཞི་པོ་དེ་
ལས་གཞན་གྱིས་ཀྱང་བདེན་པ་བཞི་ལ་དམིགས་སོ་ཞེས་འཆད་དོ། །དེ་ནི་མ་ཡིན་ཏེ། ཡང་ན་
ནི་ཐབས་མཁས་ཞེས་བྱ་བའི་ཚིག་གི་གོང་དུ་འབྱུང་བ་རྣམས་ལ་བསྙེགས་པར་མཚུངས་ལ།
ཡང་ན་ནི་བཤད་མ་ཐག་པའི་རྣམ་པ་བཞི་པོ་ཉིད་ལ་བསྙེགས་པར་འགྱུར་གྱི། ཐབས་མཁས་
ཁོ་ན་ལ་ཉེ་བའི་རྒྱུ་མེད་པའི་ཕྱིར་རོ། །ཡང་གཞན་དག། སྔ་མ་ཉན་ཐོས་ཀྱི་སྐབས་སུ་བཤད་
པ་བཞིན་དུ་མི་རྟག་པ་ལ་སོགས་པའི་རྣམ་པ་གཞན་གྱིས་ཀྱང་བདེན་པ་བཞི་ལ་དམིགས་སོ་
ཞེས་ཟེར་བ་དེ་ཡང་ནོར་བ་ཡིན་ཏེ། འདིར་ནི་ཉན་རང་གི་སྦྱོར་ལམ་ལས་ཁྱད་པར་དུ་བྱེད་
པའི་རྣམ་པ་བསྟན་པར་རིགས་པ་ལས་མི་རྟག་པ་ལ་སོགས་པའི་རྣམ་པ་ནི་ཉན་རང་ལའང་
ཡོད་པས་ཐེག་ཆེན་སྦྱོར་ལམ་གྱི་ཁྱད་ཆོས་ཀྱི་རྣམ་པར་མི་འགྱུར་བའི་ཕྱིར་རོ། ། དེས་ན་
སྐབས་དོན་བོར་བའི་བཤད་པ་དག་གིས་དེང་སང་གི་ཉན་པ་པོ་ཕལ་ཆེར་ཚིམ་པར་སྣང་ངོ། །



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
མདོར་བསྡུས་ཏེ་རྣམ་པར་བཀྲོལ་ཞེས་བྱ་བ་འདི སྦྱོར་ལམ་སྤྱིའི་ཆོས་རྒྱས་པར་མི་
འཆད་པ་ལ་བཤད་ནས་གང་གིས་ཕྱིར་འདི་ནི་ཞེས་བྱ་བ་འདི་དག་རྣམ་པ་ཁོ་ནའི་རྩོད་སྤོང་
དུ་བྱེད་པ་ནི་མི་རིགས་ཏེ། འདི་ནི་ཞེས་བྱ་བ་རྣམ་པ་ཁོ་ན་ལ་ཉེ་བའི་རྒྱུ་མེད་པས་འབྲེལ་མེད་
དུ་འགྱུར་བའི་ཕྱིར་རོ།། དེས་ན་རྣམ་པ་ཙམ་ལས་འཕྲོས་ནས་བཤད་པའི་ཕྱོགས་ནི་སྙེ་མ་
ཆུང་བར་བལྟའོ། ། ཡང་ན་འདི་ལྟར་བཤད་པར་བྱ་སྟེ། འོ་ན་འདི་རྣམ་པས་དམིགས་ཚུལ་
གསལ་བར་བྱེད་ན། རྒྱུ་བྱེད་ཚུལ་དང་། ཡོངས་སུ་འཛིན་ཚུལ་དང་། རྣམ་རྟོག་ལྡན་ཚུལ་
རྣམས་ཀྱང་གསལ་བར་བརྗོད་པར་རིགས་སོ་ཞེ་ན། རྣམ་པས་དམིགས་ཚུལ་བསལ་བར་མ་
བསྟན་པར་སྦྱོར་ལམ་གྱི་ངོ་བོ་གསལ་བར་རྟོགས་མི་ནུས་པས་གསལ་བར་བྱས་མོད། རྒྱུ་བྱེད་
ཚུལ་ལ་སོགས་པ་ནི་གསལ་བར་མ་སྤྲོས་ཏེ། འགྲེལ་པ་འདི་ནི། མདོར་བསྡུས་ཏེ་རྣམ་པར་
བཀྲོལ་བ་ཙམ་དུ་བརྗོད་པར་འདོད་པའི་ཕྱིར་རོ། ། །
གང་གི་ཕྱིར་བརྗོད་པར་མི་བྱའོ། །ཞེས་པའི་སྐབས་འདིར། འོ་ན་མཛོད་ལ་སོགས་པར།
གཟུགས་རུང་སོགས་ལས་གཞན་པའི་དམིགས་པ་དང་། མི་རྟག་སོགས་ལས་གཞན་པའི་རྣམ་
པ་དང་། བདག་མེད་སྟོན་པ་ལས་གཞན་པའི་ཡོངས་འཛིན་དང༌། ཉོན་སྒྲིབ་ལས་གཞན་པའི་
སྤང་བྱ་རྣམ་རྟོག་མ་བཤད་པས་དེ་དག་དང་འགལ་བར་འགྱུར་རོ་ཞེ་ན གང་གི་ཕྱིར་ཐེག་
ཆེན་སྦྱོར་ལམ་ཁྱད་ཆོས་ལྔ་ལྡན་དུ་འཆད་པ་ལ་སོགས་པའི་ཐེག་ཆེན་རྣམ་པ་འདི་ནི་ཐེག་པ་
གཞན་དམན་པ་ལ་བརྟེན་པའི་གྲུབ་མཐའ་ཁྱོད་ཀྱི་གཞི་དང་ལམ་དང་འབྲས་བུའི་གནས་
སྐབས་གང་དུ་ཡང་སུན་འབྱིན་པར་བརྗོད་པར་མི་བྱ་སྟེ། དེ་འདྲའི་གྲུབ་མཐའ་ལས་རྣམ་པར་
གཞག་སྟེ་ཁྱད་པར་དུ་འཕགས་པ་ཁོ་ན་ཡིན་པའི་ཕྱིར། དེ་ཇི་ལྟར་ན། གཞི་དབུ་མ་བདེན་
གཉིས་རྟག་ཆད་ཀྱི་མཐའ་དང་བྲལ་བ་བསྟན་པ་དང་། ལམ་དབུ་མ་ཐབས་ཤེས་སྒྲོ་སྐུར་གྱི་
ཨ495-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མཐའ་དང་བྲལ་བ་བསྟན་པ་དང་། འབྲས་བུ་དབུ་མ་དོན་གཉིས་སྲིད་ཞིའི་མཐའ་དང་བྲལ་བ་
བསྟན་པའི་ཕྱིར་རོ། ། དེས་ན་འདིས་ནི། གཞི་ཤེས་པ་དང་། ལམ་ཤེས་པ་དང་རྣམ་པ་ཐམས་
ཅད་མཁྱེན་པ་ལ་སོགས་པའི་སྐབས་ཐམས་ཅད་དུ་ཐེག་ཆེན་གྱི་གྲུབ་མཐའ་དང་འགལ་བའི་
རྩོད་པ་ཐམས་ཅད་སྤང་བར་རིག་པར་བྱའོ། །
གལ་ཏེ་ཐེག་ཆེན་གཞན་སླུ་བའི་ཕྱིར་རྟོག་གེ་བ་འགའ་ཞིག་གིས་རང་བཟོར་བྱས་ཀྱི་
སངས་རྒྱས་ཀྱིས་གསུངས་པ་མ་ཡིན་ནོ་ཞེ་ན། དེ་སྐད་སྨྲ་བ་དེ་ཉིད་བདུད་ཀྱིས་བྱིན་གྱིས་
བརླབས་པ་ཡིན་ཏེ། ཐེག་ཆེན་བཀའ་མིན་བཀར་བཅོས་པ་ཡིན་ན། དེ་ལས་བསྟན་པའི་བར་
ཆད་ཆེ་བ་མེད་པས། རྒྱལ་པོ་ཀྲི་ཀྲིའི་རྨི་ལྟས་བཞིན་ལུང་བསྟན་པར་རིག་པ་ལས་ལུང་མ་
བསྟན་པའི་ཕྱིར་དང༌། ཐེག་པ་ཆེ་ཆུང་ལྷན་ཅིག་བྱུང་བར་དམིགས་ཀྱི་ཕྱིས་བྱུང་བ་ལ་སྒྲུབ་
བྱེད་མེད་པས་ཕྱིས་གཞན་གྱིས་སྦྱར་བར་མི་འགྲུབ་པའི་ཕྱིར་དང། ཟབ་ཅིང་རྒྱ་ཆེ་བའི་ཆོས་
འདི་དག་ནི་རྟོག་གེ་བ་ལ་སོགས་པའི་སྤྱོད་ཡུལ་མ་ཡིན་པས་ཀྱང་བྱས་པར་མི་འགྲུབ་པ་དང་།
རྟོག་གེ་བ་གཞན་ཞིག་སངས་རྒྱས་ནས་བཤད་པ་ཡིན་ན། སངས་རྒྱས་ཀྱི་གསུངས་པའི་ཕྱིར་
བཀར་གྲུབ་པ་དང་། ཐེག་ཆེན་ཞེས་བྱ་བ་འགའ་ཞིག་ཡོད་ན་དེ་ཉིད་ཡིན་དགོས་པའི་ཕྱིར་
དང༌། མེད་ན་སངས་རྒྱས་མི་འབྱུང་བས་ཉན་ཐོས་ཀྱི་ཐེག་པའང་མེད་པར་འགྱུར་བ་དང་།
ཐེག་པ་ཆེན་པོའི་ཆོས་ཡང་དག་པར་བསྒོམས་པས་ཉོན་མོངས་པའི་གཉེན་པོ་བྱེད་པར་མྱོང་
བས་གྲུབ་པའི་ཕྱིར་རོ། ། དེ་ལྟར་ཡང་མདོ་སྡེ་རྒྱན་ལས། སྔར་ལུང་མ་བསྟན་ལྷན་ཅིག་
འབྱུང་། ། སྤྱོད་ཡུལ་མ་ཡིན་གྲུབ་པ་དང་། ། ཡོད་དང་མེད་ན་ཡོད་མེད་དང་། ། ཉོན་མོངས་
གཉེན་པོ་བྱེད་ཕྱིར་རོ། །སྒྲ་གཞན་ཕྱིར་ཞེས་བྱ་བ་འདི་དབུ་མ་པའི་སྐབས་སུ་མི་རུང་སྟེ། རང་
བཞིན་མེད་པ་སྒྲ་ཇི་ལྟ་བ་བཞིན་ཡིན་པའི་ཕྱིར་རོ། ། ཡང་ན་ཚིག་གི་བཤད་པ་སྦྱར་བར་ནུས་
496-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ཏེ༑ གཟུགས་མེད་དོ་ཞེས་སོགས་ནི་སྒྲ་ཇི་བཞིན་པ་མ་ཡིན་ཏེ དོན་དམ་པར་མེད་པའི་དོན་
གྱིས་ཀུན་རྫོབ་ཏུ་ཡོད་པའི་ཕྱིར་རོ། །ཞེས་བཤད་དུ་རུང་བའི་ཕྱིར་རོ། །འདི་དག་ནི་རྒྱས་པར་
མདོ་སྡེ་རྒྱན་དང་། སྤྱོད་པ་ལ་འཇུག་པ་ལ་སོགས་པར་ཤེས་པར་བྱའོ། །
དམིགས་པ་དང་རྣམ་པ་ཇི་ལྟ་བུ་ཞེས་བྱ་བ་ལ་སོགས་པ་དམིགས་རྣམ་གྱི་སྐབས་
འདིར། དམིགས་རྣམ་གྱི་ངོ་བོ་དང་
། མཚན་ཉིད་དང་། དབྱེ་བ་དང་། བསྟན་ཚུལ་ལོ། །དང་པོ་
ནི་འདིར་ཁ་རྒཅིག །བྱེ་བྲག་ཏུ་སྨྲ་བས་དམིགས་པ་ཕྱི་དོན་དང་། རྣམ་པ་ཤེས་རབ་དང་། མདོ་
སྡེ་པས་དམིགས་པ་དོན་ལྐོག་ན་མོ་དང་། རྣམ་པ་དོན་དང་འདྲ་བ་དང་། སེམས་ཙམ་པས་
དམིགས་པ་ཤེས་པའི་གཟུང་བྱ་དང་། རྣམ་པ་འཛིན་བྱ་ལ་འདོད་དོ་ཞེས་ཟེར་རོ། ། དེ་ནི་ནོར་
བ་ཡིན་ཏེ། དེ་དག་ནི་དོན་སྣང་གི་ཤེས་པའི་དམིགས་རྣམ་དཔྱོད་པའི་སྐབས་ཡིན་པས་འདིར་
མ་འབྲེལ་བ་དང་། བྱང་སེམས་སྦྱོར་ལམ་གྱི་དམིགས་པ་བདེན་བཞི་དང་། རྣམ་པ་བདག་མེད་
དམ་གཟུང་འཛིན་གཉིས་མེད་རྟོགས་པའི་ཡེ་ཤེས་ཀྱི་བྱེ་བྲག་ཡིན་པར་འདོད་པའི་ཕྱིར་་
རོ༑ ༑ཡང་རྫགཞན་དག། དམིགས་པ་ཆོས་ཅན་དང་། རྣམ་པ་དོན་རྣམ་དང་ཤེས་རྣམ་གཉིས་
སུ་ཕྱེ་ནས་ཉན་ཐོས་ཀྱི་མི་རྟག་པའི་རྣམ་པ་སོགས་དང༌། བྱང་སེམས་ཀྱི་མངོན་ཞེན་མེད་པའི་
རྣམ་པ་སོགས་ནི་ཆོས་ཉིད་དོན་རྣམ་དུ་འཆད་དོ། དེ་ནི་འཕགས་པའི་བཞེད་པ་མ་ཡིན་ཏེ།
ཆོས་སུ་ལྟ་བའི་གཉེན་པོ་ཉིད་ཀྱིས་མངོན་པར་ཞེན་པ་མེད་པ་ལ་སོགས་པའི་རྣམ་པར་
ཞུགས་པ་དང་ཞེས་དང་། བདག་ཏུ་ལྟ་བའི་གཉེན་པོ་ཉིད་ཀྱིས་མི་རྟག་པ་ལ་སོགས་པའི་རྣམ་
པར་ཞུགས་པ་དང་། ཞེས་དང་། འོག་ཏུའང་རྩོད་ལན་དང་བཅས་ཏེ། མངོན་ཞེན་མེད་པའི་
རྣམ་པ་སོགས་རྣམ་པ་ཀུན་གཉེན་པོར་བསྒྲུབས་། ཆོས་ཉིད་དོན་རྣམ་གཉེན་པོ་ཡིན་ན་དེ་
ནི་ལུས་ཅན་ཀུན་ལ་རང་ཆས་སུ་ཡོད་པས་འབད་མེད་དུ་གྲོལ་བར་ཧ་ཅང་ཐལ་བའི་ཕྱིར་
-47-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རོ༑ ༑འོ་ན་ཇི་ལྟར་ཞེ་ན་དམིགས་པ་ནི་འདི་ཞེས་སྒྲོ་འདོགས་བཅད་པའི་གཞིར་གྱུར་པ་དང།
རྣམ་པ་ནི་འདིའོ་ཞེས་སྒྲོ་འདོགས་གཅོད་བྱེད་ཀྱི་ཡེ་ཤེས་ཀྱི་བྱེ་བྲག་གོ དེ་ལྟར་ཡང་འདི་ཉིད་
ལས། དྲི་བ་རྣམས་ཀྱི་དམིགས་པ་འདིར། ། སེམས་ཅན་ཐམས་ཅད་ཡིན་པར་བསྔགས། ། དེ་
དག་ཉིད་ལ་སེམས་མཉམ་སོགས། །རྣམ་པ་དག་ནི་བཅུར་བཤད་དོ། །ཞེས་བྱ་བ་ལ་སོགས་པ་
དང༌། འགྲེལ་ཆེན་དུ། དམིགས་པ་ལ་འཛིན་པའི་བྱེ་བྲག་ཉིད་རྣམ་པ་ཡིན་ཏེ། ཞེས་བཤད་པ་
ལྟར་རོ། ། དེས་ན་རྣམ་པ་ནི་མངོན་ཞེན་གྱི་གཉེན་པོར་གྱུར་པ་ཡིན་ནོ། ། དེའི་ཕྱིར་གཞན་དག་
གིས་འདིར་ཁྱོད་ཀྱིས་མངོན་ཞེན་ལ་སོགས་བཀག་པ་དེ། མེད་བཀག་ཡིན་ན་གཉེན་པོར་མི་
རུང་ལ། མ་ཡིན་དགག་ཡིན་ན་མིག་སོགས་ཀྱང་གཉེན་པོར་འགྱུར་རོ་ཞེས་བྱ་བའི་ཀླན་
ཀའང་ཐག་བསྲིངས་པ་ཡིན་ཏེ། ཡོད་མེད་ཀྱི་མཐར་ཞེན་པ་ཉིད་འཇོམས་པའི་ཡེ་ཤེས་ཀྱི་བྱེ་
བྲག་ཉིད་འདིར་མ་ཞེན་པར་བརྗོད་ཀྱི་ཞེན་པ་བཀག་ཙམ་མམ་ཞེན་པ་མ་ཡིན་པའི་དོན་ཙམ་
མ་ཡིན་པའི་ཕྱིར་རོ། ། དེ་ཡང་གཙོ་བོ་ཡིན་མོད་ཀྱི་ཕལ་བའི་ཚུལ་གྱི་དོན་གྱི་རྣམ་པ་མི་བཞེད་
པ་མ་ཡིན་ཏེ། བདེན་མེད་སོགས་ནི་ཆོས་ཅན་གྱི་སྟེང་དུ་སྒྲོ་འདོགས་གཅོད་བྱེད་ཀྱི་འཛིན་
སྟངས་སྦྱར་བྱའི་ཁྱད་ཆོས་ཡིན་པའི་ཕྱིར་རོ། ། དེའི་ཕྱིར་སྐབས་བཞི་པར་རྣམ་པའི་སྐབས་སུ་
མེད་པ་ལ་སོགས་པའི་རྣམ་པ་ནི་མི་རྟག་པ་ལ་སོགས་པའི་རང་བཞིན་ཡིན་ནོ་ཞེས་གསུངས་
པ་ཡིན་ནོ། ། །
མཚན་ཉིད་གང་ཞེ་ན། འདིར་བསྟན་དམིགས་པ་ནི། ཐེག་ཆེན་སྦྱོར་ལམ་གྱིས་སྒྲོ་
འདོགས་གཅད་བྱའི་གཞིར་གྱུར་པའོ། ། འདིར་བསྟན་རྣམ་པ་ནི། དེ་ལ་བདེན་ཞེན་གྱི་སྒོ་
འདོགས་གཅོད་བྱེད་ཀྱི་འདིར་བསྟན་ཡེ་ཤེས་ཀྱི་བྱེ་བྲག་གོ དབྱེ་བ་ནི། དམིགས་པ་ལ་ཐེག་
ཆེན་སྦྱོར་ལམ་དྲོད་ཀྱི་དམིགས་པ་ནས་ཆོས་མཆོག་གི་དམིགས་པའི་བར་བཞིའོ། ། དེ་དག་གི་
498-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
མཚན་ཉིད་ནི་རིམ་པ་ལྟར། ཐེག་ཆེན་སྦྱོར་ལམ་དྲོད་ཀྱིས་སྒྲོ་འདོགས་གཅད་བྱའི་གཞིར་
གྱུར་པ་ཞེས་བྱ་བ་ལ་སོགས་པའོ། ། ཐེག་ཆེན་སྦྱོར་ལམ་དྲོད་ཀྱི་དམིགས་པ་ལ་ཡང་། ཆུང་ངུ་
འབྲིང་ཆེན་པོ་གསུམ་ཡིན་ལ། དེ་བཞིན་དུ་ཆོས་མཆོག་བར་དུ་ཡང་ཡིན་ཞིང་། མཚན་ཉིད་ནི་
རིགས་པས་ཤེས་སོ། ། རྣམ་པ་ལ་ཡང་། དྲོད་ཀྱི་རྣམ་པ་ནས་ཆོས་མཆོག་གི་རྣམ་པའི་བར་
བཞིའོ། ། དེ་དག་གི་མཚན་ཉིད་ནི་རིམ་པ་ལྟར། དེ་ལ་བདེན་ཞེན་གྱི་སྒྲོ་འདོགས་གཅོད་བྱེད་
ཀྱི་དྲོད་ཀྱི་ཡེ་ཤེས་ཀྱི་བྱེ་བྲག་ལ་སོགས་པའོ། ། དྲོད་ཀྱི་རྣམ་པ་ལ་ཡང་ཆུང་ངུ་འབྲིང་ཆེན་པོ་
གསུམ་ཡིན་ལ། དེ་བཞིན་དུ་ཆོས་མཆོག་བར་དུ་ཡང་ཡིན་ཞིང་། མཚན་ཉིད་ནི་རིགས་པས་
ཤེས་སོ། ། འོ་ན་དམིགས་པ་དེ་རྣམས་འགལ་ལམ་ཞེ་ན། མི་འགལ་ཏེ། སྔ་མ་སྔ་མའི་དམིགས་
པ་ཀུན། ཕྱི་མ་ཕྱི་མའི་དམིགས་པར་འགྱུར་བའི་ཕྱིར་དང་། དོན་དུ་ན་དྲོད་ཀྱིས་ཀྱང་ཆོས་
ཐམས་ཅད་ལ་སྤྱིར་དམིགས་པའི་ཕྱིར་རོ། ། འོ་ན་རྣམ་པ་དེ་རྣམས་འགལ་ལམ་ཞེ་ན། སྤྱིར་མི་
འགལ་ལ་རྫས་འགལ་བ་ཡིན་ཏེ། ཆོས་མཆོག་རྣམ་པ་ཡང་མངོན་ཞེན་མེད་པའི་རྣམ་པ་ཡིན་
པའི་ཕྱིར་དང་། དྲོད་ཀྱི་མངོན་ཞེན་མེད་པའི་རྣམ་པ་མ་ཡིན་པའི་ཕྱིར་རོ། །འོ་ན་དམིགས་རྣམ་
དེ་དག་འགལ་ལམ་ཞེ་ན། བློ་ངོ་གཅིག་ནས་འགལ་ཡང་། བློ་ཐ་དད་ནས་མི་འགལ་ཏེ། སྔ་མ་
སྔ་མའི་རྣམ་པ་རྣམས་ཕྱི་མ་ཕྱི་མའི་དམིགས་པར་འགྱུར་བའི་ཕྱིར་རོ། །
བསྟན་ཚུལ་གང་ཞེན། དྲོད་ཆུང་ངུའི་རྣམ་པ་ནི་ངོ་བོའི་སྒོ་ནས་བསྟན་ཏེ འདིས་
མངོན་ཞེན་འགོག་པར་བྱེད་པ་ཡིན་གྱི་མངོན་ཞེན་འགོག་གོ་ཞེས་འཛིན་སྟངས་སྦྱར་བྱ་མ་
ཡིན་པའི་ཕྱིར་རོ། ། ལྷག་མ་གཉིས་ནི་འཛིན་སྟངས་ཀྱིས་བསྟན་ཏེ། མཚན་ཉིད་མེད་པ་དང་།
བརྗོད་དུ་མེད་པར་འཛིན་སྟངས་སྦྱར་བྱ་ཡིན་པའི་ཕྱིར་རོ། ། རྩེ་མོའི་རྣམ་པ་གཉིས་འཛིན་
སྟངས་ཀྱིས་བསྟན་པ་ཡིན་ཏེ། རང་བཞིན་གཅིག་གོ་ཞེས་དང་། དམིགས་སུ་མེད་དོ་ཞེས་
ཐ499-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འཛིན་སྟངས་སྦྱར་བྱ་ཡིན་པའི་ཕྱིར་རོ། ། བཟོད་པའི་ཐོག་མཐའ་གཉིས་ནི་འཛིན་སྟངས་ཀྱི་
བསྟན་ཏེ། ངོ་བོ་ཉིད་དོ་ཞེས་དང་། ཡོངས་སུ་ཤེས་པ་མེད་པའོ་ཞེས་འཛིན་སྟངས་སྦྱར་བྱ་
ཡིན་པའི་ཕྱིར་རོ། ། བར་པ་ནི་རྣམ་དག་གི་རྒྱུ་བྱེད་པའི་ཕན་ཡོན་གྱི་སྒོ་ནས་བསྟན་གྱི་འཛིན་
སྟངས་ཀྱིས་མ་བསྟན་ཏེ། ལུས་ལ་སོགས་པ་རྣམ་པ་ཐམས་ཅད་དུ་རྣམ་པར་དག་པའོ་ཞེས་
འཛིན་སྟངས་སྦྱར་བྱ་མ་ཡིན་པའི་ཕྱིར་རོ། ། ཆོས་མཆོག་ཆུང་ངུའི་རྣམ་པ་ཡང་ཏིང་ངེ་འཛིན་
གྱི་འབྲས་བུའི་ཕན་ཡོན་གྱི་སྒོ་ནས་བསྟན་གྱི་འཛིན་སྟངས་ཀྱིས་མ་བསྟན་ཏེ། ཏིང་ངེ་འཛིན་
གྱི་བྱེད་པ་འཇུག་པར་རྟོགས་པ་ཞེས་སྦྱར་བྱ་མ་ཡིན་པའི་ཕྱིར་རོ། ། །
རྩེ་མོ་འབྲིང་གི་རྣམ་པ་ཡང་ངོ་བོ་ཙམ་གྱིས་བསྟན་གྱི་འཛིན་སྟངས་ཀྱིས་མ་བསྟན་ཏེ་
དེ་ཉིད་རང་གིར་མི་བྱེད་པའི་ངོ་བོ་ཡིན་གྱི་རང་གིར་མི་བྱེད་པ་རྟོགསཔ་ཞེས་སྦྱར་བྱ་མ་ཡིན་
པའི་ཕྱིར་རོ། ། འབྲིང་གི་རྣམ་པ་ཡང་ངོ་བོ་ཙམ་གྱིས་བསྟན་གྱི་འཛིན་སྟངས་ཀྱིས་མ་བསྟན་ཏེ།
བདག་ནི་མཉམ་པར་བཞག་པ་གཞག་པའོ་སྙམ་ལ་སོགས་པའི་རློམ་སེམས་མི་འབྱུང་བའི་ངོ་
བོ་ཡིན་གྱི་སྙམ་པ་ལ་སོགས་པའི་ཤེས་པ་མི་འབྱུང་བར་རྟོགས་སོ་ཞེས་སྦྱར་བྱ་མ་ཡིན་པའི་
ཕྱིར་རོ། ། ཆེན་པོའི་རྣམ་པ་ཡང་དེ་ལྟར་ཡིན་ཏེ། རང་ཉིད་ཏིང་ངེ་འཛིན་སོགས་སུ་མི་རྟོག་
པའི་ངོ་བོ་ཡིན་གྱི། ཏིང་ངེ་འཛིན་དུ་རྣམ་པར་མི་རྟོག་པར་རྟོགས་པ་ཞེས་སྦྱར་བྱ་མ་ཡིན་པའི་
ཕྱིར་རོ། །
དམིགས་པ་མི་རྟག་ལ་སོགས་པ་ཤེས་པར་བྱའོ་ཞེས་པའི་སྐབས་འདིར་གསུམ་སྟེ མི་
འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་སྤང་བའོ། ། མི་འཐད་པའི་ཕྱོགས་
གང་ཞེ་ན། སྤྱིར་མི་འཐད་པ་དང་། བྱེ་བྲག་མི་འཐད་པའོ། ། དང་པོ་ནི་རྣམ་དཔྱོད་བྲལ་བའི་
ཊཱིཀ་བྱེད་ཐམས་ཅད་དམིགས་པ་མི་རྟག་ལ་སོགས་པ། བདེན་པའི་རྟེན་ཅན་ཞེས་བྱ་བ་
-500-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
དམིགས་པ་དང་པོ་སྟོན་པའི་གཞུང་འདི་སྒྲ་ཇི་ལྟ་བ་བཞིན་དུ་ཁས་བླངས་ནས་ཆོསཅན་
བརྗོད་པའི་སྒྲ་ཡིན་ནོ་ཞེས་ཟེར་རོ། ། དེ་ནི་རྣམ་པར་འཁྱམས་པ་ཡིན་ཏེ། དམིགས་པ་མི་རྟག་
ལ་སོགས་པ། ། བདེན་པའི་རྟེན་ཅན་ཞེས་བྱ་བ་འདིས་ནི། རྟེན་ཅན་མི་རྟག་པ་སོགས་གཙོ་
བོར་བརྗོད་ཀྱི་རྟེན་བདེན་བཞི་གཙོ་བོར་མ་བརྗོད་པའི་ཕྱིར་དང། ཆོས་ཅན་བརྗོད་པ་ཙམ་
གྱིས་ཆོས་ཅན་བརྗོད་པའི་སྒྲར་འགྱུར་ན། སྒྲའི་མི་རྟག་པ་ཞེས་བརྗོད་པའི་སྒྲ་ཡང་དེར་
འགྱུར་བའི་ཕྱིར་དང་། གཟུགས་སོགས་འདུ་འགོད་བྲལ་ཞེས་ཆོས་ཅན་བརྗོད་པ་ཙམ་
དམིགས་པ་ལྷག་མ་དག་ལའང་མཐོང་བའི་ཕྱིར་ཏེ། གཟུགས་སོགས་ནི་ཆོས་ཅན་ཡིན་པའི་
ཕྱིར་རོ། ། དེས་ན་དེ་ཐམས་ཅད་ཆོས་དང་ཆོས་ཅན་བརྗོད་པའི་སྒྲའི་ཚུལ་ལ་བློ་ཁ་མ་ཕྱོགས་
པ་ཤ་སྟག་ཡིན་ནོ། །
བྱེ་བྲག་ཏུ་མི་འཐད་པ་ནི། ཁ་ཅིག་གསེར་བུན་རེ། འདིར་རྩོད་ལན་གཉིས་ཀྱི་རྩོད་པ་ནི།
དམིགས་པ་དང་པོ་མ་གཏོགས་དམིགས་རྣམ་ལྷག་མ་ཐམས་ཅད་ཁྱདཔར་ཅན་གྱི་ཆོས་
བརྗོད་པ་ནི་མི་རིགས་ཏེ། ཆོས་ཅན་སྟོན་པར་རིགས་པ་ལ་ཆོས་ཅན་མ་སྟོན་པའི་ཕྱིར་རོ། །མ་
གྲུབ་པ་མིན་ཏེ། རྟེན་ཆོས་ཅན་མེད་པའི་ཆོས་ཙམ་ནི་སྒོམ་པར་མི་རིགས་པས་སོ་ཞེ་ན།
གཉིས་པ་ལ་ཡང་། སྒྲ་གཉིས་བརྗོད་བྱ་ཐ་དད་མེད་པ་དང༌། དོན་གྱི་ཤུགས་ཀྱིས་ཆོས་ཅན་གོ་
བའི་ལན་ནོ། ། དང་པོ་ནི་རྣམ་པ་མངོན་ཞེན་ལ་སོགས་འགོག་ཅེས་པ་ལ་སོགས་པས་རྣམ་པ་
དང་དམིགས་པའི་ཆོས་ཅན་ཀུན་ཏུ་དྲངས་པ་ལྟ་བུར་ཐམས་ཅད་དུ་བཤད་ཅིང་རྟོགས་པས་
སྒོམ་པར་མི་རིགས་པའི་སྐྱོན་མེད་དོ། ། འོ་ན་ཆོས་བརྗོད་པས་ཆོས་ཅན་རྟོགས་སམ་ཞེ་ན་
རྟོགས་ཏེ་ཆོས་དང་ཆོས་ཅན་བརྗོད་པའི་སྒྲ་འདི་དག་ལ་ཁྱད་པར་ལྡོག་པ་གཞན་སྤོང་བ་
ཆོས་བརྗོད་ཀྱི་སྒྲ་དང་། མི་སྤོང་བ་ཆོས་ཅན་བརྗོད་པའི་སྒྲ་ཞེས་བྱ་བའི་ཁྱད་པར་མ་གཏོགས་
-501-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར། །
པར་བརྗོད་བྱའི་དོན་ལ་ཁྱད་པར་འགའ་ཡང་མེད་དོ་ཞེས་ལུང་ལས་འབྱུང་བའི་ཕྱིར་
རོ༑ ༑ཆོས་དེ་དག་བདེན་བཞིར་གཏོགས་པར་གྲགས་པའི་ཕྱིར་དང་། ཆོས་དང་ཆོས་ཅན་
གཉིས་ཀ་མེད་ན་མི་འབྱུང་བ་ཡིན་པའི་ཕྱིར་ཆོས་ཅན་རྟོགས་སོ། ། སྒྲ་དེ་གཉིས་ཀྱི་ཁྱད་པར་
ཡང་འདི་ལྟར། བ་ལང་ཞེས་བརྗོད་པའི་སྒྲ་ནི་ཆོས་ཅན་བརྗོད་པ་ཡིན་ཏེ རྫས་བརྗོད་པའི་
ཕྱིར་རོ། ། བ་ལང་ཉིད་ཅེས་བརྗོད་པའི་སྒྲ་ནི། ཆོས་ཅན་བརྗོད་པ་ཡིན་ཏེ། དངོས་པོ་བརྗོད་
པའི་ཕྱིར་རོ། ། གཉིས་པ་ནི། ལན་གྱི་རྣམ་པ་གཅིག་ཏུ་ན་ཚིག་ལེའུར་བྱས་པ་བསྡེབས་པ་ལ་
སྡེབ་སྦྱོར་ཉམས་པའི་ཉེས་པ་སྤང་བའི་ངོར་ཆོས་ཅན་ལས་ཐ་དད་པར་ཆོས་ཀྱི་སྒྲས་བརྗོད་
ཀྱང་། སྡུག་བསྔལ་ལ་སོགས་པའི་བདེན་པ་བཞི་ནི་ཆོས་ཅན་ཡིན་ལ་དེ་རྟོགས་པ་ཁོ་ན་
དམིགས་པ་དང་
། རྣམ་པ་ཆོས་སུ་ཤེས་པར་བྱ་བ་ཡིན་ནོ། །དེ་ཅིས་ཏེ་ཞེ་ན། མངོན་པར་ཞེན་
པ་དང་སོགས་པ་དམིགས་པ་ལ་སོགས་པ་བཀག་པ་དང་ལྡན་པའི་བདག་ལ་སོགས་པ་ནི་རིམ་
དང་ཅིག་ཅར་གྱིས་དོན་བྱེད་པར་མི་རིགས་སོ་ཞེས་པ་ལ་སོགས་པའི་ཚད་མས་བརྟགས་པ་
ན; དེ་ཁོ་ན་རི་བོང་གི་རྭ་བཞིན་དུ། སྒྲུབ་པ་སྐྱེ་བ་དང་དགག་པ་འཇིག་པ་དང་བྲལ་བར་
འགྱུར་བའི་ཕྱིར་བདག་ལ་སོགས་པ་བདེན་པ་གཉིས་ཀར་དུ་མེད་པས་རྟེན་དུ་མི་རིགས་ཀྱི
བདེན་པ་བཞི་ནི་ཀུན་རྫོབ་ཀྱི་བདེན་པར་ཡོད་པས་རྟེན་ཡིན་ནོ ། འོག་མ་དག་ལ་ཡང་སྟེ་གང་
དུ་ཆོས་ཙམ་བསྟན་པ་ཐམས་ཅད་དུ་སྔར་བཤད་པ་དེ་བཞིན་དུ་བདེན་པ་བཞི་ཁོ་ན་ཆོས་
ཅན་ཡིན་པར་ཤེས་པར་བྱའོ། །ཞེས་ཟེར་རོ། །འདི་ནི་ཕྱོགས་སུ་མ་ཕྱིན་པ་ཡིན་ཏེ། དོགས་པ་
འགོད་ཚུལ་ནོར་བ་དང་། ལན་འདེབས་ཚུལ་ནོར་བའི་ཕྱིར་རོ། ། དོགས་པ་འགོད་ཚུལ་ནོར་
ཏེ༑ སྔར་བཤད་པ་ལྟར་དམིགས་རྣམ་དང་པོའི་གཞུང་ཡང་སྒྲ་ཇི་བཞིན་པར་ཆོས་ཅན་བརྗོད་
པའི་སྒྲ་མེད་པ་དང༌། དམིགས་པ་རྣམས་ལྷག་མའི་སྐབས་སུ་ཡང་ཆོས་ཅན་བརྗོད་པ་ཙམ་
-502



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
མཐོང་བ་དང་། དེ་ཉིད་ཀྱི་རྩོད་པའི་སྐབས་འདིར་ཡང་ཁྱད་པར་ཅན་གྱི་ཆོས་བརྗོད་པས་
ཐམས་ཅད་དུ་བརྗོད་པ་ཞེས་ཆོས་ཅན་གྱིས་ཁྱད་པར་དུ་བྱས་པར་བཤད་པའི་ཕྱིར་དང། །
གཞན་དུ་ཁྱད་པར་དུ་བྱས་པ་ཅན་གྱི་ཞེས་པ་དོར་ནས་ཆོས་ཙམ་བརྗོད་པས་ཐམས་ཅད་དུ་
བརྗོད་པས་ནི་ཞེས་འབྱུང་བར་འགྱུར་བ་ལས་མ་བྱུང་བའི་ཕྱིར་དང་། ཆོས་ཅན་རྗེས་སུ་
བརྗོད་བཞིན་དུ་ཆོས་ཅན་མ་བརྗོད་པར་ཆོས་ཙམ་བརྗོད་པ་ནི་མི་རིགས་ཞེས་བྱ་བའི་དོགས་
པ་རང་གིས་ལེན་པའི་སྐབས་སུ་མེད་པའི་ཕྱིར་དང་། དེ་ཉིད་ཀྱི་ཕྱིར་ཁྱད་པར་ཅན་གྱི་ཆོས་
བརྗོད་པས་ཐམས་ཅད་དུ་བརྗོད་པ་ནི་སྐྱོན་མེད་དོ་ཞེས་ཕྱོགས་འདི་རང་གིས་ཁས་བླངས་
པར་བསྟན་པའི་ཕྱིར་རོ། །
ལན་འདེབས་ཚུལ་ནོར་ཏེ། དང་པོ་མི་འཐད། གཉིས་པ་མི་འཐད་པའི་ཕྱིར་རོ། ། དང་
པོ་མི་འཐད་དེ། ལྷག་མས་ཀྱང་གཟུགས་སོགས་ཞེས་ཆོས་ཅན་དངོས་སུ་བརྗོད་ཡོད་པས་
དྲང་མི་དགོས་པའི་ཕྱིར་དང་། དགོས་ཀྱང་འདི་ལན་ཕྱི་མ་དང་ཟློས་པར་འགྱུར་བའི་ཕྱིར་
དང་། ཆོས་དེ་དག་བདེན་བཞིར་གཏོགས་པར་གྲགས་ན། བུམ་པ་ལ་བུམ་པ་མ་ཡིན་ཞེས་བྱ་
བ་ལ་སོགས་པ་དེ་འདྲའི་དོགས་པ་འཇུག་པའི་སྐབས་ཀྱང་མེད་པའི་ཕྱིར་དང༌། འབྲས་བུ་
བརྗོད་པ་ན་ཡང་རྒྱུ་གོ་བ་ལ་སོགས་པར་འགྱུར་བ་དང། སྒྲའི་མི་རྟག་པ་ཞེས་སོགས་ཀྱང་
ཆོས་ཅན་བརྗོད་པ་ཡིན་པས་ཆོས་ཅན་བརྗོད་པའི་སྒྲར་འགྱུར་བ་དང། སྒྲ་མི་རྟག་པ་ཞེས་
སོགས་ཀྱང་དངོས་པོ་ཆོས་བརྗོད་པ་ཡིན་པས་ཆོས་བརྗོད་ཀྱི་སྒྲར་འགྱུར་བ་དང། དེ་ལྟར་ན་
སྒྲ་དེ་དག་ལ་ཁྱད་པར་གཞན་སྤོང་མི་སྤོང་གི་ཁྱད་པར་ཡང་མེད་པར་འགྱུར་བས་རིགས་པའི་
མིང་རྨི་ལམ་དུ་ཡང་མ་ཐོས་པར་ཟད་པའི་ཕྱིར་རོ། །
གཉིས་པ་ནི་མི་འཐད་དེ། སྔར་རྣམ་པ་མངོན་ཞེན་ལ་སོགས་འགོག་ཅེས་བྱ་བ་སྨོས་པ་
503,



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དེ་དག་བདག་ལ་སོགས་པ་མ་གྲུབ་པ་རྣམས་ཀྱི་དབང་དུ་བྱས་པར་འགྱུར་བ་དང། དེ་ཁོ་ནར་
ཞེས་བྱ་བའི་རྣམ་བཅད་ཀྱང་སྨོས་མི་དགོས་པར་འགྱུར་བ་དང། བདག་སོགས་དེ་ཁོ་ནར་
དགག་སྒྲུབ་སོགས་དང་བྲལ་བས་འདིར་མི་འཛིན་ཞེས་བྱ་བའི་ཤུགས་འདིས་བདེན་བཞི་དེ་
ཁོ་ནར་དགག་སྒྲུབ་དང་མ་བྲལ་བར་ཁས་ལེན་པས་གཟུགས་སོགས་འདུ་འགོད་བྲལ་བ་ལ་
སོགས་པའི་སྐབས་དོན་དོར་བས་ན་མི་ཤེས་བཞིན་དུ་རྣམ་བཤད་བྱེད་པ་འདི་ལས་གཞན་
པའི་བདག་ཉིད་སྨོས་པ་མེད་དེ། འཇིག་རྟེན་ན་འདི་ལས་ངོ་ཚ་བའི་རྣམ་གྲངས་གཞན་མེད་
པའི་ཕྱིར་རོ། ། ཡང་གཞན་ཀུདག་འདི་ལྟར་འཆད་དེ། འདིར་རྩོད་པ་དང་། ལན་གཉིས་ཀྱི་
དང་པོ་ལ་གསུམ་སྟེ། དང་པོ་ནི་གང་ལ་རྩོད་པའི་གཞི། ཇི་ལྟར་རྩོད་པའི་ཚུལ། དེ་ལྟར་རྩོད་
པའི་རྒྱུ་མཚན་ནོ། ། དང་པོ་ནི་འདི་ལྟར། དེ་ལྟར་ངེས་འབྱེད་ཆ་མཐུན་ནི། ། ཆུང་དང་འབྲིང་
དང་ཆེན་པོ་ཡིན་ནོ། ། ཞེས་བྱ་བ་འདི་ཆོས་མཆོག་གི་མཇུག་ཏུ་འབྱུང་ཡང་དྲི་བ་ལ་སོགས་པ་
གཞན་གསུམ་གྱི་མཇུག་ཏུ་ཡང་སྦྱར་བར་བྱ་བ་ཡིན་ཏེ དེ་ལྟར་སློབ་དཔོན་གྱིས་བཤད་པའི་
ཕྱིར་རོ། །དེ་བཞིན་དུ་དམིགས་པ་མི་རྟག་ལ་སོགས་པ། །བདེན་པའི་རྟེན་ཅན་དེ་ཡི་ནི། །ཞེས་
པའི་རྐང་པ་གཉིས་པོ་འདི་ཡང་དམིགས་རྣམ་ལྷག་མ་ཐམས་ཅད་ལ་ཡང་རྗེས་སུ་འགྲོ་བ་ཡིན་
ཏེ༑ དེ་ལྟ་མ་ཡིན་ན་དམིགས་རྣམ་ལྷག་མ་རྣམས་བདེན་པར་རྟོགས་པའི་ཆོས་སུ་མ་བསྟན་
པར་འགྱུར་ཏེ། དེ་ལྟར་སྟོན་བྱེད་ཀྱི་ཚིག་མེད་པའི་ཕྱིར་རོ། ། དེ་བས་ན་འདིར་ཚིག་གི་དོན་
འདི་འབྱུང་སྟེ། དམིགས་པ་མི་རྟག་ལ་སོགས་པ། ། བདེན་པའི་རྟེན་ཅན་དེ་ཡི་ནི། ། གཟུགས་
སོགས་འདུ་འགོད་གནས་བྲལ་དང་། ། ཞེས་པ་ནས། དེའི་ནི། ཏིང་འཛིན་དེ་ཡི་བྱེད་པ་
ཉིད། །ཅེས་སོགས་སུ་འགྱུར་རོ། ། དེ་བས་ན་འདིར་གང་ལ་རྩོད་པའི་གཞི་ནི། བརྗོད་ཚུལ་གྱི་
རྣམ་པ་འདི་ཉིད་ཡིན་ནོ། །
-5j4-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གཉིས་པ་ནི། དམིགས་པ་ཁྱད་པར་ཅན་གྱི་ཆོས་ཅན་དང་། རྣམ་པ་ཁྱད་ཅན་གྱི་ཆོས་
བརྗོད་པས་བརྗོད་པར་བྱ་བ་ཡིན་པ་ལས་འདིར། དམིགས་པ་མི་རྟག་ལ་སོགས་པ། ། བདེན་
པའི་རྟེན་ཅན་ཞེས་བྱ་བ་མ་གཏོགས་པར་དམིགས་རྣམ་ལྷག་མ་རྣམས་ཆོས་བརྗོད་ཀྱི་སྒྲས་
ཐམས་ཅད་དུ་མཚུངས་པར་བརྗོད་པ་ནི་མི་རིགས་སོ་ཞེས་བྱ་བའོ། ། གསུམ་པ་ནི། བརྡ་སྤྲོད་
པའི་གཞུང་ལས་ཐ་དད་པ་ལ་ནི་དྲུག་པའོ། ། ཞེས་ལྷས་བྱིན་དང་རིལ་བ་ལྟ་བུ་ཆོས་ཆོས་ཅན་
རྫས་ཐ་དད་པ་ཁོ་ན་ལ་རྣམ་དབྱེ་དྲུག་པའི་སྒྲ་སྦྱོར་བ་ཡིན་པས་འདིའི་དམིགས་པ་ལྷག་མ་
བཅུ་གཅིག་དང་། རྣམ་པ་རྣམས་ནི་ཆོས་ཅན་བདེན་བཞི་ལས་དོན་ཐ་དད་པ་ཁོ་ནར་འགྱུར་
ཏེ། ཆོས་བརྗོད་པའི་སྒྲས་དེ་ལས་ཐ་དད་པར་བརྗོད་པའི་ཕྱིར་རོ་ཞེས་པ་ནི་དེ་ལྟར་རྩོད་པའི་
རྒྱུ་མཚན་ནོ། །
གཉིས་པ་ལན་ལ། ཚིག་ལ་བརྟེན་པ་དང་། དོན་ལ་བརྟེན་པའི་ལན་གཉིས་ཀྱི་དང་པོ་
ནི༑ ཇི་སྐད་བཤད་པའི་སྐྱོན་མེད་དེ ཆོས་དང་ཆོས་ཅན་བརྗོད་པའི་སྒྲ་གཉིས་ཀྱིས་བརྗོད་བྱ་
ཆོས་ཆོས་ཅན་རྫས་ཐ་དད་པ་ཁོ་ན་བརྗོད་ན་ཇི་སྐད་བཤད་པའི་ཉེས་པར་འགྱུར་བ་ཞིག་ན་
ཆོས་དང་ཆོས་ཅན་བརྗོད་པ་འདི་དག་ལ་ནི་དོན་གཅིག་ཉིད་ཁྱད་པར་གཞན་སྤོང་བའི་ཚུལ་
གྱིས་བརྗོད་པ་དང་། མི་སྤོང་བའི་ཚུལ་གྱིས་བརྗོད་པ་ཙམ་མ་གཏོགས་པར་ངེས་པའི་ཤེས་
པའི་ཡུལ་དུ་ཡང་དོན་གྱི་ཁྱད་པར་འགའ་ཡང་མེད་པའི་ཕྱིར་རོ། ། །
གཉིས་པ་ནི། རྣམ་པ་གཅིག་ཏུ་ན། དམིགས་རྣམ་ལྷག་མ་རྣམས་སྡུག་བསྔལ་ལ་སོགས་
པའི་བདེན་པར་རྟོགས་པ་ཁོ་ན་ཡིན་ཏེ། དྲོད་ཆུང་ངུའི་རྣམ་པ་མངོན་ཞེན་བཀག་པ་དང་ལྡན་
པའི་མི་རྟག་སོགས་དེ་དག ། དེ་ཁོ་ནར་སྒྲུབ་དགག་དང་བྲལ་བ་དྲོད་འབྲིང་གི་དམིགས་པ་
ཡིན་པའི་ཕྱིར། དེས་གཞན་ཡང་མཚོན་ནོ། ། འོ་ན། དྲོད་ཆུང་ངུའི་དམིགས་པ་བདེན་བཞིའི་
-505-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ནང་དུ་དམིགས་པ་ལྷག་མ་བཅུ་གཅིག་འདུ་བའི་ཕྱིར། དེ་ལས་ཐ་དད་པར་བརྗོད་པ་མི་
རིགས་སོ་ཞེ་ན། སྐྱོན་མེད་དེ། དེ་ལས་ཐ་དད་པར་བརྗོད་པ་ནི་སྡེབ་སྦྱོར་གྱི་ངོའོ། ། སྐབས་
འོག་མའི་སྦྱོར་ལམ་དག་ལ་ཡང་དེ་བཞིན་དུ་བདེན་པར་རྟོགས་པ་དམིགས་རྣམ་དུ་ཤེས་པར་
བྱའོ་ཞེས་ཟེར་རོ། ། འདི་ལའང་སྙིང་པོ་མེད་དེ། དོགས་པ་འགོད་ཚུལ་མི་འཐད། ལན་
འདེབས་ཚུལ་མི་འཐད་པའི་ཕྱིར་རོ། ། དོགས་པ་འགོད་ཚུལ་མི་འཐད་དེ། གང་ལ་རྩོད་པའི་
གཞི་མི་འཐད། ཇི་ལྟར་རྩོད་པའི་ཚུལ་མི་འཐད། དེ་ལྟར་རྩོད་པའི་རྒྱུ་མཚན་མི་འཐད་པའི་
ཕྱིར་རོ། ། དེ་ལ་དང་པོ་མི་འཐད་དེ། དམིགས་པ་ལྷག་མ་རྣམས་ཆོས་བརྗོད་ཀྱི་སྒྲས་དངོས་སུ་
བརྗོད་པ་ནི། ཚིག་ལེའུར་བྱས་པ་སྡེབ་སྦྱོར་བའི་ངོར་ཡིན་པས་དངོས་སུ་བརྗོད་དགོས་པ་
ལས། ཁྱེད་ལྟར་ན་གོང་ནས་དྲངས་པ་ཡིན་གྱི་དངོས་སུ་མ་བརྗོད་པས་ཚིག་ལེའུ་བྱས་པ་སྡེབ་
པའི་ངོ་བོ་མ་ཡིན་པར་འགྱུར་བའི་ཕྱིར་དང་། དམིགས་རྣམ་དང་པོའི་སྐབས་སུ་ཆོས་བརྗོད་
ཀྱི་སྒྲ་དངོས་སུ་ཡོད་ཀྱང་དེ་ལ་རྩོད་པ་ཡང་མ་ཡིན་ཞིང། དེར་ནི་དམིགས་པ་དེའི་རྣམ་པ་དེ་
ཡིན་ནོ་ཞེས་སྟོན་བྱེད་ཡིན་པས་ཚིག་ལེའུར་བྱས་པ་སྡེབ་པའི་ངོ་བོ་མ་ཡིན་པའི་ཕྱིར་རོ། །
གཉིས་པ་མི་འཐད་དེ། དམིགས་པ་དང་རྣམ་པ་ཁྱད་པར་ཅན་གྱི་ཆོས་ཅན་དང་ཆོས་
བརྗོད་པས་བརྗོད་པར་བྱ་བ་ཡིན་པས་ཞེས་བྱ་བ་འདི་ནི་དེ་ལྟར་རྩོད་པའི་རྒྱུ་མཚན་ཡིན་
པའི་ཕྱིར་རོ། །གསུམ་མི་འཐད་དེ། ཆོས་ཆོས་ཅན་རྫས་ཐ་དད་དུ་བསམ་པའི་རྩོད་པ་ཡིན་ན།
རྩོད་པ་པོ་དེ་དམིགས་པ་ཆོས་ཀྱིས་ཁྱད་པར་དུ་བྱས་པའི་ཆོས་ཅན་བརྗོད་པའི་སྒྲས་བརྗོད་
པ་དང་། རྣམ་པ་ཆོས་ཅན་གྱིས་ཁྱད་པར་དུ་བྱས་པ་ཅན་གྱི་ཆོས་བརྗོད་པའི་སྒྲས་བརྗོད་པར་
མི་འཐད་པའི་ཕྱིར་ཏེ། ཆོས་བརྗོད་ཀྱིས་ཆོས་ཙམ་བརྗོད་པར་འདོད་པའི་ཕྱིར་དང་། དེ་ཉིད་
ཀྱི་ཕྱིར་དམིགས་པ་དང་། རྣམ་པ་ཁྱད་པར་ཅན་གྱི་ཆོས་བརྗོད་པས་ཐམས་ཅད་དུ་བརྗོད་པ་
-506-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ཞེས་བྱ་བ་འདི་ཡང་རྒོལ་བ་འདི་དག་མི་འདོད་པའི་ཕྱིར་དང། སྔར་བཤད་པ་དེ་ཉིད་རྒྱུ་
མཚན་ཡིན་པའི་ཕྱིར་རོ། །
གཞན་ཡང་འདིར་དམིགས་པ་ཆོས་ཅན་བརྗོད་པའི་སྒྲ་ཁོ་ནས་བརྗོད་པར་བྱ་བ་ཡིན་
ཞེས་ཟེར་བ་ཡིན་ནམ། ཆོས་ཅན་བརྗོད་པའི་སྒྲས་ཀྱང་བརྗོད་པར་བྱ་བ་ཡིན། དང་པོ་ལྟར་ན།
ཆོས་བརྗོད་ཀྱིས་སྒྲས་བརྗོད་པའི་ཕྱོགས་འདིར་རྩོད་པ་སྤོང་བ་མི་སྲིད་དོ །གཉིས་པ་ལྟར་ན།
ཆོས་ཅན་བརྗོད་པའི་སྒྲས་ཀྱང་བརྗོད་བྱ་ཡིན་པ་ལ་ཆོས་བརྗོད་ཀྱི་སྒྲས་བརྗོད་པར་མི་རིགས་
ཞེས་བྱ་བའི་དོགས་པ་རང་གིས་ལེན་པའི་སྐབས་མེད་དེ། འདིར་དམིགས་པ་ནི་ཆོས་བརྗོད་
པའི་སྒྲས་ཀྱང་བརྗོད་བྱ་ཡིན། ཆོས་བརྗོད་ཀྱི་སྒྲས་ཀྱང་བརྗོད་བྱ་ཡིན་པའི་ཕྱིར་རོ། ། དེས་ན་
འདིར་ཡང་སྤྱིར་བཏང་དམིགས་བསལ་གྱི་བྱེ་བྲག་མི་བརྗོད་པ་ནི་བློ་གྲོས་ཤིན་ཏུ་རྩིང་བ་ཡིན་
ལན་ཡང་དང་པོ་མི་འཐད་དེ། དེ་ལྟར་རྩོད་པ་དེ་ཆོས་ཆོས་ཅན་རྫས་ཐ་དད་དུ་བསམ་
པའི་རྩོད་པ་མ་ཡིན་པས་ལན་དེ་འབྲེལ་མེད་ཡིན་པའི་ཕྱིར་རོ། ། གཉིས་པ་མི་འཐད་དེ། སྔར་
བཤད་པ་ལྟར་དམིགས་པ་ལྷག་མ་རྣམས་ལ་ཆོས་བརྗོད་ཀྱིས་སྒྲ་དངོས་སུ་མེད་པས་སྡེབ་
སྦྱོར་གྱི་ངོ་བོ་མ་ཡིན་པར་འགྱུར་བ་དང་། ཡོད་ཀྱང་དམིགས་པ་དང་པོའི་ནང་དུ་ལྷག་མ་
རྣམས་མ་འདུས་ནའང་། དེ་ལས་ཐ་དད་དུ་བསྟན་པ་སྡེབ་སྦྱོར་གྱི་ངོར་ཡིན་ན། གཟུགས་
སོགས་འདུ་འགོད་གནས་བྲལ་དང་། ། ཞེས་སོགས་ཀྱི་གཞུང་འདི་རྣམས་སྡེབ་སྦྱོར་གྱི་ངོ་བོ་
ཙམ་ཡིན་གྱི་དོན་ལ་མེད་ཀྱང་ཆོག་པར་འགྱུར་བ་དང་། དེ་ལྟ་ན་སེམས་བསྐྱེད་ཀྱི་ནང་དུ་
མངོན་རྟོགས་ཐམས་ཅད་འདུ་བས་གཞུང་ཕལ་མོ་ཆེ་འདི་དག་སྡེབ་སྦྱོར་གྱི་ངོར་བརྗོད་པ་
ཙམ་དུ་འགྱུར་བ་ལ་སོགས་པ་ཉེས་པ་མཐའ་ཡས་པས་རེག་པའི་ཕྱིར་དང། དགག་སྒྲུབ་དང་
-507,



བརྩེ་ཆེན་འོད་སྣང་ལག པོད་ཆེན་དྲུག་གི་ཕར་ཕྱིན་འགྲེལ་སྐོར།
བྲལ་བར་འགྱུར་བའི་ཕྱིར་ཞེས་བྱ་བ་འདིར་སོགས་སོ། ། །
གཉིས་པ་ནི་རྣམ་པ་གཅིག་ཏུ་ན་དམིགས་རྣམ་ལྷག་མ་རྣམས་སྡུག་བསྔལ་ལ་སོགས་
པའི་བདེན་པར་གཏོགས་པ་ཁོ་ན་ཡིན་ཏེ། དྲོད་ཆུང་ངུའི་རྣམ་པ་མངོན་ཞེན་འགོག་པ་དང་
ལྡན་པའི་མི་རྟག་སོགས་དེ་དག་དེ་ཁོ་ནར་སྒྲུབ་དགག་དང་ལྡན་པའི་བྲལ་བ་དྲོད་འབྲིང་གི་
དམིགས་པ་ཡིན། དེས་གཞན་ན་ཡང་མཚོན་ནོ། ། དྲོད་ཆུང་ངུའི་དམིགས་པ་བདེན་པའི་ནང་
དུ་ན་དམིགས་པ་ལྷག་མ་བཅུ་གཅིག་འདུ་བའི་ཕྱིར། དེ་ལས་ཐ་དད་པར་བརྗོད་པར་མི་
རིགས་སོ་ཞེ་ན། སྐྱོན་མེད་དེ། དེ་ལས་ཐ་དད་པར་བརྗོད་པ་ནི་ངོ་བོའམ། སྐབས་འོག་མའི་
སྦྱོར་ལམ་དག་ལ་ཡང་དེ་བཞིན་དུ་བདེན་པར་རྟོག་པ་དམིགས་རྣམ་དུ་ཤེས་པར་བྱའོ །ཞེས་
ཟེར་བའི་སྒྲ་བྱུང་ན་སྐབས་གཞན་གྱི་སྦྱོར་ལམ་ལ་སྙེག་པར་རིགས་ནའང་དེ་ལྟར་མ་བྱུང་
བས་སྐབས་དོན་བོར་ནས་གཞན་ལ་བསྙེག་པ་མཁས་པའི་ཚུལ་མ་ཡིན་པའི་ཕྱིར་རོ། །
དེས་ན་མི་ཤེས་པ་ཁོ་ན་ང་རྒྱལ་ཆེ་བར་འཇིག་རྟེན་ན་རབ་ཏུ་གྲགས་པ་ཡིན་ནོ ། ཡང་
གཞན་སངསདག་ནི་འདི་ལྟར་འཆད་དེ། དེ་ལ་རྩོད་པ་ནི། དམིགས་པ་དང་པོ་བཞིན་དུ་ཕྱི་མ་
རྣམས་སུ་ཡང་དམིགས་རྣམ་གཉིས་ཀ་ཆོས་དང་ཆོས་ཅན་བརྗོད་པའི་སྒྲ་གཉིས་ཀས་བརྗོད་
པར་རིགས་པ་ལ། དེའི་སྒོ་ནས་མ་བརྗོད་པར་ཆོས་བརྗོད་ཀྱི་སྒྲས་བརྗོད་པས་ཆོས་ཅན་མི་
རྟོགས་པའི་སྐྱོན་ཡོད་དོ་ཞེ་ན། ལན་ལ་གཉིས་ལས། དང་པོ་ནི། དམིགས་པ་མི་རྟག་ལ་སོགས་
པ༑ ༑བདེན་པའི་རྟེན་ཅན། །ཞེས་བྱ་བ་མ་གཏོགས་པ་སྒྲའི་དབྱེ་བས་དོན་སྟོན་པར་བྱེད་པས་
ན; དམིགས་རྣམ་ཕྱི་མ་སྟོན་པའི་རྒྱན་གྱི་སཾསྐྲྀ་ཏའི་གཞུང་ཚིག་གིས། དམིགས་རྣམ་ཕྱི་མ་
རྣམས་ཀྱང་ཆོས་ཅན་དང་ཆོས་བརྗོད་པའི་སྒྲས་བརྗོད་པར་བྱ་བ་ཡིན་མོད། དེ་ལྟ་ན་ཡང་།
རྒྱན་གྱི་སཾཨཱི་ཏའི་གཞུང་ཚིག་གིས་དམིགས་རྣམ་ཕྱི་མ་རྣམས་ཁྱད་པར་ཅན་གྱི་ཆོས་བརྗོད་
-508-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
པའི་སྒྲས་ཐམས་ཅད་དུ་མཚུངས་པར་བརྗོད་པ་ནི། གཞི་གཅིག་གི་སྟེང་གི་ཆོས་དང་། ཆོས་
ཅན་བརྗོད་པའི་སྒྲ་འདི་གཉིས་ལ། ཁྱད་པར་གཞན་སྤོང་མི་སྤོང་མ་གཏོགས་པ་བརྗོད་བྱའི་
དོན་ལ་རྫས་ཐ་དད་པའི་ཁྱད་པར་ནི་འགའ་ཡང་མེད་དོ། ཞེས་ཤེས་པའི་ཕྱིར་དུ་ཡིན་པས།
དགོས་པ་ཡོད་ལ། གཞི་གཅིག་གི་སྟེང་གི་སྒྲ་འདི་གཉིས་ལ་ཁྱད་པར་གཞན་སྤོང་མི་སྤོང་མ་
གཏོགས་པ་བརྗོད་བྱའི་དོན་ལ་རྫས་ཐ་དད་པའི་ཁྱད་པར་འགའ་ཡང་མེད་པས། དམིགས་
རྣམ་ཕྱི་མ་སྟོན་པའི་རྒྱན་གྱི་སཾསྐྲྀ་ཏའི་གཞུང་གིས་བདེན་བཞིའི་ཆོས་དངོས་སུ་བརྗོད་པས་
ཆོས་ཅན་བདེན་བཞི་ཤུགས་ལ་རྟོགས་པས་ཆོས་ཅན་མི་རྟོགས་པའི་སྐྱོན་མེད་དོ། །
གཉིས་པ་ནི། སྒྲུབ་བྱེད་ཀྱི་རྣམ་གྲངས་གཅིག་ཏུ་ན། ཤེས་བྱ་ཆོས་ཅན་ནོ། ། དམིགས་
རྣམ་ཕྱི་མ་སྟོན་པའི་རྒྱན་གྱི་སཾསྐྲྀ་ཏའི་གཞུང་ཚིག་གིས་དམིགས་རྣམ་ཕྱི་མ་རྣམས་ཆོས་བརྗོད་
པའི་སྒྲས་བརྗོད་པས། ཆོས་ཅན་མི་རྟོགས་པའི་སྐྱོན་མེད་པར་ཐལ། དམིགས་རྣམ་ཕྱི་མ་
བསྟན་པའི་རྒྱན་གྱིས་སཾསྐྲྀ་ཏའི་གཞུང་གི་ཚིག་ལེའུར་བྱས་པའི་སྡེབ་སྦྱོར་སྦྱར་བདེ་བའི་ཆེད་
དུ༔ དང་པོའི་བརྗོད་ཚུལ་ཐ་དད་བརྗོད་ཀྱང་། ཆོས་ཅན་བདེན་བཞི་རྟོགས་པའི་ཕྱིར། དེ་
བརྗོད་ཀྱང་ཆོས་ཅན་བདེན་བཞི་རྟོགས་ཏེ། དྲོད་ཆུང་ངུའི་རྣམ་པ་དང་། དྲོད་འབྲིང་གི་
དམིགས་པ་སྡུག་བསྔལ་ལ་སོགས་པའི་བདེན་པར་རྟོགས་པ་ཁོ་ན་ཡིན་པའི་ཕྱིར། དེ་ཡིན་ཏེ།
མངོན་ཞེན་སོགས་བཀག་པ་དང་ལྡན་པའིབདེན་བཞི་རྣམས་དེ་ཁོ་ནར་སྒྲུབ་པ་དང་དགག་པ་
དང་བྲལ་བར་འགྱུར་བའི་ཕྱིར་རོ། ། །
འོག་མ་དྲོད་འབྲིང་གི་རྣམ་པ་ཡན་ཆད་རྣམས་ལ་ཡང་སྔ་མ་དེ་བཞིན་དུ་ཤེས་པར་བྱའོ་
ཞེས་ཟེར་རོ། ། དེ་ཡང་ནོར་བ་ཡིན་ཏེ། དམིགས་རྣམ་དང་པོའི་སྐབས་སུ་ཡང་དམིགས་རྣམ་
གཉིས་ཀ་ཆོས་དང་ཆོས་ཅན་གྱི་སྒྲ་གཉིས་ཀས་བརྗོད་པ་མེད་པའི་ཕྱིར་དང། དམིགས་རྣམ་
509-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གཉིས་ཀ་གཉིས་ཀས་བརྗོད་བྱར་འདོད་ན་གང་ཟག་གཅིག་གིས་དུས་གཅིག་ཏུ་བརྗོད་པ་ནི་
མི་སྲིད་པས་རིམ་ཅན་གྱིས་བརྗོད་བྱར་འགྱུར་ལ། དེ་ལྟ་ན་དམིགས་རྣམ་ལྷག་མ་རྣམས་ཆོས་
བརྗོད་ཀྱི་སྒྲས་བརྗོད་པ་མི་རིགས་ཞེས་བྱ་བའི་དོགས་པ་རང་གིས་ལེན་པའི་སྐབས་ཀྱང་མེད་
པའི་ཕྱིར་དང་། དམིགས་པ་དང་པོ་སྟོན་པའི་གཞུང་ནི། མི་རྟག་སོགས་བརྗོད་པས་ཆོས་
བརྗོད་ཀྱི་སྒྲ་ཡང་འགྱུར་ཞིང་། བདེན་བཞི་བརྗོད་པས་ཆོས་ཅན་བརྗོད་པའི་སྒྲར་ཡང་འགྱུར་
བ་ཡིན་ན། སྒྲའི་མི་རྟག་པ་ཞེས་བརྗོད་པའི་ཚིག་འདི་ཡང་སྒྲ་བརྗོད་པའི་ཆོས་ཅན་བརྗོད་པའི་
སྒྲར་འགྱུར་ཞིང་། མི་རྟག་པ་བརྗོད་པས་ཆོས་བརྗོད་ཀྱི་སྒྲར་ཡང་འགྱུར་ལ། དེ་ལྟ་ན། ཆོས་
དང་ཆོས་བརྗོད་པའི་སྒྲ་འདི་དག་ལ་ཁྱད་པར་གཞན་སྤོང་མི་སྤོང་གི་ཁྱད་པར་ཡང་མེད་པར་
འགྱུར་བ་དང་། དེ་ལྟ་ན། འདིར་ཁྱད་པར་གཞན་སྤོང་བ་དང་མི་སྤོང་བ་མ་གཏོགས་པ་འདི་
དག་ལ་དོན་གྱི་ཁྱད་པར་ནི་འགའ་ཡང་མེད་དོ་ཞེས་ཁྱད་པར་གཞན་སྤོང་མི་སྤོང་གི་ཁྱད་
པར་ཡོད་པར་བཤད་པ་དང་འགལ་བ་དང། སྔར་བཤད་པ་ལྟར་དམིགས་རྣམ་ལྷག་མའི་
སྐབས་སུ་ཡང་ཆོས་ཅན་གཟུགས་སོགས་བརྗོད་པ་ཡིན་པས་ཆོས་ཅན་མི་རྟོགས་པའི་དོགས་
པ་རང་གིས་ལེན་པའི་སྐབས་མེད་པའི་ཕྱིར་དང་། རྣམ་འགྲེལ་མཛད་པས་བཤད་པའི་ཆོས་
ཆོས་ཅན་བརྗོད་པའི་སྒྲ་དང་། འདིར་བསྟན་གྱི་ཆོས་ཆོས་ཅན་བརྗོད་པའི་སྒྲ་དོན་མི་གཅིག་
ན་ནི། རྣམ་འགྲེལ་གྱི་ལུགས་ཤེས་བྱེད་དུ་སྦྱར་བ་མི་འཐད་པར་འགྱུར་བ་དང། དེ་ཉིད་ཀྱི་
ཕྱིར་ཆོས་དང་ཆོས་ཅན་བརྗོད་པའི་སྒྲའི་ཁྱད་པར་གྱི་མིང་ཙམ་ཡང་མ་ཚོར་བར་ཟད་པའི་
ཕྱིར་དང་། བློ་གྲོས་ཆུང་ཞིང་མ་སྦྱངས་པ་དག་གིས་རྟོག་གེའི་གསང་ཚིག་ཤེས་པའི་གོ་སྐབས་
མེད་པས་ཤིན་ཏུ་ཡང་བདེན་པའི་ཕྱིར་དང་། རྗེ་བཙུན་གྱིས་གཞི་ཤེས་པ་ཡི་བྱེ་བྲག་རྣམས་
རྣམ་པ་ཞེས་རྣམ་པ་བྱེ་བྲག་ལ་བཤད་པ་དང་། འཕགས་པ་དང་སློབ་དཔོན་དག་གིས་ཡེ་ཤེས་
-510-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཀྱི་བྱེ་བྲག་རྣམས་རྣམ་པ་ཉིད་དུ་རྣམ་པར་གཞག་ཅེས་དང་། དམིགས་པ་ལ་འཛིན་པའི་བྱེ་
བྲག་ཉིད་རྣམ་པ་ཡིན་ནོ། ། ཞེས་རྣམ་པའི་དོན་བྱེ་བྲག་ཡིན་པར་སྟོན་པའི་གཞུང་རྣམས་ཁོང་
དུ་མ་ཆུད་པས་དམིགས་པ་དང་རྣམ་པའི་ཁྱད་པར་མ་ཕྱེད་པར་རྣམ་པའང་ཆོས་ཅན་བརྗོད་
པའི་སྒྲས་བརྗོད་དོ། ། ཞེས་གཞུང་དོན་མ་རྟོགས་པའི་ཆོ་ངེས་འདེབས་པར་ཟད་པའི་ཕྱིར་
འཐད་པའི་ཕྱོགས་གང་ཞེ་ན། འདི་ལ་གཉིས་ཏེ། རྩོད་པ་དང་ལན་ནོ། ། དང་པོ་ལ་
གསུམ་སྟེ། གང་ལ་རྩོད་པའི་གཞི། ཇི་ལྟར་རྩོད་པའི་ཚུལ། དེ་ལྟར་རྩོད་པའི་རྒྱུ་མཚན་
ནོ༑ ༑དང་པོ་ནི་འདིར་སྒྲ་བསྒྱུར་ནས་དམིགས་པ་མི་རྟག་ལ་སོགས་པའི་རྟེན་ཅན་བདེན་པ་
ཞེས་བྱ་བ་མ་རྟོགས་པར་དམིགས་པ་དང་། རྣམ་པ་ལྷག་མ་རྣམས་ཁྱད་པར་ཅན་གྱི་ཆོས་
བརྗོད་པས་ཐམས་ཅད་དུ་བརྗོད་པའོ། ། ཇི་ལྟར་ཁྱད་པར་ཅན་གྱི་ཆོས་བརྗོད་པས་ཐམས་
ཅད་དུ་བརྗོད་ཅེ་ན། དྲོད་ཀྱི་སྐབས་སུ་གཟུགས་སོགས་ཀྱི་འདུ་འགོད་བྲལ་ཞེས་དང་།
བཏགས་པ་ཞེས་ཆོས་བརྗོད་དང་། རྩེ་མོའི་སྐབས་སུ་གཟུགས་སོགས་ཀྱི་མི་གནས་ཞེས་བྱ་
བས་ཐམས་ཅད་ལ་སྦྱར་བ་དང་། བཟོད་པའི་སྐབས་སུ་གཟུགས་སོགས་ཀྱི་ངོ་བོ་ཉིད་མེད་
ཅེས་བྱ་བས་ཐམས་ཅད་ལ་སྦྱར་བ་དང་། ཆོས་མཆོག་གི་སྐབས་སུ་གསུམ་པོའི་ཕན་ཚུན་ངོ་བོ་
གཅིག་ཅེས་འབྱུང་བའི་ཕྱིར་རོ། ། དེ་ལྟར་ན་སློབ་དཔོན་གྱིས་ནི། དང་པོར་གཟུགས་ཀྱི་འདུ་
འགོད་བྲལ་ཞེས་བྱ་བ་གཉིས་འབྱུང་བ་དང་། མཐའ་མར་གསུམ་པོའི་ཕན་ཚུན་ངོ་བོ་གཅིག་
ཅེས་འབྱུང་བས་ཐམས་ཅད་ལ་སྦྱར་བ་ཡིན་ནོ་སྙམ་དུ་དགོངས་པ་ཡིན་ནོ། །
ཇི་ལྟར་རྩོད་པའི་ཚུལ་ནི། དེ་མི་འཐད་དེ། རྟགས་ཀྱི་བསྒྲུབ་བྱའི་ཆོས་གང་ཞེས་དྲིས་
པ་ན། སྒྲའི་མི་རྟག་པ་ཡིན་ཞེས་བརྗོད་པ་ན། སྒྲ་བསྒྲུབ་བྱའི་ཆོས་སུ་མི་བརྗོད་པ་ལྟར། དྲོད་
-53



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འབྲིང་གི་དམིགས་པ་གང་ཞེས་དྲིས་པ་ན། གཟུགས་ཀྱི་འདུ་འགོད་བྲལ་ཞེས་བརྗོད་པའི་ཚེ་
འདུ་འགོད་བྲལ་བའི་ཆོས་ཉིད་དམིགས་པར་བརྗོད་ཀྱི་གཟུགས་སོགས་བདེན་བཞི་ནི
དམིགས་པར་རྟོགས་པར་མི་འགྱུར་རོ་ཞེས་བྱ་བ་འདི་ཡིན་ནོ། དེ་ལྟར་རྩོད་པའི་རྒྱུ་མཚན་
ནི དམིགས་པ་ནི་སྒྲོ་འདོགས་གཅད་པར་བྱ་བའི་གཞི་ཁྱད་པར་ཅན་ཡིན་པས་འདིར་ཆོས་
ཀྱིས་ཁྱད་པར་དུ་བྱས་པ་ཅན་གྱི་ཆོས་ཅན་བརྗོད་པའི་སྒྲས་བརྗོད་པར་བྱ་བ་ཡིན་ལ། རྣམ་པ་
ནི་ཁྱད་ཆོས་ལ་སྒྲོ་འདོགས་གཅོད་བྱེད་ཀྱིཡེ་ཤེས་ཀྱི་བྱེ་བྲག་ཡིན་པས་ཆོས་ཅན་གྱིས་ཁྱད་
པར་དུ་བྱས་པ་ཅན་གྱི་ཆོས་བརྗོད་པར་བྱ་བ་ཡིན་པའི་ཕྱིར་རོ། །ཞེས་བྱ་བ་འདིའོ། ། །
ལན་ལ་གཉིས་ལས། སྒྲ་གཉིས་བརྗོད་བྱ་དོན་ལ་ཐ་དད་མེད་པའི་ལན་ནི སྤྱིར་བཏང་
ལ་དམིགས་པ་ཆོས་ཅན་བརྗོད་པའི་སྒྲ་ཁོ་ནས་བརྗོད་པའི་རྒྱུ་མཚན་འདི་ལྟར་ཡིན་ཏེ།
གཟུགས་སོགས་མི་རྟག་པ་ཉིད་འདིར་དམིགས་པ་ཡིན་གྱི་མི་རྟག་ཙམ་ནི་མ་ཡིན་ཏེ རྣམ་པ་
གཞི་མེད་ནི་སྐྱེས་བུའི་འཇུག་ཡུལ་མ་ཡིན་པའི་ཕྱིར་རོ། །དེས་ན་དམིགས་པའི་གཙོ་བོ་ནི་ཆོས་
ཅན་ཡིན་ཏེ། ཆོས་ཀྱང་ཆོས་ཅན་གྱི་མཐར་ཐུག་ནས་དམིགས་བྱ་ཡིན་པས་ཕྱིར་རོ། ། རྣམ་པ་
ཆོས་བརྗོད་ཀྱི་སྒྲས་བརྗོད་པའི་རྒྱུ་མཚན་ནི། འདིར་རྣམ་པ་ནི་ཁྱད་ཆོས་བྱེ་བྲག་ལ་འདོད་
པའི་ཕྱིར་རོ། ། སྤྱིར་བཏང་དེ་ལྟར་ཡིན་ཡང་གཙོ་ཆེ་བའི་སྒོ་ནས་བཞག་པ་ཡིན་གྱི ཞར་གྱིས་
དམིགས་པའང་ཆོས་བརྗོད་ཀྱི་སྒྲའི་བརྗོད་བྱ་ཡིན་ཏེ། གཟུགས་སོགས་ཀྱི་འདུ་འགོད་བྲལ་བ་
ལ་ཡང་དམིགས་པའི་ཕྱིར་རོ། ། རྣམ་པའང་ཆོས་ཅན་བརྗོད་པའིསྒྲའི་བརྗོད་བྱ་ཡིན་ཏེ།
གཟུགས་སོགས་མིང་སོགས་དང་བྲལ་བར་རྟོགས་པ་ཉིད་རྣམ་པ་ཡིན་པའི་ཕྱིར་རོ། ། །
དེས་ན་སྤྱིར་བཏང་ལ་དམིགས་པ་དང་། རྣམ་པ་རིམ་པ་ལྟར་ཁྱད་པར་ཅན་གྱི་ཆོས་
ཅན་དང་ཆོས་བརྗོད་པར་བྱ་བ་ཡིན་ཡང་། དམིགས་པ་མི་རྟག་ལ་སོགས་པ་གང་ཡིན་ཞེས་
-512-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
དྲིས་པ་ན། གཟུགས་སོགས་ཀྱི་དམིགས་པ་མི་རྟག་ལ་སོགས་པ འི་རྟེན་ཅན་བདེན་པ་ཞེས་བྱ་
བ་མ་རྟོགས་པར་དམིགས་པ་དང་རྣམ་པ་ཁྱད་ཅན་གྱི་ཆོས་བརྗོད་པས་ཐམས་ཅད་དུ་བརྗོད་
པས་ཆོས་ཅན་བདེན་བཞི་དམིགས་པར་མ་རྟོགས་པའི་སྐྱོན་ཡོད་པ་མ་ཡིན་པར་ཐལ། ཁྱད་
པར་གཞན་སྤོང་བ་དང་མི་སྤོང་བ་མ་གཏོགས་པ་ཆོས་དང་ཆོས་ཅན་བརྗོད་པའི་སྒྲ་འདི་དག་
བརྗོད་བྱ་རིགས་མི་མཐུན་བཅད་ཙམ་བརྗོད་པ་ལ་ངེས་ཤེས་ཀྱི་ཡུལ་དུ་ཡང་ཁྱད་པར་འགའ་
ཡང་མེད་དོ་ཞེས་རིགས་པའི་ལུགས་ལས་འབྱུང་བའི་ཕྱིར། དེའི་དོན་འདི་ལྟར་ཡིན་ཏེ། དྲོད་
འབྲིང་གི་དམིགས་པ་གང་ཡིན་ཞེས་དྲིས་པ་ན་གཟུགས་སོགས་ཀྱི་འདུ་འགོད་བྲལ་བ་ཡིན་ནོ་
ཞེས་བརྗོད་པའི་ཚེ་སྒྲ་དེས་ཁྱད་ཆོས་གཞན་མི་འཕེན་པར་བྱེད་པ་ཡིན་གྱི། རང་གི་ཆོས་ཅན་
སྤོང་བ་ནི་མ་ཡིན་ཏེ། གདོན་མི་ཟ་བར་ཆོས་ཅན་བསྒྲུབས་པ་ཡིན་ནོ། ། འོ་ན་ཆོས་དང་ཆོས་
ཅན་བརྗོད་པའི་སྒྲ་ཞེས་བྱ་བ་འདི་གང་ཞེ་ན། སྒྲ་མི་རྟག་པ་ཞེས་བརྗོད་པ་ལྟ་བུ་ནི། ཆོས་ཅན་
བརྗོད་པའི་སྒྲ་ཡིན་ཏེ། ཆོས་ཅན་གཙོ་བོར་བརྗོད་པའི་རྒྱུ་མཚན་གྱིས། ཁྱད་པར་གཞན་མ་
སྤངས་པའི་ཕྱིར་རོ། །སྒྲའི་མི་རྟག་པ་ཞེས་པ་ལྟ་བུ་ནི། ཆོས་ཅན་བརྗོད་པའི་སྒྲ་ཡིན་ཏེ། ཆོས་
གཙོ་བོར་བརྗོད་པའི་རྒྱུ་མཚན་གྱིས་ཁྱད་པར་གཞན་མི་འཕེན་པའི་སྒྲ་ཡིན་པའི་ཕྱིར་རོ། ། དེ་
ལྟར་ན། ཆོས་ཅན་བརྗོད་པའི་སྒྲ་ནི། ཆོས་ཡན་ལག་ཏུ་བྱས་ནས་ཆོས་ཅན་གཙོ་བོར་བརྗོད་
པའི་སྒྲ་ཡིན་ལ། ཆོས་བརྗོད་པའི་སྒྲ་ནི། ཆོས་ཅན་ཡན་ལག་ཏུ་བྱས་ནས་ཆོས་གཙོ་བོར་
བརྗོད་པའི་སྒྲ་ཡིན་ཏེ། ཚད་མ་རྣམ་འགྲེལ་ལས། དེ་སྤྱི་ཡན་ལག་ཏུ་བྱས་ཏེ། ། བུམ་པ་ཡི་ནི་
གཟུགས་སོགས་ཞེས། ། དེ་ནུས་ཁྱད་པར་སྟོན་པར་བྱེད། ། ཞེས་བྱ་བ་ལ་སོགས་པ་གསུངས་
པའི་ཕྱིར་རོ། ། དོན་གྱི་ཤུགས་ཀྱིས་དམིགས་པ་གོ་བའི་ལན་ནི། རྣམ་པ་གཅིག་ཏུ་ན་ཚིག་
ལེའུར་བྱས་པ་སྡེབ་པའི་ངོར། དྲོད་འབྲིང་ལ་སོགས་པའི་དམིགས་རྣམ་ལྷག་མ་རྣམས་
-513,



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དམིགས་རྣམ་དང་པོའི་བརྗོད་ཚུལ་ལས་ཐ་དད་པར་ཆོས་བརྗོད་ཀྱི་སྒྲས་བརྗོད་ཀྱང་སྡུག་
བསྔལ་ལ་སོགས་པའི་བདེན་པ་རྟོགས་པ་ཁོ་ན་ཞིག་དྲོད་འབྲིང་གི་དམིགས་པ་དང་རྣམ་པར་
གོ་བར་བྱ་བ་ཡིན་ཏེ། མངོན་པར་ཞེན་པ་ལ་སོགས་པ་བཀག་པ་དང་ལྡན་པའི་བདེན་བཞི་
དག་ཁོ་ན་དེ་ཁོ་ནར་བསྒྲུབས་པ་དང་། བཀག་པ་དང་བྲལ་བར་འགྱུར་གྱི་གཞི་མེད་རྣམས་མ་
ཡིན་པའི་ཕྱིར། དམིགས་རྣམ་འོག་མ་རྣམས་ལ་ཡང་དེ་བཞིན་དུ་ཤེས་པར་བྱའོ། །དེའི་དོན་ནི་
འདི་ལྟར་ཡིན་ཏེ། དང་པོར་གཟུགས་སོགས་འདུ་འགོད་བྲལ་ཞེས་དྲུག་ཚིག་སྨོས་པ་དང་
།
བཏགས་པ་ཞེས་སོགས་ཀྱི་སྐབས་སུ་གཟུགས་སོགས་མ་སྨོས་པ་ནི། ཚིག་ལེའུར་བྱས་པ་སྡེབ་
པའི་ངོར་ཡིན་གྱི་དོན་དུ་ན་དེའི་དྲུག་སྒྲ་མེད་ཀྱང་རུང་ཞིང་། གཟུགས་སོགས་བདེན་བཞིའི་
དོན་ཡང་དམིགས་པ་ཐམས་ཅད་ཀྱི་སྟེང་དུ་རྟོགས་པར་བྱ་སྟེ རིགས་པ་དེ་ཉིད་ཀྱི་ཕྱིར་རོ་
སྙམ་དུ་དགོངས་པ་ཡིན་ནོ། ། །
འོན་ཀྱང་ཁོ་བོ་ནི་འདི་ལྟར་མི་འདོད་དེ། གཟུགས་སོགས་ཀྱི་འདུ་འགོད་བྲལ་ཞེས་
འདིར་དྲུག་ཚིག་སྨོས་པ་ནི་མདོ་ལས་ཀྱང་གཟུགས་ཀྱི་འདུ་བའམ་འགོད་པ་མ་དམིགས་ཞེས་
དྲུག་ཚིག་གསུངས་པ་དང༌། སྡེབ་སྦྱོར་གྱི་ངོ་ཙམ་ཡིན་ལ། གསུམ་པོ་ཕན་ཚུན་ངོ་བོ་གཅིག།
ཅེས་བྱ་བ་ནི། ཚིགས་བཅད་སྡེབ་པའི་ངོ་ཙམ་ཡིན་པས་དྲུག་ཚིག་གསུངས་ཀྱི དེ་ལས་གཞན་
པའི་དམིགས་པ་རྣམས་ཆོས་བརྗོད་ཀྱི་སྒྲས་གསུངས་པར་མ་ངེས་ཏེ། གཟུགས་སོགས་མི་
གནས་ཞེས་བྱ་བ་དང་། དེ་མི་རྟག་སོགས་པར་མི་གནས། །ཞེས་བྱ་བ་དང༌། གཟུགས་སོགས་
ངོ་བོ་ཉིད་མེད་ཉིད། །ཅེས་བྱ་བ་དང་། གཟུགས་སོགས་དེ་དག་སྐྱེ་མེད་ངེས་འབྱུང་མེད། །ཅེས་
བྱ་བ་དང་། གཟུགས་སོགས་དེ་དག་མཚན་མ་མེད། ། ཅེས་བྱ་བ་དང་། ཏིང་ངེ་འཛིན་ཞེས་བྱ་
བ་དང་། ལུང་སྟོན་པ་དང་། ཞེས་བྱ་བ་འདི་རྣམས་ལ་དྲུག་ཚིག་མ་གསུངས་ཤིང་སྦྱར་བ་ལ་
-534-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
དགོས་པ་མེད་པའི་ཕྱིར་ཏེ། གཟུགས་སོགས་ཀྱི་མི་གནས་ཞེས་བྱ་བ་ལ་སོགས་པ་མི་བདེ་བར་
འགྱུར་བ་དང༌། དམིགས་པ་ཆོས་ཅན་བརྗོད་པའི་སྒྲས་བརྗོད་པའི་སྐབས་སུ་ཡང་བབས་པའི་
ཕྱིར་རོ། ། །
འོ་ན་ཇི་ལྟར་ཞེ་ན། དམིགས་པ་ལྷག་མ་རྣམས་སུ་ཡང་ཐོག་མཐའ་གཉིས་མ་གཏོགས་
པར་ཕལ་ཆེར་ཆོས་བརྗོད་པའི་སྒྲས་བསྟན་པར་མཐོང་བ་ཡིན་ནོ། ། ཇི་ལྟར་ན། གཟུགས་
སོགས་བདེན་པར་མི་གནས། གཟུགས་སོགས་བདེན་པའི་ངོ་བོ་ཉིད་མེདཅེས་བྱ་བ་ལ་སོགས་
པའི་དོན་དུ་མཐོང་བའི་ཕྱིར་རོ། ། །
ཀླན་ཀ་ནི། གལ་ཏེ་གཟུགས་ཀྱི་ངོ་བོ་ཉིད་འདུ་འགོད་བྲལ་ཞེས་པའི་དྲུག་པའི་རྣམ་
དབྱེ་རྒྱ་གཞུང་ན་མེད་དེ། ཡོད་ན་སྒྲའི་ནུས་པ་མ་ཐོན་པས་དོན་ལོག་པར་འགྱུར་བའི་ཕྱིར་རོ་
ཞེ་ན། འདི་དག་གི་ཚུལ་ལ་ནི། དཔལ་ལྡན་བློ་གྲོས་བརྟན་པ་ནས་བརྒྱུད་དེ། ཁོ་བོ་ཅག་གི་
བར་དུ་འཇིག་རྟེན་གྱི་མིག་ཏུ་གྱུར་པའི་ལོ་ཙཱ་བ་རྣམས་ཁོ་ན་ཚད་མར་བྱའི བོད་སྐད་ཀྱི་
ཡིག་འབྲུ་ཙམ་ཡང་ལྕིགས་པར་མི་ནུས་པ་རྣམས་ཀྱིས་བརྒལ་བར་མི་བྱ་སྟེ། ཁོ་བོ་ཅག་གིས་
རྣམ་དབྱེ་དེ་ལྟ་བུ་ཡོད་པར་མངོན་སུམ་དུ་མཐོང་བའི་ཕྱིར་དང་། མི་ཕྱིང་པ་དྲ་བ་ལ་ཁྱི་ལ་
ཤེས་བྱེད་མེད་པའི་ཕྱིར་རོ། ། གལ་ཏེ་དམིགས་པ་ལྷག་མ་སྟོན་བྱེད་ཀྱི་གཞུང་རྣམས་ཀྱིས་
ཆོས་ཅན་བདེན་བཞི་བརྗོད་པ་མ་ཡིན་པས་འདིར་སྐབས་ཀྱི་ཆོས་ཅན་བརྗོད་པའི་སྒྲར་མི་
འགྱུར་རོ་ཞེ་ན། དེ་ཡང་མི་རིགས་ཏེ། བདེན་བཞིའི་རང་ལྡོག་མི་བརྗོད་པས་བདེན་བཞི་མ་
བརྗོད་པར་འགྱུར་ནི། སྒྲ་བྱས་སོ་ཞེས་བྱ་བ་ལ་སོགས་པ་ཕྱོགས་ཆོས་བརྗོད་པའི་སྒྲ་མི་འགྱུར་
བ་ལ་སོགས་པར་ཧ་ཅང་ཐལ་ཞིང་། དོན་ལ་ནི་གཟུགས་ལ་སོགས་པ་ཁོ་ན་ལ་བདེན་བཞིར་
བརྗོད་པས་གཟུགས་ལ་སོགས་པ་བསྟན་པས་བདེན་པ་བཞི་ཤིན་ཏུའང་བསྟན་པར་འགྱུར་
-55-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར། །
བའི་ཕྱིར་རོ། །ད་ནི་མདོ་སྦྱོར་བཤད་པར་བྱ་སྟེ། འོ་ན་མདོ་སྡེ་དེ་དང་དེས་དམིགས་པ་དེ་དང་
དེ་བསྟན་པར་ཇི་ལྟར་འགྱུར་ཞེ་ན། གཟུང་འཛིན་རང་བཞིན་མེད་པ་ནི། སྦྱོར་ལམ་གྱི་
དམིགས་པ་ཡིན་ཞིང་དེ་འདི་རྣམས་ཀྱི་བསྟན་པའི་ཕྱིར་དང་། གོང་འོག་རྣམས་ཀྱིས་ཀྱང་
འདིའི་ཆ་བསྟན་ན་འདི་དང་ཟློས་པར་འགྱུར་བའི་ཕྱིར་དང། དེ་ལ་སྦྱོར་ལམ་དང་པོ་གསུམ་
གཟུང་བ་རང་བཞིན་མེད་པར་རྟོགས་པས་གཟུགས་སོགས་ཡུལ་རང་བཞིན་མེད་པ་ནི་དེ་
དག་གི་དམིགས་པ་ཡིན་ལ་མདོ་དེ་རྣམས་ཀྱི་བསྟན་པའི་ཕྱིར་དང༌། གསུམ་པོ་དེ་ལ་ཡང་དང་
པོ་གསལ་སྣང་ཆུང་བས་དམ་བཅའ་ཤས་ཆེ་བས་བསྟན། གཉིས་པ་འབྲིང་དུ་གྱུར་པ་ཡིན་
པས་གཏན་ཚིགས་ཤས་ཆེ་བས་བསྟན། གསུམ་པ་ངན་འགྲོ་མེད་པས་ལུས་སོགས་རྣམ་པར་
དག་པའི་ཕན་ཡོན་དང་སྦྲེལ་ནས་བསྟན། བཞི་པ་འཛིན་པ་རང་བཞིན་མེད་པར་རྟོགས་པས་
རབ་ཏུ་གྱུར་པས་འཛིན་པ་རང་བཞིན་མེད་པ་ནི་དེ་དག་གི་དམིགས་པ་ཡིན་ལ། དེ་མདོ་དེ་
རྣམས་ཀྱིས་བསྟན་པའི་ཕྱིར་དང་། འཛིན་པ་ཡང་རང་རིག་གི་ཚུལ་དུ་རང་བཞིན་མེད་པར་
ཤེས་བྱ་ཡིན་པས་དེའི་ཚེ་བྱང་སེམས་བདག་ཉིད་དང་འབྲེལ་བའི་ཏིང་ངེ་འཛིན་དང། ལུང་
བསྟན་པ་དང་། ཞི་ལྷག་བྱང་སེམས་རང་ཉིད་དང་བཅས་པ་རང་བཞིན་མེད་པར་བསྟན་པ་
ཡིན་པའི་ཕྱིར་དང་། བྱེ་བྲག་ཏུ་དྲོད་ཆུང་ངུའི་དམིགས་པ་ནི་གཟུགས་སོགས་མི་རྟག་སོགས་
ཡིན་ལ། དེ་མདོ་དེས་བསྟན་པ་ཡིན་ནོ། །
འོ་ན་མདོ་དེ་དང་དེས་རྣམ་པ་དང་དེ་དང་དེ་ཇི་ལྟར་བསྟན་ཏེ། དང་པོས་ནི་སྐྱོན་
བསྟན་ཅིང་ལྷག་མ་ཕལ་ཆེར་ནི་དམིགས་པ་སྟོན་པའི་མདོ་དང༌། ཆོས་ཉིད་སྟོང་པ་ཉིད་སྟོན་
པའི་ཚིག་ཙམ་དུ་མཚུངས་སོ་ཞེ་ན། དང་པོར་ནི་སྐྱོན་གྱིས་མཚུངས་ནས་གཉེན་པོ་རྣམས་
ལྡོག་སྟེ་བསྟན་པ་ཡིན་ཏེ། སྐྱོན་རྣམ་རྟོག་ཙམ་སྟོན་ན། རྟོག་པ་སྟོན་པའི་སྐབས་དང་ཟློས་པའི་
-516-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཕྱིར་དང་། རྣམ་པ་རྣམས་ཀྱང་བདེན་པའི་མིང་དང་བྲལ་བ་སོགས་ཡིན་། དེ་མདོ་དེ་རྣམས་
ཀྱིས་བསྟན་པའི་ཕྱིར་དང་། ཡུལ་སྟོང་ཉིད་ཙམ་སྟོན་ན་དམིགས་པ་སྟོན་པའི་མདོ་དེ་རྣམས་
དང་ཟློས་པའི་ཕྱིར་དང་། རྣམ་པ་དང་ཏིང་ངེ་འཛིན་གྱི་བྱེད་པ་དང་། རློམ་པ་ཟད་པ་དང་།
ཏིང་ངེ་འཛིན་དུ་མི་རྟོག་པ་ནི། ཡུལ་ཅན་ཡེ་ཤེས་བྱེ་བྲག་ཡིན་པས། རྣམ་པ་དེ་དང་དེ་ཡིན་
ཞིང་། དེ་ཡང་བསྟན་པའི་ཕྱིར་རོ། ། འོ་ན་དམིགས་རྣམ་སྟོན་བྱེད་ཀྱི་མདོ་དེ་རྣམས་གོ་ལྡོག་ན་
སྐྱོན་ཅི་ཡོད་དེ། འདུ་འགོད་མི་དམིགས་པས་རྣམ་པ་སྟོན་ནུས་པར་མཚུངས་པའི་ཕྱིར་དང་།
གནས་བྲལ་དང་གནས་མེད་ཀྱིས་ཀྱང་དམིགས་པ་བསྟན་ནུས་པར་མཚུངས་པའི་ཕྱིར་ཏེ
སྟོང་ཉིད་སྟོན་པའི་ཚིག་ཏུ་མཚུངས་པས་རྣམ་པ་ལ་ཉེ་རིང་གི་ཁྱད་པར་མེད་པར་འགྱུར་རོ་
ཞེ་ན། རེ་ཞིག་དང་པོའི་དམིགས་རྣམ་གོ་ལྡོག་པར་ནུས་པ་མ་ཡིན་ཏེ མི་རྟག་སོགས་ནི་བྱང་
སེམས་ཀྱི་རྣམ་པར་མི་རུང་བའི་ཕྱིར་རོ། །དེའི་རིགས་པས་སྔ་མ་རྣམས་དམིགས་པ་དང་ཕྱི་མ་
ཕྱི་མ་རྣམས་རྣམ་པར་བྱ་བ་ཡིན་ཏེ། དམིགས་པ་བསྟན་པས་རྣམ་པ་བསྟན་པ་བསྟན་པ་གོ་སླ་
བར་འགྱུར་བའི་ཕྱིར་རོ། །དམིགས་རྣམས་བཤད་ཟིན་ཏོ། །
རྣམ་པར་རྟོག་པ་རྣམ་པ་བཞི་དང་ལྡན་པ་ཡང་ཞེས་བྱ་བ་ལ་སོགས་པའི་འདིར་རྟོག་པ་
གཏན་ལ་དབབ་པར་བྱ་སྟེ། དེ་ལ། ངོ་བོ་མཚན་ཉིད་དབྱེ་བ་མུ། །གྲངས་རིམ་རྣམ་གྲངས་ངེས་
ཚིག་གོ །ངོ་བོ་གང་ཞེ་ན། སྤྱིའི་ངོ་བོ་དང་། དགག་སྒྲུབ་ཀྱི་རྣམ་པ་དང་། ཁྱད་ཆོས་སུ་ལྡན་ཚུལ་
དཔྱད་པའོ། ། སྤྱིའི་ངོ་བོ་ནི། གཟུང་འཛིན་གཉིས་སྣང་གི་སེམས་ཡང་དག་པ་མ་ཡིན་པའི་ཀུན་
རྟོག་ཅེས་བྱ་བ་དང་། སེམས་བྱུང་རྟོག་དཔྱོད་ཅེས་བྱ་བའི་རྟོག་པ་དང་། སྒྲ་དོན་འདྲེར་རུང་
འཛིན་པའི་རྟོག་པ་རྣམས་ཀྱི་ནང་ནས་འདིར་གང་ཡིན་ཞེ་ན། ཁ་ཅིག་གྲགས་ཀུན་རེ། སྒྲ་དོན་
འཛིན་པ་ཉིད་འདིར་བསྟན་རྟོག་པ་ཡིན་གྱི གཉིས་སྣང་གི་རྟོག་པ་ནི་མ་ཡིན་ཏེ། མངོན་ཞེན་
-517-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མེད་པའི་གཉིས་སྣང་ཙམ་གྱིས་ཉེས་པ་སྐྱེད་མི་ནུས་པས་སྤང་མི་དགོས་པའི་ཕྱིར་དང། །
གཉིས་སྣང་གི་བག་ཆགས་མ་སྤངས་པ་དེ་སྲིད་དུ་གཉིས་སྣང་ངང་གིས་འབྱུང་བས་སྤང་མི་
ནུས་པའི་ཕྱིར་དང་། བག་ཆགས་སྤངས་ན་གཉིས་སྣང་ངང་གིས་ལྡོག་པས་ལོགས་སུ་སྤང་བྱ་
མ་ཡིན་པའི་ཕྱིར་རོ། ། ཞེས་ཟེར་རོ། ། དེ་ནི་མི་རིགས་ཏེ། རྒྱུ་མཚན་མཚུངས་པ་དང་། ཁས་
བླངས་འགལ་བའི་ཕྱིར་རོ། །དང་པོ་ནི། དེ་ལྟ་ན། སྒྲ་དོན་འཛིན་པའི་རྟོག་པའང་འདིར་བསྟན་
རྟོག་པར་མི་འགྱུར་ཏེ། མངོན་ཞེན་མེད་པའི་སྒྲ་དོན་འཛིན་པ་ཙམ་གྱིས་ཉེས་པ་སྐྱེད་མི་ནུས་
པ་དང་། སྒྲ་དོན་འཛིན་པའི་བག་ཆགས་མ་སྤངས་ན་དེ་ཡང་ངང་གིས་འབྱུང་བས་སྤང་མི་ནུས་
པ་དང་། བག་ཆགས་སྤངས་ན་དེ་ཡང་ངང་གིས་ལོག་པས་ལོགས་སུ་སྤང་བྱ་མ་ཡིན་པར་
མཚུངས་པའི་ཕྱིར་རོ། །
ཁས་བླངས་འགལ་ཏེ། མངོན་པར་མ་ཞེན་པའི་སྒྲ་དོན་འཛིན་པའི་རྟོག་པ་མེད་ན་སྒོམ་
ལམ་མོས་པ་ལ་སོགས་པའང་སྒྲ་དོན་འཛིན་པའི་རྟོག་པར་ཁས་བླངས་པ་དང་འགལ་བའི་
ཕྱིར་དང་། དེ་ཡང་འདིར་བསྟན་རྟོག་པ་མ་ཡིན་པར་ཁས་བླངས་པའི་ཕྱིར་རོ། །གཞན་དག་ལྔ་
བུན་རེ། གཉིས་སུ་སྣང་བའི་རྟོག་པ་ཉིད་འདིར་གཟུང་བའི་སྒྲ་དོན་སྣང་བའི་རྟོག་པ་ནི་མ་ཡིན་
ཏེ། འདིར་རྟོག་པ་ནི་སྦྱོར་ལམ་གྱི་རང་བཞིན་ཡིན་དགོས་པའི་ཕྱིར་ཞེས་ཟེར་རོ། ། དེ་ཡང་མི་
རིགས་ཏེ། གཞན་གྱིས་བརྗོད་པའི་ཉེས་པ་དེ་དག་ཡོད་པའི་ཕྱིར་དང་། མངོན་པར་ཞེན་པའི་
གཉིས་སྣང་ཙམ་གྱིས་ཤེས་སྒྲིབ་མཚན་ཉིད་པར་འགྱུར་ན། སྒོམ་ལམ་བསྔོ་བ་ལ་སོགས་པ་
ཡང་ཤེས་སྒྲིབ་ཏུ་འགྱུར་བ་དང་། དེ་ལྟ་ན། མཚན་ཉིད་དུ་འགྱུར་བ་དང་། དེ་ལྟ་ན་གལ་ཏེ་
མཚན་མར་བྱེད་ན་བསྔོ་མ་ཡིན་ཞེས་སོགས་དང་འགལ་བ་དང་། ཤེས་སྒྲིབ་ཀྱི་གཉེན་པོའི་
གཙོ་བོར་བཤད་པའི་ཐེག་ཆེན་འཕགས་པའི་རྗེས་ཐོབ་རྣམས་ཀྱང་འདིར་བསྟན་རྟོག་པར་
པ518



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
འགྱུར་ལ། དེ་ལྟ་ན་ཤེས་སྒྲིབ་མཚན་ཉིད་པར་འགྱུར་བས་དེའི་གཉེན་པོ་མ་ཡིན་པར་འགྱུར་
བ་ལ་སོགས་པའི་ཕྱིར་རོ། །འོ་ན་ཇི་ལྟར་ཞེ་ན། སྒྲ་དོན་དུ་འཛིན་པའི་རྟོག་པ་ཡིན་ལ། རྟོག་པ་
འདི་དག་མ་ཡིན་པ་ཡང་ཡོད། དེ་བཞིན་དུ་གཉིས་སྣང་གི་རྟོག་པ་ཡིན་ལ་རྟོག་པ་འདི་དག་མ་
ཡིན་པ་ཡང་ཡོད། སེམས་བྱུང་རྟོག་དཔྱོད་གཉིས་ཀྱི་ནང་གི་རྟོག་པ་ཡིན་ལ། རྟོག་པ་འདི་དག་
མ་ཡིན་པ་ཡང་ཡོད་པས་དེ་དང་དེ་འདིར་བསྟན་རྟོག་པ་ཡིན་ཞེས་སྨྲ་ནུས་པ་མ་ཡིན་གྱི་ཇི་
ལྟར་རིགས་པར་རྟོག་པ་དེ་གསུམ་ཆར་སྲིད་པའི་མངོན་པར་ཞེན་པའི་བློ་ཉིད་བོ། །
དེས་ན་འདི་ནི་སྒྲ་དོན་འཛིན་པ་དང་། གཉིས་སྣང་གི་རྟོག་པའི་བྱེ་བྲག་ཡིན་ལ། འདི་
ཡང་ཡིན་རྟོག་དཔྱོད་ཡང་ཡིན་པའི་གཞི་མཐུན་སྲིད་པ་ཙམ་ཡིན་ནོ ། གལ་ཏེ་རྟོག་འདི་ཞེན་
པའི་བློ་ཡིན་པས་སྒྲ་དོན་འཛིན་པ་ངེས་པར་ཡིན་དགོས་སོ་ཞེ་ན འོ་ན་འདི་ཞེན་པའི་བློ་ཡིན་
པས། གཉིས་སྣང་གི་བློ་ཡང་ཡིན་དགོས་ཏེ། གཉིས་སྣང་གི་བློ་མ་ཡིན་པ་ནི་ཞེན་པར་འགལ་
བའི་ཕྱིར་རོ། ། འོ་ན་རྟོག་པ་འདི་དག་ས་བརྒྱད་པ་ཡན་ཆད་དུ་མི་འབྱུང་བར་འགྱུར་ཏེ ས་
བརྒྱད་པ་ཡིན་མི་རྟོག་ཡེ་ཤེས་རྒྱུན་མི་འཆད་དུ་ལྡན་པ་ཡིན་པས་སྒྲ་དོན་འཛིན་པའི་རྟོག་པ་
མེད་པའི་ཕྱིར་རོ། ། ཞེ་ན། དེ་ཡན་ཆད་ན། བདེན་ཞེན་གྱི་རྟོག་པ་རྒྱུན་ཆད་པའི་དོན་ཡིན་གྱི་
གཞན་དུ་སྒོམ་ལམ་མོས་པ་ལ་སོགས་པ་མེད་པར་འགྱུར་རོ་ཞེས་འཆད་པར་འགྱུར་རོ། །
དགག་སྒྲུབ་ཀྱི་རྣམ་པ་གང་ཡིན་དཔྱད་པ་ལ་གསུམ་སྟེ། མི་འཐད་པའི་ཕྱོགས་དང་།
འཐད་པའི་ཕྱོགས་དང་། ཀླན་ཀ་སྤང་བའོ། ། མི་འཐད་པའི་ཕྱོགས་གང་ཞེ་ན། དགག་རྟོག་
ཁྱད་པར་ཅན་དུ་འདོད་པ་དང་། སྒྲུབ་རྟོག་ཁྱད་པར་ཅན་དུ་འདོད་པ་དང་། གཉིས་རྟོག་ཁྱད་
པར་ཅན་དུ་འདོད་པའོ། ། དང་པོ་ལ་གསུམ་སྟེ། འདིར་བསྟན་རྟོག་པ་སྦྱོར་ལམ་དུ་འདོད་པ་
དང༌། རྩེ་མོར་བསྟན་པའི་རྟོག་པ་དགག་རྟོག་ཏུ་འདོད་པ་དང་། འཛིན་རྟོག་རྟོག་པ་འཕར་
-519-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མར་འདོད་པའོ། ། དང་པོ་ནི། ཁ་ཅིག་འབྲེ་ཨར་བུན་རེ། རྟོག་པ་འདི་རྣམས་གཟུང་འཛིན་རང་
བཞིན་མེད་པར་རྟོག་པའི་དགག་རྟོག། ད་ལྟ་ཐེག་ཆེན་སྦྱོར་ལམ་གྱི་ངོ་བོར་གནས་པ་མ་
འོངས་པ་ན་རང་གི་མཐོང་སྒོམ་གྱིས་སྤང་བྱ་ཡིན་ཏེ། ཉི་སྣང་ལས། དེ་ལ་ངེས་པར་འབྱེད་པའི་
ཆ་དང་མཐུན་པ་དང་པོ་དང་གཉིས་པ་དག་ནི་གོ་རིམ་བཞིན་དུ་གཟུང་བའི་རྣམ་པར་རྟོག་པ་
གཉིས་སུ་གྱུར་པ་ཡིན་ལ། གསུམ་པ་དང་བཞི་པ་དག་ཀྱང་འཛིན་པའི་རྣམ་པར་རྟོག་པ་
གཉིས་ཡིན་ནོ་ཞེས་གསུངས་པའི་ཕྱིར་རོ། ། འདི་ནི་མདོའི་ཡང་དགོངས་པ་ཡིན་ནོ་ཞེས་ཟེར་
རོ༑ ༑དེ་ཡང་རྣམ་པར་འཁྱམས་པ་ཡིན་ཏེ། སྒྲུབ་བྱེད་མེད་པ་དང་། གནོད་བྱེད་ཡོད་པའི་
ཕྱིར་རོ། ། སྒྲུབ་བྱེད་མེད་དེ། གཞུང་དེའི་སྒྲ་ཇི་བཞིན་པས་ནི་སྦྱོར་ལམ་རྟོག་པར་བསྟན་གྱི་
རྟོག་པ་དག་སྦྱོར་ལམ་ཡིན་ཞེས་མ་བསྟན་པའི་ཕྱིར་རོ། །
གནོད་བྱེད་ཡོད་དེ། བྱང་སེམས་ཀྱི་སྤང་བྱའི་གཙོ་བོ་ནི་གཟུང་འཛིན་གྱི་རྣམ་པར་རྟོག་
པ་བཞི་པོ་འདི་ཁོ་ནར་ཟད་པས་འདི་དག་སྦྱོར་ལམ་ཡིན་། བྱང་སེམས་བསྐལ་པ་གྲངས་
མེད་གསུམ་ཤེས་སྒྲིབ་སྤང་བའི་ཕྱིར་དུ་འབད་པ་བྱེད་པ་ཐམས་ཅད་རང་གི་སྦྱོར་ལམ་ཡིན་
ཞེས་མ་བསྟན་པའི་ཕྱིར་རོ། །དེ་ཁོ་ན་སྤང་བའི་ཕྱིར་འབད་པ་བྱེད་པར་འགྱུར་བ་དང༌། ལས་
དང་པོ་དག་གིས་སྦྱོར་ལམ་མ་སྐྱེས་པའི་ཕྱིར་གཟུང་འཛིན་གྱི་རྣམ་རྟོག་མེད་པར་འགྱུར་བ་
དང༌། ཉན་རང་གི་རྒྱུད་ལ་ཡང་རྟོག་པ་འདི་དག་མེད་པར་འགྱུར་བ་དང། དེ་ལྟ་ན་འགྲེལ་
ཆེན་ལས། ཉན་རང་གི་རྒྱུད་ལ་འདྲེས་པར་འགྱུར་ཀྱང་ཞེས་ཡོད་པར་བཤད་པ་དང་འགལ་
བ་དང་། འདི་དག་ལས་མ་གཏོགས་པའི་གཟུང་འཛིན་གྱི་རྣམ་པར་རྟོག་པ་གཞན་ཡོད་ན།
གཞུང་འདིར་སྤང་བྱ་ཕལ་མོ་ཆེ་མ་བསྟན་པར་འགྱུར་བ་དང་། དེ་ལྟ་ན་ལམ་རྣམས་ཀྱང་མི་
མཐུན་ཕྱོགས་གང་གི་གཉེན་པོ་ཡིན་པ་གཞུང་འདི་ལས་ཁོང་དུ་ཆུད་པར་མི་འགྱུར་བ་དང།
མ520.



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
སྦྱོར་ལམ་ལས་གཞན་པའི་མཐོང་སྒོམ་གྱི་སྤང་བྱ་མི་སྟོན་པའི་རྒྱུ་མཚན་མེད་པ་དང། སྦྱོར་
ལམ་མཐོང་སྒོམ་གྱི་སྤང་བྱ་ཡིན་པ་ཡང་འོག་ནས་འགོག་པའི་ཕྱིར་རོ། །
གཉིས་པ་རྩེ་མོར་བསྟན་པའི་རྟོག་པ་དགག་རྟོག་ཏུ་འདོད་པ་ནི། ཁ་ཅིག་སྔ་བུ་སོགསན་རེ།
རྩེ་མོར་བསྟན་པའི་རྟོག་པ་རྣམས་ཀྱང་གཟུང་འཛིན་རང་བཞི་མེད་པར་རྟོག་པའི་དགག་རྟོག་
ཡིན་ཅིང་། དེའང་སྒྲ་དོན་འཛིན་པའི་རྟོག་པ་མ་ཡིན་གྱི་གྲུབ་མཐའ་ལ་གྲགས་པའི་རྟོག་པའོ་
ཞེས་ཟེར་རོ། །
དེའང་མི་རིགས་ཏེ། སྤྱིར་དགག་རྟོག་ཡིན་པར་མི་རིགས་པ་དང། རིགས་ནའང་སྒྲ་
དོན་འཛིན་པའི་རྟོག་པར་འགྱུར་བ་དང་། གཉིས་སྣང་ཙམ་གྱིས་རྟོག་པར་མི་རིགས་པའི་ཕྱིར་
རོ༑ ༑དང་པོ་མི་རིགས་ཏེ། དེ་ལྟའང་རྩེ་མོར་རྟོག་པ་སྟོན་བྱེད་ཀྱི་མདོ་རྣམས་ཀྱི་རྟོག་པ་དེ་
དག་རང་གི་དམིགས་རྣམ་བརྗོད་པའི་སྒོ་ནས་དངོས་སུ་བསྟན་ནམ་རང་གི་གཉེན་པོ་བརྗོད་
པའི་སྒོ་ནས་ཤུགས་ལ་བསྟན། དང་པོ་མི་འཐད་དེ། རྩ་བས་མ་བསྟན་པ་དང་། འགྲེལ་པ་དང་
འགལ་བའི་ཕྱིར་རོ། ། རེ་ཞིག་རྩ་བས་མ་བསྟན་ཏེ། མཐོང་སྤང་རྟོག་པའི་སྐབས་སུ་ཡང་ངོ་བོ་
ཉིད་ལ་རྣམ་པར་རྟོག་པ་ཞེས་བྱ་བ་ལ་སོགས་པ་ནས་ཕྱིར་རྒོལ་བའི་དམིགས་པ་ལ་འཛིན་
པའི་རྣམ་རྟོག་གོ། ཞེས་བྱ་བའི་བར་ཕལ་ཆེར་སྒྲུབ་པའི་རྣམ་པས་བསྟན་གྱི་རང་བཞིན་མེད་
པའི་རྣམ་པ་ཅན་གྱི་རྟོག་པ་མ་བསྟན་པ་དང་། དེ་བཞིན་དུ་སྒོམ་ལམ་གྱི་སྐབས་སུ་ཡང་མདོར་
བསྡུས་པ་ལ་གཟུང་བར་རྣམ་པར་རྟོག་པ་ཞེས་བྱ་བ་ནས་ཀུན་རྨོངས་ལ་རྣམ་པར་རྟོག་པ་
ཞེས་པའི་བར་དུ་ཕལ་ཆེར་སྒྲུབ་པའི་རྣམ་པ་ཅན་གྱིས་བསྟན་གྱི་རང་བཞིན་མེད་པའི་རྣམ་པ་
ཅན་གྱི་རྟོག་པ་མ་བསྟན་པའི་ཕྱིར་རོ། ། འགྲེལ་པ་དང་ཡང་འགལ་ཏེ། འགྲེལ་ཆེན་ལས།
གཟུང་བ་དང་འཛིན་པའི་རྣམ་པར་རྟོག་པ་སོ་སོར་དགུ་པོ་འདི་རྣམས་ནི་མཐོང་བ་དང་སྒོམ་
-521-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པའི་ལམ་གྱིས་སྤང་བར་བྱ་བ་ཡིན་པར་དེ་དང་དེའི་གཉེན་པོའི་གནས་སྐབས་བསྟན་པས་
ལྡོག་པའི་སྒོ་ནས་གསུངས་སོ། །ཞེས་འབྱུང་བའི་ཕྱིར་རོ། །
གཉིས་པ་མི་འཐད་དེ། འདི་ལྟར་རྩེ་མོའི་རྟོག་པ་སྟོན་པའི་མདོས་ནི་གཟུང་འཛིན་རང་
བཞིན་ཡོད་པར་རྟོག་པའི་སྒྲུབ་པའི་རྣམ་པ་ཅན་གྱི་གཉེན་པོ་ཞིག་དངོས་སུ་བསྟན་པར་
འགྱུར་ཏེ། གཟུང་འཛིན་རང་བཞིན་མེད་པར་རྟོག་པའི་དགག་པའི་རྣམ་པ་ཅན་གྱི་རྟོག་པའི་
གཉེན་པོ་དངོས་སུ་སྟོན་པའི་སྒོ་ནས་སྤང་བྱ་རྟོག་པ་དེ་རྣམས་ཤུགས་ཀྱིས་སྟོན་པའི་ཕྱིར་
རོ༑ ༑མ་ངེས་པ་མ་ཡིན་ཏེ། སྤང་གཉེན་གྱི་བདག་འཛིན་བདག་མེད་རྟོགས་པའི་ཤེས་རབ་
ལྟར་འདིར་རྣམ་པ་འགལ་དགོས་པས་གང་རུང་རྗེས་འགྲོའི་སྒོ་ནས་བསྟན་པས་གང་རུང་
ལྡོག་པའི་སྒོ་ནས་རྟོགས་པར་མི་འགྱུར་བའི་ཕྱིར་ཏེ། ཚད་མ་རྣམ་འགྲེལ་ལས། རྒྱུ་ཡི་ངོ་བོ་
རྟོགས་པའི་ཕྱིར། ། དེ་མི་མཐུན་ཕྱོགས་ཀྱང་ངེས་འགྱུར། ། ཞེས་དང་། རྒྱུ་ཡི་རང་བཞིན་ཤེས་
པ་ཡིས། ། དེ་ཤེས་པ་ཡང་འགྲུབ་པ་ཡིན། ། ཞེས་པས་སོ། ། འདོད་མི་ནུས་ཏེ། མདོ་ལས། མི་
དམིགས་པ་ཡི་རྣམ་པ་ཅན་གྱི་གཉེན་པོ་དངོས་སུ་གསུངས་པ་ལ་བསྙོན་པར་མི་ནུས་པས་
སོ༑ ༑དེས་ན་སྤང་གཉེན་ཡིན་ན་ནི་འཛིན་སྟངས་འགལ་བའི་ཕྱིར སྤང་བྱ་རྟོག་པ་འདི་དག་
གཟུང་འཛིན་མེད་པའི་དགག་པའི་རྣམ་པ་ཅན་ཡིན་ན་གཉེན་པོ་མཐོང་སྒོམ་གཟུང་འཛིན་དུ་
སྒྲུབ་པའི་རྣམ་པ་ཅན་དུ་འགྱུར་ལ། དེ་ལྟ་ན་ནི་སྤང་བྱའི་གཙོ་བོ་སྒྲུབ་རྟོག་གི་གཉེན་པོར་མི་
རུང་སྟེ། གཟུང་འཛིན་དུ་སྒྲུབ་པའི་རྣམ་པ་ཅན་གྱི་འཛིན་སྟངས་མཐུན་པས་སོ། ། ཡང་གཉེན་
པོ་མཐོང་སྒོམ་དགག་པའི་རྣམ་པ་ཅན་ཡིན་ནའང་དགག་རྟོག་གི་གཉེན་པོར་མི་རུང་སྟེ།
དགག་པའི་རྣམ་པ་ཅན་དུ་འཛིན་སྟངས་མཐུན་པས་སོ། ། འཛིན་སྟངས་མཐུན་བཞིན་དུ་སྤང་
གཉེན་ཡིན་ན་ནི་མཐོང་སྒོམ་གཉིས་ཀྱང་སྤང་གཉེན་དུ་ཧ་ཅང་ཐལ་བའི་ཕྱིར་རོ། ། སྐྱོན་
-22-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གཉིས་པ་ཡོད་དེ། སྒྲ་དོན་འཛིན་པའི་རྟོག་པ་མ་ཡིན་པས་གཟུང་འཛིན་རང་བཞིན་མེད་པར་
རྟོག་པའི་འཛིན་སྟངས་སྦྱོར་བ་རྨི་ལམ་དུའང་མི་སྲིད་པའི་ཕྱིར་རོ།། སྐྱོན་གསུམ་པ་ཡོད་དེ།
སྒྲ་དོན་འཛིན་པའི་རྟོག་པ་མ་ཡིན་པར་གཉིས་སྣང་གི་རྟོག་པ་ཙམ་ཡིན་ན། འཇུག་པ་དང་
ལྡོག་པ་གཟུང་ལྡོག་ནི་འཇུག་པར་བྱའོ་ཞེས་དང་། ལྡོག་པར་བྱའོ་ཞེས་རྟོག་པ་མ་ཡིན་པར་
འགྱུར་ཏེ། སྒྲ་དོན་འཛིན་པའི་རྟོག་པ་མ་ཡིན་པའི་ཕྱིར་རོ། ། །
མ་ངེས་པ་མ་ཡིན་ཏེ། སྒྲ་དོན་འཛིན་པའི་རྟོག་པ་མ་ཡིན་པའི་བློ་ལ་འདིའི་འདིའོ་ཞེས་
འཛིན་པའི་འཛིན་སྟངས་ཀུན་མཁྱེན་གྱིས་སྦྱར་མི་མཁྱེན་པའི་ཕྱིར་རོ། ། འདོད་མི་ནུས་ཏེ།
གཞུང་དུ་དངོས་སུ་བཤད་པ་ལ་ཚངས་པས་ཀྱང་བསྙོན་མི་ནུས་པའི་ཕྱིར་རོ། ། འདིས་ནི་
འཇུག་པ་གཟུང་ལྡོག་སྒྲ་དོན་འཛིན་པ་མ་ཡིན་པར་འདོད་པའང་བསལ་བ་ཡིནཔའི་ཕྱིར་
འདོད་པའང་བསལ་བ་ཡིན་ནོ། ། གཞན་རྫས་འཛིན་དང་། བཏགས་འཛིན་རྟོག་པ་ཡང་ནི་
རིམ་པ་ལྟར་དོན་དམ་པར་དངོས་པོར་ཞེན་པ་དང་། བཏགས་པའི་དངོས་པོར་ཞེན་པའི་རྟོག་
པ་མ་ཡིན་པར་འགྱུར་ཏེ། སྒྲ་དོན་འཛིན་པའི་རྟོག་པ་མ་ཡིན་པའི་ཕྱིར་རོ། ། མ་ངེས་པ་མ་ཡིན་
ཏེ༑ སྒྲ་དོན་འཛིན་པའི་རྟོག་པ་མ་ཡིན་པའི་བློས་ཞེན་པ་འགལ་བའི་ཕྱིར་རོ། ། འདོད་མི་ནུས་
ཏེ༑ གཞུང་ནས་དངོས་སུ་བཤད་པ་ལ་ཚངས་པས་ཀྱང་བསྙོན་མི་ནུས་པའི་ཕྱིར་རོ། ། གསུམ་
པ་འཛིན་རྟོག་རྟོག་པའི་འཕར་མར་འདོད་པ་ནི། གཞན་སྔ་བུ་སོགསདག ། རྫས་དང་བཏགས་
པར་ཞེན་པའི་སྒྲུབ་རྟོག་ནི། རྫས་འཛིན་དང་བཏགས་འཛིན་ཡིན་ལ། དེ་དག་རང་བཞིན་མེད་
པར་རྟོག་པའི་དགག་རྟོག་ནི་རྫས་འཛིན་རྟོག་པ་དང་། བཏགས་འཛིན་རྟོག་པ་ཡིན་པས་དོན་
གྱིས་ན་འཛིན་རྟོག་ནི། འཛིན་རྟོག་ཀྱང་རང་བཞིན་མེད་པར་རྟོག་པའི་རྟོག་པ་འཕར་མ་ཡིན་
ཏེ༑ དེ་ལྟར་ལུང་དང་རིགས་པས་གྲུབ་པའི་ཕྱིར་རོ། ། དེ་ལ་ལུང་ཡོད་དེ། ཆོས་ཤེས་ཀྱིས་སོ་
523-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར། །
སྐྱེ་ཡུལ་དུ་བྱས་ཏེ། དེ་ལ་སྐྱེས་བུ་རྫས་སུ་ཡོད་པར་འཛིན་པ་དང་། འཕགས་པའི་གང་ཟག་
ཡུལ་དུ་བྱས་ཏེ་དེ་ལ་བཏགས་པར་མེད་པར་འཛིན་པའོ་ཞེས་གསུངས་པའི་ཕྱིར་རོ། ། རིགས་
པ་ཡོད་དེ། འཛིན་རྟོག་འདི་དག་རྟོག་པ་འཕར་མ་མ་ཡིན་ན། སོ་སོ་སྐྱེ་བོ་འཕགས་དབྱེ་བས་
ཞེས་བྱ་བའི་སྐབས་སུ་རྫས་འཛིན་སོ་སྐྱེ་ཁོ་ན་ལ བཏགས་འཛིན་འཕགས་པ་ཁོ་ན་ལ་ཡོད་
པར་བཤད་པས། འདིར་བཏགས་འཛིན་རྟོག་པའང་འཕགས་པ་ཁོ་ན་ལ་ཡོད་པར་འགྱུར་ལ།
དེ་ལྟ་ན་བཏགས་འཛིན་རྟོག་པ་དག་ཐེག་ཆེན་སྦྱོར་ལམ་གྱི་ཁྱད་ཆོས་སུ་མི་རུང་བར་འགྱུར་
རོ་ཞེ་ན། དེ་ནི་རྣམ་པར་འཁྱམས་པ་ཡིན་ཏེ། སྒྲུབ་བྱེད་མེད་པའི་ཕྱིར་རོ། །དེ་ལ་རེ་ཞིག་ལུང་
གི་སྒྲུབ་བྱེད་མེད་དེ། ཆོས་ཤེས་ལ་ཁྱེད་རང་ཡང་ཚད་མར་མི་བྱེད་པའི་ཕྱིར་དང་། བྱེད་དུ་
ཆུག་ཀྱང་ཆོས་ཤེས་ཀྱིས་ཀྱང་འཇིག་རྟེན་ལ་གྲགས་པའི་རྗེས་སུ་འབྲང་བའི་སོ་སྐྱེ་ནི་སྐྱེས་བུ་
ཞེས་བྱ་ལ། དེ་ཡུལ་དུ་བྱས་ཏེ་ཡང་དག་ཀུན་རྫོབ་ཏུ་དོན་བྱེད་ནུས་པར་འཛིན་པ་ནི་རྫས་
འཛིན་རྟོག་པ་དང་། འཕགས་པའི་གང་ཟག་ནི་མྱང་འདས་ཡིན་ལ། དེ་ཡུལ་དུ་བྱས་ཏེ་
བཏགས་པ་ཙམ་དུ་འཛིན་པ་ནི་བཏགས་འཛིན་རྟོག་པའོ་ཞེས་སོ་སྐྱེ་དང་མྱང་འདས་གཉིས་
དམིགས་ཡུལ་དུ་བཤད་ཀྱི་འཛིན་པ་ནི་དམིགས་ཡུལ་དུ་མ་བསྟན་པའི་ཕྱིར་རོ། ། །
ཇི་ལྟར་རིགས་པའི་སྒྲུབ་བྱེད་མེད་ཅེ་ན འདི་ལ་གཉིས་ཏེ། མི་འཐད་པའི་ལན་དག་
པ་དང་། འཐད་པའི་ལན་བརྗོད་པའོ། །དང་པོ་ནི། ཤཱནྟི་བ་ན་རེ། རྫས་འཛིན་རྟོག་པ་ནི་སོ་སྐྱེ་
ལ་ཡོད་ཀྱི་འཕགས་པ་ལ་མེད་དེ། སོ་སྐྱེས་མ་སྤངས་ཤིང་འཕགས་པས་སྤངས་པའི་ཕྱིར་དང་།
མཐོང་སྤང་གི་སྐབས་ཡིན་པས་སོ། ། བཏགས་འཛིན་རྟོག་པ་ནི་ཉན་རང་འཕགས་པ་ལ་ཡོད་
ཅིང་སོ་སྐྱེ་ལ་མེད་དེ། ཉན་རང་གིས་མ་སྤངས་པའི་ཕྱིར་དང་། སོ་སྐྱེ་ལ་རྫས་འཛིན་ཡོད་པའི་
ཕྱིར་རོ། ། དེ་བས་ན་བཏགས་འཛིན་རྟོག་པ་དེ་དག་བྱང་སེམས་འཕགས་པའི་རྒྱུད་ལ་འབྱུང་
-524-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ན
ན མཐོང་སྤང་དུ་འགལ་ཡང་ཉན་རང་གི་རྒྱུད་ལ་འབྱུང་བ་ཡིན་པས་སྐྱོན་མེད་དོ། དེ་ལྟ་
ནའང་སྦྱོར་ལམ་གྱི་ཁྱད་ཆོས་སུ་མི་འགྱུར་བ་ཡང་མ་ཡིན་ཏེ རྣམ་པར་རྟོག་པ་འདི་རྣམས་
སྦྱོར་ལམ་གྱི་སྲབ་པར་བྱེད་ཅིང་སྤོང་བར་ནི་མི་བྱེད་པས་དེའི་ཕྱིར་དེར་ལྡན་པ་ཞེས་བརྗོད་
པའི་ཕྱིར་རོ་ཞེས་ཟེར་རོ། ། དེ་ནི་ནོར་བ་ཡིན་ཏེ། མཐོང་སྤང་ཡིན་པས་འཕགས་པའི་རྒྱུད་ལ་
མེད་པར་འགྱུར་ན་མཐོང་སྤང་བཏགས་འཛིན་འདི་ཡང་འཕགས་པའི་རྒྱུད་ལ་མེད་པར་
འགྱུར་བ་དང༌། ཡོད་ཀྱང་ཉན་རང་གི་རྒྱུད་ལ་འབྱུང་བཞིན་པ་དེ་བྱང་སེམས་ཀྱི་སྤོང་བར་
འགལ་བའི་ཕྱིར་དང་། ཆ་འདྲ་བ་ཞིག་སྤོང་བ་ཡིན་ནའང་བྱང་སེམས་ཀྱི་རྒྱུད་ཀྱི་ཉན་རང་གི་
བཏགས་འཛིན་རྟོག་པ་ཆ་འདྲ་བ་དེ་མཐོང་སྤང་བཏགས་འཛིན་རྟོག་པ་ཡིན་ན མཐོང་སྤང་
ཡིན་པས་འཕགས་རྒྱུད་ལ་མེད་པར་འགྱུར་བ་དང་། འཕགས་རྒྱུད་ལ་མེད་ན་བཏགས་འཛིན་
རྟོག་པར་འགལ་བའི་ཕྱིར་རོ། །
ཆོས་ཤེས་ན་རེ། སོ་སོ་སྐྱེ་བོ་ཡུལ་དུ་བྱས་ཏེ། དེ་སྐྱེས་བུ་རྫས་སུ་ཡོད་པར་འཛིན་པ་ནི་
རྫས་འཛིན་རྟོག་པ་དང་། འཕགས་པའི་གང་ཟག་ཡུལ་དུ་བྱས་ཏེ། དེ་ལ་བཏགས་པར་ཡོད་
པར་འཛིན་པ་བཏགས་འཛིན་རྟོག་པ་ཡིན་པས་རྟོག་པ་དེ་དག་གི་ཡུལ་སྐྱེ་འཕགས་སུ་བྱེད་པ་
ཡིན་གྱི་རྟོག་པ་དེ་དག་རིམ་པ་ལྟར་སྐྱེ་འཕགས་ཁོ་ནའི་དབང་དུ་བྱེད་པ་ནི་མ་ཡིན་པས་སྐྱོན་
མེད་དོ་ཞེས་ཟེར་རོ། ། དེ་ཡང་ནོར་བ་ཡིན་ཏེ། འདི་ཉིད་ལས་སོ་སོ་སྐྱེ་བོ་འཕགས་དབྱེ་
བས། །སེམས་ཅན་རྫས་དང་བཏགས་ཡོད་པར། །རྣམ་རྟོག་འཛིན་པ་དག་ཏུ་འདོད། །ཅེས་བྱ་
བ་འདིར་སོ་སོ་སྐྱེ་བོའི་དབྱེ་བས་སེམས་ཅན་རྗེས་སུ་ཡོད་པར་འཛིན འཕགས་པའི་དབྱེ་
བས། སེམས་ཅན་བཏགས་པར་ཡོད་པར་འཛིན་ཞེས་བྱ་བ་ཡིགེའི་དོན་དུ་སྣང་བའི་ཕྱིར་
དང་། གཞན་དུ་ན། སོ་སོ་སྐྱེ་བོ་འཕགས་དབྱེ་བའི་སེམས་ཅན་ཞེས གཞི་མཐུན་གྱི་བསྡུ་བ་
•525-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འབྱུང་བའི་ཕྱིར་དང་། འཕགས་པ་དང་སློབ་དཔོན་ལ་ཚད་མར་བྱེད་ན་རྫས་འཛིན་རྟོག་པ་
སོ་སྐྱེ་དང་། བཏགས་འཛིན་རྟོག་པ་འཕགས་པ་ཁོ་ནའི་རྒྱུད་ལ་ཡོད་པར་གསལ་བར་བཤད་
པའི་ཕྱིར་དང་། འཕགས་པའི་གང་ཟག་མྱང་འདས་སུ་འཛིན་པའི་རྒྱུ་མཚན་མེད་པའི་ཕྱིར་
དང༌། ལུང་ལས་ནི། གང་ཟག་སྤྱིར་བཟུང་ནས་ཀྱང་བཏགས་པ་བར་བཤད་པའི་ཕྱིར་དང་།
དེས་ན་སྐྱེ་འཕགས་གོ་ལྡོག་སྟེ་རྫས་བཏགས་སུ་འཛིན་པ་ལ་སྦྱར་ནའང་སྐྱོན་མེད་པར་
མཚུངས་པའི་ཕྱིར་ཏེ། འདི་ལྟར། སོ་སྐྱེ་ནི་གང་ཟག་ཅེས་བྱ་ལ་དེ་ནི་བཏགས་པ་ཙམ་སྟེ།
འདས་མ་འོངས་ནས་གང་ཟག་གི་བར་རྣམས་ནི་མིང་ཙམ་མོ། ། ཞེས་གསུངས་པའི་ཕྱིར་
རོ༑ ༑འཕགས་པའི་གང་ཟག་ནི། རྫས་སུ་ཡོད་པ་སྟེ། དོན་དམ་པའི་མཆོག་མྱང་འདས་ཐོབ་
པའི་ཕྱིར་ཞེས་སོ་སྐྱེ་ལ་བཏགས་འཛིན་དང་འཕགས་པ་ལ་རྫས་སུ་འཛིན་པ་ཡང་ཡོད་པས་
ཁྱེད་ཀྱི་དེ་ཁོ་ན་ལྟར་འཇོག་པའི་ཉེ་བའི་རྒྱུ་མེད་པའི་ཕྱིར་རོ། །འགའ་ཞིག་གྲགས་ན་རེ། རྟོག་པ་
འདི་རྣམས་ཐམས་ཅད་ཀྱི་ས་བོན་ནི་སོ་སྐྱེ་ཐམས་ཅད་ལ་ཡོད་དེ དེ་ལྟ་མིན་ན་བྱང་སེམས་
ཁོ་ནའི་རྒྱུད་ལ་གློ་བུར་དུ་རྒྱུ་མེད་དུ་སྐྱེས་པར་ཧ་ཅང་ཐལ་ཞིང་སེམས་དཔའ་རྣམས་ཐ་མལ་
པས་ཀྱང་དམན་པར་འགྱུར་ཏེ། ཐ་མལ་པའི་རྒྱུད་ལ་ས་བོན་ཙམ་ཡང་མེད་པའི་གཟུང་འཛིན་
གྱི་རྟོག་པ་དུ་མ་གསར་དུ་སྐྱེས་ནས་འབད་དེ་སྤང་དགོས་པའི་ཕྱིར་རོ། ། དེས་ན་བྱང་སེམས་
འཕགས་པ་མིན་པའི་ཤེས་སྒྲིབ་དང་བཅས་པའི་གང་ཟག་མཐའ་དག་ལ་མཐོང་སྒོམ་གཉིས་
ཀའི་སྤང་བྱ་གཟུང་འཛིན་གྱི་རྣམ་རྟོག་ཀུན་ས་བོན་དང་མངོན་གྱུར་ཇི་རིགས་སུ་ཡོད་ལབྱང་
སེམས་འཕགས་པ་ལ་ནི་མཐོང་སྤང་གི་རྣམ་རྟོག་ནི་མེད་ཅིང་། སྒོམ་སྤང་གི་གཟུང་འཛིན་གྱི་
རྣམ་རྟོག་རྣམས་ས་བོན་དང་མངོན་གྱུར་ཇི་རིགས་སུ་ཡོད་དོ། ། དེ་ལྟ་ནའང་སོ་སྐྱེའི་འཛིན་
རྟོག་ལ་རྫས་འཛིན་རྟོག་པ་དང་། འཕགས་པའི་འཛིན་རྟོག་ལ་བཏགས་འཛིན་རྟོག་པར་
526



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བཤད་པ་ནི་སོ་སྐྱེ་ལ་བཏགས་འཛིན་རྟོག་པ་ནི་ཕལ་ཆེར་ས་བོན་དུལྡན་གྱི་མངོན་གྱུར་དུ་མི་
ལྡན་ལ། རྫས་འཛིན་རྟོག་པ་ནི་ཤས་ཆེར་མངོན་གྱུར་དུ་ལྡན་པའི་ཕྱིར་དང་། འཕགས་པ་ལ་
རྫས་འཛིན་རྟོག་པ་ནི་ས་བོན་དུ་ལྡན་གྱི་མངོན་གྱུར་གཏན་མི་ལྡན་ལ། བཏགས་འཛིན་རྟོག་པ་
ནི་ཤས་ཆེར་མངོན་འགྱུར་དུ་ལྡན་པའི་ཕྱིར་རོ། ། །
དེས་ན་སྐྱེ་འཕགས་གཉིས་ལ་འཛིན་རྟོག་དེ་དག་རིམ་པ་ལྟར་ཤས་ཆེ་བས་རྣམ་པ་
གསལ་བར་མཚོན་ནས་དེ་སྐད་བཤད་པ་ཡིན་ཏེ། དཔེར་ན། རྒྱུད་བླར། ཆོས་ལ་ཁོང་ཁྲོ་
བདག་ལྟ་དང་། ། འཁོར་བའི་སྡུག་བསྔལ་གྱིས་འཇིགས་དང་། ། སེམས་ཅན་དོན་ལ་ལྟོས་མེད་
པ༑ ༑འདོད་ཆེན་མུ་སྟེགས་ཉན་ཐོས་དང་། །རང་བྱུང་རྣམས་ཀྱི་སྒྲིབ་རྣམ་བཞི། །ཞེས་ཆོས་ལ་
ཁོང་ཁྲོའི་སྒྲིབ་པ་འདོད་ཆེན་པ་དང་། བདག་ལྟའི་སྒྲིབ་པ་མུ་སྟེགས་པ་དང་། འཁོར་བའི་སྡུག་
བསྔལ་གྱིས་འཇིགས་པ་ཉན་ཐོས་དང་། སེམས་ཅན་གྱི་དོན་ལ་མི་བལྟོས་པའི་སྒྲིབ་པ་རང་
རྒྱལ་ལ་ཡོད་པར་བཤད་ཅིང་། སྒྲིབ་པ་དེ་རྣམས་ཀྱི་གཉེན་པོ་ཆོས་མོས་ལྷག་པའི་ཤེས་རབ་
སོགས་བཞི་ནི་བྱང་སེམས་ལ་ཡོད་པར་བཤད་དོ། དེ་ལ་གཞུང་དེ་སྒྲ་ཇི་བཞིན་པར་བཤད་
ན་ནི། བྱང་སེམས་ཀྱིས་ཆོས་མོས་སོགས་གཉེན་པོ་བཞི་བསྒོམས་པས་འདོད་ཆེན་པའི་རྒྱུད་
ཀྱི་ཆོས་ལ་ཁོང་ཁྲོའི་སྒྲིབ་པ་སོགས་རྒྱུད་གཞན་གྱི་སྒྲིབ་པ་སྤོང་བར་འགྱུར་བ་ལས་དེ་ལྟ་བུ་ནི་
ཤེས་བྱ་ལ་མི་སྲིད་པའི་ཕྱིར་རོ། ། དེས་ན། གཞུང་དེའི་དགོངས་པ་ནི། བྱང་སེམས་ཀྱིས་རང་
རྒྱུད་ཀྱི་གཉེན་པོ་བཞིས་རང་རྒྱུད་ལ་ཡོད་པའི་སྒྲིབ་པ་འདོད་ཆེན་པ་སོགས་ལ་ཡོད་པ་དང་
ཆ་འདྲ་བ་ཞིག་སེལ་གྱི་ འདོད་ཆེན་པ་སོགས་ཀྱི་རྒྱུད་ཀྱི་སྒྲིབ་པ་མི་སེལ་ཡང། སྒྲིབ་པ་དེ་
དང་དེ་འདོད་ཆེན་པ་སོགས་ལ་ཤས་ཆེ་བར་ཡོད་པས་རྣམ་པ་གསལ་བས་མཚོན་ནས་།
གསུངས་པ་བཞིན་ཡིན་ཏེ། དེས་ན་བཏགས་འཛིན་རྟོག་པ་སོ་སྐྱེའི་རྒྱུད་ལའང་ཡོད་པས་ན་
-527-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མཐོང་སྤང་མ་ཡིན་པར་འགྱུར་བའི་སྐྱོན་མེད་དོ་ཞེས་ཟེར་རོ། ། །
དེ་དག་ནི་འཕགས་པ་དང་སློབ་དཔོན་གྱི་དགོངས་པ་མ་ཡིན་ཏེ དེ་དག་གི་གཞུང་དང་
འགལ་བ་དང་། ཁས་བླངས་པ་དང་འགལ་བའི་ཕྱིར་རོ། ། དང་པོ་ནི། བཏགས་འཛིན་རྟོག་པ་
སོ་སྐྱེ་ལའང་སྲིད་ན། མོས་པ་ཡིད་བྱེད་ལས་མི་འདའ་ལ། དེ་ལྟར་ན། འགྲེལ་ཆེན་གཉིས་
ལས། ཇི་སྐད་དུ། སོ་སྐྱེས་ཀྱང་ཆོས་ཐམས་ཅད་བདག་མེད་དུ་ཤེས་པ་ཡོད་པས་འཛིན་རྟོག་
ཁོ་ནས་མ་ཁྱབ་བོ་ཞེས་ན་ཞེས་རྩོད་པ་བཀོད་ནས། དེའི་ལན་དུ། དེ་ནི་མོས་པ་ཡིད་བྱེད་ཡིན་
ལ༑ འདིར་ནི་དེ་ཁོ་ན་ཉིད་ཡིད་བྱེད་ཀྱི་དབང་དུ་བྱས་པ་ཡིན་པས་སྙིང་པོ་མེད་དོ་ཞེས་
བཤད་པ་དེ་འབྲེལ་མེད་དུ་འགྱུར་ཏེ། སོ་སྐྱེ་ལའང་བཏགས་འཛིན་རྟོག་པ་ཡོད་དོ་ཞེས་ལན་
གདབ་བྱ་ཡིན་པའི་ཕྱིར་དང་། དེས་ན་བཏགས་འཛིན་རྟོག་པ་ནི་དེ་ཁོ་ན་ཉིད་ཡིད་བྱེད་ཀྱི་
དབང་དུ་མ་བྱས་པའི་ཕྱིར་རོ། ། ཁས་བླངས་དང་འགལ་ཏེ། དེ་ལྟ་ན་མཐོང་སྤང་བཏགས་
འཛིན་རྟོག་པ་མངོན་འགྱུར་ནི་སྐྱེ་འཕགས་གཉིས་ཀའི་རྒྱུད་ལ་མི་སྲིད་པར་འགྱུར་ཏེ སོ་
སྐྱེའི་རྒྱུད་ལ་མི་སྲིད་པར་དངོས་སུ་ཁས་བླངས་ཤིང་། མཐོང་སྤང་ཡིན་པས་ཐེག་ཆེན་
འཕགས་པའི་རྒྱུད་ལ་མེད་པར་ཁས་བླངས་པའི་ཕྱིར་དང་། འདིར་ཉན་རང་གི་རྒྱུད་ལ་སྐྱེ་
བཞིན་པ་དེ་བྱང་སེམས་ཀྱི་སྤང་བྱར་འགལ་བའི་ཕྱིར་རོ། །འདོད་པར་ཡང་ནུས་པ་མ་ཡིན་ཏེ།
འཕགས་པ་ལ་བཏགས་འཛིན་རྟོག་པ་རྣམས་ཤས་ཆེར་མངོན་འགྱུར་དུ་ལྡན་པར་ཁས་
བླངས་པའི་ཕྱིར་རོ། །དེ་བས་ན་ལན་དེ་དག་ཐམས་ཅད་ནི་ཕན་ཚུན་མུན་རྡོ་འཕེན་པ་ཙམ་དུ་
ཟད་པ་ཡིན་ནོ། །
འཐད་པའི་ལན་བརྗོད་པ་ལ་གསུམ་སྟེ། འཕགས་པའི་ལན་དང་། སློབ་དཔོན་གྱི་ལན་
དང་། རང་གི་ལན་ནོ། ། དང་པོ་ཇི་ལྟར་ན། མཐོང་སྤང་ཡིན་ཀྱང་འཕགས་པའི་རྒྱུད་ལ་མི་
•ན་
པ528



1tr
གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
འབྱུང་བ་མ་ཡིན་ཏེ། ཆོས་བཟོད་ཆོས་ཤེས་རྣམས་ཀྱིས་གཟུང་བ་རང་བཞིན་མེད་པར་
རྟོགས་པ་དང་། རྗེས་བཟོད་རྗེས་ཤེས་རྣམས་ཀྱིས་འཛིན་པ་རང་བཞིན་མེད་པར་རྟོགས་པར་
བཤད་པའི་ཕྱིར་དང་། འདིར་རྟོགས་པའི་དོན་ཡང་སྒྲོ་འདོགས་རྩ་ད་ནས་བཅད་པའི་དོན་
ཡིན་ལ་དང་པོ་དག་གི་མཐོང་སྤང་གཟུང་རྟོག་རྩད་ནས་བཅད་ཀྱང་། མཐོང་སྤང་འཛིན་རྟོག་
རྩད་ནས་མ་བཅད་པས། ཆོས་བཟོད་ལ་གནས་པའི་ཚེ་ན། མཐོང་སྤང་འཛིན་རྟོག་མ་སྤངས་
པར་ཡོད་པའི་ཕྱིར་དང་། དེ་དག་རྗེས་བཟོད་ཕྱོགས་ཀྱིས་སྤོང་བའི་ཕྱིར་རོ། །
འོ་ན་འཛིན་རྟོག་ཡོད་ན་སེམས་བཅུ་དྲུག་པོ་མཉམ་བཞག་རྒྱུན་གཅིག་མ་ཡིན་པར་
འགྱུར་རོ་ཞེ་ན། རྟོག་པ་མངོན་འགྱུར་མེད་པས་སྐྱོན་མེད་དེ། འདི་ལྟར་བྱང་སེམས་འཕགས་
པ་མ་ཡིན་པའི་སྒྲིབ་བཅས་ཀྱི་གང་ཟག་མཐའ་དག་ལ་མཐོང་སྒོམ་གཉིས་ཀྱི་སྤང་བྱ་གཟུང་
འཛིན་གྱི་རྣམ་རྟོག་ཀུན་ས་བོན་དང་མངོན་གྱུར་ཇི་རིགས་པར་ཡོད་ལ། བྱེ་བྲག་ཏུའང་མཐོང་
སྤང་གཟུང་རྟོག་ནི་སོ་སོ་སྐྱེ་བོ་དང་ཉན་རང་ལ་ཇི་རིགས་པར་ཡོད་ཀྱི་བྱང་འཕགས་ལ་མངོན་
གྱུར་རམ་ས་བོན་གང་ཡང་མེད་ཅིང་རྫས་འཛིན་སོ་སྐྱེ་ཁོ་ནའི་རྒྱུད་ལ་ཡོད་ལ། བཏགས་
འཛིན་མངོན་འགྱུར་ཉན་རང་འཕགས་པའི་རྒྱུད་ལ་ཡོད་ཅིང་ས་བོན་མཐོང་ལམ་པའི་རྒྱུད་
ལའང་ཡོད་པའི་ཕྱིར་དང་། མངོན་འགྱུར་མེད་པས་ཀྱང་གཏན་མེད་པར་མི་འགྱུར་ཏེ། སྡོམ་
པ་ལ་སོགས་པ་བཞིན་ནོ། ། དེ་དག་འཕགས་པའི་བཞེད་པ་ཡིན་པར་གང་ལས་ཤེས་ན།
བཏགས་འཛིན་འཕགས་པ་ཁོ་ནའི་རྒྱུད་ལ་བཤད་ཅིང་དེ་ཡང་མཐོང་སྤང་མཚན་ཉིད་པར་
བཞེད་པའི་ཕྱིར་དང་། ཤཱནྟི་བའི་ལྟར་མཐོང་སྤང་ཡིན་པས་འཕགས་རྒྱུད་ལ་མི་འབྱུང་
ངོ་༑ ཞེས་བྱ་བའི་འགལ་བའི་ཁུར་ཡང་མ་བཞེས་པའི་ཕྱིར་རོ། ། འོན་ཀྱང་ལུགས་འདི་ཁོ་བོ་
ནི་མི་འདོད་དེ། མཐོང་ལམ་སྐད་ཅིག་མ་གཅིག་ཁོ་ནར་རིགས་པའི་ཕྱིར་ཏེ། དེ་ལྟར་ཡང་འོག་
-529-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ནས་འཆད་དོ། ། གཉིས་པ་ཇི་ལྟར་ན་མཐོང་སྤང་དུ་བཤད་ཀྱང་འཕགས་པའི་རྒྱུད་ལ་མི་
འབྱུང་བ་མ་ཡིན་ཏེ། མཐོང་ལམ་གྱི་སྐད་ཅིག་ཕྱི་མ་བཅོ་ལྔ་རྣམས་མཐོང་ལམ་བཏགས་པ་བ་
ཡིན་པས་དེ་དག་གི་སྤང་བྱ་རྣམས་ཀྱང་མཐོང་སྤང་གི་བག་ལ་ཉལ་ལ་མཐོང་སྤང་དུ་བཏགས་
པ་ཙམ་ཡིན་ལ། མཐོང་སྤང་བཏགས་འཛིན་ཡང་དེ་ཉིད་ཡིན་པའི་ཕྱིར་དང༌། འདི་ནི་རྩེ་མོའི་
སྐབས་ཀྱི་མཐོང་ལམ་གྱི་སྤང་བྱའི་རྟོག་པའང་བཟུང་ལ། དེ་ནི་ས་བདུན་པའི་བར་དུ་མངོན་
འགྱུར་དུ་ཡང་འབྱུང་བའི་ཕྱིར་དང་། དེས་ན་མཐོང་སྤང་རྫས་འཛིན་རྟོག་པ་སོགས་སོ་སྐྱེ་ཁོ་
ནའི་རྒྱུད་ལ་ཡོད་པ་རྣམས་མཐོང་ལམ་མཚན་ཉིད་པས་སྤོང་ལ། བཏགས་འཛིན་རྟོག་པ་བག་
ལ་ཉལ་དང་བཅས་པ་འཕགས་པའི་རྒྱུད་ལ་འབྱུང་བ་རྣམས་ནི རྣམ་ཀུན་དང་རྩེ་མོའི་སྐབས་
ཀྱི་མཐོང་ལམ་གྱིས་སྤོང་བར་བྱེད་པ་ཡིན་ནོ། ། དེ་དག་སློབ་དཔོན་གྱི་བཞེད་པ་ཡིན་པར་གང་
ལས་ཤེས་ཤེ་ན། ས་དང་པོའི་སྐད་ཅིག་མ་དང་པོ་ནི་མཐོང་བའི་ལམ་ཡིན་ནོ། །དེ་ལས་གཞན་
པ་སྐད་ཅིག་མ་གཉིས་པ་ལ་སོགས་པ་ནས་རྡོ་རྗེ་ལྟ་བུར་བརྗོད་པའི་བར་ཆད་མེད་པའི་ལམ་
གང་ལས་དེ་མ་ཐག་ཏུ་སངས་རྒྱས་ཀྱི་ས་ཀུན་ཏུ་འོད་ཐོབ་པའི་བར་འདི་དག་ཐམས་ཅད་ནི་
མཆོག་གི་དོན་ལ་སོགས་པར་ཆོས་ཀྱི་དབྱིངས་སོ་སོར་རྟོག་པའི་ཕྱིར་སྒོམ་པའི་ལམ་ཡིན་
པར་བཤད་དོ། ། ཞེས་འགྲེལ་ཆེན་ལས་འབྱུང་བའི་ཕྱིར་དང་། རྟོག་པ་འདི་དག་ཁྱད་ཆོས་སུ་
སྟོན་པའི་སྐབས་སུ་འགྲེལ་ཆེན་ལས། དེ་ལྟར་འོག་ནས་འཆད་པའི་རྩེ་མོའི་མངོན་པར་
རྟོགས་པས་བསྡུས་པ་མཐོང་བ་དང་སྒོམ་པའི་ལམ་གྱི་སྤང་བར་བྱ་བའི་རྣམ་པར་རྟོག་པ་བཞི་
པོ་རྣམས་ཀྱིས་གྲངས་བཞིན་དུ་ངེས་པར་འབྱེད་པའི་ཆ་དང་མཐུན་པ་འདི་ཀུན་ནས་ཉོན་
མོངས་པ་ལ་བརྟེན་པར་བརྗོད་པར་བྱའོ་ཞེས་བཤད་པའི་ཕྱིར་རོ། ། འོན་ཀྱང་ལུགས་འདི་
ཡང་ཁོ་བོ་ནི་མི་འདོད་དེ། ཚོགས་སྒྲུབ་ཏུ། མཐོང་དང་སྒོམ་པའི་ལམ་དག་ལ། ། ཞེས་བྱ་བ་
-530-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
འདིར་ཡང་མཐོང་ལམ་མཚན་ཉིད་པས་མཐོང་སྤང་རྟོག་པ་བཞི་ཆར་སྤོང་བར་གནས་པའི་
ཕྱིར་རོ། ། གསུམ་པ་ཇི་ལྟར་ན། སྐྱོན་དེ་དག་མེད་དེ། རྫས་འཛིན་དང་རྫས་འཛིན་རྟོག་པ་ལ་
ཁྱད་པར་ཡོད་ཀྱང་རང་བཞིན་མེད་རྟོག་གི་རྟོག་པ་འཕར་མ་ཡིན་མི་དགོས་པ་དང༌། རྟོག་པ་
འདི་དག་སྦྱོར་ལམ་གྱི་ཁྱད་ཆོས་ཡིན་ཀྱང་སྦྱོར་ལམ་དུ་འགྱུར་མི་དགོས་ཏེ། སྔར་དུ་བཀག་
ཟིན་པའི་ཕྱིར། འོ་ན་མཐོང་ལམ་ལ་བཏགས་འཛིན་རྟོག་པའི་ས་བོན་ཡོད་པས་དེ་ཡོད་པར་
འཇོག་པས་སོ་སྐྱེ་ལ་བཏགས་འཛིན་གྱི་ས་བོན་ཡོད་ཀྱང་བཏགས་འཛིན་ཡོད་པར་མི་འཇོག་
པ་འགལ་ལོ་ཞེ་ན། འདིར་ས་བོན་ནི་གསུམ་སྟེ། རྒྱུ་བྱེད་པ་ཙམ་དང་། རིགས་འདྲ་སྔ་མ་
བཞག་པ་དང་། འགལ་རྐྱེན་མེད་ན་དེ་མངོན་དུ་འགྱུར་བའི་མི་ནུས་པའོ། ། དེ་ལ་སོ་སྐྱེ་ལ་ནི་
བཏགས་འཛིན་རྟོག་པའི་རྒྱུ་ཙམ་ཡོད་མོད་ཀྱི བཏགས་འཛིན་རྟོག་པ་སྔར་སྐྱེ་མ་མྱོང་བས་
རིགས་འདྲ་བཞག་པའི་ནུས་པའང་མེད། བཏགས་འཛིན་རྟོག་པ་སྐྱེ་བའི་འགལ་རྐྱེན་ནི་རྗེས་
བཟོད་རྣམས་ཡིན་ལ། དེ་མེད་ཀྱང་སོ་སོ་སྐྱེ་བོའི་རྒྱུད་ལ་བཏགས་འཛིན་མངོན་དུ་འགྱུར་བ་
མི་སྲིད་པས་ནུས་པ་ཕྱི་མའང་མེད་དོ། །
དེས་ན་སོ་སྐྱེ་ལ་ནི་བཏགས་འཛིན་རྟོག་པ་ཡོད་པར་མི་འགྱུར་ཏེ མངོན་འགྱུར་ཡང་
མེད་ས་བོན་ཕྱི་མ་གཉིས་ཀྱང་མེད་པའི་ཕྱིར་དང་
། དེ་ལྟ་ན་རྒྱུ་ཡོད་པར་རྟོག་ན་རྒྱུ་ཡོད་པས་
འབྲས་བུ་ཡོད་པར་འགྱུར་རོ་ཞེས་སྔར་དུ་བརྗོད་ཟིན་ཏོ། །འོ་ན་མིག་བཙུམ་པ་ལ་སོགས་པའི་
ཚེ་ནའང་། མིག་ཤེས་ཀྱི་ནུས་པ་ཁྱད་པར་ཅན་དེ་དག་ཡོད་པས་མིག་ཤེས་ཡོད་པར་མི་
འགྱུར་རོ། ། དེ་ནི་མཚུངས་པ་མ་ཡིན་ཏེ། སོ་སྐྱེ་ལ་སྒྲིབ་པ་མངོན་འགྱུར་མེད་པའི་སྐབས་སྲིད་
ཀྱང་སྒྲིབ་པ་མེད་པའི་སྐབས་མི་སྲིད་ལ། མིག་ཤེས་མངོན་འགྱུར་མེད་ན་མིག་ཤེས་མེད་པའི་
ཕྱིར་རོ། ། དེས་ན་སོ་སོ་སྐྱེ་བོ་རྣམས་ལ་བཏགས་འཛིན་རྟོག་པའི་རྒྱུ་ཡོད་ཀྱང་བཏགས་འཛིན་
ཡ531



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཡོད་པར་མི་འགྱུར་རོ། ། སྒྲུབ་རྟོག་ཁྱད་པར་ཅན་དུ་འདོད་པ་དང་། གཞན་གྲགསདག་ནི། རྟོག་
པ་འདི་དག་ཇི་སྐད་བཤད་པའི་རིགས་པས་དགག་རྟོག་ཏུ་མི་རིགས་པས་སྒྲུབ་རྟོག་ཁོ་ནའོ་
ཞེས་ཟེར་རོ། ། དེ་ཡང་མི་རིགས་ཏེ་ཡོད་པ་སྒྲོ་འདོགས་སྒྲུབ་པའི་རྣམ་པ་ཅན་གྱི་རྟོག་པ་དང་།
མེད་པ་སྐུར་འདེབས་དགག་པའི་རྣམ་པ་ཅན་གྱི་རྟོག་པ་ཐམས་ཅད་སྤང་བྱ་ཡིན་པའི་ཕྱིར་
རོ༑ ༑བདེན་འཛིན་ཡིན་པ་ཙམ་གྱིས་ཀྱང་སྒྲུབ་རྟོག་ཏུ་འགྱུར་བ་མ་ཡིན་ཏེ མེད་པ་བདེན་
འཛིན་ནི་དགག་རྟོག་ཁོ་ན་ཡིན་པའི་ཕྱིར་རམ། གཞན་དུ་ན་ཞེན་ཡུལ་ཐམས་ཅད་སྒྲུབ་པར་
འགྱུར་བ་ཡིན་པའི་ཕྱིར་རོ། ། གཉིས་རྟོག་ཁྱད་པར་ཅན་དུ་འདོད་པ་ནི འགའ་ཀུཞིག་ནི།
རྟོག་པ་འདི་དག་དགག་སྒྲུབ་གཉིས་ཀའི་རྣམ་ཅན་ཡིན་པས་སྦྱོར་ལམ་མ་ཡིན་ཡང་སྦྱོར་ལམ་
ནི་གྲངས་བཞིན་དུ་རྣམ་པར་རྟོག་པ་བཞིའི་ངོ་བོ་ཡིན་ཏེ། གཞན་དུ་ན་སྤང་བྱའི་རྟོག་པ་ལ་
བཞིར་གྲངས་མ་ངེས་པའམ། ཡང་ན་སྦྱོར་ལམ་རྟོག་པའི་ངོ་བོ་མ་ཡིན་པར་འགྱུར་བའི་ཕྱིར་
རོ༑ ༑ཞེས་ཟེར་རོ། ། དེ་ཡང་ནོར་བ་ཡིན་ཏེ། སྒྲ་དོན་འཛིན་པ་ཡིན་ཙམ་གྱིས་འདིར་བསྟན་
རྟོག་པར་འགྱུར་ན་ཉོན་སྒྲིབ་རྣམས་ཀྱང་ཁྱེད་རང་ལྟར་ན་འདིར་བསྟན་རྟོག་པར་འགྱུར་བ་
དང་། དེ་ལྟ་ན་འདིར་བསྟན་རྟོག་པ་ནི་བྱང་སེམས་ཀྱི་སྤང་བྱའི་གཙོ་བོ་ཤེས་སྒྲིབ་ཏུ་ཁས་
བླངས་པ་སོགས་དུ་མ་དང་འགལ་བ་དང་། གཞན་ཡང་སྒྲ་དོན་འཛིན་པ་ཙམ་གྱིས་འདིར་
བསྟན་རྟོག་པར་འགྱུར་། རྗེས་ཐོབ་དགག་པ་འཇིག་རྟེན་པའི་ཡེ་ཤེས་ཕལ་ཆེར་འདིར་
བསྟན་རྟོག་པར་འགྱུར་བ་དང་། དེ་ལྟ་ན་དེ་དག་ཤེས་སྒྲིབ་ཀྱི་གཉེན་པོའི་གཙོ་བོ་མ་ཡིན་
པར་འགྱུར་བ་ལ་སོགས་པའི་སྐྱོན་བཤད་ཟིན་པའི་ཕྱིར་དང་། སྦྱོར་ལམ་དང་སྒོམ་ལམ་ཟག་
བཅས་སོགས་བྱང་སེམས་ཀྱི་སྤང་བྱའི་གཙོ་བོ་ཡིན་ན། རྣམ་མཁྱེན་གྱི་གགས་ཀྱི་གཙོ་བོ་ཡིན་
པས། རྣམ་མཁྱེན་གྱི་ལམ་མ་ཡིན་པར་འགྱུར་བ་དང་། སྦྱོར་ལམ་སོགས་རྟོག་པའི་ཆོས་དྲུག་
-532-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ཏུ་བྱེད་པའང་མི་འཐད་པར་འགྱུར་ཏེ། སྤང་བྱའི་གཙོ་བོ་ཡིན་པའི་ཕྱིར་དང་། སྤང་བྱར་
འགྱུར་ཚུལ་ཡང་ཐེག་ཆེན་སྦྱོར་ལམ་གྱི་རགས་པ་ཀུན་བཏགས་ཀྱི་ཆ་མཐོང་སྤང་དང༌། ཕྲ་བ་
ལྷན་སྐྱེས་ཀྱི་ཆ་སྒོམ་སྤང་དུ་འདོད་ན། དྲོད་ཆུང་དུ་ལྟ་བུ་ཞིག་ཀྱང་མཐོང་སྤང་དང་སྒོམ་སྤང་
གི་རིགས་འགལ་བ་གཉིས་ཀྱི་ངོ་བོར་འགྱུར་བ་དང་། གཞན་ཡང་སྤང་བྱ་ཀུན་བཏགས་ལས་
དམན་པ་མི་སྲིས་པས་ཐེག་ཆེན་སྦྱོར་ལན་འགའ་ཞིག་ཉན་རང་གི་སྦྱོར་ལམ་ལས་ཀྱང་དམན་
པར་འགྱུར་བ་དང་། ཐམས་ཅད་སྒོམ་སྤང་ཁོ་ནར་འདོད་ནའང་གཞུང་འདིར་མཐོང་སྤང་
རྟོག་པ་མཚན་ཉིད་པ་མ་བསྟན་པར་འགྱུར་བ་ལས་གཞུང་འདིར་རྟོག་པ་ཐམས་ཅད་བསྟན་
པར་ཁས་བླངས་པ་དང་ཡང་འགལ་བ་ལ་སོགས་པ་ཉེས་པ་མཐའ་ཡས་པས་རེག་པའི་ཕྱིར་
འཐད་པའི་ཕྱོགས་གང་ཞེ་ན། གཟུགས་ལ་སོགས་པའི་ཆོས་ལ་ཡོད་མེད་ཀྱི་མཐར་
ཞེན་པའི་དགག་སྒྲུབ་ཀྱི་རྣམ་པར་ཅན་གྱི་རྟོག་པ་ཇི་སྙེད་པ་ཐམས་ཅད་དེ མདོ་སྡེ་རྒྱན་ལས།
རྒྱལ་སྲས་རྣམས་ཀྱི་ཡོད་དང་མེད་པ་དང་། ། སྒྲོ་འདོགས་སྐུར་བའི་རྟོག་དང་གཅིག་ཉིད་དུ་མ་
ཉིད། །རང་དང་ཁྱད་པར་རྟོག་དང་མིང་དོན་ཇི་བཞིན་དུ། །མངོན་པར་ཞེན་པའི་རྟོག་པ་ཡང་
དག་སྤང་བར་བྱ། །ཞེས་གསུངས་པ་དང་། འཕགས་པས་ལོག་པར་རྣམ་པར་རྟོག་པ་ཡིན་པའི་
ཕྱིར་ཞེས་བྱ་བ་ལ་སོགས་པ་གསུངས་པའི་ཕྱིར་རོ། །
ཀླན་ཀ་ལ་དགག་པ་དང་པོའི་ཀླན་ཀ་ནི། རྟོག་པ་འདི་དག་སྦྱོར་ལམ་མ་ཡིན་ན། ཡེ་
ཤེས་ཞབས་ཀྱིས་ཀྱང་། དངོས་པོ་ཙམ་ལ་བརྟེན་པ་ནི་གང་གིས་ན་ཕུང་པོ་ལ་སོགས་པའི་
དངོས་པོ་ཙམ་ལ་བརྗོད་པ་ཙམ་དུ་ཤེས་པ་ཡིན་ནོ ། ཞེས་དང་
། གཉེན་པོ་ལ་བརྟེན་པ་ནི།
ཕར་ཕྱིན་ལ་སོགས་པ་རྣམ་པར་བྱང་བའི་དངོས་པོ་ཁོ་ན་ལ་སེམས་ཙམ་དུ་རྣམ་པར་འཇོག་
-533-



ཆ་
བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པར་བྱེད་པའོ་ཞེས་དང༌། གང་ཞིག་རྫས་ལ་བརྟེན་པ་ནི་འཛིན་པའི་རྣམ་པ་གང་གི་རྫས་སུ་སྒྲོ་
འདོགས་པ་གཙོ་བོར་སེམས་ཅན་ལ་སོགས་པར་བལྟ་བའི་ཡུལ་གྱི་དངོས་པོ་འགོག་པར་བྱེད་
པའོ། ། དེར་བཏགས་པ་ལ་བརྟེན་པ་ནི་གང་གིས་བཏགས་པ་ཙམ་ཡང་འཛིན་པ་མ་ཡིན་པ་
ཉིད་དུ་རབ་ཏུ་འབྱེད་པའོ། ། ཞེས་བཤད་ཅིང་། གསེར་གླིང་པས། རྣམ་པར་རྟོག་པ་མཐའ་
ཡས་པ་ཡིན་ན་མི་མཐུན་པའི་ཕྱོགས་ཡིན་པའི་ཕྱིར་ལམ་དུ་གཏོགས་པ་ཁོ་ནའི་རྣམ་པར་རྟོག་
པ་བསྟན་གྱི། གཞན་ཅི་ཡང་མི་བྱེད་པ་ཉིད་ཀྱིས་ན་སྤང་བར་བྱ་བར་ཡང་མ་ཡིན་ཅིང། བླང་
བར་བྱ་བ་ཡང་མ་ཡིན་པས་ཉེས་པ་མེད་དོ་ཞེས་བཤད་པ་ལ་སོགས་པ་དང་འགལ་ལོ་ཞེ་ན
སྐྱོན་མེད་དེ། ཡེ་ཤེས་ཞབས་ཚད་མར་བྱེད་ན་འཕགས་སེང་གི་གཞུང་མང་པོ་འཇིག་པའི་
ཕྱིར་དང་། སྤང་བྱ་ཡིན་པ་ལ་ལམ་དུ་གཏོགས་པས་ཁྱབ་ན། གཉེན་པོ་ཡིན་པ་ལ་མི་མཐུན་
ཕྱོགས་སུ་གཏོགས་པས་ཁྱབ་པར་འགྱུར་བའི་འགལ་བའི་ཁུར་སུས་ཀྱང་ཐེག་དཀའ་བའི་
་་
ཕྱིར་རོ། །
གཉིས་པའི་ཀླ་ན་ཀ་ནི། འདི་དག་སྒྲུབ་རྟོག་ཏུ་མ་ངེས་ན། རང་བཞིན་ཡོད་རྟོག་མ་ཡིན་
པར་འགྱུར་རོ་ཞེ་ན། དེ་ནི་མ་ངེས་ཏེ། མེད་པའི་རང་བཞིན་དུ་བདེན་པར་འཛིན་པ་ནི་དགག་
རྟོག་མ་ཡིན་ན། སོ་སོ་སྐྱེ་བོ་ཕལ་ཆེར་ལ་དགག་རྟོག་མི་སྲིད་པར་འགྱུར་བའི་ཕྱིར་རོ། །
གསུམ་པའི་ཀླན་ཀ་ནི། སྦྱོར་ལམ་འདི་དག་རྟོག་པ་མ་ཡིན་ན། སྔར་བཤད་པ་ལྟར་
འཕགས་པས་སྦྱོར་ལམ་རྟོག་པར་བཤད་པ་དང་འགལ་ལོ་ཞེ་ན། དེ་ནི་འགྱུར་ནོར་བ་ཡིན་གྱི།
ཉི་སྣང་གི་གླེགས་བམ་འགའ་ཞིག་ལས། དེ་ལ་ངེས་པར་འབྱེད་པའི་ཆ་དང་པོ་དང་། གཉིས་
པ་དག་གི་གོ་རིམ་བཞིན་དུ་གཟུང་བའི་རྣམ་པར་རྟོག་པ་གཉིས་སུ་གྱུར་པ་ཡིན་ལ། གསུམ་པ་
དང་བཞི་པ་དག་གི་ཡང་འཛིན་པའི་རྣམ་པར་རྟོག་པ་གཉིས་ཡིན་ནོ ། ཞེས་འབྱུང་བ་དེ་ཉིད་
-534-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
ལེགས་པ་ཡིན་ཏེ། ཇི་སྐད་དུ། རྣམ་འགྲེལ་ལས། ངེས་པར་འབྱེད་པའི་ཆ་དང་མཐུན་པ་དང་
པོ་དང་གཉིས་པ་ནི་གཟུང་བའི་རྣམ་པར་རྟོག་པ་གཉིས་དང་པོ། ཞེས་པ་ལྟར་རྟོག་པ་བཞི་
སྦྱོར་ལམ་བཞི་ལ་ཇི་སྐད་བཤད་པའི་ཁྱད་ཆོས་སུ་སྟོན་པ་ཡིན་གྱི ངོ་བོར་ལྡན་པར་སྟོན་པ་
ནི་མ་ཡིན་ཏེ། འཕགས་པས། འདིའི་གཟུང་རྟོག་གཉིས་པ་ནི་སྒྲུབ་རྟོག་ཏུ་ཤིན་ཏུ་གསལ་བར་
གསུངས་ཤིས། འཛིན་རྟོག་གཉིས་ཀྱང་དགག་རྟོག་ཏུ་ཟུར་ཙམ་ཡང་གསུངས་པ་མེད་པའི་
ཕྱིར་དང་། བྱེ་བྲག་ཏུ་བཟོད་པ་ནི། རྫས་འཛིན་རྟོག་པ་ཡིན་ན། དེ་ནི་དོན་དམ་དངོས་པོར་
མངོན་པར་ཞེན་པར་བཤད་པས་དེ་དག་འཛིན་པ་བདེན་མེད་དུ་རྟོགས་པ་མ་ཡིན་པར་
འགྱུར་བ་དང་། གཞན་ཡང་རྟོག་པའི་ཆོས་དྲུག་པོ་རྣམས་ཀྱི་བྱེ་བྲག་སྤང་བྱ་རྣམ་རྟོག་གི་སྒོ་
ནས་ཕྱེ་བ་ལ་སོགས་པ་དང་འགལ་བ་དང་། རིགས་པ་དང་འགལ་བ་སྔར་དུ་བརྗོད་ཟིན་པའི་
གལ་ཏེ་སྦྱོར་ལམ་ཡང་སྤང་བྱར་མི་འགལ་ཏེ། མདོ་ལས། ཤིང་གཉིས་དྲུད་པ་ལས་མེ་
བྱུང་ནས་ཤིང་དེ་ཉིད་བསྲེག་པ་བཞིན། སོ་སོར་རྟོག་པའི་ཤེས་རབ་ལས་མི་རྟོག་པའི་ཡེ་ཤེས་
སྐྱེས་ནས། སོ་སོར་རྟོག་པའི་ཤེས་རབ་དེ་ཉིད་བསྲེག་པར་བཤད་པས་སོ་ཞེ་ན དེ་ནི་མི་རྟོག་
པའི་ཡེ་ཤེས་སྐྱེ་བ་ན། སོ་སོར་རྟོག་པའི་ཤེས་རབ་འགག་པ་ཙམ་ལ་དགོངས་ཤིང་། དེ་ཙམ་
གྱིས་སྤང་གཉེན་མཚན་ཉིད་པར་འགྱུར་ན། ལམ་སྔ་ཕྱི་ཐམས་ཅད་སྤང་གཉེན་མཚན་ཉིད་
པར་འགྱུར་ཏེ། ལམ་ཕྱི་མ་སྐྱེས་པ་ན་སྔ་མ་འགག་པའི་ཕྱིར་རོ། ། །
ཁྱད་ཆོས་སུ་འགྱུར་ཚུལ་དཔྱད་པ་ནི། ཁ་ཅིག་ན་རེ། སྦྱོར་ལམ་བཞི་རྟོག་པའི་ངོ་བོ་
ཡིན་པའི་སྒོ་ནས་རྟོག་པ་ཁྱད་ཆོས་སུ་བཞག་སྟེ གཞན་དུ་ངོ་བོ་མ་ཡིན་མ སྦྱོར་ལམ་དེ་དག་
རྣམ་རྟོག་དེ་དག་གིས་ཇི་ལྟར་ཀུན་ནས་ཉོན་མོངས་པར་འགྱུར་ཞེས་ཟེར་རོ། ། དེ་ནི་སྙིང་པོ་
ཕྱིར་རོ། །
-535-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མེད་དེ། ཉན་རང་གི་སྦྱོར་ལམ་ཡང་རྟོག་པ་འདི་དག་གི་ངོ་བོ་ཡིན་པས་ན། རྟོག་པ་འདི་དག་
ཁྱད་ཆོས་སུ་འཇོག་པར་མཚུངས་པ་དང་
། ཉན་རང་གི་སྦྱོར་ལམ་གྱི་ཉོན་མོངས་མ་ཡིན་པས་
ལྡན་པར་མི་འཇོག་ན། དོན་གྱིས་བྱང་སེམས་ཀྱི་སྦྱོར་ལམ་གྱི་ཉོན་མོངས་བྱེད་དུ་ལྡན་པས་
ཁྱད་ཆོས་སུ་བཞག་པར་འགྱུར་ལ། དེ་ལྟ་ན་བྱང་སེམས་ཀྱི་སྦྱོར་ལམ་གྱི་སྒྲིབ་པར་ལྡན་པའི་
ཁྱད་ཆོས་སུ་བཞག་པར་འགྱུར་བས་སྤང་བྱར་ལྡན་པའི་ཕྱོགས་རྣམས་སུན་འབྱིན་མི་ནུས་
པའི་ཕྱིར་དང་། དེའི་ཉོན་མོངས་བྱེད་དུ་ལྡན་པས་དེར་འགྱུར་ན་སྦྱོར་ལམ་སྒོམ་པའི་སྐབས་
ཀྱི་ཉོན་མོངས་ཐམས་ཅད་སྦྱོར་ལམ་དུ་འགྱུར་བ་ལ་སོགས་པ་ཧ་ཅང་ཐལ་བའི་ཕྱིར་རོ། །
གཞན་དག་དྭགས་ཁྱུང་གྲགས་ན་རེ། བྱང་སེམས་ཀྱི་སྦྱོར་ལམ་གྱིས་རྟོག་པ་འདི་རྣམས་ཀྱི་ས་
བོན་མགོ་གནོན་ཅིང་སྲབ་པར་བྱེད་ལ། ས་བོན་གི་གཉེན་པོ་འཕགས་ལམ་སྐྱེད་པར་བྱེད་པ་
སྤང་བྱར་ལྡན་པས་ཁྱད་ཆོས་སུ་བཞག་ལ། ཉན་རང་སྦྱོར་ལམ་པའི་རྒྱུད་ལ་ཡོད་ཀྱང་སྤང་
བྱར་མི་ལྡན་པས་ཁྱད་ཆོས་སུ་མ་བཞག་སྟེ། འགྲེལ་ཆེན་ནས། རྣམ་པར་རྟོག་པ་བཞི་པོ་ནི་
རང་གི་བྱང་ཆུབ་ཀྱི་བགེགས་སུ་གྱུར་པ་མ་ཡིན་པས་ན། གང་གི་ཕྱིར་དེ་དང་འདྲེས་པར་གྱུར་
ཀྱང་མ་འདྲེས་པ་སྐྱེད་པ་ཡིན་ནོ་ཞེས་རྣམ་པར་བཞག་གོ་ཞེས་འབྱུང་བ་དང། ཤཱནྟི་བ་དང་
།
ཨ་བྷ་ཡས་ཀྱང་། རྣམ་པར་རྟོག་པ་འདི་རྣམས་སྦྱོར་ལམ་གྱི་སྲབ་པར་བྱེད་ཅིང་སྤོང་བར་ནི་མི་
བྱེད་པས་དེའི་ཕྱིར་ལྡན་པ་ཞེས་བྱ་བ་ལ་སོགས་པ་བཤད་པའི་ཕྱིར་རོ་ཞེས་ཟེར་རོ ། དེ་ཡང་
ནོར་བ་ཡིན་ཏེ། སྤང་བྱར་ལྡན་པས་ལྡན་པར་འཇོག་ན། མཐོང་སྒོམ་གྱི་ལམ་དག་ཀྱང་རྣམ་
རྟོག་འདི་དག་དང་ལྡན་པར་འགྱུར་བའི་ཕྱིར་དང་། ཤཱནྟི་བ་སོགས་ཀྱིས་ཀྱང་སྤོང་བར་མི་
བྱེད་པས་ལྡན་པ་ཞེས་བརྗོད་ཀྱི་སྤོང་བར་བྱེད་པས་ལྡན་པ་ཞེས་མ་བརྗོད་པའི་ཕྱིར་རོ། ། འོ་
ན་ཇི་ལྟར་ཞེ་ན། འདི་ལ་གཉིས་ཏེ། འཕགས་པའི་ལུགས་དང་། སློབ་དཔོན་གྱི་ལུགས་
-536-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
སོ༑ ༑དང་པོ་ནི་ཐེག་ཆེན་སྦྱོར་ལམ་ལ་འདི་དག་གཟུང་འཛིན་མཐའ་བྲལ་རྟོགས་པའི་དབུ་
མའི་རྣལ་འབྱོར་ཡིན་པས་གཟུང་བ་དང་འཛིན་པའི་མཐར་འཛིན་གྱི་རྟོག་པ་མངོན་འགྱུར་
མེད་ཀྱང་མོས་པ་ཡིད་བྱེད་ཀྱི་ཐེག་ཆེན་གྱི་ལམ་ཡིན་པས་ས་བོན་གདོན་མི་ཟ་བར་ཡོད་དེ
དེ་བས་ན་ཐེག་ཆེན་གྱི་སྦྱོར་ལམ་འདི་དག་གིས་གཟུང་འཛིན་གྱི་རྟོག་པ་སྲབ་པར་བྱེད་ཀྱང་
རྩ་བ་ནས་མི་སྤོང་བས་ས་བོན་ཙམ་དུ་ལྡན་པ་ཞེས་བྱའོ། ། གཉིས་པ་ནི། འགྲེལ་པ་འདི་ལྟར་
ན༑ མཐོང་ལམ་མཚན་ཉིད་པའི་སྤང་བྱའི་ས་བོན་ཙམ་ལྡན་པ་ཡིན་ལ། འགྲེལ་ཆེན་ལྟར་ན།
མཐོང་ལམ་བཏགས་པ་བའི་སྤང་བྱ་མཐོང་སྤང་བག་ལ་ཉལ་བ་དང་ལྡན་པ་ཡིན་ལ། དེ་བཞིན་
དུ་སྒོམ་སྤང་རྣམ་རྟོག་ལྡན་ཚུལ་ལ་ཡང་ཇི་རིགས་པར་ཤེས་པར་བྱའོ། །དེ་ལྟར་ཡིན་པར་གང་
ལས་ཤེས་ན། འགྲེལ་པ་འདིར་མཐོང་བ་དང་སྒོམ་པས་སྤང་བར་བྱ་བའི་གཟུང་བ་དང་འཛིན་
པའི་རྣམ་པར་རྟོག་པ་བཞི་པོ་ཞེས་སྤྱིར་བཟུང་ལ། འགྲེལ་ཆེན་དུ། རྩེ་མོའི་མངོན་རྟོགས་ཀྱི་
མཐོང་བ་དང་སྒོམ་པའི་ལམ་གྱི་སྤང་བར་བྱ་བའི་རྣམ་རྟོག་བཞི་པོ་ལྡན ཞེས་བྱེ་བྲག་ཏུ་སྦྱར་
བའི་ཕྱིར་རོ། །
དེ་ལ་ཁོ་བོ་ནི། འཕགས་པའི་རྗེས་སུ་འབྲང་སྟེ། མཐོང་སྤང་མཚན་ཉིད་པ་ཡང་ས་བོན་
དུ་ལྡན་པར་རིགས་པའི་ཕྱིར་དང་། སྐབས་འདིར་སྤང་བྱ་བཏགས་པ་བའི་ལྡན་ཚུལ་ཉིད་
འཛིན་ན། གཉེན་པོ་ཡང་བཏགས་པ་བ་འཛིན་པར་འགྱུར་བའི་ཕྱིར་རོ། ། གལ་ཏེ་མཐོང་སྒོམ་
གྱི་སྐབས་སུ་རྟོག་པ་འདི་དག་མི་ལྡན་ན། མཐོང་ལམ་ཐོབ་ནས་ཤིན་ཏུ་རྣམ་པར་དག་པར་
འགྱུར་རོ་ཞེ་ན། སྐྱོན་མེད་དེ། རང་རང་གི་སྤང་བྱ་རྣམས་གཉེན་པོ་དེ་དང་དེ་ལ་མི་ལྡན་པར་
བརྗོད་པ་ཡིན་གྱི། གོང་མ་གོང་མའི་སྤང་བྱ་འོག་མ་འོག་མའི་རྒྱུད་ལ་ལྡན་པའི་ཕྱིར་རོ། ། འོ་ན་
ཉན་རང་ལའང་རྟོག་པ་འདི་དག་ས་བོན་དུ་ལྡན་པས་ཐེག་ཆེན་སྦྱོར་ལམ་གྱི་ཁྱད་ཆོས་སུ་མི་
-537-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འགྱུར་རོ་ཞེ་ན། སྐྱོན་མེད་དེ། འདིར་ནི་མངོན་འགྱུར་སྤངས་ནས་ས་བོན་དུ་ལྡན་པས་ལྡན་པ་
ཞེས་བྱ་ལ། དེ་ནི་ཤས་ཆེར་མངོན་འགྱུར་དུ་ལྡན་གྱི་ས་བོན་ཙམ་དུ་ལྡན་པ་མ་ཡིན་པའི་ཕྱིར་
རོ༑ ༑མཚན་ཉིད་གང་ཞེ་ན། ཁ་ཅིག་གྲགསནི། འཕགས་སེང་ལྟར་ན། གཞུང་འདིར་བསྟན་པའི་
རྟོག་པའི་མཚན་ཉིད་ཕྱིན་ཅི་ལོག་ཏུ་ཞེན་པའི་ཤེས་སྒྲིབ་ཅེས་ཟེར་རོ། ། དེ་ནི་ནོར་བ་ཡིན་ཏེ།
ཤེས་སྒྲིབ་ལོག་ན་ཕྱིན་ཅི་ལོག་གྲུབ་པས་ངག་ལྷག་པ་དང༌། རྩེ་མོའི་རྟོག་པར་ཉོན་སྒྲིབ་ཀྱང་
བཤད་པས་དོན་ཆད་པའི་ཕྱིར་དང་། བྱེ་བྲག་ཏུ་སློབ་དཔོན་གྱི་ལུགས་ཀྱིས། འདིར་བསྟན་
རྟོག་པ་དང་། རྩེ་མོའི་སྐབས་ཀྱི་རྟོག་པ་དོན་གཅིག་ན། གཉེན་པོའང་དོན་གཅིག་ཏུ་ཐལ་བའི་
ཕྱིར་རོ། །གཞན་ཕལདག་ནི། སློབ་དཔོན་ལྟར་ན། འདིར་བསྟན་རྟོག་པའི་མཚན་ཉིད་ཡུལ་ཇི་
ལྟ་བ་བཞིན་མ་ཡིན་པར་ཞེན་པའི་བློ་ཞེས་ཟེར་རོ། །དེ་ཡང་ནོར་བ་ཡིན་ཏེ། དེ་ལྟར་ཉོན་སྒྲིབ་
ཀྱང་འདིར་བསྟན་རྟོག་པར་འགྱུར་ལ། དེ་ལྟ་ན་ཉན་ཐོས་ལ་རྟོག་པ་འདི་དག་ཡོད་ཀྱང་བྱང་
ཆུབ་ཀྱི་བགེགས་མ་ཡིན་ཞེས་བཤད་པ་དང་འགལ་ཞིང་། དེ་ཉིད་ཀྱིས་ནི་ཐེག་ཆེན་སྦྱོར་ལམ་
གྱི་ཁྱད་ཆོས་སུ་མི་འགྱུར་བའི་ཕྱིར་རོ། ། འོ་ན་ཇི་ལྟར་ཞེ་ན། འཕགས་པ་ལྟར་ན། འདིར་
བསྟན་རྟོག་པའི་མཚན་ཉིད་དང་། ཡུལ་ཇི་ལྟ་བ་བཞིན་མ་ཡིན་པར་ཞེན་པའི་བློ་ཞེས་བྱ་སྟེ།
འདི་ཉིད་ལས་ཇི་བཞིན་ཡུལ། ། མིན་པའི་བདག་ཉིད་གང་ཞེས་བྱ། ། ཞེས་པ་དང་། ཉི་སྣང་
ལས། རྒྱུ་ཅི་ཞིག་གིས་ན་འདི་རྣམ་རྟོག་ཅེས་བརྗོད་ཅེ་ན། ཡུལ་ཇི་ལྟ་བ་བཞིན་མ་ཡིན་པའི་
བདག་ཉིད་ཡིན་པའི་ཕྱིར་ཞེས་བཤད་པའི་ཕྱིར་རོ། ། །
འོ་ན་ཐེག་ཆེན་སྦྱོར་ལམ་གྱི་ཁྱད་ཆོས་སུ་མི་འགྱུར་རོ་ཞེ་ན སྐྱོན་མེད་དེ། ཉོན་མོངས་
པ་དང་ཤེས་བྱའི་སྒྲིབ་པ་མཐའ་དག་གི་ས་བོན་ཙམ་དང་ལྡན་པ་འཛིན་པའི་ཕྱིར་རོ། ། འགྲེལ་
ཆེན་ལྟར་ན། རྩེ་མོའི་སྐབས་ཀྱི་རྟོག་པའི་མཚན་ཉིད་མི། དེ་བཞིན་དུ་ཤེས་པར་བྱའོ། ། ཉོན་
-538-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
སྒྲིབ་རྟོག་པར་གང་ལས་ཤེས་ཤེ་ན། འགྲེལ་ཆེན་གཉིས་ལས། རྫས་འཛིན་རྟོག་པའི་དཔེར།
ང་ཉིད་དེའི་ཚེ་དེའི་དུས་ན་རི་དྭགས་ཀྱི་རྒྱལ་པོ་སེང་གེ་ཡན་ལག་མ་སྨད་པ་ཞེས་བྱ་བར་གྱུར་
ཏོ༑ ༑ཞེས་ང་ཉིད་འཛིན་པའི་བློ་ཉིད་དཔེར་བརྗོད་པའི་ཕྱིར་རོ། ། འགྲེལ་པ་འདི་ལྟར་ན།
ཆོས་ལ་ཕྱིན་ཅི་ལོག་ཏུ་ཞེན་པའི་བློ་ཞེས་བྱ་སྟེ འདིར་མ་རིག་པ་དང་། འོག་ཏུ་འཛིན་འདོར་
སོགས་ཡུལ་དུ་བྱས་ནས་དེ་ལ་མངོན་པར་ཞེན་པ་ཉིད་རྟོག་པར་བཤད་ཀྱི་མ་རིག་པ་ལ་
སོགས་པ་རྟོག་པར་མ་བརྗོད་པའི་ཕྱིར་རོ། ། ཁོ་བོ་ནི་སློབ་དཔོན་གྱི་རྗེས་སུ་འབྲང་ཞེས་འཆད་
པར་འགྱུར་རོ། ། །
དབྱེ་བ་ལ་གསུམ་སྟེ། མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་
སྤང་བའོ། ། མི་འཐད་པའི་ཕྱོགས་གང་ཞེ་ན། ཤཱནྟི་བ་ནི་རྟོག་པའི་རྣམ་དག་ནི་གཉིས་ཏེ།
འདིར་བསྟན་པ་དང་། རྩེ་སྦྱོར་བསྟན་པའོ། ། དང་པོ་ནི་རྟོག་པ་གཉིས་ཏེ། གཟུང་རྟོག་དང་
འཛིན་རྟོག་གོ །དེ་དག་གི་མཚན་ཉིད་རིམ་པ་ལྟར། གང་ཞིག་གཟུང་བའི་རྟེན་ཅན་དང་། གང་
ཞིག་འཛིན་པའི་རྟེན་ཅན་ནོ། །གཟུང་རྟོག་ལ་ཡང་གཉིས་ཏེ། གཞི་གཟུང་རྟོག་དང་། གཉེན་པོ་
གཟུང་རྟོག་གོ ། དེ་དག་གི་མཚན་ཉིད་ནི་རིམ་པ་ལྟར། གཟུང་རྟོག་གང་ཞིག། འཇིག་རྟེན་གྱི་
གྲགས་པའི་རྟེན་ཅན་དང་། གང་ཞིག་དེའི་གཉེན་པོའི་རྟེན་ཅན་ནོ། །
གཞི་གཟུང་རྟོག་ལ་དགུ་སྟེ། མ་རིག་པའི་རྣམ་རྟོག་ནས་སྐྱེ་བའི་རྣམ་རྟོག་གི་བར་
རྣམས་སོ། ། དེ་ཡང་ཕལ་ཆེར་ངོ་བོའི་སྒོ་ནས་དབྱེ་བ་ཡིན་པས། མ་རིག་པའི་རྣམ་རྟོག་སོགས་
དྲུག་ནི་མ་རིག་པ་ཡང་ཡིན་ལ། རྣམ་པར་རྟོག་པ་ཡང་ཡིན་པས་མ་རིག་པའི་རྣམ་རྟོག་ཅེས་
སོགས་གཞི་མཐུན་དུ་སྦྱོར་ཏེ། དག་ལྡན་ལས། དེ་ལ་མེད་པའི་དོན་ནི་མ་རིག་པའི་ཡུལ་ཡིན་
པའི་ཕྱིར་རོ། ། དེ་འཛིན་པའི་རྣམ་པར་རྟོག་པ་ནི་མ་རིག་པའི་རྣམ་པར་རྟོག་པ་སྟེ ཞེས་མེད་
-539,



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པ་དེ་འཛིན་པའི་རྣམ་པར་རྟོག་པ་ཞེས་སོགས་བཤད་པའི་ཕྱིར་རོ། ། དེས་ན་མ་རིག་པའི་རྣམ་
རྟོག་ཅེས་སོགས་བསྡུ་བ་ཁོ་ནར་བཤད་ཀྱི། སློབ་དཔོན་ལྟར་ན་མ་རིག་པ་ལ་གཟུང་བར་རྟོག་
ཅེས་བྱ་བ་ལ་སོགས་པ་ཡང་བཤད་པ་ཡིན་ནོ། །ཕུང་པོའི་རྣམ་རྟོག་དང་བདག་ལ་སོགས་པའི་
རྣམ་རྟོག་དང་། སྐྱེ་བོའི་རྣམ་རྟོག་དང་། ཕུང་པོ་ལ་དམིགས་པའི་རྣམ་རྟོག་ཡིན་པས། ཕུང་པོའི་
རྣམ་རྟོག་ཅེས་སོགས་འབྲེལ་བའི་བསྡུ་བར་བྱའོ། ། གཉེན་པོའི་གཟུང་རྟོག་ལ་ཡང་དགུ་སྟེ།
ཕུང་པོའི་དོན་གྱི་རྣམ་པར་རྟོག་པ་ནས། མི་སློབ་ལམ་གྱི་དོན་གྱི་རྣམ་པར་རྟོག་པའི་བར་
རྣམས་སོ། །དེ་རྣམས་ནི་ཡུལ་གྱི་སྒོ་ནས་དབྱེ་བ་ཡིན་པས་ཕུང་པོ་ལ་དམིགས་པའི་རྣམ་རྟོག་ནི་
ཕུང་པོའི་དོན་གྱི་རྣམ་རྟོག་ཅེས་སོགས་འབྲེལ་བའི་བསྡུ་བར་བྱའོ། །
འཛིན་རྟོག་ལ་ཡང་གཉིས་ཏེ། རྫས་འཛིན་རྟོག་པ་དང་། བཏགས་འཛིན་རྟོག་པའོ། །དེ་
དག་གི་མཚན་ཉིད་ནི་རིམ་པ་ལྟར། འཛིན་རྟོག་གང་ཞིག། རྫས་ཀྱི་རྟེན་ཅན་དང་། གང་ཞིག་
བཏགས་པའི་རྟེན་ཅན་ནོ། ། རྫས་འཛིན་རྟོག་པ་ལ་ཡང་དགུ་། དེ་ཡང་ཡུལ་གྱི་སྒོ་ནས་དབྱེ་
བ་ཡིན་པས་བདག་ལ་དམིགས་ནས་རང་དབང་ཅན་དུ་རྣམ་པར་རྟོག་པ་ནི་བདག་རང་དབང་
ཅན་གྱི་རྣམ་པར་རྟོག་པ་ཞེས་སོགས་སྦྱར་བར་བྱའོ། ། བཏགས་འཛིན་རྟོག་པ་ལའང་དགུ་སྟེ།
དེ་ཡང་ཡུལ་གྱི་སྒོ་ནས་དབྱེ་བ་ཡིན་པས་ཕུང་པོ་ལ་དམིགས་ནས་བཏགས་པར་རྣམ་པར་རྟོག་
པ་ནི་ཕུང་པོར་བཏགས་པར་རྟོག་པ་ཞེས་བྱ་བ་ལ་སོགས་པར་སྦྱར་བར་བྱའོ། ། དེ་ལྟ་ན་ཉོན་
མོངས་པ་དང་ཤེས་བྱའི་སྒྲིབ་པའི་རྣམ་པར་རྟོག་པ་མཐའ་དག་འཛིན་པ་ཡིན་ཏེ་བདག་ཏུ་
རྣམ་པར་རྟོག་པ་ནི། ཉོན་མོངས་པའི་སྒྲིབ་པ་ནི་མ་ཡིན་ལ། ཕུང་པོར་བཏགས་པར་རྣམ་པར་
རྟོག་པ་ནི་ཤེས་བྱའི་སྒྲིབ་པ་ཡིན་པའི་ཕྱིར་རོ། ། འཕགས་པ་ཡང་ཕལ་ཆེར་དེ་བཞིན་བཞེད་
ལ༑ འོན་ཀྱང་གཞི་གཟུང་རྟོག་ནི། གང་ཞིག་དངོས་པོ་ཙམ་གྱི་ཡུལ་ཅན་ཞེས་བྱའོ། ། དེས་ན་
-540-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གཟུང་རྟོག་གཉིས་ལ་གཞི་མཐུན་སྲིད་དོ། ། རྩེ་སྦྱོར་བསྟན་པའི་རྣམ་རྟོག་ལ་ཡང་གཉིས་ཏེ།
མཐོང་སྤང་རྟོག་པ་དང༌། སྒོམ་སྤང་རྣམ་རྟོག་གོ ། མཐོང་སྤང་རྣམ་རྟོག་ལ་ཡང་གཉིས་ཏེ།
གཟུང་རྟོག་དང༌། འཛིན་རྟོག་གོ ། གཟུང་རྟོག་ལ་ཡང་གཉིས་ཏེ། འཇུག་པ་གཟུང་རྟོག་དང་།
ལྡོག་པ་གཟུང་རྟོག་གོ ། དེ་དག་གི་མཚན་ཉིད་ནི་རིམ་པ་ལྟར། གཟུང་རྟོག་གང་ཞིག་བྱང་
སེམས་ཀྱིས་བླང་བྱའི་རྟེན་ཅན་ནོ། །གང་ཞིག་དོར་བྱའི་རྟེན་ཅན་ནོ། །
འཇུག་པ་གཟུང་རྟོག་ལ་ཡང་དགུ་སྟེ། ངོ་བོ་ཉིད་ཀྱི་རྣམ་པར་རྟོག་པ་ནས། འབྲས་བུའི་
རྣམ་པར་རྟོག་པའི་བར་རོ། ། དེ་ཡང་དག་ལྡན་ལས། དེའི་ངོ་བོ་ཉིད་ལ་སོགས་པ་གཟུང་བའི་
ཡུལ་དགུའི་དབྱེ་བའི་སྒོ་ནས་རྣམ་པ་དགུར་བཞེད་དོ་ཞེས་འབྱུང་བའི་ཕྱིར་རོ། ལྡོག་པ་
གཟུང་རྟོག་ལ་ཡང་དགུ་སྟེ། རྟོག་པ་དམན་པའི་རྣམ་པར་རྟོག་པ་ནས། རྗེས་ལ་འགྲོ་བའི་རྣམ་
པར་རྟོག་པའི་བར་རོ། །དེ་དག་ཕལ་ཆེར་རྣམ་པའི་སྒོ་ནས་དབྱེ་བ་ཡིན་པས་རྟོག་པ་དམན་པ་
ཡང་ཡིན་ལ་རྣམ་པར་རྟོག་པ་ཡང་ཡིན་པ་ནི་དེ་སྐད་ཅེས་བྱ་བ་སོགས་པའོ ། དག་ལྡན་ལས།
རྟོག་པ་དམན་པ་ལ་སོགས་པའི་སྐྱོན་བྱང་ཆུབ་སེམས་དཔས་སྤང་བར་བྱ་བའི་ངོ་བོ་རྣམ་པ་
དགུ་ལྡོག་པའི་ཕྱོགས་ཀྱི་རྟེན་ཅན་ནོ། །ཞེས་བཤད་པའི་ཕྱིར་རོ། །
འཛིན་རྟོག་ལ་ཡང་གཉིས་ཏེ། རྫས་འཛིན་རྟོག་པ་དང་། བཏགས་འཛིན་རྟོག་པའོ། །དེ་
དག་གི་མཚན་ཉིད་ནི་སྔར་གྱི་རིགས་པས་ཤེས་སོ། ། རྫས་འཛིན་རྟོག་པ་ཡང་དགུ་སྟེ། འཛིན་
འདོར་གྱི་རྣམ་པར་རྟོག་པ་ལ་སོགས་པའོ། ། དེ་དག་ཀྱང་ཕལ་ཆེར་རྣམ་པའི་སྒོ་ནས་དབྱེ་བ་
ཡིན་པས་འཛིན་པ་དང་འདོར་བ་ཡང་ཡིན་ལ་རྣམ་པར་རྟོག་པ་ཡང་ཡིན་པས། དེ་སྐད་ཅེས་
བྱ་བ་ལ་སོགས་པའོ། ། དེ་ལྟར་ཡང་རྫས་འཛིན་རྟོག་པ་ནི་སོ་སོ་སྐྱེ་བོ་དག་གི་ཡིན་པར་བཤད་
པའི་ཕྱིར་རོ། ། བཏགས་འཛིན་རྟོག་པ་ལ་ཡང་དགུ་སྟེ། ཆེད་དུ་བྱ་བ་ཇི་ལྟ་བ་བཞིན་ངེས་པར་
-54



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མི་འབྱུང་བ་ལ་སོགས་པའོ། ། དེ་ལ་ཡུལ་དང་རྣམ་པ་ཇི་རིགས་པར་དབྱེ་བ་ཡིན་པས་ཆེད་
བཞིན་ངེས་པར་མི་འབྱུང་བ་དང་། ལམ་ལ་ལམ་མ་ཡིན་པར་ངེས་པར་འཛིན་པ་དང་། མཚན་
མས་གནས་པ་དང་། ཐེག་ཆེན་གྱི་རིགས་འཇིག་པ་དང་། ཐེག་ཆེན་དོན་དུ་གཉེར་བ་མེད་པ་
དང༌། ཐེག་ཆེན་གྱི་རྒྱུ་མེད་པ་དང་། ཕྱིར་རྒོལ་བའི་རྣམ་པར་རྟོག་པ་རྣམས་ནི། ཆེད་བཞིན་
ངེས་པར་མི་འབྱུང་བ་ཡང་ཡིན་ལ། རྣམ་པར་རྟོག་པ་ཡང་ཡིན་པས་དེ་སྐད་ཅེས་བྱ་བ་ལ་
སོགས་པའོ། །དེ་ལྟར་ཡང་བཏགས་འཛིན་རྟོག་པ་ནི་ཉན་རང་འཕགས་པ་རྣམས་ཀྱི་ཡིན་པར་
བཤད་པའི་ཕྱིར་ཏེ། ཆེད་བཞིན་ངེས་པར་མི་འབྱུང་བ་ལ་སོགས་ལ་དམིགས་ནས་བཏགས་
པར་རྟོག་པ་ཞེས་བྱ་བ་ཡིན་ན། དེ་ཇི་ལྟར་ཉན་རང་ཡིན་པར་འགྱུར། སྒོམ་སྤང་རྣམ་རྟོག་ལ་
ཡང་གཉིས་ཏེ། སྒོམ་སྤང་གཟུང་རྟོག་དང་། འཛིན་རྟོག་གོ། གཟུང་རྟོག་ལ་ཡང་གཉིས་ཏེ།
སྦྱོར་བའི་ཡུལ་ཅན་དང་། འཇུག་པའི་ཡུལ་ཅན་ནོ། ། དེ་དག་གི་མཚན་ཉིད་ནི་རིམ་པ་ལྟར།
སྒོམ་སྤང་གཟུང་རྟོག་གང་ཞིག་ཤེར་ཕྱིན་སྦྱོར་བའི་ཡུལ་ཅན་གྱི་ཁྱད་པར་དང་། གང་ཞིག་
ཉན་རང་གི་ཡིད་འཇུག་པའི་ཡུལ་ཅན་ཞེས་བྱ་སྟེ། ཤེར་ཕྱིན་ལ་སྦྱོར་བ་གང་ཡིན་པ་དེའི་རྣམ་
པ་དེ་ཁྱད་པར་ཅན་གྱི་སྤྱོད་ཡུལ་ཅན་ནོ། །ཞེས་བྱ་བ་དང་། སེམས་དང་སེམས་བྱུང་མི་འཇུག་
པ་དེ་ལྟར་བསླབ་པར་བྱའོ། །ཞེས་བྱ་བའི་དོན་གྱིས་རྟོག་པ་དེ་དག་ཉན་རང་གི་སེམས་སེམས་
བྱུང་འཇུག་པའི་ཡུལ་ཅན་ནོ་ཞེས་བཤད་པའི་ཕྱིར་རོ། །
སྦྱོར་བའི་ཡུལ་ཅན་ལ་ཡང་དགུ་སྟེ། མདོར་བསྡུས་པའི་རྣམ་པར་རྟོག་པ་ལ་སོགས་
པའོ། །དེ་ཡང་ཕལ་ཆེར་རྣམ་པའི་སྒོ་ནས་དབྱེ་བས། དེ་ལ་མདོར་བསྡུས་པ་དང་རྒྱས་པ་དང་
།
ལམ་གསུམ་མི་ཤེས་པའི་རྣམ་པར་རྟོག་པ་ནི། མདོར་བསྡུས་པ་དང་། རྒྱས་པ་དང༌། ལམ་
གསུམ་གྱི་རྣམ་པར་རྟོག་པ་ཞེས་བར་གྱི་ཚིག་ཕྱིས་པ་སྟེ། དེ་ལྟར་ན་མདོར་བསྡུས་པ་མི་ཤེས་
-542-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
པ་ཡང་ཡིན་ལ། རྣམ་པར་རྟོག་པ་ཡང་ཡིན་པས་དེ་སྐད་ཅེས་བྱ་བ་ལ་སོགས་པའོ །དེ་བཞིན་
དུ་བཏང་བས་ཡོངས་སུ་མ་བཟུང་བ་ཡང་ཡིན་ལ། རྣམ་རྟོག་ཀྱང་ཡིན་པ་དང་། དུས་གསུམ་གྱི་
ཡོན་ཏན་མེད་པ་ཡང་ཡིན་ལ་རྣམ་པར་རྟོག་པ་ཡང་ཡིན་པས་དེ་སྐད་ཅེས་བྱའོ ། །
འཇུག་པའི་ཡུལ་ཅན་ཡང་དགུ་སྟེ། བྱང་ཆུབ་ཀྱི་སེམས་མི་སྐྱེ་བ་ལ་སོགས་པའི་རྣམ་
པར་རྟོག་པའོ། ། དེ་ཡང་ཕལ་ཆེར་རྣམ་པའི་སྒོ་ནས་དབྱེ་བ་ཡིན་པས། བྱང་ཆུབ་ཀྱི་སེམས་མི་
སྐྱེ་བ་ཡང་ཡིན་ལ་རྣམ་པར་རྟོག་པ་ཡང་ཡིན་པས་དེ་སྐད་བྱ་བ་ལ་སོགས་པའོ ། འཛིན་རྟོག་
ལ་ཡང་དེ་བཞིན་དུ་གཉིས་ཡིན་ལ། དེ་རེ་རེ་ལ་ཡང་ཡུལ་དང་རྣམ་པ་ཇི་རིགས་པར་དགུ་དགུ་
སྟེ༑ སེམས་ཅན་དུ་བཏགས་པའི་རྣམ་པར་རྟོག་པ་སོགས་ནི་སེམས་ཅན་དུ་བཏགས་པར་
དམིགས་པའི་རྣམ་རྟོག་ཡིན་པས་དེ་སྐད་ཅེས་བྱ་བ་དང། ཆགས་པའི་རྣམ་རྟོག་སོགས་ནི་
ཆགས་པ་ཡང་ཡིན་ལ་རྣམ་རྟོག་ཀྱང་ཡིན་པས་དེ་སྐད་ཅེས་བྱ་བ་ལ་སོགས་པ་སྟེ་འཛིན་རྟོག་
མཐའ་མ་ལ་ལ་ཡང་ཇི་རིགས་པར་ཤེས་པར་བྱའོ། །
དེ་དག་ནི་ཕལ་ཆེར་འཕགས་པའི་བཞེད་པ་ཡང་ཡིན་པར་ལྟ་སྟེ འདི་འདྲ་བའི་ཁྱད་
པར་ནི་སྙེ་མ་ཆུང་བ་ལས་ཤེས་པར་བྱའོ། །དེ་དག་ནི་འཐད་པར་མ་མཐོང་སྟེ། འདིར་ཡང་མ་
རིག་པ་ལ་སོགས་པ་ལ་དམིགས་ནས་གཟུང་བར་རྟོག་ཅེས་གཟུང་བའི་ཆོས་སུ་ལྟ་བའི་འཛིན་
སྟངས་སྦྱར་བའི་ཕྱིར་དང་། མི་རྟག་སོགས་རྟོག་པའི་རྣམ་པ་ཁྱད་ཆོས་སུ་མི་རུང་བ་ལྟར་ཉོན་
སྒྲིབ་ཀྱང་ཐེག་ཆེན་སྦྱོར་ལམ་གྱི་ཐུན་མོང་མ་ཡིན་པའི་ཆོས་མ་ཡིན་པའི་ཕྱིར་དང། རྩེ་མོའི་
སྐབས་ཀྱི་རྟོག་པ་སོ་སོའི་གཞུང་དུ། དེའི་ལས་བྱའི་འབྲས་བུ་ལ་རྣམ་རྟོག་ཅེས་དང། རྗེས་ལ་
འགྲོ་ཞེས་བྱ་བ་ལ་རྣམ་རྟོག་ཅེས་དང། ཇི་ལྟར་འདོད་བཞིན་འགྲོ་ཉམས་ལ་འཛིན་པ་ཞེས་
དང༌། ཕྱིར་རྒོལ་བ་ནི་དམིགས་པ་ལ་འཛིན་པ་ཞེས་དང་། ལེགས་པའི་ལམ་ནི་རྣམ་གསུམ་
•543-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
|
+
ལ༑ ༑གཟུང་བ་ཞེས་དང་། སྤྱོད་པ་རྣམ་པར་འཁྲུགས་པ་ལ། །འཛིན་པ་ཞེས་དང་། གཉིས་སུ་
མེད་ལ་ཀུན་རྨོངས་ལ། ། རྣམ་པར་རྟོག་པ་ཞེས་དམིགས་པ་དེ་རྣམས་ལ་དམིགས་ནས་རྣམ་པ་
གཟུང་བ་དང་། འཛིན་པར་རྟོག་པ་ཞེས་དམིགས་རྣམ་གསལ་བར་བརྗོད་པའི་ཕྱིར་དང་།
གཞན་དུ་ན། གཉིས་མེད་ལ་ཀུན་རྨོངས་ཀྱི་རྣམ་པར་རྟོག་པ་མཐའ་མར་བཞེད་ཅེས་གསུངས་
ནས་མཛེས་པར་འགྱུར་བའི་ཕྱིར་རོ། ། །
འཐད་པའི་ཕྱོགས་གང་ཞེ་ན། ཡུལ་གྱི་སྒོ་ནས་དབྱེ་ན་གཟུང་རྟོག་དང་། འཛིན་རྟོག་
གཉིས་སོ། །མཚན་ཉིད་ནི་རིམ་པ་ལྟར། རང་ཡུལ་ལ་གཟུང་བྱར་ཞེན་པའི་བློ་དང་། རང་ཡུལ་
ལ་འཛིན་པ་པོར་ཞེན་པའི་བློའོ། ། དེ་ལྟར་ཡང་འདིར་མ་རིག་པ་སོགས་ལ་གཟུང་བར་རྣམ་
རྟོག་ཅེས་དང་། བདག་རང་དབང་ཅན་སོགས་ལ་འཛིན་པར་རྣམ་པར་རྟོག་ཅེས་སོགས་དང་།
དེ་བཞིན་དུ་འོག་རྣམས་སུ་ཡང་འབྱུང་བའི་ཕྱིར་རོ། ། གཟུང་རྟོག་ལ་དབྱེ་ན། ཀུན་ནས་ཉོན་
མོངས་གཟུང་རྟོག་དང་། རྣམ་བྱང་གཟུང་རྟོག་གཉིས་སོ། ། མཚན་ཉིད་ནི་རིམ་པ་ལྟར། རང་
ཡུལ་ཀུན་ནས་ཉོན་མོངས་དང་། རང་ཡུལ་རྣམ་བྱང་ལ་གཟུང་བྱར་ཞེན་པའི་བློ་དེ་རེ་རེ་ལ་
ཡང་ཡུལ་གྱི་དབྱེ་བས་དགུ་དགུར་ཡོད་དོ ། འཛིན་རྟོག་ལའང་གཉིས་ཏེ། རྫས་འཛིན་རྟོག་པ་
དང༌། བཏགས་འཛིན་རྟོག་པའོ། ། མཚན་ཉིད་ནི་རིམ་པ་ལྟར། རང་ཡུལ་ལ་རྫས་དང་།
བཏགས་པའི་འཛིན་པ་པོར་ཞེན་པའི་བློ་དེ་རེ་རེ་ལ་ཡང་ཡུལ་གྱི་དབྱེ་བས་དགུ་དགུར་ཡོད་
དེ དེ་ལྟ་ན་མ་རིག་པའི་རྟོག་པ་ཞེས་སོགས་མི་སྦྱར་གྱི་མ་རིག་པ་ལ་རྟོག་པ་ཞེས་སོགས་
སྦྱར་བར་བྱ་སྟེ། འཁྲུལ་བ་མེད་པར་འགྱུར་བའི་ཕྱིར་རོ ཁམས་ཀྱི་དབྱེ་བས་བརྒྱ་རྩ་བརྒྱད་
དུ་ཡོད་དེ། ཁམས་གསུམ་གྱི་སོ་དྲུག་སོ་དྲུག་ཡོད་པའི་ཕྱིར་རོ། ། དོན་འདི་ཤཱནྟི་བ་མི་འདོད་
ཀྱང༌། རྗེ་བཙུན་གྱི་དགོངས་པ་ཡིན་ཏེ། འདི་ཉིད་ལས། ཁམས་གསུམ་གྱི་གཉེན་པོ་ཉིད་དུ་
-544-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
འདོད་པ་མིན་ཞེས་གསུངས་པའི་ཕྱིར་རོ། ། །
གཉེན་པོའི་སྒོ་ནས་གཉིས་ཏེ། མཐོང་སྤང་རྟོག་པ་དང་། སྒོམ་སྤང་རྟོག་པའོ། ། མཐོང་
སྤང་གི་སྐབས་འདིར་དོན་རྣམ་པ་གསུམ་གྱིས་རིག་པར་བྱ་སྟེ དག་བྱ་སྤང་བྱའི་མིང་ཅན་
དང༌། དག་བྱེད་གཉེན་པོའི་མིང་ཅན་དང་། སྐབས་དོན་དབྱེ་བ་དངོས་སོ། ། དེ་ལ་མཐོང་སྤང་
གི་མིང་ཅན་ནི་གཉིས་ཏེ། མཐོང་སྤང་མངོན་རྒྱུ་དང་། བག་ལ་ཉལ་ལོ། ། མངོན་དུ་རྒྱུ་ཡང་
གཉིས་ཏེ་མཐོང་སྤང་མངོན་གྱུར་དང་། དེའི་ས་བོན་ནོ། ། བག་ལ་ཉལ་ལ་ཡང་གཉིས་ཏེ།
རགས་པ་དང་། ཕྲ་བའོ། ། རགས་པ་ལ་ཡང་གསུམ་སྟེ། ཆེན་པོ་དང་། འབྲིང་དང་། ཆུང་
དུའོ། ། དེ་རེ་རེ་ལ་ཡང་མངོན་འགྱུར་དང་ས་བོན་གཉིས་སུ་འགྱུར་ལ། དང་པོ་ནི་རྗེས་ཐོབ་ཏུ་
འགྱུར་བ་སྲིད་ཅིང་། གཉིས་པ་ནི་རྒྱུན་མཐའ་མན་ཆད་ཀྱི་མཉམ་བཞག་ན་ཡོདདོ། །
དག་བྱེད་གཉེན་པོའི་མིང་ཅན་ལ་ཡང་གཉིས་ཏེ། མཐོང་ལམ་མཚན་ཉིད་པ་དང་།
དག་པའི་ཡེ་ཤེས་སོ། ། དག་པའི་ཡེ་ཤེས་ལའང་གཉིས་ཏེ། གཉེན་པོའི་མིང་དངོས་སུ་ཡོད་པ་
དང་། གཉེན་པོའི་མིང་དངོས་སུ་མེད་པའོ། །དང་པོ་ནི་གསུམ་སྟེ། རྣམ་ཀུན་དང་། རྩེ་མོ་དང༌།
མཐར་གྱིས་པའི་མཐོང་ལམ་གསུམ་མོ། ། གཉིས་པ་ནི་རྒྱུན་མཐའི་རྡོ་རྗེ་ལྟ་བུའི་ཏིང་ངེ་འཛིན་
ནོ༑ ༑དེ་ལ་མཐོང་ལམ་མཚན་ཉིད་པ་ནི། མཐོང་སྤང་མངོན་དུ་རྒྱུ་དག་བྱེད་ཡིན་ནོ། ། དག་
པའི་ཡེ་ཤེས་ནི་བག་ལ་ཉལ་དག་བྱེད་ཡིན་ནོ། ། དེ་ལའང་རྣམ་ཀུན་སོགས་གསུམ་གྱི་མཐོང་
ལམ་ནི། རགས་པ་དག་བྱེད་ཡིན་ལ། རྒྱུན་མཐའི་ཡེ་ཤེས་ནི་ཕྲ་བ་དག་བྱེད་ཡིན་ནོ། ། ཅིའི་
ཕྱིར་རྒྱུན་མཐའ་ལ་མཐོང་ལམ་གྱི་མིང་མི་སྤྱོར་ཞེ་ན། དེར་ཡེ་ཤེས་རིམ་གྱི་སྐྱེ་བ་མེད་པས་
མཐོང་སྤང་བག་ལ་ཉལ་ཕྲ་མོ་སྤོང་བྱེད་དེ་ཉིད་ཀྱིས་སྒོམ་སྤང་བག་ལ་ཉལ་ཕྲ་བ་ཡང་སྤོང་
བའི་ཕྱིར་རོ། ། དེ་ལྟར་ན་མཐོང་སྤང་དག་བྱེད་དང་། རྣམ་པར་དག་བྱེད། ཤིན་ཏུ་དག་བྱེད་
-545-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གསུམ་ཡིན་ཏེ། རིམ་པ་ལྟར་མཐོང་ལམ་མཚན་ཉིད་པ་དང་། བཏགས་པ་བ་གསུམ་དང་།
རྒྱུན་མཐའི་ཡེ་ཤེས་རྣམས་སོ། །
དབྱེ་བ་དངོས་ལ། མཐོང་སྤང་མངོན་དུ་རྒྱུ་དང་། མཐོང་སྤང་བག་ལ་ཉལ་གཉིས་
སོ༑ ༑འདི་དག་གི་མཚན་ཉིད་མཐོང་སྤང་མངོན་གྱུར་དང་། མཐོང་སྤང་ས་བོན་ལ་བྱེད་པ་ནི་
མི་འཐད་དེ། མཐོང་སྤང་མངོན་གྱུར། སྦྱོར་ལམ་ཆོས་མཆོག་ནས་སྤང་ཟིན་པའི་ཕྱིར་དང་།
མཐོང་སྤང་ས་བོན་མཐོང་ལམ་མཚན་པ་ཉིད་ཀྱིས་སྤངས་ཟིན་པའི་ཕྱིར་རོ། ། འོ་ན་ཇི་ལྟར་ཞེ་
ན; ཆོས་ལ་ཀུན་བཏགས་ཀྱི་ཕྱིན་ཅི་མ་ལོག་ཏུ་ཞེན་པའི་བློ་དང་། ཆོས་ལ་ཀུན་བཏགས་ཀྱི་
ཐ་སྙད་ཙམ་ལྡང་བའི་བློའོ། ། མཐོང་སྤང་མངོན་དུ་རྒྱུ་ལའང་གཉིས་ཏེ། མཐོང་སྤང་གཟུང་
རྟོག་དང་འཛིན་རྟོག་གོ ། དེ་དག་གི་མཚན་ཉིད་རིམ་པ་བཞི། རང་ཡུལ་ལ་ཀུན་བཏགས་
ཀྱིས་འཛིན་བྱར་ཞེན་པའི་བློ་དང་། རང་ཡུལ་ལ་ཀུན་བཏགས་ཀྱིས་འཛིན་པ་པོར་ཞེན་པའི་
བློའོ། ། གཟུང་རྟོག་ལའང་གཉིས་ཏེ། ཀུན་ནས་ཉོན་མོངས་དང་། རྣམ་བྱང་གཟུང་རྟོག་གོ། དེ་
དག་གི་མཚན་ཉིད་རིམ་པ་ལྟར། རང་ཡུལ་ཀུན་ནས་ཉོན་མོངས་དང་། རང་ཡུལ་རྣམ་བྱང་ལ་
ཀུན་བཏགས་ཀྱིས་གཟུང་བྱར་ཞེན་པའི་བློ། དེ་རེ་རེ་ལའང་ཡུལ་གྱི་དབྱེ་བས་དགུ་དགུར་
ཡོད་དོ། ། འཛིན་རྟོག་ལའང་གཉིས་ཏེ། རྫས་འཛིན་རྟོག་པ་དང་། བཏགས་འཛིན་རྟོག་
པའོ། ། དེ་དག་གི་མཚན་ཉིད་རིམ་པ་ལྟར། རང་ཡུལ་ལ་ཀུན་བཏགས་ཀྱིས་རྫས་ཀྱིས་འཛིན་
པ་པོར་ཞེན་པའི་བློ་དང་། རང་ཡུལ་ལ་ཀུན་བཏགས་ཀྱིས་བཏགས་པའི་འཛིན་པ་པོར་ཞེན་
པའི་བློའོ། ། དེ་རེ་རེ་ལའང་ཡུལ་གྱི་དབྱེ་བས་དགུ་དགུར་ཡོད་ཅིང། ཁམས་ཀྱི་དབྱེ་བས་སོ་
དྲུག་སོ་དྲུག་སྟེ་མཐོང་སྤང་རྟོག་པ་བརྒྱ་རྩ་བརྒྱད་དུ་དབྱེར་ཡོད་དོ ། མཐོང་སྤང་བག་ལ་ཉལ་
ལའང་གཉིས་ཏེ། བག་ལ་ཉལ་རགས་པ་དང་ཕྲ་བའོ། ། དེ་དག་གི་མཚན་ཉིད་རིམ་པ་ལྟར།
-546-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཆོས་ལ་ཀུན་བཏགས་ཀྱི་ཐ་སྙད་ཙམ་ལྡང་བའི་བློ་གང་ཞིག མཐོང་ལམ་གྱི་མིང་ཅན་གྱིས་
གཞོམ་བྱ་དང་། རྒྱུན་མཐའི་ཡེ་ཤེས་ཀྱིས་གཞོམ་བྱའོ། ། དང་པོ་ལའང་གསུམ་སྟེ། རྣམ་ཀུན་
མཐོང་སྤང་། རྩེ་མོའི་མཐོང་སྤང་། མཐར་གྱིས་པའི་མཐོང་སྤང་བག་ཉལ་ལོ། ། དང་པོའི་
མཚན་ཉིད་གང་ཞིག །དབང་ཐོབ་པར་བྱ་བའི་ཕྱིར་མཁྱེན་གསུམ་བསྡུས་ཏེ་སྒོམ་པ་ལ་གེགས་
བྱེད་པས་རབ་ཏུ་ཕྱེ་བ། དེ་ལའང་གཉིས་ཏེ་མཐོང་སྤང་རྣམ་ཀུན་གཟུང་རྟོག་དང་། འཛིན་
རྟོག་བག་ལ་ཉལ་གཉིས་སོ། ། དེ་དག་གི་མཚན་ཉིད་རིམ་པ་ལྟར། རང་ཡུལ་ལ་ཀུན་བཏགས་
ཀྱི་གཟུང་བྱ་དང་། འཛིན་པོར་ཞེན་པའི་བག་ལ་ཉལ་གང་ཞིག། རྣམ་ཀུན་མཐོང་ལམ་གྱི་
གཞོམ་བྱའོ། །གཟུང་རྟོག་ལའང་གཉིས་ཏེ། དེའི་འཇུག་པའི་གཟུང་རྟོག་དང་། ལྡོག་པ་གཟུང་
རྟོག་གི་བག་ལ་ཉལ་ལོ། ། དེ་དག་གི་མཚན་ཉིད་རིམ་པ་ལྟར། ཀུན་བཏགས་ཀྱིས་བྱང་སེམས་
ཀྱི་ཆོས་ལ་འཇུག་བྱར་ཞེན་པའི་བག་ཉལ་གང་ཞིག། རྣམ་ཀུན་མཐོང་ལམ་གྱི་སྦྱོར་བས་
གཞོམ་བྱ་དང་། ཀུན་བཏགས་ཀྱིས་ཐེག་དམན་གྱི་ཆོས་ལ་ལྡོག་བྱར་ཞེན་པའི་བག་ཉལ་གང་
ཞིག །རྣམ་ཀུན་མཐོང་ལམ་གྱི་དངོས་གཞིས་གཞོམ་བྱའོ། །
འཛིན་རྟོག་བག་ལ་ཉལ་ལའང་གཉིས་ཏེ། དེའི་རྫས་འཛིན་རྟོག་པ་དང་། བཏགས་
འཛིན་རྟོག་པའི་བག་ལ་ཉལ་གཉིས་སོ། ། དེ་དག་གི་མཚན་ཉིད་རིམ་པ་ལྟར། རང་ཡུལ་ལ་
ཀུན་བཏགས་ཀྱིས་རྫས་ཀྱི་འཛིན་པ་པོར་ཞེན་པའི་བག་ཉལ་གང་ཞིག །རྣམ་ཀུན་མཐོང་ལམ་
གྱི་སྦྱོར་བས་གཞོམ་བྱ་དང་། རང་ཡུལ་ལ་ཀུན་བཏགས་ཀྱིས་བཏགས་པའི་འཛིན་པ་པོར་
ཞེན་པའི་བག་ཉལ་གང་ཞིག ། རྣམ་ཀུན་མཐོང་ལམ་གྱི་དངོས་གཞིས་གཞོམ་བྱའོ། ། དེ་རེ་རེ་
ལའང་ཡུལ་གྱི་དབྱེ་བས་དགུ་དགུར་ཡོད་ཅིང། ཁམས་ཀྱི་དབྱེ་བས་སོ་དྲུག་སོ་དྲུག་སྟེ་རྣམ་
ཀུན་མཐོང་ལམ་ཡང་བརྒྱ་རྩ་བརྒྱད་དུ་དབྱེར་ཡོད་དོ། །
-54 7-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བག་ལ་ཉལ་དེ་དག་གིས་དེའི་འབྲས་བུར་གྱུར་པའི་རྣམ་པར་རྟོག་པའི་དབྱེ་བའང་ །
ཁོང་དུ་ཆུད་པར་བྱའོ། ། ཇི་ལྟར་ན། རྣམ་ཀུན་གྱི་ཕྱོགས་འདིར་མཐོང་སྤང་རྟོག་པའི་རྣམ་
བཞག་འཐད་ཅེ་ན། དེ་ནི་རྒྱུན་ཆགས་ཡིན་པའི་ཕྱིར། ། ཞེས་པའི་སྐབས་སུ་སྒོམ་སྤང་རྟོག་པ་
བཤད་པས་དོན་གྱིས་གོ་བའི་ཕྱིར་རོ། ། རྩེ་མོའམ་མཐོང་སྤང་རྟོག་པའི་བག་ལ་ཉལ་གྱི་མཚན་
ཉིད་གང་ཞིག ། དབང་ཐོབ་པའི་ཚུལ་གྱིས་མཁྱེན་གསུམ་བསྡུས་ཏེ་སྒོམ་པ་ལ་གེགས་བྱེ་པས་
རབ་ཏུ་ཕྱེ་བ། དབྱེ་བ་ནི་སྔར་ལྟར་ཇི་རིགས་པར་སྦྱར་ཏེ་ཤེས་པར་བྱའོ། ། མཐར་གྱིས་པའི་
མཐོང་སྤང་རྟོག་པའི་བག་ཉལ་གྱི་མཚན་ཉིད་གང་ཞིག། བརྟན་པ་ཐོབ་པར་བྱ་བའི་ཕྱིར་
མཁྱེན་གསུམ་བསྡུས་ཏེ་སྒོམ་པ་ལ་གེགས་བྱེད་པས་རབ་ཏུ་ཕྱེ་བའོ། ། དབྱེ་བ་ནི་སྔར་ལྟར་
ཤེས་པར་བྱའོ། ། སྒོམ་སྤང་རྟོག་པ་ལའང་དོན་གསུམ་གྱིས་རིག་པར་བྱ་སྟེ དག་བྱ་སྤང་བྱའི་
རང་བཞིན་དང་། དག་བྱེད་གཉེན་པོའི་རང་བཞིན་དང་། སྐབས་དོན་དབྱེ་བ་དངོས་སོ། ། དེ་
ལ་སྒོམ་སྤང་ནི་གཉིས་ཏེ། སྒོམ་སྤང་མངོན་དུ་རྒྱུ་དང་། བག་ལ་ཉལ་ལོ། ། དེ་དག་གི་རྣམ་
གྲངས་ནི་སྔར་ལྟར་རོ། ། དག་བྱེད་གཉེན་པོ་ལ་ཡང་མ་དག་པའི་སྒོམ་ལམ་དང་དག་པའི་སྒོམ་
ལམ་མོ། ། དག་པའི་སྒོམ་ལམ་ལ་ཡང་གཉིས་ཏེ། རྒྱུའི་སྒོམ་ལམ་དང་། འབྲས་བུའི་སྒོམ་ལམ་
མཐར་ཐུག་གོ །དེ་ལ་མ་དག་པའི་སྒོམ་ལམ་ནི། སྒོམ་སྤང་མངོན་དུ་རྒྱུ་དག་བྱེད་ཡིན་ནོ། །དག་
པའི་རྣམ་ཀུན་སོགས་གསུམ་ནི། བག་ཉལ་རགས་པ་དག་བྱེད་ཡིན་ནོ། ། རྒྱུན་མཐའི་ཡེ་ཤེས་
ནི་ཕྲ་བ་དག་བྱེད་ཡིན་ནོ། །དེ་ལྟར་ན་དེ་དག་ཀྱང་རིམ་པ་ལྟར་སྒོམ་སྤང་དག་བྱེད་དང༌། རྣམ་
པར་དག་བྱེད་དང་། ཤིན་ཏུ་དག་བྱེད་ཡིན་ནོ། །
དབྱེ་བ་དངོས་ལ་སྒོམ་སྤང་མངོན་དུ་རྒྱུ་དང་། བག་ལ་ཉལ་ལོ། ། དེ་དག་གིས་མཚན་
ཉིད་རིམ་པ་ལྟར། ཆོས་ལ་ལྷན་སྐྱེས་ཀྱིས་ཕྱིན་ཅི་ལོག་ཏུ་ཞེན་པའི་བློ་དང༌། ཆོས་ལྷན་སྐྱེས་
-548-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཀྱིས་ཐ་སྙད་བལྟ་བའི་བག་ཆགས་སོ། ། སྒོམ་སྤང་མངོན་དུ་རྒྱུ་ལ་ཡང་གཉིས་ཏེ། སྒོམ་སྤང་
གཟུང་རྟོག་དང་། འཛིན་རྟོག་གོ ། གཟུང་རྟོག་ལའང་ཀུན་ནས་ཉོན་མོངས་དང་། རྣམ་བྱང་
གཟུང་རྟོག་གཉིས་སོ། ། འཛིན་རྟོག་ལའང་རྫས་འཛིན་དང་། བཏགས་འཛིན་རྟོག་པ་གཉིས་
སོ༑ ༑དེ་རེ་རེ་ལའང་ཡུལ་གྱི་དབྱེ་བས་དགུ་དགུར་ཡོད་ཅིང་། ཁམས་ཀྱི་དབྱེ་བས་སོ་དྲུག་སོ་
དྲུག་སྟེ་སྒོམ་སྤང་རྟོག་པ་བརྒྱ་རྩ་བརྒྱད་དུ་ཡོད་དོ། ། དེ་དག་མཚན་ཉིད་རྣམས་ནི་མཐོང་སྤང་
གི་རིགས་པས་ཤེས་པར་བྱའོ། ། སྒོམ་སྤང་རྟོག་པ་བག་ཉལ་ལ་ཡང་གཉིས་ཏེ བག་ཉལ་
རགས་པ་དང་ཕྲ་བའོ། ། དང་པོ་ལ་ཡང་རྣམ་ཀུན་སྒོམ་སྤང་དང་། རྩེ་མོའི་སྒོམ་སྤང་དང་།
མཐར་གྱིས་པའི་སྒོམ་སྤང་གསུམ་མོ། ། དེ་རེ་རེ་ལ་ཡང་། རྩ་བ་དང་། ཡུལ་དང༌། ཁམས་ཀྱི་
དབྱེ་བ་མཚན་ཉིད་བཅས་པ་སྔར་གྱི་རིགས་པས་ཤེས་པར་བྱའོ། ། འོན་ཀྱང་ཁོ་བོ་ཅག་ལྟར་
ན; གཟུང་རྟོག་གི་སྐབས་སུ་སྦྱོར་བའི་ཡུལ་ཅན་དང་། འཇུག་པའི་ཡུལ་ཅན་ཞེས་དབྱེ་བར་
བྱའོ། ། །
ཀླན་ཀ་ལ་ཡང་གཉིས་ལས། དགག་པ་ལ་ཀླན་ཀ་ནི། འདིར་བསྟན་པའི་མིང་དང་
གཟུགས་ལ་མངོན་པར་ཞེན་པ་ལ་སོགས་པ་ཤེས་སྒྲིབ་ཏུ་རྟོག་པ་རྣམས་དང་། རྩེ་མོའི་སྐབས་
ནས་བསྟན་པའི་རྟོག་པ་དམན་པའི་རྟོག་པ་སོགས་དང་། འཛིན་འདོར་ལ་སོགས་པའི་འཛིན་
པ་དང་། ཆེད་བཞིན་ངེས་པར་མི་འབྱུང་བ་ལ་སོགས་པའི་འཛིན་པ་དང། སེམས་མི་སྐྱོ་བ་ལ་
སོགས་པའི་རྟོག་པ་དང་། ཆོས་བཏགས་པ་ལ་སོགས་པའི་འཛིན་པ་དང་། ཀུན་མཁྱེན་གསུམ་
གྱི་སྒྲིབ་པ་ལ་སོགས་པའི་འཛིན་པ་རྣམས་ནི། ཤེས་སྒྲིབ་ཡིན་པས་འདིར་གཟུང་འཛིན་རྟོག་
པའི་དམིགས་ཡུལ་ཙམ་དུ་བསྟན་པར་མི་རིགས་སོ་ཞེ་ན། དེ་དག་རྟོག་པ་ཡིན་པ་སྲིད་ཀྱང་
རྟོག་པའི་དམིགས་པར་འགྱུར་བ་འགལ་བ་མེད་དེ། ལམ་གྱི་དམིགས་པ་ལམ་བདེན་ཡིན་པ་
-549-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བཞིན་ནོ། ། །
འོ་ན་དེ་དག་རྟོག་པའི་ངོ་བོར་བརྗོད་ན་སྐྱོན་ཅི་ཞིག་མཐོང་ནས་གདོན་མི་ཟ་བར་
དམིགས་པར་བརྗོད་པར་བྱེད་ཅེ་ན། དེ་དག་ནི་ཕལ་ཆེར་ས་བདུན་པ་མན་ཆད་དུའང་སྤངས་
ཟིན་པའི་ཕྱིར་དང་། གང་ལ་དམིགས་ནས་ཡུལ་ཡུལ་ཅན་དུ་རྟོག་པ་ཙམ་ནི་དག་པར་ཡང་
རྗེས་སུ་འགྲོ་བས་ས་བཅུ་པའི་བར་དུ་ཁྱབ་པའི་རྟོག་པ་རྗེས་སུ་གཟུང་བའི་ཕྱིར་དང་། གང་ལ་
གཟུང་འཛིན་དུ་འཛིན་པ་ཙམ་ཡང་སྤངས་ན་དམིགས་ཡུལ་གྱི་རྟོག་པ་དེ་དག་རབ་ཏུ་སྤང་
བར་འགྱུར་བའི་ཕྱིར་རོ། ། དེས་ན་ལྟ་བ་མཆོག་འཛིན་སྤངས་པས་ལྟ་བ་སྤངས་པ་བཞིན་རྟོག་
པར་གྱུར་པའི་ཡུལ་ཡུལ་ཅན་ཐམས་ཅད་རབ་ཏུ་སྤངས་པར་ཤེས་པར་བྱའོ ། །
བཞག་པ་ལ་ཀླན་ཀ་ནི། འོ་ན་རྟོག་པ་ལ་མངོན་དུ་རྒྱུ་དང་བག་ལ་ཉལ་གཉིས་སུ་འབྱེད་
ན༑ བག་ལ་ཉལ་དེ་དག་རྟོག་པ་ཡིན་ནམ་མ་ཡིན། དང་པོ་ལྟར་ན། རྟོག་པ་མངོན་དུ་རྒྱུ་ལས་
ལོགས་སུ་ཕྱེ་བ་དོན་མེད་པར་འགྱུར་ལ། གཉིས་པ་ལྟར་ན། ཤེས་སྒྲིབ་རྣམས་རྟོག་པར་མ་
ལུས་པར་འགྱུར་རོ་ཞེ་ན། སྐྱོན་མེད་དེ། བག་ལ་ཉལ་དེ་དག་རྟོག་པ་དངོས་མ་ཡིན་ཀྱང་།
རྟོག་པས་བཞག་པའི་སྤྲོས་པ་ཕྲ་མོ་དཔྱོད་པ་ཡིན་པས་རྟོག་པར་བསྡུས་པའི་ཕྱིར་རོ། །དེས་ན་
བསྟན་བཅོས་རྣམས་ལས་སྒྲིབ་པ་གཉིས་བག་ཆགས་དང་བཅས་པ་ཞེས་བཤད་པ་ཡིན་ནོ ། །
མུ་དཔྱད་པ་ལ་གཉིས་ཏེ། གཟུང་འཛིན་གྱི་རྟོག་པའི་མུ་དཔྱད་པ་དང་། མཐོང་སྤང་
སྒོམ་སྤང་གི་ཕྲ་རགས་ཀྱི་མུ་དཔྱད་པའོ། ། དང་པོ་ནི། ཁ་ཅིག་མོ་གྲགསན་རེ། སྤྱིར་སངས་རྒྱས་
པའི་གྲུབ་མཐས་གཟུང་འཛིན་ལ་སྐྱེ་མཆེད་དབང་བཙན་དུ་བྱས་པ་དང༌། ཤེས་པ་དང་ཤེས་
བྱ་དབང་བཙན་དུ་བྱས་པ་དང༌། བདག་དང་བདག་གི་དབང་བཙན་དུ་བྱས་པ་རྣམས་ལས་
འདིར། བདག་དང་བདག་གི་གཟུང་འཛིན་གྱི་དབང་དུ་བྱས་ཏེ་མུ་དཔྱད་པར་བྱའོ་ཞེས་ཟེར་
-550-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
རོ༑ ༑ དེ་ནི་མི་རིགས་ཏེ། འཕགས་པ་ལ་ཚད་པར་བྱེད་པས། མུ་བཞི་དཔྱད་པ་དང་མ་
འགྲིགས་པའི་ཕྱིར་དང་། བྱང་སེམས་ཀྱིས་ཡུལ་ཡུལ་ཅན་ལ་ཞེན་པའི་ཆོས་ཀྱི་བདག་འཛིན་
གཙོ་བོར་འགོག་པའི་སྐབས་འདིར་བདག་དང་བདག་གི་དབང་ཅན་དུ་བྱེད་པ་མི་རིགས་པའི་
ཕྱིར་རོ། ། བེམ་རིག་གི་དབང་དུ་བྱས་པའང་མ་ཡིན་ཏེ། འདིར་བསྟན་པའི་གཟུང་བ་རྣམས་
བེམ་པོར་མ་ངེས་པའི་ཕྱིར་རོ། ། འོ་ན་ཇི་ལྟར་ཞེ་ན། ཉེ་བར་སྤྱད་བྱ་སྤྱོད་བྱེད་དམ། ཡུལ་ཡུལ་
ཅན་གྱི་དབང་དུ་བྱས་པ་ཡིན་ནོ། ། དེ་ལ་ཕྱི་རོལ་གཟུགས་སྒྲ་ལ་རྟོག་པ་ནི་གཟུང་རྟོག་ཁོ་ནའི་
མུའོ། ། ཤེས་པ་སྐད་ཅིག་མ་ལ་རྟོག་པ་འཛིན་རྟོག་ཁོ་ནའི་མུའོ ། སྐད་ཅིག་མ་གཞན་གྱི་ཤེས་
པ་ལ་རྟོག་པ་གཉིས་ཀའི་མུའོ། ། གཟུང་འཛིན་གཉིས་མེད་ཀྱི་ཡུམ་གཉིས་ཀ་མ་ཡིན་པའི་
མུའོ། ། གཉིས་པ་ནི། མཐོང་སྤང་ཡིན་ལ། སྒོམ་སྤང་ཡིན་པ་ནི་མེད་དེ། གཉེན་པོ་ལྟར་འགལ་
བའི་ཕྱིར་རོ། ། མཐོང་སྤང་ཁོ་ན་ཡིན་པ་ནི། མཐོང་སྤང་མངོན་དུ་རྒྱུ་རྣམས་སོ། ། མཐོང་སྤང་གི་
བག་ཆགས་ཁོ་ན་ཡིན་པ་ནི་ས་གཉིས་པ་ཡན་ཆད་ཀྱི་མཐོང་སྤང་གི་བག་ལ་ཉལ་རྣམས་
སོ༑ ༑ དེས་ན་འདི་ནི། དོན་ལ་སྒོམ་སྤང་དུ་ཤེས་པར་བྱའོ། །གཉིས་ཀ་ཡིན་པ་ནི། སྦྱོར་ལམ་གྱི་
དུས་ཀྱི་མཐོང་སྤང་རྟོག་པའི་ས་བོན་རྣམས་སོ། ། གཉིས་ཀ་མ་ཡིན་པའི་མཐོང་སྤང་གི་མིང་
ཅན་ནི་མེད་དོ། །སྒོམ་སྤང་མངོན་དུ་རྒྱུ་ཁོ་ན་ཡིན་པ་ནི་ས་བདུན་པ་མན་ཆད་ཀྱི་འོ། །སྒོམ་སྤང་
གི་བག་ལ་ཉལ་ཁོ་ན་ཡིན་པ་ནི། ས་བརྒྱད་པ་ཡན་ཆད་ཀྱིའོ། །དེས་ན་གཉིས་ཀ་དང་གཉིས་ཀ་
མ་ཡིན་པའི་སྒོམ་སྤང་མེད་དོ། ། །
གྲངས་ངེས་པ་གང་ཞེ་ན། རྟོག་པ་ལ་བཞིར་གྲང་ངེས་ཏེ། ལྡན་པ་དྲོད་སོགས་བཞིར་
གྲངས་ངེས་པའི་ཕྱིར་རམ། ཡུལ་གཟུང་བ་ལ། བླང་དོར་གྱི་ཀུན་ནས་ཉོན་མོངས་དང་རྣམ་
བྱང་གཉིས་སུ་ངེས་ཤིང་། འཛིན་པ་ལ་སྐྱེ་འཕགས་ཀྱི་དབྱེ་བས་རྫས་འཛིན་དང། བཏགས་
55



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འཛིན་གཉིས་སུ་ངེས་པའི་ཕྱིར་རོ། ། འོན་ཀྱང་འཕགས་པ་དང་སློབ་དཔོན་ལྟར་ན་ནི། སྐྱེ་
འཕགས་དེ་ཉིད། རྫས་འཛིན་རྟོག་པ་དང་། བཏགས་འཛིན་རྟོག་པ་གཉིས་སུ་ངེས་པའི་རྒྱུ་
མཚན་ཡིན་གྱི། ཡུལ་གཉིས་སུ་ངེས་པའི་རྒྱུ་མཚན་ནི་མ་ཡིན་ནོ་ཞེས་འཆད་དོ། ། འོན་ཀྱང་རྗེ་
བཙུན་གྱིས་དགོངས་པ་ནི། མཐོང་སྤང་རྫས་འཛིན་ནི་སོ་སྐྱེ་ཁོ་ན་དང་། བཏགས་འཛིན་
འཕགས་པ་ཁོ་ནའི་རྒྱུད་ལ་འབྱུང་བ་ཡིན་ཏེ། སྐྱེས་བུ་རྫས་སུ་ཡོད་པའི་རྟེན་ཅན་གྱི་འཛིན་
འདོར་སོགས་ནི་སོ་སྐྱེ་ཉིད་དང་། སྐྱེས་བུ་བཏགས་ཡོད་པའི་རྟེན་ཅན་གྱི་ཆེད་བཞིན་ངེས་
པར་མི་འབྱུང་བ་སོགས་ནི་ཉན་རང་འཕགས་པ་རྣམས་ལ་མངོན་འགྱུར་དུ་འབྱུང་བ་ཁོ་ན་
ཡིན་པའི་ཕྱིར་རོ། ། རྫས་འཛིན་དང་། བཏགས་འཛིན་རྟོག་པ་ནི་དེ་ལྟར་ངེས་པ་མ་ཡིན་ཏེ་
རྫས་འཛིན་ལ་དམིགས་ནས་འཛིན་པ་པོར་རྟོག་པ་དང་། བཏགས་འཛིན་ལ་དམིགས་ནས་
འཛིན་པ་པོར་རྟོག་པའི་ཕྱིར་རོ། ། །
གོ་རིམ་ངེས་པ་གང་ཞེ་ན། ལྡན་པ་དྲོད་སོགས་བཞི་གོ་རིམ་བཞིན་དུ་སྐྱེ་བའི་ཕྱིར་
རོ༑ ༑ རྣམ་གྲངས་གང་ཞེ་ན། ཤེས་སྒྲིབ་དྲག་པོ་དང་། རྣམ་མཁྱེན་གྱི་གགས་ཀྱི་གཙོ་བོ་ལ་
སོགས་པ་རྣམས་སོ། ། ངེས་ཚིག་ནི་ཅིའི་ཕྱིར་རྟོག་པ་ཞེས་བྱ་ཞེ་ན། ཡུལ་ཇི་ལྟ་བ་བཞིན་མ་
ཡིན་པར་རྟོག་པའི་ཕྱིར་རོ། ། །
མདོ་སྦྱོར་ནི། རྟོག་པ་དང་པོ་ཡུལ་གྱིས་མཚོན་ནས་བསྟན་ལ། ཡུལ་ལའང་མ་རིག་པ་
སོགས་དངོས་སུ་བསྟན་ཅིང་། དམིགས་པ་སོགས་ལྡོག་སྟེ་བསྟན་ལ། རྟོག་པ་གཉིས་པ་ངོ་བོས་
བསྟན་ཅིང༌། གསུམ་པ་གཉེན་པོ་མ་དམིགས་པས་བསྟན་ལ། བཞི་པ་ཡུལ་གྱིས་མཚོན་ནས་
བསྟན་པ་ཡིན་ཏེ། རིམ་པ་ལྟར། མ་རིག་པ་སོགས་ཡུལ་ཡིན་པའི་ཕྱིར་དང་། བདག་གི་གཉེན་
པོ་ཚད་མ་དང༌། བདག་སུའི་གཉེན་པོ་ཕུང་པོ་སོགས་ཡིན་ལ། དེ་དག་མ་དམིགས་པར་བསྟན་
ཨ552



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
པའི་ཕྱིར་རོ། ། །
ཡོངས་འཛིན་གྱི་སྐབས་འདིར། འཕགས་པ་ནི། ནང་གི་ཡོངས་འཛིན་ཐབས་མཁས་
དང་། ཕྱིའི་ཡོངས་འཛིན་དགེ་བཤེས་གཉིས་སུ་བཞེད་དོ ། ཁོ་བོ་ནི་དེ་དག་མི་འདོད་དེ། རྣམ་
པ་དང་། ཐབས་མཁས་ཀྱི་ཡོངས་འཛིན་གྱི་ཁྱད་ཆོས་གཉིས་ཟློས་པའི་ཕྱིར་དང། མདོ་དེ་དག་
ལས་ཡོངས་འཛིན་གྱིས་བཟུང་མ་བཟུང་ཐམས་ཅད་དགེ་བའི་གཤེས་གཉེན་གྱིས་བཟུང་མ་
བཟུང་ལ་བརྗོད་པའི་ཕྱིར་རོ། ། འོ་ན་ཇི་ལྟར་ཞེ་ན། ཐབས་མཁས་དང་ལྡན་པའི་དགེ་བའི་
བཤེས་གཉེན་ཉིད་འདིར་ཡོངས་འཛིན་ཡིན་ཏེ། སེམས་མི་འགོང་བ་ལ་སོགས་པར་ཆོས་སྟོན་
པ་ནི་ཡོངས་འཛིན་ནོ་ཞེས་བྱ་བར་རྩ་ཚིག་གི་དོན་ལ་ཞུགས་པའི་ཕྱིར་རོ། མདོ་སྦྱོར་ནི་གོ་
སྒྲུབ་པའི་རྟེན་དུ་གྱུར་པ་ཞེས་བྱ་བ་འདིར། རིགས་གཏན་ལ་དབབ་པར་བྱ་སྟེ། འདི་
ལ་སྤྱིའི་མཚན་ཉིད་དང་། རང་གི་མཚན་ཉིད་གཏན་ལ་དབབ་པའོ། ། དང་པོ་ནི་དེ་ལ་རིགས་
ནི༔ སྙིང་པོའི་སྒོ་ནས་གཏན་ལ་དབབ་པར་བྱ་སྟེ། སྙིང་པོ་གཏན་ལ་ཕབ་པ་ཉིད་ཀྱིས་རིགས་
ཀྱང་གཏན་ལ་འབེབས་པར་འགྱུར་བའི་ཕྱིར་རོ། ། དེ་ལ་སྡོམ་ནི། ངོ་བོ་རྒྱུ་འབྲས་ལས་ལྡན་
འཇུག །གནས་སྐབས་ཀུན་འགྲོ་མི་འགྱུར་ཅིག དཔེ་དང་མཚན་ཉིད་དགོས་པའོ། །ངོ་བོ་གང་
ཞེ་ན། ཆོས་སྐུ་ནི་རིན་པོ་ཆེ་དང་། དེ་ཉིད་ཙམ་ནི་ནམ་མཁའ་དང་ནི་རིགས་ནི་ཆུ་དྲི་མ་མེད་
པ་བཞིན་དུ་རྟག་ཏུ་རང་བཞིན་གྱིས་ཉོན་མོངས་པ་མེད་པའོ། ། རྒྱུ་གང་ཞེ་ན། སྒྲིབ་པའི་རྒྱུ་ནི།
ཆོས་ལ་ཁོང་ཁྲོ་བ་དང་། བདག་ཏུ་ལྟ་བ་དང་། འཁོར་བའི་སྡུག་བསྔལ་གྱི་འཇིགས་པ་དང་།
སེམས་ཅན་གྱི་དོན་ལ་ལྟོས་པ་མེད་པའོ། །དག་པའི་རྒྱུ་གང་ཞེ་ན། ཐེག་པ་ཕྱོགས་ལ་མོས་པའི་
ས་བོན་དང་། ལྷག་པའི་ཤེས་རབ་ཀྱི་མ་དང་། བསམ་གཏན་གྱི་བདེ་བའི་མངལ་དང་། སྙིང་
-553-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རྗེའི་མ་མ་རྣམས་སོ། །འབྲས་བུ་གང་ཞེ་ན། དག་པ་གཉིས་ལྡན་གྱི་གཙང་བ་དང་། བདག་དང་
བདག་མེད་ཀྱི་སྤྲོས་པ་ཞི་བའི་བདག་དང་། ཡིད་ཀྱི་རང་བཞིན་གྱི་ཕུང་པོ་དང་། དེའི་རྒྱུ་ལོག་
པའི་བདེ་བ་དང་། འཁོར་བ་དང་མྱ་ངན་ལས་འདས་པ་མཉམ་པ་ཉིད་དུ་རྟོགས་པའི་འབྲས་
བུ་རྣམས་སོ། ། །
བྱེད་ལས་གང་ཞེ་ན། གལ་ཏེ་སངས་རྒྱས་ཀྱི་ཁམས་མེད་ན་སྡུག་བསྔལ་ལ་སྐྱོ་བར་མི་
འགྱུར་ཞིང་། མྱང་འདས་ལ་དོན་དུ་གཉེར་བར་མི་འགྱུར་བ་ལས་འཁོར་འདས་ལ་སྐྱོན་ཡོན་
དུ་མཐོང་ནས་བླང་དོར་ལ་འཇུག་པ་ནི་རིགས་ཡོད་པ་ལས་ཡིན་ཏེ སེམས་ཀྱིས་རང་བཞིན་
འོད་གསལ་བ་མེད་ན་དེ་ལྟ་བུ་མི་རུང་བའི་ཕྱིར་རོ། ། ལྡན་པ་གང་ཞེ་ན། རྒྱ་མཚོ་ཆེན་པོ་
བཞིན་དུ་རྒྱལ་བའི་ཡེ་ཤེས་ལ་སོགས་པའི་ཡོན་ཏན་རིན་པོ་ཆེ་མི་ཟད་པའི་གནས་ཡིན་ཏེ
རིགས་ནི་ཡོན་ཏན་གྱི་རང་བཞིན་ལྡན་གྱི་རྣམ་པ་ནི་ལྡན་པ་མ་ཡིན་ནོ། ། འཇུག་པ་གང་ཞེ་ན།
སོ་སྐྱེ་དང་འཕགས་པ་སྒྲིབ་བཅས་དང་། རྫོགས་པའི་སངས་རྒྱས་ཀྱི་དེ་བཞིན་ཉིད་ཀྱི་དབྱེ་
བས་འཇུག་གོ ། །
གནས་སྐབས་གང་ཞེ་ན། ཆོས་དབྱིངས་ཉིད་མ་དག་པ་དང་། དག་པ་དང་། ཤིན་ཏུ་
རྣམ་པར་དག་པའི་གནས་སྐབས་འདི་ཉིད་གོ་རིམ་བཞིན་དུ་སེམས་ཅན་དང། བྱང་ཆུབ་
སེམས་པ་དང་། དེ་བཞིན་གཤེགས་པ་ཞེས་བསྙད་དོ། །ཀུན་འགྲོ་གང་ཞེ་ན། ཇི་ལྟར་རྣམ་རྟོག་
མེད་པའི་བདག་ཉིད་ཅན་གྱི་ནམ་མཁའ་གཟུགས་ཀྱི་རྣམ་པ་དམན་པ་དང་བར་མ་དང་། །
མཆོག་ལ་ཁྱབ་པ་བཞིན་དུ། སེམས་ཀྱི་རང་བཞིན་གདོད་མ་ནས་དྲི་མ་མེད་པའི་དབྱིངས་
ཀྱང་ཉེས་པ་དང་། ཡོན་ཏན་ཙམ་དང་ཡོན་ཏན་མཐར་ཐུག་པའི་གནས་སྐབས་ཐམས་ཅད་དུ་
ཁྱབ་པ་ཡིན་ཏེ། སྟོང་པ་ཉིད་མེད་ན་བྱ་བྱེད་མི་རུང་བའི་ཕྱིར་རོ། །མི་འགྱུར་བ་གང་ཞེ་ན། ཇི་
-554-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ལྟར་ནམ་མཁའ་ལ་གློ་བུར་དུ་འཇིག་རྟེན་དང་སྤྲིན་སོགས་འབྱུང་ཡང་རང་བཞིན་གྱིས་མ་
བྱུང་བས་ནམ་མཁའི་ངོ་བོ་མི་འགྱུར་བ་དང་། ནམ་མཁའ་འཇིག་རྟེན་དང་སྤྲིན་སོགས་སྟོང་
པར་གྱུར་ཀྱང་རང་བཞིན་ཉིད་མངོན་དུ་གྱུར་པ་ཡིན་པས་འགྱུར་བ་མེད་པ་དེ་བཞིན་དུ་
སེམས་ཀྱི་རང་བཞིན་འདི་ལ་ཉེས་པ་གློ་བུར་དུ་བྱུང་གི་རང་བཞིན་གྱིས་མི་འབྱུང་བ་དང་།
ཉེས་པ་རྣམས་དག་པའི་ཡོན་ཏན་བྱུང་ཡང་རང་བཞིན་ཉིད་མངོན་དུ་གྱུར་པ་ཡིན་པས་སྔ་ཕྱི་
ཐམས་ཅད་དུ་དུས་ཀྱི་ཆོས་དག་མ་དག་ཐམས་ཅད་ཀྱིས་མི་འགྱུར་བ་ཡིན་ནོ ། དབྱེར་མེད་
པ་གང་ཞེ་ན། སེམས་ཀྱི་རང་བཞིན་འདི་རྣམ་པར་དག་པའི་གནས་སྐབས་སུ་དབྱིངས་དང་
།
ཡེ་ཤེས་ལ་ཉི་མ་དང་། ཟེར་བཞིན་དབྱེར་མེད་དེ་ཡེ་ཤེས་དེ་ཉིད་དོན་དམ་པར་རྣམ་པར་
དག་པའི་དབྱིངས་ཡིན་པའི་ཕྱིར་རོ། །
དཔེ་གང་ཞེ་ན། དྲི་མའི་དཔེ་དང༌། སྙིང་པོའི་དཔེའོ། ། དྲི་མའི་དཔེ་གང་ཞེ་ན། ། པདྨ་
སྲོག་ཆགས་བུང་བ་དང་། ། སྤུན་པ་དང་ནི་མི་གཙང་བ། ། འབྲས་ཤུན་གོས་ཧྲུལ་བུད་མེད་
ཀྱི༑ ༑ མངལ་དང་ས་ཡི་སྦུབས་ན་ཡང་། ། ཞེས་པའོ། ། སྙིང་པོའི་དཔེ་གང་ཞེ་ན། སངས་རྒྱས་
སྦྲང་རྩི་སྙིང་པོ་བཞིན། །གསེར་བཞིན་གཏེར་བཞིན་ལྗོན་པ་བཞིན། །རིན་ཆེན་སྐུ་དང་འཁོར་
ལོ་ཡིས། ། བསྒྱུར་བ་བཞིན་དང་གསེར་གཟུགས་བཞིན། ། ཞེས་པའོ། ། དེ་དག་དྲི་མ་གང་དང་
གང་གི་དཔེ་ཡིན་ཞེ་ན། འདོད་ཆགས་དང་ཞེ་སྡང་དང་། གཏི་མུག་དང༌། ཀུན་ལྡང་དང་། བག་
ཆགས་དང་། མཐོང་སྤང་དང་། སྒོམ་སྤང་དང༌། མ་དག་པ་དང་། དག་པའི་སའི་དཔེ་ཡིན་
ནོ༔ ༑ དཔེ་དོན་དེ་དག་ཇི་ལྟར་ཆོས་མཐུན་ཞེ་མ ཇི་ལྟར་པདྨ་འདམ་སྐྱེས་དེ། །མདུན་དུ་གྱུར་
ནས་ཡིད་དགའ་དང་། ། ཕྱི་ནས་དགའ་བ་མེད་འགྱུར་བ། ། འདོད་ཆགས་དགའ་བ་དེ་བཞིན་
ནོ; ༑ ཇི་ལྟར་སྲོག་ཆགས་སྦྲང་མ་ནི། །ཤིན་ཏུ་འཁྲུགས་ཏེ་མདུང་བརྡེག་ལྟར། ། དེ་བཞིན་ཞེ་
•555-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
སྡང་སྐྱེ་བ་ན། །སྙིང་ལ་སྡུག་བསྔལ་སྐྱེད་པར་བྱེད། །ཇི་ལྟར་འབྲས་སོགས་སྙིང་པོ་ནི། །ཕྱི་རོལ་
སྦྱིན་པས་སྒྲིབ་པ་ལྟར།། དེ་བཞིན་སྙིང་པོའི་དོན་མཐོང་བ། ། མ་རིག་སྒོ་ངའི་སྦུབས་ཀྱིས་
བསྒྲིབས། །ཇི་ལྟར་མི་གཙང་མི་མཐུན་པ། །དེ་བཞིན་ཆགས་དང་བཅས་རྣམས་ཀྱི། །འདོད་པ་
བསྟེན་པའི་རྒྱུ་ཡིན་ཕྱིར། ། ཀུན་ནས་ལྡང་བ་མི་གཙང་འདྲ། ། ཇི་ལྟར་ནོར་ནི་བསྒྲིབས་པས་
ན༐ ༑ མི་ཤེས་གཏེར་ནི་མི་ཐོབ་ལྟར། །དེ་བཞིན་སྐྱེ་ལ་རང་འབྱུང་ཉིད། ། མ་རིག་བག་ཆགས་
པ་ཡིས་བསྒྲིབས། ། ཇི་ལྟར་སྨྱུག་སོགས་རིམ་སྐྱེ་བས། ། ས་བོན་ཤུན་པ་གཅོད་པ་ལྟར། ། དེ་
བཞིན་དེ་ཉིད་མཐོང་བ་ཡིས། ། མཐོང་སྤང་རྣམས་ནི་ལྡོག་པར་འགྱུར། ། འཕགས་པའི་ལམ་
དང་འབྲེལ་བ་ལས། ། འཇིག་ཚོགས་སྙིང་པོ་བཅོམ་རྣམས་ཀྱིས། ། སྒོམ་ལམ་ཡེ་ཤེས་སྤང་བྱ་
རྣམས། ། གོས་ཧྲུལ་དག་དང་མཚུངས་པར་བསྟན། ། ས་བདུན་ལ་བརྟེན་དྲི་མ་ནི། ། མངལ་
སྦུབས་དྲི་མ་དག་དང་མཚུངས། ། མངལ་སྦུབས་བྲལ་འདྲ་མི་རྟོག་པའི། ། ཡེ་ཤེས་རྣམ་པར་
སྨིན་པ་བཞིན། ། ས་གསུམ་རྗེས་འབྲེལ་དྲི་མ་རྣམས། ། ས་འདམ་གོས་བཞིན་ཤེས་བྱ་
སྟེ; ༈ བདག་ཉིད་ཆེན་པོ་རྡོ་རྗེ་ལྟའི། ། ཏིང་ངེ་འཛིན་གྱི་གཞོམ་བྱ་ཡིན། ། པདྨ་ལ་སོགས་དག་
དང་མཚུངས། །ཞེས་གསུངས་པ་ལྟར་རོ། ། །
སྙིང་པོ་གང་དང་གང་གི་དཔེ་ཡིན་ཞེ་ན། ངོ་བོ་ཉིད་སྐུ་དང་
། ལོངས་སྐུ་དང་། སྤྲུལ་སྐུ་
དང༌། དེ་བཞིན་ཉིད་ཙམ་དང་། རང་བཞིན་དུ་གནས་པའི་རིགས་དང༌། སྒྲུབ་པའི་རིགས་
དང༌། རིགས་དང་པོ་ལས་བྱུང་བ་ངོ་བོ་ཉིད་ཀྱི་སྐུ་དང་། གཉིས་པ་ལས་བྱུང་བ་ལོངས་སྐུ་དང་།
སྤྲུལ་པའི་སྐུ་རྣམས་ཀྱི་དཔེའོ། །དཔེ་དོན་དེ་དག་ཇི་ལྟར་ཆོས་མཐུན་ཞེ་ན། འཇིག་རྟེན་འདས་
ཕྱིར་འཇིག་རྟེན་ན། ། འདི་ལ་དཔེ་ནི་མི་དམིགས་པས། ། དེ་བཞིན་གཤེགས་པ་ཉིད་དང་
ཁམས། །འདྲ་བ་ཉིད་དུ་བསྟན་པ་ཡིན། །ཕྲ་མོ་ཟབ་མོའི་ཚུལ་བསྟན་ནི། ། སྦྲང་རྩི་རོ་གཅིག་ས་
-556-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བཞིན་ཏེ། ། རྣམ་པ་སྣ་ཚོགས་ཚུལ་བསྟན་ནི། ། སྣ་ཚོགས་སྦྱིན་སྙིང་བཞིན་ཤེས་བྱ། ། རང་
བཞིན་འགྱུར་བ་མེད་པ་དང་། ། དགེ་དང་རྣམ་པ་དག་པའི་ཕྱིར། ། དེ་བཞིན་ཉིད་འདི་གསེར་
གྱི་ནི། ། གཟུགས་དང་མཚུངས་པར་བརྗོད་པ་ཡིན། ། གཏེར་དང་འབྲས་བུའི་ཤིང་བཞིན་
དུ; ༑ རིགས་དེ་རྣམ་གཉིས་ཤེས་བྱ་སྟེ། ། ཐོགས་མེད་རང་བཞིན་གནས་པ་དང་། ། ཡང་དག་
བླངས་པ་མཆོག་ཉིད་དོ། ། རིགས་འདི་གཉིས་ལས་སངས་རྒྱས་ཀྱི། ། སྐུ་གསུམ་ཐོབ་པར་
འདོད་པ་ཡིན། ། དང་པོས་སྐུ་ནི་དང་པོ་སྟེ། ། གཉིས་པ་ཡིས་ནི་ཕྱི་མ་གཉིས། ། ངོ་བོ་ཉིད་སྐུ་
མཛེས་པ་ནི། །རིན་ཆེན་སྐུ་འདྲར་ཤེས་བྱ་སྟེ། །རང་བཞིན་གྱིས་ནི་བྱས་མིན་དང་། །ཡོན་ཏན་
རིན་ཆེན་གཏེར་ཡིན་པའི་ཕྱིར། ། ཆོས་ཆེན་རྒྱལ་སྲིད་ཆེ་ལྡན་ཕྱིར། ། རྫོགས་ལོངས་འཁོར་
ལོས་བསྒྱུར་བཞིན་ནོ། ། གཟུགས་བརྙན་གྱི་ནི་རང་བཞིན་ཕྱིར། ། སྤྲུལ་པ་གསེར་གྱི་གཟུགས་
ལྟ་བུ། །ཞེས་གསུངས་པ་ལྟར་རོ། ། །
མཚན་ཉིད་གང་ཞེ་ན། སྐྱོན་ཡོན་གྱི་རྣམ་གཞག་དང་བྲལ། དགོས་པ་གང་ཞེ་ན། འོ་ན་
མདོ་གང་དག་ལས། ཉོན་མོངས་པ་སྤྲིན་ལྟ་བུ། ལས་རྨི་ལམ་ལྟ་བུ། ཕུང་པོ་སྒྱུ་མ་སྤྲུལ་པ་
བཞིན་ཡིན་པས་ཡང་དག་པར་ཤེས་བྱ་ཐམས་ཅད་རྣམ་པ་ཀུན་ཏུ་སྟོང་པ་ཡིན་ནོ་ཞེས་བསྟན་
ནས། ཡང་འདིར་ཉོན་མོངས་སོགས་དང་འགལ་བའི་སངས་རྒྱས་དང་། སྟོང་པ་དང་འགལ་
བའི་བདེན་པའི་སྙིང་པོ་སེམས་ལ་ཡོད་པར་བརྗོད་པ་ཅི་ཞེ་ན་སྐྱོན་མེད་དེ ཉེས་པ་ལྔ་སྤང་
བའི་ཕྱིར་དུ་ཁམས་ཡོད་ཅེས་བརྗོད་པ་ཡིན་ཏེ འདི་ལྟར། ཁམས་དེ་ནི་མ་ཐོབ་པས་བདག་ལ་
བརྙས་པའི་ཉེས་པས་འཛིནུ་ཅིང་ཡང་དག་པའི་ཡོན་ཏན་ལ་སྐུར་བ་འདེབས་པར་མི་འགྱུར་
བ་དང་། འགའ་ཞིག་ལ་སེམས་སྐྱེས་སུ་ཟིན་ཀྱང་བདག་ཉིད་མཆོག་ཏུ་རློམ་ནས་བྱང་ཆུབ་ཏུ་
སེམས་མ་བསྐྱེད་པ་གཞན་ལ་དམན་པའི་འདུ་ཤེས་རབ་ཏུ་འཇུག་པ་དང་། དེ་ལྟར་སེམས་
-557-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དཔའ་དེ་ལ། ཡང་དག་པ་མ་ཡིན་པའི་ཉེས་པ་འཛིན་ཅིང་ཡང་དག་པའི་ཡོན་ཏན་ལ་སྐུར་བ་
འདེབས་པར་འགྱུར་བས་དེ་སྤང་བའི་ཕྱིར་རོ། །སྔར་ཇི་ལྟར་གྱུར་ན། སེམས་ཞུམ་པ། སེམས་
ཅན་ལ་བརྙས་པ། ཡང་དག་པ་མ་ཡིན་པ་འཛིན་པ། ཡང་དག་པའི་ཆོས་ལ་སྐུར་བ། བདག་
ཆགས་ལྷག་པའོ། ། །
རང་གི་མཚན་ཉིད་གཏན་ལ་དབབ་པར་བྱ་སྟེ། ངོ་བོ་མཚན་ཉིད་དབྱེ་བ་དང་། ། སྐྱོན་
དང་ཡོན་ཏན་སྒྲུབ་བྱེད་དང་། ། གྲངས་རིམ་རྣམ་གྲངས་ངེས་ཚིག་གོ། ངོ་བོ་གང་ཞེ་ན། མི་
འཐད་པའི་ཕྱོགས་དང་། འཐད་པའི་ཕྱོགས་དང༌། ཀླན་ཀ་སྤང་བའོ། ། མི་འཐད་པའི་ཕྱོགས་
གང་ཞེ་ན། ཉན་ཐོས་སྡེ་པའི་ལུགས་དང་། སེམས་ཙམ་པའི་ལུགས་དང་། དབུ་མར་རློམ་པའི་
ལུགས་སོ། ། དང་པོ་ནི། གཞན་དག་ནི། བྱེ་བྲག་སྨྲ་བ་ལྟར་ན། དབང་པོའི་བྱེ་བྲག་ལ་བཞག་
པའི་ཐར་པའི་ས་བོན་ཀྱང་རིགས་སུ་འདོད་དོ། ། ཁ་ཅིག་དང་པོ་ནས་དེའི་རིགས་ཞེས་འབྱུང་
བའི་ཕྱིར་རོ། ། ཞེས་ཟེར་རོ། ། དེ་ནི་ནོར་བ་ཡིན་ཏེ། དེ་ནི་དགྲ་བཅོམ་དུ་གྱུར་ཙམ་ནས་འཆི་
བའི་ཆོས་ཅན་དུ་རིགས་ངེས་པ་སོགས་དང་མ་ངེས་པ་དག་གི་དབང་དུ་བྱས་པའི་ཕྱིར་རོ། །འོ་
ན་ཇི་ལྟར་ཞེ་ན། མ་ཆགས་པའི་རིགས་ཞེས་བྱ་བ་སྲིད་པ་དང་སྲིད་པའི་ཡོ་བྱད་ཐམས་ཅད་
ལས་ངེས་པར་འབྱུང་བའི་མཚན་ཉིད་ཅན་ཉིད་ལ་བརྗོད་དེ མཛོད་དུ། མ་ཆགས་འཕགས་
རིགས་ཞེས་འབྱུང་བའི་ཕྱིར་རོ། ། མདོ་སྡེ་པ་རྣམས་རིགས་ཐར་པའི་ས་བོན་ལ་འདོད་དོ་ཞེས་
བྱ་བ་དེ་ཡང་མ་ངེས་ཏེ། ལུང་གི་མདོ་སྡེ་པ་དག་དེ་ལྟར་ཡིན་ཡང། རིགས་པའི་མདོ་སྡེ་པ་དག་
ནི་རྒྱུ་དུས་ཀྱི་ཐབས་ཤེས་ལ་འདོད་པའི་ཕྱིར་རོ། །
གཉིས་པ་ནི། གཞན་དག་ཀུན་རེ། སེམས་ཙམ་པ་རྣམས་སེམས་ཀྱི་གསལ་རིག་ཆོས་
ཅན། འོད་གསལ་ལ་རིགས་སུ་འདོད་དེ། ཆོས་ཉིད་འདུས་མ་བྱས་ལ་ནི་གནས་གྱུར་མི་འཐད་
-558-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
པའི་ཕྱིར་རོ་ཞེས་ཟེར་རོ། ། དེ་ནི་ནོར་བ་ཡིན་ཏེ། རིགས་ཆད་མི་སྲིད་པར་འགྱུར་བ་དང་།
ནམ་མཁའ་སོགས་སྤྲིན་དང་བྲལ་བ་མི་སྲིད་པར་འགྱུར་བ་དང། ཆུ་ཁམས་གསེར་དང་ནམ་
མཁའ་རྣམས། ། དག་པ་བཞིན་དུ་དག་པར་འདོད། ། ཅེས་བྱ་བའི་སྐབས་སུ་ནམ་མཁའ་ནི་
རྫས་ལ་ལྟོས་པའི་དཔེ་ཡིན་ནོ་ཞེས་བཤད་པའི་ཕྱིར་དང་། རིགས་པ་དང་ལུང་གི་སེམས་ཙམ་
པ་དག་གི་རིགས་ཀྱི་ཁྱད་པར་སྟོན་པའི་གཞུང་ཐམས་ཅད་བཤིག་པར་འགྱུར་བའི་ཕྱིར་
རོ༑ ༑ འོ་ན་ཇི་ལྟར་ཞེ་ན། རིགས་པའི་སེམས་ཙམ་པ་དག་ནི། འདི་ལྟར་རྣམ་ཤེས་རང་བཞིན་
རིགས། ། བརྩེ་དང་ཤེས་རབ་བདག་ཉིད་འདོད། ། ཅེས་རྒྱུ་དུས་ཀྱི་སྙིང་རྗེ་དང་ཤེས་རབ་ལ་
རིགས་སུ་བཤད་པའི་ཕྱིར་རོ། ། ཉི་སྣང་ལས་ཀྱང་། གཞན་ནི་བྱང་ཆུབ་སེམས་རྣམས་ཀྱི་ཡུམ་
ནི་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་ལ། ཡབ་ནི་ཐབས་ལ་མཁས་པ་ཡིན་པས་དེ་དག་ནི་
སངས་རྒྱས་ཀྱི་རིགས་ཡིན་ནོ་ཞེས་བཤད་པ་ལྟར་རོ། ། ལུང་གི་རྗེས་སུ་འབྲང་བ་དག་གི་ལྟར་
ན༑ གཞན་དག་ཀུན་རེ། ཟག་མེད་ཀྱི་ས་བོན་ཡིན་ལ་དེ་ཉིད་ཟབ་པ་དང་རྒྱ་ཆེ་བའི་ཆོས་ཐོས་
པའི་རྐྱེན་གྱིས་གསོ་བར་བྱ་བ་གང་ཡིན་པ་དེ་ནི་ཐེག་ཆེན་གྱི་རིགས་ཞེས་བྱའོ ། རང་ཞི་བ་
ཙམ་དང་། གང་ཞིག་བདག་མེད་ཙམ་སྟོན་པའི་ཆོས་ཐོས་པས་གསོ་བར་བྱ་བ་ནི་ཉན་ཐོས་ཀྱི་
རིགས་ཞེས་བྱ་ལ། དེ་ཉིད་གཟུང་བ་ཙམ་རྟོགས་པའི་རྒྱུར་རུང་བ་ལ་རང་རྒྱལ་གྱི་རིགས་ཞེས་
བྱ་ལ། རྒྱུད་གང་ལ་སྒྲིབ་པ་ཤས་ཆེ་བའི་རྒྱུས་དུས་རེ་ཞིག་ཟག་མེད་ཀྱི་ས་བོན་ཡོད་དུ་ཟིན་
ཀྱང་ཐོས་པའི་རྐྱེན་གྱིས་གསོར་མི་རུང་བ་དེ་ནི་རིགས་ཆད་པ་ཞེས་ཐ་སྙད་བྱའོ་ཞེས་ཟེར་
དེ་ནི་ནོར་བ་ཡིན་ཏེ་འཕགས་པ་ཐོགས་མེད་ཀྱིས་ཉན་རང་གཉིས་རྟོགས་པ་ཁྱད་མེད་
པར་བཤད་པའི་ཕྱིར་དང་། ཐོས་པའི་རྐྱེན་གྱིས་གསོར་མི་རུང་ན་སྒྲིབ་པ་སྤང་རུང་མི་འགྱུར་
-559-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བ་ལས་སྒྲིབ་པ་སྤང་རུང་དང་ཟག་མེད་ཀྱི་ས་བོན་དག་རྣལ་འབྱོར་སྤྱོད་པའི་ས་དག་ལས་
གང་རུང་དེ་རིགས་ཀྱི་རྣམ་གྲངས་སུ་བཤད་པ་དོན་གཅིག་ཡིན་པའི་ཕྱིར་དང། ཟག་མེད་ཀྱི་
ས་བོན་རིགས་སུ་སྨྲས་ནས་དེ་ཡོད་ཀྱང་རིགས་ཆད་དུ་འདོད་པ་ཁས་བླངས་འགལ་བའི་ཕྱིར་
རོ༑ ༑ འོ་ན་ཇི་ལྟར་ཞེ་ན། རིགས་དེ་ནི། ཐོག་མ་མེད་པ་ནས་རྒྱུད་དེ་འོངས་པ་ཆོས་ཉིད་ཀྱིས་
ཐོབ་པ་སྐྱེ་མཆེད་དྲུག་གི་ཁྱད་པར་གང་ཡིན་པ་སྟེ། དེ་ལ་སྐྱེ་མཆེད་དྲུག་གི་ཁྱད་པར་ནི། ཀུན་
གཞི་ཁས་མ་བླངས་ན། མིག་སོགས་ཀྱི་སྟེང་ན་ཡོད་པའི་ཟག་པ་མེད་པའི་ས་བོན་ཡིན་ལ།
ཀུན་གཞི་ཁས་བླངས་ན། ཀུན་གཞི་ལ་ཡོད་པའི་ཟག་མེད་ཀྱི་ས་བོན་ནོ། ། དེ་ལྟ་བུ་དེ་ཉིད་
ཐོས་པ་ལ་སོགས་པའི་རྐྱེན་གྱིས་གསོས་མ་བཏབ་པ་ན། རང་བཞིན་དུ་གནས་པའི་རིགས་
ཞེས་བྱ་ཞིང་། གསོས་བཏབ་པ་ན། རྒྱས་འགྱུར་གྱི་རིགས་ཞེས་བྱའོ། ། ཡང་དེ་ཉིད་ངོ་བོ་ཉིད་
ཀྱིས་ཐེག་པ་གསུམ་གང་རུང་གིས་རྟོགས་པའི་རྒྱུར་ངེས་པ་དེ་ནི་ངེས་པའི་རིགས་ཞེས་བྱ་ལ།
རྐྱེན་གྱིས་ཐེག་པ་སྣ་ཚོགས་སུ་རུང་བ་དེ་ནི་མ་ངེས་པའི་རིགས་ཞེས་བྱ་ལ། ཐོག་མ་མེད་པ་
ནས་དེ་དང་མི་ལྡན་པས་གཏན་བྱང་ཆུབ་ཐོབ་པའི་སྐལ་བ་མེད་པ་དེ་ཉིད་རིགས་ཆད་ཅེས་
བྱའོ། ། གཞན་དུ་རིགས་ཆད་ལ་ཐར་པའི་ས་བོན་ཡོད་ན། དཀར་པོ་དམན་པ་ཡོད་པ་རྒྱུ་དང་
བྲལ་ཞེས་དང་། དེའི་འགྲེལ་པར། གཏན་ཡོངས་སུ་མྱ་ངན་ལས་མི་འདའ་བའི་ཆོས་ཅན་ནི་
རྒྱུ་དང་བྲལ་བ་སྟེ། གང་ལ་ཡོངས་སུ་མྱ་ངན་ལས་འདས་པའི་རིགས་མེད་པའོ་ཞེས་བཤད་པ་
དང་འགལ་བར་འགྱུར་རོ། ། དེ་དག་ཐམས་ཅད་ནི་ཡང་དག་པ་མ་ཡིན་ཏེ བདེན་པའི་དངོས་
པོ་ཡིན་པས་བྱེད་པ་མི་རུང་བ་དང་། རྐྱེན་གྱི་སྒྲུབ་པར་འདོད་པས་རང་བཞིན་གྱི་སྒྲ་དོན་མི་
རུང་བའི་ཕྱིར་རོ། །
གསུམ་པ་ནི། ཁ་ཅིག་ཀུན་རེ། འདིར་རིགས་ནི། ནང་གི་སྐྱེ་མཆེད་དྲུག་གི་མ་དག་པའི་
-560-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཆོས་ཉིད་ཆོས་ཅན་དང་མ་བྲལ་བ་ཡིན་ལ་རིགས་སུ་འགྱུར་ཚུལ་ཡང་དེ་ལྟ་བུའི་ཆོས་ཉིད་དེ་
ཉིད་སྒྲུབ་པའི་རྟེན་ཡིན་ཏེ། ཐ་སྙད་དུ་བྱང་ཆུབ་སེམས་པ་ཉིད་སྒྲུབ་པའི་རྟེན་ཡིན་ལ། བྱང་
ཆུབ་སེམས་པ་ཡང་སྒྲུབ་པ་གང་ལ་དམིགས་པའི་མིག་སོགས་ནང་གི་སྐྱེ་མཆེད་དྲུག་གི་སྟོང་
ཉིད་ཀྱི་ངོ་བོ་ཡིན་པའི་ཕྱིར་དང༌། སྒྲུབ་པ་རྣམས་ནི། རང་གང་ལ་དམིགས་པའི་བྱང་སེམས་ཀྱི་
ནང་གི་སྐྱེ་མཆེད་སྔ་མ་དག་གི་རྒྱུ་ལས་བྱུང་བ་ཡིན་ཏེ། རྒྱུ་གཞན་མ་དམིགས་པའི་ཕྱིར་
རོ། ། དེས་ན་སྒྲུབ་པའི་རྟེན་གྱི་སྒོ་ནས་སམ་རྒྱུའི་སྒོ་ནས་རིགས་སུ་འགྱུར་བ་ཡིན་ནོ། དེ་ལྟ་
བུའི་དེ་ཉིད་ཐེག་པ་གསུམ་གྱི་སྒྲུབ་པའི་རྟེན་མི་བྱེད་པ་དེའི་ཚེ་རང་བཞིན་དུ་གནས་པའི་
རིགས་ཞེས་བྱ་ལ། བྱེད་པ་དེའི་ཚེ་སྒྲུབ་པའི་རིགས་ཞེས་བྱའོ། །ཞེས་ཟེར་རོ། ། །
དེའང་མི་རིགས་ཏེ། རིགས་ཀྱི་ངོ་བོ་ཆོས་ཉིད་ཡིན་ན། སྒྲུབ་པའི་རིགས་མེད་པར་
འགྱུར་བ་དང་། སྐྱེ་མཆེད་དྲུག་གི་ཆོས་ཉིད་དེ་ཉིད་སྒྲུབ་པའི་རྟེན་ཡིན་ན སྒྲུབ་པའི་རྟེན་མི་
བྱེད་པའི་གནས་སྐབས་འགལ་བ་དང་། སྒྲུབ་པ་རྣམས་སྐྱེ་མཆེད་སྔ་མ་ལས་བྱུང་བས་ཆོས་
ཉིད་དེ་དག་གི་རྒྱུར་འཇོག་པ་ཧ་ཅང་ཐལ་བའི་ཕྱིར་དང་། དེ་ཉིད་སྒྲུབ་པའི་རྟེན་མི་བྱེད་པའི་
ཚེ་རང་བཞིན་དང༌། བྱེད་པའི་ཚེ་སྒྲུབ་པའི་རིགས་ཡིན་ན། རྒྱུད་བླ་མར། དང་པོ་ངོ་བོ་ཉིད་
སྐུར་གནས་འགྱུར་བ་འདུས་མ་བྱས་ཀྱི་རང་བཞིན་དང་། གཉིས་པ་གཟུགས་སྐུར་གནས་
འགྱུར་བ་འདུས་བྱས་ཀྱི་རང་བཞིན་དུ་གསུངས་པ་དང་འགལ་བའི་ཕྱིར་རོ། །
འཐད་པའི་ཕྱོགས་གང་ཞེ་ན། གཙོ་བོ་སྦྱང་བྱའི་རིགས་ནི། ཕྱི་རོལ་གྱི་ཆོས་ཉིད་རིགས་
ཀྱི་ངོ་བོར་མི་རུང་བས་ནང་གི་སྐྱེ་མཆེད་དྲུག་གི་ཆོས་ཉིད་དང། སྒྲིབ་པ་རང་བཞིན་གྱིས་ཡོད་
ན་སྦྱང་བྱར་མི་རུང་བས་སྒྲིབ་པ་རང་བཞིན་གྱི་དག་པ་དང༌། གློ་བུར་གྱི་དྲི་མ་མཐའ་དག་དང་
བྲལ་ན་འདི་སྐབས་ཀྱི་རྒྱུར་མི་རུང་བས་གློ་བུར་གྱི་དྲི་མ་ཅི་རིགས་པ་དང་བཅས་པའི་ཆོས་
-56I-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཉིད་ཁྱད་པར་གསུམ་ལྡན་ནོ། ། ཕལ་པའི་སྦྱོང་བྱེད་ཀྱི་རིགས་ནི། དང་པོར་དྲི་མ་རགས་པ་
སྦྱོང་བར་བྱེད་པ་སྐྱེས་སྦྱོང་བ་ལྟ་བུ་དང་། དྲི་མ་འབྲིང་སྦྱོང་བར་བྱེད་པ་བལ་གྱི་སྦྱོང་བ་ལྟ་བུ་
དང་། དྲི་མ་ཆུང་ངུ་སྦྱོ་བར་བྱེད་པ་དར་གྱི་སྦྱོང་བ་ལྟ་བུའི་སློབ་ལམ་གྱི་ཚོགས་རྣམས་སོ།
ཀླན་ཀ་ནི། འོ་ན་འཕགས་པས། རིགས་ཆོས་དབྱིངས་ཀྱི་རྣམ་གྲངས་སུ་བཤད་པས་ཇི་
ལྟར་གཞུང་འདིར་སྒྲུབ་པའི་རིགས་འདོད་ཅེ་ན། སྐྱོན་མེད་དེ། འཕགས་པས་རང་བཞིན་
གཙོ་བོར་གྱུར་པ་རིགས་དང་། རྣམ་འགྱུར་གཙོ་བོར་གྱུར་པ་དམིགས་པ་ཡིན་ལ། གཉིས་
ཀའང་གཉིས་ཀ་ཡིན་པ་བཀག་པ་མེད་དོ། ། ཞེས་བཤད་པས་རྣམ་འགྱུར་གྱི་རིགས་ཀྱང་ཁས་
བླངས་པ་ཡིན་ལ། དེ་ཡང་སྒྲུབ་པའི་རིགས་ལས་མི་འདའ་སྟེ། རང་བཞིན་གྱི་རིགས་ཡིན་ན་
འདུས་མ་བྱས་ཡིན་དགོས་པའི་ཕྱིར་ཏེ། འདུས་བྱས་ལ་རང་བཞིན་གྱི་སྒྲ་བཤད་དུ་མི་རུང་
བར་གསུངས་པའི་ཕྱིར་རོ། །
མཚན་ཉིད་གང་ཞེ་ན། ཐར་པའི་རྒྱུའི་མིང་ཅན་གྱིས་ཕྱེ་བ་ཞེས་བྱ་སྟེ། འདིར་རིགས་
ཀྱི་དོན་ནི། རྒྱུའམ་སྒྲོལ་བའི་དོན་ཡིན་པའི་ཕྱིར་རོ། ། དབྱེ་བ་ལ་ངོ་བོའི་སྒོ་ནས་གཉིས་ཏེ།
རང་བཞིན་དུ་གནས་པ་དང་། སྒྲུབ་པའི་རིགས་སོ། ། དེ་དག་གི་མཚན་ཉིད་ལ་གཞན་དག་ལྔ་
གྲགསན་རེ། སེམས་ཀྱི་ཆོས་ཉིད་སྒྲིབ་བཅས་གང་ཞིག། ངོ་བོ་ཉིད་སྐུར་གནས་འགྱུར་དུ་རུང་བ་
དང་། འདུས་བྱས་ཀྱི་དགེ་བ་གང་ཞིག། གཟུགས་ཀྱི་སྐུར་གནས་འགྱུར་དུ་རུང་བ། ཞེས་ཟེར་
རོ༑ ༑ དེ་ནི་ནོར་བ་ཡིན་ཏེ། དང་པོའི་མཚན་ཉིད་ཀྱི་ཚིག་སྔ་ཕྱི་གང་རུང་ལྷག་པའི་ཕྱིར་དང་།
གཉིས་པའི་ཚིག་ཟུར་སྔ་མ་ལྷག་པའི་ཕྱིརཏེ། སེམས་ཅན་ཐམས་ཅད་འཚང་རྒྱ་རུང་དུ་ཁས་
བླངས་པས་ཆོས་ཉིད་སྒྲིབ་བཅས་འགྲུབ་ན། ངོ་བོ་ཉིད་སྐུར་འགྱུར་དུ་རུང་བ་འགྲུབ་ལ། དེ་
གྲུབ་ནའང་ཆོས་ཉིད་དྲི་བཅས་སུ་གྲུབ་པའི་ཕྱིར་དང་། གཟུགས་སྐུར་གནས་འགྱུར་དུ་རུང་
-562-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ནའང་འདུས་བྱས་ཀྱི་དགེ་བ་འགྲུབ་པའི་ཕྱིར་རོ། །
འོ་ན་ཇི་ལྟར་ཞེ་ན། ཐེག་ཆེན་གཞིར་བྱས་ན། རིམ་པ་ལྟར། བཅོས་མིན་གྱི་ངོ་བོ་གང་
ཞིག ། ངོ་བོ་ཉིད་སྐུའི་རྒྱུ་བྱེད་པ་དང་། བཅོས་པའི་དགེ་བ་གང་ཞིག། གཟུགས་སྐུའི་རྒྱུ་བྱེད་
པའོ། །དེ་ལྟར་ཡང་རྒྱུད་བླ་མ་ལས། རིགས་འདི་གཉིས་ལས་སངས་རྒྱས་ཀྱི ། སྐུ་གསུམ་ཐོབ་
པར་འདོད་པ་ཡིན། །དང་པོས་སྐུ་ནི་དང་པོ་སྟེ། །གཉིས་པ་ཡི་ནི་ཕྱི་མ་གཉིས། །ཞེས་གསུངས་
པའི་ཕྱིར་རོ། །རང་བཞིན་དུ་གནས་པའི་རིགས་དེའང་གཉིས་ཏེ། སྒྲུབ་པའི་རྟེན་དུ་མ་གྱུར་པ་
དང་གྱུར་པའོ། ། དེ་དག་གི་མཚན་ཉིད་ནི་རིམ་པ་ལྟར། སྒྲུབ་པའི་ཆོས་ཀྱི་གཞིར་དངོས་སུ་མ་
གྱུར་པ་དང་། གྱུར་པའི་ཆོས་ཉིད་དོ། །ཕྱི་མ་ལའང་གསུམ་སྟེ། ཉན་ཐོས་དང་
། རང་རྒྱལ་དང་།
ཐེག་ཆེན་གྱི་སྒྲུབ་པའི་རྟེན་ནོ། ། དེ་དག་གི་མཚན་ཉིད་རིམ་པ་ལྟར། ཉན་ཐོས་ཀྱི་སྒྲུབ་པའི་
གཞིར་གྱུར་པའི་ཆོས་དབྱིངས་གང་ཞིག བདག་མེད་ཀྱི་ཆར་གྱུར་པ་དང་། རང་རྒྱལ་གྱི་སྒྲུབ་
པའི་གཞིར་གྱུར་པའི་ཆོས་དབྱིངས་གཟུགས་མེད་ཀྱི་ཆར་གྱུར་པ་དང། ཐེག་ཆེན་སྒྲུབ་པའི་
གཞིར་གྱུར་པའི་ཆོས་དབྱིངས་སྤྲོས་པ་མཐའ་དག་དང་བྲལ་བའོ། ། ཐེག་ཆེན་སྒྲུབ་པའི་རྟེན་
རིགས་ལ་ཡང་། རྟེན་པའི་སྒོ་ནས་བཅུ་གསུམ་སྟེ། ཐེག་ཆེན་སྦྱོར་ལམ་གྱི་དྲོད་ཀྱི་རྟོགས་པའི་
རྟེན་ནས། ཡེ་ཤེས་རྩོལ་བ་མི་མངའ་བར་འཇུག་པའི་རྟེན་རིགས་ཀྱི་བར་རོ། ། དེ་དག་གི་
མཚན་ཉིད་ནི་གོ་སླའོ། ། སྒྲུབ་པའི་རིགས་ལ་དབྱེ་བ་ནི་སྒྲུབ་པ་རྣམ་པ་བཅུ་གསུམ་པོ་དེ་ཉིད་
ཀྱིས་བསྡུས་སོ། ། ཡང་རིགས་ལ་གནས་སྐབས་ཀྱི་སྒོ་ནས་གཉིས་ཏེ ངེས་པའི་རིགས་དང་།
མ་ངེས་པའི་རིགས་སོ། ། དེ་དག་གི་མཚན་ཉིད་ནི་རིམ་པ་ལྟར། གང་ཞིག་ངོ་བོ་ཉིད་ཀྱིས་རང་
གི་བྱང་ཆུབ་ཏུ་འགྱུར་བ་དང་། རྐྱེན་དབང་གིས་བྱང་ཆུབ་གཞན་དུ་འགྱུར་བའོ། །སྐྱོན་གང་ཞེ་
ན༔ རང་བཞིན་དུ་གནས་པའི་རིགས་འགའ་ཞིག་ཡོད་ན་ཐོག་མ་མེད་པའི་འཁོར་བར་སངས་
-563-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར། །
རྒྱས་དཔག་ཏུ་མེད་པ་བྱོན་ཀྱང་། རིགས་ཅན་གྱི་སྲོག་ཆགས་རྣམས་ད་དུང་མྱ་ངན་ལས་མ་
འདས་པ་ཅི་ཞེ་ན། དེ་ནི་ཉེས་དམིགས་རྣམ་པ་བཞི་དང་ལྡན་པའི་ཕྱིར་ཏེ། ཉོན་མོངས་གོམས་
དང་གྲོགས་ངན་དང༌། ། ཕོངས་དང་གཞན་གྱིས་དབང་ཉིད་དོ། ། ཞེས་པ་ལྟར་རོ། ། ཡོན་ཏན་
གང་ཞེ་ན། ཁ་ཅིག་ཕལ་བུན་རེ། ཐེག་ཆེན་གྱི་རིགས་ནི། དགེ་བ་ཁྱད་པར་དུ་འཕགས་པ་ཡུན་
རིང་དུ་སྦྱངས་པ་ལ་སོགས་པ་མཆོག་གི་ཡོན་ཏན་དང་། ངན་སོང་དུ་བགྲོད་པར་དཀའ་བ་ལ་
སོགས་ངེས་པའི་ཡོན་ཏན་དང་ལྡན་པ་ཡིན་ནོ། །ཞེས་ཟེར་རོ། །དེ་ནི་དབུ་སེམས་ཀྱི་གཞུང་གི་
ཁྱད་པར་མ་ཕྱེད་པ་ཡིན་ཏེ། མདོ་སྡེ་རྒྱན་དུ་བཤད་པ་དེ་དག་ནི། སེམས་ཙམ་པའི་ལུགས་ཀྱི་
རིགས་ཀྱི་ཕན་ཡོན་ཡིན་པའི་ཕྱིར་དང་། དབུ་མའི་ཚུལ་འདིར་སེམས་ཅན་ཐམས་ཅད་ཐེག་
ཆེན་གྱི་རིགས་ཅན་ཡིན་པས་དེ་ལྟ་བུའི་ཡོན་ཏན་དག་དང་ལྡན་པར་ཐལ་བའི་ཕྱིར་རོ། །འོ་ན་
ཇི་ལྟར་ཞེ་ན། སྒྲུབ་པའི་རྟེན་དུ་མ་གྱུར་པའི་སྒྲིབ་པ་སྤང་རུང་དང་གཉེན་པོ་སྐྱེ་རུང་ཙམ་གྱི་
ཡོན་ཏན་དང་ལྡན་པ་ཡིན་ཏེ། སྐྱེ་བོ་འདི་དག་མ་ལུས་སངས་རྒྱས་འགྲུབ། ། ཅེས་བྱ་བ་ལ་
སོགས་པ་དང་། འགའ་ཡང་གཏན་རྣམ་པར་དག་པར་མི་འགྱུར་བ་ནི་མ་ཡིན་ནོ། ། ཞེས་བྱ་བ་
ལ་སོགས་པ་གསུངས་པའི་ཕྱིར་རོ། ། །
བྱེ་བྲག་ཏུ་ཐེག་ཆེན་གྱི་སྒྲུབ་པའི་རྟེན་གྱི་ཡོན་ཏན་ནི་གཉིས་ཏེ། གནས་སྐབས་ཀྱི་ཡོན་
ཏན་དང་། མཐར་ཐུག་གི་ཡོན་ཏན་ནོ། །དང་པོ་ནི། ངན་སོང་དུ་འགྲོ་དཀའ་བ་དང་། སོང་ཡང་
ཐར་སླ་བ་དང་། དེར་སྡུག་བསྔལ་ཆེན་པོ་མི་མྱོང་བ་དང་། འཁོར་བ་ལ་སེམས་སྐྱོ་ཞིང་སེམས་
ཅན་སྨིན་པར་བྱེད་པ་ལ་སོགས་པའོ། ། གཉིས་པ་ནི། དགེ་བ་ཁྱད་པར་དུ་འཕགས་པ་ཤིན་ཏུ་
སྦྱངས་པ་དང་། སྟོབས་སོགས་ཡོན་ཏན་ཐམས་ཅད་ལྡན་པ་དང་། གཞན་དོན་རྒྱ་ཆེན་པོ་བྱེད་
པ་དང་། མྱ་ངན་ལས་འདས་ནས་མི་ཟད་པར་འགྱུར་བའི་ཕྱིར་རོ། ། སྒྲུབ་པའི་རིགས་ཀྱི་སྐྱོན་
-564-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཡོན་ནི། བཤད་ཟིན་ཅིང་འཆད་པར་འགྱུར་རོ། །
སྒྲུབ་བྱེད་གང་ཞེ་ན། སྤྱིར་སྒྲུབ་བྱེད་ཡོད་དེ། མདོ་ལས། ཀྱེ་རྒྱལ་བའི་སྲས་དག །བྱང་
ཆུབ་སེམས་དཔའི་རིགས་ཞེས་བྱ་བ་འདི་ནི་ཆོས་ཀྱི་དབྱིངས་ལྷུར་ལེན་པ་ནམ་མཁའ་ལྟར་
ཡངས་པ་རང་བཞིན་གྱིས་འོད་གསལ་བ་སྟེ་ཞེས་བྱ་བ་དང་། གཅིག་དང་དུ་བྲལ་ལ་སོགས་
པའི་རིགས་པས་སེམས་ཅན་གྱི་རྒྱུད་རང་བཞིན་གྱིས་སྟོང་པ་ཉིད་དུ་གྲུབ་པའི་ཕྱིར་
རོ༑ ༑ གནས་སྐབས་རིགས་ཐ་དད་པའི་སྒྲུབ་བྱེད་ཡོད་དེ། རྒྱུ་ཁམས་སྣ་ཚོགས་པ་དང་། རྐྱེན་
ཐེག་པ་ཐ་དད་ལ་མོས་པ་དང་། སྦྱོར་བ་སྒྲུབ་པ་ཐ་དད་བྱེད་པ་དང་། འབྲས་བུ་གནས་སྐབས་
བྱང་ཆུབ་ཐ་དད་སྒྲུབ་པའི་ཕྱིར་རོ། ། མཐར་ཐུག་ནི་མ་ཡིན་ནོ། ། ཞེས་འོག་ནས་འཆད་པར་
འགྱུར་རོ། །
བྱེ་བྲག་ཐེག་ཆེན་སྒྲུབ་པའི་རྟེན་གྱི་རྟགས་ཡོད་དེ། སྦྱོར་བའི་སྔོན་རོལ་ནས་སེམས་
ཅན་ལ་སྙིང་རྗེ་ཆེ་བ་དང་། ཐེག་ཆེན་གྱི་ཆོས་ལ་མོས་པ་དང་། དཀའ་སྤྱད་ལ་ཇི་མི་སྙམ་པའི་
བཟོད་པ་དང་། ཕ་རོལ་ཏུ་ཕྱིན་པའི་རང་བཞིན་གྱི་དགེ་བ་ཡང་དག་པར་སྤྱོད་པ་རྣམས་ནི་
དེའི་རྟགས་ཡིན་པའི་ཕྱིར་རོ། ། གྲངས་ངེས་པ་གང་ཞེ་ན། སྒྲུབ་པ་བཅུ་གསུམ་པོ་འདི་ཙམ་
གྱིས་ཀྱང་བྱང་ཆུབ་སྒྲུབ་པའི་སྐྱེས་བུའི་སྦྱོར་བ་ཐམས་ཅད་ཕུན་སུམ་ཚོགས་པར་འགྱུར་བའི་
ཕྱིར་རོ།། གལ་ཏེ་བསྡུས་ན་འཇིག་རྟེན་དང་འཇིག་རྟེན་ལས་འདས་པའི་སྒྲུབ་པ་གཉིས་སུ་
ཡང་འདུས་ཤིང་། ཕྱེ་ན་དེ་དག་རེ་རེ་ལ་ཡང་གོ་ཆ་ལ་སོགས་པའི་དབྱེ་བས་དེ་ལས་མང་བར་
འགྱུར་ཞིང་། ཚོགས་ལམ་གྱི་རྟེན་ཡང་མ་འདུས་པར་འགྱུར་རོ་ཞེ་ན། བསྡུས་ན་སྒོམ་རིམ་
རྒྱས་པར་མི་རྟོགས་ཤིང་། གསལ་བའི་དབྱེ་བ་ཐུག་མེད་དུ་འགྱུར་བ་དང། ཚོགས་ལམ་ནི།
རིགས་ཀྱི་ས་མ་ཡིན་ནོ་ཞེས་རྟོགས་པར་བྱ་བའི་ཕྱིར་རོ། ། འདི་ལ་འགའ་ཞིག་ཨན་རེ། སེང་
-565-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བཟང་གིས། དང་པོར་སྦྱོར་ལམ་ནས་འཛིན་པ་མི་འཐད་དེ འཕགས་པས་སྐྱེ་མཆེད་ནས་
བརྩམས་ཏེ་ཞེས་བཤད་པའི་ཕྱིར་རོ། །དེས་ན་རྒྱན་གྱིས་མདོའི་དོན་མ་བསྡུས་པ་ཡིན་ནོ་ཞེས་
ཟེར་རོ། ། དེ་ནི་སུན་འབྱིན་མ་ཡིན་ཏེ། རྒྱན་གྱི་མདོའི་དོན་མི་བསྡུས་པའི་རྒྱུ་མཚན་དགོས་ལ།
དེའང་སྔར་བཤད་པ་ལས་མི་འདའ་བས་རྗེ་བཙུན་གྱིས་ཆོས་དྲུག་ཅེས་ངེས་པར་བཟུང་
ངོ་༑ ༑གོ་རིམ་གང་ཞེ་ན། རྟེན་རིགས་ཀྱི་གོ་རིམ་ནི་བརྟེན་པ་སྒྲུབ་པའི་གོ་རིམ་གྱིས་བཞག་གོ།
སྒྲུབ་པའི་གོ་རིམ་གང་ཞེ་ན། མི་འཐད་པའི་ཕྱོགས་དང་། འཐད་པའི་ཕྱོགས་དང་།
ཀླན་ཀ་སྤང་བའོ། ། མི་འཐད་པའི་ཕྱོགས་གང་ཞེ་ན། ཁ་ཅིག་འབྲོམན་རེ། སློབ་དཔོན་ལྟར་
ནའང་ཕལ་ཆེར་བཤད་པའི་རིམ་པ་ཡིན་ཏེ། རྟོགས་པའི་ཆོས་དྲུག་གིས་ཐམས་ཅད་བསྡུས་
ཀྱང་གཉེན་པོ་ལ་སོགས་པ་ནི་ས་དེ་དང་དེའི་བར་ཆད་མེད་ལམ་ལ་སོགས་པ་ཡིན་ནོ ། ཞེས་
ཟེར་རོ། །དེ་ནི་ནོར་བ་ཡིན་ཏེ། འདི་ཉིད་ལས། རེ་ཞིག་དང་པོར་འདི་འབྱུང་ངོ་། །དེའི་འོག་ཏུ་
འདི་འབྱུང་ངོ་ཞེས་ཚིག་ཐར་སྨོས་པའི་འབྱུང་བ་ཐམས་ཅད་དུ་སྦྱར་བ་ཡིན་པས་ཐམས་ཅད་
སྐྱེ་རིམ་དུ་གསུངས་པ་ཡིན་ཏེ། དེའི་འོག་ཏུ་འདི་འཆད་དོ་ཞེས་བྱ་བ་ཡིན་ན་ངེས་པ་མེད་
ནའང་འདིར་ནི་དེ་ལྟ་བུ་མ་ཡིན་པའི་ཕྱིར་རོ། ། གཞན་དག་ཆོས་ཐུན་རེ། དང་པོ་ནི་སྦྱོར་བའི་
ལམ་གྱིས་བསྡུས་པ་བཞིའོ། ། ལྔ་པ་ནི་མཐོང་བའི་ལམ་མོ། ། དྲུག་པ་ནི་སྒོམ་པའི་ལམ་
མོ; ༑བདུན་པ་དང་དགུ་པ་ནི་དེ་དག་གི་བྲལ་བ་དང་བྲལ་བའི་ཐོབ་པ་གཉིས་སོ། ། བརྒྱད་པ་
ནི་ས་འོད་བྱེད་པ་དྲུག་པའི་བར་རོ། ། བཅུ་པ་ནི་ས་བདུན་པའོ། ། བཅུ་གཅིག་པ་ནི་ས་མི་གཡོ་
ནས་ཆོས་ཀྱི་སྤྲིན་གྱི་བར་རོ། ། བཅུ་གཉིས་པ་ནི་སྐྱེ་བ་གཅིག་གིས་ཐོགས་པ་དང་སྲིད་པ་
མཐའ་མ་པའོ། ། བཅུ་གསུམ་པ་ནི་ཁྱད་པར་གྱི་ལམ་རྡོ་རྗེ་ལྟ་བུའི་ཏིང་ངེ་འཛིན་ཏོ་ཞེས་ཟེར་
རོ༑ ༑ དེ་ཡང་མི་འཐད་དེ། སྐྱོན་སྔ་མའི་ཕྱིར་དང་། ནང་ཚན་ངེས་པ་དེ་དག་ཕལ་ཆེར་ལ་ཡང་
...
་
-566-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ལུང་རིགས་རྣམ་དག་གི་སྒྲུབ་བྱེད་ཅུང་ཟད་ཀྱང་མེད་པའི་ཕྱིར་རོ། ། གཞན་དག་ཀུན་རེ། སྒོམ་
ལམ་ནི་སྤྱིའོ། །གཉེན་པོ་ནི་ས་དེ་དག་གི་བར་ཆད་མེད་ལམ་དང་། རྣམ་གྲོལ་ལམ་སྤྱིའོ། ། དགུ་
པ་ནི་ས་བརྒྱད་པའི་རྣམ་གྲོལ་ལམ་མོ། ། བཅུ་པ་ནི་ས་བརྒྱད་པའི་ཁྱད་པར་གྱི་ལམ་མོ། ། ཞེས་
བྱ་བ་ལ་སོགས་པར་འཆད་དོ། ། དེ་ཡང་མི་རིགས་ཏེ། སྐྱོན་སྔ་མའི་ཕྱིར་དང་། བརྒྱད་པའི་
བར་མཐོང་སྒོམ་སྤྱི་ལ་སྦྱོར་ན་དགུ་པ་སོགས་ཀྱང་སྤྱི་ལ་སྦྱོར་བར་མཚུངས་པའི་ཕྱིར་ཏེ། ས་
བཅུ་པའི་གཉེན་པོ་སྐྱེ་བ་དང་སྤང་བྱ་འགག་པ་དུས་མཉམ་པ་དག་འབྱུང་བ་དེའི་འོག་ཏུ་
གཉེན་དེ་དག་ཡོངས་སུ་གཏུགས་པ་ས་བརྒྱད་པ་ལ་སྦྱོར་སོགས་ཧ་ཅང་འབྲེལ་མེད་ཡིན་པའི་
ཕྱིར་རོ། ། །
དེས་ན་དེ་རྣམས་ནི་འཕགས་པ་དང་སློབ་དཔོན་གང་གི་ཡང་དགོངས་པ་མ་ཡིན་ཏེ།
འཕགས་པས་ས་དེ་དང་དེར་ཡོན་ཏན་གྱི་སྒྲས་ཟིན་ལ་དགོངས་ནས་སྤྱི་ལ་སྦྱོར་བའི་ཕྱིར་
དང༌། སློབ་དཔོན་ནི་ཤས་ཆེ་བས་སྤྱི་སྒྲ་བྱེ་བྲག་ལ་སྦྱར་ནས་ཐམས་ཅད་སྐྱེད་རིམ་དུ་བཞེད་
པའི་ཕྱིར་རོ། །ལ་ལ་ཕལན་རེ། བཅུ་པའི་བར་ནི་ས་བརྒྱད་པའི་བར་ལ་འཇོག་ལ། བཅུ་གཅིག་
པ་ནི་ས་དགུ་པ་ལ་འཇོག་སྟེ། ས་དགུ་པར་སོ་སོར་རང་གིས་རིག་པ་ཐོབ་པས་རྣམ་པ་ཐམས་
ཅད་དུ་ཉན་རང་དང་ཐུན་མོང་མ་ཡིན་པ་ཐོབ་པའི་ཕྱིར་རོ། ། བཅུ་གཉིས་པ་ནི་ས་བཅུ་པ་ལ་
བཞག་སྟེ། དེར་སངས་རྒྱས་དང་གཞན་དོན་མཚུངས་པར་བཤད་པའི་ཕྱིར་རོ། ། ཞེས་ཟེར་
རོ༑ ༑དེ་ཡང་ནོར་བ་ཡིན་ཏེ། འདི་ཉིད་ལས་འཕྲིན་ལས་ཀྱི་སྐབས་སུ་དེ་ནས་སྟོབས་ཀྱི་ཕ་
རོལ་ཏུ་ཕྱིན་པའི་སྟོབས་ཀྱིས་ས་བརྒྱད་པ་ལ་ཉན་ཐོས་ལ་སོགས་པ་དང་ཐུན་མོངམ་ཡིན་
པའི་བྱང་ཆུབ་སེམས་དཔའི་ལམ་ལ་སོགས་པ་ཞེས་ས་བརྒྱད་པར་ཐུན་མོང་མ་ཡིན་པ་བཞག་
པའི་ཕྱིར་ས་བརྒྱད་པ་ནས་ཕྱིར་མི་ལྡོག་པས་ཉན་རང་གི་འཇིགས་པ་དང་བྲལ་བའི་ཕྱིར་དེ་
ས567



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ལྟར་འཐད་པ་དང་། དེ་ནས་སྐྱེད་རིམ་དུ་བཤད་པ་དང། གཞན་དོན་ལྷུན་གྲུབ་ཏུ་མ་བཤད་
ཀྱི་གཞན་དོན་གོང་ནས་གོང་དུ་འཕེལ་བའི་རིམ་པར་བཤད་པས་ས་དགུ་པར་འཐད་ཀྱི་བཅུ་
པ་ནས་མི་འཐད་པའི་ཕྱིར་རོ། ། ཁ་ཅིག་ཤེར་ལོན་རེ། བཅུ་གསུམ་པ་སངས་རྒྱས་ཀྱི་ས་ཡིན་ནོ་
ཞེས་ཟེར་རོ། ། དེ་ཡང་འཕགས་སེང་གཉིས་ཀ་དང་འགལ་ཏེ། དེ་ལྟར་ན་བྱང་སེམས་དང་
སྒྲུབ་པའི་གནས་སྐབས་བཅུ་གཉིས་སུ་ཐལ་བའི་ཕྱིར་དང༌། སངས་རྒྱས་ཀྱི་སར་རྟེན་རིགས་
ཡོད་པར་འགྱུར་བའི་ཕྱིར་རོ། ། གཞན་དག་ཨར་སོགསན་རེ། འདིར་ཡེ་ཤེས་རྩོལ་བ་མི་མངའ་
བར་འཇུག་པ་ནི། སེམས་ཅན་གྱི་དོན་དང་། མཐོང་ཆོས་ལ་བདེ་བར་གནས་པའི་ཡེ་ཤེས་ཡིན་
ལ༑ དེ་ཡང་འཕགས་པས་སངས་རྒྱས་ཀྱི་སར་བཤད་པའི་ཕྱིར། འདི་ནི་ས་བཅུ་པའི་ཡེ་ཤེས་
ལ་སངས་རྒྱས་ཀྱི་ཡེ་ཤེས་སུ་བཏགས་པ་ཡིན་ནོ། ། ཞེས་ཟེར་རོ། ། དེ་ཡང་ནོར་བ་ཡིན་ཏེ། ཉི་
སྣང་ལས། དེ་ལ་ཡེ་ཤེས་ལྷུན་གྱིས་གྲུབ་པ་འཇུག་པའི་རྟེན་ནི་འདི་ཡིན་ཏེ སེམས་ཅན་
ཐམས་ཅད་ཀྱི་དོན་དང་། མཐོང་བའི་ཆོས་ལ་བདེ་བར་གནས་པའི་ཡེ་ཤེས་ལྷུན་གྱིས་གྲུབ་པ་
ནི༔ འདི་ལྟར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
ཞེས་བྱའོ། ། ཞེས་འབྱུང་ལ་དེར་ཡེ་ཤེས་ལྷུན་གྱིས་གྲུབ་པ་རྫོགས་པའི་སངས་རྒྱས་ཡིན་པར་
བཤད་ཀྱི་ལྷུན་གྱིས་གྲུབ་པར་འཇུག་པ་སངས་རྒྱས་ཡིན་པར་མ་བཤད་པའི་ཕྱིར་དང༌། ས་
བཅུ་པ་ལ་ནི་བྱང་ཆུབ་སེམས་དཔའ་སངས་རྒྱས་ཁོ་ནར་བརྗོད་པར་བྱའི ཡང་དག་པར་
རྫོགས་པའི་སངས་རྒྱས་ནི་མ་ཡིན་ནོ་ཞེས་འབྱུང་བའི་ཚུལ་གྱིས་དེར་སངས་རྒྱས་ཞེས་
འདོགས་ཀྱང་ཡང་དག་པར་རྫོགས་པའི་སངས་རྒྱས་ཞེས་མི་འདོགས་པའི་ཕྱིར་དང༌། འདིར་
ནི་རིགས་ལ་བརྟེན་པའི་སྒྲུབ་པ་འཆད་པའི་སྐབས་ཡིན་པས་རྫོགས་པའི་སངས་རྒྱས་ཀྱི་ཡེ་
ཤེས་རྟེན་ཆོས་བཅུ་གསུམ་གྱི་ནང་དུ་འཆད་པ་སྐབས་སུ་མ་བབས་པའི་ཕྱིར་རོ། །
-568



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། (༣༣
འཐད་པའི་ཕྱོགས་གང་ཞེ་ན། འཕགས་པའི་ལུགས་དང་། སློབ་དཔོན་གྱི་ལུགས་
སོ༑ ༑དང་པོ་ནི། རྟོག་པའི་ཆོས་དྲུག་ནི། སྤྱིར་འཛིན་པས་དོན་གྱི་གོ་རིམ་ཡིན་ཅིང་། ལྷག་མ་
ཕལ་ཆེར་བཤད་པའི་གོ་རིམ་ཡིན་ཏེ། བདུན་པ་སོགས་གསུམ་ནི། ས་བཅུ་ཆར་གྱི་བར་ཆད་
མེད་ལམ་དང་། དེའི་འགོག་པ་དང་། རྣམ་གྲོལ་ལམ་ཡིན་པའི་ཕྱིར་དང་། བཅུ་པ་སོགས་
གསུམ་ནི་ས་བཅུ་ཆར་གྱི་ཡོན་ཏན་ཁྱད་པར་ཅན་གྱི་ལམ་ཡིན་པའི་ཕྱིར་དང། བཅུ་གསུམ་པ་
ནི་རྫོགས་པའི་སངས་རྒྱས་ཀྱི་དངོས་རྒྱུ་ཡིན་པར་མདོ་ལས་བཤད་པས་ས་བཅུ་རྒྱུན་མཐའ་
ཡིན་པའི་ཕྱིར་རོ། ། དེས་ན་དེའི་འོག་ཏུ་འདི་བྱུང་བ་ཞེས་བྱ་བའི་རིམ་པ་ལ་སྦྱར་བ་སྒྲ་ཇི་
བཞིན་པར་བཤད་པ་ཡིན་ནོ། ། སློབ་དཔོན་གྱི་ལུགས་ནི་དོན་གྱི་གོ་རིམ་དུ་བཞེད་པ་ཡིན་ཏེ།
དེ་དག་གི་དང་པོར་འཇིག་རྟེན་པའི་ངེས་པར་འབྱེད་པའི་ཆ་དང་མཐུན་པ་རྣམས་འབྱུང་
ངོ་༑ ༑དེའི་འོག་ཏུ་འཇིག་རྟེན་ལས་འདས་པའི་མཐོང་བའི་ལམ་དང་ས་བདུན་པའི་བར་གྱི་
སྒོམ་ལམ་རྟོག་པའི་སར་གྱུར་པ་དག་འབྱུང་སྟེ། མདོ་ལས་ཀྱང་ས་བདུན་པ་མན་ཆད་སྒོམ་
ལམ་དང༌། རྒྱན་ལས་ཀྱང་། རབ་ཏུ་རྫོགས་དང་རབ་རྒྱས་དང་། ། ཞེས་ས་བདུན་པ་མན་ཆད་
ལ་རྟོག་པར་བཤད་ལ། འདིར་ཡང་རྟོག་པའི་ཆོ་དྲུག་ཞེས་བརྗོད་པའི་སར་བཤད་པའི་ཕྱིར་
དང༌། འཕགས་པ་ཐོགས་མེད་ཀྱིས་ཀྱང་ས་བདུན་པ་མན་ཆད་ཤེས་པའི་ལམ་དང། བརྒྱད་པ་
སྤོང་བའི་ལམ་དུ་བཤད་པའི་ཕྱིར་རོ། ། དེའི་འོག་ཏུ་མཐོང་སྒོམ་དེ་དག་སྐྱེས་པའི་སྟོབས་ཀྱིས་
ས་བརྒྱད་པའི་གཉེན་པོ་བར་ཆད་མེད་ལམ་སྐྱེ་བ་དང་མཚན་མར་གྱུར་པའི་མི་མཐུན་ཕྱོགས་
འགག་པ་དུས་མཉམ་པ་སྤངས་པའི་སར་གྱུར་པ་དག་འབྱུང་སྟེ། ས་མ་ཚང་བ་མེད་པའི་སྐྱེ་
རིམ་ཡིན་པའི་ཕྱིར་དང་། ས་བརྒྱད་པར་མཚན་འཛིན་གཏན་མི་འབྱུང་བར་སྤངས་པས་
སྤངས་པའི་ས་ཞེས་སྒྲ་བྱེ་བྲག་ཏུ་སྦྱར་བའི་ཕྱིར་རོ། ། དེའི་འོག་ཏུ་སྤང་གཉེན་དེ་དག་འགགས་
569



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཤིང་། མ་དམིགས་པའི་སྤང་གཉེན་དེ་དག་སྐྱེ་བ་དང་འགག་པ་དང་ལྡན་པའི་རྣམ་པར་རྟོག་
པ་སྤངས་པའི་ས་བརྒྱད་པའི་རྣམ་གྲོལ་ལམ་འབྱུང་སྟེ། དེ་ནས་ས་མ་ཚང་བ་མེད་པའི་སྐྱེ་རིམ་
ཡིན་པའི་ཕྱིར་དང་། ས་བརྒྱད་པའི་རྣམ་གྲོལ་གྱི་ལམ་ཡང་དེ་ལྟ་བུའི་རང་བཞིན་ཡིན་པའི་
ཕྱིར་རོ། ། དེའི་འོག་ཏུ་སྔོན་གྱི་སྨོན་ལམ་དང་སྦྱིན་པ་ལ་སོགས་པ་ཐབས་ལ་མཁས་པའི་
སྟོབས་ཀྱིས་འཁོར་བ་དང་མྱ་ངན་ལས་འདས་པ་ལ་མི་གནས་པའི་མཚན་ཉིད་ཀྱི་ཤེས་རབ་
དང་ཐབས་ཀྱི་ས་བརྒྱད་པའི་ཁྱད་པར་གྱི་ལམ་འབྱུང་སྟེས་མ་ཚང་བ་མེད་པའི་སྐྱེ་རིམ་ཡིན་
པའི་ཕྱིར་དང་། འོག་གི་ཐུན་མོང་མ་ཡིན་པ་ས་བརྒྱད་པ་ལ་བཞག་པའི་ཕྱིར་རོ། ། དེའི་འོག་ཏུ་
དེ་དག་སྐྱེས་པས་ཉན་ཐོས་ལ་སོགས་པ་དང་ཐུན་མོང་མ་ཡིན་པའི་ས་བརྒྱད་པའི་ཁྱད་པར་
གྱི་ལམ་འབྱུང་སྟེ་ས་མ་ཚང་བ་མེད་པའི་སྐྱེད་རིམ་ཡིན་པའི་ཕྱིར་དང། འདི་ཉིད་ལས་འཕྲིན་
ལས་ཀྱི་སྐབས་སུ་ས་བརྒྱད་པར་ཐུན་མོང་མ་ཡིན་པའི་ལམ་བཞག་པའི་ཕྱིར་རོ། །དེའི་འོག་ཏུ་
གདུལ་བྱའི་བསམ་པ་ཇི་ལྟ་བ་བཞིན་དུ་ཞུགས་པ་ལ་སོགས་པ་ལྡེམ་པོར་དགོངས་པའི་སྒོ་
ནས་ཐེག་པ་གསུམ་གྱི་ལམ་ལ་འགོད་པའི་གཞན་གྱི་དོན་གྱི་གོ་རིམ་ཅན་ས་དགུ་པའི་ཁྱད་
པར་གྱི་ལམ་འབྱུང་སྟེ། ས་མ་ཚང་བ་མེད་པའི་སྐྱེ་རིམ་ཡིན་པའི་ཕྱིར་དང་། ས་དགུ་པར།
སེམས་ཅན་སྨིན་པར་འགྲུབ་ཉིད་དང་། ། ཞེས་བཤད་པས་གཞན་དོན་ཁྱད་པར་ཅན་བྱེད་
པར་བཞག་པའི་ཕྱིར་རོ། ། དེའི་འོག་ཏུ་འཁོར་བ་ཇི་སྲིད་པར་མཚན་མེད་ཅིང་ལྷུན་གྱིས་གྲུབ་
པར་འཇུག་པའི་གཞན་གྱི་དོན་གྱི་ཡེ་ཤེས་འཇུག་པའི་ས་བཅུ་པའི་ཁྱད་པར་གྱི་ལམ་འབྱུང་
སྟེ༑ ས་མ་ཚང་བ་མེད་པའི་སྐྱེ་རིམ་ཡིན་པའི་ཕྱིར་དང་། ས་བཅུ་པ་དེར་སངས་རྒྱས་དང་།
གཞན་དོན་འབད་མེད་ལྷུན་གྲུབ་ཏུ་འབྱུང་བར་མཚུངས་པའི་ཕྱིར་རོ། ། ཁོ་བོ་ནི་སློབ་དཔོན་
གྱི་རྗེས་སུ་འབྲངས་ཏེ། ཡོན་ཏན་གྱི་སྒྲས་ཟིན་གྱིས་རྟོག་ན། སྦྱིན་པ་དང་ལྡན་པའི་སེམས་
-570-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བསྐྱེད་ས་དང་པོར་འཇོག་པ་སོགས་དེ་དག་རྣམས་ལ་རྒྱུ་མཚན་མེད་པར་འགྱུར་བའི་ཕྱིར་
ཀླན་ཀ་ནི། ས་བདུན་པ་མན་ཆད་ཁོ་ན་ལ་སྒོམ་ལམ་དུ་འཇོག་པ་མི་འཐད་དེ ས་
བརྒྱད་པ་ཡན་ཆད་ཀྱང་སྒོམ་ལམ་ཡིན་པའི་ཕྱིར་རོ་ཞེ་ན། འོ་ན་སེམས་བསྐྱེད་ཀྱི་སྐབས་སུ་
ཡང་མཐོང་བ་དང་སྒོམ་པའི་སྤྱོད་ཡུལ་ཅན་ནོ་ཞེས་བྱ་བ་དེར་ས་བཅུ་པའི་སྔ་ཆ་མན་ཆདལ་
སྒོམ་ལམ་ཉིད་དུ་འཇོག་པ་མི་འཐད་པར་འགྱུར་ཏེ། ཕྱི་ཆའང་སྒོམ་ལམ་ཡིན་པའི་ཕྱིར་
རོ༑ ༑དེ་བཞིན་དུ་དག་པའི་ཡེ་ཤེས་ཆེན་པོ་ལ་སྒོམ་དུ་ངེས་པར་བཟུང་བ་ལ་སོགས་པ་འདི་
ཉིད་ལས་སྒོམ་ལམ་སྤྱི་སྒྲ་བྱེ་བྲག་ལ་སྦྱར་བ་ཐམས་ཅད་ཀྱང་མི་འཐད་པར་འགྱུར་རོ། ། གལ་
ཏེ་ས་བཅུ་ཆར་ལ་གཉེན་པོ་ལ་སོགས་པ་ཡོད་པའི་ཕྱིར་ས་མཚམས་བྱེ་བྲག་ཏུ་དེ་དག་མི་
འཐད་དོ་ཞེ་ན། འོ་ན་དང་པོ་སེམས་བསྐྱེད་དང་མཐའ་མ་འཕྲིན་ལས་ཀྱི་གོ་རིམ་ཐམས་ཅད་
བཤིག་པར་འགྱུར་ཏེ། འདུན་པ་དང་མཚུངས་པར་ལྡན་པའི་སེམས་བསྐྱེད་ས་བཅུ་པའི་བར་
དུ་ཡོད་པས་འདུན་ལྡན་སེམས་བསྐྱེད་ལམ་དང་པོར་བཞག་པ་ལ་སོགས་པ་མི་འཐད་པར་
འགྱུར་བ་དང༌། འགྲོ་རྣམས་ཞི་བའི་ལས་ལ་འགོད་པ་དང་། སྟོང་ཉིད་སྒོམ་པའི་བར་ས་བཅུ་
ཆར་ན་ཡོད་པས་མོས་སྤྱོད་ཀྱི་ལམ་དུ་བཞག་པ་མི་འཐད་པར་འགྱུར་བ་དང། གཟུང་འཛིན་
གཉིས་ཟད་ནས། མངོན་པར་ཞེན་པ་བཟློག་པའི་བར་ས་བཅུ་ཆར་ན་ཡོད་པས་དང་པོ་ནས་
བརྒྱད་པའི་བར་དུ་བཞག་པ་མི་འཐད་པར་འགྱུར་བ་དང༌། བྱང་ཆུབ་ཐོབ་པ་ནས། མྱང་
འདས་ལ་འགོད་པའི་བར། དག་པ་ཐམས་ཅད་ན་ཡོད་པས་བྱང་ཆུབ་ཐོབ་པ་ས་དགུ་པ་དང།
སངས་རྒྱས་ཀྱི་ཞིང་དག་པ་ས་བཅུ་པ་ཐོབ་མ་ཐག་པ་ལ་སོགས་པ་ནང་ཚན་གྱི་ས་མཚམས་ཀྱི་
བྱེ་བྲག་ཐམས་ཅད་བཤིག་པར་འགྱུར་བའི་ཕྱིར་རོ། ། དེ་བས་ན། དེ་ལྟར་སེམས་པའི་རྒོལ་བ་
-571-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དེ་ནི། བདག་ཅག་ལ་སློབ་དཔོན་གྱི་གཞུང་སོ་སོ་ནས་བསྟན་པའི་གོ་རིམ་ཐམས་ཅད་རྣ་བ་
ཙམ་དུ་ཡང་ཚོར་བ་མེད་དོ་ཞེས་ཆོ་ངེས་འདེབས་པར་བྱེད་པ་ཡིན་ཏེ སློབ་དཔོན་གྱིས་ནི།
སེམས་བསྐྱེད་པ་དང་པོ་དང་མཐའ་མའི་ལས་བསྟན་པའི་གོ་རིམ་བསྟན་པའི་རིམ་པས་ལྷག་
མ་བར་གྱི་ཚིག་གི་དོན་རྣམས་ཀྱི་གོ་རིམ་ཀྱང་ཁོང་དུ་ཆུད་པར་བྱ་སྟེ ཚིག་མང་དུ་དོགས་
ནས་བདག་གིས་ནི་མ་བྲིས་སོ་ཞེས་ཐོག་མཐའ་གཉིས་ཀྱི་གོ་རིམ་བསྟན་པའི་རིགས་པས་གོ་
རིམ་བར་པ་ཐམས་ཅད་རྟོགས་པར་བསྟན་པའི་ཕྱིར་རོ། ། །
འོ་ན་སློབ་དཔོན་གྱིས། སེམས་ཅན་སྨིན་པ་ས་བདུན་པ་ལ་བཞག་པས་འདིར་གཞན་
དོན་གྱི་གོ་རིམ་ཀྱང་ས་བདུན་པ་ནས་འཇོག་པར་འགྱུར་རོ་ཞེ་ན སྐྱོན་མེད་དེ། འདི་སེམས་
ཅན་སྨིན་པ་ནི་གསུམ་སྟེ། ཆུང་ངུར་སྨིན་པ་དང་། འབྲིང་དུ་སྨིན་པ་དང་། མཆོག་ཏུ་སྨིན་
པའོ། ། དེ་དག་ཀྱང་རིམ་པ་ལྟར། སྦྱོར་ལམ་དང་། ས་བདུན་པ་དང་། ས་དགུ་པར་འགྲུབ་སྟེ།
དེས་ན་འདིར་ནི། མཆོག་ཏུ་སྨིན་པའི་དབང་དུ་བྱས་པ་ཡིན་ཏེ། ཐུན་མོང་མ་ཡིན་པའི་ལམ་གྱི་
རྗེས་སུ་འབྱུང་བར་བཤད་པའི་ཕྱིར་རོ། །སློབ་དཔོན་དེ་ལྟར་བཞེད་དུ་ཆུག་ཀྱང་། དོན་ལ་མི་
རིགས་ཏེ་སྐབས་སྟོབས་ཅི་ཡང་མེད་པའི་ཕྱིར་རོ། ། ཞེ་ན། དེ་ནི་མ་གྲུབ་སྟེ། ཡུམ་གྱི་མདོ་དག་
གིས་ཀྱང་། དངོས་སུ་སྟོང་ཉིད་ཀྱི་རྣམ་གྲངས་ཕལ་ཆེར་བརྗོད་པ་མཐོང་བའི་ཕྱིར་མངོན་
རྟོགས་བརྒྱད་ཀྱི་རིམ་པ་ལ་སྦྱོར་བ་བརྗོད་འདོད་ཁོ་ནར་ཟད་པའི་ཕྱིར་རོ། །
གལ་ཏེ་མངོན་རྟོགས་ཀྱི་རིམ་པ་དེ་དག་མི་སྟོན་ན། མདོའི་ཚིག་དེ་རྣམས་ཟློས་པར་
འགྱུར་བའི་ཕྱིར་རོ་ཞེ་ན འོ་ན་འདིར་ཡང་། སློབ་དཔོན་གྱིས་བཤད་པ་ལྟ་བུའི་མངོན་རྟོགས་
ཀྱི་གོ་རིམ་དེ་དག་མི་སྟོན་པར་ཡེ་ཤེས་ཉི་ཚེ་གློ་བུར་དུ་བརྗོད་པ་ཡིན་ན ཟློས་པར་འགྱུར་རོ་
ཞེས་མཚུངས་སོ། ། གལ་ཏེ་སློབ་དཔོན་གྱིས་ཀྱང་། ས་དེ་དང་དེར་ཡོན་ཏན་དེ་དང་དེ་དག་
-572.



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཤས་ཆེ་བས་དེ་ལྟར་བཞག་པ་ཡིན་གྱི གཞན་དུ་མི་འཇོག་པ་ནི་མ་ཡིན་ནོ། ། ཞེ་ན། དེའི་དོན་
དེ་དག་གང་ཞིག་ཡིན་ས་བདུན་པར་སྒོམ་ལམ་ཤས་ཆེ་བས་འདིར་བསྟན་པའི་སྒོམ་ལམ་འདི་
ས་བདུན་པ་ལ་འཇོག་ཅེས་བྱ་བ་ཡིན་ནམ། ས་བདུན་པ་མན་དུ་སྒོམ་ལམ་ཤས་ཆེ་བས་ས་
བདུན་པ་མན་ཆད་འདིར་བསྟན་སྒོམ་ལམ་དུ་བཞག་གི་ འདིར་བསྟན་སྒོམ་ལམ་ནི་ས་བདུན་
པར་འཇོག་པས་མ་ཁྱབ་ཅེས་བྱ་བ་ཡིན། དང་པོ་ལྟར་ན་མི་མཐུན་པ་མེད་ལ། གཉིས་པ་ལྟར་
ན་མི་འཐད་དེ། འདིར་མ་འབྲེལ་བ་དང་། གཞན་ཡང་འཇོག་པར་འགྱུར་བའི་ཕྱིར་རོ། ། དང་
པོ་ཇི་ལྟར་ན། ས་བདུན་པ་མན་ཆད་འདིར་བསྟན་སྒོམ་ལམ་ཡིན་ཞེས་བྱ་བས་གཞན་མི་སེལ་
ན། མན་ཆད་ཅེས་བྱ་བའི་རྣམ་བཅད་དོན་མེད་པའི་ཕྱིར་རོ། ། གཞན་ཡང་འཇིག་པར་འགྱུར་
བ་ཡིན་ཏེ། ས་བརྒྱད་པ་མི་གཡོ་བའི་ས་ཡིན་གྱི་ མི་གཡོ་བའི་ས་ལ་ས་བརྒྱད་པས་མ་ཁྱབ་སྟེ
ས་དགུ་པ་ལ་སོགས་པའང་འདུ་ཤེས་གཉིས་ཀྱིས་མི་གཡོབའི་ཕྱིར། ཞེས་བྱ་བ་ལ་སོགས་
པར་མཚུངས་པའི་ཕྱིར་རོ། ། དེ་ལྟར་ན་སྤྱི་མིང་སྒོས་ལ་འཇུག་པའི་བྱེ་བྲག་མི་ཤེས་པ་དག་
གིས་འདི་ཙམ་ལ་ས་མཚམས་ཀྱི་རིམ་པ་དེ་ལྟ་བུ་སྦྱོར་བ་བློར་མི་ཆུད་ན། རྒྱལ་བའི་ཡུམ་
མངོན་རྟོགས་ཀྱི་རིམ་པ་ཤིན་ཏུ་མི་གསལ་བ། དེ་དག་གིས་མངོན་རྟོགས་ཀྱི་རིམ་པ་བསྟན་པ་
ཇི་ལྟར་ཁོང་དུ་ཆུད་པར་འགྱུར། དགག་པ་ལ་ཀླན་ཀ་བཤད་ཟིན་ཏོ། །
སྒྲུབ་པ་ལ་ཀླན་ཀ་ནི། གལ་ཏེ་འདིར་གཉེན་པོ་ཞེས་པ་བར་ཆད་མེད་ལམ་ལ་འཛིན་པ་
ནི་མི་འཐད་དེ། བར་ཆད་མེད་ལམ་སྐྱེས་པ་ན་སྤང་བྱ་སྤོང་བཞིན་པ་ཡིན་གྱི་སྤངས་པ་མ་ཡིན་
པའི་ཕྱིར་ཏེ། གཞན་དུ་ན། བར་ཆད་མེད་པའི་ལམ་སྤང་བྱ་དངོས་སུ་སྤོང་བའི་བྱ་བ་མི་བྱེད་
པར་ཐལ་ལོ་ཞེ་ན། དེ་ནི་འབྲེལ་མེད་ཡིན་ཏེ། གཉེན་པོ་ཡིན་པ་ལ་སྤང་བྱ་སྤངས་ཟིན་དགོས་
པ་མ་ཡིན་པའི་ཕྱིར་དང་། རྩ་བར་ཡང་སྤོང་བ་ཞེས་བྱ་བ་འབྱུང་བའི་ཕྱིར་ཏེ། སྤངས་ཟིན་
•573-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པའི་རྣམ་གྲོལ་ལམ་ཡང་འཛིན་ན། དེ་དག་ཡོངས་སུ་གཏུགས་པ་ཞེས་བྱ་བ་ཡང་གཉེན་པོ་
དང་ནི་སྤོང་བ་ཞེས་བྱ་བ་འདིར་འདུས་པར་འགྱུར་བའི་ཕྱིར་རོ། ། གལ་ཏེ་གཉེན་པོ་ཞེས་བྱ་
བ་འདིས། ས་བརྒྱད་པའི་བར་ཆད་མེད་ལམ་འཛིན་པ་མི་འཐད་དེ། སྒོམ་ལམ་ས་བདུན་པ་
མན་ཆད་ལ་བཞག་པས་དེ་དག་སྐྱེས་པའི་སྟོབས་ཀྱིས་གཉེན་པོ་སྐྱེ་བ་དང་མི་མཐུན་ཕྱོགས་
འགག་པ་དུས་མཉམ་ཞེས་བྱ་བ་མ་འབྲེལ་བའི་ཕྱིར་རོ་ཞེ་ན སྐྱོན་མེད་དེ། རྒྱུ་དེ་དག་སྐྱེས་
པའི་སྟོབས་ཀྱིས་འབྲས་བུ་དེ་དག་ཐོབ་ཅེས་བྱ་བ་ཡིན་པ་དང། གཞན་དུ་ན་ས་བརྒྱད་པའི་
ཐབས་ཤེས་དེ་དག་སྐྱེས་པའི་སྟོབས་ཀྱིས་ས་དགུ་པའི་ཐུན་མོང་མ་ཡིན་པའི་ཡོན་ཏན་ཐོབ་
ཅེས་བྱ་བ་ཡང་འབྲེལ་མེད་དུ་འགྱུར་བ་ལ་སོགས་པ་ཧ་ཅང་ཐལ་བའི་ཕྱིར་རོ། ། གལ་ཏེ་བཅུ་
གསུམ་པ་ས་བཅུ་པར་འཇོག་པ་མི་འཐད་དེ། འགྲེལ་ཆེན་ལས། འདིས་ཀྱང་རྟོག་པའི་ཆོས་
ཐམས་ཅད་བསྡུས་པའི་ཕྱིར་རོ་ཞེས་པ་དང་འགལ་བར་འགྱུར་རོ་ཞེ་ན སྐྱོན་མེད་དེ། སྐབས་
སྟོབས་ཀྱིས་རིགས་ལ་བརྟེན་པའི་རྟོགས་པ་འཛིན་པའི་ཕྱིར་དང་། གཞན་དུ་ན། རིགས་པ་
བཤད་ཟིན་པ་དང་འགལ་བའི་ཕྱིར་རོ། ། །
ངེས་པའི་ཚིག་གང་ཞེ་ན། ཡོན་ཏན་སྒྲོལ་བའི་དོན་གྱིས་ན་རིགས་ཏེ། དེ་ལས་ཡོན་ཏན་
དེ་དང་དེ་སྐྱེ་ཞིང་འབྱུང་བ་ཞེས་བྱ་བའི་དོན་ཏོ། འགའ་ཞིག་ན་རེ། གོ་དྲ་ཞེས་བྱ་བའི་སྒྲ་
ལས་དྲངས་ནས་སྐྱོབ་བར་བྱེད་པས་ན་རིགས་ཞེས་བྱའོ། ། ཅིའི་ཕྱིར་རང་བཞིན་དུ་གནས་
པའི་རིགས་ཞེས་བྱ་ཞེ་ན། བཅོས་མ་མ་ཡིན་པའི་རྒྱུ་ཡིན་པས་ན་རིགས་ཞེས་བྱའོ། །དེའི་ཕྱིར་
འཕགས་པའི་གང་ཟག་ཐམས་ཅད་ནི། འདུས་མ་བྱས་ཀྱི་རབ་ཏུ་ཕྱེ་བ་ཡིན་ནོ་ཞེས་བརྗོད་
དོ༑ ༑ཅིའི་ཕྱིར་སྒྲུབ་པའི་རིགས་ཞེས་བྱ་ཞེ་ན། བཅོས་མ་ཉེ་བར་སྒྲུབ་པའི་རྒྱུ་ཡིན་པས་ན་དེ་
སྐད་ཅེས་བྱའོ། །ཅིའི་ཕྱིར་སྒྲུབ་པའི་རྟེན་ཞེས་བྱ་ཞེ་ན། སྒྲུབ་པའི་ཆོས་ཀྱི་གཞི་བྱེད་པས་སམ་
-574-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༣
རྒྱུ་བྱེད་པས་དེ་སྐད་ཅེས་བྱའོ། ། གལ་ཏེ་ས་བོན་གྱི་མྱུ་གུ་སྐྱེད་པ་བཞིན་དུ། ཆོས་དབྱིངས་
ཀྱིས་ཟག་པ་མེད་པའི་ཆོས་སྐྱེད་ན་དངོས་པོར་འགྱུར་ལ། མི་སྐྱེད་ན་རྒྱུའི་དོན་མི་གནས་སོ་
ཞེ་ན། དེ་ལ་དམིགས་ནས་ཡོན་ཏན་སྐྱེ་བས་དེ་སྐད་ཅེས་བཏགས་སོ། ། གལ་ཏེ་ས་ཕྱོགས་ལ་
སྐྱེས་བུ་བརྟེན་པ་བཞིན་དུ་ཆོས་དབྱིངས་ལ་སྒྲུབ་པ་བརྟེན་ན་དངོས་པོར་འགྱུར་ལ། མི་
བརྟེན་ན་རྟེན་གྱི་དོན་མི་གནས་སོ་ཞེ་ན སྐྱོན་མེད་དེ། ནམ་མཁའ་ལ་རླུང་བརྟེན་པ་ལྟར་དེ་
མེད་ན་དེ་གནས་པ་མི་ཐོབ་པའི་ཕྱིར་དང་། དེའི་དབང་གིས་དེ་རྣམ་པར་དག་པར་འགྱུར་བའི་
ཕྱིར་དེ་སྐད་ཅེས་བྱའོ། །རིགས་ཀྱི་སྤྱིའི་དོན་བཤད་ཟིན་ཏོ། །
རྐུན་པོ་བྱུང་བ་དང་སྒོ་འཕར་བཅད་པ་ཞེས་བྱ་བ་འདི་རྣམ་པ་གཉིས་ཏེ དཔེ་ལ་
དཔྱད་པ་དང་། དོན་ལ་དཔྱད་པའོ། ། དང་པོ་ནི་རྐུན་པོ་བྱུང་ཟིན་ནས་སྒོ་འཕར་ཕྱིས་གཅོད་
པ་མ་ཡིན་ནམ། དེ་དག་དུས་མཉམ་གྱི་དཔེར་ཇི་ལྟར་རུང་ཞེ་ན། འདི་ལ་ཁ་ཅིག་ཀུན་རེ། ཇི་
སྲིད་སྒོ་འཕར་མ་བཅད་པ་དེ་སྲིད་དུ་ནི་རྐུན་པོ་རེ་ཞིག་ཕྱིར་ཕྱུང་དུ་ཟིན་ཀྱང་གཏན་ཕྱུང་བ་
མ་ཡིན་ཏེ། བགེགས་བྱེད་པ་མེད་པས་སླར་ཡང་འཇུག་སྲིད་པའི་ཕྱིར་རོ། །གང་ཕྱིར་སྒོ་འཕར་
བཅད་པ་དེའི་ཚེ་སླར་འཇུག་མི་སྲིད་པས་ཡང་དག་པར་རྐུན་པོ་བྱུང་བ་ཞེས་བྱ་བའི་ཐ་སྙད་
ཐོབ་བོ། ། དེས་ན་འདིར་རྐུན་པོ་ཕྱིར་ཐོན་པ་ཙམ་གྱིས་ཕྱིར་ཕྱུང་བའི་དོན་མ་ཡིན་གྱི་སླར་
འཇུག་པའི་གོ་སྐབས་མེད་པར་བྱས་པ་ཉིད་ཡིན་ལ། དེ་ནི་སྒོ་འཕར་བཅས་པ་དང་དུས་
མཉམ་པ་ཡིན་ནོ་ཞེས་ཟེར་རོ། ། དེ་ནི་མི་འཐད་དེ། དེ་ལྟ་ན་མཐོང་ལམ་མ་སྐྱེས་གོང་དུ་མཐོང་
སྤང་སླར་མི་སྐྱེ་བར་བྱེད་པ་མེད་པར་འགྱུར་ལ། དེའང་མི་རིགས་ཏེ། རྒྱུ་ལ་གནོད་པ་མ་བྱས་
པ་རྣམས་ནི། སླར་མི་འབྱུང་བའི་ངེས་པ་མེད་པའི་ཕྱིར་དང་། སྦྱོར་ལམ་གྱིས་མཐོང་སྤང་ནུས་
མེད་དུ་མ་བྱས་ན། ཆགས་ཁྲོ་བཞིན་ཕན་ཚུན་གགས་བྱས་པ་ཙམ་གྱིས་སྤོང་བར་མི་འཐད་དོ་
-575-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཞེས་འཆད་པར་འགྱུར་བའི་ཕྱིར་རོ། །
འོ་ན་ཇི་ལྟར་ཞེ་ན། སྒོ་འཕར་གཅོད་པ་ན་ནི་བཅད་ཟིན་པའི་ངེས་པ་མེད་པས་རྐུན་པོ་
ཕྱུང་མ་ཟིན་བཞིན་དུ་སྒོ་འཕར་གཅོད་པ་ཡོད་པའི་ཕྱིར་རོ། ། དེས་ན་འདིར། རྐུན་པོ་བྱུང་བ་
དང་སྒོ་འཕར་གཅོད་པ་དུས་མཉམ་ཞེས་བྱ་བ་མ་ཡིན་གྱི་རྐུན་པོ་བྱུང་བ་དང་སྒོ་འཕར་བཅད་
པ་དུས་མཉམ་ཞེས་བྱ་བ་ཡིན་ལ། དེའང་འདིར་རྐུན་པོ་ནང་ནས་ཕྱུང་མ་ཐག་སྒོ་འཕར་
བཅད་དེ། རྐུན་པོས་ཐེམ་པའི་སྔ་ལོགས་འདས་པ་དང་སྒོ་འཕར་ཡང་བཅད་ཟིན་ཅིང་རྐུན་
པོའང་བྱུང་ཟིན་པ་ཡིན་པས་དེ་ལྟ་བུའི་སྒོ་འཕར་བཅད་པ་དང་རྐུན་པོ་བྱུང་བ་ཉིད་དཔེར་
བྱེད་པ་ཡིན་པས་སྐྱོན་མེད་དོ། ། གཉིས་པ་ནི་གཉེན་པོ་སྐྱེ་བ་ཞེས་བྱ་བ་དེ་སྐྱེ་འགྱུར་གྱི་དོན་ལ་
བྱེད་དམ། སྐྱེས་ཟིན་གྱི་དོན་ལ་བྱེད། དང་པོ་ལྟར་ཡང་མི་འཐད་དེ། གཉེན་པོ་འགག་པ་
འགགས་ཟིན་པ་ལ་བྱེད་ན། འདས་མ་འོངས་དུས་མཉམ་པ་མི་སྲིད་པའི་ཕྱིར་དང་། འགག་
བཞིན་པ་ལ་བྱེད་ནའང་། ད་ལྟར་བ་དང་མ་འོངས་པ་དུས་མི་ཉམ་པའི་ཕྱིར་རོ། ། གཉིས་པ་
ལྟར་ན་ཡང་མི་འཐད་དེ། གཉེན་པོ་འགག་པ་འགགས་ཟིན་པ་ལ་བྱེད་ན། འདས་མ་འོངས་
དུས་མཉམ་པ་མི་སྲིད་པའི་ཕྱིར་དང་། འགག་བཞིན་པ་ལ་བྱེད་ན་སྤང་གཉེན་དུས་མཉམ་
པར་འགྱུར་བའི་ཕྱིར་རོ་ཞེ་ན། འདི་ལ་ཁ་ཅིག་ན་རེ། གཉེན་པོ་སྐྱེ་བའི་འགོ་རྩོམ་པ་དང་།
སྤང་བྱ་འགག་པའི་འགོ་རྩོམ་པ་གཉིས་དུས་མཉམ་པ་ཡིན་ནོ་ཞེས་ཟེར་རོ། །དེ་ནི་ནོར་བ་ཡིན་
ཏེ༑ རྩོད་པ་སྔ་མ་དང་འབྲེལ་མེད་པའི་ཕྱིར་དང་། གཉེན་པོ་མཐོང་ལམ་སྐྱེ་བའི་ཐོག་མ་སྡུག་
བསྔལ་ཆོས་ཉིད་ཡིན་པས་དེའི་གནས་སྐབས་ན་ཡང་རང་གི་སྤང་བྱ་འགགས་མ་ཟིན་པར་
འགྱུར་བའི་ཕྱིར་རོ། ། །
འོ་ན་ཇི་ལྟར་ཞེ་ན། འདིར་འགག་པ་ཞེས་བྱ་བ་ནི། ཞིག་པའི་དོན་ལ་བྱས་ན་གཉེན་པོ་
-576-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
སྐྱེས་པ་དང་སྤང་བྱ་ཞིག་པ་དུས་མཉམ་པ་ཡིན་ཏེ། སྤང་བྱའི་སྐད་ཅིག་ཕྱི་མ་ལ་གཉེན་པོ་སྐྱེས་
པའི་ཕྱིར་རོ། །ཡང་འགག་པའི་དོན་འགག་བཞིན་པ་ལ་བྱས་ན། གཉེན་པོ་སྐྱེ་འགྱུར་དང་དུས་
མཉམ་པ་ཡིན་ཏེ། རྒྱུ་མཚན་དེ་ཉིད་ཀྱི་ཕྱིར་རོ། ། འོ་ན་དེ་གཉིས་གང་ལ་བྱ་ཞེ་ན། སྤང་བྱ་
འགགས་པ་དང་གཉེན་པོ་སྐྱེས་པ་དུས་མཉམ་ཞེས་པའི་ཕྱོགས་ཡིན་ཏེ རྐུན་པོ་འབྱིན་པ་
དང༌། སྒོ་འཕར་གཅོད་པ་དུས་མཉམ་པ་དཔེར་བྱ་བ་མ་ཡིན་གྱི། རྐུན་པོ་བྱུང་བ་དང་སྒོ་
འཕར་བཅད་པ་དུས་མཉམ་པ་དཔེར་བྱས་པའི་ཕྱིར་རོ། ། དེ་ལྟར་ན། རྐུན་པོ་བྱུང་བ་དང་སྒོ་
འཕར་བཅད་པ་ལྟར་གཉེན་པོ་དང་མི་མཐུན་པའི་ཕྱོགས་སྐྱེས་པ་དང་འགགས་པ་དུས་
མཉམ་པ་དག་གོ་ཞེས་བསྒྱུར་ན་མི་འགྲུབ་པར་འགྱུར་ཏེ། སྤང་བྱ་འགག་བཞིན་པའི་དུས་ནི་
སྦྱོར་བའི་གནས་སྐབས་ཉིད་ཡིན་པས་གཉེན་པོ་བར་ཆད་མེད་ལམ་གྱི་གནས་སྐབས་བྱུང་མ་
ཟིན་པ་ཉིད་གཉེན་པོ་དང་སྤོང་བ་དང་ཞེས་པའི་གཞུང་འདིའི་སྐབས་ཀྱི་བརྗོད་བྱར་འགྱུར་
བའི་ཕྱིར་རོ། །
ཞུགས་པ་ལ་སོགས་པ་ལྡེམ་པོར་དགོངས་པ་ཞེས་བྱ་བའི་སྐབས་འདིར། དོན་རྣམ་པ་
གསུམ་སྟེ། ལྡེམ་དགོངས་དངོས་དང་། དགོངས་ལྡེམ་དགོངས་ཀྱི་ཁྱད་པར་དང་། དྲང་དོན་
དང་ངེས་དོན་གྱི་ཁྱད་པར་རོ། །དང་པོ་ལ་གསུམ་སྟེ། མི་འཐད་པའི་ཕྱོགས་དང་། འཐད་པའི་
ཕྱོགས་དང་། ཀླན་ཀ་སྤང་བའོ། ། མི་འཐད་པའི་ཕྱོགས་གང་ཞེ་ན། གཞན་དག་ཕལན་རེ། ཉེས་
པ་དང་ནི་ངོ་བོ་ཉིད། ། དེ་བཞིན་ཉེས་པ་འདུལ་བ་དང་། ། བརྗོད་པ་ཟབ་པ་ཉིད་ལ་ནི། ། ལྡེམ་
པོར་དགོངས་པ་འདི་རྣམས་བཞི། ། ཞེས་བྱ་བའི་རྗེས་སུ་འབྲང་སྟེ། ངོ་བོ་ཉིད་མེད་པར་སྟོན་
པའི་བཀའ་རྣམས་མཚན་ཉིད་ལྡེམ་དགོངས་ཡིན། ཞེས་ཟེར་བ་དང་། ཐེག་པ་གཅིག་ཏུ་སྟོན་
པ་དང་། ཤཱ་རིའི་བུ་སོགས་སངས་རྒྱས་སུ་ལུང་སྟོན་པ་རྣམས་གཉེན་པོ་ལྡེམ་དགོངས་ཡིན་
སམས
-577



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ནོ༑ ༑ཞེས་ཟེར་རོ། །དེ་ནི་དབུ་སེམས་ཀྱི་ཁྱད་པར་ལ་བློ་ཁ་མ་ཕྱོགས་པ་ཡིན་ཏེ རང་བཞིན་
མེད་པ་སྟོན་པའི་བཀའ་རྣམས་ནི་དོན་དམ་དཔྱོད་བྱེད་ཀྱི་རིགས་པས་གྲུབ་པའི་ངེས་དོན་
ཡིན་པས་དགོངས་པ་ཅན་གྱི་ཚིག་མ་ཡིན་པའི་ཕྱིར་དང། མཐར་ཐུག་ཐེག་པ་གཅིག་ཏུ་ཡང་
ལུང་རིགས་ཀྱིས་ལེགས་པར་འགྲུབ་པས་ཐེག་ཆེན་གྱི་རིགས་མ་ངེས་པ་དྲང་བ་ཙམ་གྱི་དོན་
མ་ཡིན་པའི་ཕྱིར་རོ། ། དེས་ན་དབུ་མའི་ཚུལ་གྱིས་ཟབ་མོ་ལྟ་བ་དང༌། རྒྱ་ཆེན་སྤྱོད་པ་གཉིས་
ཀ་ལས་ཉམས་པ་ཡིན་ནོ། །
འཐད་པའི་ཕྱོགས་གང་ཞེ་ན། གཞུག་པ་ལྡེམ་པོར་དགོངས་པ་ནི། ཉན་ཐོས་རྣམས་
གཞུག་པའི་དོན་དུ་ཕྱི་རོལ་གྱི་དོན་བདེན་པར་བསྟན་པ་ལྟ་བུའོ། ། མཚན་ཉིད་ལྡེམ་པོར་
དགོངས་པ་ནི། སེམས་ཀྱི་རང་བཞིན་བྱ་བྱེད་ཐམས་ཅད་རུང་བའི་སྟོང་པ་ཉིད་ལ་དགོངས་
ནས་ཀུན་གཞིའི་རྣམ་ཤེས་བདེན་པར་བསྟན་པ་ལྟ་བུའོ། ། གཉེན་པོ་ལྡེམ་པོར་དགོངས་པ་ནི།
རྒྱན་དུ། སངས་རྒྱས་ཆོས་ལ་བརྙས་པ་དང་། ། ལེ་ལོ་ཅུང་ཟད་མཆོག་འཛིན་དང༌། ། འདོད་
ཆགས་ང་རྒྱལ་སྤྱོད་པ་དང་། ། འགྱོད་དང་མ་ངེས་ལྡོག་པ་ནི། ། སེམས་ཅན་རྣམས་ཀྱི་སྒྲིབ་པ་
སྟེ༑ ༑དེ་ཡི་གཉེན་པོའི་ཐེག་མཆོག་བསྟན། ། ཅེས་པ་ལྟར་སྒྲིབ་པའི་གཉེན་པོར་གསུངས་པ་
གང་ཡིན་པ་སྟེ། དེ་ལ་སངས་རྒྱས་རྣམ་པར་གཟིགས་ཀྱི་བསྔགས་པ་གསུངས་པ་ན་འཁོར་
འགའ་ཞིག་ལ་བདག་གི་སྟོན་པ་དེ་བས་དམན་ནོ་སྙམ་དུ་སངས་རྒྱས་ལ་བརྙས་པའི་གཉེན་
པོར་མཉམ་པ་ཉིད་གསུམ་ལ་དགོངས་ནས་དེའི་ཚེ་དེའི་དུས་ན་ང་ཉིད་སངས་རྒྱས་རྣམ་པར་
གཟིགས་སུ་གྱུར་ཏོ། ། ཞེས་གསུངས་པ་སྟེ། མཉམ་པ་ཉིད་གསུམ་ནི། མཛོད་དུ། སངས་རྒྱས་
ཐམས་ཅད་ཚོགས་དང་ནི། ། ཆོས་སྐུ་འགྲོ་བའི་དོན་སྤྱོད་པས། ། མཉམ་པ་ཉིད་དེ་སྐུ་ཚེ་
དང༌། ། རིགས་དང་སྐུ་བོང་ཚད་ཀྱི་མིན། ། ཞེས་སོ། ། ཡང་འགའ་ཞིག་ལ་འདི་ནི་ཆད་པ་སྟོན་
58,



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
པའོ་ཞེས་ཐེག་ཆེན་གྱི་ཆོས་ལ་བརྙས་པའི་གཉེན་པོར་རྟོགས་པའི་ཆོས་ལ་དགོངས་ནས་
སངས་རྒྱས་གངྒཱའི་ཀླུང་གི་བྱེ་མ་སྙེད་ལ་བསྙེན་བཀུར་བྱས་ན་ཐེག་ཆེན་གྱི་ཆོས་ཐོས་པར་
འགྱུར་རོ། ། ཞེས་པའོ། ། ལེ་ལོ་ཅན་དག་ལ་དུས་གཞན་དུ་སྐྱེ་བ་ལ་དགོངས་ནས་བདེ་བ་ཅན་
དུ་སྨོན་ལམ་འདེབས་པ་དེ་དག་དེར་སྐྱེ་བར་འགྱུར་རོ་ཞེས་པའོ། ། དགེ་བ་ཅུང་ཟད་ཀྱིས་
ཆོག་པར་འཛིན་པ་ལ་སྦྱིན་པ་ལ་སྨད་ལ་ཚུལ་ཁྲིམས་ལ་བསྔགས་པ་ལྟ་བུ་གང་ཞིག་བསམ་པ་
ལ་དགོངས་པའོ། །འཁོར་བའི་ཕུན་ཚོགས་ལ་ཆགས་པའི་གཉེན་པོར། སངས་རྒྱས་ཀྱི་ཞིང་གི་
འབྱོར་པ་བསྔགས་པ་ལྟ་བུ་དང་། རང་གི་ལུས་དང་སྟོབས་ཀྱིས་ང་རྒྱལ་བ་ལ་སངས་རྒྱས་ཀྱི་
ཡོན་ཏན་བསྔགས་པ་ལྟ་བུ་དང་། མ་སྐྱེས་དགྲ་ལྟ་བུ་གནོད་པ་བྱས་པས་འགྱོད་པའི་གཉེན་
པོར། སངས་རྒྱས་དང་བྱང་སེམས་ལ་གནོད་པ་བྱས་པ་ཡང་མཐོ་རིས་སུ་འགྲོའོ ། ཞེས་པ་ལྟ་
བུའོ། །བསྒྱུར་པ་ལྡོམ་པོར་དགོངས་པ་ནི། ཕ་དང་མ་ནི་བསད་བྱས་ཤིང་། ། རྒྱལ་པོ་གཙང་སྦྲ་
ཅན་གཉིས་དང་། ། ཡུལ་འཁོར་འཁོར་དང་བཅས་བཅོམ་ན། ། མི་དེ་དག་པ་ཉིད་དུ་
འགྱུར། ། ཞེས་པ། ལས་དང་སྲེད་པ་སྤང་བྱ་ཞིང་།། སྦྱོར་བའི་རྣམ་ཤེས་མཆོག་འཛིན་
གཉིས། ། སྐྱེ་མཆེད་སྤྱོད་ཡུལ་བཅས་བཅོམ་ན། ། མི་དེ་དག་པ་ཉིད་དུ་འགྱུར། ། ཞེས་པར་
བསྒྱུར་བ་ལྟ་བུའོ། །
ཀླན་ཀ་ནི། འོ་ན་གཞུང་འདིར་ཀུན་གཞིའི་རྣམ་ཤེས་རྣམས་མི་འདོད་པར་འགྱུར་ཏེ།
དེ་གསུངས་མཚན་ཉིད་ལྡེམ་པོར་དགོངས་པ་ཡིན་པའི་ཕྱིར་རོ་ཞེ་ན སྐྱོན་མེད་དེ། དེ་སྒྱུ་མ་
ལྟ་བུར་གསུངས་པ་ལྡེམ་དགོངས་སུ་འཇོག་པ་མ་ཡིན་གྱི དེ་ཡང་དག་པར་ཆོས་རྣམས་ཀྱི་རྒྱུ་
མཚན་དུ་གསུངས་པ་ལྡེམ་དགོངས་སུ་འདོད་པའི་ཕྱིར་རོ། ། འོ་ན་སངས་རྒྱས་ཀྱང་རྫུན་
གསུང་བ་ཉིད་དུ་འགྱུར་ཏེ། དོན་ལ་མེད་པ་ཡོད་པར་གསུངས་པ་དང་། རང་ཉིད་རྣམ་
-579-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གཟིགས་སོགས་མ་ཡིན་པ་རྣམ་གཟིགས་སུ་གསུངས་པ་ལ་སོགས་པ་བཅོས་མ་དུ་མ་གསུངས་
པའི་ཕྱིར་རོ་ཞེ་ན་བདེན་ཡང་། གཞན་ལ་མཐའ་གཅིག་ཏུ་ཕན་པའི་ཕྱིར་དེ་ཡང་བདེན་པ་
ཞེས་བྱ་སྟེ། རིན་ཆེན་ཕྲེང་བ་ལས། གཞན་ལ་གཅིག་ཏུ་ཕན་པ་བདེན། །མི་ཕན་ཕྱིར་ན་གཅིག་
ཤོས་རྫུན། །ཞེས་གསུངས་པ་ལྟར་རོ། ། །
དགོངས་པ་དང་ལྡེམ་དགོངས་ཀྱི་ཁྱད་པར་གང་ཞེ་ན། འགའ་ཞིག་ལན་རེ། དགོངས་
པ་ནི་ཡིད་ལ་བཞག་པ་ཙམ་ཡིན་གྱི་ཕ་རོལ་གཟུད་པ་ལ་ལྟོས་པ་མ་ཡིན་ནོ། ། ལྡེམ་དགོངས་ནི་
དེ་ཉིད་ཕ་རོལ་ཏུ་གཟུད་པ་ལ་ལྟོས་པའོ་ཞེས་ཟེར་རོ། ། དེ་ནི་ནོར་བ་ཡིན་ཏེ། ལྡེམ་དགོངས་
ཀྱི་ནང་ན་སྒྲ་ཇི་བཞིན་པ་མ་ཡིན་པ་དེ་དག་དགོངས་པའི་ཚིག་ཡིན་པའི་ཕྱིར་རོ། ། གཞན་དག་
གན་རེ། ལྡེམ་དགོངས་ནི་ངེས་དོན་ཡིན་ལ། དགོངས་པ་ནི། དྲང་དོན་ཡིན་པས་བཀའ་ཐམས་
ཅད་དེ་གཉིས་སུ་འདུས་པ་ཡིན་ནོ། ། ཞེས་ཟེར་རོ། ། དེ་ཡང་ནོར་བ་ཡིན་ཏེ། དེ་གཉིས་གཞི་
མཐུན་པ་མཐོང་བའི་ཕྱིར་དང་། དགོངས་པ་ངེས་དོན་ཡིན་ན་ཧ་ཅང་ཐལ་བ་དང་། ངེས་དོན་
དེ་གཉིས་གང་དུ་ཡང་མི་འདུ་བའི་ཕྱིར་རོ། །འོ་ན་ཇི་ལྟར་ཞེ་ན། དགོངས་པ་ནི་སྒྲ་ཇི་བཞིན་པ་
མ་ཡིན་པའི་གསུང་ཐམས་ཅད་ཡིན་ལ། ལྡེམ་དགོངས་ལ་ནི། སྒྲ་ཇི་བཞིན་པ་དག་ཀྱང་ཡོད་
པས་དགོངས་པ་ནི་ལྡེམ་དགོངས་ཀྱི་ཁྱད་པར་ཡིན་ཏེ མཉམ་པ་ཉིད་ལ་དགོངས་པ་སོགས་
ལྡེམ་དགོངས་སུ་བཤད་པ་བཞིན་ནོ། །དེས་ན་དགོངས་པ་དང་། དགོངས་པ་མ་ཡིན་པའི་ཁྱད་
པར་ཡང་གྲུབ་སྟེ། སྒྲ་ཇི་བཞིན་ལ་བདེན་པ་གཉིས་ལས་བརྩམས་པའི་ལུང་རིགས་ཀྱི་གནོད་
པ་དེ་དག་ནི་དགོངས་པ་ཡིན་ཏེ། ཕྱི་དོན་བདེན་པར་གསུངས་པ་དང་། ཐེག་ཆེན་ལ་གནོད་པ་
བདེ་འགྲོར་འགྲོའོ། ། ཞེས་གསུངས་པ་ལྟ་བུའོ། ། ལུང་རིགས་ཀྱིས་གནོད་པ་མེད་པ་དག་ནི་
དགོངས་པ་མ་ཡིན་པར་གསུངས་པ་ཡིན་ཏེ། ཆོས་ཐམས་ཅད་རང་བཞིན་མེད་པར་གསུངས་
-580-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
པ་དང་། བསོད་ནམས་འདོད་པས་དེ་བཞིན་གཤེགས་པ་ལ་ཕྱག་བྱ་ཞེས་པ་ལ་སོགས་པ་
གསུངས་པ་ལྟ་བུའོ། ། དེ་ལ་སྔར་བཤད་པ་དེ་རྣམས་ལ་ང་རྒྱལ་དང་འདོད་ཆགས་ལ་སྤྱོད་
པའི་གཉེན་པོར་གསུངས་པ་གཉིས་ནི། ལྡེམ་དགོངས་ཁོ་ན་ཡིན་པར་ཁོང་དུ་ཆུད་པར་བྱ་ལ།
ལྷག་མ་ནི་གཉིས་ཀ་ཡིན་པར་ཁོང་དུ་ཆུད་པར་བྱའོ། །
དྲང་དོན་དང་ངེས་དོན་གྱི་ཁྱད་པར་ནི། དེ་དག་ལ་དྲང་དོན་གང་། ངེས་དོན་གང་ཞེ་ན།
ཁ་ཅིག་ཕལནི། ཀུན་རྫོབ་དང་དོན་དམ་གང་ཡིན་ཀྱང་། སྒྲ་ཇི་བཞིན་པ་ལུང་རིགས་ཀྱིས་
འགྲུབ་པ་ནི་ངེས་དོན་ཡིན་ལ། གདུལ་བྱ་དྲང་བའི་དོན་དུ་སྒྲ་ཇི་ལྟ་བ་བཞིན་མ་ཡིན་པར་སྨྲས་
པ་ནི་དྲང་དོན་ཡིན་ནོ། ། ཞེས་ཟེར་རོ། ། དེ་ནི་དབུ་མའི་ལུགས་མ་ཡིན་ཏེ། སེམས་ཅན་དང་ཕྱི་
ནང་གི་སྐྱེ་མཆེད་ལ་སོགས་པ་གསུངས་པ་དེ་དག་དྲང་དོན་དུ་མི་འགྱུར་ཏེ ཀུན་རྫོབ་པའི་
ལུང་རིགས་ཀྱིས་གྲུབ་པའི་ཕྱིར་རོ། ། དེ་ལྟར་ཡང་རིགས་པ་མ་ཡིན་ཏེ། སྟོང་པ་བདེ་བར་
གཤེགས་པས་བསྟན་པ་ལྟར། ། ངེས་དོན་མདོ་སྡེ་དག་གི་བྱེ་བྲག་ཤེས། ། གང་ལས་གང་ཟག་
སེམས་ཅན་སྐྱེས་བུ་བསྟན། ། ཆོས་འདི་ཐམས་ཅད་དྲང་བའི་དོན་དུ་ཤེས། ། ཞེས་བྱ་བ་ལ་
སོགས་པ་དང་། མདོ་ལས། དྲང་བའི་དོན་གྱིས་མདོ་གང་ཞེ་ན། མདོ་གང་ལས་ཀུན་རྫོབ་ཀྱི་
བདེན་པ་གསུངས་པ་འདི་ནི་དྲང་བའི་དོན་ཡིན་ནོ། ། ངེས་པའི་དོན་གྱི་མདོ་གང་ཞེ་ན། མདོ་
གང་ལས་དོན་དམ་པའི་བདེན་པ་མངོན་དུ་བྱ་བའི་ཕྱིར་གསུངས་པ་འདི་ནི་ངེས་པའི་དོན་
ཏོ༑ ༑མདོ་གང་ལས། ཚིག་དང་ཡིག་གེ་སྣ་ཚོགས་སུ་གསུངས་པ་དེ་ནི་དྲང་བའི་དོན་ཡིན་ལ།
མདོ་གང་ཟབ་པ། ལྟ་དཀའ་བ། ཁོང་དུ་ཆུད་པ་དཀའ་བར་གསུངས་པ་དེ་ནི་ངེས་པའི་དོན་
ཡིན་ནོ། །མདོ་གང་ལས་བདག་དང་། སེམས་ཅན་དང་། སྲོག་དང༌། གསོ་བ་པ་དང་། སྐྱེས་བུ་
དང༌། གང་ཟག་དང་། ཤེད་ལས་སྐྱེས་དང༌། ཤེད་བུ་དང་། བྱེད་པ་པོ་དང་། ཚོར་བ་པོའི་སྒྲ་
-581-



བརྩེ་ཆེན་འོད་སྣང་ལག། པོད་ཆེན་དྲུག་གི་ཕར་ཕྱིན་འགྲེལ་སྐོར།
དང་། སྐད་སྣ་ཚོགས་པ། བདག་པོ་མེད་པ་ལ་བདག་པོ་ཡོད་པ་བཞིན་དུ་གསུངས་པ་དེ་ནི་
དྲང་བའི་དོན་ཡིན་ལ། མདོ་གང་ལས། སྟོང་པ་ཉིད། མཚན་མ་མེད་པ་དང་། སྨོན་པ་མེད་པ་
དང༌། མ་བྱུང་བ་དང་། མ་སྐྱེས་པ་དང་། དངོས་པོ་མེད་པ་དང་། སེམས་ཅན་མེད་པ་དང་།
སྲོག་མེད་པ་དང་། གང་ཟག་མེད་པ་དང་། བདག་པོ་མེད་པ་དང། རྣམ་པར་ཐར་པའི་སྒོ་
གསུངས་པ་དེ་ནི་ངེས་པའི་དོན་ཡིན་ནོ་ཞེས་གསུངས་པའི་ཕྱིར་རོ། ། དེས་ན་དོན་དམ་པ་སྟོན་
པའི་མདོ་རྣམས་ནི་ངེས་དོན་ཡིན་ཏེ། མི་བསླུ་བའི་དོན་སྟོན་པ་ཡིན་པའི་ཕྱིར་རོ། ། ཀུན་རྫོབ་
སྟོན་པའི་མདོ་རྣམས་ནི་དྲང་བའི་དོན་ཡིན་ཏེ རྫུན་པ་བསླུ་བའི་དོན་སྟོན་པའི་ཕྱིར་རོ། །འོ་ན་
ཀུན་ཏུ་བཏགས་པ་ཡོད་མ་ཡིན། ། གཞན་གྱི་དབང་ནི་ཡོད་པ་སྟེ། ། སྒྲོ་འདོགས་པ་དང་སྐུར་
འདེབས་པའི། །མཐའ་ལ་རྟོག་པ་བརླག་པར་འགྱུར། ། ཞེས་གསུངས་པ་མ་ཡིན་ནམ། ཇི་ལྟར་
ན་སྟོང་པ་ཉིད་སྟོན་པའི་མདོ་རྣམས་ངེས་པའི་དོན་ཡིན་ཞེ་ན དེ་ནི་སྐྱོན་མེད་དེ། ཀུན་ཏུ་
བཏགས་པ་ཡོད་མ་ཡིན། ། ཞེས་བྱ་བ་འདིས་ནི་སྒྲོ་འདོགས་ཀྱི་མཐའ་བསལ་བ་ཡིན་ཏེ
བདག་གཉིས་སུ་སྒྲོ་འདོགས་པ་ནི་དོན་ལ་མ་གྲུབ་པའི་ཕྱིར་རོ། ། གཞན་གྱི་དབང་ནི་ཡོད་པ་
སྟེ༑ ༑ཞེས་བྱ་བ་འདིས་ནི། སྐུར་འདེབས་ཀྱི་མཐའ་བསལ་བ་ཡིན་ཏེ། མ་བརྟགས་ན་ཉམས་
དགའ་བའི་རྒྱུ་རྐྱེན་ལས་སྐྱེས་པའི་རྟེན་འབྲེལ་སྒྲོ་འདོགས་པ་ཐམས་ཅད་དང་བྲལ་བ་ནི་ཀུན་
རྫོབ་ཏུ་ཡོད་པའི་ཕྱིར་རོ། ། འདིར་གང་དག་གཞན་གྱི་དོན་དམ་པར་ཡོད་པ་སྟེ་ཞེས་ཟེར་བ་
དེ་ནི་མཐར་ཐུག་ལ་མ་ཕྱིན་པ་ཡིན་ཏེ་ཇི་སྐད་བཤད་པའི་གཅིག་དང་དུ་བྲལ་ལ་སོགས་པའི་
ཚད་མས་བདེན་པའི་དངོས་པོ་སྐྲའི་རྩེ་མོ་བརྒྱར་བཤགས་པའི་ཚད་ཙམ་ཡང་སྣང་བ་མེད་
པའི་ཕྱིར་རོ། ། དེས་ན་མདོ་ལས། དམ་པའི་དོན་དུ་ཡོད་མ་མིན། ། ཀུན་རྫོབ་ཏུ་ནི་ཐམས་ཅད་
ཡོད། ། དེས་ནི་དངོས་པོ་གཅིག་ཉིད་ལ། ། ཡོད་དང་མེད་པ་ཇི་ལྟར་འགལ། ། ཞེས་བྱ་བ་ལ་
-582



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
སོགས་པ་གསུངས་སོ། །དེས་ན་ལྡེམ་དགོངས་ཐམས་ཅད་མི དྲང་དོན་གྱི་མདོ་སྡེ་ཡིན་ཏེ། དེ་
ཁོ་ན་ཉིད་ལ་ཐབས་ཀྱིས་གཞུག་པར་བྱ་བའི་ཆེད་དུ་དགོངས་པའི་དབང་གིས་གསུངས་ཀྱི་
དོན་དམ་པའི་བདེན་པ་གསལ་བར་མི་སྟོན་པའི་ཕྱིར་དང་། ཀུན་རྫོབ་བཤད་པ་དག་ཀྱང་
ཕལ་ཆེར་སྒྲ་ཇི་བཞིན་པ་མ་ཡིན་པའི་ཕྱིར་རོ། ། དེ་ཉིད་ཀྱི་ཕྱིར་དགོངས་པ་ལ་ལྡེམ་དགོངས་
ཀྱིས་ཁྱབ་ཅིང་། ལྡེམ་དགོངས་ལ་དྲང་དོན་གྱིས་ཁྱབ་ལ་དྲང་དོན་ལ་དེ་དག་གིས་མ་ཁྱབ་པ་
དེའི་ཕྱིར་དགོངས་པ་དང་ལྡེམ་དགོངས་ཐམས་ཅད་ནི་དྲང་དོན་གྱི་དབང་དུ་བྱས་པར་ཤེས་
པར་བྱའོ། ། །
ཇི་ལྟར་ཉན་ཐོས་ཀྱི་ཐེག་པ་ཞེས་བྱ་བ་ལ་སོགས་པའི་སྐབས་འདིར་གསུམ་སྟེ མི་
འཐད་པའི་ཕྱོགས་དང༌། འཐད་པའི་ཕྱོགས་དང་། ཀླན་ཀ་སྤང་བའོ། ། མི་འཐད་པའི་ཕྱོགས་
གང་ཞེ་ན། ཁ་ཅིག་ཆོས་བུན་རེ། ཉན་ཐོས་པ་ཁྱེད་ཀྱི་ལུགས་ཀྱི་རིགས་པ་ངོ་བོ་མ་ངེས་པ་གཅིག་
ཡིན་ཀྱང་རྐྱེན་གྱིས་བྱས་པའི་རྟོགས་པ་ཐ་དད་པ་ཙམ་གྱིས་རིགས་ཐ་དད་པ་ལྟ། ཁོ་བོ་ཅག་
ཀྱང་རིགས་ཀྱི་རང་བཞིན་ཆོས་དབྱིངས་གཅིག་ཏུ་འདོད་ཀྱང་དེ་རྟོགས་པའི་རིམ་པ་ལས་
རིགས་ཁྱད་པར་ཅན་བཅུ་གསུམ་དུ་འདོད་ཅེས་ཟེར་རོ། ། དེ་ནི་རྣམ་པར་འཁྱམས་པ་ཡིན་ཏེ།
ངེས་པའི་རིགས་ཀྱང་འདོད་པས་རིགས་ཀྱི་ངོ་བོ་མ་ངེས་པ་ཞིག་ཡིན་པར་འདོད་པའི་སྒྲུབ་
བྱེད་མེད་པའི་ཕྱིར་དང་། ཇི་ལྟར་ཉན་ཐོས་ཀྱི་ཐེག་པ་ལ་སོགས་པའི་རྟོགས་པའི་རིམ་གྱིས་
དམིགས་པ་དེ་བཞིན་དུ་འཕགས་པའི་ཆོས་ཐོབ་པར་བྱ་བའི་ཕྱིར་ཆོས་དབྱིངས་རྒྱུར་འཇོག་
ཅེས་པ་འདི་ཙམ་ཞིག་གསུངས་ཀྱི་དཔེ་དེ་བཞིན་དོན་འདི་ལྟར་ཞེས་བྱ་བ་བསྟན་པ་མ་མཐོང་
བ་དང་། གཞན་དུ་ན་ཇི་ལྟར་ཉན་ཐོས་ཀྱི་ཐེག་པ་ལ་སོགས་པའི་རྟོགས་པའི་རིམ་གྱིས་
དམིགས་པ་དེ་བཞིན་དུ་འདི་འདྲ་ཞིག་ཀྱང་འདི་ལ་དམིགས་ཞེས་ཐ་སྙད་འདོགས་པར་
-583-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འགྱུར་བ་དང་། དེ་ལྟ་ན་རྩ་བའི་རྩོད་པ་དང་མ་འབྲེལ་བར་འགྱུར་བའི་ཕྱིར་རོ། །གཞན་དག་
ཀུན་རེ། ཇི་ལྟར་ཉན་ཐོས་ཀྱི་ཐེག་པ་ལ་སོགས་པའི་རྟོགས་པའི་རིམ་གྱིས་དམིགས་པ་ན་གང་
ཟག་གང་ལ་ཐེག་པ་གང་རྟོགས་པའི་རིམ་གྱིས་ཇི་ལྟར་དམིགས་པ་དེ་བཞིན་དུ་གང་ཟག་དེའི་
སྐྱེ་མཆེད་དྲུག་གི་ཆོས་དབྱིངས་དེ་ཉིད་རང་གི་ཐེག་པའི་འཕགས་པའི་ཆོས་རྟོགས་ཤིང་ཐོབ་
པའི་རྒྱུའི་ངོ་བོར་རྣམ་པར་འཇོག་པའི་སྒོ་ནས་ཉན་ཐོས་ལ་སོགས་པའི་རིགས་ཉིད་དུ་ཐ་སྙད་
འདོགས་སོ། ། དོན་ནི་འདི་ཡིན་ཏེ། གང་ཞིག་བདག་མེད་པའི་རྟོགས་པ་ཙམ་དང་ལྡན་པ་དེ་
ཉིད་ཉན་ཐོས་ཀྱི་ཐེག་པ་ཡིན་ལ། དེའི་ནང་སྐྱེ་མཆེད་དྲུག་གི་ཆོས་ཉིད་ནི་ཉན་ཐོས་ཀྱི་རིགས་
སོ་ཞེས་ཐ་སྙད་དུ་བྱ་སྟེ། ཉན་ཐོས་འཕགས་པའི་ཆོས་རྟོགས་ཤིང་ཐོབ་པའི་རྒྱུ་ཡིན་པའི་ཕྱིར་
རོ༑ ༑དེ་བཞིན་དུ་གཟུགས་མེད་ཙམ་དང་བདག་མེད་གཉིས་ཀའི་རྟོགས་པ་དང་ལྡན་པ་ནི་
རང་རྒྱལ་དང་བྱང་སེམས་ཀྱི་ཐེག་པ་ཡིན་ལ། དེ་དག་ནི་སྐྱེ་མཆེད་དྲུག་གི་ཆོས་ཉིད་ཀྱང་གོ་
རིམ་བཞིན་དུ་རང་རྒྱལ་དང་ཐེག་ཆེན་གྱི་རིགས་སུ་བཞག་སྟེ། རང་རྒྱལ་དང་ཐེག་ཆེན་
འཕགས་པའི་ཆོས་རྟོགས་ཤིང་ཐོབ་པའི་རྒྱུ་ཡིན་པའི་ཕྱིར་དེས་ན་ཆོས་དབྱིངས་ལ་དམིགས་
ནས་རྒྱུར་འགྱུར་ཞེས་བྱ་བ་མ་ཡིན་གྱི གང་ཟག་གང་ལ་ཐེག་པ་དེ་དག་རིམ་གྱིས་ཇི་ལྟར་
དམིགས་པ་ན་ཆོས་དབྱིངས་དག་ཐེག་པ་དེ་དང་དེའི་རྒྱུར་འགྱུར་རོ་ཞེས་བྱ་བ་ཡིན་ནོ །ཞེས་
འདོན་ཏོ། །དེ་ཡང་ཕྱོགས་བསླད་པ་ཡིན་པའི་ཕྱིར་ཏེ། ཇི་ལྟར་ཉན་ཐོས་ཀྱི་ཞེས་པ་ལ་སོགས་
པ་འདི་དག་མདོར་བསྡུས་ན་ཇི་ལྟར་དམིགས་པ་ན་འཕགས་པའི་ཆོས་རྣམས་ཀྱི་རྒྱུར་འགྱུར་
བ་དེ་ལྟར་ཆོས་དབྱིངས་རིགས་ཉིད་དུ་འཇོག་གོ་ཞེས་བྱ་བའི་དོན་ཡིན་པའི་ཕྱིར་ཏེ ཇི་སྐད་
དུ་ཉི་སྣང་ལས། གལ་ཏེ་ཆོས་ཀྱི་དབྱིངས་ཡིན་ན་ཐམས་ཅད་རིགས་ལ་གནས་པར་འགྱུར་ཏེ།
དེ་ནི་སྤྱིར་གནས་པ་ཡིན་པའི་ཕྱིར་རོ་ཞེ་ན། ཇི་ལྟར་དམིགས་པ་ན་འཕགས་པའི་ཆོས་རྣམས་
-584-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ཀྱི་རྒྱུར་འགྱུར་བ་དེ་ལྟར་རིགས་ཡིན་པར་བརྗོད་པ་དེས་ན་འདིར་ཧ་ཅང་ཐལ་བ་ཅི་སྟེ་
འཚོལ་བར་བྱེད་ཅེས་འབྱུང་ལ་གཞུང་འདི་ནི་དེའི་དོན་ཅུང་ཟད་འགྲེལ་པར་བྱེད་པ་ཡིན་
པའི་ཕྱིར་རོ། ། །
དེ་ལ་ཇི་ལྟར་དམིགས་པ་ན་འཕགས་པའི་ཆོས་རྣམས་ཀྱི་རྒྱུར་འགྱུར་བ་དེ་ལྟར་ཆོས་
དབྱིངས་རིགས་ཉིད་འཇོག་གོ་ཞེས་སྨྲས་པ་ནའང་། ཆོས་དབྱིངས་དམིགས་པར་ཁས་བླངས་
པ་ཡིན་ཏེ། ཇི་ལྟར་དམིགས་པ་ན་ཆགས་པའི་རྒྱུར་འགྱུར་བ་དེ་ལྟར་བུད་མེད་ནི་ཆགས་པའི་
གཞི་ཡིན་ཞེས་བརྗོད་པ་ན་བུད་མེད་ཆགས་པའི་དམིགས་པར་བསྟན་པའི་ཕྱིར་ཏེ གཞན་དུ་
ན་འབྲེལ་མེད་དུ་འགྱུར་བའི་ཕྱིར་རོ། ། དེའི་ཚིག་གི་ཚུལ་འདི་ཙམ་ཡང་བློར་མ་ཆུད་པའི་
འགྲེལ་བྱེད་འདི་དག་གིས་ཁོ་བོ་ཅག་ཡིད་སྐྱོ་བར་གྱུར་ཏོ །གཞན་ཡང་དེ་ལྟར་ན། ལན་སྔ་ཕྱི་
གཉིས་པོ་ལ་ཁྱད་པར་མེད་པར་འགྱུར་ཏེ། དང་པོས་ཀྱང་ཆོས་དབྱིངས་ཡོད་པ་ལ་བརྟེན་
ནས་ཐེག་པ་གསུམ་འབྱུང་ཞེས་བྱ་བ་དང་། མཐའ་མས་ཀྱང་དེ་ལྟར་བསྟན་པར་བྱེད་པ་ཡིན་
གྱི༑ ཁྱད་པར་གཞན་མ་མཐོང་བའི་ཕྱིར་རོ། ། གཞན་ཡང་ཉན་རང་གི་རྒྱུད་ཀྱི་ཆོས་ཉིད་སྟོང་
པ་ཉིད་སྤྲོས་བྲལ་དེ་ནི་ཉན་རང་གི་རིགས་སུ་མི་འགྱུར་ཏེ དེ་ནི་སངས་རྒྱས་ཀྱི་རིགས་ཡིན་
པའི་ཕྱིར་དང༌། གཞན་དུ་ན་ཉན་རང་གི་རྒྱུད་ལ་སངས་རྒྱས་ཀྱི་རིགས་མེད་པར་འགྱུར་བའི་
ཕྱིར་རོ། ། །
འཐད་པའི་ཕྱོགས་གང་ཞེ་ན། འགྲེལ་པའི་སྤྱི་ཁྱབ་དང་། རྩ་བའི་དངོས་བསྟན་
ནོ༑ ༑དང་པོ་ནི། སྙེ་མ་ཆུང་བ་ལྟར་ཤེས་པར་བྱ་སྟེ། སོ་སོར་ཕྱེ་ན་འདི་ལྟར་ཆོས་དབྱིངས་ལ་
རང་བཞིན་རྣམ་དག་གི་སྒོ་ནས་དབྱེ་བ་མེད་ཀྱང་ཇི་ལྟར་ཉན་ཐོས་ཀྱི་ཐེག་པ་རྟོགས་པའི་རིམ་
གྱིས་ཆོས་དབྱིངས་གང་ཞིག་བདག་མེད་པའི་ཆ་ལ་དམིགས་པ་དེ་བཞིན་དུ་ཉན་ཐོས་
585



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འཕགས་པའི་ཆོས་ཐོབ་པར་བྱ་བའི་ཕྱིར་རང་རྒྱུད་ཀྱི་ཆོས་དབྱིངས་གང་ཞིག་བདག་མེད་ཀྱི་
ཆ་དེ་ཉན་ཐོས་ཀྱི་རྟོགས་པའི་རྒྱུའི་ངོ་བོར་རྣམ་པར་འཇོག་པའི་སྒོ་ནས་ཉན་ཐོས་ཀྱི་རིགས་
སུ་ཐ་སྙད་འདོགས་སོ། །དེ་བཞིན་གཟུགས་མེད་ཀྱི་ཆ་དང་། སྤྲོས་བྲལ་གྱི་ཚུལ་ལའང་སྦྱར་ཏེ་
ཤེས་པར་བྱའོ། །དེ་ལྟར་རྒྱུ་ཆོས་ཉིད་རིགས་ཀྱི་ཚུལ་ལམ་དེ་ལ་བརྟེན་པ་ལམ་གྱི་ཚུལ་གསུམ་
དེས་ཐོབ་པའི་འབྲས་བུ་ཚུལ་གསུམ་ཞེས་བྱ་སྟེ། མདོར་ན་གཞི་ལམ་འབྲས་བུའི་ཐེག་པའི་
ཚུལ་གསུམ་རྣམ་པར་གནས་པ་ཡིན་ནོ། ། དེའི་ཕྱིར་བྱང་སེམས་ཀྱི་རྒྱུད་ལ་སྒྲུབ་པའི་རྟེན་
གསུམ་ཆར་ཡོད་ལ། གཞན་གཉིས་ལ་རིགས་གསུམ་ཆར་ཡོད་ཀྱང་། སྒྲུབ་པའི་རྟེན་གསུམ་
ཆར་ཚང་བ་མེད་དེ། ཉན་ཐོས་ནི་ཐེག་ཆེན་པ་གཞན་གཉིས་ཀྱི་སྒྲུབ་པ་ལ་མི་གནས་པའི་ཕྱིར་
དང༌། རང་རྒྱལ་ཡང་ཐེག་པ་ཆེན་པོའི་སྒྲུབ་པ་ལ་སྤྱོད་པ་མེད་པའི་ཕྱིར་རོ། ། གཉིས་པ་ནི། འོ་
ན་རྩ་བའི་དགོངས་པ་གང་ཞེ་ན། རྩོད་པ་ནི། ཆོས་ཀྱི་དབྱིངས་ལ་དབྱེ་བ་མེད་པའི་ཕྱིར་
རིགས་བཅུ་གསུམ་དུ་ཐ་དད་པར་དབྱེ་བར་མི་རིགས་ཞེས་བཅུ་གསུམ་དུ་བཞག་པ་ལས་
འཕྲོས་ནས་རྒལ་བ་ཡིན་ལ། ལན་དུ་ཆོས་ཀྱི་དབྱིངས་ལས་རང་བཞིན་རྣམ་དག་གི་སྒོ་ནས་
བཅུ་གསུམ་དུ་དབྱེ་བ་མེད་ཀྱང་བརྟེན་པ་སྒྲུབ་པའི་གནས་སྐབས་བཅུ་གསུམ་གྱི་དབྱེ་བས་
རྟེན་ཡང་བཅུ་གསུམ་དུ་དབྱེ་བར་བྱས་སོ། ། ཞེས་པ་ནི་དགོངས་པ་ཡིན་པར་ཐེ་ཚོམ་མི་
ཟའོ། །འདི་ནི་ལོ་ཙཱ་བ་ཆེན་པོའི་རྟོགས་པ་ཡིན་ནོ ། །
ཀླན་ཀ་ནི་གལ་ཏེ་ཆོས་དབྱིངས་སྒྲུབ་པའི་དམིགས་པར་ཁས་ལེན་པ་མི་འཐད་དེ
དམིགས་པ་དག་ཁྱད་པར་འགྲོར་མེད་པར་ཐལ་བའི་ཉེས་པ་བཟློག་ཏུ་མེད་ཅིང་། ཆོས་
དབྱིངས་དམིགས་པའི་སྒོ་ནས་ཐེག་པ་གསུམ་གྱི་འཕགས་པའི་ཆོས་ཀྱི་རྒྱུ་ཡིན་ཅིང་། རྒྱུའི་སྒོ་
ནས་རིགས་སུ་རྣམ་པར་འཇོག་ན། དོན་གྱིས་ན་དམིགས་པའི་སྒོ་ནས་རིགས་སུ་བཞག་པས་
-586-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
རིགས་ཀྱི་དབྱེ་བ་མི་རུང་བའི་ཉེས་པ་སོ་ན་གནས་པས་མི་རིགས་པ་ཁོ་ནའོ་ཞེས་ཟེར་
རོ༑ ༑དེ་ནི་ནོར་བ་ཡིན་ཏེ། སྒྲུབ་བྱེད་མེད་པ་དང་། གནོད་བྱེད་ཡོད་པའི་ཕྱིར་རོ། །སྒྲུབ་བྱེད་
མེད་དེ། དེ་དག་གི་དོན་ནི་སྣང་བ་དང་བྲལ་བའི་ཆོས་ཉིད་འབའ་ཞིག་པའམ། དཔྱད་བཟོད་
ཀྱི་ཆོས་ཉིད་ཡན་གར་བ་ལ་དམིགས་ན་དག་པ་ཁྱད་པར་དུ་འགྲོར་མེད་པར་གསུངས་པ་
ཡིན་པའི་ཕྱིར་རོ། ། གནོད་བྱེད་ཡོད་དེ། ལུང་དང་འགལ་བ་དང་། རིགས་པ་དང་འགལ་བའི་
ཕྱིར་རོ། ། ལུང་དང་འགལ་ཏེ། རྒྱུ་ལ་མ་བལྟོས་པའི་དེ་བཞིན་ཉིད་དམིགས་པར་མདོ་གཞུང་
ཐམས་ཅད་ནས་བཤད་པ་དང་། ཉི་སྣང་ལས། གཉིས་ཀའང་གཉིས་ཀ་ཡིན་པ་བཀག་པ་མེད་
དོ༑ ༑ཞེས་དོན་དམ་དང་ཀུན་རྫོབ་གཉིས་ཀའང་དམིགས་པ་དང་རིགས་གཉིས་ཀ་ཡིན་པ་
བཀག་པ་མེད་པར་གསུངས་པའི་ཕྱིར་རོ། ། རིགས་པ་དང་འགལ་ཏེ། མཉམ་བཞག་ཆོས་ཉིད་
ལ་མི་དམིགས་ན་ཆོས་ཉིད་མངོན་སུམ་དུ་རྟོགས་པ་མི་སྲིད་པར་འགྱུར་ལ། དེ་ལྟར་ན།
འཕགས་པ་ཆེན་པོ་རྣམས་ལ་སྐུར་བ་བཏབ་པའི་ཕྱིར། སངས་རྒྱས་དང་དེའི་བསྟན་པ་དང་
འཕགས་པ་དེ་དག་ཐམས་ཅད་རབ་ཏུ་བཤིག་པའི་སྡིག་པ་ཤིན་ཏུ་ལྕི་བས་ལན་ལྡོན་པར་
འགྱུར་བ་ཡིན་གྱི་གཞན་ནི་ཅི་བྱར་ཡང་མེད་དོ། འོ་ན་མངོན་སུམ་དངོས་མེད་ལ་དམིགས་
པའི་སྟོང་པ་ཉིད་འདུས་བྱས་སུ་འགྱུར་བའི་སྐྱོན་ཡོད་པ་མ་ཡིན་ནམ་ཞེ་ན། མངོན་སུམ་
དངོས་མེད་ཡན་གར་བ་ལ་དམིགས་པ་མེད་པ་དང་། ཡང་ན་རང་དབང་དུ་མངོན་སུམ་འཇུག་
པས་སྟོང་པ་ཉིད་འདུས་བྱས་སུ་འགྱུར་བའི་སྐྱོན་ཡོད་པ་ཡིན་གྱི ཆོས་ཅན་དང་མ་བྲལ་བའི་
ཆོས་ཉིད་ལ་དམིགས་ཀྱང་དེ་ལྟ་བུའི་སྐྱོནམེད་དེ། སེམས་ཙམ་པ་འགའ་ཞིག་ལྟར་དེ་བཞིན་
ཉིད་འབའ་ཞིག་དམིགས་པར་མི་འདོད་པའི་ཕྱིར་རོ། །
དཔེར་ན་ཞེས་བྱ་བའི་སྐབས་འདིར་གསུམ་སྟེ། མི་འཐད་པའི་ཕྱོགས་དང་། འཐད་
587



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པའི་ཕྱོགས་དང་། ཀླན་ཀ་སྤང་བའོ། །མི་འཐད་པའི་ཕྱོགས་གང་ཞེ་ན། ཁ་ཅིག་ན་རེ། འཇིམ་
པ་གཅིག་ལས་གྲུབ་ཅིང་མེ་ལྕེ་གཅིག་གིས་སོ་བཏང་བའི་བུམ་པ་དང་། ལ་སོགས་པས་དངུལ་
གྱི་སྣོད་དང་། གསེར་གྱི་སྣོད་ལ་སོགས་པ་བརྟེན་པ་སྦྲང་རྩི་དང་། ལི་ཁ་ར་ལ་སོགས་པའི་སྣོད་
བྱེད་པ་ཉིད་ཀྱི་ཐ་དད་པ་དེ་བཞིན་དུ་བརྟེན་པའི་ཆོས་ཀྱི་བྱེ་བྲག་གིས་རྟེན་ཐ་དད་པར་
བསྟན་ཏོ་ཞེས་ཟེར་རོ། ། དེ་ནི་ནོར་བ་ཡིན་ཏེ། བུམ་པ་ལ་སོགས་རིགས་མི་མཐུན་པ་གསུམ།
འདིར་དཔེར་མི་རུང་བ་དང༌། རུང་ཡང་དེ་རྣམས་རིགས་མི་མཐུན་པ་ཡིན་པས་འཇིམ་པ་
གཅིག་ལས་གྲུབ་ཅིང་མེ་ལྕེ་གཅིག་གིས་སོ་བཏང་བ་ཞེས་རིགས་མཐུན་པར་བྱེད་པའི་ཚིག་
འདི་སྨོས་པ་དོན་མེད་པར་འགྱུར་བ་དང། རིགས་མི་མཐུན་པ་དེ་དག་རིགས་ཀྱང་འགལ་བ་
ཡིན་པས་སྦྲང་རྩི་ལ་སོགས་པའི་བརྟེན་པའི་སྒོ་ནས་ཐ་དད་དུ་བཞག་མི་དགོས་པའི་ཕྱིར་
རོ༑ ༑དེས་ན་འདིས་ནི་དོན་ཆོས་དབྱིངས་ཀྱང་རིགས་འགལ་བར་ཁས་བླངས་པས་སྐབས་
དོན་ཐམས་ཅད་བོར་བ་ཡིན་ནོ། ། གཞན་དག་འཇམན་རེ། འཇིམ་པ་གཅིག་ལས་མངོན་པར་
གྲུབ་ཅིང་མེ་ལྕེ་གཅིག་གིས་སོ་བཏང་བའི་རྟེན་བུམ་པ་སྔ་ཕྱི་གསུམ་དུ་བརྟེན་པ་སྦྲང་རྩི་དང་། །
ལི་ཁ་ར་དང་། འབྲུ་མར་བླུག་པའི་བྱེ་བྲག་གིས་སྣོད་ཐ་དད་པ་དེ་བཞིན་དུ་བརྟེན་པའི་ཆོས་
ཐེག་པ་གསུམ་གྱིས་བསྡུས་པ་རྟོགས་པར་བྱ་བ་རིམ་ཅན་ཐ་དད་པ་ཉིད་ཀྱིས་རྟེན་ཐ་དད་པ་
ཉིད་དོ་ཞེས་ཟེར་རོ། ། དེ་ཡང་ནོར་བ་ཡིན་ཏེ། གང་ཟག་གཅིག་ཐེག་པ་ལ་རིམ་གྱིས་ཞུགས་
པའི་དབང་དུ་བྱས་ནས་རིགས་ཐ་དད་དུ་མི་རུང་ངོ་ཞེས་རྩོད་པ་མ་ཡིན་པའི་ཕྱིར་རོ། །འགའ་
ཞིག་ཀུན་རེ། འཇིམ་པ་གཅིག་ལས་མངོན་པར་གྲུབ་ཅིང་མེ་ལྕེ་གཅིག་གིས་སོ་བཏང་བའི་རྟེན་
བུམ་པ་སྔ་ཕྱི་གསུམ་བརྟེན་པ་སྦྲང་རྩི་དང་། ལི་ཁ་ར་དང་། འབྲུ་མར་བླུགས་པའི་བྱེ་བྲག་གིས་
སྣོད་ཐ་དད་པ་དེ་བཞིན་དུ་བརྟེན་པའི་ཆོས་ཐེག་པ་གསུམ་གྱིས་བསྡུས་པ་རྟོགས་པར་བྱ་བའི་
-588



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༈ ༣༣
ཡོན་ཏན་ཐ་དད་ཉིད་ཀྱིས་རྟེན་སྐྱེ་མཆེད་དྲུག་གི་ཆོས་ཉིད་ཐེག་པ་གསུམ་གྱི་རིགས་ཐ་དད་
པ་ཉིད་དོ་ཞེས་བསྟན་ཏོ། ། དེ་ལ་དཔེའི་སྐབས་སུ་འཇིམ་པ་གཅིག་ལས་མངོན་པར་གྲུབ་ཅིང་
ཞེས་པས་རྟེན་བུམ་པ་གཅིག་ཉིད་དུ་བསྟན་པས་དོན་གྱི་སྐབས་སུ་གང་ཟག་གཅིག་ཉིད་ཐེག་
པ་ལ་རིམ་གྱིས་ཞུགས་པའི་རིགས་ཐ་དད་ཅེས་སྦྱར་བ་ནི་མ་ཡིན་ཏེ དོན་གྱི་སྐབས་སུ། གང་
ཟག་ཐ་དད་ཀྱི་ཆོས་དབྱིངས་དབྱེ་བ་མེད་པ་ནི་ཕྱིར་རྒོལ་རང་གིས་ཀྱང་ཁས་བླངས་པར་
འགྲུབ་ལ། དཔེའི་སྐབས་སུ། རྫ་བུམ་རིགས་མཐུན་གསུམ་དཔེར་བྱས་ན་རིགས་གཅིག་ཀྱང་
རྫས་ཐ་དད་པས་རྟེན་གཅིག་པའི་དཔེར་མི་འགྲུབ་པས་དེའི་ཕྱིར་རྟེན་རྫས་གཅིག་ཏུ་སྒྲུབ་
པའི་དོན་དུ་འཇིམ་པ་གཅིག་ལས་མངོན་པར་གྲུབ་ཅིང་ཞེས་སོགས་སྨོས་པ་ཡིན་ནོ་ཞེས་ཟེར་
རོ༑ ༑དེ་ཡང་ནོར་བ་ཡིན་ཏེ། རྒྱུ་མཚན་མཚུངས་པ་དང་། ལྟ་ངན་གྱིས་ཟིན་པར་འགྱུར་བའི་
ཕྱིར་རོ། ། རྒྱུ་མཚན་མཚུངས་པ་ཡིན་ཏེ། རྫས་ཐ་དད་པས་དེ་རྟེན་གཅིག་པའི་དཔེར་མི་
འགྲུབ་ན། དཔེ་སྔ་ཕྱི་གསུམ་གྱིས་དོན་དུས་གཅིག་པ་དག་ཐ་དད་སྒྲུབ་མི་ནུས་པར་ཡང་
མཚུངས་པའི་ཕྱིར་དང་། རྫས་ཐ་དད་པས་རྟེན་གཅིག་པའི་དཔེར་མི་འགྲུབ་ན་བུམ་པ་སྐད་
ཅིག་སྔ་ཕྱི་ཡང་རྫས་ཐ་དད་པ་ཡིན་པས་རྟེན་གཅིག་པའི་དཔེར་མི་འགྲུབ་པ་དང། དོན་ཆོས་
ཉིད་ཀྱང་གཅིག་མ་ཡིན་པས་དཔེ་ཡང་རྫས་གཅིག་ཉིད་དགོད་དགོས་པ་མ་ཡིན་པའི་ཕྱིར་
དང་། ཆོས་ཉིད་ཆ་མེད་གཅིག་ཡིན་ན་སྔར་དུ་ཚད་མས་བཀག་པའི་ཕྱིར་དང་། འདིར་ཡང་
བརྟེན་པའི་སྒོ་ནས་ཆོས་ཉིད་ལ་དབྱེ་བ་ཐ་དད་བྱེད་པ་ཡིན་གྱི ཆོས་ཅན་ལ་དབྱེ་བའི་སྐབས་
མ་ཡིན་པའི་ཕྱིར་རོ། ། ལྟ་ངན་གྱིས་ཟིན་པ་ཡིན་ཏེ། དོན་སྔ་ཕྱི་གཅིག་ཏུ་ཁས་བླངས་པས་
དངོས་པོ་རྟག་པར་འདོད་པའི་ཕྱོགས་ཁས་བླངས་པ་དང་། ཆོས་ཉིད་ཆ་མེད་གཅིག་གིས་
ཆོས་ཅན་ཀུན་ལ་ཁྱབ་པར་ཁས་བླངས་པས། སྤྱི་ཆ་མེད་གཅིག་གིས་གསལ་བ་ཀུན་ལ་ཁྱབ་
བླ
-589-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པར་ཁས་བླངས་པ་དང་། ཆོས་ཉིད་ཆ་མེད་གཅིག་ཡིན་ན་ཐེག་པ་ཆེ་ཆུང་རིགས་གཅིག་ཏུ་
འགྱུར་བས་ཆོས་ལ་སྐུར་བ་བཏབ་པའི་ཕྱིར་རོ། ། །
འཐད་པའི་ཕྱོགས་གང་ཞེ་ན། སྙེ་མ་ཆུང་བར་ཤེས་པར་བྱའོ། ། མདོར་ན་ལན་སྔ་མ་
ལྟར་ན་དེ་ལ་དམིགས་ན་ཡོན་ཏན་གསུམ་ཐོབ་པ་ཞེས་བྱ་བ་ཡིན་ལ། འདི་ལྟར་ན་དེ་ལ་
བརྟེན་ནས་ཡོན་ཏན་གསུམ་ཐོབ་པས་ཞེས་བྱ་བ་ཡིན་ཏེ དེ་ལྟར་ན་དོན་གྱིས་རིགས་ཀྱི་སྒྲ་
དོན་ཡང་བསྟན་པ་ཡིན་ཏེ། འདི་ལ་དམིགས་ནས་དེ་སྐྱེ་བས་རིགས་ཞེས་བྱ་བའམ། འདི་ལ་
བརྟེན་ནས་དེ་སྐྱེ་བས་རིགས་ཞེས་བྱའོ། །
ཀླན་ཀ་ལ། དཔེ་ལ་ཀླན་ཀ་ནི། རྫ་བུམ་ཐ་དད་པ་གསུམ་འཇིམ་པ་གཅིག་ལས་གྲུབ་པ་
དང༌། མེ་ལྕེ་གཅིག་གིས་སོ་བཏང་བར་ཇི་ལྟར་འགྱུར་ཞེ་ན། སྐྱོན་མེད་དེ། དཔེ་འདི་ནི། རང་
བཞིན་སེམས་དཔའི་དཔེ་མ་ཡིན་གྱི་འཇིག་རྟེན་ལ་ལྟོས་པའི་དཔེ་ཡིན་ལ་འཇིག་རྟེན་ན་ཡང་
དེ་ལྟར་གྲགས་ཏེ་རྫ་བུམ་རྣམས་མཐོང་བ་ན་འདི་རྣམས་རྒྱུ་གཅིག་ཡིན་ཞེས་བྱ་བ་དང་།
དངུལ་བུམ་རྣམས་མཐོང་བ་ན་འདི་རྣམས་རྒྱུ་གཅིག་ཡིན་ཞེས་ཐ་སྙད་བྱེད་བོ། དངོས་སུ་ན་
འཇིམ་པ་ནི་རྡུལ་དུ་མ་འདུས་པ་ཡིན་པས་འཇིམ་པ་གཅིག་ལས་གྲུབ་པའི་བུམ་པ་མི་སྲིད་པ་
ཡིན་ན་དེ་ཇི་ལྟར་འདིར་དཔེར་རུང་བར་འགྱུར་ཏེ། དེས་ན་གཞུང་དེ་དག་གི་དོན་ཀྱང་ཁོ་
བོས་ཇི་ལྟར་བཤད་པ་ལྟར་ཡིན་ནོ། ། །
ད་ནི་མདོ་སྦྱོར་བཤད་པར་བྱ་སྟེ མདོ་དེ་དང་དེས་སྒྲུབ་པའི་རྟེན་དེ་དང་དེ་ཇི་ལྟར་
བསྟན་ཞེ་ན། འདི་ལ་སྒྲུབ་པ་བཅུ་གསུམ་བསྟན་ཚུལ་དང་། རིགས་དངོས་བསྟན་ཚུལ་
ལོ༑ ༑དང་པོ་ལ་དྲོད་རྩེ་གཉིས་ནི་གཟུང་བ་རང་བཞིན་མེད་པར་རྟོགས་པ་ཡིན་ལ། དེ་ཡང་
དྲོད་ནི་གསལ་སྣང་ཆུང་བས་ནམ་མཁའ་ལ་བྱ་ཡི་རྗེས་མེད་ཅེས་གཟུང་བའི་ཆོས་ཅན་བདེན་
-590-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
མེད་ཀྱིས་མཚོན་ནས་བསྟན་ལ། རྩེ་མོ་ནི་གསལ་སྣང་མཆེད་པས་ཡང་དག་པའི་མཐའ་ལ་
གནས་མོད་ཅེས་གཟུང་བའི་ཆོས་ཉིད་བདེན་མེད་ཀྱིས་མཚོན་ནས་བསྟན་ཏོ། །
བཟོད་མཆོག་གཉིས་ནི་འཛིན་པ་རང་བཞིན་མེད་པར་རྟོགས་པས་ཕྱེ་ལ། བཟོད་པ་ནི་
གསལ་སྣང་ཆུང་བས་སྒྱུ་མའི་སྐྱེས་བུ་ཞེས་འཛིན་པའི་རང་བཞིན་གསལ་བར་བྱ་སྟེ འཛིན་
པའི་ཆོས་ཅན་བདེན་མེད་ཀྱིས་མཚོན་ནས་བསྟན་ལ། ཆོས་མཆོག་ནི་གསལ་སྣང་ཆེན་པོ་
ཡིན་པས་སྒྱུ་མའི་སྐྱེས་བུ་ནང་སྟོང་པ་ཉིད་ལ་སྤྱོད་པའི་ཚིག་གིས་དོནམེད་ཅེས་འཛིན་པའི་
ཆོས་ཉིད་བདེན་མེད་ཀྱིས་མཚོན་ནས་བསྟན་ཏོ། ། མཐོང་ལམ་ནི་ཉོན་སྒྲིབ་གཙོ་བོར་སྤོང་བ་
ཡིན་པས་རྫོགས་པའི་སངས་རྒྱས་ཞེས་འཕགས་པའི་སྐྱེས་བུས་གསལ་བར་བྱས་པའི་བདག་
བདེན་མེད་ཀྱིས་མཚོན་ནས་བསྟན་ཏོ། ། སྒོམ་ལམ་ནི་ཤེས་སྒྲིབ་གཙོ་བོར་སྤོང་བའི་གཉེན་པོ་
ཡིན་པས་སྐྱེ་བ་མེད་པའི་ཚིག་གིས་དོན་མེད་ཅེས་ཆོས་ཀྱི་བདག་མེད་ཀྱིས་མཚོན་ནས་།
བསྟན་ཏོ། །དེ་ལྟར་ན་དེ་དག་ནི་ཡུལ་གྱིས་བསྟན་ཏོ། །མདོ་ལྷག་མ་རྣམས་ཀྱིས་ནི། དེ་དང་དེ་
རིམ་པ་ལྟར་བསྟན་ཏེ། གཉེན་པོའི་ཉི་མའི་དཀྱིལ་འཁོར་འཆར་བའི་ཚེ་སྤང་བྱ་མུན་པའི་
གནས་མེད་ཅེས་དཔེས་མཚོན་པའི་ཕྱིར་དང། དེ་ལྟ་བུའི་གཉེན་པོ་ལྷག་པར་བསྐལ་བའི་མེ་
ལྟར་འབར་བ་ན་འདུ་བྱེད་དེ་ས་བོན་གྱི་ཡང་གནས་མེད་པར་སྤངས་ཞེས་མཚོན་པ་ཡིན་པའི་
ཕྱིར་དང་། རྫོགས་པའི་སངས་རྒྱས་ཀྱི་ཚུལ་ཁྲིམས་ལ་ཚུལ་ཁྲིམས་ངན་པའི་གནས་མེད་པ་
ལྟར་བག་ཆགས་ཀྱང་སྤངས་པས་རྣམ་པར་གྲོལ་ཞེས་མཚོན་པའི་ཕྱིར་དང་། ཤེས་རབ་ནི་
སྲེག་བྱེད་ཡིན་པས་ཉི་མ་དང་། སྙིང་རྗེ་ནི་བསིལ་བྱེད་ཡིན་པས་ཟླ་བའི་དཔེས་བསྟན་པའི་
ཕྱིར་དང་། ཉན་རང་གི་ཡེ་ཤེས་གཟའ་སྐར་ལྟར་ཉི་ཚེ་བ་ལ་གནས་མེད་ཅེས་མཚོན་པའི་
ཕྱིར་དང་། གཞན་དོན་ལྷ་གོང་མ་གོང་མའི་འོད་བཞིན་དུ་ཁྱད་པར་དུ་གྱུར་པ་མཚོན་བྱེད་
-591



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཡིན་པའི་ཕྱིར་དང་། ཡེ་ཤེས་སངས་རྒྱས་ཀྱི་འོད་ལྟར་ལྷུན་གྱིས་གྲུབ་པར་འཇུག་ཅེས་མཚོན་
པའི་ཕྱིར་དང༌། འདི་རྣམས་ཆོས་ཉིད་ཉི་ཚེ་ཙམ་སྟོན་པ་ཡིན་ན་མདོ་གོང་འོག་གཞན་དང་
ཟློས་པར་འགྱུར་བའི་ཕྱིར་རོ། །གཉིས་པ་ནི། བྱང་ཆུབ་སེམས་དཔའི་ཚིག་གི་དོན་ནི། ཚིག་གི་
དོན་མེད་པའོ་ཞེས་པ་འདིས་ནི་རིགས་བསྟན་ཏེ། བརྟེན་པ་བྱང་ཆུབ་དོན་དམ་པར་རྫས་སུ་
མེད་པས་སྐྱེ་མཆེད་དྲུག་གི་ཆོས་ཉིད་ཀྱི་རིགས་ནི་བྱང་ཆུབ་སེམས་དཔའི་སྒྲ་འཇུག་པའི་རྒྱུ་
ཡིན་གྱི་དངོས་པོར་གྱུར་པའི་ཚིག་གི་དོན་མེད་དོ་ཞེས་བསྟན་པའི་ཕྱིར་ཏེ མདོར་ན་བྱང་
ཆུབ་སེམས་དཔའི་རྒྱུད་ཀྱི་ཆོས་ཉིད་བསྟན་པའི་ཕྱིར་རོ། །
ཅ༥ ཐེག་ཆེན་སྒྲུབ་པའི་དམིགས་པ་བཤད་པ།
དམིགས་པ་ཞེས་བྱ་བ་འདིར། ངོ་བོ་མཚན་ཉིད་དབྱེ་བ་དང་། །གྲངས་དང་གོ་རིམ་ངེས་
ཚིག་གོ །ངོ་བོ་གང་ཞེ་ན། མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་སྤང་
བའོ། ། མི་འཐད་པའི་ཕྱོགས་གང་ཞེ་ན། རྣམ་རིག་པ་འགའ་ཞིག་ན་རེ། རྗེས་ཐོབ་དག་པ་
འཇིག་རྟེན་པའི་ཡེ་ཤེས་ནི་ཆོས་ཅན་གཞན་དབང་སྒྱུ་མ་ལྟ་བུ་ལ་དམིགས་པ་ཡིན་ལ། མཉམ་
བཞག་རྣམ་པར་མི་རྟོག་པའི་ཡེ་ཤེས་ནི་ཆོས་ཉིད་ཡོངས་གྲུབ་གཉིས་སུ་མེད་པའི་ཡེ་ཤེས་ཁོ་
ན་ལ་དམིགས་སོ་ཞེས་ཟེར་རོ། ། དེ་ལྟར་ན་བྱང་ཆུབ་སེམས་དཔའི་ས་བཅུ་དག་ཏུ་སྒྲུབ་པ་སྔ་
མ་སྔ་མ་ལས་ཕྱི་མ་ཕྱི་མ་མི་མཐུན་ཕྱོགས་སྤངས་པའི་སྒོ་ནས་དམིགས་པ་དག་པ་གོང་ནས་
གོང་དུ་ཁྱད་པར་དུ་འགྲོ་བར་མེད་པར་ཐལ། ཐམས་ཅད་ཀྱང་ཤིན་ཏུ་རྣམ་པར་དག་པའི་
ཆོས་དབྱིངས་ཁོ་ན་དམིགས་པའི་ཕྱིར། འདོད་ན། སྒྲུབ་པ་སྒོམ་པ་དོན་མེད་པར་འགྱུར་ཏེ།
རྣལ་འབྱོར་པ་སྒྲུབ་པ་སྒོམ་པ་ནི་དམིགས་པ་རྣམ་པར་དག་པའི་ཆེད་ཁོ་ན་ཡིན་པའི་ཕྱིར་
རོ༑ ༑འདི་ལྟར་ཇི་སྲིད་དུ་རྣལ་འབྱོར་པའི་རྒྱུད་ལ་དམིགས་པ་ལ་བརྟེན་ནས་སྒྲིབ་གཉིས་ཀྱི་
S
-592-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
རྣམ་རྟོག་སྐྱེ་བ་དེ་སྲིད་དུ་ཕྱི་རོལ་དམིགས་པ་དང་རང་གི་རྒྱུ་གཉིས་ཀ་མ་དག་པ་ཡིན་ལ།
གང་གི་ཚེ་རྣལ་འབྱོར་པའི་རྒྱུད་ལ་དམིགས་པ་ལ་བརྟེན་ནས་ཉོན་མོངས་དང་ཤེས་བྱའི་སྒྲིབ་
པའི་རྣམ་རྟོག་ཅུང་ཟད་ཀྱང་མི་སྐྱེ་བ་དེའི་ཚེ་སྒྲིབ་གཉིས་སྤངས་ཤིང་དམིགས་པ་དག་པ་
མཐར་ཐུག་པ་ཡིན་ནོ། །དེ་ཡང་ས་བཅུ་དག་ཏུ་སྒྲུབ་པ་བསྒོམས་པས་མི་མཐུན་ཕྱོགས་ཀྱི་དྲི་མ་
རིམ་གྱིས་སྤངས་ཏེ་དམིགས་པ་དག་པ་གོང་ནས་གོང་དུ་གྱུར་པ་ཡིན་ནོ། གལ་ཏེ་དཔེར་ན།
ཆུ་དང་ནམ་མཁའ་རང་བཞིན་གྱིས་དྭངས་ཤིང་དྲི་མ་མེད་པ་ཡིན་ན་རྡུལ་དང་རྙོག་པ་ལ་
སོགས་དང་བྲལ་ན་རྣམ་པར་དག་པའི་ཐ་སྙད་ཐོབ་པ་ལྟར། ཆོས་དབྱིངས་རང་བཞིན་གྱིས་
རྣམ་པར་དག་པ་ཡིན་ཡང་ཆོས་ཅན་དྲི་མས་དག་པ་ན དེ་ཡང་རྣམ་པར་དག་པའི་ཐ་སྙད་
བྱེད་པས་དག་པ་ཁྱད་པར་དུ་མི་འགྲོ་བའི་ཉེས་པ་མེད་དོཞེ་ན། དེ་ལྟར་ན། ཤིན་ཏུ་རྣམ་པར་
དག་པའི་གནས་སྐབས་ན་ཡང་དག་པ་དེ་ཁོ་ན་ཉིད་ཀྱི་ཡེ་ཤེས་ཡིན་ནོ་ཞེས་གཉེན་པོའི་
ཕྱོགས་ལ་མངོན་ཞེན་མ་སྤངས་པར་འགྱུར་ཏེ། ཡུལ་དག་པ་དེ་ཁོ་ན་ཉིད་ཡེ་ཤེས་བདེན་པར་
ཡོད་པའི་ཕྱིར་རོ། ། ཁྱབ་སྟེ། ཡུལ་བདེན་པར་ཡོད་ན། དེ་ལ་བདེན་འཛིན་གྱི་བློ་སྤོང་བའི་
ཐབས་མེད་པའི་ཕྱིར་རོ། ། གཉེན་པོ་ལ་ཞེན་པ་ཡོད་ན། མི་མཐུན་ཕྱོགས་ལ་ཞེན་པ་ཡང་དོན་
གྱི་འཕེན་ཏེ། མི་མཐུན་ཕྱོགས་མེད་ན་གཉེན་པོའི་རྣམ་རྟོག་མི་འཇུག་པའི་ཕྱིར་རོ། ། དེ་ལྟ་ན་
ཁྱེད་ཀྱི་རྣམ་དག་ནི་དྲི་མ་ཕྱོགས་གཅིག་གིས་དག་པ་ཙམ་དུ་འགྱུར་ཏེ། མི་མཐུན་པ་དང་
གཉེན་པོའི་ཕྱོགས་ཀྱི་རྣམ་རྟོག་མ་སྤངས་པའི་ཕྱིར་རོ། ། འདིས་ནི་སྔ་རབས་པ་གང་དག་
མཉམ་བཞག་སྣང་བ་ཡོད་ན་ཡུལ་ཅན་འཁྲུལ་བར་འགྱུར་བའམ་ཡུལ་བདེན་དངོས་སུ་
འགྱུར་བས་མཉམ་བཞག་ནི་ཆོས་ཉིད་འབའ་ཞིག་ལ་དམིགས་པ་ཉིད་འཕགས་པའི་དགོངས་
པ་ཡིན་ནོ་ཞེས་སྨྲ་བ་དེ་ཡང་སུན་ཕྱུང་བ་ཡིན་ཏེ དག་པ་ཁྱད་པར་དུ་མི་འགྱུར་བ་ལ་སོགས་
-593-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པའི་ཕྱིར་རོ། ། ཡང་ཀུན་རྫོབ་ཁོ་ན་ལ་དམིགས་སོ་ཞེས་ཟེར་བའང་མི་འཐད་དེ་ཚད་མས་
བཀག་ཟིན་པའི་ཕྱིར་རོ། །
འཐད་པའི་ཕྱོགས་གང་ཞེ་ན། དམིགས་པ་ནི་ཆོས་ཐམས་ཅད་ཡིན་ཏེ ཆོས་ཐམས་
ཅད་ལ་སྒྲིབ་པའི་ཉེས་པ་སྤང་དགོས་པ་དང་། ཆོས་ལ་མཁྱེན་པའི་ཡེ་ཤེས་རྒྱས་དགོས་པའི་
ཕྱིར་ཏེ། རྒྱལ་སྲས་རྣམས་ཀྱིས་མི་བསླབས་པའི། ། ཆོས་དེ་འགའ་ཡང་ཡོད་མ་ཡིན། ། ཞེས་པ་
ལྟར་རོ། ། །
ཀླན་ཀ་ནི། འོ་ན་ཁྱེད་ཀྱིས་ཀྱང་རྣམ་མཁྱེན་གྱི་དམིགས་པའི་དངོས་པོ་མེད་པར་
བཤད་པས། དངོས་པོ་མེད་པ་ལ་དྲི་མ་སྤང་དུ་མེད་པའི་ཕྱིར་དམིགས་པ་དག་ཁྱད་པར་དུ་མི་
འགྱུར་བར་མཚུངས་སོ་ཞེ་ན། སྐྱོན་མེད་དེ། ཁོ་བོ་ཅག་གི་རྣམ་མཁྱེན་གྱི་དམིགས་པ་ནི།
རིགས་པས་རྣམ་པར་དཔྱད་ན་བདེན་པའི་དངོས་པོ་མེད་པའི་རྟེན་ཅིང་འབྲེལ་བར་འབྱུང་བ་
སྒྱུ་མ་ལྟ་བུ་འདི་ཉིད་མཐར་ཐུག་པ་ཡིན་གྱི། དངོས་པོ་མེད་པ་ཡན་གར་བ་མ་ཡིན་ག ཇི་སྲིད་
སྣང་བ་འདི་སྒྱུ་མ་ལྟ་བུར་མ་རྟོགས་པ་དེ་སྲིད་དུ་འདི་ལ་དམིགས་པའི་མངོན་ཞེན་སྐྱེ་བས་མ་
དག་པ་ཞེས་བྱ་བ་ཡིན་པ་ལས། གང་གི་ཚེ་འདི་ལ་སྒྲོ་སྐུར་གྱི་མཐའ་གང་དུ་ཡང་མི་རྟོག་པ་སྒྱུ་
མ་ལྟ་བུའི་བདག་ཉིད་དུ་སྣང་བའི་ཡེ་ཤེས་སྐྱེས་པ་དེའི་ཚེ་སྒྲོ་འདོགས་པ་དང་སྐུར་བ་
འདེབས་པའི་རྣམ་རྟོག་མཐའ་དག་སླར་མི་སྐྱེ་བའི་ཚུལ་གྱིས་སྤངས་པ་ན་དམིགས་པ་རྣམ་
པར་དག་པ་ཞེས་བྱ་བ་ཡིན་ནོ། ། དེ་ལྟར་བྱས་ན་རང་བཞིན་གཙོ་བོར་གྱུར་པ་ནི་རིགས་ཡིན་
ལ༑ རྣམ་འགྱུར་གཙོ་བོར་གྱུར་པ་ནི་དམིགས་པ་ཡིན་པ་གཉིས་ཀའང་གཉིས་ཀ་ཡིན་པ་
བཀག་པ་མེད་དོ། ། འདས་མ་འོངས་དང་སྤྱི་ལ་སོགས་པ་མཉམ་བཞག་གི་དམིགས་པར་ཇི་
ལྟར་འགྱུར་ཞེས་བྱ་བའི་ཀླན་ཀ་ནི་འོག་ནས་སྤོང་བར་འགྱུར་རོ། ། །
མ594



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
མཚན་ཉིད་གང་ཞེ་ན། སྒྲུབ་པའི་སྒྲོ་འདོགས་གཅད་བྱའི་གཞིར་གྱུར་པའོ། ། གལ་ཏེ་
དངོས་སུ་ནི་ངེས་ཤེས་མ་ཡིན་པས་སྒྲོ་འདོགས་གཅོད་པ་འགལ་ལོ་ཞེ་ན དེ་ནི་ཕྱི་རབས་པ་
འགའ་ཞིག་གི་འཕགས་པ་སློབ་པ་རྣམས་ལ་སྐུར་བ་འདེབས་པའི་ཚིག་ཡིན་ཏེ། འདིར་སྒྲོ་
འདོགས་ཞེས་བྱ་བ་གཞན་ཡོད་པ་མ་ཡིན་གྱི་སྒྲིབ་པ་གཉིས་ཀྱིས་ཇི་ལྟར་རིགས་པརབསྡུས་
པ་ཡིན་ལ། དེ་དག་ཀྱང་བྱིས་པའི་ངེས་པས་མགོ་མནོན་པ་ཙམ་སྲིད་ཀྱི་རྩ་བ་ནས་གཅོད་པར་
བྱེད་པ་མ་ཡིན་ལ། འཕགས་པའི་ཡེ་ཤེས་ཀྱིས་རྩད་ནས་གཅོད་པར་བྱེད་པའི་ཕྱིར་རོ། །
དབྱེ་བ་ནི། ཡུལ་ཅན་གྱི་སྒོ་ནས་གསུམ་སྟེ། ཉན་ཐོས་དང་། རང་རྒྱལ་དང་། བྱང་
སེམས་ཀྱི་སྒྲུབ་པའི་དམིགས་པའོ། ། དེ་དག་གི་མཚན་ཉིད་ནི་རིམ་པ་ལྟར་ཉན་ཐོས་དང༌།
རང་རྒྱལ་དང་། ཐེག་ཆེན་སྒྲུབ་པའི་སྒྲོ་འདོགས་གཅད་བྱའི་གཞིར་གྱུར་པའོ། །ཐེག་ཆེན་སྒྲུབ་
པའི་དམིགས་པ་ལ་ཡང་གཉིས་ཏེ། བསྡུས་པ་དང་། རྒྱས་པའི་དབྱེ་བའོ། །དང་པོ་ལ་གསུམ་སྟེ།
དགེ་བ་དང་། མི་དགེ་བ་དང་། ལུང་དུ་མ་བསྟན་པའོ། ། དེ་དག་གི་མཚན་ཉིད་ནི་རིམ་པ་ལྟར་
ལུང་དུ་བསྟན་པ་གང་ཞིག་དམ་པས་བླང་བྱར་འོས་པ་དང་། དེ་གང་ཞིག་དམ་པས་དོར་བྱར་
འོས་པ་དང་། དགེ་མི་དགེ་གང་ཡང་མ་ཡིན་པའི་ཆོས་ཞེས་བྱའོ། ། དགེ་བ་ཡང་གཙོ་བོ་དགེ་
སྦྱོང་གི་ཚུལ་ཉིད་དང་། དགེ་བ་བཅུ་ལ་སོགས་པའོ། །དགེ་བ་བཅུའི་མཚན་ཉིད་ནི། མི་དགེ་བ་
རྣམས་ལས་ལྡོག་སྟེ་ཤེས་པར་བྱའོ། ། མི་དགེ་བ་ཡང་གཙོ་བོར་བཅུ་སྟེ། སྲོག་གཅོད་པ་དང་།
མ་བྱིན་པར་ལེན་པ་དང༌། འདོད་པས་ལོག་པར་གཡེམ་པ་དང་། རྫུན་དང་། ཕྲ་མ་དང་། ཚིག་
རྩུབ་དང་། ང་རྒྱལ་དང་། བརྣབ་སེམས་དང་། གནོད་སེམས་དང་། ལོག་པར་ལྟ་བའོ། ། དེ་
རྣམས་ཀྱི་མཚན་ཉིད་རིམ་པ་ལྟར། བསམ་བཞིན་དུ་མ་ནོར་བར་གཞན་གྱི་སྲོག་གཅོད་པར་
བྱེད་པ་དང་། མཐུ་དང་འཇབ་བུས་གཞན་གྱི་ཡོ་བྱད་བདག་གིར་བྱེད་པ་དང། བགྲོད་བྱ་མ་
-595



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཡིན་པ་ལ་ལོག་པར་བགྲོད་པར་བྱེད་པ་དང་། འདུ་ཤེས་གཞན་དུ་སྒྱུར་ནས་མི་བདེན་པའི་
དོན་གཞན་དུ་བརྗོད་པར་བྱེད་པ་དང་། ཕ་རོལ་པོ་དབྱེ་བའི་ཕྱིར་དུ་སྨྲས་པའི་ངག་གི་རིག་
བྱེད་དང་། ཉོན་མོངས་ཀྱིས་ཀུན་ནས་བསླང་བའི་ངག་གི་རིག་བྱེད་དང་། གཞན་གྱི་ཞེ་བཟློག་
པར་བྱེད་པའི་ངག་གི་རིག་བྱེད་དང་། གཞན་གྱི་ཡོ་བྱད་བདག་གིར་བྱེད་འདོད་པའི་བློ་དང༌
།
གཞན་ལ་མཐོ་འཚམས་པར་འདོད་པའི་བློ་དང་། ལས་འབྲས་སོགས་མེད་པར་ལྟ་བའི་མི་
དགེ་བ་སྟེ། ཐམས་ཅད་ཀྱི་འཇུག་ཏུ་མི་དགེ་བ་ཞེས་སྦྱར་བར་བྱའོ། ། ་
ལུང་མ་བསྟན་ལ་གཉིས་ཏེ། བསྒྲིབས་ལ་ལུང་དུ་མ་བསྟན་པ་དང་། མ་བསྒྲིབས་ལ་ལུང་
དུ་མ་བསྟན་པའོ། ། དེ་དག་གི་མཚན་ཉིད་རིམ་པ་ལྟར། ལུང་མ་བསྟན་གང་ཞིག། ཉོན་མོངས་
སུ་གྱུར་པ་དང་། དེ་གང་ཞིག། ཉོན་མོངས་སུ་མ་གྱུར་པའོ། །དང་པོ་ལའང་གསུམ་སྟེ། འདོད་
པ་དང་། གཟུགས་དང་། གཟུགས་མེད་པས་བསྡུས་པའི་བསྒྲིབས་ལ་ལུང་དུ་མ་བསྟན་
པའོ། ། དེ་དག་ནི་རིམ་པ་ལྟར་འདོད་པའི་རྟེན་ཅན་གྱི་ཉོན་ཡིད་ལ་སོགས་པ་དང། གཟུགས་
ཁམས་ཀྱི་ཉོན་མོངས་པ་རྣམས་དང་། གཟུགས་མེད་ཁམས་ཀྱི་ཉོན་མོངས་པ་རྣམས་
སོ༑ ༑གཉིས་པ་ནི། རྣམ་སྨིན་སྐྱེས་དང་། སྤྱོད་ལམ་དང་། བཟོད་གནས་པ་དང་། སྤྲུལ་པ་ལ་
སོགས་པ་སྟེ། མདོར་ན་ཉོན་མོངས་མ་ཡིན་པའི་ལུང་མ་བསྟན་ཐམས་ཅད་དོ། །
རྒྱས་པའི་དབྱེ་བ་ལ། ལམ་གྱི་སྒོ་ནས་འཇིག་རྟེན་དང་། འཇིག་རྟེན་ལས་འདས་པའི་
རྟོགས་པ་གཉིས། སྤང་གཉེན་གྱི་སྒོ་ནས་ཟག་བཅས་དང་། ཟག་མེད་གཉིས། བདེན་གཉིས་ཀྱི་
སྒོ་ནས་འདུས་བྱས་དང་། འདུས་མ་བྱས་གཉིས། འབྲས་བུའི་སྒོ་ནས་ཐུན་མོང་དང་ ཐུན་
མོང་མ་ཡིན་པའི་འབྲས་བུ་གཉིས་སོ། ། དང་པོ་ལ་ཡང་སྤྱིར་གང་ཟག་འཇིག་རྟེན་པ་དང་།
འདས་པ་གཉིས་དང་། བློ་འཇིག་རྟེན་པ་དང་། འདས་པ་གཉིས་ཡིན་ཞིང་། གང་ཟག་ལའང་
596-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
གྲུབ་མཐས་བློ་བསྒྱུར་མ་བསྒྱུར་གཉིས་དང༌། བསྒྱུར་བ་ལའང་ཕྱི་རོལ་པ་དང་། ནང་པ་གཉིས་
དང༌། ནང་པ་ལའང་སྐྱེ་འཕགས་གཉིས་སོགས་དུ་མ་དང་། བློ་ལའང་མཉམ་བཞག་དང་རྗེས་
ཐོབ་གཉིས་དང་། མཉམ་བཞག་ལའང་ཞི་རགས་ཀྱི་རྣམ་པ་ཅན་དང་། རྗེས་ཐོབ་ལའང་དེ་
བཞིན་ཉིད་དུ་སྣང་བ་དང་། དག་པ་འཇིག་རྟེན་པ་སོགས་འཇིག་རྟེན་ལས་འདས་པར་འཇོག་
ཚུལ་ཤིན་ཏུ་མང་ཡང་། འདིར་བསྟན་འཇིག་རྟེན་པ་དང་འཇིག་རྟེན་ལས་འདས་པའི་རྟོགས་
པ་གཉིས་ཀྱི་མཚན་ཉིད་རིམ་པ་ལྟར། བྱིས་པའི་རྒྱུད་ཀྱི་དགེ་བའི་ལམ་དང་། འཕགས་རྒྱུད་
ཀྱི་དགེ་བའི་ལམ་མོ། ། གཉིས་པ་ལའང་། སྤྱིར་ཟག་པ་ཉོན་མོངས་དང༌། སྒྲིབ་པ་ལ་འཆད་པ་
གཉིས་དང་། ཉོན་མོངས་ལ་འཆད་པ་ལའང་བྱེ་བྲག་ཏུ་སྨྲ་བས་ཟག་པ་རྒྱས་མི་རྒྱས་དང།
མདོ་སྡེ་པས་ཟག་པའི་རྟེན་བྱེད་མི་བྱེད་དང་། སེམས་ཙམ་པས་ཟག་པའི་སྒོ་དྲུག་དང་འབྲེལ་
མ་འབྲེལ་དང་། འདིར་སྐབས་འགའ་ཞིག་ཏུ་སྐྱེ་བ་ལེན་པའི་རྒྱུ་ཉོན་མོངས་སྤོང་མི་སྤོང་ལ་
ཟག་བཅས་ཟག་མེད་དུ་བཤད་པ་སོགས་དུ་མ་ཡོད་ཅིང། ཤེས་སྒྲིབ་ལ་འཆད་པ་ལའང་།
ཐེག་ཆེན་གྱི་སྒོམ་ལམ་རྟོག་བཅས་རྟོག་མེད་དང་། ཐེག་ཆེན་གྱི་ལམ་དུ་གྱུར་མ་གྱུར་ལ། ཟག་
བཅས་ཟག་མེད་དུ་འཆད་པ་སོགས་དུ་མ་ཡོད་ཀྱང་། འདིར་བསྟན་ཟག་བཅས་དང་ཟག་
མེད་ཀྱི་མཚན་ཉིད་ནི་རིམ་པ་ལྟར། བདག་ཏུ་ལྟ་བའི་གཉེན་པོ་མ་ཡིན་པའི་ཆོས་དང་།
བདག་ཏུ་ལྟ་བའི་གཉེན་པོར་གྱུར་པའོ། །
གསུམ་པ་ལའང་། སྤྱིར་སོ་སྐྱེ་དང་ཉན་རང་ཕལ་ཆེར་ལས་ཉོན་གྱིས་འདུ་བྱས་ལ།
བྱང་སེམས་འཕགས་པ་རྣམས་ལས་ཉོན་གྱིས་འདུ་མ་བྱས་པ་དང། བྱང་སེམས་དབང་ཐོབ་པ་
རྣམས་ཡིད་ཀྱི་ལུས་ཀྱིས་སྐྱེ་བ་དང་། བསམ་གྱིས་མི་ཁྱབ་པའི་འཆི་འཕོ་བས་འདུས་བྱས་ལ།
སངས་རྒྱས་ཀྱི་སར་དེ་ལྟ་བུའི་སྐྱེ་འགག་གིས་འདུས་མ་བྱས་པ་དང། སངས་རྒྱས་ཀྱི་གཟུགས་
ཨ597



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར། །
སྐུ་རྣམས་གདུལ་བྱ་ལ་དངོས་སུ་སྐྱེ་འགག་ཏུ་སྣང་བས་འདུས་བྱས་ལ། ཆོས་ཀྱི་སྐུ་རྣམས་དེ་
ལྟ་བུའི་སྐྱེ་འགག་གིས་འདུས་མ་བྱས་པ་དང་། གཞན་ཡང་འཁོར་བར་སྐྱེ་བ་དང་། ཞི་བར་
འགག་པའི་སྐྱེ་འགག་གིས་འདུས་བྱས་མ་བྱས་དང་། སེམས་ཀྱི་རང་བཞིན་དང་དྲི་མ་ལྟ་བུ་གློ་
བུར་གྱི་རྐྱེན་གྱིས་འདུས་བྱས་མ་བྱས་དང་། གཟུགས་བརྙན་དང་རང་མཚན་ལྟ་བུ་རྣམ་རྟོག་
གིས་འདུས་བྱས་མ་བྱས་ལ་སོགས་པ་འདུས་བྱས་འདུས་མ་བྱས་ཀྱི་རྣམགཞག་མང་དུ་ཡོད་
ཀྱང་། འདིར་བསྟན་འདུས་བྱས་དང་འདུས་མ་བྱས་ཀྱི་མཚན་ཉིད་རིམཔ་ལྟར། རྒྱུ་རྐྱེན་
ལས་སྐྱེས་པ་དང་། རྒྱུ་རྐྱེན་ལས་མ་སྐྱེས་པའོ། །བཞི་པ་ལ་རྒྱུ་དབང་བཙན་དང་། ཆོས་དབང་
བཙན་གྱི་ཐུན་མོང་དང་ཐུན་མོང་མ་ཡིན་པ་གཉིས་ལས། འདིར་ནི་ཕྱི་མ་ཡིན་པས། འདིར་
བསྟན་ཐུན་མོང་དང་ཐུན་མོང་མ་ཡིན་པའི་འབྲས་བུའི་མཚན་ཉིད་རིམ་པ་ལྟར། གང་གི་
རིགས་ཅན་འཕགས་པ་གསུམ་ཆར་གྱི་རྒྱུད་ལ་འབྱུང་བ་དང་། རྫོགས་པའི་སངས་རྒྱས་ཁོ་
ནའི་རྒྱུད་ལ་འབྱུང་བའོ། །
གྲངས་ངེས་པ་གང་ཞེ་ན། དམིགས་པ་བཅུ་གཅིག་པོ་འདིར་གྲངས་ངེས་ཏེ། མང་མི་
དགོས་ཞིང་ཉུང་ན་མི་འདུ་བའི་ཕྱིར་ཏེ། ཆོས་ཐམས་ཅད་འདི་ཙམ་དུ་ཟད་པའི་ཕྱིར་དང་།
སྒྲུབ་པའི་དམིགས་པའང་ཆོས་ཐམས་ཅད་ཡིན་པའི་ཕྱིར་རོ། ། གལ་ཏེ་བསྡུས་ན་དགེ་སོགས་
གསུམ་དུའང་འདུ་ཞིང་། ཕྱེ་ན་དེ་རེ་རེ་ལའང་ནང་ཚན་གྱི་དབྱེ་བའི་སྒོ་ནས་དེ་ལས་མང་བར་
ཡང་འགྱུར་རོ་ཞེ་ན། བསྡུས་ན་དམིགས་པའི་སྒོམ་རིམ་རྒྱས་པར་མི་རྟོགས་ཤིང་། གསལ་བའི་
དབྱེ་བ་མཐའ་མེད་དུ་འགྱུར་བས་གཞི་ལ་བླང་དོར་བཏང་སྙོམས་སུ་བྱ་བའི་དོན་གསུམ།
ལམ་ལ་སྤང་གཉེན་དམིགས་པ་དང་བཅས་པའི་དོན་དྲུག འབྲས་བུ་ལ་ཐུན་མོང་དང་ཐུན་
མོང་མ་ཡིན་པ་གཉིས་ཏེ་བཅུ་གཅིག་པོ་འདིས་མཁྱེན་གསུམ་གྱི་སྒྲུབ་པའི་དམིགས་པ་ཐམས་
-598-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཅད་ཡོངས་སུ་རྫོགས་པ་ཡིན་ནོ། ། །
གོ་རིམ་ངེས་པ་ནི་སྙེ་མ་ཆུང་བ་ལྟར་ཤེས་པར་བྱའོ། ། ངེས་ཚིག་གང་ཞེ་ན། འདི་སྒྲུབ་
པས་དམིགས་པར་བྱ་བ་ཡིན་པས་ན་དམིགས་པའོ། །མདོ་སྦྱོར་ནི་གོ་སླའོ། །
ཙ༦ ཐེག་ཆེན་སྒྲུབ་པའི་ཆེད་དུ་བྱ་བ་བཤད་པ།
ཆེད་དུ་བྱ་བ་ཞེས་བྱ་བའི་སྐབས་འདིར། མཚན་ཉིད་དབྱེ་བ་ས་མཚམས་
དང༌། ། གྲངས་དང་གོ་རིམ་ཁྱད་པར་རོ། ། མཚན་ཉིད་གང་ཞེ་ན། འཕགས་པ་ལྟར་ན། ཐེག་
ཆེན་སྒྲུབ་པའི་ཐོབ་བྱའོ། ། སློབ་དཔོན་ལྟར་ན་ཐོབ་བྱ་མཐར་ཐུག་གོ། ཁོ་བོ་ནི་སློབ་དཔོན་གྱི་
རྗེས་སུ་འབྲངས་ཏེ། གནས་སྐབས་ཀྱི་ཆེད་དུ་བྱ་བ་ནི་སྒྲུབ་པའི་སྐབས་ལས་མི་འདའ་བས་
སྒྲུབ་པའི་ཆེད་དུ་བྱ་བར་མི་འཐད་པའི་ཕྱིར་རོ། ། དབྱེ་བ་ནི། ཁ་ཕལ་ཅིག་འཕགས་པ་ལྟར་
ནའང་། སེམས་ཆེན་པོ་ཞེས་དབྱེ་བ་བྱེད་པ་ནི་ནོར་བ་སྟེ མཆོག་ཆེན་པོ་བྱེད་པས་སེམས་
དཔའ་ཆེན་པོ་ཞེས་བཞེད་ཀྱི སེམས་པ་ཆེན་པོ་ཞེས་བྱ་བ་ཆེད་དུ་བྱ་བར་མི་བཞེད་པའི་
ཕྱིར་རོ། ། འདིས་ནི་གང་དག་རྡོ་རྗེ་ལྟ་བུའི་སེམས་སོགས་སེམས་ཆེན་པོར་འདོད་པ་དང།
སེམས་ཆེན་པོ་མ་ཡིན་གྱི་སེམས་ཆེན་པོའི་རྒྱུའོ་ཞེས་སྨྲ་བ་ཐམས་ཅད་ཐག་བསྲིངས་པ་ཡིན་
ནོ། །འོ་ན་ཇི་ལྟར་ཞེ་ན། འཕགས་པ་ལྟར་ན་མཆོག་ཆེན་པོ་དང་། སྤོང་བ་ཆེན་པོ་དང་། རྟོགས་
པ་ཆེན་པོའོ། ། དེ་དག་གི་མཚན་ཉིད་ཀྱང་རིམ་པ་ལྟར། སྐྱེ་འཕགས་ཀུན་གྱི་རབ་ཏུ་གྱུར་པ་
དང༌། ཐེག་ཆེན་གྱི་སྤངས་པ་ཁྱད་པར་ཅན་དང་། ཐེག་ཆེན་གྱི་རྟོགས་པ་ཁྱད་པར་ཅན་
ནོ༑ ༑སློབ་དཔོན་ལྟར་ན་སེམས་ཆེན་པོ་དང་། སྤོང་བ་ཆེན་པོ་དང་། རྟོགས་པ་ཆེན་པོའོ། །དེ་
དག་གི་མཚན་ཉིད་རིམ་པ་ལྟར། ཐེག་ཆེན་གྱི་སྤངས་རྟོགས་མཐར་ཐུག་དང་། སྤངས་པ་
599-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
མཐར་ཐུག་དང་། རྟོགས་པ་མཐར་ཐུག་གོ། འོན་ཀྱང་ཁོ་བོ་ནི། སེམས་ཅན་ཀུན་གྱི་མཆོག་
ཉིད་ནི། ཆེད་དུ་བྱ་བ་ཡིན་ལ། སེམས་ཆེན་དང་སྤོང་ཆེན་རྟོགས་ཆེན་གསུམ་ནི་ཆེད་དུ་བྱེད་
པ་ཡིན་པར་འདོད་དེ། རྩ་བར། སེམས་ཅན་ཀུན་གྱི་མཆོག་ཉིད། ། ཆེན་པོ་གསུམ་གྱིས། རང་
འབྱུང་གི་ཆེད་དུ་བྱ་ཞེས་གསུངས་པས། གསུམ་གྱིས་ཞེས་བྱ་བའི་འབྱུང་ཁུངས་ཀྱི་ཚིག་བྱུང་
བ་དང་། དེ་ཉིད་མདོའི་དགོངས་པར་ཡང་སྣང་བའི་ཕྱིར་ཏེ། མང་བར་དོགས་ནས་མ་བྲིས་
ན
ས་མཚམས་གང་ཞེ་ན། ཁ་ཅིག་གྲགས་སོགསན་རེ། འཕགས་པ་ལྟར་ན། ཆེན་པོ་གསུམ་
སློབ་ལམ་ཁོ་ན་ན་ཡོད་དོ་ཞེས་ཟེར་རོ། ། དེ་ནི་ནོར་བ་ཡིན་ཏེ། རྡོ་རྗེ་ལྟ་བུའི་སེམས་ལ་སོགས་
པས་མཆོག་ཆེན་པོ་སྒྲུབ་པར་བཤད་པའི་ཕྱིར་རོ། ། འོ་ན་ཇི་ལྟར་ཞེ་ན། འཕགས་པ་ལྟར་ན།
དང་པོ་སངས་རྒྱས་ཀྱི་ས་དང་། མཐའ་མ་གཉིས་ཐེག་ཆེན་ཚོགས་ལམ་དུ་བརྡ་བྱུང་གི་སེམས་
བསྐྱེད་པ་ནས་ཡོད་དེ། སྒྲུབ་བྱེད་སྔ་མའི་ཕྱིར་དང་། སྤོང་བ་ཡང་རྟོགས་པས་ཕྱེ་བ་ཡིན་ལ།
རྟོགས་པ་ཡང་དང་པོ་བརྡ་བྱུང་གི་སེམས་བསྐྱེད་པ་ནས་བཟུང་བའི་ཕྱིར་དང་། མི་སློབ་ལམ་
གྱི་སྤངས་རྟོགས་འདིར་དངོས་སུ་མ་གསུངས་ཀྱང་། ངེས་འབྱུང་སྒྲུབ་པའི་སྐབས་སུ་རྟོགས་
ཆེན་གྱི་དབང་དུ་མཛད་ནས། སེམས་དང་པོ་བསྐྱེད་པ་ནས་བཟུང་སྟེ། བྱང་ཆུབ་ཀྱི་སྙིང་པོ་ལ་
འདུག་གི་བར་དུ་སེམས་བསྐྱེད་པ་ཇི་སྙེད་ཅིག་འབྱུང་བ་དེ་དག་སྔ་མ་བཞིན་པ་དང། རྡོ་རྗེ་ལྟ་
བུའི་ཡེ་ཤེས་སྔ་མ་བཞིན་པ་དང་། བག་ཆགས་ཀྱི་མཚམས་སྦྱོར་བའི་ཉོན་མོངས་པ་ཐམས་
ཅད་སྤངས་པ་དང་། རྣམ་པ་ཐམས་ཅད་མཁྱེན་པ་ཉིད་ཐོབ་ཅེས་སྤངས་རྟོགས་མཐར་ཐུག་
བཤད་པའི་ཕྱིར་རོ། ། །
སློབ་དཔོན་ལྟར་ན། འགྲེལ་ཆེན་དུ་ལུགས་གཉིས་བྱུང་སྟེ། བརྒྱད་སྟོང་པ་ལས། བཅོམ་
ས
-600-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ལྡན་འདས་བྱང་ཆུབ་ཀྱི་སེམས་རྣམ་པ་ཐམས་ཅད་མཁྱེན་པ་ཉིད་ཀྱི་སེམས་ཟག་པ་མེད་པའི་
སེམས། མཉམ་པ་མེད་པའི་སེམས། མི་མཉམ་པ་དང་མཉམ་པའི་སེམས། ཉན་ཐོས་དང་རང་
རྒྱལ་ཐམས་ཅད་དང་ཐུན་མོང་མ་ལགས་པའི་སེམས་ཞེས་འབྱུང་བའི་བཤད་པར། དེ་ཉིད་དུ།
བྱང་ཆུབ་ཀྱི་སེམས་ནི་སྨོན་འཇུག་གི་བདག་ཉིད། རྣམ་མཁྱེན་གྱི་སེམས་ནི་མོས་སྤྱོད་ཀྱི་སས་
བསྡུས་པ་དང་། ཟག་པ་མེད་པའི་སེམས་ནི་སྦྱོར་བ་ས་བདུན་གྱི་བསྡུས་པ་དང༌། མཉམ་པ་
མེད་པའི་སེམས་ནི། ས་བརྒྱད་པ་ལ་སོགས་རྣམ་སྨིན་ལས་བྱུང་བ་དང༌། མི་མཉམ་པ་དང་
མཉམ་པའི་སེམས་ནི། སྒྲིབ་པ་ཐམས་ཅད་སྤངས་པ་སངས་རྒྱས་ཀྱི་སར་རྟོགས་པས་སོ་ཞེས་
དང༌། ཡང་ན་བྱང་ཆུབ་ཀྱི་སེམས་ནི་མ་སྐྱེས་པའི་ངོ་བོ་བྱང་ཆུབ་ཀྱི་རང་བཞིན་དུ་གྱུར་པའི་
སེམས་སོ། ། དེ་ཉིད་ཀྱང་རྣལ་འབྱོར་པའི་ཀུན་རྫོབ་ཏུ་མེ་ལོང་ལྟ་བུའི་ཡེ་ཤེས་ལ་སོགས་པ་
དང་འབྲེལ་བས་ལྡོག་པའི་ཆ་འགའ་ཞིག་གིས་ཐམས་ཅད་མཁྱེན་པའི་ཡེ་ཤེས་ལ་སོགས་པ་
རྣམ་པ་བཞིར་བཤད་དོ། ། དེ་ལ་ལུགས་མཐའ་མ་སློབ་དཔོན་གྱི་བཞེད་པ་ཡིན་ཏེ གཞན་
ལུགས་རྗེས་སུ་བརྗོད་པ་ནི་མཁས་པའི་ཚུལ་མ་ཡིན་པའི་ཕྱིར་རོ། །
གྲང་ངེས་པ་གང་ཞེ་ན། རྒྱལ་པོ་ཕ་རོལ་གྱི་སྡེ་གཞོམ་པའི་ཕྱིར་གཡུལ་སྤྲོད་པའི་ཆེད་དུ་
བྱ་བ་ནི་གསུམ་དུ་ངེས་ཏེ། འདི་ལྟར་མི་མཐུན་ཕྱོགས་ཀྱི་དགྲ་གཞོམ་པ་དང་། ཡུལ་འཁོར་ལ་
སོགས་པ་ཁྱད་པར་རྟོགས་པར་བྱ་བ་ཐོབ་པ་དང་། རང་ཉིད་འགྲན་ཟླ་མེད་པའི་མཆོག་ཏུ་
གྱུར་པ་སྟེ་གསུམ་པོ་འདི་ཙམ་གྱི་དོན་དུ་གཡུལ་དུ་འཇུག་པ་ཡིན་ནོ །དེ་བཞིན་དུ་བྱང་སེམས་
སྒྲུབ་པ་ལ་འཇུག་པའི་ཆེད་དུ་བྱ་བ་ཡང་མི་མཐུན་ཕྱོགས་མ་ལུས་པ་སྤངས་པ་དང་། ཐོབ་བྱའི་
ཡོན་ཏན་མ་ལུས་པ་རྟོགས་པ་དང་། དེ་གཉིས་དང་ལྡན་པའི་སྒོ་ནས་རང་ཉིད་སེམས་ཅན་
ཀུན་གྱི་མཆོག་ཉིད་དུ་གྱུར་པ་ཉིད་གསུམ་ཡིན་པའི་ཕྱིར་ཆེད་དུ་བྱ་བ་གསུམ་ཁོ་ནའོ།
-6[ -



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གོ་རིམ་ངེས་པ་གང་ཞེ་ན། ཆེད་དུ་བྱ་བའི་གཙོ་བོ་ཡིན་པས་སེམས་ཆེན་པོ་དང་པོར་
བསྟན་ལ་དེ་ཡང་མི་མཐུན་ཕྱོགས་མ་ལུས་པ་སྤངས་པས་ཐོབ་པས་དེའི་འོག་ཏུ་སྤོང་བ་ཆེན་
པོ་བསྟན་ཞིང༌། དེ་ཡང་རྟོགས་པ་ཆེན་པོ་མེད་པར་མེད་པས་རྟོགས་ཆེན་ཕྱིས་བསྟན་ཏེ་
བཤད་པའི་གོ་རིམ་མོ། ། ཁྱད་པར་གང་ཞེ་ན། འཕགས་པ་རྣམ་པར་གྲོལ་བའི་སྡེས། མདའ་
སྟོང་ལ་སྦྱོར་བ་དང་། འབེན་ལ་ཕོག་པ་དང་འདྲ་བར་དེའི་ཚེ་ཉེ་བ་ན་གནས་པ་དམིགས་པ་
ཡིན་ལ། ཕྱིས་ཐག་རིང་བ་ནི་ཆེད་དུ་བྱ་བ་ཡིན་ནོ་ཞེས་བཤད་དོ། །འོ་ན་མདོ་དེ་དང་དེས་དོན་
དེ་ཇི་ལྟར་བསྟན་པར་འགྱུར་ཞེ་ན། སེམས་ཅན་ཀུན་གྱི་མཆོག་ནི་མཆོག་ཆེན་པོ་ཡིན་པའི་
ཕྱིར་དང་། ལྟ་བ་དེ་དག་སྤོང་བ་ནི་སྤོང་བ་ཆེན་པོ་ཡིན་པའི་ཕྱིར་དང་། བྱང་ཆུབ་ཀྱི་སེམས་
སོགས་ནི་རྟོགས་པ་ཆེན་པོ་ཡིན་ལ། དེ་རྣམས་རབ་ཏུ་བསྟན་པའི་ཕྱིར་རོ། ། །
ཅ༧ སྒྲུབ་པ་བཞི་སྤྱིར་བཤད་པ། །
ཐམས་ཅད་མཁྱེན་པ་ཉིད་གསུམ་གྱི་ཡུལ་ཞེས་བྱ་བ་འདིར་གསུམ་སྟེ མི་འཐད་པའི་
ཕྱོགས་དང་། འཐད་པའི་ཕྱོགས་དང་། ཀླན་ཀ་སྤང་བའོ། ། མི་འཐད་པའི་ཕྱོགས་གང་ཞེ་ན།
འཕགས་པའི་དགོངས་པ་གཞན་དུ་རྟོག་པ་དང་། སློབ་དཔོན་གྱི་དགོངས་པ་གཞན་དུ་རྟོག་
པའོ། །དང་པོ་ནི་ཁ་ཅིག་ན་རེ། འདིར་ཐམས་ཅད་མཁྱེན་པ་ཉིད་གསུམ་ནི་རྣམ་པ་ཐམས་ཅད་
མཁྱེན་པ་ཉིད་གཏན་ལ་འབེབས་པའི་སྐབས་ལ་བརྗོད་ལ་ཡུལ་ནི་སྐབས་དེའི་བྱ་བ་ཡིན་ནོ་
ཞེས་ཟེར་རོ། །དེ་ནི་ནོར་བ་ཡིན་ཏེ། དེ་ལྟར་ན་ཡུལ་མཁྱེན་གསུམ་ཞེས་བྱ་བ་འདིར་ཁྱེད་རང་
ལྟར་ན་མཁྱེན་གསུམ་བཏགས་པར་འགྱུར་བའི་ཕྱིར་རོ། ། གཉིས་པ་ནི་མཁྱེན་གསུམ་ཐོས་
བསམ་གྱིས་གཏན་ལ་འབེབས་པ་ན། གོ མས་པའི་མཐུ་མ་ཐོབ་པས་དཀར་ཆོས་སྒོ་དུ་མ་ནས་
སྤྱོད་པའི་བྱ་བ་མཁྱེན་གསུམ་ཡུལ་གྱི་སྒྲུབ་པ་ཡིན་ལ། མངོན་པར་རྟོགས་པ་བཞི་པོ་བསྒོམས་
-602-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
བྱུང་གིས་ཉམས་སུ་ལེན་པ་གོམས་པའི་མཐུ་ཐོབ་པས་ཕར་ཕྱིན་རེ་རེ་ཡང་དྲུག་ལྡན་དུ་ཉམས་
སུ་ལེན་པའི་བྱ་བ་ནི་སྦྱོར་བ་བྱེ་བྲག་གི་སྒྲུབ་པ་ཡིན་ནོ །དེས་ན་གོ་ཆའི་སྒྲུབ་པ་གཉིས་ཀ་ཡིན་
ལ༑ སྒྲུབ་པ་གཞན་གསུམ་མཁྱེན་གསུམ་ཡུལ་གྱི་སྒྲུབ་པ་ཡིན་ནོ །ཞེས་ཟེར་རོ། །དེ་ཡང་ནོར་
བ་ཡིན་ཏེ། གོ་ཆའི་སྒྲུབ་པ་ནི་མོས་སྤྱོད་ཀྱི་སས་བསྡུས་པའི་ཕྱིར་དང་། ཚོགས་སྒྲུབ་དང་ངེས་
འབྱུང་སྒྲུབ་པ་དག་པར་ཡོད་པས་ཡུལ་གྱི་སྒྲུབ་པར་འགལ་བའི་ཕྱིར་རོ། ། གཞན་དག་ཀུན་རེ།
དང་པོར་ཚོགས་ལམ་གྱི་སྔ་ཆར་མཁྱེན་གསུམ་གྱི་ཡུལ་ལ་ཐོབ་བྱའི་འབྲས་བུ་ནི་གང། ཐོབ་
བྱེད་ཀྱི་ཐབས་ནི་གང་། དེའི་གོལ་ས་ནི་གང་ཞེ་ཞེས་ཐོས་བསམ་གྱིས་གཏན་ལ་འབེབས་པ་
ཕར་ཕྱིན་དྲུག་གི་མགོ་མིག་མ་དོད་པ་ནི་མཁྱེན་གསུམ་ཡུལ་གྱི་སྒྲུབ་པ་ཡིན་ལ། ཚོགས་ལམ་གྱི་
ཕྱི་ཆ་ནས་རྣམ་ཀུན་སོགས་རེ་རེ་ཞིང་ཕ་རོལ་ཏུ་ཕྱིན་པ་དྲུག་སྒྲུབ་པའི་རྟེན་ཅན་གྱི་བྱ་བ་ནི་
སྦྱོར་བ་བྱེ་བྲག་གི་སྒྲུབ་པ་ཡིན་ནོ་ཞེས་སྨྲའོ། ། དེ་ནི་རྣམ་པར་འཁྱམས་པ་ཡིན་ཏེ། གཞི་ཤེས་
གོལ་སར་བྱེད་པ་ཁས་བླངས་འགལ་བའི་ཕྱིར་དང་། དེ་འདྲ་འོག་ནས་འགོག་པའི་ཕྱིར་དང་།
རྣམ་ཀུན་གྱི་སྦྱོར་བས་ས་བརྒྱད་པ་ལ་བཞག་པར་བཤད་ཟིན་ཅིང་འཆད་པར་འགྱུར་བའི་
ཕྱིར་རོ། །
འཐད་པའི་ཕྱོགས་གང་ཞེ་ན། འཕགས་པའི་ལུགས་དང་སློབ་དཔོན་གྱི་ལུགས་
སོ༑ ༑དང་པོ་ནི། རེ་ཞིག་ཐམས་ཅད་མཁྱེན་པ་ཉིད་གསུམ་དུ་གྱུར་པའི་ཡུལ་ལ་ཐོབ་བྱའི་
འབྲས་བུ་ནི་གང་། ཐོབ་བྱེད་ཀྱི་ཐབས་ནི་གང་། གནས་སྐབས་ཀྱི་སྤང་གཉེན་ནི་གང་ཞེས་
ཐོས་བསམ་གྱིས་གཏན་ལ་འབེབས་པ་ཕར་ཕྱིན་དྲུག་གི་ཡན་ལག་མ་དོད་པས་སྤྱིར་དགེ་བའི་
ཆོས་ཀྱིས་རྟེན་ཅན་ཙམ་གྱི་སྒྲུབ་པ་ནི་མཁྱེན་གསུམ་ཡུལ་གྱི་སྒྲུབ་པའོ། ། རྣམ་པ་ཀུན་མངོན་
པར་རྫོགས་པར་རྟོགས་པ་ལ་སོགས་པ་མངོན་པར་རྟོགས་པ་རྣམ་པ་བཞི་ལ་མངོན་པར་
603-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རྟོགས་པ་རེ་རེ་ཞིང་ཕ་རོལ་ཏུ་ཕྱིན་པ་དྲུག་པོ་དག་གིས་ཇི་སྙེད་པ་ལ་ཐོགས་པ་མེད་པ་དང། །
ཇི་ལྟ་བ་ལ་བདེན་འཛིན་མེད་པར་སྒྲུབ་པ་དེ་ནི་སྦྱོར་བ་བྱེ་བྲག་གི་སྒྲུབ་པའོ། །
ཡང་ན་འདིར་བཙུན་པས་མངོན་པར་རྟོགས་པ་རེ་རེ་ཞིང་འདོར་བ་དང་འགྲོ་བ་དང་
རྟོགས་པ་ནི་སྒྲུབ་པ་ཡིན་ནོ་ཞེས་བཤད་པ་ལྟར་ཏེ དེའི་དོན་ནི་འཛིན་པ་མེད་པ་ནི་འདོར་བ་
སྟེ་དམན་པའི་གནས་སྐབས་འདོར་བའོ། ། ཐོགས་པ་མེད་པ་ནི་འགྲོ་བ་སྟེ་གོང་ནས་གོང་དུ་
འགྲོ་བའོ། ། དེ་གཉིས་ཀ་ཡང་རྟོགས་པའི་བྱེད་པ་དང་འབྲེལ་བས་རྟོགས་པ་ནི་སྒྲུབ་པ་ཡིན་
ནོ༑ ༑སློབ་དཔོན་ལྟར་ན། ཐམས་ཅད་མཁྱེན་པ་ཉིད་གསུམ་གྱི་ཡུལ་ལ་བསྐྱེད་ནས་ཐོབ་པར་
བྱ་བའི་འབྲས་བུ་ནི་གང་། དེ་ཡང་ལམ་ཤེས་མེད་པར་མེད་པས་ལམ་ཤེས་ནི་གང༌། དེ་ཡང་
གཞི་ཤེས་མེད་པར་མེད་པས་གཞི་ཤེས་ནི་གང་ཞེས་ས་བདུན་པའི་བར་དུ་གཏན་ལ་འབེབས་
པར་བྱེད་པ་ནི། མཁྱེན་གསུམ་ལུས་ཀྱི་སྒྲུབ་པའོ། ། ཅིའི་ཕྱིར་འདི་ལ་མཁྱེན་གསུམ་ལུས་ཀྱི་
སྒྲུབ་པ་ཞེས་བྱ་ཞེ་ན། སྤྱིར་དགེ་བའི་ཆོས་མཐའ་ཡས་པའི་རྟེན་བྱེད་ཀྱི་ཕྱིན་དྲུག་གི་ཡན་ལག་
དག་པར་མ་དོད་པའི་ཕྱིར་རོ། ། དེ་ནས་ཐོས་བསམ་དང་མྱོང་བ་རྒྱུད་པ་ལས་ཕན་ཚུན་གྱི་
སྟོབས་ཀྱིས་སྒྲོ་འདོགས་ཐམས་ཅད་བཅད་ནས་སླར་ཐོས་བསམ་ལ་འབད་པ་མེད་པར་
བསྒོམས་བྱུང་གིས་མཁྱེན་གསུམ་གྱི་རྣམ་པ་ཐམས་ཅད་ལ་དབང་ཐོབ་པར་བྱ་བ་རྒྱུ་འབྲས་
དང༌། བརྟན་པ་རྒྱུ་འབྲས་ཀྱི་སྒོ་ནས་རྣམ་པ་ཀུན་མངོན་པར་རྫོགས་པར་རྟོགས་པ་ལ་སོགས་
པ་ལ་སྦྱོར་བ་བཞི་པོ་རེ་རེ་ཞིང་ཡང་ཕ་རོལ་ཏུ་ཕྱིན་པ་དྲུག་ཁྱད་པར་དུ་སྒྲུབ་པའི་རྟེན་ཅན་
གྱི་བྱ་བ་སྦྱོར་བ་ཡན་ལག་གི་སྒྲུབ་པའོ། ། ཅིའི་ཕྱིར་འདི་དག་ལ་སྦྱོར་བ་ཡན་ལག་གི་སྒྲུབ་པ་
ཞེས་བྱ་ཞེ་ན། ཕ་རོལ་ཏུ་ཕྱིན་པ་དྲུག་གི་ཡན་ལག་ཡང་དག་པར་རྫོགས་པའི་ཕྱིར་རོ།།
ལུགས་འདི་གཉིས་ཀ་ཡང་འཆད་ཚུལ་གྱི་བྱེ་བྲག་གིས་དགེ་མོད་གྱི འོན་ཀྱང་ཁོ་བོ་ནི་
་
-604,



པ
གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
སློབ་དཔོན་གྱི་རྗེས་སུ་འབྲངས་ཏེ། འདི་ནི་སའི་གནས་སྐབས་ཀྱིས་རྟོགས་པར་བྱ་བ་ཡིན་ལ།
དེ་ལ་རྒྱུའི་གནས་སྐབས་ཀྱི་ས་བཅུ་ནི། མངལ་གྱི་གནས་སྐབས་དང་འདྲ་སྟེ། སའི་སྒྲིབ་པ་
དང་བཅས་པའི་ཕྱིར་རོ། ། འབྲས་བུའི་གནས་སྐབས་སངས་རྒྱས་ཀྱིས་ནི་བཙས་པའི་གནས་
སྐབས་དང་འདྲ་སྟེ། སྐྱེས་ནས་དབང་པོ་ཐམས་ཅད་ཀྱི་སྤྱོད་ཡུལ་ཉམས་སུ་མྱོང་བར་ལྟར། བྱ་
བ་ཡོངས་སུ་རྫོགས་པས་ཤེས་བྱ་ཐམས་ཅད་ཉམས་སུ་མྱོང་བའི་ཕྱིར་རོ། དེ་ལ་མངལ་གྱི་
གནས་སྐབས་བཅུ་སྟེ། ཁུ་བའི་ལུས་ཀྱི་གནས་སྐབས་དང་། ཤའི་ལུས་ཀྱི་གནས་སྐབས་དང་།
ལྷོད་པའི་ལུས་ཀྱི་གནས་སྐབས་དང་། སྲ་བའི་ལུས་ཀྱི་གནས་སྐབས་དང་། ལུས་དང་རྗེས་སུ་
མཐུན་པའི་ལུས་ཀྱི་གནས་སྐབས་དང་། རང་བཞིན་དང་རྗེས་སུ་མཐུན་པའི་ལུས་ཀྱི་གནས་
སྐབས་དང་། ལས་དང་བཅས་པའི་ལུས་ཀྱི་གནས་སྐབས་དང་། བདུན་པོ་འདི་དག་ནི་ལུས་
ཀྱི་གནས་སྐབས་ཡིན་ལ། དེ་དག་དང་མ་དག་པའི་ས་བདུན་དང་ཆོས་མཐུན་པར་གསུངས་
པའི་ཕྱིར་རོ། །ཡན་ལག་ཡོངས་སུ་རྫོགས་པའི་གནས་སྐབས་ཀྱང་གསུམ་སྟེ དབང་པོ་ཡོངས་
སུ་རྫོགས་པ་དང་། མཚན་ཡོངས་སུ་རྫོགས་པ་དང་། ཆུ་ཞེང་ཡོངས་སུ་རྫོགས་པའོ། ། དེ་དག་
ནི་ཡན་ལག་རྫོགས་པའི་གནས་སྐབས་ཡིན་ལ། དེ་རྣམས་དང་དག་པའི་ས་གསུམ་རྗེས་སུ་
མཐུན་པར་བཤད་པའི་ཕྱིར་རོ། ། དེ་ལྟར་ན་མངལ་གྱི་གནས་སྐབས་ནི་གཉིས་ཏེ། མངལ་
སྦུབས་ཀྱིས་བཅིངས་པའི་དུས་དང་། མངལ་སྦུབས་དང་བྲལ་བའི་དུས་སོ། ། དེ་ལ་མ་དག་
པའི་ས་བདུན་གྱི་བར་ནི་མངལ་གྱི་སྦུབས་ཀྱིས་བཅིངས་པ་ལྟ་བུའི་དུས་ཡིན་ལ། དག་པའི་ས་
གསུམ་ནི་མངལ་སྦུབས་དང་བྲལ་བ་ལྟ་བུའི་དུས་ཡིན་པའི་ཕྱིར་ཏེ། རྒྱུད་བླ་མ་ལས། ས་
བདུན་རྗེས་འབྲེལ་དྲི་མ་རྣམས། ། མངལ་སྦུབས་དྲི་མ་དག་དང་མཚུངས། ། མངལ་སྦུབས་བྲལ་
འདྲ་མི་རྟོག་པའི། །ཡེ་ཤེས་རྣམ་པར་སྨིན་པ་བཞིན། །ཞེས་གསུངས་པའི་ཕྱིར་རོ། །དེས་ན་ས་
-65-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བདུན་པའི་བར་དུ་ཕར་ཕྱིན་སྤྱོད་ཀྱང་མ་དག་པའི་ཕར་ཕྱིན་སྤྱོད་པ་ཡིན་པས། ཕར་ཕྱིན་གྱི་
ཡན་ལག་དག་པར་དོད་པ་ཞེས་མི་བྱའོ། ། །
ཀླན་ཀ་ནི། འོ་ན་ས་དྲུག་པར་ཕར་ཕྱིན་དྲུག་རྫོགས་པ་མ་ཡིན་ནམ་ཞེ་ན དེ་ཡང་མ་
དག་པའི་ཕར་ཕྱིན་རྫོགས་པ་ཉིད་ཡིན་པས་འགལ་བ་མེད་དོ། གཞན་ཡང་འདི་ནི་ངེས་པ་
མེད་དེ། བཟོད་པ་ནས་ཉན་རང་དང་ཐུན་མོང་མ་ཡིན་པ་ཡིན་ཀྱང་ས་བརྒྱད་པར་ཉན་རང་
དང་ཐུན་མོང་མ་ཡིན་པ་བཞག་པ་ལྟར་རོ། ། འདི་དག་གི་དོན་ནི་རྒྱས་པར་འོག་ནས་འཆད་
པར་འགྱུར་རོ། །འོ་ན་མཁྱེན་གསུམ་དང་སྦྱོར་བཞི་ལ་སྒྲུབ་པ་འབྱུང་བ་ཆོས་སྐུ་ལའང་སྒྲུབ་པ་
ཅིའི་ཕྱིར་མི་འབྱུང་ཞེ་ན། ཆོས་སྐུ་ནི་འབྲས་བུའི་ཆ་ནས་བསྟན་པས་བྱ་བ་མེད་པའི་ཕྱིར་སྒྲུབ་
པ་མེད་དོ། ། རྣམ་མཁྱེན་ལ་ནི་མི་མཚུངས་ཏེ་ཡུལ་གྱི་ལྡོག་པ་ནས་བསྟན་པའི་ཕྱིར་དང་། རྣམ་
མཁྱེན་ཡུལ་དུ་གྱུར་པའི་སྒྲུབ་པ་ཞེས་བརྗོད་པའི་ཕྱིར་རོ། ། འོ་ན་ཆོས་སྐུ་ཡང་ཡུལ་དུ་གྱུར་
པའི་སྒྲུབ་པ་ཅིའི་ཕྱིར་མི་འབྱུང་ཞེ་ན། དེ་ནི་རྣམས་མཁྱེན་གྱི་ལྡོག་པ་ནས་བསྟན་པར་འགྱུར་
བའི་ཕྱིར་རོ། ། །
དེ་ལྟར་ཇི་ལྟ་བ་བཞིན་ཞེས་བྱ་བའི་སྐབས་འདིར་གསུམ་སྟེ སྒྲུབ་པའི་མཚན་ཉིད་
དང༌། དབྱེ་བ་དང་། ས་མཚམས་དངོས་སོ། །དང་པོ་ནི་བཤད་ཟིན་ཏོ། ། གཉིས་པ་ལ་བཞི་སྟེ།
གོ་ཆའི་སྒྲུབ་པ་དང་། འཇུག་པའི་སྒྲུབ་པ་དང་། ཚོགས་ཀྱི་སྒྲུབ་པ་དང་། ངེས་འབྱུང་སྒྲུབ་
པའོ། ། དེ་ལ་ཡང་རྗེ་བཙུན་གྱིས་དོན་ལ་བརྩམས་པའི་མཚན་ཉིད འཕགས་པའི་དཔེ་ལས་
བརྩམས་པའི་མཚན་ཉིད། སློབ་དཔོན་གྱིས་ངེས་ཚིག་ལས་བརྩམས་པའི་མཚན་ཉིད་བཤད་
དོ༑ ༑དང་པོ་ནི་རིམ་པ་ལྟར། བསམ་པ་ཙམ་གྱིས་རབ་ཏུ་ཕྱེ་བའི་རྒྱལ་སྲས་ཀྱི་བརྩོན་འགྲུས་
དང༌། སྦྱོར་བ་ཙམ་གྱིས་རབ་ཏུ་ཕྱེ་བ་དང་། མ་ཞུམ་པའམ་མི་འཁྲུགས་པས་རབ་ཏུ་ཕྱེ་བ་དང་།
-606-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
ཆོག་མི་ཤེས་པས་རབ་ཏུ་ཕྱེ་བའི་རྒྱལ་སྲས་ཀྱི་བརྩོན་འགྲུས་སོ།། དེ་ལྟར་ཡང་རྒྱན་ལས།
ཐོག་མར་གོ་ཆའི་བརྩོན་འགྲུས་དེས་ནས་ནི། ། ཚུལ་བཞིན་རབ་ཞུགས་སྦྱོར་བའི་བརྩོན་
འགྲུས་དང་། ། མ་ཞུམ་མི་འཁྲུགས་ཆོག་ཤེས་བཙུན་འགྲུས་སོ། ། ཞེས་གསུངས་པའི་ཕྱིར་
རོ། ། གཉིས་པ་ནི། རིམ་པ་ལྟར། གོ་གྱོན་པ་དང་འདྲ་བས་རབ་ཏུ་ཕྱེ་བའི་བརྩོན་འགྲུས། གོ་
གྱོན་ནས་གཡུལ་དུ་འཇུག་པ་དང་འདྲ་བས་རབ་ཏུ་ཕྱེ་བ་དང༌། གཡུལ་དུ་ཞུགས་ནས་དཔུང་
ཚོགས་པ་དང་འདྲ་བས་རབ་ཏུ་ཕྱེ་བའི་བརྩོན་འགྲུས་དང་། དཔུང་ཚོགས་ནས་དགྲ་ལས་
རྣམ་པར་རྒྱལ་བ་དང་འདྲ་བས་རབ་ཏུ་ཕྱེ་བའི་རྒྱལ་སྲས་ཀྱི་བརྩོན་འགྲུས་སོ། ། དེ་ལྟར་ཡང་།
ཉི་སྣང་ལས། གོ་བགོས་པ་ནི་འཇུག་གོ། ཞུགས་པ་ནི་དཔུང་གི་ཚོགས་གསོག་གོ། དཔུང་གི་
ཚོགས་བསགས་པ་ནི་མ་རྒྱལ་བ་ལས་རྒྱལ་བ་ཐོབ་པས་ངེས་པར་འབྱུང་བ་ཡིན་པའི་ཕྱིར་
རོ། །གསུམ་པ་ནི་རིམ་པ་ལྟར་བསམ་པ་ཙམ་གྱིས་རབ་ཏུ་ཕྱེ་བ་དང། ཐེན་ཆེན་གྱི་ཆོས་མཐའ་
དག་ངེས་པར་གནོན་པ་ཙམ་གྱིས་རབ་ཏུ་ཕྱེ་བ་དང་། བྱང་ཆུབ་ཆེན་པོ་མྱུར་བར་འཛིན་པས་
རབ་ཏུ་ཕྱེ་བ་དང་། ངེས་པར་འབྱུང་བ་མཐར་ཐུག་ཏུ་དངོས་སུ་འབྱིན་པས་རབ་ཏུ་ཕྱེ་བའི་
རྒྱལ་སྲས་ཀྱི་བརྩོན་འགྲུས་སོ། །དེ་ལྟར་ཡང་མཚམས་སྦྱོར་གྱི་ཚིག་རྣམས་ལས་ཤེས་སོ། །
ས་མཚམས་ལ་གསུམ་སྟེ། མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་
ཀ་སྤང་བའོ། ། མི་འཐད་པའི་ཕྱོགས་གང་ཞེ་ན། སྤྱིར་རྩ་བའི་དགོངས་པ་གཞན་དུ་རྟོག་པ་
དང༌། བྱེ་བྲག་ཏུ་སློབ་དཔོན་གྱི་དགོངས་པ་གཞན་དུ་རྟོག་པའོ། ། དང་པོ་ནི་ཁ་ཅིག་ཛཱཡ་ཨཱ་ན་
ཏན་རེ། གོ་ཆའི་སྒྲུབ་པ་ཚོགས་ལམ་ན་དང་། འཇུག་པ་དྲོད་ནས་སངས་རྒྱས་ཀྱི་སའི་བར་
དང༌། ཚོགས་ཆོས་མཆོག་ཆེན་པོ་ནས་སངས་རྒྱས་ཀྱི་སའི་བར་དང། ངེས་འབྱུང་ས་བཅུ་
པའི་ཁྱད་པར་ལམ་ན་ཡོད་ཅེས་ཟེར་རོ། ། དེ་ནི་ནོར་བ་ཡིན་ཏེ། ཉི་སྣང་ལས། འདི་རྣམས་
-607-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བརྩེ་ཆེན་འོད་སྣང་ཡག པོད་ཆེན་བྲག་གི་ཡར་སྔོན་གཅིག་པ་ཉིད་ཀྱིས་འཇུག་པ་ནི་
རིམ་བཞིན་སྐྱེ་བར་བཤད་པའི་ཕྱིར་དང་། དེ་ཡང་དོན་གཅིག་པ་ཉིད་ཀྱིས་འཇུག་པ་ནི་
འཛེག་པ་ཡིན་ལ། འཛེག་པ་ནི་འཇུག་པ་ཡིན་ནོ་ཞེས་འབྱུང་བས་སངས་རྒྱས་ཀྱི་ས་ན་ཐེག་
ཆེན་ལ་འཛེག་པ་ཡོད་པར་འགལ་བ་དང་། ཚོགས་ཀྱང་མ་རྒྱལ་བ་ལས་རྒྱལ་བར་བྱེད་པའི་
སྔོན་དུས་སུ་བཤད་པའི་ཕྱིར་རོ། ། དེས་ན་འཇུག་ཚུལ་དང་འཇུག་པ་དང་། རང་དང་སྤྱིའི་
མཚན་ཉིད་ཀྱི་ཁྱད་པར་མ་ཕྱེད་པ་ཡིན་ཏེ། རྣམས་ཀུན་མཁྱེན་པའི་ཚུལ་ཞེས་བྱ་བ་ནི་འཇུག་
ཚུལ་ཙམ་ཡིན་པའི་ཕྱིར་དང་། འདིར་སྙིང་རྗེ་སོགས་སྤྱིར་འཛིན་པ་མ་ཡིན་གྱི་བྱེ་བྲག་འཛིན་
པ་ཡིན་པའི་ཕྱིར་ཏེ། གཞན་དུ་ན་མདོ་ལ་མངོན་རྟོགས་ཀྱི་རིམ་པ་སྒྲིག་མི་ནུས་པར་འགྱུར་
བའི་ཕྱིར་རོ། །
གཞན་དག་ཕལན་རེ། འཕགས་པ་ཐོགས་མེད་ཚད་མར་བྱས་ནས་གོ་སྒྲུབ་ཚོགས་ལམ་
ནས་རྒྱུན་མཐའི་བར་དང་། འཇུག་པ་དྲོད་ནས་རྒྱུན་མཐའི་བར་དང་། ཚོགས་སྒྲུབ་ཆོས་
མཆོག་ནས་རྒྱུན་མཐའི་བར་དང་། དེ་ལ་ཡང་ས་དང་གཉེན་པོའི་ཚོགས་སྒྲུབ་མཐོང་ལམ་ནས་
དང་། ངེས་འབྱུང་སྒོམ་ལམ་ཉིད་ན་ཡོད་དོ། །ཞེས་ཟེར་རོ། །དེ་ཡང་ཕལ་ཆེར་ནོར་བ་ཡིན་ཏེ།
ས་མཚམས་གཞན་ཡང་འཇིག་པ་དང་། སྒྲུབ་པའི་རྒྱུ་འབྲས་ཀྱི་རིམ་པ་འཇིག་པའི་ཕྱིར་
རོ༑ ༑སྐྱོན་དང་པོ་ཡོད་དེ། དེ་ལྟ་ན་འདུན་ལྡན་སེམས་བསྐྱེད་ལ་སོགས་པ་ཡང་ས་བཅུ་རྒྱུན་
མཐའི་བར་དུ་འཇོག་པར་མཚུངས་སོ། ། གལ་ཏེ་འདུན་ལྡན་སེམས་བསྐྱེད་ལས་དང་པོ་པའི་
སས་བསྡུས་པས་སྐྱོན་མེད་དོ་ཞེ་ན། འོ་ན་གོ་སྒྲུབ་ཀྱང་ཚོགས་ལམ་གྱིས་བསྡུས་པར་བཤད་
དེ; འཕགས་ཐོགས་མེད་ཀྱིས་ནི། གོ་ཆ་དང་འཇུག་པའི་སྒྲུབ་པ་དག་ནི་གོ་རིམ་བཞིན་དུ་
བརྒྱུད་པ་དང་དངོས་སུ་སྦྱོར་བའི་རང་བཞིན་ཚོགས་དང་མོས་པ་སྤྱོད་པའི་སས་བསྡུས་པ་
ཡིན་ནོ། །
-638-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༣
ཚོགས་ཀྱི་སྒྲུབ་པ་ནི་རྩེ་མོ་ནས་བརྩམས་ཏེ་གཟུངས་ཀྱི་བར་ནི་མངོན་དུ་སྦྱོར་བའི་
ལམ་གྱི་རང་བཞིན་ཆོས་ཀྱི་མཆོག་ཆེན་པོས་བསྡུས་པ་ཡིནཏེ། ས་དང་པོ་རབ་ཏུ་དགའ་བའི་
རང་བཞིན་དུ་གྱུར་པའི་ཚོགས་ཀྱི་སྒྲུབ་པ་ནི་མཐོང་བའི་ལམ་གྱི་བདག་ཉིད་ཡིན་ལ་གཉིས་པ་
ལ་སོགས་པའི་རང་བཞིན་ནི་སྒོམ་པའི་ལམ་གྱི་ངོ་བོ་ཡིན་ཞིང་། གཉེན་པོའི་ཕྱོགས་ཀྱི་བདག་
ཉིད་ཅན་གྱི་སྒྲུབ་པ་ནི། ལམ་གཉིས་ཀའི་སྤྱོད་ཡུལ་ཅན་ཡིན་ནོ། །
ངེས་པར་འབྱུང་བའི་སྒྲུབ་པ་ནི་སྒོམ་པའི་ལམ་ལ་བརྟེན་པ་ཡིན་ནོ་ཞེས་བཤད་
དོ༑ ༑ཞེས་འབྱུང་བས། གོ་སྒྲུབ་ཚོགས་ལམ་གྱི་བསྡུས་པ་དང་། འཇུག་སྒྲུབ་སྦྱོར་ལམ་གྱི་
བསྡུས་པ་དང་། ཚོགས་དང་པོ་བཅོ་ལྔ་ཆོས་མཆོག་གིས་བསྡུས་པ་དང་། ས་དང་པོ་མཐོང་
ལམ་གྱི་བསྡུས་པར་བཤད་ཀྱི། གོང་ནས་གོང་དུ་ཡོད་པར་མ་བཤད་པའི་ཕྱིར་རོ། །འོན་ཏེ། མ་
མཐའ་འཛིན་པ་ཡིན་ནོ་ཞེ་ན། དེ་ལྟར་ན་འདུན་ལྡན་ལ་སོགས་པ་ཡང་མ་མཐའ་འཛིན་པ་
ཡིན་ཞེས་མཚུངས་སོ། ། གཞན་ཡང་དེ་ལྟ་ན། སྨོན་པ་སེམས་བསྐྱེད་ཀྱང་རྒྱུན་མཐའི་བར་དུ་
ཡོད་དོ་ཞེས་མཚུངས་སོ། ། གལ་ཏེ་མི་ཚུངས་ཏེ། གང་ཐོག་མར་སེམས་བསྐྱེད་པ་དེ་ནི་སྨོན་
སེམས་སོ་ཞེས་བྱ་བ་ལ་སོགས་པ་གསུངས་པའི་ཕྱིར་རོ་ཞེ་ན། འོ་ན་གོ་ཆ་ཡང་རྒྱུན་མཐའ་
བར་ཐམས་ཅད་དུ་འགྲོ་བ་མ་ཡིན་ཏེ། ཐོག་མར་གོ་ཆའི་བརྩོན་འགྲུས། དེ་ནས་སྦྱོར་བའི་
བརྩོན་འགྲུས་སོ་ཞེས་བྱ་བ་ལ་སོགས་པ་འབྱུང་བའི་ཕྱིར་རོ། ། དེ་བཞིན་དུ་རྒྱུན་དུ་ཞུགས་པ་
ཡང་མ་མཐའ་འཛིན་པ་ཡིན་ཏེ། ཕྱིར་མི་འོངས་ཀྱི་བར་ཐམས་ཅད་མྱང་འདས་ཀྱི་རྒྱུན་ལ་
ཞུགས་པ་ཡིན་པའི་ཕྱིར་རོ་ཞེས་ན། ས་དྲི་མ་མེད་པ་ཡང་མ་མཐའ་འཛིན་པར་འགྱུར་ཏེ ས་
གསུམ་པ་ལ་སོགས་པ་ཡང་འཆལ་ཚུལ་གྱི་དྲི་མ་མེད་པའི་ཕྱིར་རོ། ཞེས་བྱ་བ་ལ་སོགས་པ་
མཐའ་ཡས་པའི་གནོད་པ་རབ་ཏུ་འཇུག་པར་འགྱུར་ཏེ། སྤྱི་སྒྲ་བྱེ་བྲག་ཏུ་སྦྱར་བའི་ཚུལ་ལ་བློ་
-6f]9-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཁ་མ་ཕྱོགས་པའི་ཕྱིར་རོ། ། སྐྱོན་གཉིས་པ་ཡོད་དེ། ཕར་ཕྱིན་དྲུག་ཉམས་སུ་ལེན་པར་གོ་གྱོན་
པ་ས་བཅུ་རྒྱུན་མཐའ་ན་ཡོད་ན། དེའི་རྗེས་སུ་ཕར་ཕྱིན་དྲུག་ཉམས་སུ་ལེན་པ་འབྱུང་བར་
འགྱུར་རོ། ། ཉམས་སུ་ལེན་པར་གོ་གྱོན་ནས་ཉམས་སུ་མི་ལེན་ན་གོ་ཆ་འབྲས་བུ་མེད་པར་
འགྱུར་བའི་ཕྱིར་རོ། ། སངས་རྒྱས་ཀྱིས་སར་ཉམས་ལེན་བྱེད་པ་འཐད་པ་མ་ཡིན་ཏེ སྒྲུབ་པ་
ཡོད་པར་འགྱུར་བའི་ཕྱིར་རོ། ། གཞན་ཡང། སྒྲུབ་པ་བཞི་པོ་ཐམས་ཅད་རྒྱུན་མཐའི་བར་དུ་
འཇོག་པ་ལ་ནི། ལུང་རིགས་རྣམ་དག་ཅུང་ཟད་ཀྱང་མེད་པས་སྒྲས་ཟིན་ཙམ་ལ་རྨོངས་པ་
རྣམས་ཀྱི་ཅལ་རྒྱུག་ཡིན་པས་མཆིལ་མའི་ཐལ་བ་བཞིན་རྒྱང་རིང་དུ་བསྲིང་བར་བྱའོ ། །
གཉིས་པ་ནི་ཁ་ཅིག་གྲགསན་རེ། སློབ་དཔོན་ལྟར་ན་གཞན་ཕལ་ཆེར་སྔར་བཞིན་ཡིན་
ལ； ངེས་འབྱུང་སྒྲུབ་པ་ནི་སྒོམ་ལམ་ཙམ་ལ་མི་འཇོག་པར་ཁྱད་པར་གྱི་ལམ་ལ་འཇོག་ཅིང།
དེ་ཡང་ས་བརྒྱད་པ་ཡན་ཆད་ལ་བཞག་པའི་ཁྱད་པར་ཅན་ཡིན་གྱི་རྒྱུནམཐའ་ནི་མ་ཡིན་ཏེ།
རྗེ་བཙུན་བྱམས་པ་སྐྱེ་བ་གཅིག་གིས་ཐོགས་པ་ཡིན་ལ་དེ་ལ་འགྲེལ་ཆེན་ནས་ངེས་འབྱུང་།
སྒྲུབ་པ་ཡོད་པར་བཤད་པའི་ཕྱིར་རོ། ། འདི་ནི་སྡུད་འགྲེལ་དང་། འགྲེལ་ཆེན་ལ་སོགས་པ་
སློབ་དཔོན་གྱི་གཞུང་དེ་ཐམས་ཅད་ཀྱི་ལུགས་ཡིན་ནོ་ཞེས་ཟེར་རོ། ། དེ་ཡང་ནོར་བ་ཡིན་ཏེ།
སློབ་དཔོན་གྱིས་འགྲེལ་ཆེན་ནས་ལམ་གྱི་ངེས་འབྱུང་སྒྲུབ་པའི་སྐབས་སུ་རྣམ་པ་ཐམས་ཅད་
མཁྱེན་པའི་ངེས་པར་འབྱུང་བ་དེ་ཡང་ཁྱད་པར་གྱི་ལམ་ལ་སོགས་པ་མེད་པར་མི་འབྱུང་ཞེས་
བཤད་པས་ངེས་པར་འབྱུང་བ་ལམ་ཡང་ཁྱད་པར་གྱི་ལམ་དུ་མ་ངེས་པ་སོགས་ཞེས་བྱ་བའི་
སྒྲས་ལམ་གཞན་ཡང་བསྡུས་པའི་ཕྱིར་དང་། ངེས་འབྱུང་སྒྲུབ་པའི་མཚམས་སྦྱོར་དུ་མ་རྒྱལ་
བ་ལས་རྒྱལ་བ་ཐོབ་པས་ངེས་པར་འབྱུང་བ་ཡིན་པས་ཞེས་བསྒྱུར་བའི་རིགས་པ་ལོ་ཙཱ་བས་
འཕགས་པ་བྱམས་པ་ཡང་མི་ཕམ་པ་ཞེས་བྱ་བ་དང། དེ་ཡང་མ་རྒྱལ་བ་ལས་རྒྱལ་བ་ཞེས་
-61 (j-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
གྲགས་པས་འཕགས་པ་བྱམས་པ་ཞེས་བྱ་བར་བསྒྱུར་བ་ནོར་བ་ཡིན་པའི་ཕྱིར་ཏེ། འགྲེལ་
ཆེན་གྱི་འདི་ནི་འཕགས་པས་མ་རྒྱལ་ལས་རྒྱལ་བ་ཐོབ་པས་ངེས་པར་འབྱུང་བ་ཡིན་ནོ་ཞེས་
གསུངས་པའི་དོན་ཡིན་པའི་ཕྱིར་དང་། མཚམས་སྦྱོར་གཞན་ཐམས་ཅད་དུ་དེ་འདྲའི་དཔེ་མི་
བརྗོད་པར་འདི་ཁོ་ན་ལ་བརྗོད་པའི་ཉེ་བའི་རྒྱུ་མཚན་ཡང་མེད་པའི་ཕྱིར་རོ། །
ལ་ལ་ན་རེ། སློབ་དཔོན་ལྟར་ན། སྦྱོར་བའི་ལམ་ལ་དངོས་དང་བརྒྱུད་པ་དང་། མངོན་
སུམ་དུ་སྦྱོར་བ་གསུམ་ལས། མཐོང་ལམ་ལ་བརྒྱུད་པས་སྦྱོར་བ་ཚོགས་ལམ་གྱི་ངོ་བོ་གོ་ཆའི་
སྒྲུབ་པ་དང༌། དངོས་སུ་སྦྱོར་བ་ངེས་བྱེད་ཆ་མཐུན་གྱི་ངོ་བོ་ཉིད་འཇུག་པའི་སྒྲུབ་པ་དང།
མངོན་སུམ་དུ་སྦྱོར་བ་ཆོས་མཆོག་གི་ངོ་བོ་ཉིད་ཚོགས་སྒྲུབ་དང་པོ་བཅོ་ལྔ་མཐོང་ལམ་གྱི་ངོ་
བོ་ཉིད་ས་རབ་དགའ་དང༌། མཐོང་སྤང་གཉེན་པོའི་ཚོགས་སྒྲུབ་སྒོམ་ལམ་གྱི་ངོ་བོ་ཉིད་ཀྱི་
སྒྲུབ་པའི་མཚན་ཉིད་ས་དགུ་པ་དང་། སྒོམ་སྤང་གཉེན་པོའི་ཚོགས་ཚོགས་སྒྲུབ་ཁྱད་པར་
ལམ་གྱི་ངོ་བོ་ཉིད་ཀྱི་སྒྲུབ་པའི་མཚན་ཉིད་ངེས་འབྱུང་སྒྲུབ་པ་རྣམས་སོ། །ཞེས་ཟེར་རོ། ། །
དེ་ཡང་མི་འཐད་དེ། ཁྱེད་རང་ཚད་མར་བྱེད་པའི་ཤེར་འབྱུང་ལ་སོགས་པས་རིམ་པ་
བཞིན་སྦྱར་བ་དང་འགལ་བའི་ཕྱིར་རོ། ། གལ་ཏེ་གཙོ་ཆེ་བ་ལ་དགོངས་པས་སྐྱོན་མེད་དོ་ཞེ་
ན༔ དེ་ཉིད་འགལ་བའི་ཁུར་ཡིན་ཏེ། འཇུག་སྒྲུབ་མཐོང་ལམ་དུ་གཙོ་ཆེ་ན་སྦྱོར་ལམ་དུ་
བཞག་པ་དང་འགལ་བའི་ཕྱིར་རོ། །ཁ་ཅིག་ལྟུངན་རེ། འགྲེལ་པ་འདིའི་ལུགས་ཀྱིས་ལམ་བཞི་
དང་སྒྲུབ་པ་བཞི་རིམ་པ་ཇི་ལྟ་བ་ཁོ་ནར་སྦྱར་བ་ཡིན་ནོ་ཞེས་ཟེར་རོ། །གཞན་དག་ཨར་སོགསན་
རེ༑ དེ་ནི་མི་རིགས་ཏེ། འགྲེལ་ཆེན་དང་འགལ་བའི་ཕྱིར་རོ་ཞེས་ཟེར་རོ། ། དེ་ནི་སུན་འབྱིན་
མ་ཡིན་ཏེ། འདིར་ངེས་འབྱུང་སྒྲུབ་པ་ཁྱད་པར་གྱི་ལམ་ལ་བཞག་ཅིང་། འགྲེལ་ཆེན་དུ་སྒོམ་
ལམ་ཙམ་ལ་བཞག་པ་དང་
། འདིར་ལམ་གྱི་ཡུལ་ཅན་གྱི་ངེས་པར་འབྱུང་བ་ཁྱད་པར་གྱི་ལམ་
-61-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཉིད་ལ་བཞག་པ་དང་། འགྲེལ་ཆེན་དུ་སོགས་ཁོངས་ཀྱིས་གཞན་བསྡུས་པ་ལ་སོགས་པ་མི་
འདྲ་བ་ཅུང་ཟད་ཡོད་པའི་ཕྱིར་རོ། །འོ་ན་ཇི་ལྟར་ཞེ་ན། ཕལ་ཆེར་སློབ་དཔོན་ལ་དེ་ཙམ་གྱིས་
འཁྲུལ་བ་མི་མངའ་སྟེ། དེ་ལྟར་ན་མཐོང་སྤང་གཉེན་པོའི་ཚོགས་སྒྲུབ་ཀྱང་སྒོམ་ལམ་ན་ཡོད་
པར་འགྱུར་བའི་ཕྱིར་རོ། །
འཐད་པའི་ཕྱོགས་གང་ཞེ་ན། སློབ་དཔོན་གྱི་ལུགས་དང་། རང་གི་ལུགས་སོ། །དང་པོ་
ལ་གཉིས་ཏེ། རགས་པའི་ས་མཚམས་དང་། ཕྲ་བའི་ས་མཚམས་སོ། ། དང་པོ་ནི་གཞུང་གི་སྒྲ་
ཇི་ལྟ་བ་བཞིན་ལམ་བཞི་དང་། སྒྲུབ་པ་བཞི་སྦྱར་བ་ཡིན་ཏེ། དེ་དང་དེ་ན་ཤས་ཆེར་སྤྱོད་པའི་
ཕྱིར་རོ། ། གཉིས་པ་ནི། ཉེ་བར་སྦྱོར་བའི་ལམ་སྦྱོར་ལམ་དང་པོ་གསུམ་ན་གོ་སྒྲུབ་དང་།
དངོས་སུ་སྦྱོར་བའི་རང་བཞིན་ཆོས་མཆོག་དང་། གཙོ་བོ་མཐོང་བའི་ལམ་ན་འཇུག་སྒྲུབ་
དང༌། མཐོང་སྒོམ་གཉིས་ཀའི་ལམ་ཚོགས་སྒྲུབ་དང་། ཁྱད་པར་གྱི་ལམ་ན་ངེས་འབྱུང་སྒྲུབ་
པའོ་ཞེས་བྱ་བར་གནས་སོ། ། ཁྱད་པར་གྱི་ལམ་ཡང་སྐྱེ་མཆེད་དུ་བཤད་པ་ལྟར་ས་བཅུ་པའི་
ཁྱད་པར་གྱི་ལམ་ཡིན་ཏེ། གང་དུ་དོན་གྱི་སྐྱེ་རིམ་དུ་བཤད་ནས་ས་བདུན་གོང་དུ་བཤད་པ་
དེར་ནི། ཁྱད་པར་གྱི་ལམ་ས་བཅུ་པའི་ཕྱི་ཆ་ལ་འཛིན་པའི་ཕྱིར་ཏེ། སྐྱེ་མཆེད་ཀྱི་སྐབས་སུ་
ཡང་ཡེ་ཤེས་དང་མཚུངས་ལྡན་གྱི་སྐྱེ་མཆེད་ཀྱི་བར་ས་བཅུ་པའི་བར་དུ་བཞག་ནས་དེའི་
ཁྱད་པར་གྱི་ལམ་ས་བཅུ་པའི་ཕྱི་ཆ་ལ་དོན་གྱིས་བཤད་པའི་ཕྱིར་དང། འདིར་ཡང་སའི་
ཚོགས་ཀྱི་སྐབས་སུ་ས་བཅུ་པའི་བར་དུ་བརྗོད་ནས་དེ་ལྟར་ཚོགས་བསགས་པ་ལ་ངེས་པར་
འབྱུང་ཞེས་བྱ་བས་སྐྱེ་རིམ་དུ་གྲུབ་པས་འདི་ནི་ས་བཅུ་པའི་ཕྱི་ཆ་ལ་འོས་པའི་ཕྱིར་་་་་་་་
རོ༑ ༑འདིས་ནི་སྔ་རབས་པ་གང་དག་ས་བཅུ་རྒྱུན་མཐའ་ཁོ་ན་ལ་སྦྱོར་བ་མི་འཐད་དེ རྒྱུན་
མཐའ་ཁོ་ན་ལ་ཁྱད་པར་གྱི་ལམ་དུ་ལུང་རྣམ་དག་གང་ནས་ཀྱང་མ་བཤད་པའི་ཕྱིར་དང།
-62-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༣
རིགས་པས་མ་གྲུབ་པའི་ཕྱིར་ཏེ། ལམ་ཡུལ་ཅན་གྱི་ངེས་འབྱུང་གི་རང་གི་འབྱུང་བ་ཁྱད་པར་
གྱི་ལམ་ཕྱི་མར་གདོན་མི་ཟ་བར་བགྲོད་དགོས་པའི་ཕྱིར་རོ། །
རང་ལུགས་ནི་འཕགས་པ་ཐོགས་མེད་ཀྱི་རྗེས་སུ་འབྲངས་ཏེ། ཚོགས་ལམ་ན་གོ་ཆའི་
སྒྲུབ་པ། སྦྱོར་ལམ་ན་འཇུག་སྒྲུབ། ཆོས་མཆོག་ན་ཚོགས་དང་པོ་བཅོ་ལྔ མཐོང་སྒོམ་གཉིས་
ཀ་ན་ས་དང་གཉེན་པོའི་ཚོགས་སྒྲུག ས་བཅུའི་ཁྱད་པར་ལམ་ན་ངེས་འབྱུང་སྒྲུབ་པ་སྟེ།
འཕགས་པ་ཐོགས་མེད་ཀྱིས་སྒོམ་པའི་ལམ་ལ་བརྟེན་ནོ་ཞེས་གསུངས་པའི་དོན་ཡང་དེ་ཉིད་
ཡིན་པའི་ཕྱིར་དང་། འཕགས་པ་གྲོལ་སྡེས། སེམས་ཅན་དོན་བྱེད་ཀྱི་ངེས་འབྱུང་སྒྲུབ་པ་ས་
བཅུ་ཆར་དུ་བཞག་པའི་ཕྱིར་རོ། ། འདི་རྣམས་རྒྱུ་འབྲས་སུ་ཡང་རྗེ་བཙུན་ཉིད་ཀྱིས་ཀྱང་
གསལ་བར་གསུངས་པའི་ཕྱིར་རོ། ། འགྲེལ་ཆེན་ལྟར་ན་ཡང་དོན་དེ་ཉིད་བཞེད་པ་ཡིན་ཏེ།
རྒྱུ་མཚན་མ་སྤྲོས་སོ། ། །
ཀླན་ཀ་ནི། གལ་ཏེ་སྦྱོར་ལམ་ན་གོ་ཆ་མེད་ན། མི་མཐུན་ཕྱོགས་ཀྱིས་འབིགས་པར་
འགྱུར་རོ་ཞེ་ན། འོ་ན་སྦྱོར་ལམ་ལ་སོགས་པར་སྨོན་སེམས་མེད་ན་བྱང་ཆུབ་ལ་འདུན་པ་
བཏང་བར་འགྱུར་རོ། ། གལ་ཏེ་སྨོན་སེམས་ནི་སྨོན་པ་ཙམ་ལ་འཇོག་ལ། སྦྱོར་ལམ་ནི་འཇུག་
པའི་བདག་ཉིད་ཀྱི་སྨོན་པ་ཡོད་པས་སྐྱོན་མེད་དོ་ཞེ་ན། འོ་ན་སྦྱོར་ལམ་ནས་འདིར་ཡང་
འཇུག་པའི་བདག་ཉིད་ཀྱི་གོ་ཆ་ཡོད་པས་སྐྱོན་མེད་དོ། ། སློབ་དཔོན་ཡང་། ཕྲ་བར་ན་ཚོགས་
ལམ་ནས་གོ་ཆ་འཛིན་པར་རིགས་སོ་ཞེ་ན། མ་ཡིན་ཏེ། ཐོགས་མེད་ཀྱི་ལྟར་སྦྱར་ནའང་
འགལ། འཇུག་པ་དང་། གཞན་ཡང་སྒྲུབ་བྱེད་མེད་པ་དང་། འདིར་ཐམས་ཅད་དུ་ཚོགས་ལམ་
སོགས་ལ་སྦྱོར་ལམ་གྱི་མིང་སྨོས་པ་ནི། སྒྲུབ་པ་བཅུ་གསུམ་གྱི་ནང་དུ་བསྡུས་པའི་ཆེད་ཡིན་པ་
དང༌། སློབ་དཔོན་གྱིས་ངེས་ཆ་བཞི་ཁོ་ན་སྦྱོར་ལམ་དུ་བཟུང་བའི་ཕྱིར་རོ། ། དེས་ན་སློབ་
-613-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དཔོན་གྱི་གོ་ཆའི་སྒྲུབ་པ་ལ་སོགས་པ་སྒྲུབ་པ་ཁྱད་ཅན་གྱི་དབང་དུ་བྱས་པར་བཞེད་པ་ཡིན་
འོན་ཀྱང་ཁོ་བོ་ནི་དེ་སྐད་མི་འདོད་དེ ཐོག་མར་ཕར་ཕྱིན་ཉམས་སུ་ལེན་པ་ལ་གོ་གྱོན་
པ་ཉིད་ནི་ཚོགས་ལམ་ཉིད་དུ་རིགས་པའི་ཕྱིར་རོ། ། གལ་ཏེ་ངེས་འབྱུང་སྒྲུབ་པ་ས་བཅུ་ཆར་
དུ་འཇོག་པ་མི་འཐད་དེ། འདི་ལྟར་ངེས་པར་འབྱུང་བ་བརྒྱད་པོ་འདི་དག་མདོར་བསྡུས་ན་
གཉིས་ཏེ། འབྲས་བུ་མཐར་ཐུག་པ་དང་། རྒྱུ་མཐར་ཐུག་པའོ། ། དང་པོ་ནི་ཆེད་དུ་བྱ་བ་ནས་
རྣམ་མཁྱེན་གྱི་བར་བདུན་ནི་སངས་རྒྱས་ཀྱི་ས་ཡིན་ཏེ འགྲེས་འགོ་དང་འགྲེས་ཞབས་སངས་
རྒྱས་ཀྱི་ས་ཡིན་པའི་ཕྱིར་རོ། །
གཉིས་པ་ཁྱད་པར་གྱི་ལམ་ནི་རྡོ་རྗེ་ལྟ་བུའི་ཏིང་ངེ་འཛིན་ཡིན་ཏེ སྒོམ་པའི་ལམ་ལ་
བརྟེན་པ་ཡིན་ནོ་ཞེས་བཤད་པའི་ཕྱིར་རོ་ཞེས་ཟེར་རོ། །དེ་ལྟར་ཡང་མི་རིགས་ཏེ། ཁྱེར་རང་
ལྟར་ན་མངོན་རྟོགས་བརྒྱད་ཀྱི་དང་པོ་རྣམ་མཁྱེན་དང་། མ ཐའ་མ་ཆོས་སྐུས་བསྡུས་པས་
ཐམས་ཅད་ཀྱང་སངས་རྒྱས་ཀྱི་དབང་དུ་བྱས་པར་འགྱུར་བའི་ཕྱིར་དང་། སྒོམ་ལམ་ལ་
བརྟེན་ནོ་ཞེས་བྱ་བས་ས་བཅུ་རྒྱུན་མཐར་མི་འགྲུབ་པའི་ཕྱིར་ཏེ། ས་བཅུའི་ཁྱད་པར་གྱི་ལམ་
ཐམས་ཅད་སྒོམ་ལམ་ལ་བརྟེན་པའི་ཕྱིར་རོ། །སྒྲུབ་པ་སྤྱིའི་དོན་བཤད་ཟིན་ཏོ།། །།
64-



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་།
850010
བརྒྱུད་འཚོང་། །
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
དེབ་ཚད།
787mmX 1092mm 1/16
པར་ཤོག
2316.25
ཡིག་གྲངས།
ཁྲི་ 1284
པར་གཞི།
2015ལོའི་ཟླ་11པར་པར་གཞི་དང་པོ་བསྒྲིགས།
པར་ཐེངས།
2015ལོའི་ཟླ་11པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0
རིན་གོང་།
སྒོར་3840.00 ༼ཁྱོན་པོད་དོན་དགུ་ཡོད།༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག



图书在版编目(CIP)数据
六大集成之般若集:藏文/美桑古籍整编组整理,
拉萨:西藏藏文古籍出版社,2015.11
ISBN 978-7-80589-670-0
1.0六… I. 0美…. 0藏语一研究
N.OH214
中国版本图书馆 CIP 数据核字[2015)第210402号
六大集成之般若集
作者
责任编辑
封面设计
出版
社址
邮政编码
经印开印字版印
销制 本张数次次
邦译师罗追丹巴 等
乌金群培 嘎瓦西热桑布 土旦美朗
土旦美朗 詐迦格列
西藏藏文古籍出版社
拉萨市色拉路22号
850010
全国新华书店
成都一千印务有限公司
787mm×1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
3840.00元(全七十九册)
版次
标准书号
定价
版权所有
翻印必究
