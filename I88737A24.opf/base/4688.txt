༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup:
ISBN:
13CN4438
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
n/a
bod jongs bod yig dpe raying dpe skrun khang /
Date:
Ina
Volume:
80
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



འཕགས་ཡུལ་རྒྱན་དག་ཚིག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་ཞེ་བརྒྱད།
) - ༥༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
u
།
།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
༨



འཕགས་ཡུལ་རྒྱན་དྲུག་མཆོག་གཉིས་ཀྱི་རྣལ་ལུ་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་ཞེ་བརྒྱད།
༡ - (༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



། དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤུར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང༌། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤུར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང༌། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས། །
༢༠༡༥ལོའི་ཟླ་བ་༡༡ པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
། བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང༌། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང༌། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་
གི
-



ལས་རིམ་གླེང་སློང་གཏམ།
བར
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང༌། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྤྱི་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང༌། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང་། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང༌། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང་། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང་། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་
དྷ
t
5



ལས་རིམ་གླེང་སློང་གཏམ།
ཚོགས་ལྔ་དང་། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང༌། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང༌།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང་། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་
། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང༌། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ། །དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང༌། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང༌། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲྭ་བསྐོར་ཕེབས་པའི་



ལས་རིམ་གླེང་སློང་གཏམ།
ན
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང་། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང་། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་(སྤྱི་ལོ་༡༢ ༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲོགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་
པ7



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ།
ས
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་། །
གཡག་སྟོན་འགྲེལ་སྐོར་པོད་ཚན་པ་ཆུང་ངུ་ཞིག་ཁ་བསྐང་ཡོད། དེ་དགུ། ཀུན་མཁྱེན་གོ་རམས་པོད་གསུམ། །
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང་། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང་། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། /༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



གང
ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། /
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། ༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད། །
བཞི་པ་ཇི་ལྟར་བསྡུས་པའི་ཚུལ་དངོས་ནི། (སྤྱི་ལོ་༢༠༠༡)ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་༼སྤྱི་ལོ་༢༠༠༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
མངགས་
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང༌།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༢༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་(སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་
དུ



ལས་རིམ་གླེང་སློང་གཏམ།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །།
གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།༽
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤྱད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
༼སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།།
g
[]



དཀར་ཆག
དཀར་ཆག
དོན་རབ་གསལ། ..
མཆོད་བརྗོད་ནི། ..
༈ ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་གྱི་འགྲེལ་པ་དགོངས་
• • • • ཐུགས་རྗེ་དཔལ་བཟང་།
..........…....•(1)
རྩ་གཞུང་གི་ཀླད་ཀྱི་དོན། .…….…..........………….…...........•(2)
དགོས་འབྲེལ་བཤད་པ། ...…......
• • • • • •(8)
ལུས་མདོར་བསྟན་པ་ནི། ......་
སེམས་བསྐྱེད་བསྟན་པ། .………….…………..
• • • • • • •(24)
གདམས་ངག་བསྟན་པ། .....…...….. • • • • • • • • • • • • • • • • •(28)
ངེས་འབྱེད་རྣམ་བཞི་ནི། ….………….
........….....(31)
ལྡན་པ་རྣམ་རྟོག་ནི། .…….
• • • • • • • • • • •(38)
རིགས་ཀྱི་དབྱེ་བ། …………………………….
གོ་སྒྲུབ་སོགས་བསྟན་པ། ..………....
སའི་ཚོགས་བྱེ་བྲག་ཏུ་བསྟན་པ། ...... •...….....…... •(50)
༈ ལམ་ཤེས་ཀྱི་འབྲེལ་འགོད་པ་ནི། .........
ཡན་ལག་ཅན་གྱི་ལམ་ཤེས་ནི། …...........
...... • •(65)
རྒྱུ་ངེས་འབྱེད་ཆ་མཐུན། ...……..…...…..
• • • • • •(69)
ཟག་བཅས་སྒོམ་ལམ། ............
............. བ(74)
ཟག་མེད་སྒོམ་ལམ་ནི། ….……...............
.............. •(77)
༈ གཞི་ཤེས་ལ་ཚུལ་གནད་ངོས་བཟུང་བ། …….……...
• • • • • • •(82)
• •• • • • • • • • ••••• • •• • • • • • • • •(62)
-， -



དཀར་ཆོག
{
.............•(154）
༩
སྦྱོར་བའི་མཉམ་ཉིད་ནི། …...…..
• • • • • • • • • •(89)
རྣམ་ཀུན་ལ་རྒྱུ་མཚན་ནི། ………...
• • • • • • •(92)
ཁྱད་པར་གྱི་ཆོས་བསྟན་པ། ...
• • • •..• •(101)
ཤེས་མཚན་རྒྱས་བཤད། ............................... •(105)
བསྒོམ་བྱ་སྦོར་བའི་ངོ་བོ། .............................….... •(125)
༈ རྩེ་སྦྱོར་བསྟན་པ་ནི། ..……..
༈ མཐར་གྱིས་པའི་སྦྱོར་བ་ནི། …......….....
• • • • • • •(153)
༈ སྐད་ཅིག་མའི་སྦྱོར་བ་ནི། …
འབྲས་བུ་ཆོས་སྐུ་ནི། .......
..............(156)
ལོངས་སྐུ་བསྟན་པ་ནི། -
....…........ •(162)
སྤྲུལ་སྐུ་བསྟན་པ་ནི། ...……….…….....
.............• •(166)
ཕྲིན་ལས་བསྟན་པ་ནི། ....................................(167)
༈ ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་གྱི་བཀའ་འགྲེལ་སྦས་
དོན་ཟབ་མོའི་གཏེར་གྱི་ཁ་འབྱེད་དགོངས་འགྲེལ་ཀུན་མཁྱེན་བླ་མའི་དགོངས་དོན་རབ་ཏུ་གསལ་བ། .....
• • • • • • མཁན་ཆེན་ངག་དབང་ཆོས་གྲགས།
གཞུང་ལ་འཇུག་པའི་ངག ................…...............(173)
གནད་ཀྱི་དོན་ངོས་གཟུང་བ། …..........…….............….....•(179)
སྐྱེད་བཞེད་ཡུམ་ལ་དཔྱད་པ། ..…………...…...
• • • • • • •(198)
ཡུམ་སྲས་ཀྱི་དོན་ལ་དཔྱད་པ། ....…….....
............. •(204)
དགོས་འབྲེལ་ལ་དཔྱད་པ། • • • •་
...............•(206)
གཞང་ལ་
.
.....
2 -



དཀར་ཆག
ལུས་རྣམ་གཞག ....….……………
...........• •(210)
སེམས་བསྐྱེད་སྤྱིར་བསྟན་པ། ................................•(220)
ས་ལུགས་ཀྱི་བཞེད་པ། ....…........
............. •(226)
གདམས་ངག་སྤྱིར་བསྟན་པ། .…………..….
...............(236)
ངེས་འབྱེད་ཡན་ལག་བཤད་པ། .....………...
............. •(244)
ཡོངས་འཛིན་རྒྱས་བཤད། • • • • • • • •
•. ..• • •(250)
མཐོང་སྤང་སྒོམ་སྤང་བཤད་པ། ……....……….....................(261)
རིགས་ལ་དཔྱད་པ། .................
............• •(276)
སྒྲུབ་པ་རང་གི་ངོ་བོ། ...........…...............……...…... •(281)
སའི་ཚོགས་བྱེ་བྲག་ཏུ་བཤད་པ། ….……..……..….. • • • • • • •(288)
༈ ལམ་ཤེས་སྤྱིར་བསྟན་པ། ·
...... ......• • •(296)
རང་རྒྱལ་ལམ་ཤེས་བསྟན་པ། ............
......•(305)
སྒོམ་ལམ་གྱི་ལམ་ཁག་བཤད་པ། ...……
............. བ(314)
༈ གཞི་ཤེས་བཤད་པ། ….....….….
............. •(322)
ཐེག་དམན་གཞི་ཤེས། ….....….
.............•(330)
༈ རྣམ་རྫོགས་སྦྱོར་བ། ..............…………..
........….....• •(334)
སྒོམ་ལམ་སྦྱོར་བའི་རྟེན་གྱི་གང་ཟག ….........
..................(352)
ཐེག་ཆེན་སྦྱོར་བའི་ཁྱད་མཚན། ............ ............... •(359)
བྱེ་བྲག་པའི་མཚོན་སྦྱོར། .....……........
.........• • • •(366）
ངེས་འབྱེད་ཆ་མཐུན། ...........་
.............•(371)
བ 3 -



དཀར་ཆག
ར
མ
ཕྱིར་མི་ལྡོག་པའི་སྒོམ་ལམ། ...………...
•....• •(377)
༈ རྩེ་སྦྱོར་བསྟན་པ། • • • • • • • • • • • • • • • • • • • • • •............• •(385)
མཐོང་ལམ་རྩེ་སྦྱོར། ............... • • • • • • • • • • • • • • •(397)
བསལ་བྱ་ལོག་རྟོག ….............
• • • • • • • • • •(409)
༈ མཐར་གྱིས་སྦྱོར་བ། ….…....
• • • • • • • • •(410)
༈ སྐད་ཅིག་མའི་སྦྱོར་བ། …....…......................... བ(413)
༈ འབྲས་བུ་ཆོས་སྐུ། .............
• • • • • • •(415)
གཞུང་འདིའི་དགོངས་པ་ངེས་བྱེད། ..…...…...
............. •(421)
ལོངས་སྐུ་བསྟན་པ། .....
...............•(425)
སྤྲུལ་སྐུ་བསྟན་པ། .….........
• • • • • • • •(429)
མཇུག་གི་དོན། …......
• • • • • • • •(434)
སོ
- 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
༄༅། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་
མངོན་པར་རྟོགས་པའི་རྒྱན་གྱི་འགྲེལ་པ་དགོངས་
དོན་རབ་གསལ་བཞུགས་སོ། །
ཐུགས་རྗེ་དཔལ་བཟང་གིས་མཛད།
༄༅། །ཨོཾ་སྭསྟི་སིདྡྷཾ། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་
མངོན་པར་རྟོགས་པའི་རྒྱན་གྱི་འགྲེལ་པ་དགོངས་དོན་རབ་གསལ་ཞེས་བྱ་བ། གཞི་ལམ་
འབྲས་བུའི་ཡེ་ཤེས་ཡོངས་སུ་དག་པ་རྒྱལ་ཚབ་རྗེ་བཙུན་ཆོས་ཀྱི་རྗེ་ལ་སྒོ་གསུམ་གུས་པའི་སྒོ་
ནས་ ཕྱག་འཚལ་ཞིང་སྐྱབས་སུ་མཆིའོ། །བྱིན་གྱིས་བརླབ་ཏུ་གསོལ། ལྷ་ཡི་ལྷ་གྱུར་ཐུབ་
དབང་ཤཱཀྱའི་གཙོ། །བདུད་བཞིས་མི་ཕམ་བྱམས་མགོན་ཆོས་ཀྱི་རྗེ། །རྒྱལ་སྲས་ཐུ་བོ་མཆེད་
གཉིས་ལ་སོགས་ནས། །ཡོངས་འཛིན་མཆོག་གི་བར་ལ་སྐྱབས་སུ་མཆི། །མཁྱེན་གསུམ་དག་
པའི་ནམ་མཁའ་རབ་ཡངས་པར། །སྦྱོར་བཞི་རྟ་ལྗང་མཆོག་གི་བཞོན་པ་ཅན། །སྐུ་གསུམ་
ཉིན་བྱེད་དཀྱིལ་འཁོར་རབ་རྒྱས་པ། །འཕྲིན་ལས་འོད་སྟོང་ལྡན་ལ་མགོས་ཕྱག་འཚལ། །
རྒྱལ་བའི་རྒྱལ་ཚབ་མི་ཕམ་དགོངས་པའི་རྒྱན། །རྒྱལ་བ་ཀུན་གྱི་བགྲོད་པ་གཅིག་པའི་ལམ།།
རྒྱལ་བའི་ཡུམ་མཆོག་མངོན་པར་རྟོགས་པ་ཡི། །རྒྱན་མཆོག་རྒྱན་གྱི་རྣམ་བཤད་འདི་བརྩམ་
མོ༑ ༑དེ་ལ་འདིར་བདག་ཅག་གི་སྟོན་པ་མཉམ་མེད་ཤཱཀྱའི་དབང་པོས་འགྲོ་བ་མཐའ་དག་
སྡུག་བསྔལ་ལས་བསྒྲལ་ནས་རྣམ་པར་གྲོལ་བ་མཆོག་ལ་འགོད་པའི་སླད་དུ་བྱང་ཆུབ་ཀྱི་
མཆོག་ཏུ་ཐུགས་བསྐྱེད་དེ། ཐབས་ལ་མཁས་པ་དང་བརྩོན་འགྲུས་དཔག་ཏུ་མེད་པའི་སྒོ་ནས།



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་ཆུབ་ཀྱི་སེམས་རིན་པོ་ཆེ་གཉིས་གོམས་པར་མཛད་པའི་སྟོབས་ཀྱིས་བླ་ན་མེད་པའི་བྱང་
ཆུབ་ཆེན་པོ་བརྙེས་ཏེ། གདུལ་བྱ་རྣམས་ཀྱི་བློའི་རིམ་པ་དང་འཚམས་པར་ཆོས་ཀྱི་འཁོར་ལོ་
བསམ་གྱིས་མི་ཁྱབ་པ་བསྐོར་རོ། །དེ་རྣམས་ཀྱི་ནང་ནས་ཤིན་ཏུ་ཟབ་པ་ནི་ཤེས་རབ་ཀྱི་ཕ་
རོལ་ཏུ་ཕྱིན་པ་ཡིན་ལ། དེའི་དོན་དངོས་བསྟན་སྟོང་ཉིད་ཀྱི་རིམ་པ་གསལ་བར་བྱེད་པ་དབུ་མ་
རིགས་པའི་ཚོགས་ལྔ་དང་། ཡུལ་སྟོང་ཉིད་དང་སྦྱར་ནས་སྦས་དོན་མངོན་རྟོགས་ཀྱི་རིམ་པ་
གསལ་བར་བྱེད་པ་མངོན་པར་རྟོགས་པའི་རྒྱན་གཉིས་སོ། །དགོངས་འགྲེལ་གྱི་བསྟན་བཅོས་
འདི་གཉིས་ལ་ནི་ཤིང་རྟའི་སྲོལ་འབྱེད་དུ་གྲགས་ཀྱི་གཞན་ནི་མ་ཡིན་ནོ། །འདིར་ཕྱི་མ་འཆད་
པ་ལ།
སྒྱུར་བྱེད་དམ་པའི་ཀླད་ཀྱི་དོན། རྩོམ་བྱེད་དམ་པའི་གཞུང་གི་དོན། བསྒྱུར་བ་མཐར་
ཕྱིན་མཇུག་གི་དོན་གསུམ་མོ། །
དང་པོ་ལ་མཚན་གྱི་དོན། འགྱུར་གྱི་ཕྱག་གཉིས་སོ། །དང་པོ་ལ་གསུམ། མཚན་གྱི་ངོ་
བོ༑ དེ་འདོགས་པའི་རྒྱུ་མཚན། དེ་བཏགས་པའི་དགོས་པའོ། །དང་པོ་ལ། མཚན་བསྒྱུར་བ་
དང་། མཚན་བཤད་པ་གཉིས། དང༌པོ་ལ། མཚན་གཉིས་པོ་སོ་སོའི་ངོ་བོ། གཉིས་པོ་དོན་
གཅིག་ཏུ་བསྟན་པའོ། །དང་པོ་ནི། རྒྱ་གར་ནི་འཕགས་པའི་ཡུལ་ཏེ་འདོད་རྒྱལ་བའི་སྒྲའོ། །དེ་
ན་སྐད་རིགས་བཞི་ཡོད་པ་ལས་ལེགས་སྦྱར་གྱི་སྐད་དུ་འདི་ལ་ཨབྷི་སོགས་སོ། །བོད་ནི་ཁ་བ་
ཅན་ཏེ། བོད་དང་བོད་ཆེན་གཉིས་ལས། དེ་རྣམས་ཀྱི་སྐད་དུ། འདི་ལ་ཤེས་རབ་སོགས་སོ། །
གཉིས་པ་ནི། འོ་ན་ཚིག་ཐ་དད་པ་ལྟར་དོན་ཡང་ཐ་དད་དམ་ཞེ་ན། དོན་གཅིག་སྟེ། ཨ་བྷི་ས་
མ་ཡ་ནི་མངོན་པར་རྟོགས་པ། ཨ་ལངྐཱ་ཀཱ་ར་ནི་རྒྱན། ནཱ་མ་ནི་ཞེས་བྱ་བ། པྲ་ཛྙཱ་ནི་ཤེས་རབ།
པཱ་ར་མི་ཏ་ནི་ཕ་རོལ་ཏུ་ཕྱིན་པ། ཨུ་པ་དེ་ཤ་ནི་མན་ངག །ཤཱ་ས་སྔ་ནི་བསྟན་བཅོས་སོ། །
གཉིས་པ་མཚན་བཤད་པ་ལ། ཤེར་ཕྱིན་ནི་བརྗོད་བྱ་ལམ་འབྲས་གཉིས་དང་། རྗོད་བྱེད་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼ང༤ ༨
གཞུང་གསུམ་ལས། དངོས་སུ་ཕྱི་མ་ལ་འཇུག་ཅིང་། དོན་གྱིས་སྔ་མ་ལའང་འཇུག་སྟེ།
ཡུམ་རྒྱས་འབྲིང་གསུམ་བཤད་པས་ལམ་འབྲས་གཉིས་བདེ་བླག་ཏུ་རྟོགས་པར་བྱེད་པའི་
ཕྱིར། མན་ངག་ནི་ཤེས་བྱའི་ཡུལ་མྱུར་དུ་ཁོང་དུ་ཆུད་པར་བྱེད་པ་གཉིས་ཏེ། ཚིག་ཉུང་ངུས་
དོན་རྒྱ་ཆེན་པོར་སྟོན་པ་དང་། སྦས་དོན་གསལ་བར་བྱེད་པའོ། །བསྟན་བཅོས་ནི། ཤཱས་སྡུ་
ལས་ཤེས་ནི་འཆོས་བ་སྟེ་སྡེ་སྣོད་གསུམ་གྱིས་གདུལ་བྱའི་སེམས་ཉོན་མོངས་པ་ཅན་ལས་
བསླབ་པ་གསུམ་ལྡན་དུ་འཆོས་ཤིང་། ཏཱ་ར་ནི་སྒྲོལ་བའམ་ཏྲ་ཡི་ནི་སྐྱོབ་པ་སྟེ་ཉོན་མོངས་ཀྱི་
འབྲས་བུ་ངན་འགྲོ་དང་སྲིད་པའི་དུཉཁ་ལས་སྐྱོབ་པ་སྟེ། དབྱིག་གཉེན་གྱིས། ཉོན་མོངས་དགྲ་
རྣམས་མ་ལུས་འཆོས་པ་དང་། །ངན་འགྲོ་སྲིད་ལས་སྐྱོབ་བྱེད་གང་ཡིན་པ། །འཆོས་སྐྱོབ་ཡོན་
ཏན་ཕྱིར་ན་བསྟན་བཅོས་ཏེ། །གཉིས་པོ་འདི་དག་གཞན་གྱི་ལུགས་ལ་མེད། །ཅེས་སོ། །
མཚན་ཉིད་མཚན་གཞི་དབྱེ་བ་གསུམ་ནི་གཞན་དུ་བཤད་དོ། །མངོན་པར་རྟོགས་པ་ནི་ཨ་བྷི་
དོན་གཉིས་ལ་འཇུག་ཀྱང་འདིར་མངོན་དུ་ཕྱོགས་པ། ས་མ་ནི་དོན་བཅུ་ལ་འཇུག་ཀྱང་འདིར་
ཡང་དག་པར་ངེས་པ། ཨ་ཡ་ནི་རྟོགས་པ་སྟེ། མངོན་དུ་ཕྱོགས་པས་ཡང་དག་པ་ཇི་ལྟ་བ་
བཞིན་ངེས་པར་རྟོགས་པ་ནི་མངོན་པར་རྟོགས་པ་སྟེ་ཤེས་པའམ་ཁོང་དུ་ཆུད་པ་ཞེས་པའི་དོན་
ནོ༑ ༑རྒྱན་ནི་རྒྱན་དང་འདྲ་བར་དགའ་བ་སྐྱེད་པར་བྱེད་པ་སྟེ་རང་བཞིན་གྱི་རྒྱན་གཟུགས་
བཟང་པོ་ལ་མཛེས་བྱེད་གདུ་བུ་ལ་སོགས་པས་སྤྲས་པ་གསལ་བྱེད་མེ་ལོང་ནང་དུ་ཤར་བ་
མཐོང་ན་དགའ་བ་སྐྱེ་བར་འགྱུར་བ་ལྟར། ཡུམ་གྱི་མདོའི་གཟུགས་བཟང་པོ་བརྗོད་བྱ་དངོས་
པོ་བརྒྱད་དོན་བདུན་ཅུས་སྤྲས་པ། གསལ་བྱེད་བསྟན་བཅོས་ཀྱི་མེ་ལོང་ནང་དུ་སྣང་བས་
མཁས་པ་རྣམས་དགའ་བའི་མཆོག་སྐྱེད་པར་བྱེད་པས་ན་རྒྱན་ཏེ། གཟུགས་རྒྱན་རང་བཞིན་
ཡོན་ཏན་ལྡན་པ་མེ་ལོང་ནང་སོང་ན། །ཞེས་སོགས་གསུངས་པ་ལྟར་རོ། །ཞེས་བྱ་བ་ནི་མིང་
སྒྲོགས་པ་སྟེ་དེ་སྐད་ཅེས་བྱའོ་ཞེས་པའོ། །གཉིས་པ་ནི། ཤེར་ཕྱིན་དང་མངོན་རྟོགས་ནི་བརྗོད་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱ་ལས་བཏགས། མན་ངག་དང་བསྟན་བཅོས་དང་རྒྱན་གསུམ་ནི་བྱེད་ལས་ལས་བཏགས་
ཚིག་ལེའུར་བྱས་པ་ནི་རྗོད་བྱེད་ལས་བཏགས་པའོ། །གསུམ་པ་ལ་རྒྱ་སྐད་དང་། བོད་སྐད་
དང༌། དེ་ གཉིས་ ཀ་ ཀླད་ དུ་ སྨོས་ པའི་ དགོས་ པ་ གཉིས་ གཉིས་ལས། དང༌ པོ་ གཉིས་ནི།
བསྟན་བཅོས་ ཁུངས་བཙུན་པ་དང༌། ལེགས་སྦྱར་གྱི་སྐད་ལ་བག་ཆགས་འཇོག་པའོ། །
གཉིས་པ་གཉིས་ནི་བསྟན་བཅོས་ཀྱི་བརྗོད་བྱ་རགས་པ་བདེ་བླག་ཏུ་རྟོགས་པ་དང་། ཐ་སྙད་
རྟོགས་པའོ། །གསུམ་པ་གཉིས་ནི། སྒྲ་བསྒྱུར་ཕྲ་མོ་ཤེས་པ་དང་། ལོ་པཎ་ལ་བྱས་ཤེས་དྲིན་
གཟོ་སྐྱེད་པའོ། ། །
གཉིས་པ་ནི། མ་རིག་བག་ཆགས་དང་བཅས་པའི་སྒྲིབ་ པ་ སངས་ལ་ཤེས་བྱ་ལ་
མཁྱེན་པའི་ཡེ་ཤེས་རྒྱས་པས་སངས་རྒྱས་ཏེ། སྐྱབས་གསུམ་བདུན་ཅུ་པར། མ་རིག་གཉིད་
ལས་སངས་ཕྱིར་དང་། །ཤེས་བྱ་ལ་ཡང་བློ་རྒྱས་ཕྱིར། །སངས་རྒྱས་པདྨོ་ལྟར་སངས་རྒྱས། །
དེ་ཕྱིར་སངས་རྒྱས་མཚན་གསོལ་ཏོ། །ཞེས་སོ། །དང་ནི་བསྡུ་བའོ། །བདག་མེད་གཉིས་དང་
དོན་གཉིས་དང་ཀུན་བྱང་གི་དོན་ཀུན་དང་མྱང་འདས་ཐོབ་པས་མི་ཟད་པའི་རྟགས་དང༌།
གདུལ་བྱ་འདུལ་པའི་ཐབས་རྟོགས་པས་ན་བྱང་ཆུབ་སེམས་དཔའ་སྟེ། རྒྱན་ལས། དེ་ཉིད་
བཟང་རྟོགས་དོན་ཆེན་ལེགས་རྟོགས་དང་། །དོན་ཀུན་རྟོགས་དང་རྟག་ཏུ་རྟོགས་པ་དང༌། །
ཐབས་རྣམས་རྟོགས་པར་གྱུར་པའི་ཁྱད་པར་རྒྱུ། །དེས་ན་བྱང་ཆུབ་སེམས་དཔའ་ཞེས་བྱའོ། །
ཞེས་སོ། །དེ་དག་ཐམས་ཅད་ལ་ཕྱག་འཚལ་ལོ། །གང་གིས་ན་ལོ་ཙཱ་བས་སོ། །
གཉིས་པ་རྩོམ་བྱེད་དམ་པའི་གཞུང་གི་དོན་ལ། བརྗོད་བྱ་ཤེར་ཕྱིན་ལ་འཇུག་པའི་
ཡན་ལག་མཆོད་བརྗོད། རྗོད་བྱེད་བསྟན་བཅོས་ལ་འཇུག་པའི་ཡན་ལག་དགོས་འབྲེལ།
བསྟན་བཅོས་ཀྱི་བརྗོད་བྱ་མངོན་རྟོགས་བཤད་པའོ། ། །
དང་པོ་ལ། སྤྱིར་མཁྱེན་ གསུམ་ལ་བསྟོད་པ་བྱེ་ བྲག་ སངས་རྒྱས་ཀྱི་ཡུམ་ལ་ཕྱག་



༡
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
འཚལ་བའོ། །དང་པོ་ལ་གཞི་ཤེས་ལ། ལམ་ཤེས་ལ། རྣམ་མཁྱེན་ལ་བསྟོད་པའོ། །དང་པོ་
ནི༑ ཁྲིད་པར་མཛད་པ་གང་ཡིན་པ་ལ་བསྟོད་དོ། །གང་ན་ཉན་ཐོས་རྣམས་སོ། །ཅིའི་ཕྱིར་
ཉན་ཐོས་ཞེས་བྱ་ཞེ་ན། རིགས་ཅན་གསུམ་གྱི་ནང་ནས་རང་བཞིན་གྱིས་དབང་པོ་རྟུལ་བས་
སྲིད་པ་ཐ་མའི་ཚེའང་སྒྲ་བཅས་སུ་ཆོས་ཉན་ཅིང་ཐོས་པ་གཞན་ལ་སྒྲོགས་པས་དེ་སྐད་ཅེས་བྱ་
སྟེ༑ བྱང་སེམས་ཀྱི་སྡེ་སྣོད་ལས། ཉན་ཐོས་རྣམས་ནི་རྣམ་གྲོལ་སྒྲ་ཕྱིར་འགྲོ། །ཅེས་སོ། །དེ་
དང་ཐེག་པ་ལ་ཁྱད་པར་ཅུང་ཟད་ལས་མེད་པས་སྲིད་པ་ཐ་མའི་ཚེ་གཞན་གྱིས་བསྟན་པ་ལ་མི་
ལྟོས་པའི་རང་རྒྱལ་གྱི་རིགས་ཅན་ཡང་བསྡུའོ། །བསམ་པ་ནི་རྒྱུ་ཉོན་མོངས་དང་འབྲས་བུ་
དུཉྩཁ་ཞི་བའི་ཞི་བ་གཉིས་རང་དོན་དུ་ཚོལ་ཞིང་འདོད་པའོ། །དེ་ལ་དབྱེ་ན། ལྟ་བ་ཁས་ལེན། །
སྤྲུལ་ པའི་ ཉན་ ཐོས་ དང་ གཉིས་ སོ། །དང་ པོ་ནི་ རང་ རྒྱུད་པ་རྣམས་སོ། །གཉིས་པ་ནི།
གཞན་དོན་དུ་ཉན་ཐོས་ཀྱི་ཚུལ་བཟུང་བ་ཤཱ་རིའི་བུ་ལ་ སོགས་པའོ། །དེ་དག་ཉན་ཐོས་
བཏགས་པ་བ་ཡིན་ཏེ་ཆོས་ཐོས་ནས་སྒྲོགས་པར་འདྲ་བའི་ཕྱིར་ཏེ། དམ་ཆོས་པད་དཀར་
ལས། མགོན་པོ་དེ་རིང་བདག་ཅག་ཉན་ཐོས་གྱུར། །བྱང་ཆུབ་དམ་པ་ཡང་དག་སྒྲོགས་པར་
བགྱི། །བྱང་ཆུབ་པ་ཡི་སྒྲ་ཡང་རབ་ཏུ་བརྗོད། །དེ་བས་བདག་ཅག་ཉན་ཐོས་མི་ཟད་འདྲ། །
ཞེས་སོ། །དགོས་པ་བློ་དམན་དྲང་བའི་དོན་ཏེ། མདོ་ལས། །ཐེག་པ་རླབས་པོ་ཆེས་ནི་སྐྲག་
འགྱུར་ཞིང་། །འདི་ན་སེམས་ཅན་དམན་ལ་མོས་རིག་ནས། །བྱང་ཆུབ་སེམས་དཔའ་འདི་དག་
ཉན་ ཐོས་ འགྱུར། །རང་རྒྱལ་ བྱང་ ཆུབ་ པར་ ཡང་ རབ་ཏུ་ སྟོན། ཞེས་སོ། །མདོ་ གཞན་དུ།
སངས་རྒྱས་སུ་ལུང་བསྟན་ཅིང་བྱང་སེམས་སུ་བཤད་པ་ནི་གནོད་བྱེད་དོ། །ཐབས་གང་གིས་
ན་ཕྱི་ནང་གི་ཆོས་ཀུན་བདག་མེད་པར་ཤེས་པ་ཐབས་དང་བཅས་པ་ཉིད་ཀྱིས་སོ། །ཉིད་ཅེས་
པ་དངོས་པོའི་རྐྱེན་ཡིན་གྱི་ངེས་བཟུང་གི་ཚིག་ནི་མ་ཡིན་ནོ། །གང་དུ་ན་ཉོན་མོངས་ཉེ་བར་ཞི་
བ་ལྷག་བཅས་དང་དུཏྟཁ་ཉེ་བར་ཞི་བ་ལྷག་མེད་དུའོ། །དེས་ན་ཉན་རང་ཉེར་ཞིང་ཁྲིད་པ་ཆོས་
-
-



，
ད
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན། ཐབས་ཀུན་ཤེས་ ཀྱི་འབྲས་བུ་ ཡིན་ཏེ། དེའི་ རྗེས་སུ་འགྲོ་ལྡོག་བྱེད་ པའི་ ཕྱིར་ཏེ།
རྗེས་འགྲོ་ནི། དེ་ཡོད་ན་ཕྱི་ནང་ལ་བདག་དང་བདག་གིར་འཛིན་པ་ལྡོག །དེ་ལོག་ན་དུག་
གསུམ་དང་གསུམ་པོས་ཀུན་ནས་བསླངས་པའི་འཁོར་བར་འཕེན་བྱེད་ཀྱི་ལས་ལྡོག །དེ་ལྡོག་
ན་འབྲས་བུ་དུཉྩཁའང་ལྡོག་པའི་ཕྱིར་ཏེ། ཏོག་གཟུངས་ལས། རྟག་ཏུ་ཁམས་གསུམ་བདག་
མེད་རྫ་ས་མེད་ཅིང་། །བྱེད་པོ་རང་དབང་མེད་པར་རྣམས་བལྟས་ནས། །རྗེས་སུ་མཐུན་པའི་
བཟོད་པ་གང་བསྒོམས་པ། །དེ་དག་འགྲོ་བ་ཀུན་ལས་ཐར་བར་འགྱུར། །ཞེས་སོ། །ལྡོག་པ་
ནི༑ ཀུན་ཤེས་མེད་ན་ཆགས་པ་གཉིས་སྐྱེ་ལ་དེ་ལས་དུག་གསུམ་སྐྱེ་བ་སོགས་ཀྱི་ཕྱིར། རྣམ་
འགྲེལ་ལས། བདག་ཡོད་ན་ནི་གཞན་དུ་ཤེས། བདག་གཞན་ཆ་ལས་འཛིན་དང་སྡང་། །འདི་
དག་དང་ནི་ཡོངས་འབྲེལ་ལས། །ཉེས་པ་ཐམས་ཅད་འབྱུང་བར་འགྱུར། །ཞེས་སོ། །གཉིས་
པ་ལམ་ཤེས་ལ་བསྟོད་པ་ནི། མཛད་པ་གང་ཡིན་པ་ལ་བསྟོད་དོ། །གང་གིས་མཛད་ན་འགྲོ་བ་
སེམས་ཅན་ལ་ཐབས་མཁས་པས་གཏན་དུ་ཕན་པའི་དངོས་པོ་ཕྱིན་དྲུག་དང་བསྡུ་བ་བཞིའི་སྒོ་
ནས་མ་འོངས་པའི་མངོན་མཐོ་ངེས་ལེགས་སྒྲུབ་པས་ན། ལོ་ཀའི་ཕ་མ་སོགས་ཀྱིས་ཐབས་མི་
མཁས་ཤིང་བསམ་པ་དམན་པ་ཚེ་འདིར་ཕན་པ་ཆུང་ངུ་སྦྱོར་བ་ཞེན་པའི་སྒོ་ནས་བྱམས་ཞིང་
ཕན་པ་བས་ཆེས་ཕན་པར་བྱེད་པ་བྱང་སེམས་རྣམས་ཀྱིས་སོ། །དེ་ཡང་རྒྱན་ལས། ཇི་ལྟར་
རྒྱལ་སྲས་ཕན་པའི་བསམ་པས་འདིར། །འགྲོ་ཀུན་རྣམ་པར་སྨིན་བྱེད་གནས་པ་ལྟར། །དེ་
བཞིན་ཕ་དང་མ་དང་གཉེན་བཤེས་རྣམས། །བུ་དང་གཉེན་པ་རྣམས་ལ་ལེགས་མི་གནས། །
ཞེས་སོ། །དེ་ལ་དབྱེ་ན། རྒྱན་ལས། གཅིག་ནི་མོས་དང་ལྡན་པ་དང་། །ལྷག་པའི་བསམ་པ་
དག་པ་གཞན། །མཚན་མ་དང་བཅས་མཚན་མེད་དང་། །མངོན་པར་འདུ་བྱེད་མེད་སྤྱོད་པ། །
ལྔ་པོ་འདི་ནི་ས་ ཀུན་ལ། །བྱང་ཆུབ་སེམས་དཔའ་ཡིན་ཞེས་བྱ། །ཞེས་པ་ལྟར་རོ། །ཐབས་
གང་ལ་བརྟེན་ནས་ན་ལམ་གསུམ་རང་བཞིན་མེད་པར་ཤེས་པ་སྙིང་རྗེ་ལ་སོགས་པའི་ཐབས་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
དང་བཅས་པ་ཉིད་ཀྱིས་སོ། །དོན་གང་ན་འཇིག་པ་ལ་རྟེན་པའམ་འཇིག་ཅིང་རབ་ཏུ་འཇིག་པ་
ཉེར་ལེན་གྱི་ཕུང་པོ་ལ་བརྟེན་ནས་བརྟགས་པའི་སེམས་ཅན་ལ་ཕན་པའི་དོན་མངོན་མཐོ་དང་
བྱང་ཆུབ་གསུམ་ཇི་ལྟར་འོས་པ་བཞིན་དངོས་རྒྱུད་ཀྱི་སྒོ་ནས་སྒྲུབ་ཅིང་རྫོགས་པར་རོ། །དེས་
ན་བྱང་སེམས་ཀྱིས་ལོ་ཀའི་དོན་སྒྲུབ་པ་ཆོས་ཅན། ཐབས་ལམ་ཤེས་ཀྱི་འབྲས་བུ་ཡིན་ཏེ།
དེའི་རྗེས་སུ་འགྲོ་ལྡོག་བྱེད་པའི་ཕྱིར། རྗེས་འགྲོ་ཡོད་དེ། ལམ་གསུམ་ཤེས་ན་བསྟན་ནུས་ལ་
སྙིང་རྗེ་སོགས་ཡོད་ན་བསྟན་འདོད་པས་ལམ་བསྟན་པས་བྱང་ཆུབ་ལ་འགོད་པའི་ཕྱིར་ཏེ།
ཀླུ་སྒྲུབ་ཀྱིས། རང་ལ་ངེས་པ་གཞན་དག་ལ། །ངེས་པ་བསྐྱེད་པར་བྱ་བའི་ཕྱིར། །རྟག་ཏུ་
འཁྲུལ་པ་མེད་པར་ནི། །མཁས་རྣམས་རབ་ཏུ་འཇུག་པ་ཡིན། །ཞེས་སོ། །ལྡོག་པ་པའང་ཡོད་
དེ༑ རང་གིས་ལམ་མ་ཤེས་ན་བསྟན་པར་མི་ནུས་ལ་སྙིང་རྗེ་སོགས་མེད་ན་བསྟན་པར་མི་
འདོད་པའི་ཕྱིར་ཏེ། རང་གི་རྟོགས་པའི་རྗེས་འབྲངས་ནས། །ཇི་ཙམ་ཞིག་ནི་དཔག་པར་ནུས།།
ཐབས་བྱུང་དེ་རྒྱུ་ལྐོག་གྱུར་པ། །དེ་འཆད་པ་ནི་དཀའ་བ་ཡིན། །ཞེས་སོ། །གསུམ་པ་རྣམ་
མཁྱེན་ལ་བསྟོད་པ་ནི། གསུང་པ་གང་ཡིན་པ་ལ་བསྟོད་དོ། །གང་གིས་གསུང་ན་བདུད་བཞི་
ཐུབ་ཅིང་སྤང་བྱ་ཡང་དག་པར་བསྡམས་པ་ཡོན་ཏན་ཚད་མེད་པ་མངའ་བ་རྣམས་ཀྱིས་སོ། །
འདི་ལ་ཡང་བྱང་སེམས་དང་སངས་རྒྱས་གཉིས་ཡོད་དོ། །ཐབས་གང་ལས་ན་རྣམ་པ་སྐྱེ་མེད་
དུ་མཁྱེན་པ་གང་དང་ཡང་དག་པར་ལྡན་པས་སོ། །གང་གི་སྒྲས་རྣམ་མཁྱེན་བརྗོད་པ་མི་
རིགས་ཏེ། མཁྱེན་གསུམ་གྱི་སྤྱི་སྒྲ་ཡིན་པའི་ཕྱིར་ཞེ་ན། སྐྱོན་མེད་དེ། མཁྱེན་པ་གཞན་གཉིས་
ལ་བསྟོད་ཟིན་པའི་ལྷག་མར་གྱུར་པས་རྣམ་མཁྱེན་ལ་གོ་སྟེ་དཀོན་མཆོག་གི་སྒྲས་དགེ་འདུན་
ལ་གོ་བ་བཞིན་ནོ། །དོན་གྱི་ཤུགས་ཀྱིས་ཀྱང་རྣམ་མཁྱེན་ལ་གོ་སྟེ་འོངས་སོ་ཞེས་པས་སྐྱེས་བུ་
ལ་གོ་བ་བཞིན་ནོ། །ཤནྟི་པས། ལྷག་པར་གྱུར་པ་དང་དོན་གྱི་རྣམ་མཁྱེན་དབྱེ་བས་སོ། །ཞེས་
སོ༑ ཁྱད་པར་ཐུབ་པའི་ཚིག་དང་འབྲེལ་བས་གོ་སྟེ་ལག་ལྡན་ལས་གླང་པོ་གོ་བ་བཞིན་ནོ། །



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདིར་ཐབས་གསུམ་འཕགས་པ་སོ་སོའི་མཁྱེན་པ་དང་མངོན་སུམ་དུ་རྟོགས་པ་ཞེས་སྦྱོར་བ་
མི་འཐད་པའི་ཚུལ་དག་ལས་རྟོགས་པར་བྱའོ། །གང་གསུངས་ན་ཐེག་པ་ཆེ་ཆུང་ངམ་སྡེ་སྣོད་
གསུམ་མམ་ཇི་ལྟ་ཇི་སྙེད་ཀྱི་རྣམ་པ་ཀུན་དང་ལྡན་པ་ཡུམ་ལ་སོགས་པའི་འཁོར་ལོ་སྣ་ཚོགས་
པ་འདིའོ། །ཚུལ་ནི་གདུལ་བྱ་དང་འཚམས་པར་མི་རྟོག་བཞིན་དུའོ། །དེས་ན་ཐུབ་པས་ཆོས་
འཁོར་བསྐོར་བ་ཆོས་ཅན། ཐབས་རྣམ་མཁྱེན་གྱི་འབྲས་བུ་ཡིན་ཏེ། དེའི་རྟགས་སྔར་བཞིན།
རྟགས་གཉིས་རིམ་བཞིན། རྣམ་མཁྱེན་ཐུགས་རྗེ་ཆེན་པོ་དང་བཅས་པ་ཡོད་ན་སྐོར་ནུས་པའི་
ཕྱིར་ཏེ། མདོ་ལས། རྣམ་མཁྱེན་ཉིད་ཐོབ་ནས་ཆོས་ཀྱི་འཁོར་ལོ་བསྐོར་རོ། །ཞེས་སོ། །དེ་
མེད་ན་འདབ་གཤོག་མེད་པའི་བྱ་འཕུར་མི་ནུས་པ་བཞིན་དུ་བསྐོར་མི་ནུས་པའི་ཕྱིར་ཏེ།
མདོར། རྣམ་མཁྱེན་ཉིད་ཐོབ་པར་མ་བགྱིས་པར་ཆོས་ཀྱི་འཁོར་ལོ་བསྐོར་བར་མི་ནུས་སོ། །
ཞེས་གསུངས་སོ། །གཉིས་པ་ཕྱག་འཚལ་བ་ནི། ཕྱག་འཚལ་ལོ། །གང་ལ་ན་སངས་རྒྱས་ཀྱི་
ནི་སྐྱེད་བྱེད་དང་བཞེད་དོན་སྒྲུབ་བྱེད་ཀྱི་ཡུམ་དེ་ལའོ། །སངས་རྒྱས་ཇི་ལྟ་བུ་ཞེ་ན། ཉན་ཐོས་
དང་བྱང་ཆུབ་སེམས་དཔའི་ཚོགས་ཏེ་དགེ་འདུན་དང་བཅས་པ་སྟེ་ལྷན་ཅིག་པའི་སྤྲུལ་སྐུའོ། །
དེས་ན་འདི་ལ་དགོས་པ་གཉིས་ཏེ། ཡུམ་གསུམ་གྱི་བརྗོད་བྱ་ཤེར་ཕྱིན་ལ་དང་བའི་སྒོ་ནས་དེ་
ལ་འཇུག་པ་དང་། རང་ཉིད་དམ་པར་རྟོགས་ནས་རང་གི་བསྟན་བཅོས་ལ་གཞན་འཇུག་པའི་
ཆེད་དེ་གཉིས་ཆར་འགྲེལ་པར་བཤད་དོ། །དཀའ་འགྲེལ་ལས། འདིས་རྒྱན་གྱིས་མདོ་བཤད་
ཐབས་ཀྱི་མན་ངག་ལྔ་འཆད་པའི་ཚེ་མདོའི་དགོས་པ་བསྟན་པར་བཞེད་ཅིང་སྔ་རབས་པ་
རྣམས་རྣམ་པ་ཐམས་ཅད་མཁྱེན་ཉིད་ལམ། །ཞེས་པས་བསྟན་པ་གསུངས་ཀྱང་སྔ་མ་ལེགས་
ཚུལ་ངག་ཏུ་གསལ་ལོ། ། །
གཉིས་པ་བརྗོད་བྱེད་བསྟན་བཅོས་ལ་འཇུག་པའི་ཡན་ལག་དགོས་འགྲེལ་འཆད་པ་
ནི༑ དགོས་ པ་ གཉིས་ པ་ ལས་འཕྲོས་ནས། བསྟན་ བཅོས་ འདི་ ལ་འཇུག་ པར་ མི་ བྱ་སྟེ།



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། （༤༨
བརྗོད་བྱ་བདེན་པ་དང་མི་ལྡན་པའི་ཕྱིར། བྱ་རོག་སོ་རྟོག་བསྟན་བཅོས་བཞིན་ཞེས། བརྗོད་
བྱ་ལ་མ་རྟོགས་ལོག་རྟོགས་ཐེ་ཚོམ་གསུམ་དང་། ཡང་བརྗོད་བྱ་དང་ལྡན་ཡང་དེ་བདེ་བླག་ཏུ་
རྟོགས་པའི་དགོས་པ་མེད་པའི་ཕྱིར། འཇོག་པོའི་གཙུག་གི་ནོར་བུ་ལེན་པའི་བསྟན་བཅོས་
བཞིན་ཞེས་དགོས་པ་ལ་བློ་གསུམ་དང༌། དགོས་པ་ཡོད་ཀྱང་ཟབ་མོ་མངོན་སུམ་དུ་རྟོགས་
མཐོང་གི་ཉིང་དགོས་མེད་པའི་ཕྱིར། མ་བག་མར་ལེན་པའི་ཀླ་ཀློའི་བསྟན་བཅོས་བཞིན་ཞེས།
ཉིང་དགོས་ལ་ བློ་གསུམ་དང་། དེ་དག་ཡོད་ཀྱང་དགོས་པ་གཉིས་པོ་བསྟན་བཅོས་ལ་མ་
འབྲེལ་བའི་ཕྱིར། མཐོ་རིས་དོན་དུ་སྲོག་གཅོད་བཞིན་ཞེས། འབྲེལ་བ་ལ་མ་རྟོགས་སོགས་
བློ་གསུམ་ལས། དེ་དག་སེལ་བ་ལ་བརྗོད་བྱ་སོགས་གསུམ་དངོས་སུ་དང་འབྲེལ་བ་ཤུགས་
ལ་སྟོན་པ། རྣམ་པ་ཐམས་ཅད་མཁྱེན་ཉིད་ལམ། །ཞེས་སོགས་ཚིགས་བཅད་གཉིས་ཏེ། དང་
པོ་གསུམ་གྱིས་བརྗོད་བྱ། དེ་ནས་ གསུམ་ གྱིས་ཉིང་དགོས། ཐ་མ་གཉིས་ཀྱིས་དགོས་པ་
བསྟན་ཏེ། མགོན་པོ་བྱམས་པས་མཁྱེན་གསུམ་གྱི་ཡོན་ཏན་བརྗོད་པའི་སྒོ་ནས་ཡུམ་ལ་ཕྱག་
འཚལ་ནས་མཁྱེན་པ་གསུམ་གྱི་རྒྱན་རྩོམ་པར་དམ་བཅས་པ་ན་དེའི་བརྗོད་བྱ་གང་ཡིན་ཞེ་ན།
མཆོད་བརྗོད་ཀྱི་བཤད་ཚུལ་ཕྱི་མ་གཉིས་ཀྱིས་བསྡུས་པའི་སངས་རྒྱས་ཀྱི་སའི་མཁྱེན་གསུམ་
ལ་རྣམ་མཁྱེན་གྱི་ཐ་སྙད་མཛད་པ་དེ་ཐོབ་བྱའི་འབྲས་བུར་བྱས་ནས་དེ་ཐོབ་བྱེད་ཀྱི་ལམ་
མཆོད་བརྗོད་ཀྱི་བཤད་ཚུལ་དང་པོས་བསྡུས་པའི་བྱང་སེམས་ཀྱི་རྒྱུད་ཀྱི་སྐྱེ་མེད་གསུམ་
རྟོགས་པའི་རྟོགས་པ་གང་ཟག་གི་ཆ་རྐྱེན་གྱི་སྒོ་ནས་མངོན་པར་རྟོགས་པ་བརྒྱད་དུ་འགྱུར་བ་
དེ་ཉིད་འདིར་བརྗོད་བྱར་བྱེད་པའི་བསྟན་བཅོས་རྩོམ་ཞེས་པའོ། །འོ་ན་དེ་ཉིད་བཀའ་ལ་མ་
ལྟོས་པར་རང་སྟོབས་ཀྱིས་བཤད་པ་ཡིན་ནམ་སྙམ་ན། མ་ཡིན་ཏེ་སྟོན་པས་ཤེར་ཕྱིན་གྱི་མདོ་
གསུམ་པོ་འདི་ལས་གསུངས་པ་གང་ཡིན་པ་དེ་འདིར་བཤད་པར་བྱ་བ་ཡིན་གྱི་དེ་ལས་ལོགས་
སུ་མི་འཆད་ཅེས་པའི་དོན་ཏོ། །འོ་ན་ཤེར་ཕྱིན་གྱི་མདོ་ནས་བཤད་པའི་ཐེག་པ་གསུམ་ཆར་གྱི་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་འདིར་འཆད་དམ་ཞེ་ན། ཤེར་ཕྱིན་གྱི་མདོར་ཐེག་པ་གསུམ་ཆར་གྱི་ལམ་གསུངས་ཀྱང་
འདིར་ནི་ཐེག་པ་གཞན་གྱིས་ཤེས་རབ་གསུམ་སྐྱེ་བའི་རིམ་པས་མྱོང་བ་མ་ཡིན་པ་བྱང་ཆུབ་
སེམས་དཔའ་ཁོ་ནས་ཉམས་སུ་མྱོང་བར་བྱ་བ་དེ་འཆད་ཅེས་པའི་དོན་ཏོ། རྟོགས་རིགས་
ཀྱི་དབང་དུ་བྱས་ན་ནི་ཐེག་པ་གསུམ་ཆར་གྱི་རྟོགས་རིགས་དངོས་སུ་བསྟན་ཏེ། བྱང་
སེམས་ཁོ་ནས་ཉམས་སུ་མྱོང་བར་བྱ་བ་དེ་ལ་ཐེག་པ་གསུམ་ཆར་གྱི་རྟོགས་རིགས་ཚང་བའི་
ཕྱིར་རོ། །ཐེག་དམན་ རང་རྒྱུད་པའི་ལམ་ནི་ གཞུང་འདིར་དངོས་སུ་མི་སྟོན་ཏེ། གཞན་
གྱིས་མྱོང་བ་མ་ཡིན་ཏེ། །ཞེས་དང་། འོག་ཏུ་ཐེག་ཆེན་ལམ་གྱི་རྣམ་གཞག་རེ་རེ་འཆད་པའི་
སྐབས་སུ་ཐེག་དམན་གྱི་ལམ་རྣམས་ཤུགས་ལ་བསྟན་པར་གསུངས་པའི་ཕྱིར་རོ། །གཉིས་པ་
དགོས་པ་ནི། སྟོན་པས་འདི་ལས་བཤད་པ་གང་། །ཞེས་པ་ལས་འཕྲོས་ནས་སྟོན་པས་བཤད་
ཟིན་པས་བསྟན་བཅོས་བརྩམས་པ་ལ་དགོས་པ་མེད་པར་འགྱུར་རོ་སྙམ་ན། དེའི་ལན་ནི་
ཚིག་རྐང་ཐ་མ་གཉིས་ཏེ། བསྟན་བཅོས་མ་བརྩམས་ན་སོ་སོ་སྐྱེ་བོ་རྣམས་ཀྱིས་མདོ་དོན་བདེ་
བླག་ཏུ་རྟོགས་པར་མི་ནུས་པས་དེས་དོན་དེ་བདེ་བླག་ཏུ་རྟོགས་པ་ཞེས་བྱ་བ་ནི་བསྟན་བཅོས་
རྩོམ་པའི་དགོས་པ་ཡིན་ཞེས་པའོ། །གསུམ་པ་ཉིང་དགོས་ནི། འོ་ན་སོ་སོ་སྐྱེ་བོས་མདོ་དོན་
བདེ་བླག་ཏུ་རྟོགས་པ་ལ་དགོས་པ་ཅི་ཡོད་ཅེ་ན། དེའི་ལན་དུ་སོ་སོ་སྐྱེ་བོས་མདོ་དོན་བདེ་བླག་
ཏུ་རྟོགས་པ་ལ་བརྟེན་ནས་ཆོས་ལམ་དང་དེའི་སྤྱོད་པ་སྦྱིན་སོགས་ཕར་ཕྱིན་བཅུའི་བདག་ཉིད་
ཀྱི་མདོའི་དོན་རྟོགས་པ་བཞིན་དྲན་པའི་ཤེས་པ་ལ་བཞག་ནས་ཚོགས་སྦྱོར་གྱི་གནས་སྐབས་
སུ་བསྐལ་པ་གྲངས་མེད་གཅིག་ཏུ་བསྒོམས་པའི་སྟོབས་ཀྱིས་ས་དང་པོར་ཆོས་སྤྱོད་བཅུ་མངོན་
དུ་འགྱུར་བ་ནི་བསྟན་བཅོས་ཀྱི་ཉིང་དགོས་ཡིན་ཞེས་པའི་དོན་ཏོ། །མདོར་ན་དགོས་འབྲེལ་
ངག་གི་ཚིགས་བཅད་གཉིས་པོ་འདིས་རྗོད་བྱེད་མངོན་རྟོགས་རྒྱན་ལ་བརྟེན་ནས། བརྗོད་བྱ་
དགོས་པ་ཉིང་དགོས་གསུམ་ལ་འཇུག་པའི་རིམ་པ་འདི་ལྟར་བསྟན་ཏེ། སོ་སོ་སྐྱེ་བོའི་དུས་
-10-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
TཆY-
སུ་མངོན་རྟོགས་རྒྱན་ལ་ཐོས་བསམ་བྱས་པས་ཤེར་ཕྱིན་གྱི་མདོའི་དོན་ངོ་བོ་ཆོས་སྤྱོད་བཅུ་
ཡིན་ཀྱང་བསྟན་ཚུལ་སྐབས་བརྒྱད་ཀྱི་སྒོ་ནས་བསྟན་པ་དེ་ཉིད་དོན་སྤྱིའི་ཚུལ་གྱིས་རྟོགས་
པར་འབྱུང་ལ། དེའི་དོན་ཚོགས་སྦྱོར་གྱི་གནས་སྐབས་སུ་ཉམས་སུ་བླངས་པས་ས་དང་པོར་ཕ་
རོལ་ཏུ་ཕྱིན་པ་བཅུ་པོ་མངོན་དུ་འགྱུར་ལ། དེ་ནས་ལམ་ལྷག་མ་རྣམས་ཀྱི་ཉམས་ལེན་བསྟན་
བཅོས་ལ་མི་ལྟོས་པར་མདོའི་དོན་ལ་རང་ཉིད་ཀྱིས་འཇུག་པར་བསྟན་ཏེ་གསུང་རབ་མཐའ་
དག་གི་དགོངས་པའོ། །བཞི་པ་འབྲེལ་པ་ནི། ཕྱིར་ཞེས་དང་
། རྩོམ་པའི་དགོས་པ་ཡིན། །
ཞེས་པའི་ཤུགས་བསྟན་ཏེ། བསྟན་བཅོས་དང་ནི་དགོས་པའི་དོན། །འབྲེལ་ པའི་གཞི་ནི་
གཉིས་ལ་གནས། །དེ་བསྟན་འདུས་པ་དེ་ཡི་ཕྱིར། །དགོས་ལས་ལོགས་ཤིག་མ་བསྟན་ནོ། །
ཞེས་སོ། ། །
གསུམ་པ་བསྟན་བཅོས་ཀྱི་བརྗོད་བྱ་མངོན་རྟོགས་བཤད་པ་ལ། རྒྱས་པ་ལ་དད་པ་ལ་
བརྒྱད་དུ་དབྱེ། བར་པ་ལ་དད་པ་ལ་དྲུག་ཏུ་བསྟན། བསྡུས་པ་ལ་དད་པ་ལ་གསུམ་དུ་བསྡུ་
བའོ། །དང་པོ་ལ་བསྡུས་དོན་ལུས་རྣམ་བཞག་དང་། ཚིག་དོན་ཡན་ལག་རྒྱས་བཤད་གཉིས་
སོ༑ ༑
དང་པོ་ལ། ལུས་མདོར་བསྟན། ཅུང་ཟད་ཕྱེ་སྟེ་བཤད་པའོ། །
དང་པོ་ལའང་། བཤད་བྱ་དོན་གཉིས་ཀྱིས་བཤད་པ། འཆད་བྱེད་བརྒྱད་ངོས་བཟུང་
བའོ། །དང་ པོ་ནི། བཤད་དོ། །གང་ན་ཤེར་ཕྱིན་གསུམ་ནིའོ། །གང་གི་སྒོ་ནས་ན་དོན་གྱི་
བརྗོད་བྱ་རྣམ་མཁྱེན་གྱིས་བསྡུས་པའི་འབྲས་བུ་ཤེས་རབ་ཀྱི་ཕ་རོལ་ཏུ་ཕྱིན་པ་ནི་ཐོབ་བྱེད་ཀྱི་
ལམ་དངོས་པོ་བརྒྱད་ཀྱི་སྒོ་ནས། དོན་གྱི་བརྗོད་བྱ་ལམ་ཤེས་རབ་ཀྱི་ཕ་རོལ་ཏུ་ཕྱིན་པ་ནི་གང་
ཟག་གི་ཆ་རྐྱེན་དངོས་པོ་བརྒྱད་ཀྱི་སྒོ་ནས། ཚིག་གི་བརྗོད་བྱ་གཞུང་ཤེས་རབ་ཀྱི་ཕ་རོལ་ཏུ་
ཕྱིན་པ་ནི་བརྗོད་བྱ་དངོས་པོ་བརྒྱད་ཀྱི་སྒོ་ནས་སོ། །ཚུལ་ཇི་ལྟར་ན་མདོ་ལས་ཇི་ལྟར་བཤད་
-11-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ལྟར་སྟོན་པས་ན་ཡང་དག་པར་རོ། །མདོ་ལས་ཇི་ལྟར་བཤད་ཅེ་ན། ལེ་བརྒྱད་མ་ལྟར་ན།
གླེང་གཞིའི་མཇུག་ཐོག་ནས་བརྩོམས་ཏེ། རབ་འབྱོར་གྱི་ལེའུས་རྣམ་མཁྱེན། མཐའ་གཉིས་
རྣམ་དག་གི་ལེའུས་ལམ་ཤེས། སྤྱོད་པ་ཁྱད་པར་ཅན་གྱི་ལེའུས་གཞི་ཤེས། དེ་བཞིན་ཉིད་ཀྱི་
ལེའུས་རྣམ་ཀུན། བསླབ་ པ་ ཡོངས་ སུ་ དག་ པའི་ ལེའུས་ རྩེ་ སྦྱོར། རིམ་གྱིས་འཇུག་ པ་ལ་
བསླབ་པའི་ལེའུས་མཐར་གྱིས་པ། བསླབ་པ་ཡོངས་སུ་རྫོགས་པའི་ལེའུས་སྐད་ཅིག་མ།
བསླབ་པའི་འབྲས་བུའི་ལེའུས་ཆོས་སྐུ་བཤད་དོ། ། །
གཉིས་པ་ནི། འོ་ན་འཆད་བྱེད་དངོས་པོ་བརྒྱད་གང་ཞེ་ན། བདེན་པ་གཉིས་ཀྱི་རྣམ་པ་
ཀུན་ནམ། ངོ་བོ་རྒྱུ་འབྲས་ཀྱི་རྣམ་པ་ཀུན་ནམ། ཐེག་ཆེན་གྱི་ལམ་གྱི་རྣམ་པ་ཀུན་མངོན་སུམ་
དུ་མཁྱེན་པ་ཉིད་ཀྱི་ཡེ་ཤེས་དང་། ཐེག་པ་གསུམ་གྱི་ལམ་ཐམས་ཅད་རང་བཞིན་མེད་པར་
མངོན་སུམ་དུ་ཤེས་པ་ཉིད་ཀྱི་ཡེ་ཤེས་དང་། རྟོགས་པའི་རིམ་པའི་དབང་དུ་བྱས་ན་ལམ་ཤེས་
ཀྱི་རྗེས་དེ་ནས་ཞེས་པ་རིམ་པ་སྟོན་པ་སྟེ་གཞི་ཕུང་སོགས་ཐམས་ཅད་བདག་མེད་པར་མངོན་
སུམ་དུ་ཤེས་པ་ཉིད་དང་། རྣམ་པ་བརྒྱ་བདུན་ཅུ་རྩ་གསུམ་པོ་ཀུན་མངོན་དུ་ཕྱོགས་པས་
རྫོགས་པའམ་ཡང་དག་པར་རྟོགས་པ་དང་། མཁྱེན་གསུམ་བསྡུས་སྒོམ་རྩེ་མོར་ཕྱིན་པ་སྟེ་
རབ་ཏུ་གྱུར་པ་དང་། མཁྱེན་གསུམ་གྱི་རྣམ་པ་རྣམས་སྔ་མ་རྗེས་སུ་ཕྱི་མ་འབྲེལ་བར་མཐར་ཏེ་
རིམ་གྱིས་སྒོམ་པ་དང་། སེམས་ཀྱི་སྐད་ཅིག་མ་གཅིག་ཁོ་ན་ལ་ཆོས་ཐམས་ཅད་མངོན་པར་
རྫོགས་པར་བྱང་ཆུབ་པའི་སྦྱོར་བ་དང་། ཟག་མེད་ཀྱི་ཆོས་ཐམས་ཅད་ཀྱི་ཡན་ལག་བསགས་
པའི་ལུས་ཡིན་པར་སྐུ། ཡོན་ཏན་བསམ་གྱིས་མི་ཁྱབ་པའི་རྟེན་བྱེད་པས་སྐུ། རིགས་པའི་
རྗེས་སུ་འབྲང་བས་ཐོབ་བྱའམ་རྟོགས་བྱའི་ངོ་བོ་ཡིན་པས་སྐུ། འགྲོ་བ་ཐམས་ཅད་དེའི་ངོ་བོ་
ལས་མ་འདས་པས་སྐུ་སྟེ། བདེན་གཉིས་ལས། ཆོས་རྣམས་ཀུན་གྱི་རྫས་ཡིན་ཕྱིར། །ཡོན་
ཏན་ཕུན་ཚོགས་བསམ་ཡས་ཕྱིར། །རིགས་པའི་རྗེས་འབྲང་ངོ་བོའི་ཕྱིར། །སྐྱོབ་པ་རྣམས་ཀྱི་
-12-



，
གགས་སྟེར་འདོན་ཀི་ཟེར་ན་མ་ན་ཁྱགས་རྩེs:དའུ་་འབབ་ནུགེ་•ད་ཀ༌
རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
ཆོས་སྐུར་འདོད། །ཅེས་ཏེ། དེ་དག་ནི་འཆད་བྱེད་དངོས་པོ་རྣམ་པ་བརྒྱད་དོ། །ཅིའི་ཕྱིར་ཤེར་
ཕྱིན་གྱི་ལུས་ལ་བརྒྱད་དུ་ངེས་ཤེ་ན་ངེས་ཏེ་དོན་དུ་གཉེར་བྱའི་བྱང་ཆུབ་ནི་ཤེས་བྱའི་ཡུལ་
གསུམ་ཉམས་སུ་ལེན་པའི་སྦྱོར་བ་བཞི་ཐོབ་བྱའི་འབྲས་བུ་དང་བརྒྱད་ཀྱིས་མཐར་ཕྱིན་པར་
བྱ་དགོས་པའི་ཕྱིར་རོ། །ཅིའི་ཕྱིར་དེ་མཐར་ཕྱིན་པ་ལ་འཇུག་ཡུལ་སོགས་གསུམ་དགོས་ཤེ་ན།
ཤེས་བྱ་ཡུལ་མ་རྟོགས་པར་སྦྱོར་བ་ཉམས་སུ་ལེན་མི་ནུས་ཤིང་། སྦྱོར་བ་ཉམས་སུ་མ་བླངས་
པར་འབྲས་བུ་མི་ཐོབ་ལ། ཐོབ་བྱའི་འབྲས་བུ་མེད་ན་སྦྱོར་བ་ཉམས་སུ་བླངས་པ་དོན་མེད་
པས་སོ། །ཤེས་བྱའི་ཡུལ་ལ་གསུམ་ཅི་དགོས་སྙམ་ན། ཐོག་མར་འབྲས་བུ་ལ་སྤྲོ་བ་བསྐྱེད་
ནས་དེའི་རྒྱུ་ལ་ནན་གྱིས་འཇུག་པར་བྱ་དགོས་ཤིང་། དེ་ལ་མི་མཐུན་ཕྱོགས་དང་གཉེན་པོའི་
རབ་དབྱེ་ཤེས་པར་བྱ་དགོས་པས་ཡུལ་ལ་རྣམ་མཁྱེན། ལམ་ཤེས། གཞི་ཤེས་གསུམ་དུ་
བསྟན་ཏོ། །ཅིའི་ ཕྱིར་ ཉམས་ ལེན་ གྱི་ སྦྱོར་ བ་བཞིར་ བཞག་ཅེ་ན། སློབ་དཔོན་ ལྟར་ན།
དབང་དུ་བྱ་བའི་ཕྱིར་དུ་བསྒོམ་པ་རྣམ་ཀུན་གྱི་སྦྱོར་བ་མེད་ན་དབང་ཐོབ་པ་རྩེ་མོའི་སྦྱོར་བ་མི་
འབྱུང་ཞིང་། དེ་མེད་པར་མི་མཐུན་ཕྱོགས་ཉོན་མོངས་དང་རྣམ་རྟོག་སྤོང་མི་ནུས་པས་དབང་དུ་
བྱེད་པ་རྒྱུ་འབྲས་རྣམ་ཀུན་དང་རྩེ་སྦྱོར་བསྟན་ཏོ། །མི་མཐུན་ཕྱོགས་སྤངས་ཀྱང་བློའི་ནུས་པ་
མཐར་ཐུག་པར་བྱ་བའི་ཕྱིར་དུ་སྔར་ཉམས་སུ་མྱོང་པའི་ཡོན་ཏན་རྣམས་གོ་རིམ་མ་འཆོལ་བར་
ཡང་དང་ཡང་དུ་མངོན་དུ་བྱེད་པ་མཐར་གྱིས་པའི་སྦྱོར་བ་མེད་ན་སྐད་ཅིག་མ་གཅིག་ལ་ཆོས་
ཀུན་མངོན་དུ་བྱེད་ནུས་པ་སྐད་ཅིག་མའི་སྦྱོར་བ་མི་འབྱུང་ལ། དེ་མེད་པར་སྐད་ཅིག་མ་གཅིག་
ལ་མངོན་པར་རྫོགས་པར་བྱང་ཆུབ་པ་མི་འབྱུང་བས། བརྟན་པ་རྒྱུ་འབྲས་མཐར་གྱིས་པ་དང་
སྐད་ཅིག་མའི་སྦྱོར་བ་བསྟན་པས་ན། མངོན་པར་རྟོགས་པ་བརྒྱད་དོ། །འཕགས་པ་ལྟར་ན།
རྫོགས་པའི་སངས་རྒྱས་ནི་སྒྲིབ་པ་མ་ལུས་པ་སྤངས་པ་དང་ཡོན་ཏན་ཐམས་ཅད་རྫོགས་པ་
ཡིན་པས། མི་མཐུན་ ཕྱོགས་ སྤང་བའི་ཕྱིར་དུ་རྣམ་ཀུན་དང་ རྩེ་སྦྱོར་གཉིས་དགོས་ཤིང་།
-13-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོན་ཏན་མངོན་དུ་བྱེད་པའི་ཕྱིར་དུ་མཐར་གྱིས་པ་དང་སྐད་ཅིག་མ་རྣམ་པར་གཞག་གོ །རྩ་
བའི་དགོངས་པ་འདི་ཁོ་ནར་སྣང་ངོ༌། །བརྒྱད་པོའི་གོ་རིམ་ནི། ཐོག་མར་འཇུག་ཡུལ་ཐོས་
བསམ་གྱིས་གཏན་ལ་དབབ་དགོས་པས་མཁྱེན་གསུམ་བསྟན་ལ། དེ་ལ་ཡང་འབྲས་བུ་ལ་
དོན་གཉེར་གྱི་བློ་བསྐྱེད་པའི་ཕྱིར་དུ་དང་པོར་རྣམ་མཁྱེན་བསྟན། དེ་ཡང་ལམ་ཤེས་པ་ཉིད་
མེད་ན་མི་འབྱུང་བས་དེ་ནས་ལམ་ཤེས་བསྟན། དེ་ཡང་གཞི་ཐམས་ཅད་ཡོངས་སུ་ཤེས་པ་
མེད་ན་མེད་པས་དེ་ནས་གཞི་ཤེས་བསྟན་ཏོ། །ཐོས་བསམ་གྱིས་གཏན་ལ་ཕབ་པ་དེ་སྦྱོར་བས་
ཉམས་སུ་ལེན་དགོས་པས་དེ་ནས་སྦྱོར་བ་བཞི་བསྟན་ཏོ། །སྦྱོར་བཞི་སྒོམ་པ་མཐར་ཕྱིན་པ་ན་
སངས་རྒྱས་ཐོབ་པས་དེ་ནས་ཆོས་སྐུ་བསྟན་ཏོ། །
གཉིས་པ་ཅུང་ཟད་ཕྱེ་སྟེ་བཤད་པ་ལ། ཡུལ། སྦྱོར་བ། འབྲས་བུའོ། །
དང་པོ་ལ་གསུམ་ལས། དང་པོ་ནི། རྣམ་ཀུན་མཁྱེན་ཉིད་ཅེས་པའི་རྣམ་མཁྱེན་གང་ཞེ་
ན་འདི་ལ། ཆོས་བཅུའི་རང་བཞིན། གོ་རིམ་ངེས་པ། ཇི་ལྟར་བསྟན་པའི་ཚུལ། ལུས་དང་སྦྱར་
བའོ། །དང་པོ་ལ་བསམ་པ་སེམས་སྐྱེད་ པ་དང་། སྦྱོར་བ་སྒྲུབ་པ་ལ་འཇུག་ཚུལ་གཉིས།
དང་པོ་ནི། ཐེག་ཆེན་གྱི་ལམ་གྱི་རང་བཞིན་སེམས་སྐྱེད་པའོ། །གཉིས་པ་ལ་ཐེག་ཆེན་སྒྲུབ་པ་
ཙམ་ལ་འཇུག་ཚུལ་དང་། ཕྱིར་མི་ལྡོག་པའི་སྒྲུབ་པ་ལ་འཇུག་ཚུལ། དེ་གཉིས་ཀའི་ཐུན་མོང་
གི་ཆོས་སོ། །དང་པོ་ནི། དེ་སྨིན་ཅིང་དག་པར་བྱེད་པ་གདམས་ངག་གོ །གཉིས་པ་ལ་དེའི་ས་
མཚམས། རྟེན། དམིགས་པ་དུ་བྱ་བ་བཞི་ལས། དང་པོ་ནི། གདམས་ངག་གི་འབྲས་བུ་རྣམ་
པར་མི་རྟོག་པས་མཐོང་སྤང་ལས་ངེས་པར་འབྱེད་པ་མཐོང་ལམ་གྱི་ཡན་ལག་སྟེ་རྒྱུར་གྱུར་
པའོ། །དབྱེ་ན་དྲོད་སོགས་རྣམ་པ་བཞིའོ། །གཉིས་པ་ནི། རང་གི་རྟེན་ཆོས་སྒྲུབ་པ་ཡི་ནི་རྟེན་
དུ་གྱུར་པའི་རིགས་ཏེ་ངོ་བོ་ནི་ཆོས་ཀྱི་དབྱིངས་ཀྱི་རང་བཞིན་དང་ཞེས་པའོ། །གསུམ་པ་ནི།
དེ་ལ་བརྟེན་པའི་སྒྲུབ་པའི་དམིགས་པ་དག་ནི་དེས་སྒྲོ་འདོགས་གཅད་པར་བྱ་བའི་གཞིའོ། །
-14-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
བཞི་པ་ནི། དེ་ལ་དམིགས་པའི་སྒྲུབ་པའི་ཆེད་དུ་བྱ་བ་ནི་ཆེན་པོ་གསུམ་སྟེ་སྔར་གྱི་སྒྲུབ་པ་ནི་
དམིགས་པ་བདེན་བཞི་ཙམ་དང་ཆེད་དུ་བྱ་བ་རྣམ་མཁྱེན་ཙམ་དུ་བཤད་པ་ལས་ཁྱད་པར་དུ་
བྱས་པའོ། །གསུམ་པ་དེ་གཉིས་ཀའི་ཐུན་མོང་གི་ཆོས་ལ་གོ་སྒྲུབ་སོགས་བཞིར་ངེས་ཏེ།
མི་མཐུན་ཕྱོགས་ཀྱི་མཚོན་གྱིས་མི་ཚུགས་པའི་གོ་ཆའི་སྒྲུབ་པ་ནི་ཁྱད་པར་བཞི་ལྡན་གང་ཞིག་
བསམ་པའི་བརྩོན་འགྲུས་ཀྱི་བྱ་བའོ། །གོ་བགོས་ནས་ཐེག་ཆེན་གྱི་གཡུལ་དུ་འཇུག་པའི་སྒྲུབ་
པ་ནི་གང་ཞིག་སྦྱོར་བའི་བརྩོན་འགྲུས་ཀྱི་བྱ་བའོ། །ཞུགས་ཏེ་དཔུང་གི་ཚོགས་བསོག་པའི་
སྒྲུབ་པ་ནི་གང་ཞིག་བྱང་ཆུབ་ཆེན་པོ་དངོས་སུ་འབྱིན་པའི་བྱ་བའོ། །དཔུང་གི་ཚོགས་བསགས་
པས་རྒྱལ་དཀའ་བའི་དགྲ་ལས་རྒྱལ་བ་ཐོབ་པའི་ངེས་པར་འབྱུང་བའི་སྒྲུབ་པ་ནི་གང་ཞིག་
ངེས་པར་འབྱུང་སར་གདོན་མི་ཟ་བར་འབྱུང་བའི་བརྩོན་འགྲུས་སོ། །དེ་ཉིད་སྔ་མ་དགུ་དང་
བཅས་པས་ཆོས་བཅུའོ། །དེ་ཡང་འཕགས་པས། གོ་བགོས་པས་ནི་འཇུག་གོ །ཞུགས་པས་ནི་
དཔུང་གི་ཚོགས་བསོག་གོ །དཔུང་གི་ཚོགས་བསགས་པས་ནི་མ་རྒྱལ་བ་ལས་རྒྱལ་བ་ཐོབ་
པས་ངེས་པར་འབྱུང་བ་ཡིན་པའི་ཕྱིར་རོ། །ཞེས་སོ། །གཉིས་པ་ནི། ཐོག་མར་སེམས་སྐྱེད་
སྟོན་ཏེ་ཐེག་ཆེན་གྱི་ཆོས་ཐམས་ཅད་ཀྱི་རྩ་བ་ཡིན་པའི་ཕྱིར་རོ། །དེའི་འོག་ཏུ་གདམས་ངག་
སྟོན་ཏེ་སེམས་སྐྱེད་ཀྱི་སྐབས་སུ་དམིགས་ཡུལ་དུ་བྱས་པ་དེ་ཐོབ་པའི་ཆེད་དུ་གདམས་ངག་
ཉན་དགོས་པའི་ཕྱིར་རོ། །དེའི་འོག་ཏུ་ངེས་འབྱེད་ཡན་ལག་སྟོན་ཏེ་གདམས་ངག་གི་དོན་
ཉམས་སུ་བླངས་པ་ལས་དེ་འབྱུང་བའི་ཕྱིར་རོ། །དེའི་འོག་ཏུ་སྒྲུབ་པའི་རྟེན་སྟོན་ཏེ་དེ་ཐོབ་
ནས་སེམས་ཀྱི་ཆོས་དབྱིངས་དེས་ཐེག་ཆེན་གྱི་སྒྲུབ་པ་ཁོ་ནའི་རྟེན་བྱེད་ཀྱི་ཐེག་པ་གཞན་གྱི་
སྒྲུབ་པའི་རྟེན་བྱེད་པ་མི་སྲིད་པའི་ཕྱིར་རོ། །དེའི་འོག་ཏུ་དམིགས་པ་སྟོན་ཏེ་ཐེག་པ་གཞན་དུ་
འགྱུར་མི་སྲིད་པའི་སྒྲུབ་པ་དེས་ཆོས་ཐམས་ཅད་ལ་སྒྲོ་འདོགས་གཅོད་དགོས་པའི་ཕྱིར་རོ། །
དེའི་འོག་ཏུ་ཆེད་དུ་བྱ་བ་སྟོན་ཏེ་དམིགས་པ་བདེན་བཞི་ཙམ་ལ་སྒྲོ་འདོགས་གཅོད་པའི་ཆེད་དུ་
-15-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱ་བ་ཆེན་པོ་གསུམ་དུ་མ་ངེས་ཀྱང་དམིགས་པ་ཆོས་ཐམས་ཅད་ལ་སྒྲོ་འདོགས་གཅོད་པའི་
ཆེད་དུ་བྱ་བ་ཆེན་པོ་གསུམ་དུ་ངེས་པའི་ཕྱིར་རོ། །དེའི་འོག་ཏུ་སྒྲུབ་པ་རང་གི་ངོ་བོ་སྟོན་ཏེ་
བསྒྲུབ་བྱ་གསུམ་ཐོབ་པའི་དོན་དུ་སྒྲུབ་པ་ཉམས་སུ་བླང་དགོས་པའི་ཕྱིར་རོ། །གོ་སྒྲུབ་སོགས་
རིམ་པར་སྟོན་པའི་རྒྱུ་མཚན་སྔར་བཤད་ཅིང་འོག་ཏུ་ཡང་འཆད་པར་འགྱུར་རོ། །གསུམ་
པ་ནི། ཆོས་བཅུ་པོ་རྣམས་ཀྱིས་ཡུལ་ཅན་རྣམ་མཁྱེན་འཕེན་པའི་ཚུལ་གྱིས་སྟོན་ཏེ། སེམས་
སྐྱེད་ལ་སོགས་པའི་རྣམ་མཁྱེན་རྒྱུ་འབྲས་དང་བཅས་པ་མངོན་སུམ་དུ་མཁྱེན་པ་ནི་རྣམ་མཁྱེན་
ནོ་ཞེས་པའི་ཚུལ་དུའོ། །བཞི་པ་ནི་རྣམ་ཀུན་མཁྱེན་པ་ཉིད་ཅེས་པའོ། །སུའི་མཁྱེན་པའམ་
རྟོགས་རིགས་ཡིན་ཞེ་ན། ཐུབ་པ་རྫོགས་པའི་སངས་རྒྱས་ཀྱིའོ། །འོ་ན་ཆོས་བཅུ་པོ་དེ་ཐེག་
ཆེན་གྱི་ལམ་འབྲས་བུ་དང་བཅས་པའི་རྣམ་པའི་རབ་དབྱེ་ཇི་ལྟ་བུ་ཡིན་ཞེ་ན། ཆོས་བཅུ་པོ་རེ་
རེའི་སྐབས་སུ་ཡང་ཐེག་ཆེན་གྱི་ལམ་མཐའ་དག་གམ། འབྲས་བུ་མཐའ་དག་གམ། དེ་གཉིས་
ཀ་གཏན་ལ་ཕབ་པའི་ཕྱིར་ན་དེའི་རྣམ་པའི་རབ་དབྱེ་ཞེས་བྱ་སྟེ། དཔེར་ན། ཀུན་བཏུས་སུ།
རྫས་ཡོད་སོགས་དྲུག་ཅུ་པོ་རེ་རེའི་སྐབས་སུ་ཡང་ཕུང་པོ་སོགས་མཐའ་དག་གཏན་ལ་ཕབ་
པས་ཆོས་གསུམ་གྱི་རྣམ་པའི་རབ་དབྱེར་འཇོག་པ་བཞིན་ནོ། །འོ་ན་ཆོས་བཅུ་པོ་རེ་རེའི་
སྐབས་སུ་ལམ་འབྲས་ཇི་ལྟར་གཏན་ལ་ཕབ་ཅེ་ན། ཚིག་འཁྲི་ལྷུར་ལེན་གྱི་ཐལ་ཕྲེང་ཙམ་ལ་
སྐྱབས་ནས་བསྟན་བཅོས་འདི་མི་ཤེས་པའི་འཇིགས་པ་ལ་སྐྱོབ་པར་འདོད་པ་རྣམས་ལ་འདྲི་
ན་དམུས་ལོང་ལ་གཟུགས་ཀྱི་རྣམ་དབྱེ་དྲིས་པ་ལྟ་བུར་སྣང་བས། ཉན་པའི་ཚེ་ཡོངས་འཛིན་
མཁས་པ་ཐུགས་རྗེ་དང་ལྡན་པ་ལས་ཐོས་པ་བསམ་བྱུང་གིས་ངེས་པར་བྱས་ཏེ། འཆད་པའི་
ཚེ་བསྟན་པ་དང་སེམས་ཅན་སྙིང་ལ་བཅངས་ཏེ་འགྲོ་བ་བཞིས་ཆོས་ལས་མི་འདའ་བ་དག་
གིས་སྟོན་པས་སྣོད་ཀྱི་སྐྱོན་དང་བྲལ་བར་གྱིས་ལ་ཉོན་ཅིག །གཉིས་པ་ནི། ལམ་ཤེས་ཉིད་
ཅེས་པའི་ལམ་ཤེས་གང་ཞེ་ན། དེ་ལའང་སྔར་ལྟར་བཞི་ལས། དང་པོ་ནི། ཆོས་བཅུ་གཅིག་
བ16-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
ཡོད་པ་གཉིས་སུ་འདུས་ཏེ། ལམ་ཤེས་ ཀྱི་ཡན་ལག་དང༌། ཡན་ལག་ཅན་གྱི་ལམ་ཤེས་
གཉིས། དང་པོ་ནི། དེ་བཞིན་གཤེགས་པའི་རང་བཞིན་གྱི་འོད་ཀྱིས་ལྷ་ལ་སོགས་པའི་རྣམ་
སྨིན་གྱི་འོད་མོག་མོག་པོར་བྱེད་པ་ནི་ང་རྒྱལ་བཅོམ་ནས་ལམ་ཤེས་དངོས་སུ་སྐྱེ་བ་དང་།
ལ་ སོགས་ པ་དེ་ དངོས་ སུ་སྐྱེ་བའི་ཡུལ་ སོ་ སོར་ ངེས་ པ་ སེམས་སྐྱེད་ དང་ ལྡན་ པ་ དང༌།
བརྒྱུད་ནས་དེ་སྐྱེ་བས་ཁྱབ་པ་དང་། ཉོན་མོངས་ཀྱི་མིང་ཅན་འདོད་སྲེད་གཉིས་ཆེད་དུ་གཉེར་
ནས་མི་སྤོང་བའི་རང་བཞིན་དང་། གཞན་དོན་བྱེད་པའི་ལས་ཅན་ཏེ་ལྔའོ། །གཉིས་པ་ལ།
གཞན་རྗེས་སུ་འཛིན་པའི་ལམ་དང་། རང་མངོན་དུ་བྱེད་པའི་ལམ་གཉིས་ལས། དང་པོ་ལ།
བྱང་ཆུབ་ཐོབ་པ་སློབ་དཔོན་ལ་ངེས་པར་ལྟོས་པ་སློབ་མ་ཉན་ཐོས་ཀྱི་རིགས་ཅན་ལ་བསྟན་
པར་བྱ་བའི་ལམ་གང་ཡིན་པ་དང་། གཅིག་པུར་གནས་པ་བསྲེ་རུས་མཚོན་པ་རང་རྒྱལ་གྱི་
རིགས་ཅན་ལ་བསྟན་པར་བྱ་བའི་ལམ་གང་ཡིན་པ་ཤེས་པ་གཉིས་སོ། །
གཉིས་པ་ལ། སྒྲིབ་པ་ཕྱོགས་གཅིག་སྤོང་བ་དང་། མཐའ་དག་སྤོང་བའི་གཉེན་པོ་
གཉིས་ལས། །དང་པོ་ནི། ཚེ་འདིའི་ཡོན་ཏན་ནད་མེད་པ་སོགས་དང་། སྐྱེ་བ་གཞན་པའི་ཡོན་
ཏན་ཕྱིར་མི་ལྡོག་པ་སོགས་ཕན་ཡོན་ཆེ་བ་དང་བཅས་པ་མཐོང་བའི་ལམ་མོ། །གཉིས་པ་ལ།
སྒོམ་ལམ་གྱི་བྱེད་པ་དང་། བྱེད་པ་ཅན་གྱི་སྒོམ་ལམ་གཉིས་ལས། དང་པོ་ནི། དེའི་བྱེད་པ་ནི་
དེ་སྒོམ་པའི་སྐབས་སུ་ཐོབ་པའི་ཡོན་ཏན་ཏེ། ཀུན་ནས་ཞི་བ་སོགས་སོ་ཤནྟི་པས་ཟག་མེད་ཀྱི་
བཤད་དོ། །གཉིས་པ་ལ། རྗེས་ཐོབ་དག་པ་ལོ་ཀའི་རང་བཞིན་དང་། མཉམ་གཞག་རྣམ་པར་
མི་རྟོག་པའི་རང་བཞིན་གཉིས་ལས། །དང་པོ་ནི། བསོད་ནམས་ཀྱི་ཚོགས་ཡོངས་སུ་རྫོགས་
པའི་རྒྱུ་སྟེ་མོས་བསྔོ་ཡི་རང་གསུམ་མོ། །དང་པོ་ལའང་གཉིས་ལས་དང་པོ་མོས་པ་དངོས་ནི་
བསོད་ནམས་མ་སྐྱེས་པ་སྐྱེད་པར་བྱེད་པའི་ལས་ཅན། མོས་པའི་ངོ་བོ་ནི་ལུང་རིགས་ཀྱི་རྒྱུ་
ལས་ཡུམ་དོན་གསུམ་གྱི་འབྱུང་གནས་སུ་ཡིད་ཆེས་པའི་དད་པ་མཚུངས་ལྡན་དང་བཅས་པའོ།།
-17-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་དེའི་ཕན་ཡོན་ནི་དེ་སྒོམ་པའི་བྱང་སེམས་སྤྲོ་བ་བསྐྱེད་པའི་ཕྱིར་དུ་ཡོན་ཏན་བརྗོད་
པ་ཆུང་འབྲིང་ཆེན་པོའི་དབྱེ་བས་ རང་དོན་མོས་ པའི་གནས་སྐབས་ལ་བསྟོད་པ་དང་།
གཉིས་དོན་ལ་བཀུར་བ་དང་། གཞན་དོན་ལ་བསྔགས་པ་དགུ་དགུའོ། །གཉིས་པ་བསོད་
ནམས་ཀྱི་ཚོགས་བསགས་པ་བྱང་ཆུབ་ཀྱི་རྒྱུར་བསྒྱུར་བར་བྱེད་པའི་མཚན་ཉིད་ཅན་བསྔོ་བ་
ཡིད་ལ་བྱེད་པ་བླ་ན་མེད་པའི་བྱེད་ལས་ནི་དགེ་བ་མི་ཟད་པར་བྱེད་པའོ། །གསུམ་པ་རྗེས་སུ་
ཡི་རང་པ་ཡིད་ལ་བྱེད་པ་བླ་ན་མེད་པ་དག་གི་ངོ་བོ་དགེ་བ་ལ་དགའ་བ་ཡང་དག་པར་སྒོམ་
པའོ། །བྱེད་ ལས་ བསོད་ནམས་ ཀྱི་ ཚོགས་ཡོངས་སུ་སྤེལ་བའོ། །གཉིས་པ་ལ། ཡོན་ཏན་
མངོན་པར་སྒྲུབ་པའི་ལམ་དང༌། མི་མཐུན་ཕྱོགས་རྣམ་པར་དག་པའི་ལམ་གཉིས་ལས།
དང་པོ་ནི། ཡོན་ཏན་མངོན་པར་སྒྲུབ་པ་ཞེས་བྱ་བའི་སྒོམ་པའི་ལམ་འདི་ནི་མི་མཐུན་ཕྱོགས་
སྤོང་བྱེད་དངོས་གཉེན་བར་ཆད་མེད་ལམ་གྱིས་བསྡུས་པའི་སྒོམ་པའི་ལམ་མོ། །གཉིས་པ་མི་
མཐུན་ཕྱོགས་ཤིན་ཏུ་རྣམ་པར་དག་པ་ཞེས་བྱ་བའི་སྒོམ་ལམ་འདི་ནི། མི་མཐུན་ཕྱོགས་སྤངས་
པའི་རྣམ་གྲོལ་ལམ་གྱིས་བསྡུས་པའི་སྒོམ་པའི་ལམ་མོ། །གཉིས་པ་ནི། འགལ་རྐྱེན་དང་བྲལ་
བའི་རྟེན་གྱིས་སེམས་སྐྱེད་པ་དང་རིགས་ལ་སོགས་པའི་རྒྱུ་རྐྱེན་ལ་བརྟེན་ནས་བསྐྱེད་པར་བྱ་
བ་ཡིན་པའི་ཕྱིར་ཐོག་མར་རྒྱུ་ཚོགས་བསྟན་ནས་དེའི་རྗེས་སུ་ལམ་ཤེས་པ་བཤད་དོ། །དེ་ནི་
ཤེས་བྱ་ལམ་གསུམ་རྟོགས་པའི་ངོ་བོ་ཡིན་པས་དམིགས་ཡུལ་ཐེག་པ་གསུམ་བསྟན་ནོ། །དེ་
དག་ཀྱང་ཐེག་པ་གསུམ་བསྟན་པའི་རིམ་པ་དང་མཐུན་པར་རིམ་པ་ལྟར་བསྟན་ནོ། །དམིགས་
ཡུལ་བྱང་སེམས་ཀྱི་ལམ་ནི་བསྐྱེད་རིམ་ལྟར་མཐོང་སྒོམ་རིམ་པ་ལྟར་བཤད་དོ། །སྒོམ་ལམ་
ཡང་དགོས་པའི་སྒོ་ནས་བྱེད་པ་དང་། བྱེད་པ་ཅན་རིམ་བཞིན་ནོ། །དེ་ཡང་དམན་མཆོག་གི་
རིམ་པས་དང་པོར་ཟག་བཅས། དེ་ནས་ཟག་མེད་སྒོམ་ལམ་བསྟན་ནོ། །ཟག་མེད་གཉིས་ནི་
སྐྱེ་བའི་རིམ་པ་ལྟར་བཤད་དོ། །གསུམ་པ་བསྟན་ཚུལ་ནི་རྒྱུ་འབྲས་ངོ་བོ་ཅི་རིགས་པའི་སྒོ་ནས་
-18-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
བསྟན་ནོ། །བཞི་པ་ནི། ཚེས་བཅུ་གཅིག་པོ་དེ་བྱང་ཆུབ་སོགས་ནས་དེ་འདྲ་བཤད། རྟེན་ནམ་
རྟོགས་རིགས་ནི། བྱང་ཆུབ་སེམས་དཔའ་ལམ་གསུམ་གྱི་དམིགས་རྣམ་ལ་མཁས་པ་རྣམས་
ཀྱི་མངོན་རྟོགས་སྔར་གྱི་ལམ་ཤེས་པ་ཉིད་ནི་ཚེས་བཅུ་གཅིག་པོ་དེ་འདྲར་བཤད་དོ། །གསུམ་
པ་ གཞི་ ཤེས་ ལའང་ བཞི་ ལས། དང༌ པོ་ ལ་ འཇུག་ ཡུལ་ གཞི་ཤེས། འཇུག་ པ་ སྦྱོར་བ།
ཞུགས་འབྲས་མཐོང་ལམ་མོ། །དང་པོ་ལ་གཞི་ཤེས་གཉིས་ཀྱི་ངོ་བོ། ཉེ་རིང་གི་འཐད་པ། མི་
མཐུན་ཕྱོགས་དང་གཉེན་པོའི་ཁྱད་པར་རོ། །དང་པོ་ནི། དངོས་བསྟན་བྱང་སེམས་ཀྱི་གཞི་
ཤེས་ནི། སྲིད་པ་འཁོར་བ་ལ་མི་གནས་ཏེ་ཤེས་རབ་ཀྱིས་དུས་གསུམ་མཉམ་པ་ཉིད་དུ་ཤེས་
པས་སོ། །ཞི་བ་མྱང་འདས་ཀྱི་མཐའ་ལ་མི་གནས་ཏེ་སྙིང་རྗེས་གཞན་དོན་བྱེད་པས་སོ། །
བཟློག་པ་ཉན་རང་གི་གཞི་ཤེས་ནི། སྲིད་ཞི་གང་རུང་གི་མཐའ་ལ་གནས་པར་བསྟན་ནོ། །
གཉིས་པ་ནི། ཉན་རང་གི་གཞི་ཤེས་ནི་འབྲས་ཡུམ་ལ་རིང་བ་ཡིན་ཏེ་བདེན་གཉིས་རྟོགས་
པའི་ཐབས་ལ་མཁས་པ་མ་ཡིན་པས་སོ། །བྱང་སེམས་ཀྱི་ནི་རིང་བ་མ་ཡིན་པ་ཉིད་ཡིན་ཏེ་
བདེན་གཉིས་རྟོགས་པའི་ཐབས་ལ་མཁས་པ་ཉིད་ཀྱིས་སོ། །གསུམ་པ་ནི། ཉན་ཐོས་ཀྱི་ནི་
ཐབས་ཤེས་དང་བྲལ་བས་དོར་བྱ་ཡིན་པའི་ཕྱིར་མི་མཐུན་ཕྱོགས་ཡིན་ལ། བྱང་སེམས་ཀྱི་ནི་
ཐབས་ཤེས་ཀྱིས་ཟིན་པས་བླང་བྱ་ཡིན་པའི་ཕྱིར་གཉེན་པོའི་ཕྱོགས་དག་ཡིན་ནོ། །གཉིས་པ་
འཇུག་པ་སྦྱོར་བ་ལ་དངོས་དང་རྣམ་པའོ། །དང་པོ་ནི། ཡུལ་བཅུ་ལ་སྤྱོད་པ་བཀག་པའི་སྦྱོར་
བའོ། །གཉིས་པ་ནི། ཡུལ་དང་ཡུལ་ཅན་དེའི་རྟོགས་པ་ལ་རློམ་པ་བཀག་ནས་མཉམ་པ་ཉིད་
དུ་སྒོམ་པའོ། །གསུམ་པ་ནི། སྒྲོ་འདོགས་སོ་གཉིས་དང་བྲལ་བའི་རྣམ་པ་ཅན་གྱི་བྱང་སེམས་
ཀྱི་མཐོང་བའི་ལམ་མོ། །གཉིས་པ་གོ་རིམ་ནི། ཐོག་མར་འཇུག་ཡུལ་ཤེས་པར་བྱ་དགོས་པས་
དང་པོར་བསྟན་ཏོ། །དེ་ལ་སྲིད་ཞི་ལ་གནས་མི་གནས་ཀྱི་ངོ་བོ་རྟོགས་ནས་མི་གནས་པ་ལ་
འཇུག་དགོས་པས་གཉེན་པོ་དང་མི་མཐུན་ཕྱོགས་དངོས་ཤུགས་ལས་བསྟན་ཏོ། །དེ་ཡང་ཉེ་
-19-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིང་གི་འཐད་པས་རྟོགས་པར་བྱ་བས་ན་འཐད་པའི་སྒོ་ནས་ཉེ་རིང་དུ་བསྟན་ཏོ། །དེ་ཉིད་ངེས་
པར་བྱ་བའི་ཕྱིར་མི་མཐུན་པ་དང་། གཉེན་པོའི་རབ་དབྱེ་བསྟན་ཏོ། །འཇུག་ཡུལ་ཤེས་ནས་
ཉམས་སུ་ལེན་པའི་སྦྱོར་བ་ལ་འཇུག་ཅིང་ཞུགས་པ་ལས་འབྲས་བུ་ཐོབ་པས་སྦྱོར་བ་དང་
འབྲས་བུ་མཐོང་ལམ་རིམ་བཞིན་བསྟན་ནོ། །གསུམ་པ་ཇི་ལྟར་བསྟན་ཚུལ་ནི། ཕལ་ཆེར་ངོ་
བོའི་སྒོ་ནས་བསྟན་ནོ། །བཞི་པ་ནི། ཆོས་དགུ་པོ་དེ་འདྲ་དེ་ནས་སོགས་ཀྱི་ཀུན་ཤེས་ཉིད་དུ་
འདོད། རྟོགས་རིགས་ནི་ཉན་ཐོས་དང་ལ་སོགས་པ་རང་རྒྱལ་གྱིའོ། །འདིར་མཆོད་བརྗོད་ཀྱི་
མཁྱེན་གསུམ་དང་རྟོགས་རིགས་གཅིག་པར་ཞེས་པའི་ཕྱིར་རྟེན་གྱི་གང་ཟག་དང་སྦྱོར་བར་
མཛད་དོ། །འདི་དག་ནི་སློབ་དཔོན་གྱི་ལུགས་ཡིན་ལ། རྩ་བའི་དགོངས་པ་འོག་ཏུ་འཆད་དོ།།
གཉིས་པ་སྦྱོར་བ་ལ་བཞི་ལས། དང་པོ་རྣམ་ཀུན་མཚོན་བྱེད་ཀྱི་ཆོས་བཅུ་གཅིག་
ལས། དང་པོ་བསྒོམ་བྱའི་རྣམ་པ་ནི་གཞིའི་གནས་ལུགས་རྟོགས་པའི་ཡེ་ཤེས་ཀྱི་བྱེ་བྲག་གོ །
དེ་ལ་གསུམ་མམ་བརྒྱ་བདུན་ཅུ་རྩ་གསུམ་མོ། །གཉིས་པ་རྣམ་པ་སྒོམ་པའི་སྦྱོར་བ་ནི་མི་
མཐུན་ཕྱོགས་སྤང་བའམ་དབང་དུ་བྱ་བའི་ཕྱིར་རྣམ་པར་བསྡུས་ནས་སྒོམ་པའི་ཐབས་ཤེས་
ཟུང་འཇུག་གི་རྣལ་འབྱོར་ཏེ་ཉི་ཤུའོ། །བཅས་པ་སྟེ་དེ་དང་ལྷན་ཅིག་པ་དེ་སྒོམ་པ་ལ་སྦྱོར་བ་པོ་
ཚོགས་བསགས་པས་ཉན་པ་ལ་སོགས་པའི་སྣོད་དུ་གྱུར་པ་རྣམས་ཏེ་དེ་ལ་བཞིའོ། །གསུམ་པ་
སྦྱོར་བའི་ཡོན་ཏན་ནི། དེ་བསྒོམས་ སྟོབས་ ཀྱིས་ཐོབ་པའི་ ཕན་ཡོན་ཏེ། དེ་ལ་བཅུ་བཞི།
བཞི་པ་དེའི་སྐྱོན་ནི། སྦྱོར་བ་སྒོམ་པ་ལ་བར་དུ་གཅོད་པའི་བདུད་ལས་ཏེ། དེ་ལ་བཞི་བཅུ་རྩ་
དྲུག་གོ །ལྔ་པ་དེའི་མཚན་ཉིད་དང་བཅས་པ་སྟེ་ལྡན་པ་ནི། སྔོན་འགྲོའི་ཆོས་གསུམ་མོ། །དེ་
ལ་དབྱེ་ན། བྱེད་སྒྲུབ་དང་ལས་སྒྲུབ་ཀྱི་དབང་དུ་བྱས་པ་བཞིའོ། །དྲུག་པ་ཐར་པ་ཆ་མཐུན་ནི།
ལས་ཉོན་ཆེས་རགས་པ་མི་ཁོམ་པ་སོགས་སུ་འཕེན་པར་བྱེད་པ་ལས་ཐར་པ་སྦྱོར་ལམ་དེའི་
ཆ་སྟེ་ཕྱོགས་གཅིག་མཐུན་པ་སྟེ་ཕན་འདོགས་ཤིང་སྐྱེད་པའོ། །ཡང་ན་ཐར་པ་ནི་ཉོན་མོངས་
-20-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
ཀྱི་ས་བོན་དང་བྲལ་བ་ཡིན་ལ་དེའི་ཆ་ལ་ཕན་འདོགས་པས་ཐར་པ་ཆ་མཐུན་ཏེ། འཕགས་
པས། ཐར་པ་ནི་བྲལ་བའི་ཁྱད་པར་ཡིན་ལ། དེའི་ཆ་ལ་ཕན་པས་ན་ཐར་པའི་ཆ་དང་མཐུན་
པའོ། །ཞེས་གསུངས་ཏེ་དད་སོགས་ལྔའམ་རྣོ་རྟུལ་གཉིས་སོ། །བདུན་པ་དེ་ཡོངས་སུ་སྨིན་པ་
ངེས་འབྱེད་མཐོང་ལམ་དང་དམིགས་རྣམ་ ཆ་ མཐུན་པ་ནི། སེམས་ཅན་ལ་དམིགས་པའི་
བསམ་སྦྱོར་ཁྱད་པར་ཅན་གཉིས་ཀྱིས་མཚོན་པའི་ལོ་ཀ་པའི་རྟོགས་པའོ། །དེ་ལ་བཞིའམ་
བཅུ་གཉིས་སོ། །བརྒྱད་པ་བསླབ་པར་བྱ་བ་ཡོད་པས་ན་སློབ་པ་རྫོགས་བྱང་ལས་ཕྱིར་མི་
ལྡོག་པའི་ཚོགས་ཏེ་དགེ་འདུན་ནི། ཕྱིར་མི་ལྡོག་གི་རྟགས་ཐོབ་པའི་སེམས་དཔའ་སྟེ། དེ་
ལ་གསུམ་མོ། །དགུ་པ་ཆོས་སྐུའི་རྒྱུ་སྲིད་པ་འཁོར་བ་དང་ཞི་བ་མྱང་འདས་མཉམ་པ་ཉིད་ཀྱི་
སྦྱོར་བ་ནི། དེ་གཉིས་རང་བཞིན་མེད་པར་མཉམ་པ་ཉིད་དུ་སྒོམ་པའོ། །དེ་ལ་དངོས་དང་།
ཀླན་ཀ་སྤང་བ་གཉིས་སོ། །བཅུ་པ་གཟུགས་སྐུའི་རྒྱུ་སངས་རྒྱས་ཀྱི་ཞིང་དག་པ་བླ་ན་མེད་པ་
སྟེ་མཆོག་ཏུ་གྱུར་པའི་སྦྱོར་བ་ནི། སྣོད་བཅུད་ཀྱི་ལོ་ཀའི་ཉེས་པ་མེད་ཅིང་ཡོན་ཏན་དང་ལྡན་
པའི་ཕྱིར་བསྒོམ་པ་སྟེ། དེ་ལ་སྣོད་བཅུད་དག་པ་གཉིས་སོ། །བཅུ་གཅིག་པ་འཕྲིན་ལས་ཀྱི་རྒྱུ་
ཐབས་ལ་མཁས་པའི་སྦྱོར་བ་ནི། ཡུལ་བཅུ་མངོན་དུ་བྱ་བའི་དུས་དང་དུས་མ་ཡིན་པ་ཤེས་
པའོ། །དེ་ལ་བཅུའོ། །དེ་དང་བཅས་པའི་ཆོས་བཅུ་གཅིག་པོ་འདི་ནི་ཕལ་ཆེ་བའི་དབང་དུ་
བྱས་ན་རྣམ་པ་ཀུན་མངོན་པར་རྫོགས་པར་རྟོགས་པའི་སྦྱོར་བ་ཡིན་ནོ། །གཉིས་པ་རྩེ་སྦྱོར་
མཚོན་བྱེད་ཀྱི་ཆོས་བརྒྱད་ལས། དང་པོ་ནི། རྩེ་སྦྱོར་དེ་ཡི་རྟགས་བཅུ་གཉིས་ཀྱིས་མཚོན་པ་
དྲོད་དང་། བསོད་ནམས་རྣམ་པར་འཕེལ་བ་བཅུ་དྲུག་གིས་མཚོན་པ་རྩེ་མོ་དང་། རང་དོན་
རྟོགས་པ་དང་གཞན་དོན་འཕྲིན་ལས་བརྟན་པ་གཉིས་ཀྱིས་མཚོན་པ་བཟོད་པ་དང་། སེམས་
ཀུན་ཏུ་གནས་པས་མཚོན་པ་ཆོས་མཆོག་སྟེ་སྦྱོར་ལམ་རྩེ་སྦྱོར་བཞི། དེ་རེ་རེ་ལའང་གསུམ་
གསུམ་མོ། །ལྔ་པ་ཆོས་ཉིད་མངོན་སུམ་དུ་ གསར་དུ་མཐོང་བ་ཞེས་ བྱ་བའི་ལམ་དང་།
-21-



་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དྲུག་པ་དེ་མཐོང་ཟིན་རྒྱུན་ལྡན་དུ་སྒོམ་པ་ཞེས་བྱ་བའི་ལམ་ནི་གཉིས་པོ་སོ་སོར་ཏེ་རེ་རེ་ལ་
སློབ་དཔོན་ལྟར་ན་མཐོང་སྤང་གཟུང་འཛིན་གྱི་རྣམ་པར་རྟོག་པ་རྣམ་པ་བཞི་དང་། སྒོམ་སྤང་
གཟུང་འཛིན་གྱི་རྣམ་པར་རྟོག་པ་རྣམ་པ་བཞི་ཡི་གཉེན་པོ་མཐོང་ལམ་སྦྱོར་འཇུག་གཉིས།
སྒོམ་ལམ་ སྦྱོར་ འཇུག་ གཉིས་ཏེ་རྣམ་པ་བཞི་དང་ནི་ཞེས་པའམ། འཕགས་ པ་ ལྟར་ན།
གཉེན་པོ་མཐོང་ལམ་བར་ཆད་མེད་ལམ་རྣམ་པ་བཞི། སྒོམ་ལམ་བར་ཆད་མེད་ལམ་རྣམ་པ་
བཞི་དང་ནི་སྟེ་ས་བཅུའི་བར་ཆད་མེད་ལམ་རེ་རེ་ལའང་བཞི་བཞིར་ལྡོག་པའི་སྒོ་ནས་དབྱེའོ།།
བདུན་པ་སངས་རྒྱས་ཐོབ་པ་ལ་ཆོས་གཞན་གྱིས་བར་ཆད་པ་མེད་པའི་ཏིང་ངེ་འཛིན་ནི་རྒྱུན་
མཐའི་ཡེ་ཤེས་སོ། །དེ་ལ་དངོས་དང་ཁྱད་པར་རོ། །བརྒྱད་པ་བསལ་བྱ་ལོག་པར་སྒྲུབ་པའི་ངོ་
བོ་ནི། བར་ཆད་མེད་པའི་རྩེ་སྦྱོར་འབྲས་བུ་དང་བཅས་པའི་དམིགས་རྣམ་ལ་བདེན་གཉིས་
འགལ་བར་རྩོད་པའི་ཀླན་ཀ་དང་ནི་ཀུན་སློང་ལོག་རྟོག་དང་བཅས་པའོ། །འདི་ལ་ཉེ་བ་ལ་
ལྟོས་ནས་བཅུ་དྲུག་གོ །དེ་ལྟ་བུ་དང་བཅས་པའི་ཆོས་བརྒྱད་ནི་ཕལ་ཆེ་བའི་དབང་དུ་བྱས་ན་
རྩེ་མོའི་མངོན་རྟོགས་སོ། །གསུམ་པ་མཐར་ གྱིས་ པ་ མཚོན་ བྱེད་ ཀྱི་ཆོས་བཅུ་གསུམ་ནི།
སྦྱོར་བ་ཕུན་ཚོགས་ཕར་ཕྱིན་དྲུག་དང་། བསམ་པ་ཕུན་ཚོགས་རྗེས་དྲན་དྲུག །དེ་རྣམ་པར་
དག་བྱེད་དངོས་མེད་ངོ་བོ་ཉིད་དུ་རྟོགས་པ་སྟེ། དེ་ལྟར་ན་དཀོན་མཆོག་གསུམ་རྗེས་སུ་དྲན་པ་
གསུམ་དང་། ལྷག་མ་རྣམ་པ་བཅུ་སྟེ། དེ་དག་ནི་ངོ་བོའི་སྒོ་ནས་མཐར་གྱིས་པའོ། །བཞི་པ་
སྐད་ཅིག་མའི་ངོ་བོ་ནི་རྒྱུན་མཐའི་ཡེ་ཤེས་སོ། །དབྱེ་བ་ནི། ངོ་བོ་གཅིག་ལ་མཚན་ཉིད་མི་འདྲ་
བ་ཉིད་ཀྱི་སྒོ་ནས་རྣམ་པར་སྨིན་པ་དང་། རྣམ་པར་སྨིན་པ་མ་ཡིན་པ་དང་། མཚན་ཉིད་མེད་
པ་དང་། གཉིས་སུ་མེད་པའི་སྐད་ཅིག་མ་རྣམ་པ་བཞིའོ། །རྣམ་པར་སྨིན་པ་ནི་ས་བརྒྱད་པ་
ཡན་ཆད་དུ་ཐོབ་པའི་ཟག་མེད་དེ་འབད་རྩོལ་ལ་མི་ལྟོས་པར་ཐོབ་བས་སོ། །དེ་མ་ཡིན་པ་ནི་
མ་དག་སའི་ཟག་མེད་དེ་འབད་རྩོལ་གྱིས་བསྒྲུབ་པས་སོ། །ཡོན་ཏན་དེ་གཉིས་ཀྱི་རིགས་
-23



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
མངོན་དུ་བྱེད་པའི་ལྡོག་པ་ལས་སྔ་མ་གཉིས་དང་། ཀུན་རྫོབ་ཏུ་ཆོས་ཐམས་ཅད་རང་བཞིན་
མེད་པ་དང་། དོན་དམ་པར་གཟུང་འཛིན་གཉིས་སུ་མེད་པའི་ལྡོག་པ་ལས་ཕྱི་མ་གཉིས་
བཞག་གོ །བཞི་པོ་དེ་ནི་ངོ་བོའི་སྒོ་ནས་དུས་སྐད་ཅིག་མ་གཅིག་གིས་མངོན་པར་རྫོགས་པར་
བྱང་ཆུབ་པའི་སྦྱོར་བ་ཡིན་ནོ། །
གསུམ་པ་འབྲས་བུ་ཆོས་སྐུ་ལ་བཞི་ལས། དང་པོ་ནི། རྣམ་པ་བཞིར་ནི་ཡང་དག་པར་
ཏེ་ཕྱིན་ཅི་མ་ལོག་པར་བརྗོད་དོ། །བཞི་པོ་གང་ན་ཟག་མེད་ཀྱི་ཡེ་ཤེས་དང་དག་པ་གཉིས་
ལྡན་གྱི་ཆོས་ཉིད་དབྱེར་མེད་པ་ངོ་བོ་ཉིད་དང་། བྱང་སེམས་འཕགས་པ་ཁོ་ན་དང་ལྷན་ཅིག་ཏུ་
ཐེག་ཆེན་གྱི་ཆོས་ཁོ་ན་ལ་རྫོགས་པར་ལོངས་སྤྱོད་པས་ན་ལོངས་སྤྱོད་རྫོགས་པའི་སྐུ་དང་
བཅས་པ་ནི་ལྡན་པ་སྟེ་སྡེབ་སྦྱོར་རམ། ཡེ་ཤེས་དང་ལྡན་པའོ། །སྐུ་གཉིས་པོ་ཡེ་ཤེས་ཀྱི་རང་
བཞིན་ཡིན་པ་དེ་བཞིན་དུ་གཉིས་པོ་ལས་གཞན་པའི་སྐུ་ཡང་ཡེ་ཤེས་ཀྱི་རང་བཞིན་ཡིན་ནོ། །
གཞན་པ་ནི་འགྲོ་བ་དག་མ་དག་སྣ་ཚོགས་ཀྱི་དོན་མཛད་པ་སྤྲུལ་པའི་སྐུ་དང་ནི། མཛད་པ་
འཕྲིན་ལས་ དང་ བཅས་ པའོ། །གཉིས་པ་ནི། མཆོག་ དམན་ གྱི་ རིམ་ པའོ། །གསུམ་པ་ནི།
ཕལ་ཆེར་ངོ་བོའི་སྒོ་ནས་སོ། །བཞི་པ་ནི། ཆོས་སྐུ་ཞེས་པའོ། །
གཉིས་པ་ཚིག་དོན་ཡན་ལག་རྒྱས་བཤད་ལ། བརྒྱད་ཡོད་པ་ལས། །
དང་པོ་རྣམ་མཁྱེན་ལ། དང་པོར་སྟོན་པའི་རྒྱུ་མཚན་དང་། མཚོན་བྱེད་ཀྱི་ཆོས་སོ་སོའི་
དོན་གཉིས།
དང་པོ་ནི། སྐབས་གཞན་དུ་གཞི་ཤེས་དང་པོར་བཤད་ནས། འདིར་རྣམ་མཁྱེན་དང་
པོར་བསྟན་པ་ལ་དགོས་པ་གང་ཞེ་ན། འདིའི་གདུལ་བྱའི་གཙོ་བོ་ཐེག་ཆེན་གྱི་རིགས་ཅན་
ཡིན་ལ་དེ་ཉིད་འབྲས་བུ་ལ་སྤྲོ་བ་སྐྱེས་ཏེ་དེའི་རྒྱུ་ལ་ནན་གྱིས་འཇུག་པའི་ཆེད་དུ་ཐོབ་བྱའི་
འབྲས་བུ་མཐར་ཐུག་དེ་ཐོག་མར་བསྟན་པ་ཡིན་པའི་ཕྱིར་རོ། །དེས་ན་སྐབས་དང་པོར་བསྟན་
-23-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་རྣམ་མཁྱེན་ནི་སྐབས་བརྒྱད་ཀྱི་གོ་རིམ་ལ་འཇུག་པའི་ཚེ་ཆོས་བཅུ་མངོན་སུམ་དུ་རྟོགས་
པའི་སངས་རྒྱས་སའི་མཁྱེན་པ་ལ་འཇུག་སྟེ། སངས་རྒྱས་ཀྱི་ཡུམ་ཞེས་པའི་བཞེད་དོན་སྒྲུབ་
པའི་ཡུམ་དང་། རྣམ་པ་ཐམས་ཅད་མཁྱེན་ཉིད་ལམ་ཞེས་པའི་རྣམ་མཁྱེན་དང་དོན་གཅིག་
པའི་ཕྱིར་རོ། །འཆད་ཚུལ་ནི་མི་གཅིག་སྟེ། སྔ་མ་གཉིས་ནི་མངོན་པར་རྟོགས་པ་བརྒྱད་ཆར་
ལམ་དུ་བྱས་པའི་འབྲས་བའི་སྒོ་ནས་བཤད་ཅིང་། འདིར་ནི་མངོན་རྟོགས་ཕྱི་མ་བདུན་ལམ་དུ་
བྱས་པའི་འབྲས་བུའི་སྒོ་ནས་བཤད་པའི་ཕྱིར་རོ། །ཐོས་བསམ་གྱིས་གཏན་ལ་དབབ་བྱའི་
ཡུལ་དུ་གཞག་པའི་ཚེ་ན་ཆོས་བཅུ་པོ་སྐྱེ་མེད་དུ་རྟོགས་པའི་བྱང་སེམས་ཀྱི་མཁྱེན་པ་ལ་འཇུག་
གོ༑ །
གཉིས་ པ་ མཚོན་ བྱེད་ ཀྱི་ ཆོས་ སོ་ སོའི་ དོན་ལ། བསམ་ པ་ སེམས་སྐྱེད་པ་དང་།
སྦྱོར་བ་སྒྲུབ་པ་ལ་འཇུག་པ་གཉིས།
དང་པོ་ནི། རྣམ་མཁྱེན་མཚོན་བྱེད་ཀྱི་ཆོས་བཅུའི་ནང་ནས་སེམས་སྐྱེད་དང་པོར་སྟོན་
པའི་རྒྱུ་མཚན་ཡོད་དེ། ཐེག་ཆེན་གྱི་ཆོས་ཐམས་ཅད་ཀྱི་རྩ་བ་ཡིན་པའི་ཕྱིར་རོ། །འདི་ལ་ངོ་བོ་
དམིགས་པའི་སྒོ་ནས་བཤད། དམིགས་པ་རྒྱས་བསྡུས་མདོ་དང་སྦྱར། རྒྱས་བསྡུས་སྒོ་ནས་
དབྱེ་བ་བཤད་པའོ། །དང་པོ་ནི། སེམས་སྐྱེད་པ་དང་ཞེས་པའི་སེམས་སྐྱེད་དེ་གང་ཞེ་ན།
སེམས་སྐྱེད་པ་དེའི་མཚན་ཉིད་ནི་ཆེད་དུ་བྱ་བ་གཞན་གྱི་དོན་གྱི་ཕྱིར་དངོས་ཀྱི་དམིགས་པ་
ཡང་དག་པར་རྫོགས་པའི་བྱང་ཆུབ་ཐོབ་འདོད་ཀྱི་འདུན་པ་མཚུངས་ལྡན་དང་བཅས་པའོ། །
གཉིས་པ་ནི། འོ་ན་སྔར་སྟོན་པས་འདི་ལས་བཤད་པ་གང་། །ཞེས་སོགས་གསུངས་པས་
སེམས་སྐྱེད་ཀྱི་མཚན་ཉིད་སྟོན་པ་ཤེར་ཕྱིན་གྱི་མདོ་ལས་ཇི་ལྟར་བཤད་དེ་ཉིད་འདིར་བདེ་
བླག་ཏུ་རྟོགས་པའི་ཕྱིར་ཇི་ལྟར་བསྟན་སྙམ་ན། དེའི་དམིགས་པ་བྱང་ཆུབ་དེ་དང་གཞན་དོན་
དེ་ནི་བརྗོད་དོ། །གང་གི་སྒོ་ནས་ན་བསྡུས་པ་དང་རྒྱས་པ་གཉིས་གཉིས་ཀྱི་སྒོ་ནས་སོ། ཇི་ལྟར་
-24-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
ན་ཡུམ་གྱི་མདོ་བཞིན་དུའོ། །གང་གིས་ན་རྒྱན་གྱི་ངག་གིས་སོ། །གསུམ་པ་ནི། བསྟན་བཅོས་
ཀྱིས་བསྡུས་པ་དང་རྒྱས་པའི་སྒོ་ནས་བརྗོད་པའི་རྒྱན་གྱི་ངག་དེ་ཡང་གང་ཞེ་ན། ས་སོགས་
དཔེ་ཉེར་གཉིས་ཀྱིས་འཕངས་པའི་དོན་རྣམ་པ་ཉི་ཤུ་རྩ་གཉིས་སྟོན་པའི་ཚིགས་བཅད་གཉིས་
སོ༑ ༑དཔེ་ཉེར་གཉིས་པོ་གང་ཞེ་ན་འོག་ཏུ་འབྱུང་བ་ལྟར་རོ། །ཇི་ལྟར་ཞེ་ན། ས་ཞེས་པའི་
ངག་གིས་གཉིས་པོ་བསྡུས་ནས་སྟོན་ཏེ། མདོ་ལས། ཤཱ་རིའི་བུ་འདི་ལ་བྱང་སེམས་ཆེན་པོ་
ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་འཚང་རྒྱ་བར་འདོད་པས་ཤེས་
རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པར་བྱའོ། །ཞེས་པས་བྱང་ཆུབ་དང་། བྱང་སེམས་ཆེན་པོ་
ཕྱོགས་བཅུའི་ཕྱོགས་རེ་རེ་ཞིང་གང་གཱའི་ཀླུང་གི་བྱེ་མ་སྙེད་ཀྱི་ལོ་ཀའི་ཁམས་ན་སེམས་ཅན་
གང་ཞིག་ཡོད་པ་དེ་དག་ཐམས་ཅད་ཕུང་པོ་ལྷག་མ་མེད་པའི་དབྱིངས་སུ་ཡོངས་སུ་མྱ་ངན་
ལས་འདའ་བར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ་ཞེས་པས་
གཞན་དོན་བསྡུས་ནས་བསྟན་པ་ཡིན་ལ། དེ་གཉིས་ཀའི་དོན་ས་ཞེས་པར་བསྡུས་པའི་ཕྱིར་
རོ༑ ༑ཉིར་སྣང་དུ་མདོ་ཕྱི་མ་བྱང་ཆུབ་རྒྱས་བཤད་ཀྱི་འོག་ཏུ་འབྱུང་བ་ནི། གཞན་དོན་བསྟན་
བཤད་སྒྲིགས་པའི་དབང་དུ་མཛད་པ་ཡིན་གྱི་རྒྱན་གྱི་ངག་དང་སྦྱོར་བའི་ཚེ་ས་ཞེས་པ་ལས་
གཞན་མེད་དོ། །གསེར་ཟླ་བ་མེ་ཞེས་པ་གསུམ་གྱིས་བྱང་ཆུབ་རྒྱས་པར་བཤད་དེ། དང་པོས་
བྱང་ཆུབ་ཀྱི་ངོ་བོ་ཕར་ཕྱིན་དྲུག་དང་། གཉིས་པས་བྱང་ཕྱོགས་སོ་བདུན་ནས་སངས་རྒྱས་ཀྱི་
ཆོས་མ་འདྲེས་པ་བཅོ་བརྒྱད་དང་། གསུམ་པས་མཁྱེན་པ་གསུམ་དུ་ཕྱེ་ནས་བསྟན་པའི་ཕྱིར།
མདོ་གསུམ་ནི་རིམ་བཞིན། ཤཱ་རིའི་བུ་འདི་ལ་བྱང་སེམས་ཆེན་པོ་མི་གནས་པའི་ཚུལ་གྱིས་
ཡུམ་ལ་གནས་ཏེ། སྦྱིན་པར་བྱ་བ་དང་སྦྱིན་པ་པོ་དང་ལེན་པ་པོ་མི་དམིགས་པའི་ཕྱིར་ཡོངས་
སུ་བཏང་བ་མེད་པའི་ཚུལ་གྱིས་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་སྒྲུབ་པར་བྱའོ། །ལྟུང་བ་
དང་མི་ལྟུང་བའི་བྱ་བ་མེད་ པའི་ཕྱིར་ ཚུལ་ ཁྲིམས། འཁྲུགས་པ་མེད་པའི་ཕྱིར་བཟོད་པ།
25-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལུས་དང་སེམས་ཀྱི་བརྩོན་འགྲུས་ཉམས་པ་མེད་པའི་ཕྱིར་བརྩོན་འགྲུས། རོ་མྱང་བ་མེད་པའི་
ཕྱིར་བསམ་གཏན། ཤེས་རབ་དང་ཤེས་རབ་འཆལ་པ་མི་དམིགས་པའི་ཕྱིར་ཡུམ་ཡོངས་སུ་
སྒྲུབ་པར་བྱའོ་ཞེས་སོགས་དང་། དྲན་པ་ཉེ་བར་གཞག་པ་བཞི་ཡོངས་སུ་རྫོགས་པར་བྱའོ་
ཞེས་སོགས་དང་། ཐམས་ཅད་ཤེས་པ་ཉིད་ལ་ཤེས་པ་དང་མཐོང་བས་བལྟས་ནས་འདའ་བར་
འདོད་པའི་བྱང་ སེམས་ ཀྱིས་ ཡུམ་བསྒོམ་པར་བྱའོ་ཞེས་སོགས་སོ། །གཏེར་སོགས་ཀྱིས་
གཞན་དོན་རྒྱས་པར་བཤད་དེ་གཞན་དོན་དུ་ཤེར་ཕྱིན་ལ་སློབ་ཚུལ་དཔེ་དུ་མའི་སྒོ་ནས་
བསྟན་པའི་ཕྱིར་རོ། །མདོ་རྣམས་རིམ་པ་བཞིན་སེམས་ཅན་སེར་སྣ་ཅན་རྣམས་སྦྱིན་པ་ལ་
འགོད་པར་འདོད་པ་དང༌། ཉན་ཐོས་དང་རང་སངས་རྒྱས་ཀྱི་སྦྱིན་པ་རྣམས་སེམས་སྐྱེད་པ་
གཅིག་གིས་ཟིལ་གྱིས་གནོན་པར་འདོད་པའི་བྱང་སེམས་ཆེན་པོས་ཡུམ་ལ་བསླབ་པར་བྱའོ་
ཞེས་དང་། ཚུལ་ཁྲིམས་འཆལ་པ་སོགས་དང་། གནོད་སེམས་ཅན་སོགས་དང་། ལེ་ལོ་ཅན་
སོགས་དང་། སེམས་རྣམ་ པར་གཡེང་ བ་ སོགས་ དང༌། ཤེས་རབ་འཆལ་བ་སོགས་དང་།
དགེ་བའི་རྩ་བ་སེམས་སྐྱེད་པ་གཅིག་ཙམ་ཡང་ཐབས་མཁས་པས་རྣམ་མཁྱེན་ཉིད་དུ་ཡོངས་
སུ་བསྔོས་པས་མི་ཟད་པར་བྱེད་འདོད་སོགས་དང་། སངས་རྒྱས་ཀྱི་སྐུ་སྒྲུབ་པར་འདོད་སོགས་
དང་། ཡོ་བྱད་རྣམས་ཀྱིས་སེམས་ཅན་རྣམས་ཀྱི་ཡིད་ལ་བསམ་པ་ཡོངས་སུ་རྫོགས་པར་བྱ་
བར་འདོད་སོགས་དང་། སྦྱིན་པ་འདི་ལྟར་བྱིན་པས་ནི་ཡང་དག་པར་རྫོགས་པའི་བྱང་ཆུབ་
ཐོབ་པར་ནུས་སོ་ཞེས་སོགས་དང་། ཟག་པ་མེད་པའི་མངོན་པར་ཤེས་པ་མངོན་སུམ་དུ་བྱ་
བར་འདོད་ཅིང་ཡང་དག་པའི་མཐའ་མངོན་སུམ་དུ་མི་བྱ་བར་འདོད་སོགས་དང་། སངས་
རྒྱས་བཅོམ་ལྡན་འདས་ཉན་ཐོས་དང་བྱང་སེམས་ཀྱི་དགེ་འདུན་དང་བཅས་པ་ཇི་སྙེད་ཅིག་
བཞུགས་པ་དེ་དག་ཐམས་ཅད་བསོད་སྙམས་གཅིག་གིས་ཁྱེད་པར་བྱ་བར་འདོད་སོགས་
དང༌། འདས་པ་དང་མ་བྱོན་པ་དང་ད་ལྟར་བྱུང་བའི་སངས་རྒྱས་ཐམས་ཅད་ཀྱི་ཡོན་ཏན་རྗེས་
26-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
སུ་ཐོབ་པར་འདོད་པ་སོགས་དང༌། ཉན་ཐོས་དང་། རང་སངས་རྒྱས་དང་སངས་རྒྱས་བཅོམ་
ལྡན་འདས་རྣམས་ཀྱི་བཤད་པ་དང་འཆད་པ་དང་འཆད་པར་འགྱུར་བ་གང་ཇི་སྙེད་པ་འདི་ལྟ་
སྟེ། མདོ་དང་ཞེས་པ་ནས་ཉན་ཐོས་དང་རང་སངས་རྒྱས་ཀྱིས་མ་ཐོས་པ་གང་ཡིན་པ་དེ་གཟུང་
བར་འདོད་པ་སོགས་དང་། སེམས་ཅན་གང་དག་སངས་རྒྱས་ཀྱི་ཞིང་སྣ་ཚོགས་སུ་སྐྱེས་པར་
གྱུར་པ་དེ་དག་ཐམས་ཅད་ལ་སངས་རྒྱས་ཀྱི་སྒྲ་དང་ཆོས་ཀྱི་སྒྲ་དང་དགེ་འདུན་གྱི་སྒྲ་ཡང་དག་
པར་སྒྲོགས་པར་འདོད་པ་དང་། སེམས་ཅན་དེ་དག་ཡང་དག་པའི་ལྟ་བ་ལ་སྦྱར་བར་འདོད་
སོགས་དང་། མུན་པའི་མཐུས་མདོངས་པར་གྱུར་པའི་སེམས་ཅན་གང་ཡིན་པ་དེ་དག་མིག་
གིས་གཟུགས་མཐོང་བར་བྱ་བར་འདོད་སོགས་དང་། ཤཱ་རིའི་བུ་གཞན་ཡང་བྱང་སེམས་ཆེན་
པོ་དེ་བཞིན་གཤེགས་པའི་སྤྱོད་ལམ་སྟོན་པར་འདོད་པ་དང་སོགས་ནས། གླང་པོ་ཆེའི་ལྟ་
སྟངས་ཀྱིས་ལྟ་བར་འདོད་པས་ཡུམ་ལ་བསླབ་པར་བྱའོ་ཞེས་སོ། །གསུམ་པ་ནི་སེམས་སྐྱེད་དེ་
ཡང་དབྱེ་གཞི། དབྱེ་ན་རྣམ་པ་ཉི་ཤུ་རྩ་ གཉིས་སོ། །ཇི་ལྟར་ཞེ་ན་དཔེ་ཉེར་གཉིས་ཀྱིས་
འཕངས་པའི་དོན་གྱི་དབྱེ་བས་སོ། །དེ་ཡང་གང་ཞེ་ན། རྩི་ཤིང་སོགས་འཕེལ་བའི་རྟེན་བྱེད་
པའི་ས་ལྟ་བུ་འདུན་པ་དང་ལྡན་པ་དང་། ལེན་དུ་མ་བསྲེགས་པས་མི་འགྱུར་བའི་གསེར་ལྟ་བུ་
བསམ་པ་དང་ལྡན་པ་དང༌། ཡར་གྱི་ཟླ་བ་ཚེས་པ་གོང་ནས་གོང་དུ་འཕེལ་བ་ལྟ་བུ་ལྷག་
བསམ་དང་ལྡན་པ་དང་། དཔེ་གཉིས་པོ་འདིས་ཚོགས་ལམ་གོང་མ་གཉིས་ནས་དམན་པའི་
ལམ་དུ་མི་འཇུག་པར་བསྟན་ནམ་སྙམ་སྟེ་དཔྱད་པར་བྱའོ། །བུད་ཤིང་སྲེག་བྱེད་ཀྱི་མེ་ལྟ་བུ་
སྦྱོར་བ་དང་ལྡན་པ་དང་། ཡང་ན་བུད་ཤིང་འཕེལ་བའི་རྐྱེན་གྱིས་མེ་འཕེལ་བ་ལྟར་ཞེས་སྦྱར་
རོ༑ ༑ནོར་ཟད་མི་ཤེས་པ་འབྱུང་བའི་གཏེར་ལྟ་བུ་སྦྱིན་པ་དང་ལྡན་པ་དང་། རིན་པོ་ཆེའི་
འབྱུང་ཁུངས་ཀྱི་གནས་ལྟ་བུ་ཚུལ་ཁྲིམས་དང་ལྡན་པ་དང་། འདོམ་གང་མན་ཆད་ཀྱི་ཆུ་ལ་
གཡོ་བ་མེད་པའི་རྒྱ་མཚོ་ལྟ་བུ་བཟོད་པ་དང་ལྡན་པ་དང་། རྫས་ཕལ་པས་མི་ཤིགས་པ་རྡོ་རྗེ་
-27-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕ་ལམ་ལྟ་བུ་བརྩོན་འགྲུས་དང་ལྡན་པ་དང་། རྐྱེན་ཆུང་འབྲིང་སོགས་ཀྱིས་མི་གཡོ་བ་རི་རབ་
ལྟ་བུ་བསམ་གཏན་དང་ལྡན་པ་དང་། ནད་ཞི་བར་བྱེད་པའི་སྨན་ལྟ་བུ་ཤེར་ཕྱིན་དང་ལྡན་པ་
དང་། བདེ་སྡུག་གི་དུས་ཐམས་ཅད་དུ་ཡལ་བར་མི་འདོར་བ་བཤེས་གཉེན་ལྟ་བུ་ཐབས་
མཁས་སམ་ཚད་མེད་བཞི་དང་ལྡན་པ་དང་། དགོས་འདོད་ཐམས་ཅད་འབྱུང་བའི་ཡིད་བཞིན་
གྱི་ནོར་བུ་ལྟ་བུ་སྨོན་ལམ་མམ་མངོན་ཤེས་ལྔ་དང་ལྡན་པ་དང་། ལོ་ཐོག་སྨིན་བྱེད་ཉི་མ་ལྟ་བུ་
སྟོབས་སམ་བསྡུ་དངོས་བཞི་དང་ལྡན་པ་དང་། ཉན་པ་པོ་རྣམས་ཉན་འདོད་ཀྱི་འདུན་པ་
གསུམ་དང་ལྡན་པར་འབྱུང་བའི་གླུ་ལྟ་བུ་ཡེ་ཤེས་སམ་སོ་སོ་ཡང་དག་རིག་པ་བཞི་དང་ལྡན་པ་
དང་། མཉེས་པར་བྱས་པ་ཆུད་མི་ཟ་བར་ཕན་འདོགས་པ་རྒྱལ་པོ་ལྟ་བུ་རྟོན་པ་བཞིའམ་མངོན་
ཤེས་ལྔ་དང་ལྡན་པ་དང༌། ནོར་མང་པོའི་མཛོད་ལྟ་བུ་ཚོགས་གཉིས་དང་ལྡན་པ་དང་། མི་
རིགས་བཞི་ཆར་འགྲོ་བའི་ལམ་པོ་ཆེ་ལྟ་བུ་བྱང་ཕྱོགས་སོ་བདུན་དང་ལྡན་པ་དང་། ཕྱིན་སར་
ཕྱིན་པའི་བཞོན་པ་ལྟ་བུ་སྙིང་རྗེ་དང་ལྷག་མཐོང་དང་ལྡན་པ་དང་། ཆུ་རྙིང་པ་མི་ཟག་པར་
འཛིན་ཅིང་གསར་པ་མི་ཟད་པར་འབྱིན་པའི་བཀོད་མའི་ཆུ་ལྟ་བུ་གཟུངས་སྤོབས་དང་ལྡན་པ་
དང་། འཕྲིན་ཡིག་སྙན་པའི་སྒྲ་ལྟ་བུ་ཆོས་ཀྱི་སྡོམ་བཞི་བཤད་པ་དང་ལྡན་པ་དང་། ངང་གིས་
ཆགས་ཐོགས་མེད་པར་འབབ་པ་ཆུ་བོ་ཆེན་པོའི་རྒྱུན་ལྟ་བུ་བགྲོད་པ་གཅིག་པ་དང་ལྡན་པ་
དང༌། རྩི་ཤིང་སོགས་སྣོད་ཀྱི་ལོ་ཀའི་འབྱོར་པ་ཐམས་ཅད་འབྱུང་བའི་སྤྲིན་ལྟ་བུ་ཆོས་ཀྱི་སྐུ་
དང་ལྡན་པ་རྣམས་སོ། །བགྲོད་པ་གཅིག་པ་ནི་ས་བརྒྱད་པ་ནས་སངས་རྒྱས་ཀྱི་སའི་བར་དང་
།
སྤྲིན་ལྟ་བུ་ནི་ས་བཅུ་པ་ནས་སངས་རྒྱས་སའི་བར་དུ་ཡོད་ཀྱི་སངས་རྒྱས་ཀྱི་མཉམ་རྗེས་ལ་སོ་
སོར་འཇོག་པ་ནི་སྒྲུབ་དཀའོ། །
གཉིས་པ་སྦྱོར་བ་སྒྲུབ་པ་ལ་འཇུག་ཚུལ་ལ་གསུམ་སྟེ། ཐེག་ཆེན་གྱི་སྒྲུབ་པ་ཙམ་ལ་
འཇུག་ཚུལ། ཕྱིར་མི་ལྡོག་པའི་སྒྲུབ་པ་ལ་འཇུག་ཚུལ། དེ་གཉིས་ཀའི་ཐུན་མོང་གི་ཆོས་སོ།
-28-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
དང་པོ་ལ་སེམས་སྐྱེད་ཀྱི་འོག་ཏུ་གདམས་ངག་སྟོན་པའི་རྒྱུ་མཚན། རྒྱུ་མཚན་ཅན་གྱི་གདམས་
ངག་དངོས་བཤད་པའོ། ། །
དང་པོ་ནི། མདོར། བཅོམ་ལྡན་འདས་ཇི་ལྟར་བྱང་ཆུབ་སེམས་དཔའ་ཆེན་པོ་ཤེས་
རབ་ཀྱི་ཕ་རོལ་ཏུ་ཕྱིན་པ་ལ་སྤྱད་པར་བགྱི་ཞེས་པ་སྟེ། དེ་ལྟར་སེམས་བསྐྱེད་པའི་གང་ཟག་
དེས་སེམས་སྐྱེད་ཀྱི་དབྱེ་བའི་སྐབས་སུ་བསྟན་པའི་ཆོས་ཐམས་ཅད་རྫོགས་པའི་ཆེད་དུ་ཤེར་
ཕྱིན་ལ་སྒྲུབ་དགོས་ན་ཇི་ལྟར་སྒྲུབ་པར་བགྱི་ཞེས་དྲིས་པའོ། །ལན་ནི་སེམས་སྐྱེད་ཀྱི་དབྱེ་བའི་
སྐབས་སུ་བསྟན་པའི་ཆོས་ཐམས་ཅད་རྫོགས་པ་ལ་ཤེར་ཕྱིན་ལ་འཇུག་པའི་སྒྲུབ་པ་ཉམས་སུ་
ལེན་དགོས་པས་དེ་བརྗོད་བྱར་སྟོན་པའི་གདམས་ངག་དང་། རྗེས་སུ་གདམས་པ་གཉིས་
འཆད་ཅེས་པ་སྟེ། གདམས་ངག་གི་མདོ་རྫོགས་པའི་མཐར། ཡང་འདི་ནི་བྱང་ཆུབ་སེམས་
དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གདམས་པ་སྟེ་འདི་ནི་རྗེས་སུ་བསྟན་པ་ཡིན་
ནོ༑ ༑ཞེས་བཤད་པ་འགྱུར་བའི་ཕྱིར་རོ། །
གཉིས་པ་ལ་ཡུལ་བཅུ་སྤྱིར་བསྟན། རྟོགས་དཀའ་བ་བྱེ་བྲག་ཏུ་བཤད་པའོ། །
དང་པོ་ནི། ཤེས་པར་བྱའོ། །གང་ན་སྒྲུབ་པའི་རྒྱུ་གདམས་ངག་ནིའོ། །ཇི་ལྟར་ན་
གྲངས་བཅུའི་བདག་ཉིད་དུའོ། །ཅིའི་ཕྱིར་ཞེ་ན་ཡུལ་ལ་བཅུར་ངེས་པའི་ཕྱིར། བཅུ་པོ་གཉིས་
སུ་འདུས་ཏེ་སྒྲུབ་པའི་ངོ་བོ་དང་། ཁྱད་པར་རོ། །དང་པོ་ནི། སེམས་སྐྱེད་ཀྱི་དབྱེ་བས་འཕངས་
པའི་ཆོས་ཀྱི་ངོ་བོ་ཉིད་ཡུལ་ལ་མི་དམིགས་པའི་རྣམ་པས་འཇུག་པའི་སྒྲུབ་པའོ། །གཉིས་པ་ནི།
སྣང་ཙམ་ལ་སྐུར་པ་མི་འདེབས་ཤིང་དོན་དམ་དུ་མི་དམིགས་པའི་བདེན་གཉིས་ལས་མི་འདའ་
བ་ཙམ་གྱིས་སེམས་སྐྱེད་ཀྱི་དབྱེ་བས་འཕངས་པའི་ཡོན་ཏན་རྣམས་སྒྲུབ་ནུས་སམ་སྙམ་ན།
དེ་ལ་ཡང་ཁྱད་ཆོས་ལྔ་ཚང་དགོས་པ་ལས། དང་པོ་དམིགས་པ་ལ་སྒྲོ་འདོགས་གཅོད་པའི་
ཁྱད་པར་ནི། བདེན་པ་བཞི་པོ་རྣམས་ལ་སྒྲོ་འདོགས་གཅོད་པའོ། །དང་ནི་ཞེས་པ་ཕྱི་མ་སྡུད་
-29-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཚིག་གོ །འདིར་དམིགས་པ་བདེན་བཞིར་བཤད་པ་ནི་རྟོགས་རིགས་ཐུན་མོང་བ་དང་།
ཆོས་ཐམས་ཅད་ལ་བཤད་པ་ནི་རྟོགས་རིགས་ཐུན་མོང་མ་ཡིན་པ་དང་། དངོས་མེད་ལ་བཤད་
པ་ནི་མི་རྟོག་ཡེ་ཤེས་ཀྱི་དབང་དུ་བྱས་པའོ་ཞེས་ཀུན་མཁྱེན་ཆེན་པོས་གསུངས་སོ། །གཉིས་པ་
འཇིགས་པ་ལས་སྐྱོབ་པ་རྟེན་གྱི་ཁྱད་པར་ནི། སངས་རྒྱས་ལ་སོགས་པ་དཀོན་མཆོག་གསུམ་
ལ་བརྟེན་པ་ཡིན་ཏེ་ཚོགས་སྦྱོར་གཉིས་སུ་ཆོས་དང་དགེ་འདུན་ལ་བརྟེན་ནས་དེ་གཉིས་ཐོབ་
པ་དང་། ས་ཐོབ་ནས་སངས་རྒྱས་ལ་བརྟེན་ནས་དེ་ཐོབ་པའི་ཆེད་དུ་སྒྲུབ་པ་ཉམས་སུ་ལེན་
པའི་ཕྱིར། གསུམ་པ་མི་མཐུན་ཕྱོགས་སེལ་བྱེད་བརྩོན་འགྲུས་ཀྱི་ཁྱད་པར་ནི། ལུས་སོགས་
ཀྱི་བདེ་བ་ལ་མ་ཞེན་པ་དང༌། ཕྱོགས་བཅུར་ལྟ་ཡང་ཡོངས་སུ་མི་ངལ་བ་དང་། ཡེ་ཤེས་ཀྱིས་
ལམ་ནི་ཡོངས་སུ་འཛིན་པའི་བརྩོན་འགྲུས་གསུམ་པོ་སྒྲུབ་པའི་མི་མཐུན་ཕྱོགས་སེལ་བྱེད་
ཡིན་ཏེ། རིམ་པ་བཞིན་ལེ་ལོ་གསུམ་སྤངས་ནས་སྒྲུབ་པ་ཁྱད་པར་དུ་འགྲོ་བ་དང་། དེ་སླར་མི་
ལྡོག་པ་དང་། དེ་ཐེག་དམན་དུ་མི་ལྟུང་བར་བྱེད་པའི་ཕྱིར། བཞི་པ་གནས་སྐབས་སུ་ཐོབ་པའི་
ཡོན་ཏན་གྱི་ཁྱད་པར་ནི། ཤ་ལ་སོགས་པའི་སྤྱན་ལྔ་དང་། རྫུ་འཕྲུལ་ལ་སོགས་པའི་མངོན་
ཤེས་ཀྱི་ཡོན་ཏན་དྲུག་སྟེ། དང་པོས་རང་དོན་བླང་དོར་ལ་གཞན་གྱི་དྲིང་མི་འཇོག་པར་བྱེད།
ཕྱི་མས་གཞན་དོན་རྣམ་མཁྱེན་གྱི་རྒྱུ་ཡོངས་སུ་རྫོགས་པར་བྱེད་པའི་ཕྱིར། ལྔ་པ་མཐར་ཐུག་
པར་འགྲོ་བའི་རྒྱུ་ནི་མཐོང་ལམ་དང་། སྒོམ་ལམ་ཞེས་བྱ་བའི་ལམ་ལ་འདོམས་པ་སྟེ། དེ་ལ་
སྤང་བྱ་གཉིས་སྤོང་དགོས་པའི་ཕྱིར་རོ། །དེས་ན་སྒྲུབ་པའི་ངོ་བོ་དེས་བསྒྲུབ་བྱ་མཐར་ཐུག་
སྒྲུབ་པ་ལ་དགུ་པོ་གང་རུང་ཞིག་མ་ཚང་ན་སྒྲུབ་མི་ནུས་ཤིང་། དགུ་ཆར་ཚང་བས་སྒྲུབ་དགོས་
པའི་ཕྱིར་ན། དེའི་ཁྱད་པར་ལ་དགུར་ངེས་སོ། །གོ་རིམ་ནི་བཤད་པའིའོ། ། །
གཉིས་པ་ལ། ཉན་ཐོས་ཀྱི་མིང་ཅན་དང་། བསེ་རུའི་མིང་ཅན་གཉིས། དང་པོ་ལ་རྒྱུན་
ཞུགས་ཀྱི་སྐོར། ཕྱིར་འོང་གི་སྐོར། ཕྱིར་མི་འོང་གི་སྐོར་དང་གསུམ། དང་པོ་ལ་གསུམ་ལས།
30-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
ཞུགས་པ་གཉིས་ནི། དབང་པོ་རྟུལ་པོ་དད་པས་རྗེས་འབྲང་དང་། རྣོན་པོ་ཆོས་ཀྱི་རྗེས་འབྲང་
དག་གོ །འབྲས་གནས་ཙམ་པོ་གཉིས་ནི། རྟུལ་པོ་དད་པས་མོས་པ་དང་། རྣོན་པོ་མཐོང་བས་
ཐོབ་པའོ། །ཁྱད་པར་ཅན་ནི། རྒྱུན་ཞུགས་ལྷ་མི་གང་རུང་གི་རིགས་ནས་རིགས་སུ་སྐྱེ་བའོ། །
གཉིས་པ་ཕྱིར་འོང་ནི། ཁྱད་པར་ཅན་ཚེ་གཅིག་བར་ཆད་གཅིག་པའོ། །ཕྱིར་མི་འོང་གི་སྐོར་
ལ། གཟུགས་སུ་ཉེར་འགྲོ། གཟུགས་མེད་ཉེར་འགྲོ། མཐོང་ཆོས་ཞི། ལུས་མངོན་བྱེད་དོ། །
དང་པོ་ལ་གསུམ་ལས། དང་པོ་བར་འདའ་བ་ལ། མྱུར་བར་འདའ་བ། མྱུར་བ་མ་ཡིན་པར་
འདའ་བ། རིང་མོ་ཞིག་ནས་འདའ་བ་གསུམ་མོ། །གཉིས་པ་ལ་སྐྱེས་ཙམ་ནས་འདའ་བ་དང་།
མངོན་པར་འདུ་བྱེད་དང་བཅས་ཏེ་འདའ་བ་དང༌། དེ་བྱེད་པ་མ་ཡིན་པར་འདའ་བ་དང་གསུམ་
ནི་སྐྱེས་འདའ་བའི་དབྱེ་བ་ཡིན་ལ། གསུམ་པ་ལ་གཉིས་ལས་འོག་མིན་འགྲོ་བའི་དབྱེ་བ།
འཕར་བ་དང་། ཕྱེད་དུ་འཕར་བ་དང་། གནས་ཐམས་ཅད་དུ་འཆི་འཕོ་བ་གསུམ་མོ། །གཉིས་
པ་ནི་ སྲིད་ རྩེའི་ མཐར་ ཐུག་ འགྲོའོ། །གཉིས་ པ་ གཟུགས་མེད་ཉེར་འགྲོ་ནི། གཟུགས་ཀྱི་
ཆགས་བཅོམ་མོ། །གསུམ་པ་ནི་མཐོང་བ་ཡི་ཆོས་ཚེ་འདི་ལ་ཞི་བ་ཐོབ་པའོ། །བཞི་པ་ནི་རྣམ་
ཐར་བརྒྱད་ཀྱི་ཏིང་ངེ་འཛིན་ནི་ལུས་ཀྱི་མངོན་སུམ་དུ་བྱེད་པ་སྟེ། དེ་ལྟར་ན་ཉན་ཐོས་ཀྱི་མིང་
ཅན་བཅུ་དགུའོ། །གཉིས་པ་ནི་བཅུ་དགུ་པོ་དེ་ཉིད་བསེ་རུ་ལྟ་བུའི་མིང་ཅན་དང་ནི་ལྷན་ཅིག་
ཏུ་བགྲངས་ པས་ བྱང་སེམས་ཀྱི་དགེ་འདུན་ཉི་ཤུའོ། །དངོས་བསྟན་ཉི་ཤུ་འདྲེན་པའི་ཚེ།
བར་འདའ་བ་གསུམ་སོ་སོར་བགྲང་བ་ལས་འོས་མེད་དམ་སྙམ་སྟེ་དཔྱད་པར་བྱའོ། །འདི་
དག་གི་གོ་དོན་ནི་སྤྱི་དོན་ལས་ཤེས་པར་བྱའོ། ། །
གཉིས་པ་ཕྱིར་མི་ལྡོག་པའི་སྒྲུབ་པ་ལ་འཇུག་ཚུལ་ལ་བཞི་སྟེ། དེའི་ས་མཚམས།
རྟེན། དམིགས་པ། ཆེད་དུ་བྱ་བའོ། །
དང་པོ་ནི། གདམས་ངག་གི་འོག་ཏུ་ངེས་འབྱེད་ཆ་མཐུན་སྟོན་ཏེ། སེམས་སྐྱེད་པའི་
-31-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་དང་པོ་པས་གདམས་ངག་ཉན་ཏེ། དེའི་དོན་ལ་ཐོས་བསམ་གྱིས་འབད་པས་ཇི་སྲིད་
སངས་རྒྱས་སོགས་ཀྱི་ཡུལ་ལྔ་ལ་མཁས་པར་མ་གྱུར་གྱི་བར་དུ་ནི་ཚོགས་ལམ་ཕལ་པ་ཡིན་
ལ༑ དེ་ལ་མཁས་པའི་ཚེ་རྣམས་རྫོགས་སྦྱོར་བའི་སྐབས་ནས་བསྟན་པའི་ཐར་པ་ཆ་མཐུན་
ཡིན་ཞིང་། དེའི་དོན་རྩེ་གཅིག་ཏུ་བསྒོམས་པ་ལས་ཀུན་ནས་ཉོན་མོངས་ཀྱི་བཟུང་བ་རང་
བཞིན་མེད་པ་སོགས་བཞི་ལ་གསལ་སྣང་རིམ་པ་བཞིན་ཐོབ་པའི་ཚེ་དྲོད་སོགས་བཞིར་
འཇོག་པའི་ཕྱིར་རོ། ། །
འདི་ལ་མདོའི་དོན་ཉན་རང་ལས་ཁྱད་པར་དུ་འཕགས་པའི་སྦྱོར་ལམ་བསྟན་ཚུལ་
མདོར་བསྟན། མདོའི་རིམ་པ་ལྟར་ཁྱད་ཆོས་སོ་སོར་བཤད་པ་གཉིས། དང་པོ་ནི། ཁྱད་པར་
འཕགས་ཞེས་དྲང་ངོ། །གང་གིས་ན་དམིགས་པའི་ཁྱད་པར་བདེན་བཞིའི་སྟེང་གི་མི་རྟག་ལ་
སོགས་བཅུ་དྲུག་ལ་དམིགས་པ་དང་ནི། རྣམ་པའི་ཁྱད་པར་མངོན་ཞེན་བཀག་པ་སོགས་ཀྱི་
རྣམ་པ་དང་། རྒྱུའི་ཁྱད་པར་ཐེག་པ་གསུམ་ཆར་གྱི་རྟོགས་རིགས་ཚང་བའི་མཐོང་ལམ་གྱི་རྒྱ་
ཡིན་པ་དང་། ཡོངས་འཛིན་གྱི་ཁྱད་པར་ཕྱི་ནང་གི་ཡོངས་འཛིན་གཉིས་ཀྱིས་ཐེག་དམན་དུ་མི་
ལྟུང་བར་ཐེག་ཆེན་དུ་ཡོངས་སུ་འཛིན་པ་སྟེ་ཁྱད་ཆོས་བཞི་ཡིས་སོ། །གང་ན་ཆོས་བཞི་ལྡན་གྱི་
སྦྱོར་ལམ་མོ། །བཞི་པོ་གང་ཞེ་ན། རྟེན་གྱི་ཁྱད་པར་རང་གི་གཟིགས་པའི་ལམ་གསུངས་པའི་
སྒོ་ནས་གཞན་དུཉཁ་རྒྱུ་བཅས་ལས་སྐྱོབ་པའི་བྱང་ཆུབ་སེམས་དཔའི་རྒྱུད་ལ་ཡོད་པ། ངོ་བོ་
དྲོད་སོགས་བཞིའི་བདག་ཉིད་ཡིན་པ་དང་། མཚུངས་ལྡན་ནམ་སྤང་བྱའི་ཁྱད་པར་རིམ་པ་ཇི་
ལྟ་བ་བཞིན་དུ་དགག་པའི་རྣམ་རྟོག་བཞི་པོ་ངོ་བོར་ལྡན་ཞིང་སྒྲུབ་རྟོག་བཞི་སྤང་བྱར་བསྟེན་
པ༑ དབྱེ་བའི་ཁྱད་པར་བཞི་པོ་རེ་རེ་ལ་ཡང་། ཆུང་ངུ་དང་། འབྲིང་དང་། ཆེན་པོ་གསུམ་
གསུམ་དུ་ཡོད་པ་རྣམས་སོ། །སྦྱོར་ལམ་རྗེས་ཐོབ་ལ་ལྡན་པ་དང་མཉམ་གཞག་ལ་བསྟེན་པ་
ཞེས་སྦྱོར་བ་ནི་མིན་པ་འདྲ་སྟེ། དངོས་བསྟན་གྱི་སྦྱོར་ལམ་བཞི་ལ་སྦྱར་དགོས་པའི་ཕྱིར་རོ། །
-32-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
གཞན་དུ་ཁྱད་ཆོས་བཞི་ཡང་རྗེས་ཐོབ་ལ་སྦྱར་དགོས་པར་མཚུངས་སོ། །གང་ལས་ན། ཉན་
ཐོས་བསེ་རུ་ལྟ་བུ་དང་བཅས་པ་སྟེ་ལྷན་ཅིག་པའི་དྲོད་སོགས་བཞི་པོ་དག་ལས་སོ། །ཁྱད་ཆོས་
ལྔར་བྱེད་པ་ནི་རྩ་བའི་དགོངས་པ་མ་ཡིན་ཏེ། མདོ་ལས། རྟོག་པ་ཡོངས་འཛིན་གྱི་གོང་དུ་
གསུངས་བཞིན་དུ་འདིར་འོག་ཏུ་དྲངས་ནས་ཡོངས་འཛིན་ཡན་ལ་ཡིས་ཞེས་པའི་བྱེད་ཚིག་
སྦྱར་བའི་ཕྱིར་དང་། ཉིར་སྣང་ལས། འདི་དག་ལ་བརྗོད་པར་བྱ་བའི་ཁྱད་པར་ཅི་ཡོད་ཅེ་ན།
ཉན་ཐོས་ལ་སོགས་པ་ལས་ཁྱད་པར་རྣམ་པ་བཞིས་འཕགས་པ་བརྗོད་པར་བྱ་བ་ཡིན་ཏེ།
དམིགས་པའི་ཁྱད་པར་དང་། རྣམ་པའི་ཁྱད་པར་དང་། རྒྱའི་ཁྱད་པར་དང་། ཡོངས་སུ་འཛིན་
པའི་ཁྱད་པར་རོ་ཞེས་གསུངས་པའི་ཕྱིར་རོ། ། །
གཉིས་པ་ལ། དམིགས་རྣམ་རྒྱུ་གསུམ་རྒྱས་པར་བཤད། ལྡན་པ་རྣམ་རྟོག་རྒྱས་པར་
བཤད། ཡོངས་སུ་འཛིན་པ་རྒྱས་པར་བཤད་པའོ། ། །
དང་པོ་ལ། དྲོད། རྩེ་མོ། བཟོད་པ། ཆོས་མཆོག་གི་དེ་གསུམ་བཤད་པའོ། །དང་པོ་
ལ༑ རྒྱས་ བཤད་ དང་། དོན་ བསྡུ་ གཉིས། དང༌ པོ་ ལ་ གསུམ་ ལས། དང༌ པོའི་ གསུམ་ནི།
དུ་ཁ་ལ་སོགས་པ་བདེན་པ་བཞིའི་རྟེན་ཅན་མི་རྟག་པ་དང་དུ་ཁ་ལ་སོགས་པ་བཅུ་དྲུག་ཅོས་
ཅན། དྲོད་ཆུང་ངུའི་དམིགས་པ་ཡིན་ཏེ། དེས་སྒྲོ་འདོགས་གཅད་པར་བྱ་བའི་གཞི་ཡིན་པའི་
ཕྱིར། ཚུལ་འདིས་དམིགས་པ་འོག་མ་བཅུ་གཅིག་ལའང་སྦྱར་རོ། །གཉིས་པ་ནི། ཆོས་ཉིད་ཀྱི་
སྒོ་ནས་མི་རྟག་སོགས་སུ་མངོན་པར་ཞེན་པ་ཆུང་ངུ་དང་། ལ་སོགས་པ་ལྷག་པར་དམིགས་པ་
འབྲིང་དང་། ཀུན་ཤེས་པ་ཆེན་པོ་འགོག་པ་སྟེ་མེད་པར་རྟོགས་པའི་ཡེ་ཤེས་ཀྱི་བྱེ་བྲག་ཆོས་
ཅན། དྲོད་ཆུང་ངུ་དེ་ཡི་ནི་རྣམ་པ་ཡིན་ཏེ། དེས་དམིགས་པ་ལ་སྒྲོ་འདོགས་གཅོད་པའི་འཛིན་
སྟངས་ཀྱི་བྱེ་བྲག་ཡིན་པའི་ཕྱིར། བྱང་སེམས་ཀྱི་དྲོད་ཆུང་ངུ་ཆོས་ཅན། ཉན་ཐོས་ཀྱི་དེ་ལས་
དམིགས་རྣམ་གཉིས་ཀྱིས་ཁྱད་པར་དུ་འཕགས་ཏེ། སྔར་གྱི་དམིགས་པ་དེ་ལ་མངོན་ཞེན་
-33-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་བཀག་པའི་རྣམ་པས་དམིགས་པའི་ཕྱིར། ཚུལ་འདི་ཡང་འོག་མ་རྣམས་ལ་སྦྱར་རོ། །
གསུམ་པ་ནི། དྲོད་ཆུང་ངུ་ཆོས་ཅན། ཐེག་པ་གསུམ་ཆར་གྱི་རྟོགས་རིགས་ཚང་བ་འཐོབ་པའི་
རྒྱུ་ཡིན་ཏེ། ཐེག་ཆེན་གྱི་མཐོང་ལམ་གྱི་རྒྱུ་ཡིན་པའི་ཕྱིར། འདི་དྲོད་ཆུང་ངུ་ལ་སྦྱར་བ་ནི། ཆུང་
ངུ་ཡང་རྒྱུ་ཡིན་ན་གཞན་སྨོས་ཅི་དགོས་ཞེས་པའོ། །འབྲིང་གི་གསུམ་ལས། དམིགས་པ་ནི་
གཟུགས་སོགས་འདུ་བ་སྟེ་སྒྲུབ་པ་དང་འགོད་པ་སྟེ་དགག་པ་དང་བྲལ་བའི་ཁྱད་པར་རོ། །
རྣམ་པ་ནི་ཆོས་ཉིད་ཀྱི་སྒོ་ནས་གནས་ནི་འདིས་གནས་ཤིང་ཐ་དད་བྱེད་པ་མིང་། བྲལ་བ་ནི་དེ་
མེད་པ་སྟེ་རྒྱུན་མི་འདྲ་བ། གནས་ནི་རྒྱུན་འདྲ་བ་སྟེ་དེ་དག་དོན་ལ་མེད་པར་རྟོགས་པའི་ཡེ་
ཤེས་ཀྱི་བྱེ་བྲག་གོ །འདིའི་བྲལ་བ་དང་འོག་གི་མེད་གཉིས་དོན་གཉིས་གཉིས་ལ་སྙེགས་སོ།།
ཆེན་པོའི་དམིགས་པ་ནི་ཆོས་ཐམས་ཅད་བརྡའམ་ཐ་སྙད་བཏགས་པ་བ་ཙམ་མོ། །རྣམ་པ་ནི་
དོན་དམ་པར་དགེ་སོགས་གང་དུ་ཡང་བརྗོད་དུ་མེད་པར་རྟོག་པའི་ཡེ་ཤེས་ཀྱི་བྱེ་བྲག་གོ །
གཉིས་པ་བསྡུ་བ་ནི། དེ་ལྟར་དྲོ་བར་གྱུར་པ་ནི། །ཆུང་དང་འབྲིང་དང་ཆེན་པོ་ཡིན། །ཞེས་
སྦྱར་ཏེ་སྔར་བཤད་པ་དེ་ལྟར་དམིགས་རྣམ་རྒྱུ་གསུམ་དང་ལྡན་པའི་དྲོད་ཆུང་ངུ་དང་འབྲིང་
དང་ཆེན་པོ་ཆོས་ཅན། དྲོ་བར་གྱུར་པ་ཞེས་ནི་བརྗོད་དུ་རུང་བ་ཡིན་ཏེ། མཐོང་སྤང་གི་བུད་
ཤིང་སྲེག་བྱེད་མི་རྟོག་ཡེ་ཤེས་ཀྱི་མི་སྐྱེ་བའི་སྔ་ལྟས་ཡིན་པའི་ཕྱིར། གཉིས་པ་རྩེ་མོ་ལ།
རྒྱས་པ་དང་། བསྡུ་བ་གཉིས། དང་པོ་ལ་གསུམ་ལས། དང་པོ་སློབ་དཔོན་ལྟར་ན། རྩེ་མོ་ཆུང་
ངུའི་ དམིགས་ པ་ནི་གཟུགས་ སོགས་ ལ་དོན་དམ་པར་མི་གནས་པའོ། །ཅིའི་ཕྱིར་ཞེ་ན།
རང་བཞིན་གྱིས་སྟོང་པས་གཟུགས་སོགས་དེ་དག་ནི་གཟུགས་སོགས་དེ་ཡི་ངོ་བོར་གྱུར་པའི་
རང་བཞིན་དང་། མེད་པ་སྟེ་བྲལ་བའི་ཕྱིར། རྣམ་པ་ནི་གཟུགས་སོགས་དེ་ལ་མི་རྟག་པ་དང་
རྟག་པ་ལ་སོགས་པར་ཞེན་པའི་ཚུལ་གྱིས་མི་གནས་པར་རྟོགས་པའི་ཡེ་ཤེས་ཀྱི་བྱེ་བྲག་གོ །
ཅིའི་ཕྱིར་མི་གནས་ཞེ་ན། གཟུགས་སོགས་དང་སྟོང་ཉིད་དེ་དག་གཅིག་གི་རང་བཞིན་གཅིག་
-34-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
ཡིན་པའི་ཕྱིར། གཉིས་པ་འབྲིང་གི་དམིགས་པ་ནི་མི་རྟག་སོགས་དང་སྟོང་ཉིད་ཕན་ཚུན་
བདག་ཉིད་གཅིག་པའོ། །གཉིས་པོ་དེ་དག་ཆོས་ཅན། བདག་ཉིད་གཅིག་ཡིན་ཏེ། གཅིག་གི་
རང་བཞིན་གཅིག་ཡིན་པའི་ཕྱིར་ཏེ། ཁྱོད་དེ་རྣམས་ཁྱོད་དེའི་ངོ་བོས་སྟོང་པའི་ཕྱིར། རྣམ་པ་ནི་
ངོ་བོ་ཉིད་བཀག་པས་གཟུགས་ལ་སོགས་པའི་ཆོས་རྣམས་ལ་རང་གིར་མི་འཛིན་པར་རྟོགས་
པའི་ཡེ་ཤེས་ཀྱི་བྱེ་བྲག་གང་ཡིན་པའོ། །གསུམ་པ་ཆེན་པོའི་དམིགས་པ་ནི་ངོ་བོ་ཉིད་མེད་པའི་
ཕྱིར། གཟུགས་སོགས་དེ་དག་ལ་དོན་དམ་པར་སྔོན་པོ་སོགས་ཆོས་ཐམས་ཅད་ཀྱི་རྒྱའི་མཚན་
མར་མི་མཐོང་བའོ། །རྣམ་པ་ནི་ཤེས་རབ་ཀྱིས་ནི་ཆོས་རབ་ཏུ་རྣམ་པར་འབྱེད་པའི་ཕྱིར།
ཕྱི་ནང་གི་དངོས་པོ་ཐམས་ཅད་བདེན་པའི་དམིགས་སུ་མེད་པར་ཡོངས་སུ་རྟོགས་པའོ། །
འཕགས་པ་ལྟར་ན། རྩེ་མོ་ཆུང་ངུའི་དམིགས་རྣམ་ལ་གཉིས་ཏེ། བདེན་བཞི་སོ་སོར་མ་ཕྱེ་བ་
དང་
། སོ་སོར་ཕྱེ་བའོ། །དང་པོ་ནི། གཟུགས་སོགས་ལ་དོན་དམ་པར་མི་གནས་པ་སྟེ་གནས་
བྱར་མེད་པའོ། །ཅིའི་ཕྱིར་མེད་ཅེ་ན། མེད་དེ། གཟུགས་སོགས་དེ་དག་ནི་དོན་དམ་པར་
གཟུགས་སོགས་དེ་ཡི་ངོ་བོ་རང་བཞིན་མེད་པས་སོ། །རྣམ་པ་ནི་གཟུགས་སོགས་དང་།
དེ་དག་གི་སྟོང་ཉིད་གཉིས་གཅིག་གི་རང་བཞིན་གཅིག་གི་རང་བཞིན་དུ་རྟོགས་པའི་ཡེ་ཤེས་
ཀྱི་བྱེ་བྲག་གོ །གཉིས་པ་ལ་སྡུག་བསྔལ་བདེན་པའི་དབང་དུ་བྱས་པའི་དམིགས་པ་ནི་
གཟུགས་སོགས་དེ་དག་དོན་དམ་པར་མི་རྟག་པ་དང་དུགཁ་ལ་སོགས་པར་མི་གནས་པའོ། །ཅི་
སྟེ་ཞེ་ན། གཟུགས་སོགས་དེ་རྣམས་དོན་དམ་པར་མི་རྟག་སོགས་དེ་ཡི་ངོ་བོས་སྟོང་པའི་ཕྱིར་
རོ༑ ༑རྣམ་པ་ནི་མི་རྟག་པ་སོགས་དང་དེ་དག་གཅིག་གི་རང་བཞིན་གཅིག་གི་དེ་ཡིན་པར་
རྟོགས་པའི་ཡེ་ཤེས་ཀྱི་བྱེ་བྲག་གོ །བདེན་པ་གཞན་གསུམ་གྱི་དབང་དུ་བྱས་པའི་དམིགས་
རྣམ་ནི་སོགས་པས་སྡུད་དོ། །འབྲིང་གི་དམིགས་པ་ནི་གཟུགས་སོགས་ཆོས་རྣམས་མཚན་
མར་མི་འཛིན་པ་སྟེ་གཟུང་བྱར་མེད་པ་གང་ཡིན་པའོ། །རྣམ་པ་ནི་ཆོས་དེ་དག་ལ་ཐོབ་བྱ་དང་
-35-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མངོན་པར་རྟོགས་བྱའི་མཚན་མར་མི་མཐོང་བའི་ཕྱིར་ན་དེ་ལྟར་རྟོགས་པའི་ཡེ་ཤེས་ཀྱི་བྱེ་
བྲག་གོ །ཆེན་པོའི་དམིགས་པ་ནི་ཆོས་རྣམས་ལ་འདིའི་ངོ་བོ་ནི་གང་མཚན་ཉིད་ནི་ཅི་ཞིག་ཅེས་
ཡང་དག་པའི་ཤེས་རབ་ཀྱིས་ནི་ཡོངས་སུ་རྟོགས་པ་སྟེ་བརྟགས་པའི་ཁྱད་པར་རོ། །རྣམ་པ་ནི་
དེ་ལྟར་བརྟགས་པ་ན་ཆོས་ཐམས་ཅད་དམིགས་སུ་མེད་པར་རྟོགས་པའི་ཡེ་ཤེས་ཀྱི་བྱེ་བྲག་གོ།
གཉིས་པ་ནི། དེ་ལྟར་རྩེ་མོར་གྱུར་པ་ནི། །ཆུང་དང་འབྲིང་དང་ཆེན་པོ་ཡིན། །ཞེས་སྦྱར་ཏེ།
སྔར་བཤད་པ་དེ་ལྟར་དམིགས་རྣམ་རྒྱུ་གསུམ་དང་ལྡན་པའི་རྩེ་མོ་ཆུང་ངུ་དང་འབྲིང་དང་ཆེན་
པོ་ཆོས་ཅན། རྩེ་མོར་གྱུར་པ་ཞེས་བྱ་བ་ཡིན་ཏེ། དགེ་བའི་རྩ་བ་མི་མཐུན་ཕྱོགས་ཀྱིས་གཡོ་
བའི་ རྩེ་ མོ་ ཡིན་ པའི་ ཕྱིར། གསུམ་ པ་ བཟོད་ པའི་ དམིགས་ རྣམ་ ལ། རྒྱས་ བཤད་ དང༌།
བསྡུ་བ་གཉིས། དང་པོ་ལ་གསུམ་ལས། ཆུང་ངུའི་དམིགས་པ་ནི་གཟུགས་སོགས་སྤྱི་དང་ཁྱད་
པར་སོགས་ངོ་བོ་ཉིད་མེད་པ་ཉིད་དོ། །རྣམ་པ་ནི་སྤྱི་དང་ཁྱད་པར་གྱི་དངོས་པོ་དེ་མེད་པ་ནི་སྐྱེ་
བོ་དམིགས་པ་ཅན་གྱི་ངོར་གཟུགས་སོགས་ཀྱི་ངོ་བོ་ཉིད་དུ་རྟོགས་པའི་ཡེ་ཤེས་ཀྱི་བྱེ་བྲག་སྟེ།
བདེན་གཉིས་ཀྱིའོ། །འབྲིང་གི་དམིགས་པ་ནི། གཟུགས་སོགས་དེ་དག་ལ་དོན་ལ་སྐྱེ་བ་
འཁོར་བ་མེད་ངེས་འབྱུང་སྟེ་འགག་པ་མྱང་འདས་མེད་པའོ། །རྣམ་པ་ནི་ཆོས་ཐམས་ཅད་ཀྱི་ངོ་
བོ་ཉིད་རྟོགས་པ་སྒོ་གསུམ་སངས་རྒྱས་ཀྱི་སར་རྣམ་པར་དག་པའི་རྒྱུར་རྟོགས་པའི་ཡེ་ཤེས་ཀྱི་
བྱེ་བྲག་སྟེ། རྒྱུའི་སྒོ་ནས་སོ། །དེ་གསུམ་ནི། སྐུ་མཚན་དཔེ། གསང་གསུང་དབྱངས་ཡན་ལག་
དྲུག་ཅུ། ཐུགས་ཐུགས་རྗེ་ཆེན་པོ་དང་ལྡན་པའོ། །ཞེས་ལོ་ཙཱ་བ་གསུང་ངོ༌། །ཇི་ལྟར་ན་ཡང་
དག་པར་འདའ་བ་གསུམ་གྱིས་ཏེ་རྣམ་སྨིན་ལས་འདའ་བ་ནི་སྒོ་གསུམ་གྱི་ལས་བཅུ་ཡོངས་སུ་
དག་པས་སྒོ་གསུམ་རྣམ་པར་དག་གོ །མཚན་སོ་གཉིས་གནས་ན་གནས་པ་དང་གསལ་བ་
དང་རྫོགས་པས་དག་གོ །སྣོད་བཅུད་ཀྱི་ཞིང་ཡོངས་སུ་དག་པས་དག་གོ །ངན་འགྲོའི་རྒྱུད་
ལས་འདའ་བ་ནི་འདོད་ཆགས་དང་ལྡན་པའི་སེམས་མི་སྐྱེ་བ་ལ་སོགས་པའོ། །ཡོངས་སུ་
-36-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
ཉམས་པ་ལས་འདའ་བ་ནི་རྟག་ཏུ་རྫས་ཏེ་སྐྱེ་བའོ་ཞེས་བུ་གསུང་ངོ༌། །ཆེན་པོའི་དམིགས་པ་ནི་
གཟུགས་སོགས་དེ་དག་ལ་དོན་དམ་པར་རང་སྤྱིའི་མཚན་ཉིད་མེད་པའི་ཕྱིར་ཆོས་ཐམས་ཅད་
ལ་རྟག་མི་རྟག་སོགས་ཀྱི་མཚན་མ་མེད་པའོ། །རྣམ་པ་ནི་རང་བཞིན་གྱིས་སྟོང་པས་གཟུགས་
སོགས་དེ་ཡི་མཚན་མར་མི་རྟེན་པ་སྟེ་རྟེན་མེད་པའམ་མངོན་ཞེན་མེད་པས་མོས་མིན་ཏེ་མོས་
པ་ཡིད་བྱེད་ཀྱིས་སྤྱིའི་རྣམ་པས་མི་མོས་ཤིང་། འདུ་ཤེས་མེད་པ་སྟེ་དེ་ཁོ་ན་ཉིད་ཡིད་བྱེད་ཀྱིས་
མངོན་སུམ་དུ་མི་མོས་པ་ཡིན་པར་རྟོགས་པའི་ཡེ་ཤེས་ཀྱི་བྱེ་བྲག་གོ །གཉིས་པ་ནི། དེ་ལྟར་
བཟོད་པར་གྱུར་པ་ནི། །ཆུང་དང་འབྲིང་དང་ཆེན་པོ་ཡིན། །ཞེས་སྦྱར་ཏེ། སྔར་བཤད་པ་དེ་
ལྟར་དམིགས་རྣམ་རྒྱུ་གསུམ་དང་ལྡན་པའི་བཟོད་པ་ཆུང་ངུ་དང་འབྲིང་དང་ཆེན་པོ་གསུམ་
ཆོས་ཅན། བཟོད་པར་གྱུར་པ་ཞེས་བྱ་བ་ཡིན་ཏེ། འདི་ཐོབ་ནས་ལས་ཉོན་གྱིས་ངན་འགྲོར་
འགྲོ་བ་མེད་པས་སྐྱེ་མེད་ཀྱི་དོན་ལ་བཟོད་པའི་ཕྱིར། བཞི་པ་ཆོས་མཆོག་ལ། རྒྱས་བཤད།
བསྡུ་བ་གཉིས། དང་པོ་ལའང་གསུམ་ལས། དང་པོ་ཆུང་ངུའི་དམིགས་པ་ནི་ཆོས་ཐམས་ཅད་
སྐྱེ་མེད་དུ་རྟོགས་པ་དང་། དཔའ་བར་འགྲོ་བ་ལ་སོགས་པའི་ཏིང་ངེ་འཛིན་བསྒོམ་པར་བྱའོ་
ཞེས་པའོ། །རྣམ་པ་ནི་ཏིང་ངེ་འཛིན་དེ་ཡི་བྱེད་པ་འཚང་རྒྱ་བའམ་ཏིང་ངེ་འཛིན་ཐམས་ཅད་ཀྱི་
སྤྱོད་ཡུལ་ལ་སྤྱོད་པ་ཉིད་ཅེས་བྱ་བར་རྟོགས་པའི་ཡེ་ཤེས་ཀྱི་བྱེ་བྲག་གོ །འགྲེལ་པར་འདི་ལ།
ཡུལ་གང་དུ། ཚུལ་ཇི་ལྟར། རྒྱུ་གང་གིས་ཞེས་པ་གསུམ་བཤད་དོ། །འབྲིང་གི་དམིགས་པ་ནི་
ལུང་སྟོན་པའི་རྒྱུར་གྱུར་པའི་ཏིང་ངེ་འཛིན་ནོ། །ལུང་སྟོན་པས་བརྒྱད་པར་ཐོབ་པ་མ་ཡིན་ནམ་
ཞེ་ན། དེ་ནི་མིང་དང་འཁོར་དང་མཚན་ལ་སོགས་པའི་སྒོ་ནས་དུས་ངེས་པ་ཅན་དུ་ལུང་སྟོན་
པས་མངོན་སུམ་དུ་ལུང་སྟོན་པ་ཞེས་བྱ་ལ། འདིར་ནི་དུས་ངེས་པ་མེད་པས་ལྐོག་ཏུ་ལུང་སྟོན་
པ་ཞེས་བྱའོ། །རྣམ་པ་ནི་ཏིང་ངེ་འཛིན་གྱི་རང་གི་ངོ་བོ་སྤྲོས་བྲལ་དུ་རྟོགས་པ་ལ། སྦྱོར་དངོས་
རྗེས་གསུམ་དུ་བདག་ནི་མཉམ་པར་འཇོག་གོ་གཞག་གོ་བཞག་པར་གྱུར་ཏོ་སྙམ་པའི་རློམ་པ་
-37-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཟད་པར་རྟོགས་པའི་ཡེ་ཤེས་ཀྱི་བྱེ་བྲག་སྟེ་ཆོས་ཉིད་ཀྱི་སྒོ་ནས་སོ། །ཆེན་པོའི་དམིགས་པ་ནི་
བྱང་སེམས་དང་། ཏིང་ངེ་འཛིན་དང་། ཡུམ་གསུམ་པོ་ཕན་ཚུན་ངོ་བོ་གཅིག་པའི་ཕྱིར་སོ་སོར་
བསྟན་མི་ནུས་པའོ། །རྣམ་པ་ནི་ཏིང་ངེ་འཛིན་ལ་འཁོར་གསུམ་དུ་རྣམ་པར་མི་རྟོག་པ་ནི་མཐོང་
ལམ་སྐྱེ་བའི་ཐབས་དམ་པར་རྟོག་པའི་ཡེ་ཤེས་ཀྱི་བྱེ་བྲག་སྟེ་ཆོས་ཉིད་ཀྱི་སྒོ་ནས་སོ། །གཉིས་
པ་ནི། དེ་ལྟར་འཇིག་རྟེན་ཆོས་མཆོག་ནི། །ཆུང་དང་འབྲིང་དང་ཆེན་པོ་ཡིན། །ཞེས་སྦྱར་ཏེ་
སྔར་བཤད་པ་དེ་ལྟར་དམིགས་རྣམ་རྒྱུ་གསུམ་དང་ལྡན་པའི་ཆོས་མཆོག་ཆུང་ངུ་དང་འབྲིང་
དང་ཆེན་པོ་ཆོས་ཅན། ཆོས་ཀྱི་མཆོག་ཅེས་བྱ་བ་ཡིན་ཏེ། འཇིག་རྟེན་པའི་ཆོས་ཀུན་གྱི་མཆོག་
ཡིན་པའི་ཕྱིར།
གཉིས་པ་ལྡན་པ་རྣམ་རྟོག་ལ། འོ་ན་སྤང་བྱར་རྟེན་པའི་རྣམ་རྟོག་བཞི་པོ་དེ་གང་ཞེ་ན།
འདི་ལ་གཟུང་རྟོག་དང་། འཛིན་རྟོག་གཉིས། དང་པོ་ནི། གཟུང་བར་རྣམ་པར་རྟོག་པ་དབྱེ་
གཞི། དབྱེ་ན་རྣམ་པ་གཉིས་ཏེ། གཞིའི་རྟེན་ཅན་དང་། དེའི་གཉེན་པོའི་རྟེན་ཅན་གཉིས་ཡོད་
པའི་དབྱེ་བ་ཡིས་སོ། །འདིར་གཞི་ཞེས་པ་འཕགས་པས་དངོས་པོ་ཙམ་དང་། སློབ་དཔོན་
གྱིས་ཀུན་ནས་ཉོན་མོངས་ཀྱི་ཆོས་ལ་སྦྱར་བ་གཉིས་ལས་སྔ་མ་རྩ་བའི་དོན་ནོ། །གཉིས་པོ་དེ་
ནི་དབྱེ་གཞི། སོ་སོར་ཏེ་རེ་རེ་ལའང་རྣམ་པ་དགུ་དགུ་སྟེ། རིམ་བཞིན། རྨོངས་པ་སྟེ་མ་རིག་པ་
སོགས་དང་ཕུང་པོ་ལ་སོགས་པ་ཡུལ་དགུ་དགུ་ཡོད་པའི་བྱེ་བྲག་གིས་སོ། །འདིར་དངོས་
བསྟན་གྱི་གཟུང་རྟོག་དང་པོའི་དགུ་པ་དང་། གཉིས་པའི་ལྔ་པ་དྲུག་པ་སྟེ་གསུམ་ཐེག་ཆེན་གྱི་
སྤང་བྱའི་རིགས་དང་། ལྷག་མ་རྣམས་རང་རྒྱལ་གྱི་སྤང་བྱའི་རིགས་ཁོ་ན་ཡིན་ཏེ། གཟུང་དོན་
རྟོག་པ་སྤོང་ཕྱིར་དང་། །ཞེས་པའི་གཟུང་རྟོག་གི་མཚན་གཞིར་འདིར་བསྟན་པའི་མ་རིག་པ་
སོགས་ལ་དམིགས་པའི་རྟོག་པ་ལ་ཤེར་སྒྲོན་ནས་དངོས་སུ་བཤད་ཅིང་། སྐབས་བཞི་པར་
བཤད་པའི་ལམ་བདེན་གྱི་ལམ་གསུམ་པའི་རྣམ་པ་དྲུག་གིས་སྤང་བྱའི་ཤེས་སྒྲིབ་གཉིས་དང་
-38-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
འདིར་བསྟན་པའི་རང་རྒྱལ་གྱི་སྤང་བྱའི་རིགས་གཉིས་དོན་གཅིག་པའི་ཕྱིར། དཀའ་འགྲེལ་
ལས། འོན་ཀྱང་རྟེན་གྱི་གང་ཟག་ནི་བྱང་སེམས་ཁོ་ནའི་རྒྱུད་ལ་ཡོད་དོ། །ཞེས་གསུངས་པ་
འདིར་བསྟན་རྟོག་པ་བཞི་པོ་བྱང་སེམས་ཀྱི་སྦྱོར་ལམ་རྗེས་ཐོབ་ལ་ལྡན་པ་ལ་དགོངས་ཏེ་
དཔྱད་དོ། །གཉིས་པ་ནི། དེར་མ་ཟད་འཛིན་པའི་རྣམ་པར་རྟོག་པའང་དབྱེ་གཞི། དབྱེ་ན་རྣམ་
པ་གཉིས་སུ་འདོད་དེ། གང་ཟག་རྫས་སུ་ཡོད་པའི་དང་། སྐྱེས་བུ་བཏགས་པར་ཡོད་པའི་རྟེན་
ཅན་གཉིས་ཡོད་པ་ཉིད་ཀྱིས་སོ། །གཉིས་པོ་རེ་རེ་ལའང་དགུ་དགུ་སྟེ། རང་དབང་ཅན་གྱི་
བདག་དང་། གཅིག་པུ་ལ་ སོགས་པའི་བདག་གི་ངོ་བོ་སོགས་དང་། ཕུང་པོ་དང་སྐྱེ་མཆེད་
སོགས་ལ་བརྟེན་པ་སྟེ་ཡུལ་དགུ་དགུ་ཡོད་པ་ལས་ཕྱེ་བས་སོ། །དཔེར་ན་གཟུང་རྟོག་གཉིས་
ཡུལ་གྱིས་དགུ་དགུར་ཕྱེ་བ་དེ་བཞིན་ནོ། །དངོས་བསྟན་དང་པོ་དགུ་ནི་ཉན་ཐོས་ཀྱི་སྤང་བྱའི་
རིགས་ཁོ་ན་སྟེ། གང་ཟག་ལ་བདེན་འཛིན་ཡིན་པས་ཉོན་སྒྲིབ་ཡིན་པའི་ཕྱིར། གཉིས་པ་ནི།
བྱང་སེམས་ཀྱི་དེའོ། །བཞི་ ཀའང་དམན་ལམ་ སྔོན་དུ་མ་སོང་ན་ཐེག་ཆེན་གྱི་དུ ཁ་ཆོས་
བཟོད་ཁོ་ནས་མྱོང་བས་སྒོམ་སྤང་མེད་པ་དང་། སྒྲུབ་རྟོག་ཡིན་པ་དང་། ཐེག་པ་གསུམ་ཀའི་
སྤང་བྱའི་རིགས་ཡོད་པ་དང་། ལྡན་རྟེན་གྱི་ཚུལ་རྣམས་ངག་ཏུ་གཞན་དུ་ཤེས་པར་བྱའོ། ། །
གསུམ་པ་ཡོངས་སུ་འཛིན་པ་རྒྱས་པར་བཤད་པ་ནི། ཐེག་པ་གསུམ་ཆར་འཐོབ་པའི་
རྒྱུ་ཡིན་ན། གནས་སྐབས་ཐེག་དམན་དུ་ལྟུང་བར་འགྱུར་རོ་ཞེ་ན། མ་ཡིན་ཏེ། ཡོངས་འཛིན་
གཉིས་ཀྱིས་དེར་མི་ལྟུང་བར་ཐེག་ཆེན་དུ་ཡོངས་སུ་འཛིན་པའི་ཕྱིར། གཉིས་པོ་གང་ཞེ་ན།
འདི་ལ་ནང་གི་ཡོངས་འཛིན་ཐབས་མཁས། ཕྱི་ཡི་དེ་དགེ་བཤེས། དེའི་མི་མཐུན་ཕྱོགས་བོར་
བ་ གསུམ་མོ། །དང་པོ་ནི། ཡོངས་འཛིན་ཡིན་ཞེས་དྲང་ངོ༌། །གང་ན་སྦྱོར་ལམ་པའོ། །གང་
གིས་ན་སྤྲོས་བྲལ་སྟོང་པ་ཉིད་སོགས་ལ་སེམས་མི་འགོང་བ་ཉིད་དེ་རྒྱུན་དུ་འཇིགས་པ་མེད་པ་
དང་ལ་སོགས་པ་གནས་མིན་པ་ལ་འཇིགས་པ་དང་དངངས་བ་དང་འཇིགས་པ་ངེས་པར་གྱུར་
-39-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་སྐྲག་པ་སྟེ་དེ་དག་མེད་པའི་ཐབས་མཁས་ཀྱིས་སོ། །ཇི་ལྟར་ན་སྐྱག་པ་སོགས་ལས་རྣམ་པ་
ཀུན་ཏུའོ། །གཉིས་པ་ནི། ཡོངས་འཛིན་ཡིན་ཞེས་དྲང་ངོ༌། །གང་ན་སྦྱོར་ལམ་པའོ། །གང་
གིས་ན་ཕན་པ་ཐོབ་པའི་དོན་དུ་ཆོས་ཐམས་ཅད་ངོ་བོ་ཉིད་མེད་པ་ལ་སོགས་པའི་ཤེས་རབ་
དང་སོགས་པ་སེམས་སྐྱེད་དང་བསྔོ་བ་ལ་སོགས་པའི་ཐབས་སྟོན་པར་བྱེད་པ་དང༌། མི་ཕན་
པ་སྤང་བའི་དོན་དུ་བདུད་ལ་སོགས་པ་སྟོན་པར་བྱེད་པའོ། །ཇི་ལྟར་ན་ཐབས་ཤེས་དང་མི་
ལྡན་པ་ལས་རྣམ་པ་ཀུན་ཏུའོ། །གསུམ་པ་ལ་ཕྱི་ནང་གི་མི་མཐུན་ཕྱོགས་བོར་བ་གཉིས་ལས།
དང་པོ་ནི། ཐབས་མཁས་དེ་ཡི་མི་མཐུན་ཕྱོགས་རང་དོན་དུ་སྒོམ་པ་དང་རློམ་སེམས་དང་
དངངས་པ་སོགས་བོར་བའོ། །གཉིས་པ་ནི། དགེ་བཤེས་དེ་ཡི་མི་མཐུན་ཕྱོགས་མདོ་སྡེ་འདི་
དག་ནི་རང་བཟོར་བྱས་པ་སྟེ་མཉན་པར་མི་བྱའོ། །ཞེས་སོགས་གཞུང་སྤང་བ་དང་། ཕར་ཕྱིན་
དྲུག་ལས་བཟློག་ཅིང་མོས་པ་མེད་པར་བྱེད་པ་སོགས་ལམ་སྤོང་བ་དང་། ཉན་ཐོས་ཀྱིས་
མངོན་དུ་གྱིས་ཤིག་བླ་མེད་བྱང་ཆུབ་ཀྱིས་ཁྱོད་ལ་ཅི་བྱ། ཞེས་སོགས་འབྲས་བུ་སྤོང་བའི་སྡིག་
གྲོགས་རྣམས་བོར་པའོ། །དེ་དག་ནི་འཕགས་པའི་བཤད་ཚུལ་ཡིན་ལ། སློབ་དཔོན་ནི་ཕྱིའི་
ཡོངས་འཛིན་དགེ་བཤེས་ཁོ་ན་བསྟན་པར་བཞེད་ཀྱང་སྔ་མ་དགོངས་པའོ། །དེ་དག་གིས་ངེས་
འབྱེད་ཡན་ལག་རྣམ་བཞི་དང་། །ཞེས་པ་བཤད་ཟིན་པས་དེའི་འོག་ཏུ་གཉིས་པ་ནི། །
སྒྲུབ་པ་ཡི་ནི་རྟེན་གྱུར་པ། ཞེས་པའི་རིགས་སྟོན་ཏེ། ངེས་འབྱེད་ཡན་ལག་ཐོབ་ནས་
སྒྲུབ་པ་བཅུ་གསུམ་གྱི་རྟེན་རིགས་འཇོག་དགོས་པའི་ཕྱིར། ཉིར་སྣང་ལས་རྒྱུ་འབྲས་དོན་གྱི་
རིམ་པའི་དབང་དུ་བྱས་ན་སེམས་སྐྱེད་ཀྱི་དང་པོར་རིགས་བསྟན་པར་བྱ་བ་ཡིན་ཡང་འདིར་
འབྲས་བུའི་རྗེས་སུ་རྒྱུ་སྟོན་པ་རྟོགས་པའི་རིམ་པར་གསུངས་སོ། །
འདི་ལ་རིགས་ཀྱི་དབྱེ་བ། རྩོད་པ་སྤང་པའོ། །དང་པོ་ནི། སངས་རྒྱས་ཀྱི་རིགས་ཞེས་
བྱའོ། །གང་ལ་ནི་སྒྲུབ་པ་བཅུ་གསུམ་གྱི་རྟེན་དུ་གྱུར་པའི་ཆོས་དབྱིངས་ལའོ། །སྒྲུབ་པ་བཅུ་
40-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས; ༼༤ ༨
གསུམ་ལ་བསྡུ་བ། གོ་རིམ་གཉིས། དང་པོ་ནི། རྟོགས་པའི་ཆོས། ལམ་གྱི། ཡོན་ཏན་ཁྱད་
པར་ཅན་གྱི་དབང་དུ་བྱས་པ་གསུམ་ལས། དང་པོ་ནི། དྲོད་ཀྱི་རྟོགས་པ་ཡི་ནི་ཆོས་ནས།
རྩེ་མོ། བཟོད་པ། ཆོས་མཆོག །མཐོང་ལམ། ས་བདུན་པ་མན་གྱི་སྒོམ་ལམ་གྱི་ཆོས་དེ་ལྟར་
ན་སྤྱིར་སྒོམ་པའི་ལམ་གྱི་རྟོགས་པ་ཡི་ནི་ཆོས་ཏེ་དྲུག་དང་། གཉིས་པ་ལ་སྦྱོར་བའི། བར་ཆད་
མེད་པའི། རྣམ་པར་གྲོལ་བའི་ལམ་མོ། །དང་པོ་ནི། སྤོང་བྱའི་གཉེན་པོ་སྐྱེ་བའི་སྒྲུབ་པ་སྦྱོར་
བའི་ལམ་དང་། གཉིས་པ་ནི། དེ་ཡི་ས་བོན་དངོས་སུ་སྤོང་བ་བར་ཆད་མེད་པའི་ལམ་དང་།
གསུམ་པ་ནི། གཉེན་པོ་དང་མི་མཐུན་ཕྱོགས་ཀྱི་རྣམ་རྟོག་དེ་དག་ཡོངས་སུ་གཏུགས་པ་སྟེ་
སྤངས་པའི་རྣམ་གྲོལ་ལམ་དང་། གསུམ་པ་ལ་བཞི་ལས། དང་པོ་ནི། སྲིད་ཞི་ལ་མི་གནས་
པའི་རྒྱུ་ཤེས་རབ་སྙིང་བརྩེར་བཅས་པ་སྟེ་ལྷན་ཅིག་པའི་སྒྲུབ་པ་ནི་ས་བརྒྱད་པའི་ཁྱད་པར་གྱི་
ལམ་ལའོ། །གཉིས་པ་ནི། སློབ་མ་ཉན་ཐོས་སོགས་དང་ཐུན་མོང་མ་ཡིན་པ་ཉིད་ཀྱི་སྒྲུབ་པ་
ནི༑ ས་དགུ་པ་ལའོ། །གསུམ་པ་ནི། གཞན་གྱི་དོན་དགེ་ལེགས་གོང་ནས་གོང་དུ་ཁྱད་པར་དུ་
འགྲོ་བ་གོ་རིམ་གྱི་སྒྲུབ་པ་ནི་ས་བཅུ་པ་ལའོ། །བཞི་པ་ནི། སེམས་ཅན་གྱི་དོན་ལ་མཐོང་ཆོས་
ལ་བདེར་གནས་ཀྱི་ཡེ་ཤེས་རྩོལ་བ་མི་མངའ་བ་སྟེ་ལྷུན་གྲུབ་ཏུ་འབྱུང་བ་སངས་རྒྱས་ཀྱི་ཡེ་
ཤེས་ཡིན་ལ་དེ་ལ་དངོས་སུ་འཇུག་པའི་སྒྲུབ་པ་ནི་རྒྱུན་མཐའ་ནའོ། །འདིར་གཉེན་པོའི་སྒྲུབ་
པ་དང་སྤོང་བའི་སྒྲུབ་ པ་བར་ཆད་མེད་ལམ་གཅིག་དང༌། སྤོང་གཏུགས། རྣམ་གྲོལ་ལམ་
གཅིག་ལ་ལྡོག་པས་ཕྱེ་བ་མ་ཡིན་པར་སྦྱོར་བའི་ལམ་དང་བར་ཆད་མེད་པའི་ལམ་ལ་འཇོག་པ་
དགོངས་པ་སྟེ། མདོར་ཉི་མའི་དཀྱིལ་འཁོར་མངོན་པར་འཆར་བའི་ཚེ་མུན་པའི་གནས་མེད་
དོ༑ ༑ཞེས་དང་། སྐལ་པའི་མེ་འབར་བའི་ཚེ་འདུ་བྱེད་ཀྱི་གནས་མེད་དོ། །ཞེས་གསུང་ཞིང་།
རྐུན་པོ་ཕྱུང་བ་དང་སྒོ་འཕར་བཅད་པའི་དཔེས་བསྟན་པའི་ཕྱིར། གཉིས་པ་གོ་རིམ་ནི། ཕལ་
ཆེར་སྐྱེ་བའི་རིམ་པ་ཡིན་གྱི་རྟོགས་པའི་རིམ་པ་ཡིན་གསུངས་པ་ལ་གོ་བ་མ་རྙེད་དོ། །
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་རྩོད་སྤོང་ལ། འཕགས་པའི་ལུགས་དང༌། སློབ་དཔོན་གྱི་ལུགས་གཉིས།
དང་པོ་ལ་དོན་ཐོབ་ཀྱི་རྩོད་ལན། དངོས་བསྟན་གྱི་རྩོད་ལན་གཉིས། དང་པོ་ནི། གལ་ཏེ་ཆོས་
དབྱིངས་རིགས་ཡིན་ན། སེམས་ཅན་ཐམས་ཅད་འདིར་བསྟན་རིགས་ལ་གནས་པར་འགྱུར་
ཏེ༑ དེ་ནི་སེམས་ཅན་ཐམས་ཅད་ལ་སྤྱིར་གནས་པ་ཡིན་པའི་ཕྱིར་ཞེ་ན། བྱང་སེམས་ཀྱི་རྒྱུད་
ཀྱི་སྒྲུབ་པས་ཆོས་དབྱིངས་ལ་དམིགས་པ་ན་ཆོས་དབྱིངས་དེ་འཕགས་པའི་ཆོས་སྟོབས་སོགས་
ཀྱི་རྒྱུར་འགྱུར་བའི་ཆ་ནས་སྒྲུབ་པའི་རྟེན་དུ་གྱུར་པའི་རིགས་ཡིན་པར་བརྗོད་པས་སྒྲུབ་པའི་
རྟེན་དུ་གྱུར་པའི་རིགས་ལ་སེམས་ཅན་ཐམས་ཅད་གནས་པར་ཐལ་བའི་སྐྱོན་མེད་དོ། །
གཉིས་པ་ནི། དེ་ལྟ་ན་ཡང་ཆོས་ཀྱི་དབྱིངས་ཆོས་ཅན། ཁྱོད་ལ་ཐེག་པ་གསུམ་གྱི་རིགས་ནི་ཐ་
དད་པ་གསུམ་དུ་དབྱེར་རུང་བ་མ་ཡིན་པར་ཐལ། ཁྱོད་ལ་རྣམ་པར་དབྱེར་མེད་པའི་ཕྱིར་ཞེ་ན།
མ་ཁྱབ་སྟེ་བརྟེན་པའི་ཆོས་སྒྲུབ་པ་ཐ་དད་པ་གསུམ་གྱི་བྱེ་བྲག་གིས་རྟེན་རིགས་དེའི་དབྱེ་བ་
གསུམ་ཡོངས་སུ་རྗོད་པའི་ཕྱིར། གཉིས་པ་འགྲེལ་པར་གསལ་ལོ། །སྒྲུབ་པའི་རྟེན་བཤད་
ཟིན་ནས་དེའི་འོག་ཏུ། །
གསུམ་པ་སྒྲུབ་པའི་དམིགས་པ་འཆད་དེ། རིགས་སད་པའི་གང་ཟག་གིས་དམིགས་
པ་ལ་སྒྲོ་འདོགས་བཅད་ནས་སྒྲུབ་པ་ཉམས་སུ་ལེན་དགོས་པའི་ཕྱིར་རོ། །འདི་ལ་འཕགས་
པས་རྐང་པ་དང་པོ་གཉིས་ཀྱིས་བསྟན། ལྷག་མས་བཤད། སློབ་དཔོན་ལྟར་ན་མདོར་བསྟན།
ཅུང་ཟད་བཤད། རྒྱས་པར་བཤད་པའོ། །དང་པོ་ནི། ཐེག་ཆེན་སྒྲུབ་པའི་དམིགས་པ་ནི་ཤེས་
བྱའི་ཆོས་རྣམས་ཐམས་ཅད་ཡིན་ཏེ། ཞི་ལྷས། རྒྱལ་སྲས་རྣམས་ཀྱིས་མི་སློབ་པའི། ། དངོས་
དེ་གང་ཡང་ཡོད་མ་ཡིན། །ཞེས་སོ། །གཉིས་པ་ནི། ཆོས་དེ་ཡང་ཅུང་ཟད་ཕྱེ་ན་བླང་བྱ་དགེ་བ་
དང༌། ལ་སོགས་པ་དོར་བྱ་མི་དགེ་བ་དང་། བཏང་སྙོམས་སུ་གཞག་བྱ་ལུང་མ་བསྟན་དང་
གསུམ་ཡིན་ནོ། །གསུམ་པ་ལ། རབ་ཏུ་དབྱེ་བ། ཚུལ་ཇི་ ལྟར་ ངེས་ པ། གྲངས་ངེས་པ། གོ་
-42



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
རིམ་ངེས་པའོ། །དང་པོ་ལ་ལམ་གྱི་དབང་དུ་བྱས་པ། སྤང་གཉེན་གྱི། བདེན་ གཉིས་ ཀྱི།
འབྲས་བུའི་དབང་དུ་བྱས་པ་བཞི་ལས། དང་པོ་ནི། སོ་སྐྱེས་བསྡུས་པ་འཇིག་རྟེན་པའི་རྟག་པ་
ཞི་རགས་ཀྱི་རྣམ་པ་ཅན་དང་། འཕགས་པས་བསྡུས་པ་གང་དག་འཇིག་རྟེན་ལས་འདས་པ་
བདེན་པའི་རྣམ་པ་ཅན་དུ་འདོད་དོ། །གཉིས་པ་ནི། ཟག་པའི་སྒོ་དྲུག་དང་འབྲེལ་པ་ཟག་པ་
དང་ བཅས་ པ་ སྤྱང་ བྱ་དང་། དེ་དང་མ་འབྲེལ་ པ་ ཟག་པ་མེད་པའི་ཆོས་གཉེན་པོ་དང༌།
གསུམ་པ་ནི། ཆོས་གང་དག་རྐྱེན་རྣམས་ཚོགས་ཤིང་འདུས་ནས་བྱས་པ་དང་། སྐྱེ་འཇིག་
གནས་འགྱུར་བཞི་དང་བྲལ་བ་འདུས་མ་བྱས་སོ། །བཞི་པ་ནི། སློབ་མ་སྟེ་ཉན་རང་འཕགས་
པ་སོགས་ཀྱི་རྒྱུད་ལའང་འབྱུང་བ་ཐུན་མོང་གི་ཆོས་དྲན་པ་ཉེ་གཞག་ལ་སོགས་པ་རྣམས་དང་།
ཆོས་གང་དག་ཐུབ་པ་སངས་རྒྱས་ཁོ་ནའི་ཐུན་མོང་མིན་པ་སྟོབས་སོགས་སོ། །དོན་ནི་ཆོས་
ཐམས་ཅད་དགེ་སོགས་གསུམ་དུ་བསྡུས་ནས་དེ་དག་གི་རྣམ་གྲངས་ལ་འཇིག་རྟེན་པ་ལ་
སོགས་པར་སྒྲོ་འདོགས་གཅོད་པ་ཡིན་ཏེ། གཙོ་བོར་ཚོགས་ལམ་དུ་ཐོས་བསམ་གྱིས་གཏན་
ལ་ཕབ་པ་དང་། སྦྱོར་ལམ་དུ་འཇིག་རྟེན་པའི་སྒོམ་བྱུང་གིས་སྒོམ་པའི་དམིགས་པ་ཡིན་ཏེ།
ཁ་ཅིག་ཏུ་ནི་རྒྱུའི་སྒོ་ནས། ཞེས་གསུང་པ་དང་མཐུན་ནོ། །གཉིས་པ་ནི། མདོར་བྱང་སེམས་
ཆེན་པོས་ཆོས་ཐམས་ཅད་རྟོགས་པར་བྱའོ། །ཆོས་ཐམས་ཅད་ཀྱི་ཡོད་པར་མ་གྱུར་པ་ཉིད་ལ་
བསླབ་པར་བྱའོ། །ཞེས་གསུངས་པས་ན་ཀུན་རྫོབ་ཀྱི་བདེན་པ་ལ་བརྟེན་ནས་ཆོས་ཁ་ཅིག་ནི་
བླང་བྱ། ཁ་ཅིག་ནི་དོར་བྱ། ཁ་ཅིག་ནི་རྒྱུད་ལ་བསྐྱེད་པར་བྱ་བ། ཁ་ཅིག་ནི་ཐོབ་པར་བྱ་བ་ལ་
སོགས་པར་དེ་དག་གི་མཚན་ཉིད་ཇི་ལྟར་གནས་པ་བཞིན་རྟོགས་པར་བྱེད་ལ། དོན་དམ་པའི་
བདེན་པ་ལ་བརྟེན་ནས་དེ་དག་ཐམས་ཅད་ངོ་བོ་ཉིད་མེད་པར་རྟོགས་པར་བྱེད་པའི་ཚུལ་གྱིས་
དམིགས་སོ། །གསུམ་པ་ནི། སྒྲོ་འདོགས་གཅད་པར་བྱ་བའི་གཞི་ཐམས་ཅད་ནི་འདིར་འདུས་
པས་འདི་ལས་མང་བ་མི་དགོས་ལ། འདི་ལས་གང་རུང་ཞིག་མ་ཚང་ན་ཡང་སྒྲོ་འདོགས་
-43



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅོད་ཚུལ་མ་འདུས་པར་འགྱུར་བས་འདི་ལས་ཉུང་བ་ཡང་མ་ཡིན་པས་ན་བཅུ་གཅིག་ཏུ་
གྲངས་ངེས་སོ། །བཞི་པ་ནི། རང་གི་ངོ་བོའི་སྒོ་ནས་གོ་རིམ་རྣམ་པར་གཞག་པ་མེད་ཀྱང་།
རྟོགས་བྱེད་ཀྱི་བློ་ལ་ལྟོས་ནས་གོ་རིམ་ངེས་པ་ཡོད་དེ། བྱང་ཆུབ་ཏུ་སེམས་སྐྱེད་པའི་གང་ཟག་
གིས་བདག་གིས་ཆོས་ཐམས་ཅད་ལ་བསླབ་དགོས་ན། བླང་བར་བྱ་བ་ནི་གང་། དོར་བྱ་ནི་
གང༌། རེ་ཞིག་བཏང་སྙོམས་སུ་གཞག་བྱ་ནི་གང་སྙམ་པའི་བློ་སྐྱེ་བས་དེ་ལ་ལྟོས་ནས་དགེ་མི་
དགེ་ལུང་མ་བསྟན་གསུམ་རིམ་པ་བཞིན་བཞག་གོ །དེ་ནས་མི་དགེ་བ་དང་ལུང་མ་བསྟན་
བཏང་སྙོམས་སུ་བཞག་སྟེ། དགེ་བ་ཉིད་ལ་ཡང་དང་པོར་བླང་བར་བྱ་བ་གང་། ཕྱིས་བླང་བར་
བྱ་བ་གང་སྙམ་པའི་བློ་ལ་ལྟོས་ནས་འཇིག་རྟེན་པ་དང་འཇིག་རྟེན་ལས་འདས་པ་གཉིས་
བཞག་གོ །དེ་ནས་ཡང་འཇིག་རྟེན་པ་བཏང་སྙོམས་སུ་བཞག་སྟེ། འཇིག་རྟེན་ལས་འདས་
པའི་སྤང་བྱ་ནི་གང་། གཉེན་པོ་ནི་གང་ཡིན་སྙམ་པའི་བློ་སྐྱེ་བས་དེ་ལ་ལྟོས་ནས་ཟག་པ་དང་
བཅས་པ་དང་། ཟག་པ་མེད་པ་གཉིས་བཞག་གོ །དེ་ནས་ཡང་ཟག་བཅས་བཏང་སྙོམས་སུ་
བཞག་སྟེ། ཟག་མེད་ཀྱིས་རྟོགས་པར་བྱ་བའི་ཡུལ་དེ་གང་ཡིན་སྙམ་པའི་བློ་སྐྱེ་བས་དེ་ལ་
ལྟོས་ནས་འདུས་བྱས་ཀུན་རྫོབ་ཀྱི་བདེན་པ་དང་། འདུས་མ་བྱས་དོན་དམ་པའི་བདེན་པ་
གཉིས་གཞག་གོ །དེ་ནས་ཡང་འདུས་བྱས་བཏང་སྙོམས་སུ་བཞག་སྟེ། འདུས་མ་བྱས་རྟོགས་
པའི་འབྲས་བུ་གང་ཡིན་སྙམ་པའི་བློ་སྐྱེ་བས་དེ་ལ་ལྟོས་ནས་དེའི་འབྲས་བུ་སློབ་མ་དང་ཐུན་
མོང་བ་དང་། ཐུན་མོང་མ་ཡིན་པ་གཉིས་བཞག་སྟེ། འཕགས་པའི་གང་ཟག་ཐམས་ཅད་ནི་
འདུས་མ་བྱས་ཀྱིས་རབ་ཏུ་ཕྱེ་བའོ་ཞེས་གསུངས་པ་དང་ཤིན་ཏུ་མཐུན་ནོ། །སྔ་མ་སྔ་མ་བཏང་
སྙོམས་སུ་བཞག་པ་ནི། གནས་སྐབས་དེ་དང་དེར་གནས་ནས་སྒྲོ་འདོགས་གཅོད་པའི་བྱ་བ་
རྫོགས་པའོ། །སྒྲུབ་པའི་དམིགས་པ་བསྟན་ཟིན་ནས་དེའི་འོག་ཏུ་བཞི་པ་དེའི་ཆེད་དུ་བྱ་བ་
བསྟན་ཏེ།
-44-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
དམིགས་པ་ཆོས་ཐམས་ཅད་ལ་སྒྲོ་འདོགས་གཅོད་པའི་སྒྲུབ་པ་དེ་ཡང་ཆེད་དུ་བྱ་བ་
ཆེན་པོ་གསུམ་གྱི་དོན་དུ་འབད་དགོས་པའི་ཕྱིར་རོ། །ཤེས་པར་བྱ་ཞེས་དྲང་ངོ་། །གང་ན་ཆེད་
དུ་བྱ་བ་འདིའོ། །གང་གིས་ན་རང་ཉིད་སངས་རྒྱས་སུ་འབྱུང་བར་འགྱུར་བའི་བྱང་སེམས་
རྣམས་ཀྱིས་ཞེས་པའམ། ཡང་ན་རང་བྱུང་ནི་སངས་རྒྱས་ཡིན་ལ་བྱང་སེམས་ནི་དེ་ཐོབ་པའི་
སྐལ་བ་ཅན་ཡིན་པས་དེ་དག་གིས་ཏེ་རྒྱུ་ལ་འབྲས་བུའི་མིང་ངོ༌། །གང་གི་སྒོ་ནས་ན་ཆེན་པོ་
གསུམ་གྱི་སྒོ་ནས་སོ། །གསུམ་གང་ཞེ་ན། སེམས་ཅན་གྱི་ཕུང་པོ་ཆེན་པོ་དང་། སྡེ་ཆེན་པོ་ཀུན་
གྱི་ནང་ནས་མཆོག་ཉིད་དུ་བྱེད་པའི་ཆོས་སེམས་དང་། དེར་བྱེད་པའི་ཆོས་སྒྲིབ་གཉིས་བག་
ཆགས་དང་བཅས་པ་སྤངས་པ་སྤོང་བ་དང་། དེ་ལྟར་བྱེད་པའི་ཆོས་ཇི་ལྟ་ཇི་སྙེད་ཀྱི་ཆོས་
ཐམས་ཅད་རྟོགས་པའི་རྟོགས་པ་དང་། གསུམ་པོ་ལ་ཆེན་པོ་གསུམ་ཞེས་བྱའོ། །སྒྲུབ་པའི་
ཆེད་དུ་བྱ་བ་བསྟན་ཟིན་ནས་དེའི་འོག་ཏུ།
གསུམ་པ་དེ་གཉིས་ཀའི་ཐུན་མོང་གི་ཆོས་སྒྲུབ་པ་རང་གི་ངོ་བོ་བསྟན་ཏེ་ཆེད་དུ་བྱ་བ་
དེ་ཡང་སྒྲུབ་པ་རང་གི་ངོ་བོས་སྒྲུབ་དགོས་པའི་ཕྱིར་རོ། །
འདི་ལ་བཞི་ལས་དང་པོ་གོ་སྒྲུབ་བསྟོན་པ་ནི་བཤད་ཅེས་དྲང་ངོ༌། །གང་ན་གོ་ཆའི་
སྒྲུབ་པ་གང་ཡིན་པ་དེའོ། །ཇི་ལྟར་ན་མདོ་ཇི་ལྟ་བ་བཞིན་དུའོ། །གང་གིས་ན་དྲུག་ཚན་དྲུག་
གིས་སོ། །དེ་གང་ཞེ་ན་བསྡུས་པ་ཡིན་ནོ། །གང་ན་ཕྱིན་དྲུག་དེ་དག་གོ། །གང་དུ་ན་སྦྱིན་པ་ལ་
སོགས་པ་རྣམ་པ་དྲུག་ཏུའོ། །ཇི་ལྟར་ན་སོ་སོར་ཏེ་རེ་རེ་ལ་དྲུག་དྲུག་ཚང་བའི་ཚུལ་དུའོ། །དེ་
ཡང་མཚན་གཞི་ཆོས་ཀྱི་སྦྱིན་པ་ལྟ་བུ་ལ་མཚོན་ན། ཆོས་སྦྱིན་དེ་ཉིད་སྦྱིན་པའི་སྦྱིན་པ། དེ་
ཉིད་ཀྱི་ཚེ་ཉན་ཐོས་སོགས་ཀྱི་ཡིད་ལ་བྱེད་པ་སྤོང་བ་སྦྱིན་པའི་ཚུལ་ཁྲིམས། དེ་ཉིད་ཀྱི་ཚེ་སྐྱེ་
བོ་ཐམས་ཅད་ཀྱིས་མི་སྙན་པར་སྨྲ་བ་ཉིད་བཟོད་པ་ནི་དེའི་བཟོད་པ། དེ་ཉིད་ཀྱི་ཚེ་འདུན་པ་
སྐྱེ་བ་ནི་དེའི་བརྩོན་འགྲུས། དེ་ཉིད་ཀྱི་ཚེ་ཐེག་པ་གཞན་དང་མ་འདྲེས་པའི་སེམས་རྩེ་གཅིག་
5.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ནི་དེའི་བསམ་གཏན། དེ་ཉིད་ཀྱི་ཚེ་དགེ་རྩ་བླ་མེད་བྱང་ཆུབ་ཏུ་བསྔོ་བ་ནི་དེའི་ཤེས་རབ་སྟེ་
སྦྱིན་པའི་གོ་ཆ་དྲུག་ཡིན་ལ། དེ་བཞིན་དུ་ཤེས་རབ་ཀྱི་བར་རེ་རེ་ལ་ཡང་དྲུག་དྲུག་སྦྱར་རོ། །
ཉིར་སྣང་ལས་དང་པོ་གཉིས་དང་ལྔ་པ་འདྲ་བ་ལ་རྣམ་མཁྱེན་གྱི་ཆོས་རྣམས་འདོད་པ་དང་ཉེ་
བར་རྟོགས་པ་ནི་བཟོད་པ། དགེ་རྩ་བླ་མེད་བྱང་ཆུབ་ཏུ་བསྔོ་བ་ནི་བརྩོན་འགྲུས། སྒྱུ་མའི་འདུ་
ཤེས་ཉེ་བར་གནས་པས་འཁོར་གསུམ་མི་དམིགས་པ་ནི་ཤེས་རབ་ཏུ་བཤད་དོ། །འོ་ན་སྡུད་
བྱེད་དང་བསྡུ་བའི་སྦྱིན་པ་ལ་ཁྱད་པར་ཅི་ཞེ་ན། སྦྱིན་པ་ཙམ་གྱི་ཆ་དང་པོའི་མཚན་གཞི།
ཆོས་སྦྱིན་ལྟ་བུ་གཉིས་པ་ཡིན་ནོ། །འདི་ལ་ཕྱིན་དྲུག་གི་སྦྱིན་པ་དྲུག་སྦྱིན་པར་ཆོས་མཐུན་ཞེས་
པ་དང་། སྦྱིན་པའི་བསྡུ་བྱ་དྲུག་སྦྱིན་པར་ཆོས་མཐུན་ཞེས་པའི་ལུག་གཉིས་ལས་ཕྱི་མ་འཐད་
དེ༑ འདིར་སྡུད་བྱེད་ཀྱི་གོ་ཆ་དྲུག་པོ་དེ་ཉིད་གོ་སྒྲུབ་ཏུ་འཇོག་ཅིང་། དེ་རེ་རེ་ལ་དྲུག་དྲུག་ཏུ་ཕྱེ་
བའི་ཚེ་སུམ་ཅུ་རྩ་དྲུག་ཏུ་འགྱུར་བ་ནི། སྐབས་དོན་ཡིན་པའི་ཕྱིར་རོ། ། །
གཉིས་པ་འཇུག་སྒྲུབ་ནི། གོ་སྒྲུབ་བསྟན་ནས། དེའི་འོག་ཏུ་འཇུག་སྒྲུབ་བསྟན་ཏེ།
བསམ་པས་གོ་བགོས་པ་ལས་སྦྱོར་བས་འཇུག་པ་དེ་འབྱུང་བས་སོ། །འདི་ལ་འཇུག་ཡུལ་ཐེག་
ཆེན། ཡུལ་ཅན་འཇུག་སྒྲུབ་བོ། །དང་པོ་ལ། ངོ་བོ་དང་། དབྱེ་བ་གཉིས། དང་པོ་ནི།
དམིགས་པ་ཆེ་བ་སོགས་ཁྱད་པར་བདུན་ལྡན་ཏེ། རྒྱན་ལས། དམིགས་པ་ཆེ་བ་ཉིད་དང་ནི། །
དེ་བཞིན་སྒྲུབ་པ་གཉིས་དག་དང༌། །ཐབས་ལ་མཁས་པར་གྱུར་པ་དང་། །ཡེ་ཤེས་བརྩོན་
འགྲུས་རྩོམ་པ་དང་། །ཡང་དག་འགྲུབ་པ་ཆེན་པོ་དང་། །སངས་རྒྱས་འཕྲིན་ལས་ཆེན་པོ་སྟེ། །
ཆེན་པོ་འདི་དང་ལྡན་པའི་ཕྱིར། །ཐེག་ཆེན་ཞེས་ནི་མངོན་པར་བརྗོད། །ཅེས་སོ། །གཉིས་པ་
ལ་ བསྡུ་བ། གོ་ རིམ་ ངེས་ པ་ གཉིས་ལས། དང༌ པོ་ནི། དགུ་ ཡོད་ པ་གཉིས་སུ་འདུས་ཏེ།
འདིས་བགྲོད་པ་རྒྱུའི་ཐེག་པ་དང༌། འདིར་བགྲོད་པ་འབྲས་བུའི་ཐེག་པའོ། །དང་པོ་ལའང་
གསུམ་སྟེ། ལོ་ཀ་པའི་དག་པ་ཐོབ་བྱེད། འདས་པའི་དག་པ་ཐོབ་བྱེད། དེ་གཉིས་ཁྱད་པར་དུ་
-46-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨་
བྱེད་པའི་ལམ་མོ། །དང་པོ་ནི། མི་དམིགས་པའི་ཤེས་རབ་ཀྱིས་ཟིན་པའི་སྒོ་ནས་ཚོར་བས་
ངེས་པར་འབྱུང་བ་བསམ་གཏན། འདུ་ཤེས་ ཀྱིས་ངེས་པར་འབྱུང་བ་གཟུགས་མེད་དོ། །
གཉིས་པ་ལ་རང་དོན། གཞན་དོན་གཉིས་ལས། དང་པོ་ལ། སྤྱོད་པའི་ངོ་བོ། དྲི་མ་སེལ་བྱེད་
གཉེན་པོའི་ལམ་མོ། །དང་པོ་ནི། ཚོགས་གཉིས་ཀྱི་ངོ་བོ་སྦྱིན་སོགས་དྲུག་གོ །གཉིས་པ་ནི།
དེ་ཁོ་ན་ཉིད་ཀྱི་ཡུལ་ཅན་མཐོང་བ་ལ་སོགས་པའི་ལམ་མོ། །གཉིས་པ་ལ་གཞན་དོན་གྱི་ངོ་བོ་
བྱམས་པ་དང་ལ་སོགས་པ་སྙིང་རྗེ་སོགས་ཚད་མེད་བཞི་དང་
། དེའི་འཆིང་བ་གཅོད་བྱེད་
དམིགས་པ་མེད་པ་དང་ལྡན་པ་དང་ངོ༌། །གསུམ་པ་དེ་གཉིས་ཁྱད་པར་དུ་བྱེད་པའི་ལམ་ལ།
རྟོགས་པའི་ཁྱད་པར་བྱ་བྱེད་ལས་གསུམ་ལ་འཁོར་གསུམ་རྣམ་པར་དག་པ་དང་། དོན་དུ་
གཉེར་བའི་ཁྱད་པར་ཆེད་དུ་བྱ་བ་ཆེན་པོ་གསུམ་དང་། མཐུའི་ཁྱད་པར་མངོན་ཤེས་དྲུག་དང་
གསུམ་མོ། །ཡང་ ན་ རང་ དོན། གཞན་དོན། གཉིས་ དོན་ གྱི་དབང་ དུ་ བྱས་ པ་ གསུམ་ སྟེ།
རེ་རེ་ལ་གསུམ་གསུམ་མོ། །གཉིས་པ་ནི། འབྲས་བུའི་གཙོ་བོ་ཇི་ལྟ་ཇི་སྙེད་ཀྱི་རྣམ་པ་ཀུན་
མཁྱེན་པའོ། །གཉིས་པ་གོ་རིམ་ནི། དང་པོར་སེམས་བརྟན་པར་བྱ་བའི་དོན་དུ་མི་དམིགས་
པའི་ཤེས་རབ་ཀྱིས་ཟིན་པའི་བསམ་གཏན་བཞི་དང་། གཟུགས་མེད་པའི་སྙོམས་པར་འཇུག་
པ་བཞི་ལ་འཇུག་གོ །དེ་གཉིས་བསྒོམས་པས་སེམས་བརྟན་ཞིང་ལས་སུ་རུང་བ་ཐོབ་པ་ན་
ཚོགས་གཉིས་བསོག་དགོས་པས་སྦྱིན་སོགས་དྲུག་ལ་འཇུག་གོ །ཚོགས་གཉིས་བསགས་
པའི་སྟོབས་ཀྱིས་མཐོང་སྒོམ་གྱི་ལམ་སྐྱེ་བས་ལམ་ལ་འཇུག་གོ །འདིར་སློབ་དཔོན་གྱིས་མི་
སློབ་པ་དང་ཁྱད་པར་གྱི་ལམ་ཡང་ཡང་གསུངས་པ་ནི་དག་པའི་དབང་དུ་བྱས་པའོ། །དེ་
གསུམ་གྱིས་རང་དོན་གྲུབ་པར་བྱས་ཟིན་ནས་དེའི་འོག་ཏུ་གཞན་དོན་གྱི་རྒྱུ་ཚད་མེད་པ་བཞི་
ལ་འཇུག་གོ །དེ་ནས་ཡང་གང་ཟག་དང་ཆོས་ཀྱི་བདག་ཏུ་དམིགས་པ་དང་བཅས་པས་གཞན་
དོན་བྱེད་མི་ནུས་པས་གང་ཟག་དང་ཆོས་ཀྱི་བདག་ཏུ་དམིགས་པ་མེད་པའི་ཤེས་རབ་ལ་
-47-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇུག་གོ །གང་ཟག་དང་ཆོས་ཀྱི་བདག་ཏུ་དམིགས་པ་མེད་ཀྱང་འཁོར་གསུམ་རྣམ་པར་རྟོག་
པའི་བློ་མ་སྤངས་ན་གཞན་དོན་བྱེད་མི་ནུས་པས་དེ་ནས་འཁོར་གསུམ་མི་དམིགས་པ་ལ་
འཇུག་གོ །འཁོར་གསུམ་རྣམ་པར་དག་པའི་སྤྱོད་པ་དང་ལྡན་པ་དེས་རང་དོན་ཆེད་དུ་བྱ་བ་
གསུམ་སྒྲུབ་དགོས་པས་དེ་ནས་ཆེད་དུ་བྱ་བ་ལ་འཇུག་གོ །དེ་ཡང་གནས་སྐབས་ཀྱི་ཆེད་དུ་བྱ་
བའི་དབང་དུ་བྱས་པ་ཡིན་ལ། དེ་ནས་རྣམ་མཁྱེན་གྱི་རྒྱུ་མངོན་པར་ཤེས་པ་དྲུག་ལ་འཇུག་གོ།
རྣམ་མཁྱེན་གྱི་རྒྱུ་ཚོགས་པས་རྣམ་མཁྱེན་ཐོབ་པར་འགྱུར་བས་དེ་ནས་རྣམ་པ་ཐམས་ཅད་
མཁྱེན་པ་ཉིད་ལ་འཇུག་གོ །གཉིས་པ་ཡུལ་ཅན་འཇུག་སྒྲུབ་ནི་ཤེས་པར་བྱ་ཞེས་དྲང་ངོ༌། །
གང་ན་འཇུག་པའི་སྒྲུབ་པའོ། །ཇི་ལྟར་ན་དང་པོར་དེ་ལྟ་བུའི་ཐེག་པའི་ཚུལ་དགུ་ལ་ནི་འཇུག་
པ་ཡིན་ལ་ཕྱིས་གོང་ནས་གོང་དུ་ཁྱད་པར་རྟོགས་པས་ཐེག་ཆེན་དགུ་ལ་འཛེགས་པ་ཡིན་པར་
རོ༑ ༑དེ་དག་གིས་འཇུག་སྒྲུབ་བསྟན་ཟིན་ནས།
དེའི་འོག་ཏུ་གསུམ་པ་ཚོགས་སྒྲུབ་སྟོན་ཏེ། སྦྱོར་བས་ཞུགས་པ་ལས་ཚོགས་སྐྱེ་བས་
སོ༑ ༑ །
འདི་ལ་ཚོགས་བཅུ་བདུན་སྤྱིར་བསྟན། རྟོགས་དཀའ་བ་བྱེ་བྲག་ཏུ་བཤད་པའོ། །དང་
པོ་ལ་སྒྲུབ་པའི་རིམ་པ་དང་། ཚོགས་སུ་འགྱུར་ཚུལ་གཉིས་ལས། དང་པོ་ནི། ཤེས་པར་བྱ་
ཞེས་དྲང་ངོ་། །གང་ན་བརྩེ་བ་ནས་གཉེན་པོའི་བར་རོ། །ཇི་ལྟར་ན་ཚོགས་ཀྱི་སྒྲུབ་པ་ཡི་རིམ་
པ་ཡིན་པར་རོ། །རིམ་པ་ནི་ཚོར་བ་གསུམ་ཀ་དུ༔ཁར་མཉམ་པར་རྟོགས་པ་དང་སེམས་ཀྱི་
སྙིང་བརྩེ་བ་དང་ཡོངས་སུ་སྐྱོབ་པ་དང་འཚེ་བ་སྤངས་པ་དང་བདག་གཞན་སྙིང་རྗེ་གསུམ་མི་
དམིགས་པ་དང་མི་སྐྱེ་བའི་ཆོས་ལ་བཟོད་པའི་ཕྱིར་ན་བརྩེ་བ་སྟེ་དེ་མངོན་དུ་བྱས་ནས་གཞན་
དོན་སྦྱིན་པ་དང་ཚུལ་ཁྲིམས་ལ་སོགས་པ་དྲུག་ལ་རིམ་པས་འཇུག་གོ །དེ་ནས་ཏིང་ངེ་འཛིན་
ལ་བརྟེན་ནས་སེམས་འཇོག་པའི་ཚུལ་གྱིས་གཞན་དོན་དང་ཕར་ཕྱིན་ལ་རྩེ་གཅིག་པའི་ཞི་
48-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼ ༨
གནས་ལ་ཞུགས་ཏེ། ལྷག་མཐོང་སྟོང་ཉིད་རྟོགས་པའི་ཤེས་རབ་དང་བཅས་པ་སྐྱེད་དོ། །སྟོང་
ཉིད་རྟོགས་པ་ཙམ་གྱིས་སངས་རྒྱས་མི་ཐོབ་པས་དེ་ནས་ཤེས་རབ་དང་སྙིང་རྗེ་ཟུང་དུ་འབྲེལ་
བའི་ལམ་གང་ཡིན་པ་ལ་སློབ་བོ། །གཉིས་པོ་ལ་བསླབས་པས་གཞན་དོན་བྱེད་པའི་ཐབས་ལྔ་
པོ་ལ་མཁས་པ་གང་ཡིན་པ་དེ་འཐོབ་བོ། །ལྔ་པོ་གང་ཞེ་ན། སངས་རྒྱས་ཆོས་རྣམས་རྫོགས་བྱ་
དང༌། །སེམས་ཅན་རྣམས་ཡོངས་སྨིན་བྱ་དང་། །མྱུར་ཐོབ་བྱ་བ་འགྲུབ་པ་དང་། །ལམ་རྒྱུན་མི་
གཅོད་ལ་མཁས་པ། །བྱང་ཆུབ་སེམས་དཔའི་ས་ཀུན་ལ། །ཐབས་ནི་མཚུངས་པ་མེད་པ་སྟེ། །
ཐབས་མཁས་དེ་ལ་བརྟེན་ནས་ནི། །དེ་དག་དོན་ཀུན་སྒྲུབ་པར་བྱེད། །ཅེས་པ་ལྟར་རོ། །དེ་
ལས་སྟོང་ཉིད་རྟོགས་པའི་ཡེ་ཤེས་སྐྱེ་ཞིང་ཡེ་ཤེས་ལས་ནི་བསོད་ནམས་ཀྱི་འབྲས་བུ་ཅན་གྱི་
ཏིང་ངེ་འཛིན་སྐྱེའོ། །ཚོགས་གཉིས་གོམས་པར་བྱས་པ་ནི་དེ་ཁོ་ན་ཉིད་རྟོགས་པའི་དོན་དུ་
མཐོང་བ་ལ་སོགས་པའི་ལམ་ལ་འཇུག་ཅིང་། ལམ་ཐོབ་པ་ལས་ནི་མི་བརྗེད་པའི་གཟུངས་
བཞི་ཐོབ་པར་འགྱུར་རོ། །དེ་ལས་ ས་བཅུ་རིམ་བཞིན་ཐོབ་ནས་གནས་སྐབས་དེ་དག་ཏུ་
གཉེན་པོ་གཉིས་མངོན་དུ་བྱེད་དོ། །གཉིས་པ་ནི། འཕགས་པ་ལྟར་ན་ཚོགས་དང་པོ་བཅོ་ལྔ་
ཆོས་མཆོག་ཆེན་པོར་ཅིག་ཆར་ཚོགས་པས་མཐོང་སྤང་ལ་གཡུལ་འགྱེད་པར་བྱེད། སའི་
ཚོགས་ལ་དང་པོའི་ཡོངས་སྦྱོང་ནི་དང་པོའི་རྗེས་ཐོབ་ཏུ་ཚོགས་པས་མཐོང་སྤང་གི་གནས་ངན་
ལེན་སྦྱོང་བར་བྱེད། ས་ལྷག་མ་རྣམས་ཀྱི་ཚོགས་ས་དེ་དང་དེའི་རྗེས་ཐོབ་ཏུ་ཚོགས་པས་སྔར་
གྱི་བར་ཆད་མེད་ལམ་གྱིས་སྤངས་པའི་གནས་ངན་ལེན་སྦྱོང་བར་བྱེད། གཉེན་པོའི་ཚོགས་ལ་
གཉིས་ལས། དང་པོ་ནི། མཐོང་ལམ་བར་ཆད་མེད་ལམ། གཉིས་པ་ནི། སྒོམ་ལམ་བར་ཆད་
མེད་ལམ་དུ་ཚོགས་པས་སྤང་བྱ་དེ་དང་དེ་སླར་མི་སྐྱེ་བའི་ཆོས་ཅན་དུ་བྱེད་པའོ། །སློབ་དཔོན་
ལྟར་ན་ཚོགས་དང་པོ་བཅོ་ལྔ་སྦྱོར་ལམ་ཆོས་མཆོག་ཏུ་ཅིག་ཆར་ཚོགས་པས་རང་བཞིན་རྣམ་
དག་གི་ཆོས་ཉིད་མངོན་སུམ་དུ་མཐོང་བའི་བྱང་ཆུབ་ཆེན་པོའི་རྒྱུའི་ནུས་པ་ཚོགས་པ་ཡིན་གྱི་
-49-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སའི་ཚོགས་དང་གཉེན་པོའི་ཚོགས་སྔ་མ་རྣམས་ལ་ནི་གློ་བུར་གྱི་དྲི་མ་ཕྱོགས་རེ་དང་བྲལ་བའི་
ཆོས་དབྱིངས་མངོན་སུམ་དུ་མཐོང་བའི་བྱང་ཆུབ་ཆེན་པོ་དང་ཐ་མ་ནི་གློ་བུར་གྱི་དྲི་མ་མཐའ་
དག་དང་བྲལ་བའི་བྱང་ཆུབ་ཆེན་པོའི་རྒྱུའི་ནུས་པ་ཚོགས་པའོ་ཞེས་བཞེད་དོ། །
གཉིས་པ་ལ་ཡེ་ཤེས་ཀྱི་ཚོགས་བྱེ་བྲག་ཏུ་བཤད། སའི་ཚོགས་བྱེ་བྲག་ཏུ་བཤད།
གཉེན་པོའི་ཚོགས་བྱེ་བྲག་ཏུ་བཤད་པའོ། །དང་པོ་ནི། འགྲེལ་ཆེན་དུ་སྟོང་པ་ཉིད་འདི་གསུམ་
ནི་མོས་པས་སྤྱོད་པའི་ས་པ་ཡིན་ནོ་ཞེས་ཡེ་ཤེས་ཉི་ཤུའི་དང་པོ་གསུམ་ཚོགས་ལམ་གསུམ་
དང༌། འདི་ནི་སྦྱོར་བའི་ལམ་ལའོ་ཞེས་བཞི་པ་སྦྱོར་ལམ་དང་། འདི་ནི་ཀུན་ཏུ་འགྲོ་བའི་དོན་
གྱིས་ན་ས་དང་པོ་ལའོ་ཞེས་ས་དང་པོ་ནས་བདུན་པའི་བར་ལ་རེ་རེ་དང་། དག་པ་ས་གསུམ་
ལ་གཉིས་གཉིས་དང་། སྟོང་པ་ཉིད་འདི་གསུམ་ནི་གོ་རིམ་བཞིན་དུ་ཉོན་མོངས་པའི་སྒྲིབ་པ་
བག་ཆགས་དང་བཅས་པ་སྤངས་པའི་རྟེན་ཉིད་ཡིན་པའི་ཕྱིར་དང་། ཤེས་བྱའི་སྒྲིབ་པ་བག་
ཆགས་དང་བཅས་པ་སྤངས་པའི་རྟེན་ཉིད་ཡིན་པའི་ཕྱིར་དང་། རང་བྱུང་ཉིད་ཡིན་པའི་དོན་
གྱིས་ན་སངས་རྒྱས་ཀྱི་ས་ལ་ཡིན་པར་ཤེས་པར་བྱའོ་ཞེས་ཡེ་ཤེས་ཕྱི་མ་གསུམ་སངས་རྒྱས་ཀྱི་
ས་ལ་འཇོག་པར་གསུངས་པ་ཉིད་ལེགས་ཏེ། ཡེ་ཤེས་ཉི་ཤུ་པོ་འདིས་ཚོགས་ལམ་ནས་སངས་
རྒྱས་སའི་བར་གྱི་མངོན་རྟོགས་ཀྱི་རིམ་པ་སྟོན་པའི་ཚུལ་སེམས་སྐྱེད་ཉེར་གཉིས་ཀྱི་མཚམས་
དང་འདྲ་བར་བཞེད་པའི་ཕྱིར་རོ། །གཉིས་པ་ལ། མཚན་ཉིད། སྒྲ་དོན། དབྱེ་བའོ། །
དང་པོ་ནི། ས་ཙམ་གྱི་མཚན་ཉིད་རྟོགས་པ་ཕྱི་མ་དང་ཡོན་ཏན་གྱི་རྟེན་བྱེད་པའོ། །
སྐབས་དོན་བྱང་སེམས་ཀྱི་སའི་མཚན་ཉིད་སྟོང་ཉིད་མངོན་སུམ་དུ་རྟོགས་པའི་ཤེས་རབ་དང་
སྙིང་རྗེ་ཆེན་པོ་ཟུང་དུ་འབྲེལ་བའི་སྒོ་ནས་རྟོགས་པ་ཕྱི་མ་དང་ཡོན་ཏན་གྱི་རྟེན་བྱེད་པའི་
ཉམས་ལེན་ཁྱད་པར་ཅན་ཏེ། འཇུག་འགྲེལ་དུ་བྱང་ཆུབ་སེམས་དཔའ་རྣམས་ཀྱི་ཟག་པ་མེད་
པའི་ཡེ་ཤེས་སྙིང་རྗེ་ལ་སོགས་པས་ཟིན་པ་ཉིད་ཆར་རྣམ་པར་ཕྱེ་བ་ན་ས་ཞེས་བྱའི་མིང་ཐོབ་
-5]-



ts
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༤ ༨
སྟེ་ ཡོན་ཏན་གྱི་འབྱུང་གནས་སུ་གྱུར་པའི་ཕྱིར་རོ་ཞེས་གསུངས་སོ། །གཉིས་པ་ལ་སྤྱིའི་སྒྲ་
དོན་དང་། སོ་སོའི་སྒྲ་དོན་གཉིས་མདོ་སྡེ་རྒྱན་དུ་གསུངས་སོ། །གསུམ་པ་ནི། ས་ཙམ་ལ་དབྱེ་
ན་ཉན་ཐོས། རང་རྒྱལ། ཐེག་ཆེན་གྱི་ས་དང་གསུམ། དང་པོ་ལ་བརྒྱད། གཉིས་པ་ལ་དབྱེ་བ་
མི་སྣང་ཞིང་། གསུམ་པ་ལ་མོས་སྤྱོད། བྱང་སེམས། སངས་རྒྱས་ཀྱི་ས་དང་གསུམ་མོ། །བར་
པ་ལ་ཡང་དང་པོ་རབ་ཏུ་དགའ་བ་ནས་བཅུ་པ་ཆོས་ཀྱི་སྤྲིན་གྱི་བར་བཅུ་ཡོད་དེ། རིན་ཆེན་
ཕྲེང་བར། ཇི་ལྟར་ཉན་ཐོས་ཐེག་པ་ལ། །ཉན་ཐོས་ས་ནི་བརྒྱད་བཤད་པ། །དེ་བཞིན་ཐེག་པ་
ཆེན་པོ་ལ། །བྱང་ཆུབ་སེམས་དཔའི་ས་བཅུའོ། །ཞེས་གསུངས་སོ། །འདི་ལ་ས་དགུ་ཡོངས་
སྦྱོང་གི་སྒོ་ནས་བསྟན་པ་དང་། ས་བཅུ་པ་འབྲས་བུའི་སྒོ་ནས་བསྟན་པའོ། །དང་པོ་ལ་དགུ་
ལས། ས་ དང་ པོའི་ ཡོངས་ སྦྱོང་ ལ། སྦྱོང་བྱེད་ ཐབས་ དང་། སྦྱོང་ཚུལ་ ཤེས་ རབ་ གཉིས།
དང་པོ་ནི། ཐོབ་འགྱུར་ཏེ་ཞེས་དྲང་ངོ༌། །གང་ན་ས་ནི་དང་པོའོ། །གང་གིས་ན་ཡོངས་སུ་སྦྱོང་
བ་རྣམ་པ་བཅུ་ཡིས་སོ། །བཅུ་པོ་ཡང་། དབྱིག་གཉེན་གྱིས་གསུམ་དུ་འདུས་པར་བཤད་དེ།
བསམ་ པ། སྦྱོར་ བ། བསྔོ་ བ་ ཕུན་ སུམ་ ཚོགས་ པའོ། །དང་ པོ་ ལ་ རང་དོན། གཉིས་དོན།
གཞན་དོན་གྱི་བསམ་པའོ། །དང་པོ་ནི། དགེ་བ་སྒྲུབ་པའི་ལྷག་བསམ་དང་། གཉིས་པ་ནི།
རང་ གཞན་ ལ་ ཕན་ པའི་ དངོས་ པོ་ ཐེག་ ཆེན་གྱི་ཆོས་ འཛིན་པ་ཉིད་དང་། གསུམ་པ་ནི།
སེམས་ཅན་རྣམས་ལ་སེམས་ཉེ་རིང་མེད་པར་མཉམ་པ་ཉིད་ཀྱིས་ཚད་མེད་བཞི་སྒྲུབ་པའོ། །
སྦྱོར་བ་ལ་གཞན་དོན་དང་། རང་དོན་གྱི་སྦྱོར་བའོ། །དང་པོ་ལ་ཟང་ཟིང་གིས་དང་། ཆོས་
ཀྱིས་སྡུད་པའི་སྦྱོར་བའོ། །དང་པོ་ནི། འཁོར་གསུམ་མི་དམིགས་པའི་སྦྱིན་པ་གཏོང་བའོ། །
གཉིས་པ་ནི། གདུལ་བྱ་དང་འཚམས་པར་སྨིན་བྱེད་ཀྱི་ཆོས་སྟོན་པའོ། །རང་དོན་ལ་ཆོས་སྡུད་
པ་དང་། རང་ཉིད་ཀུན་ཏུ་སྲུང་བའོ། །དང་པོ་ནི། ཐེག་ཆེན་དགེ་བའི་བཤེས་གཉེན་བསྟེན་པ་
དང༌། བརྗོད་བྱ་ཐེག་པ་གསུམ་དུ་རྟོགས་པའི་དམ་པའི་ཆོས་ཀྱི་དམིགས་པ་ཚོལ་བའོ། །
-5]-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ནི། སྐྱོན་རིག་པས་རྟག་ཏུ་ཁྱིམ་ནས་ཁྱིམ་མེད་པར་ངེས་པར་འབྱུང་བའི་སེམས་ཉིད་
དང་། དམ་བཅའ་ རྫོགས་པར་ བྱེད་ པ་ བདེན་ པ་ ཡི་ཚིག་སྨྲ་བའོ། །གསུམ་པ་བསྔོ་བ་ནི།
སངས་རྒྱས་ཀྱི་སྐུ་ཐོབ་པར་འདོད་ཅིང་ཐོབ་ན་དགའ་བ་ཡིད་ལ་བྱེད་པའོ། །འདི་ནི་གཞུང་
ལས་བསྟན་པའི་ཡོངས་སྦྱོང་གི་བཅུ་པ་ཡིན་པར་འདོད་དོ། །གཉིས་པ་ནི། བཅུ་པོ་འདི་དག་
རང་རང་གི་རང་བཞིན་མི་དམིགས་པ་ནམ་མཁའ་འམ་སྒྱུ་མ་ལྟར་རྟོགས་ཏེ་བསྒོམས་པས་ས་
དང་པོའི་སྐྱོན་ཡོངས་སུ་སྦྱོང་ཞིང་ཡོན་ཏན་ཡོངས་སུ་རྫོགས་པར་ཤེས་པར་བྱའོ། །འོ་ན་ས་
ཐོབ་ཟིན་སྦྱོང་ངམ་མ་ཐོབ་པ་སྦྱོང་ཞེ་ན། འགྲེལ་བཤད་གཉིས་ལས་མ་ཐོབ་པ་སྦྱོང་སྟེ།
བྱང་ཆུབ་ཀྱི་ཤིང་ལ་སོགས་པ་ས་བཅུ་པའི་ཡོན་ཏན་རྣམས་དགུ་པར་སྦྱོང་བར་བཤད་པའི་
ཕྱིར་ཞེས་འདོད། འགྲེལ་ཆེན་ལས་ཡོངས་སྦྱོང་མ་རྫོགས་པ་དེ་སྲིད་དུས་དེ་ཡིན་ལ་རྫོགས་
ནས་ས་གཞན་ཡིན་པར་བཤད་དོ། །དོན་ནི་སྦྱོར་བའི་གནས་སྐབས་སུ་མ་ཐོབ་བ་ཐོབ་པར་བྱ་
བའི་ཕྱིར་སྦྱོང་ལ། དངོས་གཞིའི་སྐབས་སུ་ནི་ཡོངས་སྦྱོང་ས་དེར་གཏོགས་པས་མི་འགལ་ལོ།།
ས་གཉིས་པའི་ཡོངས་སྦྱོང་ལ། སྦྱོང་བྱེད་ཐབས་དང་། སྦྱོང་ཚུལ་ཤེས་རབ་གཉིས། དང་པོ་ནི།
ཡོངས་སུ་སྦྱོང་བ་རྣམ་བརྒྱད་ཀྱིས། །ས་ནི་གཉིས་པ་འཐོབ་འགྱུར་ཏེ་ཞེས་སྦྱར་རོ། །གང་ཞེ་ན།
བརྒྱད་ཡོད་པ་གསུམ་དུ་འདུས་ཏེ་གཞི་ཚུལ་ཁྲིམས། བསམ་པ་ཁྱད་པར་ཅན། སྦྱོར་བ་ཁྱད་
པར་ཅན་ནོ། །དང་པོ་ནི། ཚུལ་ ཁྲིམས་གསུམ་ལ་གཙོ་བོར་སྤྱོད་པའོ། །གཉིས་པ་ནི། དེ་
བྱམས་པས་སྤེལ་བས་ཕན་པ་ཅུང་ཟད་བྱས་པ་ཤེས་ཤིང་དྲིན་དུ་གཟོ་བ་དང་། སེམས་ཅན་གྱི་
ཉེས་པ་ལ་མི་ལྟ་བས་གནོད་པ་ཆེན་པོ་བྱས་པ་བཟོད་པ་དང་། སེམས་ཀྱི་རྒྱུད་སྣོད་དུ་རུང་བའི་
ཕྱིར་གཞན་དོན་ལ་རབ་ཏུ་དགའ་བ་དང་། དེ་ཐམས་ཅད་ཀྱི་རྩ་བ་སེམས་ཅན་ལ་སྙིང་བརྩེ་ཆེ་
བའོ། །གསུམ་པ་ནི། གུས་པ་བསྐྱེད་པའི་ཕྱིར་བླ་ན་ཡོད་པ་ལ་བཀུར་བསྟི་གདན་སྟོབ་པ་
སོགས་དང་། ཡོན་ཏན་གྱིས་ལྕི་བས་ བླ་མ་ལ་ཆོས་གུས་པས་ཉན་ཅིང་དོན་སྒྲུབ་པ་དང་།
-52-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས།༼༤༨
ཚུལ་ཁྲིམས་ནས་བགྲངས་པའི་གྲངས་བརྒྱད་པ་ཚོགས་རྫོགས་པའི་ཕྱིར་དུ་སྦྱིན་པ་དང་ཚུལ་
ཁྲིམས་ལ་སོགས་པ་ལ་བརྩོན་པའོ། །གཉིས་པ་ནི། འདི་དག་རང་བཞིན་མི་དམིགས་པས།
ཞེས་ སོགས་སྦྱར་རོ། །གསུམ་པའི་ཡོངས་ སྦྱོང་ལའང་སྔར་ལྟར་གཉིས་ལས། དང་པོ་ནི།
ཡོངས་སུ་སྦྱོང་བ་རྣམ་ལྔ་ཡིས། །ས་ནི་གསུམ་པ་འཐོབ་འགྱུར་ཏེ་ཞེས་སྦྱར་རོ། །དེ་གང་ཞེ་ན་
ལྔ་པོ་བཞིར་འདུས་ཏེ། རང་བཞིན་གྱི་ཤེས་རབ་སྦྱོང་བ། ཞིང་སྦྱོང་བ། བྱ་དཀའ་བའི་སྤྱོད་པ་
སྦྱོང་བ། ཐེག་པ་མཆོག་གི་སེམས་སྦྱོང་བའོ། །དང་པོ་ནི། དམ་པའི་ཆོས་ཐོས་པས་ངོམས་མི་
ཤེས་པ་ཉིད་དང་། ཟང་ཟིང་གི་རྙེད་པ་འདོད་པ་མེད་པར་ཆོས་སྦྱིན་པའོ། །གཉིས་པ་ནི། རང་
གི་སངས་རྒྱས་ཀྱི་སྣོད་བཅུད་ཀྱི་ཞིང་གི་སྐྱོན་ཀུན་སྦྱོང་བའོ། །གསུམ་པ་ནི། འཁོར་བའི་ཉེས་
པ་ཕན་ལན་དུ་གནོད་པ་བྱེད་པ་སོགས་ཀྱིས་གཞན་དོན་ལ་ཡོངས་སུ་མི་སྐྱོ་བའོ། །བཞི་པ་ནི།
རང་ལ་ལྟོས་ནས་མི་དགེ་བ་མི་བྱེད་པ་ངོ་ཚ་ཤེས་པ་དང་། གཞན་ལ་ལྟོས་ནས་དེ་མི་བྱེད་པ་
ཁྲེལ་ཡོད་ཅེས་བྱ་བ་རྣམས་ལ་རློམ་པ་མེད་པའི་བདག་ཉིད་དེ། དེ་ལྟར་ན་རྣམ་པ་ལྔའོ། །
འདིའི་རྗེས་ཐོབ་ཏུ་སེམས་ཅན་ཐམས་ཅད་འཁོར་བ་ལས་བསྒྲལ་བར་བྱ་སྙམ་པའི་བསམ་པ་
ཆོས་ཉིད་ཀྱིས་སྐྱེ་ཞིང་། དེ་ལ་ཐབས་སྒྲིབ་མེད་ཀྱི་ཡེ་ཤེས་དགོས། སྒྲིབ་པ་སྤང་བའི་རྒྱུར་ཤེས་
རབ་དགོས། དེའི་རྒྱུར་ཏིང་ངེ་འཛིན་དགོས། དེ་ལ་ཏིང་ངེ་འཛིན་གྱི་རབ་དབྱེ་ཤེས་དགོས་དེ་
ལ་ཡང་གསུང་རབ་ཐོས་པ་ཅིག་དགོས་པས་ཐོས་པ་མཆོག་ཏུ་རྟོགས་ཤིང་། དེའི་ཚེ་ཚིག་བཞི་
པ་གཅིག་ཙམ་གྱི་དོན་དུ་ཡང་སྟོང་གསུམ་མེ་ལྕེ་གཅིག་ཏུ་གྱུར་པ་ལས་ཀྱང་རྒལ་བར་བྱེད་དོ།།
རློམ་མེད་བདག་ཉིད་ཅེས་པ་ནི་མངོན་ཞེན་མེད་པའི་དོན་ཏེ་རྗེས་ཐོབ་ཀྱི་མཁྱེན་པ་རྟོག་བཅས་
སུ་འདོད་པ་བཀག་གོ །ཡོངས་སྦྱོང་དང་པོ་གསུམ་ནི་འདིར་རྗེས་ཐོབ་ཏིང་ངེ་འཛིན་གྱི་བསླབ་
པ་སྦྱོང་བ་དང་། བཞི་པ་ནི་བཟོད་པའི་ཕར་ཕྱིན་ལྷག་པའི་དོན་ནོ། །གཉིས་པ་ནི། འདི་དག་
ཅེས་རྐང་པ་གཉིས་སྦྱར་རོ། །ས་བཞི་པའི་ཡོངས་སྦྱོང་ལ་གཉིས་ལས། དང་པོ་ནི། ཡོངས་སུ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱོང་བ་རྣམ་བཅུ་ཡིས། ས་ནི་བཞི་པ་འཐོབ་འགྱུར་ཏེ་ཞེས་སྦྱར་རོ། །བཅུ་པོ་གང་ཞེ་ན། དེ་
ཡང་དྲུག་ཏུ་འདུས་ཏེ། སེམས། སྤྱོད་ པ། ཡིད་ བྱེད། འཕྲིན་ ལས། གཏོང་ བ། རྣལ་ འབྱོར་
རྣམ་དག་གོ །དང་པོ་ནི། རང་དོན་ཡིད་བྱེད་ཀྱིས་དབེན་པའི་ནགས་ཏེ་དགོན་པར་གནས་པ་
དང་། རང་དོན་དུ་བྱང་ཆུབ་ཀྱང་མི་འདོད་པས་འདོད་པ་ཆུང་བ་དང་། རྙེད་པ་ཐོབ་པ་ལ་ལྷག་
པར་དོན་དུ་གཉེར་བ་མེད་པས་ཆོག་ཤེས་པའོ། །གཉིས་པ་ནི། སྦྱོངས་བའི་ཡོན་ཏན་དང་རྟོག་
པ་ཡང་དག་པར་སྡོམ་པ་ཆོས་ལ་ངེས་རྟོག་གི་བཟོད་པ་མི་སྟོང་བར་རྟེན་པ་དང་། བསླབ་པ་
གསུམ་བླངས་ པ་ སྲོག་གི་ཕྱིར་ཡང་ཡོངས་སུ་མི་གཏོང་བའོ། །སྦྱངས་པའི་ཡོན་ཏན་བཅུ་
གཉིས་ནི། ཟས་ཀྱི་དབང་དུ་བྱས་པ་གསུམ། གོས་ཀྱི་དབང་དུ་བྱས་པ་གསུམ། གནས་ཀྱི་
དབང་དུ་བྱས་པ་བཞི། སྤྱོད་ལམ་གྱི་དབང་དུ་བྱས་པ་གཉིས་སོ། །གསུམ་པ་ནི། འདོད་པའི་
ཡོན་ཏན་རྣམས་ལ་ཉེས་དམིགས་སུ་ལྟ་བས་སྨོད་པའོ། །བཞི་པ་ནི། གདུལ་བྱའི་བློ་དང་
འཚམས་པར་མྱ་ངན་ལས་འདས་པ་ལ་གཞོལ་པའོ། །ལྔ་པ་ནི། ཕྱི་ནང་གི་བདོག་པ་ཀུན་
གཏོང་བའོ། །དྲུག་པ་ནི། དགེ་བ་སྒྲུབ་པ་ལ་སེམས་མི་ཞུམ་པ་དང་། དངོས་པོར་ལྟ་བ་མེད་
པའོ། །ཡང་ན་སེམས་ཀྱི་བསླབ་པ་སྦྱོང་བ་དང་པོ་གསུམ། ཚུལ་ཁྲིམས་ཀྱི་དེ་སྦྱོང་བ་བར་པ་
ལྔ༑ ཤེས་རབ་ཀྱི་དེ་སྦྱོང་བ་ཕྱི་མ་གཉིས་དང་སྦྱར་རོ། །གཉིས་པ་ནི། འདི་དག་ཅེས་རྐང་པ་
གཉིས་འོག་མ་ཀུན་ལ་སྦྱར་རོ། །ས་ལྔ་པའི་ཡོངས་སྦྱོང་ནི་འཐོབ་ཅེས་དྲང་ངོ༌། །གང་ན་ས་ལྔ་
པ་ནིའོ། །ཇི་ལྟར་ན་ཡང་དག་པར་ཏེ་རྫོགས་པར་རོ། །གང་གི་ཚེ་ན་སྤང་བྱ་བཅུ་པོ་འདི་ནི་རྣམ་
པར་སྤངས་པ་ནའོ། །བཅུ་པོ་བཞིར་འདུས་ཏེ། བསམ་སྦྱོར་མ་དག་པ། གནས་མ་དག་པ།
ཉེས་པར་སྤྱོད་པ། རྩ་བའི་ཉོན་མོངས་སོ། །དང་པོ་ནི། རྙེད་བཀུར་སོགས་ཀྱི་དོན་དུ་རབ་བྱུང་
ཁྱིམ་པ་སོགས་དང་འདྲིས་ཤིང་འགྲོགས་པ་དང་། གཞན་ལ་དད་པ་ཅན་གྱི་ཁྱིམ་ཉེ་བར་མི་
སྟོན་ཅིང་དེ་ནས་རྙེག་པ་ཐོབ་པ་ལ་འཁྲེན་པ་སྟེ་སེར་སྣ་བྱེད་པ་དང་། གཉིས་པ་ནི། འཁོར་
-5:4-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
བའི་འདུ་འཛིར་གྱུར་པའི་གནས་སྐྱེ་བོ་མང་པོའི་གྲོང་དང་རང་དོན་གྱི་འདུ་འཛིར་གྱུར་པའི་
གནས་ཉན་རང་གི་ཡིད་ལ་བྱེད་པ་དང་ངོ་། །གསུམ་པ་ནི། རྙེད་སོགས་ཀྱི་ཕྱིར་བདག་གི་ཡོན་
ཏན་བརྗོད་དེ་བསྟོད་པ་དང་ཕྲག་དོག་གིས་གཞན་ལ་སྐྱོན་བརྗོད་དེ་བརྙས་པ་དང་སྲོག་གཅོད་
སོགས་མི་དགེ་བའི་ལས་ཀྱི་ལམ་བཅུ་སྟེ་གཞི་མཐུན་གྱི་བསྡུ་བའོ། །བཞི་པ་ནི། ཐོས་སོགས་
ཀྱིས་མཁས་ཤིང་ཚུལ་ ཁྲིམས་ཀྱིས་བཙུན་པར་རློམ་པས་ཁེངས་པ་དང༌། བླང་དོར་ཕྱིན་ཅི་
ལོག་ཏུ་ཞེན་པ་དང་། བློ་གྲོས་ངན་པ་ནི་ཡིད་གཉིས་སུ་མདོར་བཤད་ཅིང་། སློབ་དཔོན་གྱིས་
ལྟ་བར་བཤད་དོ། །ཉོན་མོངས་པ་དུག་གསུམ་བཟོད་ཅིང་འདོད་པའོ། །ས་དྲུག་པའི་ཡོངས་
སྦྱོང་ནི་འཐོབ་ཅེས་དྲང་ངོ༌། །གང་ན་ས་ནི་དྲུག་པའོ། །ཇི་ལྟར་ན་ཡང་དག་པར་ཏེ་རྫོགས་པར་
རོ༑ །གང་གིས་ན་གཉེན་པོ་དྲུག་རྫོགས་ཤིང་དེའི་རྒྱུན་སྤང་བྱ་དྲུག་སྤངས་པས་སོ། །དང་པོ་
ནི། སྦྱིན་ པ་ དང་། ཚུལ་ ཁྲིམས་ དང་། བཟོད་ པ་ དང་། བརྩོན་ འགྲུས་ དང༌། བསམ་ གཏན་
དང་། ཤེས་རབ་སྟེ་ ཕྱིན་དྲུག་རབ་ཏུ་རྫོགས་པས་སོ། །གཉིས་པ་ལ། བྱང་ཆུབ་ཀྱི་གེགས།
སྤྱོད་པ་རྗེས་སྒྲུབ་ཀྱི་གེགས་སོ། །དང་པོ་ནི། སློབ་མ་ཉན་ཐོས་དང་ནི་བསེ་རུ་རང་རྒྱལ་གྱི་ས་
ལ་དགའ་བའི་སེམས་སྤང་བའོ། །གཉིས་པ་ལ་དང་པོར་འཇུག་པའི་གེགས། བར་དུ་སྒྲུབ་
པའི་གེགས། ཐ་མར་ མཐར་ ཕྱིན་ པའི་གེགས་སོ། །དང་པོ་ནི། སྟོང་པ་ཉིད་ལ་སྐྲག་པའི་
སེམས་ སྤངས་པ་དང༌། མགོ་སོགས་བསླངས་ན་མི་ཞུམ་ པའོ། །གཉིས་པ་ནི། ཕྱི་ནང་གི་
བདོག་པ་ཀུན་བཏང་ཡང་མི་དགའ་མེད་པའོ། །གསུམ་པ་ནི། རང་ཉིད་དབུལ་ཡང་སློང་བ་པོ་
ལག་སྟོང་དུ་མི་སྤོང་བ་སྟེ་དྲུག་གིས་སོ། །བུས་སྤང་གཉེན་སོ་སོར་སྦྱར་ཏེ་རང་དོན་ཡིད་བྱེད་
སྤོང་བའི་ཚུལ་ཁྲིམས་དང་
། གཞན་དོན་ལ་རྩེ་གཅིག་པའི་བསམ་གཏན་རྫོགས་པས་སྤང་བྱ་
དང་པོ་གཉིས། ཆོས་ཟབ་མོ་ལ་བཟོད་པའི་ཕར་ཕྱིན་རྫོགས་པས་སྤང་བྱ་གསུམ་པ། སྦྱིན་པའི་
ཕར་ཕྱིན་རྫོགས་པས་བཞི་པ། སྦྱིན་པ་ལ་སྤྲོ་དགའ་བའི་བརྩོན་འགྲུས་རྫོགས་པས་ལྔ་པ།
-55-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐབས་མཁས་ཀྱི་ཡུམ་རྫོགས་པས་དྲུག་པ་སྤོང་ཞེས་གསུང་ངོ༌། །ཊིཀར་ཕྱིན་དྲུག་རྫོགས་པས་
སྤང་བྱ་དྲུག་སྤོང་ཞེས་པའི་དོན་ཡིན་གྱིས་སོ་སོར་སྦྱོར་བ་ནི་དགོངས་པ་མིན་ཞེས་གསུང་ངོ༌། །
བདུན་པའི་ཡོངས་ སྦྱོང་ལ། སྤང་བྱ་སྤངས་པ་དང་། སྤོང་བྱེད་གཉེན་པོ་གཉིས། དང་པོ་ནི།
འཐོབ་ཅེས་དྲང་ངོ་། །གང་ནས་ནི་བདུན་པའོ། །གང་གིས་ན་འཛིན་པ་ཞེས་པ་དང་པོ་བཅུ་བཞི་
དང་ཕྱི་མ་གཉིས་ལ་སྦྱར་ཏེ། ང་རྒྱལ་གྱི་གཞིར་གྱུར་པས་ན་བདག་དང་། ཞུམ་པའམ་འཇིགས་
པའི་བདག་ཉིད་ཅན་ཡིན་པས་ན་སེམས་ཅན་དང་། སྐལ་པ་མཉམ་པའི་རིས་མཐུན་ཡོངས་སུ་
རྫོགས་པའི་བར་གནས་པས་ན་སྲོག་དང་། ཡང་དང་ཡང་དུ་འགྲོ་བ་རྣམས་སུ་བསྟེན་པས་ན་
གང་ཟག་དང་། སྔར་བྱུང་བ་ད་ལྟར་མེད་པའི་ཆད་པ་དང་། ཡོད་པ་མེད་པར་མི་འགྱུར་བས་ན་
རྟག་པ་དང་། འཁོར་འདས་ལ་བླང་དོར་རམ་གཟུགས་སོགས་ཀྱི་མཚན་མ་དང་། རྒྱུ་རིགས་ཐ་
དད་དང་། མིང་གཟུགས་སོགས་ཀྱི་ཕུང་པོ་དང་། ཉེར་སྤྱོད་འཛིན་པས་ན་ཁམས་ཅིག་ཆར་ཐ་
དད་དུ་དང་། སྐྱེ་སྒོ་འབྱེད་པས་སམ་ ཕྱི་ནང་གི་སྐྱེ་མཆེད་བཅུ་གཉིས་དག་ཐ་དད་དུ་དང་།
ཁམས་གསུམ་པོ་ལ་རྟོག་པས་བདེན་པར་འཛིན་ཅིང་གནས་པ་དང་། དེ་ལ་བླང་དོར་དུ་འཛིན་
ཅིང་ ཆགས་ པ་ དང་། རྣམ་ མཁྱེན་ ཐོབ་ མི་ ནུས་ ཞེས་ སེམས་ ནི་ ཀུན་ དུ་ ཞུམ་ པ་ དང་།
གཟུགས་སྐུ་ལ་དཀོན་མཆོག་གསུམ་གྱི་ནང་ནས་སངས་རྒྱས་དེར་དང་། གསུང་རབ་ཡན་
ལག་བཅུ་གཉིས་ལ་ཆོས་དེར་དང་། ཟུང་བཞི་ཡ་བརྒྱད་ལ་དགེ་འདུན་དེར་དང་
། འཆལ་ཚུལ་
གྱི་གཉེན་པོ་དགེ་བ་རྒྱུན་ཆགས་ལ་ཚུལ་ཁྲིམས་དེར་ལྟ་བའི་མངོན་ཞེན་དང་། ཆོས་ཐམས་
ཅད་སྟོང་ཉིད་ལ་ཡིན་མིན་ཐེ་ཚོམ་ཟ་བས་རྩོད་པ་དང༌། སྟོང་པ་ཉིད་དེ་དང་མངོན་སུམ་དུ་
མཐོང་བ་འགལ་བར་འཛིན་པ་སྟེ་དེ་ལྟ་བུའི་ཉེས་པ་ནི་ཉི་ཤུ་བྱང་སེམས་གང་གི་རྒྱུད་ལ་རྣམ་
པར་ཆད་པ་སྟེ་སྤངས་པ་དེ་ཡིས་སོ། །ཉི་ཤུ་པོ་ཡང་གསུམ་དུ་འདུས་ཏེ། སོ་སྐྱེ་དང་ཐུན་མོང་བ།
ཉན་རང་དང་ཐུན་མོང་བ། བྱང་སེམས་ལས་དང་པོ་པ་དང་ཐུན་མོང་བའོ། །དང་པོ་ནི་སྔ་མ་
-56-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༩ ༨
དྲུག །གཉིས་པ་ནི་བར་ པ་བཅུ་གཉིས། གསུམ་པ་ནི་ཐ་མ་གཉིས་སོ། །བོ་དོང་པ་བརྩོན་
འགྲུས་རྡོ་རྗེས། དང་པོ་དྲུག་ཉོན་སྒྲིབ། ཕྱི་མ་རྣམས་ཤེས་སྒྲིབ་ཡིན་གསུང་བ་མི་འཐད་དེ།
དང་པོ་བཞི་ལ་བདེན་པར་འཛིན་པ་དང་བཏགས་པ་ཙམ་དུ་འཛིན་པ་གཉིས་ལས། སྔ་མ་བཞི་
ནི་གང་ཟག་གི་བདག་འཛིན་ཡིན་པས་ཉོན་སྒྲིབ་ཡིན་ཀྱང་། བཏགས་པ་ཙམ་དུ་འཛིན་པ་ལ་
ཀུན་བརྟགས་ཀྱི་ཆ་མཐོང་སྤང་། ལྷན་སྐྱེས་ཀྱི་ཆ་སྒོམ་སྤང་ཤེས་སྒྲིབ་ཡིན་པའི་ཕྱིར་དང་།
ཕྱི་མ་རྣམས་ལའང་བདེན་འཛིན་གྱི་ཆ་དང་། བཏགས་པ་ཙམ་དུ་འཛིན་པ་ལ་ཀུན་བརྟགས་ཀྱི་
ཆ་མཐོང་སྤང་ཡིན་ལ་ལྷན་སྐྱེས་ཀྱི་ཆ་སྒོམ་སྤང་ངོ༌། དེས་ན་ཉོན་སྒྲིབ་དང་མཐོང་སྤང་གི་ཆ་
དུནཁ་ཆོས་ཤེས་ནས་སྤངས་ཀྱང་འདིར་དེ་དག་གི་གནས་ངན་ལེན་སྦྱོང་བའམ་ཐག་སྲིངས་
བའི་གཉེན་པོའོ། །གཞན་དུ་ན་སྤང་བྱ་ཕྱི་མ་གཉིས་པོ་འང་བྱང་འཕགས་ལ་མངོན་གྱུར་རམ་
ས་བོན་ཡོད་པར་འགལ་ལོ། །ཚུལ་འདི་ནི་སའི་ཡོངས་སྦྱོང་སྔ་མ་རྣམས་སུ་འང་ཤེས་པར་བྱའོ།།
གཉིས་པ་སྤོང་བྱེད་གཉེན་པོ་ནི། རྣམ་ཐར་སྒོ་གསུམ་གྱི་ནང་ནས་རང་གི་ངོ་བོས་སྟོང་པ་དང་།
རྒྱུའི་མཚན་མ་མེད་པ་དང་། འབྲས་བུ་ལ་སྨོན་པ་མེད་པ་ཤེས་པ་དང་། འཁོར་གསུམ་རྣམ་
པར་དག་པའི་དགེ་བ་བཅུ་སྒོམ་པ་ཡོངས་སུ་རྫོགས་པ་ཉིད་དང་། སོ་སྐྱེ་ཀུན་ལ་དམིགས་པའི་
སྙིང་རྗེ་ཆེན་པོ་དང་ནི། བྱམས་པ་རྫོགས་པས་རློམ་པའམ་སྙེམས་པ་མེད་པ་དང་། ཆོས་ཐམས་
ཅད་རང་བཞིན་མེད་པ་མཉམ་པ་ཉིད་དུ་ཤེས་པ་དང་། མཐར་ཐུག་ཐེག་པ་ཆེན་པོའི་ཚུལ་
གཅིག་ཏུ་ཤེས་པ་དང༌། མིང་གཟུགས་སོགས་མི་སྐྱེ་བར་ཤེས་པ་དང༌། ཆོས་ཐམས་ཅད་སྐྱེ་
འགག་མེད་པ་ལ་བཟོད་པ་ཤེས་པ་དང་། ཕྱི་ནང་གི་ཆོས་རྣམས་ཐེག་ཆེན་གྱི་ཐབས་གཟུང་
འཛིན་གཉིས་མེད་པར་རྣམ་པ་ གཅིག་ཏུ་སྟོན་པ་དང་། གཟུང་འཛིན་གྱི་རྟོག་པ་ཀུན་ཏུ་
འཇོམས་པ་དང་། མཚན་མར་འདུ་ཤེས་པ་དང་ལྟ་བ་ཉོན་མོངས་ཅན་ལྔ་དང་ཉོན་མོངས་
ཆགས་སོགས་སྤོང་བ་གསུམ་པོ་གཅིག་ཏུ་བྱས་པ་དང་། རྣམ་མཁྱེན་ལ་རྩེ་གཅིག་པའི་ཞི་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་ངེས་པར་སེམས་པ་དང་། རྣམ་མཁྱེན་བདེན་མེད་དུ་ཤེས་པའི་ལྷག་མཐོང་ལ་ནི་མཁས་
པ་དང༌། རྟོག་པའི་སེམས་དུལ་བ་འགོག་ལམ་ཤེས་པའམ་ཡང་ན་ཁམས་གསུམ་ལ་དགའ་བ་
མེད་པའི་ཞེས་སྦྱར་རོ། །སངས་རྒྱས་ཀྱི་སྤྱན་ཐོབ་པས་ཆོས་ཐམས་ཅད་ལ་ཐོགས་པ་མེད་པའི་
ཡེ་ཤེས་དང་། སེམས་སྐྱེད་དྲུག་གི་བཏང་སྙོམས་ཐོབ་པས་ཆགས་ཤིང་ཞེན་པའི་སའམ་གནས་
མ་ཡིན་པར་ཤེས་པ་དང་། རང་ཉིད་གལ་ཏེ་ཇི་ལྟར་འདོད་པའི་སངས་རྒྱས་ཀྱི་ཞིང་གཞན་དང་
གཞན་དུ་ནི་མཉམ་དུ་སྟེ་ཅིག་ཆར་འགྲོ་བ་དང་། ཞིང་ཀུན་དུ་བདག་གི་ངོ་བོ་སྟེ་ལུས་ནི་གདུལ་
བྱ་དང་འཚམས་པར་སྤྲུལ་ཞིང་སྟོན་པ་ཉིད་དང་གྲངས་ཉི་ཤུའོ་སྟེ་གཉེན་པོ་རེ་རེས་སྤང་བྱ་རེ་
རེ་ནས་སྤོང་ངོ༌། །ས་བརྒྱད་པའི་ཡོངས་སྦྱོང་བརྒྱད་ནི། སེམས་གཅིག་གིས་སེམས་ཅན་ཀུན་
གྱི་ཡིད་ཀྱི་སྤྱོད་པ་འདོད་ཆགས་སོགས་ཤེས་པ་དང༌། མངོན་པར་ཤེས་པ་དང་པོས་སངས་
རྒྱས་ཀྱི་ཞིང་དེ་ལྟ་བའི་ཆེད་དུ་འགྲོ་བས་རྩེ་ཞིང་རོལ་ཡང་སངས་རྒྱས་ཀྱི་འདུ་ཤེས་ཀྱང་མི་
འབྱུང་བ་དང་། སངས་རྒྱས་ཀྱི་སྣོད་ཀྱི་ཞིང་བཟང་པོ་སྒྲུབ་པའི་ཕྱིར་སྟོང་གསུམ་ལ་དབང་བའི་
འཁོར་ལོས་སྒྱུར་བའི་རྒྱལ་པོར་གྱུར་ནས་སྟོང་གསུམ་དབང་ཡང་རློམ་པ་མེད་པ་དང་།
སློབ་དཔོན་ནི་གསེར་སོགས་ཀྱི་ས་གཞི་ལ་བཻཌཱུརྱས་སྤུས་པར་འཆད། སེམས་ཅན་ཀུན་ལ་
ཕན་པའི་ཆེད་དུ་ཆོས་ལ་ཡོངས་སུ་བརྟག་ཅིང་བསྙེན་བཀུར་བའི་ཕྱིར་སངས་རྒྱས་བསྟེན་པ་སྟེ་
བཞི་ཚན་གཅིག་གོ །ཡང་ན་རྣམ་པ་ཐམས་ཅད་དུ་ཆོས་ལ་ཡོངས་སུ་བརྟག་པའི་ཕྱིར་ཏེ་དེའི་སྒོ་
ནས་སངས་རྒྱས་བསྟེན་ཞེས་གསུངས་སོ། །སྟོབས་བཅུ་རྗེས་སུ་མཐུན་པ་ཐོབ་པས་སེམས་
ཅན་ཀུན་གྱི་དབང་པོ་དང་ཁམས་སོགས་རྫོགས་པར་ཤེས་པ་དང་། མི་དམིགས་པའི་ཚུལ་
གྱིས་སེམས་ཅན་གྱི་སེམས་སྦྱོང་བས་རྒྱལ་བ་ཡི་བཅུད་ཀྱི་ཞིང་སྦྱོང་བ་དང་། བྱ་བ་ཐམས་ཅད་
བྱེད་ཀྱང་གང་ལ་ཡང་སེམས་མི་འཇུག་པས་སམ་བདེན་མེད་རྟོགས་པས་གནས་སྐབས་
ཐམས་ཅད་དུ་སྒྱུ་མ་ལྟ་བུའི་ཏིང་ངེ་འཛིན་ལ་གནས་པ་དང་། སེམས་ཅན་ཇི་ལྟར་སྨིན་པར་
-58-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟོང་འགྲེལ་པ་བཞུགས། ༼༤༨
གྱུར་པ་དེ་ལྟར་བསམ་བཞིན་ཏེ་བློ་སྔོན་དུ་བཏང་བས་སྲིད་པར་ལུས་ལེན་པ་བཞི་ཚན་གཉིས་
པ་སྟེ་ཡོངས་སྦྱོང་གི་ལས་ནི་རྣམ་པ་འདི་བརྒྱད་མདོ་རུ་དང་ཁོ་བོས་བཤད་དོ། །མདོར་བཞི་
ཚན་གཉིས་སུ་བཅད་པ་ནི་བཞི་ཚན་གཉིས་པོ་གང་རུང་སྦྱོངས་པས་ཆོག་པའི་དོན་དུ་འཕགས་
པས་གསུངས་སོ། །བརྒྱད་པོའང་བཞིར་འདུས་ཏེ། སེམས་ཅན་སྨིན་བྱེད་ཀྱི་ཡན་ལག་བཞི།
ཞིང་སྦྱོང་བའི་ཡན་ལག་གཉིས། སངས་རྒྱས་ལ་ལོག་པར་མི་འཇུག་པའི་ཡན་ལག་གཅིག །
ཏིང་ངེ་འཛིན་སྦྱོང་བའི་ཡན་ལག་གཅིག་གོ །དང་པོ་ནི། དང་པོ་གཉིས་པ་ལྔ་པ་བརྒྱད་པའོ། །
གཉིས་པ་ནི། གསུམ་པ་དྲུག་པའོ། །གསུམ་པ་ནི། བཞི་པའོ། །བཞི་པ་ནི་ལྷག་མའོ་ཞེས་བོ་
དོང་པས་བཤད་དོ། །ས་དགུ་པའི་ཡོངས་སྦྱོང་བཅུ་གཉིས་ཡོད་པ་ལྔར་འདུས་ཏེ། ཕུན་སུམ་
ཚོགས་པ་ཐམས་ཅད་ཀྱི་རྒྱུ། ཆོས་སྟོན་པའི་རྒྱུ། བདག་པོ་ཕུན་སུམ་ཚོགས་པ། ཉེར་སྤྱོད་ཕུན་
སུམ་ཚོགས་པ། འབྲས་བུ་ཕུན་སུམ་ཚོགས་པའོ། །དང་པོ་ནི། ཕྱིན་དྲུག་རྫོགས་པས་སྨོན་
ལམ་དག་ནི་ཇི་ལྟར་བཏབ་པ་འགྲུབ་པས་མཐའ་ཡས་པ་དང་
། འདི་ནི་ས་བརྒྱད་པ་ལ་སྨོན་
ལམ་གཙོ་བོར་གསུངས་པས་དེའི་འབྲས་བུའོ། །གཉིས་པ་ནི། ངེས་པའི་ཚིག་སོ་སོ་ཡང་དག་
པར་རིག་པའམ་ཚིག་ལ་དབང་ཐོབ་པས་ལྷ་ལ་སོགས་པའི་འགྲོ་བ་ཀུན་གྱི་བརྡ་སྐད་ཤེས་པ་
དང༌། སྤོབས་པ་སོ་སོ་ཡང་དག་པ་རིག་པ་ཐོབ་པས་སམ་ཟིལ་གྱིས་མི་ནོན་པས་སྤོབས་པ་ཆུ་
བོའི་རྒྱུན་ལྟ་བུར་མི་ཆད་པ་དང་སྟེ། ཕྱི་མ་གཉིས་གསུངས་པས་ཆོས་དང་དོན་སོ་སོ་ཡང་དག་
པར་རིག་པའང་མཚོན་ཏེ། མཛོད་དུ། མ་ཚང་བར་དེ་ཐོབ་པ་མེད། །ཅེས་གསུངས་པ་ལྟར་རོ།།
གསུམ་པ་ལ་ལུས་དག་པ་དང་། དག་པའི་ཕྱོགས་འཛིན་པ་གཉིས་ལས། དང་པོ་ནི། ཚེ་རབས་
ཐམས་ཅད་དུ་རྫུས་ཏེ་སྐྱེ་བ་དང་བུད་མེད་ཀྱི་སྐྱོན་སོ་གཉིས་དང་བྲལ་བའི་མའི་མངའ་དུ་
འཇུག་པ་མཆོག་དང་ནི། རིགས་ཆེན་པོར་སྐྱེ་བས་རིགས་ཕུན་སུམ་ཚོགས་པ་དང་། རྒྱལ་པོ་
དང་བྲམ་ཟེ་ལ་སོགས་པར་སྐྱེ་བས་རུས་དང་། སྔོན་བྱང་སེམས་བྱུང་བའི་རྒྱུད་དུ་འཁྲུངས་པས་
-59-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོ་འབྲང་དང་། བྱང་ཆུབ་ལ་རང་གིས་བཞག་པའམ་བསྒོ་བ་ཉན་པའི་འཁོར་དང་། སྐྱེས་མ་
ཐག་ལོ་ཀའི་ཁམས་སྣང་བས་བཀང་ཞིང་དེ་རྣམ་པ་དྲུག་ཏུ་གཡོ་བར་བྱེད་པའམ་མངལ་ནས་
མི་སྐྱེ་བའི་སྐྱེ་དག་གོ །གཉིས་པ་ནི། སེམས་ཅན་བྱེ་བ་ཁྲག་ཁྲིག་བརྒྱ་སྟོང་མང་པོ་དང་ལྷན་
ཅིག་རབ་ཏུ་བྱུང་ཞིང་དེ་རྣམས་ཐེག་པ་གསུམ་ལ་འགོད་པའམ་སངས་རྒྱས་བྱང་སེམས་སོགས་
ཀྱིས། སྲིད་གསུམ་མི་རྟག་སྟོན་ཀའི་སྤྲིན་དང་འདྲ། །ཞེས་སོགས་ཀྱིས་བསྐུལ་ཏེ་ངེས་པར་
འབྱུང་བའོ། །བཞི་པ་ནི། མངོན་པར་བྱང་ཆུབ་པའི་རྟེན་གྱི་ཤིང་རྩ་བ་གསེར་ལས་བྱས་པ་ལྷུན་
བཻཌུརྱ་རུ་འདུག་པ་ཡལ་ག་རིན་པོ་ཆེ་སྣ་བདུན་ལས་གྲུབ་པ། ལོ་མ་དང་མེ་ཏོག་རིན་པོ་ཆེ་
ཀུན་ལས་གྲུབ་པ། དེའི་དྲི་ཞིམ་པོ་དང་འོད་བཟང་པོས་ ལོ་ ཀའི་ཁམས་དུ་མ་རྒྱས་པར་
འགེངས་པ་སྟེ། སྟོན་པ་འདིའི་ཨ་ཤུདྨ་དང་། བྱམས་པའི་ཀླུ་ཤིང་ལ་སོགས་པ་རྣམས་སོ། །ལྔ་
པ་ནི། སེམས་ཅན་སྨིན་པར་བྱས་པ་དང་ཞིང་དག་པར་བྱས་པའི་ཡོན་ཏན་ནམ། ཡང་ན་
སྟོབས་སོགས་ཀྱི་ཡོན་ཏན་དེ་རྣམས་ཕུན་སུམ་ཚོགས་པ་ཡིན་ནོ། །གཉིས་པ་འབྲས་བུའི་ངོ་བོ་
ནི་ཤེས་པར་བྱ་ཞེས་དྲང་ངོ༌། །གང་དུ་ན་བྱང་ཆུབ་སེམས་དཔའི་ས་བཅུ་པ་ཡིན་པར་རོ། །གང་
ན་ས་དགུ་ལས་འདས་ནས་སྨོན་ལམ་གྱི་མཐུས་མཛད་པ་བཅུ་གཉིས་ཀྱིས་སངས་རྒྱས་རྒྱ་བའི་
སྦྱོར་བ་ཤེས་པའམ། མངོན་པར་ཤེས་པ་ཆེན་པོས་ལས་ལ་དབང་བའི་ཡེ་ཤེས་ནི་གང་གིས་
སངས་རྒྱས་ཀྱི་སར་བཏགས་པའི་ཆོས་ཀྱི་སྤྲིན་ལ་གནས་པ་དེ་ནིའོ། །ཅིའི་ཕྱིར་ཆོས་ཀྱི་སྤྲིན་
ཞེས་བྱ་ཞེ་ན། གཟུངས་དང་ཏིང་ངེ་འཛིན་གྱི་སྒོ་གཉིས་ཀྱིས་ཐོས་པའི་ཆོས་ཀྱི་རྟེན་ལ་གནས་
པ་ནམ་མཁའ་ལྟ་བུ་ལ་ཁྱབ་ཅིང་ཆོས་ཀྱི་ཆར་འབེབས་པས་སོ། །འདོགས་པའི་རྒྱུ་མཚན།
སྤངས་རྟོགས་ཉེ་ཞིང་གཞན་ངོར་འཕྲིན་ལས་འདྲ་བས་ཏེ། རྒྱུད་བླར། བྱང་ཆུབ་སེམས་དཔའི་
ཚུལ་འདི་ནི། །རྗེས་ཐོབ་དེ་བཞིན་གཤེགས་རྣམས་དང་། །སེམས་ཅན་ཡང་དག་སྒྲོལ་བ་ལ། །
ལོ་ཀ་ན་ནི་མཉམ་པ་ཉིད། །ཅེས་སོ། །དགོས་པ་ནི། ས་དགུ་ཡོངས་སྦྱོང་གི་སྒོ་ནས་བསྟན་པ་
-60-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
t
1
ན་བྱང་སེམས་ལས་དང་པོ་པ་ཁ་ཅིག་དེ་ལ་འཇུག་མི་ནུས་སོ་སྙམ་དུ་སེམས་ཞུམ་པར་འགྱུར་
བས་མཐར་ཐུག་ཏུ་མ་ཟད་གནས་སྐབས་སུ་ས་བཅུ་པ་ལ་ཡང་འབྲས་བུ་འདི་ལྟར་ཡོད་དོ་ཞེས་
སྤྲོ་བ་སྐྱེད་པའི་ཆེད་དོ། །དངོས་ལ་གནོད་བྱེད་ནི། སྤངས་རྟོགས་མ་རྫོགས་ཏེ། དེ་ཉིད་ལས།
འོན་ཀྱང་ས་གཞི་རྡུལ་ཕྲན་དང་། །རྒྱ་མཚོ་བ་གླང་རྨིག་རྗེས་ཀྱི། །ཁྱད་པར་གང་ཡིན་སངས་
རྒྱས་དང་། །བྱང་ཆུབ་སེམས་དཔའི་ཁྱད་དེ་ཉིད། །ཅེས་སོ། །འོ་ན་འདས་ས་ས་དགུ་གང་སྙམ་
ན༑ ཉན་ཐོས་ཀྱི་ས་བདུན། རང་རྒྱལ་གྱི་ས་གཅིག །ཇི་སྐད་བཤད་པའི་ས་དགུ་ལ་བྱང་
སེམས་ཀྱི་ས་ཞེས་གཅིག་ཏུ་བཞག་པ་རྣམས་སོ། །ཉན་ཐོས་ཀྱི་སར་བཞག་པའི་ཞུགས་པ་
གསུམ་ནི། འབྲས་བུ་གོང་མ་གསུམ་གྱི་གེགས་ཀྱི་གཙོ་བོ་སྤོང་བའི་སྦྱོར་བའི་ལམ་ཐོབ་པ་ལ་
འཇོག་པ་འཕགས་སེང་གཉིས་ཀྱི་དགོངས་པ་ཡིན་ཏེ། ཆོས་མངོན་པ་གོང་འོག་ཏུ་ཞུགས་པ་ཕྱི་
མ་གསུམ་ལ་འདོད་ཉོན་ལྔ་པ་སྤངས་པ་དང༌། བདུན་པ་དང་བརྒྱད་པ་སྤངས་པ་དང་། སྲིད་
ཉོན་བརྒྱད་པ་སྤངས་པ་ཞེས་གསུངས་པ་ཉིར་སྣང་དང་འགྲེལ་ཆེན་དུ་ཚིག་རིས་བཀོད་པའི་
ཕྱིར་དང་། གཞན་དུ་ན་ཚོགས་ལམ་ནས་མི་འཇོག་པ་དང་། རྒྱུན་ཞུགས་ཞུགས་པ་ལ་མཐོང་
སྤང་ཉོན་མོངས་ཀྱི་སྦྱོར་བ་ཐོབ་དགོས་པའི་ཤེས་བྱེད་ཅུང་ཟད་ཀྱང་མེད་དོ། །གསུམ་པ་གཉེན་
པོའི་ཚོགས་ལ། དབྱེ་གཞི་ནི། ཆོས་ཉིད་མངོན་སུམ་དུ་གསར་དུ་མཐོང་བ་དང་མཐོང་ཟིན་
གོམས་པའི་སྒོམ་པའི་ལམ་དག་གོ །དབྱེ་ངོ་ནི། དེ་ལ་སྤང་བྱའི་གཉེན་པོ་རྣམ་པ་བརྒྱད་ཅེས་
བྱ་བར་ཤེས་པར་བྱའོ། །གྲངས་ངེས་པའི་རྒྱུ་ནི། གཟུང་བའི་རྣམ་རྟོག་བཞི་དང་འཛིན་པའི་
རྣམ་རྟོག་བཞི་སྟེ་བརྒྱད་ཡོད་པས་དེ་རྣམས་ཉེ་བར་ཞི་བར་བྱ་བའི་ཕྱིར་དུ་སྒོམ་པའི་གཉེན་པོ་
བརྒྱད་ཡོད་པའི་ཕྱིར་རོ། །འདི་གཉིས་ནི་བདེན་པ་གཉིས་ཀ་ལ་བརྟེན་པའི་ལན་གྱིས་གསུང་
སྟེ༑ ཐེག་པ་ཆེན་པོ་དེ་གང་ནས་ངེས་པར་འབྱུང་ཞེས་སོགས་དྲིས་པའི་ལན་གྱིས་ངེས་པར་
འབྱུང་ས་འབྱུང་བྱེད་འབྱུང་ཚུལ་རྣམས་ཁས་བླངས་པའི་ཀུན་རྫོབ་ཀྱི་ལན་གྱི་སྒོ་ནས་མཐོང་
，
-61-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤང་གཉེན་པོའི་ཚོགས། དོན་དམ་པར་དེ་དག་མི་དམིགས་པའི་ལན་གྱིས་ཕྱི་མ་གསུངས་སོ།།
སློབ་དཔོན་གྱིས་སྒོམ་སྤང་ལ་རྫས་འཛིན་རྟོག་པ་ཡོད་པར་གསུངས་ཀྱང་རྩ་བའི་དགོངས་པ་
མ་ཡིན་ནོ། །
བཞི་པ་ངེས་འབྱུང་སྒྲུབ་པ་ནི་ཤེས་པར་བྱ་ཞེས་དྲང་ངོ༌། །གང་ན་ཡུལ་གྱི་དབྱེ་བས་
རྣམ་པ་བརྒྱད་ཀྱི་བདག་ཉིད་འདིའོ། །གང་དུ་ན་ངེས་པར་འབྱུང་བའི་སྒྲུབ་པ་ཡིན་པར་རོ། །
བརྒྱད་པོ་གང་ཞེ་ན། ཆེད་དུ་བྱ་བ་ཆེན་པོ་གསུམ་དུ་དམིགས་པ་མེད་པར་ངེས་པར་འབྱུང་བ་
དང༌། ཤེས་རབ་ཀྱིས་ཆོས་ཐམས་ཅད་སྐྱེ་མེད་དུ་མཉམ་པ་ཉིད་དུ་རྟོགས་པའི་ངེས་འབྱུང་དང་།
སྙིང་རྗེས་སེམས་ཅན་གྱི་དོན་རྒྱུན་མི་འཆད་པར་བྱེད་པའི་ངེས་འབྱུང་དང་། ལྷུན་གྱིས་གྲུབ་
པས་འབད་པ་མེད་པའི་དང་། འཁོར་འདས་སམ་རྟག་ཆད་ཀྱི་མཐའ་ལས་འདས་པར་ངེས་
འབྱུང་དང་། འཕགས་པའི་གང་ཟག་རྣམས་ཀྱི་རྟོགས་པའི་ རིགས་ཐོབ་པ་གཏན་དུ་བའི་
མཚན་ཉིད་ཅན་གྱི་ངེས་འབྱུང་དང་། ཤེས་བྱ་དང་ཤེས་པ་རོ་ཅིག་ཏུ་གྱུར་པ་རྣམ་པ་ཐམས་ཅད་
མཁྱེན་པ་ཉིད་ཀྱི་ངེས་འབྱུང་དང་། རྣམ་མཁྱེན་ཐོབ་པར་བྱེད་པའི་ལམ་གྱི་སྤྱོད་ཡུལ་ཅན་གྱི་
ངེས་འབྱུང་སྟེ། དམིགས་མེད་ཅེས་པ་ཕྱི་མ་བདུན་ལའང་སྦྱར་རོ། །མངོན་པར་རྟོགས་པའི་
རྒྱན་གྱི་རྣམ་བཤད་དགོངས་དོན་རབས་གསལ་ཞེས་བྱ་བ་ལས་སྐབས་དང་པོའི་ལེགས་
བཤད་དོ།། །།
༈ གཉིས་པ་ལམ་ཤེས་ལ་རྣམ་མཁྱེན་གྱི་འོག་ཏུ་ལམ་ཤེས་འཆད་པའི་རྒྱུ་མཚན། རྒྱུ་
མཚན་ཅན་གྱི་ལམ་ཤེས་དངོས་སོ། །
དང་པོ་ལ་དོན་འབྲེལ་དང་། ཚིག་འབྲེལ་གཉིས། དང་པོ་ནི། འབྲས་བུ་རྣམ་མཁྱེན་
ཐོབ་པ་ལ་རྒྱུ་ལམ་ཤེས་དགོས་པས། འབྲས་བུ་རྟོགས་པའི་བློས་རྒྱུ་རྟོགས་པའི་བློ་དྲངས་པ་
རྟོགས་པའི་རིམ་པའོ། །
-62-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
གཉིས་པ་ལ། གསར་དུ་ལྷགས་པ་དང་། སྔ་ན་གནས་པའི་འཁོར་གྱི་དབང་དུ་བྱས་པ་
གཉིས་ལས། དང་པོ་ནི། རྣམ་མཁྱེན་གྱི་མདོ་རྫོགས་པའི་རྗེས་སུ། རྒྱལ་ཆེན་རིས་བཞི་ནས་
འོག་མིན་གྱི་བར་གྱི་ལྷའི་བུ་རྣམས་ལྷགས་པ་ན། དེ་དག་ལ་སྔར་གྱི་རྣམ་མཁྱེན་གྱི་སྐབས་ཀྱི་
རྟོགས་པ་དེ་སྒྲུབ་དགོས་པས་སྔ་མ་དེ་ཉིད་བརྗོད་ན་སྔ་ན་གནས་པའི་འཁོར་རྣམས་བརྙས་པ་
སྐྱེ་བར་འགྱུར་བས། ལམ་ཤེས་འདིས་སྔར་གྱི་རྣམ་མཁྱེན་དེ་ཐོབ་པར་འགྱུར་རོ་ཞེས་དགོངས་
ཏེ༑ རྒྱུའི་ ཚུལ་ གྱིས་ གསུངས་པའོ། །གཉིས་པ་ནི། སྔ་ན་གནས་པའི་འཁོར་ཁ་ཅིག་ སྔར་
བསྟན་པའི་ཆོས་བཅུ་པོ་དེ་དག་ནི་སངས་རྒྱས་ཁོ་ནས་རྟོགས་པར་བྱ་བ་ཡིན་གྱི་བྱང་སེམས་ཀྱི་
རྟོགས་པར་བྱ་བ་མེད་དམ་སྙམ་པའི་དོགས་པ་ཡོད་པས། རྒྱུའི་ཆོས་ཙམ་ཞིག་དྲངས་ནས་བྱང་
སེམས་ཀྱིས་རྟོགས་བྱར་བསྟན་པའོ། ། །
གཉིས་པ་ལ་ཆོས་བཅུ་གཅིག་ཡོད་པ་གཉིས་སུ་འདུས་ཏེ། ལམ་ཤེས་ཀྱི་ཡན་ལག་
དང༌། ཡན་ལག་ཅན་གྱི་ལམ་ཤེས་གཉིས།
དང་པོ་ལ་རྒྱུའི་ཡན་ལག །རང་བཞིན་གྱི་ཡན་ལག །བྱེད་ལས་ཀྱི་ཡན་ལག་གོ །
དང་པོ་ལ་དངོས་ རྒྱུ་དང་། བརྒྱུད་རྒྱུའོ། །དང་པོ་ལ་གཉིས་ལས། འགལ་རྐྱེན་མེད་
པའི་རྒྱུ་ནི། མཛད་ཅེས་དྲང་ངོ༌། །གང་གིས་ན་དེ་བཞིན་གཤེགས་པའི་འོད་ཀྱིས་སོ། །ཇི་ལྟར་
མཛད་ན་འདོད་གཟུགས་ཀྱི་ལྷ་རྣམས་ཀྱི་རྣམ་སྨིན་གྱི་འོད་མོག་མོག་པོར་རོ། །གང་གི་དོན་དུ་
ན༑ ལྷའི་བུ་རྣམས་ལ་ལམ་ཤེས་དངོས་སུ་སྐྱེ་རུང་བར་བྱ་བའི་ཕྱིར་དུའོ། །འདིས་ཡོངས་
གཅོད་ལ་སྦྱོར་ལམ་ཆོས་མཆོག་ཆེན་པོ་ལ་གནས་པའི་བྱང་སེམས་དེས་ང་རྒྱལ་གྱིས་མཚོན་
པའི་ཉོན་མོངས་མངོན་གྱུར་པ་བཅོམ་པས་ལམ་ཤེས་དངོས་སུ་སྐྱེ་རུང་བར་བསྟན། རྣམ་
བཅད་ལ་ལོ་ཀའི་ལམ་གྱིས་ཆགས་བྲལ་དེས་ཅི་ཡང་མེད་མན་ཆད་ཀྱི་ཉོན་མོངས་མངོན་གྱུར་
བ་བཅོམ་ཀྱང་སྲིད་རྩེའི་དེ་མ་བཅོམ་པས་དེར་མི་རུང་བར་བསྟན་ནོ། །གཉིས་པ་མཐུན་རྐྱེན་
-63-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚང་བའི་རྒྱུ་ནི། འོ་ན་ཉོན་མོངས་མངོན་གྱུར་བ་བཅོམ་པ་ཐམས་ཅད་ལ་ལམ་ཤེས་དངོས་སུ་
སྐྱེ་རུང་ངམ་སྙམ་ན། དེ་ནི་འགལ་རྐྱེན་མེད་པ་ཙམ་ཡིན་གྱི། དེའི་སྟེང་དུ་མཐུན་རྐྱེན་བྱང་ཆུབ་
མཆོག་ཏུ་སེམས་སྐྱེད་པ་ཡོད་མེད་ཀྱི་བྱེ་བྲག་གིས་ལམ་ཤེས་དངོས་སུ་སྐྱེ་མི་སྐྱེའི་ཡུལ་སོ་སོར་
ངེས་པ་ཡིན་ནོ། །འདིས་ཡོངས་གཅོད་ལ་ཆོས་མཆོག་ཆེན་པོ་ལ་གནས་པའི་བྱང་སེམས་ལ་
གེགས་ང་རྒྱལ་མངོན་གྱུར་བ་བཅོམ་པའི་སྟེང་དུ་མཐུན་རྐྱེན་བྱང་ཆུབ་མཆོག་ཏུ་སེམས་སྐྱེད་པ་
ཡང་ཡོད་པས་དེ་དངོས་སུ་སྐྱེ་རུང་དུ་བསྟན་ནས། རྣམ་བཅད་ལ་ཉན་རང་དགྲ་བཅོམ་པས་
གེགས་ཉོན་མོངས་མ་ལུས་པར་སྤངས་ཀྱང་། མཐུན་རྐྱེན་སེམས་སྐྱེད་པ་མེད་པས་དེ་དངོས་སུ་
སྐྱེ་མི་རུང་བར་བསྟན་ནོ། །གཉིས་པ་བརྒྱུད་རྒྱུ་ནི། འོ་ན་ལོག་པའི་ལམ་གྱིས་ཅི་ཡང་མེད་མན་
ཆད་ལ་ཆགས་བྲལ་བྱས་པ་དང་། ཉན་རང་དགྲ་བཅོམ་ལ་ལམ་ཤེས་གཏན་ནས་མི་སྐྱེའམ་
སྙམ་ན། མཐར་ཐུག་ཐེག་པ་གཅིག་ཏུ་ངེས་པས་དེ་དག་གིས་ཀྱང་སྐབས་དང་པོར་བསྟན་པའི་
རྣམ་མཁྱེན་ཐོབ་པར་བྱ་བའི་ཕྱིར་ལམ་ཤེས་བསྒོམ་པས་ཁྱབ་པ་ཡིན་ནོ། །ཁྱབ་པའི་དོན་རང་
བཞིན་གནས་རིགས་ཀྱིས་ཁྱབ་པ་ལ་འཆད་པ་མི་འཐད་དེ། ཉིར་སྣང་ལས། ཁྱབ་པ་ནི་ལམ་
ཤེས་པ་ཉིད་ཀྱི་དབང་དུ་བྱས་ཏེ། ཞེས་གསུངས་ཤིང་། སློབ་དཔོན་གྱིས་སངས་རྒྱས་ཉིད་ཐོབ་
པར་བྱ་བའི་ཕྱིར་ལམ་ཤེས་པ་ཉིད་བསྒོམ་པར་བྱ་བ་ཡིན་པས་ཁྱབ་པ་ཡིན་ནོ། །ཞེས་གསུངས་
པའི་ཕྱིར་དང་། ཡན་ལག་སྔ་མ་གཉིས་ཀྱི་རྟེན་དང་འདིའི་རྟེན་མི་གཅིག་པའི་དོན་མ་རྟོགས་
པའི་ཕྱིར་རོ། །
གཉིས་པ་རང་བཞིན་གྱི་ཡན་ལག་ནི། འོ་ན་ལམ་ཤེས་དངོས་སུ་སྐྱེ་བ་ལ་ང་རྒྱལ་གྱིས་
མཚོན་པའི་ཉོན་མོངས་ཐམས་ཅད་བཅོམ་དགོས་ན། ལམ་ཤེས་དེས་འདོད་སྲེད་ཀྱིས་བསྡུས་
པའི་ཉོན་མོངས་ཆེད་དུ་གཉེར་ནས་སྤོང་ངམ་སྙམ་ན། མི་སྤོང་སྟེ་དེ་གཞན་དོན་དུ་སྲིད་པར་སྐྱེ་
བ་ལེན་པའི་རྒྱུར་དགོས་པས། དེ་ཆེད་དུ་གཉེར་ནས་མི་སྤོང་བ་དེ་ལམ་ཤེས་ཀྱི་རང་བཞིན་
-(64-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
ཡིན་པའི་ཕྱིར་རོ། །འོ་ན་ཉོན་མོངས་དེ་གང་ཞེ་ན། སྟོང་ཉིད་རྟོགས་པའི་ཤེས་རབ་ཀྱིས་ཟིན་
ཅིང་སེམས་ཅན་ལ་དམིགས་པའི་སྙིང་རྗེས་ཀུན་ནས་བསླངས་ཏེ་བསམ་བཞིན་དུ་གཞན་དོན་
དུ་སྲིད་པར་སྐྱེ་བ་ལེན་པར་འདོད་པའི་འདུན་པའམ་སྲེད་པ་སྟེ། བློ་གྲོས་རྒྱ་མཚོའི་མདོར།
དགེ་རྩ་དང་མཚུངས་ལྡན་གྱི་ཉོན་མོངས་བརྒྱད་གསུངས་པའི་གཅིག་ཡིན་ནོ། །འདི་ཕྱིན་ཅི་མ་
ལོག་པར་ཤེས་པར་འདོད་ན། ཁོ་བོའི་ཡོངས་འཛིན་མཆོག་གི་ལེགས་བཤད་ན་བཞུགས་པས་
དེར་ཕྲག་དོག་སྤངས་ཏེ་ལྟོས་ཤིག །
གསུམ་པ་བྱེད་ལས་ནི། འོ་ན་འཁོར་བར་སྐྱེ་བ་བླངས་པ་ལ་དགོས་པ་ཅི་ཡོད་ཅེ་ན།
དེ་ཡི་དགོས་པ་ནི་གཞན་དོན་གྱི་ལས་བྱེད་པའི་ཆེད་དོ། །འོ་ན་ཡུལ་གང་ལ། ཚུལ་ཇི་ལྟར།
ལམ་གང་བསྟན་པའི་སྒོ་ནས་བྱེད་ཅེ་ན། ཡུལ་ནི་རིགས་ཅན་གསུམ་མོ། །ཚུལ་ནི་སེམས་ཅན་
འཁོར་དུ་མ་བསྡུས་པ་རྣམས་བསྡུས་པ་སོགས་ཀྱིས་སོ། །ལམ་ནི་ཐེག་པ་གསུམ་གྱི་ལམ་མོ། །
ཡང་ན་རང་བཞིན་དེ་ལྟར་ཡིན་ན། དེའི་བྱེད་པ་གང་སྙམ་ན། དེའི་བྱེད་ལས་ནི་སེམས་ཅན་
འཁོར་དུ་མ་བསྡུས་པ་སྡུད་པ་ལ་སོགས་པའི་ལས་ཅན་ནོ། །བསྡུས་པ་སོགས་ཀྱི་ངོ་བོ་གང་
སྙམ་ན། ཐེག་པ་རང་རང་གི་ལམ་ལྔ་པོ་དེ་དང་དེ་ལ་བཀོད་པ་ལ་ལས་སྦྱར་རོ། །
གཉིས་པ་ཡན་ལག་ཅན་གྱི་ལམ་ཤེས་ནི། འོ་ན་ཡན་ལག་དེ་ལྟ་བུ་དང་ལྡན་པའི་ལམ་
ཤེས་དེ་གང་སྙམ་ན། འདི་ལ་གསུམ་ལས། དང་པོ་ཉན་ཐོས་ཀྱི་ལམ་ཤེས་པའི་ལམ་ཤེས་ལ་
ལམ་ཤེས་དངོས་དང་། རྒྱུ་ངེས་འབྱེད་ཆ་མཐུན་གཉིས།
དང་པོ་ནི། ཤེས་པར་བྱ་ཞེས་དྲང་ངོ༌
། །གང་ན་ཉན་ཐོས་ཀྱི་ལམ་འདིའོ། །སྐབས་གང་
དུ་ན་ལམ་ཤེས་པ་ཉིད་ཀྱི་ཚུལ་འཆད་པའི་སྐབས་ལ་ནིའོ། །གང་གི་སྒོ་ནས་ན་དུགྷབ་ལ་སོགས་
པ་འཕགས་པའི་བདེན་པ་བཞི་པོ་དག་གི་རྣམ་པ་མི་རྟག་པ་ལ་སོགས་པ་བཅུ་དྲུག་པོ་རྣམས་
རྟོགས་རིགས་ཐུན་མོང་མ་ཡིན་པ་མི་དམིགས་པའི་ཤེས་རབ་ཀྱིས་ཟིན་པའི་སྒོ་ནས་ནིའོ། །
-65-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདིས་བྱང་འཕགས་ཀྱི་རྒྱུད་ལ། འདི་ནི་ཉན་ཐོས་གྱི་ལམ་གྱི་དམིགས་པའོ། །འདི་ནི་རྣམ་
པའོ་སྙམ་པའི་བློ་ཡོད་སྲིད་པས་དེ་ལམ་ཤེས་མ་ཡིན་པར་བསྟན་པས་ལམ་ཤེས་ལ་རྟོག་པ་
ཡོད་པར་འདོད་པ་རྣམས་གཟབས་འཚལ་ལོ། །དེས་ན་མི་དམིགས་པའི་རྣམ་པས་མ་ཟིན་པར་
མངོན་ཞེན་ཅན་གྱི་བྱང་འཕགས་ཀྱི་རྒྱུད་ཀྱི་ཉན་ཐོས་ཀྱི་རྟོགས་རིགས་ནི་ཤེས་བྱ་ཉན་ཐོས་ཀྱི་
ལམ་ཡིན་ཀྱང་དེ་ཤེས་པའི་ལམ་ཤེས་མ་ཡིན་ལ། མི་དམིགས་པའི་རྣམ་པ་ཅན་གྱི་རྟོགས་
རིགས་ནི་གཉིས་ཀ་ཡིན་ནོ། །འོན་ཀྱང་ལྡོག་པ་ནི་སོ་སོར་ཡོད་དེ། བློ་གཅིག་གི་སྟེང་གི་ཉན་
ཐོས་ཀྱི་རྟོགས་རིགས་ནི་ཤེས་བྱའི་ལམ་དང་། མི་དམིགས་པའི་རྣམ་པ་ཅན་ནི་ཡུལ་ཅན་ལམ་
ཤེས་ཡིན་པའི་ཕྱིར་རོ། །འདི་ལ་དགོངས་ནས་ལུས་རྣམ་གཞག་གི་གཞུང་རྣམས་ཀྱིས་ཤེས་
བྱའི་ལམ་གསུམ་ངོས་བཟུང་ནས། གསུམ་པོ་དེ་ཉིད་ལམ་ཤེས་ཉིད་ནི་དེ་འདྲར་བཤད་ཅེས་
གསུངས་ཞིང་། ཡན་ལག་རྒྱས་བཤད་དུ་ལྡོག་ཆ་གཉིས་པ་ལ་ལམ་ཤེས་སུ་གསུངས་སོ། །
གཉིས་པ་རྒྱུ་ངེས་འབྱེད་ཆ་མཐུན་ནི། ཉན་ཐོས་ཀྱི་རྟོགས་རིགས་དེ་ཉིད་དོན་སྤྱིའི་
ཚུལ་གྱི་ཤེས་པ་ཙམ་གྱིས་གཞན་ལ་ཕྱིན་ཅི་མ་ལོག་བར་འཆད་མི་ནུས་པས་མངོན་སུམ་དུ་
ཤེས་དགོས་ལ། དེ་ལ་སྦྱོར་ལམ་དུ་རྒྱུན་ལྡན་དུ་སྒོམ་དགོས་པས་ཉན་ཐོས་ཀྱི་ལམ་ཤེས་པའི་
ལམ་ཤེས་ཀྱི་རྒྱུ་ཉན་ཐོས་ཀྱི་རྟོགས་རིགས་མི་དམིགས་པའི་སྒོ་ནས་སྒོམ་པའི་བྱང་སེམས་ཀྱི་
སྦྱོར་ལམ་སྟོན་པ་ནི། འཕགས་པ་གསུམ་གྱི་ནང་ནས་ཉན་ཐོས་ཀྱི་སྦྱོར་ལམ་ལ་བཞི་ལས།
དང་པོ་ནི། བྱང་སེམས་ཀྱིས་གཟུགས་སོགས་དང་སྟོང་པ་ཉིད་དབྱེར་མེད་པར་རྟོགས་ནས་
སྒོམ་པས་དྲོ་བའོ། །དབྱེར་མེད་པ་ཅི་ཞེ་ན། གཟུགས་ལ་སོགས་པ་རང་གི་ངོ་བོས་སྟོང་པའི་
ཕྱིར། འདི་ སློབ་ དཔོན་ གྱིས་ བར་ པ་ གཉིས་ ཀྱི་ སྒྲུབ་ བྱེད་དུའང་སྦྱར་རོ། །གཉིས་པ་ནི།
གཟུགས་སོགས་དེ་དག་གི་རང་གི་ངོ་བོ་དོན་དམ་པར་ཅིར་ཡང་མི་དམིགས་པར་རྟོགས་པས་
རྩེ་མོར་གྱུར་པ་གསུམ་པོ་དག་ཏུ་འདོད་དོ། །གསུམ་པ་ནི། གཟུགས་སོགས་དེ་ལ་ཁྱད་པར་
-66-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
རྟག་པ་དང་མི་རྟག་པ་ལ་སོགས་པར་དམིགས་པའི་ཚུལ་གྱིས་གནས་པ་བཀག་པས་བཟོད་པ་
གསུམ་པོ་རྣམས་སོ། །བཞི་པ་ནི། བྱང་སེམས་ཀྱིས་དང་པོ་ལ་སོགས་པ་བཅུ་པོ་དག་ལས་
བརྩམས་ནས་ནི་དམིགས་པའི་ཚུལ་གྱིས་གནས་པར་མི་བྱའོ། །ཞེས་མི་གནས་པའི་ཚུལ་རྒྱས་
པར་བསྟན་པ་ཡིས་ཆོས་ཀྱི་མཆོག་ཏུ་འགྱུར་བར་མདོ་ལས་བཤད་དེ། གནས་པར་མི་བྱ་བ་
ཅིའི་ཕྱིར་ཞེ་ན། སངས་རྒྱས་ཀྱིས་ཆོས་ཐམས་ཅད་མངོན་སུམ་དུ་མཁྱེན་ནས་གནས་བྱའི་ཆོས་
རྣམས་བདེན་པ་མ་གཟིགས་པའི་ཕྱིར། ས་བཅུ་ནི་བརྒྱད་སྟོང་པར་བརྒྱད་པ་སོགས་ལ་བཤད་
ཀྱང་ཡུམ་གཞན་གཉིས་ལས་སྔར་བཞིན་བཤད་དོ། །
གཉིས་པ་རང་རྒྱལ་གྱི་ལམ་ཤེས་པའི་ལམ་ཤེས་ལ་ལམ་ཤེས་དངོས་དང་། དེའི་རྒྱུ་
ངེས་འབྱེད་ཆ་མཐུན་ནོ། །དང་པོ་ལ་དོན་གཉིས་ཀྱི་ཁྱད་པར་དང་སྤང་བྱ་དང་རྟེན་གྱི་ཁྱད་པར་
གཉིས། དང་པོ་ལ་དངོས་དང་། རྩོད་སྤོང་གཉིས། དང་པོ་ནི། ཉན་རང་གཉིས་ཀྱི་མི་སློབ་
ལམ་ལ་ཁྱད་པར་མེད་ན་སློབ་ལམ་ལ་ཡང་ཁྱད་པར་མེད་པས། ལམ་ཤེས་སོ་སོར་བསྟན་པ་
ལ་ དོན་མེད་ ཅིང་། ཁྱད་ པར་ ཡོད་ ན་ ཇི་ ལྟ་ བུ་ ཞེ་ ན། རང༌ དོན་ལམ་བགྲོད་ཚུལ་དང་།
གཞན་དོན་ཆོས་སྟོན་ཚུལ་གཉིས་ཀྱི་སྒོ་ནས་ཁྱད་པར་སྟོན་པ་ནི། བསེ་རུ་ལྟ་བུའི་རང་སངས་
རྒྱས་ཀྱི་ཡེ་ཤེས་ནི་ཆོས་ཅན། སྲིད་པ་ཐ་མའི་ཚེ་ཉན་ཐོས་ཀྱི་མི་སློབ་ལམ་ལས་ལམ་བགྲོད་
ཚུལ་གྱི་སྒོ་ནས་ཟབ་པ་ཉིད་དུ་མངོན་པར་བརྗོད་དེ། ཁྱོད་ནི་སྲིད་པ་ཐ་མའི་ཚེ་གཞན་གྱིས་
བསྟན་མི་དགོས་ལ། ཉན་ཐོས་ཀྱི་མི་སློབ་ལམ་ནི་དེའི་ཚེ་གཞན་གྱིས་བསྟན་པ་ལ་ལྟོས་དགོས་
པའི་ཕྱིར། དང་པོ་གྲུབ་སྟེ། རང་བྱུང་གི་རིགས་ཅན་བདག་ཉིད་ཀྱི་སྨོན་ལམ་སོགས་ཀྱི་མཐུས་
དབེན་པར་བསྟེན་པ་ཙམ་གྱིས་བྱང་ཆུབ་རྟོགས་པའི་ཕྱིར། དེར་མ་ཟད་ཡང་དེ་ཆོས་ཅན་བྱང་
ཆུབ་ཐོབ་པའི་ཚེ་ཆོས་སྟོན་ཚུལ་གྱི་སྒོ་ནས་ཀྱང་ཟབ་སྟེ། ཁྱོད་ཀྱིས་ཆོས་སྟོན་པ་སྒྲ་ལ་མི་ལྟོས་
ལ༑ ཉན་ཐོས་ཀྱི་དེ་ནི་གཞན་ལ་ཆོས་སྟོན་པ་སྒྲ་དང་བཅས་པ་ལ་ལྟོས་པའི་ཕྱིར། འདི་ནི་ཡང་
-67-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གི་དོན་ནོ། །གཉིས་པ་རྩོད་སྤོང་ནི། སྒྲ་མེད་པ་དང་ཆོས་སྟོན་པ་འགལ་ལོ་ཞེ་ན། མི་འགལ་
བར་སྟོན་པ་ནི། སྣང་ཞེས་དྲང་ངོ༌། །གང་ལ་ན་བདེན་པ་བཞི་ལ་དམིགས་ནས་རྣམ་པ་མི་རྟག་
ལ་སོགས་བཅུ་དྲུག །དགེ་སྡིག་ལ་དམིགས་ནས་རྣམ་པ་བླང་དོར། རྟེན་འབྲེལ་ལ་དམིགས་
ནས་རྣམ་པ་ལུགས་འབྱུང་ལུགས་བཟློག་རྟོགས་པར་དོན་གཉེར་གྱི་སློབ་མ་གསུམ་པོ་གང་
དང་གང་། དམིགས་ཡུལ་གྱི་དོན་ནི་གསུམ་པོ་གང་དང་གང་ལ། གསུམ་པོ་ཇི་ལྟ་ཇི་ལྟར་ཉན་
ཅིང་རང་གིས་རྟོགས་པར་འདོད་པའི་གང་ཟག་གསུམ་པོ་དེ་དང་དེ་ལའོ། །གང་ན་དམིགས་
ཡུལ་གསུམ་པོའི་དོན་དེ་དང་དེའོ། །ཇི་ལྟར་ན་ངག་གི་སྒྲ་མེད་ཀྱང་ལུས་ལ་བརྟེན་ནས་ཇི་ལྟར་
རྟོགས་པར་འདོད་པ་དེ་དང་དེ་ལྟར་རོ། །གཉིས་པ་སྤང་བྱ་དང་རྟེན་གྱི་ཁྱད་པར་ནི། ཤེས་པར་
བྱ་ཞེས་དྲང་ངོ༌། །གང་ན་བསེ་རུ་ལྟ་བུའི་ལམ་མོ། སྐབས་གང་དུ་ན་ལམ་ཤེས་ཉིད་ཀྱི་ཚུལ་ལ་
ནིའོ་ཞེས་སྦྱར་རོ། །ཇི་ལྟར་ན་ཁྱད་པར་གསུམ་གྱིས་ཡང་དག་པར་བསྡུས་པ་ཡིན་པར་རོ། །
གསུམ་པོ་གང་ཞེ་ན། བསེ་རུ་ལྟ་བུའི་སློབ་ལམ་ཆོས་ཅན། ཉན་ཐོས་ཀྱི་སློབ་ལམ་ལས་ཁྱད་
པར་འཕགས་ཏེ། རང་གི་སྤང་བྱའི་རིགས་གཟུགས་སོགས་གཟུང་བའི་དོན་སོགས་ལ་རྟོག་པ་
སྤོང་བའི་ཕྱིར། འདིར་བསྟན་གཟུང་རྟོག་ཤེས་སྒྲིབ་ཁོ་ནར་འདོད་པ་ནི། མདོ་དང་འགྲེལ་པ་
དང་འགལ་ཏེ། མདོར་གཟུགས་ཟབ་པ་མ་ཡིན་ཕྲ་བ་མ་ཡིན་ཅེས་པས་རིམ་བཞིན་གང་ཟག་
དང་ཆོས་ཀྱི་བདག་མེད་བསྟན་ཅིང་། འགྲེལ་པར་གཉེན་པོ་གཉིས་བཤད་པའི་ཕྱིར་དང་།
ཤེར་སྒྲོན་དུ། ཇི་སྐད་བཤད་པའི་བདེན་པ་སྒོམ་པ་ཁོ་ན་དང་། དོན་ཇི་ལྟ་བ་བཞིན་རྟེན་ཅིང་
འབྲེལ་པར་འབྱུང་བ་བསྒོམས་པས་གཟུང་བའི་དོན་གྱི་རྣམ་པར་རྟོག་པ་སྤངས་ཏེ། མ་རིག་པ་
དང༌། ཕུང་པོ་དང་། བདག་ལ་སོགས་པ་ལ་མངོན་པར་ཞེན་པ་རབ་ཏུ་སྤོང་པ་ཉིད་དེ། །ཞེས་
གསུངས་པའི་ཕྱིར་ན། ཤེས་སྒྲིབ་ཀྱང་ཕྱི་དོན་ལ་བདེན་འཛིན་གཅིག་པུར་འདོད་པ་ནི་མ་ཤེས་
པ་ཡིན་ནོ། །ཐེག་ཆེན་ལས་དམན་ཏེ། འཛིན་པའི་རྣམ་རྟོག་མི་སྤོང་བའི་ཕྱིར། འདི་ཡི་འཛིན་
-68-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
རྟོག་ནི་ཐེག་ཆེན་གྱི་སྤང་བྱའི་རིགས་སུ་གནས་པའི་ཞེན་ཆ་ཐམས་ཅད་ཡིན་གྱི། གཟུང་རྟོག་
གིས་བཟླས་ཕྱེ་བའི་འཛིན་པ་ལ་འདོད་པ་ནི་གད་མོའི་གནས་སོ། །ཡང་ཉན་ཐོས་ལས་ཁྱད་
ཞུགས་ཏེ། གཟུང་མེད་རྟོགས་པའི་རྟེན་རིགས་ཀྱིས་ཁྱད་པར་དུ་བྱས་པའི་ཕྱིར། འདིའི་རྟེན་
ཡང་རིགས་ཉིད་ཡིན་པ་དགོངས་པ་སྟེ། ཉིར་སྣང་ལས། རྟོགས་པའི་རྟེན་རིགས་ཀྱི་དབང་དུ་
མཛད་ནས་གསུངས་པ་ནི་ཕྱིར་མི་ལྡོག་པའི་བྱང་སེམས་ཆེན་པོ་ལ་སོགས་པ་ཞེས་སོགས་དང་།
དངོས་པོར་གྱུར་པའི་རྟེན་མེད་པར་རྟོགས་པའི་ཆོས་ཐོབ་པར་སྟོན་པར་བྱེད་པ་སྤྲུལ་པའི་མེ་
ཏོག་གི་རྣམ་པ་ཉེ་བར་འགོད་པ་དང་ཞེས་གསུངས་པའི་ཕྱིར། དེས་ན་མདོ་སྔ་མས་བྱང་སེམས་
དེ་དག་གི་རྒྱུད་ཀྱི་ཆོས་ཉིད་ནི་རང་རྒྱལ་གྱི་རྟོགས་རིགས་ཀྱི་ཆོས་ཉིད་རིགས་ཀྱི་རྟེན་དང་།
ཕྱི་མས་ཆོས་ཉིད་ཡིན་ཡང་རྟེན་དུ་རུང་བའི་སྒྲུབ་བྱེད་སྟོན་པ་ཡིན་ནོ། །ཁྱད་ཆོས་འདི་དག་
ཀྱང་མདོ་དང་བསྟན་བཅོས་ཀྱི་དགོངས་པ་བྱང་སེམས་ཀྱི་རྒྱུད་ལ་ཡོད་པའི་རྟོགས་རིགས་ཀྱི་
ཁྱད་པར་ཡིན་ཏེ། གང་གི་ཤེས་བྱ་ཉན་ཐོས་ཀྱི་ལམ་དེ་སྦྱོར་བ་རྣམ་མཁྱེན་ཡིད་བྱེད་སོགས་
གསུམ་གྱིས་ཟིན་པར་བཤད་པས་བྱང་སེམས་ཀྱི་རྟོགས་པར་བྱེད་དགོས་ཤིང་དེ་དང་རྒྱུ་མཚན་
མཚུངས་པ་དང་། རྟེན་གྱི་ཁྱད་པར་འཆད་པའི་ཚེ་བྱང་སེམས་དང་རྒྱལ་སྲས་ཀྱི་ལྡོག་པ་ནས་
གསུངས་པ་དང་། སྐབས་དེར་སྒོམ་ལམ་མ་བཤད་པ་ལ་རྒྱུ་མཚན་ཡོད་པ་དང་། གཞན་དུ་ན་
སྒོམ་ལམ་ཡང་འཆད་རིགས་པར་ཐལ། རང་རྒྱལ་གྱི་སྒོམ་ལམ་ལའང་ཁྱད་ཆོས་གསུམ་པོ་
ཡོད་པའི་ཕྱིར་རོ། །
གཉིས་པ་དེའི་རྒྱུ་ངེས་འབྱེད་ཆ་མཐུན་ནི། རང་རྒྱལ་གྱི་རྟོགས་རིགས་དེ་ཡང་དོན་སྤྱིའི་
ཚུལ་གྱིས་ཤེས་པ་ཙམ་གྱིས་གཞན་ལ་ཕྱིན་ཅི་མ་ལོག་པར་འཆད་མི་ནུས་པས་མངོན་སུམ་དུ་
ཤེས་དགོས་ལ། དེ་ལ་ཡང་སྦྱོར་ལམ་དུ་རྒྱུན་ལྡན་དུ་སྒོམ་དགོས་པས། རང་རྒྱལ་གྱི་ལམ་ཤེས་
པའི་ལམ་ཤེས་ཀྱི་རྒྱུ་རང་རྒྱལ་གྱི་རྟོགས་རིགས་རྒྱུན་ལྡན་དུ་སྒོམ་པའི་བྱང་སེམས་ཀྱི་སྦྱོར་
-69-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་སྟོན་ནོ། །སྦྱོར་ལམ་དེའི་དམིགས་རྣམ་ ཇི་ ལྟ་བུ་ཞེ་ན། དམིགས་པ་ཆོས་ཐམས་ཅད་
བརྡར་བཏགས་པ་ཙམ་ལ་དམིགས་ནས། རྣམ་པ་དོན་དམ་པར་གཟུགས་སོགས་སུ་བཏགས་
པས་སྟོང་པའི་ཆོས་ཉིད་དང་མི་འགལ་བར་སྟོན་པའི་རྣམ་པ་ཅན་ནི་དྲོ་བར་གྱུར་བའོ། །རྩེ་
མོར་གྱུར་པ་ནི་དམིགས་པ་གཟུགས་ལ་སོགས་པ་ལ་དམིགས་ནས། རྣམ་པ་དོན་དམ་པར་
ཉོན་མོངས་འགྲིབ་པ་མེད་པ་དང་
། ལ་སོགས་པ་རྣམ་བྱང་འཕེལ་བ་མེད་པར་རྟོགས་པས་རབ་
ཏུ་ཕྱེའོ། །དམིགས་པ་གཟུགས་ནས་རྣམ་མཁྱེན་གྱི་བར་ལ་དམིགས་ནས། རྣམ་པ་ནང་སྟོང་པ་
ཉིད་དང་ལ་སོགས་པ་ཕྱི་སྟོང་པ་ཉིད་ལ་སོགས་པ་ཡི་སྒོ་ནས་ཅིར་ཡང་གཟུང་དུ་མེད་པ་ལ་
བློས་ཀྱང་ཅིར་ཡང་མི་འཛིན་པའི་ཕྱིར་བཟོད་པའོ། །དམིགས་པ་གཟུགས་སོགས་ལ་དམིགས་
ནས། རྣམ་པ་དོན་དམ་པར་སྐྱེ་བ་མེད་པ་དང་སོགས་པ་འགག་པ་མེད་པའི་རྣམ་པ་ཅན་ནི་
འཇིག་རྟེན་པའི་ཆོས་ཀྱི་མཆོག་གོ །འདིར་བྱང་སེམས་ཀྱི་ལམ་ཤེས་ཀྱི་རྒྱུ་སྦྱོར་ལམ་མ་
གསུངས་པ་ནི་སྐབས་དང་པོར་བསྟན་ཟིན་པ་ལ་དགོངས་སོ། །
གསུམ་པ་བྱང་སེམས་ཀྱི་རིགས་ཅན་ལ་བསྟན་པར་བྱ་བའི་ལམ་ཤེས་འདིར་བསྟན་
ཚུལ་ནི། ཤེས་བྱ་བྱང་སེམས་ཀྱི་ལམ་ནི། གདུལ་བྱ་གཞན་ལ་བསྟན་པར་བྱ་བ་ཡང་ཡིན་ལ།
རང་ཉིད་ཀྱིས་རྒྱུན་ལྡན་དུ་བསྒོམ་པར་བྱ་བ་ཡང་ཡིན་པས་ཡན་ལག་རྒྱས་བཤད་དུ་ཤེས་པར་
བྱ་ཞེས་པའི་ཚིག་གི་ཁྱད་པར་མ་སྨོས་པར་རང་གི་ངོ་བོས་སྒོ་ནས་བསྟན་ཞིང་། རྟོགས་རིགས་
སྔ་མ་གཉིས་ནི་རང་ཉིད་ཀྱིས་རྒྱུན་ལྡན་དུ་བསྒོམ་པ་མ་ཡིན་པས་ཤེས་པར་བྱ་ཞེས་ཚིག་གི་
ཁྱད་པར་གསུངས་སོ། །ཡང་ན་ཤེས་བྱ་ བྱང་སེམས་ཀྱི་ལམ་དང་དེ་ཤེས་པའི་ལམ་ཤེས་
གཉིས་རྟོགས་རིགས་གཅིག་པས་ཚིག་གི་ཁྱད་པར་དེ་མ་གསུངས་པར་ངོ་བོ་མཐོང་སྒོམ་
གཉིས་སུ་གསུངས་ལ། རྟོགས་ རིགས་ སྔ་མ་གཉིས་དང་། དེ་ཤེས་པའི་ལམ་ཤེས་གཉིས་
རྟོགས་རིགས་ཐ་དད་པས་ཚིག་གི་ཁྱད་པར་དེ་གསུངས་ཤིང་། མི་དམིགས་པའི་རྣམ་པས་ཟིན་
-7)-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
པའི་ཚེ། ཤེས་བྱ་ཤེས་བྱེད་ངོ་བོ་གཅིག་པས་ལུས་རྣམ་གཞག་ཏུ་གསུམ་ཆར་ལ་ཚིག་གི་ཁྱད་
པར་དེ་མ་གསུངས་སོ། །དེས་ན་འདི་ལ་མཐོང་ལམ་དང་། སྒོམ་ལམ་གཉིས།
དང་པོ་ལ། ཡེ་ཤེས་མདོར་བསྟན། རྣམ་པ་རྒྱས་པར་བཤད་པ། སྐབས་ཀྱི་དོན་བསྡུ་
བའོ། །
དང་པོ་ནི། བཤད་དོ་ཞེས་དྲང་ངོ་། །གང་ན་ཐེག་ཆེན་གྱི་མཐོང་བའི་ལམ་འདིའོ། །ཇི་
ལྟར་ན་ཚེ་འདི་ཕྱིའི་ཕན་ཡོན་གཉིས་དང་བཅས་པར་རོ། །སྐབས་གང་དུ་ན་ལམ་ཤེས་པ་ཉིད་
ལའོ། །གང་གི་སྒོ་ནས་ན་སྡུག་ཀུན་བདེན་པ་དང་འགོག་ལམ་བདེན་པ་སྟེ། བཞི་པོ་རེ་རེ་ལ་
བཟོད་པ་དང་ཤེས་པའི་སྐད་ཅིག་མ་རྣམ་པ་བཞི་བཞིར་ཕྱེ་བ་ཡི་སྒོ་ནས་སོ། །སྐབས་གཞན་དུ་
ཡོན་ཏན་གྱི་ལྡོག་པ་གཞན་གྱི་སྒོ་ནས་བཤད་ཀྱང་། འདིར་འདི་ཕྱིའི་ཕན་ཡོན་གྱི་ལྡོག་པ་ནས་
བསྟན་པ་ནི་སྐབས་འདིར་གདུལ་བྱ་བྱང་སེམས་ཀྱི་རིགས་ཅན་ལ་བསྟན་པ་དང་། རང་ཉིད་
རྒྱུན་ལྡན་དུ་བསྒོམ་པ་གཉིས་ཀྱི་སྒོ་ནས་བསྟན་པ་གང་ཞིག །དེ་གཉིས་ཀ་ལ་ཕན་ཡོན་གྱིས་སྤྲོ་
བ་བསྐྱེད་དགོས་པའི་ཕྱིར་རོ། །
གཉིས་པ་རྣམ་པ་རྒྱས་པར་བཤད་པ་ལ་བཞི་ལས། དང་པོ་སྡུག་བདེན་གྱི་བཞི་ལས་
དང་པོ་ནི། དུསྶཁའི་དེ་བཞིན་ཉིད་དང་དེ་རྟོགས་པའི་སངས་རྒྱས་དག་ཕན་ཚུན་རྣམ་གྲངས་
ཀྱིས་གནས་པར་ཁས་མི་ལེན་པ་ལ་ངེས་པ་རང་སྟོབས་ཀྱིས་འདྲེན་པའི་ཐེག་ཆེན་གྱི་བདེན་པ་
མངོན་རྟོགས་ནི། འདིར་དངོས་སུ་བསྟན་པའི་དུསཁ་ཆོས་བཟོད་ཀྱི་ངོ་བོ་ཡིན་ནོ། །ངེས་པ་རང་
སྟོབས་ཞེས་སོགས་ཕྱི་མ་རྣམས་ལ་ཡང་སྦྱར་རོ། །ཅིའི་ཕྱིར་ཞེ་ན། གཉིས་པོ་དག་ཕན་ཚུན་
གཅིག་ལ་གཅིག་རྟེན་དང་བརྟེན་པར་མེད་པའི་ཕྱིར། གཉིས་པ་ནི། གཟུགས་སོགས་དོན་
དམ་པར་ཆོས་ཉིད་ཀྱི་ངོ་བོས་ཆེན་པོ་ཡིན་པ་ལ་ཞེས་སོགས་སོ། །གསུམ་པ་ནི། དུབྷཁའི་ཆོས་
ཉིད་གཞལ་བར་བྱ་བ་ལས་འདས་པས་འཇལ་བྱེད་ཀྱི་ཚད་མ་མེད་པ་དང་བཅས་པ་ལ་ཞེས་
-7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་སོ། །བཞི་པ་ནི། ཆོས་ཉིད་གཟུགས་ཅན་གྱི་ཚད་རྡུལ་ཕྲ་རབ་ཀྱི་མཐར་ཐུག་པ་ལ་
བརྟེན་པའི་དབྱིབས་སམ་དེ་མིན་གྱི་ཚད་ནི་སྐད་ཅིག་སྟེ་ཚད་དེ་དག་མེད་པ་ལ་ཞེས་སོགས་སོ།།
སློབ་དཔོན་གྱིས་ཕྱི་མ་གསུམ་ལ་ཆོས་ཀྱི་དབྱིངས་ཀྱི་ངོ་བོ་ཡིན་པ་སྒྲུབ་བྱེད་དུ་བཀོད་དོ། །
གཉིས་པ་ཀུན་འབྱུང་གི་བཞི་ལས་དང་པོ་ནི། རྒྱུར་གྱུར་པའི་གཟུགས་སོགས་ཀྱི་ཆོས་ཉིད་
རྟག་ཆད་དམ་སྔོན་དང་ཕྱི་མའི་མཐའ་དང་དབུས་མེད་པས་ཀུན་འབྱུང་གི་རྣམ་པ་བཞི་བཀག་
པ་ལ་ཞེས་སོགས་སམ། ཡང་ན་མེད་པ་ལ་ཞེས་སོགས་སྦྱར་རོ། །གཉིས་པ་ནི། དེའི་ཡུམ་དེར་
གནས་པའི་རྣལ་འབྱོར་པ་ནི་གཟུགས་ལ་སོགས་པའི་ཆོས་ཉིད་ལ་ཞེས་པའམ། ཡང་ན་དེའི་
གཟུགས་ལ་སོགས་པ་ལ་གཞན་གྱིས་སངས་རྒྱས་ཉིད་དུ་ངེས་པར་འཛིན་པ་ལ་ཞེས་སོགས་
སོ༑ ༑འགྲེལ་པར་སྔ་མ་སྣང་ཡང་མདོར་ཕྱི་མ་གསལ་ཏེ་བདག་ཅག་གིས་བྱང་སེམས་ཆེན་པོ་
ཡུམ་འདི་དང་མ་བྲལ་བ་དེ་ནི་དེ་བཞིན་གཤེགས་པ་ཉིད་དུ་བཟུང་བར་བགྱིའོ་ཞེས་གསུངས་
པའི་ཕྱིར་རོ། གསུམ་པ་ནི། ཆོས་ཉིད་བླང་བ་མེད་པ་དང་དོར་བ་མེད་པ་དང་སོགས་པས་སྐྱེ་
འགག་མེད་པ་ལ་ཞེས་སོགས་སོ། །བཞི་པ་ནི། ཤེས་རབ་ཀྱིས་ཟིན་པའི་བྱམས་པ་དང་སྙིང་རྗེ་
ལ་སོགས་པ་རྣལ་འབྱོར་སྲུང་བའི་ཚད་མེད་བཞི་བསྒོམ་པ་ལ་ཞེས་སོགས་སོ། །དེ་ལྟར་བསྒོམ་
དགོས་ཏེ། མ་བསྒོམས་ན་སྡུག་ཀུན་གྱི་སྐྱོན་དང་འགོག་པའི་ཡོན་ཏན་རིག་ནས་སྐད་ཅིག་དགུ་
པར་འགོག་པར་ལྟུང་བ་ལས་འདིས་འཛིན་པར་འཕགས་པས་བཤད་དོ། །གསུམ་པ་འགོག་
པའི་བཞི་ལས་དང་པོ་ནི། ཆོས་ཐམས་ཅད་སྟོང་པ་ཉིད་ཡིན་པ་ལ་ཞེས་སོགས་སོ། །གཉིས་པ་
ནི༑ ཆོས་ཀྱི་དབྱིངས་དང་མཉམ་པའི་དགེ་བ་ཐོབ་ཅིང་བསྔོས་པས་རང་གིས་སངས་རྒྱས་ཉིད་
ནི་འཐོབ་པའམ་ཡང་ན་རང་ཉིད་ སངས་རྒྱས་ཉིད་དུ་སྤྲུལ་པའི་ནུས་པ་འཐོབ་པ་ལ་ཞེས་
སོགས་སོ། །འདི་མདོར་ བཞུགས་ སོ། །གསུམ་པ་ནི། དེའི་ལམ་དུ་རྣམ་པར་བྱང་བ་སྦྱིན་
སོགས་ཀུན་ཡོངས་སུ་བསྡུས་པ་ལ་ཞེས་སོགས་སོ། །བཞི་པ་ནི། འདིར་རྣམ་བྱང་གི་ཆོས་ཀུན་
-72-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
ཕལ་ཆེར་འདུས་པས་ཕྱིའི་འཚེ་བ་མི་ལ་སོགས་པའི་ཉམ་ང་བ་དང་ནང་གི་འཚེ་བ་ནད་གདོན་
སོགས་ ཀུན་སེལ་བའི་ ཕན་ཡོན་ལ་ཞེས་སོགས་སོ། །བཞི་པ་ ལམ་བདེན་གྱི་བཞི་ལས།
དང་པོ་ནི། ཡུམ་བསྒོམས་པས་མྱ་ངན་ལས་འདས་པ་དང་ཆགས་སོགས་ལ་ཡང་བདེན་འཛིན་
ཞི་བ་ཉིད་ཅེས་སོགས་སོ། །གཉིས་པ་དེའི་རྟོགས་པ་ལ་ཞུགས་པ་ལ་ཕྱོགས་བཅུའི་སངས་རྒྱས་
ལ་སོགས་པ་རྣམས་ཀྱིས་ལྷས་བྱས་པའི་གནོད་པ་ལས་བསྲུང་བ་དང་ལ་སོགས་པ་འབྱུང་བ་
ལས་གྱུར་པའི་དེ་ལས་བསྐྱབ་པ་དང་། ནང་གི་དེ་ལས་སྔ་བ་དག་གམ། ཡང་ན་མཐོང་བའི་
ཆོས་ལ་དང་། སྐྱེས་ནས་དང་། ལན་གྲངས་གཞན་ལ་མྱོང་བར་འགྱུར་བའི་མི་དགེ་བ་ལས་
བྱུང་བའི་འཚེ་བ་བཟློག་པས་རིམ་བཞིན་བསྲུང་བ་ལ་སོགས་སོ། །གསུམ་པ་ནི། རྗེས་ཐོབ་ཏུ་
སྲོག་མི་གཅོད་པ་ལ་སོགས་པ་དགེ་བཅུ་ཐབས་ཤེས་ཁྱད་པར་ཅན་གྱིས་ཟིན་པ་ནས་བཟུང་སྟེ་
རྣམ་པ་ཀུན་མཁྱེན་པའི་ཚུལ་ཏེ་ཐེག་པ་ལ་ནི་བདག་ཉིད་གནས་ཏེ་སེམས་ཅན་གཞན་དག་
ཀྱང་དེ་ལ་འགོད་པའི་ནུས་པ་ཐོབ་པ་ལ་ཞེས་སོགས་སོ། །བཞི་པ་ནི། དེར་སྦྱིན་པ་ལ་སོགས་
པའི་དགེ་བ་གཞན་དོན་དུ་མི་དམིགས་པའི་ཚུལ་གྱིས་རྫོགས་པའི་བྱང་ཆུབ་ཏུ་བསྔོ་བའི་ནུས་
པ་ཐོབ་པ་ལ་ཞེས་སོགས་སོ། །གཉིས་པོ་འདི་དང་ཀུན་འབྱུང་གི་རྣམ་པ་བཞི་པའི་ཚིག་ཙམ་ལ་
བརྟེན་ནས་སྤྱིར་མཐོང་ལམ་ལ་རྗེས་ཐོབ་ཡོད་པ་དང་། བྱེ་བྲག་མཉམ་རྗེས་སྤེལ་ནས་སྐྱེ་བར་
འདོད་པ་ནི། རྩ་འགྲེལ་གྱི་དགོངས་པ་ཕྱིན་ཅི་ལོག་ཏུ་བཤད་པ་གཞན་དུ་དགག་གོ །འོ་ན་འདི་
དག་སྦྱོར་དངོས་རྗེས་གསུམ་པོ་གང་གི་རྣམ་པ་ཡིན་ཞེ་ན། སློབ་དཔོན་རྗེས་འབྲང་དང་བཅས་
པས་དང་པོར་བཞེད་དེ། འགྲེལ་ཆེན་ལས། སྐད་ཅིག་རེ་རེའི་མཇུག་ཏུ་རྣམ་པ་དེ་དང་དེས་
ཆོས་ཐམས་ཅད་ལ་དམིགས་ནས་བཟོད་ཤེས་ཀྱི་སྐད་ཅིག་མ་དེ་དང་དེ་སྐྱེ་བར་འགྱུར་རོ་ཞེས་
གསུང་པའི་ཕྱིར། ལོཙྪ་བས་གསུམ་པར་བཞེད་ཀྱང་། མཉམ་གཞག་གི་རྣམ་པ་ཡིན་ཏེ། རྗེས་
ཐོབ་ཏུ་ཕན་ཡོན་གྱིས་མཚོན་ནས་གསུངས་པ་ནི་མཉམ་གཞག་ཏུ་དེ་དང་དེའི་ནུས་པ་ཐོབ་པ་
-73-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ༔ ཡང་དག་པའི་དག་དང་ལས་ཀྱི་མཐའ་བ་བཞིན་ནོ། །ཞེས་མཁས་པ་རྣམས་གསུངས་པ་
ལྟར་རོ། །
གསུམ་པ་དོན་བསྡུ་བ་ནི། ལམ་ཤེས་པ་ཉིད་ཀྱི་སྐབས་ཀྱི་སྐད་ཅིག་མ་བཅུ་དྲུག་གི་
རྣམ་པ་ནི་སྔར་བཤད་པ་དེ་ལྟར་རོ། ། །
གཉིས་པ་སྒོམ་ལམ་ལ། དེའི་བྱེད་པ་དང་། བྱེད་པ་ཅན་གྱི་སྒོམ་ལམ་མོ། །
དང་པོ་ལ་དྲུག་ཡོད་པ་གསུམ་དུ་འདུས་ཏེ། སྐྱེས་བུ་བྱེད་པ་དང་། རྣམ་སྨིན་དང་།
བདག་འབྲས་སོ། །དང་པོ་ལ་ནང་དང་ཕྱིའི་ཉེར་འཚེ་ཞི་བ་གཉིས། དང་པོ་ལ་གཉིས་ལས།
གནས་སྐབས་ཀྱི་འབྲས་བུ་གཉིས་ནི། སྒོམ་སྤང་ཉོན་མོངས་ཀུན་ནས་དུལ་བའམ་ཞི་བ་སྟེ་
སེམས་ལས་སུ་རུང་བར་བྱེད་པའོ། །ང་རྒྱལ་སྤངས་པས་སྐྱེ་བོ་བླ་མ་ཐམས་ཅད་ལ་ཕར་འདུད་
པའོ། །འདིས་སེམས་ཙམ་པ་ལས་ཁྱད་པར་དུ་བྱས་པས་ས་དང་པོར་ཉན་རང་གི་སྤངས་
རྟོགས་ཀྱི་རིགས་རྫོགས་པར་བསྟན་ཏོ། །གཉིས་པ་མཐར་ཐུག་གི་འབྲས་བུ་ནི། སྒོམ་སྤང་
ཉོན་མོངས་ལས་རྒྱལ་བ་སྟེ་ཚུད་མི་ཚུགས་པའོ། །གཉིས་པ་ཕྱིའི་ཉེར་འཚེ་ཞི་བ་ནི། བྱད་དང་
མེ་ཆུ་མཚོན་སོགས་ཀྱི་གནོད་པས་སྒོམ་པ་ལ་རྫི་བ་མེད་པ་ཉིད་དེ་བྲལ་འབྲས་སོ་ཞེས་བུ་
གསུང་ངོ༌། །གཉིས་པ་རྣམ་སྨིན་ནི། རྫོགས་པའི་བྱང་ཆུབ་ཐོབ་པའོ། །གསུམ་པ་ནི། སྒོམ་
ལམ་གྱི་རྟེན་བྱང་སེམས་དང་ཡུམ་གླེགས་བམ་གནས་པའི་ས་ཕྱོགས་ཀྱང་མཆོད་པར་བྱ་བ་
ཉིད་དུ་བྱེད་པའོ། ། །
གཉིས་པ་ལ་ཟག་བཅས་སྒོམ་ལམ་དང་། ཟག་མེད་དོ། ། །
དང་པོ་ལ་གསུམ་ལས། དང་པོ་མོས་པ་ལའང་དངོས་དང༌། ཕན་ཡོན་གཉིས་སོ། ། །
དང་པོ་ལ་དབྱེ་བས་རྒྱས་པར་བཤད། གྲངས་ཀྱི་དོན་བསྡུ་བའོ། །དང་པོ་ནི། ཟག་
བཅས་སྒོམ་ལམ་གྱིས་བསྡུས་པའི་མོས་པ་དབྱེ་གཞི། ལུས་ཀྱི་དབྱེ་བ་ནི། རང་གི་དོན་དང་ནི།
-74-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
རང་གཞན་གཉིས་ཀའི་དོན་དང་། གཞན་དོན་གྱི་མོས་པ་དང་རྣམ་པ་གསུམ་དུ་ཤེས་པར་བྱའོ།།
ཡན་ལག་གི་དབྱེ་བ་ནི། གསུམ་པོ་དེ་ཡང་ནི་སོ་སོར་ཏེ་རེ་རེ་ལ་ཆུང་ངུ་དང་། འབྲིང་དང་།
ཆེན་པོ་སྟེ་རྣམ་པ་གསུམ་གསུམ་དུ་འདོད་དོ། །ཉིད་ལག་གི་དབྱེ་བ་ནི། དགུ་པོ་དེ་ཡང་ཆུང་
ངུའི་ཆུང་ངུ་སོགས་གསུམ་གསུམ་དུ་དབྱེ་བ་ཡིས་རྣམ་པ་གསུམ་གསུམ་མོ། །གཉིས་པ་ནི།
མོས་པ་གསུམ་པོ་རེ་རེ་ལ་དགུ་དགུ་ཡོད་པ་དེ་ལྟར་ན་མོས་པ་རྣམ་པ་ཉི་ཤུ་བདུན་དུ་འདོད་དོ།།
འདིར་མོས་པ་གསུམ་པོས་མཚམས་ཀྱི་རབ་དབྱེ་ནི། བཤད་པ་འོག་མ་གཉིས་ལའང་སྦྱར་རོ།།
ས་མཚམས་ཀྱི་དབྱེ་བ་ཇི་ལྟ་བུ་སྙམ་ན། གསུམ་པོ་རེ་རེ་ལ་དགུ་དགུར་ཡོད་པའི་ཆུང་ངུའི་ཆུང་
ངུ་གསུམ་ས་གཉིས་པའི་རྗེས་ཐོབ་ན་ཡོད་པ་ནས། ཆེན་པོའི་ཆེན་པོ་གསུམ་ས་བཅུ་པའི་རྗེས་
ཐོབ་ན་ཡོད་པའི་བར་རོ། །དེ་བཞིན་དུ་འོག་མ་གཉིས་ཀྱང་ཤེས་པར་བྱའོ། །གཉིས་པ་ཕན་
ཡོན་ནི། བྱ་བའི་ཡུལ་འབྲས་བུ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་རང་དོན་མོས་པའི་གནས་
སྐབས་དགུ། གཉིས་དོན་གྱི་དགུ། གཞན་དོན་གྱི་དགུ་པོ་རྣམས་ལ་ནི། བྱེད་པ་པོ་བསྟོད་པ་
ཙམ་དགུ། བཀུར་བ་ཙམ་དགུ། བསྔགས་པ་ཙམ་དགུ་སྟེ། དགུ་ཚན་གསུམ་གྱིས། བྱ་བའི་ངོ་
བོ་ གནས་ སྐབས་དང་པོ་ལ་ བསྟོད་ པ་དང་། གཉིས་པ་ལ་བཀུར་བ་དང་། གསུམ་པ་ལ་
བསྔགས་པ་བྱས་པར་འདོད་དོ། །
གཉིས་པ་བསྔོ་བ་སྒོམ་ལམ་ལ། དབྱེ་གཞི་ནི་བྱང་སེམས་ཀྱི་ཟག་བཅས་སྒོམ་ལམ་གྱི་
ངོ་བོ་ཡོངས་སུ་བསྔོ་བའོ། །དེ་བཅུ་གཉིས་ཡོད་པ་ལྔར་འདུས་ཏེ་སྤྱིའི་རང་བཞིན། མངོན་ཞེན་
འགོག་པ། ཟུང་འཇུག་གི་རྣམ་པ། མི་མཐུན་ཕྱོགས་དང་བྲལ་བ། རྣམ་པའི་དབྱེ་བའོ། །དང་
པོ་ནི། མོས་པས་བསགས་པའི་དགེ་བ་བླ་མེད་བྱང་ཆུབ་ཏུ་ཡོངས་སུ་བསྔོ་བས་ཉན་རང་ལས་
ཁྱད་པར་ཅན་གྱི་བསྔོ་བ་ནི། བླ་མེད་བྱང་ཆུབ་ལ་མ་དམིགས་པའི་ཚུལ་གྱིས་དམིགས་པའོ། །
བསྔོ་བ་དེ་ཡི་བྱེད་པ་ཐེག་པ་གསུམ་གྱི་ལམ་སྟོན་པ་དང་སངས་རྒྱས་ཀྱི་རྒྱུར་འགྱུར་བས་མཆོག་
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ནོ། །གཉིས་པ་ལ་དངོས་པོར་དང་། དངོས་མེད་དུ་མངོན་ཞེན་འགོག་པ་གཉིས། དང་
པོ་ལ་ལྔ་ལས། དང་པོ་བསྔོ་བྱའི་རྫས་ལ་མངོན་ཞེན་འགོག་པ་ནི། བྱེད་པ་ཅན་གྱི་བསྔོ་བ་དེ་ནི་
བསྔོ་བྱའི་རྫས་དམིགས་མེད་དུ་རྟོགས་པའི་རྣམ་པ་ཅན་ནོ། །བསྔོ་བྱེད་ཀྱི་སེམས་ལ་ཞེན་པ་
འགོག་པ་ནི། སེམས་དེ་ལ་འདུ་ཤེས་དང་། ལྟ་བ་ཕྱིན་ཅི་མ་ལོག་པའི་མཚན་ཉིད་ཅན་ནོ། །
བསྔོ་བར་བྱེད་པ་པོ་ལ་ཞེན་པ་འགོག་པ་ནི། བསོད་ནམས་བྱ་བའི་དངོས་པོ་དེ་ཕུང་སོགས་
སམ་བྱེད་ཀྱི་ས་དབེན་པར་ཤེས་པའོ། །བདག་དང་སངས་རྒྱས་ཀྱི་དགེ་བ་ཐ་དད་དུ་ཞེས་པ་
འགོག་པ་ནི། སངས་རྒྱས་ཀྱི་བསོད་ནམས་ཀྱི་ཚོགས་ཀྱི་རང་བཞིན་ཀུན་རྫོབ་ཏུ་སྐྱེ་ཞིང་དོན་
དམ་པར་སྐྱེ་འགག་མེད་པའི་ཆོས་ཉིད་དུ་དྲན་པའི་སྤྱོད་ཡུལ་ཅན་ནོ། །ཕྱིན་དྲུག་ལ་བཟང་ངན་
ཞེན་པ་འགོག་པ་ནི། ཕྱིན་དྲུག་རྗེས་སུ་སྒྲུབ་ཀྱང་སེམས་སྐྱེད་ཟིན་པའི་ཐབས་ཟླ་འོ་ཤེས་རབ་
དང་བཅས་པའོ། །གཉིས་པ་ནི། དགག་པ་དང་སྒྲུབ་པའམ་སྟོང་ཉིད་ཀྱི་མཚན་མར་འཛིན་པ་
མེད་པ་སྟེ། ཅི་སྟེ་མཚན་མ་མེད་ན་བྱང་ཆུབ་བསྔོ་བ་ཡིན། །ཞེས་སོ། །གསུམ་པ་ནི། ལམ་
ཐམས་ཅད་ཀུན་རྫོབ་དུ་སྣང་ཆ་མ་དོར་ཞིང་དོན་དམ་དུ་མི་དམིགས་པས་སངས་རྒྱས་ཀྱིས་
རྗེས་སུ་ཡི་རང་བྱིན་པའོ། །བཞི་པ་ནི། །ཁམས་གསུམ་མི་དམིགས་པར་ཤེས་པས་བསྔོ་བ་
དེར་གཏོགས་པ་མ་ཡིན་པ་དང་། དེས་མཚོན་ནས་ཉན་རང་ཡང་མ་ཡིན་པའོ། །ལྔ་པ་ནི། སྔོར་
བཤད་པ་དགུ་ལས་གཞན་ཆུང་ངུ་དང་འབྲིང་དང་ཆེན་པོ་ཡི་བསྔོ་བ་ནི་རྣམ་པ་གསུམ་པོ་སྟེ་
གསུམ་ཆར་ཡང་བསོད་ནམས་ཆེན་པོ་འབྱུང་བའི་བདག་ཉིད་དོ། །དང་པོ་ནི། སྟོང་གསུམ་གྱི་
སེམས་ཅན་ཐམས་ཅད་ཀྱིས་སྤྱན་ལྔ་ཐོབ་པ་བས་དེ་མི་དམིགས་པ་ལ་དམིགས་པའི་ཡི་རང་
སྔོན་དུ་འགྲོ་བའི་བསྔོ་བའོ། །གཉིས་པ་ནི། འབྲས་བུ་ལྔ་ལ་གནས་པ་ལ་མཆོད་པ་བས་དེ་མི་
དམིགས་སོགས་ཀྱི་བསྔོ་བའོ། །གསུམ་པ་ནི། བླ་ན་མེད་པའི་བྱང་ཆུབ་ལ་གནས་པ་ལ་མཆོད་
པ་བས་དེ་དམིགས་སོགས་ཀྱི་བསྔོ་བའོ། །འདིར་བསྔོ་བ་སྒོམ་ལམ་བྱེད་པ་དང་མི་དམིགས་
-76-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
པའི་རྣམ་པས་གསུངས་པ་དེ་གོང་འོག་གཉིས་ལ་སྦྱར་ན་མོས་པ་སྒོམ་ལམ་དེ་ཡང་བྱེད་པ་
གནས་སྐབས་སུ་བསོད་ནམས་རྒྱ་ཆེན་པོ་མངོན་པར་འདུ་བྱེད་པ་དང་། མཐར་ཐུག་ཤེར་ཕྱིན་
ཐོབ་པའི་བྱ་བ་བྱེད་ཅིང་། རྣམ་པ་མི་དམིགས་པའི་རྣམ་པ་ཅན་དང་། རྗེས་སུ་ཡིད་རང་སྒོམ་
ལམ་ཡང་བྱེད་པ་རང་གཞན་གྱི་དགེ་རྩ་མཉམ་པར་ཐོབ་པའི་བྱར་བ་བྱེད་ཅིང་། རྣམ་པ་མི་
དམིགས་པའི་རྣམ་པ་ཅན་ཡིན་ནོ་ཞེས་པའི་སྒོ་ནས་སོ། །
གསུམ་པ་རྗེས་སུ་ཡི་རང་སྒོམ་ལམ་ནི། བརྗོད་དོ་ཞེས་དྲངས་ངོ༌། །གང་དུ་ན་ལམ་
ཤེས་འཆད་པའི་སྐབས་འདིར་རོ། །གང་ཡིན་པར་ན་ཟག་པ་དང་བཅས་པའི་སྒོམ་པའི་ལམ་
ཡིན་པར་རོ། །ཇི་ལྟར་ན་དམིགས་ཡུལ་སྐྱེ་འཕགས་གཉིས་ཀྱི་དགེ་བའི་རྩ་བ་ལས། རྣམ་པ་
ཀུན་རྫོབ་ཏུ་ཡུལ་དང་ངོ་བོ་ལ་སོགས་ པ་ དམིགས་ པའི་ཐབས་དང་། དོན་དམ་པར་མི་
དམིགས་པར་རྟོགས་པས་ཟིན་ པ་དག་གི་ སྒོ་ནས་སོ། །གང་ན་བློའི་ངོ་བོ་ཡི་རང་བ་སྟེ།
དང་བའི་དད་པ་ཡིད་བྱེད་དང་ལྡན་པས་ཨ་རེ་ལེགས་སྙམ་དུ་དགའ་བ་སྒོམ་པའོ། །དེའི་མིང་
ནི་རྗེས་སུ་ཡི་རང་བ་ཡིད་ལ་བྱེད་པ་ཞེས་སོ། །འདི་ཐབས་ཤེས་ཟུང་འཇུག་གིས་བསྟན་པ་སྔ་
མ་གཉིས་ལ་སྦྱོར་ཚུལ་ནི། སྔ་མ་གཉིས་ཀྱང་མི་དམིགས་པའི་རྣམ་པ་ཅན་ཁོ་ན་མ་ཡིན་པར་
སྣང་ཆ་མདོར་བའི་ཐབས་དང་ཟུང་འཇུག་ཡིན་ནོ་ཞེས་པའི་སྒོ་ནས་སོ། །དེ་ལྟར་ན་རྗེས་ཐོབ་
བསོད་ནམས་ཀྱི་ཚོགས་ཀྱིས་བསྡུས་པ་བསྟན་ཟིན་ནས།
གཉིས་པ་ཟག་མེད་ནི། མཉམ་གཞག་ཡེ་ཤེས་ཀྱི་ཚོགས་ ཀྱི་ལྡོག་པ་ནས་བསྟན་
དགོས་པས་མཉམ་གཞག་འཆད་དོ། །དེ་ལ་རང་གི་ངོས་སྐལ་གྱིས་སྒྲིབ་པ་སྤང་བའི་གཉེན་པོ་
དང་། དེ་ལས་གྲོལ་བའི་རྣམ་གྲོལ་ལམ་གཉིས་སུ་ངེས་པས་སྒྲུབ་པ་སྒོམ་ལམ་དེང་རྣམ་དག་
སྒོམ་ལམ་གཉིས་སུ་བསྟན་ལ། །
དེ་ལ་དང་པོར་སྒྲུབ་པ་སྒོམ་ལམ་སྟོན་པ་ལ། ངོ་བོ། ཁྱད་པར། རྣམ་པ། བྱེད་པའོ།།
-77-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་ནི། ཆོས་ཉིད་མངོན་སུམ་དུ་མཐོང་ཟིན་རྒྱུན་ལྡན་དུ་སྒོམ་པའི་བར་ཆད་མེད་ལམ་ནི་
དེའི་ངོ་བོ་ཉིད་དོ། །གཉིས་པ་ནི། ཡུམ་གྱིས་མ་ཟིན་པའི་སྦྱིན་སོགས་ཀྱིས་སངས་རྒྱས་མི་ཐོབ་
ཅིང་། ཟིན་ན་ཐོབ་པས་སྦྱིན་སོགས་གཞན་ལས་མཆོག་ཉིད་དེ། གང་ཚེ་ཤེས་རབ་ཀྱིས་ནི་
ཡོངས་སུ་ཟིན་གྱུར་ན། ཞེས་སོགས་སོ། །གསུམ་པ་ནི། གཟུགས་སོགས་ཀྱི་ཆོས་ཀུན་ལ་སྐྱེ་
མེད་དུ་སྦྱོར་བས་ན་མངོན་པར་འདུ་མི་བྱེད་པའོ། །བཞི་པ་ལ་གཉིས་ལས། གནས་སྐབས་ཀྱི་
བྱེད་པ་ནི། ལམ་གྱི་ཆོས་རྣམས་ཅིར་ཡང་དམིགས་སུ་མེད་པར་རྒྱུད་ལ་གཏོད་ཅིང་སྐྱེད་པར་
བྱེད་པའོ། །མཐར་ཐུག་གི་བྱེད་པ་ནི། དེས་དོན་ཆེན་པོ་སངས་རྒྱས་ཉིད་ཐོབ་པའོ། །དེ་ལྟར་
བུའི་སྒྲུབ་པ་སྒོམ་ལམ་དེ་ཡང་མཐུན་རྐྱེན་རྒྱུ་ཚོགས་ཚང་ཞིང་འགལ་རྐྱེན་བར་ཆད་སྤོང་བའི་སྒོ་
ནས་སྐྱེད་དགོས་པས། དང་པོ་མཐུན་རྐྱེན་ནི། རྒྱུ་དག་ཡིན་ཞེས་དྲང་ངོ༌། །གང་ན་ཕྱིའི་མཐུན་
རྐྱེན་སངས་རྒྱས་མང་པོ་གཉེས་པར་བྱས་ཤིང་བསྙེན་བཀུར་ཏེ་བརྟེན་པ། ནང་གི་མཐུན་རྐྱེན་
ལའང་བསོད་ནམས་ཚོགས་ནི་སྦྱིན་སོགས་དྲུག་ལ་སྤྱོད་པ། ཡེ་ཤེས་ཀྱིས་ཚོགས་ནི་ཡུལ་གྱི་
རྣལ་འབྱོར་ལ་མཉམ་པར་འཇོག་པའི་རྒྱུ་ཞིག་གནས་སམ། ཡང་ན་དབང་པོའི་རིམ་པས་རྣམ་
པར་བྱེད་སྟེ་ལུང་སྟོན་པ་སོགས་ཀྱི་ཐབས་ལ་མཁས་པ་གང་ཡིན་པའོ། །གཉིས་པ་འགལ་རྐྱེན་
ལ་ཆོས་ཀྱིས་ཕོངས་པའི་ལས་ཀྱི་ངོ་བོ་ནི། ཡུམ་འདི་སངས་རྒྱས་ཀྱི་བཀའ་མ་ཡིན་ཏེ་བདུད་
དང་ཤེས་རབ་འཆལ་བས་བྱས་པའོ་ཞེས་སྤོང་བའོ། །དེའི་རྒྱུ་དག་ནི་ཕྱིའི་རྐྱེན་སྔོན་དགེ་བ་མ་
བསགས་པས་བདུད་ཀྱིས་ཐིབས་ཏེ་ཟིལ་གྱིས་ནོན་པ་དང༌། སྔོན་གྲོགས་ངན་བསྟེན་པས་
སྡིག་པའི་གྲོགས་པོས་ཡོངས་སུ་ཟིན་པ་སྟེ་དབང་དུ་སོང་བ་གཉིས་སོ། །ནང་གི་རྐྱེན་གཉིས་ནི།
ཐེག་ཆེན་གྱི་རིགས་མ་སད་པས་ཟབ་མོའི་ཆོས་ཐེག་ཆེན་ལ་མ་མོས་པ་དང་། སྔོན་བདག་མེད་
ལ་བློ་མ་སྦྱངས་པས་ཕུང་པོ་ལ་སོགས་ལ་བདེན་པར་མངོན་པར་ཞེན་པའོ། །འདི་རྣམ་དག་
སྒོམ་ལ་སྦྱོར་བ་དང་། སྔ་མ་ལ་སྦྱོར་བ་དོན་གཅིག་སྟེ། མཐུན་རྐྱེན་ཚང་བ་དང་འགལ་རྐྱེན་
-78-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
སྤོང་བ་ནི་དེ་གཉིས་ཆར་གྱི་སྔོན་དུ་འགྲོ་དགོས་ཀྱི། སྒོམ་ལམ་གཉིས་པོའི་བར་དུ་འབྱུང་བ་མ་
ཡིན་པའི་ཕྱིར་ཞེས་དཀའ་འགྲེལ་ལས་གསུངས་ཤིང་། སློབ་དཔོན་གྱིས་མར་སྦྱོར་བར་མཛད་
པ་ནི། རྒྱུར་བླར། དེ་ནི་ རང་བཞིན་དག་པ་དང་། །བག་ཆགས་སྤངས་ཕྱིར་གཙང་བ་ཉིད།།
ཅེས་སངས་རྒྱས་ཀྱི་རྣམ་དག་གསུངས་ཤིང་། དེའི་རྒྱུ། དག་རྒྱུ་ ལྷག་པར་མོས་ལ། སོགས་
པའི་ཆོས་ནི་རྣམ་པ་བཞི། ཞེས་ཏེ། བཞི་ནི་རྒྱན་དུ། ཆོས་ལ་མོས་པ་ས་བོན་དང་། ཞེས་
སོགས་གསུངས་ལ། ཆོས་སྐུ་གཙང་བ་དེ་དང་རྗེས་སུ་མཐུན་ཞིང་དེའི་རྒྱུ་རྣམ་དག་སྒོ་ལམ་གྱི་
འང་རྒྱུ་བཞི་པོ་ཉིད་ཡིན་པ་ལ་དགོངས་སོ། །
གཉིས་པ་ལ། སྤྱིར་བསྟན། ཁྱད་པར་དུ་བཤད་པའོ། །དང་པོ་ནི། དགེ་སྦྱོང་ཚུལ་
གྱི་འབྲས་བུ་རྣམ་གྲོལ་ལམ་བཅུ་བདུན་ཆོས་ཅན། ཁྱོད་རང་རྒྱུ་བར་ཆད་མེད་ལམ་གྱི་ངོས་
སྐལ་གྱི་དྲི་མས་དག་པ་ན། ཁྱོད་ཀྱིས་ཡུལ་གཟུགས་ལ་སོགས་པའི་གནས་ཚུལ་མཐོང་བ་
ལའང་དེས་དག་པ་ཉིད་དེ་ཁོ་ན་ཡིན་ཏེ། དེ་རྒྱུ་མཚན་གང་གི་ཕྱིར་ན། དེ་ལྟ་བུའི་དག་པ་
གཉིས་རང་གི་མཚན་ཉིད་ཐ་དད་པ་མ་ཡིན་པས་རྫས་ཐ་མི་དད་ཅིང་སྤྱིའི་མཚན་ཉིད་ཐ་དད་མ་
ཡིན་པས་ ལྡོག་པ་སོ་སོར་བཅད་དུ་མེད་པས་སོ། །དེས་ན་འབྲས་བུ་རྣམ་པར་དག་པས།
གཟུགས་རྣམ་པར་དག་པར་བརྗོད་དོ། །གཉིས་པ་ལ་འཕགས་པ་བཞིའི་རྣམ་དག་གི་དབྱེ་བ།
སངས་རྒྱས་ཀྱི་རྣམ་དག་ཤིན་ཏུ་བར་སྒྲུབ་པ། སྒྲུབ་བྱེད་ལ་ཀླན་ཀ་སྤང་བའོ། །དང་པོ་ནི།
རང་རྒྱུ་བར་ཆད་མེད་ལམ་གྱི་ངོས་སྐལ་གྱི་ཉོན་མོངས་པའི་སྒྲིབ་པ་ཉམས་པས་རབ་ཏུ་ཕྱེ་བའི་
ཕྱིར་ན་སློབ་མ་ཉན་ཐོས་རྣམས་ཀྱི་རྣམ་དག་དང་། དེ་དང་ཤེས་བྱའི་སྒྲིབ་པ་གཟུང་རྟོག་ཙམ་
ཉམས་པས་རབ་ཏུ་ཕྱེ་བའི་ཕྱིར་ན་བསེ་རུ་ལྟ་བུའི་རྣམ་པར་དག་པ་དང་། ཉན་རང་གི་ལམ་
དང་ཐེག་ཆེན་གྱི་མཐོང་བའི་ལམ་སྟེ་གསུམ་གྱི་སྤང་བྱ་ཉམས་པས་རབ་ཏུ་ཕྱེ་བའི་ཕྱིར་ན་རྒྱལ་
སྲས་རྣམས་ཀྱི་རྣམ་དག་དང་། སྒྲིབ་གཉིས་བག་ཆགས་དང་བཅས་པའི་རྣམ་པ་ཀུན་སྤངས་
79-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར༔
པའི་ཕྱིར་ན་སངས་རྒྱས་ཀྱི་རྣམ་དག་ཤིན་ཏུ་བ་ཡིན་ནོ། །འདིར་རྣམ་དག་སྒོམ་ལམ་འཆད་
པའི་སྐབས་ཡིན་པས། འཕགས་བཞིའི་རྣམ་དག་འཆད་པ་སྐབས་སུ་མ་བབ་བོ་ཞེ་ན། བརྗོད་
བྱའི་གཙོ་བོ་རྣམ་དག་ སྒོམ་ལམ་གྱི་སྤངས་པའི་ཁྱད་པར་བདེ་བླག་ཏུ་རྟོགས་པའི་ཆེ་དུ་
འཕགས་བཞིའི་རྣམ་དག་བསྟན་དགོས་པས་དེའི་དབང་དུ་བྱས་པའོ། །འོ་ན་རྣམ་དག་སྒོམ་
ལམ་དེ་ཐེག་པ་གསུམ་གྱི་ལམ་གྱི་སྒྲིབ་པ་གསུམ་སྤངས་པའི་སྒོ་ནས་བསྟན་པའི་དགོས་པ་ཅི་
ཞེ་ན། གོང་དུ་ཤེས་བྱའི་ལམ་ལ་གསུམ་དུ་ཕྱེ་ནས་རྣམ་དག་སྒོམ་ལམ་ནི་ཕྱི་མར་བསྟན་པ་ན།
སྤང་བྱ་ཡང་བྱང་སེམས་ཀྱི་སྤང་བྱའི་རིགས་ཁོ་ན་སྤངས་ཤིང་། རྟོགས་པ་ཡང་བྱང་སེམས་ཀྱི་
རྟོགས་རིགས་ཁོ་ན་ཡིན་ནམ་ཞེ་ན། མ་ཡིན་ཏེ་ལམ་གསུམ་གྱི་སྤང་བྱའི་རིགས་སྤངས་ཤིང་
ཐེག་པ་གསུམ་ཆར་རྟོགས་རིགས་ཚང་བ་ཡིན་ནོ་ཞེས་བསྟན་པའི་ཆེད་དོ། །གཉིས་པ་ནི་།
སློབ་དཔོན་ལྟར་ན། སངས་རྒྱས་ཀྱི་རྣམ་དག་ཤིན་ཏུ་པ་དང་གཞན་གསུམ་ཤིན་ཏུ་བ་མ་ཡིན་
པའི་རྒྱུ་མཚན་ཅི་ཞེ་ན་ཞེས་པའམ། རྩ་བ་ལྟར་ན་སངས་རྒྱས་ཀྱི་རྣམ་དག་དེས་སྒྲིབ་པའི་རྣམ་
པ་ཀུན་སྤངས་པའི་རྒྱུ་མཚན་ཅི་ཞེ་ན། དང་པོ་ལྟར་ན་དེ་ཡིན་ཏེ། ས་དགུ་ལ་བརྟེན་པའི་ཐེག་
ཆེན་གྱི་སྒོམ་ལམ་བར་ཆད་མེད་ལམ་ཆུང་ངུའི་ཆུང་ངུ་དང་ལ་སོགས་པ་ཆུང་ངུའི་འབྲིང་པོ་
སོགས་ནི་ཁམས་གསུམ་ས་དགུ་པོ་རེ་རེ་ལ་ནི། སྒོམ་སྤང་ཆེན་པོ་ཡི་ཡེ་དང་ལ་སོགས་པ་ཆེ་
པོའི་འབྲིང་སོགས་དྲི་མ་མ་ལུས་པའི་གཉེན་པོ་ཡིན་པས་སྤང་བྱའི་རྣམ་པ་ཀུན་རྣམ་པར་དག་
བྱེད་ཡིན་ཞིང་། ཅིག་ཤོས་དེ་ལས་བཟློག་པའི་ཕྱིར། །གཉིས་པ་ལྟར་ན། སངས་རྒྱས་ཀྱི་རྣམ་
དག་ཆོས་ཅན། སྤང་བྱའི་རྣམ་པ་ཀུན་རྣམ་པར་དག་པ་ཡིན་ཏེ། ས་དགུ་པོ་རེ་རེ་ལ་ནི་ཆེན་པོ་
ཡི་ཆེན་པོ་ལ་སོགས་པ་དྲི་མ་དགུ་ཡི་གཉེན་པོ་ཆུང་ངུའི་ཆུང་ངུ་ལ་སོགས་པའི་ལམ་དགུ་ནི་
རྫོགས་པར་ཐོབ་པའི་རྣམ་ གྲོལ་ལམ་པའི་ཕྱིར། གསུམ་པ་ནི། སློབ་དཔོན་ལྟར་ན་ཀླན་ཀ་
བསལ་བ། དེ་བསལ་བས་གྲུབ་པའི་དོན་ནོ། །དང་པོ་ནི། ས་དགུ་ལ་ནི་ཞེས་སོགས་སུ་བཤད་
-80-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
པའི་སྤང་གཉེན་གྱི་རིམ་པ་དེ་ལ། གཉེན་པོ་དང་པོར་སྐྱེས་པ་རྣམས་རྩོལ་བ་ཆེན་པོས་བསྐྱེད་
བྱ་ཡིན་པས་ཆེན་པོ་ཕྱི་མ་རྣམས་དེ་ཆུང་ངུས་བསྐྱེད་པས་ཆུང་ངུ་ཡིན་པའི་ཕྱིར་དང་། སྤང་བྱ་
དང་པོ་རྣམས་ནི་སྤང་སླ་བས་ཆུང་ངུ་དང་ཕྱི་མ་རྣམས་དེ་ལས་བཟློག་པའི་ཕྱིར་ཞེས་པའི་ཀླན་
ཀ་ནི། གོས་ལ་ཆགས་པའི་དྲི་མ་རགས་པ་འབད་པ་ཆུང་དུས་སེལ་ཞིང་། ཕྲ་མོ་སེལ་བ་ལ་
ཁྲུས་མཁན་འབད་པ་ཆེན་པོ་བྱེད་པའི་དཔེས་སྤངས་པ་ཡིས་སྔར་གྱི་སྤང་གཉེན་གྱི་རིམ་པ་
འཐད་པར་གྲུབ་བོ། །གཉིས་པ་ནི། ཐེག་ཆེན་གྱི་སྒོམ་ལམ་བར་ཆད་མེད་ལམ་དགུ་ནི་ཁམས་
གསུམ་གྱི་ཤེས་སྒྲིབ་མཐའ་དག་གི་གཉེན་པོ་ཉིད་དུ་འདོད་པ་རིགས་པ་ཡིན་ཏེ། དེས་འཇལ་
བྱེད་ཤེས་པ་དང་། གཞལ་བྱ་ཤེས་བྱ་དག །རང་བཞིན་མེད་པར་མཉམ་པ་ཉིད་དུ་མངོན་སུམ་
དུ་རྟོགས་པ་དེ་ཉིད་ཀྱིས་སོ། །དེ་ཡང་། མདོར་དོན་དམ་དུ་སྤང་གཉེན་སོགས་མ་གྲུབ་པའི་
ལན་ དངོས་ སོ་ དང་། ཀུན་ རྫོབ་ ཀྱི་ ལན་ཤུགས་ལ་བསྟན་། རྒྱན་དུ། དེ་ ལས་བཟློག་སྟེ་
གསུངས་པའི་དོན་ནོ། །ཉིར་སྣང་དུ། ཁམས་གསུམ་པ་ཡི་རྣམ་པ་ཅན། །འཇལ་དང་གཞལ་
བྱ་མཉམ་པ་ཉིད། །འདི་ལ་ཀླན་ཀ་སྤངས་པ་ཡིས། །གཉེན་པོ་ཉིད་དུ་འདོད་པ་ཡིན། །ཞེས་
བསྟན་པས། རྩོད་པའི་ཡུལ་ནི། ས་དགུ་ལ་ནི་ཞེས་སོགས་སུ། སྤངས་གཉེན་གྱི་རྣམ་གཞག་
གསུངས་པ་དང་། འཇལ་དང་གཞལ་བྱ་མཉམ་པ་ཉིད། །ཅེས་བཤད་པ་ལའོ། །རྩོད་ཚུལ་ནི།
འཇལ་དང་གཞལ་བྱ་མཉམ་པ་ཉིད་ཡིན་པར་མི་འཐད་པར་ཐལ། སྤང་གཉེན་གཉིས་སུ་རྟོག་
པའི་སྒོ་ནས་སྤང་བྱ་ཆེ་རིམ་ནས་འགག་ཅིང་གཉེན་པོ་ཆུང་རིམ་ནས་སྐྱེ་བའི་ཕྱིར་ཞེ་ན། དེའི་
ལན་དུ་དོན་དམ་པར་སྤང་གཉེན་མ་གྲུབ་པས་དེར་རྟོག་པར་མི་འགྱུར་ཞེས་སོགས་སོ། །ཀླན་
ཀའི་ རིམ་པ་གསུམ་དང་། ལན་ གྱི་ རིམ་པ་ གསུམ་ལས། དངོས་བསྟན་དོན་དམ་གྱི་ལན་
རྣམས་ ཀྱིས་གཉེན་པོ་སྒོམ་ལམ་ཡུལ་གྱི་གནས་ཚུལ་ལ་ཞུགས་པར་བསྟན་ཅིང་། ཤུགས་
བསྟན་ཀུན་རྫོབ་ཀྱི་ལན་རྣམས་ཀྱིས་ཀུན་རྫོབ་ཏུ་སྤང་གཉེན་འཐད་པར་བསྟན་པས། ཐེག་
-81-



ད;
3EAT
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆེན་གྱི་སྒོམ་ལམ་དེ་ཁམས་གསུམ་གྱི་ཤེས་སྒྲིབ་མཐའ་དག་གི་གཉེན་པོར་གྲུབ་ཅེས་དོན་བསྡུ་
བ་ནི་རྐང་པ་ཐ་མའོ། །མངོན་པར་རྟོགས་པའི་རྒྱན་གྱི་རྣམ་བཤད་དགོངས་དོན་རབ་གསལ་
ལས་སྐབས་གཉིས་པའི་རྣམ་པར་བཤད་པའོ།། །། །
༈ སྐབས་གསུམ་པ་གཞི་ཤེས་ལ། སློབ་དཔོན་གྱིས་བཀྲལ་བའི་ཚུལ་གནད་ཀྱི་དོན་
ངོས་གཟུང་བ་དང་བཅས་བཤད་པ་ལ་གཉིས་ཏེ། གཞི་ཤེས་ཀྱི་རང་བཞིན། །མཁྱེན་གསུམ་
གྱི་མཇུག་བསྡུ་བ་གཉིས།
དང་པོ་ནི། གཞི་མི་མཐུན་ཕྱོགས་དང་གཉེན་པོའི་རབ་དབྱེ་ཤེས་པ་མེད་པར་ལམ་
ལེགས་པར་ཤེས་པ་མེད་པས་ལམ་ཤེས་ཀྱི་འོག་ཏུ་གཞི་ཤེས་འཆད་པ་ཡིན་ལ། དེ་ལ་ཡང་
འཇུག་ཡུལ་གཞི་ཤེས་དང་། འཇུག་པ་སྦྱོར་བ་དང་། ཞུགས་འབྲས་མཐོང་ལམ་དང་གསུམ། །
དང་པོ་ནི། ཚུལ་རོལ་ཕ་རོལ་མཐའ་ལ་མིན། །ཞེས་སོགས་ཚིགས་བཅད་གཅིག་གིས་
དངོས་སུ་བྱང་སེམས་ ཀྱི་གཞི་ཤེས་དང༌། ཤུགས་ལ་ཐེགས་དམན་གྱི་གཞི་ཤེས་བསྟན་།
ཤུགས་བསྟན་ཐེགས་དམན་གྱི་གཞི་ཤེས་དེ་མཚན་མར་དམིགས་པའི་རྒྱུ་མཚན་གྱིས་འབྲས་
ཡུམ་སྒྲུབ་པའི་ཐབས་ལ་མི་མཁས་པས་འབྲས་ཡུམ་ལ་རིང་བ་དང་། དངོས་བསྟན་བྱུང་
སེམས་ཀྱི་གཞི་ཤེས་དེ་མཚན་མར་མི་དམིགས་པའི་རྒྱུ་མཚན་གྱིས་འབྲས་ཡུམ་སྒྲུབ་པའི་
ཐབས་ལ་མཁས་པས་འབྲས་ཡུམ་ལ་ཉེ་བ་ཡིན་ནོ་ཞེས་པ་ནི། དེ་ནི་མཚན་མར་དམིགས་སྒོ་
ནས། །ཞེས་སོགས་ཚིགས་བཅད་གཅིག་གིས་བསྟན། ཡང་ཤུགས་བསྟན་ཐེག་དམན་གྱི་གཞི་
ཤེས་དེ་གཞི་ལམ་འབྲས་གསུམ་ལ་མཚན་མར་དམིགས་པས་མི་མཐུན་ཕྱོགས་སུ་བསྟོན་པ་
ལ༑ གཞི་ལ་མཚན་འཛིན་ཡིན་པ་ནི། །གཟུགས་སོགས་ཕུང་པོ་སྟོང་ཉིད་དང་། །དུས་གསུམ་
གཏོགས་ པའི་ཆོས་རྣམས་ལ། །སྤྱོད་པའི་འདུ་ཤེས་མི་མཐུན་ཕྱོགས། །ཞེས་པས་བསྟན།
ལམ་ལ་མཚན་འཛིན་ཡིན་པ་ནི། །སྦྱིན་སོགས་བྱང་ཆུབ་ཕྱོགས་རྣམས་ལ། །སྤྱོད་པའི་འདུ་
-82-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༤ ༨
ཤེས་མི་མཐུན་ཕྱོགས། །ཞེས་པས་བསྟན། འབྲས་བུ་ལ་མཚན་འཛིན་ཡིན་པ་ནི། རྒྱལ་ལ་
སོགས་ལ་ཆགས་པ་ཕྲ། །ཞེས་པས་བསྟན། དངོས་བསྟན་བྱང་སེམས་ཀྱི་གཞི་ཤེས་དེས་གཞི་
ལམ་འབྲས་གསུམ་རང་བཞིན་མེད་པར་རྟོགས་པས་གཉེན་པོ་ཡིན་པར་སྟོན་པ་ལ། གཞི་ལ་
མཚན་འཛིན་གྱི་གཉེན་པོ་ཡིན་པ་ནི། འོག་འཇུག་པ་སྦྱོར་བའི་སྐབས་སུ་བསྟན་པ་ལ་དགོངས་
ནས་འདིར་དངོས་སུ་མ་བསྟན་ཏོ། །ལམ་ལ་མཚན་འཛིན་གྱི་གཉེན་པོ་ཡིན་པ་ནི། སྦྱིན་ལ་
སོགས་ལ་ངར་འཛིན་མེད། །ཅེས་སོགས་རྐང་པ་གསུམ་གྱིས་བསྟོན་ཏོ། །འབྲས་བུ་ལ་མཚན་
འཛིན་གྱི་གཉེན་པོ་ཡིན་པ་ནི། ཆོས་རྣམས་རང་བཞིན་གཅིག་པར་ནི། །ཞེས་སོགས་ཚིགས་
རྐང་གཉིས་ཀྱིས་བསྟན། འབྲས་བུ་ལ་མཚན་འཛིན་མི་མཐུན་ཕྱོགས་ཡིན་པའི་སྒྲུབ་བྱེད་ནི།
ཆོས་ཀྱི་ལམ་ནི་རང་བཞིན་གྱིས། །ཞེས་སོགས་ཚིག་རྐང་པ་གཉིས་ཀྱིས་བསྟན། ཟབ་པའི་
སྒྲུབ་བྱེད་ནི། མཐོང་བ་ལ་སོགས་བཀག་པ་ཡིས། །ཞེས་སོགས་ཀྱིས་བསྟན། རྟོགས་དཀའ་
པའི་སྒྲུབ་བྱེད་ནི། གཟུགས་ལ་སོགས་པར་མི་ཤེས་ཕྱིར། །ཞེས་སོགས་ཀྱིས་བསྟན། དེ་ལྟར་
གཉིས་ལས། དངོས་བསྟན་བྱང་སེམས་ཀྱི་གཞི་ཤེས་གཉེན་པོ་ཡིན་པ་དང་། ཤུགས་བསྟན་
ཐེག་དམན་གྱི་གཞི་ཤེས་མི་མཐུན་ཕྱོགས་ཡིན་པའི་དོན་བསྡུ་བ་ནི། དེ་ལྟར་ཀུན་ཤེས་ཉིད་
ལུགས་ལ། །ཞེས་སོགས་ཚིགས་བཅད་གཅིག་གིས་བསྟོན་ཏོ། །གཉིས་པ་འཇུག་པ་སྦྱོར་བ་
ལ༑ དངོས་བསྟན་བྱང་སེམས་ཀྱི་གཞི། ཤེས་ལ་འཇུག་པ་སྦྱོར་བ་ནི། །གཟུགས་སོགས་དེ་མི་
རྟགས་སོགས་དང་། །ཞེས་སོགས་ཀྱིས་དངོས་སུ་བསྟན། ཤུགས་བསྟན་ཐེག་དམན་གྱི་གཞི་
ཤེས་ལ་འཇུག་པའི་སྦྱོར་བ་ནི་ཤུགས་ལ་བསྟན། སྦྱོར་བའི་མཉམ་ཉིད་ལའང་དེ་དང་འདྲའོ། །
གསུམ་པ་ཞུགས་འབྲས་མཐོང་ལམ་ལ། དངོས་བསྟན་བྱང་སེམས་ཀྱི་གཞི་ཤེས་ཀྱི་སྦྱོར་བ་
བསྒོམས་པའི་འབྲས་བུ་བྱང་སེམས་ཀྱི་མཐོང་ལམ་ནི། སྡུག་བསྔལ་ལ་སོགས་བདེན་པ་ལ། །
ཞེས་སོགས་ཀྱིས་དངོས་སུ་བསྟན། ཤུགས་བསྟན་ཐེག་དམན་གྱི་གཞི་ཤེས་སྦྱོར་བ་བསྒོམས་
-83-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་འབྲས་བུ་ཐེག་དམན་ཀྱི་མཐོང་ལམ་ནི་དེའི་ཤུགས་ལ་བསྟན་ཏོ། །འདི་བཞིན་བཤད་ན་
འཇུག་ཡུལ་ལ།
གཞི་ཤེས་གཉིས་ཀྱི་ངོ་བོ། །ཉེ་རིང་གི་འཐད་པ། མི་མཐུན་ཕྱོགས་དང་གཉེན་པོའི་
དབྱེ་བའོ། །དང་པོ་ནི། བྱང་སེམས་ཀྱི་གཞི་ཤེས་ཀྱིས་བསྡུས་པའི་ཤེས་རབ་ཀྱི་ཕ་རོལ་ཏུ་ཕྱིན་
པ་ཆོས་ཅན། ཚུལ་རོལ་འཁོར་བའི་མཐའ་དང་། ཕ་རོལ་མྱང་འདས་ཀྱི་མཐའ་ལ་གནས་པ་
མིན་ཤིང་། དེ་དག་གི་བར་སློབ་ལམ་ན་ཡང་མཚན་མར་འཛིན་པས་མི་གནས་ཡིན་པར་འདོད་
དེ༑ དུས་གསུམ་གྱི་ཆོས་རྣམས་མཉམ་པ་ཉིད་དུ་མངོན་དུ་ཤེས་ཤིང་སྙིང་རྗེ་ཆེན་པོ་དང་ལྡན་
པའི་ཕྱིར་རོ། །འཁོར་བ་ལ་ཚུལ་རོལ་གྱི་མཐའ་ཞེས་བྱ་སྟེ། སོ་སྐྱེས་བསྒྲོད་ཅིང་མཐོང་བས་
ཉེས་བར་གྱུར་པའི་ཕྱིར། མྱང་འདས་ལ་ཕ་རོལ་གྱི་མཐའ་ཞེས་བྱ་སྟེ། སྙིང་རྗེས་གཞན་དོན་
བྱེད་པའི་སོ་སྐྱེས་བསྒྲོད་མི་ནུས་པ་སོགས་ཀྱི་ཕྱིར་རོ། ། །
གཉིས་པ་ཉེ་རིང་གི་འཐད་པ་ནི། ཐེག་དམན་གྱི་གཞི་ཤེས་དེ་ནི་འབྲས་ཡུམ་ལ་རིང་བ་
ཡིན་ཏེ། འཁོར་འདས་བར་གསུམ་ལ་བླང་དོར་སོགས་ཀྱི་མཚན་མར་དམིགས་པའི་སྒོ་ནས་
དང༌། ཐེག་ཆེན་སྟོན་པའི་དགེ་བའི་བཤེས་གཉེན་བསྟེན་པ་དང་སེམས་སྐྱེད་དང་སྙིང་རྗེ་
སོགས་ཀྱི་ཐབས་མཁས་དང་ལྡན་པ་མ་ཡིན་པས་སོ། །འདིས་ལྟ་སྤྱོད་གཉིས་ཀྱི་སྒོ་ནས་རིང་
བར་བསྟན་ཏོ། །བྱང་སེམས་ཀྱི་གཞི་ཤེས་དེ་ནི་ཡང་དག་པར་འབྲས་ཡུམ་ལ་ཉེ་བ་ཉིད་དུ་
བཤད་དེ། འཁོར་འདས་བར་གསུམ་ལ་བླང་དོར་སོགས་ཀྱི་མཚན་མར་མི་དམིགས་པའི་སྒོ་
ནས་དང་། ཐེག་ཆེན་སྟོན་པའི་དགེ་བཤེས་བསྟེན་པ་སོགས་ཀྱི་ཐབས་ལ་མཁས་པ་ཡིས་སོ། །
འདིས་ལྟ་སྤྱོད་གཉིས་ཀྱིས་ཉེ་བར་བསྟན་ནོ། །ཡང་ན་བྱང་སེམས་ཀྱི་གཞི་ཤེས། དེ་ནི་རྗེས་
ཐོབ་ཏུ་མཚན་མར་དམིགས་པའི་སྒོ་ནས་སྦྱིན་སོགས་ལ་སྤྱོད་ན་རྣམ་མཁྱེན་སྒྲུབ་པའི་ཐབས་
མཁས་པ་མ་ཡིན་པས་དེ་ལ་རིང་བ་སྟེ། དེ་ནི་རྗེས་ཐོབ་ཏུ་མཚན་མར་མི་དམིགས་པའི་སྒོ་ནས་
-84-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
སྦྱིན་སོགས་ལ་སྦྱོར་ན་རྣམ་མཁྱེན་སྒྲུབ་པའི་ཐབས་ལ་མཁས་པ་ཡིན་ན་ཡང་དག་པར་དེ་ལ་ཉེ་
བ་ཉིད་དུ་བཤད་དོ། །འདི་ནི་རྒྱན་ལས། བླ་མ་རིང་དང་མཚན་མ་དང་། །ཞེས་སོགས་ཀྱི་དོན་
ཏེ༑ བཤད་ཚལ་གཉིས་ཆར་ཡང་དགོངས་པར་སོང་ཚུལ་ངག་ལས་ཤེས་སོ། ། །
གསུམ་པ་མི་མཐུན་ཕྱོགས་དང་གཉེན་པོའི་དབྱེ་བ་ལ། བཤད་པ་དང་། བསྡུས་བའོ།།
དང་པོ་ལ། ལྟ་སྤྱོད་ལ་མཚན་འཛིན་གྱི་སྤང་གཉེན། འབྲས་བུ་ལ་མཚན་འཛིན་གྱི་སྤང་གཉེན་
ནོ༑ །དང་པོ་ལ་སྤང་བྱ་དང་། གཉེན་པའོ། །དང་པོ་ནི། གཟུགས་ལ་སོགས་པའི་ཕུང་པོ་མུ་
སྟེགས་པས་བཏགས་པའི་བདག་གིས་སྟོང་པའི་སྟོང་ཉིད་དང་། དུས་གསུམ་དུ་གཏོགས་པའི་
ཆོས་རྣམས་ཐ་དད་དུ་དང་། སྦྱིན་སོགས་ཟག་པ་དང་ཟག་མེད་པ་གཉིས་ཀ་རྣམས་ལ་སྒྲུབ་
པའི་དང་བྱང་ཆུབ་ཕྱོགས་མཐུན་རྣམས་ལ་སྤྱོད་པའི་འདུ་ཤེས་ནི་རིམ་བཞིན། གང་ཟག་གི་
བདག་ཏུ་འཛིན་པ་དང་། དུས་གསུམ་གཅིག་ཏུ་འཛིན་པ་དང་། སེར་སྣ་སོགས་ཀྱི་གཉེན་པོ་
ཡིན་ཡང་། གཉེན་པོ་གཞི་ཤེས་ཀྱི་མི་མཐུན་ཕྱོགས་ཡིན་ཏེ། དེས་སྤང་བྱ་ཡིན་པའི་ཕྱིར། དེ་
ཡང་ རྐང་ པ་ དང་ པོས་ གཞིའི་ ཆོས་ ཉིད་ ལ་ དང༌། །གཉིས་ པས་ དེའི་ ཆོས་ཅན་ལ་ དང་
།
གསུམ་པས་སྤྱོད་པ་ལ་མཚན་འཛིན་བསྟན་ནོ། །གཉིས་པ་ནི། སྦྱིན་པ་དང་ལ་སོགས་པ་ཚུལ་
ཁྲིམས་ནས་རྣམ་མཁྱེན་གྱི་བར་ལ་འཁོར་གསུམ་དུ་ངར་འཛིན་མེད་པར་རང་སྤྱོད་པ་དང་།
གཞན་དག་སྦྱིན་སོགས་དེ་ལ་རྨོངས་པ་ལ་གདམས་ངག་སྟོན། བག་མེད་པ་ལ་གཉེན་པོ་ལེན་
དུ་འཇུག །ཞུམ་པ་ལ་གཟེང་བསྟོད། ལེགས་པར་ཞུགས་པ་ལ་དགའ་བའི་སྒོ་ནས་སྦྱོར་ཞིང་
འཇུག་པར་བྱེད་པ་དེ་ནི་ཆོས་ཅན། གཞི་ལམ་ལ་མཚན་འཛིན་གྱི་གཉེན་པོ་ཡིན་ཏེ། དེ་ལ་
ཆགས་ཤིང་མཚན་མར་འཛིན་པའི་མཐའ་སྟེ་ཆ་མ་ལུས་པ་འགོག་ནུས་པས་སོ། །མཐའ་ནི་ཆ་
སྟེ་རྣམ་བཤད་རིགས་པར། མཐའ་ནི་ཟད་དང་འཇུག་བྱ་དང༌། །ཉེ་དང་ཕྱོགས་དང་སྨད་པ་
ལའོ། །ཞེས སོགས་སོ། །གཉིས་པ་ལ་ སྤྱང་ བྱ། གཉེན་པོ། །ཡུལ་ཟབ་པར་བཤད་པའོ། །
-85-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་ལ་མི་མཐུན་ཕྱོགས་སུ་བསྟན། དེ་སྒྲུབ་པའོ། །དང་པོ་ནི། མཚན་མར་དམིགས་ཏེ་རྒྱལ་
བ་ཡིད་ལ་བྱེད་པ་དང༌ ལ་ སོགས་ པ་ དགེ་ རྩ་ རྫོགས་བྱང་དུ་བསྔོ་བ་སོགས་ཆོས་ཅན།
གཉེན་པོ་གཞི་ཤེས་ཀྱི་མི་མཐུན་ཕྱོགས་ཡིན་ཏེ། ཆགས་པ་ལ་དེར་རྟོགས་དཀའ་བས་ཆགས་
པ་ཕྲ་མོ་ཡིན་པའི་ཕྱིར་། གཉིས་པ་ནི། དེ་ཇི་ལྟར་མི་མཐུན་པའི་ཕྱོགས་ཡིན་ཞེ་ན་ཡིན་ཏེ།
དེ་བཞིན་གཤེགས་པ་ཟབ་མོ་སྤྲོས་བྲལ་ཡིན་པ་ལ་མཚན་མར་བཟུང་བའི་ཕྱིར། ཡུལ་ཟབ་པ་
ཅིས་འགྲུབ་ཅེ་ན། སངས་རྒྱས་ཀྱི་ལམ་མམ་ རང་བཞིན་དེ་དོན་དམ་པར་ཟབ་པ་ཉིད་དེ། །
དོན་དམ་པར་རང་བཞིན་གྱིས་ཏེ་གློ་བུར་དུ་བྱས་པ་མ་ཡིན་པར་དབེན་པའི་ཕྱིར་རོ། །གཉིས་
པ་གཉེན་པོ་ནི། འོ་ན་གཉེན་པོས་ཇི་ལྟར་སྤོང་ཞེ་ན། གཉེན་པོ་གཞི་ཤེས་ཆོས་ཅན། འབྲས་བུ་
ལ་མཚན་འཛིན་གྱི་ཆགས་པ་སྤང་ནུས་པ་ཡིན་ཏེ། གཟུང་འཛིན་གྱིས་བསྡུས་པའི་ཆོས་རྣམས་
རང་བཞིན་མེད་པར་རང་བཞིན་གཅིག་པར་ནི་མངོན་སུམ་དུ་ཤེས་པས་སོ། །གསུམ་པ་ཡུལ་
ཟབ་པར་བཤད་པ་ལ། རྟོགས་དཀའ་བར་དང་། བསམ་གྱིས་མི་ཁྱབ་པར་བཤད་པའོ། །དང་
པོ་ནི། ཡང་ཇི་ལྟར་ན་ཆོས་རང་བཞིན་གྱིས་ཟབ་པ་ཡིན་ཞེ་ན། ཆོས་ཀྱི་རང་བཞིན་དེ་ནི་ཆོས་
ཅན། ཟབ་པ་ཡིན་ཏེ། དོན་དམ་དུ་རྟོགས་པར་དཀའ་བ་སྟེ་མི་ནུས་པར་བཤད་པའི་ཕྱིར་ཏེ།
དོན་དམ་དུ་མིག་གིས་མཐོང་བར་བྱས་བ་ལ་སོགས་པ་ནས་ཡིད་ཀྱིས་ཤེས་པར་བྱ་བའི་བར་
བཀག་པ་ཡིས་སོ། །འདི་དང་ས་དགུ་ལ་ནི་ཞེས་སོགས་ཀྱི་སྔ་འགྲེལ་ལ་དཔྱད་པར་རིགས་སོ།།
གཉིས་པ་ནི། ཡང་དེ་ལྟར་རྟོགས་དཀའ་བ་ཉིད་ཅི་ཡིན་ཞེ་ན། ཆོས་ཀྱི་རང་བཞིན་དེ་ནི་རྟོགས་
པར་དཀའ་སྟེ། བསམ་གྱིས་མི་ཁྱབ་པར་འདོད་པའི་ཕྱིར་ཏེ། དོན་དམ་དུ་གཟུགས་ལ་སོགས་
པ་ནས་སངས་རྒྱས་ཀྱི་ཆོས་མ་འདྲེས་པའི་བར་གྱི་ངོ་བོར་མི་ཤེས་པའི་ཕྱིར། གཉིས་པ་བསྡུ་བ་
ནི༑ ཤེས་བྱ་ཞེས་དྲང་ངོ་། །གང་ན་མི་མཐུན་པ་དང་དེའི་གཉེན་པོའི་ཕྱོགས་དག་གི་རྣམ་པར་
ཕྱེ་བ་མ་ལུས་པ་རྣམས་སོ། །གང་དུ་ན། ཀུན་ཤེས་ཉིད་ཀྱི་ལུགས་ལ་སྟེ། སྐབས་འདིར་རོ། །
-86-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
ཇི་ལྟར་ན་སྔར་ཇི་སྐད་བཤད་པ་དེ་ལྟར་རོ། །ཡང་ན་ཉེ་རིང་གི་ཁྱད་པར་ཡང་མི་མཐུན་ཕྱོགས་
དང་གཉེན་པོའི་སྒོ་ནས་རྟོགས་དགོས་པས། མི་མཐུན་ཕྱོགས་ནི་བྱང་སེམས་ཀྱི་རྒྱུད་ཀྱི་མཚན་
འཛིན་དང་། གཉེན་པོ་ནི་དེའི་རྒྱུད་མཚན་མེད་རྟོགས་པའི་བློ་ཡིན་པའི་ཁྱད་པར་སྟོན་པ་ལ།
བཏགས་པ་ཙམ་གྱི་གང་ཟག་ལ་དམིགས་པའི་མཚན་འཛིན་དང་། དེའི་གཉེན་པོ་གཉིས།
བཏགས་པ་ཙམ་གྱི་ཆོས་ལ་དམིགས་པའི་མཚན་འཛིན་དང་། དེ་ཡི་གཉེན་པོ་གཉིས་ཏེ་བཞི་
ལས། དང་པོ་ནི་གཟུགས་སོགས་ཕུང་པོ་སྟོང་ཉིད་ལ་སྦྱོར་པ་བོ་ངའོ་སྙམ་པའི་འདུ་ཤེས་ནས།
བྱང་ཆུབ་ཀྱི་ཕྱོགས་རྣམས་ལ་སྦྱོར་པ་པོ་ངའོ་སྙམ་པའི་འདུ་ཤེས་ཀྱི་བར་ནི་མཚན་འཛིན་དངོས་
ཡིན་པས་བྱང་སེམས་ཀྱི་མི་མཐུན་ཕྱོགས་སུ་སྟོན་པ་ནི་གཟུགས་སོགས་ཞེས་སོགས་སོ། །
གཉིས་པ་ནི། བཏགས་པ་ཙམ་གྱི་ངར་འཛིན་བཀག་པའི་མཚན་མེད་རྟོགས་པའི་ཤེས་རབ་དེ་
རང་གིས་བསྒོམས་ན་རང་རྒྱུད་ཀྱི་ཆགས་པའི་མཐའ་འགོག་ནུས། གཞན་ལ་བསྟན་ན་གཞན་
རྒྱུད་ཀྱི་དེ་འགོག་ནུས་པས་གཉེན་པོ་ཡིན་ནོ་ཞེས་པ་ནི། སྦྱིན་ལ་ཞེས་སོགས་སོ། །གསུམ་པ་
རྒྱལ་བ་ནི་འབྲས་བུ་ཡིན་ལ་སོགས་ཀྱིས་གཞི་དང་ལམ་བསྡུས་ཏེ། གཞི་ལ་དམིགས་བྱར།
ལམ་ལ་ཉམས་སུ་བླང་བྱར། འབྲས་བུ་ལ་ཐོབ་བྱར་ཞེན་བའི་བློ་ནི་ཆགས་པ་ཕྲ་མོ་ཡིན་པས་
མི་མཐུན་ཕྱོགས་ཡིན་ནོ་ཞེས་པ་ནི། རྒྱལ་ཞེས་སོགས་སོ། །དེ་ཡིན་པའི་སྒྲུབ་བྱེད་ནི། ཆོས་ཀྱི་
ཞེས་སོགས་སོ། །བཞི་པ་ནི། གསུམ་པོ་རང་བཞིན་གཅིག་ཏུ་ཤེས་པས་གསུམ་པོ་ལ་དེ་དང་
དེར་ཞེན་བའི་བློ་སྤང་ནུས་སོ་ཞེས་པ་ནི། ཆོས་རྣམས་ཞེས་སོ། །རང་བཞིན་གཅིག་ཚུལ་ཇི་
ལྟར་ཞེ་ན། དེ་རྟོགས་པར་དཀའ་ཞིང་བསམ་གྱིས་མི་ཁྱབ་ཅེས་པ་ནི། མཐོང་བ་ཞེས་སོགས་
དང༌། གཟུགས་ལ་ཞེས་སོགས་སོ། །དེ་ལྟ་བུའི་སྤང་གཉེན་གྱི་དོན་བསྡུ་བ་ནི། དེ་ལྟར་ཞེས་
སོགས་སོ། །ཞེས་དཀའ་འགྲེལ་ལས་བཤད་དོ། ། །
གཉིས་པ་འཇུག་པ་སྦྱོར་བ་ལ། སྦྱོར་བའི་དབྱེ་བ་དང་། དེའི་མཉམ་ཉིད་གཉིས།
-87-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་ལ་སྦྱོར་བའི་ཡུལ་དང་། ངོ་བོའོ། །དང་པོ་ནི། ལ་ཞེས་པ་ཀུན་གྱི་འཇུག་ཏུ་སྦྱོར་
ཏེ༑ ཞེས་སྤྱོད་འགོག་པའི་ཡུལ་བཅུའོ། །གཉིས་པ་ནི། ཡུལ་དེ་དག་ལ་མངོན་པར་ཞེས་པའི་
སྤྱོད་པ་བཀག་པ་སྟེ་ཞེན་པ་མེད་པའི་སྦྱོར་བའོ། །གཞིའི་ངོ་བོ་གཟུགས་དང་ལ་སོགས་པ་རྣམ་
མཁྱེན་གྱི་བར་ལ་ཞེན་སྤྱོད་བཀག་ནས་མི་དམིགས་པར་སྒོམ་པའི་སེམས་དཔའི་རྣལ་འབྱོར་
ཏེ༑ འོག་མ་རྣམས་ལའང་སྦྱོར་རོ། །གཞིའི་ཁྱད་ པར་ གཟུགས་སོགས་དེ་མི་རྟག་པ་དང་
སོགས་པ་རྟག་པ་དང་ཞི་མ་ཞི་སོགས་ལའོ། །གཟུགས་སོགས་དེའི་མཚན་ཉིད་ཀྱི་དབྱེ་བ་མ་
རྫོགས་པ་ཀུན་བཏགས་དང་། ཡོན་ཏན་གྱི་ཚོགས་དང་ལྡན་པ་རབ་ཏུ་རྫོགས་པ་ཡོངས་གྲུབ་
དང༌། དེ་དག་གིས་མཚན་པའི་གཞན་དབང་ལའོ། །གཟུགས་སོགས་དེ་ཆགས་པ་མེད་པ་
གཉེན་པོ་དང༌། དེ་ལ་ཆགས་བཅས་ཏེ་སྤངས་གཉེན་གྱིས་དབྱེ་བ་ཉིད་ལའོ། །ཆོས་ཉིད་ཚིག་
གིས་བསྟན་མ་བསྟན་གྱིས་འཕེལ་འགྲིབ་ཏུ་མི་འགྱུར་བ་ལའོ། །ཆོས་ཉིད་ཆགས་སྡང་གི་བྱེད་
པ་པོ་མེད་པ་ཉིད་ལའོ། །རྣམ་མཁྱེན་དོན་དམ་པར་ངོ་བོས་སྟོང་ཡང་ཐོབ་པར་བྱ་དགོས་པས་
ཆེད་དུ་བྱ་བ་དང་། ལམ་ཤེས་ཉམས་སུ་བླང་དགོས་པས་སྦྱོར་བ་དང་། གཞི་ཤེས་གཞན་ལ་
བསྟན་དགོས་པས་བྱེད་པ་བྱ་དཀའ་བ་རྣམ་པ་གསུམ་ལ་སྦྱོར་བ་ལའོ། །གཞི་ཤེས་ཀྱི་ཡུམ་
རིགས་ཅན་གསུམ་གྱིས་བསྒོམས་པ་ལས་རང་རང་གི་སྐལ་བ་ཇི་ལྟ་བ་བཞིན་འབྲས་བུ་ཐོབ་
པས་འབྲས་བུ་ཡོད་པར་འདོད་པ་དེ་ལ་དང་ནིའོ། །ཡུམ་དོན་དམ་དུ་སྲུང་བྱ་སྲུང་བྱེད་དང་བྲལ་
ཡང་གང་ཞིག་ཀུན་རྫོབ་ཏུ་ཡུམ་སྒོམ་པ་ནི་སྲུང་བ་ཆེན་པོ་ཡིན་པས་སྲུང་བྱེད་གཞན་ལ་རགས་
ལས་པ་མེད་པ་གང་ཡིན་པ་ལའོ། །སྣང་བའི་ཆོས་ཐམས་ཅད་བདེན་མེད་དུ་ཤེས་པར་བྱེད་པ་
རྨི་ལམ་ལ་སོགས་པའི་དཔེ་རྣམ་པ་བདུན་ལའོ། །ཡང་ན་སྦྱོར་བའི་དབྱེ་བ་ལ་འཕགས་སེང་
གཉིས་ཀྱིས་སྦྱོར་བ་བཅུར་བྱས་ནས་ཞེན་སྤྱོད་བཀག་པ་སྦྱོར་བ་བཅུ་ཆར་ལ་སྦྱོར་བར་བཞེད་
ཅིང་། དེའི་དོན་སྔར་རབས་པ་རྣམས་ཀྱིས་དང་པོ་བཞི་རང་བཞིན་གྱི་སྦྱོར་བ་དང་། ཕྱི་མ་དྲུག་
-88-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
གནས་སྐབས་ཀྱི་སྦྱོར་བར་བཞེད་ཀྱང་ཤེས་བྱེད་མ་མཐོང་ངོ་། །དེས་ན་དང་པོ་བཞི་ལོགས་སུ་
བཅད་ནས་ཞེན་སྤྱོད་བཀག་པར་རྩ་བར་གསུངས་པའི་དོན་ནི་བདེན་བཞིའི་སྟེང་གི་ཁྱད་ཆོས་
ལ་ཞེན་སྤྱོད་བཀག་པས་ན། ཉན་ཐོས་ཀྱི་རྟོགས་རིགས་ལ་ཞེན་སྤྱོད་བཀག་པར་མངོན་ཏེ།
གཟུགས་སོགས་ཞེས་པས་བདེན་བཞི་བསྟན། དེ་མི་རྟག་སོགས་ཞེས་པས་སྡུག་བསྔལ་བདེན་
པའི་ཁྱད་ཆོས་བསྟན། དེ་མ་རྫོགས་དང་ཞེས་པས་ཀུན་འབྱུང་བདེན་པའི་ཁྱད་ཆོས་བསྟན།
རབ་རྫོགས་དང་ཞེས་པས་འགོག་བདེན་གྱི་ཁྱད་ཆོས་བསྟན་། དེ་ལ་ཆགས་པ་མེད་ཉིད་ཅེས་
པས་ལམ་བདེན་གྱི་ཁྱད་ཆོས་བསྟན་ཏེ། དེ་དག་ལ་ཞེན་སྤྱོད་བཀག་ནས་བསྒོམས་པའི་འབྲས་
བུ་ལ་མཐོང་ལམ་གྱི་གནས་སྐབས་སུ་བདེན་བཞིའི་སྟེང་གི་རྟག་མི་རྟག་སོགས་ཀྱི་སྤྲོས་པ་སོ་
གཉིས་དང་བྲལ་བའི་ཆོས་དབྱིངས་མངོན་སུམ་དང་མཐོང་བ་འབྱུང་བའི་ཕྱིར། ཕྱི་མ་དྲུག་
གིས་ནི་རང་རྒྱལ་གྱི་རྟོགས་རིགས་ཞེན་སྤྱོད་བཀག་པ་བསྟན་ཏེ། དང་པོ་ལྔས་ཀུན་ནས་ཉོན་
མོངས་ཀྱི་གཟུང་བ་སོགས་རང་བཞིན་མེད་པར་རྟོགས་པ་སོགས་བསྟན་ཅིང་། ཐ་ལས་གཟུང་
བ་ཕྱི་རོལ་གྱི་དོན་བདེན་མེད་དུ་རྟོགས་པ་བསྟན་པའི་ཕྱིར་ཏེ། ཉིར་སྣང་དུ་ཐམས་ཅད་ཤེས་པ་
ཉིད་ལ་ཉན་ཐོས་ལ་སོགས་པའི་དབང་དུ་བྱས་ནས་དཔེའི་དོན་འཐད་པར་བྱས་པས་གང་
གསུངས་པ་ཡིན་ནོ་ཞེས་པ་ནི། ཡོངས་འཛིན་མཆོག་གི་ལེགས་བཤད་དོ། །
གཉིས་པ་ནི། གཟུགས་ལ་སོགས་པ་དངོས་པོའི་དོན་དང་། ལ་སོགས་པ་མཚན་མ་
དང་དབྱེ་བའི་སྤྲོས་པ་དང་རྟོགས་པ་ལ་རློམ་པ་མེད་པ་རྣམ་པ་བཞི་ནི་སྦྱོར་བ་དེ་ཡི་མཉམ་པ་
ཉིད་དོ། །གསུམ་པ་ཞུགས་འབྲས་མཐོང་ལམ་ལ་དངོས་དང་། འཕྲོ་དོན་ནོ། །
དང་པོ་ནི། སྦྱོར་བའི་མཉམ་ཉིད་སོ་སོར་རྟོགས་ནས་མཐོང་ལམ་སྐྱེ་ཞིང་སྐྱེས་ནས་
སྒོམ་དགོས་པས་མཐོང་ལམ་འཆད་དོ། །འདི་ལ་བསྟན་བཤད་བསྡུ་བ་གསུམ་ལས། དང་པོ་
ནི་བཤད་དོ། །གང་ན་མཐོང་བའི་ལམ་མོ། །དེ་གང་ཞེ་ན། སྐད་ཅིག་མ་བཅུ་དྲུག་གི་བདག་
-39-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་འདིའོ། །བཅུ་དྲུག་གང་ཞེ་ན། སྡུག་བསྔལ་དང་ཀུན་འབྱུང་ལ་སོགས་པའི་བདེན་པ་བཞི་
པོ་རེ་རེ་ལ་ཆོས་ཤེས་པའི་བཟོད་པ་དང་། ཆོས་ཤེས་པ་དང་། རྗེས་སུ་ཤེས་པའི་བཟོད་པ་
དང༌། རྗེས་སུ་ཤེས་པ་སྟེ། བཞི་བཞིར་ཕྱེ་བའོ། །གང་དུ་ན་ཀུན་ཤེས་ཚུལ་ལ་སྟེ་སྐབས་སུའོ།།
ཇི་ལྟར་ན་སངས་རྒྱས་སྟོང་དཔང་པོར་བྱས་ནས་བཅུ་དྲུག་ལས་གཞན་མེད་པར་ཤེས་པའི་ཕྱིར་
དུ་བཅུ་དྲུག་པོ་ཉིད་མཐོང་བའི་ལམ་ཡིན་པར་རོ། །གཉིས་པ་བཤད་པ་ནི། བདེན་པ་བཞིའི་
ཡུལ་ཅན་གྱི་རྣམ་པ་བཅུ་དྲུག་གང་ཞེ་ན། འདི་ལ་བཞི་ལས། དང་པོ་ནི། འབྲས་བུར་གྱུར་པའི་
གཟུགས་སོགས་ཀྱི་ཆོས་ཉིད་རྟག་པ་ཡིན་མི་རྟག་པའང་མ་ཡིན་པར་རྟོགས་པའི་ཡེ་ཤེས་ཀྱི་བྱེ་
བྲག་དང་། དེ་རྟག་ཆད་ཀྱི་མཐའ་ལས་འདས་པར་རྟོགས་པའི་དང་། དེ་རྣམ་པར་དག་པར་
རྟོགས་པའི་དང་། དེ་མ་སྐྱེས་ཞིང་མ་འགགས་པ་དང་ཀུན་བྱང་ལ་སོགས་མེད་པར་རྟོགས་པའི་
དང་བཞི་ནི་དུགཁའི་རྣམ་པའོ། །རྒྱུར་གྱུར་པའི་གཟུགས་སོགས་ཀྱི་ཆོས་ཉིད་ནམ་མཁའ་དང་
འདྲ་བར་རྟོགས་པའི་དང་། དེ་རྟོགས་པའི་མཐོང་སྤང་གི་ཆགས་པས་མཚན་ནས་ཉོན་མོངས་
སྤངས་པར་ཤེས་པའི་དང༌། དེ་ཡོངས་སུ་འཛིན་ཞིང་རང་གིར་བྱེད་པ་ལས་གྲོལ་བར་རྟོགས་
པའི་དང་། དེ་ངོ་བོ་ཉིད་ཀྱིས་ཅིར་ཡང་བརྗོད་དུ་མེད་པར་རྟོགས་པའི་དང་བཞི་ནི་ཀུན་འབྱུང་
གིའོ། །གློ་བུར་དྲི་བྲལ་གྱི་ཆོས་ཉིད་འདི་ནི་དོན་སོ་སོར་རང་གིས་རིག་པར་བྱ་བ་ཙམ་ཡིན་གྱི་
སྒྲར་བརྗོད་པ་ཡིས་རྒྱུད་གཞན་ལ་སྦྱིན་དུ་མེད་པར་རྟོགས་པའི་སྟེ། གང་གི་ཕྱིར་ན་འགོག་པ་
ཡིན་མིན་གྱིས་སྟོང་བའི་ཕྱིར་རོ་ཞེས་དང་། དེ་རྣམ་པ་གང་གིས་དམིགས་པར་བྱེད་པ་མེད་པར་
རྟོགས་པའི་དང་། དེ་མཐའ་ཐམས་ཅད་ཀྱིས་ཤིན་ཏུ་རྣམ་པར་དག་པར་རྟོགས་པའི་དང་། དེ་
མཉམ་གཞག་ཏུ་རྟོགས་པས་རྗེས་ཐོབ་ཏུ་ནད་མི་འབྱུང་བ་ལ་ངེས་ཤེས་རང་སྟོབས་ཀྱིས་འདྲེན་
པའི་དང་བཞི་ནི་འགོག་པའི་འོ། །ལམ་གྱི་ཆོས་རྟོགས་པས་གནས་སྐབས་ཀྱི་འབྲས་བུ་ངན་
སོང་ཆད་པའི་ཕན་ཡོན་གྱི་རྣམ་པ་ཅན་དང་། དེ་འབྲས་བུ་ནི་མངོན་དུ་བྱ་བའི་ཐབས་ལ་མི་
-90-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
རྟོག་པ་ཉིད་དང་། ཆོས་ཀུན་གྱི་མཚན་མ་དག་དང་མ་འབྲེལ་བ་སྟེ་མ་འདྲེས་པར་རྟོགས་པའི་
དང༌། དངོས་པོ་བརྗོད་བྱ་དང་མིང་རྗོད་བྱེད་དང་གཉིས་པོ་ལ་གཟུངས་འཛིན་གྱི་ཤེས་པ་སྐྱེ་བ་
མེད་པར་རྟོགས་པའི་ཡེ་ཤེས་ཀྱི་བྱེ་བྲག་དང་བཞི་ནི་ལམ་གྱིའོ། །གསུམ་པ་ནི། དེ་རྣམས་ནི་
ཀུན་ཤེས་པ་ཉིད་ཀྱི་སྐབས་སྐད་ཅིག་མ་བཅུ་དྲུག་གི་རྣམ་པ་ཡིན་ནོ། །
གཉིས་པ་ནི། འོ་ན་དེའི་རྗེས་སུ་སྒོམ་ལམ་མི་སྟོན་པའི་རྒྱུ་མཚན་ཅི་ཡིན་ཞེ་ན། དེ་ཡང་
མཐོང་ལམ་ནི་ཐེག་དམན་གྱི་རྟོགས་རིགས་མངོན་སུམ་དུ་རྟོགས་པ་ཐེག་ཆེན་གྱི་མཐོང་ལམ་
གྱི་ལྡོག་པ་ནས་བསྟན་པས། སྒོམ་ལམ་ཡང་ཐེག་དམན་གྱི་རྟོགས་རིགས་མངོན་སུམ་དུ་
རྟོགས་ཟིན་རྒྱན་ལྡན་དུ་གོམས་པར་བྱེད་པའི་ཐེག་ཆེན་གྱི་སྒོམ་ལམ་གྱི་ལྡོག་པ་ནས་བསྟན་
དགོས་པ་ལས་དེ་མེད་པར་ཕྱིར་ཏེ། བྱང་སེམས་འཕགས་པས་ཐེག་དམན་གྱི་རྟོགས་རིགས་
མངོན་སུམ་དུ་མཐོང་ཟིན་རྒྱུན་ལྡན་དུ་སྒོམ་པ་མེད་པའི་ཕྱིར། དེས་ན་སྐབས་འདིར་བསྟན་པ་
སྐབས་སུ་བབ་པའི་ཐེག་ཆེན་གྱི་སྒོམ་ལམ་མེད་པས་མ་བསྟན་ཏོ་ཞེས་པ་ནི། ཉན་ཐོས་ཀྱི་ལམ་
ནི་ཞེས་སོགས་སོ། །གཉིས་པ་མཁྱེན་གསུམ་གྱི་མཇུག་བསྡུ་བ་ན། བསྟན་པ་ཡིན་ཞེས་དྲང་ངོ་།
གང་ན་གནས་སྐབས་གསུམ་པོ་དེ་དག་གི་བརྗོད་བྱ་རྣམ་པ་གསུམ་པོ་འདི་ནིའོ། །གསུམ་པོ་
གང་ཞེ་ན། སྔར་བཤད་པ་དེ་ལྟར་བཤད་མ་ཐག་པའི་གཞི་ཤེས་འདི་དང་། དེ་ལ་ལྟོས་ནས་
ཡང་བཤད་མ་ཐག་པའི་ལམ་ཤེས་འདི་དང་། དེ་ལ་ལྟོས་ནས་ཡང་བཤད་མ་ཐག་པའི་རྣམ་
མཁྱེན་འདི་ཡིན་ཏེ་གསུམ་པོའོ། །ཇི་ལྟར་ན་ཡོངས་སུ་རྫོགས་པར་ཏེ་གསུམ་པོའི་དོན་བསྡུས་
པའི་ཚུལ་གྱིས་སོ། །གང་གིས་ན། རབ་འབྱོར་ཡུམ་འདི་ནི་ཆོས་གང་ཡང་ཐོབ་པར་བྱེད་པ་མ་
ཡིན་འདོར་སྟོན་པར་བྱེད་པ་མ་ཡིན་ཞེས་སོགས་ཀྱིས་གཞི་ཤེས། རབ་འབྱོར་ཡུམ་འདི་ནི་
ཁམས་གསུམ་ལས་འདའ་བར་བྱེད་པ་མ་ཡིན། མྱ་ངན་ལས་འདས་པའི་དབྱིངས་ལ་གནས་
པར་བྱེད་པ་མ་ཡིན་ཞེས་སོགས་ཀྱིས་ལམ་ཤེས། རབ་འབྱོར་ཡུམ་འདི་ནི་སངས་རྒྱས་ཀྱི་ཆོས་
-q1-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་དང་། སོ་སོ་སྐྱེ་བོའི་ཆོས་རྣམས་དང་ཉན་ཐོས་དང་རང་སངས་རྒྱས་ཀྱི་ཆོས་རྣམས་སོ་
སོར་སྟོན་པར་བྱེད་པ་མ་ཡིན། འདོར་བར་བྱེད་པ་མ་ཡིན་ཞེས་སོགས་ཀྱིས་རྣམ་མཁྱེན་གྱི་
སྐབས་རྫོགས་པར་བསྟན་ཏོ། །ཁ་ཅིག་ལེའུ་གསུམ་ལ་རྫོགས་པར་སྟོན་བྱེད་དུ་འདོད་པ་ནི་མི་
འཐད་དེ། འཕགས་སེང་གཉིས་ཀྱིས་ལེའུ་གསུམ་རྫོགས་པའི་མཇུག་ཐོག་ཏུ་འབྱུང་བའི་མདོ་
ཚིགས་གསུམ་ལ་ངོས་བཟུང་བའི་ཕྱིར་རོ། །སློབ་དཔོན་གྱིས་རྣམ་མཁྱེན་ལ་ཐོག་མར་འདི་
ཞེས་སྨོས་ནས་བཤད་མ་ཐག་པའི་ཚུལ་དུ་ཞེས་སྦྱར་བ་ནི། བཤད་བསྡུའི་གོ་རིམ་མཐུན་པ་
ཅིག་དགོས་སོ་སྙམ་དུ་དགོངས་པ་ཡིན་ན་འང་རྣམ་མཁྱེན་ནི་བཤད་མ་ཐག་པ་དང་འཆད་
འགྱུར་གང་ཡང་མ་ཡིན་པས་འདི་ཞེས་སྦྱར་བ་མི་འཐད་ཅིང་ཉིར་སྣང་དུ་ཡང་སྔ་མ་བཞིན་
བཤད་དོ། །མངོན་པར་རྟོགས་པའི་རྒྱན་གྱི་རྣམ་བཤད་དགོངས་དོན་རབ་གསལ་ལས་སྐབས་
གསུམ་པའི་ལེགས་བཤད་དོ།། །།
༈ གཉིས་པ་སྦྱོར་བ་ལ་བཞི་ལས། དང་པོ་རྣམ་ཀུན་ལ། གཞི་ཤེས་ཀྱི་འོག་ཏུ་འཆད་
པའི་རྒྱུ་མཚན་། བཤད་པར་བྱ་བ་རྣམ་ཀུན་དངོས་སོ། །
དང་པོ་ནི། དེའི་རྒྱུ་མཚན་ཡོད་དེ། གཞི་ཤེས་ཀྱི་སྐབས་སུ་མཁྱེན་གསུམ་རྒྱས་པར་
གཏན་ལ་ཕབ་པའི་དོན་བདེན་བཞིའི་སྟེང་དུ་བསྡུ་ཚུལ་གསུངས་པའི་བསྡུ་ཚུལ་དེ་གང་ཞེ་ན།
དེའི་སྟེང་དུ་མཁྱེན་གསུམ་གྱི་རྣམ་པ་བརྒྱ་བདུན་ཅུ་རྩ་གསུམ་དུ་བསྡུ་ནས་སྒོམ་པར་བྱེད་པ་
རྣམ་ཀུན་གྱི་སྦྱོར་བ་ཡིན་པའི་ཕྱིར་ཞེས་པའི་དོན་ནོ། །བསྡུ་པའི་ཚེ་རྣམ་མཁྱེན་དང་པོར་སྟོན་
པ་ནི་འདིའི་གོ་རིམ་མ་ཡིན་ཏེ། དེའི་ཚེ་དང་པོར་གཞི་ཤེས་ཀྱི་རྣམ་པ་ཉིད་གཞུང་ལས་དངོས་
སུ་གསུངས་པའི་ཕྱིར་རོ། །
གཉིས་པ་ནི། རྣམ་ཀུན་གྱི་དོན་ཡང་རྣམ་པ་བརྒྱ་བདུན་ཅུ་རྩ་གསུམ་རྫོགས་པར་སྒོམ་
པ་ཡིན་པས། སྒོམ་པའི་ཚུལ་ལ་སྒོམ་བྱུང་གཙོ་བོར་གྱུར་པའི་ཉམས་མ་སྐྱེས་པའི་དང་། དེ་
-92-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
སྐྱེས་པའི་སྒོམ་རིམ་གཉིས་ལས།
དང་པོ་ལའང་མཁྱེན་གསུམ་ཐོས་བསམ་གྱིས་གཏན་ལ་ཕབ་པའི་དོན་རྣམ་པ་བརྒྱ་
བདུན་ཅུ་རྩ་གསུམ་དུ་བསྡུ་བའི་ཚུལ། དེ་ལྟར་སྒོམ་པ་ལ་སྦྱོར་བའི་རྟེན་ཀྱི་གང་ཟག །དེས་
རྣམ་པ་དེ་སྒོམ་པའི་སྦྱོར་བ་ལ་འཇུག་ཚུལ། སྦྱོར་བ་དེ་ཉིད་ཀྱི་ཁྱད་པར་གྱི་ཆོས། དེ་ལ་བརྟེན་
ནས་ཐོས་པའི་ཐར་པ་ཆ་མཐུན་ནོ། །དེ་དག་གི་དོན་ཡང་སྔར་ཐོས་བསམ་གྱིས་གཏན་ལ་ཕབ་
པ་དེ་ཉིད་སྒོམ་པའི་ཚེ་རྣམ་པ་དེ་དག་ཏུ་བསྡུ་དགོས་པས་བསྡུ་ཚུལ་ནི། གཞི་ཤེས་ཞེས་སོགས་
སོ༑ ༑ཐོས་བསམ་གྱིས་གཏན་ལ་འབེབས་པ་ནས་རྣམ་པ་བསྡུ་བའི་བར་གྱི་རྟེན་གྱི་གང་ཟག་
དེ་ཡང་། ཡུམ་ཉན་པ་དང་། ཚིག་བློ་ལ་ལེན་པ་སོགས་བཞིར་ཡོད་དོ་ཞེས་པ་ནི། སངས་རྒྱས་
སོགས་སོ། །དེ་ལྟར་ཐོས་བསམ་མཐར་ཕྱིན་པའི་གང་ཟག་དེས་རྣམ་པ་བསྡུས་པ་དེ་བསྒོམ་
དགོས་ན་ཡུལ་ཅན་གང་གིས་སྒོམ་ཞེ་ན། ཡུལ་ཅན་སྦྱོར་བ་ཉི་ཤུས་སྒོམ་པ་ཡིན་ནོ་ཞེས་པ་ནི།
གཟུགས་ ལ་ ཞེས་ སོགས་ སོ། །དེ་ ལྟ་ བུའི་ སྦྱོར་ བ་ དེ་ ལ་ ཡང་ཡོན་ཏན་དང༌། སྐྱོན་དང་།
མཚན་ཉིད་ཤེས་དགོས་པས་དེའི་འོག་ཏུ་གསུམ་པོ་རིམ་བཞིན་བསྟན་ནོ། །གང་ཟག་དེས་དེ་
གསུམ་ཤེས་པའི་ཚེ་སངས་རྒྱས་སོགས་ཀྱི་ཡུལ་ལྔ་ལ་མཁས་པའི་ཐེག་ཆེན་གྱི་ཐར་པ་ཆ་
མཐུན་སྐྱེས་པ་ཡིན་ནོ་ཞེས་པ་ནི། མཚན་མེད་ཅེས་སོགས་སོ། །དེ་ལྟར་ལྔ་ལས། དང་པོ་ནི།
འོ་ན་སྔར་མཁྱེན་གསུམ་ཐོས་བསམ་གྱིས་གཏན་ལ་ཕབ་བའི་དོན་རྣམ་པ་བསྡུ་ན་རྣམ་པའི་ངོ་
བོ་ནི་གང་། དབྱེ་ན་དུ་ཡོད་ཅེས་ན། འདི་ལ་བསྟན་པ་བཤད་གཉིས་ལས།
དང་པོ་ནི། གཞི་བདེན་བཞིའི་སྟེང་དུ་གནས་ཚུལ་ཤེས་པའི་ཡེ་ཤེས་ཀྱི་བྱེ་བྲག་རྣམས་
ནི་འདིར་དངོས་བསྟན་གྱི་རྣམ་པར་ཞེས་བྱ་བ་དེའི་མཚན་ཉིད་དེ། དེ་ནི་དབྱེ་གཞི། དབྱེ་ན་
རྣམ་པ་གསུམ་དུ་འདོད་དེ། ཀུན་མཁྱེན་ཉིད་ནི་རྣམ་པ་གསུམ་ཡོད་པའི་ཕྱིར་རོ། །ཁ་ཅིག་རྣམ་
པ་མདོར་བསྟན་གྱི་རྒྱན་གཞུང་གིས་དོན་རྣམ་དང་། ཤེས་རྣམ་གཉིས་ཀ་དངོས་སུ་བསྟན་ཏེ།
-93-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
a
གཞིའི་བྱེ་བྲག་རྣམས། །རྣམ་པ་ཞེས་བྱ་མཚན་ཉིད་དེ། །བདེན་པ་བཞི་ཡི་བྱེ་བྲག་གིས། འདི་
ནི་རྣམ་པ་བཞི་རུ་འདོད། །ཅེས་པས་དོན་རྣམ། ཤེས་པའི་བྱེ་བྲག་རྣམས། རྣམ་པ་ཞེས་བྱ་
མཚན་ཉིད་དེ། །ཀུན་མཁྱེན་ཉིད་ནི་རྣམ་གསུམ་ཕྱིར། །དེ་ནི་རྣམ་པ་གསུམ་དུ་འདོད། །ཅེས་
པས་ཤེས་རྣམ་དངོས་སུ་བསྟན་པའི་ཕྱིར་ཟེར་བ་ནི། བཞད་གད་ཀྱི་གནས་ཏེ། ཚིག་གཉིས་པོ་
དེ་ནི་ཁྱེད་ཀྱིས་འདོད་རྒྱལ་དུ་སྨྲས་པའི་ཚིག་ཡིན་པའི་ཕྱིར་དང་། གཞན་དུ་ན། སེམས་སྐྱེད་པ་
ནི་ རང་ དོན་ ཕྱིར། །ཉི་ ཚེ་ བ་ ཡི་ བྱང་ཆུབ་འདོད། །ཅེས་ པའི་ རྒྱན་ཚིགས་ཅིའི་ ཕྱིར་མེད།
ཡོད་ན་ཧ་ཅང་ཐལ་ཆེས་པའི་སྐྱོན་ནོ། །
གཉིས་པ་རྒྱས་བཤད་ལ་གསུམ་ལས། དང་པོ་གཞི་ཤེས་ཀྱི་རྣམ་པ་རྒྱས་པར་བཤད་
པ་ནི།
བཤད་ཅེས་དྲང་ངོ་། །གང་ན་རབ་འབྱོར་གྱིས་གསོལ་པ། བཅོམ་ལྡན་འདས་ཡུམ་
འདི་ནི་མ་མཆིས་པའི་ཕ་རོལ་ཏུ་ཕྱིན་པའོ་ཞེས་པའོ་ཞེས་ཞུས་པའི་ལན་དུ། བཀའ་སྩལ་པ།
ནམ་མཁའ་དམིགས་སུ་མེད་པའི་ཕྱིར་རོ། །འདིར་མེད་པའི་རྣམ་པ་ཞེས་སྨོས་ཤིང་དེ་ནས་
བཟུང་སྟེ། མཐར་ཡུམ་འདི་ནི་མི་གཡོ་བའི་ཕ་རོལ་ཏུ་ཕྱིན་པའོ་ཞེས་པའི་ལན་དུ། བཀའ་སྩལ་
པ༑ ཆོས་ཀྱི་དབྱིངས་ཡེ་ནས་གནས་པའི་ཕྱིར་རོ། །འདིར་མི་གཡོ་བ་ཡིན་པའི་བསྡུས་པའོ། །
ཇི་ལྟར་ཞེ་ན་བདེན་པ་དང་པོ་གསུམ་པོ་སོ་སོར་སྟེ་རེ་རེ་ལ་རྣམ་པ་བཞི་བཞི་དང་། ལམ་གྱི་
བདེན་པ་ལ་རྣམ་པ་དེ་ནི་བཅོ་ལྔར་ཕྱེ་སྟེའོ། །དེ་ཡང་མདོར་མེད་པ་ལ་སོགས་པའི་རྣམ་གྲགས་
ཀྱིས་གསུངས་པ་ལ་དུ་ཁའི་རྣམ་པ་ནི་རྟག་པ་མེད་པའི་མི་རྟག་པ་སྟེ། དབུས་མཐར། མི་རྟག་
དོན་ནི་མེད་དོན་དང་། ཞེས་གསུངས་སོ། །དོན་དམ་པར་སྡུག་བསྔལ་མི་སྐྱེ་བས་ཀུན་རྫོབ་ཏུ་
སྡུག་བསྔལ་མཚོན་ནོ། །བྱིན་གྱིས་རློབ་པ་པོའི་བདག་དོན་གཞན་གྱིས་དབེན་པ་ནི་སྟོང་པའོ།
བདག་ཡོད་ཀྱི་སྐྱོན་གྱིས་མི་རྫི་བ་ནི་བདག་མེད་མཚོན་ནོ། །ཀུན་འབྱུང་གི་བཞི་ནི་དོན་དམ་
-94-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
པར་སྡུག་བསྔལ་གྱི་གནས་ཏེ་རྒྱུ་མེད་པ་ནི་ཀུན་རྫོབ་དུ་རྒྱུ་མཚོན་ནོ། །ནམ་མཁའ་ལ་སྡུག་
བསྔལ་ཀུན་འབྱུང་བ་མེད་པ་ལྟར་ཀུན་འབྱུང་དོན་དམ་དུ་མེད་པས་ཀུན་རྫོབ་ཏུ་ཡོད་པའོ། །
རྗོད་པའི་རྒྱུ་རྟོག་དཔྱོད་མེད་པས་ནི་དོན་དམ་དུ་སྡུག་བསྔལ་རབ་ཏུ་སྐྱེ་བ་མེད་པས་ཐ་སྙད་དུ་
ཡོད་པ་མཚོན་ནོ། །དོན་དམ་པར་མིང་བཞིའི་ཕུང་པོ་མེད་པས་རྐྱེན་མེད་བསྟན་པས་ཐ་སྙད་དུ་
རྐྱེན་ཡོད་པ་མཚོན་ནོ། །འགོག་པའི་བཞི་ལས། འགོག་པ་ནི་གཞན་དུ་འགྲོ་བ་མེད་པ་སྟེ་སོང་
ནས་ཐོབ་བྱ་མ་ཡིན་པའོ། །ཞི་བ་ནི་མི་འཕྲོག་པའོ། །དྲི་མ་དོན་དམ་པར་མི་ཟད་པས་ཐ་སྙད་
དུ་ཟད་ཅིང་བྲལ་བས་ཀྱང་གྱ་ནོམ་པའོ། །ངེས་འབྱུང་ནི་སྐྱེ་བ་མེད་པས་ཏེ་སྐྱེས་རྒྱུ་མེད་པའི་
ཕྱིར་རོ། །ལམ་བདེན་གྱིས་རྣམ་པ་གསུམ་ལས། ལམ་དང་པོའི་རྣམ་པ་ལས། ལམ་ནི་བྱེད་པ་
པོར་འཛིན་པའི་གཉེན་པོ་ཡིན་པས་བྱེད་པ་པོ་མེད་པར་གསུངས་སོ། །རིགས་པ་ནི་ཤེས་པ་
པོའི་བདག་མེད་པའོ། །སྒྲུབ་པ་ནི་ཆོས་དབྱིངས་རང་བཞིན་གྱིས་འཕོས་བ་མེད་པར་རྟོགས་
པའོ། །ངེས་འབྱིན་ནི་དོན་དམ་པར་ཉོན་མོངས་འདུལ་བ་མེད་པས་ཐ་སྙ་དུ་མྱང་འདས་རྟག་པ་
ངེས་པར་འབྱིན་པར་བྱེད་པའོ། གཞི་ཤེས་ཀྱིས་བཅུ་དྲུག་པོ་དེ་དག་རྟོགས་པའི་ཡེ་ཤེས་ཀྱི་བྱེ་
བྲག་ཆོས་ཅན། བདེན་པ་བཞི་པོ་དེའི་རྣམ་པ་ཡིན་ཏེ། དེ་དང་དེའི་གནས་ལུགས་རྟོགས་པའི་
ཡེ་ཤེས་ཀྱི་བྱེ་བྲག་ཡིན་པའི་ཕྱིར། ལམ་གཉིས་པའི་རྣམ་པ་ནི། རང་རྒྱལ་གྱི་སྒོམ་ལམ་རྗེས་
ཐོབ་ཡེ་ཤེས་ཀྱིས་ཕྱི་གཟུང་བའི་དོན་རྨི་ལམ་ལྟར་གདོད་མ་ནས་ངོ་བོ་ཉིད་མེད་པར་རྟོགས་པ་
དང༌། སྒྲ་བརྙན་ལྟར་མ་སྐྱེས་པ་དང༌། མིག་གཡོར་ལྟར་མ་སྐྱེས་པ་དང་། མིག་གཡོར་ལྟར་མ་
འགག་པ་དང་། མི་གཡོར་ནི་གྲིབ་མ་ལ་བཤད་དོ། །སྨིག་རྒྱུའི་ཆུ་ལྟར་གཟོད་མ་ནས་ཞི་བ་
དང༌། སྒྱུ་མའི་མཚན་མ་ལྟར་རང་བཞིན་གྱིས་མྱ་ངན་ལས་འདས་པའི་ངོ་བོར་རྟོགས་པའི་ཡེ་
ཤེས་ཀྱི་བྱེ་བྲག་གོ །ལམ་གསུམ་པའི་རྣམ་པ་དྲུག་ནི། རང་རྒྱལ་གྱི་སྒོམ་ལམ་མཉམ་གཞག་
ཡེ་ཤེས་ཀྱིས་དོན་དམ་པར་ཀུན་ནས་ཉོན་མོངས་ཀྱི་གཟུང་བ་མེད་པར་རྟོགས་པ་དང་།
-95-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་བྱང་གི་གཟུང་བ་མེད་པར་དང་། ཀུན་ནས་ཉོན་མོངས་ཀྱིས་གོས་པ་མེད་པར་དང་།
གཟུགས་སོགས་ཀྱི་དབྱེ་བའི་སྤྲོས་པ་མེད་པར་དང་། རང་གི་རྟོགས་པ་ལ་བརློམ་བྱའི་གཟུང་
བ་མེད་པར་དང་། རྟོགས་པ་ཐོབ་ཟིན་མི་གཡོ་བར་རྟོགས་པའི་ཡེ་ཤེས་ཀྱི་བྱེ་བྲག་གོ །ལམ་
བདེན་གྱི་ལམ་དང་པོའི་རྣམ་པ་ནི་མཐོང་སྒོམ་མ་ཕྱེ་བའི་མཉམ་གཞག་ཡིན་ཞིང་། དེའི་ལམ་
ཟག་བཅས་ནི་ལམ་གཉིས་པའི་རྣམ་པས་མཚོན་ལ། སློབ་དཔོན་གྱིས་ལམ་གསུམ་པའི་རྣམ་
པ་སྒོམ་ལམ་མཉམ་གཞག་ཏུ་གསུངས་པས་མཐོང་ལམ་མཚོན་ཞིང་། ཉིར་སྣང་དུ་མཐོང་ལམ་
དུ་གསུངས་པས་སྒོམ་ལམ་མཚོན་པ་ཡིན་ཞེས་སྤང་ལོས་ གསུངས་ཏེ། དེ་ལྟར་ན་རྟོགས་
རིགས་ཀྱི་དབང་དུ་བྱས་སོ། །
གཉིས་པ་ལམ་ཤེས་ཀྱི་རྣམ་པ་ནི། སྔ་ཕྱིའི་རིགས་པས་འདོད་ཆགས་བྲལ་བ་ནས་
བཟུང་སྟེ། ངོ་བོ་ཉིད་ཀྱི་སྟོང་པའི་བར་ཞེས་སྦྱར་ཏེ། བསྒྲགས་སོ་ཞེས་དྲང་ངོ་། །གང་ནའདོད་
ཆགས་དང་བྲལ་བའི་རྣམ་པ་ནས་བཟུང་སྟེ། དངོས་པོ་མེད་པའི་ངོ་བོ་ཉིད་སྟོང་པའི་རྣམ་པའི་
བར་གྱི་ལམ་ཤེས་རྣམ་པའོ། །གང་ལས་ན་མདོ་ལས་སོ། །ཇི་ལྟར་ན་གོ་རིམ་བཞིན་རྒྱུ་ཀུན་
འབྱུང་ལ་རྣམ་པ་དེ་དག་བརྒྱད་དང་། ལམ་ལ་བདུན་དང་ནི། དུམཁ་ལ་ལྔ་དང་། འགོག་པ་ལ་
ནི་བཅུ་དྲུག་ཅེས་བྱ་བར་རོ། །དང་པོ་བརྒྱད་ནི་ལམ་ཤེས་ཀྱིས་འདོད་ཆགས་དང་བྲལ་བར་
རྟོགས་པ་དང་། ཡུལ་ལ་ཞེན་པའི་ཚུལ་གྱིས་མི་གནས་པར་རྟོགས་པ་དང་། སྤྲོས་པ་ཉེ་བར་ཞི་
བར་རྟོགས་པ་དང་། དུས་ གསུམ་མེད་པར་རྟོགས་པ་གསུམ་དང་། ཉོན་མོངས་མེད་པར་
རྟོགས་པ་དང་། སེམས་ཅན་མེད་པར་རྟོགས་པའི་ཡེ་ཤེས་ཀྱི་བྱེ་བྲག་གོ །གཉིས་པ་བདུན་ནི།
སེམས་ཅན་ཚད་མེད་པ་བྱང་ཆུབ་ཏུ་བསྒྲོད་པའི་གོ་སྐབས་འབྱེད་པ་དང་། ཤེས་རབ་དང་སྙིང་
རྗེས་འཁོར་འདས་ཀྱི་མཐའ་གཉིས་དང་མ་འབྲེལ་པར་བྱང་ཆུབ་ཏུ་འཛིན་པ་དང་། ཆོས་
ཐམས་ཅད་ཆོས་ཀྱི་དབྱིངས་སུ་ཐ་མི་དད་པར་རྟོགས་པ་དང་། ཉན་རང་གི་ས་ལ་མཆོག་ཏུ་
-96-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
འཛིན་པ་མེད་པ་དང་། བདག་གཉིས་སུ་རྣམ་པར་མི་རྟོག་པ་དང་། ཆོས་ཉིད་ཚད་མས་གཞལ་
དུ་མེད་པར་རྟོགས་པ་དང་། གང་ལ་ཡང་ཆགས་པ་མེད་པར་རྟོགས་པའི་ཡེ་ཤེས་ཀྱི་བྱེ་བྲག་གོ།
གསུམ་པ་ལྔ་ནི། དུཁ་ལ་དམིགས་ནས་སྐད་ཅིག་གིས་མི་རྟག་པ་དང་། དུ་ཁ་བརྒྱད་ཀྱིས་
དུགཁ་བ་དང་། དོན་གཞན་གྱི་བདག་གིས་སྟོང་པ་དང་། ངོ་ངོ་བོར་གྱུར་པའི་བདག་མེད་པར་
རྟོགས་པ་སྟེ་རང་མཚན་གྱི་རྣམ་པ་བཞི་དང་། ཆོས་ཀྱི་བདག་མེད་རྟོགས་པའི་སྤྱི་མཚན་གྱི་རྣམ་
པ་གཅིག་གོ །བཞི་པ་བཅུ་དྲུག་ནི། སྟོང་ཉིད་བཅུ་དྲུག་རྟོགས་པའི་ཡེ་ཤེས་ཀྱི་བྱེ་བྲག་སྟེ།
འགོག་པའི་རྣམ་པ་གསུམ། ཞི་བའི་རྣམ་པ་བརྒྱད། གྱ་ནོམ་གྱི་རྣམ་པ་གཅིག །ངེས་འབྱུང་གི་
རྣམ་པ་བཞི་རྣམས་སོ། །
གསུམ་པ་རྣམ་མཁྱེན་གྱི་རྣམ་པ་ནི། །བཞེད་ཅེས་དྲང་ངོ༌། །གང་ན། །རབ་འབྱོར་གྱིས་
གསོལ་པ། བཅོམ་ལྡན་འདས་ཡུམ་འདི་ནི་དྲན་པ་ཉེ་བར་གཞག་པའི་ཕ་རོལ་ཏུ་ཕྱིན་པའོ། །
བཅོམ་ ལྡན་ འདས་ ཀྱིས་ བཀའ་ སྩལ་ པ། ལུས་དང༌། ཚོར་བ་དང༌། སེམས་དང༌། ཆོས་ མི་
དམིགས་པའི་ཕྱིར་རོ། །ཞེས་དྲན་པ་ཉེ་བར་གཞག་པ་བཞི་ནས་བཟུང་སྟེ། ཡུམ་འདི་ནི་སངས་
རྒྱས་ཀྱི་ཕ་རོལ་ཏུ་ཕྱིན་པའོ། །བཀའ་སྩལ་བ་ཆོས་ཐམས་ཅད་རྣམ་པ་ཐམས་ཅད་དུ་མངོན་
པར་རྫོགས་པར་སངས་རྒྱས་པའི་ཕྱིར་རོ། །ཞེས་སངས་རྒྱས་ཉིད་ཀྱི་རྣམ་པའི་མཐར་ཐུག་
པའི་བར་རྣམས་ནིའོ། །གང་གིས་ན་སངས་རྒྱས་སོ། །གང་དུ་ན་རྣམ་མཁྱེན་གྱི་རྣམ་པ་དག་ཏུ་
འོ༑ ༑དབྱེ་ན་དུ་ཡོད་ཅེས་ན། རིམ་པ་བཞིན་དུ་སྟེ། སློབ་མ་རྣམས་ལ་ཡོད་པ་སུམ་ཅུ་རྩ་བདུན།
བྱང་ཆུབ་སེམས་དཔའ་རྣམས་ལ་ཡོད་པ་སུམ་ཅུ་རྩ་བཞི། སངས་རྒྱས་རྣམས་ལ་སུམ་ཅུ་རྩ་
དགུ་དག་ཏུ་སྟེ་བརྒྱད་དང་བཅུའོ། །བདེན་བཞི་གང་གི་རྣམ་པ་ཡིན་ཞེ་ན། ལམ་གྱི་བདེན་པ་
ཁོ་ནའི་ཡིན་ནོ། །དང་པོ་གཉིས་ཀྱང་དེ་གཉིས་ལ་ཡོད་པ་དང་རྗེས་སུ་མཐུན་པར་གཞག་པ་
ཙམ་ཡིན་གྱི་དངོས་མ་ཡིན་ཏེ། རྣམ་པ་དེ་དག་སངས་རྒྱས་ཀྱི་ཡེ་ཤེས་གཅིག་ལ་ཀུན་མཁྱེན་
ནས
-97-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་དུ་ལྡོག་པའི་སྒོ་ནས་ཕྱེ་བ་ཙམ་ཡིན་པས་ནའོ། །ཡང་ན་མཐར་ཐུག་པའི་བར་བརྒྱད་
དང་བཅུ་བོ་རྣམས་ནི་ལམ་གྱི་བདེན་པའི་རྣམ་པ་ཡིན་གྱི་མཁྱེན་པ་དང་པོ་གཉིས་ཀྱི་རྣམ་པ་
ལྟར་བདེན་པ་བཞི་ཆར་གྱི་མ་ཡིན་ནོ། །ཇི་ལྟར་བརྒྱད་དང་བཅུ་ཡིན་ཞེ་ན། རིམ་བཞིན་ཏེ་
སློབ་མ་ལ་ཡོད་པ་གཞི་ཤེས་དང་མཐུན་པ་སུམ་ཅུ་རྩ་བདུན། བྱང་ཆུབ་སེམས་དཔའ་ལ་ཡོད་
པ་ལམ་ཤེས་དང་མཐུན་པ་སུམ་ཅུ་རྩ་བཞི། སངས་རྒྱས་རྣམས་ལ་ཐུན་མོང་མ་ཡིན་པར་ཡོད་
པ་སུམ་ཅུ་རྩ་དགུ་དག་ཏུ་ཕྱེ་བ་རྣམས་སོ། །ཅིའི་ཕྱིར་རྣམ་མཁྱེན་གྱི་རྣམ་པ་མཁྱེན་གསུམ་དུ་ཕྱེ་
ཞེ་ན། ཐོས་བསམ་གྱིས་གཏན་ལ་དབབ་བྱ། བསྒོམ་བྱའི་རྣམ་པ། སྒོམ་བྱེད་སྦྱོར་བ་རྣམ་ལ་
མཁྱེན་པ་གསུམ་གསུམ་ཡོད་པས་ན་དེ་དང་རྗེས་སུ་མཐུན་པར་འབྲས་བུ་རྣམ་མཁྱེན་གྱི་རྣམ་
པ་ ལའང་ ཀུན་ མཁྱེན་ གསུམ་ སུ་ ཕྱེ་ བས་ ནའོ། །ཁོ་བོའི་ ལེགས་ བཤད་དོ། །དང་ པོ་ནི།
དྲན་པ་ཉེ་བར་བཞག་པ་བཞི་སོགས་སྡེ་ཚན་བདུན་ནོ། །གཉིས་པ་ནི་གཉེན་པོའི་ལམ་སོགས་
སྡེ་ཚན་དྲུག་གོ །གསུམ་པ་ནི་སྟོབས་ཀྱི་རྣམ་པ་བཅུ། མི་འཇིགས་པའི་བཞི། སོ་སོ་ཡང་དག་
རིག་ པའི་བཞི། མ་འདྲེས་པའི་བཅོ་བརྒྱད། དེ་བཞིན་ཉིད་ཀྱི་རྣམ་པ། རང་བྱུང་གི་རྣམ་པ།
སངས་རྒྱས་ཉིད་ཀྱི་རྣམ་པ་རྣམས་སོ། ། །
གཉིས་པ་དེ་ལྟར་སྒོམ་པ་ལ་སྦྱོར་བ་པོའི་རྟེན་གྱིས་གང་ཟག་ནི། སྦྱོར་བ་དེ་དག་ཀྱང་
དེ་བསྒོམ་པ་ལ་སྦྱོར་བ་པོ་བསྟན་པ་མེད་པར་ཇི་ལྟར་བསྒོམ་པའི་ཚུལ་བརྗོད་པར་མི་ནུས་པས།
ཉན་པ་ལ་སོགས་པའི་སྣོད་སྦྱོར་བ་པོ་འཆད་དོ། །དེ་དག་གང་ཞེ་ན། འདས་པ་དང་ད་ལྟར་གྱི་
སངས་རྒྱས་རྣམས་ལ་གཙུག་ལང་ཁང་འབུལ་བ་ལ་སོགས་པ་བཀུར་བསྟི་ལྷག་པར་བྱས་པ་
དང༌། དེ་དག་ལ་བསོད་སྙོམས་ཕུལ་བ་སོགས་དགེ་བའི་རྩ་བ་བསྐྲུན་ཅིང་། ཐེག་ཆེན་སྟོན་
པའི་དགེ་བའི་བཤེས་གཉེན་གྱིས་བཟུང་བས་མགོན་དང་བཅས་པ་ནི་གྱི་གཞུང་འདི་ཉན་པ་ཡི་
སྣོད་དེ་རྟེན་ཡིན་ནོ། །དེ་བཞིན་དུ་སངས་རྒྱས་རྣམས་སྒོ་གསུམ་གུས་པའི་སྒོ་ནས་བསྟེན་པ་ནི་
-08-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
གཞུང་བློ་ལ་ལེན་པ་དང་དེ་རྣམས་ལ་ཐེ་ཚོམ་གྱི་ངོ་བོ་ཞུས། རྒྱུ་མཚན་ཀུན་ཏུ་འདྲི་བ་ནི་ཡོངས་
སུ་ཞུས་པ་འདིའོ་སྙམ་དུ་དོན་མི་བརྗེད་པར་འཛིན་པ་དང་། སངས་རྒྱས་མང་པོའི་དྲུང་དུ་སྦྱིན་
པ་དང་ཚུལ་ཁྲིམས་ལ་སོགས་པ་ཕར་ཕྱིན་བཅུ་སྤྱོད་ཅིང་སྒྲུབ་པ་དགེ་བའི་བཤེས་གཉེན་གྱིས་
བཟུང་བ་དང་བཅས་པ་ནི། ལ་སོགས་པ་ཚུལ་བཞིན་ཡིད་ལ་བྱེད་པ་དང་། མི་དངངས་པ་ལ་
སོགས་པའི་སྣོད་དུ་དམ་པ་རྒྱལ་བ་སྲས་བཅས་རྣམས་བཞེད་དོ། ། །
གསུམ་པ་གང་ཟག་དེས་རྣམ་པ་སྒོམ་པའི་སྦྱོར་བ་ལ་འཇུག་པའི་ཚུལ་ནི། འོ་ན་གང་
ཟག་བཞི་པོ་དེས་ཐོས་བསམ་གྱིས་གཏན་ལ་ཕབ་པའི་དོན་རྣམ་པར་བསྡུས་ནས་སྦྱོར་བ་སྒོམ་
བ་ལ་འཇུག་དགོས་ན་ཡུལ་ཅན་སྦྱོར་བ་ལ་དུ་ཡོད་ཅེ་ན། ཉི་ཤུ་ཡོད་དོ་ཞེས་སྟོན་པ་ལ་རང་
བཞིན་གྱི་སྦྱོར་བ་ལྔ། གནས་སྐབས་ཀྱི་སྦྱོ་བ་བཅུ་བཞི། དེ་དག་འགྲུབ་བྱེད་ཐབས་ཀྱི་སྦྱོར་
བའོ། །དང་པོ་ལའང་ངོ་བོ་ཉིད་ཀྱི་ཁྱད་པར་དང༌། རྟོགས་པའི་ཁྱད་པར་རོ། །དང་པོ་ལ་
གཉིས་ལས། གཟུགས་ལ་སོགས་པའི་ཆོས་ཐམས་ཅད་རང་བཞིན་མེད་པར་གཏན་ལ་ཕབ་སྟེ་
གང་དུ་ཡང་མི་གནས་པར་བསྒོམ་པའི་ཕྱིར་ན་མི་གནས་པའི་སྦྱོར་བའོ། །གཉིས་པ་རྣམ་
འབྱོར་བཀག་པ་ནི། གང་གིས་སྟོང་ཉིད་ལྟ་བྱེད་པའི། །ཤེས་པ་དེ་ཡང་སྟོང་པར་ལྟོས། །ཞེས་
པ་ལྟར་སྒོམ་པ་དེ་ཉིད་ལ་ཡང་ཞེན་པའི་སྦྱོར་བ་བཀག་ནས་སྒོམ་པའི་ཕྱིར་ན་མི་སྦྱོར་བའི་སྦྱོར་
བའོ། །གཉིས་པ་རྟོགས་པའི་ཁྱད་པར་གྱི་སྦྱོར་བ་གསུམ་ནི། གཞི་གཟུགས་སོགས་དེ་བཞིན་
ཉིད་ཟབ་པ་ལ་དེར་རྟོགས་ནས་སྒོམ་པའི་ཕྱིར་ན་ཟབ་པའི་སྦྱོར་བ་དང་། ལམ་གྱི་ཆོས་ཉིད་དེ་
རྣམས་གཏིང་དཔག་དཀའ་བ་ལ་དེར་རྟོགས་ནས་སྒོམ་པའི་ཕྱིར་ན་གཏིང་དཔག་དཀའ་བའི་
སྦྱོར་བ་དང་། རྣམ་པའི་ཆོས་ཉིད་དེ་དག་ཚད་ནི་མེད་པ་ལ་དེར་རྟོགས་ནས་སྒོམ་པའི་ཕྱིར་ན་
ཚད་མེད་པའི་སྦྱོར་བ་ཞེས་བྱ་སྟེ། རྣམ་རྫོགས་སྦྱོར་བའི་མཚན་གཞིར་བཟུང་ངོ༌། །གཉིས་པ་
གནས་སྐབས་ཀྱི་སྦྱོར་བ་ནི། སྔར་གྱི་ལྔ་པོ་ཉིད་ཚོགས་ལམ་དུ་སྒོམ་ན་ཚེགས་ཏེ་འབད་པ་ཆེན་
-99-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོས་ཡུན་རིང་གྲངས་མེད་གསུམ་ཙམ་ན་སངས་རྒྱས་རྟོགས་པའི་སྦྱོར་བ་ཡིད་ཏེ་ཤེས་ཕྱིན་ལ་
སྐྱག་པ་སྐྱེད་སྲིད་པའི་སྦྱོར་བ་ཡིན་པའི་ཕྱིར། ཐེག་ཆེན་གྱི་སྦྱོར་ལམ་དྲོད་ཆོས་ཅན། ལུང་
བསྟན་ཐོབ་པའི་སྦྱོར་བ་ཡིན་ཏེ། ཤེས་ཕྱིན་ལ་མི་སྐྲག་པའམ་ལུང་བསྟན་དུ་རུང་བའི་རྒྱུད་
དབང་པོ་ལྔ་ ཐོབ་པའི་ སྦྱོར་བ་ཡིན་ པའི་ ཕྱིར། ཟབ་མོ་དོན་ལ་ སོམ་ཉི་མེད། །ཅེས་དང༌། །
འདིའི་མཚན་ཉིད་མི་སྒུག་པ་ཞེས་པ་ལྟར་ན་སྔ་མ་ལེགས་སོ། །རྩེ་མོའི་ཡེ་ཤེས་ཆོས་ཅན།
ཕྱིར་མི་ལྡོག་པའི་སྦྱོར་ཡིན་ཏེ། ཡུམ་ཐོས་ནས་ཡང་དག་པར་འཛིན་པའི་སྦྱོར་བ་ཡིན་པའི་
ཕྱིར། བཟོད་པའི་ཡེ་ཤེས་ཆོས་ཅན། ངེས་པར་འབྱུང་བའི་སྦྱོར་བ་ཡིན་ཏེ། བདུད་བཞི་དངོས་
གཉིས་ ཀྱི་བར་ ཆད་ ཀྱི་ ཆོས་ སྤོང་ བའི་ དེ་ ཡིན་ པའི་ ཕྱིར། ཆོས་ མཆོག་ གི་ དེ་ཆོས་ཅན།
མཐོང་ལམ་སྐྱེ་བ་ལ་བར་ཆད་པ་མེད་པ་དང་བཅས་པའི་དེ་ཡིན་ཏེ། རྟག་ཏུ་ཟབ་མོའི་ཆོས་
བསྒོམ་པའི་དེ་ཡིན་པའི་ཕྱིར། བྱང་སེམས་ཀྱི་མཐོང་ལམ་ཆོས་ཅན། རྫོགས་པའི་བྱང་ཆུབ་ལ་
ཉེ་བའི་དེ་ཡིན་ཏེ། ཟག་མེད་ཀྱི་ཆོས་གསར་དུ་སྐྱེས་པའི་དེ་ཡིན་པའི་ཕྱིར། ས་གཉིས་པ་ནས་
བདུན་པའི་བར་གྱི་དེ་ཆོས་ཅན། བྱང་ཆུབ་སྐུ་གསུམ་མྱུར་དུ་ཐོབ་པའི་དེ་ཡིན་ཏེ། འབྲས་བུ་
ཆོས་སྐུ་མྱུར་དུ་སྒྲུབ་པའི་དེ་ཡིན་པའི་ཕྱིར། ས་བརྒྱད་པའི་ཡེ་ཤེས་ཆོས་ཅན། གཞན་དོན་གྱི་དེ་
ཡིན་ཏེ། ཆོས་ཀྱི་འཁོར་ལོ་རབ་ཏུ་བསྐོར་བའི་དེ་ཡིན་པའི་ཕྱིར། འཕེལ་བ་མེད་འགྲིབ་པ་མེད་
པའི་དེ་ཡིན་ཏེ། གཟུགས་སོགས་ཀྱི་འཕེལ་འགྲིབ་མི་མཐོང་བའི་དེ་ཡིན་པའི་ཕྱིར། ཆོས་དགེ་
བ་དང་ཆོས་མིན་མི་དགེ་བ་དང་། སོགས་པ་ལུང་མ་བསྟན་རྣམས་ཁམས་གསུམ་ན་ཅི་རིགས་
པར་ཡོད་པ་དེ་མི་མཐོང་བའི་དེ་ཡིན་ཏེ། འདོད་པ་ནས་རྣམ་མཁྱེན་གྱི་བར་མི་དམིགས་པའི་དེ་
ཡིན་པའི་ཕྱིར། གཟུགས་ནས་སོགས་པ་རྣམ་མཁྱེན་གྱི་བར་གྱི་ཆོས་ཉིད་བསམ་གྱིས་མི་ཁྱབ་
པའོ་ཞེས་འདུ་ཤེས་པ་མི་མཐོང་བ་སྟེ་བཀག་པའི་དེ་ཡིན་ཏེ། གཟུགས་སོགས་ཀྱི་ཆོས་ཉིད་
བསམ་གྱིས་མི་ཁྱབ་པའི་རྣམ་པར་རློམ་པ་མེད་པའི་དེ་ཡིན་པའི་ཕྱིར། གཟུགས་སོགས་དང་
-1 (0(0-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
དེའི་མཚན་མ་སྟེ་སྤུ་རིས་མི་འདྲ་བ་དང་། གཟུགས་སོགས་དེའི་ངོ་བོ་ཇི་ལྟར་བར་ཡོད་པ་ལ་
རྣམ་པར་མི་རྟོག་པའི་དེ་ཡིན་ཏེ། གཟུགས་སོགས་ཀྱི་དངོས་པོར་རྣམ་པར་མི་རྟོགས་པའི་དེ་
ཡིན་པའི་ ཕྱིར། ས་དགུ་པའི་ཡེ་ཤེས་ཆོས་ཅན། རྒྱུན་ཞུགས་ནས་སངས་རྒྱས་ཀྱི་བར་གྱི་
འབྲས་བུ་རིན་པོ་ཆེ་སྦྱིན་པར་བྱེད་པའི་དེ་ཡིན་ཏེ། དེ་སྒྲུབ་པ་དང་ལྡན་པའི་སེམས་དཔའི་རྣལ་
འབྱོར་ཡིན་པའི་ཕྱིར། ས་བཅུ་པའི་ཡེ་ཤེས་དེ་ནི་ཆོས་ཅན། སྒྲིབ་པ་ཕལ་ཆེར་གྱིས་རྣམ་པར་
དག་པའི་སྦྱོར་བ་ཡིན་ཏེ། ས་དགུ་པ་མན་ཆད་ཀྱི་དྲི་མས་དག་པའི་ཡིན་པའི་ཕྱིར། གསུམ་པ་
ནི༑ བྱང་སེམས་སོ་སྐྱེའི་རྣལ་འབྱོར་ཆོས་ཅན། ས་མཚམས་དང་བཅས་པའི་སྦྱོར་བ་ཡིན་ཏེ།
བདུད་ལས་ཀྱི་བར་ཆད་མི་འབྱུང་བའི་ཕྱིར་དུ་དུས་འདི་སྲིད་ཅིག་ལ་ཆོས་ཀྱི་སྦྱོར་བ་འདི་ཙམ་
ཞིག་བྱའོ་ཞེས་དམ་བཅའ་བརྟན་པོས་མཚམས་བཅད་ནས་སྒྲུབ་པའི་སེམས་དཔའི་རྣལ་
འབྱོར་ཡིན་པའི་ཕྱིར།
བཞི་པ་ཁྱད་པར་གྱི་ཆོས་ལ་གསུམ་ལས། དང་པོ་ཡོན་ཏན་ནི།
དེ་ལྟར་སྦྱོར་བ་བསྒོམས་པ་ལས་མ་འོངས་པ་ན་བདུད་ཀྱི་མཐུ་བཅོམ་པ་ལ་སོགས་པ་
ཡོན་ཏན་བཅུ་བཞི་འབྱུང་ངོ་ཞེས་ཕན་ཡོན་ཀྱི་སྒོ་ནས་སྤྲོ་བ་སྐྱེད་པ་ནི། སྦྱོར་བའི་ཡོན་ཏན་དབྱེ་
བཞི། དབྱེ་ན་རྣམ་པ་བཅུ་བཞི་ཡོད་དེ། བདུད་ཀྱི་མཐུ་བཅོམ་པ་དང་ལ་སོགས་པ། སངས་
རྒྱས་གྱིས་དགོངས་ཤིང་མཁྱེན་ནས་ངེས་པར་ཐོབ་པའི་བར་རྣམས་སུ་ཡོད་པའི་ཕྱིར། བཅུ་
བཞི་པོ་ཡང་གཉིས་སུ་འདུས་ཏེ། ཐོབ་བྱའི་ངོ་བོ་བཅུ་གསུམ། །རྗེས་མཐུན་གྱི་རྒྱུ་གཅིག་གོ །
དང་པོ་ལ་ རང་དོན་གྱི་ཡོན་ཏན་བཅུ་གཉིས། གཞན་དོན་གྱི་ཡོན་ཏན་གཅིག །དང་པོ་ལ་
འབྲས་བུའི་ཁྱད་པར་བརྒྱད། བརྟན་པོའི་ཡོན་ཏན་གཅིག །གནས་སྐབས་སོ་སོར་དང་འབྲེལ་
བ་གསུམ་མོ། །འདི་ལ་དོན་དུ་གཉེར་བ་དང་མི་ལྡོག་པའི་གོ་ཆ་དང་། མོས་པ་དང་འབྲེལ་བའོ།།
འདི་དང་ནི་ད་ལྟ་སྦྱོར་བ་རང་ལ་ཡོད་པའི་ཡོན་ཏན་རྟགས་སུ་བཀོད་ནས། བདུད་ཀྱི་མཐུ་
-1 (0]-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅོམ་པ་ པ་ལ་སོགས་པ་མ་འོངས་པ་ན་འབྱུང་འགྱུར་གྱི་ཡོན་ཏན་དཔོག་པ། རྒྱུ་ཚོགས་
གྲངས་ཚང་གི་རྟགས་ལས་འབྲས་བུ་འབྱུང་རུང་དཔོག་པ་རང་བཞིན་གྱིས་རྟགས་སོ། །མ་
འོངས་པ་ན་འབྱུང་འགྱུར་འདིར་སྦྱོར་བའི་ཡོན་ཏན་དུ་བཤད་པ་ལ་དགོས་པ་ཅི་ཡོད་ཅེ་ན།
བྱང་སེམས་དེས་མཁྱེན་གསུམ་ཐོས་བསམ་གྱིས་གཏན་ལ་ཕབ། དེ་ཉིད་རྣམ་པར་བསྡུས། དེ་
ཉིད་སྦྱོར་བས་བསྒོམ་དགོས་པར་བསྟན་པ་ན། བྱང་སེམས་དབང་རྟུལ་འགའ་ཞིག་སེམས་
ཞུམ་པར་འགྱུར་བས་དེ་བསལ་ཏེ། ཕན་ཡོན་གྱི་སྒོ་ནས་སྤྲོ་བ་སྐྱེད་པའི་ཆེད་ཡིན་ཏེ། དཔེར་ན་
སའི་ཡོངས་སྦྱོང་མང་པོ་བསྟན་ནས་ས་བཅུ་པ་འབྲས་བུའི་སྒོ་ནས་བཤད་པ་དང་། སྒོམ་ལམ་
རྩེ་སྦྱོར་སྒོམ་སྤང་གི་གཉེན་པོའི་ལྡོག་པ་ནས་བསྟན་ནས། བར་ཆད་མེད་པའི་རྩེ་སྦྱོར་བསོད་
ནམས་མང་པོའི་མང་པོའི་ལྡོག་པ་ནས་བསྟན་པ་བཞིན་ནོ། །
གཉིས་པ་སྐྱོན་ནི། དེ་ལྟར་སྦྱོར་བསྒོམས་པ་ལས་ཡོན་ཏན་འབྱུང་བར་ཤེས་ནས་སྤྲོ་བ་
སྐྱེས་ཀྱང་གནས་སྐབས་སུ་བར་དུ་གཅོད་པར་བྱེད་པའི་སྐྱོན་ངོ་མ་ཤེས་ན། སྦྱོར་བ་མཐར་
ཕྱིན་པར་མི་འགྱུར་བས་སྐྱོན་འདི་དང་འདི་དག་ནི་སྦྱོར་བ་སྒོམ་པ་ལ་བར་དུ་གཅོད་པར་བྱེད་
པ་ཡིན་པས་ཤེས་ནས་སྤོང་དགོས་སོ་ཞེས་པ་ནི། སྦྱོར་བ་སྒོམ་པ་ལ་བར་དུ་གཅོད་པའི་སྐྱོན་ནི་
དབྱེ་གཞི། དབྱེ་པའི་གྲངས་བཅུ་ཚན་བཞིར་བཅས་པ་དྲུག་ཏུ་ངེས་པར་རྟོགས་པར་བྱའོ། །དེ་
ཡང་གསུམ་དུ་འདུས་ཏེ། རང་ལ་རྟེན་པའི་འགལ་རྐྱེན་ཉི་ཤུ། མཐུན་རྐྱེན་མ་ཚང་པ་ཉེར་
གསུམ། གཞན་ལ་རྟེན་པའི་འགལ་རྐྱེན་གསུམ་མོ། །དང་པོ་ལ། སྤོབས་པའི་དབང་དུ་བྱས་པ་
གཉིས། གནས་ངན་ལེན་གྱི་དབང་དུ་བྱས་པ་གསུམ། སྤོང་བའི་རྒྱུ་འཛིན་པ་གཅིག །ཐེག་
ཆེན་ལས་ ཉམས་པར་བྱེད་པ་དྲུག །ཐེག་ཆེན་ལས་གཡེང་བ་བརྒྱད་དོ། །གཉིས་པ་ལས།
དཔོན་སློབ་གང་རུང་ལ་བརྟེན་པ། གཞན་གྱི་བརྗོད་པ་ལ་རྟེན་པ། དཔོན་སློབ་གཉིས་ཀ་ལ་
རྟེན་པའོ། །
-102-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༩ ༨
གསུམ་པ་མཚན་ཉིད་ནི། དེ་ལྟར་ཡོན་ཏན་མཐོང་ནས་སྤོས་པ་སྐྱེས། སྐྱོན་ཤེས་ནས་
སྤོང་བའི་སྒོ་ནས་བསྒོམ་པར་བྱ་དགོས་པའི་སྦྱོར་བའི་མཚན་ཉིད་གང་ཞེ་ན། མཚོན་པར་བྱེད་
པ་བྱེད་སྒྲུབ་ཀྱི་དབང་དུ་བྱས་པ་གསུམ་དང་། མཚོན་པར་བྱ་བ་ལས་སྒྲུབ་ཀྱི་དབང་དུ་བྱས་པ་
གཅིག་སྟེ་ བཞིར་ཡོད་དོ་ཞེས་སྟོན་པ་ལ། སྤྱིར་བསྟན་པ་དང་། སོ་སོར་བཤད་པ་གཉིས།
དང་པོ་ནི། ཤེས་པར་བྱ་ཞེས་དྲང་ངོ༌། །ཇི་ལྟར་ན་མཚན་ཉིད་དུའོ། །གང་ན་ཆོས་གང་གིས་
ཐེག་ཆེན་སྦྱོར་བ་མཚོན་པར་བྱེད་པ་དེའོ། །བྱེད་སྒྲུབ་ཀྱི་དབང་དུ་བྱས་པའི་མཚན་ཉིད་དེ་ཡང་
དབྱེ་གཞི། དབྱེ་ན་རྣམ་པ་གསུམ་སྟེ། ཤེས་རབ་རྟོགས་པའི་ཆ་མཚོན་པར་བྱེད་པ་ཤེས་པ་
དང༌། དེ་ཉིད་ཐེག་དམན་ལས་ཁྱད་པར་དུ་འཕགས་པར་མཚོན་པར་བྱེད་པར་ཁྱད་པར་དང་།
ཐབས་ཕྲིན་ལས་ཀྱི་ཆ་མཚོན་པར་བྱེད་པ་བྱེད་པའི་མཚན་ཉིད་གསུམ་མོ། །མཚོན་པར་བྱ་
བའི་གཞི་ངོ་བོ་ཉིད་མཚན་གང་ཡིན་དེ་ཡང་ཐེག་ཆེན་སྦྱོར་བའི་མཚན་ཉིད་ཡིན་ཏེ། དེའི་ལས་
སྒྲུབ་ཀྱི་དབང་དུ་བྱས་ པའི་ མཚན་ ཉིད་ཡིན་ པའི་ ཕྱིར། གཉིས་པ་སོ་སོར་བཤད་པ་ལ།
བྱེད་སྒྲུབ་ཀྱི་དབང་དུ་བྱས་པའི་མཚན་ཉིད་བཤད། ལས་སྒྲུབ་ཀྱི་དབང་དུ་བྱས་པའི་མཚན་
ཉིད་བཤད་པའོ། །
དང༌ པོ་ ལ་ཤེས་ མཚན། ཁྱད་མཚན། བྱེད་མཚན་བཤད་པའོ། །དང་པོ་ལ་གསུམ་
ལས་དང་པོ་གཞི་ཤེས་ཀྱི་ཤེས་མཚན་ལ་རྒྱས་པར་བཤད། དོན་བསྡུས་པའོ། །དང་པོ་ལ་སྦྱོར་
བའི་བྱེད་པ། རྟོགས་བྱའི་གཞི། འབྲས་བུ་ཡེ་ཤེས་དང་གསུམ་ལས། དང་པོ་ནི། གཞི་ཤེས་
སྦྱོར་བས་ཡུམ་ལས་དེ་བཞིན་གཤེགས་པ་འབྱུང་བར་ཤེས་པའོ། །གཉིས་པ་ལ་ཆོས་ཅན་དང་
ཆོས་ཉིད་གཉིས། དང་པོ་ལའང་སྤྱི་དང་བྱེ་བྲག་གོ །དང་པོ་ནི། དེས་ཡུམ་ལས་འཇིག་རྟེན་ཏེ་
ཕུང་ པོ་ ལྔ་ དོན་ དམ་ པར་ འཇིག་ པ་ མེད་ པའི་ བདག་ ཉིད་ དུ་ ཤེས་ པའོ། །གཉིས་པ་ནི།
སེམས་ཅན་གྱི་སེམས་ཀྱི་སྤྱོད་པ་སྤྱིར་ཤེས་པ་དང་། ཁྱད་པར་དུ་སེམས་དེ་ཡུལ་གཞན་དུ་མི་
-1(
03-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཕྲོད་པར་ནང་དུ་བསྡུས་ཤིང་མཉམ་པར་གཞག་པ་ཤེས་པ་དང་། ཕྱིར་ལྟས་ཏེ་ཡུལ་དུ་མ་ལ་
འཕྲོ་བ་ཤེས་པ་དང་། སེམས་ཀྱི་ཆོས་ཉིད་ཟད་རྒྱུ་མེད་པས་མི་ཟད་པ་ཡི་རྣམ་པ་ཤེས་པ་དང་།
སེམས་འདོད་ཆགས་དང་བཅས་པ་ཤེས་པ་དང༌། སོགས་པས་ཆགས་བྲལ་ཤེས་པ་དང་།
སྡང་བ་དང་། གཏི་མུག་དང་། དེ་གཉིས་དང་བྲལ་བ་བསྡུའོ། །སེམས་ཀྱི་ཆོས་ཉིད་རྒྱ་ཆེན་
པོའི་ངོ་བོ་ཉིད་མེད་པ་ཤེས་པ་ཞེས་སམ་ཆོས་ཉིད་ཀྱི་ངོ་བོ་ཡིན་པས་རྒྱ་ཆེན་པོ་ཤེས་པ་ཞེས་སོ།།
སེམས་ཅན་ཐམས་ཅད་དོན་དམ་དུ་སྐྱེ་བ་མེད་པ་དང་ཡང་དག་ཀུན་རྫོབ་ཏུ་བསྒྲུབས་ན་ཡོན་
ཏན་ཐོབ་བྱེད་དུ་མཉམ་པས་ན་ཆེན་པོར་གྱུར་པའམ་ཐམས་ཅད་ལ་ཁྱབ་པས་ཆེན་པོར་གྱུར་པ་
ཤེས་པ་དང་། སེམས་ནི་དོན་དམ་པར་སོ་སོར་ངེས་པའི་རྟེན་མེད་པར་ཤེས་པ་དང་། རྣམ་
ཤེས་རང་གི་མཚན་ཉིད་ཀྱིས་སྟོང་པས་མིག་གམ་སེམས་ཀྱི་ཡུལ་དུ་བསྟན་དུ་མེད་པ་ཤེས་པ་
དང༌། སེམས་ཀྱི་ཆོས་ཉིད་ཐུབ་པའི་སྤྱན་ལྔས་ལྟར་མེད་པ་ཤེས་པ་དང་། ཤེས་པ་དེ་ཡང་གཡོ་
བ་ཡུལ་ལ་སྒྲུབ་པས་འཇུག་པའོ། །ལ་སོགས་པས་དག་པས་དགག་པའི་རྣམ་པ་ཅན་འདུ་བ་
དང་། གཉིས་ཀའི་རྣམ་པ་ཅན་བཀྲམ་པ་དང་། གཉིས་ཀ་མིན་པའི་རྣམ་པ་ཅན་བཅུ་པའོ། །དེ་
བཞིན་དབུ་མ་རྩ་ཤེར། འདས་ཕན་ཆད་དང་མཐའ་སོགས་དང་། །ཞེས་སོགས་གསུངས་པ་
ལྟར་ལུང་མ་བསྟན་གྱི་ལྟ་བ་བཅུ་བཞི་ནི་འཁྲུལ་གཞི་ཕུང་པོ་ལྔ་ལ་ཤེས་པར་བྱ་བའི་ཡུལ་ནི་
མེད་དོ་ཞེས་བྱ་བར་ཤེས་པ་དང་ངོ༌། །གཉིས་པ་ཆོས་ཉིད་ནི། གཡོ་བ་སོགས་དེ་ལས་གཞན་
ཡང་གཡོ་བ་ལ་སོགས་པ་དེ་དག་ནི་དེ་བཞིན་ཉིད་ཀྱི་རྣམ་པར་ཤེས་པའོ། །གསུམ་པ་འབྲས་
བུ་ཡེ་ཤེས་ནི། ཐུབ་པས་དེ་བཞིན་ཉིད་རྟོགས་ཏེ་དེ་གདུལ་བྱ་གཞན་ལ་བསྟན་པ་ཤེས་པའམ་
སྔ་འགྱུར་དུ་གཙོ་བོར་བསྟན་པ་ཞེས་འབྱུང་བ་ལྟར་ན། དེ་གཞན་ལ་གཙོ་བོར་བསྟན་ཅིང་
བརྟགས་ པ་ ཡང་ཤེས་པའོ། །གཉིས་པ་དོན་བསྡུ་བ་ནི། དེ་ལྟར་གཞི་བཅུ་དྲུག་པོ་བདེན་
གཉིས་ཀྱི་རྣམ་པ་ཅི་རིགས་པའི་སྒོ་ནས་ཤེས་པ། ཞེས་བྱ་བ་འདི་རྣམས་ནི་ཐམས་ཅད་ཤེས་པ་
- 3 (14-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼ང༤ ༨
ཉིད་ཀྱི་སྐབས་ཀྱི་སྦྱོར་བའི་ཤེས་པའི་མཚན་ཉིད་གདུལ་བྱ་ཉེ་བའི་བསམ་པ་དང་མཐུན་པར་
བསྡུས་ནས་གསུངས་པ་ཡིན་ནོ།། །། །
༈ གཉིས་པ་ལམ་ཤེས་ཀྱི་ཤེས་མཚན་ལའང་རྒྱས་པར་བཤད། དོན་བསྡུ་བའོ། །དང་
པོ་ལ་ལམ་ཤེས་ཀྱི་བཅུ་དྲུག་པོར་ལྔར་འདུས་ཏེ། ལམ་གྱི་ཆོས་ཉིད་ཀྱི་དབྱེ་བ། ཆོས་ཉིད་མ་
བཅོས་པ་བློ་ལས་འདས་པར་བསྟན་པ། ཀུན་རྫོབ་ཏུ་རབ་དབྱེ་ཡོད་པ། དོན་དམ་དུ་མེད་པར་
བསྟན་པའོ། །དང་པོ་ནི། ལམ་གྱི་ཆོས་ཉིད་རང་གི་ངོ་བོས་སྟོང་པ་ཉིད་དང་། རྒྱུའི་མཚན་མ་
མེད་པ་དང་བཅས་པ་དང་། འབྲས་བུ་ལ་སྨོན་པ་རྣམ་པར་སྤངས་པ་དང་། རྒྱུ་ལས་སྐྱེ་བ་མེད་
པ་དང་། འགག་ པ་སྟེ་འཇིག་ པ་མེད་ པ་དང་། སོགས་པས་ཆགས་སོགས་ཀུན་ནས་ཉོན་
མོངས་པ་མེད་པ་དང་། དད་སོགས་རྣམས་བྱང་མེད་པ་དང་། དངོས་པོ་མེད་པ་དོན་བྱེད་ནུས་
པས་སྟོང་པ་དང་། ངོ་བོ་ཉིད་མྱང་འདས་དང་། རྟེན་མེད་པ་ཆོས་ཉིད་དང་། ནམ་མཁའི་མཚན་
ཉིད་དེ་གཞིན་ཉིད་ཤེས་པའོ། །གཉིས་པ་ལ། གང་ཟག་དང་ཆོས་ཀྱིས་མ་བྱས་པ་གཉིས་ལས།
དང་པོ་ནི། ལམ་གྱི་ཆོས་ཉིད་ལྷ་མི་སོགས་ཀྱིས་བསྐྱོད་མི་ནུས་པས་རྣམ་པར་འཁྲུགས་པ་མེད་
པར་ཤེས་པ་དང་། གཉིས་པ་ནི། དེ་འདུས་མ་བྱས་པས་འདུ་མི་བྱེད་པ་ཤེས་པའོ། །གསུམ་པ་
ནི༑ དེ་གང་དུ་ཡང་བཏགས་སུ་མེད་པས་རྣམ་ པར་ མི་རྟོག་པ་ཤེས་པ་དང་། བཞི་པ་ནི།
ཀུན་རྫོབ་དུ་དེ་བཞིན་ཉིད་ལ་སོགས་པའི་མིང་གི་རབ་དབྱེ་ཡོད་པར་ཤེས་པ་དང་། ལྔ་པ་ནི།
དབྱེ་བ་དེ་ཉིད་དོན་དམ་དུ་མཚན་ཉིད་མེད་པ་ཉིད་དུ་ཤེས་པའོ། །གཉིས་པ་ནི། དེ་རྣམས་ནི་
ལམ་ཤེས་པ་ཉིད་ཀྱི་སྐབས་ཀྱི་ནི་ཤེས་པའི་མཚན་ཉིད་ཡིན་པར་རྒྱལ་བས་བཞེད་དོ། །
གསུམ་པ་རྣམ་མཁྱེན་ སྦྱོར་ བའི་ ཤེས་མཚན་ལ། རྒྱས་པར་བཤད་ པ་དང་། དོན་བསྡུ་བ་
གཉིས། དང་པོ་ལ། རང་དོན། གཞན་དོན། གཉིས་དོན་གྱི་ཡོན་ཏན་དང་གསུམ། དང་པོ་ལ་
གསུམ་ལས། དང་པོ་བདེ་བར་གནས་པའི་ཡོན་ཏན་ནི། དེ་བཞིན་གཤེགས་པ་དེ་ནི་དེ་བཞིན་
-jfj5-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གཤེགས་པ་ཉིད་ཀྱི་ཆོས་རྣམ་མཁྱེན་ཐུགས་སུ་ཆུད་པ་ལ་རྟེན་ནས་མཐོང་ཆོས་ལ་བདེ་བར་
གནས་ པ་ཤེས་པ་དང༌། གཉིས་པ་མཆོད་པའི་ཡོན་ཏན་ལ། ཀུན་རྫོབ་དང་། དོན་དམ་པ་
གཉིས་ལས། དང་པོ་ནི། ཡུམ་ལ་སྒོ་གསུམ་གྱིས་གུས་པར་བྱ་བ་ཤེས་པ་དང་། བཀའ་ལས་མི་
འདའ་བས་བླ་མ་ཉིད་དུ་བྱེད་པ་དང་། ཡུམ་དང་རྗེས་སུ་མཐུན་པ་སྤྱོད་པའི་སྒོ་ནས་མཉེས་
པར་བྱེད་པ་དང་། ཡུམ་དེ་ལ་མེ་ཏོག་སོགས་ཀྱིས་མཆོད་པར་བྱེད་པ་ཤེས་པ་དང་། གཉིས་པ་
ནི༑ རྣམ་པའི་ཆོས་ཉིད་དོན་དམ་དུ་བྱེད་པ་པོ་མེད་པར་ཤེས་པའོ། །གསུམ་པ་མཁྱེན་པའི་
ཡོན་ཏན་ལ་གཉིས་ལས། ཇི་སྙེད་པ་མཁྱེན་པ་ནི། ཤེས་བྱ་ཀུན་ཏུ་ཡེ་ཤེས་འཇུག་པ་མཁྱེན་པ་
གང་ཡིན་པའོ། །ཇི་ལྟ་བ་མཁྱེན་པ་ནི། གཟུགས་སོགས་འགའ་ཡང་མ་མཐོང་བའི་ཚུལ་གྱིས་
ཟབ་མོའི་དོན་སྟོན་པར་མཛད་པའོ། །གཉིས་པ་གཞན་དོན་གྱི་ཡོན་ཏན་ལ་གཉིས་ལས། སྤྱིར་
བསྟན་པ་ནི་ཕུང་པོ་ལྔའི་འཇིག་རྟེན་སྟོང་པ་ཉིད་ཀྱི་རྣམ་པར་སྟོན་པའོ། །བྱེ་བྲག་ཏུ་བཤད་པ་
ལ༑ འཁོར་དུ་མ་བསྡུས་པ་རྣམས་བསྡུས་ནས་ཐོས་བྱུང་གི་ཤེས་རབ་བསྐྱེད་པའི་དོན་དུ་ལོ་ཀ་
སྟོང་པ་ཉིད་དུ་བརྗོད་པ་དང་། བསྡུས་པ་རྣམས་ལ་ལོ་ཀ་བའི་སྒོམ་བྱུང་བསྐྱེད་པའི་དོན་དུ་དེ་
དེར་ཤེས་པར་མཛད་པ་དང་། བསྡུས་ནས་སྨིན་པ་རྣམས་ལ་འདས་པའི་རྟོགས་པ་བསྐྱེད་པའི་
དོན་དུ་དེ་དེར་མངོན་སུམ་དུ་མཐོང་པར་མཛད་པ་དང་། ལོ་ཀའི་ཆོས་ཉིད་བློ་ཡུལ་ལས་འདས་
པས་བསམ་གྱིས་མི་ཁྱབ་པར་སྟོན་པ་དང་། དེ་སྤྲོས་པ་ཐམས་ཅད་ཞི་བ་ཉིད་དུ་སྟོན་པའོ། །
གསུམ་པ་གཉིས་དོན་ནི། འཇིག་རྟེན་འགོག་པ་དང་འདུ་ཤེས་འགོག་པའམ་ཡང་ན་འཇིག་
རྟེན་འདིའི་འདུ་ཤེས་དང་ཕ་རོལ་གྱི་འདུ་ཤེས་འགོག་པ་ཤེས་པའོ། །འདི་དང་སྔ་མའི་ལ་ནི་
བདུན་པའི་སྒྲའོ། །གཉིས་པ་ནི། དེ་རྣམས་ནི་རྣམ་པ་ཀུན་མཁྱེན་པའི་ཚུལ་གྱི་སྦྱོར་བ་ལ་ནི།
ཤེས་པའི་མཚན་ཉིད་ཅེས་མདོ་ལས་བཤད་དོ། །
གཉིས་པ་ཁྱད་མཚན་ལ། བསྟན་བཤད་བསྡུ་བ་གསུམ་ལས། །དང་པོ་ནི། བཤད་
མj (06-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨ །
པ་ཡིན་ཞེས་དྲང་ངོ༌། །གང་ན་ཐེག་ཆེན་སྦྱོར་བའི་ཁྱད་པར་གྱི་མཚན་ཉིད་དོ། །གང་གི་སྒོ་ནས་
ན་འོག་ཏུ་སྟོན་པའི་བསམ་མི་ཁྱབ་པ་དང་། སོགས་པ་མི་མཉམ་པ་ལ་སོགས་པའི་ཁྱད་པར་གྱི་
མཚན་ཉིད་ཀྱི་ཐེག་དམན་ལམ་ལས་ཁྱད་ཞུགས་པ་བདེན་པ་བཞིའི་སྤྱོད་ཡུལ་ཅན་གྱི་མཐོང་
ལམ་སྐད་ཅིག་མ་བཅུ་དྲུག་གིས་སོ། །གཉིས་པ་ལ་བཞི་ལས། དུསྶཁའི་ཡུལ་ཅན་གྱི་སྐད་ཅིག་
མ་བཞི་ནི། འབྲས་བུ་དང་ཡུལ་གཉིས་ཀྱིས་ཁྱད་པར་འཕགས་ཏེ། དང་པོ་ནི། རབ་འབྱོར་
ཡུམ་འདི་ནི་བསམ་གྱིས་མི་ཁྱབ་པའི་ཕ་རོལ་ཏུ་ཕྱིན་པའོ་ཞེས་དང་། རབ་འབྱོར་དེ་བཞིན་
གཤེགས་པ་ཉིད་དང་། སངས་རྒྱས་ཉིད་དང་། རང་བྱུང་ཉིད་དང་། རྣམ་པ་ཐམས་ཅད་མཁྱེན་
པ་ཉིད་ནི་བསམ་གྱིས་མི་ཁྱབ་པའོ་ཞེས་པའི་ཚིག་བཞི་ཡེ་ཤེས་བཞི་དང་སྦྱོང་བ་ལྟར་ན།
དེ་བཞིན་སློབ་པའི་ཤེས་པས་བསམ་གྱིས་མི་ཁྱབ་པ། ཉན་རང་གི་ཆོས་བཟོད་ཀྱིས་མི་སྐྱེད་པ་
ལ་འདིས་སྐྱེད་པས་ཁྱད་པར་དུ་འཕགས་སོ། །གཞན་ལ་ཡང་ཞུགས་པས་ན་མི་མཉམ་པ་ལ་
སོགས་པར་བསྒྱུར་རོ། །དེ་བཞིན་དུ་ཡེ་ཤེས་བཞི་དང་མཉམ་པའི་ཆོས་མེད་པས་མི་མཉམ་པ་
དང་། ཚད་མས་གཞལ་བ་ལས་འདས་པ་དང་། གྲངས་ཀྱིས་བགྲང་བ་ལས་ཡང་དག་འདས་
པའི་ཡེ་ཤེས་བསྐྱེད་པས་ཁྱད་པར་འཕགས་སོ། །གཉིས་པ་ནི། གཟུགས་ཀྱང་བསམ་གྱིས་མི་
ཁྱབ་པ་དང་། གཞལ་དུ་མེད་པ་དང་། གྲངས་མེད་པ་དང་། མི་མཉམ་པ་དང་མཉམ་པའོ་ཞེས་
རྣམ་མཁྱེན་བར་ལ་གསུངས་ཏེ། དུཁ་བདེན་པའི་ཆོས་ཉིད་དེ་ལྟ་བུ་རྟོགས་པས་ཐེག་དམན་
ལས་ཁྱད་པར་འཕགས་སོ། །ཀུན་འབྱུང་གི་བཞི་ནི། དེ་ཆོས་བཟོད་ཀྱི་འཕགས་པ་ཀུན་གྱི་
སྤངས་རྟོགས་ཀྱི་ཡོན་ཏན་ཡར་ལྡན་དུ་བསྡུད་པ་དང་། མཁས་པ་ནི་རིགས་གཉིས་དང་དེ་
འཕེལ་བའི་རྒྱུ་དེ་བཞིན་གཤེགས་པ་ལ་བྱ་བ་བྱས་པ་གསུམ་དང་ལྡན་པའམ་ཇི་ལྟ་ཇི་སྙེད་ལ་
མཁས་པ་ཡིས་རིག་པར་བྱ་བའི་ཟབ་མོ་རྟོགས་པ་དང་། ཉན་རང་གི་ཤེས་པ་དང་སྤངས་བ་
བས་ཐེག་ཆེན་གྱི་ཀུན་འབྱུང་རྗེས་བཟོད་མཆོག་ཡིན་པས་ཉན་རང་དང་ཐུན་མོང་མ་ཡིན་པར་
-]07-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་པ་ཉིད་དང་། སངས་རྒྱས་མྱུར་དུ་ཐོབ་པས་མངོན་ཤེས་མྱུར་བའོ། །གལ་ཏེ་དེ་ཐོབ་ནས་
ཀྱང་སངས་རྒྱས་ཐོབ་པ་ལ་རིང་དུ་ཐོགས་སོ་ཞེ་ན། ཉན་རང་ལ་ལྟོས་ནས་མྱུར་བ་ཡིན་ཏེ།
བཤད་སྦྱར་དུ། དམྱལ་བར་འགྲོ་བ་བྱང་ཆུབ་ཀྱི། །གཏན་གྱི་གེགས་བྱེད་མ་ཡིན་གྱི། ཉན་
ཐོས་ཀྱི་ནི་ས་དག་དང་། །རང་སངས་རྒྱས་ཀྱི་ས་གེགས་བྱེད། །ཅེས་སོ། །འགོག་པའི་བཞི་ནི།
ཆོས་ཉིད་ཡོན་ཏན་བྲི་བ་དང་སྐྱོན་གང་བ་མེད་པར་རྟོགས་པ་དང་། བ་དྲུས་མ་བེའུ་མི་དོར་བ་
ལྟར། ཡུམ་གྱི་ཆོས་སྤྱོད་སྒྲུབ་པའི་ཆེད་དུ་ཆོས་སྨྲ་བ་མི་འདོར་བར་སྒྲུབ་པ་དང་། ཚེ་སྔ་མ་ལ་དེ་
ལྟར་བསྒྲུབ་ པས་ད་ལྟར་ཡང་ཚོགས་གཉིས་ཡང་དག་པར་འགྲུབ་པ་དང་། རྒྱ་མཚོར་གྲུ་
ཆགས་པ་ན་ཤིང་སོགས་ལ་འཇུ་བ་དང་མི་འཇུ་བ་ལྟར། ཡུམ་འབྲིང་བ་ལ་སོགས་པས་དང་།
དམིགས་པ་ཉན་རང་དུ་མི་ལྟུང་བའོ། །ལམ་གྱི་བཞི་ནི། བུམ་པ་སོ་བཏང་མ་གཏང་གིས་ཆུ་
འཆུ་བ་ལྟར། རིགས་ཐབས་ཤེས་ཀྱིས་བཟུང་ན་ཉན་རང་དུ་མི་ལྟུང་བའི་རྟེན་དང་བཅས་པ་
དང་། གྲུ་བཅོས་ལེགས་བྱས་མ་བྱས་བཞིན་དུ། ཐབས་ཤེས་ཀྱིས་ཟིན་ན་རྣམ་མཁྱེན་གྱི་རྒྱུ་
མཐའ་དག་ཚང་བས་ཉན་རང་དུ་མི་ལྟུང་བ་དང་། ལོ་བརྒྱ་ཉི་ཤུ་ལོན་ཅིང་ནད་ཀྱིས་བཏབ་པ་
མི་ཡིས་རྟེན་པས་མི་འགྱེལ་བ་བཞིན། ཐབས་ཤེས་ཀྱིས་ཡོངས་སུ་འཛིན་པ་དང་ལྡན་པས་
ཉན་རང་དུ་མི་ལྟུང་བ་དང་། དངོས་པོར་མངོན་ཞེན་དང་བྱང་ཆུབ་གཞན་ལ་ཆགས་པའི་རོ་
མྱོང་བ་མེད་པའོ། །གསུམ་པ་ནི། ཁྱད་པར་དེ་དག་ནི་སྐད་ཅིག་མ་བཅུ་དྲུག་གི་བདག་ཉིད་དུ་
ཤེས་པར་བྱ་སྟེ། ཁྱད་པར་བཅུ་དྲུག་པོ་གང་གིས་ཁྱད་པར་དུ་བྱས་པའི་ལམ་ནི་གཞན་ཉན་
རང་གི་ལམ་དག་ལས་ཁྱད་པར་དུ་འཕགས་པས་ན་ཁྱད་པར་ལམ་ཞེས་བྱའོ། །ཅིའི་ཕྱིར་སྦྱོར་
སྒོམ་གྱི་ཁྱད་པར་མི་འཆད་ཅེ་ན། འདིའི་ཤུགས་ལ་གོ་བར་འགྱུར་ཏེ། རྒྱའི་ཁྱད་པར་ལས་
འབྲས་བུའི་ཁྱད་པར་འབྱུང་བ་དང་། འབྲས་བུའི་ཁྱད་པར་ནི། རྒྱུའི་ཁྱད་པར་ལ་ལྟོས་པའི་
ཕྱིར་རོ། །ཡང་ན་དཀའ་འགྲེལ་ལྟར་བཤད་དོ། །
-108-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༤ ༨
གསུམ་པ་བྱེད་མཚན་ལ། བཤད་པ་དང་། བསྡུ་བ་གཉིས། དང་པོ་ནི། མི་ལ་སོགས་
པའི་གདུལ་བྱ་རྣམས་རྒྱུད་ལྔ་ལས་བཀྲོལ་ནས་ཐལ་པ་ལ་འགོད་པ་མ་འོངས་པའི་ཕན་པ་
དང༌། དུཉཁ་དང་། ཡིད་མི་བདེ་བ་དང་། འཁྲུགས་པ་ལ་སོགས་ལས་གྲོལ་བ་ལ་འགོད་པ་
འདིའི་བདེ་བ་དང་། ལས་ཉོནགྱི་རྣམ་སྨིན་མ་ཡིན་པ་ཡང་མི་སྐྱེ་བ་ལ་འགོད་པ། སྐྱོབ་པའི་
བྱེད་ པ་ གསུམ་ པའི་འོ། །ལམ་ཤེས་ སྦྱོར་བའི་བདུན་ནི། མི་རྣམས་ཀྱི་ནི་སྐྱབས་དག་སྟེ།
གཏན་དུ་ཕན་པ་སངས་རྒྱས་ལ་འགོད་པ་སྟེ། རྒྱུད་བླར། རྟགས་པ་སྐྱབས་མེད་རྣམས་ཀྱི་ནི།།
སྐྱབས་ལ་སོགས་པར་འཐད་ཕྱིར་རོ། །ཞེས་སོ། །དུ་ཁའི་རྒྱུ་ལྡག་པས་གནས་ཀྱི་བྱེད་པ་དང་།
སྲིད་ཞི་མཉམ་པར་རྟོགས་པས་སྲེད་པའི་འཇིགས་པ་མེད་པའི་དཔུང་གཉེན་ལ་འགོད་པ་དང་།
གཞན་དོན་དུ་འཁོར་བར་གནས་ཀྱང་འདིའི་ཉེས་པས་མ་གོ་པ་ལ་འགོད་པ་གླིང་གི་བྱེད་པ་སྟེ།
མཐའ་ཆུས་འཁོར་ཡང་རང་སྐམ་སར་གནས་པ་བཞིན་ནོ། །ཡང་ན་ཤེས་རབ་ཀྱིས་མ་རིག་
པའི་མུན་པ་སེལ་བས་སྒྲོན་མེའི་བྱེད་པ་སྟེ། གླིང་གི་སྐད་དོད་དཱི་པ་ཞེས་པའི་ཡིག་ཕྱིས་ན་དཱི་པ་
སྒྲོན་མའོ། །གཞན་དོན་སྒྲུབ་པ་ལ་འགོད་པས་ཡོང་སུ་འདྲེན་པ་ཞེས་བྱ་བ་དང་། ལྷུན་
གྱིས་གྲུབ་པ་ནི་ཆོས་ཐམས་ཅད་ནམ་མཁའ་ལྟར་རྟོགས་པས་མཚན་མ་དག་རྩོལ་བ་མེད་པར་
གཞན་དོན་བྱེད་པ་ལ་འགོད་པ་དང༌། ཐེག་པ་གསུམ་གྱིས་ལམ་གྱིས་སྤང་བྱ་ལས་ངེས་པར་
འབྱུང་ཡང་ཤེས་པའམ་དབྱེ་གསུམ་པ་མེད་ན་ཐེག་པ་གསུམ་གྱི་ལམ་སྒོ་ཡང་ཉན་རང་གི་
འབྲས་བུ་མངོན་དུ་མི་བྱེད་པ་དག་ལ་འགོད་པའོ། །རྣམ་མཁྱེན་གྱི་བྱེད་པ་ནི་གྲངས་ཐ་མ་ཆོས་
སྟོན་པ་ལ་འགོད་པ་རྟེན་ཀྱི་མཛད་པ་སྟེ་གཅིག་གོ གཉིས་པ་ནི། བཅུ་གཅིག་པོ་འདི་ནི་ཐེག་
ཆེན་སྦྱོར་བའི་བྱེད་པའི་མཚན་ཉིད་ཡིན་ནོ། །
གཉིས་པ་ལས་སྒྲུབ་ཀྱི་དབང་དུ་བྱས་པའི་མཚན་ཉིད་ལ། བཤད་པ་དང་། བསྡུས་བ་
གཉིས། དང༌ པོ་ ནི། སློབ་དཔོན་ལྟར་ན་གཞི་ཤེས་སྦྱོར་བ་ནི། ཆགས་སོགས་ཉོན་མོངས་
-3 (0)-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མངོན་གྱུར་གྱིས་དབེན་པ་དང་། དེའི་རྟགས་ཏེ་འབྲས་བུ་ལུས་ངག་གི་འགྱུར་གྱིས་དང་།
དེ་ཡི་མཚན་མ་སྟེ་རྒྱུ་དང་། སྤང་བྱ་མི་མཐུན་ཕྱོགས་དང་གཉེན་པོ་རྣམ་བྱང་དག་གིས་དབེན་
པའི་ངོ་བོ་ཉིད་དེ་བཞིའོ། །ལམ་ཤེས་ཀྱི་ལྔ་ནི། དོན་དམ་དུ་མེད་པའི་སེམས་ཅན་མྱང་འདས་
ལ་འགོད་པའི་གོ་གྱོན་པར་དཀའ་བ་བྱེད་པ་དང་། ཉན་རང་དུ་མི་ལྟུང་བར་སངས་རྒྱས་སུ་
ངེས་པ་དང་། སེམས་ཅན་ཚད་མེད་ཀྱི་དོན་དང་ཡེ་ཤེས་ཚད་མེད་རྣམ་མཁྱེན་ཐོབ་པའི་ཆེད་བྱ་
བ་མ་འཁྲུལ་བ་དང་། བསྒོམ་བྱ་དང་སྒོམ་པ་པོ་མི་དམིགས་པ་དང་། ཡུམ་ནས་རྣམ་མཁྱེན་གྱི་
བར་གཉེན་པོའི་ཆོས་ལ་མངོན་པར་ཞེན་པ་བཀག་པ་དང་ལྔའོ། །རྣམ་མཁྱེན་གྱི་བདུན་ནི།
རྣམ་ཐར་སྒོ་གསུམ་ལ་གཞོལ་བས་དམིགས་པ་ཞེས་བྱ་གང་ཡིན་དང་། འཛིན་པ་ལ་སྤྱོད་པའི་
ལོ་ཀ་དང་མི་མཐུན་པས་འཛིན་མེད་རྟོགས་པ་དང་། ཆོས་ཐམས་ཅད་ཆོས་ཉིད་ཀྱི་ངོ་བོ་ཡིན་
པས་གཟུགས་ནས་རྣམ་མཁྱེན་གྱིས་བར་ལ་ཐོགས་པ་མེད་པ་ཤེས་པ་དང་། དེའི་བར་ཆོས་
ཐམས་ཅད་བདེན་པའི་གཞི་མེད་པར་རྟོགས་པ་དང་། རྣམ་པའི་ཆོས་ཉིད་ཁྱད་པར་དུ་འགྲོ་བ་
མེད་པར་རྟོགས་པ་དང་། གཟུགས་ནས་རྣམ་མཁྱེན་གྱི་བར་དོན་དམ་པར་སྐྱེ་མེད་དུ་རྟོགས་པ་
དང༌། དེའི་བར་གྱི་དེ་བཞིན་ཉིད་ནི་མི་དམིགས་པ་དང་བདུན་ནོ། །གཉིས་པ་ནི། བཞེད་པ་
ཡིན་ནོ་ཞེས་དྲང་ངོ་། །གང་ན་ངོ་བོ་ཉིད་མཚན་བཅུ་དྲུག་གི་བདག་ཉིད་ནིའོ། གང་དུ་ན་མཚན་
ཉིད་བཞི་པར་རོ། །རྒྱུ་མཚན་ནི་མཁྱེན་གསུམ་གྱི་སྦྱོར་བ་མཚོན་བྱ་ལྟ་བུར་མཚོན་པའི་གཞི་
ཡིན་པས་ན་ཞེས་པའམ། མཚོན་པར་བྱ་བའི་ངོ་བོ་ཡིན་པས་ན་ཞེས་སྦྱར་ཏེ། རིམ་བཞིན་
དཀའ་འགྲེལ་དང་ཊི་ཀའིའོ། །
ལྔ་པ་དེ་ལ་བརྟེན་ནས་ཐོབ་པའི་ཐར་པ་ཆ་མཐུན་ནི། མཚན་ཉིད་ཀྱི་འོག་ཏུ་དེ་འཆད་
པའི་ རྒྱུ་ མཚན་ ཡོད་ དེ། སྔར་ མཁྱེན་ གསུམ་ ཐོས་ བསམ་ གྱིས་ གཏན་ ལ་ འབེབས་ནས།
ཕབས་པའི་དོན་རྣམས་རྣམ་པར་བསྡུས་པ་ན། སངས་རྒྱས་རྣམས་ལ་ལྷག་པར་བྱས་ཞེས་པའི་
-1 10-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
སྐབས་ཀྱི་གང་ཟག་བཞིར་འགྱུར་ཞིང་། དེས་སྦྱོར་བའི་དབྱེ་བ་སོགས་བཞི་ལ་མཁས་པའི་ཚེ་
འདིར་བསྟན་ཐར་པ་ཆ་མཐུན་སྐྱེས་པ་ཡིན་པའི་ཕྱིར། འདི་ལ་བསྟན་བཤད་གཉིས་ལས།
དང་པོ་ནི། འོ་ན་དེ་དེ་དག་ལ་མཁས་པའི་རྒྱུ་མཚན་ཅི་ཞེ་ན། དེ་སྟོན་པ་ནི་འདོད་ཅེས་དྲང་ངོ༌།།
གང་ན་མཚན་འཛིན་མེད་ཅིང་སྣང་བརྙན་ཙམ་དུ་ཤེས་པས་རབ་ཏུ་གྱུར་པའི་སྦྱིན་པ་དང་།
ཚུལ་ཁྲིམས་ལ་སོགས་པ་ནས་རྣམ་མཁྱེན་གྱི་བར་གྱི་སངས་རྒྱས་ཀྱི་ཆོས་རྣམས་ལ་རང་རྒྱུད་
ལ་ཡང་དག་པར་སྐྱེད་ཅིང་སྒྲུབ་པ་ལ་མཁས་པ་ནིའོ། །གང་དུ་ན་ཐར་བའི་ཆ་དང་མཐུན་པར་
རོ༑ །གང་ལ་ན་རྣམ་པ་ཐམས་ཅད་མངོན་པར་རྫོགས་པར་རྟོགས་པའི་སྐབས་འདི་ལའོ།།
གཉིས་པ་རྒྱས་པར་བཤད་པ་ནི། བཤད་མ་ཐག་པའི་མཁས་པ་དེ་གང་ཞེ་ན། སངས་རྒྱས་དང་
སོགས་པ་ཆོས་དང་དགེ་འདུན་གསུམ་ལ་དམིགས་ནས་དང་བའི་དད་པ་དང་། བདེན་བཞི་
དང་ལས་འབྲས་ལ་དམིགས་ནས་འདོད་པ་དང་ཡིད་ཆེས་པའི་དད་པ་དང་། །སྤྱོད་ཡུལ་སྦྱིན་
སོགས་ལ་སྤྲོ་བའི་བརྩོན་འགྲུས་དང་། བླང་དོར་ལ་བསམ་པ་ཕུན་སུམ་ཚོགས་པ་མི་བརྗེད་
པའི་དྲན་པ་དང་། འཁོར་གསུམ་དུ་རྣམ་པར་མི་རྟོག་པ་ རྩེ་ ཅིག་པའི་ཏིང་ངེ་འཛིན་དང་།
ཤེས་བྱའི་ཆོས་རྣམས་རྣམ་པ་ཐམས་ཅད་དུ་དམིགས་མེད་དུ་ཤེས་པའི་ཤེས་རབ་དང་རྣམ་པ་
ལྔའོ། །དད་སོགས་ལྔ་པོ་རྣོན་པོ་ཡིས་རྫོགས་པའི་བྱང་ཆུབ་ཐེག་པ་གཞན་གྱིས་མཆོད་པར་
རྟོགས་པ་སྟེ་ཐོབ་སླ། དེ་རྟུལ་པོས་དེ་རྟོག་པར་དཀའ་བར་བཞེད་དེ། རིགས་ཀྱི་སྟོབས་ཀྱིས་
ཕྱིར་མི་ལྡོག་པའི་རྟགས་ཐོབ་ཀྱི་ཁྱད་པར་ཡོད་པའི་ཕྱིར་རོ། །གཉིས་ཆར་ཡང་ཚོགས་ལམ་
པའི་དད་སོགས་ལ་ཆེ་འབྲིང་གསུམ་དུ་ཕྱེ་བའི་ཆེན་པོ་ཡིན་པར་སློབ་དཔོན་བཞེད་དོ། །
གཉིས་པ་སྒོམ་བྱུང་གཙོ་བོར་གྱུར་པའི་ཉམས་སྐྱེས་པའི་གནས་སྐབས་ཀྱི་སྒོམ་རིམ་ནི་
ངེས་འབྱེད་ཆ་མཐུན་ནས་ཐམས་མཁས་སྦྱོར་པའི་བར་གྱིས་སྟོན་ལ། འདི་ལ་སྦྱོར་བ་སྐྱེས་
པའི་གནས་སྐབས། རྟེན་ཕྱིར་མི་ལྡོག་པའི་གང་ཟག །བསྒོམ་བྱ་སྦྱོར་བའི་ངོ་བོ་གསུམ་མོ། །
-111-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་ནི། དེ་ཡང་ཐར་པ་ཆ་མཐུན་གྱི་འོག་ཏུ་ངེས་འབྱེད་ཆ་མཐུན་སྟོན་ཏེ། སངས་
རྒྱས་ལ་སོགས་པའི་ཡུལ་ལྔ་ལ་མཁས་པས་དད་སོགས་ལྔས་བསྡུས་པའི་ཐར་ཆ་རྒྱུན་ལྡན་དུ་
སྒོམ་པས་སྒོམ་བྱུང་གཙོ་བོར་གྱུར་པའི་ཉམས་སྐྱེས་པ་ན་ཐེག་ཆེན་གྱི་སྦྱོར་ལམ་སྐྱེས་པར་
འཇོག་པའི་ཕྱིར་རོ། །འདི་ལ་དྲོད། རྩེ་མོ། བཟོད་པ། ཆོས་མཆོག་གི་དམིགས་རྣམ་མོ། །དང་
པོ་ནི། དྲོ་བ་རྣམས་དང་དེས་མཚོན་ནས་གཞན་གསུམ་གྱི་ཡང་དམིགས་པ་ནི་རྣམ་ཀུན་གྱི་
སྐབས་འདིར་འདིར་སེམས་ཅན་ཐམས་ཅད་ཡིན་པར་བསྔགས་ཤིང་བསྟན་ཏོ། །འདི་ཡི་རྣམ་
པ་དག་ནི་སེམས་ཅན་དེ་དག་ཉིད་ལ་སེམས་མཉམ་པ་དང་། སོགས་པ་བྱམས་པ། ཕན་པ།
ཁོང་ཁྲོ་མེད་པ། རྣམ་འཚེ་མེད་པ་དང་ལྔ། ཕ་དང་མའི་སེམས། སྤྱན་དང་སྲིང་མོའི། བུ་དང་བུ་
མོའི། བཤེས་དང་ གྲོགས་ཀྱི། གཉེན་དང་སྣག་གི་གཉེན་འཚམས་ཀྱི་སེམས་ལྔ་སྟེ་བཅུར་
མདོར་བཤད་དོ། །ལྔ་ཚན་དང་པོའི་སྔ་མ་གཉིས་ནི་དྲོད་ཆུང་ངུའི། ཕྱི་མ་གསུམ་ནི་འབྲིང་པོའི།
ལྔ་ཚན་ཕྱི་མ་ནི་ཆེན་པོའི་རྣམ་པའོ། །གཉིས་པ་ལ། རྩེ་མོར་གྱུར་པ་ཆུང་ངུའི་རྣམ་པ་ནི།
བདག་ཉིད་དུ་ཁའི་རྒྱུ་སྡིག་པ་ལས་ལྡོག་པའི་སྒོ་ནས། གཞན་སྡིག་པ་སྤོང་བ་དེ་དག་ལ་ནི་
འགོད་པ་དང༌། གཞན་བདག་ཉིད་དེ་བཞིན་དུ་ཞུགས་པ་ལ་བསྔགས་པ་བརྗོད་པ་དང་།
བདག་དང་མཐུན་པས་དགའ་བར་བྱེད་པ་ཉིད་དོ། །འབྲིང་གི་ནི་བདག་ཉིད་བདེ་བའི་རྒྱུ་སྦྱིན་
པ་ལ་སོགས་པ་དགེ་བ་ལ་གནས་པའི་སྒོ་ནས་གཞན་སྦྱིན་སོགས་དེ་དག་ལ་ནི་འགོད་པ་དང་།
གཞན་བདག་ཉིད་བཞིན་དུ་ཞུགས་པ་ལ་སྔར་བཞིན་ནོ། །ཆེན་པོའི་ནི་སོགས་སྒྲས་བསྡུས་པ་
རང་སྟོང་ཉིད་བཅུ་དྲུག་ནས་སྙིང་རྗེ་ཆེན་པོའི་བར་ཡོངས་སུ་རྫོགས་པར་བྱེད་ཅིང་གཞན་དེ་ལ་
འགོད་པ་སོགས་དང༌། རང་རྟེན་འབྲེལ་ལུགས་མཐུན་ལུགས་མི་མཐུན་ལ་མཉམ་པར་འཇོག་
ཅིང་གཞན་དེ་ལ་འགོད་པ་ལ་སོགས་པའོ། །གསུམ་པ་ལ། བཟོད་པ་ཆུང་ངུ་ནི་རྩེ་མོར་གྱུར་པ་
ལ་ཇི་ལྟ་བ་དེ་བཞིན་དུ་རང་གི་རྟེན་ཅན་བདེན་པ་བཞི་ལ་ཤེས་པར་བྱ་བ་དང་། སྤང་བར་བྱ་བ་
-i12-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
དང་། མངོན་དུ་བྱ་བ་དང་། བསྒོམ་པར་བྱ་བར་ཤེས་པ་ལ་གནས་ནས་གཞན་གྱི་རྟེན་ཅན་ཡང་
དེ་ལ་འགོད་པ་དང་ཞེས་སོགས་སོ། །འབྲིང་གི་ནི་སོགས་ཀྱི་སྒྲས་བསྟན་པ་རང་ཉིད་རྒྱུན་
ཞུགས་ནས་རང་རྒྱལ་གྱི་འབྲས་བུའི་བར་མངོན་དུ་བྱ་བའི་ཐབས་ཤེས་ཀྱང་མངོན་དུ་མི་བྱེད་
ཅིང་གཞན་དེ་ལ་འགོད་པ་ལ་སོགས་པའོ། །ཆེན་པོའི་ནི་སོགས་ཀྱིས་བསྟན་པ་རང་ཉིད་བྱང་
ཆུབ་སེམས་དཔའི་སྐྱོན་མེད་པ་ལ་འཇུག་པར་བྱེད་ཅིང་གཞན་དེ་ལ་འགོད་པ་ལ་སོགས་པའོ།།
བཞི་པ་ལ། ཆོས་མཆོག་ཆུང་ངུའི་ནི་སྔ་མ་གཉིས་ལ་བཤད་པ་དེ་བཞིན་དུ་རང་ཉིད་སེམས་
ཅན་རྣམས་སྨིན་པར་བྱེད་པ་དང་སངས་རྒྱས་ཀྱི་ཞིང་སྦྱོང་བར་བྱེད་ཅིང་གཞན་ཡང་དེ་དག་ལ་
འགོད་པ་ལ་སོགས་པའོ། །འབྲིང་གི་ནི་སོགས་ཀྱིས་བསྟན་ པ་ རང་ཉིད་བྱང་ཆུབ་སེམས་
དཔའི་མངོན་པར་ཤེས་པ་ཆེན་པོ་ལ་གནས་ནས་གཞན་དེ་ལ་འགོད་པ་ལ་སོགས་པའོ། །ཆེན་
པོའི་ནི་སོགས་ཀྱིས་བསྡུས་པ་རང་རྣམ་མཁྱེན་གྱི་ཡེ་ཤེས་བསྐྱེད་པ་སོགས་སངས་རྒྱས་ཀྱི་ཆོས་
མང་པོ་ལ་གནས་ནས་གཞན་དེ་ལ་འགོད་པ་ལ་སོགས་པའི་རྣམ་པ་ཅན་དུ་ཤེས་པར་བྱའོ། ། །
གཉིས་པ་ནི། ཐེག་ཆེན་གྱི་སྦྱོར་ལམ་ཐོབ་ནས་གནས་སྐབས་བླ་མེད་རྫོགས་བྱང་ལས་
ཕྱིར་མི་ལྡོག་པར་ངེས་པས་དེའི་འོག་ཏུ་རྟེན་ཕྱིར་མི་ལྡོག་པའི་དགེ་འདུན་སྟོན་ནོ། །འདི་ལ་
ལུས་རྣམ་གཞག་ཏུ་སློབ་པ་ཕྱིར་མི་ལྡོག་པའི་ཚོགས་ཞེས་གསུངས་པ་ལ། སློབ་པ་སྨོས་པའི་
ཕྱིར་མ་ལྡོག་པ་སྨོས་པའི། ཚོགས་སྨོས་པའི་དགོས་པ། མཚན་གཞི་ངོས་བཟུང་བའོ། །དང་པོ་
ནི༑ རྣམ་ཀུན་གྱི་སྐབས་འདིར་སློབ་པ་ཕྱིར་མི་ལྡོག་པ་དང་། མི་སློབ་པ་དེ་གཉིས་ལས་འདིར་
དང་པོ་འཆད་ཅེས་པའི་དོན་ཏེ། མཚན་གཞི་ནི་སློབ་དཔོན་གྱིས་ས་བདུན་པ་མན་ཆད་གྱི་
སེམས་དཔའ་ལ་དང་པོ་དང་། དག་པའི་སེམས་དཔའ་ལ་ཕྱིར་མར་བཞེད། དཀའ་འགྲེལ་དུ་
དེའི་རྟགས་དང་ཞེས་པའི་སྐབས་ཀྱིས་ཕྱིར་མི་ལྡོག་པའི་རྟགས་ཀྱི་ཐབས་ལ་མཁས་པ་དེ་
སངས་རྒྱས་ཀྱི་ཡེ་ཤེས་ཡིན་པས་དེ་ལ་བཞེད་དོ། །གཉིས་པ་ནི། རྫོགས་པའི་བྱང་ཆུབ་རྣོན་པོ་
-1 13-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིས། །ཞེས་སོགས་ཀྱི་སྐབས་སུ་བྱང་སེམས་ཚོགས་ལམ་པ་ལ་གནས་སྐབས་རྫོགས་བྱང་
ལས་ཕྱིར་ལྡོག་མི་ལྡོག་གཉིས་སུ་ཡོད་པར་བཤད་པས་བྱང་སེམས་ཀྱི་སྦྱོར་ལམ་ཐོབ་ནས་
ཀྱང་དེ་ལྟར་ཡོད་དམ་ཞེ་ན་མ་ཡིན་ཏེ། དེ་ཐོབ་ནས་བསམ་སྦྱོར་གཉིས་ཀྱིས་དམན་པའི་བྱང་
ཆུབ་ཏུ་མི་འཇུག་པས་ཁྱབ་ཅེས་ཤེས་པའི་ཆེད་དུའོ། །གསུམ་པ་ནི། །ཉན་ཐོས་ཀྱི་སྡེ་སྣོད་དུ་
ཚོགས་སམ་དགེ་འདུན་དུ་འགྱུར་བ་ལ་དགེ་སློང་བཞི་དགོས་པར་བཤད་པས། དེ་ལས་ཁྱད་
པར་དུ་བྱ་བའི་ཕྱིར་ལམ་གསུམ་ལ་གནས་པའི་སེམས་དཔའ་རེ་རེ་ཡང་ཚོགས་སམ་དགེ་
འདུན་ཡིན་ཞེས་བསྟན་པའི་ཆེད་དུ་ཡིན་ནོ། །བཞི་པ་ནི། འོ་ན་དེའི་མཚན་གཞི་གང་ཞེ་ན།
འདི་ལ་རྟེན་གྱི་སྒོ་ནས་མདོར་བསྟན། རྟགས་ཀྱི་སྒོ་ནས་རྒྱས་པར་བཤད་དོ། །དང་པོ་ནི།
ངེས་པར་འབྱེད་པའི་ཡན་ལག་ནས་ གཟུང་སྟེ། མཐོང་བ་དང་། ས་བདུན་པ་མན་ཆད་ཀྱི་
མཐོང་ཟིན་གོམས་པའི་ལམ་སྟེ་གསུམ་པོ་དག་ལ་བྱང་ཆུབ་སེམས་དཔའ་གང་དག་གནས་པ་
དེ་རྣམས་རྣམ་ཀུན་གྱི་སྐབས་འདིར་སློབ་པ་ཕྱིར་མི་ལྡོག་པའི་ཚོགས་ཏེ་དགེ་འདུན་ཡིན་ནོ། །
འདིས་ཕྱིར་མི་ལྡོག་གི་རྟགས་བསྟན་པར་འདོད་པ་མི་འཐད་དེ། དེ་ནི་འདི་ལས་འཕྲོས་ནས་
གཞུང་འོག་མ་རྣམས་ ཀྱིས་ སྟོན་ པའི་ ཕྱིར་རོ། །ཇི་ལྟར་སྟོན་ན། གཉིས་པ་ནི། འོ་ན་ལམ་
གསུམ་ལ་གནས་པའི་སེམས་དཔའ་རྣམས་ཕྱིར་མི་ལྡོག་པའི་དགེ་འདུན་ཡིན་ན། དེའི་སྒྲུབ་
བྱེད་ཡོད་དམ་མེད། མེད་ན་དམ་བཅའ་ཙམ་གྱིས་རྒོལ་བ་རྟོག་ལྡན་ལ་ངེས་ཤེས་སྐྱེད་མི་ནུས་
ཤིང་། ཡོད་ན་དེ་གང་ཞེ་ན། འདི་ཡི་ལན་ལ་སྦྱོར་ལམ། མཐོང་ལམ། སྒོམ་ལམ་ལ་གནས་
པའི་སེམས་དཔའ་དེར་སྒྲུབ་པའི་གཏན་ཚིགས་གསུམ་ལས། དང་པོ་ལ་བསྟན་བཤད་གཉིས་
ལས། དང་པོ་དེ་ལ་ཉི་ཤུ་ཡོད་དོ་ཞེས་སྟོན་པ་ནི། ངེས་འབྱེད་ཡན་ལག་ལ་གནས་པའི་སེམས་
དཔའ་འདི་ཀུན་ཆོས་ཅན། གནས་སྐབས་རྫོགས་བྱང་ལས་ཕྱིར་མི་ལྡོག་པའི་མཚན་ཉིད་དེ་
རང་བཞིན་ཅན་ཡིན་ཏེ། གཟུགས་ལ་སོགས་པ་ལས་ལྡོག་པ་དང་ཐེ་ཚོམ་ཟད་པ་ལ་སོགས་པ་
-114-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
མདོར་བརྗོད་པའི་རྟགས་རྣམ་པ་ཉི་ཤུ་ཐོབ་པ་ཡིས་སོ། །གཉིས་པ་བཤད་པ་ལ་དྲོད་ཀྱི་རྟགས་
བཅུ་ གཅིག་ རྩེ་ མོའི་ དྲུག །བཟོད་ པའི་ གཉིས། ཆོས་ མཆོག་ གི་ གཅིག་ གོ །དང་ པོ་ ནི།
གཟུགས་སོགས་ཀུན་ངོ་བོ་ཉིད་མེད་པར་རྟོགས་པས་གཟུགས་ལ་སོགས་པ་ནས་རྣམ་མཁྱེན་
གྱི་བར་ལ་བདེན་ཞེན་ལྡོག་པ་དང་། གསུམ་གྱི་ཡོན་ཏན་ལ་ཤེས་ནས་དད་པ་ཐོབ་པས་དེ་ལ་
ཐེ་ཚོམ་ཟད་པ་དང་། གང་འདོད་དུ་སྐྱེ་བའི་སྨོན་ལམ་འགྲུབ་པས་མི་དལ་བ་བརྒྱད་ཟད་པ་
དང༌། གཞན་ལ་སྙིང་རྗེ་དང་ལྡན་པས་བདག་ཉིད་མི་དགེ་བ་བཅུ་ཆར་སྤོང་བ་དང་དགེ་བ་བཅུ་
ལ་གནས་ཤིང་གཞན་དག་དེ་རྣམས་ལ་འགོད་པ་དང༌། བདག་གཞན་གྱི་བདེ་སྡུག་བརྗེ་བས་
གཞན་གྱི་དོན་གྱི་རྟེན་ཅན་སྦྱིན་སོགས་སྤྱོད་ཅིང་བྱང་ཆུབ་ཏུ་བསྔོ་བ་དང་། ཟབ་མོའི་དོན་
བདག་མེད་གཉིས་རྟོགས་པས་དེ་ལའང་སོམ་ཉི་མེད་པ་དང་། བསམ་སྦྱོར་གཉིས་ཀྱིས་གཞན་
ལ་ཕན་པ་བྱེད་པ་ཉིད་དུ་ཞུགས་པས་བྱམས་པས་ཀུན་ནས་བསླངས་བའི་ལུས་དང་སོགས་པ་
ངག་དང་ཡིད་ཀྱི་ལས་དང་། བསླབ་གསུམ་གྱི་སྦྱོར་བ་ཕུན་ཚོགས་ཐོབ་པས་སྒྲིབ་པ་ནི་རྣམ་པ་
ལྔ་ཤེས་ཆེར་དང་མི་འགྲོགས་པ་དང་། སྟོང་ཉིད་བསྒོམས་པས་མ་རིག་པ་ལ་སོགས་ཀྱི་བག་
ལ་ཉལ་ཀུན་འཇོམས་པ་དང༌། བླང་དོར་ཀྱི་གནས་ལ་རྟག་ཏུ་མ་ཡེངས་པར་མཉམ་པར་
གཞག་པས་དེ་མ་བརྗེད་པའི་དྲན་པ་དང་སྒོ་གསུམ་གྱི་བྱ་བ་ལ་ཡང་ཡང་རྟོགས་པའི་ཤེས་
བཞིན་དང་། ཕྱི་ནང་གི་གཙང་སྦྲ་ཀུན་ཏུ་སྤྱོད་པས་གོས་ལ་སོགས་པ་སྲོ་མ་མེད་པས་གཙང་
ཞིང་ཀུན་སྤྱོད་གཙང་ལ་ནད་ཉུང་བའོ། །གཉིས་པ་ལ་ལུས་དང་། སེམས་དང་། སྤྱོད་པ་དང་།
སྒྲུབ་པ་དང་། རྣལ་འབྱོར་དང་། བསམ་པ་རྣམ་དག་གོ །དང་པོ་ནི། དགེ་རྩ་ཐ་མལ་པ་ལས་
མངོན་པར་འཕགས་པ་ཐོབ་པས་ལུས་ལ་སྲིན་བུའི་རིགས་རྒྱད་ཁྲི་པོ་རྣམས་མི་འབྱུང་བ་དང་།
གཉིས་པ་ནི། ཐེག་ཆེན་གྱི་སེམས་ཐོབ་པས་ཉན་རང་གི་ཡིད་ལ་བྱེད་པ་སོགས་གྱ་གྱུའི་སེམས་
མེད་པ་དང་། གསུམ་པ་ནི། རྙེད་བཀུར་སོགས་ལ་མི་ལྟ་བས་སྦྱངས་པའི་ཡོན་ཏན་བཅུ་
-115-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་དག་ནི་ལེན་པ་དང་། བཞི་པ་ནི། སྦྱིན་སོགས་མཆོག་ཏུ་སྒྲུབ་པས་སེར་སྣ་སོགས་མེད་
པ་དང་། ལྔ་པ་ནི། ཆོས་ཐམས་ཅད་སྟོང་ཉིད་དུ་སྡུད་པས་ཆོས་ཉིད་དང་ལྡན་པར་འགྲོ་བ་ཉིད་
དང་། དྲུག་པ་ནི། སྙིང་རྗེས་འགྲོ་བ་དག་གིར་བྱས་པས་སེམས་ཅན་གྱི་དོན་དུ་དམྱལ་བ་ཚོལ་
བ་སྟེ་དོན་དུ་གཉེར་བའོ། །གསུམ་པ་ལ་རང་གི་ལམ་མི་འདོར་བ། གཞན་གྱི་ལམ་ལ་མི་
འཇུག་པའོ། །དང་པོ་ནི། སྟོང་ཉིད་ལ་ཡིད་ཆེས་བརྟན་པོ་ཐོབ་པས་གཞན་བདུད་དགེ་སློང་གི་
ཆ་བྱེད་ཅན་གྱིས་ལམ་གཞན་དུ་ཁྲིད་ཀྱང་བཀྲི་བར་མི་གཏུབ་པ་དང་། གཉིས་པ་ནི། སངས་
རྒྱས་ཀྱི་ཐབས་ཕྱིན་དྲུག་ལ་མཁས་པས་ཕྱིན་དྲུག་དང་འགལ་བའི་ལམ་གཞན་ཉེ་བར་སྟོན་
པའི་བདུད་ཅེས་བྱ་བར་རྟོགས་པ་དང་ངོ༌། །བཞི་པ་ནི། ཤེས་རབ་ཀྱིས་འཁོར་གསུམ་ལ་
མཚན་འཛིན་དག་པས་སངས་རྒྱས་དགེས་པའི་སྤྱོད་པ་ཐོབ་པ་སྟེ། རྟགས་ནི་ཉི་ཤུ་པོ་དེ་དག་
ལས་བཅུ་གཅིག་གིས་དྲོད་དང་། དྲུག་གིས་རྩེ་མོ་དང་། གཉིས་ཀྱིས་བཟོད་པ་དང་བཅས་པ་
སྟེ་ལྷན་ཅིག་པའི་དང་། གཅིག་གིས་ཆོས་མཆོག་སྟེ་བཞི་པོ་རྣམས་ལ་གནས་པའི་སེམས་
དཔའ་ནི་གནས་སྐབས་རྫོགས་པའི་བྱང་ཆུབ་ལས་ཕྱིར་མི་ལྡོག་པར་སྒྲུབ་ནུས་སོ། །བཅས་པ་
ནི་ལྷན་ཅིག་པའི་དོན་དང་། རྣམས་ནི་མང་ཚིག་སྟེ་བཞི་ཆར་ལ་འཇུག་གོ །འདིར་བསྟན་
བཤད་གཉིས་ལས། སྒྲུབ་བྱེད་ཀྱི་མཐར་ཐུག་ཕྱིར་མི་ལྡོག་པར་གཞན་ཡིད་ཆེས་པར་བྱེད་པ་
རྗེས་ཐོབ་ཀྱི་སྤྱོད་པ་དངོས་སུ་བསྟན་ནས་ཐེག་པ་གཞན་གྱིས་བར་མ་ཆོད་པར་རྫོགས་བྱང་
འབྱུང་རུང་དང༌། སྙིང་རྗེ་ཆེན་པོས་ཟིན་པའི་སྒོ་ནས་གཟུགས་སོགས་ལ་མི་གནས་པའི་མཉམ་
བཞག་གི་རྟགས་ཤུགས་ལ་བསྟན་ཏོ། །གཉིས་པ་ལ་བསྟན་བཤད་གཉིས་ལས། དང་པོ་ནི།
དེ་མཉམ་གཞག་ཤེས་བཟོད་སྐད་ཅིག་མ་བཅུ་དྲུག་ཡོད་དོ་ཞེས་སྟོན་པ་ནི། བཟོད་པ་དང་ཤེས་
པས་བསྡུས་པའི་སྐད་ཅིག་མ་བཅུ་དྲུག་ནི་མཐོང་བའི་ལམ་ལ་གནས་པའི་བྱང་ཆུབ་སེམས་
དཔའ་རྫོགས་བྱང་ལས་ཕྱིར་མི་ལྡོག་པར་སྒྲུབ་པའི་མཚན་ཉིད་དེ་གཏན་ཚིགས་ཡིན་པར་ཤེས་
{{6-
- }6-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
པར་བྱའོ། གཉིས་པ་ནི། འོ་ན་དེ་ཉིད་དང་པོ་ནས་རྟགས་སུ་འགྱུར་རམ་ཞེ་ན། མ་ཡིན་གྱི་དེས་
དྲངས་པའི་རྗེས་ཐོབ་སྤྱོད་པ་བཅུ་དྲུག་དང་པོར་རྟགས་ཡིན་ནོ་ཞེས་སྟོན་པ་ལ། གཟུགས་
སོགས་རང་གི་མཚན་ཉིད་སྟོང་པ་ཉིད་དུ་རྟོགས་ནས་གཟུགས་སོགས་སུ་བདེན་པར་རྟོགས་
པའི་འདུ་ཤེས་ལྡོག་པ་དང་། སངས་རྒྱས་སོགས་ཀྱིས་བྱིན་གྱིས་བརླབས་པས་བདུད་ཀྱིས་
རྣམ་མཁྱེན་དང་ཕྱེ་ཡང་མི་ཕྱེད་པས་སེམས་བརྟན་པ་དང་། ཐབས་ཤེས་ཟུང་འབྲེལ་དུ་སྒྲུབ་
པས་ཐེག་པ་དམན་པ་གཉིས་དག་ལས་སེམས་རྣམ་པར་ལོག་པ་དང་། ཆོས་ཐམས་ཅད་སྟོང་
ཉིད་དུ་རྣམ་པར་འབྱེད་པའི་མཐུས་རྒྱུ་བསམ་གཏན་དང་ལ་སོགས་པ་གཟུགས་མེད་པའི་
སྙོམས་འཇུག་བསྒོམས་ཀྱང་དེའི་དེ་དག་ཏུ་སྐྱེས་བའི་ཡན་ལག་སྟེ་རྒྱུ་ཡོངས་སུ་ཟད་པ་སྟེ་བཞི་
ནི་སྡུག་བསྔལ་གྱི་ཡུལ་ཅན་ནོ། །ཀུན་འབྱུང་གི་བཞི་ནི་མཐོང་སྤང་གི་མི་དགེ་བ་དང་བྲལ་བས་
དགེ་བ་ལ་བཀོལ་དུ་རུང་བས་ལུས་སེམས་ཡང་བ་ཉིད་དང་ནི། ཆགས་ཅན་འདུལ་བའི་ཐབས་
མཁས་ཀྱི་མཐུ་ཐོབ་པས་འདོད་པའི་ཡོན་ཏན་ལ་སྤྱོད་ཀྱང་མ་ཆགས་པ་དང་། ཡུལ་གྱི་ཉེས་
དམིགས་མཐོང་བས་རྟག་ཏུ་ཚངས་པར་སྤྱོད་པ་ལ་འཇུག་པ་ཉིད་དང་། སྐྱེས་བུ་དམ་པའི་ཆོས་
ཉིད་ཀྱིས་འཚོ་བ་རྣམ་པར་དག་ཅིང་ལོག་འཚོ་སྤངས་པ་ཉིད་དོ། །འགོག་པའི་བཞི་ནི། ཤེས་
བྱ་ཕུང་སོགས་དང་། མི་མཐུན་ཕྱོགས་དང་། གཉེན་པོ་རྣམ་བྱང་དང་
། མིང་ལ་ཞེན་པ་འགོག་
པའོ། །དང་པོ་ནི། ཕུང་སོགས་གསུམ་དང་རྟེན་འབྲེལ་ལ་སྦྱོར་བ་དང་རྗེས་སུ་སྦྱོར་བ་ཡི་
གནས་པ་བཀག་པ་སྟེ། ཤཱནྟི་པས་སྦྱོར་བ་ཞི་གནས་དང་། རྗེས་སུ་སྦྱོར་བ་ལྷག་མཐོང་གི་ཞེས་
འཆད་ཀྱང་སློབ་དཔོན་གྱིས་དང་པོར་ཞེན་པ་སྦྱོར་བ་དང༌། ཕྱི་ནས་རྒྱུན་དུ་ཞེན་པ་རྗེས་སུ་སྦྱོར་
བར་བཞེད། འཕགས་པས་སྡུག་ཀུན་ལ་སྔོན་དང་། འགོག་ལམ་ལ་ཕྱིར་མར་ཤེས་པ་ཡིན་
པར་བཞེད་དོ། །བཀག་པའི་རྒྱུ་མཚན་ནི། ཕུང་པོ་སོགས་སྟོང་ཉིད་དུ་མངོན་སུམ་དུ་རྟོག་པའི་
ཕྱིར། གཉིས་པ་ནི། ཉོན་མོངས་དང་རྟོག་པ་ལམ་གསུམ་གྱི་བར་ཆད་བྱེད་པའི་ཆོས་རྣམས་ལ་
-117-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེན་པ་གཉིས་བཀག་པ་སྟེ། མཐོང་ལམ་གྱི་མི་མཐུན་ཕྱོགས་བསལ་བར་བྱས་པའི་ཕྱིར་རོ། །
གསུམ་པ་ནི། དམག་དང་སྣ་ཚོགས་ཤིང་མང་བར་འདྲ་བའི་བྱང་ཆུབ་ཀྱི་རྒྱུ་ཚོགས་ལ་ཞེན་པ་
གཉིས་བཀག་སྟེ། རྣམ་རྟོག་གི་སྐྱོན་ཡོངས་སུ་ཤེས་པའི་ཕྱིར་རོ། །གཏམ་སྨོས་པ་ནི་མིང་ཙམ་
དུ་རྟོག་པའི་གཉེན་པོར་ཤེས་པའི་ཆད་དོ། །བཞི་པ་ནི། གྲོང་གི་སྒྲས་བསྟན་པའི་དབང་པོ་
དང༌། སོགས་པ་གྲོང་ཁྱེར་གྱིས་སྒྲས་བསྟན་པའི་དབང་རྟེན་དང་། གྲོང་བརྡལ་གྱི་སྒྲས་བསྟན་
པའི་དབང་ཡུལ་དང་། བདག་དང་བདག་གི་བ་ལ་གཉེན་པོ་དང་མི་མཐུན་པ་བསད་བྱ་དང་། །
གསོད་པ་པོར་གཡུལ་འགྱེད་པའི་གཏམ་ལ་ཞེན་པ་གཉིས་བཀག་པ་སྟེ། རྒྱུ་མཚན་ནི་གཟུང་
བ་དང་འཛིན་པ་དག་སྤང་བར་བྱས་པ་ཉིད་ཀྱི་ཕྱིར་རོ། །མདོར་གཡུལ་འགྱེད་ཅེས་ལོགས་སུ་
བཅད་པས། དང་ཞེས་འབྱེད་པའི་སྒྲ་ཐོབ་ཀྱི་ཡི་ཞེས་དྲུག་པའི་སྒྲ་ནི་འགྱུར་མ་དག་པའོ། །
ཞེས་ཊཱི་ཀར་གསུངས་སོ། །ལམ་གྱི་གཞི་ནི། སེར་སྣ་དང་ཚུལ་ཁྲིམས་འཆལ་བ་ལ་སོགས་
དྲུག་ལ་དང་པོར་ཞེན་པའི་སྦྱོར་བ་དང་། ཕྱི་ནས་རྒྱུན་དུ་ཞེན་པའི་རྗེས་སུ་སྦྱོར་བ་ཡི་གནས་པ་
བཀག་པ་སྟེ། ཕར་ཕྱིན་ཁྱད་པར་ཅན་རྟོགས་པའི་ཕྱིར་རོ། །སོ་སོར་གྱི་སྒྲ་ནི་སྦྱོར་བ་དང་རྗེས་
སུ་སྦྱོར་བ་གཉིས་ལ་སྦྱར་རོ། །གཟུགས་སོགས་ཆོས་ཐམས་ཅད་རྣམ་ཐར་སྒོ་གསུམ་གྱི་ངོ་བོར་
རྟོགས་པས་བྱང་ཆུབ་ཀྱི་ཕྱོགས་སོ་རྟོགས་པའི་ཆོས་ནི་ཆུང་ངུ་ན་རྡུལ་ཙམ་ཡང་མི་དམིགས་པ་
ཉིད་དང་། རང་གི་རྟོགས་པ་ལ་གཞན་གྱིས་མི་འཕྲོག་པའི་ཡིད་ཆེས་ཐོབ་བས་རང་གིས་
མཁྱེན་གསུམ་ལ་ངེས་པ་ཐོབ་པ་ཉིད་ཀྱིས་བྱང་ཆུབ་གཞན་དུ་དོགས་པ་མེད་ཅིང་རང་གིས་
མཁྱེན་གསུམ་ལ་ནི་གནས་པ་དང་། གཅིག་ཏུ་རྣམ་མཁྱེན་དུ་གཞོལ་བས་རྣམ་མཁྱེན་གྱི་རྒྱུར་
གྱུར་པའི་ཆོས་ཀྱི་དོན་དུ་སྲོག་གཏོང་བར་ནུས་པ་སྟེ། བཤད་མ་ཐག་པ་དེ་འདྲ་བའི་སྐད་ཅིག་
བཅུ་དྲུག་ནི་མཐོང་བའི་ལམ་ལ་གནས་པའི་བློ་ལྡན་བྱང་སེམས་རྣམས་ཀྱི་ཕྱིར་མི་ལྡོག་པའི་
རྟགས་དག་ཡིན་ནོ། །གསུམ་པ་སྒོམ་ལམ་པ་ཕྱིར་མི་ལྡོག་པའི་རྟགས་ལ་སློབ་དཔོན་གྱིས་
-118-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
བཀྲལ་ཚུལ། གནད་ཀྱི་དོན་ཁ་བསྐང་བའོ། །དང་པོ་ལ། སྒོམ་ལམ་གྱི་ཁྱད་པར་བྱེད་ཆོས།
ཁྱད་གཞི་སྒོམ་ལམ་གྱི་རང་བཞིན། དེ་དག་ལ་རྩོད་པ་སྤང་བ། གཏན་ཚིགས་དངོས་དང་བཞི་
ལས། དང་པོ་ནི་བསྒོམ་པའི་ལམ་ནི་ཞེས་སོགས་གཅིག་གོ །གཉིས་པ་ལ་གཉིས་ལས། ངོ་བོ་
ནི༑ ངེས་འབྱེད་ཅེས་སོགས་གཅིག་གོ །དེའི་དབྱེ་བ་ནི། དེ་ནི་རྒྱུན་ཆགས་ཞེས་སོགས་གཅིག་
གོ །གསུམ་པ་ལ་གཉིས་ལས། དབྱེ་བ་ལ་རྩོད་སྤང་ནི་གྲངས་མེད་ཅེས་སོགས་གཅིག་གོ །
བྱེད་པ་ལ་རྩོད་པ་སྤངས་བ་ལ་གཉིས་ལས། དང་པོ་གནས་སྐབས་ཀྱི་བྱེད་པ་ལ་རྩོད་པ་སྤང་
བ་ལ་རྩོད་པ་ནི། དངོས་པོ་བརྗོད་དུ་ཞེས་སོགས་གཅིག་གོ །ལན་ནི་བྱང་ཆུབ་ཇི་ལྟ་ཞེས་
སོགས་གཅིག་གོ །མཐར་ཐུག་གི་བྱེད་པ་ལ་རྩོད་པ་སྤང་བ་ལ་རྩོད་པ་ནི། སེམས་ནི་ཞེས་
སོགས་རྐང་པ་གཉིས་སོ། །ལན་ནི་མར་མེ་ཞེས་སོགས་རྐང་པ་གཉིས་སོ། །བཞི་པ་གཏན་
ཚིགས་དངོས་ནི། སྐྱེ་བ་དང་ནི་ཞེས་སོགས་ཚིགས་བཅད་གཅིག་གི་སྟོན་པར་བཞེད་དོ། །
གཉིས་པ་ལ་བསྟན་བཤད་གཉིས་ལས། དང་པོ་ནི། སྒོམ་པའི་ཞེས་སོགས་ཚིགས་བཅད་
གཅིག་སྟེ། འདི་ཉིད་སྒོམ་ལམ་པ་ཕྱིར་མི་ལྡོག་པའི་གཏན་ཚིགས་ལ་སྦྱར་བ། ཐེག་དམན་གྱི་
སྒོམ་ལམ་ལས་ཁྱད་པར་འཕགས་ཚུལ་ལ་སྦྱར་བ། གྲུབ་མཐའ་འོག་མའི་འདོད་པ་ལས་ཁྱད་
པར་འཕགས་ཚུལ་ལ་སྦྱར་བའོ། །དང་པོ་ནི། ཕྱིར་མི་ལྡོག་པའི་གཏན་ཚིགས་དེ་གང་ཞེ་ན།
སྒོམ་པའི་ལམ་ལ་གནས་པ་ཕྱིར་མི་ལྡོག་པའི་རྟགས་ནི་ཟབ་པ་ཡིན་ནོ། །སྟེ་ནི་ཕྱི་མ་འདྲེན་
པའི་ཚིག་གོ །ཟབ་པ་དེ་གང་ཞེ་ན། གཏན་ཚིགས་ཟབ་པ་དེ་ནི་མཉམ་གཞག་ཏུ་ཟབ་མོ་སྟོང་
པ་ཉིད་དང་མཚན་མེད་ལ་སོགས་པ་བཅུ་གཅིག་མངོན་སུམ་དུ་རྟོགས་པས་དྲངས་པའི་སྒྲོ་
འདོགས་དང་སྐུར་པའི་མཐའ་གཉིས་ལས་གྲོལ་པའི་དོན་དཔོག་པར་བྱེད་པའི་རྗེས་ཐོབ་ལུས་
ངག་གི་སྤྱོད་པ་ཁྱད་པར་ཅན་ཉིད་དོ། །ཞེས་པའོ། །གཉིས་པ་ནི། ཐེག་ཆེན་གྱི་སྒོམ་པའི་ལམ་
ནི་ཆོས་ཅན། ཐེག་དམན་གྱི་སྒོམ་ལམ་ལས་ཟབ་པ་ཡིན་ཏེ། ཟབ་མོ་སྟོང་པ་ཉིད་ལ་སོགས་པ་
-[19-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
བཅུ་གཅིག་མངོན་སུམ་མཐོང་ཟིན་རྒྱུན་ལྡན་དུ་བསྒོམ་པར་བྱེད་པའི་ལམ་ཡིན་པའི་ཕྱིར།
སྟོང་པ་ཉིད་ལ་སོགས་པ་དེ་ནི་ཆོས་ཅན། ཟབ་པ་ཡིན་ཏེ། སྒྲོ་འདོགས་དང་སྐུར་པ་འདེབས་
པའི་མཐའ་གཉིས་ལས་གྲོལ་བའི་དོན་ཉིད་ཡིན་པའི་ཕྱིར། གསུམ་པ་ནི། དབུ་མ་པའི་ལུགས་
ཀྱི་སྒོམ་པའི་ལམ་གྱི་འདོད་ཚུལ་ནི་དངོས་སྨྲ་བའི་དེ་ལས་ཟབ་པ་ཡིན་ཏེ། དབུ་མ་པའི་ལུགས་
ལ་ཐེག་ཆེན་གྱི་སྒོམ་ལམ་དེ་དོན་དམ་པར་ཟབ་མོ་སྟོང་པ་ཉིད་ལ་སོགས་པའི་ངོ་བོ་ཡིན་ཀྱང་།
ཀུན་རྫོབ་ཏུ་སྤང་གཉེན་ཉམས་འཕེལ་གྱིས་བྱ་བ་བྱེད་པ་མི་འགལ་པས་སྒྲོ་སྐུར་དང་བྲལ་བའི་
ཕྱིར། སྟོང་པ་ཉིད་ལ་ སོགས་ པ་དེ་ནི་ཟབ་མོ་ཡིན་ཏེ། རྒྱུ་མཚན་སྔར་བཞིན་ནོ། །དེ་ལྟར་
གསུམ་ལས། དང་པོ་དོན་ལ་ཞུགས་ཏེ། གོང་དུ་སྦྱོར་ལམ་པ་དང་མཐོང་ལམ་པ་ཕྱིར་མི་ལྡོག་
གི་གཏན་ཚིགས་ལ་བསྟན་བཤད་གཉིས་གསུངས་པ་ལྟར། འདིར་ཡང་གཉིས་དགོས་ཤིང་
དགོས་པ་ལྟར་གཞུང་ཉིད་ལ་གནས་པའི་ཕྱིར་ཏེ། མདོར་བསྟན་དུ་བསྒོམ་ལམ་པ་ཕྱིར་མི་
ལྡོག་པའི་གཏན་ཚིགས་ཟབ་པར་བསྟན་ཅིང་། རྒྱས་བཤད་དུ་ཟབ་པ་དེ་ཉིད་ལ་བརྒྱད་དུ་ཕྱེ་
བའི་ཕྱིར། གཉིས་པ་ཡང་དོན་ལ་ཞུགས་ཏེ། རྒྱན་འདིར་ཐེག་ཆེན་གྱི་སྦྱོར་མཐོང་སྒོམ་གསུམ་
ཐེག་དམན་གྱི་དེ་གསུམ་ལས་ཁྱད་པར་འཕགས་པའི་འཕགས་ཆོས་བསྟན་དགོས་པ་ལས།
ཐེག་ཆེན་གྱི་སྦྱོར་ལམ་ཐེག་དམན་གྱི་དེ་ལས་ཁྱད་པར་འཕགས་ཆོས་སྐབས་དང་པོར་བསྟན་
ཅིང་། ཐེག་ཆེན་གྱི་མཐོང་ལམ་ཐེག་དམན་གྱི་དེ་ལས་ཁྱད་འཕགས་པའི་འཕགས་ཆོས་ཁྱད་
མཚན་འཆད་པའི་སྐབས་སུ་བསྟན་ཟིན་པས། འདིར་ཐེག་ཆེན་གྱི་སྒོམ་ལམ་ཐེག་དམན་གྱི་དེ་
ལས་ཁྱད་པར་འཕགས་པའི་འཕགས་ཆོས་སྟོན་པ་སྐབས་སུ་བབས་པའི་ཕྱིར་རོ། །གསུམ་པ་
ཡང་དོན་ཞུགས་ཏེ། སྐབས་ལྔ་བར་དབུ་མ་པའི་ལུགས་ཀྱི་མཐོང་ལམ་གྱི་དྲི་མ་སྤོང་ཚུལ་
དངོས་སྨྲ་པའི་ལུགས་ཀྱི་མཐོང་ལམ་གྱི་དྲི་མ་སྤོང་ཚུལ་ལས་ཟབ་པར་བསྟན་པ་དེ། སྒོམ་ལམ་
དེ་སྤང་ཚུལ་ལ་སྦྱར་བར་བྱ་བ་ཡིན་ཞིང་། འདིར་དབུ་མ་པའི་ལུགས་ཀྱི་སྒོ་ལམ་གྱི་ངོ་བོའི་
1
-120-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
འདོད་ཚུལ་དངོས་སྨྲ་བའི་ལུགས་ཀྱི་སྒོ་ལམ་གྱི་ངོ་བོའི་འདོད་ཚུལ་ལས་ཟབ་པར་བསྟན་པ་དེ་
མཐོང་ལམ་གྱི་འདོད་ཚུལ་ལ་ཡང་སྦྱར་བར་བྱ་བ་ཡིན་པའི་ཕྱིར་རོ། །གཉིས་པ་རྒྱས་བཤད་
ལ༑ གཏན་ཚིགས་གང་ལ་ལྡན་པའི་གཞི་གྱུར་པའི་སྒོམ་ལམ་ངོས་བཟུང་བ། དེ་ལ་རྩོད་པ་
སྤངས་ཏེ་སྒྲོ་སྐུར་དང་བྲལ་བའི་ཚུལ་སྒྲུབ་པ། དེས་གྲུབ་པའི་སྒྲོ་སྐུར་དང་བྲལ་བའི་གཏན་
ཚིགས་ཀྱི་དབྱེ་པ་དང་གསུམ་མོ། །དང་པོ་ལ་གཉིས་ལས། ངོ་བོ་ནི། སྒོམ་པའི་ལམ་ཡིན་ནོ་
ཞེས་དྲང་ངོ་། །གང་ལུང་ལ་བརྟེན་པ་ཐོས་པ། རིགས་པ་ལ་བརྟེན་པ་བསམ་པ། མྱོང་སྟོབས་
ལས་བྱུང་བ་སྒོམ་བྱུང་གི་ཤེས་རབ་གསུམ་མམ། ཡང་ན་ཏིང་ངེ་འཛིན་སྦྱོར་དངོས་རྗེས་གསུམ་
ལས་བྱུང་བའི་ཤེས་རབ་གསུམ་གྱི་རིམ་བཞིན། ཡང་དང་ཡང་དུ་སེམས་པ་དང་། དེ་ལྟར་
འཇལ་བ་དང༌། དེ་ལྟར་ངེས་པར་རྟོག་པའི་མཁྱེན་པ་དག་ནིའོ། །ཡུལ་གང་ལ་ཞེ་ན། ངེས་
པར་འབྱེད་པའི་ཡན་ལག་དང་། མཐོང་བའི་ལམ་དང་། སྒོམ་པའི་ལམ་གྱི་གནས་སྐབས་ཉིད་
ལ་ངེས་པར་མཐོང་བའི་དོན་སྔར་བཤད་པའི་ཟབ་མོ་རྣམས་ལའོ། །འདིར་རྗེས་ཐོབ་ཀྱི་ལྡོག་
པ་ནས་བཤད་པ་ནི་སྒོམ་ལམ་པ་ཕྱིར་མི་ལྡོག་པའི་རྟགས་གང་ལ་སྒོམ་ལམ་སྟོན་པ་སྐབས་
དོན་ཡིན་ཞིང་། གཏན་ཚིགས་དེ་མཉམ་གཞག་དུ་མཐོང་ཟིན་རྒྱུན་ལྡན་གོམས་པས་དྲངས་
པའི་སྒྲོ་སྐུར་དང་བྲལ་བའི་རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་ལ་བཤད་པའི་ཕྱིར་རོ།།
གཉིས་པ་དབྱེ་བ་ནི། བཞེད་དོ་ཞེས་དྲང་ངོ༌
། །གང་ན་བཤད་མ་ཐག་པའི་སྒོམ་ལམ་དེ་ནིའོ། །
ཇི་ལྟར་ན་རྣམ་པ་དགུར་རོ། །ཅིའི་ཕྱིར་ཞེ་ན། རྒྱུ་སྒོམ་ལམ་མཉམ་གཞག་དེ་ལ། རྩ་བའི་དབྱེ་
བ་ཆུང་ངུ་དང་འབྲིང་དང་ཆེན་པོ་རྣམས་སུ་ཡོད་ལ། དེ་རེ་རེ་ལ་ཡན་ལག་གི་དབྱེ་བ་ཆུང་ངུའི་
ཆུང་ངུ་དང་སོགས་པ་འབྲིང་དང་ཆེན་པོ་གསུམ་དུ་དབྱེ་བ་ཡི་སྒོ་ནས་འབྲས་བུ་སྒོམ་ལམ་རྗེས་
ཐོབ་ལ་དེ་ལྟར་རྣམ་པ་དགུར་ཕྱེ་བས་སོ། །ཁྱབ་སྟེ་སྒོམ་ལམ་མཉམ་གཞག་རེ་རེའི་རྗེས་སུ་
རྗེས་ཐོབ་རེ་རེ་རྒྱུན་ཆགས་སུ་འབྱུང་བ་ཡིན་པའི་ཕྱིར་ཞེས་པའམ། ཡང་ན་མཉམ་གཞག་ལ་
-151-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགུར་དབྱེ་རུང་སྟེ། སྒོམ་ལམ་མཉམ་གཞག་དེ་ནི་རྒྱུན་ཆགས་སུ་ཡུན་རིང་པོར་བསྒོམ་པ་ཡིན་
པའི་ཕྱིར་ཞེས་སྦྱར་རོ། །གཉིས་པ་ལ་སྒྲོ་འདོགས་པའི་རྩོད་པ་སྤང་བ། སྐུར་བ་འདེབས་པའི་
རྩོད་པ་སྤང་བའོ། །དང་པོ་ལ་བསོད་ནམས་གྲངས་མེད་སོགས་མི་སྐྱེད་པར་ཐལ་བའི་རྩོད་པ་
སྤངས་བ། སྤང་གཉེན་ཉམས་འཕེལ་གྱི་བྱ་བ་མི་བྱེད་པར་ཐལ་བའི་རྩོད་པ་སྤང་བའོ། །དང་
པོ་ལ་གང་ལ་རྩོད་པའི་ཡུལ། དེ་ལ་སྒྲོ་འདོགས་པའི་རྩོད་པ། དེ་སྤངས་ནས་སྒྲོ་འདོགས་དང་
བྲལ་བའི་ཚུལ་གསུམ། དང་པོ་ནི། ཟབ་མོ་སྟོང་པ་ཉིད་ལ་སོགས། །ཞེས་པའི་སྒྲ་ཇི་བཞིན་
པའོ། །གཉིས་པ་ནི། ཐེག་ཆེན་གྱི་སྒོམ་ལམ་ཆོས་ཅན། འབྲས་བུ་བསོད་ནམས་གྲངས་མེད་
ལ་སོགས་པ་མི་སྐྱེད་པར་ཐལ། འབྲས་བུ་བསོད་ནམས་གྲངས་མེད་དང་གཞལ་མེད་ལ་
སོགས་པ་སྐྱེད་པར་བསྟན་པ་རྣམས་དམ་པའི་དོན་དུ་བཟོད་ཅིང་ནུས་པ་མ་ཡིན་པའི་ཕྱིར་ཏེ།
དོན་དམ་པར་ཟབ་མོ་སྟོང་པ་ཉིད་ངོ་བོ་ཡིན་པའི་ཕྱིར། དེས་ན་ཐེག་ཆེན་སྒོམ་ལམ་དེས་འབྲས་
བུ་བསོད་ནམས་གྲངས་མེད་སོགས་སྐྱེད་པར་གྲུབ་པས་དོན་དམ་པར་སྐྱེད་པར་གྲུབ། དེ་གྲུབ་
པས་སྒོམ་ལམ་དེ་དོན་དམ་པར་ཡོད་པར་གྲུབ་བོ་ཞེས་པ་ནི་སྒྲོ་འདོགས་པའི་རྩོད་པའོ། །
གསུམ་པ་ནི་ཐེག་ཆེན་གྱི་སྒོམ་ལམ་ཆོས་ཅན། དོན་དམ་པར་ཟབ་མོ་སྟོང་པ་ཉིད་ཡིན་ཡང་
ཀུན་རྫོབ་ཏུ་འབྲས་བུ་བསོད་ནམས་གྲངས་མེད་སོགས་སྐྱེད་པ་མི་འགལ་ཏེ་ཀུན་རྫོབ་ཏུ་ནི་
ཁྱོད་ཀྱིས་བསྐྱེད་པའི་བསོད་ནམས་གྲངས་མེད་ལ་སོགས་པ་དེ་དག །དེ་བཞིན་གཤེགས་པའི་
ཐུགས་རྩེ་བའི་རྒྱུན་མཐུན་གྱི་འབྲས་བུ་ཡིན་པར་ཐུབ་པ་རྣམས་བཞེད་པའི་ཕྱིར། གཉིས་པ་ལ་
སྔར་ལྟར་གསུམ་ལས། དང་པོ་གང་ལ་རྩོད་པའི་ཡུལ་ནི། ཟབ་མོ་སྟོང་པ་ཉིད་ལ་སོགས། །
ཞེས་སྒོམ་ལམ་གྱི་ངོ་བོ་དོན་དམ་པར་སྟོང་ཉིད་དུ་བསྟན་པ་དང་། ཆུང་དང་འབྲིང་དང་ཆེན་པོ་
རྣམས་ཞེས་པར་སྤང་བྱ་དགུའི་གཉེན་པོར་སྒོམ་ལམ་དགུར་ངེས་པར་བསྟན་པ་ལའོ། །གཉིས་
པ་ནི། ཐེག་ཆེན་གྱི་སྒོམ་པ་ཞེས་བྱ་བའི་ལམ་གྱིས་ནི་ཆོས་ཅན། སྤང་བྱ་དགུ་པོ་ཅི་ཞིག་ཉམས་
-122-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
ཤིང་གཉེན་པོ་དགུ་པོ་ཅི་ཞིག་འཐོབ་སྟེ་ཉམས་འཐོབ་མེད་པར་ཐལ། དོན་དམ་པར་སྟོང་ཉིད་
ཀྱི་ངོ་བོ་ཡིན་པའི་ཕྱིར། ཁྱབ་སྟེ། བདེན་གྲུབ་གྱི་དངོས་པོར་བརྗོད་དུ་མེད་པ་ལ་སྤངས་བྱ་
ཉམས་པ་དང་ནི་གཉེན་པོ་འཕེལ་བའི་བྱ་བ་བྱེད་པ་མི་རུང་བའི་ཕྱིར། དེས་ན་ཐེག་ཆེན་གྱི་
སྒོམ་ལམ་དེས་སྤང་གཉེན་ཉམས་འཕེལ་གྱི་བྱ་བ་བྱེད་པས་བདེན་པར་གྲུབ་བོ་ཞེས་པ་ནི་སྒྲོ་
འདོགས་པའི་རྩོད་པའོ། །གསུམ་པ་ནི། བྱང་ཆུབ་དེ་བཞིན་ཉིད་མཚན་ཉིད། །བྱང་ཆུབ་ཇི་ལྟ་
དེ་བཞིན་དུ། །ཞེས་པས་དཔེ་བསྟན། དེ་ཡང་དེ་ཡི་མཚན་ཉིད་བཞེད། །འདི་ནི་འདོད་པའི་
དོན་སྒྲུབ་བྱེད། །ཅེས་པས་དོན་བསྟན་ཏེ། ཐེག་ཆེན་གྱི་སྒོམ་ལམ་དེ་ཡང་དོན་དམ་པར་སྟོང་
ཉིད་དེ་ཡི་མཚན་ཉིད་དེ་རང་བཞིན་ཡིན་ཡང་། ཀུན་རྫོབ་ཏུ་ཐེག་ཆེན་གྱི་སྒོམ་ལམ་འདི་ནི་
འདོད་པའི་དོན་སྤང་གཉེན་ཉམས་འཕེལ་གྱི་བྱ་བ་སྒྲུབ་བྱེད་དུ་ཐུབ་པས་བཞེད་དེ། བྱང་ཆུབ་
སྐུར་གསུམ་པོ་དེ་དོན་དམ་པར་གཟུང་འཛིན་གྱི་སྤྲོས་པ་བྲལ་བའི་དེ་བཞིན་ཉིད་ཀྱི་མཚན་ཉིད་
ཡིན་ཡང་། ཀུན་རྫོབ་ཏུ་བྱང་ཆུབ་སྐུ་གསུམ་པོ་དེས་གཟུང་འཛིན་གྱི་སྤྲོས་པར་བསྟན་པའི་སྒོ་
ནས་གདུལ་བྱའི་དོན་བྱེད་པ་ཇི་ལྟ་བ་དེ་བཞིན་དུ་ཡིན་པའི་ཕྱིར། དེས་ན་ཐེག་ཆེན་གྱི་སྒོམ་
ལམ་དེས་སྤང་གཉེན་ཉམས་འཕེལ་གྱི་བྱ་བ་བྱེད་ཀྱང་བདེན་པར་མི་འགྲུབ་བོ་ཞེས་པ་ནི་སྒྲོ་
འདོགས་ལས་གྲོལ་བའི་ཚུལ་ལོ། །གཉིས་པ་སྐུར་འདེབས་ཀྱི་རྩོད་སྤོང་ལ་གང་ལ་རྩོད་པའི་
ཡུལ། དེ་ལ་སྐུར་འདེབས་ཀྱི་རྩོད་པ། དེ་སྤང་ཏེ་སྐུར་འདེབས་ལས་གྲོལ་ཚུལ་དང་གསུམ་མོ།།
དང་པོ་ནི། འདི་ནི་འདོད་པའི་དོན་སྒྲུབ་བྱེད། །ཅེས་པ་ལའོ། །གཉིས་པ་ནི། ཐེག་ཆེན་སྒོམ་
ལམ་པའི་སེམས་སྐྱེད་ནི་ཆོས་ཅན། ཁྱོད་ཀྱིས་བླ་མེད་བྱང་ཆུབ་སྐྱེད་པར་རིགས་པ་མ་ཡིན་
པར་ཐལ། ཁྱོད་ཀྱི་སྐད་ཅིག་སྔ་མས་དེ་མི་སྐྱེད་པ་གང་ཞིག ཁྱོད་ཀྱི་དེ་ཕྱི་མས་ཀྱང་དེ་བསྐྱེད་
པ་མ་ཡིན་པའི་ཕྱིར་ཞེས་པ་ནི་གཞུང་གི་དངོས་བསྟན་ཡིན་ལ། འགྲེལ་པར་མཐའ་གསུམ་དུ་
བརྟགས་པ་མཛད་དོ། །གསུམ་པ་ནི། མར་མེའི་དཔེ་ལ་བརྟེན་པ་ཡི་ཚུལ་ཏེ་རིགས་པ་དེ་ཉིད་
123-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་འོག་ཏུ་འཆད་པར་འགྱུར་བའི་ཟབ་མོའི་ཆོས་ཉིད་རྣམ་པ་བརྒྱད་མི་འགལ་བར་རྟོགས་
པའི་ནང་ནས་དང་པོ་སྐྱེ་བ་ཟབ་པ་མི་འགལ་བར་རྟོགས་པ་དེས་འདིའི་རྩོད་ལན་རྟོགས་པར་
འགྱུར་རོ། །ཇི་ལྟར་ན་ཐེག་ཆེན་གྱི་སྒོམ་ལམ་སྐད་ཅིག་སྔ་ཕྱི་རེ་རེ་ཁོ་ནས་ཀྱང་བླ་མེད་བྱང་
ཆུབ་མི་སྐྱེད། དེ་དག་མེད་པར་ཡང་དེ་མི་སྐྱེད་ཀྱང་སྐད་ཅིག་སྔ་ཕྱི་ཕན་ཚུན་ལྟོས་ནས་དེ་སྐྱེད་
པ་ཡིན་ཏེ། མར་མེའི་སྐད་ཅིག་སྔ་ཕྱི་རེ་རེ་ཁོ་ནས་ཀྱང་སྡོང་བུ་སྣུམ་ལྡན་རྫོགས་པར་མི་སྲེག་
དེ་དག་མེད་པར་ཡང་རྫོགས་པར་མི་སྲེག་ཀྱང་སྐད་ཅིག་སྔ་ཕྱི་ཕན་ཚུན་ལྟོས་ནས་དེ་ལྟར་སྲེག་
པའི་ཕྱིར་ཞེས་པ་ནི་སྐུར་འདེབས་ལས་གྲོལ་བའི་ཚུལ་ལོ། །གསུམ་པ་སྒྲོ་སྐུར་དང་བྲལ་བའི་
གཏན་ཚིགས་ཀྱི་དབྱེ་བ་ནི། མདོར་བསྟན་དུ་སྒོམ་ལམ་ཕྱིར་མི་ལྡོག་གི་གཏན་ཚིགས་དེ་ཟབ་
པ་ཡིན་པ་དང༌། ཟབ་པ་དེ་སྒྲོ་སྐུར་དང་བྲལ་བར་བཤད་ན། གཏན་ཚིགས་ཟབ་པ་ལ་དབྱེ་ན་
དུ༑ དེ་སྒྲོ་སྐུར་དང་བྲལ་བའི་ཚུལ་ཇི་ལྟར་ཞེ་ན། གཏན་ཚིགས་ཟབ་པ་ལ་སྐྱེ་བ་ཟབ་པ་སོགས་
བརྒྱད་ཡོད་དོ་ཞེས་པ་ནི། སེམས་སྐྱེད་སྔ་ཕྱི་ལྟོས་མེད་དུ་བྱང་ཆུབ་མི་སྐྱེད་ཅིང་། ལྟོས་ནས་
སྐྱེད་པ་སྐྱེ་མི་སྐྱེ་འགལ་བ་ལྟ་བུའི་དོན་མི་འགལ་བས་སྐྱེ་བ་ཟབ་པ་ཉིད་དང་། དངོས་པོ་རྣམས་
དོན་དམ་དུ་མི་འགག་ཅིང་ཀུན་རྫོབ་ཏུ་སྐྱེས་ཙམ་ནས་འགགས་པས་འགག་པ་ཟབ་པ་ཉིད་དོ།།
གཉིས་པ་ལམ་ཐབས་ཤེས་ཟབ་པ་ནི། གནས་སྐབས་ཐམས་ཅད་དུ་དེ་བཞིན་ཉིད་གོམས་
པར་བྱས་ཀྱང་། རྫོགས་སྨིན་སྦྱངས་གསུམ་མ་བྱས་པར་དེ་མངོན་དུ་མི་བྱེད་པ་དེ་བཞིན་ཉིད་
ལ་ཡང་པའི་ཟབ་པ་ཉིད་དང་། གསུམ་པ་སྤང་བྱ་གཟུང་འཛིན་ཟབ་པ་ནི། དེ་བཞིན་ཉིད་ཀྱི་
ཆོས་ཀུན་ལ་བསྒྲུབ་ཏུ་མེད་ཀྱང་སྦྱིན་པ་ལ་སོགས་པ་རྣམ་པ་དུ་མ་སྒྲུབ་པས་ཤེས་བྱ་ལ་ཡོད་
པའི་ཟབ་པ་ཉིད་དང་། མཐོང་བྱ་དེ་བཞིན་ཉིད་ཀྱི་ངོ་བོ་ཡིན་པས་ཅིར་ཡང་མཐོང་བ་མེད་པ་
ཉིད་དོན་དམ་མཐོང་བ་ཡིན་ནོ་ཞེས་བྱ་བ་ཤེས་པ་ལ་ཡོད་པའི་ཟབ་པ་ཉིད་དང་། བཞི་པ་
ཉམས་ལེན་ སྤྱོད་པ་ཟབ་པ་ལ་སྤྱོད་ པའི་ ངོ་བོ། དེའི་རྣམ་པ། དེའི་ཁྱད་པར་དང་གསུམ།
-124-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼ ༨
དང་པོ་ནི། ཆོས་ཉིད་ཀྱི་སྒོ་ནས་སྤྱད་བྱ་མེད་ཀྱ་ཐ་སྙད་དུ་སྦྱིན་སོགས་ལ་སྤྱོད་པ་ཞེས་བྱ་བ་
སྤྱོད་པ་ཟབ་པ་ཉིད་དང་། གཉིས་པ་ནི་མཚན་མ་ཡོད་མེད་སོགས་མཐའ་གཉིས་སུ་མེད་པའི་
ངོ་བོ་སྦྱིན་སོགས་ཀུན་སྒྲུབ་པ་གཉིས་མེད་ལ་ཟབ་པ་ཉིད་དང་། གསུམ་པ་ནི། རྒྱུ་ཚོགས་
གཉིས་རྫོགས་ཀྱང་དོན་དམ་དུ་དེའི་འབྲས་བུ་སངས་རྒྱས་མི་ཐོབ་པར་ཤེས་པ་ཐབས་མཁས་
པ་ལ་ཟབ་པ་ཉིད་དོ། །སྒྲོ་སྐུར་ལས་གྲོལ་བའི་ཚུལ་དང་པོ་ལ་མཚོན་ན། ཐེག་ཆེན་གྱི་སྒོམ་
ལམ་སྔ་ཕྱི་རེ་རེ་ཁོ་ནས་བྱང་ཆུབ་སྐྱེད་པ་དང་། དེ་དག་མེད་པར་དེ་སྐྱེད་པ་ནི་སྒྲོ་འདོགས་ཡིན་
ལ༑ སྤྱིར་དེ་མི་སྐྱེད་པ་ནི་སྐུར་འདེབས་ཡིན་པས། དེ་ཉིད་ལས་གྲོལ་བ་ནི་སྐྱེ་བ་དེ་ཉིད་ལས་
གྲོལ་བའི་ཕྱིར་ན་ཟབ་པའི་དོན་ཏེ་འོག་མ་བདུན་ལ་དེ་བཞིན་དུ་སྦྱར་བར་བྱའོ། །
གསུམ་པ་བསྒོམ་ བྱ་སྦྱོར་བའི་ངོ་བོ་ལ། དེ་ལྟར་སློབ་པ་ཕྱིར་མི་ལྡོག་པའི་ཚོགས་
བཤད་ཟིན་ནས་དེའི་འོག་ཏུ་སྲིད་ཞི་མཉམ་ཀྱི་སྦྱོར་བ་སོགས་གསུམ་འཆད་པ་ནི། འོ་ན་ཕྱིར་
མི་ལྡོག་པའི་རྟགས་ཀྱི་རྗེས་སུ་སྦྱོར་བ་གསུམ་འཆད་པའི་རྒྱུ་མཚན་ཅི་ཡིན་སྙམ་ན། ལམ་
གསུམ་ལ་གནས་པའི་སེམས་དཔའ་ཐམས་ཅད་ཀྱིས་ཕྱིར་མི་ལྡོག་པའི་རྟགས་ཐོབ་ན་དེ་དག་
ཉམས་ལེན་གྱི་རིམ་པ་ལ་མི་ལྟོས་པར་འགྱུར་རོ་ཞེ་ན། སྤྱིར་ས་བཅུའི་རྗེས་ཐོབ་ཡོངས་སྦྱོང་གི་
ཉམས་ལེན་ནི་སྐབས་དང་པོར་བསྟན་ཟིན་ལ། མཉམ་གཞག་གི་སྒྲིབ་པ་སྤོང་བའི་ཉམས་ལེན་
སྐབས་ལྔ་པར་འཆད་པར་འགྱུར་བས། འདིར་དག་སའི་བྱང་སེམས་ཀྱི་ཐུན་མོང་མ་ཡིན་པའི་
ཉམས་ལེན་སྦྱོར་བ་གསུམ་སྟོན་པ་ལ།
ཆོས་སྐུའི་རྒྱུ་སྲིད་ཞི་མཉམ་ཉིད་ཀྱི་སྦྱོར་བ། གཟུགས་སྐུའི་རྒྱུ་ཞིང་དག་པའི་སྦྱོར་བ།
ཕྲིན་ལས་ཀྱི་རྒྱུ་ཐབས་ལ་མཁས་པའི་སྦྱོར་བའོ། །དང་པོ་ལ། སྲིད་ཞི་མཉམ་ཉིད་ཀྱི་སྦྱོར་བའི་
དོན་རྗེས་ཐོབ་ཏུ་ཡང་འཁོར་འདས་གཉིས་ཀ་ལ་བཟང་ངན་ཐ་དད་དུ་འཛིན་པའི་རྣམ་རྟོག་
འབྱུང་མི་སྲིད་པ་ལ་འཇོག་ཅིང་། ས་བདུན་པ་མན་གྱི་རྗེས་ཐོབ་ཏུ་དེ་ལྟ་བུའི་རྣམ་རྟོག་འབྱུང་
-125-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་ཕྱིར་ན་དག་སའི་ཐུན་མོང་མ་ཡིན་པའི་ཉམས་ལེན་དུ་གྲུབ་བོ། །འདི་ལ་སྦྱོར་བའི་ངོ་བོ།
དེ་ལ་ཀླན་ཀ་སྤང་བའོ། །དང་པོ་ནི། གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་སྣང་
ཡང་རང་བཞིན་མེད་པ་རྨི་ལམ་དང་འདྲ་བར་རྟོགས་པའི་ཕྱིར་ན། སྲིད་པ་ལ་དོར་བྱ་དང་ཞི་བ་
ལ་བླང་བྱར་མི་རྟོག་པར་སྒོམ་པའི་དག་སའི་རྣལ་འབྱོར་རོ། །དེ་ཡང་མདོར། ཤཱ་རིའི་བུས་
རབ་འབྱོར་ལ་སྨྲས་པ། རྨི་ལམ་དུ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པའི་
ཏིང་ངེ་འཛིན་ལ་སྙོམས་པར་ཞུགས་ན་ཅི་ཤེར་ཕྱིན་རྣམ་པར་འཕེལ་ལམ། རབ་འབྱོར་གྱིས་
སྨྲས་པ། ཉིན་པར་བསྒོམས་པས་འཕེལ་ན་རྨི་ལམ་དུ་བསྒོམ་པས་ཀྱང་འཕེལ་ལོ། །ཅིའི་ཕྱིར་
ཞེ་ན། རྨི་ལམ་དང་ཉིན་པར་ནི་རྣམ་པར་རྟོགས་པ་མེད་པའོ། །ཞེས་པའི་རྨི་ལམ་གྱིས་འཁོར་
བ་བསྟན་ཏེ། མ་རིག་པའི་འཁྲུལ་སྣང་དང་བཅས་པའི་ཕྱིར། ཉིན་པར་གྱིས་མྱང་འདས་བསྟན་
ཏེ༑ མ་རིག་པའི་གཉིད་སད་པའི་ཕྱིར། རྟོགས་པ་མེད་པས་རྗེས་ཐོབ་ཏུ་ཡང་འཁོར་འདས་ཐ་
དད་དུ་འཛིན་པའི་རྟོག་པ་སྤངས་པར་བསྟན་ནས་ཤུགས་ལ་མཉམ་གཞག་བསྟན་ཏོ། །གཉིས་
པ་ལ་བཞི་ལས། དང་པོ་ལས་མེད་པར་ཐལ་བའི་ཀླན་ཀ་སྤང་བ་ལ་གཉིས་ལས། དང་པོ་ཀླན་
ཀ་ནི། འོ་ན་སད་པའི་ཚེ་ན་ཡང་ལས་སོགས་པ་མེད་པར་ཐལ། རྨི་ལམ་དང་འདྲ་བའི་ཕྱིར་
ཞེས་པའོ། །གཉིས་པ་ཀླན་ཀ་དེའི་ལན་ནི། མདོར་བདེན་པ་གཉིས་ཀྱི་སྒོ་ནས་ཇི་སྐད་བཤད་
པར་ཟད་དེ། དང་པོ་དོན་དམ་དུ་འདོད་པ་ནི། མདོར། བཅོམ་ལྡན་འདས་ཀྱིས་ཆོས་ཐམས་
ཅད་རྨི་ལམ་ལྟ་བུར་གསུངས་པ་དེ་ལྟར་ན་ལས་སོགས་པའམ་ཉེ་བར་སོག་པར་འགྱུར་རོ། །དེ་
ཅིའི་ཕྱིར་ཞེ་ན། རྨི་ལམ་གྱི་ཆོས་གང་ལ་ཡང་སོག་པའམ་འབྲི་བར་འགྱུར་བ་མི་དམིགས་པའི་
ཕྱིར་རོ། །ཞེ་གསུང་ངོ་། །གཉིས་པ་ཀུན་རྫོབ་ཏུ་མ་ངེས་པ་ནི། རྨི་ལམ་དང་འདྲ་ཡང་ཀུན་རྫོབ་
ཏུ་ལས་མེད་མི་དགོས་ཏེ། རྨི་ལམ་དུ་ལས་སོག་པར་རྨིས་ཏེ་རྗེས་ཀྱིས་རྟོག་པས་གསོས་བཏབ་
ན་ལས་སོག་པར་འགྱུར་བའི་ཕྱིར་ཏེ། མདོར། འོན་ཏེ་སད་ནས་རྣམ་པར་རྟོག་ན་ནི་དེ་ལས་
-126-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
སོག་པའམ་འབྲི་བར་འགྱུར་རོ། །ཞེས་གསུངས་སོ། །ལ་སོགས་པས་བསྡུས་པ་གསུམ་གྱི་དང་
པོ་ལས་དོན་དམ་དུ་ཐལ་བའི་ཀླན་ཀ་ནི། རྗེས་ཀྱི་རྟོག་པས་གསོས་བཏབ་ན་ལས་སོགས་བྱས་
པ་ལ་འཁྲིས་ནས། རྨི་ལམ་གྱི་ལས་བདེན་པར་མེད་ཀྱང་རྗེས་ཀྱི་རྟོག་པས་གསོས་བཏབ་པས་
ལས་སོག་ན། རྗེས་ཀྱི་རྟོག་པས་ལས་དོན་དམ་པའི་དངོས་པོའོ། །ཞེས་གསོས་བཏབ་ན་ཡང་
ལས་དོན་དམ་པའི་དངོས་ པོར་ཐལ་ལོ་ཞེས་པའོ། །གཉིས་པ་དེ་ཡི་ལན་ནི། མ་ཁྱབ་སྟེ།
ཐ་སྙད་དུ་ཟག་བཅས་ཀྱི་ལས་དང་སེམས་པ་རང་རྒྱུད་རྣམ་རྟོག་ལས་སྐྱེའི་དེ་མེད་པར་མི་སྐྱེ་
བའི་ཕྱིར་ཞེས་པའོ། །གཉིས་པ་ལུང་དང་འགལ་བའི་ཀླན་ཀ་ནི། རང་རྒྱུད་རྣམ་རྟོག་ལས་
སེམས་པ་སྐྱེ་བར་ཁས་བླངས་པ་ལ་འཁྲིས་ནས། དེ་མི་འཐད་པར་ཐལ། བཅོམ་ལྡན་འདས་
ཀྱིས་ལས་དང་སེམས་པ་ཐམས་ཅད་ནི་དབེན་པར་གསུངས་པའི་ཕྱིར་ཞེས་པའོ། །དེ་ཡི་ལན་
ནི༑ བཅོམ་ལྡན་འདས་ཀྱིས་དེ་ལྟར་གསུངས་པ་དང་རང་རྒྱུད་རྣམ་རྟོག་ལས་ལས་དང་སེམས་
པ་ཐམས་ཅད་སྐྱེ་བར་བཤད་པ་མི་འགལ་ཏེ། སྔ་མ་དོན་དམ་དང་། ཕྱིར་མ་ཀུན་རྫོབ་ལ་
དགོངས་པའི་ཕྱིར་ཞེས་པའོ། །གསུམ་པ་སྔ་ཕྱི་འགལ་བའི་ཀླན་ཀ་ནི། རང་རྒྱུ་རྣམ་རྟོག་ལས་
ལས་དང་སེམས་པ་སྐྱེ་བར་ཁས་བླངས་པ་ལ་འཁྲིས་ནས། རྨི་ལམ་དུ་སྦྱིན་སོགས་སྤྱད་པར་
རྨིས་ཏེ། དེའི་དགེ་བ་བྱུང་ཆུབ་ཏུ་བསྔོ་བར་འགྱུར་རམ་མི་འགྱུར། འགྱུར་ན་ལས་དང་སེམས་
པ་སྒྲོ་བཏགས་པའི་དངོས་པོ་བཤད་པ་དང་འགལ་ཞིང་
། མིའགྱུར་ན་དམིགས་པ་དང་བཅས་
པ་ལས་ལས་དང་སེམས་པ་སྐྱེ་བར་བཤད་པ་དང་འགལ་ལོ་ཞེས་པའོ། །དེ་ཡི་ལན་ནི།
རབ་འབྱོར་རང་ཉིད་ཀྱིས་ལན་བརྗོད་ཟིན་ཅིང་། མ་འོངས་པའི་སངས་རྒྱས་བརྒྱུད་མར་འབྱུང་
བ་རྣམས་ཀྱིས་ལེན་འདེབས་པར་འགྱུར་བས། དྲིས་ལན་མ་རྫོགས་པར་བསྟན་པའི་དོན་དུ་
བྱམས་པ་ལ་ཁ་འཕངས་ཤིང་། བྱམས་པས་ཀྱང་ལན་ལྡོན་བྱ་ལྡན་བྱེད་ཡང་དག་ཏུ་མ་མཐོང་
བར་གསུངས་པས། དོན་དམ་ལ་གང་ཡང་མི་དམིགས་པར་དངོས་སུ་བསྟན་ནས། ཤུགས་ལ་
-l27-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྗེས་ཀྱི་རྟོག་པས་གསོས་བཏབ་ན་བསྔོ་བར་འགྱུར་བར་བསྟན་ནོ། །འདི་དག་ནི་ཉིར་སྣང་གི་
དགོངས་པ་དཀའ་འགྲེལ་ལས་གསུངས་པ་བཀོད་པ་ཡིན་ནོ། །
གཉིས་པ་གཟུགས་སྐུའི་རྒྱུ་ཞིང་དག་སྦྱོར་ནི། སེམས་ཅན་གྱི་འཇིག་རྟེན་བཀྲེས་སྐོམ་
ལ་སོགས་པས་མ་དག་པ་དེ་ལ་དག་པར་སྒྲུབ་པ་ནི། བདག་སངས་རྒྱས་ཀྱི་ཞིང་དེར་བཀྲེས་
སྐོམ་སོགས་སེམས་ཅན་གྱི་ཉེས་པ་ཀུན་མི་འབྱུང་ཞིང་ལྷའི་ལོངས་སྤྱོད་ཇི་ལྟ་བར་གྱུར་ཅིག་
ཅེས་སོགས་སྨོན་ལམ་འདེབས་པ་ཡི་སྒོ་ནས་དེའི་རྒྱུ་དགེ་རྩ་དངོས་སུ་སྒྲུབ་པ་ནི། སངས་རྒྱས་
ཀྱི་བཅུད་ཀྱི་ཞིང་ནི་དག་པའི་སྦྱོར་བ་ཉིད་དོ། །བཅུད་དག་པར་སྒྲུབ་པ་དེ་བཞིན་དུ་སྣོད་ཀྱི་
འཇིག་རྟེན་རྡོ་བ་དང་ཚེར་མ་ལ་སོགས་པས་མ་དག་པ་དེ་ལ་དག་པར་སྒྲུབ་པ་ནི། བདག་
སངས་རྒྱས་པའི་ཞིང་དེར་གསེར་གྱི་ས་གཞི་དང་། ལག་མཐིལ་ལྟར་མཉམ་པ་ལ་སོགས་པར་
གྱུར་ཅིག་ཅེས་སྨོན་པ་ཡི་སྒོ་ནས་དེའི་རྒྱུ་དགེ་རྩ་དངོས་སུ་སྒྲུབ་པ་ནི། སངས་རྒྱས་ཀྱི་སྣོད་ཀྱི་
ཞིང་ནི་དག་པའི་སྦྱོར་བ་ཉིད་དོ། །འདི་དག་སའི་ཐུན་མོང་མ་ཡིན་པའི་ཉམས་ལེན་ཡིན་པའི་
རྒྱུ་མཚན་ནི། ས་བདུན་པ་མན་ཆད་དུ་ཞིང་སྦྱོང་བར་གསུངས་པ་རྣམས་བསམ་པ་སྦྱོང་བ་དང་།
འདིར་སྦྱོང་བར་བཤད་པ་དེའི་རྒྱུ་དགེ་རྩ་སྦྱོར་བས་ཀྱང་དངོས་སུ་སྒྲུབ་པ་ཡིན་ལ་དེ་དག་སའི་
ཐུན་མོང་མ་ཡིན་པའི་ཁྱད་ཆོས་ཡིན་ཏེ། ས་བདུན་པ་མན་ཆན་དུ་ཞིང་གཉིས་སོ་སོར་མ་ཕྱེ་
བར། སངས་རྒྱས་ཞིང་ཀུན་སྦྱོང་བ་དང་། །ཞེས་དང་། ས་བརྒྱད་པའི་ཡོངས་སྦྱོང་གི་སྐབས་
སུ༑ རྒྱལ་བ་ཡི་ཞིང་སྦྱོང་ཞེས་དང་། སངས་རྒྱས་ཞིང་བཟང་བསྒྲུབ་ཅེས་པར་སོ་སོར་ཕྱེ་ནས་
སྒྲུབ་ཅེས་པའི་ཚིག་གི་ཁྱད་པར་གསུངས་ཤིང་། འདིར་ཡང་དེ་བཞིན་དུ་གསུངས་པའི་ཕྱིར་རོ།།
གསུམ་པ་ཐབས་མཁས་སྦྱོར་བ་ལ་ཡུལ། ངོ་བོ། དབྱེ་བའོ། །དང་པོ་ནི། སྟོང་པ་ཉིད་
ལ་སོགས་པ་བཅུ་པོ་སྒྱུ་བ་ལྟ་བུ་ནི་ཡུལ་ལོ། །གཉིས་པ་ནི། ཡུལ་བཅུ་པོ་ལ་འདྲིས་པར་བྱ་བ་
དང༌། མངོན་དུ་བྱ་བའི་དུས་དང་། དུས་མ་ཡིན་པ་ཤེས་ཏེ་དུས་ལ་བབ་ན་མངོན་དུ་བྱེད།
-j28-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
མ་བབ་ན་མི་བྱེད་པའི་དག་སའི་རྣལ་འབྱོར་ནི་ཡུལ་ཅན་སྦྱོར་བའི་ངོ་བོ། གསུམ་པ་ནི། དེ་
ལྟར་བུའི་སྦྱོར་བ་འདི་ནི་དབྱེ་གཞི། དབྱེ་ན་རྣམ་པ་བཅུ་སྟེ། ཡུལ་བཅུ་ཡོད་པའི་དབྱེ་བས་སོ།།
བཅུ་གང་ཞེ་ན། དང་པོ་ནི། སྐྱེས་བུ་དཔའ་བོའི་དཔེས། སྲོག་གནས་པ། ཡོན་ཏན་ཁྱད་པར་
ཅན། ལྷག་བཅས། ལྷག་མེད་ཀྱི་མྱང་འདས་ལ་རིམ་བཞིན་བར་དུ་གཅོད་པ་བདུད་བཞི་སྟེ།
ཐེག་གསུམ་ཆར་ལ་དང་། ཐེག་ཆེན་ལ་བར་དུ་གཅོད་པས་གཉིས་ཀྱི་དགྲ་རྣམས་ལས་ནི་
འདས་ཤིང་ཐར་བར་བྱེད་པའི་ཐབས་ལ་མཁས་པའི་སྦྱོར་བ་དང་། འདི་འོག་མ་དགུ་ལ་འང་
སྦྱར་རོ། །དེ་ཡང་སྡུད་པར། དེ་བཞིན་དེ་ཚེ་བྱང་ཆུབ་སེམས་དཔའ་མཁས་པ་ཡང་། །སེམས་
ཅན་ཁམས་ལ་ཀུན་ཏུ་སྙིང་རྗེ་ཆེར་བསྐྱེད་ཅིང་། །བདུད་བཞི་དག་ཀྱང་ས་གཉིས་ལས་ཀྱང་
རབ་འདུས་ནས། །ཏིང་འཛིན་མཆོག་ལ་གནས་ཤིང་བྱང་ཆུབ་རེག་མི་བྱེད། །ཅེས་གསུངས་
སོ༑ ༑གཉིས་པ་ནི། བྱ་བར་སྣང་ལ་གནས་ཀྱང་ས་ལ་མི་ལྟུང་བས་གནས་པ་ལྟར། བྱང་
སེམས་རྣམ་ཐར་སྒོ་གསུམ་སྤྱོད་ཀྱང་སངས་རྒྱས་ཀྱི་ཆོས་རྣམས་མ་རྫོགས་པར་དེ་དག་མངོན་
དུ་བྱེད་པའི་ཚུལ་གྱིས་མི་གནས་པ་སྟེ། །དེ་ལྟར་བྱང་ཆུབ་སེམས་དཔའ་རྣམ་ཐར་སྒོར་སྤྱོད་པ།
མྱ་ ངན་ འདས་ ལ་ མི་ རེག་མཚན་མར་ སྤྱོད་ མ་ ཡིན། །ཞེས་ གསུངས སོ། །གསུམ་པ་ནི།
འཕོངས་མཁན་མཁས་པས་ནམ་མཁར་མདའ་བརྒྱུད་དམར་འཕངས་པས་ཇི་སྲིད་འདོད་ཀྱི་
བར་ས་ལ་མི་ལྟུང་བར་བྱེད་པ་ལྟར། སྔོན་གྱི་སྨོན་ལམ་གྱི་འཕེན་པའི་ཤུགས་ཇི་ལྟ་བ་བཞིན་དུ་
ཐབས་ཤེས་གཉིས་ཀྱིས་དོན་གཉིས་རྫོགས་པར་སྒྲུབ་ཅིང་དེ་མ་རྫོགས་པར་མྱ་འདས་མངོན་
དུ་མི་བྱེད་པ་སྟེ། དེ་རྣམས་དགེ་བའི་རྩ་བ་ཇི་སྲིད་མ་རྫོགས་པ། །དེ་སྲིད་སྟོང་ཉིད་དམ་པ་དེ་ནི་
ཐོབ་མི་བྱེད། །ཅེས་གསུངས་སོ། །བཞི་པ་ཉན་རང་དང་ཐུན་མོང་མ་ཡིན་པའི་མཚན་ཉིད་ཀྱི་
ཐབས་ལ་མཁས་པ་ནི། སེམས་ཅན་ཡོངས་སུ་མི་གཏོང་བས་དེ་རྣམས་བདག་གིས་བསྒྲལ་
བར་བྱའོ་སྙམ་པས་བར་དོར་ཉན་རང་དུ་མི་ལྟུང་བའོ། །ལྔ་པ་མ་ཆགས་པའི་ཐབས་ལ་མཁས་
-129-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ནི། རྣམ་ཐར་སྒོ་གསུམ་ལ་སྙོམས་པར་འཇུག་ཀྱང་བསམ་གཏན་སོགས་དང་། དྲན་པ་ཉེར་
གཞག་སོགས་ལས་མ་ཉམས་ཤིང་དམན་པའི་འབྲས་བུ་ལྔ་མངོན་དུ་བྱེད་པའི་བདེ་བ་ལ་མ་
ཞེན་པའོ། །དྲུག་པ། བདུན་པ། བརྒྱད་པ་རྣམ་ཐར་སྒོ་གསུམ་གྱི་ཐབས་ལ་མཁས་པ་གསུམ་
རིམ་བཞིན། བྱང་ཆུབ་སེམས་དཔའ་སེམས་ཅན་རྣམས་ཕྱིན་ཅི་ལོག་བཞི་ལ་སོགས་པའི་
དམིགས་པ་ལ་སྤྱོད་པ་མཐོང་ནས་མི་དམིགས་པ་སྟོང་པ་ཉིད་སྒོམས་ཏེ། བདག་སངས་རྒྱས་
ནས་སེམས་ཅན་རྣམས་ཀྱི་དེ་སྤང་བར་བྱའོ་སྙམ་པས་སྟོང་ཉིད་སྒོམ་ཞིང་རྫོགས་པར་བྱེད་པར་
བྱེད་པའོ། །སྐྱེད་པ་དང་བུད་མེད་དང་གཟུགས་སོགས་ཀྱི་མཚན་མ་ལ་སྤྱོད་པ་མཐོང་ནས་
མཚན་མ་ཟད་ པ་བསྒོམས་ཏེ། ཞེས་སོགས་དང་། བརྒྱ་བྱིན་སོགས་སུ་སྨོན་པ་ལ་སྤྱོད་པ་
མཐོང་ནས་སྨོན་ལམ་ཟད་པ་བསྒོམས་ཏེ། ཞེས་སོགས་སོ། །དགུ་པ་ཕྱིར་མི་ལྡོག་པ་དེའི་
རྟགས་ཀྱི་ཐབས་ལ་མཁས་པ་ནི། རང་གིས་དེའི་རྟགས་ཐོབ་ནས་གཞན་གྱིས་དེ་དྲིས་པ་ན་
དེའི་རྟགས་རྣམས་རང་གི་མྱོང་བ་དང་མཐུན་པར་གཞན་ལ་སྟོན་པའོ། །བཅུ་པ་ཡུལ་ཚད་མེད་
པ་ཤེས་པའི་ཐབས་ལ་མཁས་པའི་སྦྱོར་བ་ནི། ཤེས་བྱའི་ཡུལ་ཐམས་ཅད་མངོན་སུམ་དུ་ཤེས་
པའི་དག་སའི་རྣལ་འབྱོར་ཏེ། རྒྱལ་སྲས་རྣམས་ཀྱི་མི་སློབ་པའི། །དངོས་དེ་གང་ཡང་ཡོད་མ་
ཡིན། །ཞེས་སོ། །མངོན་པར་རྟོགས་པའི་རྒྱན་གྱི་རྣམ་བཤད་དགོངས་དོན་རབ་གསལ་ལས་
སྐབས་བཞི་པའི་ལེགས་བཤད་དོ།། །།
༈ གཉིས་པ་རྩེ་སྦྱོར་ལ་རྣམ་ཀུན་གྱི་འོག་ཏུ་རྩེ་སྦྱོར་འཆད་པའི་རྒྱུ་མཚན། རྒྱུ་མཚན་
ཅན་གྱི་རྩེ་སྦྱོར་དངོས་སོ། །དང་པོ་ལ་དོན་འབྲེལ་དང་། ཚིག་འབྲེལ་ལོ། ། །
དང་པོ་ནི། དེའི་རྒྱུ་མཚན་ཡོད་དེ་བྱང་སེམས་ཚོགས་ལམ་པས་རྣམ་པ་བརྒྱ་བདུན་ཅུ་
རྩ་གསུམ་རྫོགས་པར་བསྒོམས་པས་བསྒོམ་བྱའི་དོན་ལ་སྒོམ་བྱུང་གཙོ་བོར་གྱུར་པའི་ཉམས་
སྐྱེས་པའི་ཚེ་རྩེ་སྦྱོར་དུ་འཇོག་པའི་ཕྱིར་རོ། །
-130-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
གཉིས་པ་ནི། སློབ་པ་ཕྱིར་མི་ལྡོག་པའི་ཚོགས། །ཞེས་པར་སློབ་པ་ཕྱིར་མི་ལྡོག་པའི་
རྟགས་དང༌། དེའི་རྟགས་དང་ཞེས་པར་མི་སློབ་པ་ཕྱིར་མི་ལྡོག་པའི་རྟགས་བསྟན་པ་ན།
འོ་ན་རྣམ་ཀུན་གྱི་སྦྱོར་བ་བསྒོམས་པ་ལས་རྩེ་སྦྱོར་ཐོབ་པའི་རྟགས་གང་ཞེ་ན། དེ་ནི་རྨི་ལམ་ན་
ཡང་ཞེས་སོགས་ཀྱིས་སྟོན་པས་རྣམ་ཀུན་གྱི་མཇུག་གི་གཞུང་གིས་རྩེ་སྦྱོར་གྱི་གཞུང་གི་ཐོག་
མ་འདྲེན་པར་བྱེད་པ་སྟེ། དཔེར་ན། ལམ་གྱི་ཡུལ་ཅན་ངེས་འབྱུང་དང་། །ཞེས་པ་ལས་འཕྲོས་
ནས། ཡུལ་ཅན་ལམ་ཤེས་སྐྱེ་རུང་སོགས་ཡན་ལག་ལྔ་ནི། འོད་ཀྱིས་མོག་མོག་པོར་མཛད་
དང༌། །ཞེས་སོགས་ཀྱིས་སྟོན་པ་དང་། ཁམས་གསུམ་པ་ཡི་རྣམ་པ་ཞེས་སོགས་ལས་འཕྲོས་
ནས་ལམ་ཤེས་དེས་ཁམས་གསུམ་པའི་རྣམ་པ་ཅན་གྱི་ཤེས་པ་དང་ཤེས་བྱ་མཉམ་པ་ཉིད་དུ་
རྟོགས་ན། དེ་ཙམ་དུ་ངེས་སམ་ཞེ་ན། དེར་མ་ཟད་འཁོར་འདས་བར་གསུམ་ལ་མི་གནས་ཤིང་
དུས་གསུམ་མཉམ་པ་ཉིད་དུ་རྟོགས་སོ་ཞེས་པ་ཚུ་རོལ་ཕ་རོལ་སོགས་ཀྱིས་སྟོན་པ་དང༌།
དེ་ལྟར་འདི་དང་ཡང་འདི་དང་། །ཞེས་སོགས་སུ་མཁྱེན་གསུམ་བསྡུ་བར་གསུངས་པའི་བསྡུ་
ཚུལ་གང་ཞེ་ན། གཞི་ཤེས་པ་ཡི་ཞེས་སོགས་གསུམ་པའི་མཇུག་གི་ས་བཞི་པའི་གཞུང་གི་ཐོག་
མ་འདྲེན་པ་བཞིན་ནོ། །གཉིས་པ་རྒྱུ་མཚན་ཅན་གྱི་རྩེ་སྦྱོར་དངོས་ལ་བཞི་སྟེ། སྦྱོར་ལམ་རྩེ་
སྦྱོར་མཐོང་སྒོམ་མ་ཆད།བར་ཆད་མེད་པའི་རྩེ་སྦྱོར་རོ། །
དང༌ པོ་ལའང་བཞི་ལས། དང་པོ་དྲོད་ཀྱི་རྩེ་ སྦྱོར་ནི། རྣམ་པ་བཅུ་གཉིས་དག་ཏུ་
བཞེད། །ཅེས་དྲང་ངོ་། །སུས་ན་དེ་བཞིན་གཤེགས་པས་སོ། །གང་ན་རྩེ་མོར་ཕྱིན་པའི་སྦྱོར་བ་
ཐོབ་པའི་རྟགས་སོ། །བཅུ་གཉིས་པོ་གང་ཞེ་ན། རྨི་ལམ་གྱི་གནས་སྐབས་ན་ཡང་ཤེས་བྱའི་
ཆོས་རྣམས་ཀུན་རྨི་ལམ་ལྟ་བུར་ལྟ་བ་ལ་དང་ལ་སོགས་པ་སྒྲ་བརྙན་མིག་ཡོར་སྤྲུལ་པ་དྲི་ཟའི་
གྲོང་ཁྱེར་ལྟ་བུར་ལྟ་བ་ལ་སོགས་པ་རྨི་ལམ་གྱི་རྟགས་དྲུག །བདག་ལུང་བསྟན་ན་མེ་འདི་ཞི་
བར་གྱུར་ཅིག་ཅེས་བརྗོད་པས། གྲོང་ཁྱེར་སོགས་ཚིག་པ་རབ་ཏུ་ཞི་བར་བྱེད་པའི་བདེན་པའི་
131-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱིན་གྱིས་བརླབས་གྲུབ་ཅིང་ང་རྒྱལ་མེད་པ་སོགས་སད་པའི་རྟགས་དྲུག་གོ །ཡང་ན་སྐྱེས་བུ་
འདི་ཆོས་ཅན། རྩེ་མོར་ཕྱིན་པའི་སྦྱོར་བ་ཐོབ་སྟེ། རྨི་ལམ་ན་ཡང་ཆོས་རྣམས་ཀུན་རྨི་ལམ་ལྟ་
བུར་ལྟ་བ་ལ་སོགས་པ་རྣམ་པ་བཅུ་གཉིས་དག་དང་ལྡན་པའི་ཕྱིར། ཁྱབ་སྟེ། བཅུ་གཉིས་པོ་
རྩེ་སྦྱོར་དེའི་རྟགས་སུ་སངས་རྒྱས་བཞེད་པའི་ཕྱིར་ཞེས་སྦྱར་རོ། །གཉིས་པ་རྩེ་མོའི་རྩེ་སྦྱོར་ནི།
འཛམ་བུ་གླིང་གི་སྐྱེ་བོ་ཇི་སྙེད་པ་དེ་ཀུན་སངས་རྒྱས་སུ་གྱུར་པ་ལ་ལ་ལ་ཞིག་གིས་སེམས་
བསྐྱེད་དེ། དེ་རྣམས་བཞུགས་ཀྱི་བར་དུ་མཆོད་ཅིང་བྱང་ཆུབ་ཆེན་པོར་བསྔོས་པའི་དགེ་བ་
དང༌། ལ་སོགས་པ་གླིང་གཉིས་ནས་སྟོང་གསུམ་གྱི་བར་གྱི་སྐྱེ་བོ་ཇི་སྙེད་པ་དེ་ཀུན་སངས་
རྒྱས་སུ་གྱུར་པ་ལ་ལ་ལ་ཞིག་གིས་སེམས་བསྐྱེད་དེ་དེ་རྣམས་བཞུགས་ཀྱི་བར་དུ་མཆོད་ཅིང་
བྱང་ཆུབ་ཆེན་པོར་བསྔོས་པའི་དགེ་བ་རྣམ་པ་མང་དུ་ནི་དཔེར་མཛད་ནས། དེ་བས་རང་རྩེ་
སྦྱོར་ལ་གནས་ནས་གཞན་ལ་ཡུམ་ཉིན་གཅིག་ཙམ་སྟོན་པ་དང་། ཡུམ་དང་ལྡན་པའི་ཡིད་ལ་
བྱེད་པས་སྤྱོད་ན་བསོད་ནམས་རྣམ་པར་འཕེལ་བ་ལ་སོགས་པ་ཕྱི་གཙོ་བོར་གྱུར་པའི་བསོད་
ནམས་བརྒྱད། ནང་གཙོ་བོར་གྱུར་པའི་བསོད་ནམས་བརྒྱད་དེ་བཅུ་དྲུག་གི་བདག་ཉིད་དོ། །
འདིས་སྔ་མ་སངས་རྒྱས་ལ་མཆོད་པ་སོགས་དཔེར་བསྟན་ནས། སྤྱིར་བསོད་ནམས་གོང་ནས་
གོང་དུ་འཕེལ་བར་བསྟན་གྱི། བཅུ་དྲུག་པོ་སྔ་མ་སྔ་མ་ལས། ཕྱི་མ་ཕྱི་མ་ཁྱད་པར་འཕགས་
པར་བསྟན་ནུས་པ་ནི་མ་ཡིན་ནོ། །བརྒྱད་སྟོང་པ་དང་། སྡུད་པ་ལྟར་ན། འཛམ་བུ་གླིང་གི་སྐྱེ་
བོ་ཇི་སྙེད་པ་དེ་ཀུན་གྱིས་སྔ་ཕྱི་མེད་པར་མི་ལུས་ཐོབ་སྟེ། སེམས་བསྐྱེད་ནས་ཇི་སྲིད་འཚོའི་
བར་རམ་ལོ་བརྒྱ་སྟོང་བྱེ་བ་མང་པོར་སྦྱིན་པ་བྱིན་ཏེ། བྱང་ཆུབ་ཏུ་བསྔོ་བ་བས་ཉིན་གཅིག་
ཡུམ་དང་ལྡན་པ་ཡིད་ལ་བྱེད་པས་གནས་ན་བསོད་ནམས་འཕེལ་བར་གསུངས་ཏེ། གཉིས་
ཆར་དོན་ལ་ཞུགས་ཤིང་གཞུང་ལ་སྦྱར་དུ་རུང་ངོ༌། །གསུམ་པ་བཟོད་པ་ནི། མངོན་པར་བརྗོད་
ཅེས་དྲང་ངོ་། །གང་ན་ཀུན་མཁྱེན་ཉིད་གསུམ་ཆོས་སུམ་ཅུ་པོ་རྣམས་ཡོངས་སུ་རྫོགས་པ་བླ་ན་
-132-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
མེད་པའི་བྱང་ཆུབ་ཏུ་བསྔོ་བ་ལ་རང་ཉིད་ཀྱིས་འཇུག་པ་དང་། དེ་ལྟར་བསྔོ་ཡང་ཞི་བར་ལྟུང་
བ་སྤང་བའི་ཕྱིར་སྙིང་རྗེས་སེམས་ཅན་གྱི་དོན་ཡོངས་སུ་མི་གཏོང་བ་ལ་རང་རང་གིས་འཇུག་
པའོ། །ཇི་ལྟར་ན་དེ་གཉིས་ལས་སླར་མི་ལྡོག་པས་བརྟན་པ་ཞེས་བྱ་བ་ནིའོ། །བཞི་པ་ཆོས་
མཆོག་རྩེ་སྦྱོར་ནི། ཡོངས་སུ་བསྒྲགས་པ་ཡིན་ཞེས་དྲང་ངོ༌། །གང་ན་མདོའི་སྦས་དོན་ཏིང་ངེ་
འཛིན་དང་། དངོས་བསྟན་རྗེས་སུ་ཡི་རང་གཉིས་སོ། །གཉིས་པོའི་ངོ་བོ་གང་ཞེ་ན། དང་
པོ་ནི། གཉིས་དང་གཉིས་མེད་ཀྱི་འདུ་ཤེས་ནུབ་པས། སེམས་དང་དེ་ལས་དོན་གཞན་ལ་མི་
འཇུག་ པར་ རྩེ་ ཅིག་ཏུ་ གནས་ པའོ། །གཉིས་པ་ནི། སེམས་ དང་ པོ་བསྐྱེད་པ། སྤྱོད་པ་ལ་
ཞུགས་པ། ཕྱིར་མི་ལྡོག་པ། སྐྱེ་བ་གཅིག་ཐོགས་ཀྱི་བྱང་སེམས་བཞིའི་སེམས་བསྐྱེད་ཀྱི་དགེ་
བ་ ལ་ རྗེས་ སུ་ ཡི་ རང་བའོ། །གང་ ལས་ན་མདོ་ལས་ སོ། །ཇི་ལྟར་ན་གླིང་བཞི་པ་དང༌།
སྟོང་དང་པོ་དང་། སྟོང་གཉིས་པ་དང་། སྟོང་གསུམ་པོ་དག་གི་ས་རྡོ་སྲང་ལ་གཞལ་བའི་གྲངས་
དང༌། དེའི་ཆུ་སྐྲའི་རྩེ་མོ་བརྒྱར་བཤགས་པའི་ཆའི་ཆུ་ཐིགས་ཀྱི་གྲངས་སོ་སོར་དཔེར་མཛད་
ནས་དཔེ་གཉིས་པོ་དེ་བས། རིམ་བཞིན་དོན་གཉིས་བསོད་ནམས་མང་པོའི་རང་བཞིན་ཉིད་
དུ་བསྟན་པའི་ཚུལ་གྱིས་སོ། །
གཉིས་པ་མཐོང་ལམ་རྩེ་སྦྱོར་ནི། ལུས་རྣམ་གཞག་ཏུ། མཐོང་ཞེས་བྱ་བའི་ལམ་ལ་ནི།།
རྣམ་པར་རྟོག་པ་རྣམ་བཞི་ཡི། །གཉེན་པོ་རྣམ་པ་བཞི་དང་ནི། །ཞེས་མཐོང་སྤང་གཟུང་འཛིན་
གྱི་རྣམ་རྟོག་བཞིའི་གཉེན་པོའི་ལྡོག་པ་ནས་བཤད་པས། འདིར་དེ་འཆད་པ་ལ་སྤང་བྱ་གཟུང་
འཛིན་གྱི་རྣམ་རྟོག་བཤད། གཉེན་པོ་མཐོང་ལམ་རྩེ་སྦྱོར་བཤད་པའོ། །
དང་པོ་ལ་བསྟན་བཤད་གཉིས། དང་པོ་ལ་གཟུང་རྟོག་དང་། འཛིན་རྟོག་གོ །དང་པོ་
ལ་རྟོག་པའི་ཡུལ། ངོ་བོ། དབྱེ་བ། རྟོག་པར་འཇོག་པའི་རྒྱུའོ། །དང་པོ་ནི། མཚན་མར་མི་
དམིགས་པའི་ངོ་བོ་ནི་འཇུག་པར་བྱ་བ་དང་། དེར་དམིགས་པའི་ངོ་བོ་ནི་ལྡོག་པར་བྱ་བའི་
l
པ133-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡུལ་ལོ། །གཉིས་པ་ནི། ཡུལ་གཉིས་པོ་དེ་ལ་དམིགས་ནས་འཇུག་བྱ་དང༌། ལྡོག་བྱའི་གཟུང་
བར་མངོན་པར་ཞེན་པའི་རིགས་སུ་གནས་པའི་ཤེས་སྒྲིབ་ཀྱི་རྣམ་རྟོག་སྟེ། དང་པོ་ནི། རྣམ་
པར་དག་པ་བསྐྱེད་པ་ལ་སོགས་པ་ལ་གཟུང་བར་རྣམ་པར་རྟོག་ཞེས་པའི་དངོས་བསྟན་དང་
དོན་གཅིག །གཉིས་པ་ནི། སྟོང་པ་ཉིད་དང་ཕ་རོལ་ཏུ་ཕྱིན་པའི་དོན་ལ་གཟུང་བར་རྣམ་པར་
རྟོག་ཅེས་པར་དངོས་སུ་བསྟན་པ་དང་དོན་གཅིག་གོ །གསུམ་པ་ནི། རྟོག་པ་དེ་དག་སོ་སོར་ཏེ་
རེ་རེ་ལ་དགུ་དགུ་ཡི་བདག་ཉིད་དུ་ཡོད་དེ་ཡུལ་དགུ་དགུ་ཡོད་པས་སོ། །བཞི་པ་ནི། ཡུལ་གྱི་
གནས་ལུགས་ཇི་ལྟ་བ་བཞིན་མིན་པར་འཛིན་པའི་བདག་ཉིད་དག་ཏུ་ཤེས་པར་བྱའོ། །
གཉིས་པ་འཛིན་རྟོག་མདོར་བསྟན་ལ་རྟོག་པའི་ཡུལ། ངོ་བོ། དབྱེ་བ། རྟོག་པར་འཇོག་པའི་
རྒྱུའོ། །དང་པོ་ནི། རྟོག་པའི་རྟེན་ལ་སོ་སོའི་སྐྱེ་བོ་དང་འཕགས་པ་གཉིས་ཡོད་པའི་དབྱེ་བས།
སེམས་ཅན་རྫས་སུ་ཡོད་པ་དང་དེ་བཏགས་པར་ཡོད་པའོ། །གཉིས་པ་ནི། དམིགས་ཡུལ་
གཉིས་པོ་ལ་དམིགས་ནས། རིམ་བཞིན་འཛིན་པ་པོར་བདེན་པར་མངོན་པར་ཞེན་པ་དང་དེར་
བཏགས་པ་ཙམ་དུ་མངོན་པར་ཞེན་པའི་འཛིན་སྟངས་ཅན་གྱི་རྣམ་རྟོག་གཉིས་ནི། འཛིན་པའི་
རྣམ་པར་རྟོག་པ་གཉིས་པོ་དག་ཏུ་འདོད་དོ། །གསུམ་པ་ནི། རྣམ་རྟོག་དེ་དག་སོ་སོར་ཏེ་རེ་རེ་
ལ་དགུ་དགུའི་བདག་ཉིད་དུ་ཡོད་དེ་ཡུལ་དགུ་དགུ་ཡོད་པས་སོ། །བཞི་པ་ནི། རྟོག་པ་དེ་དག་
ཡུལ་གྱི་གནས་ཚུལ་འཛིན་པ་ཡི་ངོ་བོས་སྟོང་པའི་མཚན་ཉིད་ཅན་ཡིན་ཏེ། རྟོག་པ་དེ་དག་
ཡུལ་གྱི་གནས་ཚུལ་གང་གི་ཡང་འཛིན་བྱེད་ཡིན་པར་འདོད་དེ་མིན་པ་དེ་ལྟར་བསྟན་པའི་
ཕྱིར། གྲུབ་སྟེ་གལ་ཏེ་རྟོག་པས་གཟུང་བའི་དོན་ཇི་ལྟར་གཟུང་བ་དེ་བཞིན་དུ་མེད་པས་སོ། །
གཉིས་པ་རྒྱས་བཤད་ལ་གཟུང་རྟོག་རྒྱས་བཤད། འཛིན་རྟོག་རྒྱས་བཤད་དོ། །དང་པོ་ལ་
འཇུག་པ་གཟུང་རྟོག་དང་། ལྡོག་པ་གཟུང་རྟོག་གོ །དང་པོ་ལ་རྟོག་པའི་ཡུལ། ངོ་བོ། དབྱེ་
བའོ། །དང་པོ་ལ་དགུ་ཡོད་པ་གཉིས་སུ་འདུས་ཏེ་བྱང་སེམས་ཀྱི་ལམ་དང་། དེའི་འབྲས་བུའོ།།
-134-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
དང་པོ་ལ་ལམ་གྱི་རང་བཞིན། དེའི་རྒྱུ། དེའི་རྐྱེན། དེའི་དམིགས་པ། དེའི་བྱེད་པའོ། །དང་པོ་
ནི༑ ལམ་གྱི་ངོ་བོ་ཉིད་ནི། སེམས་སྐྱེད་པའམ་ཕྱིན་དྲུག་གོ །གཉིས་པ་ནི། བྱང་ཆུབ་གཞན་དུ་
མི་འགྱུར་ བས་ སངས་ རྒྱས་ སུ་ རིགས་ ངེས་ པ་ནི། ནམ་མཁའི་དཔེས་སོ། །གསུམ་པ་ནི། །
བདེན་མེད་རྟོགས་པས་མཐོང་སྒོམ་གྱི་ལམ་ནི་ཡང་དག་པར་འགྲུབ་པའི་རྐྱེན་ཐབས་མཁས་
ཏེ༑ སྒྱུ་མའི་དཔེས་སོ། །བཞི་པ་ནི། དམིགས་པ་སྣང་བརྙན་ཙམ་དུ་ཟད་པས་བྱང་སེམས་ཀྱི་
ཤེས་པ་ལམ་དམིགས་པ་མ་འཁྲུལ་ཅིང་ཕྱིན་ཅི་མ་ལོག་པ་སྟེ། གཟུགས་བརྙན་ཀྱི་དཔེས་སོ། །
ལྔ་པ་ནི། སྐྱོན་དང་ཡོན་ཏན་མཐོང་བས་མི་མཐུན་པའི་ཕྱོགས་རྟོག་པ་འདོར་བ་དང་གཉེན་པོ་
རྟོག་མེད་ལེན་པ་སྟེ། རྫོགས་སངས་རྒྱས་ཀྱི་དཔེས་སོ། །གཉིས་པ་ལམ་གྱི་འབྲས་བུ་ལ་བཞི་
ལས། རང་དོན་གཉིས་ནི། མཁྱེན་གསུམ་གྱི་དྲི་མ་དང་བྲལ་བས་རང་གིས་མཁྱེན་གསུམ་གྱི་
རྟོགས་པ་ཐོབ་པ་དང་། རྒྱུ་དམན་ཞིང་འབྲས་བུ་གྱ་ནོམ་པ་མ་ཡིན་པས་ཉན་རང་གིས་ཡིད་ལ་
བྱེད་པ་ཐག་སྲིང་བར་བྱེད་པ་སྟེ། རིམ་བཞིན་རྫོགས་སངས་རྒྱས་དང་སངས་རྒྱས་ཀྱི་དཔེས་
བསྟན་ཏོ། །གཞན་དོན་གཉིས་ནི། གདུལ་བྱའི་བསམ་པ་དང་མཐུན་པར་སྤྲུལ་པས་ལམ་དེ་
ཡི་བྱེད་ལས་སེམས་ཅན་གྱི་དོན་བྱེད་པ་སྟེ། སངས་རྒྱས་ཀྱི་སྤྲུལ་པའི་དཔེས་སོ། །དེས་ལ་
སྒྲུབ་པའི་ཐབས་ལ་མཁས་པས་བྱ་བའི་འབྲས་བུ་མྱང་འདས་གསུམ་ལ་འགོད་པར་བྱེད་པ་སྟེ།
འཁྲུལ་འཁོར་གྱི་དཔེས་སོ། །གཉིས་པ་ནི། དེ་ལྟ་བུའི་ཡུལ་དགུ་ལ། འཇུག་བྱའི་གཟུང་བར་
མངོན་པར་ཞེན་པའི་འཛིན་སྟངས་ཅན་གྱི་ཤེས་སྒྲིབ་ནི་འཇུག་པའི་ཕྱོགས་ཀྱི་རྟེན་ཅན་གཟུང་
བའི་རྣམ་རྟོག་གི་ངོ་བོ་ཡིན་ནོ། །གསུམ་པ་ནི། འཇུག་པ་གཟུང་རྟོག་དེ་ནི་ཡུལ་གྱི་དབྱེ་བས་
རྣམ་བ་དགུར་འདོད་དོ། །གཉིས་པ་ལྡོག་པ་གཟུང་རྟོག་རྒྱས་བཤད་ལ་རྟོག་པའི་ཡུལ། ངོ་བོ།
དབྱེ་བ། རྟོག་པར་སྒྲུབ་པའོ། །དང་པོ་ལ་ལམ་གྱི་ངོ་བོ་དམན་པ། ལམ་གྱི་འབྲས་བུ་དམན་
པའོ། །དང་པོ་ལ་རྟོགས་པ། ཡོངས་འཛིན། ལམ། དབང་པོ། ཐབས་དམན་པའོ། །ཉན་རང་
-135-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གི་ལམ་ནི་ཐབས་ཤེས་གཉིས་དང་བྲལ་བ་བས་སྲིད་པ་འཁོར་བ་དང་ཞི་བ་མྱང་འདས་གང་
ཡང་རུང་བར་ལྟུང་བའི་ཕྱིར་བྱང་སེམས་ལ་ལྟོས་ཏེ་རྟོགས་པ་དམན་པ་ཉིད་དེ། ཉི་ཟླས་གླིང་
བཞིའི་ལས་བྱེད་ཅིང་རྗེས་སུ་འབྲང་བའི་དཔེས་སོ། །གཉིས་པ་ནི། ཐེག་ཆེན་གྱི་དགེ་བའི་
བཤེས་གཉེན་དང་བྲལ་བས་ཕྱི་ནང་གི་ཡོངས་སུ་འཛིན་པ་མེད་པས་བར་ཆད་ཀྱིས་ཚུགས་པ་
ནི་ཁྱིམ་ཐབ་མེད་པའི་དཔེས་སོ། །གསུམ་པ་ནི། ཤེས་སྒྲིབ་ཀྱི་གཉེན་པོ་མ་ཡིན་པས་སངས་
རྒྱས་སྒྲུབ་པའི་ལམ་གྱི་རྣམ་པ་མ་ཚང་བ་སྟེ། སྐྱེས་བུ་མཚོན་ཆ་ཐོགས་པའི་དཔེས་སོ། །བཞི་པ་
ནི༔ བྱང་ཆུབ་ཐོབ་པ་ལ་དེ་བཞིན་གཤེགས་པ་སོགས་ཀྱི་གདམས་ངག་ལ་ལྟོས་པས་གཞན་གྱི་
གདམས་ངག་གི་རྐྱེན་གྱིས་བྱང་ཆུབ་ཏུ་འགྲོ་བ་སྟེ། ཁམས་ཀྱི་རྒྱལ་ཕྲན་འཁོར་ལོས་བསྒྱུར་
བའི་རྒྱལ་པོའི་རྗེས་སུ་འབྲང་བའི་དཔེས་སོ། །ལྔ་པ་ནི། ཆེན་པོ་གསུམ་ལ་མི་འཇུག་པས་ཆེད་
དུ་བྱ་བ་གསུམ་ལས་ལོག་པ་སྟེ། ཆུ་ཀླུང་ཕྲ་མོ་ཐམས་ཅད་གངྒཱར་སོང་སྟེ་རྒྱ་མཚོར་འགྲོ་བའི་
དཔེས་སོ། །གཉིས་པ་ལ་སྤངས་པ། ཡེ་ཤེས། གཞན་དོན་མྱང་འདས་དམན་པའོ། །དང་པོ་ནི།
ཉོན་སྒྲིབ་ཙམ་གྱི་གཉེན་པོ་བྱེད་པས་ལམ་གྱི་བྱེད་པ་ཉི་ཚེ་བ་སྟེ། ལག་པ་གཡས་པས་དགོས་
པ་ཐམས་ཅད་བྱེད་པའི་དཔེས་སོ། །གཉིས་པ་ནི། མི་རྟགས་སོགས་སུ་དམིགས་པས་རྒྱུན་
ཞུགས་སོགས་རྟོགས་པ་སྣ་ཚོགས་པ་ཉིད་དེ། ཆུ་ཀླུང་ཕྲ་མོ་ཐམས་ཅད་རྒྱ་མཚོར་ཕྱིན་ནས་
ལན་ཚྭར་རོ་གཅིག་པའི་དཔེས་སོ། །གསུམ་པ་ནི། མ་རིག་པ་བག་ལ་ཉལ་མ་སྤངས་པས་རང་
དོན་དུ་མཉམ་གཞག་ལ་གནས་པ་དང་། གཞན་དོན་དུ་གདུལ་བྱའི་ཡུལ་དུ་འཇུག་པ་ལ་རྨོངས་
པ་སྟེ། འཁོར་ལོས་སྒྱུར་རྒྱལ་དཔུང་ཚོགས་དང་བཅས་པའི་མདུན་དུ་འཁོར་ལོ་རིན་པོ་ཆེ་འགྲོ་
བའི་དཔེས་སོ། །བཞི་པ་ནི་དམན་པའི་མྱང་འདས་ཐམས་ཅད་ཐོབ་རྗེས་ལ་རྣམ་མཁྱེན་དུ་འགྲོ་
དགོས་པས་མྱ་འདས་དམན་པ་ཞེས་བྱ་བ་ནི། འཁོལ་ལོས་སྒྱུར་རྒྱལ་གྱི་མདུན་དུ་རིན་པོ་ཆེ་སྣ་
བདུན་འགྲོ་བའི་དཔེས་སོ། །གཉིས་པ་ནི། སྔར་བཤད་པའི་ཡུལ་དགུ་ལ་ལྡོག་བྱའི་གཟུང་
-136-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
བར་ཞེན་པའི་འཛིན་སྟངས་ཅན་གྱི་ཤེས་སྒྲིབ་ཀྱི་རྣམ་རྟོག་ནི་ལྡོག་པའི་གཟུང་རྟོག་གོ །གསུམ་
པ་ནི། རྟོག་པ་དེ་ནི་ཡུལ་གྱི་དབྱེ་བས་དགུ་ཡི་བདག་ཉིད་དུ་ཤེས་པར་བྱའོ། །བཞི་པ་ནི།
རྟོག་པ་དགུ་པོ་འདི་ལ་ལྡོག་པའི་ཕྱོགས་ཀྱི་རྟེན་ཅན་ཞེས་བྱ་སྟེ། ཡུལ་དགུ་པོ་ཉན་ཐོས་དང་ལ་
སོགས་པ་རང་རྒྱལ་གྱི་ཡིད་ལ་བླང་བྱར་འབྱུང་བའི་ཕྱིར་རོ། །གཉིས་པ་འཛིན་རྟོག་རྒྱས་
བཤད་ལ་རྫས་འཛིན་རྟོག་པ་དང་། བཏགས་འཛིན་རྟོགས་པ་རྒྱས་བཤད་དོ། །དང་པོ་ནི། དེ་
དག་སོ་སོར་དགུའི་བདག་ཉིད་ཅེས་པའི་རྫས་འཛིན་རྟོག་པ་གང་ཞེ་ན། དེའི་དབྱེ་བ་ངོ་བོ་
རྣམས་འཆད་པ་ལ་ཡུལ་དང་། ངོ་བོ་གཉིས། དང་པོ་ལ་གཙོ་བོ་ཤེར་ཕྱིན། གཙོ་བོ་མ་ཡིན་པ་
གཞན་ལྔའོ། །དང་པོ་ལ་བྱེད་པ། རྟོགས་པ། སྤྱོད་པ། ནུས་པའོ། །དང་པོ་ལ་བྱེད་པའི་ངོ་བོ།
རྒྱུ་༣ བཟློག་ཕྱོགས་གསུམ། དང་པོ་ནི། ཤེར་ཕྱིན་ཆོས་ཅན། ཐ་སྙད་དུ་འཛིན་གཏོང་བྱེད་དེ།
ཐ་སྙད་དུ་བླང་བྱ་འཛིན་པ་དང་ནི་སྐྱོན་འདོར་བར་བྱེད་པའི་ཕྱིར། གཉིས་པ་ནི། འཛིན་འདོར་
གྱི་ རྒྱུ་ ཡོད་དེ། བདེན་ པར་ ཡིད་ ལ་ མི་ བྱེད་ པར་ བདེན་མེད་དུ་ ཡིད་ལ་བྱེད་པའི་ ཕྱིར།
གསུམ་པ་ནི། བདེན་འཛིན་གྱིས་འཛིན་འདོར་བྱེད་མི་ནུས་ཏེ། བདེན་པར་ཡིད་ལ་བྱས་པས་
ཁམས་རྣམས་ནི་གསུམ་པོ་དག་དང་ཉེ་བར་འབྲེལ་བའི་ཕྱིར། གཉིས་པ་རྟོགས་པ་ལ་གསུམ་
ལས། དང་པོ་ཇི་ལྟ་བ་རྟོགས་པ་ནི། དེ་ཡིན་ཏེ། ཆོས་ཐམས་ཅད་སྟོང་ཉིད་དུ་རྟོགས་ནས་མི་
གནས་པའི་ཚུལ་གྱིས་གནས་པའི་ཕྱིར། གཉིས་པ་ནི་ཇི་སྙེད་པ་རྟོགས་ཏེ། ཐམས་ཅད་ལ་མ་
ཞེན་པའི་སྒོ་ནས་ཐམས་ཅད་ལ་བདེན་མེད་དུ་མངོན་པར་ཞེན་པའི་ཕྱིར། གསུམ་པ་ནི།
གཟུགས་སོགས་ཆོས་ཀྱི་དངོས་པོ་ཀུན་རྫོབ་ཏུ་བཏགས་པ་ཙམ་དུ་གསལ་བར་བྱེད་དེ།
རྫས་ཡོད་ཀྱི་ཆོས་ཅུང་ཟད་ ཙམ་ ཡང་མེད་པར་རྟོགས་ པའི་ ཕྱིར། གསུམ་པ་སྤྱོད་པ་ནི།
ཕྱིན་དྲུག་ལ་ཆགས་པ་སྟེ་འབྲལ་དཀའ་བའི་ཚུལ་གྱིས་སྤྱོད་དེ། མཉམ་གཞག་ཏུ་དེ་ཁོ་ན་ཉིད་
ཤེས་པའི་མ་ཆགས་པ་དང་ལྡན་པའི་ཕྱིར། བཞི་པ་ནུས་པ་ནི། བླང་དོར་ཐ་དད་དུ་འཛིན་པའི་
-137-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉེན་པོ་ཡིན་ཏེ། འཁོར་འདས་མཉམ་པ་ཉིད་དུ་སྒོམ་པའི་ཕྱིར། གཉིས་པ་ནི། ཕར་ཕྱིན་དང་
པོ་ལྔ་ཆོས་ཅན། ཡུམ་དང་བྲལ་ན་ཇི་ལྟར་འདོད་པ་བཞིན་རྣམ་མཁྱེན་དུ་འགྲོ་བ་ཉམས་པ་
ཡིན་ ཏེ། ཤེར་ ཕྱིན་ གྱི་ དོན་ མ་ ཤེས་ པའི་ ཕྱིར། གཉིས་པ་ནི། དེ་ ལྟ་ བུའི་ ཡུལ་ དགུ་ལ་
དམིགས་ནས་འཛིན་པ་པོར་བདེན་པར་ཞེན་པའི་ཤེས་རབ་ནི། འཛིན་པའི་རྣམ་རྟོག་དང་པོ་
རྫས་འཛིན་རྟོག་པར་ཤེས་པར་བྱའོ། །མདོར་བསྟན་དུ་གང་ཟག་དང་། འདིར་ཆོས་ཀྱི་དབང་
དུ་བྱས་པའི་རྟོག་པ་དངོས་སུ་བསྟན་ཏོ། །ཡུལ་གྱི་རང་ལྡོག་ནི། བླང་བྱ་འཛིན་པ་དང་ནི་སྐྱོན་
འདོར་བ་དང་། ཆོས་ཐམས་ཅད་ལ་བདེན་པར་ཡིད་ལ་བྱེད་པ་དང་། དེ་ལྟར་བྱས་པས་ཁམས་
རྣམས་ནི་གསུམ་པོ་དག་དང་ཉེ་བར་འབྲེལ་བ་དང་། གཟུགས་སོགས་མཚན་མར་འཛིན་པས་
གནས་པ་དང་། གཟུགས་སོགས་ལ་མངོན་པར་ཆགས་ཤིང་ཞེན་པ་དང་། གཟུགས་སོགས་
ཆོས་ཀྱི་དངོས་པོ་ཐ་དད་དུ་བཏགས་པ་ཙམ་དང་། སྦྱིན་སོགས་ལ་འཁོར་གསུམ་དུ་ཆགས་པ་
སྟེ་ཞེན་པ་དང༌། འཁོར་འདས་ལ་བླང་དོར་དུ་འཛིན་པའི་གཉེན་པོ་དང་། སྦྱིན་སོགས་རྐྱང་
པས་ཇི་ལྟར་འདོད་པ་བཞིན་བྱང་ཆུབ་ཏུ་འགྲོ་བའི་ནུས་པ་ཉམས་པ་སྟེ། དེ་དག་ལ་དམིགས་
ནས་ཞེས་སོགས་སོ། །གཉིས་པ་བཏགས་འཛིན་རྟོག་པ་རྒྱས་བཤད་ནི། དེ་དག་སོ་སོར་ཞེས་
སོགས་ཀྱི་བཏགས་འཛིན་རྟོག་པ་གང་ཞེ་ན། དེའི་དབྱེ་བ་དང་ངོ་བོ་འཆད་པ་ལ། ཡུལ་དང་ངོ་
བོའོ། །དང་པོ་ལ་ཉན་རང་གི་ལམ་གྱི་དབང་དུ་བྱས་པ་གཉིས། བྱང་སེམས་ཀྱི་དེའི་དབང་དུ་
བྱས་པ་དྲུག །ལམ་གྱི་མི་མཐུན་ཕྱོགས་ཀྱི་དབང་དུ་བྱས་པ་གཅིག་གོ །དང་པོ་ནི། ཉན་རང་གི་
ལམ་ཆོས་ཅན། ཐེག་ཆེན་གྱི་ཆེད་དུ་བྱ་བ་ཇི་ལྟ་བ་བཞིན་ངེས་པར་མི་འབྱུང་སྟེ། དམན་པའི་
བྱང་ཆུབ་ཏུ་ངེས་པར་འབྱུང་བས་སོ། །ཐེག་ཆེན་གྱི་ལམ་ལ་ལམ་མ་ཡིན་པར་ངེས་པར་འཛིན་
ཏེ༑ དེ་ཞི་བ་སྒྲུབ་བྱེད་མེད་པས་སོ། །གཉིས་པ་ནི། བྱང་སེམས་ཀྱི་ལམ་ཆོས་ཅན། ཀུན་རྫོབ་
ཏུ་ཁྱོད་ཀྱི་འགག་པ་དང་འབྲས་བུ་དེའི་སྐྱེ་བ་དང་བཅས་པ་ཡིན་ཏེ། འདུས་བྱས་ཡིན་པས་སོ།།
-338-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
ལམ་གྱི་དངོས་པོ་རྒྱུན་དང་ལྡན་པ་དང་དེ་རྒྱུན་དང་མི་ལྡན་པའི་དབྱེ་བ་ཡོད་དེ། མཚན་འཛིན་
གྱི་བར་ཆད་ཡོད་མེད་ཀྱིས་སོ། །གཟུགས་སོགས་ལ་མི་གནས་པའི་ཚུལ་གྱིས་གནས་ཏེ།
གནས་བྱ་མ་མཐོང་བའི་དོན་གོམས་པས་སོ། །དཔེར་ན་ནམ་མཁའ་བཞིན་ནོ། །དམན་པའི་
རིགས་ནི་འཇིགས་པར་བྱེད་དེ། བྱང་ཆུབ་ཆེན་པོར་སེམས་བསྐྱེད་པས་སོ། །དོན་དམ་པར་
བྱང་ཆུབ་དོན་དུ་གཉེར་བ་མེད་དེ། ཆོས་ཉིད་ལས་ཁྱད་པར་འཕགས་པའི་ཆོས་མེད་པར་ཤེས་
པས་སོ། །དོན་དམ་པར་བྱང་ཆུབ་ཀྱི་རྒྱུ་མེད་དེ། དོན་དམ་པར་ཐམས་ཅད་སྤྲོས་བྲལ་ཡིན་
པས་སོ། །གསུམ་པ་ནི། ཐ་མལ་པ་ཆོས་ཅན། བདུད་སོགས་ཕྱིར་རྒོལ་བ་ནི་དམིགས་པ་ཡིན་
ཏེ༑ ཕྱིན་དྲུག་གི་མི་མཐུན་ཕྱོགས་གོམས་པར་བྱས་པའི་ཕྱིར་རོ། །གཉིས་པ་ནི། དེ་ལྟ་བུའི་
ཡུལ་དགུ་ལ་དམིགས་ནས་འཛིན་པ་པོར་བཏགས་པ་ཙམ་དུ་ཞེན་པའི་ཤེས་རབ་ནི་འཛིན་པའི་
རྣམ་རྟོག་རྫས་འཛིན་ལས་གཞན་བཏགས་འཛིན་རྟོག་པ་ཡིན་ནོ། །བསྟན་ཚུལ་སྔ་མ་བཞིན་
གཉིས་པ་ གཉེན་པོ་ མཐོང་ལམ་རྩེ་སྦྱོར་ངོས་གཟུང་བ་ལ། སློབ་དཔོན་ལྟར་ན།
ཞར་ལས་བྱུང་བའི་དོན་དང་། རྣལ་མ་མཐོང་ལམ་རྩེ་སྦྱོར་རོ། །དང་པོ་ལ་བྱང་ཆུབ་ཆེན་པོའི་
རྒྱུ༑ འབྲས་བུ་བྱང་ཆུབ་ཆེན་པོ་གཉིས། དང་པོ་ནི། བྱང་ཆུབ་ལ་ གཞན་ཞེས་སོགས་སོ། །
གཉིས་པ་ལ་དབུ་མ་པའི་བྱང་ཆུབ་ཆེན་པོའི་འདོད་ཚུལ། དངོས་སྨྲ་བའི་དེའི་འདོད་དགག་པ།
གྲོལ་བ་འདོད་པས་སྟོང་ཉིད་ལ་འཇུག་པར་གདམས་པ་གསུམ་ལས། དང་པོ་ནི། དྲི་མ་ཟད་
དང་ཞེས་སོགས་སོ། །གཉིས་བ་ལ་དངོས་སྟོབས་རིགས་པ་དང་། ཁས་བླངས་འགལ་པས་
དགག་པ་གཉིས་ལས། དང་པོ་ནི། འགོག་པ་མེད་པའི་ཞེས་སོགས་སོ། །གཉིས་པ་ནི།
གཞན་གྱིས་ཆོས་རྣམས་ཞེས་སོགས་སོ། །གསུམ་པ་ནི། འདི་ལ་བསལ་བྱ་ཞེས་སོགས་སོ། །
གཉིས་པ་ལ་རྣལ་མ་མཐོང་ལམ་རྩེ་སྦྱོར་གྱི་ངོ་བོ་ནི། སྦྱིན་པ་ལ་སོགས་ཞེས་སོགས་སོ། །དེའི་
-139-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱད་ པར་གྱི་ལམ་ནི། དེ་ནས་སེང་གེ །ཞེས་སོགས་སོ། །རྩ་བ་ལྟར་ན། མཐོང་ལམ་གྱི་རྒྱུ།
གཉེན་པོས་ སྤང་བྱ་སྤང་བའི་ཚུལ། གཉེན་པོ་མཐོང་ལམ་རྩེ་སྦྱོར་གསུམ། དང་པོ་ལའང་
གསུམ་ལས། དང་པོ་ནི། མཐོང་ལམ་སོགས་སྟོན་པའི་སྒོ་ནས་གདུལ་བྱ་གཞན་བྱང་ཆུབ་ལ་
འགོད་པའམ། གདུལ་བྱ་གཞན་ལུང་སྟོན་པའི་སྒོ་ནས་བྱང་ཆུབ་ལ་འགོད་པ་ནི་འབྲས་བུ་
རྟོགས་པའི་ཆོས་ལ་འགོད་པའམ། དཀའ་འགྲེལ་ལྟར་ན་རྒྱུད་རྒྱུར་གྱུར་པའི་ལྷན་ཅིག་བྱེད་
རྐྱེན་དུ་བཞེད་དོ། །གཉིས་པ་ནི། བྱང་ཆུབ་དེ་ཡི་རྒྱུ་ཡུམ་ནི་ཚིག་དོན་མན་ངག་སོགས་ཀྱི་སྒོ་
ནས་ཡོངས་སུ་གཏོང་བ་ནི་རྒྱུ་ལུང་གི་ཆོས་ལ་འགོད་པའམ། བརྒྱུད་རྒྱུས་བསྡུས་པའི་ཉེར་
ལེན་ནོ། །གསུམ་པ་ནི། བྱང་ཆུབ་དེ་ཐོབ་པ་ལ་བར་ཆད་མེད་པའི་རྒྱུ་མཐོང་ལམ་གྱིས་བསྡུས་
པའི་ཡུམ་མཉམ་གཞག་ཏུ་རང་གིས་སྒོམ་པ་དང་རྗེས་ཐོབ་ཏུ་གཞན་ལ་སྟོན་པ་ནི་དངོས་ཀྱི་རྒྱུ་
སྟེ་རང་བྱང་ཆུབ་ཀྱི་རྒྱུ་ལ་སྦྱོར་བའོ། །འདི་སྟོང་གསུམ་གྱི་སེམས་ཅན་ཐམས་ཅད་དགྲ་བཅོམ་
པར་གྱུར་པ་ལ་སྦྱིན་པ་བྱིན་པ་སོགས་ལས་བསོད་ནམས་ཆེས་མང་པོའི་མཚན་ཉིད་དོ། །
སྒོམ་ལམ་གྱི་རྒྱུ་སྐབས་གཉིས་པར་བསྟན་ཟིན་པས་འདིར་མཐོང་ལམ་གྱི་རྒྱུ་བསྟན་པའོ། །
གཉིས་པ་ལ་དབུ་མ་པའི་ལུགས་ཀྱི་དྲི་མ་སྤོང་ཚུལ་འཐད་པ། དངོས་སྨྲ་བའི་ལུགས་ཀྱི་དེ་མི་
འཐད་པ། ཤེས་བྱེད་ཀྱི་ལུང་དང་སྦྱར་བའོ། །དང་པོ་ནི། མཐོང་ལམ་རྩེ་སྦྱོར་དེས་སྔར་བཤད་
པའི་སྤང་བྱའི་རྟོག་པ་སྤོང་ན། སྤོང་ཚུལ་ཇི་ལྟ་བུ་ཞེ་ན། སྤྱིར་གཉེན་པོས་སྤང་བྱ་སྤོང་ཚུལ་ནི།
སྤང་བྱའི་དྲི་མ་གདོད་མ་ནས་ཟད་པ་ལ་ཟད་པར་ཤེས་པ་དང་མི་སྐྱེ་བ་ལ་མི་སྐྱེ་བར་ཤེས་པས་
སྤོང་བ་ཡིན་གྱི། སྔར་ཡོད་གཉེན་པོས་གསར་དུ་ཟད་པ་དང་སྔར་ཡོད་སྐྱེ་འཕྲོ་ཆད་བའི་ཚུལ་
གྱིས་སྤོང་བ་མ་ཡིན་ནོ། །མཐོང་ལམ་དེ་སྔ་མ་ལྟར་མངོན་སུམ་དུ་ཤེས་པའི་ཡེ་ཤེས་ཡིན་པའི་
ཕྱིར་ན། བྱང་ཆུབ་ཅེས་བརྗོད་དོ། །དེ་ནི་ཕྱི་མ་འདྲེན་པའོ། །སྤང་ཚུལ་དེའི་སྒྲུབ་བྱེད་གང་ཞེ་
ན༑ དྲི་མ་དེ་སྔར་ཡོད་གཉེན་པོས་གསར་དུ་ཟད་པར་བྱ་བར་མེད་པའི་ཕྱིར་དང་། སྔར་མེད་
-140-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
གསར་དུ་སྐྱེ་བ་མེད་པའི་ཕྱིར་ན་རྟགས་གཉིས་པོ་དེ་དག་ནི་གོ་རིམ་བཞིན་དུ་དྲི་མ་སྤོང་ཚུལ་དེ་
ལྟ་བུ་ཡིན་པའི་སྒྲུབ་བྱེད་དུ་ཤེས་པར་བྱའོ། །གཉིས་པ་ལ་གཉིས་ལས། དང་པོ་རིགས་པ་དང་
འགལ་བ་ནི། རང་རྒྱུད་ལ་ཚུལ་དེ་ལས་གཞན་དུ་ན་མཐོང་བ་ཞེས་བྱ་བའི་ལམ་གྱིས་ནི་མཐོང་
སྤང་རྣམ་པར་རྟོག་པའི་རིགས་སྔར་ཡོད་ཅི་ཞིག་གསར་དུ་ཟད་དེ་ཟད་པ་མེད་པ་དང་སྐྱེ་མེད་
ཀྱི་རྣམ་པ་འགོག་བདེན་ཅི་ཞིག་གསར་དུ་ཐོབ་སྟེ་ཐོབ་པ་མེད་པ་ཡིན་ཏེ། མཐོང་སྤང་གི་
རིགས་རྣམས་གདོད་མ་ནས་ཡོད་པས་འགོག་པ་སྟེ་སྤང་དུ་མེད་པའི་རང་བཞིན་ཡིན་པའི་ཕྱིར་
རོ༑ ༑ཞེས་དཀའ་འགྲེལ་ལས་བཤད་དོ། །འགྲེལ་པ་ལྟར་ན། ཆོས་སྐུ་ཆོས་ཅན། བྱང་ཆུབ་
ཆེན་པོ་ཞེས་བརྗོད་དེ། དྲི་མ་གདོད་མ་ནས་ཟད་པ་དང་མི་སྐྱེ་བར་རྟོགས་པའི་ཡེ་ཤེས་མཐར་
ཐུག་ཡིན་པའི་ཕྱིར། ཇི་ལྟར་ཟད་སྐྱེ་མེད་པར་གྲུབ་ཅེ་ན། དྲི་མ་སྔར་ཡོད་གཉེན་པོས་གསར་དུ་
ཟད་པར་བྱར་མེད་པའི་ཕྱིར། སྔར་མེད་གསར་དུ་སྐྱེ་བ་མེད་པའི་ཕྱིར་རྟགས་གཉིས་པོ་དེ་དག་
གོ་རིམ་བཞིན་དུ་རྩ་རྟགས་གཉིས་ཀྱི་སྒྲུབ་བྱེད་དུ་ཤེས་པར་བྱའོ། །གཉིས་པ་དངོས་སྨྲ་བའི་
བྱང་ཆེན་འདོད་ཚུལ་ལ་དང་པོ་རིགས་པས་དགག་པ་ནི། མཐོང་ཞེས་བྱ་བའི་ལམ་གྱིས་ནི་སྤང་
བྱ་རྣམ་པར་རྟོག་པའི་རིགས་སྐྱེས་པ་གཉེན་པོས་གསར་དུ་ཅི་ཞིག་ཟད། སྐྱེ་མེད་ཀྱི་རྣམ་པ་མ་
སྐྱེས་པ་ཅི་ཞིག་ཐོབ་སྟེ་ཟད་ཐོབ་ཅུང་ཟད་མེད་པར་ཐལ། རིམ་བཞིན་རྣམ་རྟོག་སྐྱེས་པ་ཟད་པ་
དང་མ་སྐྱེས་པ་སྐྱེ་བའི་གེགས་བྱེད་པའི་མཚན་ཉིད་ཀྱི་འགོག་པ་རྟོག་པ་མེད་པ་ནི་དེ་བཞིན་
ཉིད་ཀྱི་རང་བཞིན་ཡིན་པར་རོ། །ཡང་ན་རྣམ་པར་རྟོག་པའི་རིགས་ནི་མཐོང་ཞེས་བྱ་བའི་
ལམ་གྱིས་ཅི་ཞིག་ཟད་དེ་མི་ཟད་པར་ཐལ། སྐྱེ་མེད་ཀྱི་རྣམ་པ་འགོག་བདེན་ནི་དེས་ཅི་ཞིག་
ཐོབ་སྟེ་ཐོབ་པ་མེད་པར་ཐལ། སྤང་གཉེན་བདེན་པར་གྲུབ་པའི་ཕྱིར། ཁྱབ་སྟེ། འགོག་པ་
མེད་པ་ནི་དངོས་པོའི་རང་བཞིན་ཡིན་པ་ལ་ཁྱེད་ཀྱིས་ཡོད་པར་བཏགས་པས་ཟད་ཐོབ་མི་
འཐད་ པའི་ ཕྱིར་ཏེ། གང་ལ་སྟོང་པ་ཉིད་རུང་བ་ཞེས་སོགས་སོ། །གཉིས་པ་ཁས་བླངས་
-1:41-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགལ་བས་དགག་པ་ནི། གཞན་དངོས་སྨྲ་བ་རྣམས་ཀྱིས་བརྗོད་པ་གང་ཡིན་པ་དེ་ལ་ཁོ་བོ་
བྱམས་པས་མཚར་དུ་བརྩིས་སོ། །བརྗོད་པ་ཇི་ལྟ་བུ་ཞེ་ན། དངོས་པོའི་ཆོས་རྣམས་ཀྱང་བདེན་
པར་ཡོད་ལ་སྟོན་པ་ཡི་ཤེས་བྱ་ཤེས་པ་ལ་ཡང་སྒྲིབ་པ་ཟད་པར་བརྗོད་པའོ། །བདེན་པར་ཡོད་
ན་སྤངས་པར་མི་འཐད་དེ། དབུ་མ་རྩ་བར། གལ་ཏེ་རང་བཞིན་གྱིས་ཡོད་ན། །དེ་ནི་མེད་ཉིད་
མི་འགྱུར་རོ། །ཞེས་སོ། །གསུམ་པ་ལ། གང་ལ་ལྟ་བའི་ཡུལ། ཇི་ལྟར་ལྟ་བའི་ཚུལ། ལྟ་བ་
བསྒོམས་པའི་བྱེད་པའོ། །དང་པོ་ནི། སེམས་གསལ་སྟོང་འདི་ལ་དྲི་མ་སྔར་ཡོད་གཉེན་པོས་
གསར་དུ་བསལ་བར་བྱ་རྒྱུ་ཅི་ཡང་མེད་ཅིང་གཉེན་པོས་དེ་སྤངས་པའི་འགོག་པ་གསར་དུ་
གཞག་པར་བྱ་བ་ཅུང་ཟད་མེད་དོ། །ཡང་ན་ཀུན་རྫོབ་སྣང་ཙམ་འདི་ལ་མེད་དོ་ཞེས་བསལ་
བར་བྱ་བ་ཅི་ཡང་མེད་ཅིང་། བདེན་པ་སོགས་ཡོད་དོ་ཞེས་གཞག་པར་བྱ་བ་ཅུང་ཟད་མེད་
པས་སྒྲོ་སྐུར་དང་བྲལ་བའོ། །གཉིས་པ་ནི། ཡང་དག་པ་མཐའ་བྲལ་གྱི་ཆོས་ཉིད་ལ་ཡང་དག་
པར་ཏེ་ཅིར་ཡང་མི་འཛིན་པར་ལྟ་བར་བྱའོ། །གསུམ་པ་ནི། ཡང་དག་པ་དེ་ཁོ་ན་ཉིད་མངོན་
སུམ་དུ་མཐོང་ན་འཁོར་བའམ་དངོས་འཛིན་ལས་རྣམ་པར་གྲོལ་ལོ། །གསུམ་པ་གཉེན་པོ་
མཐོང་ལམ་རྩེ་སྦྱོར་དངོས་ལ་རང་གི་ངོ་བོ། །ཁྱད་པར་གྱི་ལམ་མོ། དང་པོ་ལ་ཡུལ་ཡུལ་ཅན་
གཉིས་དང་པོ་ནི། བསྡུས་ པ་ ཡིན་ནོ་ཞེས་དྲང་ངོ་། །གང་དུ་ན་སྡུད་བྱེད་སྦྱིན་པ་དང་ཚུལ་
ཁྲིམས་ལ་སོགས་པ་རེ་རེ་ནིའོ། །གང་ན་བསྡུ་བྱ་སྦྱིན་སོགས་དེ་དག་གོ །ཇི་ལྟར་ན་ཕན་ཚུན་
གཅིག་ གི་ནང་དུ་གཞན་འདུས་ པར་རོ། །གཉིས་པ་ནི། མཐོང་བའི་ལམ་ཞེས་དྲང་ངོ༌། །
སྐབས་གང་དུ་ན་མཐོང་ལམ་རྩེ་སྦྱོར་གཉེན་པོའི་ལྡོག་པ་ནས་སྟོན་པའི་སྐབས་འདིར་རོ། །
གང་ན་ཕར་ཕྱིན་རེ་རེའི་ནང་དུ་དྲུག་དྲུག་ཚང་བ་གང་ཡིན་པ་དུདྷཁ་ལ་ཆོས་ཤེས་པའི་བཟོད་པ་
ཡིས་བསྡུས་པ་དེའོ། །ཇི་ལྟར་ན་དུས་མཐའི་སྐད་ཅིག་མ་གཅིག་ལའོ། །གཉིས་པ་ལ་མཉམ་
རྗེས་གཉིས་ལས། དང་པོ་ནི། མཐོང་ལམ་རྩེ་སྦྱོར་རྫོགས་པའི་རྗེས་དེ་ནས་མཐོང་སྤང་གི་
-142-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
འཇིགས་པ་མེད་པའི་ཕྱིར། རྣམ་ཐར་བརྒྱད་དང་སྙོམས་འཇུག་དགུ་ལ་སྤེལ་ཆོས་མེད་པར་
ལུགས་མཐུན་ལུགས་མི་མཐུན་དུ་སྙོམས་པར་འཇུག་པ་སེང་གེ་རྣམ་པར་བསྒྱིངས་པའི་ཏིང་ངེ་
འཛིན་གཉིས་ལ་སྙོམས་པར་འཇུག་གོ །སློབ་དཔོན་ནི་འདིས་སེང་གེ་རྣམ་བསྒྱིངས་དང་པོ་ཁོ་
ན་བསྟན་བར་བཞེད་ཀྱང་རྩ་བའི་དོན་མ་ཡིན་ནོ། །གཉིས་པ་ནི། རྟོག་པར་བྱེད་ཅེས་དྲང་ངོ༌།།
གང་གི་ཚེ་ན་སེང་གེ་རྣམ་བསྒྱིངས་ཀྱི་རྗེས་ནས་སོ། །གང་ལ་རྟེན་ཅིང་འབྲེལ་བར་འབྱུང་བ་
ཡན་ལག་བཅུ་གཉིས་ལའོ། །ཇི་ལྟར་ན་ཀུན་ནས་ཉོན་མོངས་དང་རྣམ་བྱང་ལུགས་དང་མཐུན་
པ་དང་ལུགས་དང་མི་མཐུན་པར་རོ། །འདིས་ས་དང་པོའི་རྗེས་ཐོབ་ཀྱི་ཉམས་ལེན་མ་ལུས་བ་
མཚོན་ནས་བསྟན་ཚུལ་ཁོ་བོའི་ཡོངས་འཛིན་མཆོག་གི་ལེགས་བཤད་ན་བཞུགས་སོ། །
གསུམ་པ་སྒོམ་ལམ་རྩེ་སྦྱོར་ལ་རྟེན་སྒོམ་ལམ། སྤང་བྱ་རྣམ་རྟོག །བརྟེན་པ་ཡོན་ཏན་
གསུམ་མོ། །
དང་པོ་ལ། རྩ་བའི་དགོངས་པ་བསྟན། ཚད་ལྡན་གྱི་འགྲེལ་པ་དང་སྦྱར་བའོ། །དང་
པོ་ནི། དེ་ནས་སེང་གེ་རྣམ་བསྒྱིངས་པའི། །ཏིང་ངེ་འཛིན་ལ་སྙོམས་ཞུགས་ནས། །ཞེས་པའི་
ཚིག་རྐང་གཉིས་ཀྱིས་སེང་གེ་རྣམ་བསྒྱིངས་ཀྱི་ཏིང་ངེ་འཛིན་ཐམས་ཅད་བསྟན། འགོག་དང་
བཅས་པའི་སྙོམས་འཇུག་དགུར། །རྣམ་པ་གཉིས་སུ་སོང་འོངས་ནས། །ཞེས་སོགས་ཀྱིས་
ཐོད་རྒལ་ཁོ་ན་བསྟན་པ་ནི་རྩ་བའི་དགོངས་པ་ཡིན་ཏེ། འདིའི་སྔ་འགྲེལ་གྱི་ཉིར་སྣང་ལས།
སྒོམ་པའི་ལམ་ཡང་མཐར་གྱིས་གནས་པའི་སྙོམས་པར་འཇུག་པ་དགུས་བསྡུས་ལ། དེ་དག་
ཀྱང་ཐོད་རྒལ་གྱི་སྙོམས་པར་འཇུག་པས་བསྡུས་ཏེ། དེས་ན་ངེས་པར་བསྟན་པའི་སྒོ་ནས་
མདོར་ བསྡུས་ཏེ་སྟོན་པ་ནི། འགོག་ དང་ བཅས་པའི་སྙོམས་འཇུག་དགུར། །ཞེས་སོགས་
གསུངས་པའི་ཕྱིར་དང་། ཐུབ་པ་དགོངས་གསལ་ལས། ཐོད་རྒལ་ལ་གཉིས་ཡོད་པ་ལས།
ཐེག་པ་ཆེན་པོའི་ལུགས་ཀྱི་ཐོད་རྒལ་ནི། མངོན་རྟོགས་རྒྱན་ལས། འགོག་དང་བཅས་པའི་
-143-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྙོམས་ འཇུག་དགུ། །ཞེས་སོགས་གསུངས་ པའི་ ཕྱིར། ཞེས་གསུང་བའི་ཕྱིར། འོ་ན། དེས་
ཐོད་རྒལ་སྟོན་ན་ཇི་ལྟར་སྟོན་ཞེ་ན། འདིའི་ལན་ལ་བསྟན་བཤད་གཉིས་ལས། དང་པོ་ནི།
ཐོད་རྒལ་དེ་ལ་བསམ་གཏན་བཞི་གཟུགས་མེད་བཞི། འགོག་པ་དང་བཅས་པའི་སྙོམས་
འཇུག་དགུ་ལ་རྣམ་པ་གཉིས་སུ་འཇུག་གོ །ཇི་ལྟར་ཞེ་ན། སོང་ནས་སྙོམས་པར་འཇུག་པ་
དང་། འོངས་ནས་སྙོམས་པར་འཇུག་པ་གཉིས་ཡོད་དོ་ཞེས་པའོ། །གཉིས་པ་ནི། སོང་བའི་
སྙོམས་འཇུག་དང་། འོང་བའི་སྙོམས་འཇུག་གཉིས་པོ་དེ་བར་མ་ཆད་པར་འབྱུང་ངམ་སྙམ་ན།
གཉིས་པོའི་མཚམས་འཛིན་ནི་འདོད་པར་གཏོགས་པའི་རྣམ་པར་ཤེས་པའི་མིང་ཅན་མཉམ་
གཞག་མ་ཡིན་པའི་མཁྱེན་པས་གཉིས་པོའི་མཚམས་བཟུང་སྟེ། དེ་ནས་ཆེན་པོ་ལ་འཇུག་གོ །
སོང་འོངས་གཉིས་པོ་གང་ཞེ་ན། སྙོམས་འཇུག་དགུ་ལ་སོང་ནས་ཐོད་རྒལ་དུ་སྙོམས་པར་
འཇུག་པ་ནི། གཅིག་བསམ་གཏན་དང་པོ་དང༌། བསམ་གཏན་གཉིས་པ་དང་། དེ་གསུམ་པ་
དང༌། དེ་བཞི་པ་དང་། ལྔ་པ་ནམ་མཁའ། དྲུག་པ་རྣམ་ཤེས། བདུན་པ་ཅི་ཡང་མེད། བརྒྱད་
པ་སྲིད་རྩེ་རྣམས་སྙོམས་པར་འཇུག་པའི་རིམ་པ་ལྟར་རྒྱལ་ནས་འགོག་པའི་སྙོམས་འཇུག་གི་
བར་དུ་སྤེལ་ཆོས་མེད་པ་དང་ཡོད་པ་གཉིས་ཀྱི་སྒོ་ནས་མཉམ་གཞག་རིགས་འདྲར་འགྲོ་བའོ།།
འོངས་ནས་ཐོད་རྒལ་དུ་སྙོམས་པར་འཇུག་པ་ནི། སྙོམས་འཇུག་དགུ་ལ་རྗེས་ཐོབ་རེ་རེ་སྤེལ་
ཏེ་མཉམ་རྗེས་རིགས་མི་འདྲ་བར་འགྲོ་བའི་མཁྱེན་པའོ། །གཉིས་པ་ནི། འདིའི་ཕྱི་འགྲེལ་དུ།
ཉིར་སྣང་ལས། དེ་ལ་རྣམ་པ་གཉིས་སུ་ཞེས་བྱ་བ་ནི། ལུགས་དང་མཐུན་པ་དང་། ལུགས་དང་
མི་མཐུན་པའོ། །ཇི་སྐད་དུ། སེང་གེ་རྣམ་པར་བསྒྱིངས་པའི་ཏིང་ངེ་འཛིན་ལ་སྙོམས་པར་
ཞུགས་ནས། རྟེན་ཅིང་འབྲེལ་བར་འབྱུང་བ་ལ་སོ་སོར་རྟོག་པའི་རྗེས་ལ་མཐར་གྱིས་གནས་
པའི་སྙོམས་པར་འཇུག་པ་དགུ་དང་། མཉམ་པར་མ་གཞག་པའི་སེམས་ཀྱི་ལུགས་དང་མཐུན་
པ་དང་། ལུགས་དང་མི་མཐུན་པར། གཅིག་དང་། གཉིས་དང་གསུམ་དང་བཞི་དང་། ལྔ་དང་
-144-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
དྲུག་དང་བདུན་དང་། བརྒྱད་དང་དགུ་ཐོད་རྒལ་དུ་སྙོམས་པར་འཇུག་མངོན་དུ་བྱེད་པས། ཇི་
ལྟར་འདོད་པ་བཞིན་དུ་དབང་ཐོབ་པར་གསུངས་པ་ཡིན་ནོ། །དེས་ན་འདིའི་མདོ་ནི་ཞེས་
སོགས་གསུངས་ཤིང་། དེ་ཡང་འགྲེལ་ཚིག་དང་པོ་དེས་རྣམ་པ་གཉིས་པོ་དེ་ལུགས་མཐུན་དང་
ལུགས་མི་མཐུན་ལ་སྦྱར་ཞིང་། འགྲེལ་ཚིག་གཉིས་པས། དངོས་གཞི་ཐོད་རྒལ་གྱི་སྔོན་དུ་
སེང་གེ་རྣམ་བསྒྱིངས་དང་། རྗེས་ཐོབ་རྟེན་འབྲེལ་ལ་རྟོག་པ་འགྲོ་དགོས་པར་བསྟན། མཐར་
གྱིས་གནས་པའི་སྙོམས་པར་འཇུག་པ་དགུ་དང་། མཉམ་པར་གཞག་པའི་སེམས་ཀྱིས་ཞེས་
པས་ཐོད་རྒལ་གྱི་སྙོམས་འཇུག་གཉིས་པོ་དེའི་སྤེལ་གཞི་དང་སྤེལ་ཆོས་བསྟན། ལུགས་དང་
མཐུན་པ་དང་། ལུགས་དང་མི་མཐུན་པའི་ཞེས་ སོགས་ ཀྱིས་ཐོད་རྒལ་གྱི་སྙོམས་འཇུག་
གཉིས་ཀྱི་འཇུག་ཚུལ་བསྟན། གཅིག་དང་ཞེས་སོགས་ཀྱིས་སྙོམས་གཉིས་པོ་དེའི་འཇུག་གཞི་
བསྟན། མངོན་དུ་བྱེད་པས་ཞེས་སོགས་ཀྱིས་སྙོམས་འཇུག་བསྒོམས་པའི་དགོས་པ་བསྟན་ཏོ།།
གཉིས་པ་སྤང་བྱ་རྣམ་རྟོག་ལ། སློབ་དཔོན་གྱིས་སྐབས་དང་པོའི་ཐ་སྙད་ལྟར་འདིར་
ཡང་ཀུན་ནས་ཉོན་མོངས་གཟུང་རྟོག་སོགས་བཞིའི་རྣམ་གཞག་མཛད་ཀྱང་། རྩ་བ་དང་
འཕགས་པའི་བཞེད་པ་ལྟར་བཤད་ན། གཟུང་རྟོག་དང་། འཛིན་རྟོག་གཉིས། དང་པོ་ལ་སྦྱོར་
བའི་ཡུལ་ཅན་གྱི་རྟོག་པ། འཇུག་པའི་ཡུལ་ཅན་གྱི་རྟོག་པའོ། །དང་པོ་ལ་རྟོག་པའི་ཡུལ་རྟོག་
པའི་ངོ་བོ་གཉིས། དང་པོ་ལ་ཤེས་བྱའི་དབང་དུ་བྱས་པ་གསུམ། ལམ་གྱི་དབང་དུ་བྱས་པ་
དྲུག་གོ །དེ་ཡང་དང་པོ་གཉིས་དང་། ཐ་མ་གསུམ་རྣམ་མ། བར་པ་བཞི་བཟློག་པའི་སྒོ་ནས་
བསྟན་ནོ། །དང་པོ་ནི། སྟོན་པས་ཆོས་མདོར་བསྡུས་པ་གསུངས་ཏེ་དེ་ལ་དགའ་བ་རྗེས་སུ་
འཛིན་དགོས་པས་སོ། །ཆོས་རྒྱས་པ་གསུངས་ཏེ་རྒྱུ་མཚན་སྔ་མ་བཞིན་ནོ། །དེ་གཉིས་ལ་མི་
སློབ་པ་སངས་རྒྱས་ཀྱིས་བསྟངས་པས་ཡོངས་སུ་མ་བཟུང་བ་སྟེ་མགོན་མི་མཛད་དེ་སྟོན་པས་
ཇི་སྐད་བཤད་པའི་དོན་ལ་ནན་ཏན་གྱིས་མ་སྒྲུབས་པས་སོ། །གཉིས་པ་ལ་ལམ་གྱི་ཡོན་ཏན་
- 145-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་དབང་དུ་བྱས་པ་གསུམ་ནི། བྱུང་ལ་འགག་པས་ཡུམ་ལ་སྤྱོད་པ་ལ་དུས་དང་པོ་སྦྱོར་ལམ་
གྱི་ཡོན་ཏན་ཉོན་མོངས་དང་བྲལ་བ་དོན་དམ་པར་མེད་པ་དང་། དོན་དམ་པར་བྱང་ཆུབ་སྐྱེ་
པའི་རྒྱུ་མེད་པས་དེ་ལ་དུས་གཉིས་པ་མཐོང་ལམ་གྱི་ཡོན་ཏན་དོན་དམ་པར་མེད་པ་དང་།
མ་འོངས་པ་མ་སྐྱེས་པས་དེ་ལ་དུས་གསུམ་པ་སྒོམ་ལམ་གྱི་ཡོན་ཏན་དོན་དམ་པར་མེད་པའོ།།
ལམ་གསུམ་གྱི་ཡོན་ཏན་ཀུན་རྫོབ་ཏུ་ཡོད་པ་ནི་ཡུལ་ལོ། །ཡང་ན་སྔ་ཕྱི་ལ་མཐོང་ལམ་གྱི་དུས་
དང་མཐོང་ལམ་ལ་བདེན་པར་མེད་དེ་ཞེས་སྦྱར་ཏེ། དེ་ལྟར་ན་སྔ་ཕྱིའི་ཡོན་ཏན་ཡོད་པ་དང་།
མཐོང་ལམ་གྱི་ཡོན་ཏན་ཀུན་རྫོབ་ཏུ་ཡོད་པ་ནི་ཡུལ་ལོ། །ལམ་གྱི་ངོ་བོའི་དབང་དུ་བྱས་པ་
གསུམ་ནི། ལེགས་པའི་ལམ་ནི་སྦྱོར་བ་དང་མཐོང་བ་དང་སྒོམ་པའི་ལམ་རྣམ་པ་གསུམ་སྟེ།
དང་པོའི་སྒྲུབ་བྱེད་ཕྱིན་ཅི་ལོག་ཞི་བ་སོགས་ཀྱི་ཕྱིར་རོ། །སོགས་པས་ཡ་མ་རླ་བསོག་དང་སྙིང་
པོ་མེད་པ་སྡུད་དོ། །ཞི་བ་སོགས་ཀྱི་དོན་ནི། འཕགས་པས་དངོས་པོ་འགོག་པས་ཞི་བ་རྐྱེན་
དབང་ཡིན་པས་ཡ་མ་རླ། རང་བཞིན་སྟོང་ཉིད་ཡིན་པས་བསོག་དཔྱད་མི་བཟོད་པས་སྙིང་པོ་
མེད་པའོ་ཞེས་གསུངས་སོ། །ཕྱི་མ་གཉིས་ནི་སྟོང་ཉིད་མངོན་སུམ་དུ་གསར་མཐོང་གི་ཡུམ་
སྒྲུབ་པ་དང་། མཐོང་ཟིན་གོམས་པར་བྱེད་པས་སོ། །གཉིས་པ་ངོ་བོ་ནི། མདོར་བསྡུས་སོགས་
ལ་དམིགས་ནས་འཇུག་བྱའི་གཟུང་བར་ཞེན་པའི་རྣམ་རྟོག་འདི་ནི་གཟུང་བའི་རྟོག་པ་གཅིག་
སྟེ་དང་པོའོ། །འདི་ལ་སྦྱོར་བའི་རྣམ་པའི་སྤྱོད་ཡུལ་ཅན་ཞེས་བྱ་སྟེ་ལྡོག་པ་དང་རྣལ་མ་ཅི་
རིགས་པར་སྦྱོར་བའི་ཡུལ་དགུ་ཡུལ་དུ་བྱེད་པས་སོ། །སློབ་དཔོན་ནི་སྒོམ་ལམ་གྱི་སྦྱོར་བ་
ཉེར་བསྡོགས་ཀྱིས་སྤོང་བས་དེའི་རྣམ་པའི་སྤྱོད་ཡུལ་ཅན་ཞེས་གསུངས་སོ། །གཉིས་པ་
འཇུག་པའི་ཡུལ་ཅན་བཤད་པ་ལ། མིང་གི་སྒོ་ནས་བསྟན་པ། ཡུལ་སོགས་ཀྱི་སྒོ་ནས་བཤད་
པའོ། །དང་པོ་ནི། བཞེད་དེ་ཞེས་དྲང་ངོ༌། །གང་ན་གཟུང་རྟོག་གཉིས་པ་འདིའོ། །གང་དུ་ན་
འཇུག་པའི་ཡུལ་ཅན་ཡིན་པའི་ཕྱིར་རོ། །ཅིའི་ཕྱིར་ན། ཉན་རང་གི་སེམས་བྱུང་གི་རྟོགས་པའི་
-146-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
རིམ་པ་རྣམས་གོང་ནས་གོང་དུ་འཇུག་པས་འཇུག་པ་ཞེས་བྱ་ལ་དེ་དག་གི་ཡུལ་ཅན་ཡིན་པ་
སོགས། གཉིས་པ་ལ་ཡུལ། ངོ་བོ། སྤང་གཉེན་སྦྱར་བའོ། །དང་པོ་ལ་དམན་པའི་ཚོགས་
ལམ་གྱི་གཉིས་ནི། དེར་ཐེག་ཆེན་གྱི་སེམས་མི་སྐྱེ་སྟེ་ཐེག་ཆེན་གྱི་དགེ་བཤེས་དང་བྲལ་བས་
སོ༑ ༑དེར་བྱང་ཆུབ་ཀྱི་སྙིང་པོ་ཆོས་སྐུ་ཡིད་ལ་མི་བྱེད་དེ་གཞན་དོན་དུ་དེ་བཞིན་གཤེགས་པ་
ལ་དམིགས་པའི་བསོད་ནམས་ཁྱད་པར་དུ་འཕགས་པ་མེད་པས་སོ། །དེའི་སྦྱོར་ལམ་དུ་ཐེག་
པ་དམན་པ་ཉན་རང་གི་ཐེག་པ་ཡིད་ལ་བྱེད་དེ་དེའི་རིགས་ཅན་ཡིན་པས་སོ། །དེའི་མཐོང་
ལམ་དུ་ཡང་དག་པར་རྫོགས་པའི་བྱང་ཆུབ་ཡིད་ལ་མི་བྱེད་དེ་ཐབས་ཤེས་ཟུང་འབྲེལ་གྱི་ཡུམ་
སྒྲུབ་པ་མེད་པ་སོ། །དེའི་སྒོམ་ལམ་དུ་མི་རྟག་སོགས་སུ་བསྒོམ་པར་བྱེད་དེ་ཕུང་པོ་དེར་མི་
དམིགས་པས་སོ། །དེའི་མི་སློབ་ལམ་དུ་དེར་བསྒོམ་པ་མེད་པ་ཡིན་ཏེ་དེར་དམིགས་པ་སླར་
བསྒོམ་པ་ལ་མི་ལྟོས་པས་སོ། །སྒོམ་མི་སྒོམ་དེ་དག་ལས་ནི་བཟློག་པ་སྤྲོས་བྲལ་སྒོམ་པ་མེད།
མི་རྟག་སོགས་སྒོམ་པ་མེད་པ་མ་ཡིན་པ་ཉིད་ཡིན་ཏེ། ཆོས་ཉིད་དང་གང་ཟག་གི་བདག་མེད་
ལ་མ་དམིགས་པ་དང་དམིགས་པའི་ཕྱིར་རོ། །ཉན་རང་ཆོས་ཅན། གནས་ལུགས་ཀྱི་དོན་ཇི་
ལྟ་བ་བཞིན་རྟོགས་པ་མ་ཡིན་ཏེ། དེ་ལས་ཕྱིན་ཅི་ལོག་ཏུ་ཞེན་པའི་ཕྱིར་རོ། །འདི་ཤེས་བྱ་མ་
རྟོགས་པའི་དབང་དུ་བྱས་ལ། སྔ་མ་ནི་ལམ་གྱི་དབང་དུ་བྱས་སོ། །གཉིས་པ་ནི། ཡུལ་དེ་དག་
ལ་དམིགས་ནས་ལྡོག་བྱའི་གཟུང་བར་ཞེན་པའི་བློ་ནི་གཟུང་བའི་རྣམ་པར་རྟོག་པ་གཉིས་
པའོ། །གསུམ་པ་ནི། རྟོག་པ་དེ་དག་ཐེག་ཆེན་གྱི་སྒོམ་པའི་ལམ་ལ་སྤོང་བར་ཤེས་པར་བྱའོ། །
སློབ་དཔོན་ནི་སྒོམ་པའི་ལམ་གྱི་འཇུག་པའི་གནས་སྐབས་ལ་སྤོང་བར་བཞེད་དོ། །གཉིས་པ་
འཛིན་རྟོག་ལ། སེམས་ཅན་དུ་བཏགས་པ་དང་། སེམས་ཅན་དུ་བཏགས་པའི་རྒྱུ་མཚན་ལ་
རྟེན་པ་གཉིས། དང་པོ་ལ་ཡུལ། ངོ་བོའོ། །དང་པོ་ལ་ཤེས་བྱའི་དབང་དུ་བྱས་པ་གསུམ།
ཉན་ཐོས་དང་བྱང་སེམས་ཀྱི་ཤེས་རབ་གཉིས་ཐབས་ཤེས་གཉིས། སོ་སྐྱེའི་ལྟ་སྤྱོད་གཉིས་སོ།།
- ]47-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་ནི། སོ་སྐྱེ་ནི་རྟོག་པའི་སྤྱོད་ཡུལ་དུ་སེམས་ཅན་དུ་བཏགས་པ་ཙམ་སྟེ་རྫས་སུ་མེད་པས་
སོ༑ ༑གཟུགས་སོགས་ནི་ཆོས་སུ་བཏགས་པ་ཙམ་སྟེ་སེམས་ཀྱི་སྣང་བ་ཙམ་དུ་ཟད་པས་སོ། །
མཁྱེན་གསུམ་ནི་ཡུལ་ཀུན་རྫོབ་ཙམ་དུ་སྟོང་པ་མ་ཡིན་པ་ཉིད་དེ་གཞི་ལམ་རྣམ་པ་ཐམས་ཅད་
དུ་འགྲོ་བའི་ཕྱིར་རོ། །གཉིས་པ་ནི། ཉན་ཐོས་ཀྱི་ཤེས་རབ་ནི་གཟུགས་སོགས་ལ་ཆགས་ཏེ།
གཟུང་འཛིན་དུ་ཞེན་པ་མ་སྤངས་པས་སོ། བྱང་སེམས་ཀྱི་དེ་ནི་ཆོས་རབ་ཏུ་རྣམ་པར་འབྱེད་
པའི་བདག་ཉིད་ཡིན་ཏེ། གཟུང་འཛིན་རང་བཞིན་མེད་པར་རྟོགས་པའི་ཕྱིར། གསུམ་པ་
ནི༑ ཉན་རང་ཆོས་ཅན། མྱང་འདས་ཀྱི་དངོས་པོར་འཛིན་པའི་ཆེད་དུ་བྱ་བ་བྱེད་དེ། ཆེན་
པོ་གསུམ་གྱི་ཆེད་དུ་བྱ་བ་མི་བྱེད་པས་སོ། །བྱང་སེམས་ཆོས་ཅན། ཐེག་པ་གསུམ་གྱི་ལམ་
གྱིས་ངེས་པར་འབྱུང་སྟེ། གཟུགས་སོགས་མི་དམིགས་པར་རྟོགས་པའི་ཕྱིར། བཞི་པ་ནི།
སོ་སྐྱེ་ཆོས་ཅན། གཞན་གྱིས་བྱིན་པའི་ཡོན་ནི་དག་པར་སྤྱོད་ནུས་པ་མ་ཡིན་ཏེ། བདག་མེད་
མངོན་སུམ་དུ་རྟོགས་པ་ལ་མ་ཞུགས་པའི་ཕྱིར། ཕྱིན་དྲུག་གི་སྤྱོད་པ་རྣམ་པར་འཁྲུགས་པ་
ཡིན་ཏེ། སྦྱིན་སོགས་ལ་འཁོར་གསུམ་དུ་དམིགས་ཏེ་སྒྲུབ་པའི་ཕྱིར་རོ། གཉིས་པ་ནི། དེ་ལྟ་
བུའི་ཡུལ་དགུ་ལ་དམིགས་ཏེ་འཛིན་པ་པོར་བཏགས་པ་ཙམ་དུ་ཞེན་པའི་ཤེས་སྒྲིབ་དེ་འཛིན་
པར་བྱེད་པ་དང་པོར་ཤེས་པར་བྱ་བ་ཡིན་ཏེ། དེ་ལྟར་དུ་མདོར་བསྒྲགས་པ་ཡིན་པའི་ཕྱིར།
འཛིན་རྟོག་གཉིས་པ་ལ་བསྟན་བཤད་གཉིས་ལས། དང་པོ་ནི། སེམས་ཅན་དུ་བཏགས་པ་
དང་བཏགས་པ་དེའི་རྒྱུ་ཕུང་པོའི་རྒྱུན་སྣང་བ་ཙམ་དེ་ཡི་ཡུལ་ཅན་སྔ་མ་ལས་གཞན་འཛིན་
རྟོག་གཉིས་པ་རྣམ་པ་དགུ་ཆོས་ཅན། གཉེན་པོ་སྒོམ་པའི་ལམ་དང་འབྲེལ་བ་ཡི་སྤང་བྱ་མི་
མཐུན་ཕྱོགས་ཡིན་ཏེ། སྒོམ་ལམ་དེ་ཡིས་རྣམ་པར་འཇོམས་པས་སོ། །གཉིས་པ་བཤད་པ་ལ་
ཡུལ་ངོ་བོའོ། །དང་པོ་ལ། ལམ་གྱི་སྒྲིབ་པ་གསུམ། ལམ་གྱི་ངོ་བོ་གཅིག །ཤེས་བྱ་གསུམ།
སྤང་བྱ་གཅིག །རྣམ་པའི་དབང་དུ་བྱས་པ་གཅིག་གོ །དང་པོ་ནི། སོ་སྐྱེ་ཐ་མལ་པ་ཆོས་ཅན།
-148-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
ཀུན་དུ་རྨོངས་པ་ཀུན་མཁྱེན་ནི་རྣམ་པ་གསུམ་གྱི་སྒྲིབ་པ་རྣམ་གསུམ་དང་ལྡན་ཏེ། གསུམ་པོའི་
ཡུལ་གྱི་བདག་ཉིད་ངོ་བོ་རྒྱུ་འབྲས་དང་། ཐེག་པ་གསུམ་གྱི་ལམ་དང་། གཞི་ཕུང་སོགས་ཀྱི་
གནས་ལུགས་ཇི་ལྟ་བ་བཞིན་མ་ཤེས་པས་སོ། །གཉིས་པ་ནི། སྤང་བྱ་ཐམས་ཅད་ཞི་བའི་
ལམ་ལ་ཀུན་ཏུ་རྨོངས་ཏེ་གཉེན་པོ་ཤེར་ཕྱིན་ཡོངས་སུ་མ་ཤེས་པས་སོ། །གསུམ་པ་ནི།
གཟུགས་སོགས་དེ་བཞིན་ཉིད་དང་ཆོས་དབྱིངས་སོགས་དང་མཚུངས་པར་ལྡན་པ་དབྱེར་མེད་
དང་མི་ལྡན་པ་དབྱེར་མེད་མ་ཡིན་པ་ལ་སོགས་ཏེ་ཆོས་ཅན་དང་ཆོས་ཉིད་དབྱེར་མེད་དུ་ཡོངས་
སུ་མ་ཤེས་པས་སོ། །ཐེག་པ་ཆེ་ཆུང་ལམ་མི་མཉམ་པ་ལ་སོགས་ཏེ་བདུད་ལ་སོགས་པའི་ངོ་བོ་
ཡོངས་སུ་མ་ཤེས་པས་སོ། །དུསྶཁ་ལ་སོགས་པའི་བདེན་པ་བཞི་ལ་ཅེས་སོགས་ཏེ་མི་རྟག་
སོགས་ཀྱི་དོན་ལ་སྒྲ་ཇི་བཞིན་དུ་ཞེན་པས་སོ། །བཞི་པ་ནི། ཉོན་མོངས་པ་རྣམས་ཀྱི་རང་
བཞིན་གདོད་མ་ནས་ཟད་སྐྱེ་མེད་པ་ལ་སོགས་ཏེ་ཆགས་སོགས་གློ་བུར་བར་མ་ཤེས་པས་སོ།།
ལྔ་པ་ནི། གཟུང་འཛིན་གཉིས་སུ་མེད་པ་ལ་ཀུན་ཏུ་རྨོངས་ཏེ་གཟུང་འཛིན་གྱི་མཚན་ཉིད་སྟོང་
ཉིད་དུ་མ་ཤེས་པས་སོ། །གཉིས་པ་ནི། དེ་ལྟ་བུའི་ཡུལ་དགུ་ལ་དམིགས་ནས་འཛིན་པ་པོར་
བཏགས་པ་ཙམ་དུ་ཞེན་པའི་ཆ་ནི་འཛིན་པའི་རྣམ་པར་རྟོག་པ་གཉིས་དང་བཞིའི་ཐ་མར་
བཞེད་དོ། །
གསུམ་པ་བརྟེན་པ་ཡོན་ཏན་ནི། སྔར་སྐབས་བཞི་པར་ལམ་གསུམ་ལ་གནས་པའི་
བྱང་སེམས་ཕྱིར་མི་ལྡོག་པ་ཡིན་ན། དེ་དག་ཉམས་ལེན་གྱི་རིམ་པ་ལ་མི་ལྟོས་པར་འགྱུར་རོ་
སྙམ་པའི་དོགས་པ་བསལ་བའི་ཕྱིར། སྦྱོར་བ་གསུམ་ཆར་དག་སའི་ཉམས་ལེན་ལ་སྦྱར་བ་
ལྟར། སྔར་རྩེ་སྦྱོར་གཉེན་པོ་འབད་རྩོལ་གྱི་ལྡོག་པ་ནས་བསྟན་པ་ན། དེ་དག་ལ་འབད་རྩོལ་
ལ་མི་ལྟོས་པའི་ཡོན་ཏན་མེད་དམ་སྙམ་པའི་དོགས་པ་བསལ་བའི་ཕྱིར། དག་སར་ཉམས་
ལེན་འབད་རྩོལ་ལ་མི་ལྟོས་པའི་ཡོན་ཏན་གྱི་ལྡོག་པ་ནས་སྟོན་པ་ལ། འབད་རྩོལ་ལ་མི་ལྟོས་
-149-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་རྟེན་གྱི་གང་ཟག །དེ་ལ་མི་ལྟོས་པའི་རྒྱུ། དེ་ལ་མི་ལྟོས་པའི་ཡོན་ཏན། དེ་ལ་མི་ལྟོས་པའི་
ཚུལ་ལོ། །དང་པོ་ནི། རྟེན་པར་བྱེད་ཅེས་དྲང་ངོ་། །སུ་ལ་ན་ངན་སོང་གི་གདུང་བ་ལས་སྐྱོབ་
པའི་ལོ་མ། བདེ་འགྲོའི་དགའ་བ་སྐྱེད་པའི་མེ་ཏོག །སྲིད་ཞིའི་རྒུད་པ་སེལ་བའི་འབྲས་བུ་
མཆོག་ཐོབ་པ་དེ་དག་གིས་སྤྲ་བ་སྟེ་མཛེས་པར་གྱུར་པ་ཡི་དག་སའི་སེམས་དཔའ་ཆེན་པོ་དེ་
ལ་ནིའོ། །གཉིས་པ་ནི། རྒྱུ་གང་ལས་ཤེ་ན། སྒོམ་ལམ་ཡུན་རིང་དུ་གོམས་པས་ཡམས་ཀྱི་ནད་
ལྟ་བུའི་རྣམ་པར་རྟོག་པ་བཞི་པོ་འདི་རྣམས་ཟད་པ་ལ་བརྟེན་ནས་ནིའོ། །རྟོག་པ་བཞི་པོ་ནད་
དང་འདྲ་སྟེ་འཚེ་བར་བྱེད་པས་སོ། །དཔེར་ན་ནད་ཟད་དེ་ཡུན་རིང་དུ་ལོན་ནས་ནད་པ་
དབུགས་ཕྱིན་པའི་བདེ་བ་རྙེད་པ་ལྟར་རོ། །གསུམ་པ་ནི། གང་ན་རྣམ་པ་ཀུན་ཏུ་འགྲོ་བ་ཡི་
བདེ་བ་སྒྲུབ་པར་མཁས་པའི་ཡོན་ཏན་ཕུན་སུམ་ཚོགས་པ་ཐེག་པ་གསུམ་གྱིས་བསྡུས་པ་ཀུན་
ནོ༑ ༑བཞི་པ་ནི། ཇི་ལྟར་ན་རྒྱ་མཚོ་ཆེན་པོ་ལ་ཆུ་བོ་བཞི་རྒྱུན་མི་འཆད་པར་འབབ་པ་བཞིན་
དུ་ཐེག་གསུམ་གྱི་ཡོན་ཏན་གྱི་རིགས་རྣམས་རྣམ་པ་ཀུན་ཏུ་རྒྱུན་མི་འཆད་པའི་ཚུལ་གྱིས་སོ། །
བཞི་པ་བར་ཆད་མེད་པའི་རྩེ་སྦྱོར་ལ་གཉེན་པོ་བར་ཆད་མེད་པའི་རྩེ་སྦྱོར་བཤད།
མི་མཐུན་ཕྱོགས་ལོག་རྟོག་བསལ་བའོ། །དང་པོ་ལ་ངོ་བོ། དམིགས་རྣམ་སོགས་བཤད་པའོ།།
དང་པོ་ནི། རྒྱུན་མཐའི་ཏིང་ངེ་འཛིན་དེ་ཆོས་ཅན། བར་ཆད་མེད་པའི་ཏིང་ངེ་འཛིན་
ཡིན་ཏེ། འབྲས་བུ་སངས་རྒྱས་ཉིད་ཐོབ་པ་ལ་ཆོས་གཞན་གྱིས་བར་ཆད་པ་མེད་པའི་རྩེ་སྦྱོར་
ཡིན་པའི་ཕྱིར། ཇི་ལྟར་བར་ཆད་མེད་པར་སངས་རྒྱས་ཐོབ་ཅེ་ན། དངོས་འབྲས་རྣམ་པ་ཀུན་
མཁྱེན་པའི་ཡེ་ཤེས་དེ་ནི་སངས་རྒྱས་ཉིད་ཡིན་པའི་ཕྱིར། ཡང་ན་འབྲས་བུ་སངས་རྒྱས་གང་
ཞེ་ན། སངས་རྒྱས་དེ་ནི་རྣམ་པ་ཀུན་མཁྱེན་པ་ཉིད་དོ། །བར་ཆད་མེད་རྩེ་འདིའང་བསོད་
ནམས་མང་པོ་ཉིད་ཀྱི་ལྡོག་པ་ནས་ནི་བསྟན་བས་མང་ཞེས་དྲང་ངོ༌། །གང་ན་འདིའི་རྒྱུ་སེམས་
དང་ པོ་ སྐྱེད་ པའི་ བསོད་ནམས་ དང༌། བར་ཆད་མེད་རྩེ་ འདི་ཉིད་ཀྱི་བསོད་ནམས་སོ། །
-15]-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
གང་ལས་ན་རིམ་བཞིན་སྟོང་གསུམ་གྱི་སོ་སོའི་སྐྱེ་བོ་ཐམས་ཅད་ཉན་ཐོས་ཀྱི་རྒྱུན་ཞུགས་ནས་
དགྲ་བཅོམ་པའི་བར་དང་། བསེ་རུ་ལྟ་བུའི་རང་རྒྱལ་གྱི་རྟོགས་པ་ཕུན་སུམ་ཚོགས་པ་ལ་
བཀོད་པའི་དགེ་བ་དང་། བྱང་ཆུབ་སེམས་དཔའི་སྐྱོན་མེད་པ་ས་དང་པོ་ཡན་ཆད་ལ་བཀོད་
པའི་དགེ་བ་དཔེར་མཛད་ནས་དེ་ལས་སོ། །ཇི་ལྟར་ན་རིམ་བཞིན་བརྒྱའི་ཆ་ལ་སོགས་པར་མི་
འགྲོ་བར་རོ། ། །
གཉིས་པ་ནི། སེམས་སེམས་བྱུང་རྣམས་དམིགས་རྣམ་ཀྱིས་རབ་ཏུ་ཕྱེ་བས་བར་ཆད་
མེད་རྩེའམ་རྣམ་མཁྱེན་གྱི་དེ་གཉིས་འཆད་པ་ལ། གཉིས་པོ་འདི་ཡི་དམིགས་པའི་རྐྱེན་ནི་ཆོས་
ཐམས་ཅད་ཡོད་མེད་སོགས་ཀྱི་དངོས་པོ་གང་ཡང་མེད་པའི་རང་བཞིན་ནོ། །བདག་པོའི་རྐྱེན་
ནི་ས་དང་པོ་ནས་རྒྱུན་མཐའི་བར་དུ་ཡང་ཡང་བསྒོམས་ཏེ་འདྲིས་པར་བྱས་པའམ་རྒྱུན་མཐའ་
མན་ཆད་ཀྱི་མཁྱེན་གསུམ་གྱི་དམིགས་རྣམ་མི་བརྗེད་པའི་དྲན་པ་ཡིན་པར་ཐུབ་པས་བཞེད་
དོ༑ ༑རྣམ་པ་ནི་སྤྲོས་པ་མ་ལུས་པ་ཞི་བ་ཉིད་དོ། །རྒྱུ་ནི་རིགས། དེ་མ་ཐག་རྐྱེན་ནི་བར་ཆད་
མེད་རྩེའོ། ། གཉིས་པ་ལ་བསྟན་བཤད་གཉིས།
དང་པོ་ནི། རྣམ་མཁྱེན་དང་བར་ཆད་མེད་རྩེ་འདིའི་དམིགས་རྣམ་ལ་ནི་དངོས་པོ་ལ་སྒྲོ་
སྐུར་རབ་ཏུ་སྨྲ་བ་རྣམས་གཅིག་ནས་གཅིག་ཏུ་བརྒྱུད་མར་རྒོལ་ལོ། །གཉིས་པ་ནི། བདེན་
གཉིས་རྣམ་འབྱེད་ཀྱི་ཐབས་ལ་མཁས་པའི་བློའི་ནོར་གྱིས་ཕྱུག་པ་ཅན་བྱང་སེམས་རྣམས་
ཀྱིས་ལོགས་རྟོག་བསལ་ནས་ཏིང་ངེ་འཛིན་བསྐྱེད་པའི་ཆེད་དུ་ཏིང་ངེ་འཛིན་གྱི་འོག་ཏུ་ལོག་
རྟོག་འཆད་དོ། །འདི་ལ་ལོག་རྟོག་གི་ཡུལ། གང་ཟག །གཞི་གང་ལ། དེའི་དབྱེ་བའོ། དང་པོ་
ནི༑ རྣམ་མཁྱེན་གྱི་དམིགས་པ་མི་འཐད་པ་སོགས་བཅུ་དྲུག་ལའོ། །ཇི་ལྟར་རྣམ་མཁྱེན་གྱི་
དམིགས་པ་མི་འཐད་པར་ཐལ། ཆོས་ཐམས་ཅད་ངོ་བོ་ཉིད་མེད་པའི་ཕྱིར། ཞེས་དོན་དམ་གྱི་
ཁས་བླངས་རྟགས་སུ་བཀོད་ནས་ཀུན་རྫོབ་ཏུ་སུན་འབྱིན་པ་དོན་དམ་སྒོ་ཅན་གྱི་ཀླན་ཀའོ། །
-151-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ང་
འདི་ལ་དོན་དམ་དུ་མེད་ཀྱང་ཀུན་རྫོགས་དེའི་དམིག་པ་འཐད་དོ། །ཞེས་ཀུན་རྫོབ་ཀྱི་སྒོ་ནས་
ལན་གདབ་བོ། །ཡང་ན་དོན་དམ་པར་ཆོས་ཐམས་ཅད་མེད་པས་དེའི་དམིགས་པ་མི་འཐད་
སྙམ་པ་ནི་ལོག་རྟོག་ཡིན་ལ། དེས་བསླངས་པའི་རྩོད་པ་ནི་ཀླན་ཀའོ། །དེ་ལ་དང་པོ་ནི།
བདེན་གཉིས་ཀྱི་རྣམ་དབྱེ་རྟོགས་པའི་ཤེས་རབ་ཀྱིས་སེལ་ལ། གཉིས་པ་ནི། ཤེས་རབ་དེས་
བསླངས་པའི་བདེན་གཉིས་རྣམས་འབྱེད་ཀྱི་རིགས་པས་སེལ་ལོ། །འདི་གཉིས་ནི་རིམ་བཞིན་
རང་ རྒྱུད་ ལ་ སེལ་ བ་དང་། གཞན་ རྒྱུད་ ལ་ སེལ་ བའི་དབང་དུ་ བྱས་ སོ། །གཉིས་པ་ནི།
དམིགས་པ་དེ་ཡི་ནི་ངོ་བོ་ཉིད་རྣམ་མཁྱེན་གྱི་ཡུལ་དུ་ངེས་པར་བཟུང་བ་མེད་པར་ཐལ། རྣམ་
པ་ཐམས་ཅད་དུ་རང་བཞིན་མེད་པའི་ཕྱིར་ཞེས་པ་དང་། གསུམ་པ་ནི་རྣམ་པ་ཀུན་མཁྱེན་པ་
ཉིད་ཀྱི་ཡེ་ཤེས་མེད་པར་ཐལ། དངོས་པོ་དངོས་མེད་གང་ཡང་མི་དམིགས་པའི་ཕྱིར་ཞེས་
དང༌། བཞིན་པ་ནི། དམ་པའི་དོན་དང་ཀུན་རྫོབ་ཀྱི་བདེན་པ་མེད་པར་ཐལ། དེ་བཞིན་ཉིད་
ཀྱི་ངོ་བོ་ཡིན་པའི་ཕྱིར་ཞེས་དང་། ལྔ་པ་ནི། སྦྱོར་བ་མེད་པར་ཐལ། སྦྱིན་སོགས་མི་དམིགས་
པའི་ཕྱིར་ཞེས་དང་། དྲུག་བདུན་བརྒྱད་པ་ནི། དཀོན་མཆོག་གསུམ་པོ་དེ་དང་དེ་མེད་པར་
ཐལ། རིམ་པ་བཞིན། རྟོགས་པར་བྱ་བ་དང་མིང་ཙམ་དུ་ཟད་པ་དང་གཟུགས་སོགས་ལ་
དམིགས་ནས་བསྒོམ་པ་མེད་པའི་ཕྱིར་ཞེས་དང་། དགུ་པ་ནི། ཐབས་མཁས་དང་བཅས་པ་
མེད་པར་ཐལ། སྦྱིན་སོགས་མེད་པའི་ཕྱིར་ཞེས་དང་། བཅུ་པ་ནི། ཐུབ་པའི་རྟོགས་པ་མེད་
པར་ཐལ། རྟོགས་བྱ་དངོས་པོ་སོགས་མཐའ་བཞི་རྟོགས་པ་མེད་པའི་ཕྱིར་ཞེས་དང་། བཅུ་
གཅིག་པ་ནི། རྟག་སོགས་ནི་ཕྱིན་ཅི་ལོག་མ་ཡིན་པར་ཐལ། མི་རྟག་སོགས་སྤྲོས་བཅས་ཡིན་
པའི་ཕྱིར་ཞེས་དང་། བཅུ་གཉིས་པ་ནི། ཤེས་རབ་ཀྱིས་ཉན་རང་གི་ལམ་བསྒོམ་པ་དང་བཅས་
པ་མི་འཐད་པར་ཐལ། ཐབས་ཀྱིས་དེ་བསྒོམས་པའི་འབྲས་བུ་མངོན་དུ་མི་བྱེད་པའི་ཕྱིར་ཞེས་
དང་། བཅུ་གསུམ་པ་ནི། གཉེན་པོའི་ཕྱོགས་དག་མི་འཐད་པར་ཐལ། སྤང་བྱ་མེད་པའི་ཕྱིར་
མ152-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
ཞེས་དང༌། བཅུ་བཞི་པ་ནི། སྤང་བྱ་མི་མཐུན་པའི་ཕྱོགས་དག་མེད་པར་ཐལ། དོར་བྱ་མེད་
པའི་ཕྱིར་ཞེ་དང་། བཅོ་ལྔ་པ་ནི། ཆོས་ཀྱི་མཚན་ཉིད་མེད་པར་ཐལ། རྟེན་ཆོས་ཅན་མེད་པའི་
ཕྱིར་ཞེས་དང་། བཅུ་དྲུག་པ་ནི། ཡུམ་བསྒོམ་པ་མེད་པར་ཐལ། བསྒོམ་བྱ་རང་སྤྱིའི་མཚན་
ཉིད་མེད་པའི་ཕྱིར་ཞེས་པའོ། །གཉིས་པ་ནི། བདེན་གཉིས་རྣམ་འབྱེད་ཀྱི་ཐབས་ལ་མི་མཁས་
པ་རྟོག་གེ་རབ་ཏུ་སྨྲ་བ་རྣམས་ཀྱི་ལོག་པར་རྟོག་པའོ། །གསུམ་པ་ནི་འཕགས་པ་ལྟར་ན།
རྣམ་པ་ཀུན་མཁྱེན་པ་ཉིད་དངོས་སམ། སློབ་དཔོན་ལྟར་ན་དེའི་རྒྱུ་ལ་དེར་བཏགས་པ་བར་
ཆད་མེད་རྩེ་ལ་རྟེན་པ་ཅན་ནོ། །བཞི་པ་ནི། ལོག་རྟོགས་མང་ན་ཡང་གདུལ་བྱ་ཉེ་བའི་བསམ་
པ་ལ་ལྟོས་ནས་རྣམ་པ་བཅུ་དྲུག་དག་ཏུ་སྟོན་པ་བཞེད་དོ། །མངོན་པར་རྟོགས་པའི་རྒྱན་གྱི་
རྣམ་བཤད་དགོངས་དོན་རབ་གསལ་ལས་སྐབས་ལྔ་པའི་ལེགས་བཤད་དོ།། །།
གསུམ་པ་མཐར་གྱིས་པའི་སྦྱོར་བ་ལ་རྩེ་སྦྱོར་གྱི་འོག་ཏུ་མཐར་གྱིས་པ་འཆད་པའི་རྒྱུ་
མཚན། རྒྱུ་མཚན་ཅན་གྱི་མཐར་གྱིས་པ་གཉིས་ལས།
དང་པོ་ནི། དེའི་རྒྱུ་མཚན་ཡོད་དེ། རྩེ་སྦྱོར་གྱིས་བྱང་སེམས་ལམ་གྱི་མི་མཐུན་ཕྱོགས་
སྤངས་ཀྱང་མཐར་གྱིས་པས་ཡོན་ཏན་མངོན་པར་སྒྲུབ་པ་མེད་ན་སངས་རྒྱས་ཀྱི་སར་སྤངས་པ་
ཕྱོགས་གཅིག་པར་འགྱུར་གྱི་རྟོགས་པ་ཕུན་ཚོགས་མི་འགྲུབ་པས་དེ་འགྲུབ་པས་དེ་འགྲུབ་
པའི་ཕྱིར་དུ་མཐར་གྱིས་པའི་སྦྱོར་བ་བསྒོམ་དགོས་པའི་ཕྱིར་རོ། །སློབ་དཔོན་ལྟར་ན་དེའི་རྒྱུ་
མཚན་ཡོད་དེ། སོ་སོ་བ་དང་བསྡུས་པ་ཉིད་དུ་རྟོགས་པའི་དོན་རྣམས་གོ་རིམ་བཞིན་དུ་ཀླགས་
ནས་སྒོམ་པ་དེ་མཐར་གྱིས་པ་ཡིན་པ་གང་ཞིག་དེ་རྩེ་སྦྱོར་ཐོབ་པ་གཅིག་གིས་བསྒོམ་དགོས་
པའི་ཕྱིར་རོ། །སོ་སོ་བ་དང་བསྡུས་པའི་དོན་གསེར་གླིང་པས་སོ་སོ་བ་མཁྱེན་གསུམ་ལུགས་
ལྡོག་ཏུ་སྟོན་པ་སྐབས་དང་པོ་གསུམ་དང༌། བསྡུས་པ་དེ་ལུགས་འབྱུང་དུ་སྟོན་པ་རྣམ་ཀུན་ལ་
-153-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཆད་པ་སློབ་དཔོན་གྱི་དགོངས་པའོ། །
གཉིས་པ་ལ་གསུམ་ལས། དང་པོ་སྦྱོར་བ་ཕུན་ཚོགས་ནི། ས་བཅུ་རྫོགས་པར་སྒྲུབ་པ་
སྦྱིན་པ་ནས་ཤེས་རབ་ཀྱི་བར་དྲུག་པོ་དག་ལམ་གྱི་ངོ་བོའོ། །དེ་སྒྲུབ་པ་ལ་ཕར་ཕྱིན་བཅུར་
བཤད་དོ་ཞེ་ན། སྐྱོན་མེད་དེ་ཕྱི་མ་བཞིན་དྲུག་པར་འདུས་པའི་ཕྱིར་ཏེ། དབུས་མཐར། མི་
ཟད་པ་དང་རྟག་འཇུག་དང་། །ངེས་དང་ལོངས་སྤྱོད་སྨིན་པར་བྱེད། །ཅེས་སོ། །
གཉིས་པ་བསམ་པ་ཕུན་ཚོགས་ནི། སངས་རྒྱས་དང་ཆོས་ལ་སོགས་པ་གསུམ་རྗེས་སུ་
དྲན་པ་ནི། ལམ་སྒྲུབ་པའི་རྟེན་དང་། ལ་སོགས་པ་གཏོང་བ་དང་ཚུལ་ཁྲིམས་དྲན་པ་ནི་ལམ་
གྱི་གཞི་དང་། ལྷར་སྐྱེས་པའི་འཕགས་པ་ནི་ལམ་སྒྲུབ་པའི་དབང་པོར་དྲན་པར་བྱེད་དོ། །
གསུམ་པ་དེ་གཉིས་རྣམ་པར་དག་བྱེད་ནི་དེ་དག་ཀྱང་བདེན་འཛིན་དང་བཅས་ན་ལམ་དུ་མི་
འགྱུར་བས་ཆོས་ཐམས་ཅད་བདེན་པའི་དངོས་པོ་མེད་པའི་ངོ་བོ་ཉིད་དུ་རིམ་གྱིས་བསྒོམ་པ་ནི་
ལམ་རྫོགས་ཤིང་དག་པའི་ཡན་ལག་སྟེ། དེ་དག་ནི་མཐར་གྱིས་པའི་བྱ་བ་ཡིན་ལ་དེས་མཚོན་
ནས་མཐར་གྱིས་པ་དང་བསླབས་པ་དང་བསྒྲུབ་པ་གསུམ་དུ་སངས་རྒྱས་བཞེད་དོ། །མངོན་
པར་རྟོགས་པའི་རྒྱན་གྱི་རྣམ་བཤད་དགོངས་དོན་རབ་གསལ་ལས་སྐབས་དྲུག་པའི་ལེགས་
བཤད་དོ།། །།
༈ བཞི་པ་སྐད་ཅིག་མའི་སྦྱོར་བ་ལ་མཐར་གྱིས་པའི་འོག་ཏུ་དེ་འཆད་པའི་རྒྱུ་མཚན།
རྒྱུ་མཚན་ཅན་ གྱི་ སྐད་ ཅིག་ མའི་ སྦྱོར་བ་དངོས་སོ། །དང་པོ་ནི། དེའི་ རྒྱུ་མཚན་ཡོད་དེ།
མཐར་གྱིས་བའི་སྦྱོར་བ་བསྒོམས་པའི་དགོས་པ་ནི། བསྒོམ་བྱ་མཁྱེན་གསུམ་གྱི་རྣམ་པ་
གཅིག་མངོན་དུ་གྱུར་པ་ན་དེའི་རྣམ་པ་ཐམས་ཅད་མངོན་དུ་འགྱུར་བའི་ཆེད་ཡིན་ལ། དེ་
བསྒོམས་པས་བརྟན་པ་ཐོབ་ནས་ཟག་མེད་ཀྱི་ཆོས་གཅིག་མངོན་དུ་བྱས་པ་ན། དེ་དང་རིགས་
-154-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼ ༨
མཐུན་པའི་ཟག་མེད་ཀྱི་ཆོས་ཐམས་ཅད་སྐད་ཅིག་མ་གཅིག་ལ་མངོན་དུ་འགྱུར་བའི་གནས་
སྐབས་ལ་སྐད་ཅིག་མའི་སྦྱོར་བར་འཇོག་པའི་ཕྱིར་རོ། །
གཉིས་པ་ལ་བཞི་ལས་དང་པོ་རྣམ་པར་སྨིན་པ་མ་ཡིན་པའི་སྐད་ཅིག་མའི་སྦྱོར་བ་ལ་
དངོས་ཀྱི་དོན་དང་། མཚོན་བྱེད་ཀྱི་དཔེའོ། དང་པོ་ནི། ཤེས་པར་བྱ་ཞེས་དྲང་ངོ་། །གང་དུ་ན་
སྐབས་བདུན་པ་འདིར་ནིའོ། །གང་ན་བདུད་བཞི་ཐུབ་པའི་བྱང་སེམས་ཀྱི་སྐད་ཅིག་མ་གཅིག་
པ་ཡི་རྟོགས་པ་འདི་ནིའོ། །ཇི་ལྟར་ན་སྡུད་བྱེད་སྦྱིན་པ་ལ་སོགས་པ་ཟག་མེད་ཀྱི་ཆོས་རེ་རེས་
ཀྱང་བསྡུ་བྱ་ཟག་མེད་ཀྱི་ཆོས་ཀུན་བསྡུས་པའི་ཕྱིར་ན་ཟག་མེད་ཀྱི་ཆོས་གཅིག་མངོན་དུ་བྱས་
པའི་ཚེ་དེ་དང་རིགས་མཐུན་པ་ཐམས་ཅད་མངོན་དུ་བྱས་པའི་ཚུལ་གྱིས་སོ། །གཉིས་པ་ནི།
དཔེ་ཇི་ལྟར་ན་བཟོ་བོ་མཁས་པས་སྔོན་ལེགས་པར་བྱས་པའི་མཐུས། སྐྱེས་བུས་ཟོ་ཆུན་གྱི་
རྒྱུད་ཀྱི་ཟོ་བ་གཅིག་རྡོག་པ་ཐབས་གཅིག་གིས་བསྐྱོད་པ་ན་ཟོ་བའི་རྒྱུད་ཐམས་ཅད་ཅིག་ཆར་
དུ་འགུལ་བ་ལྟར་དཔེ་དེ་བཞིན་དུ་རྒྱུན་མཐར་དུས་སྐད་ཅིག་མ་གཅིག་ལ་ཟག་མེད་ཀྱི་ཆོས་
གཅིག་ཤེས་པ་སྟེ་མངོན་དུ་བྱས་པ་ན། དེ་དང་རིགས་མཐུན་པ་ཐམས་ཅད་མངོན་དུ་བྱེད་པ་
ཡིན་ཏེ། དེ་ལྟར་གྱུར་ཅིག་ཅེས་པའི་སྔོན་གྱི་སྨོན་ལམ་གྱི་འཕེན་པ་དང་ཆོས་དབྱིངས་གཅིག་
ཡིན་པའི་མཐུས་སོ། །གཉིས་པ་རྣམ་པར་སྨིན་པའི་སྐད་ཅིག་མའི་སྦྱོར་བ་ནི། རྒྱུན་མཐའི་ཡེ་
ཤེས་ཆོས་ཅན། ཤེར་རབ་ཀྱི་ཕ་རོལ་ཏུ་ཕྱིན་པའི་སྐད་ཅིག་མ་གཅིག་པའི་སྦྱོར་བ་ཡིན་ཏེ། །
དུས་དེ་ལ་རྣམ་པོར་སྨིན་པའི་ཟག་མེད་ཀྱི་ཆོས་ཐམས་ཅད་འབད་མེད་ལྷུན་གྲུབ་ཏུ་རྟོགས་པའི་
རྣལ་འབྱོར་མཐར་ཐུག་ཡིན་པའི་ཕྱིར། གང་གི་ཚེ་རྟོགས་ཤེ་ན། ཆོས་དཀར་པོ་རྣམ་པར་བྱང་
བ་ཐམས་ཅད་ཀྱི་རང་བཞིན་རྣམ་པར་སྨིན་པའི་ཆོས་ཉིད་ཀྱི་གནས་སྐབས་གློ་བུར་གྱི་དྲི་མ་
དང་བྲལ་བ་རྒྱུན་མཐའི་ཡེ་ཤེས་སྐྱེས་པ་དེའི་ཚེའོ། །དཔེར་ན་སྟོན་ཀའི་ཟླ་བའི་འོད་བཞིན་
དུའོ། །གསུམ་པ་མཚན་ཉིད་མེད་པའི་སྐད་ཅིག་མའི་སྦྱོར་བ་ནི། རྟོགས་སོ་ཞེས་དྲང་ངོ་། །
-155-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གང་ན་ཀུན་བྱང་གི་ཆོས་རྣམས་སོ། །རྒྱུ་གང་ལས་ན་ངོ་བོའི་རྒྱུ་སྦྱིན་པ་ལ་སོགས་པ་ཕྱིན་དྲུག་
ལ་སྤྱོད་པ་ཡིས་དང་། ཕྱིན་ཅི་མ་ལོག་པའི་རྒྱུ་ཆོས་ཀུན་རྨི་ལམ་དང་འདྲ་བར་རྟོགས་པ་ལ་
གནས་ནས་སོ། །ཇི་ལྟར་ན་ཆོས་ཐམས་ཅད་བདེན་པའི་མཚན་ཉིད་མེད་པ་ཉིད་དུའོ། །གང་
གིས་ན་ཡེ་ཤེས་སྐད་ཅིག་མ་ནི་གཅིག་གིས་སོ། །ཡང་ན་རྟོགས་ཞེས་དྲང་ངོ་། །རྟོགས་བྱེད་ནི་
ཆོས་ཀུན་སྣང་ཡང་བདེན་པར་མེད་པ་རྨི་ལམ་དང་འདྲ་བར་རྟོགས་པ་ལ་གནས་ནས་འཁོར་
གསུམ་མི་རྟོག་པའི་སྦྱིན་པ་ལ་སོགས་པ་སྤྱོད་པའི་བློ་ཡིས་སོ། །རྟོགས་བྱ་ནི་ཀུན་བྱང་གི་ཆོས་
རྣམས་སོ། །ཚུལ་ནི་བདེན་པའི་མཚན་ཉིད་མེད་པ་ཉིད་དུའོ། །དུས་ནི་སྐད་ཅིག་མ་ནི་གཅིག་
གིས་སོ། །བཞི་པ་གཉིས་སུ་མེད་པའི་སྐད་ཅིག་མའི་སྦྱོར་བ་ནི། མཐོང་ཞེས་དྲང་ངོ་། །གང་ན་
ཆོས་རྣམས་གཟུང་འཛིན་གཉིས་སུ་མེད་པ་ཡི་དེ་ཁོ་ན་ཉིད་དོ། །གང་གིས་ན་ཡེ་ཤེས་སྐད་ཅིག་
མ་གཅིག་གིས་སོ། །ཇི་ལྟར་ན་རྨི་ལམ་དང་ནི་དེ་མཐོང་བའི་ཤེས་པ་གཉིད་སད་པའི་ཚེ་གཟུང་
འཛིན་གཉིས་ཀྱི་ཚུལ་དུ་མི་མཐོང་བ་ལྟར་ཆོས་ཐམས་ཅད་ཀྱང་དེ་བཞིན་དུའོ། །མངོན་པར་
རྟོགས་པའི་རྒྱན་གྱི་རྣམ་བཤད་དགོངས་དོན་རབ་གསལ་ལས་སྐབས་བདུན་པའི་ལེགས་
བཤད་དོ།། །།
༈ གསུམ་པ་འབྲས་བུ་ལ་སྐད་ཅིག་མའི་འོག་ཏུ་ཆོས་སྐུ་འཆད་པའི་རྒྱུ་མཚན། རྒྱུ་
མཚན་ཅན་གྱི་ཆོས་སྐུ་དངོས་སོ། །
དང་པོ་ནི། སྐད་ཅིག་མའི་སྦྱོར་བ་དེས་རང་གི་སྐད་ཅིག་མ་གཉིས་པར་སྦྱིན་པ་ནས་
དཔེ་བྱད་བཟང་པོ་བརྒྱད་བཅུའི་བར་གྱི་ཆོས་ཐམས་ཅད་མངོན་སུམ་དུ་བྱས་པ་ལ་འབྲས་བུ་
ཆོས་སྐུར་འཇོག་པའི་ཕྱིར་ན་དེའི་འོག་ཏུ་དེ་བཤད་དོ། །
གཉིས་པ་ལ་རྟེན་སྐུ་བཤད། བརྟེན་པ་ཕྲིན་ལས་བཤད། དང་པོ་ལ་ངོ་བོ་ཉིད་སྐུ།
ལོངས་སྐུ། སྤྲུལ་སྐུའོ། ། །
-156-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
དང་པོ་ལ་ངོ་བོ་མདོར་བསྟན། ཡོན་ཏན་རྒྱས་པར་བཤད་པའོ། ། །
དང་པོ་ནི། ཐུབ་པའི་ངོ་བོ་ཉིད་སྐུ་ནི། །ཆོས་ཀྱི་སྐུ་ཞེས་བརྗོད་པ་ཡིན། །ཞེས་སྦྲེལ་ལོ།།
ཆོས་སྐུ་དེ་ཡང་དྷརྨཱ་ཏ་ཀཱ་ཡ་ཞེས་ཆོས་ཉིད་ཀྱི་སྐུ་ཡིན་པ་ལས། སྡེབ་སྦྱོར་གྱི་དབང་གིས་ངོ་བོ་
ཉིད་ཀྱི་རྐྱེན་ཏ་མི་མངོན་པར་བྱས་ནས་དྷརྨཱ་ཀཱ་ཡ་ཞེས་ཆོས་ཀྱི་སྐུ་ཞེས་བརྗོད་པ་ཡིན་ནོ། །
ཆོས་ཉིད་ཀྱི་སྐུ་དེ་གང་ཞེ་ན། ཟག་པ་མེད་པའི་ཆོས་དྲན་པ་ཉེར་གཞག་སོགས་གང་དག་ཐོབ་
པར་གྱུར་པ་དང་། གློ་བུར་གྱི་དྲི་མའི་རྣམ་པ་ཀུན་རྣམ་པར་དག་པ་དང་། གཉིས་པོ་དེ་དག་གི་
རང་བཞིན་ངོ་བོ་སྟོང་པའི་མཚན་ཉིད་ཅན་ཏེ། ཆོས་གསུམ་དབྱེར་མེད་པའོ། །
གཉིས་པ་ནི། དེ་གསུམ་གྱི་ནང་ཚན་ཟག་མེད་ཆོས་དེ་གང་ཞེ་ན། འདི་ལ་དབྱེ་བ་སྤྱིར་
བསྟན། ནང་ཚན་བྱེ་བྲག་ཏུ་བཤད་པའོ། །དང་པོ་ལ་ཐུན་མོང་གི་ཡོན་ཏན་དང་། ཐུན་མོང་མ་
ཡིན་པའི་ཡོན་ཏན་གཉིས། དང་པོ་ནི། སྐབས་བཞི་བར་བཤད་པའི་བྱང་ཆུབ་ཀྱི་ཕྱོགས་དང་
མཐུན་པའི་ཆོས་གནས་ཡོངས་སུ་གྱུར་པ་རྣམས་དང་། བྱམས་སོགས་ཚད་མེད་པ་བཞི་དང་
།
གཟུགས་ ཅན་ གསུམ་ གཟུགས་མེད་ བཞི་འགོག་ པའི་རྣམ་ པར་ཐར་ པ་ སྟེ་ བརྒྱད་ དང༌།
བསམ་གཏན་དང་པོ་སོགས་མཐར་གྱིས་ནི་གནས་པའི་སྙོམས་འཇུག་དགུ་ཡི་བདག་ཉིད་དང་།
ཟད་པར་ས་སོགས་བཞི་སྔོན་པོ་སོགས་བཞི་ནམ་མཁའ་དང་རྣམ་ཤེས་ཏེ་བཅུ་ཡི་བདག་ཉིད་
དང༌། ཟིལ་གྱིས་གནོན་པའི་སྐྱེ་མཆེད་ནི་དབྱིབས་དང་ཁ་དོག་གིས་རབ་དུ་དབྱེ་བས་རྣམ་པ་
བརྒྱད་དང་། འོག་ཏུ་འཆད་པའི་ཉོན་མོངས་མེད་པའི་ཏིང་ངེ་འཛིན་དང་། སྨོན་ནས་མཁྱེན་
པའི་ཏིང་ངེ་འཛིན་དང་། རྫུ་འཕྲུལ་ལ་སོགས་པའི་མངོན་ཤེས་དྲུག་གོ །གཉིས་པ་ནི། བཤད་
བྱ་དང་འཆད་བྱེད་ཀྱི་དབྱེ་བས་སོ་སོ་ཡང་དག་པ་རིག་པ་བཞི་སྟེ་འདི་ཐུན་མོང་བའི་ཡོན་ཏན་
དུ་འཆད་པ་ནི། དངོས་སྨྲ་བའི་ལུགས་ཏེ། འདིའི་དབང་དུ་བྱས་ནས་རྒྱན་ལས། མངོན་ཤེས་
ཀྱི་དང་པོར་བཤད་ཅིང་། འདིར་ཕྱིས་བཤད་པའི་ཕྱིར་རོ། །རྟེན་དམིགས་ཐུགས་དང་ཡེ་ཤེས་
-157-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་རྣམ་པ་ཐམས་ཅད་ཡོངས་སུ་དག་པ་བཞི་ནི། རིམ་བཞིན་ལུས་འདོར་ལེན་སྤྲུལ་སྒྱུར་ཏིང་ངེ་
འཛིན་ནི་གྲངས་མེད་གཟུངས་ཀྱི་སྒོ་དཔག་མེད་ལ་མངའ་བརྙེས་པའོ། དབང་བཅུ་ནི། ཚེ་དང་
བསོད་ནམས་ཡོ་བྱད་ལས། །སྐྱེ་དང་མོས་པ་སྨོན་ལམ་དང་། །རྫུ་འཕྲུལ་ཡེ་ཤེས་ཆོས་ལ་
དབང་། །ཞེས་པ་རིམ་བཞིན་ཚེའི་འདུ་བྱེད་བྱིན་གྱིས་བརླབས་ནས་བསྐལ་བའམ་དེ་ལས་
ལྷག་པར་གནས་པའི་ནུས་པ་ཐོབ་པ་དང་། ཇི་ལྟར་འདོད་པ་བཞིན་ཏིང་ངེ་འཛིན་ལ་སྙོམས་
པར་འཇུག་ནུས་པ་དང་། ནོར་ གྱི་ཆར་འབེབས་ནུས་པ་དང་། གོང་མ་མྱོང་འགྱུར་གྱི་ལས་
འདོད་པར་སྨིན་པར་བསྒྱུར་ནུས་པ་སོགས་དང་། བསམ་གཏན་མ་ཉམས་བཞིན་དུ་འདོད་
པར་སྐྱེ་བ་ལེན་པ་དང་། ས་ཆུ་སོགས་གང་མོས་པ་དེར་བསྒྱུར་བ་དང་། གཞན་དོན་ཕུན་
ཚོགས་བྱེད་པའི་སྨོན་ལམ་གྲངས་མེད་འགྲུབ་པ་དང་། གདུལ་བྱ་འདུལ་བའི་ཕྱིར་རྫུ་འཕྲུལ་
དཔག་མེད་སྟོན་པ་དང་། སོ་སོ་ཡང་དག་རིག་པ་བཞི་ཕུལ་དུ་བྱུང་བའི་མཐར་འགྲོ་བ་དང་།
གསུང་རབ་ཡན་ལག་བཅུ་གཉིས་ཀྱི་སྒོ་ནས་གདུལ་བྱའི་བསམ་པ་ཇི་ལྟ་བ་བཞིན་དུ་ཆོས་སྟོན་
པ་ལ་མངའ་བརྙེས་པའོ། །སྟོབས་བཅུའི་དང་པོ་གནས་དང་གནས་མ་ཡིན་པ་མཁྱེན་པའི་
སྟོབས་ནི་རྒྱུ་འབྲས་ཀྱི་རབ་དབྱེ་མ་ལུས་པ་མངོན་སུམ་དུ་མཁྱེན་པའི་ཡེ་ཤེས་སོ། །ལས་ཀྱི་
རྣམ་པར་སྨིན་པ་མཁྱེན་པའི་ནི་ཟག་བཅས་ལས་ཀྱི་རྣམ་སྨིན་མ་ལུས་པ་མཁྱེན་པའོ། །མོས་པ་
སྣ་ཚོགས་མཁྱེན་པའི་ནི་སེམས་ཅན་རྣམས་ཀྱི་བསམ་སྦྱོར་འཇུག་པའི་ཚུལ་མ་ལུས་པ་སོགས་
སོ། །འཇིག་རྟེན་གྱི་ཁམས་མཁྱེན་པའི་ནི་དེའི་འཇིག་ཆགས་དང་རིགས་སོགས་མ་ལུས་པ་
སོགས་སོ། །དབང་པོ་མཆོག་དང་མཆོག་མ་ཡིན་པ་མཁྱེན་པའི་ནི་དེ་རྣོ་རྟུལ་སོགས་ཀྱི་རབ་
དབྱེ་མ་ལུས་པ་སོགས་སོ། །ཐམས་ཅད་དུ་འགྲོ་བའི་ལམ་མཁྱེན་པའི་ནི་བྱང་ཆུབ་གསུམ་དུ་
བགྲོད་པའི་ལམ་མ་ལུས་པ་སོགས་སོ། །ཀུན་བྱང་མཁྱེན་པའི་ནི་བསམ་གཏན་སྙོམས་འཇུག་
གི་རབ་དབྱེ་མ་ལུས་པ་སོགས་སོ། །སྔོན་གནས་རྗེས་སུ་དྲན་པའི་ནི་ཚེ་རབས་སྔ་མ་རྣམས་ཀྱི་
-158-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
གནས་ཚུལ་མ་ལུས་པ་སོགས་སོ། །འཆི་འཕོ་བ་དང་སྐྱེ་བ་མཁྱེན་པའི་ནི་སེམས་ཅན་ཐམས་
ཅད་ཀྱི་སྐྱེ་འཆིའི་ཚུལ་མ་ལུས་པ་སོགས་སོ། །ཟག་པ་ཟད་པ་མཁྱེན་པའི་ནི་དེའི་ངོ་བོ་དང་
ཐབས་མ་ལུས་པ་སོགས་སོ། །དེ་ལ་དང་པོ་གཉིས་ཀྱིས་མངོན་མཐོའི་ལམ་སྟོན་ཏེ་རྒྱུ་དང་རྣམ་
སྨིན་ལ་ལོག་རྟོག་བསལ་ནས་བདེ་འགྲོའི་ལམ་སྟོན། ཕྱི་མ་རྣམས་ཀྱིས་ངེས་ལེགས་ཀྱི་ལམ་
སྟོན་ཏེ་གདུལ་བྱའི་ཁམས་སོགས་དང་མཐུན་པར་ཐར་ལམ་སྟོན་པའི་ཕྱིར་རོ། །མི་འཇིགས་
པ་ནི་རང་དོན་རྟོགས་པ་དང་སྤངས་པ་གཉིས། གཞན་དོན་སྤང་བྱ་དང་ལམ་དམ་བཅས་པ་
གཉིས་ཏེ་བཞི་དག་དང་། དེ་བཞིན་གཤེགས་པ་འདི་ལ་ཕྱིན་ཅི་ལོག་གིས་ཀུན་ནས་བསླངས་
པའི་སྐུ་གསུང་ཐུགས་ཀྱི་སྤྱོད་པ་གཞན་གྱིས་ཤེས་དོགས་ཀྱི་འཇིགས་པས་བཅབ་པར་བྱའོ་
སྙམས་པའི་དགོངས་པ་མི་མངའ་བ་བསྲུང་བ་མེད་པ་རྣམ་པ་གསུམ་དང་། ཆོས་སྟོན་པ་ན་
གུས་པས་ཉན་པར་འདོད་པ་དང་དེ་མི་འདོད་པ་དང་ཕྱེད་གུས་ཕྱེད་མ་གུས་པ་གཉིས་ཀ་དག་
ལ༑ རིམ་བཞིན་ཆགས་པ་དང་ཁོང་ཁྲོ་དང་དེ་གཉིས་ཀས་དབེན་པ་ཁོ་ནར་བཏང་སྙོམས་སུ་
དྲན་པ་དང་ལྡན་པར་གནས་སོ་ཞེས་བྱ་བ་དྲན་པ་ཉེར་བར་གཞག་པ་རྣམ་པ་གསུམ་དང་།
སྙེལ་བ་མི་མངའ་བའི་ཆོས་ཉིད་ནི་སེམས་ཅན་གྱི་དོན་མཛད་པའི་དུས་ལས་སྐད་ཅིག་ཀྱང་མི་
འདའ་བའི་མཚན་ཉིད་ཅན་ནོ། །བག་ཆགས་ཡང་དག་བཅོམ་པ་ནི་སྒྲིབ་གཉིས་བག་ཆགས་
དང་བཅས་པ་སྤངས་པའོ། །སྐྱེ་བོ་ལ་ཐུགས་རྗེ་ཆེན་པོ་ནི་དེ་མཐའ་དག་ལ་ཉིན་མཚན་ལན་
དྲུག་ཏུ་ཕན་པའི་བསམ་པས་གཟིགས་པ་ཉིད་དོ། །བདུད་བཞི་ཐུབ་པ་སངས་རྒྱས་ཁོ་ནའི་མ་
འདྲེས་པའི་ཆོས་སྐུ་ལ་འཁྲུལ་པ། གསུང་ལ་ཅ་ཅོ་ཐུགས་ལ་དྲན་པ་ཉམས་པ། ཐུགས་མཉམ་
པར་མ་གཞག་པ། འཁོར་འདས་ལ་ཐ་དད་པ་ཉིད་དུ་བཟུང་ནས་བླང་དོར་གྱི་འདུ་ཤེས།
སོ་སོར་མ་བརྟགས་པར་གདུལ་བྱ་ཡལ་བར་འདོར་བའི་བཏང་སྙོམས་མི་མངའ་བ་སྟེ་སྤྱོད་པ་
མ་འདྲེས་པ་དྲུག །ཆོས་སྟོན་པའི་འདུན་པ། སེམས་ཅན་གྱི་བྱ་བ་སྒྲུབ་པའི་བརྩོན་འགྲུས།
-159-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་བརྗེད་པའི་དྲན་པ། ཆོས་ཉིད་ལ་རྩེ་ཅིག་པའི་ཏིང་ངེ་འཛིན། གནས་ལུགས་རྟོགས་པའི་
ཤེས་རབ། སྤངས་བྱ་ཐམས་ཅད་ལས་རྣམ་པར་གྲོལ་བ་ལས་ཉམས་པ་མི་མངའ་བ་སྟེ་རྟོགས་
པ་མ་འདྲེས་པ་དྲུག །ཕྲིན་ལས་མ་འདྲེས་པ་གསུམ་ནི་སྐུ་གསུང་ཐུགས་ཀྱི་ཕྲིན་ལས་རྣམས་
རྒྱུའི་ཀུན་སློང་ཡེ་ཤེས་སྔོན་དུ་འགྲོ་ཞིང་། དུས་ཀྱི་ཀུན་སློང་དེའི་རྗེས་སུ་འབྲང་བའི་ལས་དང་
།
ཡེ་ཤེས་མ་འདྲེས་པ་གསུམ་ནི་དུས་གསུམ་ལ་མ་ཆགས་མ་ཐོགས་པའི་ཡེ་ཤེས་ཏེ་བཅོ་བརྒྱད་
སྔར་བཤད་པ་གང་ཡིན་པ་དང་། སྔར་བཤད་པའི་རྣམ་པ་ཐམས་ཅད་མཁྱེན་པ་ཉིད་དོ། །ཁ་
ཅིག་དང་གི་སྒྲས་གཞི་ཤེས་དང་ལམ་ཤེས་དང་ལམ་ཤེས་སྡུད་པ་ནི་མི་འཐད་དེ། ཐེག་བསྡུས་
དང༌། ཀུན་བཏུས། མདོ་སྡེ་རྒྱན་ལས། ཡོན་ཏན་འདི་དག་འཆད་པའི་ཚེའང་རྣམ་མཁྱེན་ལས་
ལོགས་སུ་དེ་གཉིས་བགྲངས་རིགས་པར་ཐལ་བ་དང་། འདིར་རྣམ་མཁྱེན་གྱི་རྣམ་པ་བརྒྱ་དང་
བཅུ་ལ་རྣམ་མཁྱེན་དུ་འཇོག་པའི་སྐབས་ཡིན་པས་གཞན་གཉིས་ཀྱང་དེའི་ནང་དུ་འདུས་པའི་
ཕྱིར་རོ། །དེས་ན་དང་གི་སྒྲ་ནི་འབྱེད་པའི་ཚིག་ཡིན་ནོ། །གཉིས་པ་ནང་ཚན་བྱེ་བྲག་ཏུ་བཤད་
པ་ལ། ཉོན་མོངས་མེད་པའི་ཏིང་ངེ་འཛིན་དང་། སྨོན་ནས་མཁྱེན་པའི་ཏིང་ངེ་འཛིན་ནོ། །དང་
པོ་ནི། ཉན་ཐོས་སོགས་ཀྱི་དེ་ལས་སངས་རྒྱས་ཀྱི་དེ་ཁྱད་པར་དུ་འཕགས་པར་བསྟན་པ་ནི།
ཉན་ཐོས་ཀྱི་ཉོན་མོངས་མེད་པའི་ཏིང་ངེ་འཛིན་ནི། བདག་ལ་ལྟ་བའི་མིའི་ཉོན་མོངས་སྐྱེ་བའི་
དམིགས་རྐྱེན་མི་བྱེད་པའི་སྒོ་ནས་གཞན་གྱི་ཉོན་མོངས་སྐྱེ་བ་ཡོངས་སུ་སྤོང་ཞིང་དེ་ལས་
འབྱོལ་བ་ཉིད་ཡིན་ལ། རྒྱལ་བའི་ཉོན་མོངས་པ་མེད་པ་ནི་གྲོང་ཁྱེར་སོགས་སུ་བྱོན་ནས་རང་
ལ་དམིགས་ནས་སེམས་ཅན་དེའི་ཉོན་མོངས་པ་རྣམས་རྒྱུན་ཆད་པར་གྱུར་ཅིག་ཅེས་སྨོན་ཅིང་
ཉོན་མོངས་ས་བོན་དང་བཅས་པ་རྒྱུན་གཅོད་པས་ཁྱད་པར་འཕགས་སོ། །གཉིས་པ་ལ་དངོས་
དང་རྩོད་སྤང་གཉིས། དང་པོ་ནི། ཉན་ཐོས་སོགས་ཀྱི་དེ་ལས་དེ་བཞིན་གཤེགས་པའི་སྨོན་
ནས་མཁྱེན་པ་ཁྱད་པར་དུ་བསྟན་པ་ནི། སངས་རྒྱས་ཀྱི་སྨོན་ནས་མཁྱེན་པ་ནི། རྩོལ་བ་གཏན་
-16(0-



ར
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
མེད་དུ་ངང་གིས་འཇུག་པས་ལྷུན་གྱིས་གྲུབ་པ་དང་གཟུགས་སོགས་ལ་ཆགས་པ་སྤངས་པ་
དང་ཆོས་ཀྱི་ཆ་མི་མཁྱེན་པ་གང་ཡང་མེད་པས་ཐོགས་པ་མེད་པ་དང་འཁོར་བ་ཇི་སྲིད་པར་
རྟག་ཏུ་གནས་པ་དང་སོ་སོ་ཡང་དག་རིག་པ་བརྙེས་པས་འདྲི་བ་ཀུན་གྱི་ལེན་འདེབས་པར་
ནུས་པར་བཞེད་དོ། །འཕགས་པས་ཆགས་སྤངས་ནི་རྒྱུན་མི་འཆད་པ་དང་། རྟག་གནས་ནི་
ཐུགས་རྟག་ཏུ་མཉམ་པར་བཞག་པའོ་ཞེས་གསུངས། ཉན་རང་གི་ནི་ཁྱད་ཆོས་ལྔ་ལྡན་དེ་ལྟ་
མ་ཡིན་ནོ། །གཉིས་པ་རྩོད་པ་སྤང་བ་ལ་རྟག་གནས་པ་ལ་རྩོད་པ་སྤང་བ། ཁྱབ་རྟག་གཉིས་
ཀ་ལ་རྩོད་པ་སྤང་བའོ། །དང་པོ་ནི། ཆོས་སྐུ་ཆོས་ཅན་རྟག་ཏུ་སེམས་ཅན་གྱི་དོན་མཛད་པར་
ཐལ། རྟག་ཏུ་ཐུགས་རྗེ་ཆེན་པོའི་ངོ་བོ་ཉིད་ལ་བཞུགས་པའི་ཕྱིར་ཞེ་ན། འདིའི་ལན་ནི་སྐལ་
ལྡན་ལ་སྣང་བ། སྐལ་མེད་ལ་མི་སྣང་བ་དཔེས་བསྟན་པའོ། །དང་པོ་ནི། སྣང་ངོ་ཞེས་དྲང་ངོ༌།།
གང་ན་སངས་རྒྱས་ཀྱི་མཛད་པ་དེའོ། གང་ལ་གདུལ་བྱ་དག་མ་དག་དེ་དང་དེ་ལའོ། །དུས་
གང་གི་ཚེ་ན་བྱ་བ་ཕྲིན་ལས་མཛད་པས་ཕན་པར་གྱུར་པའི་ཚེའོ། །ཇི་ལྟར་ན་ལོངས་སྐུའི་
གདུལ་བྱ་གང་ལ་ལོངས་སྐུ་གང་དང༌། སྤྲུལ་སྐུའི་གདུལ་བྱ་གང་ལ་སྤྲུལ་སྐུ་སོགས་གང་སྐལ་
བ་དང་མཚམས་པར་ནིའོ། །རྒྱུ་གང་ལས་ན་གདུལ་བྱ་རྒྱུ་བཞི་ལས་ནི་ཡོངས་སུ་སྨིན་པར་གྱུར་
པ་ལ་བརྟེན་ནས་སོ། །རྒྱུ་ནི་རྨི་ལམ་བསྟན་པར། ཐུབ་པ་མཐོང་བའི་རྒྱུ་ཚུལ་ཁྲིམས་དག་པ།
ཏིང་ངེ་འཛིན་དང་ལྡན་པ། ཐུབ་པའི་ཡོན་ཏན་བརྗོད་པ། དེ་མཐོང་བར་སྨོན་པ་བཞི་གསུངས་
སོ༑ ༑གཉིས་པ་ནི། དཔེར་ན་ལྷ་ཡི་རྒྱལ་པོས་ཆར་ཕབ་ཀྱང་ནས་སོགས་ས་བོན་མི་རུང་བ་
རུལ་བ་དང་ཚིག་པ་སོགས་ལ་མྱུ་གུ་སྔོན་པོ་མི་འཁྲུངས་པ་ལྟར་ཐབས་མཁས་ལ་ཐུགས་རྗེ་ཆེ་
བའི་སངས་རྒྱས་ནས་དོན་ཁྱད་པར་ཅན་སྣང་བའི་སྐལ་བ་མེད་པས་བཟང་པོ་མངོན་མཐོ་ངེས་
ལེགས་སམ་འོད་ཟེར་འགྱེད་པ་སོགས་མི་མྱོང་སྟེ། ཇི་ལྟར་ཆུ་ཡི་སྣོད་ཆག་ན། །ཟླ་བའི་
གཟུགས་བརྙན་མི་སྣང་བ། །དེ་བཞིན་སེམས་ཅན་ངན་པ་ལ། །སངས་རྒྱས་གཟུགས་ཀྱང་མི་
-161-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྣང་ངོ་། །ཞེས་སོ། །གཉིས་པ་ལ་རྩོད་པ་ནི། ཡེ་ཤེས་ཆོས་སྐུ་ཆོས་ཅན། ཇི་ལྟར་ན་ཁྱབ་པ་
དང་རྟག་པ་ཞེས་བྱ་སྟེ་མ་ཡིན་པར་ཐལ། རིམ་བཞིན་རྣལ་འབྱོར་པ་སོ་སོར་ངེས་པའི་རྒྱུད་ལ་
ཡོད་པའི་ཕྱིར་དང་། སྐད་ཅིག་རེ་རེ་ལ་འབྱུང་བའི་ཕྱིར་ཞེ་ན། ལན་རིམ་བཞིན་གདུལ་བྱ་གང་
ཡོད་དུ་ཆོས་སྟོན་པ་ལ་སོགས་པར་སྣང་བ་དེ་ལྟར་སྐལ་ལྡན་ལ་མཛད་པ་ཕྲིན་ལས་རྒྱ་ཆེ་བའི་
ཕྱིར་སངས་རྒྱས་ཁྱབ་པར་ངེས་པར་བརྗོད་ཅིང་། སངས་རྒྱས་དེ་ཉིད་རྒྱུན་ཟད་པ་སྟེ་ཆད་པ་
མེད་པའི་ཕྱིར་ན་རྟག་པ་ཞེས་ཀྱང་བརྗོད་པ་ཡིན་ཏེ། རང་བཞིན་དང་ནི་རྒྱུན་མི་འཆད། །རྒྱུན་
གྱིས་དེ་དག་རྟག་པ་ཉིད། །ཅེས་སོ། །
གཉིས་པ་ལོངས་སྐུ་ལ་ངོ་བོ་མདོར་བསྟན། ཡོན་ཏན་རྒྱས་པར་བཤད་པའོ། །
དང་པོ་ནི། སངས་རྒྱས་སུ་མཚོན་བྱེད་མཚན་ནི་བཟང་པོ་སུམ་ཅུ་རྩ་གཉིས་དང་།
མཛེས་ཤིང་སྡུག་པར་བྱེད་པ་དཔེ་བྱད་བརྒྱད་ཅུས་བརྒྱན་པའི་གཟུགས་སྐུའི་བདག་ཉིད་
གནས་འོག་མིན་ཁོ་ནར་བཞུགས་པ་འདི་ཆོས་ཅན། ཐུབ་པ་བཅོམ་ལྡན་འདས་ཀྱི་ལོངས་སྤྱོད་
རྫོགས་པའི་སྐུར་སྟོན་པ་བཞེད་དེ། འཁོར་ས་བཅུའི་བྱང་སེམས་ཁོ་ན་དང་ལྷན་ཅིག་ཏུ་ཐེག་
ཆེན་གྱི་ཆོས་ཁོ་ན་ལ་ཉེ་བར་ རྫོགས་ པར་ལོངས་ སྤྱོད་པའི་གཟུགས་ སྐུ་ཡིན་པའི་ ཕྱིར།
རྒྱན་ལས། ལུས་ཅན་ཀུན་གྱིས་ཁྱོད་མཐོང་ན། །སྐྱེས་བུ་དམ་པ་ལེགས་པར་འཚལ། །མཐོང་
བ་ཙམ་གྱིས་རབ་དད་པར། མཛད་པ་ཁྱོད་ལ་ཕྱག་འཚལ་ལོ། །ཞེས་སོ། །
གཉིས་པ་ལ་མཚན་དང་། དཔེ་བྱད་རྒྱས་པར་བཤད་པའོ། །དང་པོ་ལའང་ངོ་བོ་དང་།
རྒྱུའོ། དང༌པོ་ནི། ཕྱག་ཞབས་ཀྱི་མཐིལ་གཉིས་ན་འཁོར་ལོ་རྩིབས་སྟོང་ཡོད་པའི་མཚན་
མངའ་བ་དང་། རུས་སྦལ་ལྟར་རྒྱུ་མ་གུང་མེད་པས་ཞབས་ཀྱི་མཐིལ་མཉམ་པར་གནས་པ་
དང༌། དེའི་སོར་མོ་རྣམས་དྲ་བས་འབྲེལ་པ་ངང་པའི་རྒྱལ་པོ་ལྟ་བུ་སེང་སེང་པོ་མེད་པ་ལ་སོར་
གདུབ་གཞུག་ཏུ་རུང་བ་དང་། འཇམ་པ་བྱིས་པ་གཞོན་ནུའི་ལྟ་བུ་དང་། གཞོན་ཤ་ཆགས་པ་
-162-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼ང༤༨
མདོག་ཕུན་སུམ་ཚོགས་པ་དང་། སངས་རྒྱས་འདི་ཡི་སྐུ་ཕྱག་དང་ཞབས་ཀྱི་རྒྱབ་བཞི་དང་
དཔུང་མགོ་གཉིས་དང་ལྟག་པའི་ཕྱོགས་ཏེ་བདུན་པོ་དག་མཐོ་ཞིང་ཤ་རྒྱས་པ་དང་། སོར་མོ་
རྣམས་ཐུང་ཤོས་པས་ཀྱང་ཕྱག་མཐིལ་གྱི་འཕྲེད་དང་མཉམ་པས་རིང་ཞིང་མཛེས་པ་དང་།
རྟིང་པ་ལ་ཞབས་ཀྱི་བཞི་ཆ་ཡོད་པས་ཡངས་པ་དང་
། སྐུ་ཆེ་བ་མི་ཕལ་པ་བས་ཁྲུ་བདུན་གྱིས་
འཕགས་ཤིང་དྲང་བ་དང་། ཞབས་འབུར་ཏེ་ལོང་བུ་དང་པུས་མོའི་ལྷ་ང་མི་མངོན་པ་དང་།
སྤུ་རྣམས་ནི་ཞལ་བཟང་པོ་ལ་ལྟ་བ་ལྟར་གྱེན་དུ་ཕྱོགས་པ་དང་། བྱིན་པ་རི་དྭགས་ཨེ་ན་ཡ་
དང་འདྲ་བར་ཤ་རྒྱས་ཤིང་རིམ་གྱིས་ཕྲ་བ་དང་། ཕྱག་སྐུ་མ་བཏུད་པར་ཕྱག་མཐིལ་གྱིས་པུས་
མོའི་ལྷ་ངར་སླེབས་པས་རིང་ཞིང་མཛེས་པ་དང་། འདོམས་ཀྱི་སྦ་བར་བྱ་བ་སྦུབས་སུ་ནུབ་
པའི་མཆོག་མི་མངོན་པ་དང་། པགས་པ་གསེར་མདོག་སྟེ་སྣུམ་ལ་འོད་གསལ་ཞིང་འཇམ་པ་
དང་། པགས་པའི་རྔམས་སྲབ་པ་དང་། སྤུ་ནི་ཁུང་གཅིག་ནས་གཉིས་མ་སྐྱེས་པས་རེ་རེ་ནས་
གཡས་སུ་འཁྱིལ་ཞིང་ལེགས་པར་འཁྲུངས་པ་དང་། ཞལ་འཛོམ་སྤུ་དཀར་བ་འཇམ་པ་གཉེན་
པ་དྲངས་ན་ཁྲུ་གང་དང་གཉིས་དང་གསུམ་ལ་སོགས་པར་རིང་བ་དང་། བཏང་ན་གཡས་སུ་
འཁྱིལ་ཏེ་འདུག་པ་དངུལ་འབུལ་གྱི་རྣམ་པས་བརྒྱན་པ་དང་། རོ་སྟེ་སྐུ་སྟོད་ཆེ་ཞིང་རྒྱས་པས་
སེང་གེའི་འདྲ་བ་དང་། སངས་རྒྱས་འདི་ཡི་དཔུང་པའི་མགོ་ཟླུམ་ཞིང་རྩའི་དྲྭ་བ་མི་མངོན་པ་
དང་། ཐལ་གོང་སྟེ་དཔུང་པ་དག་གི་བར་རྒྱས་པ་དང་། སངས་རྒྱས་འདི་ལ་རོ་མི་ཞིམ་པ་ཡང་
རོ་མཆོག་ཏུ་སྣང་བ་དང་། སྐུ་ནི་ཁྲུན་དང་འདོམ་མཉམ་པས་ཤིང་ནྱ་གྲོ་དྷ་ལྟར་ཆུ་ཞིང་གབ་
པའམ་ཡང་ན་རྒྱ་གྲ་སྐུ་སྨད་དང་རོ་དྷ་སྐུ་སྟོད་མཉམ་པ་ལྟེ་བ་ནས་བཟུང་སྟེ་སྐུ་སྟོད་དང་སྐུ་སྨད་
ཚད་མཉམ་པ་དང་། གཙུག་ཏོར་ཡས་བཀབ་པའི་ཚུལ་གྱིས་མི་མངོན་པ་ཟླུམ་ཞིང་ཡོངས་སུ་
རྫོགས་པ་དབུལ་ལྡན་པ་དང་། ལྗགས་ཞལ་གྱི་དཀྱིལ་འཁོར་ཁྱབ་པས་རིང་ཞིང་སྲབ་ལ་
མཛེས་པ་དང་། གསུང་ཚངས་པའི་དབྱངས་ལྟར་སྙན་པ་དང་། འགྲམ་པ་སེངྒའི་དང་འདྲ་བར་
-163-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚེས་བཅུ་གཉིས་ཀྱི་ཟླ་བ་ལྟ་བུར་མཛེས་པ་དང་། ཚེམས་ཀུན་ལྟར་ཤིན་དུ་དཀར་བ་དང་།
ཚད་མཉམ་སྟེ་ མཐོ་དམན་མེད་པ་དང་། བར་མཚམས་མེད་ པས་ ཐགས་བཟང་བ་དང་།
གྲངས་ནི་གཞན་ལ་སུམ་ཅུ་རྩ་གཉིས་སམ། ཉི་ཤུ་རྩ་བརྒྱད་ལས་མེད་པ་ལ་བཞི་བཅུ་ཐམ་པ་
ཚང་བ་དང་། སྤྱན་ནི་ཟླུམ་པོའི་དབུས་སྣུམ་ཞིང་མཐོན་མཐིང་ལྟ་བུ་དེའི་ལོགས་གཉིས་དཀར་
བ༑ བླ་འོག་གི་ཕྱོགས་སྣུམ་ཞིང་མཐོང་གར་འདུག་པ། གྲྭ་གཉིས་ཅུང་ཟད་དམར་བ་རྫི་མ་དང་
སྤྱན་གྱི་བར་གསེར་མདོག་ལྟ་བུ་སྟེ་དང་བ་ལྔ་དང་ལྡན་པ་དང་། སྤྱན་གྱི་རྫི་མ་མ་འཛིངས་ཤིང་
སྣམ་ལ་ལེགས་པར་གནས་པས་བ་མཆོག་གི་འདྲ་བའོ། །འདི་དག་ནི་མཚན་སུམ་ཅུ་རྩ་གཉིས་
སོ༑ ༑གཉིས་པ་ནི། མཚན་གྱི་རྒྱུ་བསྒྲུབས་པས་འབྲས་བུ་མཚན་འགྲུབ་བོ་ཞེས་སྟོན་པ་ལ་
བསྟན་བཤད་གཉིས་ལས། དང་པོ་ནི། འགྲུབ་ཅེས་དྲང་ངོ༌། །གང་ན་མཚན་ནི་སོ་གཉིས་པོ་
འདི་དག་གོ །གང་གིས་ན་མཚན་ནི་སོ་གཉིས་པོ་གང་དང་གང་གི་སྒྲུབ་པར་བྱེད་པའི་རྒྱུ་གང་
ཡིན་པ་དེ་དང་དེ་ནི་རབ་ཏུ་རྫོགས་པས་སོ། །ཇི་ལྟར་ན་ཡང་དག་པར་ཏེ། ཐུབ་མཚན་ཡུལ་ན་
གནས་པ་དང་། །གསལ་ལ་རྫོགས་པས་འཕགས་པ་ཉིད། །ཅེས་པ་ལྟ་བུའི་ཚུལ་གྱིས་སོ། །
གང་ལ་ན་ལོངས་སྐུ་འདི་ལའོ། །གཉིས་པ་ནི། རྒྱུ་དེ་གང་ཞེ་ན། སྔོན་ཟླ་མ་རྣམས་སྐྱེལ་བ་དང་
བསུ་བ་ལ་སོགས་པ་བྱས་པ་ཡོངས་སུ་རྫོགས་པ་དང་། དེ་བཞིན་དུ་སྡོམ་པ་ཡང་དག་པར་
བླངས་པ་བརྟན་པ་ཉིད་དང༌། བསྡུ་བའི་དངོས་པོ་བཞི་བསྟེན་པ་དང་། བཟའ་བཅའ་སོགས་
གྱ་ནོམ་པའི་དངོས་པོ་སྦྱིན་པ་དང་། གཞན་གསད་པར་བྱ་བ་ལས། ཐར་བར་བྱེད་པ་དང་།
སྲོག་གཅོད་སྤངས་པ་སོགས་དགེ་བའི་ལས་ནི། ཡང་དག་པར་བླངས་པ་དང་སྤེལ་བ་ལ་
སོགས་པ་ཉིད་ནི་མཚན་སྒྲུབ་བྱེད་ཀྱི་རྒྱུ་ཡི་མཚན་ཉིད་དེ་རང་བཞིན་ཡིན་ལ། དེ་དག་ནི་ཕྲིན་
ལས་ཀྱི་ཆོས་ཀྱི་སྦྱིན་པའི་བསྡུ་བའི་མདོ་ལས་ཇི་སྐད་འབྱུང་བ་བཞིན་ཤེས་པར་བྱའོ། །དེ་ལྟར་
མཚན་བསྟན་ཟིན་ནས། གཉིས་པ་དཔེ་བྱད་སྟོན་པ་ནི། ཐུབ་པའི་སེན་མོ་ཟངས་ཀྱི་མདོག་
-164-



གྲོགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
ལྟར་དམར་བ་དང་། དེའི་མདོག་སྣུམ་པ་དང་། དེ་མཐོ་བ་དང་། སོར་མོ་རྣམས་དབྱིབས་ཟླུམ་
པ་དང་། ཤ་རྒྱས་པ་དང་། རྩ་བ་ནས་བྱིན་ཏེ་རིམ་གྱིས་ཕྲ་བ་དང་། རྩ་ཕྱིར་མ་འབུར་བས་མི་
མངོན་པ་དང་། རྩ་ ལ་མདུད་པ་མེད་པ་དང་། ལོང་བུ་ནང་མ་མི་མངོན་པ་དང་། ཞབས་རིང་
ཐུང་མེད་པས་མཉམ་པ་དང་། བག་ཚ་བ་མེད་པས་སིངྒའི་སྟབས་དང་། དལ་བས་གླང་པོ་ཆེའི་
དང༌། མཁའ་ལ་གཤེགས་པས་བྱ་ངང་པའི་དང་ནི། ཁྱུ་མཆོག་གླང་ཁྱུའི་དཔོན་པོའི་སྟབས་སུ་
གཤེགས་ པ་ དང༌། གཡས་ ཕྱོགས་དང༌། མཛེས་ཤིང་ ཡིད་དུ་འོང་བར་གཤེགས་ པ་དང་།
མི་འཁྱོགས་པས་དྲང་བར་དང་། སྐུ་འཁྲིལ་བག་ཆགས་པ་སྟེ་ལེགས་པའམ་སྐུ་ཤ་རྒྱས་པ་དང་།
སྐུ་བྱི་དོར་བྱས་པ་འདྲ་བས་དག་པ་དང་། དེ་རིམ་པར་མཚམས་པ་དང་། གཙང་བ་དང་
།
འཇམ་པ་དང་། དག་པའི་སྐུ་ཅན་དང་། མཚན་རྣམས་ཀྱི་ཆ་ཤས་ནི་ཡོངས་སུ་རྫོགས་པ་དང་།
སྐུའི་ཁོ་ལག་ཡངས་ཤིང་བཟང་བ་སྟེ་ཁྱོན་ཆེ་ཞིང་མཛེས་པ་དང་། གོམ་པ་སྙོམས་པར་བཞུད་
པ་དང་། སྤྱན་གཉིས་ནི་དྲི་མ་མེད་པས་དག་པ་དང་། སྐུ་གཞོན་ཤ་ཅན་ཉིད་དང་། དེ་ཞུམ་པ་
མེད་པ་དང་། དེ་ཤ་རྒྱས་པ་དང་། ཤ་མི་ལྷོད་པས་ཤིན་ཏུ་གྲིམས་པའི་སྐུ་ཉིད་དང་། ལྷུ་ཚིགས་
ལ་རིང་ཐུང་མེད་པས་ཡན་ལག་དང་ཉིང་ལག་ཤིན་ཏུ་རྣམ་པར་འབྱེས་པ་ཉིད་དང་། གཟིགས་
པ་སྟེ་སྤྱན་རབ་རིབ་མེད་པས་སྒྲིབ་པ་མེད་ཅིང་དག་པ་དང་། དཀུ་སྟེ་ ཕྱལ་ཟླུམ་པ་དང་།
དཀུ་སྐབས་ཕྱིན་པ་སྟེ་སྐེད་སྐབས་འཚམས་པ་དང་། དཀུ་མ་རྙོངས་པ་སྟེ་སྐེད་པ་ཧ་ཅང་རིང་བ་
མ་ཡིན་པའམ་ལྷག་ལྷུག་མ་ཡིན་པ་དང་། ཕྱལ་ཕྱང་ངེ་བ་སྟེ་མཐོ་དམན་མེད་པ་དང་། ལྟེ་བ་ནི་
གཏིང་རིང་བས་ཟབ་པ་དང་། སློབ་མ་རང་གི་གདམས་ངག་ལ་མཐུན་པར་འཛིན་པས་ལྟེ་བའི་
རི་ མོ་ གཡས་ ཕྱོགས་ སུ་འཁྱིལ་བ་དང༌། དེ་ ཀུན་ནས་ བལྟ་ན་ སྡུག་ཅིང་མཛེས་པ་དང་།
སྐུའི་ཀུན་སྤྱོད་གཙང་སྦྲ་ཆེ་བ་དང་། སྐུ་ལ་སྨེ་བ་ནག་པའི་ཐིག་ལེ་ཆུང་བ་དང་། གནག་བག་སྟེ་
དེ་ཆེ་བ་མེད་པ་དང་། ཕྱག་ནི་ཤིང་བལ་མཉེ་བ་ལེགས་པ་ལྟར་འཇམ་པ་དང་། ཕྱག་གི་རི་མོ་
-165-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སྣམ་པས་མདངས་ཡོད་པ་དང་། དེ་ཟབ་པ་སྟེ་གཏིང་རིང་བ་དང་། དེ་དཀྱུས་རིང་བ་དང་།
ཞལ་ནི་ཧ་ཅང་མི་རིང་བ་ཉིད་དང་། མཆུ་ནི་སྲོག་ཆགས་སམ་སྨན་བིམ་པ་ལྟར་དམར་བ་ཉིད་
དང༌། ལྗགས་ གཉེན་ པའམ་ འཇམ་ པ་དང་། དེའི་རྔམས་སྲབ་ པ་དང་། དེ་ དམར་བ་དང་།
གསུང་ འབྲུག་ གི་ སྒྲ་ ལྟ་ བུ་ ཉིད་དང་། དེ་ མཉེན་ པ་ སྟེ་ སྙན་ཞིང་རྣ་བར་འཇམ་པ་དང་།
ཚེམས་མཆེ་བ་བཞི་པོ་ཟླུམ་པ་དང་། དེ་རྩེ་མོ་རྣོ་བ་དང་། དེ་ཁ་དོག་དཀར་བ་དང་། དེ་མཉམ་
པ་དང་། དེ་རིང་ཐུང་སྦོམ་ཕྲའི་ཚད་རྩ་བ་ནས་བྱིན་ཏེ་རིམ་གྱིས་ཕྲ་བ་དང་། ཤངས་མཐོ་ཞིང་
དཔྲལ་བའི་ཕྱོགས་སུ་རིང་དུ་སླེབ་པ་དང་། དེ་སྤུ་ནི་འཇམ་པ་དང་། སྣུམ་པ་དང་། ཕན་ཚུན་
མཉམ་པ་དང་། ཕྱག་རིང་ཞིང་རྒྱས་ལ་མཛེས་ཤིང་སྡུག་པ་དང་། སྙན་གཉིས་ཆེ་ཆུང་རིང་ཐུང་
མཉམ་ པ་ དང་། དེའི་དབང་པོ་ཉམས་པ་རྣམ་ པར་ སྤངས་པ་དང་། དྲི་མ་མེད་པའམ་སྐུ་
འཚམས་དོད་པས་དཔྲལ་བ་ལེགས་པར་འབྱེས་པ་དང༌། དེའི་དབྱེས་ཆེ་བ་ཡངས་པ་དང༌།
དབུ་ཕྱོགས་ཀུན་ཏུ་གདུགས་ལྟར་རྒྱས་པ་དང་། དབུ་སྐྲ་བུང་བའི་མདོག་ལྟར་སྣུམ་ལ་གནག་
པ་དང་། དེ་སྟུག་པ་དང་། དེ་འཇམ་པ་དང་། དེ་མ་འཛིངས་པ་དང་། དེ་མི་གཤོར་བ་སྟེ་མི་
རྩུབ་པའམ་གྱེན་དུ་མ་རྗེས་པ་དང་། དེའི་དྲི་ཞིམ་ཞིང་སྐྱེས་བུ་ཡི་ཡིད་ནི་འཕྲོག་ཅིང་དད་པར་
བྱེད་པ་དང་། དཔལ་གྱི་བེའུ་ནི་རྡོ་རྗེ་རྭ་ཆག་པ་མ་འབྱར་པ་ལྟ་བུ་མཐེ་བོང་གི་ངོས་ལ་ཡོད་པ་
དང༌། བཀྲ་ཤིས་ནི་རི་མོ་གྲུ་བཞི་པ་གཉིས་ཕྱག་ཞབས་འཁོར་ལོའི་མཚན་གྱི་མཐའ་ན་ཡོད་
པའོ། །གཡུང་དྲུང་འཁྱིལ་བ་ནི་ཞགས་པ་བདུན་བརྩེག་བྱས་པ་ལྟ་བུ་སོར་མོའི་རྩ་བ་ན་ཡོད་
པས་བརྒྱན་པ་སྟེ། དེ་དག་ནི་སངས་རྒྱས་ལོངས་སྐུའི་དཔེ་བྱད་བཟང་པོར་སངས་རྒྱས་བཞེད་
དོ༑ ༑
གསུམ་པ་སྤྲུལ་སྐུ་ལའང་ངོ་བོ་མདོར་བསྟན། ཡོན་ཏན་རྒྱས་པར་བཤད་པའོ། །དང་
པོ་ནི། མཛད་པ་ཡིན་ནོ་ཞེས་དྲང་ངོ་། །གང་གིས་ན་བྱེད་པ་པོ་སྤྲུལ་སྐུ་གང་གིས་སོ། །དུས་ནི་
-166



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
སྲིད་པ་ཇི་སྲིད་གནས་ཀྱི་བར་དུ་འོ། །གང་ལ་ན་ཡུལ་འགྲོ་བ་ཐམས་ཅད་ལའོ། །གང་ན་ཕན་
པ་མངོན་མཐོ་དང་ངེས་ལེགས་སྣ་ཚོགས་པ་དག་གོ །ཇི་ལྟར་ན་མཉམ་པ་ཉི་དུའོ། །རེས་
འགའ་མི་མཛད་དམ་སྙམ་ན་མ་ཡིན་ཏེ། རྒྱུན་མི་འཆད་པར་མཛད་དོ། །དེ་ལྟ་བུའི་སྐུ་དེ་ཐུབ་
པ་བཅོམ་ལྡན་འདས་ཀྱི་སྤྲུལ་པའི་སྐུ་ཡིན་ནོ། །གཉིས་པ་ནི། ཕན་པ་སྣ་ཚོགས་མཛད་པ་དེ་
ཕྲིན་ལས་ཉེར་བདུན་དང་དོན་གཅིག་པས་འོག་ཏུ་འཆད་པ་ལ་དགོངས་ནས་འདིར་ལོགས་སུ་
མ་བསྟན་ནོ།། །།
༈ གཉིས་པ་བརྟེན་པ་ཕྲིན་ལས་ལ་དུས་ཀྱི་སྒོ་ནས་མདོར་བསྟན། དབྱེ་བའི་སྒོ་ནས་
རྒྱས་པར་བཤད། གྲངས་ཀྱི་སྒོ་ནས་དོན་བསྡུ་བའོ། །དང་པོ་ནི། འཕགས་པ་ལྟར་ན་སྤྲུལ་སྐུ།
སློབ་དཔོན་ལྟར་ན་ཆོས་སྐུ་རྒྱུན་མི་འཆད་པ་དེ་བཞིན་དུ་འཁོར་བ་དང་ནམ་མཁའ་ཇི་སྲིད་པར་
སྤྲུལ་སྐུའམ་ཆོས་སྐུ་འདིའི་ཕྲིན་ལས་ནི་རྒྱུན་མི་འཆད་པར་མདོར་འདོད་དོ། །གཉིས་པ་ལ་
ལམ་གྱི་རྟེན་དང་། ལམ་དང་། ལམ་གྱི་འབྲས་བུ་ལ་འགོད་པའོ། །དང་པོ་ནི། འགྲོ་བ་ངན་པ་
ངན་སོང་བ་རྣམས་དེའི་སྡུག་བསྔལ་ཞི་བར་མཛད་ནས་བདེ་འགྲོ་དང་། འགྲོ་བ་བཟང་པོ་
འདོད་ལྷ་རྣམས་འདོད་ཡོན་ལ་ཞེན་པ་དང་། ཚངས་པ་རྣམས་དེའི་ལྟ་བ་ལ་ཞེན་པ་རྣམས་ལྟ་
བ་དང་འབྲལ་བར་བྱེད་པའམ་མིའི་འཇིག་རྟེན་དང༌། མི་རྣམས་བསྡུ་བ་བཞིས་བསྡུས་ཏེ་སྡུག་
བསྔལ་ཞི་བ་ལ་འགོད་པའི་ལས་དང་ནི་འོ། ། །
གཉིས་ པ་ ལ་ ཚོགས་ལམ། སྦྱོར་ལམ། མཐོང་ལམ། སྒོམ་ ལམ་ལ་འགོད་ པ་ དང་
བཞིའོ། །དང་ པོ་ ལའང་ སྦྱོར་ བ། ལྟ་ བ། སྤྱོད་པ་ རྣམ་ དག་ ལ་ འགོད་ པའོ། །དང་ པོ་ནི།
སྦྱིན་སོགས་བསྡུ་བ་རྣམ་པ་བཞི་ལ་འགོད་པའོ། །གཉིས་པ་ནི། ཀུན་ནས་ཉོན་མོངས་པ་དང་
བཅས་པ་ཡི་དོར་བྱ་དང་རྣམ་པར་བྱང་བ་བླང་བྱར་ཐོས་བསམ་གྱི་ཤེས་པས་རྟོགས་པ་ལ་
འགོད་པའོ། །གསུམ་པ་ལ་གཞན་དོན། རང་དོན། གཉིས་དོན་གྱི་སྤྱོད་པ་ལ་འགོད་པའོ། །
-367-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་ནི། དེའི་འོག་ཏུ་སེམས་ཅན་རྣམས་ཀྱི་དོན་ཇི་ལྟ་བ་བཞིན་བྱེད་པར་འདོད་པ་ཅན་གྱི་
དོན་བྱམས་སོགས་ལ་འགོད་པའོ། །གཉིས་པ་ནི། ཕ་རོལ་ཏུ་ཕྱིན་པ་དྲུག་གོམས་པ་ལའོ། །
གསུམ་པ་ནི། སངས་རྒྱས་ཀྱི་ལམ་ཐབས་ཤེས་ཟུང་འབྲེལ་གྱི་དགེ་བཅུ་སྤྱོད་པ་ནས་དཔེ་བྱད་
ཀྱི་བར་ལའོ། །གཉིས་པ་སྦྱོར་ལམ་ལ་འགོད་པ་ནི། གཟུང་འཛིན་གཉིས་རང་བཞིན་གྱིས་
སྟོང་པ་ཉིད་དུ་ལོ་ཀ་པའི་སྒོམ་བྱུང་གི་རྟོགས་པ་ལའོ། །གསུམ་པ་མཐོང་ལམ་ལ་འགོད་པ་ནི།
གཟུང་འཛིན་གཉིས་ཟད་པ་སྟེ་མེད་པའི་ཆོས་ཉིད་མངོན་སུམ་དུ་རྟོགས་པའམ་ཡང་ན་མཐོང་
སྤང་གཟུང་འཛིན་གཉིས་ཀྱི་ས་བོན་ཟད་པ་ལའོ། །བཞི་པ་སྒོམ་ལམ་ལ་འགོད་པ་ལ་དྲུག་
ལས། དང་པོ་ས་གཉིས་པ་ནས་ལྔ་པའི་བར་ལ་འགོད་པ་ནི། ཕར་ཕྱིན་བར་པ་བཞི་ལ་རྟེན་
ནས་བཞི་པོས་ཆོས་ཐམས་ཅད་བརྡར་བཏགས་པ་ཙམ་དུ་རྟོགས་པ་ལའོ། །གཉིས་པ་ས་དྲུག་
པ་ལ་འགོད་པ་ནི་ཤེར་ཕྱིན་གྱིས་ཤེས་པ་དང་ཤེས་བྱ་དམིགས་པ་མེད་པ་ལའོ། །གསུམ་པ་ས་
བདུན་པ་ལ་འགོད་པ་ནི། ཐབས་ཀྱིས་ལུས་ཅན་རྣམས་ནི་རྒྱུད་ཡོངས་སུ་སྨིན་པ་ལའོ། །བཞི་
པ་ས་བརྒྱད་པ་ལ་འགོད་པ་ལ་གཉིས་ལས། ཐབས་ལ་འགོད་པ་ནི་ཕྱིན་དྲུག་བརྒྱད་པ་ལ་
བརྟེན་ནས་ཉན་རང་དང་ཐུན་མོང་མ་ཡིན་པ་ཞིང་སྦྱོང་བ་ལ་སོགས་པ་བྱང་ཆུབ་སེམས་དཔའི་
ལམ་ལའོ། །ཤེས་རབ་ལ་འགོད་པ་ནི་མངོན་པར་ཞེན་པ་ཐམས་ཅད་བཟློག་པ་སྟེ། མི་རྟོག་ཡེ་
ཤེས་ལྷུན་གྲུབ་ཏུ་འཇུག་པ་ལའོ། །ལྔ་པ་ས་དགུ་པ་ལ་འགོད་པ་ནི། དེ་དགུ་པ་ལ་རྟེན་ནས་
བྱང་ཆུབ་མྱུར་དུ་ཐོབ་པ་ལའོ། །དྲུག་པ་ས་བཅུ་པ་ལ་འགོད་པ་ལ་ས་བཅུ་ཐོབ་མ་ཐག་པ།།
སྐྱེ་བ་གཅིག་ཐོགས། སྲིད་པ་ཐ་མ་པ་ལ་འགོད་པའོ། །དང་པོ་ནི། ཡེ་ཤེས་ཀྱིས་སངས་རྒྱས་
ཀྱི་ཞིང་རྣམ་པར་དག་པའི་སྣང་བ་ལའོ། །གཉིས་པ་ལ་རང་དོན་ནི། ཕྱི་མ་ལ་ཞིང་དུས་སངས་
རྒྱས་འདི་ཞེས་བྱ་བར་འགྱུར་རོ་ཞེས་ངེས་པར་ལའོ། །གཞན་དོན་ནི་ཕྲིན་ལས་ལྷུན་གྲུབ་རྒྱུན་
མི་འཆད་པས་སེམས་ཅན་གྱི་དོན་ཚད་མེད་པ་བྱེད་པ་ལའོ། །གཉིས་དོན་ནི། སྐད་ཅིག་གཅིག་
-168-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤ ༨
ལ་ཞིང་མཐའ་ཡས་པར་འགྲོ་ཞིང་སངས་རྒྱས་བསྟེན་པ་དང་སོགས་པ་བསྙེན་བཀུར་བྱ་བ་
སོགས་ཡོན་ཏན་དང་མངོན་པར་ཤེས་པས་ས་ཆེན་པོ་ཐོབ་པ་ལའོ། །གསུམ་པ་ལ་ནུས་པ།
སྤངས་པ། རྟོགས་པ། རྒྱུ་ཚོགས་དག་པ་ལ་འགོད་པའོ། །དང་པོ་ནི། ཚེ་འདི་ལ་བྱང་ཆུབ་ཆེན་
པོའི་ཡན་ལག་སྟེ་རྒྱུ་སྦྱིན་སོགས་ཁྱད་པར་ཅན་ལ་དང་། ཆོས་ཐམས་ཅད་སྟོང་ཡང་དེ་ལྟར་མ་
ཤེས་པ་ལ་ལས་རྣམས་ཆུད་མི་ཟ་བ་ལ་འགོད་པའོ། །གཉིས་པ་ནི། རྟག་སོགས་སུ་འཛིན་པའི་
ཕྱིན་ཅི་ལོག་གི་ས་བོན་ནི་སྤངས་པ་དང་། ཕྱིན་ཅི་ལོག་དེའི་གཞིའམ་རྒྱུ་དངོས་འཛིན་གྱི་ས་
བོན་མེད་པར་སྤོང་བའི་ཚུལ་དུ་རྟོགས་པ་ལའོ། །གསུམ་པ་ལ་གཉིས་ལས། ཇི་སྙེད་པ་རྟོགས་
པ་ལ་འགོད་པ་ནི་བདེན་པ་བཞིའི་དེ་བཞིན་ཉིད་མཐོང་བ་ལའོ། །ཇི་ལྟ་བ་རྟོགས་པ་ལ་འགོད་
པ་ནི་འདུས་བྱས་ཆོས་ཅན་དང་། འདུས་མ་བྱས་ཆོས་ཉིད་ངོ་བོ་ཐ་དད་པར་ཡོངས་སུ་མི་ཤེས་
ཤིང་དམིགས་པ་ལའོ། །བཞི་པ་ནི། རང་བཞིན་གྱིས་རྣམ་པར་བྱང་བ་དེ་བཞིན་ཉིད་དྲི་མས་
དག་པ་རྟོགས་པ་དང་། རྣམ་བྱང་གི་ཚོགས་སྦྱིན་སོགས་རྫོགས་པ་ལའོ། །གསུམ་པ་ལམ་གྱི་
འབྲས་བུ་ལ་འགོད་པ་ནི། མི་གནས་པའི་མྱ་ངན་ལས་འདས་པ་ལ་འགོད་པར་མཛད་པའོ། །
གསུམ་པ་ནི། ཡེ་ཤེས་ཆོས་ཀྱི་སྐུ་ཡི་ཞེས་སམ་ཆོས་ཀྱི་སྐུ་ཡི་ནང་ཚན་སྤྲུལ་སྐུའི་ཕྲིན་
ལས་ནི་ཕྲིན་ལས་དེ་འཇུག་པའི་ཡུལ་གྱི་དབྱེ་བས་རྣམ་པ་ཉི་ཤུ་བདུན་དུ་འདོད་དོ། །མངོན་
པར་རྟོགས་པའི་རྒྱན་གྱི་རྣམ་བཤད་དགོངས་དོན་རབ་གསལ་ལས་སྐབས་བརྒྱད་པའི་ལེགས་
བཤད་དོ།། །། །
༈ གཉིས་པ་བར་པ་ལ་དད་པ་ལ་དྲུག་ཏུ་བསྟན་པ་ལ་བསྟན་བཤད་བསྡུ་བ་གསུམ་
ལས། དང་པོ་ནི། ཤེས་རབ་ཕ་རོལ་ཕྱིན་པ་ནི། །དངོས་པོ་དྲུག་གིས་ཡང་དག་བཤད། །ཅེས་
སྦྱར་རོ། །གཉིས་པ་ནི། དྲུག་པོ་གང་ཞེ་ན། མཁྱེན་གསུམ་ནི་ཆོས་སུམ་ཅུས་མཚོན་པའི་
གནས་ཡིན་པས་སམ། ཡུལ་གཞི་ལམ་རྣམ་གསུམ་མཚོན་པས་ན་མཚན་ཉིད་དོ། །ཡེ་ཤེས་
-169-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞབས་བླང་དོར་གྱི་མཚན་ཉིད་ཅེས་ གསུངས་སོ། །མཁྱེན་ གསུམ་དེའི་སྦྱོར་བ་རྣམ་ཀུན།
མཁྱེན་གསུམ་དེ་རབ་ཏུ་གྱུར་པ་རྩེ་མོ། མཁྱེན་གསུམ་དེ་ཡི་རྣམ་པ་གོ་རིམ་གྱིས་སྒོམ་པ་མཐར་
གྱིས་པ། མཁྱེན་གསུམ་དེ་མཐའ་ཐུག་པའི་སྦྱོར་བ་སྐད་ཅིག་མ། མཁྱེན་གསུམ་དེའི་རྣམ་སྨིན་
ནི་ཆོས་སྐུ་ཕྲིན་ལས་དང་བཅས་པའོ། །གསུམ་པ་ནི། དེ་ལྟར་ན་ཡུམ་གསུམ་གྱི་དོན་བསྡུས་པ་
བརྒྱད་ལས་གཞན་པ་སྟེ་རྣམ་པ་དྲུག་གི་ལམ་རིམ་བཤད་ཟིན་ཏོ། །གསུམ་པ་བསྡུས་པ་ལ་དད་
པ་ལ་གསུམ་དུ་བསྡུ་བ་ལའང་སྔར་ལྟར་གསུམ་ལས།
དང་པོ་ནི། ཤེས་རབ་ཕ་རོལ་ཕྱིན་པ་ནི། །དངོས་པོ་གསུམ་གྱིས་ཡང་དག་བཤད། །
ཅེས་སྦྱར་རོ། །གཉིས་པ་ནི། གསུམ་གང་ན་འཇུག་ཡུལ་མཁྱེན་པ་རྣམ་པ་གསུམ་པོ་ནི་ཡུལ་
ལོ༑ ༑ཆོས་སྐུའི་རྒྱུ་ནི་སྦྱོར་བ་བཞིའི་བདག་ཉིད་དོ། །ཆོས་སྐུ་ཕྲིན་ལས་དང་བཅས་པ་ནི་
འབྲས་བུའོ། །གསུམ་པ་ནི། ཡུམ་གྱི་དོན་བསྡུས་པ་སྔ་མ་གཉིས་ལས་གཞན་ཏེ་མངོན་པར་
རྟོགས་པ་རྣམ་པ་གསུམ་གྱི་ལམ་རིམ་བཤད་ཟིན་ཏོ། །
གསུམ་པ་མཇུག་གི་དོན་ལ་གཉིས་ལས་དང་པོ་མཛད་པ་པོ་ནི། ཤེས་རབ་ཀྱི་ཕ་རོལ་
ཞེས་སོགས་སོ། །གཉིས་པ་བསྒྱུར་བྱེད་ལ། སྔ་འགྱུར་ནི་རྒྱ་གར་སོགས་ཏེ། བདུ་ཀ་ར་པྲ་བྷ་
ནི་རིག་པའི་འབྱུང་གནས་འོད་ཟེར་རམ་རིག་བྱེད་འོད་ཟེར་རོ། །ཕྱི་འགྱུར་ནི་སླད་ཀྱི་པཎྜིཏ་
དཔལ་གོ་མི་འཆི་མེད་ཅེས་སོགས་སོ། །གོ་མི་ནི་བཙུན་པའམ་དགེ་བསྙེན་ནོ། །ཤེས་རབ་ཀྱི་
ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བའི་རྣམ་
པར་བཤད་པ་དགོངས་དོན་རབ་གསལ་ཅེས་བྱ་བ་འདི་ནི་རྒྱལ་བའི་བསྟན་པ་མི་འགྱུར་བའི་
སྲོག་ཤིང་དམ་པ་ཀུན་མཁྱེན་སངས་རྒྱས་འཕེལ་ཞེས་བགྱི་བ་དང་། མདོ་རྒྱུད་མ་ལུས་པ་ལ་མི་
འཇིགས་པའི་སྤོབས་པ་བརྙེས་པ་ཀུན་མཁྱེན་བསོད་ནམས་སེང་གེའི་ཞབས་རྡུལ་སྤྱི་བོས་
གུས་པར་ལེན་པ། ཤཱཀྱའི་དགེ་སློང་བྱམས་པ་ཐུགས་རྗེ་དཔལ་བཟང་གིས་རང་ཉིད་དྲན་པ་
-17)-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཐུགས་རྗེ་དཔལ་བཟང་འགྲེལ་པ་བཞུགས། ༼༤༨
གསོ་ཞིང་། སྐལ་ལྡན་གཞན་ལའང་ཕན་པའི་ཕྱིར་དུ། ཡོངས་འཛིན་དམ་པའི་ལེགས་བཤད་
ལས་བཏུས་ཏེ་སྦྱར་བའོ།། །། །
དགེ་བ་འདི་ཡིས་བདག་གཞན་འགྲོ་བ་ཀུན། །ཐེག་མཆོག་དམ་ཆོས་རིན་ཆེན་མཛོད་
བཟུང་ནས། །མཐའ་ཡས་འགྲོ་བའི་རེ་འདོད་སྐོང་བ་དང་། །བྱམས་པའི་བསྟན་པ་ཕྱོགས་
བཅུར་རྒྱས་བྱེད་ཤོག། །། །
འདི་བསྒྲུབས་པ་ལས་བྱུང་བ་ཡི། །དགེ་བ་བདག་གིས་གང་ཐོབ་པ། །དེས་ནི་སྐྱེ་བོ་
ཐམས་ཅད་ཀྱིས། །བདེ་ གཤེགས་ ཤེས་ རབ་ ཐོབ་པར་ཤོག །འགྲོ་བའི་སྡུག་བསྔལ་ སྨན་
གཅིག་པུ། །བདེ་བ་ཐམས་ཅད་འབྱུང་བའི་གནས། །བསྟན་པ་རྙེད་དང་བཀུར་བསྟི་དང༌། །
བཅས་ཏེ་ཡུན་རིང་གནས་གྱུར་ཅིག །དགེའོ། །དགེའོ། །དགེའོ།།
-171-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༄༅། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་
རྟོགས་པའི་རྒྱན་གྱི་བཀའ་འགྲེལ་སྦས་དོན་ཟབ་མོའི་གཏེར་གྱི་ཁ་འབྱེད་
དགོངས་འགྲེལ་ཀུན་མཁྱེན་བླ་མའི་དགོངས་དོན་རབ་ཏུ་
གསལ་བ་ཞེས་བྱ་བ་བཞུགས་སོ། །
མཁན་ཆེན་ངག་དབང་ཆོས་གྲགས་ཀྱིས་མཛད།
༄༅། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་
རྟོགས་པའི་རྒྱན་གྱི་བཀའ་འགྲེལ་སྦས་དོན་ཟབ་མོའི་གཏེར་གྱི་ཁ་འབྱེད་དགོངས་འགྲེལ་ཀུན་
མཁྱེན་བླ་མའི་དགོངས་དོན་རབ་ཏུ་གསལ་བ་ཞེས་བྱ་བ་བླ་མ་དང་ལྷག་པའི་ལྷ་མཆོག་རྒྱལ་བ་
མི་ཕམ་མགོན་པོ་ལ་གུས་པས་ཕྱག་འཚལ་ལོ། །རྨད་བྱུང་ཐུགས་བསྐྱེད་རྒྱ་ཆེན་ཚོགས་གཉིས་
བསགས། རྣམ་འདྲེན་སྟོབས་བཅུའི་དབང་ཕྱུག་འཕགས་པ་བརྙེས། །མཛད་ཕྲིན་གསེར་གྱི་
རྩིབས་ལྡན་ཉི་མའི་གཉེན། །སྟོན་མཆོག་ཐུབ་དབང་ཞབས་ལ་སྤྱི་བོས་འདུད། །རྣམ་གྲོལ་སྐུ་
གསུམ་བརྙེས་ཀྱང་ཐུབ་པའི་བསྟན། །མཐོན་པོར་འདེགས་པའི་རིན་ཆེན་ཁྲིར་འཁོད་ནས། །
ཐེག་ཆེན་ཆོས་ཀྱི་ཉི་འོད་ས་གསུམ་ཁྱབ། །རྒྱལ་ཚབ་མི་ཕམ་མགོན་ལ་གུས་ཕྱག་འཚལ། །
རྒྱལ་ཡུམ་བརྒྱུད་འཛིན་རྒྱ་བོད་མཁས་ཀུན་དང་། ཁྱད་པར་མདོ་སྔགས་ཆོས་ཚུལ་ཀུན་མཁྱེན་
པའི། །ཆོས་ཀྱི་སྤྱན་ལྡན་ཀུན་མཁྱེན་ཡབ་སྲས་ནས། །ཡོངས་འཛིན་མཆོག་གི་བར་དུ་བྱོན་
རྣམས་རྒྱལ། །རྒྱལ་ཡུམ་དགོངས་འགྲེལ་རྒྱན་གྱི་ཚིག་དོན་རྣམས། །ཧ་ཅང་རྒྱས་མིན་མདོར་
བསྡུས་ པའང་མིན་པར། །ཚིག་འཇམ་ གོ་བདེའི་ངག་གིས་འདིར་བཤད་བྱ། །དཔྱོད་ལྡན་
- 1
Y
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
གཟུར་གནས་རྣ་བ་བླགས་ཏེ་ཉོན། །འདིར་གངས་ཁྲོད་བསྟན་པའི་མངའ་བདག་འཇམ་
མགོན་དམ་པ་དཔལ་ལྡན་ས་སྐྱ་པའི་བསྟན་འཛིན་ཡོངས་ཀྱི་གཙུག་རྒྱན་ཀུན་མཁྱེན་ཆོས་ཀྱི་
རྒྱལ་པོ་རྒྱལ་པོ་གོ་བོ་རབ་འབྱམས་བསོད་ནམས་སེངྒེ་ཞེས་ཉི་འོག་གི་རྒྱལ་ཁམས་ཀུན་ཏུ་
ཡོངས་སུ་གྲགས་པ་དེས་མཛད་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་སྦས་དོན་ཟབ་མོའི་
གཏེར་གྱི་ཁ་འབྱེད་ཀྱི་དགོངས་འགྲེལ་ལས་དང་པོ་པ་རྣམས་ལ་ཕན་པའི་ཕྱིར་དུ་རིག་པ་རྣམ་
གྲངས་དང་བརྡ་འཆད་གཙོ་བོར་གྱུར་པའི་སྤྱིའི་ངག་གིས་འཆད་པ་ལ་དོན་གསུམ་སྟེ། །
བརྗོད་བྱ་ཤེར་ཕྱིན་ལ་འཇུག་པའི་ཡན་ལག་མཆོད་བརྗོད། རྗོད་བྱེད་བསྟན་བཅོས་ལ་
འཇུག་པའི་ཡན་ལག་དགོས་འགྲེལ། བསྟན་བཅོས་ཀྱི་བརྗོད་བྱ་མངོན་རྟོགས་བཤད་པའོ།།
དང་པོ་ལ་གསུམ་སྟེ། འཕགས་པས་ཇི་ལྟར་ཕྱེ་བའི་ཚུལ། སློབ་དཔོན་གྱིས་ཇི་ལྟར་བཀྲལ་
བའི་ཚུལ། གནད་ཀྱི་དོན་ངོས་གཟུང་བའོ། ། །
དང་པོ་ནི། རྒྱན་གྱི་མཆོད་བརྗོད་ཀྱི་ཚིག་རྐང་དང་པོས་རྟེན་གྱི་གང་ཟག་ཉན་རང་
འཕགས་ པའི་དབང་དུ་མཛད་ནས་ གཞི་ཤེས་ ཀྱི་ཐུན་མོང་མ་ཡིན་ པའི་ཡོན་ཏན་དང་།
ཚིག་རྐང་གཉིས་པས་རྟེན་གྱི་གང་ཟག་བྱང་སེམས་འཕགས་པའི་དབང་དུ་མཛད་ནས་ལམ་
ཤེས་ཀྱི་ཐུན་མོང་མ་ཡིན་པའི་ཡོན་ཏན་དང་། ཚིག་རྐང་གསུམ་པས་རྟེན་གྱི་གང་ཟག་སངས་
རྒྱས་འཕགས་པའི་དབང་དུ་མཛད་ནས་རྣམ་མཁྱེན་གྱི་ཐུན་མོང་མ་ཡིན་པའི་ཡོན་ཏན་བརྗོད་
པ་སྔོན་དུ་བཏང་ནས། ཚིག་རྐང་བཞི་པས་སངས་རྒྱས་ཀྱི་ཡུམ་བདག་མེད་རྟོགས་པའི་ཐེག་
ཆེན་སློབ་མི་སློབ་ཀྱི་མཁྱེན་པ་མཐའ་དག་ལ་དངོས་བཏགས་མ་ཕྱེ་བའི་ཤེར་ཕྱིན་དུ་བྱས་ནས་
དེ་ལ་འདིར་ཕྱག་འཚལ་བ་བསྟན་པ་ཡིན་ནོ། །ཞེས་འཆད་པ་ལ་ཉིར་སྣང་དུ། འཕགས་པའི་
གང་ཟག་ཐམས་ཅད་ཀྱི་དབང་དུ་མཛད་ནས་ཐམས་ཅད་མཁྱེན་པ་ཉིད་གསུམ་གྱི་ཐུན་མོང་མ་
ཡིན་པའི་ཡོན་ཏན་ཉེ་བར་འགོད་པ་སྔོན་དུ་འགྲོ་བས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་
- ༐
༑
4 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཚལ་ལོ། །ཞེས་པ་འདི་བྱུང་། དེ་ལྟར་མཁྱེན་གསུམ་སྤྱིའི་ཡོན་ཏན་བརྗོད་པའི་སྒོ་ནས་བྱེ་
བྲག་སངས་རྒྱས་ཀྱི་ཡུམ་ལ་ཕྱག་མཛད་ནས་ཤུགས་ལ་མཁྱེན་གསུམ་དེའི་མངོན་པར་རྟོགས་
པའི་རྒྱན་གྱི་མན་ངག་གི་བསྟན་བཅོས་རྩོམ་པར་དམ་བཅའ་བ་བསྟན་པ་ཡིན་ནོ། །ཞེས་
འཆད་པ་ལ་ཞེས་བརྗོད་པ་འདི་ནི་དེའི་མངོན་པར་རྟོགས་པའི་རྒྱན་གྱི་མན་ངག་བཤད་སྦྱར་དུ་
བྱའོ་སྙམ་པས་རྣམ་པར་འགྲོལ་བར་བྱའོ་ཞེས་མངོན་པར་རྟོགས་པའི་རྒྱན་གྱི་བཤད་པ་འདི་
སྦྱར་བ་དམ་བཅས་པ་ཡིན་ནོ། །ཞེས་པ་འདི་བྱུང་། །
གཉིས་པ་སློབ་དཔོན་གྱིས་བཀྲལ་ཚུལ་ནི། འཕགས་པ་བྱམས་པ་རང་ཉིད་དམ་པའི་
སྤྱོད་པ་དང་ཞེས་སོགས་ཀྱིས་མཆོད་བརྗོད་ཀྱི་མཚམས་སྦྱར་བསྟན། དེ་བཞིན་དུ་ཚིགས་སུ་
བཅད་པ་འདིས་ནི་ཞེས་སོགས་དགོས་དོན་བསྟན། དེ་ལ་ཐམས་ཅད་མཁྱེན་པ་ཉིད་གསུམ་
གྱིས་དོན་བརྒྱད་བསྡུས་ལ། ཞེས་པས་བསྡུས་དོན་བསྟན། ཉན་ཐོས་དང་དེའི་ཕྱོགས་སུ་
བསླན་པ་ཞེས་སོགས་ཀྱིས་ཚིག་དོན་བསྟན། དེ་ལྟར་ཕྱག་འཚལ་བ་དང་ཞེས་སོགས་ཀྱིས་
བརྒལ་ལན་ བསྟན་ པ་ བཞེད་དོ། །གསུམ་ གྱིས་ བརྒྱད་བསྡུས་ཚུལ་ནི། མཆོད་བརྗོད་ ཀྱི་
སྐབས་སུ་ཤུགས་ལ་མཁྱེན་གསུམ་གྱི་རྒྱན་རྩོམ་པར་དམ་བཅས་པ་དང་། ལུས་ཀྱི་སྐབས་སུ་
མངོན་རྟོགས་བརྒྱད་བརྗོད་བྱར་བྱས་པ་ནི་འགལ་བ་མེད་ཅིང་གནད་གཅིག་པ་ཡིན་ཏེ།
མཆོད་བརྗོད་ཀྱི་སྐབས་མཁྱེན་གསུམ་དེས་ལུས་ཀྱི་སྐབས་ཀྱི་མངོན་རྟོགས་བརྒྱད་བསྡུས་པའི་
ཕྱིར་ཏེ། མཆོད་བརྗོད་ཀྱི་མཁྱེན་གསུམ་དེས་ལུས་ཀྱི་མཁྱེན་གསུམ་མཚན་ཉིད་ཀྱིས་སྒོ་ནས་
བསྡུས། རྣམ་རྫོགས་སྦྱོར་བ་སྦྱོར་བའི་སྒོ་ནས་བསྡུས། རྩེ་སྦྱོར་རབ་ཀྱི་སྒོ་ནས་བསྡུས། མཐར་
གྱིས་པའི་སྦྱོར་བ་གོ་རིམ་གྱི་སྒོ་ནས་བསྡུས། སྐད་ཅིག་མའི་སྦྱོར་བ་མཐར་ཐུག་གི་སྒོ་ནས་
བསྡུས། འབྲས་བུ་ཆོས་སྐུ་རྣམ་སྨིན་གྱི་སྒོ་ནས་བསྡུས་པའི་ཕྱིར། འོ་ན་བསྡུ་བྱེད་མཁྱེན་པ་དང་
བསྡུ་བྱའི་མངོན་རྟོགས་དོན་གཅིག་གམ་ཞེ་ན། དེ་གཉིས་འགལ་བ་མ་ཡིན་པ་ནི་གཞིར་
- |
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
བཞག་ལ། དོན་གཅིག་ཏུ་ནམ་ཡང་ཁས་མི་ལེན་ཏེ། འདིར་བསྟན་བསྡུ་བྱེད་ཀྱི་མཁྱེན་པ་ཡིན་
ན༑ བསྡུ་བྱའི་མངོན་རྟོགས་ཡིན་པས་མ་ཁྱབ། བསྡུ་བྱའི་མངོན་རྟོགས་ཡིན་ན་ཡང་བསྡུ་བྱེད་
ཀྱི་མཁྱེན་པ་ཡིན་པས་མ་ཁྱབ་པའི་ཕྱིར་ཏེ། ཉན་རང་འཕགས་པའི་མཁྱེན་པ་རྣམས་མཆོད་
བརྗོད་ཀྱི་དངོས་བསྟན་གྱི་མཁྱེན་པ་ཡིན་པས་བསྡུ་བྱེད་ཀྱི་མཁྱེན་པ་ཡིན་ཀྱང་། བསྟན་བཅོས་
ལུས་ཀྱི་དངོས་བསྟན་གྱི་བསྡུ་བྱའི་མངོན་རྟོགས་མ་ཡིན་པ་དང་། ངོ་བོ་ཉིད་སྐུ་ལ་སོགས་པའི་
སྐུ་གསུམ་པོ་རྣམས་བསྡུ་བྱའི་མངོན་རྟོགས་ཡིན་ཀྱང་། བསྡུ་བྱེད་ཀྱི་མཁྱེན་པ་མ་ཡིན་པའི་
ཕྱིར་ཏེ། འདིར་ལམ་ཤེས་ཀྱི་ཐད་དུ་འགྲེལ་ པ་དོན་གསལ་དུ་མདོ་དྲངས་པ་ལས། ལམ་
ཐམས་ཅད་བསྐྱེད་པར་བྱ་ཞིང་། ལམ་ཐམས་ཅད་ཤེས་པར་བྱའོ། །དེ་དག་ཀྱང་ཡོངས་སུ་
རྫོགས་པར་བྱ་ཞིང་། སྨོན་ལམ་ཡོངས་སུ་རྫོགས་པར་མ་བྱས་པ་དང་། སེམས་ཅན་རྣམས་
ཡོངས་སུ་སྨིན་པར་མ་བྱས་པ་དང་། སངས་རྒྱས་ཀྱི་ཞིང་ཡོངས་སུ་མ་སྦྱངས་པར་དེ་དག་གིས་
ཡང་དག་པའི་མཐའ་མངོན་སུམ་དུ་ནི་མི་བྱའོ། །ཞེས་གསུངས་པ་རྣམས་ཀྱི་དོན་ནི་ཉན་ཐོས་
ཀྱི་རྟོགས་རིགས། རང་རྒྱལ་གྱི་རྟོགས་རིགས། ཐེག་ཆེན་གྱི་རྟོགས་རིགས་གསུམ་པོ་གང་རུང་
དུ་གྱུར་པའི་བྱང་སེམས་ཀྱི་ལམ་ཐམས་ཅད་བྱང་སེམས་རང་རྒྱུད་ལ་བསྐྱེད་པར་བྱ་ཞིང་། རང་
རྒྱུད་ཀྱི་ལམ་དེས་རང་རྒྱུད་ལ་ཡོད་པ་དང་། བྱང་སེམས་འོག་མ་དང་ཉན་རང་སོགས་གཞན་
རྒྱུད་ལ་ཡོད་པའི་རྟོགས་རིགས་གསུམ་པོ་གང་རུང་དུ་གྱུར་པའི་ལམ་ཐམས་ཅད་ཤེས་པར་བྱ་
དགོས་ལ། དེར་མ་ཟད་ཉན་རང་གི་སྤངས་རྟོགས་དེ་དག་ཀྱང་ཡོངས་སུ་རྫོགས་པར་བྱ་དགོས་
ཏེ༑ དེ་ཡང་ས་མཚམས་ནི། ཐེག་ཆེན་གྱི་མཐོང་ལམ་སྡུག་བསྔལ་ལ་ཆོས་བཟོད་ཐོབ་པའི་
དུས་སུ་སྔར་ཐེག་དམན་གྱི་འཕགས་ལམ་མངོན་དུ་མ་སོང་ན། ཉན་རང་གི་སྤང་བྱའི་རིགས་
མཐའ་དག་སླར་མི་སྐྱེ་བའི་ཆོས་ཅན་དུ་བྱས་ནས་སྤོང་ཞིང་ཉན་རང་གི་རྟོགས་པའི་རིགས་
མཐའ་དག་ནི་དམན་ལམ་སྔོན་དུ་མ་སོང་བ་ལ་ཡང་འདིར་ངེས་པར་རྫོགས་ཏེ། ཉན་རང་གི་ཇི་
- 1 ？ 6 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཙམ་རྟོགས་པ་ཐམས་ཅད་འདིར་ངེས་པར་རྟོགས་པའི་ཕྱིར་རོ། །དགྲ་བཅོམ་པའི་རྟོགས་པ་
མངོན་དུ་མ་སོང་བའི་ཐེག་ཆེན་གྱི་མཐོང་ལམ་སྡུག་བསྔལ་ལ་ཆོས་ཤེས་ཀྱི་དུས་སུ་ཉན་རང་གི་
སྤངས་པའི་རིགས་མཐའ་དག་རྫོགས་ཏེ། ཉན་རང་གི་ཇི་ཙམ་སྤངས་པ་ཐམས་ཅད་སྤངས་
པའི་ཕྱིར། འདིར་ ཁ་ ཅིག །བྱང་ སེམས་དང་ པོ་ པ་ཡིན་ན། ཉན་ རང་ གི་ སྤངས་རྟོགས ཀྱི་
རིགས་རྫོགས་པས་ཁྱབ། ཞེས་པ་དང་། ཡང་ཁ་ཅིག །བྱང་སེམས་མཐོང་ལམ་སྡུག་བསྔལ་
ལ་ཆོས་བཟོད་པ་ཡིན་ན། ཉན་རང་གི་སྤངས་པའི་རིགས་མ་རྫོགས་པས་ཁྱབ། དགྲ་བཅོམ་
པའི་རྟོགས་པ་མངོན་སོང་གི་བྱང་སེམས་མཐོང་ལམ་སྡུག་བསྔལ་ལ་ཆོས་བཟོད་པ་ཡིན་ན།
ཉན་རང་གི་སྤངས་རྟོགས་ཀྱི་རིགས་རྫོགས་པས་ཁྱབ་ཟེར་བ་རྣམས་མི་འཐད་དེ། དང་པོ་ལ་
དམན་ལམ་སྔོན་དུ་མ་སོང་བའི་བྱང་སེམས་མཐོང་ལམ་སྡུག་བསྔལ་ཆོས་བཟོད་པ་ཆོས་ཅན། །
དེར་ཐལ། དེའི་ཕྱིར། བྱང་སེམས་མཐོང་ལམ་པ་ཡིན་པའི་ཕྱིར། མ་གྲུབ་ན། དེར་ཐལ། ཆོས་
ཅན་ཡིན་པའི་ཕྱིར། གོང་དུ་འདོད་ན། ཉན་རང་གི་སྤངས་པའི་རིགས་ རྫོགས་པར་ཐལ།
འདོད་པ་དེའི་ཕྱིར། འདོད་ན། ཉོན་སྒྲིབ་སྤངས་པར་ཐལ། འདོད་པའི་ཕྱིར། འདོད་ན་དེ་མ་
སྤངས་པར་ཐལ། དེ་སྤོང་བཞིན་པ་ཡིན་པའི་ཕྱིར་ཏེ། དེའི་གཉེན་པོ་བར་ཆད་མེད་ལམ་ལ་
གནས་པའི་བྱང་སེམས་ཡིན་པའི་ཕྱིར་ཏེ། ཆོས་ཅན་ཡིན་པའི་ཕྱིར། གཉིས་པ་ལ། བསེ་རུ་ལྟ་
བུའི་རང་རྒྱལ་དགྲ་བཅོམ་པའི་རྟོགས་པ་སྔོན་སོང་གི་བྱང་སེམས་མཐོང་ལམ་སྡུག་བསྔལ་
ཆོས་བཟོད་པ་ཆོས་ཅན། ཉན་རང་གི་སྤངས་པའི་རིགས་མ་རྫོགས་པར་ཐལ། རྟགས་དེའི་
ཕྱིར། འདོད་ན། དེ་རྫོགས་པར་ཐལ། བསེ་རུ་ལྟ་བུའི་རང་རྒྱལ་དགྲ་བཅོམ་པའི་རྟོགས་པ་
ཐོབ་ པའི་ ཕྱིར། དེའི་ རྟོགས་ པ་ སྔོན་ སོང་ ཡིན་ པའི་ ཕྱིར་ ཏེ། ཆོས་ ཅན་ ཡིན་ པའི་ ཕྱིར།
གསུམ་པ་ལ། ཉན་ཐོས་དགྲ་བཅོམ་པའི་རྟོགས་པ་མངོན་སོང་གི་བྱང་སེམས་མཐོང་ལམ་སྡུག་
བསྔལ་ཆོས་བཟོད་པ་ཆོས་ཅན། དེར་ཐལ། དེའི་ཕྱིར། རྟགས་སླ། འདོད་ན་དེ་ཆོས་ཅན།
-， ༈
༈ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼ ༨
རང་རྒྱལ་གྱི་སྤངས་རྟོགས་ཀྱི་རིགས་རྫོགས་པར་ཐལ། འདོད་པའི་ཕྱིར། འདོད་ན། དེ་མ་
རྫོགས་ པར་ ཐལ། ཉན་ཐོས་ ཀྱི་ སྤངས་ པའི་ རིགས་ རྫོགས་ལ། རང་རྒྱལ་ གྱི་ སྤངས་པའི་
རིགས་མ་རྫོགས་པའི་བྱང་སེམས་ཡིན་པའི་ཕྱིར་ཏེ། ཉན་ཐོས་དགྲ་བཅོམ་པའི་རྟོགས་པ་སྔོན་
དུ་སོང་ལ། རང་རྒྱལ་དགྲ་བཅོམ་པའི་རྟོགས་པ་སྔོན་དུ་མ་སོང་བའི་བྱང་སེམས་མཐོང་ལམ་
སྡུག་བསྔལ་ཆོས་བཟོད་པ་ཡིན་པའི་ཕྱིར་ཏེ། ཆོས་ཅན་ཡིན་པའི་ཕྱིར། གཞན་ཡང་། སངས་
རྒྱས་ཐོབ་པ་ལ་ལམ་ཐམས་ཅད་ཤེས་པ་དང་ཉན་རང་གི་སྤངས་རྟོགས་རྫོགས་པས་མི་ཆོག་སྟེ།
སངས་རྒྱས་ཐོབ་པ་ལ་སྨོན་ལམ་དག་ནི་མཐའ་ཡས་དང་ཞེས་པ་ལྟར། བྱང་ཆུབ་སེམས་
དཔའི་སྤྱོད་པའི་སྨོན་ལམ་གྱི་རིགས་ཀུན་ཡོངས་སུ་རྫོགས་དགོས་ཤིང་། སེམས་ཅན་མཐའ་
ཡས་པ་སྤང་བྱ་མཐོང་སྤང་དངོས་སུ་སྤོང་རུང་དང༌། གཉེན་པོ་མཐོང་ལམ་དངོས་སུ་སྐྱེ་རུང་
སོགས་ཀྱི་སྨིན་གྲོལ་ལ་འགོད་དགོས་པ་དང་། སྣོད་བཅུད་ཀྱི་ཞིང་དངོས་སུ་སྦྱོང་བའི་ཞིང་དག་
སྦྱོར་བའི་ཉམས་ལེན་རྣམས་མཐར་ཕྱིན་པར་བྱ་དགོས་ལ། དེ་ལྟ་བུ་རྫོགས་སྨིན་སྦྱངས་
གསུམ་མཐར་ཕྱིན་ནས། ཆོས་ཀྱི་སྐུ་བརྙེས་པའི་དབང་གིས་ཐུགས་དུས་རྟག་ཏུ་མཉམ་པར་མ་
བཞག་པ་མི་མངའ་བ་ནི། རྫོགས་སྨིན་སྦྱངས་གསུམ་བྱས་ནས་ཡང་དག་མཐའ་མངོན་དུ་བྱས་
པར་འགྲོ་བར་བྱ་བའི་ཆེད་ཡིན་པའི་ཕྱིར་ཏེ་སངས་རྒྱས་འཕགས་པའི་ཁྱད་ཆོས་སོ། །དེ་
གསུམ་མ་བྱས་པར་ཡང་དག་མཐའ་མངོན་དུ་བྱས་པ་ནི་མི་སྲིད་ཀྱང་། རྟག་པ་མཐའ་བཟུང་
གི་ཚུལ་དུ་དེའི་ཚད་འཇོག་ན། དག་སར་སྒྲིབ་པ་སྤོང་བ་སོགས་ཀྱི་དགོས་པ་མེད་བཞིན་དུ་
རིང་དུ་མཉམ་པར་བཞག་པ་ན། རྫོགས་སྨིན་སྦྱངས་གསུམ་མ་བྱས་པར་ཡང་དག་མཐའ་
མངོན་དུ་བྱས་པར་འགྲོ་བས། དེ་ལྟར་མི་བྱའོ་ཞེས་འདོམས་ལ། མདོར། དེ་དག་གིས་ནི་ཡང་
དག་པའི་མཐའ་མངོན་སུམ་དུ་ནི་མི་བྱའོ། །ཞེས་གསུངས་པ་ཡིན་ནོ། །གལ་ཏེ་རྫོགས་སྨིན་
སྦྱངས་གསུམ་མ་བྱས་པར་ཡང་དག་མཐའ་མངོན་དུ་བྱས་པའི་དག་སའི་བྱང་སེམས་ཡོད་ན།
ས
- ：
7
8 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ཆོས་ཅན། ཁྱོད་དེ་དག་གིས་ནི་ཞེས་སོགས་ཀྱི་གདམས་པ་འདི་དག་དང་འགལ་བར་ཐལ།
རྩོད་པ་དེའི་ཕྱིར། འདོད་ན། དེ་ཆོས་ཅན། སྟོན་པ་སངས་རྒྱས་ཀྱི་བཀའ་དང་འགལ་བར་
ཐལ། འདོད་ པའི་ ཕྱིར། འདོད་ན། སངས་ རྒྱས་ཀྱི་བཀའ་དང་འགལ་བའི་དག་སའི་བྱང་
སེམས་ཡོད་པར་ཐལ། འདོད་པའི་ཕྱིར། དེས་ན་འདི་དག་སར་འབྱུང་ཉེ་བའི་དོགས་པ་ཙམ་
ཡོད་པས། དེ་དག་གིས་ནི་ཞེས་སོགས་ཀྱི་གདམས་པ་འདི་དག་སའི་བྱང་སེམས་ལ་བརྗོད་པ་
ཡིན་ཏེ། མ་དག་ས་བདུན་དུ་ཆོས་ཉིད་ལ་མཉམ་པར་འཇོག་པ་ན། འབད་རྩོལ་དང་བཅས་ཏེ་
འཇོག་དགོས་པས། དགོས་པ་མེད་བཞིན་དུ་མཉམ་བཞག་ལ་འབྱམས་ཀྱི་དོགས་པ་མེད་ལ།
དག་པ་ས་གསུམ་དུ་འབད་རྩོལ་མེད་པར་མཉམ་བཞག་ལ་གནས་པས་དགོས་པ་ཅན་གྱི་
མཉམ་བཞག་གི་ཚད་དེ་རྫོགས་འགྲོ་ཁར་སངས་རྒྱས་རྣམས་ཀྱི་མཉམ་བཞག་དེ་ལས་ངེས་
པར་སློང་བར་མཛད་པས། དགོས་མེད་དུ་མཉམ་བཞག་ལ་འབྱམས་པར་འགྱུར་བའི་སྐབས་
མི་སྲིད་ཅིང་སློང་བ་པོ་ཉུང་ན་དགོས་མེད་དུ་འབྱམས་པར་འགྱུར་བར་སྲིད་པ་ནི་རྟག་པ་མཐའ་
བཟུང་ངོ༌། །དེ་སྐད་དུ། འཇུག་པར། རྒྱལ་བ་རྣམས་ཀྱི་འགོག་ལས་སློང་བར་མཛད། །ཞེས་
གསུངས་སོ། །འདི་དང་། རིང་དུ་སོང་བ་འདི་ནི་སྐད་ཅིག་དང་། །ཞེས་སོགས་འགལ་བ་ལྟར་
སྣང་བའི་དོགས་པ་སྤྱོད་དགོས་ཡོད་ཀྱང་། འདིར་སྐབས་མ་ཡིན་པས་མ་སྤྲོས་སོ། །
གསུམ་པ་གནད་ཀྱི་དོན་ངོས་བཟུང་བ་ལ་གཉིས་ཏེ། དོན་དངོས་དང་མཐའ་དཔྱད་པའོ། །
དང་པོ་ལ་གསུམ་སྟེ། བརྗོད་བྱའི་གཙོ་བོ་བྱང་སེམས་ཀྱི་མངོན་རྟོགས་སུ་བསྟན་པའི་སྒོ་ནས་
བསྟན་བཅོས་ལུས་ཀྱི་ཉམས་ལེན་ལ་སྦྱར་བ་དང་། དེའི་འབྲས་བུ་སངས་རྒྱས་སའི་མངོན་
རྟོགས་སུ་བསྟན་པའི་སྒོ་ནས་མདོའི་དགོས་པ་ལ་སྦྱར་བ་དང་། དེའི་འབྲས་བུ་འཕགས་བཞིའི་
མངོན་རྟོགས་སུ་བསྟན་པའི་སྒོ་ནས་མདོའི་གླེང་གཞི་ལ་སྦྱར་བའོ། །
དང་པོ་ནི། བྱང་སེམས་ཀྱི་རྒྱུད་ཀྱི་གཞི་སྐྱེ་མེད་དུ་རྟོགས་པའི་རྟོགས་རིགས་སུ་གྱུར་པའི་
• ] 7 ） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༤ ༨
མཁྱེན་པ་ལ་ཚིག་རྐང་དང་པོའི་དངོས་བསྟན་གྱི་གཞི་ཤེས་སུ་བྱས་ནས་རྟོགས་རིགས་དེ་
གདུལ་བྱ་ཉན་ཐོས་ཀྱི་རིགས་ཅན་ལ་བསྟན་པས། ཉན་ཐོས་ཞི་བ་ཚོལ་བ་རྣམས་འབྲས་བུ་
ཉེར་ཞི་གཉིས་སུ་འཁྲིད་པར་མཛད་པ་ཡིན་ནོ། །ཞེས་འཆད་པ་ལ། ཉན་ཐོས་ཞི་བ་ཚོལ་
རྣམས་ཞེས་སོགས་བྱུང་། དེ་བཞིན་དུ་བྱང་སེམས་ཀྱི་རྒྱུད་ཀྱི་ལམ་སྐྱེ་མེད་དུ་རྟོགས་པའི་
རྟོགས་རིགས་སུ་གྱུར་པའི་མཁྱེན་པ་ལ་ཚིག་རྐང་གཉིས་པའི་དངོས་བསྟན་གྱི་ལམ་ཤེས་སུ་
བྱས་ནས་རྟོགས་རིགས་དེ་བྱང་སེམས་ཀྱི་རིགས་ཅན་ལ་བསྟན་པས། འགྲོ་བ་ལ་ཕན་པར་
བྱེད་པའི་བྱང་སེམས་རྣམས་རྟོགས་རིགས་དེ་ལ་བརྟེན་ནས་འབྲས་བུ་འཇིག་རྟེན་གྱི་དོན་
མངོན་མཐོ་དང་ངེས་ལེགས་སྒྲུབ་པར་མཛད་པ་ཡིན་ནོ། །ཞེས་འཆད་པ་ལ། འགྲོ་ལ་ཕན་
པར་བྱེད་རྣམས་ཞེས་སོགས་བྱུང་། ཡང་དེ་བཞིན་དུ་བྱང་སེམས་ཀྱི་རྒྱུད་ཀྱི་རྣམ་པ་སྐྱེ་མེད་དུ་
རྟོགས་པའི་རྟོགས་རིགས་སུ་གྱུར་པའི་མཁྱེན་པ་ལ་ཚིག་རྐང་གསུམ་པའི་དངོས་བསྟན་གྱི་རྣམ་
མཁྱེན་དུ་བྱས་ནས་རྟོགས་རིགས་དེ་བྱང་སེམས་རང་གིས་ཉམས་སུ་བླངས་པས། རྟོགས་པ་
མཐར་ཐུག་བརྙེས་པའི་ཐུབ་པར་གྱུར་པ་ནི་ཇི་ལྟར་ཇི་སྙེད་ཀྱི་རྣམ་པ་ཀུན་དང་ལྡན་པའི་ཆོས་
ཀྱི་འཁོར་ལོ་སྣ་ཚོགས་པ་གསུངས་པ་འདི་འབྱུང་བ་ཡིན་ནོ། །ཞེས་འཆད་པ་ལ། གང་དང་
ཡང་དག་ལྡན་པས་ཞེས་སོགས་བྱུང་། དེ་ལྟར་ན་བྱང་སེམས་ཀྱི་རྒྱུད་ཀྱི་སྐྱེ་མེད་གསུམ་གང་
རུང་རྟོགས་པའི་རྟོགས་རིགས་སུ་གྱུར་པའི་མཁྱེན་པ་མཐའ་དག་རང་སྲས་སངས་རྒྱས་
འཕགས་པའི་སྐྱེད་བྱེད་ཀྱི་ཡུམ་ཡིན་པས། ཉན་ཐོས་དང་བྱང་ཆུབ་སེམས་དཔའི་ཚོགས་ཀྱིས་
བསྐོར་བའི་སངས་རྒྱས་སྤྲུལ་པའི་སྐུའི་སྐྱེད་བྱེད་ཀྱི་ཡུམ་དེ་ལ་ཕྱག་འཚལ་ལོ། །ཞེས་འཆད་པ་
ལ༑ ཉན་ཐོས་བྱང་ཆུབ་སེམས་དཔའི་ཞེས་སོགས་བྱུང་། མདོར་ན་སྦྱར་ཚུལ་དང་པོའི་ཚེ་ཚིག་
རྐང་དང་པོ་གསུམ་གྱི་དངོས་བསྟན་གྱི་མཁྱེན་པ་དང༌། དེའི་ཚེ་བཞི་པའི་དངོས་བསྟན་གྱི་
སངས་རྒྱས་ཀྱི་ཡུམ་གཉིས་དོན་གཅིག་ལ། སྦྱར་ཚུལ་གཉིས་པའི་ཚེ་ཡང་དེ་བཞིན་དུ་རིགས་
- !
8 (]



བIགས་?
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲེའོ། །སྦྱར་ཚུལ་འདིའི་ཤེས་བྱེད་ནི། བཀའ་འགྲེལ་ལས། བསྟན་བཅོས་རྩ་བར་སྐབས་
དང་པོ་གསུམ་གྱི་མཁྱེན་གསུམ་དང་མཆོད་བརྗོད་ཀྱི་སྐབས་ཀྱི་མཁྱེན་གསུམ་གནད་གཅིག་
པར་བཞེད་ནས་ལུས་ཀྱི་སྐབས་སུ་ཡང་ཐུབ་པའི་ཞེས་དང་། བྱང་ཆུབ་སེམས་དཔའ་མཁས་
རྣམས་ཀྱི་ཞེས་དང་། ཉན་ཐོས་ལ་སོགས་ཞེས་མཆོད་བརྗོད་ཀྱི་སྐབས་ཀྱི་རྟེན་གྱི་གང་ཟག་
དང་སྦྱར་བ་མཛད་ཅིང་། ཞེས་སོགས་གསུངས་པ་དེའི་དོན་ནི། ཐུབ་རྣམས་ཞེས་པའི་དངོས་
བསྟན་གྱི་ཐུབ་པ་དང་། ཐུབ་པའི་ཞེས་པའི་དངོས་བསྟན་གྱི་ཐུབ་པ་གཉིས། གནད་གཅིག་ཏུ་
སྦྱོར་དགོས་པའི་རྒྱུ་མཚན་གྱིས་གང་དང་ཡང་དག་ལྡན་པས་ཞེས་པའི་དངོས་བསྟན་གྱི་མཁྱེན་
པ་དེ་ཡང་། རྣམ་ཀུན་མཁྱེན་ཉིད་ཅེས་པའི་དངོས་བསྟན་གྱི་རྣམ་མཁྱེན་དང་གནད་གཅིག་ཏུ་
སྦྱོར་དགོས་ལ། དེ་ལྟར་ན་བསྟན་བཅོས་ལུས་ཀྱི་བསྟན་བྱའི་གཙོ་བོར་གྱུར་པའི་རྣམ་མཁྱེན་དེ་
བྱང་སེམས་ཀྱི་རྒྱུད་ཀྱི་རྣམ་པ་སྐྱེ་མེད་དུ་རྟོགས་པའི་མཁྱེན་པ་ཡིན་པས། དེའི་ཚེ་ན་མཆོད་
བརྗོད་ཀྱི་ཚིག་རྐང་གསུམ་པའི་སྐབས་སུ་བྱང་སེམས་ཀྱི་རྒྱུད་ཀྱི་རྣམ་པ་སྐྱེ་མེད་དུ་རྟོགས་པའི་
མཁྱེན་པ་དངོས་སུ་བསྟན་པ་གྲུབ་ཅིང་། དེ་བཞིན་དུ་མཆོད་བརྗོད་ཀྱི་ཚིག་རྐང་གཉིས་པའི་
དངོས་བསྟན་གྱི་རྟེན་གྱི་གང་ཟག་དང་། བསྟན་བཅོས་ལུས་ཀྱི་དངོས་བསྟན་གྱི་ལམ་ཤེས་ཀྱི་
རྟེན་གྱི་གང་ཟག་གཉིས་ ཀྱང་ གཞུང་ ཉིད་དུ་དངོས་སུ་སྦྱར་བས་ མཁྱེན་ པ་ གཉིས་ཀྱང་
སྦྱར་དགོས་ལ། དེའི་ཚེ་ན་ཚིག་རྐང་གཉིས་པའི་སྐབས་སུ་བྱང་སེམས་ཀྱི་རྒྱུད་ཀྱི་ལམ་སྐྱེ་མེད་
དུ་རྟོགས་པའི་མཁྱེན་པ་བསྟན་པ་གྲུབ། ཡང་ཚིག་རྐང་དང་པོའི་དངོས་བསྟན་གྱི་རྟེན་གྱི་གང་
ཟག་དང་། བསྟན་བཅོས་ལུས་ཀྱི་དངོས་བསྟན་གྱི་གཞི་ཤེས་ཀྱི་རྟེན་གྱི་གང་ཟག་གཉིས་
གཞུང་ཉིད་དུ་དངོས་སུ་སྦྱར་བས་མཁྱེན་པ་གཉིས་ཀྱང་གནད་གཅིག་ཏུ་སྦྱར་དགོས་ལ།
དེའི་ཚེ་ན་ཚིག་རྐང་དང་པོའི་སྐབས་སུ་བྱང་སེམས་ཀྱི་རྒྱུད་ཀྱི་གཞི་སྐྱེ་མེད་དུ་རྟོགས་པའི་
མཁྱེན་པ་བསྟན་པ་གྲུབ་སྟེ། བསྟན་བཅོས་ལུས་ཀྱི་བརྗོད་བྱའི་གཙོ་བོར་གྱུར་པའི་མཁྱེན་
- ！
$ 1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
གསུམ་ནི། བྱང་སེམས་ཀྱི་རྒྱུད་ཀྱི་མངོན་རྟོགས་འབའ་ཞིག་ཡིན་པའི་ཕྱིར་རོ། །དེས་ན་བརྗོད་
བྱའི་གཙོ་བོ་བྱང་སེམས་ཀྱི་མངོན་རྟོགས་སུ་བསྟན་པའི་སྒོ་ནས་ཞེས་པའི་དོན་ཡང་བསྟན་
བཅོས་ལུས་ཀྱི་བསྟན་བྱའི་གཙོ་བོར་གྱུར་པའི་མཁྱེན་གསུམ་བྱང་སེམས་ཀྱི་མངོན་རྟོགས་སུ་
བསྟན་པའི་སྒོ་ནས། མཆོད་བརྗོད་ཀྱི་ཚིག་རྐང་གསུམ་ཆར་ཡང་བྱང་སེམས་ཀྱི་རྒྱུད་ཀྱི་མཁྱེན་
པ་སྟོན་བྱེད་དུ་སྦྱར་ནས་འཆད་པའི་འཆད་ཚུལ་གཅིག་ངེས་པར་ཐོབ་ཅེས་པའི་དོན་ཡིན་ཏེ།
འདི་ཉིད་ལས། དེ་ལྟར་ན་མཆོད་བརྗོད་ཀྱི་མཁྱེན་པ་གསུམ་པོ་བྱང་སེམས་ཀྱི་རྒྱུད་ཀྱི་རྟོགས་
རིགས་ལ་སྦྱར་ཞིང་། སངས་རྒྱས་ཀྱི་ཡུམ་དུ་འཇོག་པའི་ཚེ་སྐྱེད་བྱེད་ཀྱི་ཡུམ་དུ་འཇོག་པ་འདི་
ནི་བསྟན་བཅོས་ལུས་ཀྱི་བརྗོད་བྱའི་གཙོ་བོར་སྣང་ཞིང་། ཞེས་དང་། ཕྱག་གི་ཡུལ་ནི་སངས་
རྒྱས་ཀྱི་ཡུམ་ཁོ་ན་སྟེ། འདིར་བསྟན་བཅོས་ལུས་ཀྱི་བརྗོད་བྱའི་གཙོ་བོ་དང་། ཞེས་སོགས་
གསུངས་པ་རྣམས་སྔ་ཕྱི་གོ་བསྒྲིགས་ནས་འཆད་རིགས་པས་སོ། །གནད་འདི་ནི་རྗེ་བླ་མ་
བུདྡྷའི་ མཚན་ ཅན་ གྱིས་ གསུངས་ སོ། །སྦྱར་ ཚུལ་ འདི་ ནི་ འགྲེལ་ པ་ དོན་ གསལ་ ལས།
གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར། ཞེས་བྱ་བ་ལ་སོགས་པའི་ཚད་མས་གཞི་
དང་ལམ་དང་རྣམ་པ་སྐྱེ་བ་ མེད་པ་ཡོངས་སུ་ཤེས་པའི་ཚིགས་སུ་བཅད་པའི་དོན་གྱི་མཚན་
ཉིད་ ཀྱི་ ཡུམ་ ལ་ གནོད་ པ་ མ་ མཐོང་ ནས་ ཞེས་ གསུངས་ པའི་ དགོངས་ པར་ འབྱོར་ ཏེ།
གཅིག་དུ་བྲལ་གྱི་རྟགས་ལས་བྱང་སེམས་ཀྱི་རྒྱུད་ཀྱི་གཞི་སྐྱེ་མེད་དུ་རྟོགས་པ་དང་། ལམ་སྐྱེ་
མེད་དུ་རྟོགས་པ་དང༌། རྣམ་པ་སྐྱེ་མེད་དུ་རྟོགས་པའི་མཁྱེན་པ་གསུམ་པོ་དེ་རིམ་བཞིན་དུ་
ཚིག་རྐང་དང་པོ་དང་གཉིས་པ་དང་གསུམ་པའི་བསྟན་དོན་དུ་གྱུར་པའི་མཁྱེན་པའམ། ཡུམ་
ཡིན་པར་འགྲེལ་བ་དེས་ལེགས་པར་བསྟན་འདུག་པའི་ཕྱིར། །
གཉིས་པ་མདོའི་དགོངས་པ་ལ་སྦྱར་བ་ནི། རྒྱན་གྱི་མཆོད་བརྗོད་འདི་མཐར་ཐུག་གི་
འབྲས་བུར་གྱུར་པའི་མཁྱེན་གསུམ་སྟོན་བྱེད་དུ་སྦྱར་ནས་འཆད་པའི་ཚུལ་ཡང་ཡོད་དེ།
- 1
8
2 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐོབ་བྱའི་འབྲས་བུ་མཐར་ཐུག་མཆོད་བརྗོད་ཀྱི་ཡུལ་དུ་བྱས་ནས་དེ་ཐོབ་པར་བྱེད་པའི་ཐབས་
སུ་མངོན་པར་རྟོགས་པ་བརྒྱད་བཤད་པ་གཞུང་འདིའི་སྐབས་དོན་ཡིན་པས། དེ་ལྟར་གྱི་ཚེ་ན།།
སངས་རྒྱས་སའི་གཞི་སྐྱེ་མེད་དུ་རྟོགས་པའི་རྟོགས་རིགས་སུ་གྱུར་པའི་མཁྱེན་པ་དང་། དེའི་
ལམ་སྐྱེ་མེད་དུ་རྟོགས་པའི་རྟོགས་རིགས་དང་། དེའི་རྣམ་པ་སྐྱེ་མེད་དུ་རྟོགས་པའི་རྟོགས་
རིགས་སུ་གྱུར་པའི་མཁྱེན་པ་རྣམས་སྦྱར་ཚུལ་གཉིས་པའི་ཚེ་རིམ་བཞིན་དུ་ཚིག་རྐང་དང་པོའི་
དངོས་བསྟན་གྱི་གཞི་ཤེས་དང་། གཉིས་པའི་དངོས་བསྟན་གྱི་ལམ་ཤེས་དང་། གསུམ་པའི་
དངོས་བསྟན་གྱི་རྣམ་མཁྱེན་ཡིན་ཅིང༌། དེ་ལྟ་བུའི་མཁྱེན་པ་གསུམ་ནི་སངས་རྒྱས་ཀྱི་བཞེད་
དོན་སྒྲུབ་བྱེད་ཀྱི་ཡུམ་ཡིན་པས་དེ་ལ་ཕྱག་འཚལ་ལོ། །ཞེས་འཆད་པ་ལ། ཉན་ཐོས་ཞི་བ་
ཚོལ་རྣམས་ཞེས་པ་ནས། ཡུམ་དེ་ལ་ཕྱག་འཚལ་ཞེས་པའི་བར་འདི་བྱུང་། །
གསུམ་པ་མདོའི་གླེང་གཞི་ལ་སྦྱར་བ་ནི། མདོར་དགེ་སློང་ལྔ་སྟོང་ཙམ་དང་ཐབས་ཅིག་
སྟེ༑ འདི་ལྟ་སྟེ། ཚེ་དང་ལྡན་པ་འོད་སྲུང་དང་ཞེས་སོགས་འཁོར་རྣམ་བཞི་སྟོན་པའི་མདོ་
རྣམས་ཀྱིས་རྟེན་གྱི་གང་ཟག་བསྟན། ཐམས་ཅད་ཀྱང་དགྲ་བཅོམ་པ་ཟག་པ་ཟད་པ་ཞེས་
སོགས་ཀྱིས་འབྲས་བུ་ཉེར་ཞི་གཉིས་བསྟན་པ་ལ་འཕྲོས་ནས། འོ་ན་རྟེན་གྱི་གང་ཟག་དེ་
རྣམས་ཀྱིས་འབྲས་བུ་དེ་རྣམས་ཐབས་གང་ལ་བརྟེན་ནས་ཐོབ་པ་ཡིན་ཞེ་ན། ཐབས་ཉན་རང་
འཕགས་པའི་རྒྱུད་ཀྱི་ཀུན་ཤེས་ཉིད་ལ་བརྟེན་ནས་ཐོབ་པ་ཡིན་ནོ་ཞེས་འཆད་པ་ལ། ཉན་
ཐོས་ཞི་བ་ཚོལ་རྣམས་ཞེས་ཚིག་རྐང་དང་པོ་བྱུང་། བྱང་སེམས་ཆེན་པོ་བྱེ་བ་ཁྲག་ཁྲིག་བརྒྱ་
སྟོང་དང་ཡང་ཐབས་ཅིག་ སྟེ། །འདི་ལྟ་ སྟེ། བྱང་ཆུབ་སེམས་དཔའ་བཟང་སྐྱོང་དང་ཞེས་
སོགས་ ཀྱིས་རྟེན་གྱི་གང་ཟག་ བསྟན། ཐམས་ཅད་ཀྱང་གཟུངས་ཐོབ་པ། མ་ཉམས་པའི་
མངོན་ཤེས་ཐོབ་པ། ཞེས་སོགས་ཀྱིས་འབྲས་བུ་འཇིག་རྟེན་གྱི་དོན་སྒྲུབ་པ་བསྟན་པ་ལ་
འཕྲོས་ནས། འོ་ན་རྟེན་གྱི་གང་ཟག་དེས་འབྲས་བུ་དེ་ཐབས་གང་ལ་བརྟེན་ནས་ཐོབ་པ་ཡིན་
EIA
- 1 y3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
ཞེ་ན། ཐབས་བྱང་འཕགས་ཀྱི་རྒྱུད་ཀྱི་ལམ་ཤེས་ལ་བརྟེན་ནས་ཐོབ་པ་ཡིན་ནོ། །ཞེས་འཆད་
པ་ ལ་ འགྲོ་ ལ་ ཕན་ པར་ བྱེད་རྣམས་ཞེས་སོགས་ཚིག་རྐང་ གཉིས་ པ་བྱུང་། ཡང་མདོར།
བཅོམ་ལྡན་འདས་ཉིད་ཀྱི་བླ་གོས་བཞི་བལྟབས་སུ་བྱས་ཏེ་གདན་སེངྒེའི་ཁྲི་བཤམས་པར་
མཛད་དོ། །ཅེས་དང་། ཞལ་གྱི་སྒོ་ནས་ལྗགས་ཀྱི་དབང་པོ་བཀྲམ་སྟེ་སྟོང་གསུམ་ཁྱབ་པར་
མཛད་ནས་དེ་ལས་འོད་ཟེར་འབྱུང་བའི་རྩེ་མོ་ལས་པདྨའི་སྡོང་པོ་རེ་རེ། དེའི་ལྟེ་བ་ལ་སྤྲུལ་སྐུ་
ཤཱཀྱ་ཐུབ་པ། འདབ་མ་ལ་གནས་པའི་བྱང་སེམས་རྣམས་ལ་ཕར་ཕྱིན་དྲུག་ལས་བརྩམས་
པའི་ཆོས་འཆད་པའི་སྣང་བས་ཕྱོགས་བཅུར་ཁྱབ་པའོ། །ཞེས་སྐུའི་སྣང་བ་བྱུང་བའི་མདོ་
རྣམས་རྟེན་གྱི་གང་ཟག་བསྟན། ཆོས་འཆད་པའི་སྣང་བ་བྱུང་བའི་མདོ་རྣམས་འབྲས་བུ་ཆོས་
འཁོར་བསྐོར་བ་བསྟན་པ་ལ་འཕྲོས་ནས། འོ་ན་རྟེན་གྱི་གང་ཟག་དེ་རྣམས་ཀྱི་འབྲས་བུ་དེ་
རྣམས་ཐབས་གང་ལ་བརྟེན་ནས་ཐོབ་པ་ཡིན་ཞེ་ན། ཐབས་སངས་རྒྱས་འཕགས་པའི་རྒྱུད་ཀྱི་
རྣམ་མཁྱེན་ལ་བརྟེན་ནས་ཐོབ་པ་ཡིན་ནོ། །ཞེས་འཆད་པ་ལ། གང་དང་ཡང་དག་ལྡན་པས་
ཞེས་སོགས་ཚིག་རྐང་གསུམ་པ་བྱུང་། འོ་ན་དེ་ལྟ་བུའི་འཕགས་བཞིའི་མངོན་རྟོགས་རྣམས་
འདིར་ཕྱག་འཚལ་བའི་ཡུམ་ཡིན་ནམ་ཞེ་ན་མ་ཡིན་ཏེ། མཆོད་བརྗོད་མདོའི་གླེང་གཞི་ལ་སྦྱར་
བའི་སྐབས་འདིར་ནི་འཕགས་བཞིའི་མངོན་རྟོགས་ཀྱི་ནང་ནས་སངས་རྒྱས་འཕགས་པའི་
རྒྱུད་ཀྱི་མངོན་རྟོགས་ཁོ་ན་སངས་རྒྱས་ཀྱི་བཞེད་དོན་སྒྲུབ་བྱེད་ཀྱི་ཡུམ་ཡིན་པས། དེ་ལ་ཕྱག་
འཚལ་བ་ཡིན་ནོ། །ཞེས་འཆད་པ་ལ། ཉན་ཐོས་བྱང་ཆུབ་སེམས་དཔའི་ཞེས་སོགས་ཚིག་
རྐང་བཞི་པ་བྱུང་། རྗེ་བཙུན་མུས་རབ་འབྱམས་པས་མི་ཕམ་དགོངས་རྒྱན་ལས། སྤྱིར་མཁྱེན་
གསུམ་ལ་བསྟོད་པ་དང༌། །བྱེ་བྲག་སངས་རྒྱས་ཀྱི་ཡུམ་ལ་ཕྱག་འཚལ་བ་ཞེས་གསུངས་པ་
ཡང་སྦྱར་ཚུལ་འདིའི་སྐབས་སུ་དགོངས་པ་ཡིན་ནོ། །དེས་ན་མཆོད་བརྗོད་བསྟན་བཅོས་ལུས་
ཀྱི་ཉམས་ལེན་ལ་སྦྱར་བའི་ཚེ། ཡུམ་དེ་ལ་ཕྱག་འཚལ་ཞེས་པའི་དངོས་བསྟན་གྱི་ཡུམ་ཡིན་ན།
-，
y
༡ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སངས་རྒྱས་ཀྱི་སྐྱེད་བྱེད་ཀྱི་ཡུམ་ཡིན་པས་ཁྱབ། མཚན་གཞི་ནི་བདག་མེད་རྟོགས་པའི་ཐེག་
ཆེན་གྱི་སློབ་ལམ་མཐའ་དག་གོ །མཆོད་བརྗོད་མདོའི་དགོས་པ་ལ་སྦྱར་བ་དང་། མདོའི་གླེང་
གཞི་ལ་སྦྱར་བའི་ཚེ་ཡུམ་དེ་ལ་ཕྱག་འཚལ་ཞེས་པའི་དངོས་བསྟན་གྱི་ཡུམ་ཡིན་ན། སངས་
རྒྱས་ཀྱི་བཞེད་དོན་སྒྲུབ་བྱེད་ཀྱི་ཡུམ་ཡིན་པས་ཁྱབ། མཚན་གཞི་ནི་ཐེག་ཆེན་གྱི་མི་སློབ་ལམ་
མཐའ་དག་གོ །དེ་སྐད་དུ་འདི་ཉིད་ལས། བཤད་ཚུལ་དང་པོ་ལ་སངས་རྒྱས་ཀྱི་སྐྱེད་བྱེད་ཀྱི་
ཡུམ་དང་། ཕྱི་མ་གཉིས་ལས་སངས་རྒྱས་ཀྱི་བཞེད་དོན་སྒྲུབ་བྱེད་ཀྱི་ཡུམ་ལ་ཕྱག་འཚལ་ཞེས་
པར་འགྱུར་བས། ཕྱག་གི་ཡུལ་ནི་སངས་རྒྱས་ཀྱི་ཡུམ་ཁོ་ན་ཏེ། འདིར་བསྟན་བཅོས་ལུས་ཀྱི་
བརྗོད་བྱའི་གཙོ་བོ་དང་། མཐར་ཐུག་གི་འབྲས་བུ་ལ་ཕྱག་འཚལ་བའི་སྐབས་ཡིན་པའི་ཕྱིར།
ཐེག་དམན་གྱི་རྒྱུད་ཀྱི་གཞི་ཤེས་ནི་འདིར་ཕྱག་འཚལ་བའི་ཡུམ་མ་ཡིན་ཏེ། ཞེས་གསུངས་པ་
ཡིན་ནོ། །འོ་ན་མཆོད་ཡུམ་གཞི་ཤེས་སོགས་ཀྱི་ཐ་སྙད་མི་འཐད་པར་འགྱུར་རོ་ཞེ་ན། དེ་ནི་
རོང་ཊིག་གི་དགོངས་དོན་ཡུམ་དོན་རབ་གསལ་དང་ཡན་ལག་རྒྱས་བཤད་རྣམས་ལ་གྲགས་
ཚོད་ཆེ་ཡང་། འདིར་དེ་དག་གི་ཐ་སྙད་དངོས་སུ་མི་སྣང་བས་ཁས་མ་བླངས་ཀྱང་ཆོག་ལ།
ཅི་སྟེ་ཁས་ལེན་ན་གཞི་སྐྱེ་མེད་དུ་རྟོགས་པའི་རྟོགས་རིགས་སུ་གྱུར་པའི་ཐེག་ཆེན་གྱི་མཁྱེན་པ་
རྣམས་མཆོད་ཡུམ་གཞི་ཤེས་དང་། ལམ་སྐྱེ་མེད་དུ་རྟོགས་པའི་རྟོགས་རིགས་སུ་གྱུར་པའི་
མཁྱེན་པ་རྣམས་མཆོད་ཡུམ་ལམ་ཤེས་དང་། རྣམ་པ་སྐྱེ་མེད་དུ་རྟོགས་པའི་རྟོགས་རིགས་སུ་
གྱུར་པའི་མཁྱེན་པ་རྣམས་མཆོད་ཡུམ་རྣམ་མཁྱེན་ཡིན་ནོ། །དེ་ལྟར་བྱས་ན་མཆོད་ཡུམ་གཞི་
ཤེས་ཡིན་ན། གཞི་ཤེས་ཡིན་པས་མ་ཁྱབ། དེ་ལམ་ཤེས་ཡིན་ན། ལམ་ཤེས་ཡིན་པས་མ་
ཁྱབ། དེ་རྣམ་མཁྱེན་ཡིན་ན་ཡང་རྣམ་མཁྱེན་ཡིན་པས་མ་ཁྱབ་སྟེ། བྱང་སེམས་སོ་སྐྱེའི་རྒྱུད་ཀྱི་
གཞི་སྐྱེ་མེད་དུ་རྟོགས་པའི་རྟོགས་རིགས་སུ་གྱུར་པའི་མཁྱེན་པ་དང༌། དེའི་རྒྱུད་ཀྱི་ལམ་སྐྱེ་
མེད་དུ་རྟོགས་པའི་རྟོགས་རིགས་སུ་གྱུར་པའི་མཁྱེན་པ་དང་། དེའི་རྒྱུད་ཀྱི་རྣམ་པ་སྐྱེ་མེད་དུ་
-
$
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
རྟོགས་པའི་རྟོགས་རིགས་སུ་གྱུར་པའི་མཁྱེན་པ་རྣམས་ཀྱི་རིམ་བཞིན་མ་ངེས་པའི་ཕྱིར།
དེའི་རྒྱུ་མཚན་ཡང་ གཞི་ཤེས་དང༌། འཕགས་ ལམ་དོན་གཅིག །མཚན་གཞི་ནི་འཕགས་
བཞིའི་མངོན་རྟོགས་མཐའ་དག་ཡིན་ ལ། ལམ་ཤེས་དང་། ཐེག་ཆེན་འཕགས་ལམ་དོན་
གཅིག།མཚན་གཞི་ནི་བྱང་སེམས་འཕགས་པའི་རྒྱུད་ཀྱི་མཁྱེན་པ་དང་། སངས་རྒྱས་འཕགས་
པའི་རྒྱུད་ཀྱི་མཁྱེན་པ་མཐའ་དག་ཡིན་ཞིང་། རྣམ་མཁྱེན་དང་། སངས་རྒྱས་འཕགས་པའི་
རྒྱུད་ཀྱི་མཁྱེན་པ་དོན་གཅིག་གོ །མདོར་ན། རྣམ་མཁྱེན་ཡིན་ན། ལམ་ཤེས་ཡིན་པས་ཁྱབ།
ལམ་ཤེས་ཡིན་ན་གཞི་ཤེས་ཡིན་པས་ཁྱབ། གཞི་ཤེས་ཡིན་ན་ལམ་ཤེས་ཡིན་པས་མ་ཁྱབ།
ལམ་ཤེས་ཡིན་ན་རྣམ་མཁྱེན་ཡིན་པས་མ་ཁྱབ་པ་ཤེས་པར་བྱའོ། །བློ་གྲོས་གསར་བུ་ལ་མཁོ་
བའི་བརྡ་འཆད་འདི་ལྟར་ཤེས་དགོས་སོ། །
གཉིས་པ་མཐའ་དཔྱད་པ་ནི། ཁ་ཅིག་ན་རེ། མཆོད་བརྗོད་བསྟན་བཅོས་ལུས་ཀྱི་ཉམས་
ལེན་ལ་སྦྱར་བའི་ཚེ་ཚིག་རྐང་དང་པོའི་དངོས་བསྟན་གྱི་རྟེན་གྱི་གང་ཟག་ཡིན་ན་བྱང་སེམས་
ཡིན་པས་ཁྱབ། དེ་ལྟར་སྦྱར་བའི་ཚེ་ཚིག་རྐང་གསུམ་པའི་དངོས་བསྟན་གྱི་རྟེན་གྱི་གང་ཟག་
ཡིན་ན་ཡང་། བྱང་སེམས་ཡིན་པས་ཁྱབ། དེ་ལྟར་སྦྱར་བའི་ཚེ་མཆོད་བརྗོད་ཀྱི་དངོས་བསྟན་
གྱི་མཁྱེན་པ་ཡིན་ན་བྱང་སེམས་ཀྱི་མཁྱེན་པ་ཡིན་དགོས་པའི་ཕྱིར་ཟེར་བ་མི་འཐད་དེ།
དང་པོ་ལ་བྱང་སེམས་ཀྱི་རྒྱུད་ཀྱི་གཞི་སྐྱེ་མེད་དུ་རྟོགས་པའི་རྟོགས་རིགས་ཉམས་སུ་ལེན་པ་
པོའི་ཉན་ཐོས་བསྒོམ་ལམ་ པ་ ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། དེ་
ལྟར་སྦྱར་བའི་ཚེ་ཚིག་རྐང་དང་པོའི་དངོས་བསྟན་གྱི་རྟོགས་རིགས་ཀྱི་རྟེན་གྱི་གང་ཟག་ཡིན་
པའི་ཕྱིར་ཏེ། དེ་ལྟར་སྦྱར་བའི་ཚེ་ཚིག་རྐང་དང་པོའི་དངོས་བསྟན་གྱི་རྟོགས་རིགས་ཉམས་སུ་
ལེན་པ་པོའི་རྟེན་གྱི་གང་ཟག་ཡིན་པའི་ཕྱིར་ཏེ། བྱང་སེམས་ཀྱི་རྒྱུད་ཀྱི་གཞི་སྐྱེ་མེད་དུ་རྟོག་
པའི་ཕྱིར་རྟོགས་རིགས་སུ་ཉམས་སུ་ལེན་པ་པོའི་ཉན་ཐོས་སློབ་པ་ཡིན་པའི་ཕྱིར། གཏན་
- 1
8 (j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚིགས་གྲུབ་ཅིང་ཁྱབ་པ་ཡོད་དེ། འདི་ཉིད་ལས། ཚིག་རྐང་དང་པོས་བྱང་སེམས་ཀྱི་རྒྱུད་ཀྱི་
གཞི་སྐྱེ་མེད་དུ་རྟོགས་པའི་རྟོགས་པ་བསྟན་ཏེ། བྱང་སེམས་ཀྱི་རྒྱུད་ཀྱི་རྟོགས་རིགས་དེ་བསྟན་
པས། ཉན་ཐོས་ཞི་བ་ཚོལ་བ་རྣམས་རྟོགས་རིགས་དེ་ཉམས་སུ་བླངས་པས་ཞེས་གསུངས་པ་
འཐད་པའི་ཕྱིར། གོང་དུ་འདོད་ན། དེ་ཆོས་ཅན། བྱང་སེམས་མ་ཡིན་པར་ཐལ། ཐེག་དམན་
གྱི་གང་ཟག་ཡིན་པའི་ཕྱིར་ཏེ། ཉན་ཐོས་དང་རང་རྒྱལ་གང་རུང་ཡིན་པའི་ཕྱིར། གཉིས་པ་ལ།
བྱང་སེམས་ཀྱི་རྒྱུད་ཀྱི་རྣམ་པ་སྐྱེ་མེད་དུ་རྟོགས་པའི་རྟོགས་རིགས་ཀྱི་རྒྱུན་ཕྱི་མར་གྱུར་པའི་
རྟོགས་པ་མཐར་ཐུག་གི་བདག་རྐྱེན་བྱས་ཏེ་གདུལ་བྱ་ལ་ཆོས་འཁོར་བསྐོར་བ་པོའི་མཆོག་གི་
སྤྲུལ་སྐུ་ཆོས་ཅན། དེར་ཐལ། དེའི་ཕྱིར། མ་གྲུབ་ན་དེར་ཐལ། དེ་ལྟར་སྦྱར་བའི་ཚིག་རྐང་
གསུམ་པའི་དངོས་བསྟན་གྱི་ཆོས་འཁོར་བསྐོར་བ་པོའི་རྟེན་གྱི་གང་ཟག་ཡིན་པའི་ཕྱིར་ཏེ།
ཆོས་ཅན་ཡིན་པའི་ཕྱིར། མ་གྲུབ་ན། དེ་དེ་ཡིན་པར་ཐལ། དེ་ཡོད་པའི་ཕྱིར། དེ་སྐད་དུ་འདི་
ཉིད་ལས། རྟོགས་རིགས་དེ་ཉམས་སུ་བླངས་པས་རྟོགས་པ་མཐར་ཐུག་པ་གང་དང་ཡང་དག་
ལྡན་པས་ཇི་ལྟ་ཇི་སྙེད་ཀྱི་རྣམ་པ་ཀུན་དང་ལྡན་པའི་ཆོས་ཀྱི་འཁོར་ལོ་སྣ་ཚོགས་པ་གསུངས་པ་
འདི་འབྱུང་བའི་ཕྱིར། ཞེས་གསུངས་པ་འཐད་པའི་ཕྱིར། དེས་ན་མཆོད་བརྗོད་ཀྱི་སྦྱར་ཚུལ་
དང་པོའི་ཚེ་ཚིག་རྐང་དང་པོའི་བསྟན་བྱའི་གཙོ་བོར་གྱུར་པའི་ཉན་ཐོས་དེ་ཉན་ཐོས་སློབ་པ་
དང༌། དེའི་ཚེ་ཚིག་རྐང་གསུམ་པའི་བསྟན་བྱའི་གཙོ་བོར་གྱུར་པའི་ཐུབ་པ་དེ་མཆོག་གི་སྤྲུལ་
སྐུ་ཡིན་ཅིང་། འོན་ཀྱང་དེ་ལྟར་སྦྱར་བའི་ཚེ་མཆོད་བརྗོད་ཀྱི་དངོས་བསྟན་གྱི་མཁྱེན་པ་བྱང་
སེམས་ཀྱི་མཁྱེན་པ་ཡིན་པ་དང་། ཚིག་རྐང་དང་པོ་དང་གསུམ་པའི་དངོས་བསྟན་གྱི་གང་ཟག་
སྔར་བཤད་པ་དེ་ལྟར་ཡིན་པ་ལ་འགལ་བའི་སྐྱོན་མེད་དེ། སྦྱར་ཚུལ་དང་པོའི་ཚེ་ཚིག་རྐང་
དང་པོའི་དངོས་བསྟན་གྱི་ཉན་ཐོས་དང་། གསུམ་པའི་དངོས་བསྟན་གྱི་ཐུབ་པ་རྣམས་རིམ་
བཞིན་བྱང་སེམས་ཀྱི་རྒྱུད་ཀྱི་གཞི་སྐྱེ་མེད་དུ་རྟོགས་པའི་རྟོགས་པ་དང་། དེ་དེའི་རྒྱུད་ཀྱི་རྣམ་
-1
8
7 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
པ་སྐྱེ་མེད་དུ་རྟོགས་པའི་རྟོགས་པ་རྒྱུད་ལྡན་མིན་ཡང་དེ་དང་དེའི་རྟོགས་རིགས་ཀྱི་རྟེན་གྱི་གང་
ཟག་ཡིན་པའི་ཕྱིར། དེ་སྐད་དུ་འདི་ཉིད་ལས། བཤད་ཚུལ་འདི་ལ་རྣམ་མཁྱེན་དང་གཞི་ཤེས་
ཀྱི་རྟེན་གྱི་གང་ཟག་ནི་རྟོགས་རིགས་ཀྱི་དབང་དུ་བྱས་པར་འཆད་དགོས་སོ་ཞེས་གསུངས་སོ།།
དེ་ལས་གཞན་དུ་སྨྲ་བ་རྣམས་ཀྱིས་སྦྱར་ཚུལ་དང་པོའི་ཚེ་རྣམ་མཁྱེན་དང་གཞི་ཤེས་ཀྱི་རྟེན་གྱི་
གང་ཟག་རྟོགས་རིགས་ཀྱི་དབང་དུ་བྱས་ནས་འཆད་དགོས་ལ། ལམ་ཤེས་ཀྱི་རྟེན་གྱི་གང་
ཟག་རྟོགས་རིགས་ཀྱི་དབང་དུ་བྱས་ནས་འཆད་མི་དགོས་པའི་རྒྱུ་མཚན་བསྐལ་པའི་བར་དུ་
བཙལ་ཀྱང་མི་རྙེད་དོ། །དེ་བཞིན་དུ་མཆོད་བརྗོད་མདོའི་དགོས་པ་ལ་སྦྱར་བའི་ཚེ་ཚིག་རྐང་
དང་པོའི་དངོས་བསྟན་གྱི་གང་ཟག་དང་། དེའི་ཚེ་ཚིག་རྐང་གཉིས་པའི་རྟེན་གྱི་གང་ཟག་ཡིན་
ན་ཡང་། སངས་རྒྱས་ཡིན་པས་མ་ཁྱབ་སྟེ། རིམ་བཞིན་སངས་རྒྱས་སའི་གཞི་སྐྱེ་མེད་དུ་
རྟོགས་པའི་རྟོགས་རིགས་ཉམས་སུ་ལེན་པ་པོའི་ཉན་ཐོས་སྒོམ་ལམ་པ་དང་། སངས་རྒྱས་
སའི་ལམ་སྐྱེ་མེད་དུ་རྟོགས་པའི་རྟོགས་རིགས་ཉམས་སུ་ལེན་པ་པོའི་བྱང་སེམས་བསྒོམ་ལམ་
པས་མ་ངེས་སོ། །དེས་ན་སྦྱར་ཚུལ་གཉིས་པ་ལྟ་བུ་ལ་བཤད་ཚུལ་འདི་ལ་ལམ་ཤེས་དང་། །
གཞི་ཤེས་ཀྱི་རྟེན་གྱི་གང་ཟག་ནི་རྟོགས་རིགས་ཀྱི་དབང་དུ་བྱས་ནས་འཆད་དགོས་སོ། །ཞེས་
པ་གཅིག་དོན་གྱིས་ཐོབ་བོ། །གནད་ཀྱི་དོན་ནི་ཉན་ཐོས་ཞི་བ་ཚོལ་རྣམས་ཞེས་པའི་དངོས་
བསྟན་གྱི་ཉན་ཐོས་དང༌། ཉན་ཐོས་བྱང་ཆུབ་སེམས་དཔའི་ཚོགས་བཅས་ཞེས་པའི་དངོས་
བསྟན་གྱི་ཉན་ཐོས་དོན་གཅིག །དེ་ལ་དབྱེ་ན་དོན་ལ་སངས་རྒྱས་ཡིན་ལ་ཉན་ཐོས་ཀྱི་ཚུལ་
གཟུང་བ། དོན་ལ་བྱང་སེམས་ཡིན་ལ་ཉན་ཐོས་ཀྱི་ཚུལ་གཟུང་བ། ཉན་ཐོས་རང་རྒྱུད་པ་དང་
གསུམ་ཡོད་དེ། དང་པོ་ནི། དགེ་སློང་ཤཱ་རི་བུ་ལ་སོགས་པ་སངས་རྒྱས་ཀྱི་སྤྲུལ་པའི་ཉན་ཐོས་
མཐའ་དག་གོ །གཉིས་པ་ནི། དོན་ལ་བྱང་སེམས་འཕགས་པ་ཡིན་ལ་རིམ་གྱིས་པའི་རྒྱུན་
ཞུགས་ཞུགས་པ་དད་པའི་རྗེས་འབྲང་གི་ཚུལ་བཟུང་བ་ལ་སོགས་པ་མཚོན་བྱ་དོན་གྱི་དགེ་
- ] 88 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདུན་རྣམས་སོ། །གསུམ་པ་ནི། མཆོག་གི་སྤྲུལ་སྐུའི་དངོས་ཀྱི་འཁོར་དུ་གྱུར་པའི་ཉན་ཐོས་
ཀྱི་རིགས་ཅན་སློབ་པ་དང་། རང་རྒྱལ་གྱི་རིགས་ཅན་སློབ་པ་དང་། ཉན་ཐོས་མི་སློབ་པ་
མཐའ་དག་གོ །རྒྱུ་མཚན་དེའི་ཕྱིར་ན། ཚིག་རྐང་དང་པོའི་དངོས་བསྟན་གྱི་གཞི་ཤེས་ལ་ཡང་
སངས་རྒྱས་ཀྱི་རྒྱུད་ཀྱི་མཁྱེན་པ་དང་། བྱང་སེམས་ཀྱི་རྒྱུད་ཀྱི་མཁྱེན་པ། ཉན་ཐོས་ཀྱི་རྒྱུད་ཀྱི་
མཁྱེན་པ་གསུམ་ཡོད་དོ། །དེ་བཞིན་དུ་ཚིག་རྐང་གཉིས་པའི་དངོས་བསྟན་གྱི་བྱང་སེམས་
དང༌། ཉན་ཐོས་བྱང་ཆུབ་སེམས་དཔའི་ཚོགས་བཅས་ཞེས་པའི་དངོས་བསྟན་གྱི་བྱང་སེམས་
དོན་གཅིག །དེ་ལ་དབྱེ་ན། དོན་ལ་སངས་རྒྱས་ཡིན་ལ་བྱང་སེམས་ཀྱི་ཚུལ་བཟུང་བ་དང་།
བྱང་སེམས་རང་རྒྱུད་པ་གཉིས་ཡོད་དོ། །དང་པོ་ནི། རྗེ་བཙུན་བྱམས་པ་མགོན་པོ་ལ་སོགས་
པ་སངས་རྒྱས་ཀྱི་སྤྲུལ་པའི་བྱང་སེམས་རྣམས་སོ། །གཉིས་པ་ནི། ཚོགས་སྦྱོར་མཐོང་བསྒོམ་
ལ་གནས་པའི་བྱང་སེམས་མཆོག་གི་སྤྲུལ་སྐུའི་དངོས་ཀྱི་འཁོར་དུ་གྱུར་པ་རྣམས་སོ། །རྒྱུ་
མཚན་དེའི་ཕྱིར་ན། ཚིག་རྐང་གཉིས་པའི་དངོས་ བསྟན་གྱི་ལམ་ཤེས་ལ་ཡང་སངས་རྒྱས་ཀྱི་
རྒྱུད་ཀྱི་མཁྱེན་པ་དང་། བྱང་སེམས་ཀྱི་རྒྱུད་ཀྱི་མཁྱེན་པ་གཉིས་ཡོད་དོ། །ཡང་དེ་བཞིན་དུ།
ཚིག་རྐང་གསུམ་པའི་དངོས་བསྟན་གྱི་ཐུབ་པ་དང་། སངས་རྒྱས་ཀྱི་ནི་ཞེས་པའི་དངོས་བསྟན་
གྱི་སངས་རྒྱས་དོན་གཅིག །དེ་ལ་དབྱེ་ན། དོན་ལ་བྱང་སེམས་ཡིན་ཡང་། མཛད་པ་བཅུ་
གཉིས་ཀྱི་ཚུལ་སྟོན་པ་དང་། སངས་རྒྱས་རང་ཉིད་ཀྱིས་མཛད་པ་བཅུ་གཉིས་ཀྱི་ཚུལ་སྟོན་པ་
གཉིས་སུ་ཡོད་པ་ལས། དང་པོ་ནི། ས་བཅུ་པའི་རྗེས་ཐོབ་ལ་གནས་པའི་བྱང་སེམས་རྣམས་
ཡིན་ཏེ། རྒྱུད་བླ་མ་ལས། རྗེས་ཐོབ་དེ་བཞིན་གཤེགས་རྣམས་དང་། །སེམས་ཅན་ཡང་དག་
སྒྲོལ་བ་ལ། །འཇིག་རྟེན་ན་ནི་མཉམ་པར་ཉིད། །ཅེས་གསུངས་པའི་ཕྱིར། གཉིས་པ་ནི།
སྟོན་པ་ཤཱཀྱ་ཐུབ་པ་ལྟ་བུའོ། །རྒྱུ་མཚན་དེའི་ཕྱིར་ན། ཚིག་རྐང་གསུམ་པའི་དངོས་བསྟན་གྱི་
རྣམ་མཁྱེན་ལ་ཡང་། སངས་རྒྱས་ཀྱི་རྒྱུད་ཀྱི་མཁྱེན་པ་དང་། བྱང་སེམས་ཀྱི་རྒྱུད་ཀྱི་མཁྱེན་པ་
- , 39 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
གཉིས་ཡོད་དོ། ཁ་ཅིག་གཞི་སྐྱེ་མེད་དུ་རྟོགས་པའི་རྟོགས་རིགས་ཡིན་ན། ཚིག་རྐང་དང་པོའི་
དངོས་བསྟན་གྱི་གཞི་ཤེས་ཡིན་པས་ཁྱབ། ལམ་སྐྱེ་མེད་དུ་རྟོགས་པའི་རྟོགས་རིགས་ཡིན་ན།
ཚིག་རྐང་གཉིས་པའི་དངོས་བསྟན་གྱི་ལམ་ཤེས་ཡིན་པས་ཁྱབ། རྣམ་པ་སྐྱེ་མེད་དུ་རྟོགས་
པའི་རྟོགས་རིགས་ཡིན་ན། ཚིག་རྐང་གསུམ་པའི་དངོས་བསྟན་གྱི་རྣམ་མཁྱེན་ཡིན་པས་ཁྱབ་
ཟེར་བ་རྣམས་མི་འཐད་དེ། དང་པོ་ལ། མ་དག་ས་ལ་གནས་པའི་བྱང་འཕགས་རྗེས་ཐོབ་པའི་
རྒྱུད་ཀྱི་འདི་ནི་ཉན་ཐོས་ལམ་གྱི་དམིགས་པའོ། །འདི་ནི་ཉན་ཐོས་ལམ་གྱི་རྣམ་པའོ་སྙམ་པའི་
མངོན་ཞེན་ཅན་གྱི་བློ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། ཉན་ཐོས་ཀྱི་
རྟོགས་རིགས་ཡིན་པའི་ཕྱིར་ཏེ། མཚན་འཛིན་དུ་གྱུར་པའི་ཉན་ཐོས་ཀྱི་རྟོགས་རིགས་ཡིན་
པའི་ཕྱིར་ཏེ། རྩོད་གཞི་ཡིན་པའི་ཕྱིར། མ་གྲུབ་ན། དེ་ཡིན་པར་ཐལ། དེ་ཡོད་པའི་ཕྱིར་ཏེ།
དེ་ནི་མཚན་མར་དམིགས་སྒོ་ནས་ཞེས་གསུངས་པ་འཐད་པའི་ཕྱིར། གོང་དུ་འདོད་ན། དེ་
ཆོས་ཅན། མཆོད་བརྗོད་ ཀྱི་དངོས་བསྟན་གྱི་མཁྱེན་པ་ཡིན་པར་ཐལ། འདོད་པའི་ཕྱིར།
འདོད་ན། ལམ་ ཡིན་པར་ཐལ། འདོད་པའི་ཕྱིར། འདོད་ན། དེ་མ་ཡིན་པར་ཐལ། ལམ་གྱི་
མི་མཐུན་ཕྱོགས་སུ་གྱུར་པའི་མཚན་འཛིན་ཡིན་པའི་ཕྱིར་ཏེ། བྱང་འཕགས་ཀྱི་རྒྱུད་ཀྱི་མཚན་
འཛིན་ཡིན་པའི་ཕྱིར། གཉིས་པ་ལ། མ་དག་ས་ལ་གནས་པའི་བྱང་འཕགས་རྗེས་ཐོབ་པའི་
རྒྱུད་ཀྱི་འདི་ནི་བྱང་སེམས་ལམ་གྱི་དམིགས་པའོ་སྙམ་པའི་མངོན་ཞེན་ཅན་གྱི་བློ་ཆོས་ཅན།
དེར་ཐལ། དེའི་ཕྱིར། བྱང་སེམས་ཀྱི་རྟོགས་རིགས་ཡིན་པའི་ཕྱིར། མ་གྲུབ་ན། གོང་ལྟར་
འགྲེའོ། །འདོད་ན་ཡང་སྔར་བཞིན་ནོ། །གསུམ་པ་ལ། སྔར་སྨོས་པ་དེའི་རྒྱུད་ཀྱི་འདི་ནི་ཐེག་
ཆེན་ལམ་གྱི་དམིགས་པའོ། །འདི་ནི་རྣམ་པ་སྐྱེ་བ་མེད་པའོ་སྙམ་པའི་མངོན་ཞེན་ཅན་གྱི་བློ་
ཆོས་ཅན། དེར་ ཐལ། དེའི་ཕྱིར། སངས་ རྒྱས་ཀྱི་རྟོགས་རིགས་ ཡིན་པའི་ ཕྱིར། མ་གྲུབ་ པ་
དང༌། འདོད་ན། འགྲེ། དེས་ན་ཚིག་རྐང་དང་པོའི་དངོས་བསྟན་གྱི་མཁྱེན་པ་དང་། གཞི་སྐྱེ་
- ， 9 [] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་དུ་རྟོགས་པའི་རྟོགས་རིགས་སུ་གྱུར་པའི་མཁྱེན་པ་དོན་གཅིག །སྤྱིར་ཚིག་རྐང་གཉིས་
པའི་དངོས་བསྟན་གྱི་མཁྱེན་པ་དང་། ལམ་སྐྱེ་མེད་དུ་རྟོགས་པའི་རྟོགས་རིགས་སུ་གྱུར་པའི་
མཁྱེན་པ་དོན་གཅིག །ཚིག་རྐང་གསུམ་པའི་དངོས་བསྟན་གྱི་མཁྱེན་པ་དང་། རྣམ་པ་སྐྱེ་མེད་
དུ་རྟོགས་པའི་རྟོགསརིགས་སུ་གྱུར་པའི་མཁྱེན་པ་དོན་གཅིག་པ་ཡིན་ཞིང་། གཞི་སྐྱེ་མེད་དུ་
རྟོགས་པའི་རྟོགས་རིགས་དང༌། ཐེག་དམན་གྱི་རྟོགས་རིགས་དོན་གཅིག །དེ་ལ་དབྱེ་ན།
ཉན་ཐོས་ཀྱི་རྟོགས་རིགས་དང་། རང་རྒྱལ་གྱི་རྟོགས་རིགས་གཉིས། དང་པོ་དང་གང་ཟག་གི་
བདག་མེད་རྟོགས་པའི་རྟོགས་རིགས་དོན་གཅིག།གཉིས་པ་དང་། བཟུང་བ་ཆོས་ཀྱི་བདག་
མེད་རྟོགས་པའི་རྟོགས་རིགས་དོན་གཅིག །ཡང་ལམ་སྐྱེ་མེད་དུ་རྟོགས་པའི་རྟོགས་རིགས་
དང༌། བྱང་སེམས་ཀྱི་རྟོགས་རིགས་དོན་གཅིག།མཚན་གཞི་ནི། ཐེག་ཆེན་སློབ་པ་དང་མི་སློབ་
པའི་རྒྱུད་ཀྱི་འཛིན་པ་ཆོས་ཀྱི་བདག་མེད་རྟོགས་པའི་རྟོགས་རིགས་མཐའ་དག་ལ་འཇོག །དེ་
བཞིན་དུ་རྣམ་པ་སྐྱེ་མེད་དུ་རྟོགས་པའི་རྟོགས་རིགས་དང་། སངས་རྒྱས་ཀྱི་རྟོགས་རིགས་ཡང་
དོན་གཅིག་པ་ཡིན་ཏེ། མདོར། ཐམས་ཅད་ཤེས་པ་ཉིད་ནི་ཉན་ཐོས་དང་རང་སངས་རྒྱས་
རྣམས་ཀྱི་ཡིན་ནོ། །ལམ་ཤེས་པ་ཉིད་ནི་བྱང་ཆུབ་སེམས་དཔའ་རྣམས་ཀྱི་ཡིན་ནོ། །རྣམ་པ་
ཐམས་ཅད་མཁྱེན་པ་ཉིད་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་རྣམས་ཀྱི་ཡིན་ནོ་ཞེས་གསུངས་པའི་ཕྱིར། དེ་ལྟར་བཤད་པའི་རྟོགས་རིགས་
རྣམས་ནི་རྟོགས་པ་སོ་སོའི་ལྡོག་ཆ་ལ་འཇོག་པ་ཡིན་པས། ལྡོག་ཆ་འགལ་བའི་གནད་ཀྱི་
རྟོགས་རིགས་ཕན་ཚུན་སོ་སོ་ཡང་སེམས་ཅན་དང་སངས་རྒྱས་ཀྱི་གནས་སྐབས་གང་དུ་ཡང་
འགལ་ བར་ ཁས་ ལེན་ ལ། རྟོགས་ པ་ རྣམས་ ནི་ འགལ་ བར་ ཁས་མི་ལེན་ཏེ། ཐེག་ཆེན་
འཕགས་པའི་རྒྱུད་ཀྱི་མཁྱེན་པ་ཡིན་ན། གཞི་སྐྱེ་མེད་དུ་རྟོགས་པའི་རྟོགས་པ་དང་། ལམ་སྐྱེ་
མེད་དུ་རྟོགས་པའི་རྟོགས་པ་དང་། རྣམ་པ་སྐྱེ་མེད་དུ་རྟོགས་པའི་རྟོགས་པ་གསུམ་ཀ་ཡིན་
- 1
] ， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་ར་ངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
དགོས་པའི་ཕྱིར་དང་། དང་པོ་ཉིད་ནས་རང་རྒྱལ་ལམ་དུ་ཞུགས་པའི་རང་རྒྱལ་དགྲ་བཅོམ་
པའི་རྒྱུད་ཀྱི་མཁྱེན་པ་ཡིན་ན། གང་ཟག་གི་བདག་མེད་རྟོགས་པའི་རྟོགས་པ་དང་། བཟུང་བ་
ཆོས་ཀྱི་བདག་མེད་རྟོགས་པའི་རྟོགས་པ་གཉིས་ཀ་ཡིན་དགོས་པའི་ཕྱིར། འོན་ཀྱང་གང་ཟག་
གི་བདག་མེད་རྟོགས་པའི་རྟོགས་རིགས་དང་། བཟུང་བ་ཆོས་ཀྱི་བདག་མེད་རྟོགས་པའི་
རྟོགས་རིགས་གཉིས་ཕན་ཚུན་གཉིས་འགལ་བ་ཡིན་ནོ། །འདིར་ཁ་ཅིག་མཆོད་བརྗོད་བསྟན་
བཅོས་ལུས་ཀྱི་ཉམས་ལེན་ལ་སྦྱར་བའི་ཚེ། མཆོད་བརྗོད་ཀྱི་དངོས་བསྟན་གྱི་མཁྱེན་པ་ཡིན་
ན༑ བྱང་འཕགས་ཀྱི་མངོན་རྟོགས་ཡིན་པས་ཁྱབ་ཞེས་དང་། ཁ་ཅིག །བྱང་སེམས་ཀྱི་མཁྱེན་
པ་ཡིན་ན། མཆོད་བརྗོད་ཀྱི་སྦྱར་ཚུལ་དང་པོའི་དངོས་བསྟན་གྱི་མཁྱེན་པ་ཡིན་པས་ཁྱབ།
མཆོད་བརྗོད་ཀྱི་སྦྱར་ཚུལ་དང་པོའི་དངོས་བསྟན་གྱི་མཁྱེན་པ་དང་། སྦྱར་ཚུལ་གཉིས་པའི་
དངོས་བསྟན་གྱི་མཁྱེན་པ་གང་རུང་ཡིན་ན། སྦྱར་ཚུལ་གསུམ་པའི་དངོས་བསྟན་གྱི་མཁྱེན་པ་
མ་ཡིན་པས་ཁྱབ་པ་ཟེར་བ་རྣམས་མི་འཐད་དེ། དང་པོ་ལ་གཅིག་དུ་བྲལ་གྱི་རྟགས་ལས་གཞི་
སྐྱེ་མེད་དུ་རྟོགས་པའི་བྱང་སེམས་ཚོགས་ལམ་པའི་རྒྱུད་ཀྱི་མཁྱེན་པ་ཆོས་ཅན། དེར་ཐལ།
དེའི་ཕྱིར། མ་གྲུབ་ན། དེར་ཐལ། དེ་ལྟར་སྦྱར་བའི་ཚེ་ཚིག་རྐང་དང་པོའི་དངོས་བསྟན་གྱི་
མཁྱེན་པ་ཡིན་པའི་ཕྱིར་ཏེ། བྱང་སེམས་ཀྱི་རྒྱུད་ཀྱི་མཁྱེན་པ་གང་ཞིག །གཞི་སྐྱེ་མེད་དུ་རྟོགས་
པའི་རྟོགས་རིགས་ཡིན་པའི་ཕྱིར། དང་པོ་མ་གྲུབ་ན། དེ་བྱང་སེམས་ཀྱི་མཁྱེན་པ་ཡིན་པར་
ཐལ། དེ་ཡོད་པའི་ཕྱིར་ཏེ། འགྲེལ་བར། གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར།
ཞེས་བྱ་བ་ལ་སོགས་པའི་ཚད་མས་གཞི་དང་ལམ་དང་རྣམ་པ་སྐྱེ་བ་མེད་པར་ཡོངས་སུ་ཤེས་
པ་ ཞེས་ གསུངས་ པའི་ བསྟན་ དོན་ གྲུབ་ པའི་ ཕྱིར། གཉིས་པ་མ་གྲུབ་ན། དེ་ཆོས་ཅན།
གཞི་སྐྱེ་མེད་དུ་རྟོགས་པའི་རྟོགས་རིགས་ཡིན་པར་ཐལ། བྱང་སེམས་སོ་སྐྱེའི་རྒྱུད་ཀྱི་གཞི་སྐྱེ་
མེད་དུ་རྟོགས་པའི་མཁྱེན་པ་ཡིན་པའི་ཕྱིར། ཁྱབ་སྟེ། བྱང་སེམས་སོ་སྐྱེའི་གནས་སྐབས་སུ་
- 1
} 2 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞི་སྐྱེ་མེད་དུ་རྟོགས་པའི་རྟོགས་པ་སོགས་གསུམ་པོ་དེ་ཕན་ཚུན་འགལ་བའི་ཕྱིར། གོང་དུ་
འདོད་ན། དེ་ཆོས་ཅན། བྱང་འཕགས་ཀྱི་མངོན་རྟོགས་མ་ཡིན་པར་ཐལ། བྱང་སེམས་སོ་
སྐྱེའི་རྒྱུད་ཀྱི་མཁྱེན་པ་ཡིན་པའི་ཕྱིར་ཏེ། བྱང་སེམས་ཚོགས་ལམ་པའི་རྒྱུད་ཀྱི་མཁྱེན་པ་དང་།
བྱང་སེམས་སྦྱོར་ལམ་པའི་རྒྱུད་ཀྱི་མཁྱེན་པ་གང་རུང་ཡིན་པའི་ཕྱིར། གཉིས་པ་ལ། བདག་
མེད་མ་རྟོགས་པའི་ཐེག་ཆེན་གྱི་ཚོགས་ལམ་ཆོས་ཅན། དེར་ཐལ། དེའི་ཕྱིར། ཐེག་ཆེན་སློབ་
ལམ་ཡིན་པའི་ཕྱིར་ཏེ། ཐེག་ཆེན་གྱི་ཚོགས་སྦྱོར་མཐོང་སྒོམ་བཞི་པོ་གང་རུང་ཡིན་པའི་ཕྱིར།
གོང་དུ་འདོད་ན། དེ་ཆོས་ཅན། རང་སྲས་སངས་རྒྱས་འཕགས་པའི་སྐྱེད་བྱེད་ཀྱི་ཡུམ་ཡིན་
པར་ཐལ། འདོད་ པའི་ ཕྱིར། འདོད་ན། དེ་ཆོས་ཅན། བདག་མེད་རྟོགས་པའི་ཐེག་ཆེན་གྱི་
སློབ་ལམ་ཡིན་པར་ཐལ། འདོད་པའི་ཕྱིར། འདོད་ན། དེ་མ་ཡིན་པར་ཐལ། བདག་མེད་མ་
རྟོགས་པའི་ཐེག་ཆེན་གྱི་སློབ་ལམ་ཡིན་པའི་ཕྱིར་ཏེ། ཆོས་ཅན་ཡིན་པའི་ཕྱིར། གསུམ་པ་ལ།
ལམ་སྐྱེ་མེད་དུ་རྟོགས་པའི་རྟོགས་རིགས་སུ་གྱུར་པའི་ཐེག་ཆེན་གྱི་མཐོང་ལམ་ཆོས་ཅན།
དེར་ཐལ། དེའི་ཕྱིར། །མཆོད་བརྗོད་ཀྱི་སྦྱར་ཚུལ་དང་པོའི་དངོས་བསྟན་གྱི་མཁྱེན་པ་ཡིན་
པའི་ཕྱིར། མཆོད་བརྗོད་བསྟན་བཅོས་ལུས་ཀྱི་ཉམས་ལེན་ལ་སྦྱར་བའི་ཚེ་ཚིག་རྐང་གཉིས་
པའི་དངོས་བསྟན་གྱི་མཁྱེན་པ་ཡིན་པའི་ཕྱིར། ལམ་སྐྱེ་མེད་དུ་རྟོགས་པའི་རྟོགས་རིགས་སུ་
གྱུར་པའི་བྱང་ སེམས་ ཀྱི་མཁྱེན་པ་ཡིན་ པའི་ ཕྱིར་ཏེ། ཆོས་ཅན་ཡིན་པའི་ཕྱིར། གོང་དུ་
འདོད་ན། དེ་ཆོས་ཅན། མཆོད་བརྗོད་ཀྱི་སྦྱར་ཚུལ་གསུམ་པའི་དངོས་བསྟན་གྱི་མཁྱེན་པ་
ཡིན་པར་ཐལ། མཆོད་བརྗོད་མདོའི་གླེང་གཞི་ལ་སྦྱར་བའི་ཚེ་མཆོད་བརྗོད་ཀྱི་དངོས་བསྟན་
གྱི་མཁྱེན་པ་ཡིན་པའི་ཕྱིར་ཏེ། དེའི་ཚེ་ཚིག་རྐང་གཉིས་པའི་དངོས་བསྟན་གྱི་མཁྱེན་པ་ཡིན་
པའི་ཕྱིར། ལམ་སྐྱེ་མེད་དུ་རྟོགས་པའི་རྟོགས་རིགས་སུ་གྱུར་པའི་བྱང་འཕགས་ཀྱི་མཁྱེན་པ་
ཡིན་པའི་ཕྱིར་ཏེ། དེར་གྱུར་པའི་ཐེག་ཆེན་གྱི་མཐོང་སྒོམ་གང་རུང་ཡིན་པའི་ཕྱིར། དེ་
-，
9
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼ ༨
བཞིན་དུ་རྣམ་པ་སྐྱེ་མེད་དུ་རྟོགས་པའི་རྟོགས་རིགས་སུ་གྱུར་པའི་རྣམ་མཁྱེན་གྱིས་ཀྱང་མ་
ངེས་ཏེ། སྒྲུབ་ཚུལ་ རིགས་འགྲེ། དེས་ན་རང་གི་ལུགས་ནི། མཆོད་བརྗོད་ཀྱི་ཚིག་རྐང་དང་
པོའི་དངོས་བསྟན་གྱི་མཁྱེན་པ་དང་། གཞི་སྐྱེ་མེད་དུ་རྟོགས་པའི་རྟོགས་རིགས་སུ་གྱུར་པའི་
མཁྱེན་པ་དོན་གཅིག །མཆོད་བརྗོད་ཀྱི་ཚིག་རྐང་གཉིས་པའི་དངོས་བསྟན་གྱི་མཁྱེན་པ་དང་།
ལམ་སྐྱེ་མེད་དུ་རྟོགས་པའི་རྟོགས་རིགས་སུ་གྱུར་པའི་མཁྱེན་པ་དོན་གཅིག །མཆོད་བརྗོད་ཀྱི་
ཚིག་རྐང་གསུམ་པའི་དངོས་བསྟན་གྱི་མཁྱེན་པ་དང་། རྣམ་པ་སྐྱེ་མེད་དུ་རྟོགས་པའི་རྟོགས་
རིགས་སུ་གྱུར་པའི་མཁྱེན་པ་དོན་གཅིག །དེས་མཚོན་ནས། མཆོད་བརྗོད་ཀྱི་སྦྱར་ཚུལ་དང་
པོའི་ཚེ། ཚིག་རྐང་དང་ པོའི་དངོས་བསྟན་གྱི་མཁྱེན་པ་དང་། གཞི་སྐྱེ་མེད་དུ་རྟོགས་པའི་
རྟོགས་རིགས་སུ་གྱུར་པའི་བྱང་སེམས་ཀྱི་མཁྱེན་པ་དོན་གཅིག །གཉིས་པ་དང་། གསུམ་པ་
ལའང་རིགས་འགྲེ །དེ་བཞིན་དུ་མཆོད་བརྗོད་ཀྱི་སྦྱར་ཚུལ་གཉིས་པའི་ཚེ། ཚིག་རྐང་དང་
པོའི་དངོས་བསྟན་གྱི་མཁྱེན་པ་དང་། གཞི་སྐྱེ་མེད་དུ་རྟོགས་པའི་རྟོགས་རིགས་སུ་གྱུར་པའི་
སངས་རྒྱས་ཀྱི་མཁྱེན་པ་དོན་གཅིག །གཞན་གཉིས་ལའང་རིགས་འགྲེ། མཆོད་བརྗོད་མདོའི་
གླེང་གཞི་ལ་སྦར་བའི་ཚེ། ཚིག་རྐང་དང་པོའི་དངོས་བསྟན་གྱི་མཁྱེན་པ་དང་། ཐེག་དམན་
འཕགས་ པའི་མངོན་རྟོགས་དོན་གཅིག །དེ་ ཡིན་ན། གཞི་སྐྱེ་མེད་དུ་རྟོགས་པའི་རྟོགས་
རིགས་ཡིན་པས་ཁྱབ། དེའི་ཚེ་ཚིག་རྐང་གཉིས་པའི་དངོས་བསྟན་གྱི་མཁྱེན་པ་དང་། ལམ་སྐྱེ་
མེད་དུ་རྟོགས་པའི་རྟོགས་རིགས་སུ་གྱུར་པའི་བྱང་འཕགས་ཀྱི་མཁྱེན་པ་དོན་གཅིག །དེའི་ཚེ་
ཚིག་རྐང་གསུམ་པའི་དངོས་བསྟན་གྱི་མཁྱེན་པ་དང་། རྣམ་པ་སྐྱེ་མེད་དུ་རྟོགས་པའི་རྟོགས་
རིགས་སུ་གྱུར་པའི་སངས་རྒྱས་འཕགས་པའི་མཁྱེན་པ་དོན་གཅིག་སྟེ། འགྲེལ་པ་དོན་གསལ་
ལས། ཐམས་ཅད་མཁྱེན་པ་ཉིད་གསུམ་གྱི་བདག་ཉིད་ཚུལ་གསུམ་པ་ཅན་སངས་རྒྱས་ལ་
སོགས་པ་བསྐྲུན་པར་མཛད་པ་ནི་གདོན་མི་ཟ་བ་སྲིད་པ་ཉིད་དོ། །ཞེས་དང་། འདི་ཉིད་ལས།
- 1
] 4 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་སེམས་ཀྱི་རྒྱུད་ཀྱི་རྟོགས་རིགས་གསུམ་པོ་དེས་ཐོག་མར་སངས་རྒྱས་བསྐྱེད་ནས་སངས་
རྒྱས་ཀྱི་རྒྱུད་ཀྱི་རྟོགས་རིགས་གསུམ་པོ་དེས་བདག་རྐྱེན་བྱས་ཏེ་ཆོས་འཁོར་བསྐོར་བས་སླར་
ཡང་འཕགས་པ་གཞན་རྣམས་བསྐྱེད་པ་གླེང་གཞིའི་ཚུལ་དུ་འབྱུང་བའི་ཕྱིར། ཞེས་དགོངས་
སོ༑ ༑ཞེས་གསུངས་པའི་ཕྱིར། དེ་ལྟར་ན་མཆོད་བརྗོད་ཀྱི་བཤད་ཚུལ་དང་པོ་འདི་ནི་རྫི་ང་དུ་
ཆུ་སོག་པ་དང་། དེ་ཡུར་བ་ནས་འདྲེན་པ་སོགས་སོ་ནམ་ལས་ཀ་བྱེད་པའི་དཔེ་དང་མཚུངས་
པ་སྐྱེ་མེད་གསུམ་གང་རུང་རྟོགས་པའི་མཁྱེན་པས་བསྡུས་པའི་རྒྱུ་བྱང་ཆུབ་སེམས་དཔའི་
གནས་ སྐབས་ ཀྱི་ཉམས་ལེན་མཐའ་དག་སྟོན་པར་བྱེད་པ་ ཡིན་ནོ། །ཞེས་འཆད་པ་ལ།
མཆོད་བརྗོད་ཚིག་གི་མཁྱེན་གསུམ་རྫིང་བཅས་ནས། །དགོས་འགྲེལ་ངག་གི་ཡུར་བ་ནས་
དྲངས་ཏེ། །མངོན་རྟོགས་བརྒྱད་ཀྱི་ཞིང་ལ་བཅུས་པ་ཡིས། ཞེས་པ་འདི་བྱུང་། བཤད་ཚུལ་
གཉིས་པ་འདི་ནི་སོ་ནམ་ལས་ཀ་བྱས་པ་ལས་འབྲས་བུ་སྟོན་ཐོག་འབྱུང་བའི་དཔེར་མཚུངས་
པར་བྱང་སེམས་ཀྱི་ཉམས་ལེན་དེ་ལས་བྱུང་བའི་འབྲས་བུ་སངས་རྒྱས་ཀྱི་མཁྱེན་གསུམ་སྟོན་
པར་བྱེད་པ་ཡིན་ནོ། །ཞེས་འཆད་པ་ལ། རང་དོན་མཁྱེན་གསུམ་ལོ་ཏོག་རབ་རྒྱས་ནས།
ཞེས་པ་འདི་བྱུང་། བཤད་ཚུལ་གསུམ་པ་འདི་ནི། ལོ་ཏོག་དེ་ལ་སེམས་ཅན་རང་རང་གི་འདོད་
པ་དང་མཐུན་པར་ཟས་ལ་ལོངས་སྤྱོད་ཚུལ་ཐ་དད་པའི་དཔེ་དང་མཚུངས་པར་སངས་རྒྱས་
སའི་གཞི་སྐྱེ་མེད་དུ་རྟོགས་པའི་རྟོགས་རིགས་དེས་བདག་རྐྱེན་བྱས་ཏེ་གདུལ་བྱ་ཉན་རང་གི་
རིགས་ཅན་ལ་ཆོས་འཁོར་བསྐོར་བས་རང་གི་བཞེད་དོན་གྱི་ཟས་ཐེག་དམན་འཕགས་པའི་
མངོན་རྟོགས་བསྐྱེད་དེ། འབྲས་བུ་ཉོན་མོངས་ཉེ་བར་ཞི་བ་ལྷག་བཅས་མྱང་འདས་དང་།
སྡུག་བསྔལ་ཉེ་བར་ཞི་བ་ལྷག་མེད་མྱང་འདས་གཉིས་སུ་འགྲོ་བར་བྱེད། སངས་རྒྱས་སའི་
ལམ་སྐྱེ་མེད་དུ་རྟོགས་པའི་རྟོགས་རིགས་དེས་བདག་རྐྱེན་བྱས་ཏེ་བྱང་སེམས་ཀྱི་རིགས་ཅན་
ལ་ཆོས་འཁོར་བསྐོར་བས་ རང་གི་བཞེད་དོན་གྱི་ཟས། བྱང་སེམས་འཕགས་པའི་མངོན་
- | gy



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼ ༨
རྟོགས་བསྐྱེད་དེ་སེམས་ཅན་གྱི་དོན་སྒྲུབ་པར་བྱེད་དེ། སངས་རྒྱས་སའི་རྣམ་པ་སྐྱེ་མེད་དུ་
རྟོགས་པའི་རྟོགས་རིགས་ཀྱི་བདག་རྐྱེན་བྱས་ཏེ་གདུལ་བྱ་རིགས་ཅན་བཞིར་ཕྱེ་བའི་སངས་
རྒྱས་ཀྱི་རིགས་ཅན་ལ་ཆོས་འཁོར་བསྐོར་བས་ རང་གི་བཞེད་དོན་གྱི་ཟས་སངས་རྒྱས་
འཕགས་པའི་མངོན་རྟོགས་བསྐྱེད་དེ། འཁོར་བ་ཇི་སྲིད་གནས་ཀྱི་བར་དུ་སེམས་ཅན་གྱི་དོན་
མཛད་པས། མཛད་པ་འཕྲིན་ལས་ཀྱི་འཁོར་ལོ་རྒྱུན་མི་འཆད་པར་སྟོན་པར་བྱེད་པ་ཡིན་ནོ།།
ཞེས་འཆད་པ་ལ། གཞན་དོན་གླེང་གཞིའི་ཚུལ་གྱིས་རིགས་ཅན་གསུམ། རང་རང་བཞེད་དོན་
ཟས་ལ་སྤྱོད་པ་ཡིས། །སོ་ནམ་ཚུལ་འདི་རྫོགས་པའི་སངས་རྒྱས་ཀྱི། །མཛད་པའི་འཁོར་ལོ་
ཡིན་པར་ཁོ་བོས་རྟོགས། །ཞེས་པ་འདི་བྱུང་། འདིར་ཡང་སྔོན་གྱི་བགྲེས་པོ་ཁ་ཅིག །རྒྱན་གྱི་
མཆོད་བརྗོད་ཀྱི་དངོས་བསྟན་གྱི་མཁྱེན་པ་ཡིན་ན། རྫིང་ནང་གི་ཆུས་དཔེར་མཚོན་པའི་
མཁྱེན་པ་ཡིན་པས་ཁྱབ། རྒྱན་གྱི་དགོངས་འགྲེལ་གྱི་དངོས་བསྟན་གྱི་མཁྱེན་པ་ཡིན་ན། ཡུར་
ནང་གི་ཆུས་དཔེར་མཚོན་པའི་མཁྱེན་པ་ཡིན་པས་ཁྱབ། བསྟན་བཅོས་ལུས་ཀྱི་དངོས་བསྟན་
གྱི་མཁྱེན་པ་ཡིན་ན། ཞིང་ནང་གི་ཆུས་དཔེར་མཚོན་པའི་མཁྱེན་པ་ཡིན་པས་ཁྱབ། ཅེས་
གསུངས་པ་རྣམས་མི་འཐད་དེ། གསུམ་ཀ་ལ་རྣམ་མཁྱེན་ཆོས་ཅན། དེར་ཐལ། དེའི་ཕྱིར།
དང་པོ་མ་གྲུབ་ན་དེར་ཐལ། བདག་མེད་རྟོགས་པའི་ཐེག་ཆེན་གྱི་མཁྱེན་པ་ཡིན་པའི་ཕྱིར།
གཉིས་པ་མ་གྲུབ་ན། དེར་ཐལ། རྣམ་པ་ཐམས་ཅད་མཁྱེན་ཉིད་ལམ་ཞེས་པའི་དངོས་བསྟན་
གྱི་མཁྱེན་པ་ཡིན་པའི་ཕྱིར་ཏེ། རྣམ་པ་ཐམས་ཅད་མཁྱེན་པ་ཉིད་ཅེས་པའི་དངོས་བསྟན་གྱི་
མཁྱེན་པ་ཡིན་པའི་ཕྱིར་ཏེ། ཆོས་ཅན་ཡིན་པའི་ཕྱིར། གསུམ་པ་མ་གྲུབ་ན། དེར་ཐལ། ཐུབ་
པའི་རྣམ་ཀུན་མཁྱེན་པ་ཉིད་ཅེས་པའི་དངོས་བསྟན་གྱི་རྣམ་མཁྱེན་ཡིན་པའི་ཕྱིར་ཏེ། རྣམ་
མཁྱེན་ཡིན་པའི་ཕྱིར། ཁྱབ་སྟེ། མངོན་རྟོགས་བརྒྱད་ཀྱི་དང་པོར་རྣམ་མཁྱེན་བསྟན་པ་འདི་
གདུལ་བྱ་འབྲས་བུ་ལ་སྤྲོ་བ་སྐྱེ་བའི་ཆེད་དུ་བསྟན་པར་གསུངས་པ་དེ་འཐད་པའི་ཕྱིར། རྩ་
- ]
j {j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་འདོད་ན། གསུམ་ ཀ་ལ་ཆོས་ཅན། རིམ་བཞིན་དེ་དང་དེ་མ་ཡིན་པར་ཐལ། རང་དོན་
མཁྱེན་གསུམ་ལོ་ཏོག་རབ་རྒྱས་ནས་ཞེས་པའི་དངོས་བསྟན་གྱི་ལོ་ཏོག་གི་དཔེས་མཚོན་པའི་
མཁྱེན་པ་ཡིན་པའི་ཕྱིར་ཏེ། སངས་རྒྱས་འཕགས་པའི་རྒྱུད་ཀྱི་མཁྱེན་པ་ཡིན་པའི་ཕྱིར། དེས་
ན་རྒྱན་གྱི་མཆོད་བརྗོད་ཀྱི་ཚིགས་བཅད་ནི་རྫི་ང་དང་ཆོས་མཚུངས། ཚིགས་བཅད་དེ་བསྟན་
བཅོས་ལུས་ཀྱི་ཉམས་ལེན་ལ་སྦྱར་བའི་སྐབས་ཀྱི་མཁྱེན་པ་རྣམས་ནི་རྫིང་ནང་གི་ཆུ་དང་ཆོས་
མཚུངས། རྣམ་ པ་ ཐམས་ཅད་མཁྱེན་ཉིད་ཅེས་ སོགས་དགོངས་འགྲེལ་གྱི་ཚིགས་བཅད་
གཉིས་པ་ནི་ཡུར་བ་དང་ཆོས་མཚུངས། རྣམ་པ་ཐམས་ཅད་མཁྱེན་པ་ཉིད་ལམ་ཞེས་པའི་ཚིག་
ཟུར་གྱི་ལམ་ཞེས་པའི་དངོས་བསྟན་གྱི་མཁྱེན་པ་དེ་ཡུར་ནང་གི་ཆུ་དང་ཆོས་མཚུངས། རྒྱན་གྱི་
སྐབས་བརྒྱད་ལུས་དང་བཅས་པ་ནི་ཞིང་དང་ཆོས་མཚུངས། བསྟན་བཅོས་ལུས་ཀྱི་བསྟན་
བྱའི་གཙོ་བོར་གྱུར་ པའི་མཁྱེན་པ་གསུམ་པོ་ནི། ཞིང་ནང་གི་ཆུ་དང་ཆོས་མཚུངས་པས། དེ་
གསུམ་ཀ་སྦྱར་ཚུལ་དང་པོའི་གནས་སྐབས་འབའ་ཞིག་ཡིན་ནོ། །དེ་ནས་སྦྱར་ཚུལ་གཉིས་
པས་བསྡུས་པའི་སངས་རྒྱས་སའི་མཁྱེན་གསུམ་ནི་ལོ་ཏོག་དང་ཆོས་མཚུངས། སྦྱར་ཚུལ་
གསུམ་པས་བསྡུས་པའི་འཕགས་བཞི་སོ་སོའི་མངོན་རྟོགས་ནི་ཟས་ལ་ལོངས་སྤྱོད་པ་དང་
ཆོས་མཚུངས་པ་ཡིན། ཞེས་ཡོངས་འཛིན་དམ་པ་དབང་ཕྱུག་དཔལ་བཟང་གསུང་ངོ་། །འདི་
ལས་གཞན་དུ་སྨྲ་བ་རྣམས་ཀྱིས་ཀུན་མཁྱེན་བླ་མའི་དགོངས་པ་བསྐལ་པར་འབད་ཀྱང་ག་ལ་
ལོངས། སྔོན་བསགས་ཀྱི་རྣམ་དཔྱོད་གཅིག་དགོས་པ་ཡིན་ནོ། །ཡང་འདིར་ཁ་ཅིག །རྒྱན་གྱི་
མཆོད་བརྗོད་ཡུལ་དུ་གྱུར་པའི་ཡུམ་ལ་རང་སྲས་ཉན་ཐོས་རང་རྒྱལ་བྱང་སེམས་སངས་རྒྱས་
འཕགས་པའི་ཡུམ་དང་བཞི་ཡོད་དེ། ཉན་ཐོས་བྱང་ཆུབ་སེམས་དཔའི་ཚོགས་བཅས་སངས་
རྒྱས་ཀྱི་ནི་ཡུམ་དེ་ཞེས་གསུངས་པའི་ཚིག་གི་ནུས་པས་ཉན་ཐོས་དང་བྱང་སེམས་གཉིས་ཀ་
ལའང་ཡུམ་སྦྱར་ནས་དེ་གཉིས་དང་ཚིག་ཟིན་ལ་བསྟན་པའི་སངས་རྒྱས་ཀྱི་ཡུམ་དང་གསུམ་
- ]
7 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བའགས། ༼༤ ༨
ཀ་ལ་ ཕྱག་འཚལ་བ་ཡིན་པའི་ཕྱིར། ཞེས་ཟེར་བ་མི་འཐད་དེ། འདིར་ཉན་ཐོས་བྱང་ཆུབ་
སེམས་དཔའི་ཚོགས་བཅས་ཞེས་པ་འོག་གི་ཡུམ་དང་བསྒྲིལ་རྒྱུ་མ་ཡིན་གྱི། སངས་རྒྱས་ཀྱི་ནི་
ཞེས་པའི་ཡུམ་དེ་སངས་རྒྱས་ཀྱི་ཁྱད་ཆོས་སུ་སྦྱོར་བ་ཡིན་ཏེ། འགྲེལ་པ་དོན་གསལ་ལས།
སངས་རྒྱས་ཉན་ཐོས་ལ་སོགས་པས་ཡོངས་སུ་བསྐོར་བ་དེ་ཞེས་གསུངས་པའི་ཕྱིར། དེས་ན་
འདིར་ཡུམ་ལ། མཚན་ཉིད། དབྱེ་བ། ཡུམ་སྲས་ཀྱི་དོན་དང་གསུམ། །
དང་པོ་ནི། རང་སྲས་འཕགས་པའི་སྐྱེད་བྱེད་དང་དེའི་བཞེད་དོན་སྒྲུབ་བྱེད་གང་རུང་དུ་
གྱུར་པའི་བདག་མེད་རྟོགས་པའི་མཁྱེན་པ་དེ་ཡུམ་གྱི་མཚན་ཉིད། ཡང་དེ་གང་རུང་དུ་གྱུར་
པའི་བདག་མེད་རྟོགས་པའི་ཐེག་ཆེན་གྱི་མཁྱེན་པ་དེ་མཆོད་ཡུམ་གྱི་མཚན་ཉིད་ཡིན་ནོ། །
མཆོད་ཡུམ་དང་རྒྱན་གྱི་མཆོད་བརྗོད་ཀྱི་ཡུལ་དུ་གྱུར་པའི་ཡུམ་དང་། སངས་རྒྱས་ཀྱི་ཡུམ་
རྣམས་དོན་གཅིག །མཚན་གཞི་ནི་བདག་མེད་རྟོགས་པའི་ཐེག་ཆེན་གྱི་ལམ་མཐའ་དག་གོ །
གཉིས་པ་ལ། སྐྱེད་བྱེད་ཀྱི་ཡུམ་དང་བཞེད་དོན་སྒྲུབ་བྱེད་ཀྱི་ཡུམ་གཉིས། དང་པོའི་
མཚན་ཉིད་ནི། བདག་མེད་རྟོགས་པའི་སྒོ་ནས་རང་གི་རྟོགས་པའི་རྒྱུན་ཕྱི་མ་ལ་གནས་པའི་
རང་སྲས་འཕགས་པ་སྐྱེད་པར་བྱེད་པའི་རིགས་སུ་གནས་པའི་སློབ་པའི་མཁྱེན་པའོ། །དེ་ལ་
དབྱེ་ན། རང་སྲས་ཐེག་དམན་འཕགས་པ། བྱང་སེམས་འཕགས་པ། སངས་རྒྱས་འཕགས་པ་
སྐྱེད་བྱེད་ཀྱི་ཡུམ་དང་གསུམ། མཚན་ཉིད་རིམ་བཞིན་དང་པོ་ལ་གཞི་གང་ཟག་གི་དང་།
བཟུང་བ་ཆོས་ཀྱི་བདག་གི་སྐྱེ་མེད་གང་རུང་དུ་རྟོགས་པའི་སྒོ་ནས་རང་གི་རྟོགས་པའི་རྒྱུན་ཕྱི་
མ་ལ་གནས་པའི་རང་སྲས་ཐེག་དམན་འཕགས་པ་སྐྱེད་པར་བྱེད་པའི་རིགས་སུ་གནས་པའི་
སློབ་པའི་མཁྱེན་པ་དང༌། དེ་བཞིན་དུ་གཉིས་པ་ལམ་ལ་འཛིན་པ་ཆོས་ཀྱི་སོགས་དང་།
གསུམ་པ་རྣམ་པ་འཛིན་པ་ཆོས་ཀྱི་ཞེས་སོགས་སྔར་ལྟར་ལ། ཐེག་དམན་གྱི་ཚབ་ཏུ་བྱང་
སེམས་སོགས་སོ་སོར་སྦྱར་རོ། །རིགས་གནས་སྨོས་པས་ནི་རང་གི་རྒྱུན་འགག་ཁ་མའི་བདག་
- ] （
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་རྟོགས་པའི་ཐེག་དམན་གྱི་ཚོགས་སྦྱོར་མཐོང་སྒོམ་བཞི་དང་རང་གི་རྒྱུན་འགག་ཁ་མའི་
ཐེག་ཆེན་གྱི་ཚོགས་ལམ་རྣམས་སྐྱེད་བྱེད་ཀྱི་ཡུམ་དུ་སྡད་པའི་ཆེད་ཡིན་ནོ། །དབྱེ་བ་དེ་རེ་རེ་ལ་
ཡང་དེ་དང་དེའི་རྟོགས་བྱ་སྐྱེད་མེད་དོན་སྤྱིའི་ཚུལ་གྱིས་རྟོགས་པའི་མཁྱེན་པ་དང་། མངོན་
སུམ་དུ་རྟོགས་པའི་མཁྱེན་པ་གཉིས། དང་པོ་ནི། ཐེག་པ་ཆེ་ཆུང་གི་ཚོགས་སྦྱོར་གྱི་ལམ་ལ་
འཇོག །གཉིས་པ་ནི། ཐེག་པ་ཆེ་ཆུང་གི་མཐོང་སྒོམ་གྱི་ལམ་ལ་འཇོག །མི་སློབ་ལམ་ནི་
བཞེད་དོན་སྒྲུབ་བྱེད་ཙམ་ཡིན་ནོ། །འདིར་ཉང་སྟོང་བཀའ་ཆེན་པས། གཞི་བཟུང་བ་ཆོས་ཀྱི་
བདག་གི་སྐྱེ་མེད་དུ་རྟོགས་པའི་སྒོ་ནས་ཞེས་སོགས་རང་སྲས་རང་རྒྱལ་འཕགས་པའི་སྐྱེད་
བྱེད་ཀྱི་ཡུམ་གྱི་མཚན་ཉིད་དུ་བཞེད་པ་མི་འཐད་དེ། གཅིག་ཆར་བའི་རྒྱུན་ཞུགས་ཀྱི་རྟོགས་པ་
སྔོན་སོང་གི་རང་རྒྱལ་གྱི་རིགས་ཅན་སྒོམ་ལམ་པའི་རྒྱུད་ཀྱི་མཁྱེན་པ་ཆོས་ཅན། མཚན་ཉིད་
དེར་ཐལ། །མཚོན་བྱ་དེའི་ཕྱིར་ཏེ། རང་སྲས་རང་རྒྱལ་དགྲ་བཅོམ་པའི་སྐྱེད་བྱེད་ཀྱི་ཡུམ་ཡིན་
པའི་ཕྱིར། འདོད་ན། གཟུང་བ་ཆོས་ཀྱི་བདག་མེད་རྟོགས་པའི་མཁྱེན་པར་ཐལ། འདོད་པའི་
ཕྱིར། འདོད་ན། དེ་མ་ཡིན་པར་ཐལ། གང་ཟག་གི་བདག་མེད་ཙམ་རྟོགས་པའི་མཁྱེན་པ་
ཡིན་པའི་ཕྱིར་ཏེ། ཉན་ཐོས་འཕགས་པའི་རྟོགས་པ་སྔོན་སོང་གི་རང་རྒྱལ་གྱི་རིགས་ཅན་སྒོམ་
ལམ་པའི་རྒྱུད་ཀྱི་མཁྱེན་པ་ཡིན་པའི་ཕྱིར་ཏེ། ཆོས་ཅན་ཡིན་པའི་ཕྱིར། སྐྱེད་བྱེད་ཀྱི་ཡུམ་ཡིན་
ན༑ སློབ་ལམ་ཡིན་པས་ཁྱབ་པ་ནི་རྗེ་བཙུན་མུས་རབ་འབྱམས་པ་བཞེད་དོ། །བཀའ་འགྲེལ་
གྱི་དགོངས་འགྲེལ་ཉི་མའི་འོད་ཟེར་ལས། རྣམ་མཁྱེན་སྐད་ཅིག་མ་དང་པོ་ནི་སྐྱེད་བྱེད་ཀྱི་ཡུམ་
མ་ཡིན་ཏེ། སངས་རྒྱས་ཀྱི་ས་ལ་ཉམས་ལེན་མེད་པའི་ཕྱིར་ཞེས་གསུངས་པས་སོ། །
གཉིས་པ་བཞེད་དོན་སྒྲུབ་བྱེད་ཀྱི་ཡུམ་གྱི་མཚན་ཉིད་ནི། བདག་མེད་མངོན་སུམ་དུ་
རྟོགས་པའི་སྒོ་ནས་རང་རྒྱུད་ལྡན་གྱི་འཕགས་པའི་བཞེད་དོན་གྱི་གཙོ་བོ་སྒྲུབ་པའི་རིགས་སུ་
གནས་པའི་མཁྱེན་པའོ། །དེ་ལ་དབྱེ་ན་རང་སྲས་ཐེག་དམན་འཕགས་པའི་བཞེད་དོན་སྒྲུབ་
- 1
} {] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
བྱེད་ཀྱི་ཡུམ་སོགས་གསུམ། དང་པོའི་མཚན་ཉིད་ནི། གཞི་གང་ཟག་གི་དང་བཟུང་བ་ཆོས་ཀྱི་
བདག་གི་སྐྱེ་མེད་གང་རུང་དུ་མངོན་སུམ་དུ་རྟོགས་པའི་སྒོ་ནས་རང་སྲས་ཐེག་དམན་འཕགས་
པ་འབྲས་བུ་ཉེར་ཞི་གཉིས་སུ་འཁྲིད་པར་བྱེད་ པའི་ རིགས་སུ་གནས་པའི་མཁྱེན་པའོ། །
མཚན་གཞི་ནི་ཐེག་དམན་གྱི་མཐོང་སྒོམ་མི་སློབ་ལམ་གསུམ་མོ། །འདི་ལ་ཁ་ཅིག ཉེར་ཞི་
གཉིས་པོ་ཐོབ་ཟིན་པའི་ཉན་ཐོས་དགྲ་བཅོམ་པའི་རྒྱུད་ཀྱི་མཁྱེན་པ་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར། འདོད་ན། དེ་མ་ཡིན་པར་ཐལ། རང་རྒྱུད་ལྡན་གྱི་ཐེག་དམན་
འཕགས་པ་ཉེར་ཞི་གཉིས་སུ་འཁྲིད་པར་བྱེད་པའི་མཁྱེན་པ་མ་ཡིན་པའི་ཕྱིར་ཏེ། རང་རྒྱུད་
ལྡན་གྱི་ཐེག་དམན་འཕགས་པ་ཉེར་ཞི་གཉིས་སུ་འཁྲིད་ཟིན་པའི་ཕྱིར་ཏེ། རང་རྒྱུད་ལྡན་གྱི་
ཉན་ཐོས་དགྲ་བཅོམ་པ་ཉེར་ཞི་གཉིས་སུ་འཁྲིད་ཟིན་པའི་ཕྱིར་ཞེ་ན། རིགས་གནས་སྨོས་པས་
སྐྱོན་མེད་དེ། དེ་རང་རྒྱུད་ལྡན་གྱི་ཉན་ཐོས་དགྲ་བཅོམ་པ་ཉེར་ཞི་གཉིས་སུ་འཁྲིད་པར་བྱེད་
པའི་རིགས་གནས་ཙམ་ལས་འཁྲིད་པར་བྱེད་པ་མ་ཡིན་པའི་ཕྱིར། དེས་ན་འདིར་མཚན་ཉིད་
ཀྱི་ཟུར་དུ་རིགས་གནས་སྦྱར་བ་རྣམས་ནི་ཡོངས་གཅོད་ཀྱི་དགོས་པ་ཅན་ཡིན་ནོ། །གོང་གི་
གཉིས་པའི་མཚན་ཉིད་ནི་ལམ་འཛིན་པ་ཆོས་ཀྱི་བདག་གི་སྐྱེ་མེད་དུ་མངོན་སུམ་དུ་རྟོགས་
པའི་སྒོ་ནས་རང་སྲས་བྱང་སེམས་འཕགས་པའི་འཇིག་རྟེན་གྱི་དོན་སྒྲུབ་པར་བྱེད་པའི་མཁྱེན་
པ༑ མཚན་གཞི་ནི་ཐེག་ཆེན་གྱི་མཐོང་བསྒོམ་གཉིས་སོ། །མཆོད་ཡུལ་གཞི་ཤེས་སོགས་ཀྱི་
རྣམ་བཞག་བྱེད་ན། འདི་དང་སངས་རྒྱས་ཀྱི་བཞེད་དོན་སྒྲུབ་བྱེད་ཀྱི་ཡུམ་གཉིས་ལ་བྱེད་
རིགས་ཀྱི། ཐེག་དམན་གྱི་ཡུམ་ལ་དེ་གསུམ་གྱི་རྣམ་བཞག་མི་ཐོབ་སྟེ། མཆོད་ཡུམ་ཡིན་ན།
ཐེག་ཆེན་གྱི་མཁྱེན་པ་ ཡིན་དགོས་པའི་ ཕྱིར་དང་། ཐེག་དམན་གྱི་མཁྱེན་པ་ལ་རྗེ་བཙུན་
བྱམས་པ་མགོན་པོས་བསྟོད་ཕྱག་མ་མཛད་པའི་ཕྱིར། གསུམ་པའི་མཚན་ཉིད་ནི། རྣམ་པ་སྐྱེ་
མེད་དུ་རྟོགས་པ་མཐར་ཐུག་པའི་སྒོ་ནས་རང་སྲས་སངས་རྒྱས་འཕགས་པའི་ཆོས་འཁོར་
- 2 (0 () -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྐོར་བའི་བདག་རྐྱེན་དུ་གྱུར་པའི་མཁྱེན་པའོ། །མཚན་གཞི་ནི་སངས་རྒྱས་འཕགས་པའི་
རྒྱུད་ཀྱི་མཁྱེན་པ་མཐའ་དག་གོ །དེས་ན་ཐེག་པ་ཆེ་ཆུང་གི་མཐོང་སྒོམ་གྱི་ལམ་རྣམས་རང་
སྲས་འཕགས་པའི་སྐྱེད་བྱེད་ཀྱི་ཡུམ་དང་རང་རྒྱུད་ལྡན་གྱི་འཕགས་པའི་བཞེད་དོན་སྒྲུབ་བྱེད་
ཀྱི་ཡུམ་གཉིས་ཀ་ཡིན་པས། སྤྱིར་སྐྱེད་བྱེད་དང་བཞེད་དོན་སྒྲུབ་བྱེད་ཀྱི་ཡུམ་གཉིས་ཀ་ཡིན་
ལ༑ རང་སྲས་འཕགས་པའི་སྐྱེད་བྱེད་དེའི་བཞེད་དོན་སྒྲུབ་བྱེད་ཀྱི་ཡུམ་གཉིས་ནི་འགལ་ཏེ།
དེའི་སྐྱེད་བྱེད་ཀྱི་ཡུམ་ཡིན་ན། དེའི་སྔ་ལོགས་སུ་བྱུང་བས་ཁྱབ། དེའི་བཞེད་དོན་སྒྲུབ་བྱེད་ཀྱི་
ཡུམ་ཡིན་ན། དེ་དང་དུས་མཉམ་ཡིན་པས་ཁྱབ་པའི་ཕྱིར། འདིར་དོགས་པ་འདི་ལྟ་བུ་ཞིག་
འབྱུང་སྟེ། ཤཱཀྱ་ཐུབ་པའི་རྒྱུད་ཀྱི་མཁྱེན་པ་དེ་རང་སྲས་ཤཱཀྱ་ཐུབ་པའི་ཆོས་འཁོར་བསྐོར་བའི་
བདག་རྐྱེན་དུ་གྱུར་པའི་མཁྱེན་པ་ཡིན་པར་ཐལ། མཚན་ཉིད་དེ་འཐད་པའི་ཕྱིར། འདོད་ན།
ཤཱཀྱ་ཐུབ་པའི་རྒྱུད་ཀྱི་མཁྱེན་པ་དང༌། ཤཱཀྱ་ཐུབ་པ་གཉིས་ལ་སྲས་ཡུམ་གྱི་རྣམ་བཞག་ཡོད་
པར་ཐལ། འདོད་པའི་ཕྱིར། འདོད་ན། དེ་མེད་པར་ཐལ། ཤཱཀྱ་ཐུབ་པ་དེ་ཤཱཀྱ་ཐུབ་པའི་རྒྱུད་
ཀྱི་མཁྱེན་པའི་སྲས་མ་ཡིན་པའི་ཕྱིར་ཏེ། དེ་དེའི་རྗེས་སུ་སྐྱེས་པ་མ་ཡིན་པའི་ཕྱིར་ཏེ། དེ་དེ་
དང་དུས་མཉམ་ཡིན་པའི་ཕྱིར་ཞེ་ན། དེ་དང་དེའི་རྒྱུད་ཀྱི་མཁྱེན་པ་གཉིས་ལ་ཕན་ཚུན་ཡུམ་
སྲས་ཀྱི་རྣམ་བཞག་མེད་ཀྱང་། སོ་སོར་ཡུམ་སྲས་སུ་འཇོག་དགོས་ཏེ། ཤཱཀྱ་ཐུབ་པའི་རྒྱུད་ཀྱི་
མཁྱེན་པ་ནི་ཡུམ་དང་། ཤཱཀྱ་ཐུབ་པ་སྲས་ཡིན་པའི་ཁྱད་པར་འཐད་པའི་ཕྱིར། དེ་ཡང་ཤཱཀྱ་
ཐུབ་པའི་རྒྱུད་ཀྱི་མཁྱེན་པ་ཡུམ་ཡིན་ཏེ། དེ་ཤཱཀྱ་ཐུབ་པའི་བཞེད་དོན་སྒྲུབ་བྱེད་ཀྱི་ཡུམ་ཡིན་
པའི་ཕྱིར། ཤཱཀྱ་ཐུབ་པ་སྲས་ཡིན་ཏེ། དེའི་ཡུམ་གྱི་སྒོ་ནས་སྲས་སུ་བཞག་པའི་སྲས་ཡིན་པའི་
ཕྱིར། འཕགས་པ་ཡིན་ན། ཡུམ་གྱི་སྒོ་ནས་སྲས་སུ་བཞག་པའི་སྲས་ཡིན་དགོས་པའི་ཕྱིར།
དེས་ན་རང་སྲས་ཞེས་པ་སྐྱེད་བྱེད་ཀྱི་ཡུམ་གྱི་སྐབས་སུ་རང་རང་གི་རྟོགས་པའི་རྒྱུན་ཕྱི་མ་ལ་
གནས་པའི་རང་སྲས་ཡིན་པས། མཁྱེན་པ་དེ་དང་དེའི་སྲས་མཚན་ཉིད་པ་ཡིན་ལ། བཞེད་
- 2 {} { -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༤ ༨
དོན་སྒྲུབ་བྱེད་ཀྱི་སྐབས་སུ་མཁྱེན་པ་ཡུམ་དེ་དང་རང་སྲས་འཕགས་པ་དུས་མཉམ་པས།
དེ་བཞེད་དོན་སྒྲུབ་བྱེད་ཀྱི་ཡུམ་དེའི་སྲས་མ་ཡིན་ཞིང་། སྤྱིར་རང་གི་རྒྱུར་གྱུར་པའི་ཡུམ་གྱི་
སྲས་ཡིན་པས། རང་སྲས་ཞེས་བཞག་གམ་སྙམ་དུ་ཁོ་བོ་ཅག་སེམས་སོ། །གཞན་དུ་ན་རང་
སྲས་འཕགས་པའི་བཞེད་དོན་སྒྲུབ་བྱེད་ཀྱི་ཡུམ་མི་འཐད་པར་འགྱུར་བས་ཧ་ཅང་ཐལ་ལོ། །
འདིར་ཚིག་ལ་ཁྲིས་ན། ཐེག་ཆེན་གྱི་མཐོང་ལམ་སོགས་དེ་དང་དེ་ རང་རྒྱུད་ལྡན་གྱི་བྱང་
སེམས་འཕགས་པའི་བཞེད་དོན་སྒྲུབ་བྱེད་ཀྱི་ཡུམ་ཡིན་ལ། སྤྱིར་བྱང་སེམས་འཕགས་པའི་
བཞེད་དོན་སྒྲུབ་བྱེད་ཀྱི་ཡུམ་མ་ཡིན་པར་ཁས་ལེན་ནོ། །དེས་མཚོན་ནས་ཉན་རང་དང་སངས་
རྒྱས་འཕགས་པའི་བཞེད་དོན་སྒྲུབ་བྱེད་ཀྱི་ཡུམ་ལ་ཡང་ཤེས་པར་བྱ་སྟེ། དཔེར་ན། སངས་
རྒྱས་འཕགས་པའི་རྒྱུད་ཀྱི་མཁྱེན་པ་དེ་སངས་རྒྱས་འཕགས་པའི་བཞེད་དོན་སྒྲུབ་བྱེད་ཀྱི་ཡུམ་
ཡིན་ཞེས་རང་ལྡོག་ལ་ཁྲིས་ནས་སྨྲ་བར་བྱའོ། །གལ་ཏེ་ཤཱཀྱ་ཐུབ་པའི་རྒྱུད་ཀྱི་མཁྱེན་པ་ལྟ་བུ་
སངས་རྒྱས་འཕགས་པའི་བཞེད་དོན་སྒྲུབ་བྱེད་ཀྱི་ཡུམ་ཡིན་ཟེར་ན། དེའི་རྒྱུད་ཀྱི་མཁྱེན་པ་
ཆོས་ཅན། སངས་རྒྱས་ འཕགས་པ་དང་དུས་མཉམ་ཡིན་པར་ཐལ། སངས་རྒྱས་འཕགས་
པའི་བཞེད་དོན་སྒྲུབ་བྱེད་ཀྱི་ཡུམ་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་ཀྱི་སྔ་རོལ་དུ་
སངས་རྒྱས་འཕགས་པ་མ་བྱུང་བར་ཐལ། ཁྱོད་སངས་རྒྱས་འཕགས་པ་དང་དུས་མཉམ་ཡིན་
པའི་ཕྱིར། འདོད་ན། དེའི་རྒྱུད་ཀྱི་མཁྱེན་པའི་སྔ་རོལ་ཏུ་སངས་རྒྱས་འཕགས་པ་འབྱུང་བར་
ཐལ། དེའི་སྔ་རོལ་ཏུ་སངས་རྒྱས་འཕགས་པ་བྱུང་བའི་ཕྱིར་ཏེ། དེའི་སྔ་རོལ་ཏུ་ཚོགས་སོག་
ཡུལ་གྱི་སངས་རྒྱས་འཕགས་པ་བྱུང་བའི་ཕྱིར་ཏེ། དེས་འཚང་རྒྱ་བའི་སྔ་རོལ་ཏུ་སངས་རྒྱས་
བདུན་ཁྲི་ལྔ་ སྟོང་སོགས་ལ་ཚོགས་བསགས་ པ་འཐད་ པའི་ ཕྱིར། རང་སྲས་བྱང་སེམས་
འཕགས་པའི་བཞེད་དོན་སྒྲུབ་བྱེད་ཀྱི་ཡུམ་གྱི་ས་མཚམས་ནི། ཐེག་ཆེན་གྱི་མཐོང་ལམ་ནས་
རྒྱུན་མཐའ་བར་དུ་ཡོད་ལ། རང་སྲས་ཉན་ཐོས་འཕགས་པ་དང་། རང་རྒྱལ་འཕགས་པའི་
- ? (] 2 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞེད་དོན་སྒྲུབ་བྱེད་ཀྱི་ཡུམ་ནི། ཉན་ཐོས་དང་རང་རྒྱལ་གྱི་མཐོང་ལམ་ནས་མི་སློབ་པའི་
གནས་སྐབས་ཐེག་ཆེན་ལམ་དུ་འཇུག་ཁ་མའི་བར་དུ་ཡོད་པར་ཡུམ་དོན་རབ་གསལ་དུ་
བཤད་དོ། །འོ་ན་ཐེག་ཆེན་ལམ་དུ་འཇུག་ཁ་མའི་ཉན་ཐོས་དགྲ་བཅོམ་པའི་རྒྱུད་ལ་ཐེག་
དམན་གྱི་ལམ་དང་། ཐེག་ཆེན་གྱི་ལམ་གཉིས་ཅིག་ཅར་དུ་ཡོད་པར་འགྱུར་ཏེ། དེའི་རྒྱུད་ལ་
ཐེག་དམན་གྱི་བཞེད་དོན་སྒྲུབ་བྱེད་ཀྱི་ཡུམ་ཡོད་པས། ཐེག་དམན་གྱི་ལམ་ཡོད་པ་ནི་གཞིར་
བཞག །དེ་ཐེག་ཆེན་ལམ་དུ་འཇུག་ཁ་མ་ཡིན་པས། སྨོན་པ་བྱང་ཆུབ་ཀྱི་སེམས་ཙམ་དང་ལྡན་
པའི་ཕྱིར་ཞེ་ན། སྐྱོན་མེད་དེ། དམན་ལམ་སྔོན་དུ་མ་སོང་བར་ཐེག་ཆེན་ལམ་དུ་འཇུག་ཁ་མའི་
དུས་སུ་སྨོན་སེམས་དང་ངེས་པར་ལྡན་དགོས་ཀྱང་། ཐེག་དམན་གྱི་བསླབ་པ་ལ་གནས་པའི་
གང་ཟག་ཐེག་ཆེན་ལམ་དུ་འཇུག་ཁ་མའི་དུས་སུ་སྨོན་སེམས་དང་མི་ལྡན་པའི་ཕྱིར་ཏེ།
དེའི་རྒྱུད་ལ་སྨོན་སེམས་ནམ་སྐྱེས་པ་ན་སྔར་གྱི་བསླབ་པ་གནས་གྱུར་པ་ཐེག་ཆེན་ལམ་དུ་
ཞུགས་པར་འགྱུར་བའི་ཕྱིར། དཔེར་བརྗོད་ན། ཉན་ཐོས་དགེ་སློང་གི་རྒྱུད་ལ་སྨོན་སེམས་
ནམ་སྐྱེས་པ་ན། དམན་སེམས་དོར་ནས་སྔར་གྱི་སྤོང་སེམས་དེ་ཉིད་ཐེག་ཆེན་གྱི་བསླབ་པར་
གནས་གྱུར་པ་ཡིན་ནོ། །འདི་ནི་ཡུམ་དོན་རབ་གསལ་དུ་ལེགས་པར་བཤད་དོ། །ཡང་རང་
སྲས་བྱང་སེམས་འཕགས་པའི་སྐྱེད་བྱེད་ཀྱི་ཡུམ་གྱི་ས་མཚམས་ནི། བདག་མེད་རྟོགས་པའི་
ཐེག་ཆེན་གྱི་ཚོགས་ལམ་ནས། རྒྱུན་མཐའི་སྔ་རོལ་དུ་ཡོད། རྒྱུན་མཐའི་ཡེ་ཤེས་ནི་དེའི་སྐྱེད་
བྱེད་ཀྱི་ཡུམ་མ་ཡིན་ཏེ། དེས་རང་གི་སྐད་ཅིག་ཕྱི་ལོགས་དེ་མ་ཐག་ཏུ་རང་སྲས་སངས་རྒྱས་
འཕགས་པ་བསྐྱེད་པར་བྱེད་ཅིང་། བྱང་སེམས་འཕགས་པ་བསྐྱེད་པར་མི་བྱེད་པའི་ཕྱིར།
ཡང་ཐེག་དམན་དུ་ལྟུང་ངེས་ཀྱི་བྱང་སེམས་ཚོགས་ལམ་པའི་རྒྱུད་ཀྱི་བདག་མེད་རྟོགས་པའི་
མཁྱེན་པ་ཆོས་ཅན། རང་ སྲས་ འཕགས་ པ་སྐྱེད་བྱེད་ཀྱི་ཡུམ་ཡིན་པར་ཐལ། བདག་མེད་
རྟོགས་པའི་ཐེག་ཆེན་གྱི་སློབ་ལམ་ཡིན་པའི་ཕྱིར། འདོད་ན། དེ་མ་ཡིན་པར་ཐལ། རང་སྲས་
-
[）
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
སངས་རྒྱས་འཕགས་པ་སྐྱེད་པར་མི་བྱེད་པའི་ཕྱིར། དེ་མི་བསྐྱེད་པར་ངེས་པའི་ཆོས་ཡིན་པའི་
ཕྱིར་ཏེ། ཐེག་དམན་དུ་ལྟུང་ངེས་ཀྱི་གང་ཟག་གི་རྒྱུད་ཀྱི་ཆོས་ཡིན་པའི་ཕྱིར་ཞེ་ན། འདིར་མ་
ངེས་ཏེ། དེ་ལྟ་བུའི་བྱང་སེམས་ཚོགས་ལམ་དེ་རེ་ཞིག་ཐེག་དམན་དུ་ལྟུང་ངེས་ཡིན་ཀྱང་།
མཐར་ཐུག་འཚང་རྒྱ་ངེས་ཡིན་པས་དེའི་རྒྱུད་ཀྱི་མཁྱེན་པ་དེས་ཀྱང་མཐར་ཐུག་སངས་རྒྱས་
ཐོབ་པའི་རྒྱུ་བྱེད་པའི་ཕྱིར་ཏེ། དེའི་རྒྱུད་ཀྱི་མཁྱེན་པ་དེ་མཐར་ཐུག་སངས་རྒྱས་ཐོབ་པའི་ས་
བོན་དང་བག་ཆགས་སུ་འཐད་པའི་ཕྱིར། དེའི་རྒྱུད་ཀྱི་མཁྱེན་པ་དེ་ཐེག་ཆེན་གྱི་མཁྱེན་པ་ཡིན་
པའི་ཕྱིར། །
གསུམ་པ་ཡུམ་སྲས་ཀྱི་དོན་ནི། ཡུམ་མཚན་ཉིད་པ་བདག་མེད་རྟོགས་པའི་མཁྱེན་པ་
ཡིན་ཞིང་། ཡུམ་གྱི་སྒོ་ནས་སྲས་སུ་བཞག་པ་ནི་འཕགས་པ་བཞི་ཆར་ལ་ཡོད་དེ། འཕགས་པ་
ཡིན་ན། རང་རྒྱུ་བདག་མེད་རྟོགས་པའི་ཤེས་རབ་ལས་བྱུང་བས་ཁྱབ་པའི་ཕྱིར། ཡབ་ཀྱི་སྒོ་
ནས་སྲས་སུ་བཞག་པ་ནི། བྱང་ཆུབ་སེམས་དཔའ་ཐམས་ཅད་ལ་ཡོད་དེ། བྱང་ཆུབ་སེམས་
དཔའ་ཡིན་ན། རང་རྒྱུད་ལ་ཐེག་ཆེན་སེམས་བསྐྱེད་སྐྱེས་པས་ཁྱབ་པའི་ཕྱིར། དེས་ན་ཡུམ་ནི་
རྒྱུའི་ངོས་ནས་བཞགསྲས་ནི་འབྲས་བུའི་ངོས་ནས་བཞག་ཅིང་། བྱང་སེམས་འཕགས་པ་ཡིན་
ན༑ ཡུམ་གྱི་སྒོ་ནས་སྲས་སུ་བཞག་པའི་སྲས་དང་ཡབ་ཀྱི་སྒོ་ནས་སྲས་སུ་བཞག་པའི་སྲས་
གཉིས་ཀ་ཡིན་པས་ཁྱབ། ཡུམ་གྱི་སྒོ་ནས་སྲས་སུ་བཞག་པའི་སྲས་དང་། འཕགས་པ་དོན་
གཅིག་གོ །དེ་ལ་ཁ་ཅིག །བྱང་སེམས་སྦྱོར་ལམ་པ་ཆོས་ཅན། འཕགས་པ་ཡིན་པར་ཐལ།
ཡུམ་གྱི་སྒོ་ནས་སྲས་སུ་བཞག་པའི་སྲས་ཡིན་པའི་ཕྱིར་ཏེ། རང་རྒྱུ་བདག་མེད་རྟོགས་པའི་
ཤེས་རབ་ལས་བྱུང་བའི་སྲས་ཡིན་པའི་ཕྱིར་ཏེ། རང་རྒྱུ་ཚོགས་ལམ་གྱི་གནས་སྐབས་ཀྱི་
བདག་མེད་རྟོགས་པའི་ཤེས་རབ་ལས་བྱུང་བའི་སྲས་ཡིན་པའི་ཕྱིར་ཏེ། རང་རྒྱུ་དེའི་གནས་
སྐབས་ཀྱི་བདག་མེད་རྟོགས་པའི་ཤེས་རབ་སྔོན་སོང་གི་སྲས་ཡིན་པའི་ཕྱིར་ཏེ། འདིར་མ་
- 2 3 4



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངེས། མ་གྲུབ་ན། དེར་ཐལ། རང་རྒྱུ་དེའི་གནས་སྐབས་ཀྱི་ཉམས་ལེན་མཐའ་དག་སྔོན་སོང་
གི་སྲས་ཡིན་པའི་ཕྱིར་ཏེ། སྲས་གང་ཞིག །རང་རྒྱུ་དེའི་གནས་སྐབས་ཀྱི་ཉམས་ལེན་མཐའ་
དག་སྔོན་སོང་ཡིན་པའི་ཕྱིར་ཏེ། རང་རྒྱུ་ཚོགས་ལམ་གྱི་གནས་སྐབས་མཐའ་དག་རྫོགས་
རྗེས་སུ་བྱུང་བའི་བྱང་ཆུབ་སེམས་དཔའ་ཡིན་པའི་ཕྱིར་ཏེ། བྱང་སེམས་སྦྱོར་ལམ་པ་ཡིན་པའི་
ཕྱིར་ཞེ་ན། སྐྱོན་མེད་དེ། ཆོས་དེ་སྔོན་སོང་གི་འབྲས་བུ་ཡིན་ན། ཆོས་དེ་ལས་བྱུང་བས་མ་
ཁྱབ་ཅིང་། ཆོས་དེའི་སྔ་རོལ་དུ་བྱུང་བ་ཡིན་ན་ཡང་། ཆོས་དེའི་རྒྱུ་ཡིན་པས་མ་ཁྱབ་པའི་ཕྱིར།
དཔེར་ན་ཤཱཀྱ་ཐུབ་པའི་སྔ་རོལ་དུ་བྱུང་བའི་རང་རྒྱལ་དང་ཉན་ཐོས་རྣམས་ཤཱཀྱ་ཐུབ་པའི་རྒྱུ་མ་
ཡིན་པ་སོགས་མཐའ་ཡས་སོ། །དེས་ན་བྱང་སེམས་སྦྱོར་ལམ་པ་དེ་རང་གི་སྔ་རོལ་དུ་བྱུང་བའི་
བདག་མེད་རྟོགས་པའི་ཤེས་རབ་སྔོན་སོང་ཡིན་ཀྱང་། དེས་བསྐྱེད་པ་དང་དེ་ལས་འཁྲུངས་
པར་མི་འཇོག་ སྟེ། བདག་མེད་རྟོགས་པའི་ཤེས་རབ་ཀྱིས་བསྐྱེད་པའི་སྲས་ནི་ངེས་པར་
འཕགས་པ་ལ་འཇོག་པའི་ཕྱིར། གནད་འདི་ནི་རོང་སྟོན་སྨྲ་བའི་སེངྒེའི་བཞེད་པ་ཡིན་ཅིང་
འཇུག་པ་བཀའ་འགྲེལ་དུ་ཡང་གསལ་ལོ། །དེ་རང་གི་རྒྱུར་གྱུར་པའི་བདག་མེད་རྟོགས་པའི་
ཤེས་རབ་སྔོན་སོང་ནི་མ་ཡིན་ཏེ། དེའི་རྒྱུར་གྱུར་པའི་བདག་མེད་རྟོགས་པའི་ཤེས་རབ་མེད་
པའི་ཕྱིར། འོ་ན་དེ་རང་རྒྱུ་ཚོགས་ལམ་གྱི་གནས་སྐབས་ཀྱི་བདག་མེད་རྟོགས་པའི་ཤེས་རབ་
སྔོན་སོང་ཡང་མ་ཡིན་པར་ཐལ། དེའི་རྒྱུར་གྱུར་པའི་ཚོགས་ལམ་གྱི་གནས་སྐབས་ཀྱི་བདག་
མེད་རྟོགས་པའི་ཤེས་རབ་མེད་པའི་ཕྱིར་ཏེ། དེའི་རྒྱུར་གྱུར་པའི་བདག་མེད་རྟོགས་པའི་ཤེས་
རབ་མེད་པའི་ཕྱིར་ཞེ་ན། བར་ཚངས་ཀྱི་རྣམ་དབྱེ་དགོས་པས་འདིར་མ་ངེས་ཏེ། དཔེར་ན་
བྱང་འཕགས་པའི་རྒྱུར་གྱུར་པའི་སྒྲིབ་པ་མེད་ཀྱང་། དེའི་རྒྱུར་གྱུར་པའི་བྱང་སེམས་འཕགས་
པའི་གནས་སྐབས་ཀྱི་སྒྲིབ་པ་ཡོད་པ་དང་། དོན་དམ་པའི་བྱང་ཆུབ་སེམས་དཔའ་མེད་ཀྱང་།
དོན་དམ་པའི་བྱང་ཆུབ་སེམས་དཔའི་ས་ཡོད་པ་དང་། རང་གི་གདུལ་བྱ་ལ་ཆོས་དངོས་སུ་སྟོན་
- 2 (]



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
པའི་རྣམ་མཁྱེན་མེད་ཀྱང་། རང་གི་གདུལ་བྱ་ལ་ཆོས་དངོས་སུ་སྟོན་པའི་སངས་རྒྱས་འཕགས་
པའི་ གནས་སྐབས་ ཀྱི་རྣམ་མཁྱེན་ཡོད་པ་སོགས་བར་ཚངས་ཀྱི་རིགས་མཐའ་ཡས་སོ། །
མཆོད་བརྗོད་བཤད་ཟིན་ཏོ།། །།
༈ གཉིས་པ་དགོས་འགྲེལ་ནི། མཆོད་བརྗོད་ཀྱི་སྐབས་སུ་མཁྱེན་གསུམ་གྱི་ཡོན་ཏན་
བརྗོད་པའི་སྒོ་ནས་ཡུམ་ལ་ཕྱག་བཙལ་ནས་ཤུགས་ལ་མཁྱེན་གསུམ་གྱི་རྒྱན་རྩོམ་པར་དམ་
བཅས་པ་ལས་འཕྲོས་ནས། འོ་ན་རྒྱན་དེའི་བརྗོད་བྱ་གང་ཞེ་ན། རྣམ་མཁྱེན་ཐོབ་བྱེད་ཀྱི་ལམ་
བྱང་སེམས་ཀྱི་རྒྱུད་ཀྱི་སྐྱེ་མེད་གསུམ་གང་རུང་རྟོགས་པའི་མཁྱེན་པ་གང་ཟག་གི་ཆ་རྐྱེན་གྱི་སྒོ་
ནས་མངོན་རྟོགས་བརྒྱད་དུ་འགྱུར་བ་དེ་ཉིད་རྒྱན་གྱི་བརྗོད་བྱའི་གཙོ་བོ་ཡིན་ནོ་ཞེས་པ་ནི།
རྣམ་པ་ཐམས་ཅད་མཁྱེན་ཉིད་ལམ་ཞེས་པས་བསྟན། ལམ་དེ་ཡང་སྟོན་པས་ཤེར་ཕྱིན་གྱི་
མདོ་ལས་བཤད་པ་གང་ཡིན་པ་དེ་འདིར་བཤད་པར་བྱ་བ་ཡིན་ཞིང་། དེར་ཐེག་པ་གསུམ་
ཀའི་ལམ་བཤད་ཀྱི་འདིར་ཐེག་པ་གཞན་གྱིས་མྱོང་བ་མ་ཡིན་པ་ཐེག་ཆེན་གྱི་ལམ་རིམ་ཁོ་ན་
འཆད་དོ། །ཞེས་པ་ནི། སྟོན་པས་འདི་ལས་ཞེས་སོགས་རྐང་པ་གཉིས་ཀྱིས་བསྟན། ཆ་རྐྱེན་
གྱི་མངོན་རྟོགས་བརྒྱད་ནི་བྱང་སེམས་སྦྱོར་ལམ་པའི་རྒྱུད་ཀྱི་བདག་མེད་རྟོགས་པའི་མཁྱེན་པ་
གཅིག་ཉིད་ཀྱང་གང་ཟག་གི་ཆ་རྐྱེན་གྱི་མངོན་རྟོགས་བརྒྱད་ཆར་ཡིན་ཏེ། དེ་རང་གི་རྟེན་གྱི་
གང་ཟག་བྱང་སེམས་སྦྱོར་ལམ་པ་འཚང་རྒྱ་བའི་ཆ་རྐྱེན་དུ་གྱུར་པའི་མཁྱེན་གསུམ་ཡང་ཡིན།
དེའི་ཆ་རྐྱེན་དུ་གྱུར་པའི་སྦྱོར་བཞི་ཡང་ཡིན། དེའི་ཆ་རྐྱེན་དུ་གྱུར་པའི་འབྲས་བུ་ཆོས་སྐུ་ཡང་
ཡིན་པའི་ཁྱད་པར་འཐད་པའི་ཕྱིར་ཏེ། དེ་མཁྱེན་གསུམ་གྱི་གནས་སྐབས་སུ་ཐོས་བསམ་གྱི་
ལྡོག་པ་ནས་བསྟན་པ་ཡང་ཡིན། སྦྱོར་བཞིའི་གནས་སྐབས་སུ་ཉམས་ལེན་གྱི་ལྡོག་པ་ནས་
བསྟན་པ་ཡང་ཡིན། ཆོས་སྐུའི་སྐབས་སུ་འབྲས་བུའི་ལྡོག་པ་ནས་བསྟན་པ་ཡང་ཡིན་པའི་ཁྱད་
པར་འཐད་པའི་ཕྱིར་ཏེ། དེ་ཆོས་སྤྱོད་བཅུའི་བདག་ཉིད་ཀྱི། མདོ་དོན་ཞེས་པའི་དངོས་བསྟན་
2 ༼) {j -



བརྩེ་ཆེན་འོད་སྣང་ལས། པོང་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་ཆོས་སྤྱོད་བཅུ་པོ་གང་རུང་ཡིན་པའི་ཕྱིར་ཏེ། དེ་སྐད་དུ། འདི་ཉིད་ལས། བྱང་སེམས་ཀྱི་
རྒྱུད་ཀྱི་སྐྱེ་མེད་གསུམ་རྟོགས་པའི་རྟོགས་པ་གང་ཟག་གི་ཆ་རྐྱེན་གྱི་སྒོ་ནས་མངོན་པར་རྟོགས་
པ་བརྒྱད་དུ་འགྱུར་བ་དེ་ཉིད་ཅེས་དང་། ཅིའི་ཕྱིར་སྦྱིན་སོགས་ཕ་རོལ་ཏུ་ཕྱིན་པ་བཅུས་མདོ་
དོན་བསྡུས་པ་ཡིན་ཞེ་ན། མཁྱེན་གསུམ་གྱི་སྐབས་སུ་ཡང་ཕར་ཕྱིན་བཅུ་པོ་འདི་ཉིད་ཐོས་
བསམ་གྱི་གཏན་ལ་ཕབ་པའི་ལྡོག་པ་ནས་བསྟན། སྦྱོར་བཞིའི་སྐབས་སུ་ཡང་བཅུ་པོ་དེ་ཉིད་
ཉམས་ལེན་གྱི་ལྡོག་པ་ནས་བསྟན། ཆོས་སྐུའི་སྐབས་སུ་ཡང་བཅུ་པོ་དེ་ཉིད་འབྲས་བུའི་ལྡོག་
པ་ནས་བསྟན་པའི་ཕྱིར་རོ། །ཞེས་གསུངས་པ་ཡིན་ནོ། །ལུགས་འདི་ལ་རྣམ་པ་ཐམས་ཅད་
མཁྱེན་ཉིད་ལམ་ཞེས་པའི་ཚིག་ཟུར་གྱི་ལམ་ཞེས་པའི་དངོས་བསྟན་གྱི་ལམ་དང་། གང་ཟག་
གི་ཆ་རྐྱེན་གྱི་མངོན་རྟོགས་བརྒྱད་ཀྱི་ནང་ཚན་དུ་གྱུར་པའི་རྣམ་མཁྱེན་ནས་དེའི་ནང་ཚན་དུ་
གྱུར་པའི་འབྲས་བུ་ཆོས་སྐུའི་བར་དང་། ཆོས་སྤྱོད་བཅུའི་བདག་ཉིད་ཀྱི་ཞེས་པའི་དངོས་
བསྟན་གྱི་ཆོས་སྤྱོད་རྣམས་དོན་གཅིག་ཡིན་ཞིང་། བྱང་སེམས་ཀྱི་གནས་སྐབས་ཀྱི་ཕར་ཕྱིན་
བཅུའི་ཉམས་ལེན་ལ་འདིར་བསྟན་ཆོས་སྤྱོད་བཅུར་བཞེད་པ་ཡིན་ནོ། །དེ་ལྟར་ན་མཁྱེན་
གསུམ་གྱི་སྐབས་སུ་ཐོས་བསམ་གྱི་ལྡོག་པ་ནས་བསྟན་པའི་མཁྱེན་པ་ཡིན་ན་ཐོས་བསམ་གྱི་
ལྡོག་པ་ནས་བསྟན་པའི་མཁྱེན་པ་ཡིན་པས་མ་ཁྱབ། སྦྱོར་བཞིའི་གནས་སྐབས་སུ་ཉམས་
ལེན་གྱི་ལྡོག་པ་ནས་བསྟན་པའི་མཁྱེན་པ་ཡིན་ན། ཉམས་ལེན་གྱི་ལྡོག་པ་ནས་བསྟན་པའི་
མཁྱེན་པ་ཡིན་པས་མ་ཁྱབ། ཆོས་སྐུའི་སྐབས་སུ་འབྲས་བུའི་ལྡོག་པ་ནས་བསྟན་པའི་མཁྱེན་
པ་ཡིན་ན། འབྲས་བུའི་ལྡོག་པ་ནས་བསྟན་པའི་མཁྱེན་པ་ཡིན་པས་མ་ཁྱབ་སྟེ། གལ་ཏེ་ཁྱབ་
ན༑ དང་པོ་ལ། བྱང་སེམས་སྦྱོར་ལམ་པའི་རྒྱུད་ཀྱི་སྦྱིན་སོགས་ཀྱི་ཉམས་ལེན་ཁྱད་པར་ཅན་
ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། ཆོས་སྤྱོད་བཅུའི་བདག་ཉིད་ཀྱི་ཞེས་
པའི་དངོས་བསྟན་གྱི་ཆོས་སྤྱོད་བཅུ་པོ་ གང་རུང་ཡིན་པའི་ཕྱིར། ཁྱབ་སྟེ། འདི་ཉིད་ལས།
- ? IJ 7 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
མཁྱེན་གསུམ་གྱི་སྐབས་སུ་ཡང་ཞེས་སོགས་སྔར་དྲངས་པ་འཐད་པའི་ཕྱིར། གོང་དུ་མ་གྲུབ་
ན༑ དེར་ཐལ། རྣམ་པ་ཐམས་ཅད་མཁྱེན་ཉིད་ལམ་ཞེས་པའི་བསྟན་བྱའི་གཙོ་བོར་གྱུར་པའི་
ལམ་ཡིན་པའི་ཕྱིར་ཏེ། ཡུམ་དེ་ལ་ཕྱག་འཚལ་ཞེས་པའི་དངོས་བསྟན་གྱི་སྐྱེད་བྱེད་ཀྱི་ཡུམ་
ཡིན་པའི་ཕྱིར་ཏེ། བདག་མེད་རྟོགས་པའི་ཐེག་ཆེན་གྱི་སློབ་ལམ་ཡིན་པའི་ཕྱིར། གོང་དུ་
འདོད་ན། དེ་ཆོས་ཅན། ཐོས་བསམ་གྱི་ལྡོག་པ་ནས་བསྟན་པའི་མཁྱེན་པ་མ་ཡིན་པར་ཐལ།
ཉམས་ལེན་གྱི་ལྡོག་པ་ནས་བསྟན་པའི་མཁྱེན་པ་ཡིན་པའི་ཕྱིར་ཏེ། ཐེག་ཆེན་གྱི་སྦྱོར་མཐོང་
སྒོམ་གསུམ་གང་རུང་ཡིན་པའི་ཕྱིར། གཉིས་པ་ལ་བདག་མེད་པའི་དོན་ལ་ཐོས་བསམ་གཙོ་
བོར་གྱུར་པའི་བྱང་སེམས་ཀྱི་ཚོགས་ལམ་ཕལ་པ་ཆོས་ཅན། དེར་ཐལ། དེའི་ཕྱིར། །མ་གྲུབ་
ན༑ དེར་ཐལ། ཆོས་སྤྱོད་བཅུའི་བདག་ཉིད་ཅེས་པའི་དངོས་བསྟན་གྱི་ཆོས་སྤྱོད་བཅུ་པོ་གང་
རུང་ཡིན་པའི་ཕྱིར། ཁྱབ་སྟེ། འདི་ཉིད་ལས། སྦྱོར་བཞིའི་སྐབས་སུ་ཡང་བཅུ་པོ་དེ་ཉིད་ཅེས་
སོགས་ སྔར་དྲངས་ པ་འཐད་པའི་ཕྱིར། གོང་དུ་མ་གྲུབ་ན། སྔར་ལྟར་རིགས་འགྲེ། རྩ་བ་
འདོད་ན། དེ་ཆོས་ཅན། ཉམས་ལེན་གྱི་ལྡོག་པ་ནས་བསྟན་པའི་མཁྱེན་པ་མ་ཡིན་པར་ཐལ།
ཐོས་བསམ་གྱི་ལྡོག་པ་ནས་བསྟན་པའི་མཁྱེན་པ་ཡིན་པའི་ཕྱིར་ཏེ། ཆོས་ཅན་ཡིན་པའི་ཕྱིར།
མ་གྲུབ་ན། དེ་དེ་ཡིན་པར་ཐལ། དེ་ཡོད་པའི་ཕྱིར། བདག་མེད་པའི་དོན་ཐོས་བསམ་གཙོ་
བོར་བྱེད་པའི་བྱང་སེམས་ཚོགས་ལམ་པ་ཡོད་པའི་ཕྱིར་ཏེ། ལེན་དང་འཛིན་པ་ལ་སོགས་
པའི། །སྣོད་དུ་དམ་པ་རྣམས་བཞེད་དོ། །ཞེས་གསུངས་པའི་ཕྱིར། གསུམ་པ་ལ། ཐེག་ཆེན་
གྱི་ ཚོགས་ ལམ་ ཁྱད་ པར་ ཅན་ ཆོས་ ཅན། དེར་ ཐལ། དེའི་ ཕྱིར་ མ་ གྲུབ་ན། དེར་ཐལ།
ཆོས་སྤྱོད་བཅུའི་བདག་ཉིད་ཀྱི་ཞེས་པའི་དངོས་བསྟན་གྱི་ཆོས་སྤྱོད་ཡིན་པའི་ཕྱིར། ཁྱབ་སྟེ།
ཆོས་སྐུའི་སྐབས་སུ་བཅུ་པོ་དེ་ཉིད་ཅེས་སོགས་སྔར་དྲངས་པ་འཐད་པའི་ཕྱིར། གོང་དུ་འདོད་
ན་༑ དེ་ ཆོས་ ཅན། འབྲས་ བུའི་ ལྡོག་ པ་ ནས་ བསྟན་ པའི་ མཁྱེན་ པ་ མ་ ཡིན་ པར་ ཐལ།
- 2 [
$ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉམས་ལེན་གྱི་ལྡོག་པ་ནས་བསྟན་པའི་མཁྱེན་པ་ཡིན་པའི་ཕྱིར་ཏེ། བསྒོམ་པ་ཉམས་ལེན་གྱི་
བསྡུས་ པའི་ མཁྱེན་ པ་ ཡིན་ པའི་ ཕྱིར་ཏེ། ཐེག་ ཆེན་ གྱི་ ཚོགས་ ལམ་ ཁྱད་པར་ཅན་དང་།
དེའི་སྦྱོར་ལམ་དང་། དེའི་མཐོང་ལམ་དང་། དེའི་སྒོམ་ལམ་དང་བཞི་པོ་གང་རུང་ཡིན་པའི་
ཕྱིར། དེ་བཞིན་དུ་མཁྱེན་གསུམ་གྱི་སྐབས་སུ་སྤྱིའི་སྒྲུབ་པ་ཡིན་ན་སྤྱིའི་སྒྲུབ་པ་ཡིན་པས་མ་
ཁྱབ། སྦྱོར་བཞིའི་སྐབས་སུ་བྱེ་བྲག་གི་སྒྲུབ་པ་ཡིན་ན། བྱེ་བྲག་གི་སྒྲུབ་པ་ཡིན་པས་མ་ཁྱབ་
སྟེ༑ དང་པོ་ལ་བཤད་མ་ཐག་པའི་སྐྱོན་དང་པོ་དེ་དང་། གཉིས་པ་ལ། སྐྱོན་གཉིས་པ་དེ་
འཕེན་པར་བྱ་ཞིང་། སྒྲུབ་ཚུལ་སྔར་ལྟར་རིགས་འགྲེའོ། །དེ་སྐད་དུ་འདི་ཉིད་ལས། དེ་ལྟར་
བྱས་ན་ཕར་ཕྱིན་ཕྱི་མ་བཞི་ཤེས་རབ་ཀྱི་ཕར་ཕྱིན་དུ་འདུས་པས། བྱང་ཆུབ་སེམས་དཔའི་ཕར་
ཕྱིན་དྲུག་པོ་དེ་ལ་སྒྲུབ་པའི་ཐ་སྙད་མཛད་ནས། དེ་ཉིད་མཁྱེན་གསུམ་གྱི་སྐབས་སུ་བསྟན་པ་
ལ་སྤྱིའི་སྒྲུབ་པ་དང་། སྦྱོར་བཞིའི་སྐབས་སུ་བསྟན་པ་ལ་བྱེ་བྲག་གི་སྒྲུབ་པ་ཞེས་པའི་གཞུང་
དང་ཡང་འབྱོར་བ་ཡིན་ནོ་ཞེས་གསུངས་སོ། །དེས་ན་སྤྱིའི་སྒྲུབ་པ་དང་ཐོས་བསམ་གྱི་ལྡོག་པ་
ནས་བསྟན་པའི་ཐེག་ཆེན་གྱི་མཁྱེན་པ་དོན་གཅིག །མཚན་གཞི་ནི། བདག་མེད་པའི་དོན་ལ་
ཐོས་བསམ་གཙོ་བོར་གྱུར་པའི་བྱང་སེམས་ཚོགས་ལམ་ལྟ་བུ། བྱེ་བྲག་གི་སྒྲུབ་པ་དང་ཉམས་
ལེན་གྱི་ལྡོག་པ་ནས་བསྟན་པའི་ཐེག་ཆེན་གྱི་མཁྱེན་པ་དོན་གཅིག །མཚན་གཞི་ནི། ཐེག་ཆེན་
གྱི་ཚོགས་ལམ་ཁྱད་པར་ཅན་ནས། རྒྱུན་མཐའི་ཡེ་ཤེས་ཀྱི་བར་རོ། །མདོར་ན། ཤེར་ཕྱིན་གྱི་
མདོ་རྒྱས་འབྲིང་བསྡུས་གསུམ་བརྗོད་བྱ་དངོས་བརྒྱད་དོན་བདུན་ཅུ་རྣམས་མངོན་རྟོགས་རྒྱན་
གྱི་བརྗོད་བྱ་ཡིན་ཞིང་། དེའི་བཤད་བྱ་དེའི་བརྗོད་བྱ་དེའི་མཚན་ཉིད། དེ་བཞིན་དུ་དེའི་ཆེད་
དུ་བྱ་བ་དེའི་དགོས་པའི་མཚན་ཉིད་ཡིན་ཞིང་། མཚན་གཞི་ནི། རྒྱན་ལ་བརྟེན་ནས་སོ་སོའི་སྐྱེ་
བོས་མདོ་དོན་བདེ་བླག་ཏུ་རྟོགས་པ་དེ་ཡིན་ཏེ། བདེ་བླག་ཏུ་ནི་རྟོགས་པ་ཞེས། །བྱ་བ་རྩོམ་
པའི་དགོས་པ་ཡིན། །ཞེས་གསུངས་པའི་ཕྱིར། ཡང་རྒྱན་ལ་བརྟེན་ནས། མདོ་དོན་བདེ་བླག་
-
1]
] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼ ༨
ཏུ་རྟོགས་པ་དེ་ཚོགས་སྦྱོར་གྱི་གནས་སྐབས་སུ་ཉམས་སུ་བླངས་པས། ས་དང་པོ་ཐོབ་པའི་
ཡོན་ཏན་ཁྱད་པར་ཅན་ཏེ་རྒྱན་གྱི་ཉིང་དགོས་ཀྱི་མཚན་ཉིད། མཚན་གཞི་ནི་རྒྱན་ལ་བརྟེན་
ནས་ཆོས་ཉིད་དོན་དམ་པའི་བདེན་པའི་དོན་མངོན་སུམ་དུ་མཐོང་བའི་མཁྱེན་པ་དེ་ཡིན་ཏེ།
ཆོས་སྤྱོད་བཅུའི་བདག་ཉིད་ཀྱི། །མདོ་དོན་དྲན་པ་ལ་བཞག་ནས། །བློ་དང་ལྡན་པས་མཐོང་
འགྱུར་ ཕྱིར། །ཞེས་ གསུངས་ པའི་ ཕྱིར། འདི་ལ་ཡང་། གནས་སྐབས་ ཀྱི་ ཉིང་དགོས་དང་།
མཐར་ ཐུག་ གི་ ཉིང་ དགོས་ གཉིས་ ལས། དང་ པོ་ནི། རྒྱན་ ལ་ བརྟེན་ནས་ ཐོབ་ པའི་ བྱང་
འཕགས་ཀྱི་ཡོན་ཏན་མཐའ་དག་གོ །གཉིས་པ་ནི། རྒྱན་ལ་བརྟེན་ནས་ཐོབ་པའི་འབྲས་བུ་
ཆོས་སྐུ་རྣམས་སོ། །དེ་བཞིན་དུ་ རྒྱན་ གྱི་བརྗོད་བྱ་དགོས་པ་ཉིང་དགོས་གསུམ། ཐབས་
ཐབས་བྱུང་གི་ཚུལ་གྱིས་འབྲེལ་བ་དེ། རྒྱན་གྱི་དགོས་སོགས་ཆོས་བཞིའི་ནང་ཚན་དུ་གྱུར་པའི་
འབྲེལ་བ་ཡིན་ཞིང་། འདི་ནི་རྣམ་པ་ཐམས་ཅད་མཁྱེན་ཉིད་ལམ་ཞེས་སོགས་ཚིགས་བཅད་
གཉིས་ཀྱི་ཤུགས་ལ་སྟོན། །
གསུམ་པ་བསྟན་བཅོས་ཀྱི་བརྗོད་བྱ་མངོན་རྟོགས་བཤད་པ་ལ། རྒྱས་པ་ལ་དད་པ་
བརྒྱད་དུ་ཕྱེ་བ། བར་པ་ལ་དད་པ་དྲུག་ཏུ་བསྟན་པ། བསྡུས་པ་ལ་དད་པ་གསུམ་དུ་བསྡུ་བ་
དང་གསུམ་ལས། དང་པོ་བསྡུས་དོན་ལུས་རྣམ་བཞག་དང་། ཚིག་དོན་ཡན་ལག་རྒྱས་བཤད་
གཉིས།
དང་པོ་ནི། ཡུམ་དེ་ལ་ཕྱག་འཚལ་ཞེས་པ་ལས་འཕྲོས་ནས། སངས་རྒྱས་ཀྱི་བཞེད་
དོན་སྒྲུབ་བྱེད་ཀྱི་ཡུམ་འབྲས་བུ་ཤེར་ཕྱིན་ཐོབ་བྱེད་ཀྱི་ལམ་མངོན་རྟོགས་བརྒྱད་ཀྱི་སྒོ་ནས་
བཤད། སངས་རྒྱས་ཀྱི་སྐྱེད་བྱེད་ཡུམ་སློབ་ལམ་གྱིས་བསྡུས་པའི་ཤེར་ཕྱིན་གང་ཟག་གི་ཆ་
རྐྱེན་མངོན་རྟོགས་བརྒྱད་ཀྱི་སྒོ་ནས་བཤད་ཅེས་པ་ནི། །ཤེས་རབ་ཕ་རོལ་ཏུ་ཕྱིན་པ་ནི།
དངོས་པོ་བརྒྱད་ཀྱིས་ཡང་དག་བཤད། །ཅེས་པས་བསྟན། གཞུང་ཤེར་ཕྱིན་བརྗོད་བྱ་མངོན་
- ， ]
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་བརྒྱད་ཀྱི་སྒོ་ནས་བཤད་ཅེས་པའང་ཚིག་རྐང་གཉིས་པོ་དེའི་ཤུགས་ལ་བསྟན་ཏོ། །དེ་
ལྟར་ཤེར་ཕྱིན་ལ་གསུམ་ལས། འབྲས་བུ་ཤེར་ཕྱིན་དང་། ཤེར་ཕྱིན་མཚན་ཉིད་པ་དང་།
འབྲས་ ཡུམ་ དང་། རྣམ་ མཁྱེན་ རྣམས་ དོན་ གཅིག ལམ་ཤེར་ ཕྱིན་ དང་། སློབ་ལམ་ གྱིས་
བསྡུས་པའི་ཤེར་ཕྱིན་དང༌། ཤེས་རབ་ཕ་རོལ་ཕྱིན་པ་ནི། །ཞེས་པའི་དངོས་བསྟན་གྱི་ལམ་
ཤེར་ཕྱིན་དང་། མཆོད་བརྗོད་ཀྱི་བཤད་ཚུལ་དང་པོའི་དངོས་བསྟན་གྱི་མཁྱེན་པ་རྣམས་དོན་
གཅིག་སྟེ། འདི་ཉིད་ལས། བཤད་ཚུལ་དང་པོས་བསྡུས་པའི་ལམ་ཤེར་ཕྱིན་ནི། གང་ཟག་གི་
ཆ་རྐྱེན་མངོན་རྟོགས་བརྒྱད་ཀྱི་སྒོ་ནས་བཤད། ཅེས་གསུངས་པས་སོ། །འོན་ཀྱང་ཤེས་རབ་
ཕ་རོལ་ཕྱིན་པ་ནི། །ཞེས་པའི་བསྟན་བྱའི་གཙོ་བོར་གྱུར་པའི་ལམ་ཤེར་ཕྱིན་ནི། ཐེག་ཆེན་གྱི་
མཐོང་ སྒོམ་གང་རུང་དང་དོན་གཅིག་སྟེ། སློབ་དཔོན་ གྱི་འགྲེལ་ཆེན་ལས། མཐོང་བ་ལ་
སོགས་པའི་མཚན་ཉིད་ཅན་གྱི་ལམ་ལ་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ་བ་ནི་
བཏགས་པའོ། །ཞེས་གསུངས་ པའི་ ཕྱིར། ཕལ་ཆེར་འདི་ཙམ་གྱིས་འཁྲུལ་གཞི་བྱས་ནས་
ལམ་ཤེར་ཕྱིན་ཡིན་ན། བྱང་འཕགས་ཀྱི་མངོན་རྟོགས་ཡིན་པས་ཁྱབ་གསུངས་པ་མི་འཐད་དེ།
བྱང་སེམས་སྦྱོར་ལམ་པའི་རྒྱུད་ཀྱི་སྐྱེ་མེད་གསུམ་གང་རུང་རྟོགས་པའི་རྟོགས་པ་ཆོས་ཅན།
དེར་ཐལ། དེའི་ཕྱིར། ལམ་ཤེར་ཕྱིན་དང་འབྲས་བུ་ཤེར་ཕྱིན་གང་རུང་གང་ཞིག །འབྲས་བུ་
ཤེར་ཕྱིན་མ་ཡིན་པའི་ཕྱིར། དང་པོ་མ་གྲུབ་ན། དེར་ཐལ། ཤེས་རབ་ཕ་རོལ་ཏུ་ཕྱིན་པ་ནི་
ཞེས་པའི་དངོས་བསྟན་གྱི་ཤེར་ཕྱིན་མ་ཡིན་པའི་ཕྱིར་ཏེ། ཡུམ་དེ་ལ་ཕྱག་འཚལ་ཞེས་པའི་
ཐད་ཀྱི་ཉིར་སྣང་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་འཚལ་ལོ་ཞེས་པའི་དངོས་བསྟན་
གྱི་ཤེར་ཕྱིན་ཡིན་པའི་ཕྱིར། ཁྱབ་སྟེ། འདི་ཉིད་ལས། ཉིར་སྣང་དུ་མཆོད་བརྗོད་ཀྱི་སྐབས་སུ་
ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་འཚལ་ལོ། །ཞེས་པ་ནི། ལུས་ཀྱི་སྐབས་སུ་དངོས་པོ་
བརྒྱད་ཀྱི་སྒོ་ནས་བཤད་པར་གསུངས་ཤིང་། ཞེས་གསུངས་པ་འཐད་པའི་ཕྱིར། གོང་དུ་མ་
- ?
， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
གྲུབ་ན་དེར་ཐལ། །ཡུམ་དེ་ལ་ཕྱག་འཚལ་ཞེས་པའི་དངོས་བསྟན་གྱི་ཡུམ་ཡིན་པའི་ཕྱིར།
མདོར་ན། ཡུམ་དེ་ལ་ཕྱག་འཚལ་ཞེས་པའི་དངོས་བསྟན་གྱི་ཡུམ་དང་། ཤེས་རབ་ཕ་རོལ་
ཕྱིན་པ་ནི་ཞེས་པའི་དངོས་བསྟན་གྱི་ཤེར་ཕྱིན་དོན་གཅིག་པ་ནི། བསྟན་བཅོས་རྩ་འགྲེལ་
ཐམས་ཅད་ཀྱི་དགོངས་པར་གནས་སོ། །གཞུང་ཤེར་ཕྱིན་ནི་ཡུམ་རྒྱས་འབྲིང་བསྡུས་གསུམ་
ལྟ་བུ་རྗོད་བྱེད་ཚིག་གི་ཤེར་ཕྱིན་རྣམས་ཏེ། ཤེར་ཕྱིན་དང་ཤེར་ཕྱིན་ཐོབ་པའི་ཐབས་བརྗོད་
བྱའི་གཙོ་བོར་སྟོན་པས། ཤེར་ཕྱིན་གྱི་མིང་གིས་བཏགས་པ་ཙམ་མོ། །སྙིང་པོ་དོན་གྱི་ཤེར་
ཕྱིན་ནི། ཤེར་ཕྱིན་གྱི་དོན་དང་ལྡན་པའི་གནས་ལུགས་དོན་དམ་བདེན་པ་རྣམས་སོ། །དངོས་
པོ་བརྒྱད་ཀྱི་ངོས་འཛིན་ནི། །རྣམ་ཀུན་མཁྱེན་ཉིད་ལམ་ཤེས་ཉིད། །ཅེས་སོགས་ཚིག་རྐང་
དྲུག་གིས་བསྟན། དེ་ཡང་ཐོབ་བྱའི་འབྲས་བུ་རྣམ་མཁྱེན། དེ་ཐོབ་བྱེད་ཀྱི་རྒྱུ་ལམ་ཤེས། དེའི་
བླང་དོར་བྱ་བའི་ཡན་ལག་ཏུ་གཞི་མི་མཐུན་ཕྱོགས་དང་གཉེན་པོའི་རབ་དབྱེ་ཤེས་པའི་གཞི་
ཤེས་རྣམས་ནི་ཡུམ་མཁྱེན་པ་གསུམ་སྟེ། ཀུན་མཁྱེན་ཆོས་ཀྱི་རྒྱལ་པོའི་ཞལ་སྔ་ནས། རྣམ་པ་
ཀུན་མཁྱེན་འབྲས་བུ་ཐོབ་བྱའི་ཕྱིར། །ལམ་གསུམ་ཤེས་པའི་ཚུལ་ལ་ལེགས་སྦྱངས་ཏེ། །
གཞི་ཀུན་ཤེས་པ་ཉིད་དུ་རབ་ཕྱེ་ནས། །ལམ་དང་ལམ་མིན་སྒྲོ་འདོགས་ཆོད་པར་ཤོག །ཅེས་
གསུངས་པའི་ཕྱིར། དེ་བཞིན་དུ་ཐོས་བསམ་གྱི་གཏན་ལ་ཕབ་པའི་དོན་རྣམ་པ་བརྒྱ་བདུན་ཅུ་
རྩ་གསུམ་དུ་བསྡུས་ནས་བསྒོམ་པ་རྣམ་རྫོགས་སྦྱོར་བ་དང་། བསྡུས་བསྒོམ་རབ་ཏུ་གྱུར་པ་རྩེ་
མོར་སྦྱོར་བ་དང་། གོ་རིམ་དུ་བསྒོམ་པ་མཐར་གྱིས་པའི་སྦྱོར་བ་དང་
། ཅིག་ཆར་དུ་བསྒོམ་པ་
སྐད་ཅིག་མའི་སྦྱོར་བ་དང་བཞི་ནི་ཉམས་ལེན་གྱི་སྦྱོར་བ་ཡིན་ཏེ། མཁྱེན་གསུམ་བསྡུས་ནས་
བསྒོམ་པའི་རྣལ་འབྱོར་གྱིས། རྟོགས་པ་ རབ་ཀྱི་མཐར་ཕྱིན་ཐོབ་ནས་ཀྱང་། །སླར་ཡང་དེ་
དག་གོ་རིམ་ཇི་བཞིན་དུ། ཅིག་ཆར་བསྒོམ་པའི་ཉམས་ལེན་མཐར་ཕྱིན་ཤོག །ཅེས་གསུངས་
པའི་ཕྱིར། དེ་ལྟར་སྦྱོར་བཞིས་ཉམས་སུ་བླངས་པ་ལས། དབྱིངས་དང་ཡེ་ཤེས་དབྱེར་མེད་
- ? ? -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ངོ་བོ་ཉིད་སྐུ་དང༌། ཐེག་ཆེན་གྱི་ཆོས་ལ་རྫོགས་པར་ལོངས་སྤྱོད་པས་ལོངས་སྤྱོད་རྫོགས་
སྐུ་དང་། གང་ལ་གང་འདུལ་གྱི་ཐབས་སྣ་ཚོགས་ཀྱི་སེམས་ཅན་གྱི་དོན་མཐའ་ཡས་པ་མཛད་
པའི་སྤྲུལ་པའི་སྐུ་དང་། ཕྲིན་ལས་ཉེར་བདུན་གྱིས་བསྡུས་པའི་གཞན་དོན་མཛད་པ་ཕྲིན་ལས་
དང་བཞི་ནི་འབྲས་བུ་ཆོས་སྐུ་ཡིན་ཏེ། ཟག་མེད་ཡོན་ཏན་ཀུན་ལྡན་རང་བཞིན་སྐུ། །ཡིད་འོང་
མཚན་དཔེ་རབ་མཛེས་ལོངས་སྤྱོད་རྫོགས། །སྣ་ཚོགས་གདུལ་བྱའི་རེ་སྐོང་སྤྲུལ་པའི་སྐུ། །
མངོན་དུ་གྱུར་ནས་ཕྲིན་ལས་དབང་གྱུར་ཤོག །ཅེས་གསུངས་པའི་ཕྱིར། བརྒྱད་པོ་དེ་དག་
ཅུང་ཟད་ཕྱེ་སྟེ་བཤད་ན། དོན་བདུན་ཅུར་གྱུར་ཏེ། དེ་ཡང་རྣམ་མཁྱེན་མཚོན་བྱེད་ཀྱི་ཆོས་བཅུ་
ནི༑ ཐེག་ཆེན་སེམས་བསྐྱེད་དང་། ཐེག་ཆེན་གྱི་གདམས་ངག་དང་། ཐེག་ཆེན་གྱི་ངེས་འབྱེད་
ཡན་ལག་དང༌། ཐེག་ཆེན་སྒྲུབ་པའི་རྟེན་རིགས་དང་། ཐེག་ཆེན་སྒྲུབ་པའི་དམིགས་པ་དང་
།
ཐེག་ཆེན་སྒྲུབ་པའི་ཆེད་དུ་བྱ་བ་དང་། གོ་སྒྲུབ་དང་། འཇུག་སྒྲུབ་དང་། ཚོགས་སྒྲུབ་དང་།
ངེས་འབྱུང་སྒྲུབ་པ་ཡིན་ནོ་ཞེས་པ་ནི། སེམས་བསྐྱེད་པ་དང་གདམས་ངག་དང་། ཞེས་སོགས་
ཚིགས་བཅད་གཉིས་ཀྱིས་བསྟན། ལམ་ཤེས་མཚོན་བྱེད་ཀྱི་ཆོས་བཅུ་གཅིག་ནི། དེ་བཞིན་
གཤེགས་པའི་རང་བཞིན་གྱི་འོད་འདོམ་གང་བས་ལྷ་རྣམས་ཀྱི་རྣམ་སྨིན་གྱི་འོད་མོག་མོག་
པོར་བྱེད་པ་ལ་སོགས་པའི་ཡན་ལག་དང་། ཤེས་བྱ་ཉན་ཐོས་ཀྱི་ལམ་ཤེས་པའི་ལམ་ཤེས་
དང༌། ཤེས་བྱ་རང་རྒྱལ་གྱི་ལམ་ཤེས་པའི་ལམ་ཤེས་དང་། འདི་ཕྱིའི་ཕན་ཡོན་དང་ལྡན་པའི་
ཐེག་ཆེན་གྱི་མཐོང་ལམ་དང་། ཐེག་ཆེན་གྱི་སྒོམ་ལམ་གྱི་བྱེད་པ་དང་། མོས་པ་སྒོམ་ལམ་
དང་། མོས་པ་སྒོམ་ལམ་གྱི་ཕན་ཡོན་བསྟོད་བསྐུར་བསྔགས་གསུམ་དང་། བསྔོ་བ་སྒོམ་ལམ་
དང༌། རྗེས་སུ་ཡི་རང་བ་སྒོམ་ལམ་དང༌། སྒྲུབ་པ་སྒོམ་ལམ་དང་། རྣམ་དག་སྒོམ་ལམ་རྣམས་
ཡིན་ནོ་ཞེས་པ་ནི། མོག་མོག་པོར་བྱེད་ལ་སོགས་དང༌། ཞེས་སོགས་ཚིགས་བཅད་གསུམ་
གྱིས་བསྟན། གཞི་ཤེས་མཚོན་བྱེད་ཀྱི་ཆོས་དགུ་ནི། སྲིད་མཐའ་ལ་མི་གནས་པའི་གཞི་ཤེས་
བ ༡ 1
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིར་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
རྟ་
དང༌། ཞི་མཐའ་ལ་མི་གནས་པའི་གཞི་ཤེས་དང་། འབྲས་ཡུམ་ལ་རིང་བའི་གཞི་ཤེས་དང་།
འབྲས་ཡུམ་ལ་ཉེ་བའི་གཞི་ཤེས་དང་། གཞི་ཤེས་ཀྱི་མི་མཐུན་ཕྱོགས་དང་
། གཉེན་པོ་གཞི་
ཤེས་དང་། རྒྱུ་སྦྱོར་བ་དང་། རྒྱུ་སྦྱོར་བའི་མཉམ་ཉིད་དང་། ཞུགས་འབྲས་མཐོང་ལམ་རྣམས་
ཡིན་ནོ། །ཞེས་པ་ནི། ཤེས་པས་སྲིད་ལ་མི་གནས་ཤིང་། །ཞེས་སོགས་ཚིགས་བཅད་གཉིས་
ཀྱིས་བསྟན། རྣམ་རྫོགས་སྦྱོར་བ་མཚོན་བྱེད་ཀྱི་ཆོས་བཅུ་གཅིག་ནི། ཐེག་ཆེན་གྱི་བསྒོམ་
བྱ་རྣམ་པ་དང་། རྣམ་པ་བསྒོམ་པའི་སྦྱོར་བ་དང་། ཐེག་ཆེན་སྦྱོར་བའི་ཡོན་ཏན་དང་། ཐེག་
ཆེན་སྦྱོར་བ་ལ་བར་དུ་གཅོད་བྱེད་ཀྱི་སྐྱོན་དང་། ཐེག་ཆེན་སྦྱོར་བའི་བྱེད་སྒྲུབ་དང་ལས་སྒྲུབ་
གང་རུང་གིས་བསྡུས་པའི་མཚན་ཉིད་དང་། ཐེག་ཆེན་གྱི་ཐར་པ་ཆ་མཐུན་ཁྱད་པར་ཅན་དང་།
ཐེག་ཆེན་གྱི་ངེས་འབྱེད་ཆ་མཐུན་དང་། སློབ་པ་ཕྱིར་མི་ལྡོག་པའི་དགེ་འདུན་དང་། སྲིད་ཞི་
མཉམ་ཉིད་ཀྱི་སྦྱོར་བ་དང་། ཞིང་དག་པའི་སྦྱོར་བ་དང་། ཐབས་མཁས་སྦྱོར་བ་རྣམས་ཡིན་ནོ་
ཞེས་པ་ནི། རྣམ་པ་སྦྱོར་བ་བཅས་རྣམས་དང་། ཞེས་སོགས་ཚིགས་བཅད་གཉིས་ཀྱིས་བསྟན།
རྩེ་སྦྱོར་མཚོན་བྱེད་ཀྱི་ཆོས་བརྒྱད་ནི། རྟགས་ཀྱི་རྩེ་སྦྱོར་དང་། རྣམ་འཕེལ་གྱི་རྩེ་སྦྱོར་དང་།
བརྟན་པའི་རྩེ་སྦྱོར་དང་། སེམས་ཀུན་ཏུ་གནས་པའི་རྩེ་སྦྱོར་དང་། མཐོང་ལམ་རྩེ་སྦྱོར་དང་།
སྒོམ་ལམ་རྩེ་སྦྱོར་དང་། བར་ཆད་མེད་པའི་རྩེ་སྦྱོར་དང་། བསལ་བྱ་ལོག་སྒྲུབ་རྣམས་ཡིན་ནོ།།
ཞེས་པ་ནི། དེའི་རྟགས་དང་རྣམ་འཕེལ་དང་ཞེས་པ་ནས་རྩེ་མོའི་མངོན་རྟོགས་ཞེས་པའི་བར་
གྱིས་བསྟན། མཐར་གྱིས་པའི་སྦྱོར་བ་མཚོན་བྱེད་ཀྱི་ཆོས་བཅུ་གསུམ་ནི། སྦྱིན་པའི་ཕར་ཕྱིན་
གྱི་མཐར་གྱིས་པའི་སྦྱོར་བ་ཚུལ་ཁྲིམས་ཀྱི༴ བཟོད་པའི༔ བརྩོན་འགྲུས་ཀྱི༴ བསམ་གཏན་
གྱི= ཤེས་རབ་ཀྱི༴ སངས་རྒྱས་རྗེས་སུ་དྲན་པའི= ཆོས་རྗེས་སུ༔ དགེ་འདུན་རྗེས་སུ༴ ཚུལ་
ཁྲིམས་རྗེས་སུ གཏོང་བ་རྗེས་སུ༔ ལྷ་རྗེས་སུ༴ དངོས་པོ་མེད་པའི་ངོ་བོ་ཉིད་དུ་རྟོགས་པའི་
མཐར་གྱིས་པའི་སྦྱོར་བ་རྣམས་ཡིན་ནོ། །ཞེས་པ་ནི། མཐར་གྱིས་པ། །རྣམ་གསུམ་རྣམ་བཅུ་
-
1 .}



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་པས་བསྟན། སྐད་ཅིག་མའི་སྦྱོར་བ་མཚོན་བྱེད་ཀྱི་ཆོས་བཞི་ནི། རྣམ་པར་སྨིན་པ་མ་ཡིན་
པའི་སྐད་ཅིག་མའི་སྦྱོར་བ་དང་། རྣམ་པར་སྨིན་པའི= མཚན་ཉིད་མེད་པའི༴ གཉིས་སུ་མེད་
པའི་སྐད་ཅིག་མའི་སྦྱོར་བ་རྣམས་ཡིན་ནོ་ཞེས་པ་ནི། སྐད་ཅིག་མ་ཞེས་སོགས་ཚིགས་བཅད་
གཅིག་གིས་བསྟན། འབྲས་བུ་ཆོས་སྐུ་མཚོན་བྱེད་ཀྱི་ཆོས་བཞི་ནི། ངོ་བོ་ཉིད་སྐུ་དང་། ལོངས་
སྐུ་དང༌། སྤྲུལ་སྐུ་དང་། མཛད་པ་ཕྲིན་ལས་རྣམས་ཡིན་ནོ། །ཞེས་པ་ནི། ངོ་བོ་ཉིད་ལོངས་
ཞེས་ སོགས་ཚིགས་བཅད་གཅིག་གིས་བསྟན། མཚོན་ཚུལ་ནི། རྣམ་མཁྱེན་མཚོན་བྱེད་ཀྱི་
ཆོས་བཅུ་པོ་དེས་རྣམ་མཁྱེན་ཡུལ་གྱིས་ཡུལ་ཅན་མཚོན་པའི་ཚུལ་དང་། །རྒྱུས་འབྲས་བུ་
མཚོན་པའི་ཚུལ་གྱིས་མཚོན་ཞིང་། མཚོན་བྱེད་ཀྱི་ཆོས་གཞན་རྣམས་ཀྱིས་ནི་ལམ་ཤེས་པ་ལ་
སོགས་ པ་ ཕལ་ཆེར་རང་གི་ངོ་བོའི་སྒོ་ནས་མཚོན་ཞིང་། རྒྱུས་འབྲས་བུ་མཚོན་པའི་ཚུལ་
སོགས་ཀྱང་ཅུང་ཟད་ཡོད་དོ། །དངོས་པོ་བརྒྱད་ཀྱི་དང་པོར་རྣམ་མཁྱེན་སྟོན་པ་ནི་འབྲས་བུ་ལ་
སྤྲོ་བ་བསྐྱེད་པའི་ཆེད་དུ་ཡིན་ཞིང་། དོན་བདུན་ཅུའི་དང་པོར་ཐེག་ཆེན་སེམས་བསྐྱེད་སྟོན་པ་
ནི༑ སེམས་བསྐྱེད་ཐེག་ཆེན་གྱི་ཆོས་ཐམས་ཅད་ཀྱི་རྩ་བ་ཡིན་པར་ཤེས་པའི་ཆེད་དུ་ཡིན་ནོ། །
ཁ་ཅིག་རྣམ་ཀུན་མཁྱེན་ཉིད་ཅེས་པའི་དངོས་བསྟན་གྱི་རྣམ་མཁྱེན་ཡིན་ན། །རྣམ་མཁྱེན་ཡིན་
པས་ཁྱབ། ལམ་ཤེས་ཉིད་ཅེས་པའི་དངོས་བསྟན་གྱི་ལམ་ཤེས་ཡིན་ན། ལམ་ཤེས་ཡིན་པས་
ཁྱབ། དེ་ནས་ཐམས་ཅད་ཤེས་པ་ཉིད་ཅེས་པའི་དངོས་བསྟན་གྱི་གཞི་ཤེས་ཡིན་ན། གཞི་
ཤེས་ཡིན་པས་ཁྱབ་ཟེར་བ་མི་འཐད་དེ། དང་པོ་ལ་རྣམ་པ་སྐྱེ་མེད་དུ་རྟོགས་པའི་རིགས་སུ་
གྱུར་པའི་བྱང་སེམས་ཀྱི་སྦྱོར་ལམ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ།
ཐུབ་པའི་རྣམ་ཀུན་མཁྱེན་པ་ཉིད་ཅེས་པའི་དངོས་བསྟན་གྱི་རྣམ་མཁྱེན་ཡིན་པའི་ཕྱིར་ཏེ།
མཆོད་བརྗོད་བསྟན་བཅོས་ལུས་ཀྱི་ཉམས་ལེན་ལ་སྦྱར་བའི་ཚེ། ཚིག་རྐང་གསུམ་པའི་དངོས་
བསྟན་ གྱི་རྣམ་མཁྱེན་ ཡིན་ པའི་ཕྱིར། ཁྱབ་སྟེ། འདི་ཉིད་ལས། སྐབས་དང་པོ་གསུམ་གྱི་
- ? ]
}



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
མཁྱེན་གསུམ་དང༌། མཆོད་བརྗོད་ཀྱི་སྐབས་ཀྱི་མཁྱེན་གསུམ་གནད་གཅིག་པར་བཞེད་ནས།
པའི་རྟོགས་རིགས་སུ་གྱུར་པའི་བྱང་སེམས་ཀྱི་མཁྱེན་པ་ཡིན་པའི་ཕྱིར་ཏེ། དེར་གྱུར་པའི་བྱང་
སེམས་ཀྱི་ཚོགས་སྦྱོར་གང་རུང་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། སངས་རྒྱས་
འཕགས་པའི་རྒྱུད་ཀྱི་མཁྱེན་པར་ཐལ། འདོད་པའི་ཕྱིར། འདོད་ན། དེ་མ་ཡིན་པར་ཐལ།
བྱང་སེམས་ཀྱི་རྒྱུད་ཀྱི་མཁྱེན་པ་ཡིན་པའི་ཕྱིར་ཏེ། བྱང་སེམས་སོ་སྐྱེའི་རྒྱུད་ཀྱི་མཁྱེན་པ་ཡིན་
པའི་ཕྱིར། གཉིས་པ་ལ། ལམ་སྐྱེ་མེད་དུ་རྟོགས་པའི་རྟོགས་རིགས་སུ་གྱུར་པའི་བྱང་སེམས་
ཀྱི་ སྦྱོར་ ལམ་ ཆོས་ ཅན། དེར་ ཐལ། དེའི་ ཕྱིར། མ་གྲུབ་ན། དེར་ ཐལ། །བྱང་ ཆུབ་ སེམས་
དཔའ་མཁས་རྣམས་ཀྱིས། །ལམ་ཤེས་ཉིད་ནི་དེ་འདྲར་བཤད། །ཅེས་པའི་དངོས་བསྟན་གྱི་
ལམ་ཤེས་ཡིན་པའི་ཕྱིར་ཏེ། མཆོད་བརྗོད་ཀྱི་སྦྱར་ཚུལ་དང་པོའི་ཚེ་ཚིག་རྐང་གཉིས་པའི་
དངོས་བསྟན་གྱི་མཁྱེན་པ་ཡིན་པའི་ཕྱིར། ཁྱབ་སྒྲུབ་དང་། རྟགས་སྒྲུབ་གོང་གི་རིགས་འགྲེ།
གོང་དུ་འདོད་ན། དེ་ཆོས་ཅན། ཐེག་ཆེན་འཕགས་པའི་རྒྱུད་ཀྱི་མཁྱེན་པར་ཐལ། འདོད་པའི་
ཕྱིར། འདོད་ན། དེ་མ་ཡིན་པར་ཐལ། ཐེག་ཆེན་སོ་སྐྱེའི་རྒྱུད་ཀྱི་མཁྱེན་པ་ཡིན་པའི་ཕྱིར།
གསུམ་པ་ལ། གཞི་སྐྱེ་མེད་དུ་རྟོགས་པའི་རྟོགས་རིགས་སུ་གྱུར་པའི་བྱང་སེམས་ཀྱི་སྦྱོར་ལམ་
ཆོས་ཅན། དེར་ཐལ། དེའི་ ཕྱིར། མ་གྲུབ་ན། དེར་ཐལ། ཉན་ཐོས་ལ་སོགས་མཐོང་བའི་
ལམ། །དེ་འདྲ་ཀུན་ཤེས་ཉིད་དུ་འདོད། །ཅེས་པའི་དངོས་བསྟན་གྱི་གཞི་ཤེས་ཡིན་པའི་ཕྱིར།
སྒྲུབ་ཚུལ་གོང་གི་རིགས་འགྲེ། གོང་དུ་འདོད་ན། དེ་ཆོས་ཅན། འཕགས་རྒྱུད་ཀྱི་མཁྱེན་པར་
ཐལ། འདོད་པའི་ཕྱིར། འདོད་ན། དེ་མ་ཡིན་པར་ཐལ། སོ་སྐྱེའི་རྒྱུད་ཀྱི་མཁྱེན་པ་ཡིན་པའི་
ཕྱིར། དེས་ན་སྐབས་དང་པོའི་དངོས་བསྟན་ཙམ་གྱི་རྣམ་མཁྱེན་དང་། སྐབས་བརྒྱད་པའི་གོ་
རིམ་ལ་འཇུག་པའི་གནས་སྐབས་ཀྱི་རྣམ་མཁྱེན་དང་། རྣམ་པ་སྐྱེ་མེད་དུ་རྟོགས་པ་མཐར་ཐུག་
- ) ] j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་སངས་རྒྱས་སའི་རྣམ་མཁྱེན་རྣམས་དོན་གཅིག །སྐབས་དང་པོའི་དངོས་བསྟན་གྱི་བསྟན་
བྱའི་གཙོ་བོར་གྱུར་པའི་རྣམ་མཁྱེན་དང་། ཐོས་བསམ་གྱི་ཡུལ་དུ་གྱུར་པའི་རྣམ་མཁྱེན་དང་།
རྣམ་པ་སྐྱེ་མེད་རྟོགས་པའི་བྱང་སེམས་ཀྱི་རྒྱུད་ཀྱི་མཁྱེན་པ་རྣམས་དོན་གཅིག་སྟེ། འདི་ཉིད་
ལས། དེས་ན་སྐབས་དང་པོར་བསྟན་པའི་རྣམ་མཁྱེན་ནི་སྐབས་བརྒྱད་ཀྱི་གོ་རིམ་ལ་འཇུག་
པའི་ཚེ་ཆོས་བཅུ་པོ་མངོན་སུམ་དུ་རྟོགས་པའི་སངས་རྒྱས་སའི་རྣམ་མཁྱེན་ལ་འཇུག་སྟེ། ཞེས་
དང་། ཐོས་བསམ་གྱི་གཏན་ལ་དབབ་པའི་ཡུལ་དུ་བཞག་པའི་ཚེ་ན། ཆོས་བཅུ་པོ་སྐྱེ་མེད་དུ་
རྟོགས་པའི་བྱང་སེམས་ཀྱི་རྒྱུད་ཀྱི་མཁྱེན་པ་ལ་འཇུག་གོ །ཞེས་གསུངས་པའི་ཕྱིར། སྐབས་
གཉིས་པའི་དངོས་བསྟན་གྱི་ལམ་ཤེས་ལ་ཡང་སྔར་བཤད་པ་ལྟར་བྱང་སེམས་སོ་སྐྱེའི་རྒྱུད་ཀྱི་
མཁྱེན་པ་དང་། བྱང་སེམས་འཕགས་པའི་རྒྱུད་ཀྱི་མཁྱེན་པ་གཉིས་ཡོད་ཅིང་། དེ་རེ་རེ་ལ་ཡང་
ཉན་ཐོས་ཀྱི་རྟོགས་རིགས་སུ་གྱུར་པ་དང་། རང་རྒྱལ་གྱི་རྟོགས་རིགས་སུ་གྱུར་པ་དང་། བྱང་
སེམས་ཀྱི་རྟོགས་རིགས་སུ་གྱུར་པའི་མཁྱེན་པ་གསུམ་ཀ་ཡོད་དོ། །འོན་ཀྱང་སྐབས་གཉིས་
པའི་བསྟན་བྱའི་གཙོ་བོར་གྱུར་པའི་ལམ་ཤེས་ཡིན་ན། བྱང་འཕགས་ཀྱི་རྒྱུད་ཀྱི་བྱང་སེམས་
ཀྱི་རྟོགས་རིགས་ཡིན་པས་ཁྱབ་སྟེ། སྐབས་གཉིས་པའི་སྐབས་དོན་ནི། བདེན་དང་བདེན་ལ་
བཟོད་པ་དང༌། །ཞེས་ པ་ནས། གཉེན་པོ་ཉིད་དུ་འདོད་པ་ཡིན། །ཞེས་པའི་བར་གྱི་བསྟན་
དོན་ལ་འཇོག་རིགས་པའི་ཕྱིར། དེ་བཞིན་དུ་སྐབས་གསུམ་པའི་དངོས་བསྟན་གྱི་གཞི་ཤེས་ལ་
ཡང་བྱང་སེམས་སོ་སྐྱེའི་རྒྱུད་ཀྱི་མཁྱེན་པ་དང་། བྱང་སེམས་འཕགས་པའི་རྒྱུད་ཀྱི་མཁྱེན་པ་
གཉིས་ཀ་ཡོད་ཅིང་། གསུམ་པའི་དངོས་བསྟན་གྱི་བྱང་སེམས་སོ་སྐྱེའི་མཁྱེན་པ་ལ། ཐེག་
དམན་གྱི་རྟོགས་རིགས་ཀྱིས་ཁྱབ། གསུམ་པའི་དངོས་བསྟན་གྱི་བྱང་འཕགས་ཀྱི་མཁྱེན་པ་
ལ༑ ཐེག་པ་གསུམ་ཀའི་རྟོགས་རིགས་ཡོད་དོ། །འོན་ཀྱང་གསུམ་པའི་བསྟན་བྱའི་གཙོ་བོར་
གྱུར་པའི་གཞི་ཤེས་ཡིན་ན། ཐེག་དམན་གྱི་རྟོགས་རིགས་ཡིན་པས་ཁྱབ་སྟེ། ཀུན་མཁྱེན་ཆེན་
? 1 Y .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
པོས། སྐབས་དོན་ཐེག་དམན་གྱི་རྟོགས་རིགས་སུ་གྱུར་པའི་གཞི་ཤེས། ཞེས་གསུངས་པ་འདི་
ལ་འཆད་ཚུལ་གཅིག་ཡོད་པའི་ཕྱིར། དེ་ལྟར་སྐབས་གཉིས་པ་དང་གསུམ་པའི་ནང་ཚན་གྱི་
གཞུང་ཚིག་དེ་དང་དེའི་བསྟན་བྱའི་གཙོ་བོ་ཡིན་ན། སྐབས་གཉིས་པ་དང་གསུམ་པའི་བསྟན་
བྱའི་གཙོ་བོ་ཡིན་པས་ཁྱབ་བོ། །གཞུང་ལུགས་ཀུན་ལ་སྐབས་དོན་གྱི་རྣམ་དབྱེ་གཅེས་སོ། །
གཞན་དུ་ན། སྐབས་གཉིས་པའི་དངོས་བསྟན་གྱི་མཁྱེན་པ་དང་། ཐེག་དམན་གྱི་མཁྱེན་པའི་
གཞི་མཐུན་ཡང་ཡོད་པར་འགྱུར་ཏེ། རྣམ་དག་གི་སྐབས་སུ་ཉན་རང་གི་མཁྱེན་པ་མཚན་ཉིད་
པ་དངོས་སུ་བསྟན་པའི་ཕྱིར། སྐབས་དང་པོ་གསུམ་དུ་མཁྱེན་གསུམ་ཐོས་བསམ་གྱི་གཏན་ལ་
ཕབ་པའི་དོན་དེ་ཉིད་བསྡུས་ནས་སྒོམ་པའི་སྦྱོར་བ་ལ་རྣམ་རྫོགས་སྦྱོར་བ་ཞེས་པའི་ཐ་སྙད་
འཇོག་ཅིང་། འོན་ཀྱང་རྣམ་རྫོགས་སྦྱོར་བ་ཡིན་ན། མཁྱེན་གསུམ་གྱི་རྣམ་པ་བསྒོམ་པའི་སྦྱོར་
བ་ཡིན་པས་ཁྱབ་སྟེ། གང་ཟག་གི་བདག་མེད་རྟོགས་པའི་རྟོགས་རིགས་སུ་གྱུར་པའི་བྱང་
སེམས་སྦྱོར་ལམ་པའི་རྒྱུད་ཀྱི་མཁྱེན་པ་ཆོས་ཅན། དེར་ཐལ། དེའི་ཕྱིར་ཏེ། སྒོམ་བྱུང་གཙོ་
བོར་གྱུར་པའི་ཉམས་སྐྱེས་པའི་གནས་སྐབས་ཀྱི་བྱང་སེམས་ཀྱི་རྒྱུད་ཀྱི་བདག་མེད་རྟོགས་
པའི་མཁྱེན་པ་ཡིན་པའི་ཕྱིར་ཏེ། བདག་མེད་རྟོགས་པ་གང་ཞིག་ཐེག་ཆེན་གྱི་སྦྱོར་མཐོང་སྒོམ་
གསུམ་པོ་གང་རུང་ཡིན་པའི་ཕྱིར། གོང་དུ་འདོད་ན། དེ་ཆོས་ཅན། ལམ་ཤེས་ཀྱི་རྣམ་པ་སྒོམ་
པའི་སྦྱོར་བ་ཡིན་པར་ཐལ། འདོད་པའི་ཕྱིར། འདོད་ན། ལམ་སྐྱེ་མེད་དུ་རྟོགས་པའི་སྦྱོར་བ་
ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། དེ་མ་ཡིན་པར་ཐལ། གཞི་སྐྱེ་མེད་
ཙམ་རྟོགས་པའི་སྦྱོར་བ་ཡིན་པའི་ཕྱིར་ཏེ། གང་ཟག་གི་བདག་མེད་ཙམ་རྟོགས་པའི་སྦྱོར་བ་
ཡིན་པའི་ཕྱིར་ཏེ། གང་ཟག་གི་བདག་མེད་རྟོགས་པ་གང་ཞིག་བྱང་སེམས་སོ་སྐྱེའི་རྒྱུད་ཀྱི་
སྦྱོར་བ་ཡིན་པའི་ཕྱིར། ཁྱབ་སྟེ། འདི་ཉིད་ལས། བྱང་སེམས་ཀྱི་སྦྱོར་ལམ་གྱི་གནས་སྐབས་
སུ་རྟོགས་རིགས་གསུམ་པོ་ཐ་དད་དུ་ཡོད་དེ། རྟོགས་པ་སེལ་འཇུག་ཡིན་པས་གང་ཟག་གི་
- ? 1
8 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདག་མེད་ཀྱི་རྣམ་པ་ཅན་དུ་སྐྱེས་པའི་ཚེ། ཆོས་ཀྱི་བདག་མེད་ཀྱི་རྣམ་པ་ཅན་དུ་སྐྱེས་པ་མ་
ཡིན་པའི་ཕྱིར་རོ། །ཞེས་གསུངས་པ་འཐད་པའི་ཕྱིར། སྐབས་བཞི་པའི་ཐད་ཀྱི་བཀའ་འགྲེལ་
དུ་རྣམ་རྫོགས་སྦྱོར་བའི་དོན་ཡང་རྣམ་པ་བརྒྱ་བདུན་ཅུ་རྩ་གསུམ་རྫོགས་པར་བསྒོམ་པ་ཡིན་
པས་ཞེས་གསུངས་པ་ནི་ས་ཐོབ་པའི་བྱང་སེམས་ཀྱི་རྒྱུད་ཀྱི་རྣམ་རྫོགས་སྦྱོར་བ་ཡིན་ན་རྣམ་པ་
བརྒྱ་བདུན་ཅུ་རྩ་གསུམ་རྫོགས་པར་བསྒོམ་པའི་སྦྱོར་བ་ཡིན་པས་ཁྱབ་ཅེས་ཁས་བླང་པས་
ཆོག་ལ། སོ་སྐྱེའི་སྐབས་སུ་དེ་ལ་ཁྱབ་མཐའ་མི་འཛིན་པས། རྣམ་རྫོགས་སྦྱོར་བའི་སྒྲ་དོན་
ཙམ་གྱི་དབང་དུ་མཛད་པ་ཡིན་ནོ། །དེས་ན་སྦྱོར་བ་ཕྱི་མ་གསུམ་ཡང་འདིའི་ནང་ཚན་ཡིན་ཏེ།
རྩེ་སྦྱོར་ཡིན་ན། རྣམ་རྫོགས་སྦྱོར་བ་ཡིན་པས་ཁྱབ། མཐར་གྱིས་པའི་སྦྱོར་བ་ཡིན་ན། རྩེ་
སྦྱོར་ཡིན་པས་ཁྱབ། སྐད་ཅིག་མའི་སྦྱོར་བ་ཡིན་ན་ཡང་། རྩེ་སྦྱོར་ཡིན་པས་ཁྱབ་བོ། ཁ་ཅིག །
སྐད་ཅིག་མའི་སྦྱོར་བ་ཡིན་ན་མཐར་གྱིས་པའི་སྦྱོར་བ་ཡིན་པས་ཁྱབ་ཟེར་བ་མི་འཐད་དེ།
རྒྱུན་མཐའི་ཡེ་ཤེས་ཆོས་ཅན། དེར་ཐལ། དེའི་ཕྱིར། ཆོས་ཅན་ཡིན་པའི་ཕྱིར། གོང་དུ་འདོད་
ན༑ དེ་ཆོས་ཅན། མཁྱེན་གསུམ་གྱི་རྣམ་པ་གོ་རིམ་དུ་བསྒོམ་པའི་སྦྱོར་བ་ཡིན་པར་ཐལ།
འདོད་པའི་ཕྱིར། འདོད་ན། མཁྱེན་གསུམ་གྱི་རྣམ་པ་རིམ་ཅན་དུ་བསྒོམ་པའི་སྦྱོར་བར་ཐལ།
འདོད་པའི་ཕྱིར། འདོད་ན། དེ་མ་ཡིན་པར་ཐལ། མཁྱེན་གསུམ་གྱི་རྣམ་པ་གཅིག་ཆར་དུ་
བསྒོམ་པའི་སྦྱོར་བ་ཡིན་པའི་ཕྱིར་ཏེ། སྐད་ཅིག་མའི་སྦྱོར་བ་ཡིན་པའི་ཕྱིར་ཞེ་ན་འདིར་དགོས་
གནས་ཤིག་ཡོད་པ་འོག་ཏུ་འགོད་དོ། །དེ་ལྟར་ན་རྣམ་རྫོགས་སྦྱོར་བ་ནི། སངས་རྒྱས་སོགས་
ཀྱི་ཡུལ་ལྔ་ལ་མཁས་པའི་ཚོགས་ལམ་ཁྱད་པར་ཅན་ནས། རྒྱུན་མཐའི་བར་ན་ཡོད། རྩེ་སྦྱོར་
ནི༑ ཐེག་ཆེན་གྱི་སྦྱོར་ལམ་དྲོད་ཐོབ་མ་ཐག་པ་ནས་རྒྱུན་མཐའི་བར་ན་ཡོད། མཐར་གྱིས་
པའི་སྦྱོར་བ་ནི། དྲོད་སྐད་ཅིག་མ་གཉིས་པ་ནས་རྒྱུན་མཐའི་བར་ན་ཡོད། སྐད་ཅིག་མའི་སྦྱོར་
བ་ནི་རྒྱུན་མཐའ་ཁོ་ནར་ཡོད་དོ། ཁ་ཅིག །བཀའ་འགྲེལ་གྱི་དགོངས་པ་ལ་མཐར་གྱིས་པའི་
- ?
（] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
སྦྱོར་བ་ས་དང་པོ་ནས་ཡོད་པར་འདོད་པ་མི་འཐད་དེ། བཀའ་འགྲེལ་ལས་ཕར་ཕྱིན་དྲུག་གི་
མཐར་གྱིས་པའི་སྦྱོར་བ་ས་དང་པོ་ནས་ཡོད་པར་བཤད་ནས། སྤྱིར་མཐར་གྱིས་པའི་སྦྱོར་བའི་
ས་མཚམས་ས་དང་པོ་ནས་འཇོག་པར་གསུང་བ་མི་སྣང་བས་སོ། །དངོས་པོ་བརྒྱད་པ་འབྲས་
བུ་ཆོས་སྐུ་ནི་སྦྱོར་བའི་སྒོམ་པའི་རྣམ་སྨིན་ཡིན་ཞིང་། མཚན་གཞི་ནི། སངས་རྒྱས་འཕགས་
པ་དང་། དེའི་བརྒྱུད་ཀྱི་ཡོན་ཏན་མཐའ་དག་གོ །བསྡུས་དོན་བསྟན་ཟིན་ཏོ།། །།
༈ གཉིས་པ་ཚིག་དོན་ཡན་ལག་རྒྱས་བཤད་ལ། རྣམ་མཁྱེན་རྒྱས་པར་བཤད་པ་
སོགས་བརྒྱད་ལས། དང་པོ་རྣམ་མཁྱེན་རྒྱས་བཤད་ལ་ཡང་དོན་བཅུ་ཡོད་པ་ལས། དང་པོ་
སེམས་བསྐྱེད་ལ་གཉིས་ཏེ། གཞུང་གིས་ཇི་ལྟར་བསྟན་པའི་ཚུལ་དང་། དཀའ་བའི་གནད་ལ་
དཔྱད་པའོ། ། །
ཞེ་ན། དེའི་མཚན་ཉིད་ནི། གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད།།
ཅེས་པས་བསྟན། མཚན་ཉིད་སྟོན་པའི་སྐབས་ཀྱི་སེམས་བསྐྱེད་ཀྱི་དམིགས་པ་བྱང་ཆུབ་དང་།
གཞན་དོན་དེ་ནི། ཤེར་མདོ་ཇི་ལྟ་བ་བཞིན་དུ་འདིར་ཡང་བསྡུས་པ་དང་། རྒྱས་པར་གཉིས་ཀྱི་
སྒོ་ནས་བརྗོད་པར་བྱའོ། །ཞེས་པ་ནི། དེ་དང་དེ་ནི་ཞེས་སོགས་རྐང་པ་གཉིས་ཀྱིས་བསྟན།
ཚུལ་ཇི་ལྟར་ན། ས་ལྟ་བུའི་སྐབས་སུ་བྱང་ཆུབ་དང་། གཞན་དོན་གཉིས་མདོར་བསྡུས་ནས་
བསྟན། གསེར། ཟླ་བ། མེ་ལྟ་བུ་གསུམ་གྱིས་བྱང་ཆུབ་རྒྱས པར་བཤད། གཏེར་ལྟ་བུ་
མན་ཆད་ཀྱིས་གཞན་དོན་རྒྱས་པར་བཤད་པ་ཡིན་ནོ། །ཞེས་པ་ནི། དེ་ཡང་ས་གསེར་ཞེས་པ་
ནས་རྣམ་པ་ཉི་ཤུ་རྩ་གཉིས་སོ། །ཞེས་པའི་བར་གྱིས་བསྟན། དེ་ནས་སེམས་བསྐྱེད་པ་ནི་ཞེས་
སོགས་རྐང་པ་གཉིས་ཀྱི་དངོས་བསྟན་གྱི་སེམས་བསྐྱེད་དང་། དེ་དང་དེ་ནི་ཞེས་སོགས་རྐང་
པ་གཉིས་ཀྱི་དངོས་བསྟན་གྱི་སེམས་བསྐྱེད་དང་། དེ་ཡང་ས་ཞེས་པའི་དངོས་བསྟན་གྱི་སེམས་
བསྐྱེད་རྣམས་ཡིན་ཁྱབ་མཉམ་དུ་འདོད་དགོས་སོ། །འོ་ན་འགྲེལ་པ་དོན་གསལ་ལས། དེ་ལ་
- 2
2 [] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་གསུམ་ནི། ཆུང་ངུ་དང་འབྲིང་དང་ཆེན་པོ་ཉིད་ཀྱིས་ལས་དང་པོ་པའི་སས་བསྡུས་སོ། །
ཞེས་པ་ལྟ་བུའི་སེམས་བསྐྱེད་ཚོགས་ལམ་ཆུང་ངུས་བསྡུས་པར་བཤད་པ་དང་འགལ་ལོ་ཞེ་ན།
དེ་ནི་མ་མཐའ་ངོས་འཛིན་པ་ཡིན་པས་སྐྱོན་མེད་དེ། ས་ལྟ་བུའི་སེམས་བསྐྱེད་དེ་མ་མཐའ་
ཐེག་ཆེན་གྱི་ཚོགས་ལམ་ཆུང་ངུ་ནས། ཡ་མཐའ་སངས་རྒྱས་ཀྱི་སའི་བར་ན་ཡོད། དེ་བཞིན་དུ་
གསེར་ལྟ་བུ་དང༌། ཟླ་བ་ལྟ་བུའི་སེམས་བསྐྱེད་གཉིས་ཀྱང་རིམ་བཞིན་མ་མཐའ་ཚོགས་ལམ་
འབྲིང་པོ་དང་ཆེན་པོ་ནས། ཡ་མཐའ་སངས་རྒྱས་ཀྱི་སའི་བར་ན་ཡོད། མེ་ལྟ་བུའི་སེམས་
བསྐྱེད་ནི། མ་མཐའ་ཐེག་ཆེན་གྱི་སྦྱོར་ལམ་དྲོད་ནས། ཡ་མཐའ་སངས་རྒྱས་ཀྱི་སའི་བར་ན་
ཡོད་པ་ཐེག་ཆེན་གྱི་སྦྱོར་ལམ་དྲོད་ཐོབ་པའི་གང་ཟག་གི་རྒྱུད་ཀྱི་སེམས་བསྐྱེད་དང་། མེ་ལྟ་
བུའི་སེམས་བསྐྱེད་དོན་གཅིག །ས་དང་པོ་ཐོབ་པའི་གང་ཟག་གི་རྒྱུད་ཀྱི་སེམས་བསྐྱེད་དང་།
གཏེར་ལྟ་བུའི༴ ས་གཉིས་པ་ཐོབ་པའི་སེམས་བསྐྱེད་དང་། རིན་པོ་ཆེའི་འབྱུང་ཁུང་ལྟ་བུའི་
ས་གསུམ་པ་ཐོབ་པའི༔ རྒྱ་མཚོ་ལྟ་བུའི༔ ས་བཞི་པ་ཐོབ་པའི་ རྡོ་རྗེ་ལྟ་བུའིཋ ས་ལྔ་པ་ཐོབ་
པའི༤ རི་རབ་ལྟ་བུའི༔ ས་དྲུག་པ་ཐོབ་པའི༔ སྨན་ལྟ་བུའི ས་བདུན་པ་ཐོབ་པའི་ དགེ་བའི་
བཤེས་གཉེན་ལྟ་བུའི་ ས་བརྒྱད་པ་ཐོབ་པའི་ ཡིད་བཞིན་ནོར་བུ་ལྟ་བུའི༴ ས་དགུ་པ་ཐོབ་
པའི= ཉི་མ་ལྟ་བུའི༔ ས་བཅུ་པ་ཐོབ་པའི གླུ་དབྱངས་ལྟ་བུའི༔ ས་བརྒྱད་པའི་ཁྱད་པར་ལམ་
ཐོབ་པའི་སེམས་བསྐྱེད་དང་། །རྒྱལ་པོ་ལྟ་བུ་དང༌། བང་མཛོད་ལྟ་བུ་དང་། ལམ་པོ་ཆེ་ལྟ་བུ་
དང་། གཞོན་པ་ལྟ་བུ་དང་། བཀོད་མའི་ཆུ་ལྟ་བུའི་སེམས་བསྐྱེད་རྣམས་དོན་གཅིག །ས་བཅུ་
པའི་ཁྱད་པར་ལམ་ཐོབ་པའི་སེམས་བསྐྱེད་དང་། སྒྲ་སྙན་ལྟ་བུའི༔ ཆུ་བོའི་རྒྱུན་ལྟ་བུའི༔ སྤྲིན་
ལྟ་བུའི་སེམས་བསྐྱེད་རྣམས་དོན་གཅིག་སྟེ། དོན་གསལ་ལས། དེ་ལ་དང་པོ་གསུམ་ནི། ཞེས་
སོགས་སྔར་དྲངས་པ་དེའི་རྗེས་སུ་དེའི་འོག་ཏུ་གཅིག་ནི་སྦྱོར་བའི་ལམ་གྱིས་བསྡུས་སོ། །དེའི་
འོག་ཏུ་བཅུ་ནི་རབ་ཏུ་དགའ་བ་ལ་སོགས་པ་ས་བཅུས་བསྡུས་ཏེ། མཐོང་བ་དང་སྒོམ་པའི་
-?? ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མ་ངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
ལམ་གྱི་སྤྱོད་ཡུལ་ཅན་ཡིན་ནོ། །དེའི་འོག་ཏུ་ལྔ་ནི་ཁྱད་པར་ལམ་གྱིས་བསྡུས་སོ། །དེ་འོག་ཏུ་
སེམས་བསྐྱེད་པ་གསུམ་ནི། སྦྱོར་བ་དང་དངོས་དང་མཇུག་གི་སྒོ་ནས་སངས་རྒྱས་སས་བསྡུས་
ཏེ༑ ཞེས་གསུངས་པའི་ཕྱིར། དེ་བཞིན་དུ་དོན་གསལ་ལས། འདུན་པ་དང་། བསམ་པ་དང་།
ལྷག་པའི་བསམ་པ་དང་། སྦྱོར་བ་དང་། སྦྱིན་པ་དང་། ཞེས་པ་ནས། ཆོས་ཀྱི་སྐུ་དང་ལྡན་པ་
ནི༑ ཞེས་ པའི་བར་ཉེར་ གཉིས་ གསུངས་པ་དང་། ཡང་དོན་གསལ་ལས། ཆོས་དཀར་པོ་
ཐམས་ཅད་ཀྱི་གཞིའི་དངོས་པོ་དང༌། བྱང་ཆུབ་ཀྱི་བར་དུ་མི་འགྱུར་བ་དང་། དགེ་བའི་ཆོས་
མཐའ་དག་རྣམ་པར་འཕེལ་བར་འགྱུར་བ་དང་། ཐམས་ཅད་མཁྱེན་པ་ཉིད་གསུམ་གྱི་སྒྲིབ་
པའི་བུད་ཤིང་སྲེག་ པ་དང་། སེམས་ཐམས་ཅད་ཚིམ་པར་བྱེད་པ་དང་། ཞེས་སོགས་ཉེར་
གཉིས་གསུངས་པ་རྣམས་ཀྱང་ས་ལྟ་བུའི་སེམས་བསྐྱེད་སོགས་ཉེར་གཉིས་དང་། ཐད་སོར་
ཐད་སོར་དོན་གཅིག་ཏུ་ཤེས་པར་བྱའོ། །འདིར་ཉེར་གཉིས་གསུངས་པ་ནི་ཤེར་ཕྱིན་གྱི་མདོའི་
རྗེས་སུ་འབྲངས་ཏེ་ཡིན་ལ། ཡང་བློ་གྲོས་མི་ཟད་པའི་མདོའི་རྗེས་སུ་འབྲངས་ཏེ་མདོ་སྡེ་རྒྱན་
ལས་ཀྱང་ཉེར་གཉིས་སུ་གསུངས་ཏེ། བསྐྱེད་པ་ས་དང་མཚུངས་པ་སྟེ། །གཞན་ནི་བཟང་པོའི་
གསེར་དང་འདྲ། །ཟླ་བ་ཡར་གྱི་ཚེས་པ་བཞིན། །གཞན་ནི་མེ་དང་འདྲ་ཞེས་བྱ། །གཞན་ནི་
གཏེར་ཆེན་བཞིན་ཤེས་བྱ། །གཞན་ནི་རིན་ཆེན་འབྱུང་གནས་བཞིན། །རྒྱ་མཚོ་འདྲ་བར་ཤེས་
བྱ་གཞན། །རྡོ་རྗེ་དང་འདྲ་རི་རབ་འདྲ། །སྨན་གྱི་རྒྱལ་པོ་འདྲ་བ་སྟེ། །གཞན་ནི་མཛའ་ཆེན་
འདྲ་ཞེས་བྱ། །ཡིད་བཞིན་ནོར་བུ་འདྲ་བ་དང་། །གཞན་ནི་ཉི་མ་འདྲ་ཞེས་བྱ། །གཞན་ནི་དྲི་ཟླ་
དབྱངས་སྙན་བཞིན། །གཞན་ནི་རྒྱལ་པོ་འདྲ་ཞེས་བྱ། །དེ་བཞིན་གཞན་ནི་མཛོད་ལྟ་བུ། །
ལམ་པོ་ཆེ་དང་འདྲ་ཞེས་བྱ། །ཐེག་པ་འདྲ་བ་ཤེས་བྱ་སྟེ། །སེམས་བསྐྱེད་བཀོད་མ་འདྲ་བ་
ཡིན། །ཀུན་དགའི་སྒྲ་དང་འདྲ་བ་སྟེ། །ཀླུང་ཆེན་རྒྱུན་དང་འདྲ་བའོ། །རྒྱལ་སྲས་རྣམས་ཀྱི་
སེམས་བསྐྱེད་པ། །སྤྲིན་དང་འདྲ་བར་བསྟན་པ་སྟེ། །ཞེས་གསུངས་པའི་ཕྱིར། རྒྱན་ཕན་ཚུན་
- ?
?
༡ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་པར ཕྱིན་འགྲེལ་སྐོར།
གྱི་ས་ལྟ་བུ་སོགས་ཀྱང་དོན་གཅིག་ཏུ་ཤེས་པར་བྱ་སྟེ། དེ་ཡང་ས་ཞེས་པའི་དངོས་བསྟན་གྱི་
སེམས་བསྐྱེད་དང་། བསྐྱེད་པ་ ས་དང་མཚུངས་ པ་སྟེ། །ཞེས་པའི་དངོས་བསྟན་གྱི་སེམས་
བསྐྱེད་དོན་གཅིག་པ་སོགས་རིམ་པ་བཞིན་དུ་ཤེས་པར་བྱའོ། །འོ་ན་སངས་རྒྱས་འཕགས་
པའི་རྒྱུད་ཀྱི་སེམས་བསྐྱེད་ཆོས་ཅན། སྤྲིན་དང་འདྲ་བར་བསྟན་པ་སྟེ། །ཞེས་པའི་དངོས་
བསྟན་གྱི་སེམས་བསྐྱེད་ཡིན་པར་ཐལ། སྤྲིན་རྣམས་ཀྱི་ཞེས་པའི་དངོས་བསྟན་གྱི་སེམས་
བསྐྱེད་ཡིན་ པའི་ཕྱིར། འདོད་ན། བྱང་ཆུབ་སེམས་དཔའི་རྒྱུད་ཀྱི་སེམས་བསྐྱེད་ཡིན་པར་
ཐལ། འདོད་པའི་ཕྱིར། ཁྱབ་སྟེ། ཚིག་རྐང་དེའི་དབུར་རྒྱལ་སྲས་རྣམས་ཀྱི་སེམས་བསྐྱེད་པ།།
ཞེས་གསུངས་པ་ལ་གོ་དོན་གཅིག་ཡོད་པའི་ཕྱིར་ཞེ་ན། འདིར་མ་ངེས་ཏེ། བསྐྱེད་པ་ས་དང་
མཚུངས་པ་སྟེ། ཞེས་སོགས་ཀྱི་བསྟན་བྱའི་གཙོ་བོར་གྱུར་པའི་སེམས་བསྐྱེད་ཉེར་གཉིས་པོ་
གང་རུང་ཡིན་ན། བྱང་ཆུབ་སེམས་དཔའི་རྒྱུད་ཀྱི་སེམས་བསྐྱེད་ཡིན་པས་ཁྱབ་པས་ན། རྒྱལ་
སྲས་རྣམས་ཀྱི་ཞེས་སོགས་གསུངས་པ་ཡིན་ལ། རྒྱན་གཉིས་ཀྱི་དངོས་བསྟན་གྱི་ཉེར་གཉིས་
ལ་སངས་རྒྱས་དང་བྱང་ཆུབ་སེམས་དཔའི་རྒྱུད་ཀྱི་སེམས་བསྐྱེད་གཉིས་ཀ་ཡོད་པ་ནི་གནད་
དོན་ཡིན་པས་སོ། །དེ་སྐད་དུ་འདི་ཉིད་ལས། བྱང་སེམས་ཀྱི་རྒྱུད་ལ་དེ་གསུམ་མེད་པ་ནི་མ་
ཡིན་ཏེ། ཤེར་ཕྱིན་གྱི་མདོ་དང་། མདོ་སྡེ་རྒྱན་དུ་སེམས་བསྐྱེད་ཉེར་གཉིས་པོ་ཐམས་ཅད་བྱང་
སེམས་ཀྱི་རྒྱུད་ལ་བཞག་པའི་ཕྱིར་དང༌། སྤྲིན་ལྟ་བུའི་སེམས་བསྐྱེད་ནི། ས་བཅུ་པ་ཆོས་ཀྱི་
སྤྲིན་ལ་འཇོག་ པ་ སྐབས་ ཀྱི་དོན་ཡིན་པའི་ཕྱིར། ཞེས་དང་། སློབ་དཔོན་གྱིས་ནི། སེམས་
བསྐྱེད་པ་ནི་གཞན་དོན་ཕྱིར། ཞེས་པའི་སྐབས་ཀྱི་སེམས་བསྐྱེད་ལ་སྨོན་འཇུག་གཉིས་སུ་
བཤད་ནས། དེ་ཉིད་དཔེའི་སྒོ་ནས་ཉེར་གཉིས་སུ་བྱས་ནས་མ་མཐའི་ས་མཚམས་ཐེག་ཆེན་
གྱི་ཚོགས་ལམ་ནས་བཞག་པའི་ཕྱིར་རོ། །ཞེས་གསུངས་ཤིང་། དེ་ཡང་རྒྱན་གཉིས་དང་ཤེར་
ཕྱིན་གྱི་མདོའི་བསྟན་བྱའི་གཙོ་བོར་གྱུར་པའི་སེམས་བསྐྱེད་ལ་སྦྱོར་ཤེས་དགོས་སོ། །
- ༡༡ 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས་ ༼༤ ༨
གཉིས་པ་དཀའ་བའི་གནས་ལ་དཔྱད་པ། མཚན་གཞི་སེམས་སེམས་བྱུང་གང་ཡིན་
དཔྱད། སྨོན་འཇུག་གཉིས་འགལ་མི་འགལ་དཔྱད། དེ་དང་དོན་དམ་སེམས་བསྐྱེད་ཀྱི་གཞི་
མཐུན་ཡོད་མེད་དཔྱད་པ་དང་གསུམ་ལས།
དང༌ པོ་ནི། འཕགས་སེང་གཉིས་ ཀྱི་འགྲེལ་པ་རྣམས་ལས། སེམས་བསྐྱེད་པ་ཞེས་
པའི་སེམས་དེ་རྣམ་ཤེས་ཚོགས་དྲུག་གི་ནང་ཚན་དུ་གྱུར་པའི་དྲུག་པ་ཡིད་ཀྱི་རྣམ་ཤེས་ཡིན་
པར་བཞེད་པས་གཙོ་བོ་སེམས་སུ་བཞེད་ལ། གཞུང་འདིར་ཡང་དག་རྫོགས་པའི་བྱང་ཆུབ་
འདོད། །ཅེས་དང་། མདོ་སྡེ་རྒྱན་དུ། དོན་གཉིས་ལྡན་པའི་སེམས་བྱུང་བ། །ཞེས་དང་། དེའི་
འགྲེལ་པ་དབྱིག་གཉེན་གྱིས། ཡོན་ཏན་གཉིས་སམ་གསུམ་ལ་དམིགས་པའི་སེམས་དཔའ་ནི་
སེམས་བསྐྱེད་པའོ་ཞེས་གསུངས་པ་རྣམས་ཀྱིས། སེམས་བསྐྱེད་ཀྱི་མཚན་གཞིར་སེམས་བྱུང་
སྨོས་པར་མཛད་དོ། །གནད་ཀྱི་དོན་ནི། བྱང་ཆུབ་ཀྱི་མཆོག་ཏུ་བསྐྱེད་པར་བྱ་རྒྱུའི་སེམས་ནི་
གཙོ་སེམས་ཡིན་པས། འཕགས་སེང་གཉིས་ཀྱིས་འདི་ལྟར་དུ་བཤད་ལ། གང་ཟག་གཅིག་གི་
རྒྱུད་ཀྱི་དྲུག་པ་ཡིད་ཀྱི་རྣམ་པར་ཤེས་པ་བྱང་ཆུབ་ཀྱི་མཆོག་ཏུ་བསྐྱེད་ཅིང་སྨོན་པ་ན། དེའི་
གནས་སྐབས་ན་ཡོད་པའི་འདུན་པ་དང་། སེམས་པ་དང་། དད་པ་ལ་སོགས་པ་དགེ་བའི་
སེམས་བྱུང་ཀུན་སེམས་བསྐྱེད་དུ་འགྲོ་བས། མཚན་གཞིར་སེམས་སེམས་བྱུང་གཉིས་ཆར་
ཡོད་དོ། །དེ་བཞིན་དུ་བསླབ་པ་དང་སྡོམ་པ་རྣམས་ལ་གཙོ་སེམས་གཙོ་ཆེ་ཡང་དེ་དང་མཚུངས་
ལྡན་ གྱི་ སེམས་བྱུང་རྣམས་ཀྱང་དེ་དང་དེར་འགྱུར་བས་ན། བསླབ་པ་དང་། སྡོམ་པ་དང་།
སྐྱབས་འགྲོ་དང་སྦྱོར་བ་དང༌། ཉམས་ལེན་སྒྲུབ་པ་ལ་སོགས་པ་ཀུན་ལ་མཚན་གཞི་སེམས་
སེམས་བྱུང་གཉིས་ཆར་ཡོད་དོ། །བསླབ་པ་གཙོ་སེམས་གཙོ་ཆེ་སྟེ། རང་གི་སེམས་ཡིད་ཀྱི་
རྣམ་པར་ཤེས་པའི་མི་མཐུན་པའི་ཕྱོགས་ལས་བསྲུང་བ་ལ་བསླབ་པ་སྲུང་བར་འཇོག་པའི་
ཕྱིར་ཏེ། སྤྱོད་འཇུག་ལས། བསླབ་པ་སྲུང་བར་འདོད་པ་ཡིས། །རབ་ཏུ་སྒྲིམས་ནས་སེམས་
- ?
2 :4 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྲུང་སྟེ། །ཞེས་གསུངས་པའི་ཕྱིར། སྡོམ་པ་ལ་ཡང་གཙོ་སེམས་གཙོ་ཆེ་སྟེ། སྔགས་སྡོམ་གྱི་
མཚན་ཉིད་ཀྱི་ཟུར་དུ་ཡིད་མཚན་རྟོག་ལས་སྐྱོབ་པའི་ཐབས་ཁྱད་པར་ཅན་བཞག་ཅིང་། ཡིད་
ནི་གཙོ་སེམས་ཡིན་པས་སོ། །ཡང་དོན་དམ་པའི་ཆོས་མངོན་པ་ལ་ཤེས་རབ་གཙོ་ཆེ་བ་དང་།
སྙོམས་འཇུག་ལ་ཏིང་ངེ་འཛིན་གཙོ་ཆེ་བ་སོགས་སེམས་བྱུང་གཙོ་བོར་གྱུར་པ་ཡང་ཡོད་དོ། །
སེམས་བསྐྱེད་ལ་དེ་ལྟར་བཤད་པ་ནི་འཕགས་སེང་གི་ལུགས་བཞིན་ཡིན་ལ། རང་ལུགས་
ཀུན་མཁྱེན་བླ་མ་ཆེན་པོའི་བཞེད་པ་ནི། སེམས་བསྐྱེད་སོགས་ལ་སེམས་བྱུང་གཙོ་ཆེ་བ་ཡིན་
ནོ༑ ༑འདིར་ཁ་ཅིག །སེམས་བསྐྱེད་པ་ནི་ཞེས་སོགས་རྐང་པ་གཉིས་ཀྱིས་དངོས་བསྟན་གྱི་
སེམས་བསྐྱེད་ཡིན་ན། སྨོན་པ་དང་འཇུག་པའི་ངོ་བོ་ཉིད་ནི་རྣམ་པ་གཉིས་སོ་ཞེས་པའི་དངོས་
བསྟན་གྱི་སེམས་བསྐྱེད་ཡིན་པས་ཁྱབ། སེམས་བསྐྱེད་པ་ཞེས་བྱ་བ་ལ། སེམས་ནི་རྣམ་པར་
ཤེས་པ་སྟེ། །ཞེས་པའི་དངོས་བསྟན་གྱི་སེམས་བསྐྱེད་ཡིན་ན། རྣམ་པར་ཤེས་པ་ཡིན་པས་
ཁྱབ། དོན་གཉིས་ལྡན་པའི་སེམས་བྱུང་བ། །ཞེས་པའི་དངོས་བསྟན་གྱི་སེམས་བསྐྱེད་ཡིན་ན།
སེམས་བྱུང་ཡིན་པས་ཁྱབ་ཟེར་བ་མི་འཐད་དེ། དང་པོ་ལ། ཤཱཀྱ་ཐུབ་པའི་རྒྱུད་ཀྱི་སེམས་
བསྐྱེད་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། སེམས་བསྐྱེད་པ་དང་ཞེས་
པའི་དངོས་བསྟན་གྱི་སེམས་བསྐྱེད་ཡིན་པའི་ཕྱིར་ཏེ། ཐེག་ཆེན་སེམས་བསྐྱེད་ཡིན་པའི་ཕྱིར་
ཏེ༑ ཐེག་ཆེན་གྱི་སྐྱེས་བུའི་རྒྱུད་ཀྱི་སེམས་བསྐྱེད་ཡིན་པའི་ཕྱིར་ཏེ། སངས་རྒྱས་འཕགས་པའི་
རྒྱུད་ཀྱི་སེམས་བསྐྱེད་ཡིན་པའི་ཕྱིར། གོང་དུ་འདོད་ན། དེ་ཆོས་ཅན། སྨོན་འཇུག་གང་རུང་གི་
སེམས་བསྐྱེད་ཡིན་པར་ཐལ། འདོད་པའི་ཕྱིར། འདོད་ན། བྱང་སེམས་ཀྱི་རྒྱུད་ཀྱི་སེམས་
བསྐྱེད་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། སྨོན་འཇུག་གང་རུང་གི་
སེམས་བསྐྱེད་ཡིན་པར་ཐལ། འདོད་ན། དེ་མ་ཡིན་པར་ཐལ། སངས་རྒྱས་འཕགས་ པའི་
རྒྱུད་ཀྱི་སེམས་བསྐྱེད་ཡིན་པའི་ཕྱིར་ཏེ། ཆོས་ཅན་ཡིན་པའི་ཕྱིར། གཉིས་པ་ལ། ཐེག་ཆེན་གྱི་
-
) y-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། (༤ ༨
མཐོང་ལམ་དུ་གྱུར་པའི་སེམས་བྱུང་འདུན་པ་ཆོས་ཅན། དེར་ཐལ། དེའི་ཕྱིར། སེམས་བསྐྱེད་
པ་ཞེས་བྱ་བ་ལ་ཞེས་པའི་དངོས་བསྟན་གྱི་སེམས་བསྐྱེད་ཡིན་པའི་ཕྱིར་ཏེ། སེམས་བསྐྱེད་པ་
ནི་ཞེས་པའི་དངོས་བསྟན་གྱི་སེམས་བསྐྱེད་ཡིན་པའི་ཕྱིར་ཏེ། ཐེག་ཆེན་སེམས་བསྐྱེད་ཡིན་
པའི་ཕྱིར། གོང་དུ་འདོད་ན། དེ་ཆོས་ཅན། གཙོ་སེམས་ཡིན་པར་ཐལ། འདོད་པའི་ཕྱིར།
འདོད་ན། དེ་མ་ཡིན་པར་ཐལ། །སེམས་བྱུང་ཡིན་པའི་ཕྱིར་ཏེ། གསུམ་པ་ལ། ཐེག་ཆེན་གྱི་
མཐོང་ལམ་གྱི་ངོ་བོར་གྱུར་པའི་དྲུག་པ་ཡིད་ཀྱི་རྣམ་པར་ཤེས་པ་ཆོས་ཅན། དེར་ཐལ། དེའི་
ཕྱིར། མ་གྲུབ་ན། དེར་ཐལ། ཡོན་ཏན་གཉིས་སམ་གསུམ་ལ་དམིགས་པའི་སེམས་པ་ནི་
སེམས་བསྐྱེད་པའོ་ཞེས་པའི་དངོས་བསྟན་གྱི་སེམས་བསྐྱེད་ཡིན་པའི་ཕྱིར་ཏེ། སྤྲོ་བ་ཆེ་དང་
རྩོམ་པ་ཆེ། །དོན་ཆེ་བ་དང་འབྱུང་བ་ཆེ། །བྱང་ཆུབ་སེམས་དཔའི་སེམས་པ་སྟེ། །ཞེས་པའི་
དངོས་བསྟན་གྱི་སེམས་བསྐྱེད་ཡིན་པའི་ཕྱིར་ཏེ། སེམས་བསྐྱེད་དེ་ནི་ས་རྣམས་ལ། །ཞེས་
སོགས་ཀྱི་དངོས་བསྟན་གྱི་སེམས་བསྐྱེད་ཡིན་པའི་ཕྱིར། ཁྱབ་སྟེ། དེ་ནི་ཞེས་པ་ལ་བསྙེག་
མཚམས་ གཅིག་ ཡོད་པའི་ཕྱིར། གོང་དུ་མ་གྲུབ་ན། དེར་ཐལ། ལྷག་བསམ་རྣམ་དག་གི་
སེམས་བསྐྱེད་ཡིན་པའི་ཕྱིར་ཏེ། མ་དག་ས་བདུན་གང་རུང་ལ་གནས་པའི་བྱང་སེམས་ཀྱི་རྒྱུད་
ཀྱི་སེམས་བསྐྱེད་ཡིན་པའི་ཕྱིར་ཏེ། བྱང་སེམས་ས་དང་པོ་པའི་རྒྱུད་ཀྱི་སེམས་བསྐྱེད་ཡིན་པའི་
ཕྱིར་ཏེ། ཐེག་ཆེན་གྱི་མཐོང་ལམ་ཡིན་པའི་ཕྱིར། གོང་དུ་འདོད་ན། དེ་ཆོས་ཅན། སེམས་
བྱུང་མ་ཡིན་པར་ཐལ། གཙོ་སེམས་མ་ཡིན་པའི་ཕྱིར་ཏེ། རྣམ་པར་ཤེས་པ་ཡིན་པའི་ཕྱིར།
ཁྱབ་སྟེ། སེམས་དང་ཡིད་དང་རྣམ་ཤེས་རྣམས་དོན་གཅིག་ཅེས་གསུངས་པའི་ཕྱིར།
གཉིས་པ་ནི། ས་སྐྱ་པའི་རྗེ་བཙུན་གོང་མ་རྣམས་ཀྱི་དགོངས་པས་སྤྱིར་སྨོན་པ་ལ་སྨོན་
པའི་ སེམས། སྨོན་ པ་ སེམས་ བསྐྱེད་ པ། སྨོན་ པ་ མི་ ཉམས་ པར་ བསྲུང་བ་དང་གསུམ།
འཇུག་པ་ལ་ཡང་འཇུག་པའི་སེམས། འཇུག་པ་སེམས་བསྐྱེད་པ། འཇུག་པ་མི་ཉམས་པར་
=
- ? ? f; -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྲུང་བ་དང་གསུམ་དུ་མཛད་ནས། །སྨོན་འཇུག་གཉིས་ཀྱི་ཁྱད་པར་ནི་སེམས་ཅན་གྱི་དོན་
དུ་སངས་རྒྱས་ཐོབ་པར་འདོད་པ་དང་། །སངས་རྒྱས་ཐོབ་པའི་ཆེད་དུ་ལམ་ལ་སློབ་པར་
འདོད་པ་ཡིན་པས་བློ་གཉིས་པོ་དེ་རྒྱུད་ལ་སྐྱེས་ནས་སྡོམ་པས་མ་ཟིན་པའི་ཚེ་ན་སྨོན་པ་དང་
འཇུག་པའི་སེམས་དང་། སྡོམ་པས་ཟིན་པའི་ཚེ་ན་སྨོན་པ་དང་འཇུག་པའི་སེམས་བསྐྱེད་དང་།
དེ་མན་ཆད་དུ་ཉམས་སུ་ལེན་པ་ཐམས་ཅད་སྨོན་པ་མི་ཉམས་པར་བསྲུང་བ་དང་། འཇུག་པ་
མི་ཉམས་པར་སྲུང་བ་ཡིན་ནོ། །ཞེས་བཞེད་པས་ན་སྨོན་འཇུག་གི་སེམས་བསྐྱེད་མི་འགལ་ཏེ།
སྨོན་འཇུག་གི་སེམས་བསྐྱེད་མཚན་ཉིད་པ་ལ་སྡོམ་པས་ཟིན་པའི་སེམས་བསྐྱེད་རྒྱུད་ལ་སྐྱེས་
དགོས་ཤིང་། དེ་སྐྱེས་པའི་ཚེ་འགྲོ་བའི་བྱ་བས་ཟིན་པའི་སེམས་བསྐྱེད་སྐྱེས་པས་ན་ལམ་དུ་
ཞུགས་པ་ཡིན་པའི་ཕྱིར་རོ། །དེས་ན་སྨོན་པ་སེམས་བསྐྱེད་ཐམས་ཅད་ཀྱང་འཇུག་པ་སེམས་
བསྐྱེད་ཡིན་ཏེ། དེ་ཐམས་ཅད་ཀྱང་ཐེག་ཆེན་ལམ་ཞུགས་ཀྱི་རྒྱུད་ཀྱི་སློབ་པའི་སེམས་བསྐྱེད་
ཡིན་པའི་ཕྱིར། འཇུག་པ་སེམས་བསྐྱེད་ཐམས་ཅད་ཀྱང་སྨོན་པ་སེམས་བསྐྱེད་ཡིན་ཏེ། དེ་
ཐམས་ཅད་སེམས་ཅན་གྱི་དོན་དུ་སངས་རྒྱས་ཐོབ་འདོད་ཀྱི་འདུན་པ་དང་མཚུངས་ལྡན་གྱི་
སེམས་བསྐྱེད་ཡིན་པ་གང་ཞིག །དེ་དང་དེར་མཚུངས་ལྡན་གྱི་སེམས་བསྐྱེད་ཐམས་ཅད་དོན་
གཉེར་འགྲོ་འདོད་ཀྱི་དཔེས་མཚོན་པའི་སེམས་བསྐྱེད་ཡིན་པའི་ཕྱིར། དོན་གཉེར་འགྲོ་བའི་
བྱ་བའི་དཔེས་མཚོན་པའི་སེམས་བསྐྱེད་ནི་འཇུག་པ་སེམས་བསྐྱེད་ཡིན་པས། ཐེག་ཆེན་ལམ་
ཞུགས་ཀྱི་རྒྱུད་ཀྱི་སློབ་པའི་སེམས་བསྐྱེད་ཐམས་ཅད་འཇུག་པ་སེམས་བསྐྱེད་ཡིན་པའི་ཤེས་
བྱེད་དེ་ཡིན་ནོ། །དེ་སྐད་དུ་སྤྱོད་འཇུག་ལས། བྱང་ཆུབ་སེམས་དེ་མདོར་བསྡུ་ན། །རྣམ་པ་
གཉིས་སུ་ཤེས་བྱ་སྟེ། །བྱང་ཆུབ་སྨོན་པའི་སེམས་དང་ནི། །བྱང་ཆུབ་འཇུག་པ་ཉིད་ཡིན་ནོ། །
འགྲོ་བར་འདོད་དང་འགྲོ་བ་ཡི། །བྱེ་བྲག་ཇི་ལྟར་ཤེས་པ་ལྟར། །དེ་བཞིན་མཁས་པས་འདི་
ཉིད་ ཀྱི། །བྱེ་ བྲག་ རིམ་ བཞིན་ ཤེས་ པར་ བྱ། །ཞེས་ གསུངས་ པ་ ཡིན་ནོ། །འདིར་ ཁ་ཅིག
༡ ：



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
དོན་གཉེར་འགྲོ་འདོད་ཀྱི་དཔེས་མཚོན་པའི་བྱང་ཆུབ་ཀྱི་སེམས་ཡིན་ན། འགྲོ་བར་འདོད་དང་
ཞེས་སོགས་ཀྱི་དངོས་བསྟན་གྱི་འགྲོ་འདོད་ཀྱི་དཔེས་མཚོན་པའི་བྱང་ཆུབ་ཀྱི་སེམས་ཡིན་
པས་ཁྱབ། བྱང་ཆུབ་སྨོན་པའི་སེམས་ལས་ནི། ཞེས་པའི་དངོས་བསྟན་གྱི་བྱང་ཆུབ་ཀྱི་སེམས་
ཡིན་ན། བྱང་ཆུབ་སྨོན་པའི་སེམས་དང་ནི། །ཞེས་པའི་དངོས་བསྟན་གྱི་སེམས་ཡིན་པས་ཁྱབ།
ཅེས་དང་། ཡང་ཁ་ཅིག །དོན་གཉེར་འགྲོ་འདོད་ཀྱི་དཔེས་མཚོན་པའི་བྱང་ཆུབ་ཀྱི་སེམས་
ཡིན་ན། དོན་གཉེར་འགྲོ་བའི་བྱ་བས་ཟིན་པའི་དཔེས་མཚོན་པའི་བྱང་ཆུབ་ཀྱི་སེམས་ཡིན་
པས་ཁྱབ་སྟེ། འཇིག་རྟེན་གྱི་འགྲོ་འདོད་ཀྱི་བློ་དང་འགྲོ་བཞིན་པའི་བྱ་བ་གཉིས་ཐ་དད་དུ་
འགལ་བའི་ཕྱིར་ཞེ་ན་མི་འཐད་དེ། དང་པོ་ལ། ཐེག་ཆེན་ལམ་དུ་འཇུག་ཁ་མའི་སོ་སྐྱེའི་རྒྱུད་
ཀྱི་སྨོན་པའི་སེམས་ཙམ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། སེམས་
ཅན་གྱི་དོན་དུ་སངས་རྒྱས་ཐོབ་འདོད་ཀྱི་བྱང་ཆུབ་ཀྱི་སེམས་ཡིན་པའི་ཕྱིར་ཏེ། དེ་ཐོབ་འདོད་
ཀྱི་སྨོན་པའི་བྱང་སེམས་ཡིན་པའི་ཕྱིར་ཏེ། དེ་ཐོབ་འདོད་ཀྱི་སྨོན་སེམས་ཙམ་ཡིན་པའི་ཕྱིར།
མ་གྲུབ་ན་རྩོད་གཞི་དེ་དེ་ཡིན་པར་ཐལ། རྩོད་གཞི་དེ་ཡོད་པའི་ཕྱིར་ཏེ། འདི་ཉིད་ལས།
ཐེག་ཆེན་གྱི་ལམ་དུ་འཇུག་ཁ་མའི་དུས་སུ་སྨོན་འཇུག་གི་སེམས་ཙམ་ཡོད་ལ། དེའི་འབྲས་
བུར་གྱུར་པའི་སྨོན་འཇུག་གི་སེམས་བསྐྱེད་མཚན་ཉིད་པ་སྐྱེས་པ་དང་། ཐེག་ཆེན་ལམ་དུ་
ཞུགས་པ་དུས་མཉམ་ཞེས་གསུངས་པ་འཐད་པའི་ཕྱིར། གཉིས་པ་ལ་ཡང་རྩོད་གཞི་དེ་ཀ་
ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། བསོད་ནམས་རྒྱུན་ཆགས་སུ་ མི་
འབྱུང་བའི་ སྨོན་ སེམས་ ཡིན་ པའི་ ཕྱིར། མ་གྲུབ་ན། དེ་སྨོན་སེམས་ཙམ་ཡིན་པར་ཐལ།
སྨོན་སེམས་ཙམ་ཡོད་པའི་ཕྱིར་ཏེ། དཔལ་ལྡན་ས་སྐྱ་པའི་རྗེ་བཙུན་གོང་མ་རྣམས་ཀྱི་ཞལ་
ནས། སྨོན་པའི་སེམས་སྨོན་པ་སེམས་བསྐྱེད་པ་ཞེས་སོགས་གསུངས་པ་འཐད་པའི་ཕྱིར།
གོང་དུ་འདོད་ན། དེ་ཆོས་ཅན་བྱང་ཆུབ་སེམས་དེ་མདོར་བསྡུ་ན། །ཞེས་པའི་དངོས་བསྟན་གྱི་
-
?
$



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཡིན་པར་ཐལ། འདོད་པའི་ཕྱིར། འདོད་ན། ཕན་ཡོན་དུ་མ་དང་ལྡན་པའི་བྱང་ཆུབ་
སེམས་དཔའི་སེམས་བསྐྱེད་ཡིན་པར་ཐལ། འདོད་པའི་ཕྱིར། ཁྱབ་སྟེ། སེམས་དེ་ཞེས་པ་ལ་
བསྙེག་མཚམས་ གཅིག་ཡོད་པའི་ཕྱིར། གོང་དུ་འདོད་ན། དེ་མ་ཡིན་པར་ཐལ། ཐེག་ཆེན་
སེམས་བསྐྱེད་མ་ཡིན་པའི་ཕྱིར་ཏེ། སྨོན་སེམས་ཙམ་དང་འཇུག་སེམས་ཙམ་གང་རུང་ཡིན་
པའི་ཕྱིར། གསུམ་པ་ལ། བྱང་སེམས་ཚོགས་ལམ་པའི་རྒྱུད་ཀྱི་བྱང་སེམས་སྡོམ་པའི་ངོ་བོར་
གྱུར་པའི་སྨོན་པ་སེམས་བསྐྱེད་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ།
འགྲོ་བར་འདོད་དང་ཞེས་པའི་དངོས་བསྟན་གྱི་ འགྲོ་འདོད་ཀྱི་དཔེས་མཚོན་པའི་བྱང་ཆུབ་
ཀྱི་སེམས་ཡིན་པའི་ཕྱིར་ཏེ། བྱང་ཆུབ་སྨོན་པའི་སེམས་དང་ནི་ཞེས་པའི་དངོས་བསྟན་གྱི་བྱང་
ཆུབ་ཀྱི་སེམས་ཡིན་པའི་ཕྱིར་ཏེ། སྨོན་པ་སེམས་བསྐྱེད་ཡིན་པའི་ཕྱིར། མ་གྲུབ་ན། དེ་སྨོན་པ་
སེམས་བསྐྱེད་ཡིན་པ་ཐལ། རྩོད་གཞི་དེ་ཡོད་པའི་ཕྱིར། བྱང་སེམས་ཚོགས་ལམ་པའི་རྒྱུད་ཀྱི་
སྨོན་འཇུག་གི་སེམས་བསྐྱེད་ཐམས་ཅད་བྱང་སྡོམ་ཡིན་པའི་ཕྱིར་ཏེ། དེའི་རྒྱུད་ཀྱི་དེ་ཐམས་
ཅད་མི་མཐུན་ཕྱོགས་ སྤོང་བའི་སྤོང་སེམས་དང་ལྡན་པའི་སེམས་བསྐྱེད་ཡིན་ པའི་ ཕྱིར།
ཁྱབ་པ་ཡོད་དེ། ས་པཎ་གྱི་སེམས་བསྐྱེད་ཆེན་མོ་ལས། སྨོན་འཇུག་གི་སེམས་བསྐྱེད་ལ་མི་
མཐུན་ཕྱོགས་སྤོང་བའི་སྤོང་སེམས་ཡོད་ན། གཉིས་ཀའང་སྡོམ་པར་འགྱུར་ཏེ། སྡོམ་པའི་
མཚན་ཉིད་དང་ལྡན་པའི་ཕྱིར། ཞེས་གསུངས་པ་འཐད་པའི་ཕྱིར། གོང་དུ་འདོད་ན། དེ་ཆོས་
ཅན། དོན་གཉེར་འགྲོ་བའི་བྱ་བས་ཟིན་པའི་དཔེས་མཚོན་པའི་བྱང་ཆུབ་ཀྱི་སེམས་ཡིན་པར་
ཐལ། འཇུག་པ་སེམས་བསྐྱེད་ཡིན་པའི་ཕྱིར་ཏེ། ཇི་ལྟར་འཇུག་པའི་སེམས་བཞིན་དུ་ཞེས་
པའི་དངོས་བསྟན་གྱི་འཇུག་སེམས་ཡིན་པའི་ཕྱིར་ཏེ། བསོད་ནམས་རྒྱུན་ཆགས་སུ་འབྱུང་
བའི་བྱང་ཆུབ་ཀྱི་སེམས་ཡིན་པའི་ ཕྱིར། ཁྱབ་སྟེ། ཇི་ལྟར་འཇུག་པའི་ཞེས་སོགས་རྐང་པ་
གཉིས་ཀྱི་འཇུག་ཏུ། གང་ནས་བཟུང་སྟེ་སེམས་ཅན་ཁམས། །མཐའ་ཡས་རབ་ཏུ་བསྒྲལ་བའི་
• ?
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼ ༨
ཕྱིར། །མི་ལྡོག་པ་ཡི་སེམས་ཀྱིས་སུ། །སེམས་དེ་ཡང་དག་བླངས་གྱུར་པ། །དེ་ནས་བཟུང་སྟེ་
གཉིད་ལོག་གམ། །བག་མེད་གྱུར་ཀྱང་བསོད་ནམས་ཤུགས། རྒྱུན་མི་ཆད་པ་དུ་མ་ཞིག།ནམ་
མཁའ་མཉམ་པར་ རབ་ཏུ་འབྱུང་། །ཞེས་གསུངས་པ་འཐད་པའི་ཕྱིར། །གོང་དུ་མ་གྲུབ་ན། །
དེར་ ཐལ། བྱང༌ ཆུབ་ སེམས་ དཔའི་ བསླབ་ པ་ ཡིན་པའི་ ཕྱིར་ཏེ། བྱང་ཆུབ་སེམས་དཔའི་
སེམས་བསྐྱེད་ཡིན་པའི་ཕྱིར། དེ་ལྟར་ན་སྨོན་འཇུག་གི་སེམས་བསྐྱེད་ཀྱི་དཔེ་འགལ་བའི་རྒྱུ་
མཚན་གྱིས་དེ་གཉིས་འགལ་བར་སྒྲུབ་པ་ནི་ཧ་ཅང་ཐལ་ཏེ། འོ་ན་ས་ལྟ་བུའི་སེམས་བསྐྱེད་
དང༌། ཟླ་བ་ལྟ་བུའི་སེམས་བསྐྱེད་ སོགས་ཀྱང་འགལ་བར་ཐལ། ས་དང་ཟླ་བ་འགལ་བའི་
ཕྱིར། གཞན་ཡང་སངས་རྒྱས་ཀྱི་ཕྲིན་ལས་གཅིག་ཉིད་བརྒྱ་བྱིན་སོགས་དཔེ་དགུའི་སྒོ་ནས་
སྟོན་པ་ཡང་མི་འཐད་པར་འགྱུར་ཏེ། དཔེ་བརྒྱ་བྱིན་དང་། རྔ་དང་། སྤྲིན་ལ་སོགས་པ་འགལ་
བའི་རྒྱུ་མཚན་གྱིས་དེ་དག་སོ་སོའི་དཔེས་བསྟན་པའི་དོན་ཡང་འགལ་བར་འགྱུར་བའི་ཕྱིར།
ཡང་འདིར་རྟོག་དཔྱོད་ཞུགས་པ་ཁ་ཅིག །དབུ་མ་པའི་ལུགས་ལ་སྨོན་འཇུག་གི་སེམས་བསྐྱེད་
སྟབས་གཅིག་ཏུ་ལེན་པས་སྨོན་འཇུག་མི་འགལ་བར་འཐད་ཀྱང་། སེམས་ཙམ་པའི་ལུགས་
ལ་སྨོན་འཇུག་ཆོ་ག་ཐ་དད་པས་སྔ་ཕྱི་རིམ་ཅན་དུ་ལེན་པས་སྨོན་འཇུག་དོན་གཅིག་པ་ལ་
གནོད་དེ། དེ་ཡང་། སེམས་ཙམ་པའི་ལུགས་ཀྱི་འཇུག་པ་སེམས་བསྐྱེད་ལེན་པའི་སྔ་རོལ་ཏུ་
སེམས་ཙམ་ལུགས་ཀྱི་ཆོ་ག་ལ་བརྟེན་ནས་སྨོན་པ་སེམས་བསྐྱེད་བླངས་མ་ཐག་པའི་སེམས་
བསྐྱེད་ཆོས་ཅན། འཇུག་པ་སེམས་བསྐྱེད་ཡིན་པར་ཐལ། སྨོན་པ་སེམས་བསྐྱེད་ཡིན་པའི་
ཕྱིར། ཁྱབ་པ་ཁས། རྟགས་ ཆོས་ ཅན་གྱིས་འགྲུབ། འདོད་ན། དེ་ཆོས་ཅན་འཇུག་པ་སེམས་
བསྐྱེད་མ་ཡིན་པར་ཐལ། འཇུག་པ་སེམས་བསྐྱེད་ཀྱི་སྔ་རོལ་ཏུ་བླངས་པའི་སེམས་བསྐྱེད་
ཡིན་པའི་ཕྱིར་ཏེ། འཇུག་པ་སེམས་བསྐྱེད་ཀྱི་སྔ་རོལ་ཏུ་བླངས་པའི་སྨོན་པ་སེམས་བསྐྱེད་
ཡིན་པའི་ཕྱིར། མ་གྲུབ་ན། དེར་ཐལ། འཇུག་པ་སེམས་བསྐྱེད་ཀྱི་སྔ་རོལ་ཏུ་སྨོན་པ་སེམས་
? 3 ]) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྐྱེད་ལེན་པ་ཡོད་པའི་ཕྱིར་ཏེ། སེམས་ཙམ་པའི་ལུགས་ལ་དེ་ལྟར་ཡོད་པ་གང་ཞིག། སེམས་
ཙམ་པའི་ལུགས་ལ་དེ་ལྟར་ཡོད་པ་དེ་ཐེག་ཆེན་གྱི་ལུགས་སྲོལ་ཚད་ལྡན་གཅིག་ཡིན་པའི་ཕྱིར་
ཏེ༑ ཐེག་པ་ཆེན་པོའི་སེམས་བསྐྱེད་ལ། །དབུ་མ་སེམས་ཙམ་རྣམ་པ་གཉིས།། ཞེས་གསུངས་
པའི་ཕྱིར་ཞེ་ན། ཁོ་བོ་ནི་དེ་གཉིས་གང་རུང་གཅིག་སྐྱེས་པ་ན། གཅིག་ཤོས་ཀྱང་ངེས་པར་
སྐྱེས་པས་ན། སེམས་ཙམ་པའི་ལུགས་ལ་ཡང་དེ་གཉིས་རིམ་ཅན་དུ་བླངས་པ་མེད་ཅིང་།
རིམ་ཅན་དུ་སྐྱེས་པ་ཡང་མེད་པས། འདིར་རྟགས་དང་པོ་མ་གྲུབ་ཟེར་བ་ལས་འོས་མེད་དོ། །
འོན་ཀྱང་སེམས་ཙམ་ལུགས་ ཀྱི་སྨོན་འཇུག་རིམ་ཅན་དུ་ལེན་པ་དང་སྐྱེས་པ་ཡོད་ཅིང་། །
སྤྱིར་སྨོན་འཇུག་རིམ་ཅན་དུ་ལེན་པ་དང་སྐྱེས་པ་མེད་དོ། །དེས་ན་སེམས་ཙམ་ལུགས་ཀྱི་ཆོ་ག་
ལ་བརྟེན་ནས་སེམས་ཙམ་ལུགས་ཀྱི་སྨོན་འཇུག་རིམ་ཅན་དུ་ལེན་པ་ཡོད་ཅིང་། དེ་ཡོད་པས་
སྤྱིར་དེ་ལྟར་ཡོད་པར་མི་འགྱུར་ཏེ། སེམས་ཙམ་པའི་ལུགས་ཀྱི་ཆོ་ག་ལ་བརྟེན་ནས་སྨོན་པ་
སེམས་བསྐྱེད་བླངས་མ་ཐག་པའི་སེམས་བསྐྱེད་དེ་སེམས་ཙམ་ལུགས་ཀྱི་འཇུག་པ་སེམས་
བསྐྱེད་མ་ ཡིན་ཀྱང་། སྤྱིར་འཇུག་པ་སེམས་བསྐྱེད་ཡིན་པའི་ཕྱིར་ཏེ། བསོད་ནམས་རྒྱུན་
ཆགས་སུ་འབྱུང་བའི་བྱང་སེམས་ཀྱི་བསླབ་པ་ཡིན་པའི་ཕྱིར། དེ་ལྟར་བྱས་པ་ལ་ཁོ་ན་རེ།
དེ་ཆོས་ཅན། སེམས་ཙམ་ལུགས་ཀྱི་འཇུག་པ་སེམས་བསྐྱེད་དུ་ཐལ། སེམས་ཙམ་ལུགས་ཀྱི་
ཆོ་ག་ལ་བརྟེན་ནས་ཐོབ་པའི་འཇུག་པ་སེམས་བསྐྱེད་ཡིན་པའི་ཕྱིར་ཏེ། སེམས་ཙམ་ལུགས་
ཀྱི་ཆོ་ག་ལ་བརྟེན་ནས་ཐོབ་པ་གང་ཞིག་འཇུག་པ་སེམས་བསྐྱེད་ཡིན་པའི་ཕྱིར་ཞེ་ན། འདིར་
མ་ངེས་ཏེ། འོ་ན་ཉན་ཐོས་ལུགས་སོགས་ཀྱི་ཆོ་ག་ལ་བརྟེན་ནས་སྡོམ་གསུམ་རིམ་ཅན་དུ་
བླངས་པའི་དགེ་སློང་རྡོ་རྗེ་འཛིན་པའི་རྒྱུད་ཀྱི་དགེ་སློང་གི་སྡོམ་པ་ཆོས་ཅན། ཉན་ཐོས་ཀྱི་ཆོ་
ག་ལ་བརྟེན་ནས་ཐོབ་པའི་སྔགས་སྡོམ་ཡིན་པར་ཐལ། ཉན་ཐོས་ལུགས་ཀྱི་ཆོ་ག་ལ་བརྟེན་
ནས་ཐོབ་པ་གང་ཞིག །སྔགས་སྡོམ་ཡིན་པའི་ཕྱིར། ཁྱབ་པ་སྟོབས་མཚུངས་སོ། །མདོར་ན་
.
} 1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་:ངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
ལུགས་མཆོག་འདི་ལ་ཐེག་ཆེན་སེམས་བསྐྱེད་མཚན་ཉིད་པ་ལམ་མ་ཞུགས་ན་མེད་ཅིང་། །
ཐེག་ཆེན་ལམ་ཞུགས་ཁོ་ན་ནས་ཡོད་དེ། སློབ་དཔོན་གྱིས་སེམས་བསྐྱེད་པ་ནི་གཞན་དོན་
ཕྱིར། །ཞེས་པའི་སྐབས་ཀྱི་བྱང་ཆུབ་སེམས་དཔའི་རྒྱུད་ཀྱི་སེམས་བསྐྱེད་ཐམས་ཅད་སྨོན་
འཇུག་གི་སེམས་བསྐྱེད་གཉིས་སུ་བསྡུས་ཤིང་། གཉིས་པོ་དེ་ཉིད་དཔེའི་སྒོ་ནས་ཉེར་གཉིས་
སུ་བྱས་པའི་མ་མཐའི་ས་མཚམས་ཐེག་ཆེན་གྱི་ཚོགས་ལམ་ཆུང་ངུ་ནས་བཞག་པའི་ཕྱིར་ཏེ།
དེ་ལ་དང་པོ་གསུམ་ནི་ཆུང་ངུ་དང་ཞེས་སོགས་སྔར་དྲངས་པ་དེའི་ཕྱིར་རོ། ། །
གསུམ་པ་ནི། མཁས་པ་ཕལ་ཆེར་སྨོན་འཇུག་གང་རུང་གི་སེམས་བསྐྱེད་ཡིན་ན།
ཀུན་རྫོབ་སེམས་བསྐྱེད་ཡིན་པས་ཁྱབ་གསུངས་པ་མི་འཐད་དེ། ས་དང་པོའི་མཉམ་བཞག་
པའི་རྒྱུད་ཀྱི་སེམས་བསྐྱེད་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། སྨོན་པ་
དང་འཇུག་པའི་ངོ་བོ་ཉིད་ནི་རྣམ་པ་གཉིས་སོ་ཞེས་པའི་དངོས་བསྟན་གྱི་སེམས་བསྐྱེད་ཡིན་
པའི་ཕྱིར་ཏེ། སྨོན་འཇུག་གང་རུང་གི་སེམས་བསྐྱེད་ཡིན་པའི་ཕྱིར་ཏེ། སེམས་བསྐྱེད་པ་ནི་
གཞན་དོན་ཕྱིར་ཞེས་པའི་དངོས་བསྟན་གྱི་བྱང་ཆུབ་སེམས་དཔའི་རྒྱུད་ཀྱི་སེམས་བསྐྱེད་ཡིན་
པའི་ ཕྱིར། ཁྱབ་སྟེ། དེའི་དངོས་བསྟན་ གྱི་ བྱང་ཆུབ་སེམས་དཔའི་རྒྱུད་ཀྱི་སེམས་བསྐྱེད་
ཐམས་ཅད་སྨོན་འཇུག་གཉིས་པོ་གང་རུང་དུ་འདུས་དགོས་པ་དེ། སྨོན་པ་དང་འཇུག་པའི་ངོ་
བོ་ཉིད་ནི་རྣམ་པ་གཉིས་སོ་ཞེས་པའི་བསྟན་དོན་ཡིན་པའི་ཕྱིར། གོང་དུ་འདོད་ན། དེ་ཆོས་
ཅན། ཀུན་རྫོབ་སེམས་བསྐྱེད་མ་ཡིན་པར་ཐལ། དོན་དམ་སེམས་བསྐྱེད་ཡིན་པའི་ཕྱིར་ཏེ།
ཐེག་ཆེན་འཕགས་པའི་མཉམ་བཞག་པའི་རྒྱུད་ཀྱི་སེམས་བསྐྱེད་ཡིན་པའི་ཕྱིར། །ཡང་དེ་ཆོས་
ཅན། སྨོན་འཇུག་གང་རུང་གི་སེམས་བསྐྱེད་ཡིན་པར་ཐལ། འཇུག་པ་སེམས་བསྐྱེད་ཡིན་
པའི་ཕྱིར་ཏེ། བྱང་ཆུབ་སེམས་དཔའི་ཉེས་སྤྱོད་སྡོམ་པའི་ཚུལ་ཁྲིམས་དང་། དེའི་དགེ་བ་ཆོས་
སྡུད་ཀྱི་ཚུལ་ཁྲིམས་དང༌། དེའི་སེམས་ཅན་དོན་བྱེད་ཀྱི་ཚུལ་ཁྲིམས་གསུམ་པོ་གང་རུང་ཡིན་
- 23 2 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར། ཁྱབ་སྟེ། བྱང་སའི་ཚུལ་ཁྲིམས་ལེའུར། བྱང་ཆུབ་སེམས་དཔའི་ཚུལ་ཁྲིམས་
གསུམ་པོ་དེ་འཇུག་པ་སེམས་བསྐྱེད་དབྱེ་བར་གསུངས་པ་འཐད་པའི་ཕྱིར། གོང་དུ་མ་གྲུབ་ན།
དེར་ཐལ། དེའི་དགེ་བ་ཆོས་སྡུད་ཀྱི་ཚུལ་ཁྲིམས་ཡིན་པའི་ཕྱིར་ཏེ། བྱང་ཆུབ་སེམས་དཔའི་
རྒྱུད་ཀྱི་དོན་དམ་སེམས་བསྐྱེད་ཡིན་པའི་ཕྱིར། དེས་ན་བྱང་སེམས་འཕགས་པ་མཉམ་བཞག་
པའི་རྒྱུད་ཀྱི་སེམས་བསྐྱེད་ཐམས་ཅད་སྨོན་པ་སེམས་བསྐྱེད་དང་། འཇུག་པ་སེམས་བསྐྱེད་
དང༌། དོན་དམ་སེམས་བསྐྱེད་གསུམ་ཀ་ཡིན་ཏེ། དེ་ཐམས་ཅད་ཐེག་ཆེན་ལམ་ཞུགས་ཀྱི་རྒྱུད་
ཀྱི་གཞན་དོན་དུ་རྫོགས་པའི་བྱང་ཆུབ་ཐོབ་པར་འདོད་པའི་འདུན་པ་མཚུངས་ལྡན་དང་བཅས་
པ་ཡིན་པའི་ཕྱིར་དང་། དེའི་རྒྱུད་ཀྱི་བྱང་ཆུབ་ཀྱི་ཆེད་དུ་ལམ་སྒྲུབ་པའི་སེམས་དཔའ་མཚུངས་
ལྡན་དང་བཅས་པ་ཡིན་པའི་ཕྱིར་དང་། རྣམ་པར་མི་རྟོག་པའི་ཡེ་ཤེས་ཡིན་པའི་ཕྱིར་རོ། །
དེས་མཚོན་ནས་བྱང་སེམས་སོ་སྐྱེའི་རྒྱུད་ཀྱི་སེམས་བསྐྱེད་ཐམས་ཅད་དང༌། བྱང་འཕགས་
རྗེས་ཐོབ་པའི་རྒྱུད་ཀྱི་སེམས་བསྐྱེད་ཐམས་ཅད་སྨོན་འཇུག་གི་སེམས་བསྐྱེད་དང་། ཀུན་རྫོབ་
སེམས་བསྐྱེད་གསུམ་ཀ་ཡིན་ནོ། །ས་དང་པོའི་ཁྱད་པར་ལམ་གྱི་ངོ་བོར་གྱུར་པའི་ཏིང་ངེ་
འཛིན་སེངྒེ་རྣམ་བསྒྱིངས་དང་། ཐོད་རྒལ་གྱི་སྙོམས་འཇུག་སོགས་ནི་ཏིང་ངེ་འཛིན་ལ་མཉམ་
པར་བཞག་པའི་སྙོམས་པར་ཞུགས་པ་ཡིན་པས། མཉམ་བཞག་གི་མིང་གིས་བཏགས་པ་ཡོད་
ཀྱང་། རྗེས་ཐོབ་ཀྱི་གནས་སྐབས་སུ་འབྱུང་བས་ཀུན་རྫོབ་སེམས་བསྐྱེད་ཡིན་ནོ། །འཁྲུལ་
གཞི་འདི་བསལ་བའི་ཕྱིར་དུ་འདི་ཉིད་ལས། ཆོས་ཉིད་ལ་མཉམ་པར་བཞག་པའི་སེམས་
བསྐྱེད་ཐམས་ཅད་ཅེས་བཤད་དོ། །མདོར་བསྡུ་ན། ཐེག་ཆེན་སེམས་བསྐྱེད་ཀྱི་མཚན་ཉིད་ནི།
རྫོགས་པའི་བྱང་ཆུབ་ཀྱི་སྒྲུབ་པ་ཁྱད་པར་བ་དང་། བྱང་སེམས་ཀྱི་སྡོམ་པའི་མཚན་ཉིད་ནི།
རྫོགས་པའི་བྱང་ཆུབ་ཀྱི་སྒྲུབ་པ་ཁྱད་པར་བ་གང་ཞིག །མི་མཐུན་ཕྱོགས་སྤོང་བའི་སེམས་པ་
མཚུངས་ལྡན་དང་བཅས་པ་མངོན་གྱུར་དང་དབང་ལྡན་གང་རུང་རྒྱུན་ཆགས་པའོ། །སྒྲུབ་པ་
- ?
}：3-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
ཁྱད་པར་བ་སྨོས་པའི་དགོས་པ་ནི་རྣམ་བཅད་ལ་ཐེག་དམན་གྱི་སྒྲུབ་པ་རྣམས་བཅད་ནས་
ཡོངས་གཅོད་ལ་ཐེག་ཆེན་གྱི་སྒྲུབ་པ་རྣམས་སྡུད་པའི་ཆེད་ཡིན་ཏེ། དབུ་མ་ངེས་དོན་རབ་
གསལ་ལས། མཐར་ཐུག་ཐེག་པ་གཅིག་པའི་ལུགས་ལ། ཐེག་པ་གསུམ་གྱི་སྒྲུབ་པ་ཐམས་
ཅད་རྫོགས་པའི་བྱང་ཆུབ་ཀྱི་སྒྲུབ་པ་ཡིན་མོད་ཀྱི། ཐེག་པ་འོག་མ་གཉིས་ཀྱི་སྒྲུབ་པ་ལས་
དམིགས་པ་སོགས་གསུམ་གྱི་སྒོ་ནས་ཁྱད་པར་དུ་འཕགས་པ་ནི་ཐེག་ཆེན་གྱི་སྒྲུབ་པ་ཡིན་ལ།
ཞེས་གསུངས་པའི་ཕྱིར། གནད་འདི་མ་རྟོགས་པར་ཉང་སྟོད་ཀ་ཆེན་པས། བྱང་ཆུབ་ཀྱི་སྒྲུབ་
པ་ཁྱད་པར་སེམས་བསྐྱེད་ཀྱི་མཚན་ཉིད་དང་། ཉན་ཐོས་ཀྱི་བྱང་ཆུབ་ཀྱི་སྒྲུབ་པ་ཁྱད་པར་བ་
ཉན་ཐོས་ཀྱི་སེམས་བསྐྱེད་ཀྱི་མཚན་ཉིད་དང་། རང་རྒྱལ་གྱི་སེམས་བསྐྱེད་དང་། ཐེག་ཆེན་གྱི་
སེམས་བསྐྱེད་ལ་ཡང་དེ་དང་དེའི་བྱང་ཆུབ་ཀྱི་སྒྲུབ་པ་ཁྱད་པར་བ་མཚན་ཉིད་དུ་འཇོག་པར་
མཛད་ པ་དང་། ཁ་ཅིག ཁྱད་ པར་ སྨོས་ པ་ནི། རྣམ་མཁྱེན་སྡུད་པའི་ཆེད་ཡིན་ པས། རྣམ་
མཁྱེན་རྫོགས་པའི་བྱང་ཆུབ་ཀྱི་སྒྲུབ་པ་ཁྱད་པར་བ་ཡིན་ཞིང་། དེའི་སྒྲུབ་པ་མ་ཡིན་ཞེས་
གསུངས་པ་རྣམས་ནི་བདག་ཉིད་ཆེན་པོ་ས་པཎ་དང་ཀུན་མཁྱེན་བླ་མའི་དགོངས་པ་མ་ཡིན་
ནོ༑ ༑རང་གི་ལུགས་ནི་ཐེག་པ་གསུམ་གྱི་སྒྲུབ་པ་ཐམས་ཅད་རྫོགས་པའི་བྱང་ཆུབ་ཀྱི་སྒྲུབ་པ་
ཡིན་ནོ། །མཐར་ཐུག་ཐེག་པ་གཅིག་པ་པའི་ལུགས་ལ་ལམ་ཐམས་ཅད་སངས་རྒྱས་ཀྱི་ལམ་
དང་རིགས་ཐམས་ཅད་སངས་རྒྱས་ཀྱི་རིགས་ཡིན་པའི་ཕྱིར་རོ། །ཐེག་པ་འོག་མ་གཉིས་ཀྱི་
སྒྲུབ་པ་ནི་རྫོགས་པའི་བྱང་ཆུབ་ཀྱི་སྒྲུབ་པ་ཙམ་དང༌། ཐེག་ཆེན་གྱི་སྒྲུབ་པ་ནི་དེ་ལས་ཁྱད་པར་
དུ་འཕགས་པའི་རྫོགས་པའི་བྱང་ཆུབ་ཀྱི་སྒྲུབ་པ་ཁྱད་པར་བ་ཞེས་གསུངས་ཤིང་། རྣམ་མཁྱེན་
ནི་རྫོགས་པའི་བྱང་ཆུབ་ཀྱི་སྒྲུབ་པ་ཁྱད་པར་བ་མ་ཟད་དེའི་སྒྲུབ་པ་ཡང་ཡིན་ཏེ། ས་པཎ་གྱི་
སེམས་བསྐྱེད་ཆེན་མོའི་ཆོ་གར། སྒྲུབ་པའི་སྒྲ་སྒྲུབ་པར་བྱེད་པ་དང་། བསྒྲུབས་ཟིན་པ་གཉིས་
ཀ་ལ་འཇུག་པས་སངས་རྒྱས་ཀྱི་ས་ལ་མ་ཁྱབ་པར་ཐལ་བའི་སྐྱོན་མེད་པར་གསུངས་པའི་
- 9.3.-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར། གཞན་དུ་ན་སྐྱོན་འདི་སྤོང་བ་དོན་མེད་པར་འགྱུར་རོ། །ཉན་རང་གི་བྱང་ཆུབ་ཀྱི་སྒྲུབ་པ་
ཁྱད་པར་བ་ནི་གཞུང་ལུགས་ཚད་ལྡན་ལས་བཤད་ཚོད་མེད་དོ། །བྱང་སྡོམ་གྱི་མཚན་ཉིད་ཀྱི་
ཟུར་དུ་དབང་ལྡན་རྒྱུན་ཆགས་པ་སྦྱོར་བ་ནི། ཁ་ཅིག་ཞེ་སྡང་དྲག་པོ་མངོན་གྱུར་དུ་ལྡན་པའི་
བྱང་སེམས་ཚོགས་ལམ་པའི་རྒྱུད་ལ་བྱང་སྡོམ་མེད་པར་ཐལ། དེའི་རྒྱུད་ལ་མི་མཐུན་ཕྱོགས་
སྤོང་བའི་སེམས་པ་མཚུངས་ལྡན་དང་བཅས་པ་མེད་པའི་ཕྱིར་ཏེ། དེའི་རྒྱུད་ལ་གཞན་ལ་
གནོད་སེམས་དྲག་པོ་མངོན་གྱུར་དུ་ཡོད་པའི་ཕྱིར་ཞེ་ན། འདིར་མ་ངེས་ཏེ། དེའི་རྒྱུད་ལ་
གཞན་ལ་གནོད་པ་སྤོང་བ་དང་གཞན་ལ་ཕན་པ་སྒྲུབ་པའི་སེམས་པ་མཚུངས་ལྡན་དང་བཅས་
པ་དབང་ལྡན་དུ་ཡོད་པས་བྱང་སེམས་ཀྱི་སྡོམ་པ་མ་བཏང་བ་ཡིན་ནོ། །ཞེས་ཤེས་པའི་ཕྱིར་དུ་
མངོན་གྱུར་དང་དབང་ལྡན་གང་རུང་རྒྱུན་ཆགས་པ་སྨོས་པ་ཡིན་ནོ། །དབྱེ་བ་ལ་ས་མཚམས་
ཀྱི་སྒོ་ནས་དབྱེ་ན། མོས་ པས་ སྤྱོད་ པའི་སེམས་བསྐྱེད། ལྷག་བསམ་རྣམ་དག་གི་སེམས་
བསྐྱེད། རྣམ་པར་སྨིན་པའི་སེམས་བསྐྱེད། སྒྲིབ་པ་སྤངས་བའི་སེམས་བསྐྱེད་དང་བཞི་ཡོད་
དེ༑ ༑མདོ་སྡེ་རྒྱན་ལས། སེམས་བསྐྱེད་དེ་ནི་ས་རྣམས་དང་། །མོས་དང་ལྷག་བསམ་དག་པ་
དང་། །རྣམ་པ་སྨིན་པ་གཞན་དུ་འདོད། །དེ་བཞིན་སྒྲིབ་པ་སྤངས་པའོ། །ཞེས་གསུངས་པའི་
ཕྱིར། །དེ་ཡང་དང་པོ་ནི། ཐེག་ཆེན་གྱི་ཚོགས་སྦྱོར་གྱི་གནས་སྐབས་ཀྱི་སེམས་བསྐྱེད་ལྟ་བུ།
གཉིས་པ་ནི་མ་དག་ས་བདུན་གྱི་གནས་སྐབས་ཀྱི་སེམས་བསྐྱེད་ལྟ་བུ། གསུམ་པ་ནི་དག་པ་
ས་གསུམ་གྱི་གནས་སྐབས་ཀྱི་སེམས་བསྐྱེད་ལྟ་བུ། བཞི་པ་ནི། སངས་རྒྱས་སའི་སེམས་
བསྐྱེད་ལྟ་བུའོ། །དཔེའི་སྒོ་ནས་དབྱེ་ན་ས་ལྟ་བུའི་སེམས་བསྐྱེད་སོགས་ཉེར་གཉིས་སོ། །
དམིགས་ཡུལ་གྱི་སྒོ་ནས་དབྱེ་ན་སྨོན་པ་སེམས་བསྐྱེད་དང་འཇུག་པ་སེམས་བསྐྱེད་གཉིས།
མཚན་ཉིད་རིམ་བཞིན་རྫོགས་པའི་བྱང་ཆུབ་ཀྱི་སྒྲུབ་པ་ཁྱད་པར་བགང་ཞིག་འབྲས་བུ་རྫོགས་
པའི་བྱང་ཆུབ་ཐོབ་པར་འདོད་པའི་འདུན་པ་མཚུངས་ལྡན་དང་བཅས་པ་དང་དེ་གང་ཞིག་བྱང་
- 2 3， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༦ ༨
ཆུབ་ཀྱི་ཆེད་དུ་ལམ་སྒྲུབ་པར་འདོད་པའི་འདུན་པ་མཚུངས་ལྡན་དང་བཅས་པའོ། །ངོ་བོའི་སྒོ་
ནས་དབྱེ་ན། དོན་དམ་སེམས་བསྐྱེད་དང་། ཀུན་རྫོ་བ་སེམས་བསྐྱེད་གཉིས། མཚན་ཉིད་རིམ་
བཞིན་རྣམ་པར་མི་རྟོག་པའི་ཡེ་ཤེས་ཀྱིས་བསྡུས་པའི་རྫོགས་པའི་བྱང་ཆུབ་ཀྱི་སྒྲུབ་པ་ཁྱད་
པར་བ་དང༌། དེས་མ་བསྡུས་པའི་རྫོགས་པའི་བྱང་ཆུབ་ཀྱི་སྒྲུབ་པ་ཁྱད་པར་བའོ། །དོན་དམ་
སེམས་བསྐྱེད་དང་ཆོས་ཉིད་བསྒོམ་སྟོབས་ཀྱིས་ཐོབ་པའི་ཐེག་ཆེན་འཕགས་པའི་མཉམ་
བཞག་ཡེ་ཤེས་དོན་གཅིག །མཚན་གཞི་ནི་ས་དང་པོའི་མཉམ་བཞག་ཡེ་ཤེས་ནས་ས་བཅུའི་
མཉམ་བཞག་ཡེ་ཤེས་ཀྱི་བར་ཡིན་ཏེ། རྫོགས་པའི་སངས་རྒྱས་རབ་བསྙེན་བྱས། །བསོད་
ནམས་ཡེ་ཤེས་ཚོགས་རབ་བསགས། །ཆོས་ལ་མི་རྟོག་ཡེ་ཤེས་ནི། །སྐྱེས་ཕྱིར་དེ་ནི་དམ་པར་
འདོད། །ཅེས་གསུངས་པའི་ཕྱིར། ཀུན་རྫོ་བ་སེམས་བསྐྱེད་ལ་གྲོགས་དགེ་བའི་བཤེས་གཉེན་
གྱི་སྟོབས་ཀྱིས་ཐོབ་པའི་སེམས་བསྐྱེད་དང་། རྒྱུ་རིགས་སད་པའི༴ དགེ་རྩ་བྱས་པའི༔ ཐེག་
ཆེན་གྱི་མདོ་སྡེ་ལ་ཐོས་བསམ་བྱས་པའི དགེ་བ་ཡུན་རིང་དུ་གོམས་པའི་སྟོབས་ཀྱིས་ཐོབ་
པའི་སེམས་བསྐྱེད་དང་ལྔ་ཡོད་པ་ལས།དང་པོ་བཞི་ནི་སླར་ལྡོག་སླ་བས་མི་བརྟན་པ་དང་། ལྔ་
པ་ནི་ལྡོག་དཀའ་བས་རྒྱུན་བརྟན་པའི་སེམས་བསྐྱེད་ཅེས་གསུངས་ཤིང་། ལྔ་ཆར་ཡང་རགས་
པ་བརྡ་ལས་བྱུང་ཞིང་། གཞན་རྐྱེན་རྒྱུའི་གཙོ་བོར་བྱས་པ་ལས་བྱུང་བའི་སེམས་བསྐྱེད་ཡིན་
ཏེ༑ གྲོགས་ སྟོབས་ རྒྱུ་ སྟོབས་ རྩ་ བའི་སྟོབས།། ཐོས སྟོབས་ དགེ་བ་གོམས་ པ་ ལས། །མི་
བརྟན་ པ་ དང༌ བརྟན་ འབྱུང་ བ། །གཞན་ གྱིས་ བསྟན་ པའི་ སེམས་ བསྐྱེད་ བཤད། །ཅེས་
གསུངས་པའི་ཕྱིར། སེམས་བསྐྱེད་བསྟན་ཟིན་ནས།། །།
༈ གཉིས་པ་གདམས་ངག་བཤད་པ་ནི། ཐེག་ཆེན་སེམས་བསྐྱེད་ཀྱི་འོག་ཏུ་ཐེག་ཆེན་
གྱི་གདམས་ངག་འཆད་པའི་རྒྱུ་མཚན་ཡོད་དེ། ཐེག་ཆེན་སེམས་བསྐྱེད་ཐོབ་པའི་བྱང་སེམས་
དེས་སེམས་བསྐྱེད་ཀྱི་སྐབས་སུ་དམིགས་ཡུལ་དུ་བྱས་པ་དེ་ཐོབ་པའི་ཕྱིར་དུ་གདམས་ངག་
- 2 3
6 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉན་ དགོས་པའི་ ཕྱིར། གདམས་ངག་དངོས་ནི། སྒྲུབ་ པ་ རང་གི་ངོ་བོ་ལ་ འདོམས་ པའི་
གདམས་ངག །དམིགས་ཡུལ་ འཕགས་ པའི་བདེན་བཞི་ལ༴ སྒྲུབ་ པའི་རྟེན་དཀོན་མཆོག་
གསུམ་ལ༴ སྒྲུབ་པའི་མི་མཐུན་ཕྱོགས་སེལ་བར་བྱེད་པའི་མ་ཞེན་པའི་བརྩོན་འགྲུས་ལ
ཡོངས་སུ་མི་ངལ་བའི་བརྩོན་འགྲུས་ལ༴ ལམ་ཡོངས་སུ་འཛིན་པའི་བརྩོན་འགྲུས་ལ༴ སྒྲུབ་
པའི་ཡོན་ཏན་ལྔ་ལ༴ མངོན་ཤེས་དྲུག་ལ༴ ཐེག་ཆེན་གྱི་མཐོང་ལམ་ལ་འདོམས་པའི༔ ཐེག་
ཆེན་གྱི་སྒོམ་ལམ་ལ་འདོམས་པའི་གདམས་ངག་དང་བཅུར་ཡོད་དོ། །ཞེས་པ་ནི་སྒྲུབ་དང་
ཞེས་པ་ནས་བཅུའི་བདག་ཉིད་ཤེས་པར་བྱ། །ཞེས་པའི་བར་གྱིས་བསྟན། དེ་ཡང་དང་པོའི་
མཚན་གཞི་ནི། གདམས་ངག་དོན་དུ་གཉེར་བའི་བྱང་སེམས་ལ་གནས་སྐབས་དང་མཐར་
ཐུག་གི་འབྲས་བུ་སྒྲུབ་པའི་ཆེད་དུ་བདེན་གཉིས་ལས་མི་འདའ་བར་ཐབས་ཤེས་ཟུང་འབྲེལ་
གྱི་སྒོ་ནས་ཤེར་ཕྱིན་སྒྲུབས་ཤིག།ཅེས་འདོམས་པར་བྱེད་པའི་མདོ་ཚིག་གོ །གཉིས་པ་ནི། དེ་
ལ་དེའི་ཆེད་དུ་དམིགས་པ་བདེན་བཞི་ལས་མི་འདའ་བར་ཐབས་ཤེས་ཟུང་འབྲེལ་གྱི་སྒོ་ནས་
དེ་སྒྲུབས་ཤིག་ཅེས་འདོམས་པར་བྱེད་པའི་མདོ་ཚིག་གོ །གསུམ་པ་ནི། དེ་ལ་དེའི་ཆེད་དུ་རྟེན་
དཀོན་མཆོག་གསུམ་ལས་མི་འདའ་བར་སོགས་དང་། བཞི་པ་ནི། དེ་ལ་དེའི་ཆེད་དུ་མ་ཞེན་
པའི་བརྩོན་འགྲུས་ལས་མི་འདའ་བར་ཞེས་སོགས་དང་། ལྔ་པ་ནི། དེ་ལ་དེའི་ཆེད་དུ་ཡོངས་
སུ་མི་ངལ་བའི་བརྩོན་འགྲུས་ལས་མི་འདའ་བར་ཞེས་སོགས་དང་། དྲུག་པ་ནི། དེ་ལ་དེའི་
ཆེད་དུ་ལམ་ཡོངས་སུ་འཛིན་པའི་བརྩོན་འགྲུས་ལས་མི་འདའ་བར་ཞེས་སོགས་དང་། བདུན་
པ་ནི། དེ་ལ་དེའི་ཆེད་དུ་སྒྲུབ་པའི་ཡོན་ཏན་སྤྱན་ལྔ་ལས་མི་འདའ་བར་ཞེས་སོགས་དང་།
བརྒྱད་པ་ནི། དེ་ལ་དེའི་ཆེད་དུ་མངོན་ཤེས་དྲུག་ལས་མི་འདའ་བར་ཞེས་སོགས་དང་། དགུ་པ་
ནི༑ དེ་ལ་དེའི་ཆེད་དུ་སྒྲུབ་པའི་ཁྱད་པར་མཐོང་ལམ་ལས་མི་འདའ་བར་ཞེས་སོགས་དང༌།
བཅུ་པ་ནི། གདམས་ངག་དོན་དུ་གཉེར་བའི་བྱང་སེམས་ལ་གནས་སྐབས་དང་མཐར་ཐུག་གི་
- 2 3
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་ལངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
འབྲས་བུ་སྒྲུབ་པའི་ཆེད་དུ་སྒྲུབ་པ་མཐར་ཐུག་པར་བྱེད་པའི་རྒྱུ་སྒོམ་ལམ་ལས་མི་འདའ་བར་
ཐབས་ཤེས་ཟུང་འབྲེལ་གྱི་སྒོ་ནས་ཤེར་ཕྱིན་སྒྲུབས་ཤིག །ཅེས་འདོམས་པར་བྱེད་པའི་མདོ་
ཚིག་ ཡིན་ཏེ། འདི་ཉིད་ལས། ཡུལ་ བྱང་ ཆུབ་ཏུ་སེམས་བསྐྱེད་ནས་གདམས་ངག་དོན་དུ་
གཉེར་བའི་བྱང་སེམས་ལ་གནས་སྐབས་དང་མཐར་ཐུག་གི་འབྲས་བུ་སྒྲུབ་པའི་ཆེད་དུ་བདེན་
གཉིས་ལས་མི་འདའ་བར་ཐབས་ཤེས་ཟུང་འབྲེལ་གྱི་སྒོ་ནས་ཤེར་ཕྱིན་སྒྲུབས་ཤིག་ཅེས་
འདོམས་པར་བྱེད་པའི་མདོ་ཚིག་གོ་ཞེས་དང་། དེ་དག་ལ་འདོམས་པར་བྱེད་པའི་གདམས་
ངག་གི་ངོས་འཛིན་ནི། སྔ་མ་ལ་དཔགས་ནས་ཤེས་པར་བྱའོ། །ཞེས་གསུངས་པའི་ཕྱིར། །
དེས་ན་འདིར་བསྟན་གྱི་གདམས་ངག་བཅུ་པོ་གང་རུང་ཡིན་ན། ཤེར་ཕྱིན་གྱི་མདོ་ཚིག་ཡིན་
པས་ཁྱབ་པ་ཡིན་ནོ། །སྒྲུབ་དང་ཞེས་པའི་དངོས་བསྟན་གྱི་སྒྲུབ་པ་ནི། བྱང་སེམས་སོ་སྐྱེའི་
གནས་སྐབས་ཀྱི་སྒྲུབ་པ་ཡིན་ཏེ། འདི་ནི་སྤྱི་དང་བྱེ་བྲག་གཉིས་ཀྱི་ཟླས་ཕྱེ་བའི་སྤྱིའི་སྒྲུབ་པ་
གཙོ་ཆེ་བའི་ཕྱིར་སྒྲུབ་པའི་རྟེན་དཀོན་མཆོག་གསུམ་ལ་མཐའ་དཔྱད་ན། དོན་གཉིས་མཐར་
ཕྱིན་གྱི་སྐྱབས་གནས་དང་། སངས་རྒྱས་དཀོན་མཆོག་དང་། འབྲས་བུ་ཆོས་སྐུ་རྣམས་དོན་
གཅིག །ཟག་མེད་རྣམ་བྱང་གི་བདེན་པ་དང་། ཆོས་དཀོན་མཆོག་དང་འགོག་བདེན་དང་།
ལམ་བདེན་གང་རུང་རྣམས་དོན་གཅིག །ཡོན་གནས་སུ་གྱུར་པའི་འཕགས་པ་དང་། དགེ་
འདུན་དཀོན་མཆོག་དང་། འཕགས་པའི་གང་ཟག་རྣམས་དོན་གཅིག་གོ །ཀུན་མཁྱེན་བླ་མའི་
དགོངས་པ་ཇི་ལྟ་བ་བཞིན་བདག་གཞན་ཀུན་གྱི་རྒྱུད་ལ་འཇུག་པར་ཤོག །འདིར་ཁ་ཅིག།
འདུས་མ་བྱས་པ་ལ་སོགས་པའི་ཡོན་ཏན་བརྒྱད་དང་ལྡན་པའི་མཐར་ཐུག་གི་སྐྱབས་གནས་
ཡིན་ན། སངས་རྒྱས་ལ་སོགས་དཀོན་མཆོག་གསུམ་ཞེས་པའི་དངོས་བསྟན་གྱི་སངས་རྒྱས་
དཀོན་མཆོག་ཡིན་པས་ཁྱབ། བྱང་སེམས་ཀྱི་རྒྱུད་ཀྱི་ལམ་བདེན་དང་འགོག་བདེན་གང་རུང་
ཡིན་ན། དེའི་དངོས་བསྟན་གྱི་ཆོས་དཀོན་མཆོག་ཡིན་པས་ཁྱབ། ཉོན་སྒྲིབ་སྤངས་པའི་རྒྱལ་
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྲས་ཡིན་ན། དེའི་དངོས་བསྟན་གྱི་དགེ་འདུན་དཀོན་མཆོག་ཡིན་པས་ཁྱབ་ཟེར་བ་མི་འཐད་
དེ༑ དང་པོ་ལ། སྟོན་པ་ཤཱཀྱ་ཐུབ་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ།
འདུས་མ་བྱས་པ་ལ་སོགས་པའི་ཡོན་ཏན་བརྒྱད་དང་ལྡན་པའི་སངས་རྒྱས་ཡིན་པའི་ཕྱིར་ཏེ།
སངས་རྒྱས་སའི་རང་དོན་དང་གཞན་དོན་གྱི་ཡོན་ཏན་མཐའ་དག་དང་ལྡན་པའི་སངས་རྒྱས་
ཡིན་པའི་ཕྱིར། ཁྱབ་སྟེ། རྒྱུད་བླ་ནས་བཤད་པའི་འདུས་མ་བྱས་པ་ལ་སོགས་པའི་ཡོན་ཏན་
གསུམ་ནི་སངས་རྒྱས་སའི་རང་དོན་གྱི་ཡོན་ཏན་དང་། མཁྱེན་དང་བརྩེ་དང་ནུས་པ་ལྡན་ཞེས་
པའི་དེ་གསུམ་ནི་སངས་རྒྱས་སའི་གཞན་དོན་གྱི་ཡོན་ཏན་ཡིན་པའི་ཕྱིར་ཏེ། དེའི་མཇུག་ཏུ།
དོན་གཉིས་ལྡན་པའི་སངས་རྒྱས་ཉིད། །ཅེས་གསུངས་པའི་ཕྱིར། གོང་དུ་མ་གྲུབ་ན། དེར་
ཐལ། དོན་གཉིས་མཐར་ཕྱིན་གྱི་སངས་རྒྱས་འཕགས་པ་ཡིན་པའི་ཕྱིར། རྩ་བར་འདོད་ན།
དེ་ཆོས་ཅན། ཆོས་སྐུ་ཡིན་པར་ཐལ། འདོད་པའི་ཕྱིར། ཁྱབ་སྟེ། འདི་ཉིད་ལས། ཡོན་ཏན་
དྲུག་གམ་བརྒྱད་དང་ལྡན་པའི་ཆོས་སྐུ་ནི་སངས་རྒྱས་དཀོན་མཆོག་ཅེས་གསུངས་པ་འཐད་
པའི་ཕྱིར། གོང་དུ་འདོད་ན། དེ་ཆོས་ཅན། ཆོས་སྐུ་མ་ཡིན་པར་ཐལ། གཟུགས་སྐུ་ཡིན་པའི་
ཕྱིར་ཏེ། ལོངས་ སྤྲུལ་ གང་ རུང་ ཡིན་ པའི་ ཕྱིར། གཉིས་པ་ལ། ཉན་ཐོས་དགྲ་བཅོམ་པའི་
རྟོགས་པ་སྔོན་དུ་སོང་བའི་བྱང་སེམས་ཚོགས་ལམ་པའི་རྒྱུད་ཀྱི་ཉོན་སྒྲིབ་སྤངས་པའི་སྤངས་
པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། བྱང་སེམས་ ཀྱི་རྒྱུད་ཀྱི་འགོག་
བདེན་ཡིན་པའི་ཕྱིར། རང་རྒྱུ་བར་ཆད་མེད་ལམ་སྔོན་སོང་གི་བྱང་སེམས་སོ་སྐྱེའི་རྒྱུད་ཀྱི་
སྤངས་ པ་ ཡིན་ པའི་ ཕྱིར་ཏེ། ཆོས་ ཅན་ ཡིན་ པའི་ ཕྱིར། རྩ་ བར་ འདོད་ན། དེ་ཆོས་ཅན།
བྱང་འཕགས་ཀྱི་རྒྱུད་ཀྱི་འགོག་ལམ་གང་རུང་ཡིན་པར་ཐལ། འདོད་པའི་ཕྱིར། འདོད་ན།
དེ་མ་ཡིན་པར་ཐལ། བྱང་སེམས་སོ་སྐྱེའི་རྒྱུད་ཀྱི་འགོག་བདེན་ཡིན་པའི་ཕྱིར། གསུམ་པ་ལ།
ཉན་ཐོས་དགྲ་བཅོམ་པའི་རྟོགས་པ་སྔོན་སོང་གི་བྱང་སེམས་ཚོགས་ལམ་པ་ཆོས་ཅན། དེར་
- ༡：༣ ： .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
ཐལ། དེའི་ཕྱིར། མ་གྲུབ་ན། དེར་ཐལ། ཐེག་དམན་དགྲ་བཅོམ་པའི་རྟོགས་པ་སྔོན་སོང་གི་
བྱང་སེམས་ཡིན་པའི་ཕྱིར། གོང་དུ་འདོད་ན། དེ་ཆོས་ཅན། རྒྱལ་སྲས་འཕགས་པ་ཡིན་པར་
ཐལ། འདོད་པའི་ཕྱིར། འདོད་ན། དེ་མ་ཡིན་པར་ཐལ། རྒྱལ་སྲས་སོ་སྐྱེ་ཡིན་པའི་ཕྱིར། བྱང་
སེམས་སོ་སྐྱེ་ཡིན་པའི་ཕྱིར་ཏེ། བྱང་སེམས་ཚོགས་ལམ་པ་དང་བྱང་སེམས་སྦྱོར་ལམ་པ་གང་
རུང་ཡིན་པའི་ཕྱིར། རང་གི་ལུགས་ནི་འདུས་མ་བྱས་པ་ལ་སོགས་པའི་ཡོན་ཏན་དྲུག་གམ་
བརྒྱད་དང་ལྡན་པའི་དག་པ་གཉིས་ལྡན་གྱི་ཆོས་ཉིད་ཀྱི་སྐུ་དེ་སངས་རྒྱས་ལ་སོགས་དཀོན་
མཆོག་གསུམ་ཞེས་པའི་དངོས་བསྟན་གྱི་སངས་རྒྱས་དཀོན་མཆོག་གི་མཚན་ཉིད་ཡིན་ཏེ།
འདུས་མ་བྱས་ཤིང་ལྷུན་གྱིས་གྲུབ། །གཞན་གྱི་རྐྱེན་གྱིས་རྟོགས་མིན་པ། །མཁྱེན་དང་བརྩེ་
དང༌ ནུས་ པར་ ལྡན། །དོན་ ཉིད་ ལྡན་ པའི་ སངས་ རྒྱས་ ཉིད། །ཅེས་ གསུངས་ པའི་ ཕྱིར།
འདིའི་དངོས་བསྟན་གྱི་སངས་རྒྱས་དཀོན་མཆོག་དང་། ཐུབ་པའི་ངོ་བོ་ཉིད་སྐུ་ནི་ཞེས་སོགས་
ཀྱི་དག་པ་གཉིས་ལྡན་གྱི་ཆོས་དབྱིངས་དོན་གཅིག་པ་ཡུམ་དོན་རབ་གསལ་དུ་བཤད་དོ། །
བསམ་མེད་གཉིས་མེད་ལ་སོགས་པའི། འགོག་ལམ་གྱི་ཡོན་ཏན་བརྒྱད་པོ་གང་རུང་དང་ལྡན་
པའི་བྱང་འཕགས་ཀྱི་རྒྱུད་ཀྱི་ཟག་མེད་རྣམ་བྱང་གི་བདེན་པ་དེ། དེའི་དངོས་བསྟན་གྱི་ཆོས་
དཀོན་མཆོག་གི་མཚན་ཉིད་ཡིན་ཏེ། བསམ་མེད་གཉིས་མེད་རྟོག་མེད་པ། །དག་གསལ་
གཉེན་པོའི་ཕྱོགས་ཉིད་ཀྱི། །གང་ཞིག་གང་གིས་ཆགས་བྲལ་བ། །བདེན་གཉིས་མཚན་ཉིད་
ཅན་དེ་ཆོས། །ཞེས་གསུངས་པའི་ཕྱིར། མཚན་གཞི་ནི་བྱང་འཕགས་ཀྱི་འགོག་ལམ་མཐའ་
དག་གོ །རིག་གྲོལ་གྱི་ཡོན་ཏན་བརྒྱད་པོ་གང་རུང་དང་ལྡན་པའི་རྒྱལ་སྲས་འཕགས་པ་འདིའི་
དངོས་བསྟན་གྱི་དགེ་འདུན་དཀོན་མཆོག་གི་མཚན་ཉིད། རྒྱུད་བླ་མ་ལས། ཇི་ལྟར་ཇི་སྙེད་
ནང་གི་ནི། ཡེ་ཤེས་གཟིགས་པ་དག་པའི་ཕྱིར། །བློ་ལྡན་ཕྱིར་མི་ལྡོག་པའི་ཚོགས། །བླ་མེད་
ཡོན་ཏན་དང་ལྡན་ཉིད། །ཅེས་གསུངས་ པ་ལྟར་ རོ། །མཚན་གཞི་ནི་ས་བཅུ་གང་རུང་ལ་
- 2 :1 4） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་པའི་བྱང་སེམས་འཕགས་པ་རྣམས་སོ། །འདིའི་དངོས་བསྟན་གྱི་དགེ་འདུན་དཀོན་
མཆོག་རྒྱས་པར་བཤད་ན། མཚོན་བྱ་དོན་གྱི་དགེ་འདུན་དཀོན་མཆོག་ཉི་ཤུ་ཡོད་དེ། རིམ་
གྱིས་པའི་རྒྱུན་ཞུགས་ཞུགས་པ་དད་པའི་རྗེས་འབྲང་དང་། ཆོས་ཀྱི་རྗེས་འབྲང་གི་ཚུལ་བཟུང་
བའི་བྱང་སེམས་འཕགས་པ་གཉིས། དེའི་སྟེང་དུ་རིམ་གྱིས་པའི་རྒྱུན་ཞུགས་འབྲས་གནས་
ཙམ་པོ་དང་དད་མོས་པ་དང་མཐོང་ཐོབ་པ་དང་། རིམ་གྱིས་པའི་ཕྱིར་འོང་འབྲས་གནས་ཙམ་
པོ་དང་མོས་པ་དང་མཐོང་ཐོབ་པ། རིམ་གྱིས་པའི་ཕྱིར་མི་འོང་འབྲས་གནས་ཙམ་པོ་དང་མོས་
པ་དང་མཐོང་ཐོབ་པའི་ཚུལ་བཟུང་བའི་བྱང་འཕགས་དྲུག་སྟེ་བརྒྱད། དེ་དག་གི་སྟེང་དུ་རྒྱུན་
ཏུ་ཞུགས་རིགས་ནས་རིགས་སྐྱེས་པའི་ཚུལ་བཟུང་བ་དང་། ཕྱིར་འོང་ཚེ་གཅིག་གི་བར་ཆད་
གཅིག་པའི་ཚུལ་བཟུང་བ་དང་། བར་འདའ་བའི་ཕྱིར་མི་འོང་གི་ཚུལ་བཟུང་བ་དང་། སྐྱེས་
ཙམ་ནས་འདའ་བའི་དེའི་ཚུལ་བཟུང་བ་དང་། འདུ་བྱེད་དང་བཅས་ཏེ་འདའ་བའི་དེའི་ཚུལ་
བཟུང་བ་དང་། འདུ་བྱེད་མེད་པར་འདའ་བའི་དེའི་ཚུལ་བཟུང་བ་དང་། འོག་མིན་མཐར་ཐུག་
འགྲོ་བའི་དེའི་ཚུལ་བཟུང་བ་དང་། སྲིད་རྩེ་མཐར་ཐུག་འགྲོ་བའི་དེའི་ཚུལ་བཟུང་བ་དང་།
གཟུགས་མེད་ཉེར་འགྲོའི་དེའི་ཚུལ་བཟུང་བ་དང་། མཐོང་ཆོས་ཞིའི་ཕྱིར་མི་འོང་གི་ཚུལ་
བཟུང་བ་དང་། ལུས་མངོན་བྱེད་ཀྱི་ཕྱིར་མི་འོང་གི་ཚུལ་བཟུང་བའི་བྱང་འཕགས་ཏེ་བཅུ་དགུ།
བསེ་རུ་ལྟ་བུའི་རང་རྒྱལ་གྱི་ཚུལ་བཟུང་བའི་བྱང་འཕགས་གཅིག་བཅས་ཉི་ཤུར་ཡོད་དོ། །
ཞེས་པ་ནི། དབང་པོ་རྟུལ་དང་ཞེས་པ་ནས། །བསེ་རུ་དང་ནི་ཉི་ཤུའོ་ཞེས་པའི་བར་གྱིས་
བསྟན།མཚོན་བྱེད་དཔེའི་དགེ་འདུན་དཀོན་མཆོག་རྣམས་ནི་འདིའི་དངོས་བསྟན་གྱི་དགེ་འདུ
ན་དཀོན་མཆོག་མ་ཡིན་ཏེ། དེ་རྣམས་ཐེག་དམན་འཕགས་པ་ཡིན་པའི་ཕྱིར། སྤྱན་དང་མངོན་
ཤེས་ལ་མཐའ་དཔྱད་ན། སྤྱན་ལྔ་ནི་ཐེག་ཆེན་གྱི་གང་ཟག་ཁོ་ནའི་རྒྱུད་ལ་ཡོད་ཅིང་། རྒྱུའི་
གཙོ་བོ་ཡང་ཕར་ཕྱིན་དྲུག་ཉམས་སུ་བླངས་པ་ལས་བྱུང་ཞིང་། བདག་རྐྱེན་རྫུ་འཕྲུལ་གྱི་རྐང་
- 2
| 1 -



གྲགས་ཆེན་བཅོ་བརྒྱད་ཀྱི་ཤེར་ཕྱིར་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
པ་ལ་བརྟེན་ལ། མངོན་ཤེས་དྲུག་ནི་ཐེག་པ་གསུམ་ཀའི་གང་ཟག་དང་། དང་པོ་ལྔ་ནི་ལམ་མ་
ཞུགས་ཀྱི་གང་ཟག་ལ་ཡང་ཡོད། ཟག་པ་ཟད་པའི་མངོན་ཤེས་ནི་འཕགས་པ་ཁོ་ནའི་རྒྱུད་ལ་
ཡོད། རྒྱུའི་གཙོ་བོ་ཕར་ཕྱིན་དྲུག་གི་ཉམས་ལེན་མེད་ཀྱང་། བསམ་གཏན་གྱི་དངོས་གཞི་
བསྒོམ་པ་དང་། རྣམ་གནས་ཡིད་ལ་བྱེད་པ་ལས་བྱུང་ཞིང་། བདག་རྐྱེན་བསམ་གཏན་གྱི་
དངོས་གཞི་ལ་བརྟེན་ནོ། །སྤྱན་ལྔ་དང་ནི་མངོན་ཤེས་ཀྱི། །ཞེས་པའི་དངོས་བསྟན་གྱི་སྤྱན་
དང་མངོན་ཤེས་གང་རུང་ཡིན་ན། བྱང་སེམས་ཀྱི་རྒྱུད་ཀྱི་སྤྱན་དང་མངོན་ཤེས་གང་རུང་ཡིན་
པས་ཁྱབ་ཅིང་། རྒྱུ་མཚན་དེའི་ཕྱིར་ན། འདིའི་དངོས་བསྟན་གྱི་སངས་རྒྱས་ཀྱི་སྤྱན་ཡིན་ན།
སངས་རྒྱས་ཀྱི་སྤྱན་རྗེས་མཐུན་པ་ཡིན་པས་ཁྱབ་པར་ཤེས་པར་བྱའོ། །དེ་ལྟར་སྤྱན་ལྔ་དང་
མངོན་ཤེས་དྲུག་ལས་ཤའི་སྤྱན་ནི་ཕྱིན་དྲུག་ཉམས་སུ་བླངས་པ་ལས་བྱུང་ཞིང་
། བདག་རྐྱེན་
རྫུ་འཕྲུལ་གྱི་རྐང་པ་ལ་བརྟེན་པའི་དབང་ཤེས་ལ་འཇོག།འདིས་གང་ཤེས་ན། ཡར་སྟོན་པ་
དང་མར་སློབ་མ་གང་ན་ཡོད་པ་ཤེས། ལྷའི་སྤྱན་ནི་ཕྱིན་དྲུག་ཉམས་སུ་བླངས་པ་སོགས་ལ་
བརྟེན་ནས། གདུལ་བྱ་རྣམས་ཀྱི་འཆི་འཕོ་བ་དང་སྐྱེ་བ་ཤེས་ཤིང་། ཚེ་སྔ་མར་བསམ་གཏན་
གྱི་སྙོམས་འཇུག་བསྒོམས་པ་ལས་བྱུང་བའི་བསམ་ གཏན་གྱི་སས་བསྡུས་ ཀྱི་དབང་པོ་
གཟུགས་ཅན་པ་ལ་བརྟེན་པའི་ཤེས་པ་ལ་འཇོག །འདི་དང་ཤའི་སྤྱན་གཉིས་ཀ་དབང་ཤེས་
ཡིན་པས་ལམ་དུ་ནི་མི་འཇོག་གམ་སྙམ་སྟེ་དཔྱོད་པར་བྱ། སྐབས་གཉིས་པའི་ཐད་ཀྱི་འདི་
ཉིད་ལས། གཞན་རྒྱུད་ལ་ཡོད་པ་གཞན་རིག་གི་ཚུལ་གྱིས་ཤེས་པར་བྱ་བ་ནི་སྔར་བཤད་པ་
ལྟར་བྱང་འཕགས་ཀྱི་རྒྱུད་ཀྱི་ལྷའི་སྤྱན་དང་། གཞན་སེམས་ཤེས་པའི་མངོན་ཤེས་ཀྱི་ཉན་
ཐོས་རང་རྒྱུད་ལ་ཡོད་པ་རྟོགས་པའི་ལམ་རྣམས་དང་། ཞེས་གསུངས་པ་ནི་ཚིག་ཟུར་ཅུང་ཟད་
ཡི་གེ་པས་མ་དག་པས། སྔར་བཤད་པ་ལྟར་བྱང་འཕགས་ཀྱི་རྒྱུད་ཀྱི་ཆོས་ཀྱི་སྤྱན་དང་ཟེར་རྒྱུ་
ཡིན་ཏེ། འདིའི་ཐད་ཀྱི་འདི་ཉིད་ལས། ཤེས་རབ་ཀྱིས་བསྒོམ་པར་བྱ་བའི་བདག་མེད་གཉིས་
- 2 . ? -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས། ཆོས་ཀྱིས་གྲོགས་དགེ་འདུན་གྱི་རྟོགས་པ་ཤེས། སངས་རྒྱས་ཀྱི་སྤྱན་གྱིས་ཆོས་ཐམས་
ཅད་ཀྱི་གནས་ལུགས་གཟིགས་པའི་ཕྱིར་རོ། །ཞེས་གསུངས་སོ། །གཞན་དུ་ན་སྔར་བཤད་པ་
ལྟར་འདིར་ཡང་འབྱུང་རིགས་པ་ཡིན་པས། འདིར་ནི་ལྷའི་སྤྱན་གྱིས་གདུལ་བྱའི་འཆི་འཕོ་བ་
དང་སྐྱེ་བ་ཤེས་པ་ཙམ་ལས། གྲོགས་དགེ་འདུན་གྱི་རྟོགས་པ་ཤེས་པར་མ་གསུངས་པས་སྔ་ཕྱི་
བསྒྲིགས་ནས་ཐུགས་རྟོགས་ཞིབ་མོས་དཔྱོད་ པ་ གལ་ཆེའོ། །ཤེས་རབ་ཀྱི་སྤྱན་ནི། ཆོས་
ཐམས་ཅད་ལ་རྣམ་པར་མི་རྟོག་པའི་ཡེ་ཤེས་ཏེ། ཐེག་ཆེན་འཕགས་པའི་མཉམ་བཞག་གི་ཡེ་
ཤེས་དང་དོན་གཅིག །ཆོས་ཀྱི་སྤྱན་ནི། རང་དང་རྒྱུད་ཚོད་མཉམ་པ་མན་ཆད་ཀྱི་འཕགས་
པའི་གང་ཟག་ཐམས་ཅད་ཀྱི་དབང་པོ་རྣོ་རྟུལ་སོགས་མངོན་སུམ་དུ་རྟོགས་པའི་མཁྱེན་པ་ལ་
འཇོག་པས། ཆོས་ཀྱི་སྤྱན་ཡིན་ན། ཐེག་ཆེན་འཕགས་པའི་རྗེས་ཐོབ་ཡེ་ཤེས་ཡིན་པས་ཁྱབ།
འདི་དང་གཞན་སེམས་ཤེས་པའི་མངོན་ཤེས་ཀྱི་ཡུལ་གྱི་ཁྱད་པར་ལ། འདི་ཉིད་ལས། འདིའི་
ཡུལ་ནི་འཕགས་རྒྱུད་ཀྱི་རྟོགས་པ་ཁོ་ན་ཡིན་ལ། གཞན་སེམས་ཤེས་པའི་མངོན་ཤེས་ཀྱི་ཡུལ་
ནི་གཞན་རྒྱུད་ཀྱི་ཤེས་པ་ཐམས་ཅད་དོ། །ཞེས་གསུངས་པས་ཀྱང་བཤད་མ་ཐག་པ་ལྟར་
སྐབས་གཉིས་པའི་ལམ་ཤེས་སུ་ཆོས་ཀྱི་སྤྱན་འབྱུང་བར་འཐད་དོ། །སངས་རྒྱས་ཀྱི་སྤྱན་ནི།
ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་བྱང་ཆུབ་པའི་ཡུལ་ཅན་ཡེ་ཤེས་
ལ་འཇོག་པས། མཚན་ཉིད་པ་སངས་རྒྱས་ཀྱི་ས་ཁོ་ནར་ཡོད། རྗེས་མཐུན་པ་སློབ་དཔོན་ལྟར་
ན་ས་བདུན་པའི་རྗེས་ཐོབ་ནས་ཡོད། ཨར་ལ་སོགས་པ་འགའ་ཞིག །རྗེས་མཐུན་པ་ས་དང་
པོ་ནས་ཡོད་པར་བཞེད་དོ། །འདིར་བསྟན་རྫུ་འཕྲུལ་གྱི་མངོན་ཤེས་ནི། བདག་རྐྱེན་བསམ་
གཏན་གྱི་དངོས་གཞིའི་སེམས་ལ་བརྟེན་ནས་གདུལ་བྱ་གང་ན་ཡོད་པའི་ཡུལ་དུ་གཤེགས་པ་
ལ་སོགས་པའི་རྫུ་འཕྲུལ་གྱི་ངོ་བོ་བྱང་སེམས་ཀྱི་རྒྱུད་ཀྱི་ཡོན་ཏན་ཁྱད་པར་བ་ཞིག་ལ་འཇོག།
འདིར་བསྟན་གཞན་སེམས་ཤེས་པའི་མངོན་ཤེས་ནི། སེམས་ཅན་གཞན་གྱི་སྤྱོད་པ་དང་
བ ? 4
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
སེམས་འདོད་ཆགས་དང་བཅས་མ་བཅས་སོགས་ཤེས་པའི་བྱང་སེམས་ཀྱི་ཡོན་ཏན་ཁྱད་པར་
བ་ལ་འཇོག །འདིར་བསྟན་ལྷའི་རྣ་བའི་མངོན་ཤེས་ནི། རང་དང་རྒྱུད་ཚོད་མཉམ་པ་མན་ཆོད་
ཀྱི་སེམས་ཅན་མཐའ་ཡས་པའི་སྐད་རྣམས་སོ་སོར་ཇི་ལྟ་བ་བཞིན་གོ་ཞིང་ཤེས་པའི་བྱང་
སེམས་ཀྱི་ཡོན་ཏན་ཁྱད་པར་བ་ལ་འཇོག །འདིར་བསྟན་སྔོན་གྱི་གནས་རྗེས་སུ་དྲན་པའི་
མངོན་ཤེས་ནི། རང་དང་གཞན་གྱི་ཚེ་རབས་སྔ་མ་དུ་མ་རྗེས་སུ་དྲན་ཞིང་ཤེས་པའི་བྱང་
སེམས་ ཀྱི་ ཡོན་ཏན་ ཁྱད་ པར་ བ་ལ་ འཇོག །འདིར་བསྟན་ལྷའི་མིག་གི་མངོན་ཤེས་ནི།
ཡུལ་ཐག་ཉེ་རིང་ཀུན་གྱི་གཟུགས་ཕྲ་རགས་ཐམས་ཅད་ཤེས་ཤིང་མཐོང་བའི་བྱང་སེམས་ཀྱི་
ཡོན་ཏན་ཁྱད་པར་བ་ལ་འཇོག །འདིར་བསྟན་ཟག་པ་ཟད་པའི་མངོན་ཤེས་ནི། ཟག་པ་ཟད་
པའི་ངོ་བོ་དང་། དེའི་ཐབས་ངེས་པར་འབྱུང་བའི་ལམ་གང་རུང་མངོན་སུམ་དུ་ཤེས་པའི་བྱང་
སེམས་ཀྱི་ཡོན་ཏན་ཁྱད་པར་བ་ལ་འཇོག །དྲུག་ཀ་ཡང་བདག་རྐྱེན་བསམ་གཏན་གྱི་དངོས་
གཞིའི་སེམས་ལ་བརྟེན་པ་ཡིན་ནོ། །འདིར་ཟག་པ་ཟད་པའི་ཐབས་ཀྱི་མངོན་ཤེས་ནི། ཐེག་
པ་གསུམ་ཀའི་མཐོང་ལམ་ནས་ཡོད། ཟག་ཟད་རང་གི་ངོ་བོའི་མངོན་ཤེས་ནི། ཐེག་དམན་གྱི་
མི་སློབ་ལམ་དང་། ཐེག་ཆེན་གྱི་མཐོང་ལམ་ནས་ཡོད་པ་ཀུན་མཁྱེན་བླ་མའི་དངོས་སློབ་ཉང་
སྟོད་བཀའ་ཆེན་པ་བཞེད་པ་ལྟར་འཐད་དོ། །དེ་ལྟར་ན་འདིར་བསྟན་མངོན་ཤེས་དྲུག་ནི་རྣམ་
མཁྱེན་གྱི་རྒྱུ་གཞན་དོན་ཡོངས་སུ་རྫོགས་བྱེད་ཡིན་པས། བྱང་སེམས་ཀྱི་རྒྱུད་ཀྱི་མངོན་ཤེས་
དྲུག་པོ་གང་རུང་ཡིན་ན། བྱང་སེམས་རྗེས་ཐོབ་པའི་རྒྱུད་ཀྱི་མངོན་ཤེས་ཡིན་པས་ཁྱབ།
དེའི་རྒྱུད་ཀྱི་ལམ་ཡིན་པས་ཁྱབ་པར་ཤེས་པར་བྱའོ། །གདམས་ངག་བསྟན་ཟིན་ནས།། །། །
༈ གསུམ་པ་ངེས་འབྱེད་ཡན་ལག་འཆད་པ་ནི། ཐེག་ཆེན་གྱི་གདམས་ངག་གི་འོག་ཏུ་
ཐེག་ཆེན་གྱི་ངེས་འབྱེད་ཡན་ལག་འཆད་པའི་རྒྱུ་མཚན་ཡོད་དེ། བྱང་སེམས་ལས་དང་པོ་པས་
ཐེག་ཆེན་གྱི་གདམས་ངག་ཉན་ཏེ། གདམས་ངག་གི་དོན་བསྒོམ་པས་ཉམས་སུ་བླངས་པ་
བ ༡ ༣ ༣ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ལས། ཐེག་ཆེན་གྱི་ངེས་འབྱེད་ཡན་ལག་འབྱུང་བ་ཡིན་པའི་ཕྱིར། འདི་འཆད་པ་ལ།
མདོར་བསྟན་པ། རྒྱས་པར་བཤད་པ། དོགས་པ་དཔྱད་པ་དང་གསུམ།
དང་པོ་ནི། ངེས་འབྱེད་ཡན་ལག་རྣམ་བཞི་དང་ཞེས་པ་ལ་འཕྲོས་ནས། བཞི་པོ་དེ་གང་ཞེ་
ན༑ ཉན་རང་གི་སྦྱོར་ལམ་ལས་ཁྱད་པར་དུ་འཕགས་པའི་ཐེག་ཆེན་གྱི་སྦྱོར་ལམ་དྲོད་སོགས་
བཞི་ཡིན་ནོ། །ཞེས་པ་ནི། སྦྱོར་ལམ་སྟོན་བྱེད་ཀྱི་གཞུང་འདི་དག་གིས་སྟོན་ལ། ཁྱད་པར་
འཕགས་ཚུལ་ནི། རྟེན་གྱི་ཁྱད་པར་བྱང་ཆུབ་སེམས་དཔའི་སློབ་པའི་རྒྱུད་ལ་ཡོད་པ། ངོ་བོའི་
ཁྱད་པར་འཛིན་པ་ཆོས་ཀྱི་བདག་མེད་ལ་རྩེ་གཅིག་ཏུ་མཉམ་པར་བཞག་པའི་དྲོད་སོགས་
བཞི་པོ་གང་རུང་ཡིན་པ། ལྡན་ཚུལ་གྱི་ཁྱད་པར་དགག་རྟོག་བཞིའི་ངོ་བོ་ལྡན་ཞིང་བརྟེན་པ།
དབྱེ་བའི་ཁྱད་པར་བཞི་པོ་རེ་རེ་ལ་ཡང་ཆུང་འབྲིང་ཆེན་པོ་གསུམ་གསུམ་དུ་ཡོད་པའི་སྦྱོར་
ལམ་ཆོས་ཅན། ཉན་རང་གི་སྦྱོར་ལམ་ལས་ཁྱད་པར་དུ་འཕགས་ཏེ། དམིགས་པ་དང་། རྣམ་
པ་དང་། རྒྱུ་དང་། ཡོངས་འཛིན་བཞིའི་སྒོ་ནས་ཁྱད་པར་དུ་འཕགས་པའི་ཕྱིར། ཞེས་པ་ནི།
དམིགས་པ་དང་ནི་ཞེས་པ་ནས། བཅས་པ་དག་ལས་ཁྱད་པར་འཕགས། ཞེས་པའི་བར་གྱིས་
བསྟན།
གཉིས་པ་རྒྱས་བཤད་ལ། དམིགས་རྣམ་རྒྱུ་གསུམ་རྒྱས་པར་བཤད། །ལྡན་པ་རྣམ་རྟོག་
རྒྱས་པར་བཤད། ཡོངས་སུ་འཛིན་པ་རྒྱས་པར་བཤད་པ་དང་གསུམ་ལས། །
དང་པོ་ནི། སྦྱོར་ལམ་དྲོད་ཆུང་ངུ་ལ་སོགས་པ་བཅུ་གཉིས་པོ་རེ་རེ་ཡང་དམིགས་རྣམ་
རྒྱུའི་ཁྱད་པར་གསུམ་གསུམ་དང་ལྡན་པ་ཡིན་ནོ། །ཞེས་པ་ནི་རྒྱས་བཤད་ཀྱི་གཞུང་འདི་དག་
གིས་སྟོན་ལ། དེ་ཡང་བདེན་བཞིའི་སྟེང་གི་མི་རྟག་སོགས་བཅུ་དྲུག་དྲོད་ཆུང་ངུའི་དམིགས་པ་
ཡིན་ པ་ནི། དམིགས་ པ་ མི་ རྟག་ ལ་ སོགས་ པ། །བདེན་ པའི་རྟེན་ཅན་ཞེས་པས་བསྟན།
དྲོད་ཆུང་ངུའི་རྣམ་པ་ནི་མི་རྟག་སོགས་སུ་མངོན་ཞེན་འགོག་པའི་རྣམ་པར་ཁྱད་པར་བ་ཡིན་ནོ།།
-2 ༔ 5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
ཞེས་པ་ནི། དེ་ཡིས་ནི། རྣམ་པར་མངོན་ཞེན་ལ་སོགས་འགོག །ཅེས་པས་བསྟན། དྲོད་ཆུང་
འབྲིང་སོགས་སྦྱོར་ལམ་བཅུ་གཉིས་པོ་ཐམས་ཅད་ཀྱང་ཐེག་པ་གསུམ་ཆར་གྱི་རྟོགས་རིགས་
ཚང་བའི་མཐོང་ལམ་གྱི་རྒྱུ་བྱེད་པས་རྒྱའི་ཁྱད་པར་དང་ལྡན་པ་ཡིན་ནོ། །ཞེས་པ་ནི། ཐེག་པ་
གསུམ་ཆར་ཐོབ་པའི་རྒྱུ་ཞེས་པས་བསྟན། ཁྱད་པར་འདི་དག་གིས་ཉན་རང་གི་སྦྱོར་ལམ་
ལས་ཁྱད་པར་དུ་འཕགས་པ་གྲུབ་སྟེ། ཉན་རང་གི་སྦྱོར་ལམ་ནི་དམིགས་པ་བདེན་བཞི་ཙམ་
ལ་དམིགས་པ་དང་། རྣམ་པར་མི་རྟག་སོགས་སུ་མངོན་པར་ཞེན་པ་དང་། ཐེག་པ་གཅིག་དང་
གཉིས་ཀྱི་རྟོགས་རིགས་ཀྱི་རྒྱུ་བྱེད་ཀྱང་། ཐེག་པ་གསུམ་ཆར་གྱི་རྟོགས་རིགས་ཀྱི་རྒྱུ་མི་བྱེད་
པས་སོ། །དྲོད་འབྲིང་ནི་དམིགས་པ་གཟུགས་སོགས་ལ་དམིགས་པའི་འདུ་འགོད་དེ། དགག་
སྒྲུབ་དང་བྲལ་བའི་དམིགས་པ་དང་། རྣམ་པ་ནི་ཆོས་ཉིད་ཀྱི་སྒོ་ནས་གནས་ཏེ་མིང་དང་བྲལ་
བ་རྒྱུན་མི་འདྲ་བ་དང་། གནས་ནི་རྒྱུན་འདྲ་བ་དེ་དག་དོན་ལ་མ་གྲུབ་པར་རྟོགས་པའི་རྣམ་པ་
ཡིན་ནོ། །ཞེས་པ་ནི། གཟུགས་སོགས་འདུ་འགོད་གནས་བྲལ་དང་། །གནས་དང་ཞེས་པས་
བསྟན། དྲོད་ཆེན་པོ་ནི། དམིགས་པ་ཆོས་ཐམས་ཅད་བརྡར་བཏགས་པའི་ཐ་སྙད་ཙམ་ཡིན་
ཞིང་། རྣམ་པ་ནི་དོན་དམ་པར་དགེ་སོགས་གང་དུ་ཡང་བརྗོད་དུ་མེད་པར་རྟོགས་པའི་ཟབ་པ་
ཡིན་ནོ། །ཞེས་པ་ནི། རྟགས་དང་བརྗོད་དུ་མེད་ཞེས་པས་བསྟན། རྩེ་མོ་ཆུང་ངུ་ནི་དམིགས་པ་
གཟུགས་སོགས་ལ་དོན་དམ་པར་ མི་ གནས་ པ་དང་། རྣམ་པ་ནི་དོན་དམ་པར་གཟུགས་
སོགས་སྟོང་པ་ཉིད་ལ་རྟག་མི་རྟག་སོགས་སུ་ཞེན་པ་མེད་པའི་རྣམ་པ་ཡིན་ནོ། །ཞེས་པ་ནི་
གཟུགས་སོགས་མི་གནས་ཞེས་སོགས་ཚིགས་བཅད་གཅིག་གིས་བསྟན། དེ་ཡང་རྐང་པ་དང་
པོ་གཉིས་ནི་དམིགས་པ་སྟོན་བྱེད་དོ། །རྩེ་མོ་འབྲིང་ནི་དམིགས་པ་གཟུགས་སོགས་མི་རྟག་པ་
དང་སྟོང་ཉིད་ཕན་ཚུན་རང་གཞན་གཅིག་པ་བ་དང་། རྣམ་པ་ནི་གཟུགས་ལ་སོགས་པའི་ཆོས་
རྣམས་བདག་གིར་མི་འཛིན་པའི་རྣམ་པ་ཡིན་ནོ། །ཞེས་པ་ནི། དེ་རྣམས་ཞེས་སོགས་རྐང་པ་
- 2
] {j -



ག
ག
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་གྱིས་བསྟན། རྩེ་མོ་ཆེན་པོ་ནི་དམིགས་པ་གཟུགས་སོགས་ལ་སྔོན་པོ་ལ་སོགས་པའི་
མཚན་མ་སོ་སོའི་དམིགས་པ་དང་། རྣམ་པ་ནི་ཤེས་རབ་ཀྱིས་ཆོས་ཐམས་ཅད་བདེན་པའི་
དམིགས་སུ་མེད་པར་རྟོགས་ པའི་རྣམ་པ་ཡིན་ནོ་ཞེས་པ་ནི། དེ་དག་ཅེས་སོགས་རྐང་པ་
གསུམ་གྱིས་བསྟན། བཟོད་པ་ཆུང་ངུ་ནི་དམིགས་པ་ གཟུགས་སོགས་ལ་སྤྱི་དང་ཁྱད་པར་
སོགས་ཀྱི་ངོ་བོ་ཉིད་མེད་པ་དང་། རྣམ་པ་ནི་གཟུགས་སོགས་བདེན་པའི་ངོ་བོར་མེད་པ་
གཟུགས་སོགས་ཀྱི་ངོ་བོ་ཉིད་དུ་རྟོགས་པའི་རྣམ་པ་ཡིན་ནོ་ཞེས་པ་ནི། གཟུགས་སོགས་ངོ་བོ་
ཉིད་མེད་ཉིད། །དེ་མེད་པ་ནི་ངོ་བོ་ཉིད་ཅེས་པས་བསྟན། བཟོད་པ་འབྲིང་གི་དམིགས་པ་
གཟུགས་སོགས་ལ་སྐྱེ་བ་འཁོར་བ་དང་། ངེས་འབྱུང་མྱང་འདས་མེད་པར་དམིགས་པ་དང་།
རྣམ་པ་ནི། ཆོས་རྣམས་ཀྱི་དེ་བཞིན་ཉིད་རྟོགས་པས་རང་གི་སྒོ་གསུམ་རྣམ་པར་དག་པ་རྟོགས་
པའི་རྣམ་པ་ཡིན་ནོ། །ཞེས་པ་ནི། དེ་དག་སྐྱེ་མེད་ངེས་འབྱུང་ མེད། །དག་དང་ཞེས་པས་
བསྟན། བཟོད་པ་ཆེན་པོ་ནི། ཆོས་ཐམས་ཅད་མཚན་མ་མེད་པ་ལ་དམིགས་ཤིང་། རྣམ་པ་ནི།
མཚན་མའི་རྟེན་དང་བྲལ་བའི་མོས་པ་ཡིད་བྱེད་དང་འདུ་ཤེས་མེད་པར་རྟོགས་པའི་རྣམ་པ་
ཡིན་ནོ་ཞེས་པ་ནི། དེ་དག་མཚན་མ་མེད་པ། དེའི་མཚན་མར་མི་བརྟེན་པས། །མོས་མིན་འདུ་
ཤེས་མེད་པ་ཡིན། །ཞེས་པས་བསྟན། ཆོས་མཆོག་ཆུང་ངུ་ནི། ཆོས་ཐམས་ཅད་སྐྱེ་མེད་རྟོགས་
པ་དང་། དཔའ་བར་འགྲོ་བ་ལ་སོགས་པའི་ཏིང་འཛིན་བསྒོམ་པར་དམིགས་པ་དང་། རྣམ་པ་
ནི༑ ཏིང་འཛིན་དེའི་བྱེད་པ་ཏིང་ངེ་འཛིན་ཐམས་ཅད་ཀྱི་སྤྱོད་ཡུལ་ལ་སྤྱོད་པའི་རྣམ་པ་ཡིན་ནོ།།
ཞེས་པ་ནི། ཏིང་འཛིན་དེའི་བྱེད་པ་ཉིད། །ཅེས་པས་བསྟན། ཆོས་མཆོག་འབྲིང་ནི། ལུང་སྟོན་
པའི་རྒྱུར་གྱུར་པའི་ཏིང་འཛིན་ལ་དམིགས་ཤིང་། རྣམ་པ་ནི། ཏིང་འཛིན་རང་གི་ངོ་བོ་སྤྲོས་
བྲལ་དུ་འདུ་ཤེས་པས། བདག་ནི་མཉམ་བཞག་པའོ་སྙམ་པ་ལ་སོགས་པའི་རློམ་པའི་མངོན་
ཞེན་དང་ བྲལ་བའི་རྣམ་པ་ཡིན་ནོ་ཞེས་པ་ནི། ལུང་སྟོན་པ་དང་རློམ་པར་ཟད། ཅེས་པས་
- 2 |
7 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
བསྟན། ཆོས་མཆོག་ཆེན་པོ་ནི། ཏིང་འཛིན་དང་བྱང་སེམས་དང་ཤེར་ཕྱིན་གསུམ་ཕན་ཚུན་
དབྱེར་མི་ཕྱེད་པའི་ངོ་བོ་གཅིག་པ་ལ་དམིགས་ཤིང་། རྣམ་པ་ནི་ཏིང་འཛིན་ལ་འཁོར་གསུམ་དུ་
རྣམ་པར་མི་རྟོག་པ་མཐོང་ལམ་སྐྱེ་བའི་ཐབས་དམ་པར་རྟོགས་པའི་རྣམ་པ་ཡིན་ནོ། །ཞེས་པ་
ནི༑ གསུམ་པོ་ཕན་ཚུན་ངོ་བོ་གཅིག ཏིང་འཛིན་རྣམ་པར་མི་རྟོག་པ་ཞེས་པས་བསྟན། དེ་
ལྟར་ན་ངེས་འབྱེད་ཆ་མཐུན་དྲོད་སོགས་ཆུང་འབྲིང་ཆེན་པོ་རྣམས་དམིགས་རྣམ་རྒྱུའི་ཁྱད་པར་
གསུམ་དང་ལྡན་པ་ཡིན་ནོ། ཞེས་པ་ནི། དེ་ལྟར་ངེས་འབྱེད་ཆ་མཐུན་ནི། ཆུང་དང་འབྲིང་དང་
ཆེན་པོ་ཡིན་ཞེས་པས་བསྟན།
གཉིས་པ་རྟོག་པ་རྒྱས་བཤད་ནི། སྐབས་འདི་ནས་དངོས་སུ་བསྟན་པའི་སྐབས་དོན་གྱི་
རྟོག་པ་ལ་དབྱེ་ན། གཟུང་རྟོག་དང་འཛིན་རྟོག་གཉིས་ལས། དང་པོ་ལ། གཞིའི་རྟེན་ཅན་གྱི་
གཟུང་རྟོག་དང་། གཉེན་པོའི་རྟེན་ཅན་གྱི་གཟུང་རྟོག་གཉིས་སུ་ཡོད་ཅེས་པ་ནི། གཞི་དང་
དེའི་གཉེན་པོ་ཡི། །གཟུང་བ་རྟོག་པ་རྣམ་པ་གཉིས། །ཞེས་པས་བསྟན། འདིར་བསྟན་གཞིའི་
རྟེན་ཅན་གྱི་གཟུང་རྟོག་དང་རང་ཡུལ་དོར་བྱའི་གཟུང་བ་ལ་དམིགས་ནས་དོར་བྱར་མངོན་
པར་ཞེན་པའི་ཐེག་ཆེན་གྱི་མཐོང་སྤང་རྟོག་པ་དོན་གཅིག །དེ་ལ་དབྱེ་ན། རང་ཡུལ་དུ་གྱུར་
པའི་མ་རིག་པ་ལ་གཟུང་བར་རྣམ་པར་རྟོག་པ། རང་ཡུལ་དུ་གྱུར་པའི་གཟུགས་ལ་སོགས་
པའི་ཕུང་པོ་ལ་གཟུང་བར་རྣམ་པར་རྟོག་པ། མིང་དང་གཟུགས་ལ་མངོན་པར་ཞེན་པ་ལ་
གཟུང་རྟོག །མཐའ་གཉིས་ལ་ཆགས་པའི་གཟུང་རྟོག ཀུན་ནས་ཉོན་མོངས་དང་རྣམ་བྱང་
མི་ཤེས་པ་ལ་གཟུང་བར་རྣམ་པར་རྟོག་པ། འཕགས་པའི་ལམ་ལ་མི་གནས་པ་ལ༔ དམིགས་
པ་ལ༴ བདག་ལ༔ རྣམ་དག་བསྐྱེད་བྱེད་ལ་གཟུང་བར་རྣམ་པར་རྟོག་པ་དང་དགུ་ཡོད་ཅིང་།
འདིར་བསྟན་གཉེན་པོའི་རྟེན་ཅན་གྱི་གཟུང་རྟོག་དང་། རང་ཡུལ་བླང་བྱའི་གཟུང་བ་ལ་
དམིགས་ནས་བླང་བྱར་མངོན་པར་ཞེན་པའི་ཐེག་ཆེན་གྱི་མཐོང་སྤང་རྟོག་པ་དོན་གཅིག །དེ་
- ] :
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་དབྱེ་ན། རང་ཡུལ་དུ་གྱུར་པའི་རྣམ་བྱང་གི་ཕུང་པོ་ལ་གཟུང་བར་རྣམ་པར་རྟོག་པ་དང་།
རྣམ་བྱང་གི་སྐྱེ་བའི་སྒོ་ལ༴ རྣམ་བྱང་གི་རིགས་ལ༔ རྣམ་བྱང་གི་སྐྱེ་བ་ལ༴ སྟོང་ཉིད་རྟོགས་
པའི་རིགས་ལ༴ ཕ་རོལ་ཏུ་ཕྱིན་པའི་དོན་ལ༴ མཐོང་ལམ་ལ༴ སྒོམ་ལམ་ལ= མི་སློབ་ལམ་
ལ་གཟུང་བའི་རྣམ་པར་རྟོག་པ་དང་དགུ་ཡོད་དོ། །ཞེས་པ་ནི། རྨོངས་དང་ཞེས་སོགས་རྐང་པ་
གཉིས་ཀྱིས་བསྟན། དེའི་རྨོངས་པ་ནི། ཀུན་ནས་ཉོན་མོངས་གཟུང་རྟོག་གི་དོར་བྱའི་ཡུལ་དུ་
གྱུར་པའི་མ་རིག་པ་ཡིན་ཞིང་། འདིའི་ཕུང་པོ་ནི། རྣམ་བྱང་གཟུང་རྟོག་གི་ཡུལ་དུ་གྱུར་པའི་
རྣམ་ བྱང་ གི་ ཕུང་ པོ་ ཡིན་ ལ། ཡུལ་ ལྷག་ མ་ བརྒྱད་ མཚན་ གཉིས་ནི་ སོགས་ སྒྲས་ སྟོན།
གཞིའི་རྟེན་ཅན་གྱི་དང་པོ་བརྒྱད་ནི་ཀུན་ནས་ཉོན་མོངས་ཀྱི་ཆོས་ལ་དོར་བྱའི་གཟུང་བར་ཞེན་
པ་ཡིན་པས། ཀུན་ནས་ཉོན་མོངས་ གཟུང་རྟོག་ཅེས་ཀྱང་བྱ་ཞིང་། རང་རྒྱལ་གྱི་སྤང་བྱའི་
རིགས་སུ་གནས་པའི་ཤེས་སྒྲིབ་གཟུང་རྟོག་ཡིན་ལ། དགུ་པ་ནི་ཐེག་དམན་གྱི་རྣམ་བྱང་གི་
ཆོས་ལ་དོར་བྱའི་གཟུང་བར་མངོན་པར་ཞེན་པ་ཡིན་པས། བྱང་སེམས་ཀྱི་སྤང་བྱའི་རིགས་སུ་
གནས་པའི་ཤེས་སྒྲིབ་ཡིན་ནོ། །གཉེན་པོའི་རྟེན་ཅན་གྱི་གཟུང་རྟོག་རྣམས་ནི་རང་ཡུལ་རྣམ་
བྱང་གི་ཆོས་ལ་དམིགས་པ་ཡིན་པས། རྣམ་བྱང་གཟུང་རྟོག་ཅེས་བྱ་ཞིང་། ལྔ་པ་དང་དྲུག་པ་
བྱང་སེམས་ཀྱི་སྤང་བྱའི་རིགས་དང༌། གཞན་བདུན་ནི་རང་རྒྱལ་གྱི་སྤང་བྱའི་རིགས་སུ་གནས་
པའི་ཤེས་སྒྲིབ་གཟུང་རྟོག་ཡིན་ནོ། །འདི་བསྟན་ཐེག་ཆེན་གྱི་མཐོང་སྤང་འཛིན་རྟོག་ལ་རྫས་
འཛིན་རྟོག་པ་དང་བཏགས་འཛིན་རྟོག་པ་གཉིས་སུ་ཡོད་དོ་ཞེས་པ་ནི། རྫས་དང་ཞེས་སོགས་
རྐང་པ་གཉིས་ཀྱིས་བསྟན། འདིར་བསྟན་རྫས་འཛིན་རྟོག་པ་དང་། ཐེག་ཆེན་གྱི་མཐོང་སྤང་
རྫས་འཛིན་རྟོག་པ་དང་། ཐེག་ཆེན་གྱི་མཐོང་སྤང་ཉོན་སྒྲིབ་དང༌། རང་ཡུལ་གང་ཟག་དང་
ཆོས་གང་རུང་རྫ་ས་ཡོད་ལ་དམིགས་ནས་འཛིན་པ་པོར་མངོན་པར་ཞེན་པའི་ཐེག་ཆེན་གྱི་
མཐོང་སྤང་རྟོག་པ་རྣམས་དོན་གཅིག །དེ་ལ་དབྱེ་ན། རང་དབང་ཅན་གྱི་བདག་ལ་འཛིན་པའི་
- ? .
9 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼ ༨
རྣམ་པར་རྟོག་པ་དང་། གཅིག་པུའི་བདག་ལ= རྒྱུའི་བདག་ལ༴ ལྟ་བ་པོའི་བདག་ལ༴ ཀུན་
ནས་ཉོན་མོངས་ཀྱི་རྟེན་ལ༴ འདོད་ཆགས་དང་བྲལ་བའི་རྟེན་ལ༴ མཐོང་ལམ་གྱི་རྟེན་ལ
སྒོམ་ལམ་གྱི་རྟེན་ལ དོན་བྱས་པའི་རྟེན་ལ༴ འཛིན་པའི་རྣམ་པར་རྟོག་པ་དང་དགུ་ཡོད་ཅིང་།
དང་པོའི་ངོས་འཛིན་ནི། རང་ཡུལ་རང་དབང་ཅན་གྱི་བདག་ལ་དམིགས་ནས་འཛིན་པ་པོར་
མངོན་པར་ཞེན་པའི་བློ་ལྟ་བུ། ཕྱི་མ་བརྒྱད་ལའང་རིགས་འགྲེ། འདིར་བསྟན་འཛིན་རྟོག་
གཉིས་པ་དང་། ཐེག་ཆེན་གྱི་མཐོང་སྤང་རྟག་འཛིན་རྟོག་པ་དང་། རང་ཡུལ་གང་ཟག་དང་
ཆོས་གང་རུང་བཏགས་ཡོད་ལ་དམིགས་ནས་འཛིན་པ་པོར་བཏགས་པ་ཙམ་དུ་མངོན་པར་
ཞེན་པའི་ཐེག་ཆེན་གྱི་མཐོང་སྤང་རྣམས་དོན་གཅིག །དེ་ལ་དབྱེ་ན། ཕུང་པོ་ལ་བརྟེན་ནས་
བཏགས་པར་ཡོད་པའི་གང་ཟག་ལ་དམིགས་ནས། འཛིན་པའི་རྣམ་པར་རྟོག་པ་དང་སྐྱེ་
མཆེད་ལ༔ ཁམས་ལ༴ རྟེན་ཅིང་འབྲེལ་བར་འབྱུང་བ་ལ༔ རྣམ་པར་བྱང་བ་ལ༴ མཐོང་ལམ་
ལ༴ སྒོམ་ལམ་ལ= ཁྱད་པར་ལམ་ལ༴ མི་སློབ་ལམ་ལ་བརྟེན་ནས། བཏགས་པར་ཡོད་པའི་
གང་ཟག་ལ་དམིགས་ནས། འཛིན་པའི་རྣམ་པར་རྟོག་པ་དང་དགུ་ཡོད་དོ་ཞེས་པ་ནི། རང་
དབང་བདག་སོགས་ངོ་བོ་དང་། །ཕུང་སོགས་རྟེན་ལས་དེ་བཞིན་ནོ། །ཞེས་པས་བསྟན།
དང་པོའི་མཚན་གཞི་ནི། རང་ཡུལ་ཕུང་པོ་ལ་བརྟེན་ནས་བཏགས་པར་ཡོད་པའི་གང་ཟག་ལ་
དམིགས་ནས་འཛིན་པ་པོར་བཏགས་པ་ཙམ་དུ་མངོན་པར་ཞེན་པའི་བློ་ལྟ་བུ། ཕྱི་མ་བརྒྱད་
ལའང་རིགས་འགྲེའོ། །
གསུམ་པ་ཡོངས་འཛིན་རྒྱས་བཤད་ནི། ཐེག་ཆེན་སྦྱོར་ལམ་ཐེག་དམན་དུ་མི་ལྟུང་བར།
ཐེག་ཆེན་དུ་ཡོངས་སུ་འཛིན་པར་བྱེད་པའི་ཁྱད་པར་གྱི་ཆོས་དེ་འདིར་བསྟན་ཡོངས་འཛིན་གྱི་
ངོ་བོ་ཡིན་ཅིང་། དེ་ལ་དབྱེ་ན། བྱང་སེམས་སྦྱོར་ལམ་པའི་ནང་གི་ཡོངས་འཛིན་ཐབས་མཁས་
དང༌། དེའི་ཕྱིའི་ཡོངས་འཛིན་དགེ་བཤེས་གཉིས། དང་པོ་ནི། སྟོང་ཉིད་ཀྱི་དོན་ལ་རང་གི་
-25 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་མི་སྐག་ཅིང་མི་འགོང་བའི་རྒྱུར་གྱུར་པའི་བྱང་སེམས་རང་རྒྱུད་ལ་ཡོད་པའི་ཐབས་
མཁས་ཁྱད་པར་ཅན་མི་མཐུན་ཕྱོགས་དང་བྲལ་བ་དེ་ཡིན་ཅིང་། གཉིས་པ་ནི། བྱང་སེམས་
སྦྱོར་ལམ་པ་ལ་ཆོས་ཐམས་ཅད་ངོ་བོ་ཉིད་མེད་པ་ལ་སོགས་པའི་ཆོས་སྟོན་པའི་སངས་རྒྱས་
བྱང་སེམས་གོང་མ་རྣམས་ཡིན་ནོ་ཞེས་པ་ནི། སེམས་མི་འགོང་པ་ཉིད་ལ་སོགས་ཞེས་པ་ནས།
ཡོངས་འཛིན་ཡིན་ཞེས་པའི་བར་གྱིས་བསྟན་ནོ། །
གསུམ་པ་དོགས་དཔྱོད་ལ་དམིགས་རྣམ་གྱི་ཁྱད་པར་ལས་འཕྲོས་ནས་བློ་རིགས་ངོས་
བཟུང་བ། རྒྱུའི་ཁྱད་པར་ལས་འཕྲོས་ནས་རྟོགས་རིགས་གསུམ་པོ་གཅིག་དང་ཐ་དད་དཔྱད་
པ༑ འདིར་བསྟན་རྟོག་པའི་དཀའ་གནས་ལ་དཔྱད་པ་དང་གསུམ་ལས།
དང་པོ་ནི། ཁ་ཅིག །ཐེག་ཆེན་གྱི་སྦྱོར་ལམ་ཡིན་ན། རྣལ་འབྱོར་མངོན་སུམ་ཡིན་པས་
ཁྱབ་སྟེ། དེ་ཡིན་ན། རང་ཡུལ་བདག་མེད་པའི་དོན་ལ་གསལ་སྣང་ཐོབ་པའི་སྒོམ་བྱུང་གི་
རྟོགས་པ་ཡིན་པས་ཁྱབ་པའི་ཕྱིར། ཞེས་དང་། གཞན་དག་དེ་ཡིན་ན། རང་རིག་མངོན་སུམ་
ཡིན་པས་ཁྱབ་སྟེ། དེ་ཡིན་ན། སྒོམ་བྱུང་གི་སྒོ་ནས་ཆོས་ཉིད་རང་གི་མྱོང་བ་ཁྱད་པར་ཅན་གྱི་
རིག་པ་ཡིན་པས་ཁྱབ་པའི་ཕྱིར། ཞེས་དང་། འགའ་ཞིག་དེ་ཡིན་ན། སྒྲ་དོན་འདྲེས་འཛིན་གྱི་
རྟོག་པ་ཡིན་པས་ཁྱབ་སྟེ། དེ་ཡིན་ན་བདག་མེད་གསུམ་པོ་གང་རུང་དོན་སྤྱིའི་ཚུལ་གྱིས་
རྟོགས་ པའི་བློ་ཡིན་དགོས་པའི་ ཕྱིར། ཞེས་ཟེར་བ་རྣམས་ མི་འཐད་དེ། དང་པོ་ལ། ཆོས་
དབྱིངས་ལ་མཉམ་པར་བཞག་པའི་ཐེག་ཆེན་གྱི་སྦྱོར་ལམ་དྲོད་ཆོས་ཅན། དེར་ཐལ། དེའི་
ཕྱིར། མ་གྲུབ་ན། དེར་ཐལ། སྐབས་དང་པོའི་དངོས་བསྟན་གྱི་ཐེག་ཆེན་གྱི་སྦྱོར་ལམ་ཡིན་
པའི་ཕྱིར་ཏེ། ཐེག་ཆེན་གྱི་རྟོགས་རིགས་སུ་གྱུར་པའི་ཐེག་ཆེན་གྱི་སྦྱོར་ལམ་མཉམ་གཞག་ཡེ་
ཤེས་ ཡིན་ པའི་ ཕྱིར་ཏེ། ཆོས་དབྱིངས་ལ་མཉམ་གཞག་ པའི་ཐེག་ཆེན་གྱི་སྦྱོར་ལམ་དྲོད་
སོགས་བཞི་པོ་གང་རུང་ཡིན་པའི་ཕྱིར། གོང་དུ་འདོད་ན། དེ་ཆོས་ཅན། ཆོས་དབྱིངས་མངོན་
པ 25 ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
སུམ་དུ་རྟོགས་པའི་མཁྱེན་པ་ཡིན་པར་ཐལ། འདོད་པ་གང་ཞིག་ཆོས་དབྱིངས་ལ་མཉམ་པར་
བཞག་ པའི་ ལམ་ ཡིན་པའི་ཕྱིར། འདོད་ན། དེ་ཆོས་ཅན། ཐེག་ཆེན་འཕགས་པའི་རྒྱུད་ཀྱི་
མཁྱེན་པར་ཐལ། འདོད་པའི་ཕྱིར། འདོད་ན། དེ་མ་ཡིན་པར་ཐལ། ཐེག་ཆེན་སོ་སྐྱེའི་རྒྱུད་ཀྱི་
མཁྱེན་པ་ཡིན་པའི་ཕྱིར། གཉིས་པ་ལ། དམན་ལམ་སྔོན་དུ་མ་སོང་བའི་ཐེག་ཆེན་སྦྱོར་ལམ་
གྱི་ངོ་བོར་གྱུར་པའི་གང་ཟག་གི་བདག་མེད་རྟོགས་པའི་རྟོགས་རིགས་ཆོས་ཅན། དེར་ཐལ།
དེའི་ ཕྱིར། མ་གྲུབ་ན། དེ་ ཐེག་ ཆེན་ གྱི་སྦྱོར་ལམ་ ཡིན་པར་ཐལ། དེ་ ཡོད་ པའི་ ཕྱིར་ ཏེ།
དེའི་ངོ་བོར་གྱུར་པའི་རྟོགས་རིགས་གསུམ་ཀ་ཡོད་པའི་ཕྱིར་ཏེ། དམན་ལམ་སྔོན་དུ་མ་སོང་
བའི་བྱང་སེམས་སྦྱོར་ལམ་པ་དེས་རྟོགས་ རིགས་གསུམ་ཀ་བསྒོམ་དགོས་པའི་ ཕྱིར་ཏེ།
དེས་མཁྱེན་གསུམ་གྱི་རྣམ་པ་བསྒོམ་དགོས་པའི་ཕྱིར། གོང་དུ་འདོད་ན། དེ་ཆོས་ཅན། མངོན་
སུམ་ཡིན་པར་ཐལ། འདོད་པའི་ཕྱིར། འདོད་ན། དེ་མ་ཡིན་པར་ཐལ། སྒྲ་དོན་འདྲེས་འཛིན་
གྱི་རྟོག་པ་ཡིན་པའི་ཕྱིར་ཏེ། བདག་མེད་དོན་སྤྱིའི་ཚུལ་གྱིས་རྟོགས་པའི་བློ་ཡིན་པའི་ཕྱིར་ཏེ།
དམན་ལམ་སྔོན་དུ་མ་སོང་བའི་བྱང་སེམས་སྦྱོར་ལམ་པའི་རྒྱུད་ཀྱི་རྟོགས་རིགས་གསུམ་པོ་
གང་རུང་ཡིན་པའི་ཕྱིར། གསུམ་པ་ལ། རྒྱུན་ཞུགས་ཙམ་གྱི་རྟོགས་པ་སྔོན་སོང་གི་བྱང་སེམས་
སྦྱོར་ལམ་པས་ཉོན་སྒྲིབ་ཀྱི་ལྷག་མ་སྤོང་བའི་ཆེད་དུ་གང་ཟག་གི་བདག་མེད་ལ་མཉམ་པར་
བཞག་པའི་ལམ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཐེག་ཆེན་གྱི་སྦྱོར་ལམ་ཡིན་
པར་ཐལ། དེ་ཡོད་པའི་ཕྱིར་ཏེ། རྒྱུན་ཞུགས་ཙམ་གྱི་རྟོགས་པ་སྔོན་སོང་གི་ཉོན་སྒྲིབ་ཀྱི་ལྷག་
མ་སྤོང་བ་ཡོད་པའི་ཕྱིར་ཏེ། དེས་གཞི་ཤེས་ཀྱི་རྣམ་པ་རྫོགས་པར་བསྒོམ་པ་ཡོད་པའི་ཕྱིར།
གོང་དུ་འདོད་ན། དེ་ཆོས་ཅན། སྒྲ་དོན་འདྲེས་འཛིན་གྱི་རྟོག་པ་མ་ཡིན་པར་ཐལ། མངོན་སུམ་
ཡིན་པའི་ཕྱིར་ཏེ། རྣལ་འབྱོར་མངོན་སུམ་ཡིན་པའི་ཕྱིར་ཏེ། བདག་མེད་མངོན་སུམ་དུ་རྟོགས་
པའི་མཁྱེན་པ་ཡིན་པའི་ཕྱིར། གང་ཟག་གི་བདག་མེད་མངོན་སུམ་དུ་རྟོགས་པའི་མཁྱེན་པ་
- !
$
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ པའི་ ཕྱིར་ཏེ། ཆོས་ཅན་ཡིན་པའི་ ཕྱིར། ཐེག་ཆེན་གྱི་སྦྱོར་ལམ་ཡིན་ན། བདག་མེད་
རྟོགས་པས་མ་ཁྱབ་སྟེ། དམན་ལམ་སྔོན་དུ་མ་སོང་བའི་བྱང་སེམས་སྦྱོར་ལམ་པའི་རྒྱུད་ཀྱི་
གཞན་སེམས་ཤེས་པའི་མངོན་ཤེས་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ།
བྱང་སེམས་སྦྱོར་ལམ་པའི་མཁྱེན་པ་ཡིན་པའི་ཕྱིར་ཏེ། དེའི་རྒྱུད་ཀྱི་མངོན་ཤེས་ཡིན་པའི་ཕྱིར།
རྩ་བར་འདོད་ན། དེ་ཆོས་ཅན། ཁྱོད་ཀྱིས་བདག་མེད་མ་རྟོགས་པར་ཐལ། ཁྱོད་ཀྱིས་བདག་
མེད་མངོན་སུམ་དུ་མ་རྟོགས་པ་གང་ཞིག་ཁྱོད་ཀྱིས་བདག་མེད་དོན་སྤྱིའི་ཚུལ་གྱིས་མ་རྟོགས་
པའི་ཕྱིར། དང་པོ་མ་གྲུབ་ན། དེ་ཆོས་ཅན། ཁྱོད་ཀྱིས་བདག་མེད་མངོན་སུམ་དུ་མ་རྟོགས་པ་
ཐལ། དམན་ལམ་སྔོན་དུ་མ་སོང་བའི་ཐེག་ཆེན་གྱི་སྦྱོར་ལམ་ཡིན་པའི་ཕྱིར། གཉིས་པ་མ་
གྲུབ་ན། དེ་ཆོས་ཅན། ཁྱོད་ཀྱིས་དོན་སྤྱིའི་ཚུལ་གྱིས་མ་རྟོགས་པ་ཐལ། ཁྱོད་མངོན་སུམ་ཡིན་
པའི་ ཕྱིར་ཏེ། རང་རིག་མངོན་སུམ་ཡིན་ པའི་ཕྱིར་ཏེ། བྱང་སེམས་སོ་སྐྱེའི་རྒྱུད་ཀྱི་གཞན་
སེམས་ཤེས་པའི་མངོན་ཤེས་ཡིན་པའི་ཕྱིར། དེས་ན་ཐེག་ཆེན་གྱི་སྦྱོར་ལམ་ཕལ་ཆེ་བ་སྒྲ་དོན་
འདྲེས་འཛིན་གྱི་རྟོག་པ་ཡིན་ཞིང་། དེར་གྱུར་བའི་རྣལ་འབྱོར་མངོན་སུམ་དང་། རང་རིག་
མངོན་སུམ་གཉིས་ཀྱང་ཡོད་པར་ཤེས་པར་བྱའོ། ། །
གཉིས་པ་ནི། བྱང་སེམས་ཀྱི་སྦྱོར་ལམ་གྱི་གནས་སྐབས་སུ་སྒྲ་དོན་འདྲེས་འཛིན་དུ་
གྱུར་པའི་རྟོགས་རིགས་གསུམ་པོ་དུས་སྔ་ཕྱི་དང་རྫ་ས་ཐ་དད་དུ་ཡོད་དེ། རྟོག་པ་དེ་སེལ་
མཇུག་ཡིན་པས། གང་ཟག་གི་བདག་མེད་ཀྱི་རྣམ་པ་ཅན་དུ་སྐྱེས་པའི་ཚེ། ཆོས་ཀྱི་བདག་
མེད་ཀྱི་རྣམ་པ་ཅན་དུ་སྐྱེས་པ་མ་ཡིན་པའི་ཕྱིར། རྒྱུ་མཚན་དེའི་ཕྱིར་ན་ཐེག་དམན་འཕགས་
པའི་རྟོགས་པ་སྔོན་དུ་མ་སོང་བའི་བྱང་སེམས་སྦྱོར་ལམ་པའི་རྒྱུད་ཀྱི་གང་ཟག་གི་བདག་མེད་
རྟོགས་པའི་མཁྱེན་པ་དང་། དེའི་རྒྱུད་ཀྱི་ཆོས་ཀྱི་བདག་མེད་རྟོགས་པའི་མཁྱེན་པ་གཉིས་
འགལ་བ་ཡིན་ནོ། །ཡང་དེའི་གནས་སྐབས་སུ་ཉན་རང་འཕགས་པའི་རྟོགས་པ་སྔོན་སོང་ལ་
- 2 53-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
རྣལ་འབྱོར་མངོན་སུམ་དུ་གྱུར་པའི་གང་ཟག་གི་བདག་མེད་རྟོགས་པའི་རྟོགས་རིགས་དང་།
བསེ་རུ་ལྟ་བུའི་རང་རྒྱལ་གྱི་འཕགས་ལམ་སྔོན་སོང་ལ་རྣལ་འབྱོར་མངོན་སུམ་དུ་གྱུར་པའི་
བཟུང་བ་ཆོས་ཀྱི་བདག་མེད་རྟོགས་པའི་རྟོགས་རིགས་ལྡན་པའི་སྐབས་ཡོད་ཀྱང་རྟོགས་
རིགས་ངོ་བོ་ཐ་དད་ལ་རྫ་ས་གཅིག་དང་གཅིག་ཆར་དུ་མི་ལྡན་ཏེ། དེའི་གནས་སྐབས་ཀྱི་དེར་
གྱུར་པའི་གང་ཟག་གི་བདག་མེད་རྟོགས་པའི་རྟོགས་རིགས་དེས་གང་ཟག་གི་བདག་མེད་ཙམ་
ལས་བདག་མེད་གཞན་མ་རྟོགས། དེའི་གནས་སྐབས་ཀྱི་དེར་གྱུར་པའི་བཟུང་བ་ཆོས་ཀྱི་
བདག་མེད་རྟོགས་པའི་རྟོགས་རིགས་དེས་བཟུང་བ་ཆོས་ཀྱི་བདག་མེད་ཙམ་ལས་བདག་མེད་
གཞན་མ་རྟོགས་པའི་ཕྱིར། དེའི་གནས་སྐབས་སུ་དེར་གྱུར་བའི་འཛིན་པ་ཆོས་ཀྱི་བདག་མེད་
རྟོགས་པའི་རྟོགས་རིགས་ནི་མེད། འཛིན་པ་ཆོས་ཀྱི་བདག་མེད་མངོན་སུམ་དུ་རྟོགས་པ་ལ་
ཐེག་ཆེན་གྱི་འཕགས་ལམ་ཐོབ་དགོས་པའི་ཕྱིར། དེའི་གནས་སྐབས་ཀྱི་རང་རིག་མངོན་སུམ་
ནི་རྟོགས་རིགས་གསུམ་པོ་གང་ཡང་མ་ཡིན་ཏེ། བདག་མེད་མ་རྟོགས་པའི་ཕྱིར། ས་དང་པོ་
ཡན་ཆད་ལ་རྟོགས་རིགས་གསུམ་པོ་ཕན་ཚུན་འགལ་ཡང་དུས་མཉམ་རྫས་གཅིག་ཏུ་ཡོད་དེ།
ཐེག་ཆེན་འཕགས་པའི་ཡེ་ཤེས་གཅིག་ཉིད་ཀྱིས་སྤྲོས་པ་ཐམས་ཅད་གཅིག་ཆར་དུ་བཀག་
ནུས་ལ། དེའི་ཚེ་བདེན་བཞིའི་སྟེང་དུ་རྟག་སོགས་བཅུ་དྲུག་གི་སྤྲོས་པ་བཀག་སྟེ། གཞི་གང་
ཟག་གི་བདག་གི་སྐྱེ་མེད་དུ་རྟོགས་པའི་ལྡོག་ཆ་ནི་གང་ཟག་གི་བདག་མེད་རྟོགས་པའི་རྟོགས་
རིགས་དང་། བཟུང་བ་ཕྱིར་རོལ་གྱི་དོན་དུ་ཞེན་པའི་སྤྲོས་པ་བཀག་སྟེ། གཞི་བཟུང་བ་ཆོས་
ཀྱི་སྐྱེ་མེད་དུ་རྟོགས་པའི་ལྡོག་ཆ་ནི། གཟུང་བ་ཆོས་ཀྱི་བདག་མེད་རྟོགས་པའི་རྟོགས་རིགས་
དང་། མི་རྟག་སོགས་བཅུ་དྲུག་གི་སྤྲོས་པ་བཀག་སྟེ། ལམ་འཛིན་པ་དང་རྣམ་པ་འཛིན་པ་ཆོས་
ཀྱི་བདག་གི་སྐྱེ་མེད་དུ་རྟོགས་པའི་ལྡོག་ཆ་ནི། འཛིན་པ་ཆོས་ཀྱི་བདག་མེད་རྟོགས་པའི་
རྟོགས་རིགས་སུ་འཇོག་པའི་ཕྱིར། འོ་ན་འདིའི་དངོས་བསྟན་གྱི་ཐེག་ཆེན་གྱི་སྦྱོར་ལམ་དེ་ཐེག་
- ?
！ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་གསུམ་པོ་གང་གི་རྟོགས་རིགས་ཡིན་སྙམ་ན། ཐེག་ཆེན་གྱི་རྟོགས་རིགས་ཁོ་ན་ཡིན་ཏེ།
འཛིན་པ་ཆོས་ཀྱི་བདག་མེད་ལ་རྩེ་གཅིག་ཏུ་མཉམ་པར་བཞག་པའི་བྱང་སེམས་ཀྱི་སྦྱོར་ལམ་
ཡིན་པའི་ཕྱིར། དེ་སྐད་དུ་སྐབས་བཞི་པའི་ཐད་ཀྱི་འདི་ཉིད་ལས། སྤྱིར་བྱང་སེམས་ཀྱི་སྦྱོར་
ལམ་ལ་ཡོན་ཏན་གྱི་ལྡོག་པ་མི་འདྲ་བ་དུ་མ་ཡོད་པས་སྐབས་དང་པོར་བྱང་སེམས་ཀྱི་རྟོགས་
རིགས་ཀྱི་ལྡོག་པ་ནས་བསྟན། སྐབས་གཉིས་པར་ཉན་རང་གི་རྟོགས་རིགས་ཀྱི་ལྡོག་པ་ནས་
བསྟན། སྐབས་གསུམ་པར་དེ་དག་ལ་གཞན་སྤྱོད་པ་བཀག་པའི་རྟོགས་རིགས་ཀྱི་ལྡོག་པ་
ནས་བསྟན། འདིར་ནི་རྗེས་ཐོབ་ཀྱིས་བསྡུས་པའི་སེམས་ཅན་ལ་དམིགས་པའི་བསམ་སྦྱོར་
ཕུན་སུམ་ཚོགས་པའི་ལྡོག་པ་ནས་བསྟན་པ་ཡིན་ལ། ཞེས་གསུངས་སོ། །འོ་ན་དང་པོའི་ཐད་
ཀྱི་འདི་ཉིད་ལས། ཐེག་པ་གསུམ་ཆར་གྱི་རྟོགས་རིགས་ཚང་བའི་མཐོང་ལམ་གྱི་རྒྱུ་བྱེད་པས་
ད་ལྟ་ཡང་ཐེག་པ་གསུམ་ཆར་གྱི་རྟོགས་རིགས་ཚང་ཞེས་པའི་དོན་ནོ། །ཞེས་བཤད་པ་དང་
འགལ་ལོ་ཞེ་ན་སྐྱོན་མེད་དེ། སྐབས་དང་པོའི་དངོས་བསྟན་གྱི་སྦྱོར་ལམ་ལ་ཐེག་པ་གསུམ་
ཆར་གྱི་རྟོགས་རིགས་དངོས་སུ་མ་ཚང་ཡང་རྒྱུའི་ཚུལ་གྱིས་ཚང་བ་ཡིན་པའི་ཕྱིར། །
གསུམ་པ་རྟོག་པའི་དཀའ་གནས་ལ་དཔྱད་པ་ལ། ངོ་བོ་དང་སྤང་བྱ་གང་དུ་ལྡན་དཔྱད།
དགག་རྟོག་དང་སྒྲུབ་རྟོག་གང་ཡིན་དཔྱད། མཐོང་སྤང་དང་སྒོམ་སྤང་གང་ཡིན་དཔྱད། སྒྲིབ་
པ་གཉིས་པོ་གང་ཡིན་དཔྱད་པ་དང་བཞི་ལས།
དང་པོ་ནི། མཁས་པ་སྔ་མ་ཁ་ཅིག །རྟོག་པ་བཞི་པོ་སྤང་བྱར་ལྡན་པ་ཡིན་ཞེས་གསུངས་
ཀྱང་། སྤང་བྱར་བྱེད་པ་ལ་ལྡན་པའི་སྒྲ་སྦྱོར་ན་ཧ་ཅང་ཐལ་བས་མི་འཐད་ལ། རང་ལུགས་ནི་
སྐབས་དང་པོའི་དངོས་བསྟན་གྱི་སྦྱོར་ལམ་མཉམ་བཞག་བཞི་ལ། བཞི་དང་དེའི་གཉེན་པོ་
ཡིན་ཞེས་སོགས་ཀྱི་ཤུགས་བསྟན་གྱི་དགག་རྟོག་བཞི་པོ་ངོ་བོར་ལྡན་ཞིང་བརྟེན་པ་ཡིན་ཏེ།
རྣམ་རྟོག་བཞི་པོ་ལྡན་བརྟེན་པ། །ཞེས་པའི་དོན་ནོ། །དེས་མཚོན་ནས་བྱང་སེམས་ཀྱི་སྦྱོར་
- 2 55 -



གྲགས་ཆེན་བཅོ་བརྒྱད་ཀྱི་ཤེར་ཕྱིར་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
ལམ་རྗེས་ཐོབ་བཞི་ལ། བཞི་དང་དེའི་ཞེས་སོགས་ཀྱི་དངོས་བསྟན་གྱི་སྒྲུབ་རྟོག་བཞི་པོ་ངོ་
བོར་ལྡན་པ་ཡིན་ཏེ། འགྲེལ་པ་དོན་གསལ་ལས། དེ་ལྟ་བུའི་རྣམ་པར་རྟོག་པ་བཞི་དང་།
ངེས་པར་འབྱེད་པའི་ཆ་དང་མཐུན་པ་བཞི་པོ་གྲངས་བཞིན་དུ་ལྡན་པ་ཡིན་ནོ་ཞེས་གསུངས་
པའི་ཕྱིར། འདིའི་དངོས་བསྟན་གྱི་སྒྲུབ་རྟོག་བཞི་པོ་བྱང་སེམས་ཀྱི་སྦྱོར་ལམ་མཉམ་བཞག་
བཞི་ལ་ལྡན་པ་མ་ཡིན་ཏེ། རྟོག་པ་བཞི་པོ་འདི་དག་སྦྱོར་ལམ་མཉམ་བཞག་བཞིས་རིམ་
བཞིན་སྤང་བྱར་བྱེད་པའི་ཕྱིར། དེ་ཡང་འདིར་བསྟན་སྒྲུབ་རྟོག་བཞི་པོ་ཐེག་ཆེན་གྱི་མཐོང་
སྤང་ཡིན་ཞིང་། དེའི་སྤོངས་བ་གཉེན་པོ་ལ་སྦྱོར་བའི་ལམ་དང་། བར་ཆད་མེད་པའི་ལམ་
གཉིས་ཡོད་པ་ལས། སྔ་མ་ནི་སྦྱོར་ལམ་མཉམ་བཞག་བཞི་ཆར་དང་། ཕྱི་མ་ནི་མཐོང་ལམ་
སྡུག་བསྔལ་ལ་ཆོས་བཟོད་གཅིག་ཉིད་ལ་འཇོག་པ། གཞུང་གི་དགོངས་པ་ཡིན་པའི་ཕྱིར།
ཇི་ལྟར་ན། དྲོད་མཉམ་བཞག་གིས་ཐེག་ཆེན་གྱི་མཐོང་སྤང་ཉོན་མོངས་གཟུང་རྟོག་མངོན་
གྱུར་སྤོང་ཞིང་། ཀུན་ནས་ཉོན་མོངས་ཀྱི་གཟུང་བ་རང་བཞིན་མེད་པ་ལ་གསལ་སྣང་ཐོབ། །
གཟུང་མེད་རྟོགས་པའི་རྣལ་འབྱོར་དང་ལྡན། རྩེ་མོ་མཉམ་བཞག་གི་ཐེག་ཆེན་གྱི་མཐོང་སྤང་
རྣམ་བྱང་གཟུང་རྟོག་མངོན་གྱུར་བ་སྤོང་ཞིང་། རྣམ་བྱང་གི་གཟུང་བ་རང་བཞིན་མེད་པ་ལ་
གསལ་སྣང་ཐོབ། བཟོད་པ་མཉམ་བཞག་གིས་ཐེག་ཆེན་གྱི་མཐོང་སྤང་རྫ་ས་འཛིན་རྟོག་པ་
མངོན་གྱུར་བ་སྤོང་ཞིང་། གང་ཟག་རྫས་ཡོད་ཀྱི་འཛིན་པ་རང་བཞིན་མེད་པ་གསལ་སྣང་ཐོབ།
འཛིན་མེད་རྟོགས་པའི་རྣལ་འབྱོར་དང་ལྡན། ཆོས་མཆོག་མཉམ་བཞག་གིས་ཐེག་ཆེན་གྱི་
མཐོང་སྤང་རྟག་འཛིན་རྟོག་པ་མངོན་གྱུར་བ་སྤོང་ཞིང༌། སྐྱེས་བུ་བཏགས་ཡོད་ཀྱི་འཛིན་པ་
རང་བཞིན་མེད་པ་ལ་གསལ་སྣང་ཐོབ། མཐོང་ལམ་སྡུག་བསྔལ་ཆོས་བཟོད་ཀྱིས་དེ་དག་གི་
ས་བོན་བཞི་པོ་གཅིག་ཆར་དུ་སྤོང་བས་དེ་གཅིག་ཉིད་ལ་མཐོང་ལམ་རྩེ་སྦྱོར་བཞི་དང་།
མཐོང་ལམ་བར་ཆད་མེད་ལམ་བཞི་དང་། མཐོང་སྤང་གཉེན་པོའི་ཚོགས་སྒྲུབ་བཞིར་འཇོག་
- ?
$
$ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅིང་། རྣལ་འབྱོར་ས་བཞིའི་ནང་ཚན་སྤྲོས་བྲལ་རྟོགས་པའི་རྣལ་འབྱོར་གྱི་ས་མཚམས་ཀྱང་
ཐེག་ཆེན་གྱི་མཐོང་ལམ་སྐད་ཅིག་མ་དང་པོ་ནས་ཡོད་པར་ཤེས་པར་བྱའོ། །བཞིའི་ནང་ཚན་
གྱི་བདག་མེད་རྟོགས་པའི་རྣལ་འབྱོར་ནི་ཐེག་ཆེན་གྱི་ཚོགས་ལམ་ཁྱད་པར་ཅན་ནས་ཡོད་དོ།།
སྦྱོར་ལམ་རྗེས་ཐོབ་བཞི་ལ་སྒྲུབ་རྟོག་དང་མཉམ་བཞག་བཞི་ལ་དགག་རྟོག་ལྡན་ཚུལ་སོགས་
ནི་བཀའ་འགྲེལ་ཉིད་དུ་ལྟ་བར་བྱའོ། ། །
གཉིས་པ་དགག་རྟོག་དང་སྒྲུབ་རྟོག་གང་ཡིན་དཔྱད་པ་ནི། གཞི་དང་ཞེས་སོགས་རྒྱས་
བཤད་ཀྱི་དངོས་བསྟན་གྱི་རྟོག་པ་ནི་སྒྲུབ་རྟོག་ཡིན་ཏེ། འཛིན་སྟངས་སྒྲུབ་པའི་རྣམ་པ་ཅན་གྱི་
རྟོག་པ་ཡིན་པའི་ཕྱིར་ཏེ། ཡུལ་དགུ་བཞི་སོ་དྲུག་པོ་གང་རུང་ལ་དམིགས་ནས་གཟུང་བའི་རྣམ་
པ་ཅན་དང་། འཛིན་པའི་རྣམ་པ་ཅན་གང་རུང་གི་རྟོག་པ་ཡིན་པའི་ཕྱིར། གཞི་དང་ཞེས་
སོགས་རྒྱས་བཤད་ཀྱི་ཤུགས་བསྟན་གྱི་རྟོག་པ་དང་། རྣམ་རྟོག་བཞི་པོ་ལྡན་བརྟེན་པ་ཞེས་
པའི་དངོས་བསྟན་གྱི་རྟོག་པ་ནི་དགག་རྟོག་ཡིན་ཏེ། འཛིན་སྟངས་དགག་པའི་རྣམ་པ་ཅན་གྱི་
རྟོག་པ་ཡིན་པའི་ཕྱིར་ཏེ། ཡུལ་སོ་དྲུག་པོ་གང་རུང་ལ་དམིགས་ནས་གཟུང་བ་རང་བཞིན་མེད་
པ་དང་། འཛིན་པ་ རང་བཞིན་མེད་པ་གང་རུང་གི་རྣམ་པ་ཅན་གྱི་རྟོག་པ་ཡིན་པའི་ཕྱིར། །
འདིར་ཁ་ཅིག །སྒྲུབ་རྟོག་ཡིན་ན། མཐོང་སྤང་རྟོག་པ་ཡིན་པས་ཁྱབ། དགག་རྟོག་ཡིན་ན།
སྒོམ་སྤང་རྟོག་པ་ཡིན་པས་ཁྱབ། དམན་ལམ་སྔོན་དུ་མ་སོང་ཞིང་ཀུན་ནས་ཉོན་མོངས་ཀྱི་
གཟུང་བ་རང་བཞིན་མེད་པར་རྟོགས་པའི་ཐེག་ཆེན་གྱི་སྦྱོར་ལམ་དྲོད་མཉམ་བཞག་ཡིན་ན།
ཀུན་ནས་ཉོན་མོངས་ཀྱི་གཟུང་བ་རང་བཞིན་མེད་པར་མངོན་པར་ཞེན་པའི་བློ་ཡིན་པས་ཁྱབ།
དེ་བཞིན་དུ་དམན་ལམ་སྔོན་དུ་མ་སོང་ཞིང་། རྣམ་བྱང་གི་གཟུང་བ་དང་གང་ཟག་རྫས་ཡོད་ཀྱི་
འཛིན་པ་དང་། སྐྱེས་བུ་བཏགས་ཡོད་ཀྱི་འཛིན་པ་དེ་དང་དེ་རང་བཞིན་མེད་པར་རྟོགས་པའི་
རྩེ་མོ་མཉམ་བཞག་སོགས་དེ་དང་དེ་ཡིན་ན། རྣམ་བྱང་གི་གཟུང་བ་སོགས་དེ་དང་དེ་རང་
- 2
5
.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༤ ༨
བཞིན་མེད་པར་མངོན་པར་ཞེན་པའི་བློ་ཡིན་པས་ཁྱབ་ཟེར་བ་མི་འཐད་དེ། དང་པོ་ལ།
བྱང་སེམས་ཀྱི་སྦྱོར་ལམ་དྲོད་རྗེས་ཐོབ་པའི་རྒྱུད་ཀྱི་སེམས་ཅན་ཐམས་ཅད་ལ་དམིགས་པའི་
བྱམས་པ་ཚད་མེད་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། རྟོག་པ་གང་
ཞིག །འཛིན་སྟངས་ སྒྲུབ་ པའི་རྣམ་པ་ཅན་ཡིན་པའི་ ཕྱིར། དང༌པོ་མ་གྲུབ་ན། དེར་ཐལ།
གཞན་སེམས་ཤེས་པའི་མངོན་ཤེས་མིན་པ་གང་ཞིག །བྱང་སེམས་ཀྱི་སྦྱོར་ལམ་རྗེས་ཐོབ་ཡེ་
ཤེས་ཡིན་པའི་ཕྱིར། གོང་གི་གཉིས་པ་མ་གྲུབ་ན། དེ་ཆོས་ཅན། འཛིན་སྟངས་སྒྲུབ་པའི་རྣམ་
པ་ཅན་ཡིན་པར་ཐལ། སེམས་ཅན་ཐམས་ཅད་ལ་ཕན་པ་སྒྲུབ་པར་འདོད་པའི་རྣམ་པ་ཅན་གྱི་
བློ་ཡིན་པའི་ཕྱིར་ཏེ། བྱང་སེམས་ཀྱི་རྒྱུད་ཀྱི་བྱམས་པ་ཚད་མེད་པ་ཡིན་པའི་ཕྱིར། ཁྱབ་སྟེ།
འཇུག་པར། འགྲོ་ལ་ཕན་པ་ཉེར་སྒྲུབ་པ། །བྱམས་པ་ཆེན་པོ་ཞེས་བྱའོ། །ཞེས་གསུངས་པའི་
ཕྱིར། རྩ་བར་འདོད་ན། དེ་ཆོས་ཅན། འོ་ན་གཉེན་པོ་མཐོང་ལམ་བར་ཆད་མེད་ལམ་གྱི་སྤང་
བྱའི་རིགས་ཡིན་པར་ཐལ། འདོད་པའི་ཕྱིར། འདོད་ན། དེ་མ་ཡིན་པར་ཐལ། གཉེན་པོ་ཐེག་
ཆེན་གྱི་མཐོང་ལམ་བར་ཆད་མེད་ལམ་སྐྱེ་བའི་རྒྱུར་གྱུར་པའི་བསོད་ནམས་ཀྱི་ཚོགས་ཡིན་
པའི་ཕྱིར་ཏེ། དེའི་རྒྱུར་གྱུར་པའི་རྗེས་ཐོབ་ཀྱི་ཉམས་ལེན་ཁྱད་པར་ཅན་ཡིན་པའི་ཕྱིར་ཏེ།
དྲོ་ བ་རྣམས་ ཀྱི་དམིགས་ པ་འདིར། །སེམས་ཅན་ ཐམས་ ཅད་ ཡིན་ པར་བསྔགས། །ཞེས་
སོགས་ཀྱི་དངོས་བསྟན་གྱི་ཉམས་ལེན་ཡིན་པའི་ཕྱིར་ཏེ། སྦྱོར་ལམ་རྗེས་ཐོབ་ལ་གནས་པའི་
བྱང་སེམས་ཀྱི་རྒྱུད་ཀྱི་བྱམས་པ་ཚད་མེད་ཡིན་པའི་ཕྱིར། གཉིས་པ། འཛིན་པ་ཆོས་ཀྱི་བདག་
མེད་ལ་མཉམ་པར་བཞག་པའི་ཐེག་ཆེན་གྱི་སྦྱོར་ལམ་དྲོད་ཆོས་ཅན། དེར་ཐལ། དེའི་ཕྱིར།
མ་གྲུབ་ན། དེར་ཐལ། འཛིན་སྟངས་དགག་པའི་རྣམ་པ་ཅན་གྱི་རྟོག་པ་ཡིན་པའི་ཕྱིར་ཏེ།
རྟོག་པ་གང་ཞིག །འཛིན་སྟངས་དགག་པའི་རྣམ་པ་ཅན་ཡིན་པའི་ཕྱིར། དང་པོ་མ་གྲུབ་ན།།
དེར་ཐལ། འཛིན་པ་ཆོས་ཀྱི་བདག་མེད་དོན་སྤྱིའི་ཚུལ་གྱི་སརྟོགས་པའི་བློ་ཡིན་པའི་ཕྱིར།
- ? $ $ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཛིན་པ་ཆོས་ཀྱི་བདག་མེད་ལ་མཉམ་པར་བཞག་པའི་ཐེག་ཆེན་གྱི་སྦྱོར་ལམ་ཡིན་པའི་ཕྱིར།
གཉིས་པ་མ་གྲུབ་ན། དེར་ཐལ། འཛིན་སྟངས་བདག་མེད་ཀྱི་རྣམ་པ་ཅན་ཡིན་ཕྱིར། འཛིན་
སྟངས་ཆོས་ཀྱི་བདག་མེད་ཀྱི་རྣམ་པ་ཅན་ཡིན་ཕྱིར། ཆོས་ ཀྱི་བདག་མེད་ལ་མཉམ་པར་
བཞག་པའི་ལམ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། སྒོམ་སྤང་ཡིན་པར་ཐལ།
འདོད་ པའི་ཕྱིར། འདོད་ན། སྤྱང་ བྱ་ལྷན་སྐྱེས་ཡིན་པར་ཐལ། འདོད་པའི་ཕྱིར། འདོད་ན།
དེ་མ་ཡིན་པར་ཐལ། སངས་རྒྱས་ཐོབ་པའི་རྒྱུར་གྱུར་པའི་ཡེ་ཤེས་ཀྱི་ཚོགས་ཡིན་པའི་ཕྱིར་ཏེ།
བྱང་སེམས་ཀྱི་རྒྱུད་ཀྱི་མཉམ་བཞག་ཡིན་པའི་ཕྱིར། གསུམ་པ་ལ། དམན་ལམ་སྔོན་དུ་མ་
སོང་བའི་བྱང་སེམས་སྦྱོར་ལམ་པའི་རྒྱུད་ཀྱི་དྲོད་མཉམ་བཞག་གི་མཁྱེན་པ་ཆོས་ཅན། དེར་
ཐལ། དེའི་ ཕྱིར། མ་གྲུབ་ན། དེར་ཐལ། དམན་ ལམ་ སྔོན་ དུ་ མ་ སོང་བ་ གང་ ཞིག །བྱང་
སེམས་སྦྱོར་ལམ་པའི་རྒྱུད་ཀྱི་དྲོད་མཉམ་བཞག་གི་མཁྱེན་པ་ཡིན་པའི་ཕྱིར། རྩ་བར་འདོད་
ན༑ དེ་ཆོས་ཅན། ཁྱོད་དེ་ རང་བཞིན་མེད་པར་མངོན་པར་ཞེན་པའི་བློ་མ་ཡིན་པར་ཐལ།
ཁྱོད་རང་ཡུལ་ལ་མངོན་ཞེན་བཀག་པའི་རྣམ་པ་ཅན་གྱི་བློ་ཡིན་པའི་ཕྱིར་ཏེ། བྱང་སེམས་ཀྱི་
སྦྱོར་ལམ་མཉམ་བཞག་ཡིན་པའི་ཕྱིར། ཡང་དེ་ཆོས་ཅན། མཚན་འཛིན་ཡིན་པར་ཐལ། དེ་
རང་བཞིན་མེད་པར་མངོན་པར་ཞེན་པའི་བློ་ཡིན་པའི་ཕྱིར། ཁྱབ་སྟེ། མདོར། གཟུགས་སྟོང་
ཞེས་བྱ་བར་སྤྱོད་ན་མཚན་མ་ལ་སྤྱོད་དོ། །ཞེས་གསུངས་པའི་ཕྱིར། འདོད་ན། ལམ་གྱི་མི་
མཐུན་ཕྱོགས་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། ཐེག་ཆེན་གྱི་སྦྱོར་ལམ་
མཐོང་སྒོམ་གསུམ་པོ་གང་རུང་ཡིན་པའི་ཕྱིར། དེས་ཕྱི་མ་གསུམ་ལའང་རིགས་འགྲེའོ། །དེས་
ན་དྲོད་མཉམ་བཞག་ཏུ་ཀུན་ནས་ཉོན་མོངས་ཀྱི་གཟུང་བ་རང་བཞིན་མེད་པར་རྟོགས་པའི་ཚེ།
དེ་རང་བཞིན་མེད་པར་མངོན་པར་ཞེན་པའི་བློ་འབྱུང་ཡང་གཟུང་བ་རང་བཞིན་མེད་པར་
རྟོགས་པའི་རྟོགས་པ་དང༌། དེ་རང་བཞིན་མངོན་པར་ཞེན་པའི་བློ་གཉིས་འཛིན་སྟངས་གཅིག་
- 2 53 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
པས་ངོ་བོ་གཅིག་ཏུ་ལྡན་ཞིང་། འོན་ཀྱང་ ཕན་ཚུན་དེ་དེར་ཁས་མི་ལེན་ཏེ། གཟུང་བ་རང་
བཞིན་མེད་པར་རྟོགས་པའི་རྟོགས་པ་ནི་ལམ་དངོས་དང་། དེ་དང་དུས་མཉམ་ངོ་བོ་གཅིག་
པའི་གཟུང་བ་རང་བཞིན་མེད་པར་མངོན་པར་ཞེན་པའི་བློ་ནི་ལམ་ཕྱི་མས་སྤང་བྱར་བྱེད་པའི་
མཚན་འཛིན་ཡིན་པའི་ཕྱིར། དཔེར་ན་གཅིག་དུ་བྲལ་གྱི་རྟགས་ལས། མྱུ་གུ་བདེན་མེད་དུ་
རྟོགས་པའི་ཚེ། སྐད་ཅིག་གཉིས་པར་མྱུ་གུ་བདེན་མེད་དུ་མངོན་པར་ཞེན་པའི་བློ་འབྱུང་བས།
དེའི་ཚེ་ལམ་དང་ལམ་མིན་སོ་སོར་ཕྱེད་དགོས་ཏེ། མྱུ་གུ་བདེན་མེད་དུ་རྟོགས་པའི་ཤེས་རབ་
ཀྱི་ཆ་ནི་ཐོས་བསམ་གྱི་དབུ་མའི་ལྟ་བ་དང་། མྱུ་གུ་བདེན་མེད་དུ་མངོན་པར་ཞེན་པའི་བློ་ནི།
སླར་རྟོགས་པ་ཕྱི་མས་སྤོང་དགོས་པའི་མཚན་འཛིན་ཡིན་པའི་ཕྱིར། དེས་མཚོན་ནས་རྩེ་མོ་
མཉམ་གཞག་སོགས་སུ་རྣམ་བྱང་གི་གཟུང་བ་རང་བཞིན་མེད་པར་རྟོགས་པའི་ཚེ་ནའང་།
རང་བཞིན་མེད་པར་རྟོགས་པའི་རྟོགས་པ་དང་། རང་བཞིན་མེད་པར་མངོན་པར་ཞེན་པའི་བློ་
གཉིས་མ་འདྲེས་པར་ཤེས་པར་བྱའོ། །གནད་འདི་གོ་ན། བྱང་སེམས་ཀྱི་སྦྱོར་ལམ་མཉམ་
བཞག་བཞི་ལ་དགག་རྟོག་བཞི་ངོ་བོར་ལྡན་ཚུལ་ཡང་ཤེས་པར་འགྱུར་རོ། །དེ་ལྟར་ན་དགེ་
ཕྱོགས་པས་སྔོན་གྱི་མཁས་གྲུབ་གོང་མས་བཞེད་པའི་ལྟ་བ་རྣམས་ཧ་ཤང་གི་ལྟ་བ་ཡིན་ཞེས་
པ་དང༌། སྟོང་པར་མངོན་པར་ཞེན་པ་དགག་ཏུ་མི་རུང་ཞེས་སོགས་མང་དུ་སྨྲ་བ་ཡང་རྣ་བའི་
བདུད་རྩི་མ་ཡིན་ཞིང་། དགེ་ཕྱོགས་པ་ལ་སྐྱོན་འཕེན་མཁན་གྱི་མཁས་པ་དག་གིས་ཀྱང་སོ་
སྐྱེའི་གནས་སྐབས་སུ་དབུ་མའི་ལྟ་བ་དང་མཚན་འཛིན་དུས་མཉམ་དུ་འབྱུང་བ་དེ་སོ་སོར་མ་
འདྲེས་པར་དབྱེ་ཐེང་འབྱེད་དགོས་རྒྱུ་ཡིན་པ་ལ། དེ་མི་མཛད་པར་ལམ་སྔ་མ་སྔ་མ་རྣམས་
གཟུང་བ་རང་བཞིན་མེད་པར་མངོན་པར་ཞེན་པ་སོགས་སུ་བཞེད་པ་ནི། མཚན་འཛིན་དང་
དབུ་མའི་ལྟ་བ་གཅིག་ཏུ་འཆབ་འཚལ་བས་དཔྱོད་ལྡན་དག་གིས་དཔྱད་པར་བྱའོ། །ཀུན་
མཁྱེན་བླ་མའི་བཞེད་པ་ནི་ཁོ་བོས་བཤད་པ་འདི་ལ་འགྲིག་སྟེ། འདི་ཉིད་ལས། ངོ་བོར་ལྡན་
- ， f; [] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཚེ་སྦྱོར་ལམ་འདིར་བསྟན་གྱི་རྟོག་པ་ཡིན་ཞེས་པ་དང་། འདིར་བསྟན་གྱི་རྟོག་པ་དེ་སྦྱོར་
ལམ་ཡིན་ཞེས་པ་ནི་ཁས་མི་ལེན་ཏེ། འདིར་བསྟན་གྱི་རྟོག་པ་ནི་མངོན་པར་ཞེན་པའི་ཆ་ནས་
འཇོག་དགོས་ཤིང་། སྦྱོར་ལམ་ནི་མངོན་ཞེན་བཀག་པའི་ཆ་ནས་འཇོག་དགོས་པའི་ཕྱིར་རོ། །
ཞེས་གསུངས་པའི་ལེགས་བཤད་འདི་དེང་སང་ཁོ་བོ་འབའ་ཞིག་གི་སྤྱོད་ཡུལ་དུ་གྱུར་པས་སོ།།
༈ འདིར་སྨྲས་པ། སོ་སྐྱེའི་སྐབས་སུ་ཐོས་དང་སྒོམ་བྱུང་གི །དབུ་མའི་ལམ་དང་
མཚན་འཛིན་ཆབས་ཅིག་ཏུ། །འབྱུང་ཡང་གཅིག་ཏུ་མ་འདྲེས་རྣམ་དབྱེ་གཅེས། །དཔེར་ན་
ལྕགས་གོང་མེ་རུ་འབར་བའི་སྐབས། །ལྕགས་དང་མེ་རྡུལ་ཐ་དད་ཡོད་ལ་ལྟོས། །གནད་འདི་
མ་རྟོགས་སྔ་ཕྱིའི་མཁས་རློམ་མང་། །རང་རང་ཡུས་པའི་ཚུལ་གྱིས་རིག་པའི་མདའ། །མང་དུ་
འཕེན་ཡང་ཕན་ཚུན་ངལ་བ་ཙམ། ཁོ་བོས་འདིར་བཤད་ལེགས་པའི་ལམ་ཕྱེ་ཡང་། ཁྲོ་དང་
རྨོངས་པས་སྒྲིབ་རྣམས་ཅི་བྱར་ཡོད། །དེ་ལྟའི་ལེགས་བཤད་མཆོད་སྤྲིན་རྣམ་རོལ་ལ། །
རྒྱལ་བ་སྲས་བཅས་དགེས་པས་ཡིད་རབ་ཚིམ། །གསུམ་པ་མཐོང་སྤང་དང་སྒོམ་སྤང་གང་
ཡིན་དཔྱད་པ་ནི། འདིར་དངོས་བསྟན་གྱི་སྒྲུབ་རྟོག་བཞི་པོ་ཐེག་ཆེན་གྱི་མཐོང་སྤང་ཡིན་ཏེ།
ཐེག་ཆེན་གྱི་མཐོང་ལམ་བར་ཆད་མེད་ལམ་གྱི་ངོས་སྐལ་གྱི་སྤང་བྱ་ཡིན་པའི་ཕྱིར། ཉི་སྣང་དུ།
དེ་ལ་མཐོང་བའི་ལམ་གྱི་མི་མཐུན་པའི་ ཕྱོགས་ནི། རྣམ་པར་རྟོག་པ་རྣམ་པ་བཞི་སྟེ། ཞེས་
གསུངས་པའི་ཕྱིར། འོ་ན་གཉེན་པོ་མཐོང་ལམ་བར་ཆད་མེད་ལམ་གྱི་སྤང་བྱ་དང་མཐོང་སྤང་
དོན་གཅིག་གམ་ཞེ་ན། མི་གཅིག་སྟེ། ཉན་ཐོས་ཀྱི་སྤང་བྱའི་རིགས་སུ་གནས་པའི་སྒོམ་སྤང་
ཉོན་མོངས་དང་། རང་རྒྱལ་གྱི་སྤང་བྱའི་རིགས་སུ་གནས་པའི་སྒོམ་སྤང་ཤེས་སྒྲིབ་གཟུང་རྟོག་
རྣམས་ནི་དམན་ལམ་སྔོན་དུ་མ་སོང་བར་ཐེག་ཆེན་གྱི་ལམ་དུ་སྤོང་ན་ཐེག་ཆེན་སྦྱོར་ལམ་
མཉམ་བཞག་གིས་ སྤོང་བ་གཉེན་པོ་སྦྱོར་བའི་ལམ་དང་། ཐེག་ཆེན་གྱི་མཐོང་ལམ་སྡུག་
བསྔལ་ཆོས་བཟོད་ཀྱིས་བར་ཆད་མེད་ལམ་བྱས། སྤོང་བས་གཉེན་པོ་ཐེག་ཆེན་མཐོང་ལམ་
- 2
j
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
བར་ཆད་མེད་ལམ་གྱི་སྤང་བྱ་ཡིན་པར་གྲུབ་བོ། །དམན་ལམ་སྔོན་དུ་མ་སོང་བའི་ཐེག་ཆེན་གྱི་
མཐོང་ལམ་བར་ཆད་མེད་ལམ་གྱི་སྤང་བྱ་འདི་ལ་ཐེག་པ་གསུམ་ཀའི་སྤང་བྱའི་རིགས་ཡོད་དེ།
འདིར་ བསྟན་ རྫས་ འཛིན་རྟོག་ པ་ ནི་ བདེན་ འཛིན་ ཁོ་ན་ཡིན་ཅིང་། དེ་ ལ་ གཉིས་ ལས།
གང་ཟག་ལ་རྫས་ཡོད་དུ་འཛིན་པ་རྣམས་ནི་ཉན་ཐོས་ཀྱི་སྤང་བྱའི་རིགས་སུ་གནས་པའི་ཉོན་
སྒྲིབ་ཡིན་ཅིང་། དེ་ལ་མཐོང་སྤང་དང་སྒོམ་སྤང་གཉིས་ཡོད་པར་ངེས་ལ། གང་ཟག་དང་ཆོས་
ཀྱི་ཟླས་ཕྱེ་བའི་ཆོས་ལ་རྫས་ཡོད་དུ་འཛིན་པ་རྣམས་ནི། བྱང་སེམས་ཀྱི་སྤང་བྱའི་རིགས་སུ་
གནས་པའི་ཤེས་སྒྲིབ་ཡིན། འདིར་བསྟན་གཟུང་རྟོག་དང་པོའི་དགུ་པ་དང་། གཟུང་རྟོག་
གཉིས་པའི་ལྔ་པ་དང་དྲུག་པ་དེ་གསུམ་མ་གཏོགས་པའི་གཟུང་རྟོག་ལྷག་མ་རྣམས་ནི་རང་
རྒྱལ་གྱི་སྤང་བྱའི་རིགས་སུ་གནས་པའི་ཤེས་སྒྲིབ་གཟུང་རྟོག་ཡིན་ཅིང་། དེ་ལ་ཡང་མཐོང་
སྤང་དང་སྒོམ་སྤང་གཉིས་སུ་ཡོད་པར་ངེས་ལ། རང་རྒྱལ་གྱི་སྤང་བྱའི་རིགས་མིན་པའི་གཟུང་
རྟོག་གསུམ་དང་། འདིར་བསྟན་བཏགས་འཛིན་རྟོག་པ་རྣམས་ནི་བྱང་སེམས་ཀྱི་སྤང་བྱའི་
རིགས་སུ་གནས་པའི་མཐོང་སྤང་ཤེས་སྒྲིབ་ཡིན་ཞིང་། ཐེག་ཆེན་གྱི་སྒོམ་སྤང་ལ་ནི་ཐེག་པ་
གཞན་གྱི་སྤང་བྱའི་རིགས་མེད་ཅིང་། སྒོམ་སྤང་ཁོ་ནར་ངེས་སོ། །དེ་ལྟར་ན་འདིར་དངོས་
བསྟན་གྱི་སྒྲུབ་རྟོག་བཞི་ཆར་ལ་མཐོང་བས་སྤང་བྱ་དང་སྒོམ་པས་སྤང་བྱ་གཉིས་གཉིས་སུ་མི་
འབྱེད་ཀྱང་། སྤྱིར་འདིར་དངོས་བསྟན་གྱི་སྒྲུབ་རྟོག་ལ་དེ་གཉིས་ཚང་བར་ཡོད་དེ། འགྲེལ་པ་
དོན་གསལ་ལས། མཐོང་བ་དང་སྒོམ་པས་སྤང་བར་བྱ་བ་གཟུང་བ་དང་འཛིན་པའི་རྣམ་པར་
རྟོག་པ་བཞི་པོ་འཆད་པར་འགྱུར་བའི་ཚུལ་དང་འབྲེལ་བར་འབྱུང་བ་ཞེས་དང་། ཉི་སྣང་དུ་
འཆད་པར་འགྱུར་བའི་གཟུང་བ་དང་འཛིན་པའི་རྣམ་པར་རྟོག་པ་མཐོང་བ་དང་སྒོམ་པའི་ལམ་
གྱིས་སྤང་བར་བྱ་བ་ཞེས་གསུངས་པའི་ཕྱིར། འཆད་པར་འགྱུར་བ་ནི།བཞི་དང་དེའི་གཉེན་པོ་
ཡི་ཞེས་སོགས་སྐབས་དང་པོར་རྟོག་པ་རྒྱས་བཤད་ཀྱི་སྐབས་སུ་ཡིན་ནོ། །མཐོང་སྤང་དང་
- ? j ? ,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒོམ་སྤང་གི་ཁྱད་པར་ནི། སྤང་བྱ་གཞི་མེད་དང་གཞི་བཅས་ཀྱི་ཁྱད་པར་ཡིན་པས་མཐོང་སྤང་
དང་ སྤང་བྱ་ཀུན་བཏགས་དོན་གཅིག །སྒོམ་སྤང་དང་ སྤང་བྱ་ལྷན་སྐྱེས་དོན་གཅིག་ཅིང་།
ཐེག་པ་གསུམ་གྱི་ལམ་གྱི་སྤང་བྱ་ཐམས་ཅད་གཉིས་པོ་འདིར་འདུས་སོ། །
བཞི་པ་སྒྲིབ་པ་གཉིས་པོ་གང་ཡིན་དཔྱད་པ་ནི། བོད་སྔ་མ་རྣམས་འདིར་བསྟན་སྒྲུབ་
རྟོག་བཞི་བྱང་སེམས་ལམ་གྱི་སྤང་བྱའི་གཙོ་བོར་གྱུར་པའི་ཤེས་སྒྲིབ་ཁོ་ན་ཡིན་པས། འདི་ལ་
ཉན་ཐོས་ཀྱི་སྤང་བྱའི་རིགས་སུ་གནས་པའི་ཉོན་སྒྲིབ་དང་། རང་རྒྱལ་གྱི་སྤང་བྱའི་རིགས་སུ་
གནས་པའི་ཤེས་སྒྲིབ་གཟུང་རྟོག་མེད་དོ་ཞེས་མགྲིན་གཅིག་ཏུ་གསུང་ཡང་། རྩ་བའི་དགོངས་
པ་མ་ཡིན་ཏེ། འདིར་དངོས་བསྟན་གྱི་གཟུང་འཛིན་གྱི་རྣམ་རྟོག་བཞི་པོ་དེ་གང་ཟག་གི་ངོས་
ནས་བྱང་སེམས་ལམ་གྱི་སྤང་བྱ་ཁོ་ན་ཡིན་ཀྱང་། ཐེག་པ་གསུམ་ཆར་གྱི་སྤང་བྱའི་རིགས་ཚང་
བར་ ཡོད་ པའི་ ཕྱིར། ཚང་ཚུལ་ནི་བཤད་ཟིན་མ་ཐག་པ་ལྟར་རོ། །མདོར་ན་ཐེག་དམན་
འཕགས་པའི་ལམ་སྔོན་དུ་མ་སོང་བའི་ཐེག་ཆེན་གྱི་མཐོང་ལམ་བར་ཆད་མེད་ལམ་གྱི་སྤང་
བྱར་གྱུར་ པའི་རྟོག་པའི་ནང་དུ་ཐེག་པ་གསུམ་ ཆར་ གྱི་སྤང་བྱའི་ རིགས་འདུས་པ་དང་།
དེའི་གཉེན་པོ་བྱང་སེམས་ཀྱི་སྦྱོར་ལམ་ལ་མཉམ་བཞག་དང་། སྦྱོར་ལམ་གྱི་འབྲས་བུ་ཐེག་
ཆེན་གྱི་མཐོང་ལམ་བར་ཆད་མེད་ལམ་ལ་ཐེག་པ་གསུམ་ཆར་གྱི་རྟོགས་རིགས་ཚང་བ་དང་། །
དེའི་འབྲས་བུ་རྣམ་དག་སྒོམ་ལམ་ལ་ཐེག་པ་གསུམ་ཆར་གྱི་སྤང་བྱ་སྤངས་པའི་རྣམ་དག་ཚང་
བ་ནི། མངོན་པར་རྟོགས་པའི་རྒྱན་འདིའི་དབུ་ཞབས་ཀྱི་དགོངས་པ་ཕྱོགས་གཅིག་ཏུ་སྣང་
ཞེས་ཀུན་མཁྱེན་ཆེན་པོའི་གསུང་ངོ་། །དེ་ལྟར་ངེས་འབྱེད་ཡན་ལག་བཤད་ཟིན་ནས། །
དེའི་འོག་ཏུ་ཐེག་ཆེན་སྒྲུབ་པའི་རྟེན་དུ་གྱུར་པའི་རིགས་སྟོན་ཏེ། ཐེག་ཆེན་གྱི་ངེས་འབྱེད་
ཡན་ལག་ཐོབ་ནས་སྒྲུབ་པ་བཅུ་གསུམ་གྱི་རྟེན་དུ་གྱུར་པའི་རིགས་འཇོག་པའི་ཕྱིར། །འདི་
འཆད་པ་ལ།
- 2 f
3 .



གྲགས་ཆེན་བཅོ་བརྒྱད་ཀྱི་ཤེར་ཕྱིར་ན་ངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
རིགས་ཀྱི་དབྱེ་བ་དང་། རྩོད་པ་སྤོང་བ་དང་། རང་བཞིན་གཏན་ལ་དབབ་པ་དང་
གསུམ་ལས། དང་པོ་ནི། སྒྲུབ་པ་ཡི་ནི་རྟེན་གྱུར་པ། །ཆོས་ཀྱི་དབྱིངས་ཀྱི་རང་བཞིན་དང་། །
ཞེས་པ་ལ་འཕྲོས་ནས། ཐེག་ཆེན་སྒྲུབ་པའི་རྟེན་དུ་གྱུར་པའི་རིགས་འདི་ལ་དུ་ཞེ་ན། དེ་ཆོས་
ཅན། ཁྱོད་ལ་དབྱེ་ན་བཅུ་གསུམ་དུ་ཡོད་དེ། ཐེག་ཆེན་གྱི་སྦྱོར་ལམ་དྲོད། རྩེ་མོ། བཟོད་པ།
ཆོས་མཆོག །མཐོང་ལམ། མ་དག་པའི་སྒོམ་ལམ་སྟེ་རྟོག་པ་ཆོས་དྲུག་གི་རྟེན་དུ་གྱུར་པའི་
རིགས་སོ་སོར་དབྱེ་བས་དྲུག་དང་། གཉེན་པོ་ས་བརྒྱད་པའི་སྦྱོར་བའི་ལམ་གྱི་རྟེན་རིགས་
དང༌། རང་གི་ངོས་སྐལ་གྱི་སྤང་བྱའི་ས་བོན་དངོས་སུ་སྤོང་བའི་ས་བརྒྱད་པའི་བར་ཆད་མེད་
ལམ་གྱི= རང་གི་ངོས་སྐལ་གྱི་སྤང་བྱ་ཡོངས་སུ་གཏུགས་པ་སྟེ་སྤངས་པ་ས་བརྒྱད་པའི་རྣམ་
གྲོལ་གྱི་རྟེན༔ ཤེས་རབ་དང་སྙིང་བརྩེ་ཟུང་དུ་འབྲེལ་བའི་སྒྲུབ་པ་ས་བརྒྱད་པའི་ཁྱད་པར་
ལམ༴ སློབ་པ་ཉན་ཐོས་དང་ཐུན་མོང་མ་ཡིན་པའི་སྒྲུབ་པ་ས་དགུ་པའི་རྟེན༴ གཞན་དོན་གོ་
རིམ་དུ་བྱེད་པའི་སྒྲུབ་པ་ས་བཅུ་པའི༴ སངས་རྒྱས་ཀྱི་ཡེ་ཤེས་ལ་དངོས་སུ་འཇུག་པའི་སྒྲུབ་པ་
རྒྱུན་མཐའི་ཡེ་ཤེས་ཀྱི་རྟེན་རིགས་དང་བཅུ་གསུམ་དུ་ཡོད་པའི་ཕྱིར་ཞེས་པ་ནི་རྟོགས་པ་ཡི་ནི་
ཆོས་དྲུག་དང་། ཞེས་པ་ནས་འཇུག་པའི་རྟེན་ལ་རིགས་ཞེས་བྱ། །ཞེས་པའི་བར་གྱིས་བསྟན།
གཉིས་པ་རྩོད་པ་སྤོང་བ་ལ་གཉིས་ཏེ།
རྩོད་པ་དང་། ལན་ནོ། །དང་པོ་ནི། ཆོས་དབྱིངས་ཆོས་ཅན། ཁྱོད་ལ་བཅུ་གསུམ་དུ་
དབྱེར་མི་རིགས་པར་ཐལ། ཁྱོད་སྤྲོས་བྲལ་ཡིན་པས་རྣམ་པར་དབྱེ་བ་མེད་པའི་ཕྱིར། ཞེས་
པའི་རྩོད་པ་ནི། ཆོས་ཀྱི་དབྱིངས་ལ་ཞེས་སོགས་རྐང་པ་གཉིས་ཀྱིས་བསྟན།
གཉིས་པ་ནི། ཐེག་ཆེན་སྒྲུབ་པའི་རྟེན་དུ་གྱུར་པའི་ཆོས་དབྱིངས་ཆོས་ཅན། ཁྱོད་ལ་ངོ་
བོའི་སྒོ་ནས་དབྱེ་བ་མེད་ཀྱང་། བརྟེན་ཆོས་སྒྲུབ་པའི་སྒོ་ནས་དབྱེ་བ་ཡོད་དེ། བརྟེན་ཆོས་སྒྲུབ་
པ་བཅུ་གསུམ་ཐ་དད་པའི་བྱེ་བྲག་གིས། ཁྱོད་ཀྱི་དབྱེ་བ་ཡང་བཅུ་གསུམ་དུ་བརྗོད་པའི་ཕྱིར།
- ? G ༔ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་པ་ནི། བརྟེན་པའི་ཆོས་ཀྱི་ཞེས་སོགས་རྐང་པ་གཉིས་ཀྱིས་བསྟན།
གསུམ་པ་རང་བཞིན་གཏན་ལ་དབབ་པ་ལ་གཉིས་ཏེ། དངོས་སྨྲ་བའི་ལུགས་དང་།
དབུ་མ་པའི་ལུགས་སོ། ། །
དང་པོ་ནི། མཛོད་ལས། མ་ཆགས་འཕགས་རིགས་དེ་དག་ལས། །ཞེས་གསུངས་པ་
ལྟར། ཁ་ཆེ་བྱེ་བྲག་སྨྲ་བས། སེམས་བྱུང་མ་ཆགས་པའི་རང་བཞིན་འདོད་པ་ཆུང་ཞིང་ཆོག་
ཤེས་པ་ལ་རིགས་སུ་འདོད། མདོ་སྡེ་པས། འགྲེལ་བཤད་རྒྱལ་སྲས་མ་ལས། མདོ་སྡེ་པ་དག་
གི་རིགས་ཞེས་བྱ་བ་ནི། སེམས་ཀྱི་ས་བོན་ནུས་པ་ཡིན་ཏེ། ཞེས་གསུངས་པ་ལྟར། ཟག་མེད་
ཀྱི་དགེ་བའི་ས་བོན་འབྲས་བུ་འབྱུང་རུང་གི་ནུས་པ་ལ་རིགས་སུ་འདོད། སེམས་ཙམ་པས།
བྱང་ས་ལས། བྱང་ཆུབ་སེམས་དཔའ་རྣམས་ཀྱི་རིགས་དེ་ནི། ཐོག་མ་མེད་པ་ནས་འོང་བ།
ཆོས་ཉིད་ཀྱིས་ཐོབ་པ་སྐྱེ་མཆེད་དྲུག་གི་ཁྱད་པར་གང་ཡིན་པ་སྟེ། ཞེས་གསུངས་པ་ལྟར།
སྐྱེ་མཆེད་དྲུག་གི་ཁྱད་པར་ཀུན་གཞིའི་རྣམ་ཤེས་ལ་ཡོད་པའི་ས་བོན་རྐྱེན་དང་ཕྲད་ན་བྱང་
ཆུབ་ཐོབ་པར་བྱེད་པའི་ནུས་པ་ལ་རང་བཞིན་གནས་རིགས་སུ་འདོད་ལ། འོན་ཀྱང་དེ་དག་
འདུས་བྱས་ཡིན་པས། དབུ་མ་པས་གཞལ་ན་རང་བཞིན་གནས་རིགས་དང་། གཞི་དུས་ཀྱི་
གནས་རིགས་མཚན་ཉིད་པ་མ་ཡིན་ཏེ། སྡོམ་གསུམ་ཁ་སྐོང་ལས། གཞི་ལ་གྲུབ་མཐའི་བྱེ་
བྲག་གིས། །སེམས་འབྱུང་ཟག་མེད་ས་བོན་དང་། །སྐྱེ་མཆེད་དྲུག་གི་ཁྱད་པར་སོགས། །
འདོད་པ་ཡོད་ཀྱང་འདུས་བྱས་ཡིན། །ཞེས་གསུངས་པ་ལྟར་རོ། །
གཉིས་པ་དབུ་མ་པའི་ལུགས་ལ། ངོ་བོ། མིང་གི་རྣམ་གྲངས། དབྱེ་བ། རྟེན་དུ་འགྱུར་ཚུལ།
རིགས་སུ་འགྱུར་ཚུལ་དང་ལྔ་ལས།
དང་པོ་ནི། མཐུན་རྐྱེན་སངས་རྒྱས་ཀྱི་འཕྲིན་ལས་འཇུག་ཏུ་རུང་། འགལ་རྐྱེན་སྒྲིབ་པ་
སྤོང་དུ་རུང་། འབྲས་བུ་སངས་རྒྱས་ཀྱི་ཡོན་ཏན་ཐམས་ཅད་འབྱུང་དུ་རུང་བའི་ཆོས་དབྱིངས་
- 2 f; j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༩༨
དེ་རྒྱུ་དུས་ཀྱི་བདེ་གཤེགས་སྙིང་པོའི་མཚན་ཉིད་ཡིན་ཏེ། རྒྱུད་བླ་མ་ལས། རྫོགས་སངས་སྐུ་
ནི་འཕྲོ་ཕྱིར་དང་། །དེ་བཞིན་ཉིད་དབྱེར་མེད་ཕྱིར་དང་། རིགས་ཡོད་ཕྱིར་ན་ལུས་ཅན་ཀུན།།
རྟག་ཏུ་སངས་རྒྱས་སྙིང་པོ་ཅན། །ཞེས་གསུངས་པའི་ཕྱིར། རྒྱུ་དུས་ཀྱི་བདེ་གཤེགས་སྙིང་པོ་
དང༌། སེམས་ཅན་ གྱི་ རྒྱུད་ ཀྱི་བདེ་ གཤེགས་ སྙིང་ པོ་ དང་། དྲི་མ་ལས་ མ་ གྲོལ་ བའི་ཆོས་
དབྱིངས་དང༌། །རང་བཞིན་གནས་རིགས་རྣམས་དོན་གཅིག་གོ །རྫོགས་སངས་སྐུ་ནི་ཞེས་
པའི་སྐུ་དེ་ལ་རྟོགས་པ་ཆོས་སྐུ་དང་། བསྟན་པ་ཆོས་སྐུ་གཉིས། དང་པོ་ནི། གློ་བུར་དྲི་བྲལ་གྱི་
ཆོས་དབྱིངས་ལྟ་བུ། གཉིས་པ་ནི། ཟབ་མོ་སྟོང་ཉིད་སྟོན་པའི་གསུང་རབ་དང་། བརྗོད་བྱ་སྣ་
ཚོགས་སྟོན་པའི་གསུང་རབ་ལྟ་བུ། དེ་བཞིན་ཉིད་དབྱེར་ཞེས་པའི་དངོས་བསྟན་གྱི་དེ་བཞིན་
ཉིད་ནི། སེམས་ཅན་གྱི་རྒྱུད་ཀྱི་རང་བཞིན་རྣམ་དག་གི་ཆོས་ཉིད་དང་དོན་གཅིག་ཅིང་། འདི་
ལ་དབྱེ་བ་མ་བཤད་ལ། རིགས་ཡོད་ཕྱིར་ཞེས་པའི་རིགས་ལ། རང་བཞིན་གནས་རིགས་
དང༌། རྒྱས་འགྱུར་གྱི་རིགས་གཉིས། རིགས་ དང་པོ་གནས་གྱུར་པ་ལས་བྱུང་བའི་འབྲས་བུ་
ངོ་བོ་ཉིད་སྐུ། རིགས་ གཉིས་ པ་ གནས་ གྱུར་ པ་ ལས་ བྱུང་བའི། །ལོངས་ སྤྲུལ་ གཉིས་ཏེ།
ལྔར་ཕྱེ་ཞིང་། རྟོགས་པ་ཆོས་སྐུ་སོགས་སྔར་གྱི་དོན་མཚན་བཞི་དང་བསྡེབས་པས་དོན་དགུར་
འགྱུར་ཏེ། རྒྱུད་བླ་མར། འདིའི་རང་བཞིན་ཆོས་སྐུ་དང་། །དེ་བཞིན་ཉིད་དང་རིགས་ཀྱང་སྟེ།།
དེ་ནི་དཔེ་གསུམ་གཅིག་དང་ནི། །ལྔ་རྣམས་ཀྱི་ནི་ཤེས་པར་བྱ། །ཞེས་གསུངས་པའི་ཕྱིར།
འདིར་ཁ་ཅིག །རྟོགས་པ་ཆོས་སྐུ་ཡིན་ན། ཆོས་སྐུ་རྣམ་གཉིས་ཤེས་བྱ་སྟེ། ཞེས་པའི་དངོས་
བསྟན་གྱི་ཆོས་སྐུ་དང་པོ་ཡིན་པས་ཁྱབ། རྟོགས་པ་ཆོས་སྐུ་ཡིན་ན་རྟོགས་པ་ཡིན་པས་ཁྱབ།
ངོ་བོ་ཉིད་སྐུ་ཡིན་ན། སྤངས་པ་ཆོས་སྐུ་ཡིན་ པས་ཁྱབ་ཟེར་བ་མི་འཐད་དེ། དང་པོ་ལ།
རྣམ་མཁྱེན་ ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། སངས་རྒྱས་འཕགས་
པའི་རྒྱུད་ཀྱི་འགོག་ལམ་གང་རུང་ཡིན་པའི་ཕྱིར། ཁྱབ་སྟེ། སྤྱིར་འགོག་ལམ་གང་རུང་ཡིན་ན།
- ? (j
6 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་པའི་ཆོས་འཁོར་ཡིན་དགོས་པའི་ཕྱིར། གོང་དུ་མ་གྲུབ་ན། དེར་ཐལ། སངས་རྒྱས་
འཕགས་པའི་རྒྱུད་ཀྱི་ལམ་བདེན་ཡིན་པའི་ཕྱིར་ཏེ། ཆོས་ཅན་ཡིན་པའི་ཕྱིར། རྩ་བར་འདོད་
ན༑ དེ་ ཆོས་ ཅན། ཆོས་ དབྱིངས་ཤིན་ཏུ་ དྲི་མེད་ དང་། །ཞེས་ པའི་དངོས་བསྟན་ གྱི་ ཆོས་
དབྱིངས་ཡིན་པར་ཐལ། འདོད་པའི་ཕྱིར། འདོད་ན། གློ་བུར་དྲི་བྲལ་གྱི་ཆོས་དབྱིངས་ཡིན་
པར་ཐལ། འདོད་པའི་ཕྱིར། འདོད་ན། ངོ་བོ་ཉིད་སྐུར་ཐལ། འདོད་པའི་ཕྱིར། འདོད་མི་ནུས་
ཏེ༑ རྣམ་མཁྱེན་ཡིན་པའི་ཕྱིར། གཉིས་པ་ལ། ངོ་བོ་ཉིད་སྐུ་ཆོས་ཅན། དེར་ཐལ། སངས་
རྒྱས་འཕགས་པའི་རྒྱུད་ཀྱི་འགོག་ལམ་གང་རུང་ཡིན་པའི་ཕྱིར་ཏེ། ཆོས་ཅན་ཡིན་པའི་ཕྱིར།
རྩ་བར་འདོད་ན། དེ་ཆོས་ཅན། རྟོགས་པ་མ་ཡིན་པར་ཐལ། སྤངས་པ་ཡིན་པའི་ཕྱིར་ཏེ།
སངས་རྒྱས་འཕགས་པའི་རྒྱུད་ཀྱི་སྤངས་པ་ཡིན་པའི་ཕྱིར་ཏེ། དེའི་རྒྱུད་ཀྱི་འགོག་བདེན་ཡིན་
པའི་ ཕྱིར། གསུམ་པ་ལ། ཤཱཀྱ་ཐུབ་ པའི་ རྒྱུད་ཀྱི་འགོག་བདེན་ཆོས་ཅན། དེར་ཐལ། དེའི་
ཕྱིར་ཏེ། སངས་རྒྱས་འཕགས་པའི་འགོག་བདེན་ཡིན་པའི་ཕྱིར། གོང་དུ་འདོད་ན། དེ་ཆོས་
ཅན། དེ་མ་ཡིན་པར་ཐལ། རྟོགས་པ་ཆོས་སྐུ་ཡིན་པའི་ཕྱིར་ཏེ། སངས་རྒྱས་འཕགས་པའི་
རྒྱུད་ཀྱི་འགོག་ལམ་གང་རུང་ཡིན་པའི་ཕྱིར། དེ་ལ་ཁ་ཅིག །དེ་ཆོས་ཅན། སྤངས་པ་ཆོས་སྐུ་
ཡིན་ པར་ཐལ། སྤངས་ པ་ གང་ ཞིག །ཆོས་སྐུ་ཡིན་པའི་ཕྱིར་ཟེར་ན། འོ་ན་དེ་ཆོས་ཅན།
སྤངས་ པའི་ ཆོས་འཁོར་ ཡིན་ པར་ ཐལ། སྤངས་ པ་གང་ཞིག །ཆོས་འཁོར་ ཡིན་ པའི་ཕྱིར།
སྟོབས་མཚུངས། འདོད་ན། དེ་མ་ཡིན་པར་ཐལ། རྟོགས་པའི་ཆོས་འཁོར་ཡིན་པའི་ཕྱིར།
དེས་ན་སྤངས་པ་ཆོས་སྐུ་དང༌། སྤངས་པའི་ཆོས་འཁོར་གྱི་ཐ་སྙད་རང་མི་འཐད་པ་ཡིན་ཏེ།
དེ་འདྲ་གཞུང་ལུགས་ཚད་ལྡན་ལས་བཤད་པ་མེད་པས་སོ། །ཡང་རིགས་ཡོད་ཕྱིར་ཞེས་པའི་
དངོས་བསྟན་གྱི་རིགས་དང༌། སངས་རྒྱས་ཀྱི་རིགས་རྣམས་དོན་གཅིག་ཡིན་ཞིང་། རང་གི་ངོ་
བོ་སངས་རྒྱས་རང་སྣང་གི་སྐུ་གསུམ་གང་རུང་དུ་འགྱུར་དུ་རུང་ཞིང་། དྲི་མ་ལས་མ་གྲོལ་བའི་
- 2
6 7 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
ཆོས་དབྱིངས་དང་། རིགས་སད་པའི་གནས་སྐབས་ཀྱི་དགེ་རྩ་གང་རུང་གིས་བསྡུས་པའི་རྒྱུའི་
ཆ་སངས་རྒྱས་རིགས་ཀྱི་མཚན་ཉིད་ཡིན་ནོ། །འདིའི་ཟུར་དང་པོ་ནི། རིགས་འདི་གཉིས་ལས་
སངས་རྒྱས་ཀྱི། །སྐུ་གསུམ་ཐོབ་པར་འདོད་པ་སྟེ། ཞེས་གསུངས་པའི་དགོངས་པ་ཡིན་ཞིང་།
ཟུར་ཕྱི་མ་གཉིས་ནི་རིགས་ཀྱི་དབྱེ་བ་གཉིས་པའི་ངོ་བོ་བསྡུས་པ་ཡིན་ནོ། །དེ་ལ་ཁ་ཅིག་ཐེག་
ཆེན་གྱི་མཐོང་ལམ་ཆོས་ཅན། མཚན་ཉིད་དེར་ཐལ། སངས་རྒྱས་ཀྱི་རིགས་ཡིན་པའི་ཕྱིར།
འདོད་ན། དེ་ཆོས་ཅན། རང་གི་ངོ་བོ་ལོངས་སྤྲུལ་གང་རུང་དུ་འགྱུར་དུ་རུང་བར་ཐལ། འདོད་
པ་གང་ཞིག །ངོ་བོ་ཉིད་སྐུར་འགྱུར་རུང་མ་ཡིན་པའི་ཕྱིར། འདོད་ན། སངས་རྒྱས་འཕགས་
པར་འགྱུར་རུང་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། ཤེས་པ་ཡིན་པའི་ཕྱིར།
ཁྱབ་སྟེ། ཤེས་པ་གང་ཟག་ཏུ་འགྱུར་བ་མེད་པའི་ཕྱིར་ཞེ་ན། ཁོ་བོ་ནི་འདི་ལྟར་སེམས་ཏེ།
ཐེག་ཆེན་གྱི་སྦྱོར་མཐོང་སོགས་རྒྱས་འགྱུར་གྱི་རིགས་རྣམས་སྤྱིར་ལོངས་སྤྲུལ་དུ་མི་འགྱུར་
ཡང་། སངས་རྒྱས་རང་སྣང་གི་ལོངས་སྤྲུལ་དུ་འགྱུར་བ་ཡིན་ཏེ། མཉམ་ཉིད་ཡེ་ཤེས་དང་སོར་
རྟོག་ཡེ་ཤེས་སངས་རྒྱས་རང་སྣང་གི་ལོངས་སྐུ་དང་། བྱ་གྲུབ་ཡེ་ཤེས་སངས་རྒྱས་རང་སྣང་གི་
སྤྲུལ་སྐུ་གང་ཞིག །རྒྱས་འགྱུར་གྱི་རིགས་རྣམས་མཉམ་ཉིད་ཡེ་ཤེས་སོགས་སུ་འགྱུར་བའི་
ཕྱིར། དེས་ན་རིགས་ཀྱི་སྐབས་འདིར་བཤད་པའི་སྐུ་ཕྱི་མ་གཉིས་པོ་གང་རུང་དང་། སངས་
རྒྱས་རང་སྣང་གི་ལོངས་སྤྲུལ་གང་རུང་དང་། གཉིས་པ་ཡི་ནི་ཕྱི་མ་གཉིས་ཞེས་པའི་ཕྱི་མ་
གཉིས་པོ་གང་རུང་རྣམས་དོན་གཅིག་ཅིང་། མཚན་གཞི་ནི་མཉམ་ཉིད་ཡེ་ཤེས་སོགས་ལ་
འཇོག་གོ །དེ་སྐད་དུ་སྐབས་བརྒྱད་པའི་ཐད་ཀྱི་འདི་ཉིད་ལས། མདོར་ན་སངས་རྒྱས་རང་གི་
གནས་ལུགས་འཆད་པའི་ཚེ། སངས་རྒྱས་ཀྱི་སྐུ་མཚན་ཉིད་པ་ཆོས་སྐུ་གཅིག་པོ་ཡིན་ཏེ། དེའི་
ཚེ་ལོངས་སྤྲུལ་གཉིས་ཀྱང་མཚན་དང་དཔེ་བྱད་ཀྱིས་སྤྲས་པའི་གཟུགས་སྐུ་ལ་མི་འཇོག་པར་
ཡེ་ཤེས་ ཕྱི་མ་གསུམ་ལ་འཇོག་ པའི་ ཕྱིར། ཞེས་གསུངས་པ་ཡིན་ནོ། །དེ་ལྟར་ན་འདི་ཉིད་
- ? $
$ .



བརྩེ་ཆེན་འོད་སྣང་ལས། པོད་ཆེན་དྲུག་གི་ངར་པོ་ཕར་ཕྱིན་འགྲེལ་སྐོར།
ལས། རྒྱུན་མཐའི་ བྱང་ སེམས་ གང་ ཟག་ གི་ ཆ་ ལོངས་ སྐུར་ འགྱུར་ བ་ མ་ ཡིན་ གྱི། ཞེས་
གསུངས་པ་ཡང་བྱང་སེམས་རྒྱུན་མཐའ་པ། མཉམ་ཉིད་ཡེ་ཤེས་དང་སོར་རྟོག་ཡེ་ཤེས་སུ་
འགྱུར་བ་མིན་པའི་དོན་ཡིན་པས། བློ་ལ་མི་བདེ་བ་བྱ་མི་དགོས་སོ། །གཞན་དུ་ན་སྒྲ་ཇི་བཞིན་
དུ་འཁྲུལ་ན། བྱང་སེམས་རྒྱུན་མཐའ་པ་སྐད་ཅིག་གཉིས་པར་ལོངས་སྐུར་འགྱུར་ངེས་དེ་
ལོངས་སྐུར་མི་འགྱུར་ན། ལོངས་སྐུར་འགྱུར་བ་མི་རྙེད་པར་འགྱུར་རོ། །མདོར་ན། གཉིས་པ་
ཡི་ནི་ཕྱི་མ་གཉིས་ཞེས་པའི་དངོས་བསྟན་གྱི་ལོངས་སྤྲུལ་གཉིས་པོ་དེ་སངས་རྒྱས་རང་སྣང་གི་
ལོངས་སྤྲུལ་དུ་བྱས་ནས་སངས་རྒྱས་ཀྱི་ཡེ་ཤེས་ལ་འཇོག་པ་གནད་ཀྱི་དོན་ཡིན་ཞིང་། འདིའི་
ལོངས་སྤྲུལ་སངས་རྒྱས་འཕགས་པ་ལ་མི་བྱེད་དེ། རྒྱས་འགྱུར་གྱི་རིགས་སངས་རྒྱས་ཀྱི་ཡེ་
ཤེས་སུ་གནས་འགྱུར་བ་ཡིན་གྱིས། གང་ཟག་ཏུ་གནས་འགྱུར་བ་མི་འཐད་པའི་ཕྱིར། དེ་
བཞིན་དུ་རིགས་ཀྱི་མཚན་ཉིད་ཀྱི་སྐབས་འདིར་བཤད་པའི་ངོ་བོ་ཉིད་སྐུ་དང་། དང་པོའི་སྐུ་ནི་
དང་པོ་སྟེ་ཞེས་པའི་དངོས་བསྟན་གྱི་སྐུ་དང་། སངས་རྒྱས་རང་སྣང་གི་ངོ་བོ་ཉིད་སྐུ་རྣམས་དོན་
གཅིག །རང་སྣང་གི་ངོ་བོ་ཉིད་སྐུ་ཡིན་ན། ངོ་བོ་ཉིད་སྐུ་ཡིན་པས་མ་ཁྱབ་སྟེ། དེ་ལ་དབྱིངས་
དང་ཡེ་ཤེས་གཉིས་སུ་ཡོད་པའི་ཕྱིར། དེ་ཡང་དེར་གྱུར་པའི་དབྱིངས་ནི་གློ་བུར་དྲི་བྲལ་གྱི་
ཆོས་དབྱིངས་དང༌། དེར་གྱུར་པའི་ཡེ་ཤེས་ནི། མེ་ལོང་ལྟ་བུའི་ཡེ་ཤེས་ཡིན་ནོ། །དེའི་རྒྱུ་
མཚན་ཡང་། རྒྱུན་མཐའི་བྱང་སེམས་ཀྱི་རྒྱུད་ཀྱི་སེམས་ཡེ་ཤེས་བཞིར་གནས་གྱུར་པ་ན། དེའི་
སེམས་ཀྱི་ནང་སེལ་ཀུན་གཞིའི་རྣམ་ཤེས་གནས་གྱུར་པ་ལ་མེ་ལོང་ལྟ་བུའི་ཡེ་ཤེས་སུ་འཇོག།
དེའི་རྒྱུད་ཀྱི་སེམས་ཀྱི་ཆོས་དབྱིངས་གནས་གྱུར་པ་ལ་དག་པ་གཉིས་ལྡན་གྱི་ཆོས་དབྱིངས་སུ་
འཇོག་ཅིང་། མེ་ལོང་ལྟ་བུའི་ཡེ་ཤེས་དང་དག་པ་གཉིས་ལྡན་པའི་ཆོས་དབྱིངས་དེ་སངས་རྒྱས་
རང་སྣང་གི་ངོ་བོ་ཉིད་སྐུ་ཡིན་པས། དེ་ལ་གཉིས་ཡོད་པར་གྲུབ་བོ། །དེ་སྐད་དུ་འདི་ཉིད་ལས།
རྒྱུན་མཐའི་བྱང་སེམས་ཀྱི་སེམས་ཡེ་ཤེས་བཞིར་གྱུར་ཅིང་། སེམས་ཀྱི་ཆོས་དབྱིངས་དེ་གློ་
- »
G
] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼ ༨
བུར་དྲི་བྲལ་གྱི་ཆོས་དབྱིངས་སུ་གྱུར་པའི་ཚེ་ན། མེ་ལོང་ལྟ་བུའི་ཡེ་ཤེས་དང་། དབྱིངས་རྣམ་
དག་དང༌། ངོ་བོ་ཉིད་ཀྱི་སྐུ་དང་ཞེས་གསུངས་ པ་ཡིན་ནོ། །ཡང་དེའི་རྒྱུད་ཀྱི་སེམས་དང་
སེམས་བྱུང་ལམ་གྱིས་བསྡུས་པ་རྣམས་རྒྱས་འགྱུར་གྱི་རིགས་ཡིན་པས། དེ་གནས་གྱུར་པ་ན་
སངས་རྒྱས་རང་སྣང་གི་ལོངས་སྤྲུལ་གཉིས་སམ་ཡེ་ཤེས་ཕྱི་མ་གསུམ་དུ་འཇོག་པ་གནད་ཀྱི་
དོན་ཏོ། །ལེགས་པར་བཤད་པའི་མཆོད་སྤྲིན་འདིས་ཀུན་མཁྱེན་ཆོས་ཀྱི་རྒྱལ་པོ་དགེས་པའི་
ཞལ་གྱི་འཛུམ་དཀར་ལས་བྱུང་བའི་ཡེ་ཤེས་གཟིགས་པའི་བྱིན་བརླབ་བདག་དང་སེམས་ཅན་
ཐམས་ཅད་ཀྱི་རྒྱུད་ལ་འཇུག་པར་གྱུར་ཅིག །
གཉིས་པ་རྣམ་གྲངས་ནི། རིགས་དང་ཁམས་དང་ས་བོན་ལ་སོགས་པ་སྤྱིར་རིགས་ཙམ་
གྱི་རྣམ་གྲངས་དང་། བདེ་གཤེགས་སྙིང་པོ་དང་། ཆོས་དབྱིངས་དང་། སངས་རྒྱས་ཀྱི་ཁམས་
ལ་སོགས་པ་རང་བཞིན་གནས་རིགས་ཀྱི་རྣམ་གྲངས་ཙམ་ཡིན་ཞིང་
། དོན་གཅིག་ཏུ་འཁྲུལ་
བར་མི་བྱ་སྟེ། སངས་རྒྱས་འཕགས་པའི་རྒྱུད་ཀྱི་བདེ་གཤེགས་སྙིང་པོ་དང་། ཆོས་དབྱིངས་དེ་
རང་བཞིན་གནས་རིགས་མ་ཡིན་པའི་ཕྱི། རང་བཞིན་གནས་རིགས་ཡིན་ན། བདེ་གཤེགས་
སྙིང་པོ་དང་ཆོས་དབྱིངས་ཡིན་པས་ཁྱབ་སྟེ། དེ་དེ་གཉིས་ཀྱི་ནང་སེལ་གྱི་བྱེ་བྲག་ཡིན་པའི་
ཕྱིར། རང་བཞིན་གནས་རིགས་ཞེས་པའི་ཟུར་གྱི་ རང་བཞིན་འདི་ལ་དབུ་སེམས་གཉིས་
འདོད་ཚུལ་སོ་སོར་ཡོད་དེ། སེམས་ཙམ་པས་དེའི་ཟུར་གྱི་རང་བཞིན་དང་ཟག་མེད་ཀྱི་ཡེ་
ཤེས་ཀྱི་རྒྱུ་དོན་གཅིག་པར་བྱས་ནས་རང་བཞིན་གནས་རིགས་འདུས་བྱས་སུ་འདོད། དེ་ལ་
དབུ་མ་པས་འོ་ན་རྒྱས་འགྱུར་གྱི་རིགས་ཀྱང་རང་བཞིན་གནས་རིགས་སུ་འགྱུར་ཏེ། དེ་ཟག་
མེད་ ཀྱི་ཡེ་ཤེས་ཀྱི་ རྒྱུར་གྱུར་པའི་རིགས་ཡིན་པའི་ ཕྱིར་ཞེས་པའི་སྐྱོན་བརྗོད་ནས། རང་
ལུགས་ལ་ཆོས་ཉིད་ཀྱི་རིགས་དང་། རང་བཞིན་གནས་རིགས་དོན་གཅིག་པར་རང་བཞིན་
གནས་རིགས་འདུས་མ་བྱས་སུ་འདོད་པ་ཡིན་ཏེ། ཁ་སྐོང་ལས། རང་བཞིན་གནས་རིགས་
- ?
] .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདུས་བྱས་སུ། །འདོད་པ་དངོས་སྨྲའི་ལུགས་ཡིན་གྱི། །དབུ་མ་པ་ཡི་ལུགས་ལ་མེད། །ཅེས་
བཤད་པ་ལྟར་རོ། །འདིའི་རྒྱབ་རྟེན་གྱི་ལུང་ནི་ཉི་སྣང་ཡིན་ཏེ། དེ་ཉིད་ལས། དེ་དག་གིས་ནི་
རང་བཞིན་དུ་གནས་པའི་རིགས་ལ་རང་བཞིན་དུ་བརྗོད་པའི་དོན་བརྗོད་དགོས་སོ། །རྒྱུའི་
རྣམ་གྲངས་ཡིན་ནོ་ཞེ་ན། རྐྱེན་གྱིས་ཡང་དག་པར་བླངས་པ་ཡང་དེ་ཡིན་པས་ན་དོན་གྱི་ཁྱད་
པར་ཅི་ཡོད། ཆོས་ཀྱི་རྣམ་གྲངས་ཡིན་པ་ལ་ནི་ཉེས་པ་འདི་མེད་དོ། །ཞེས་གསུངས་པའི་ཕྱིར། །
གསུམ་པ་དབྱེ་བ་ལ། གནས་སྐབས་ཀྱི་སྒོ་ནས་དབྱེ་བ། ངོ་བོའི་སྒོ་ནས་དབྱེ་བ། རྟེན་
ཆོས་སྒྲུབ་པའི་སྒོ་ནས་དབྱེ་བ་དང་གསུམ་ལས། དང་པོ་ལ་གནས་སྐབས་མ་ངེས་པའི་རིགས་
དང༌། གནས་སྐབས་ངེས་པའི་རིགས་གཉིས། །
དང་པོ་ནི། གནས་སྐབས་ཉན་ཐོས་ཀྱི་ལམ་དུ་ཞུགས་ཀྱང་ཉན་ཐོས་ཀྱི་བྱང་ཆུབ་ཐོབ་
པར་མ་ངེས་ཤིང་། རྐྱེན་དབང་གིས་ཐེག་པ་གཞན་དུ་སྒྱུར་དུ་རུང་བའི་ཉན་ཐོས་སློབ་པའི་རྒྱུད་
ཀྱི་ཆོས་དབྱིངས་དང་། གནས་སྐབས་རང་རྒྱལ་གྱི་ལམ་དུ་ཞུགས་ཀྱང་རང་རྒྱལ་གྱི་བྱང་ཆུབ་
ཐོབ་པར་མ་ངེས་ཤིང་། རྐྱེན་དབང་གིས་ཐེག་པ་གཞན་དུ་སྒྱུར་དུ་རུང་བའི་རང་རྒྱལ་གྱི་
རིགས་ཅན་སློབ་པའི་རྒྱུད་ཀྱི་ཆོས་དབྱིངས་དང་། གནས་སྐབས་ཐེག་ཆེན་གྱི་ལམ་དུ་ཞུགས་
ཀྱང་། རྐྱེན་དབང་གིས་ཐེག་དམན་དུ་ལྷུང་ངེས་ཀྱི་བྱང་སེམས་ཚོགས་ལམ་པའི་རྒྱུད་ཀྱི་ཆོས་
དབྱིངས་ལྟ་བུའོ། །
གཉིས་ པ་གནས་སྐབས་ངེས་པའི་ རིགས་ལ། གནས་སྐབས་ཉན་ཐོས་སུ་ངེས་པའི་
རིགས་དང་། གནས་སྐབས་རང་རྒྱལ་དུ་ངེས་པའི་རིགས་དང་། གནས་སྐབས་ཐེག་ཆེན་དུ་
ངེས་པའི་རིགས་དང་གསུམ་ལས། །
དང༌ པོ་ནི། དང་པོ་ཉིད་ནས་ཉན་ཐོས་ཀྱི་ལམ་དུ་ཞུགས་ཏེ་རྐྱེན་དབང་གིས་གནས་
སྐབས་ཐེག་པ་གཞན་དུ་སྒྱུར་དུ་མི་རུང་བར་ཉན་ཐོས་ཀྱི་བྱང་ཆུབ་ཐོབ་པར་ངེས་པའི་ཉན་ཐོས་
- 7 1 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ། ༨
སློབ་པའི་རྒྱུད་ཀྱི་ཆོས་དབྱིངས་ལྟ་བུའོ། །
གཉིས་པ་ནི། དང་པོ་ཉིད་ནས་རང་རྒྱལ་ལམ་དུ་ཞུགས་ཏེ་རྐྱེན་དབང་གིས་གནས་
སྐབས་ཐེག་པ་གཞན་དུ་སྒྱུར་དུ་མི་རུང་བར་རང་རྒྱལ་གྱི་རིགས་ཅན་སློབ་པའི་རྒྱུད་ཀྱི་ཆོས་
དབྱིངས་ལྟ་བུའོ། ། །
གསུམ་པ་ནི། དང་པོ་ཉིད་ནས་ཐེག་ཆེན་ལམ་དུ་ཞུགས་ཏེ་རྐྱེན་དབང་གིས་ཐེག་པ་
གཞན་དུ་སྒྱུར་དུ་མི་རུང་བར་ཐེག་ཆེན་གྱི་བྱང་ཆུབ་ཐོབ་པར་ངེས་པའི་བྱང་སེམས་ཀྱི་རྒྱུད་ཀྱི་
ཆོས་དབྱིངས་ལྟ་བུའོ། །མདོར་ན། གནས་སྐབས་ཉན་ཐོས་སུ་ངེས་པའི་རིགས་དང་། གནས་
སྐབས་ཉན་ཐོས་སུ་རིགས་ངེས་པའི་ཉན་ཐོས་སློབ་པའི་རྒྱུད་ཀྱི་རང་བཞིན་གནས་རིགས་དོན་
གཅིག་ཡིན་ཞིང་། དེས་ཕྱི་མ་གཉིས་ལའང་ཤེས་པར་བྱའོ། །དེ་གསུམ་ཀའང་མཐར་ཐུག་
ཐེག་ཆེན་དུ་ངེས་པའི་རིགས་ཡིན་ཏེ། མཐར་ཐུག་ཉན་ཐོས་དང་རང་རྒྱལ་དུ་རིགས་ངེས་པ་
མེད་པའི་ཕྱིར་དང་། རིགས་ཡིན་ན། མཐར་ཐུག་སངས་རྒྱས་སུ་ངེས་པའི་རིགས་ཡིན་པས་
ཁྱབ་པའི་ ཕྱིར། འདིར་ཁ་ཅིག །གནས་སྐབས་ཉན་ཐོས་སུ་ངེས་པའི་རིགས་ཡིན་ན། ཉན་
ཐོས་སུ་ངེས་པའི་རིགས་ཡིན་པས་ཁྱབ། གནས་སྐབས་རང་རྒྱལ་དུ་ངེས་པའི་རིགས་ཡིན་ན།
རང་རྒྱལ་དུ་ངེས་པས་ཁྱབ་ཟེར་བ་མི་འཐད་དེ། དང་པོ་ལ། དང་པོ་ཉིད་ནས་ཉན་ཐོས་ལམ་དུ་
ཞུགས་ཏེ་ཞེས་སོགས་སྔར་སྨོས་པའི་རྩོད་གཞི་དང་པོ་དེ་ཆོས་ཅན། དེར་ཐལ། དེའི་ཕྱིར།
ཆོས་ཅན་ཡིན་པའི་ཕྱིར། གོང་དུ་འདོད་ན། དེ་ཆོས་ཅན། རྐྱེན་དབང་གིས་རང་རྒྱལ་དང་ཐེག་
ཆེན་གང་རུང་དུ་སྒྱུར་དུ་མི་རུང་བར་ཐལ། འདོད་པའི་ཕྱིར། འདོད་ན། དེ་ཆོས་ཅན། རྐྱེན་
དབང་གི་དེ་གང་རུང་དུ་སྒྱུར་དུ་རུང་བར་ཐལ། རྐྱེན་དབང་གིས་ཐེག་ཆེན་དུ་སྒྱུར་རུང་བའི་
ཕྱིར་ཏེ། ཉན་ཐོས་ཀྱི་བྱང་ཆུབ་ཐོབ་རྗེས་སུ་ཐེག་ཆེན་དུ་ཞུགས་ཏེ་བླ་ན་མེད་པའི་བྱང་ཆུབ་
ཐོབ་པར་འགྱུར་ངེས་པའི་ཕྱིར། མ་གྲུབ་ན། དེར་ཐལ། མཐར་ཐུག་ཐེག་པ་གཅིག་ཏུ་གྲུབ་
- ཀྱི 7 ） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར། གཏན་ཚིགས་གྲུབ་ཅིང་ཁྱབ་སྟེ། འགྲེལ་པ་དོན་གསལ་ལས། ཐེག་པ་གསུམ་རྣམ་
པར་བཞག་པ་ནི། དགོངས་པ་ཅན་ཡིན་གྱི་ཞེས་སོགས་དང་། སྐྱེ་བོ་ཐམས་ཅད་བླ་ན་མེད་པ་
ཡང་དག་པར་རྫོགས་བྱང་ཆུབ་ཏུ་མངོན་པར་འགྲོ་བ་ཅན་ཡིན་པས་ཞེས་གསུངས་པ་འཐད་
པའི་ ཕྱིར། གཉིས་པ་ལ། སྔར་སྨོས་ པའི་ མཚན་གཞི་གཉིས་པ་ཆོས་ཅན། དེར་ཐལ། དེའི་
ཕྱིར་ཏེ། ཆོས་ཅན་ཡིན་པའི་ཕྱིར། འདོད་ན་འགྲེ། དེས་ན་གནས་སྐབས་ཉན་ཐོས་དང་རང་
རྒྱལ་དུ་ངེས་པའི་རིགས་ཡིན་ན། ཉན་ཐོས་ཀྱི་རིགས་དང་རང་རྒྱལ་གྱི་རིགས་ཡིན་པས་ཁྱབ་
སྟེ༑ ཉན་ཐོས་ཀྱི་ལམ་གྱི་རྟེན་རིགས་ལ་ཉན་ཐོས་ཀྱི་རིགས་དང་། རང་རྒྱལ་གྱི་ལམ་གྱི་རྟེན་
རིགས་ལ་རང་རྒྱལ་གྱི་རིགས་སུ་འཇོག་པས་སོ། །འོན་ཀྱང་གནས་སྐབས་ཉན་ཐོས་དང་རང་
རྒྱལ་དུ་ངེས་པའི་རིགས་ཡིན་ན། ཉན་ཐོས་དང་རང་རྒྱལ་དུ་ངེས་པའི་རིགས་མ་ཡིན་པས་ཁྱབ་
སྟེ༑ ཉན་ཐོས་དང་རང་རྒྱལ་དུ་རིགས་ངེས་པ་ཡིན་ན། རྐྱེན་དབང་གིས་ཐེག་པ་གཞན་དུ་སྒྱུར་
མི་རུང་དགོས་པ་ལས། འདིར་མཐར་ཐུག་ཐེག་པ་གཅིག་ཏུ་གྲུབ་པས། ཉན་རང་གང་རུང་
ཡིན་ན། མཐར་ཐུག་ཐེག་ཆེན་ལམ་དུ་འཇུག་པས་ཁྱབ་པའི་ཕྱིར། དེ་བཞིན་དུ་གནས་སྐབས་
ཉན་ཐོས་སུ་ངེས་པའི་གང་ཟག་ཡིན་ན། ཉན་ཐོས་སུ་རིགས་ངེས་པའི་གང་ཟག་ཡིན་པས་
ཁྱབ། གནས་སྐབས་རང་རྒྱལ་དུ་རིགས་ངེས་པའི་གང་ཟག་ཡིན་ན། རང་རྒྱལ་དུ་རིགས་ངེས་
པའི་གང་ཟག་ཡིན་པས་ཁྱབ་ཟེར་བ་མི་འཐད་དེ། དང་པོ་ལ། དང་པོ་ཉིད་ནས་ཉན་ཐོས་ལམ་
དུ་ཞུགས་ཏེ་ཉན་ཐོས་ཀྱི་བྱང་ཆུབ་ཐོབ་པར་ངེས་པའི་ཉན་ཐོས་སྒོམ་ལམ་པ་ཆོས་ཅན། དེར་
ཐལ། དེའི་ཕྱིར་ཏེ། གནས་སྐབས་ཉན་ཐོས་སུ་རིགས་ངེས་པའི་ཉན་ཐོས་སློབ་པ་ཡིན་པའི་
ཕྱིར་ཏེ། གནས་སྐབས་དེར་ངེས་པའི་ཉན་ཐོས་སྒོམ་ལམ་པ་ཡིན་པའི་ཕྱིར་ཏེ། ཆོས་ཅན་ཡིན་
པའི་ཕྱིར། རྩ་བར་འདོད་ན། དེ་ཆོས་ཅན། ཉན་ཐོས་སུ་རིགས་ངེས་པའི་གང་ཟག་མ་ཡིན་
པར་ཐལ། རྐྱེན་དབང་གིས་ཐེག་པ་གཞན་དུ་སྒྱུར་དུ་རུང་བའི་གང་ཟག་ཡིན་པའི་ཕྱིར་ཏེ།
- ? 7
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
རྐྱེན་དབང་གིས་ཐེག་ཆེན་ལམ་དུ་འཇུག་ངེས་ཀྱི་གང་ཟག་ཡིན་པའི་ཕྱིར་ཏེ། ཉན་རང་གང་
རུང་ཡིན་པའི་ཕྱིར། གཉིས་པ་ལ། དང་པོ་ཉིད་ནས་རང་རྒྱལ་གྱི་ལམ་དུ་ཞུགས་ཏེ་རང་རྒྱལ་
གྱི་བྱང་ཆུབ་ཐོབ་པར་ངེས་པའི་རང་རྒྱལ་གྱི་རིགས་ཅན་སྒོམ་ལམ་པ་ཆོས་ཅན། དེར་ཐལ།
དེའི་ཕྱིར། རྟགས་གསལ་འགྲེལ། དེས་ན་མཐར་ཐུག་ལ་ལྟོས་ཏེ་རིགས་མ་ངེས་པ་མེད་ཅིང་།
རིགས་ཡིན་ན། མཐར་ཐུག་ཐེག་ཆེན་དུ་ངེས་པའི་རིགས་ཡིན་པས་ཁྱབ། ཐེག་ཆེན་དུ་ངེས་
པའི་རིགས་ཡིན་ན། ཐེག་ཆེན་གྱི་རིགས་ཡིན་པས་མ་ཁྱབ་སྟེ། ཉན་རང་གི་རིགས་རྣམས་ཐེག་
དམན་གྱི་རིགས་ཡིན་པའི་ཕྱིར། གལ་ཏེ་ཉན་ཐོས་ཀྱི་རིགས་ཆོས་ཅན། ཐེག་ཆེན་གྱི་རིགས་
ཡིན་པར་ཐལ། སངས་ རྒྱས་ཀྱི་རིགས་ཡིན་པའི་ཕྱིར་ཞེ་ན། མ་ངེས་ཏེ། འོ་ན་ཉན་ཐོས་ཀྱི་
ལམ་ཆོས་ཅན། ཐེག་ ཆེན་ གྱི་ ལམ་ ཡིན་པར་ཐལ། སངས་ རྒྱས་ ཀྱི་ལམ་ཡིན་པའི་ ཕྱིར།
སྟོབས་མཚུངས། མ་གྲུབ་ན། དེར་ཐལ། ལམ་ཡིན་པའི་ཕྱིར། དེ་ལྟར་ན། ངེས་པའི་རིགས་
ཀྱི་མཚན་ཉིད་ནི། ཐེག་པ་གསུམ་པོ་གང་རུང་གི་རིགས་གང་ཞིག །རྐྱེན་དབང་གིས་གནས་
སྐབས་ཐེག་པ་གཞན་དུ་སྒྱུར་དུ་མི་རུང་བའོ། །མ་ངེས་པའི་རིགས་ཀྱི་མཚན་ཉིད་ནི། རིགས་
གང་ཞིག །གནས་སྐབས་ཐེག་པ་གསུམ་པོ་གང་རུང་གི་རིགས་སུ་མ་ངེས་པའོ། །འདི་ལ་དབྱེ་
ན༑ ལམ་མ་ཞུགས་ཀྱི་གནས་སྐབས་ ཀྱི་མ་ངེས་པའི་རིགས་དང་། ལམ་ཞུགས་ཀྱི་གནས་
སྐབས་ཀྱི་མ་ངེས་པའི་རིགས་གཉིས། དང་པོ་ནི། ལམ་མ་ཞུགས་ཀྱི་སེམས་ཅན་དམྱལ་བ་ལ་
སོགས་པའི་རྒྱུད་ཀྱི་རང་བཞིན་གནས་རིགས་སོ། །གཉིས་པ་ནི། རང་རྒྱལ་དུ་འགྱུར་ངེས་ཀྱི་
གཅིག་ཅར་བའི་རྒྱུན་ཞུགས་ཀྱི་རང་བཞིན་གནས་རིགས་དང་། ཐེག་ཆེན་ལམ་དུ་འཇུག་ཁ་
མའི་རང་རྒྱལ་གྱི་རིགས་ཅན་སློབ་པའི་རྒྱུད་ཀྱི་རང་བཞིན་གནས་རིགས་དང་། ཐེག་དམན་དུ་
ལྷང་ངེས་ཀྱི་བྱང་སེམས་ཚོགས་ལམ་པའི་རྒྱུད་ཀྱི་རང་བཞིན་གནས་རིགས་རྣམས་སོ། །འདི་
ལ་ཁ་ཅིག །རིགས་གང་ཞིག །རྐྱེན་དབང་གིས་ཐེག་པ་གཞན་དུ་སྒྱུར་དུ་མི་རུང་བ་ངེས་པའི་
7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་ཀྱི་མཚན་ཉིད་དང༌། རིགས་གང་ཞིག །རྐྱེན་དབང་གིས་ཐེག་པ་གཞན་དུ་སྒྱུར་དུ་རུང་
བ་མ་ངེས་པའི་རིགས་ཀྱི་མཚན་ཉིད་ཡིན་གསུངས་པ་མི་འཐད་དེ། དང་པོ་ལ། གནས་སྐབས་
ཉན་ཐོས་སུ་ངེས་པའི་རིགས་ཆོས་ཅན། མཚན་ཉིད་ཀྱི་ཟུར་ཕྱི་མ་དེར་ཐལ། མཚོན་བྱ་དེའི་
ཕྱིར། གནས་སྐབས་ཐེག་པ་གསུམ་པོ་གང་རུང་དུ་ངེས་པའི་རིགས་ཡིན་པའི་ཕྱིར། མ་ཁྱབ་ན།
ངེས་པའི་རིགས་མེད་པར་ཐལ། གནས་སྐབས་ཐེག་པ་གསུམ་པོ་གང་རུང་དུ་ངེས་པའི་རིགས་
ཡིན་ན། ངེས་པའི་རིགས་ཡིན་པས་མ་ཁྱབ་པའི་ཕྱིར། གོང་དུ་འདོད་ན། དེ་ཆོས་ཅན། རྐྱེན་
དབང་གིས་དེར་སྒྱུར་དུ་མི་རུང་བ་མ་ཡིན་པར་ཐལ། རྐྱེན་དབང་གིས་ཐེག་ཆེན་དུ་སྒྱུར་དུ་རུང་
བའི་ཐེག་དམན་གྱི་རིགས་ཡིན་པའི་ཕྱིར་ཏེ། རྐྱེན་དབང་གིས་མཐར་ཐུག་ཐེག་ཆེན་དུ་སྒྱུར་དུ་
རུང་བའི་ཐེག་དམན་གྱི་རིགས་ཡིན་པའི་ཕྱིར་ཏེ། མཐར་ཐུག་ཐེག་ཆེན་དུ་ངེས་པའི་ཐེག་
དམན་གྱི་རིགས་ཡིན་པའི་ཕྱིར་ཏེ། ཐེག་དམན་གྱི་རིགས་ཡིན་པའི་ཕྱིར། ཁྱབ་སྟེ། མཐར་
ཐུག་ ཐེག་ པ་ གཅིག་ཏུ་གྲུབ་ པའི་ ཕྱིར། གཉིས་པ་ ལ། ལོག་སྲེད་ཅན་འཁོར་བར་གཏན་
འཁྱམས་སུ་སྡོད་པའི་ལམ་མ་ཞུགས་ཀྱི་རྒྱུད་ཀྱི་ཆོས་དབྱིངས་ཆོས་ཅན། མཚན་ཉིད་ཀྱི་ཟུར་
ཕྱི་མ་དེར་ཐལ། མ་ངེས་པའི་རིགས་ཡིན་པའི་ཕྱིར། གནས་སྐབས་ཐེག་པ་གསུམ་པོ་གང་རུང་
མ་ངེས་པའི་རིགས་ཡིན་པའི་ཕྱིར་ཏེ། ཐེག་པ་གསུམ་པོ་གང་རུང་གི་ལམ་དུ་མ་ཞུགས་པའི་
གང་ཟག་གི་རྒྱུད་ཀྱི་རིགས་ཡིན་པའི་ཕྱིར་ཏེ། ཆོས་ཅན་ཡིན་པའི་ཕྱིར། གོང་དུ་འདོད་ན། དེ་
ཆོས་ཅན། རྐྱེན་དབང་གིས་ཐེག་པ་གཞན་དུ་སྒྱུར་དུ་རུང་བ་མ་ཡིན་པར་ཐལ། རྐྱེན་དབང་
གིས་ཐེག་པ་གསུམ་པོ་གང་དུ་ཡང་སྒྱུར་དུ་མི་རུང་བ་མ་ཡིན་པའི་ཕྱིར་ཏེ། རྩོད་གཞི་ཡིན་པའི་
ཕྱིར། མ་གྲུབ་ན། དེ་དེ་ཡིན་པར་ཐལ། དེ་ཡོད་པའི་ཕྱིར་ཏེ། བདག་ཉིད་ཆེན་པོའི་ཐུབ་པ་
དགོངས་གསལ་ལས། སེམས་ཙམ་པ་རིགས་ཆད་པ་འདོད། དབུ་མ་པ་རིགས་ཆད་པ་མི་
འདོད་མོད། འོན་ཀྱང་འཁོར་བ་མཐའ་མེད་དུ་སྡོད་པ་དེ་དག་ནི་དོན་གྱི་རིགས་ཆད་པ་ཡིན་
- ? Y 5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
པར་ལྟ་སྟེ། དཔེར་ན་རྒྱལ་པོ་གསལ་རྒྱལ་གྱི་བྱི་བའམ། རྒྱ་ནག་གི་བྱིས་པའི་གཏམ་རྒྱུད་
བཞིན་ནོ། །ཞེས་གསུངས་པའི་ཕྱིར། དོན་གྱི་རིགས་ཆད་ཡིན་ན། རིགས་ཆད་ཡིན་པས་མ་
ཁྱབ་བོ། །
གཉིས་པ་ངོ་བོའི་སྒོ་ནས་དབྱེ་བ་ལ། རང་བཞིན་གནས་རིགས་དང་། རྒྱས་འགྱུར་གྱི་
རིགས་གཉིས་ལས།
དང་པོའི་མཚན་ཉིད་ནི། ངོ་བོ་ཉིད་སྐུར་གནས་འགྱུར་རུང་གི་དྲི་མ་ལས་མ་གྲོལ་བའི་
དབྱིངས་སོ། །
གཉིས་པའི་མཚན་ཉིད་ནི། ཐེག་ཆེན་གྱི་ཐར་ལམ་གྱིས་བསྡུས་པའི་དྲི་མ་ལས་མ་གྲོལ་
བའི་དགེ་རྩ་གང་ཞིག །དྲི་མ་ལས་རྣམ་པར་དག་པ་ན་ཡེ་ཤེས་ཕྱི་མ་གསུམ་དུ་འགྱུར་དུ་རུང་
བའོ། །ཡང་ན་མཚན་ཉིད་ཀྱི་ཟུར་དང་པོ་དེ་གང་ཞིག །དྲི་མས་རྣམ་པར་དག་པ་ན། སངས་
རྒྱས་རང་སྣང་གི་གཟུགས་སྐུ་གཉིས་སུ་འགྱུར་དུ་རུང་བ་སྟེ། གང་བཞག་ཀྱང་གནད་གཅིག་གོ།
དེ་གཉིས་ཀྱི་རྟེན་གྱི་གང་ཟག་ནི། ཐུབ་པ་དགོངས་གསལ་ལས། རང་བཞིན་དུ་གནས་པའི་
རིགས་སེམས་ཅན་ཐམས་ཅད་ལ་ཡོད། རྒྱས་པའི་རིགས་ནི་བྱང་ཆུབ་ཏུ་སེམས་བསྐྱེད་ནས་
ཡོད་ཀྱིས་མ་བསྐྱེད་པ་ལ་མེད་དོ། །ཞེས་གསུངས་པ་ལྟར་རོ། །འདི་གཉིས་ཀྱི་རྣམ་བཞག་ནི།
རྒྱུད་བླ་མར། རིགས་དེ་རྣམ་གཉིས་ཤེས་བྱ་སྟེ། །ཐོག་མེད་རང་བཞིན་གནས་པ་དང་། །ཡང་
དག་བླང་བ་མཆོག་ཡིན་ནོ། །ཞེས་དང་། མདོ་སྡེ་རྒྱན་ལས། རང་བཞིན་དང་ནི་རྒྱས་པ་དང་།།
ཞེས་གསུངས་པ་ལྟར་རོ། མདོར་ན། རྒྱས་འགྱུར་གྱི་རིགས་དང་། ཕྱི་མི་ལྡོག་པའི་བྱང་སེམས་
ཀྱི་རྒྱུད་ཀྱི་ལམ་དང་། རིགས་ཀྱི་ནུས་པ་གོང་འཕེལ་དུ་རྒྱས་པར་འགྱུར་བའི་རིགས་རྣམས་
དོན་གཅིག་སྟེ། འདི་ཉིད་ལས། མདོར་ན། རྒྱས་འགྱུར་གྱི་རིགས་ཡིན་ན། ཐེག་པ་གཞན་དུ་
མ་ཞུགས་པར་རང་གི་ཐེག་པ་དེ་ཉིད་ནུས་པ་མཐར་ཐུག་སྒྲུབ་ནུས་པ་ནི་གནད་ཀྱི་དོན་ཏོ་ཞེས་
- 27 G



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུངས་པའི་ཕྱིར། །
གསུམ་པ་བརྟེན་ཆོས་སྒྲུབ་པའི་སྒོ་ནས་དབྱེ་བ་ལ། ཉན་ཐོས་ཀྱི་སྒྲུབ་པའི་རྟེན་རིགས་
དང༌། རང་རྒྱལ་གྱི་སྒྲུབ་པའི་རྟེན་རིགས་དང་། ཐེག་ཆེན་གྱི་སྒྲུབ་པའི་རྟེན་རིགས་དང་གསུམ་
ལས།
ཕྱི་མ་ལ། འདིར་བསྟན་སྒྲུབ་པའི་རྟེན་རིགས་བཅུ་གསུམ་དུ་དབྱེ་བ་སྔར་བཤད་ཟིན་པ་
ལྟར། ཁ་ཅིག །ཐེག་ཆེན་སྒྲུབ་པའི་རྟེན་རིགས་ཡིན་ན། སྒྲུབ་པ་ཡི་ནི་རྟེན་གྱུར་པ། །ཆོས་ཀྱི་
དབྱིངས་ཀྱི་རང་བཞིན་དང་། ཞེས་པའི་དངོས་བསྟན་གྱི་རིགས་ཡིན་པས་ཁྱབ། སྦྱོར་མཐོང་
སྒོམ་གསུམ་གང་རུང་ལ་གནས་པའི་བྱང་སེམས་ཀྱི་རྒྱུད་ཀྱི་ཆོས་དབྱིངས་ཡིན་ན། ཚིག་རྐང་
གཉིས་པོ་དེའི་དངོས་བསྟན་གྱི་ཆོས་དབྱིངས་ཡིན་པས་ཁྱབ་ཟེར་བ་མི་འཐད་དེ། དང་པོ་ལ་
བྱང་ སེམས་ ཚོགས་ ལམ་ པའི་ རྒྱུད་ ཀྱི་ ཆོས་ དབྱིངས་ ཆོས་ཅན། དེར་ཐལ། དེའི་ ཕྱིར་ ཏེ།
བྱང་སེམས་ཚོགས་ལམ་པའི་རྒྱུད་ཀྱི་ཐེག་ཆེན་གྱི་སྒྲུབ་པའི་རྟེན་རིགས་ཡིན་པའི་ཕྱིར་ཏེ།
དེའི་རྒྱུད་ཀྱི་ཚོགས་ལམ་གྱི་རྟེན་རིགས་ཡིན་པའི་ཕྱིར། མ་གྲུབ་ན། དེ་དེ་ཡིན་པར་ཐལ།
དེའི་རྒྱུད་ཀྱི་ཚོགས་ལམ་དེ་དེའི་རྒྱུད་ཀྱི་ཆོས་དབྱིངས་ལ་བརྟེན་པའི་ཕྱིར། གཞི་ལམ་འབྲས་
བུའི་ཆོས་ཐམས་ཅད་ཆོས་དབྱིངས་ལ་བརྟེན་པར་བཤད་པའི་ཕྱིར། རྩ་བར་འདོད་ན། དེ་ཆོས་
ཅན། ཐེག་ཆེན་གྱི་སྦྱོར་ལམ་ཐོབ་པའི་གང་ཟག་གི་རྒྱུད་ཀྱི་སྒྲུབ་པའི་རྟེན་རིགས་ཡིན་པར་
ཐལ། འདོད་པའི་ཕྱིར། འདོད་མི་ནུས་ཏེ། བྱང་སེམས་ཚོགས་ལམ་པའི་རྒྱུད་ཀྱི་སྒྲུབ་པའི་རྟེན་
རིགས་ཡིན་པའི་ཕྱིར་ཏེ། དེའི་རྒྱུད་ཀྱི་རང་བཞིན་གནས་རིགས་ཡིན་པའི་ཕྱིར་ཏེ། དེའི་རྒྱུད་
ཀྱི་ཆོས་དབྱིངས་ཡིན་པའི་ཕྱིར། གཉིས་པ་ལ། ས་བཅུ་པའི་སྦྱོར་བ་ཉེར་བསྡོགས་ཀྱི་ལམ་ལ་
གནས་ པའི་བྱང་ སེམས་ ཀྱི་རྒྱུད་ཀྱི་ཆོས་དབྱིངས་ཆོས་ཅན། དེར་ཐལ། དེའི་ཕྱིར་ཏེ། བྱང་
སེམས་སྒོམ་ལམ་པའི་རྒྱུད་ཀྱི་ཆོས་དབྱིངས་ཡིན་པའི་ཕྱིར་ཏེ། བྱང་སེམས་ས་བཅུ་པའི་རྒྱུད་ཀྱི་
- 2
7 7 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
ཆོས་དབྱིངས་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། འདིར་བསྟན་ཐེག་ཆེན་སྒྲུབ་
པའི་རྟེན་རིགས་བཅུ་གསུམ་པོ་གང་རུང་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ།
ས་བཅུ་པའི་སྦྱོར་བ་ཉེར་བསྡོགས་ཀྱི་ལམ་དེ་འདིར་བསྟན་སྒྲུབ་པ་བཅུ་གསུམ་པོ་གང་རུང་མ་
ཡིན་པའི་ཕྱིར་ཏེ། དེ་གཞན་གྱི་དོན་གྱི་གོ་རིམ་དང་ཞེས་པའི་དངོས་བསྟན་གྱི་སྒྲུབ་པ་ཡང་མ་
ཡིན། དེ་ཡེ་ཤེས་སྩོལ་བ་མི་མངའ་བ། །འཇུག་པ་ཞེས་པའི་དངོས་བསྟན་གྱི་སྒྲུབ་པ་ཡང་མ་
ཡིན། དེ་རྟོགས་པ་ཡི་ནི་ཞེས་པ་ནས་སློབ་མ་ཐུན་མོང་མིན་ཉིད་དང་། ཞེས་པའི་དངོས་བསྟན་
གྱི་སྒྲུབ་པ་ཡང་མ་ཡིན་པའི་ཕྱིར། དང་པོ་གྲུབ་སྟེ། དེ་ས་བཅུ་པའི་རྗེས་ཐོབ་ཡེ་ཤེས་མ་ཡིན་
པའི་ཕྱིར་ཏེ། དེ་མཉམ་བཞག་ཡེ་ཤེས་ཡིན་པའི་ཕྱིར། གཉིས་པ་གྲུབ་སྟེ། དེ་རྒྱུན་མཐའི་ཡེ་
ཤེས་མ་ཡིན་པའི་ཕྱིར། གསུམ་པ་གྲུབ་སྟེ། དེ་ས་བཅུ་པའི་གནས་སྐབས་ཀྱི་སྒྲུབ་པ་ཡིན་པའི་
ཕྱིར། །
བཞི་པ་སྒྲུབ་པའི་རྟེན་དུ་འགྱུར་ཚུལ་ནི། བྱང་སེམས་ཀྱི་རྒྱུད་ཀྱི་སེམས་ཀྱི་ཆོས་དབྱིངས་
དེ་ཐབས་ཀྱིས་ཟིན་ཏེ། དགེ་རྩས་སད་པ་ལ་བརྟེན་ནས་བྱང་འཕགས་པའི་ཆོས་ཐམས་ཅད་
བསྐྱེད་པར་བྱེད་པས་ན། སྒྲུབ་པའི་ལམ་གྱི་རྟེན་ཞེས་བྱ་སྟེ། ཉིར་སྣང་དུ། དེས་ན་འདི་ནི་ཆོས་
ཀྱི་དབྱིངས་ཉིད་འཕགས་པའི་ཆོས་རྣམས་ཀྱི་རྒྱུ་ཡིན་པའི་ཕྱིར། རང་བཞིན་དུ་གནས་པའི་
རིགས་སྒྲུབ་པའི་རྟེན་ཡིན་ནོ་ཞེས་སྟོན་པར་བྱེད་དོ། །ཞེས་གསུངས་པའི་ཕྱིར། །ཞིབ་ཏུ་བྱས་
ན་གཞི་ལམ་འབྲས་བུའི་ཆོས་ཐམས་ཅད་ཆོས་ཀྱི་དབྱིངས་ལ་རྟེན་དགོས་པ་ཡིན་ནོ། །
ལྔ་པ་རིགས་སུ་འཇོག་ཚུལ་ནི། རིགས་འདི་ཉིད་ལས་སངས་རྒྱས་ཀྱི། །སྐུ་གསུམ་ཐོབ་
པར་འདོད་པ་སྟེ། །ཞེས་སོགས་གསུངས་པ་ལྟར། རིགས་གཉིས་པོ་འདི་སྐུ་གསུམ་དུ་གནས་
གྱུར་གྱི་རྒྱུ་ཡིན་པས། རིགས་ཞེས་བྱ་སྟེ། རིགས་ཀྱི་དོན་ནི་རྒྱུའི་དོན་ཡིན་པས་སོ། །སྒྲུབ་པའི་
རྟེན་བསྟན་ཟིན་ནས། །དེའི་འོག་ཏུ་མཚོན་བྱེད་ཀྱི་ཆོས་ལྔ་པ་བསྒྲུབ་པའི་དམིགས་པ་འཆད་དེ།
བ 2 ༑ 8 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་སད་པའི་གང་ཟག་གིས་དམིགས་པ་ལ་སྒྲོ་འདོགས་བཅད་ནས་སྒྲུབ་པ་ཉམས་སུ་
ལེན་དགོས་པའི་ཕྱིར། འདི་འཆད་པ་ལ་མདོར་བསྟན། ཅུང་ཟད་བཤད། རྒྱས་པར་བཤད་པ་
དང་གསུམ་ལས། །
དང་པོ་ནི། དམིགས་པ་དག་དང་ཞེས་པ་ལས་འཕྲོས་ནས། དམིགས་པ་དེ་གང་ཞེ་ན།
ཆོས་ཐམས་ཅད་ཆོས་ཅན། འདིར་བསྟན་ཐེག་ཆེན་སྒྲུབ་པའི་དམིགས་པ་ཡིན་ཏེ། དེའི་སྒོ་
འདོགས་བཅད་པར་བྱ་བའི་གཞི་ཡིན་པའི་ཕྱིར། ཞེས་འཆད་པ་ལ། དམིགས་པ་ཆོས་རྣམས་
ཐམས་ཅད་དེ། ཞེས་པ་འདི་བྱུང་།
གཉིས་པ་ནི། ཆོས་དེ་ཡང་དབྱེ་ན་གསུམ་དུ་ཡོད་དེ། དགེ་མི་དགེ་ལུང་མ་བསྟན་གསུམ་དུ་
ཡོད་པའི་ཕྱིར། ཞེས་པ་ནི། དེ་ཡང་དགེ་ལ་སོགས་པ་ཡིན། །ཞེས་པས་བསྟན།
གསུམ་པ་ནི་འདིར་བསྟན་སྒྲུབ་པའི་དམིགས་པ་ཆོས་ཅན། ཁྱོད་ལ་རྒྱས་པར་ཕྱེ་ན་
བརྒྱད་ཡོད་དེ། ལམ་གྱི་སྒོ་ནས་འཇིག་རྟེན་དང་འཇིག་རྟེན་ལས་འདས་པའི་ཆོས་གཉིས།
སྤང་གཉེན་གྱི་སྒོ་ནས་དབྱེ་ན། ཟག་བཅས་ཟག་མེད་གཉིས། བདེན་གཉིས་ཀྱི་སྒོ་ནས་འདུས་
བྱས་དང་འདུས་མ་བྱས་གཉིས། འབྲས་བུའི་སྒོ་ནས། སློབ་མ་ཉན་ཐོས་དང་ཐུན་མོང་བའི་
ཡོན་ཏན་དང་། སངས་རྒྱས་ཀྱི་ཐུན་མོང་མ་ཡིན་པའི་ཡོན་ཏན་དང་གཉིས་ཡོད་པའི་ཕྱིར།
ཞེས་པ་ནི། འཇིག་རྟེན་པ་ཡི་རྟོགས་པ་དང་། །ཞེས་པ་ནས། གང་དག་ཐུབ་པའི་ཐུན་མོང་མིན་
ཞེས་པའི་བར་གྱིས་བསྟན། ཚིག་རྐང་ཕྱི་མ་འདིས་འབྲས་བུ་སངས་རྒྱས་སའི་ཆོས་རྣམས་ཀྱང་
སྒྲུབ་པའི་དམིགས་པ་ཡིན་པར་བསྟན་ནོ། །དེ་སྒྲུབ་པའི་དམིགས་པ་ཡིན་པའི་རྒྱུ་མཚན་ཡང་།
བྱང་ཆུབ་སེམས་དཔས་སངས་རྒྱས་ཀྱི་ཡོན་ཏན་དེ་རྣམས་ད་ལྟ་མངོན་སུམ་དུ་རྟོགས་པ་མ་
ཡིན་ཀྱང་། འབྲས་བུ་མཐར་ཐུག་ཐོབ་པ་ལ་ཡོན་ཏན་དེ་དག་ལ་སྒྲོ་འདོགས་ཆོད་ནས་བསྒོམ་
པས་ཉམས་སུ་བླངས་པ་སྔོན་དུ་འགྲོ་དགོས་པ་ཡིན་ནོ། །སྒྲུབ་པའི་དམིགས་པ་བསྟན་ཟིན་
- 2
7
g -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༩ ༨
ནས། །
དེའི་འོག་ཏུ་སྒྲུབ་པའི་ཆེད་དུ་བྱ་བ་སྟོན་ཏེ། སྒྲོ་འདོགས་ཆོད་པའི་དོན་དེ་ཡང་ཆེད་དུ་བྱ་
བ་ཆེན་པོ་གསུམ་ཐོབ་པའི་ཆེད་དུ་འབད་པས་ཉམས་སུ་བླངས་དགོས་པའི་ཕྱིར། དེ་ཡང་ཆེད་
དང་ནི་ཞེས་པ་ལས་འཕྲོས་ནས། ཐེག་ཆེན་སྒྲུབ་པའི་ཆེད་དུ་བྱ་བ་དེ་གང་ཞེ་ན། དེ་ཆོས་ཅན།
ཁྱོད་ལ་དབྱེ་ན་གསུམ་དུ་ཡོད་དེ། རང་རྒྱུད་ལྡན་གྱི་གང་ཟག་སེམས་ཅན་ཀུན་གྱི་མཆོག་ཉིད་
དུ་བྱེད་པའི་སེམས་ཆེན་པོ་དང་། དེ་ལྟར་བྱེད་པའི་སྤངས་པ་ཆེན་པོ་དང་། དེ་ལྟར་བྱེད་པའི་
རྟོགས་པ་ཆེན་པོ་དང་གསུམ་དུ་ཡོད་པའི་ཕྱིར། ཞེས་པ་ནི། སེམས་ཅན་ཀུན་མཆོག་ཅེས་
སོགས་ཚིགས་བཅད་གཅིག་གིས་བསྟན། འདིའི་དངོས་བསྟན་གྱི་སེམས་ཆེན་པོ་དང་། སངས་
རྒྱས་སའི་སེམས་བསྐྱེད་དོན་གཅིག །འདིའི་དངོས་བསྟན་གྱི་སྤངས་བ་ཆེན་པོ་དང་། སངས་
རྒྱས་འཕགས་པའི་རྒྱུད་ཀྱི་སྤངས་བ་དོན་གཅིག འདིའི་དངོས་བསྟན་གྱི་རྟོགས་པ་ཆེན་པོ་
དང༌། རྣམ་མཁྱེན་དོན་གཅིག་ཡིན་ཅིང་། འདིའི་དངོས་བསྟན་གྱི་སྒྲུབ་པའི་ཆེད་དུ་བྱ་བ་ཡིན་
ན༑ ཐེག་ཆེན་སྒྲུབ་པའི་མཐར་ཐུག་གི་ཆེད་དུ་བྱ་བ་དང་། ཐེག་ཆེན་སྒྲུབ་པའི་ཐོབ་བྱ་མཐར་
ཐུག་ཡིན་པས་ཁྱབ་པ་ཡིན་ནོ། ཁ་ཅིག །ཐེག་ཆེན་སྒྲུབ་པའི་ཆེད་དུ་བྱ་བ་ཆེན་པོ་གསུམ་པོ་
གང་རུང་ཡིན་ན། ཆེད་དུ་བྱ་བ་འདིར་ཤེས་བྱ་ཞེས་པའི་དངོས་བསྟན་གྱི་ཆེད་དུ་བྱ་བ་ཡིན་པས་
ཁྱབ། ཐེག་ཆེན་སྒྲུབ་པའི་མཐར་ཐུག་གི་ཆེད་དུ་བྱ་བ་ཡིན་ན། ཆེད་དུ་བྱ་བ་འདིར་ཤེས་བྱ་
ཞེས་པའི་དངོས་བསྟན་གྱི་ཆེད་དུ་བྱ་བ་ཡིན་པས་ཁྱབ། སེམས་ཅན་ཀུན་མཆོག་ཞེས་པའི་
དངོས་བསྟན་གྱི་སེམས་ཅན་གྱི་མཆོག་ཡིན་ན། སེམས་ཅན་ཡིན་པས་ཁྱབ་ཟེར་བ་རྣམས་མི་
འཐད་དེ། དང་པོ་ལ། བྱང་འཕགས་ཀྱི་རྒྱུད་ཀྱི་སེམས་ཆོས་ཅན། དེར་ཐལ། དེའི་ཕྱིར་ཏེ།
ཐེག་ཆེན་སྒྲུབ་པའི་གནས་སྐབས་ཀྱི་ཆེད་དུ་བྱ་བར་གྱུར་པའི་ཆེན་པོ་གསུམ་པོ་གང་རུང་ཡིན་
པའི་ཕྱིར་ཏེ། དེར་གྱུར་པའི་སེམས་ཆེན་པོ་ཡིན་པའི་ཕྱིར། མ་གྲུབ་ན། དེར་ཐལ། དེར་གྱུར་
- 8 (] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་སེམས་ཆེན་པོ་ཡོད་པའི་ཕྱིར་ཏེ། དེར་གྱུར་པའི་ཆེན་པོ་གསུམ་ཀ་ཡོད་པའི་ཕྱིར་ཏེ། ཆེད་
དུ་བྱ་དང་མངོན་ཤེས་དྲུག།ཅེས་གསུངས་པ་འཐད་པའི་ཕྱིར། རྩ་བར་འདོད་ན། དེ་ཆོས་ཅན།
ཐེག་ཆེན་སྒྲུབ་པའི་མཐར་ཐུག་གི་ཆེད་དུ་བྱ་བ་ཡིན་པར་ཐལ། འདོད་པའི་ཕྱིར། གཉིས་པ་ལ་
ལོངས་སྐུ་ཆོས་ཅན། དེར་ཐལ། དེའི་ཕྱིར་ཏེ། ཐེག་ཆེན་སྒྲུབ་པའི་ཐོབ་བྱ་མཐར་ཐུག་ཡིན་
པའི་ཕྱིར་ཏེ། འབྲས་བུ་ཆོས་སྐུ་ཡིན་པའི་ཕྱིར་ཏེ། སངས་རྒྱས་འཕགས་པ་ཡིན་པའི་ཕྱིར། རྩ་
བར་འདོད་ན། དེ་ཆོས་ཅན། ཐེག་ཆེན་སྒྲུབ་པའི་མཐར་ཐུག་གི་ཆེད་དུ་བྱ་བར་གྱུར་པའི་ཆེན་
པོ་གསུམ་པོ་གང་རུང་ཡིན་པར་ཐལ། འདོད་པའི་ཕྱིར། འདོད་ན། སངས་རྒྱས་འཕགས་པའི་
རྒྱུད་ ཀྱི་ སྤངས་རྟོགས་ གང་ རུང་ ཡིན་ པར་ ཐལ། འདོད་ པའི་ ཕྱིར། འདོད་ མི་ ནུས་ཏེ།
གཟུགས་ སྐུ་ ཡིན་ པའི་ ཕྱིར། གསུམ་ པ་ལ། སྟོན་ པ་ ཤཱཀྱ་ཐུབ་པ་ཆོས་ཅན། དེར་ཐལ།
དེའི་ཕྱིར་ཏེ། སེམས་ཅན་ཀུན་གྱི་མཆོག་ཡིན་པའི་ཕྱིར་ཏེ། དེ་ཀུན་གྱི་གཙོ་བོ་ཡིན་པའི་ཕྱིར་
ཏེ༑ འགྲོ་བ་ཀུན་ གྱི་གཙོ་བོ་ ཡིན་ པའི་ ཕྱིར་ཏེ། འགྲོ་བ་ཀུན་གྱི་བླ་མ་ཡིན་པའི་ཕྱིར་ཏེ།
སྟོན་པ་སངས་རྒྱས་ཡིན་པའི་ཕྱིར། རྩ་བར་འདོད་ན་སླ། དེས་ན་རིགས་དྲུག་གི་སེམས་ཅན་
ནས་བྱང་སེམས་ས་བཅུ་པའི་བར་ནི། སེམས་ཅན་ཀུན་ཞེས་པའི་དངོས་བསྟན་གྱི་སེམས་ཅན་
དང༌། སངས་རྒྱས་འཕགས་པ་རྣམས་ནི་ཀུན་མཆོག་ཅེས་པའི་དངོས་བསྟན་གྱི་མཆོག་ཡིན་ནོ།།
སྒྲུབ་པའི་ཆེད་དུ་བྱ་བ་བསྟན་ཟིན་ནས། ། །
དེའི་འོག་ཏུ་སྒྲུབ་པ་རང་གི་ངོ་བོ་སྟོན་ཏེ། ཆེད་དུ་བྱ་བ་དེ་ཡང་སྒྲུབ་པ་རང་གི་ངོ་བོས་སྒྲུབ་
དགོས་པའི་ཕྱིར། །
འདི་ལ་ཡུལ་གྱི་སྒྲུབ་པ་དང་མངོན་རྟོགས་ཀྱི་སྒྲུབ་པའི་ཁྱད་པར། སྒྲུབ་པ་བཞིའི་ས་
མཚམས། སྒྲུབ་པ་བཞིའི་གྲངས་དང་གོ་རིམ་ངེས་པ། སོ་སོའི་དོན་ལ་འཇུག་པ་དང་བཞི་ལས།
དང་པོ་ཡུལ་གྱི་སྒྲུབ་པ་དང༌། སྤྱིའི་སྒྲུབ་པ་དང་། རྣམ་རྫོགས་སྦྱོར་བ་མིན་པར་གྱུར་པའི་ཐེག་
- 28 ， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
ཆེན་སྒྲུབ་པའི་ཉམས་ལེན་རྣམས་དོན་གཅིག །མཚན་གཞི་ནི། ཐེག་ཆེན་གྱི་ཚོགས་ལམ་ཕལ་
པའི་གནས་སྐབས་ཀྱི་སྒྲུབ་པ་དེ་ཡིན་ཏེ། དེའི་གནས་སྐབས་ཀྱི་སྒྲུབ་པ་དེ། དཀར་པོའི་ཆོས་
ཀྱི་རྟེན་གྱི་བྱ་བ་ཙམ་གཙོ་བོར་གྱུར་པའི་སྒྲུབ་པ་ཡིན་ཞིང་། ཕར་ཕྱིན་དྲུག་ལྡན་གྱི་མངོན་
རྟོགས་ཉམས་སུ་ལེན་ཚུལ་ལ་མཁས་པའི་སྒྲུབ་པ་མ་ཡིན་པའི་ཕྱིར། གཉིས་པ་མངོན་པར་
རྟོགས་པའི་སྒྲུབ་པ་དང་། བྱེ་བྲག་གི་སྒྲུབ་པ་དང་། རྣམ་རྫོགས་སྦྱོར་བས་བསྡུས་པའི་སྒྲུབ་པ་
རྣམས་དོན་གཅིག །མཚན་གཞི་ནི། ཐེག་ཆེན་གྱི་ཚོགས་ལམ་ཁྱད་པར་ཅན་ཡན་ཆད་ཀྱི་སྒྲུབ་
པ་ཡིན་ཏེ། དེ་ཡན་ཆད་ཀྱི་སྒྲུབ་པ་དེ་མངོན་པར་རྟོགས་པ་རེ་རེ་བཞིན་ཕར་ཕྱིན་དྲུག་ལྡན་དུ་
ཉམས་སུ་ལེན་ཚུལ་ལ་མཁས་པའི་སྒྲུབ་པ་ཡིན་པའི་ཕྱིར། ཚོགས་ལམ་ཕལ་པ་དང་
། ཁྱད་
པར་ཅན་གྱི་ཁྱད་པར་ནི། ཐེག་ཆེན་གྱི་གདམས་ངག་ལ་ཐོས་བསམ་བྱེད་བཞིན་པ་ཙམ་ལས་
སྔར་བསྒོམ་པ་ལ་མ་བཞུགས་པས་སངས་རྒྱས་སོགས་ཀྱི་ཡུལ་ལྔ་ལ་མཁས་པའི་དད་སོགས་
ལྔ་མ་ཐོབ་པའི་ཚོགས་ལམ་ནི། ཚོགས་ལམ་ཕལ་པ་དང་། གདམས་ངག་ལ་ཐོས་བསམ་
མཐར་ཕྱིན་ནས། དེའི་དོན་བསྒོམ་པས་སངས་རྒྱས་སོགས་ཀྱི་ཡུལ་ལྔ་ལ་མཁས་པའི་དད་
སོགས་ལྔ་ཐོབ་པའི་ཚོགས་ལམ་ནི། ཚོགས་ལམ་ཁྱད་པར་ཅན་ཏེ། འདི་སྐད་དུ་ཉིར་སྣང་
དང༌། དོན་གསལ་གྱི་ལུང་དྲངས་པ་དེས་ཤེས་ནུས་སོ། །ཚོགས་ལམ་ཁྱད་པར་ཅན་ལ་བདག་
མེད་རྟོགས་པས་ཁྱབ། ཕལ་པ་ལ་བདག་མེད་རྟོགས་མ་རྟོགས་གཉིས་སུ་ཡོད་དོ། །
གཉིས་པ་ས་མཚམས་ནི། དོན་གསལ་ལས། དེ་ལྟར་ཇི་ལྟ་བ་བཞིན་དུ་སྦྱོར་བ་དང་།
མཐོང་བ་དང་སྒོམ་པ་དང༌། ཁྱད་པར་གྱི་ལམ་གྱི་ངོ་བོ་ཉིད་ཀྱི་སྒྲུབ་པའི་མཚན་ཉིད། གོ་ཆ་
དང་། འཇུག་པ་དང་། ཚོགས་དང་། ངེས་པར་འབྱུང་བ་རྣམས་ཞེས་གསུངས་པས། སྒྲུབ་པ་
བཞིའི་ས་མཚམས་སྟོན་ཏེ། གོ་སྒྲུབ་ནི། མཐོང་ལམ་ལ་རྒྱུད་ནས་སྦྱོར་བའི་ཚོགས་ལམ་ཁྱད་
པར་ཅན་ནས་རྒྱུན་མཐའི་བར་ན་ཡོད། འཇུག་སྒྲུབ་ནི་མཐོང་ལམ་ལ་ཉེ་བར་སྦྱོར་བའི་སྦྱོར་
- 2 3
2 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་དྲོད་སྐད་ཅིག་མ་དང་པོ་ནས་རྒྱུན་མཐའི་བར་ན་ཡོད། སྙིང་རྗེའི་ཚོགས་སྒྲུབ་སོགས་
ཚོགས་སྒྲུབ་དང་པོ་བཅོ་ལྔ་ནི། མཐོང་ལམ་ལ་མངོན་སུམ་དུ་སྦྱོར་བའི་སྦྱོར་ལམ་ཆོས་མཆོག་
ཆེན་པོ་ནས། རྒྱུན་མཐའི་བར་ན་ཡོད། སའི་ཚོགས་སྒྲུབ་ནི། སུ་བཅུའི་རྗེས་ཐོབ་ན་ཡོད་དེ།
སའི་ཡོངས་སྦྱོང་དང་དོན་གཅིག་པའི་ཕྱིར། གཉེན་པོའི་ཚོགས་སྒྲུབ་ནི། མཐོང་ལམ་དང་སྒོམ་
ལམ་མཉམ་བཞག་ན་ཡོད་དེ། མཐོང་སྤང་གཉེན་པོའི་ཚོགས་སྒྲུབ་ཡིན་ན། ཐེག་ཆེན་གྱི་
མཐོང་ལམ་བར་ཆད་མེད་ལམ་དང༌། སྒོམ་སྤང་གཉེན་པོའི་ཚོགས་སྒྲུབ་ཡིན་ན། ཐེག་ཆེན་གྱི་
སྒོམ་ལམ་བར་ཆད་མེད་ལམ་ཡིན་དགོས་པའི་ཕྱིར། ངེས་འབྱུང་སྒྲུབ་པ་ནི། ས་བརྒྱད་པ་ནས་
རྒྱུན་མཐའི་བར་ན་ཡོད་དེ། དེ་ཡིན་ན། དག་སའི་ཉམས་ལེན་ཁྱད་པར་ཅན་ཡིན་དགོས་པའི་
ཕྱིར། འདིར་ཁ་ཅིག །སྒྲུབ་པ་བཞི་ཕྱི་མ་ཕྱི་མ་ལ། སྔ་མ་སྔ་མས་ཁྱབ་ཟེར་ཡང་ཇི་ལྟར་འཐད་
བརྟག་པར་བྱ་དགོས་སོ། །
གསུམ་པ་གྲངས་དང་གོ་རིམ་ནི། འདིར་སྤང་བྱ་མཐོང་སྤང་དང་སྒོམ་སྤང་གཉིས་སྤོང་
བར་བྱེད་པ་ལ། དང་པོ་གོ་སྒྲུབ། དེ་ནས་འཇུག་སྒྲུབ་སོགས་གོ་རིམ་ངེས་པ་ཅན་ཡིན་ཏེ།
འཇིག་རྟེན་གྱི་དམག་དཔོན་དཔའ་བོ་དེ་ཕ་རོལ་གྱི་གཡུལ་ལས་རྒྱལ་བར་བྱེད་པ་ལ། དང་པོ་
གོ་ཆ་བགོས་པ། དེ་ནས་གཡུལ་དུ་འཇུག་པ། དེ་ནས་དཔུང་གི་ཚོགས་མ་ལུས་པར་བསོག་པ།
དེ་ནས་ཕ་རོལ་དང་གཡུལ་བསྐྲད་དེ། དེ་ལས་རྒྱལ་བ་དང་བཞི་ཡོད་པ་ལྟར། འདིར་ཡང་སྤང་
བྱ་གཉིས་པོ་དེ་སྤོང་བའི་ཆེད་དུ་བསམ་པས་གོ་བགོས་པ་ནི་གོ་སྒྲུབ། སྦྱོར་བས་ཚུལ་བཞིན་དུ་
ཞུགས་པ་ནི་འཇུག་སྒྲུབ། གཉེན་པོའི་དཔུང་ཚོགས་བསོག་སྟེ་སྤང་བྱ་དང་གཡུལ་བསྐྲད་པ་ནི་
ཚོགས་སྒྲུབ། མི་མཐུན་ཕྱོགས་ལས་ངེས་པར་འབྱུང་བ་ཐོབ་པ་དེ་ངེས་འབྱུང་སྒྲུབ་པ་ཡིན་པའི་
ཕྱིར། དེ་ལྟར་ན་གྲངས་དང་གོ་རིམ་གཉིས་ཆར་ངེས་སོ། །དེ་སྐད་དུ་ཉི་སྣང་ལས། གོ་ཆ་སྒྲུབ་
པ་ལ་སོགས་པ་འདི་རྣམས་གོ་རིམ་གྱི་ཚུལ་འདི་རིགས་པ་ཉིད་ཡིན་ཏེ། གོ་བགོས་པ་ནི་འཇུག་
- 2
$ 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
གོ ་ཞུགས་པ་ནི་དཔུང་གི་ཚོགས་སོ། །དཔུང་གི་ཚོགས་བསོག་པ་ནི་མི་རྒྱལ་བ་ལས་རྒྱལ་
བར་ཐོབ་པས་ངེས་པར་འབྱུང་བ་ཡིན་པའི་ཕྱིར་རོ། །ཞེས་གསུངས་ལ། དེ་ཡང་གོ་བགོས་པ་
ནི་ཞེས་པས་གོ་སྒྲུབ་བསྟན། འཇུག་གོ་ཅེས་པས་འཇུག་སྒྲུབ་དང་། ཞུགས་པ་ནི་དཔུང་གི་
ཚོགས་སོ་ཞེས་པས་ཚོགས་སྒྲུབ་དང་། དེ་མན་ཆད་ཀྱི་ངེས་འབྱུང་སྒྲུབ་པ་བསྟན་པ་ཤེས་པར་
བྱའོ། ། །
བཞི་པ་སོ་སོའི་དོན་ལ་ལྔ་ལས།
དང་པོ་གོ་སྒྲུབ་ནི། གོ་ཆ་འཇུག་པའི་བྱ་བ་དང་ཞེས་པ་ལ་འཕྲོས་ནས། གོ་སྒྲུབ་གང་ཞེ་ན།
འདི་ལ་སྦྱིན་པའི་ཕར་ཕྱིན་གྱི་གོ་སྒྲུབ་སོགས་དྲུག་ཡོད་ཅིང་། དྲུག་པོ་རེ་རེ་ཡང་སྡུད་བྱེད་ཀྱི་
ཕར་ཕྱིན་དེ་དང་དེའི་ནང་དུ། རང་གི་སྡུ་བྱའི་ཕར་ཕྱིན་དྲུག་ཚང་བར་ཉམས་སུ་ལེན་པའི་
ཉམས་ལེན་ཁྱད་པར་ཅན་ཡིན་ནོ་ཞེས་པ་ནི། དེ་དག་སོ་སོར་ཞེས་པ་ནས་དྲུག་མཚན་དྲུག་
གིས་ཇི་བཞིན་བཤད་ཅེས་པའི་བར་གྱི་བསྟན། དྲུག་ཚན་དྲུག་ནི་སྦྱིན་པ་ལྟ་བུ་གཅིག་ལ་སྦྱིན་
པའི་སྦྱིན་པ་ནས། སྦྱིན་པའི་ཤེས་རབ་ཀྱི་བར་དྲུག །ཚུལ་ཁྲིམས་ལ་ཡང་ཚུལ་ཁྲིམས་ཀྱི་
སྦྱིན་པ་ནས། ཚུལ་ཁྲིམས་ཀྱི་ཤེས་རབ་ཀྱི་བར་དྲུག །དེ་བཞིན་དུ་བཟོད་པ་སོགས་གཞན་
བཞི་ལའང་དྲུག་དྲུག་ཏུ་ཕྱེ་བས་སུམ་ཅུ་རྩ་དྲུག་ཏུ་འགྱུར་རོ། །མདོར་ན་ཕར་ཕྱིན་རེ་རེའི་ནང་
དུ་ཡང་ཕར་ཕྱིན་དྲུག་ཚང་བར་ཉམས་སུ་ལེན་ཅིང་། བསམ་པས་གོ་བགོས་པའི་སེམས་དཔའི་
རྣལ་འབྱོར་དེ་གོ་སྒྲུབ་ཀྱི་མཚན་ཉིད་ཡིན་ནོ། །སྐབས་འདིའི་ཕར་ཕྱིན་དྲུག་ནི། རྒྱུ་སྦྱིན་པའི་
ཕར་ཕྱིན་སོགས་ཀྱི་ཉམས་ལེན་ལ། ཕར་ཕྱིན་གྱི་མིང་བཏགས་པ་ཙམ་ཡིན་ཏེ། ཕར་ཕྱིན་
མཚན་ཉིད་པ་སངས་རྒྱས་ཀྱི་ས་ཁོ་ནར་ཡོད་པའི་ཕྱིར་དང་། རྒྱུ་སྦྱིན་པའི་ཕར་ཕྱིན་སོགས་
ཀྱང་ས་དང་པོ་ནས་ཡོད་པར་བཞེད་པའི་ཕྱིར། ཁ་ཅིག་ཐེག་ཆེན་གྱི་སློབ་ལམ་ཡིན་ན། གོ་
སྒྲུབ་ཡིན་པས་ཁྱབ་ཟེར་བ་མི་འཐད་དེ། ཐེག་ཆེན་གྱི་ཚོགས་ལམ་ཕལ་པས་མ་ངེས་སོ། །
2
y.， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་འཇུག་སྒྲུབ་ནི། འཇུག་པའི་བྱ་བ་དང་། ཞེས་པ་ལ་འཕྲོས་ནས། འཇུག་སྒྲུབ་
གང་ཞེ་ན། འཇུག་སྒྲུབ་ཆོས་ཅན། ཁྱོད་ལ་ འཇུག་བྱ་ཐེག་ཆེན་གྱི་སྒོ་ནས་དགུར་ཡོད་དེ།
མི་ དམིགས་ པའི་ ཤེས་ རབ་ ཀྱིས་ ཟིན་ པའི་ བསམ་ གཏན་བཞི་ ལ་ འཇུག་ པའི་ སྒྲུབ་ པ།
གཟུགས་མེད་ཀྱི་སྙོམས་འཇུག་བཞི་ལ་འཇུག་པའི་སྒྲུབ་པ། ཕར་ཕྱིན་དྲུག་ལ་འཇུག བྱམས་
སོགས་ཚད་མེད་བཞི་ལ༔ དམིགས་མེད་ཀྱི་ཤེས་རབ་དང་ལྡན་པ་ལ༴ འཁོར་གསུམ་དུ་རྣམ་
པར་མི་རྟོག་པ་ལ གནས་སྐབས་ཀྱི་ཆེད་དུ་བྱ་བ་ཆེན་པོ་གསུམ་ལ༔ རྣམ་མཁྱེན་གྱི་རྒྱུ་མངོན་
ཤེས་ དྲུག་ ལ རྣམ་མཁྱེན་ དངོས་ལ་འཇུག་ པའི་ སྒྲུབ་ པ་དང་དགུ་ཡོད་དོ། །ཞེས་པ་ནི། །
བསམ་གཏན་གཟུགས་མེད་ཅེས་པ་ནས་འཛེག་པ་ཡིན་པ་ཤེས་པར་བྱ། ཞེས་པའི་བར་གྱིས་
བསྟན། མདོར་ན་རང་གི་འཇུག་བྱའི་ཐེག་པ་དགུ་པོ་གང་རུང་ལ་སྟོང་ཉིད་རྟོགས་པའི་སྒོམ་
བྱུང་གཙོ་བོར་གྱུར་པའི་སྒོ་ནས་རྟག་སྦྱོར་གྱི་བརྩོན་འགྲུས་ཀྱིས་འཛེག་པར་བྱེད་པའི་སེམས་
དཔའི་རྣལ་འབྱོར། འཇུག་སྒྲུབ་ཀྱི་མཚན་ཉིད་ཡིན་ནོ། ཁ་ཅིག ཐེག་ཆེན་གྱི་སྦྱོར་མཐོང་
སྒོམ་གསུམ་པོ་གང་རུང་ཡིན་ན། འཇུག་སྒྲུབ་ཡིན་པས་ཁྱབ་ཟེར་བ་མི་འཐད་དེ། ཐེག་ཆེན་གྱི་
མཐོང་སྒོམ་བར་ཆད་མེད་ལམ་རྣམས་གཉེན་པོའི་ཚོགས་སྒྲུབ་ཙམ་ལས། གོ་སྒྲུབ་དང་འཇུག་
སྒྲུབ་ཡིན་པ་ལ་ཤེས་བྱེད་མེད་པའི་ཕྱིར། གལ་ཏེ་ཡིན་ན་གོ་སྒྲུབ་དྲུག་པོ་གང་ཡིན་དང་།
འཇུག་སྒྲུབ་དགུ་པོ་གང་ཡིན་སྨྲ་དགོས་ཏེ། དཔྱད་པས་གསལ་ལོ། །
གསུམ་པ་ཚོགས་སྒྲུབ་ལ། ཚོགས་བཅུ་བདུན་སྤྱིར་བསྟན་པ། རྟོགས་དཀའ་བ་བྱེ་བྲག་ཏུ་
བཤད་པ་གཉིས། །
དང་པོ་ནི། ཚོགས་ནི་ཞེས་པ་ལས་འཕྲོས་ནས། ཚོགས་སྒྲུབ་གང་ཞེ་ན། དེ་ཆོས་ཅན།
ཁྱོད་ལ་དབྱེ་ན་བཅུ་བདུན་ཡོད་དེ། བརྩེ་བ་སྙིང་རྗེ་ཆེན་པོའི་ཚོགས་སྒྲུབ་དང་། སྦྱིན་པའི་དང་། །
ཚུལ་ཁྲིམས་ཀྱི་དང་། བཟོད་པའི༴ བརྩོན་འགྲུས་ཀྱི༴ བསམ་གཏན་གྱི༴ ཤེས་རབ་ཀྱི
- 2 8 5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
གཞན་དོན་ལ་རྩེ་གཅིག་པའི་ཞི་གནས་ཀྱི༔ སྟོང་ཉིད་རྟོགས་པའི་ལྷག་མཐོང་གི༴ ཤེས་རབ་
དང་སྙིང་རྗེ་ཟུང་དུ་འབྲེལ་བའི༴ གཞན་དོན་བྱེད་པའི་ཐབས་ལ་མཁས་པའི་སྟོང་ཉིད་རྟོགས་
པའི་ཡེ་ཤེས་ཀྱི༴ བསོད་ནམས་ཀྱི་དང་། དེ་ཁོ་ན་ཉིད་ཀྱི་མཐོང་བའི་ལམ་གྱི༔ མི་བརྗེད་པའི་
གཟུངས་ཀྱི༴ སའི་དང་། གཉེན་པོའི་ཚོགས་སྒྲུབ་དང་བཅུ་བདུན་ཡོད་པའི་ཕྱིར་ཞེས་པ་ནི།
བརྩེ་ དང་ ཞེས་ པ་ ནས། རིམ་ པ་ ཡིན་ པར་ ཤེས་ པར་ བྱ། །ཞེས་ པའི་ བར་ གྱིས་ བསྟན།
མདོར་ན་ཚོགས་བཅུ་བདུན་པོ་གང་རུང་གི་སྒོ་ནས་མཐར་ཐུག་གི་བྱང་ཆུབ་སྒྲུབ་པ་ལ་ནུས་པ་
མཐུ་ཅན་དུ་གྱུར་པའི་སེམས་དཔའི་རྣལ་འབྱོར་ཚོགས་སྒྲུབ་ཀྱི་མཚན་ཉིད་ཡིན་ཏེ། དོན་
གསལ་ལས། སྙིང་རྗེ་ལ་སོགས་པ་འདི་དག་གིས་ཡང་དག་པར་སྒྲུབ་པའི་ངོ་བོས་བྱང་ཆུབ་
ཆེན་པོ་འཛིན་པར་བྱེད་པའི་ཕྱིར། སྙིང་རྗེ་ཆེན་པོ་ལ་སོགས་པ་ནི། ཚོགས་ཡིན་པའི་ཚོགས་ཀྱི་
སྒྲུབ་པ་རྣམ་པ་བཅུ་བདུན་ནོ། །ཞེས་གསུངས་པའི་ཕྱིར། ཁ་ཅིག ཐེག་ཆེན་གྱི་སྦྱོར་ལམ་ཆོས་
མཆོག་ཆེན་པོ་ ཐོབ་ པའི་ སེམས་དཔའི་རྣལ་ འབྱོར་ ཡིན་ན། ཚོགས་སྒྲུབ་ཡིན་པས་ཁྱབ་
གསུངས་ཡང་བརྟག་པར་བྱ་སྟེ། ཐེག་ཆེན་གྱི་མཐོང་སྒོམ་རྣམ་གྲོལ་ལམ་རྣམས་ཚོགས་སྒྲུབ་
བཅུ་བདུན་པོ་གང་ཡིན་དཔྱད་ན། དཀའ་བར་སྣང་ངོ༌། །
གཉིས་པ་རྟོགས་དཀའ་བ་བྱེ་བྲག་ཏུ་བཤད་པ་ལ། ཡེ་ཤེས་ཀྱི་ཚོགས་བྱེ་བྲག་ཏུ་བཤད་
པ༑ སའི་ཚོགས་བྱེ་བྲག་ཏུ་བཤད་པ། གཉེན་པོའི་ཚོགས་བྱེ་བྲག་ཏུ་བཤད་པ་དང་གསུམ་
ལས། །
དང་ པོ་ནི། ཡེ་ ཤེས་ དང་ནི་ བསོད་ ནམས་ དང་། །ཞེས་པའི་ཡེ་ཤེས་ ཀྱི་ཚོགས་ དེ་ ལ།
གཞུང་རྩ་བར་རྒྱས་བཤད་དངོས་སུ་མེད་ཀྱང་། འབྲེལ་བར་འབྱུང་བས། དེ་བཞིན་བཤད་ན་
ཡེ་ཤེས་ཀྱི་ཚོགས་ཆོས་ཅན། ཁྱོད་ལ་ཡུལ་སྟོང་ཉིད་ཀྱི་སྒོ་ནས་ཉི་ཤུར་ཡོད་དེ། ནང་སྟོང་པ་
ཉིད་རྟོགས་པའི་ཡེ་ཤེས་ཀྱི་ཚོགས་དང་། ཕྱི་སྟོང་པ་ཉིད་རྟོགས་པའི་དང་། དེ་གཉིས་ཀ སྟོང་
- 3 $ $ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཉིད་སྟོང་པ་ཉིད༴ ཆེན་པོ་སྟོང་པ༴ དོན་དམ་པའི་སྟོང་ཟ འདུས་བྱས་སྟོང་༤ འདུས་མ་བྱས་
སྟོང་༴ མཐའ་ལས་འདས་པ་སྟོང་ ཐོག་མ་དང་མཐའ་མ་མེད་པ་སྟོང་ཟ དོར་བ་མེད་པ་སྟོང་ཟ
རང་བཞིན་སྟོང་༔ ཆོས་ཐམས་ཅད་སྟོང་༔ མཚན་ཉིད་སྟོང་༴ མི་དམིགས་པ་སྟོང་༔ དངོས་པོ་
མེད་པའི་ངོ་བོ་ཉིད་སྟོང་༔ དངོས་པོ་སྟོང་ཟ དངོས་མེད་སྟོང་༔ རང་གི་ངོ་བོ་སྟོང་པ་ཉིད་རྟོགས་
པའི་དང་། གཞན་གྱི་ངོ་བོ་སྟོང་པ་ཉིད་རྟོགས་པའི་ཡེ་ཤེས་ཀྱི་ཚོགས་དང་ཉི་ཤུར་ཡོད་པའི་
ཕྱིར། ཞེས་པ་ནི། དོན་གསལ་ལས། ནང་དང་ཕྱི་རོལ་རྣམས་དང་ནི། །གཉིས་དང་སྟོང་པའི་
དངོས་པོ་དང་། །ཕྱོགས་དང་མྱ་ངན་འདས་ལམ་དང་། །རྐྱེན་ནས་སྐྱེས་དང་གཅིག་ཤོས་དང༌།།
མཐའ་འདས་ཐོག་མ་དོར་བ་མེད། །རང་བཞིན་དང་ནི་ཆོས་ཀུན་དང་། །ཆོས་སྐྱེ་ལ་སོགས་
འདས་སོགས་དང་། །ལྡན་དང་གཅིག་ཤོས་ངོ་བོ་དང་། །མཁའ་དང་སྟོང་པ་ཞེས་བྱ་དང་།།
ཆོས་ཀྱི་གཞན་གྱི་ངོ་བོ་ཉིད། །རང་རང་ངོ་བོས་སྟོང་པའི་ཕྱིར། །སྟོང་པ་ཉིད་ནི་ཉི་ཤུར་འདོད།།
ཅེས་པས་བསྟན། ས་མཚམས་ནི། དང་པོ་གསུམ་ཚོགས་ལམ་ནས། བཞི་པ་སྦྱོར་ལམ་ནས།
ལྔ་པ་ནས་བཅུ་གཅིག་པའི་བར་བདུན་ནི་རིམ་པ་བཞིན། ས་དང་པོ་སོགས་མ་དག་ས་བདུན་
ན་ཡོད། བཅུ་གཉིས་དང་བཅུ་གསུམ་པ་ས་བརྒྱད་པ་ནས། བཅུ་བཞི་པ་དང་བཅོ་ལྔ་པ་ས་དགུ་
པ་ནས། བཅུ་དྲུག་པ་དང་བཅུ་བདུན་པ་བཅུ་པ་ནས། ཕྱི་མ་གསུམ་ནི་སངས་རྒྱས་ཀྱི་སར་ཡོད་
པར་སློབ་དཔོན་གྱི་འགྲེལ་ཆེན་ལས་བཤད་དོ། །དེ་ལ་ཡེ་ཤེས་ཀྱི་ཚོགས་དང་པོ་གསུམ་
ཚོགས་ལམ་ན་ཡོད་ཀྱང་། དེའི་ཚོགས་སྒྲུབ་སྦྱོར་ལམ་ཆོས་མཆོག་ཆེན་པོ་ནས་ཡོད་པ་དང་།
སྟོང་ཉིད་ཕྱི་མ་གསུམ་རྟོགས་པའི་ཡེ་ཤེས་ཡ་མཐའ་སངས་རྒྱས་སར་ཡོད་ཀྱང་། དེའི་ཚོགས་
སྒྲུབ་སློབ་པ་མ་ཡིན་པས་རྣམ་དབྱེ་རྣམས་ཤེས་པར་བྱ་སྟེ། ཡེ་ཤེས་ཀྱི་ཚོགས་ནི་ཆོས་སྐུ་ཐོབ་
བྱེད་ཀྱི་རྒྱུའི་གཙོ་བོར་གྱུར་པའི་ཉམས་ལེན་ཡིན་པས་སོ། །དེས་ནི་ཡེ་ཤེས་ཀྱི་ཚོགས་དང་།
ཡེ་ཤེས་ཀྱི་ཚོགས་སྒྲུབ་ལ་སྤྱི་དང་བྱེ་བྲག་གི་ཁྱད་པར་ཡོད་དོ། །
- 2 $ ལྟ -



གྲགས་ཆེན་བཅོ་བརྒྱད་ཀྱི་ཤར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
གཉིས་པ་སའི་ཚོགས་བྱེ་བྲག་ཏུ་བཤད་པ་ལ། ས་དགུ་ཡོངས་སྦྱོང་གི་སྒོ་ནས་བསྟན་པ་
དང་། ས་བཅུ་པ་ལ་འབྲས་བུའི་སྒོ་ནས་བསྟན་པ་གཉིས།
དང་པོ་ནི། སའི་ཚོགས་སྒྲུབ་པ་དང་། སའི་ཡོངས་སྦྱོང་དོན་གཅིག་སྟེ། ཉིར་སྣང་དུ་སའི་
ཚོགས་ནི་བྱང་ཆུབ་སེམས་དཔའི་ས་བཅུ་པོ་རྣམས་སོ་སོར་འདི་ཉིད་ཀྱི་ཡོངས་སུ་སྦྱོང་བའི་དབྱེ་
བས་ རྣམ་ པ་ བཅུར་ འགྱུར་ རོ། །ཞེས་ གསུངས་ པའི་ ཕྱིར། ས་ བཅུ་ པའི་ ཡོངས་ སྦྱོང་ ནི།
གཞུང་རྩ་བར་རྒྱས་བཤད་དངོས་སུ་མ་བསྟན་ཀྱང་དེའི་རྗེས་ཐོབ་ཏུ་ཚོགས་གཉིས་བསོག་པའི་
ཉམས་ལེན་ཁྱད་པར་ཅན་ནི་ས་བཅུ་པའི་ཡོངས་སྦྱོང་ཡིན་ནོ། །དེས་ན་འདིར་ས་དང་པོའི་
ཚོགས་སྒྲུབ་རྒྱས་པར་བཤད་པ་སོགས་དགུ་ཡོད་པ་ལས། དང་པོ་ནི། ལམ་དང་གཟུངས་དང་
ས་བཅུ་དང་། །ཞེས་ པ་ ལས་འཕྲོས་ནས། ས་བཅུའི་ ཚོགས་ སྒྲུབ་གང་ཞེ་ན། རིམ་བཞིན་
བཤད་པར་བྱ་བ་ལས། །ཐོག་མར་ས་དང་པོའི་ཚོགས་སྒྲུབ་ཆོས་ཅན། ཁྱོད་ལ་དབྱེ་ན་བཅུ་
ཡོད་དེ། དགེ་བ་སྒྲུབ་པའི་ལྷག་བསམ་གྱི་ཡོངས་སྦྱོང་དང་། རང་གཞན་ལ་ཕན་པའི་དངོས་པོ་
ཐེག་ཆེན་གྱི་ཆོས་འཛིན་པའི་དང་། སེམས་ཅན་རྣམས་ལ་སེམས་ཉེ་རིང་མེད་པ་མཉམ་པ་ཉིད་
ཀྱི་དང་། ཕྱི་ནང་གི་བདོག་པ་ཀུན་གཞན་ལ་གཏོང་བའི་དང་། ཐེག་པ་ཆེན་པོའི་དགེ་བའི་
བཤེས་གཉེན་བསྟེན་པ་དང་། ཐེག་པ་གསུམ་གྱི་དམ་པའི་ཆོས་ཀྱི་དམིགས་པ་ཚོལ་བའི་དང་།
ཁྱིམ་ན་གནས་པ་ལ་ཡིད་མི་དགའ་བར་ངེས་པར་འབྱུང་བའི་དང་། སངས་རྒྱས་ཀྱི་སྐུ་ཐོབ་
པར་འདོད་པའི་ཡོངས་སྦྱོང་དང་། གདུལ་བྱ་དང་འཚམས་པར་དམ་པའི་ཆོས་སྟོན་པ་དང་།
དམ་བཅས་པའི་ཚིག་བདེན་པར་སྨྲ་བའི་ཡོངས་སྦྱོང་དང་བཅུར་ཡོད་པའི་ཕྱིར་ཞེས་པ་ནི།
ཡོངས་སུ་སྦྱོང་བ་རྣམ་བཅུ་ཡིས། །ཞེས་པ་ནས། ཚིག་ནི་བཅུ་པ་ཡིན་པར་འདོད། །ཅེས་པའི་
བར་གྱིས་བསྟན། བཅུ་པོ་འདི་དག་ཀྱང་། རང་བཞིན་མི་དམིགས་པའི་ཤེས་རབ་ཀྱིས་རྩིས་
ཟིན་ཏེ། སའི་སྤང་བྱ་སྐྱོན་སྤོང་ཞིང་། ཡོན་ཏན་གོང་འཕེལ་དུ་བྱེད་པའི་སྒོ་ནས་ཡོངས་སུ་སྦྱོང་
-
$ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞིང་། ས་དང་པོ་མ་ལུས་པར་མཐར་ཕྱིན་པར་བྱེད་པ་ཡིན་ནོ། །ཞེས་པ་ནི། འདི་དག་ཅེས་
སོགས་རྐང་པ་གཉིས་ཀྱིས་བསྟན། ཁྱད་ཆོས་འདི་ནི་ཕྱི་མ་རྣམས་ལའང་འགྲེའོ། །དེ་བཞིན་དུ་
ས་གཉིས་པའི་ཚོགས་སྒྲུབ་ཆོས་ཅན། ཁྱོད་ལ་དབྱེ་ན་བརྒྱད་ཡོད་དེ། དགེ་བ་ཆོས་སྡུད་སོགས་
ཚུལ་ཁྲིམས་གསུམ་ལ་བསླབ་པའི་ཡོངས་སྦྱོང་དང་། གཞན་ལ་ཕན་པར་བྱས་པ་ལ་དྲིན་གཟོ་
བའི་དང་། གཞན་གྱི་གནོད་པ་ལ་ཁོང་མི་ཁྲོ་བའི་བཟོད་པ་དང་། དགེ་བའི་ཆོས་སྒྲུབ་པ་ལ་
རབ་ཏུ་དགའ་བའི་དང་། སེམས་ཅན་ཐམས་ཅད་ལ་སྙིང་བརྩེ་བའི་དང༌། བླ་མ་ལ་ཕྱག་
སོགས་ཀྱིས་བཀུར་སྟིས་དང་། བླ་མ་ལ་གུས་པས་ཆོས་ཇི་ལྟར་གསུངས་པ་བཞིན་སྒྲུབ་པའི་
དང༌། སྦྱིན་སོགས་ཕར་ཕྱིན་དྲུག་ལ་བརྩོན་པའི་ཡོངས་སྦྱོང་དང་བརྒྱད་དུ་ཡོད་པའི་ཕྱིར་ཞེས་
པ་ནི། ཚུལ་ཁྲིམས་བྱས་པ་ཞེས་པ་ནས། བརྒྱད་པ་སྦྱིན་ལ་སོགས་ལ་བརྩོན་ཞེས་པའི་བར་
གྱིས་བསྟན། དེ་བཞིན་དུ་ས་གསུམ་པའི་ཚོགས་སྒྲུབ་ཆོས་ཅན། ཁྱེད་ལ་དབྱེ་ན་ལྔ་ཡོད་དེ།
མངོན་པར་ཞེན་པའི་རློམ་པ་མེད་པའི་སྒོ་ནས་དམ་པའི་ཆོས་ཐོས་པས་མི་ངོམས་པའི་ཡོངས་
སྦྱོང་དང༌། ཟང་ཟིང་གི་བསྙེན་བཀུར་འདོད་པ་མེད་པར་ཆོས་སྟོན་པའི་དང་། རང་གི་སངས་
རྒྱས་ཀྱི་ཞིང་རྟེན་དང་བརྟེན་པ་ཀུན་སྦྱོང་བའི་དང་། ཕན་ལན་དུ་གནོད་པ་བྱས་ཀྱང་ཡིད་
ཡོངས་སུ་མི་སྐྱོ་བའི་དང་། རང་གཞན་ལ་ལྟོས་ནས་མི་དགེ་བ་མི་བྱེད་པ་ངོ་ཚ་ཤེས་ཤིང་ཁྲེལ་
ཡོད་པའི་ཡོངས་སྦྱོང་དང་ལྔར་ཡོད་པའི་ཕྱིར། ཞེས་པ་ནི། ཐོས་པས་ཞེས་པ་ནས། རློམ་མེད་
བདག་ཉིད་དེ་རྣམས་ལྔ། །ཞེས་པའི་བར་གྱིས་བསྟན། དེ་བཞིན་དུ་ས་བཞི་པའི་ཚོགས་སྒྲུབ་
ཆོས་ཅན། ཁྱོད་ལ་དབྱེ་ན་བཅུ་ཡོད་དེ། ནགས་ཁྲོད་དགོན་པར་གནས་པའི་ཡོངས་སྦྱོང་དང་།
རྙེད་པ་མ་ཐོབ་ཀྱང་མངོན་པར་འདོད་པ་ཆུང་བའི་དང་། རྙེད་པ་ཐོབ་ཀྱང་དོན་གཉེར་དགའ་བ་
མེད་པས་ཆོག་ཤེས་པའི་དང་། འཚོ་བ་བསོད་སྙོམས་པ་སོགས་སྦྱངས་པའི་ཡོན་ཏན་བཅུ་
གཉིས་ཡང་དག་པར་སྡོམ་པར་བསྟེན་པའི་དང་། བསླབ་པ་བླང་བ་སྲོག་གི་ཕྱིར་ཡང་མི་གཏོང་
- 2
3
J-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
བ་དང༌། འདོད་ཡོན་ལ་ཉེས་པར་ལྟ་བའི་སྨོད་པ་དང་། གདུལ་བྱའི་བློ་དང་འཚམས་པར་མྱང་
འདས་ལ་འགོད་པར་གཞོལ་བའི་དང༌། ཕྱི་ནང་གི་བདོག་པ་ཀུན་གཏོང་བའི་དང་། དགེ་བ་
སྒྲུབ་པ་ལ་སེམས་མི་ཞུམ་པའི་དང་། དངོས་པོ་ལ་མངོན་ཞེན་གྱི་ལྟ་བ་མེད་པའི་ཡོངས་སྦྱོང་
དང་བཅུ་ཡོད་པའི་ཕྱིར། ཞེས་པ་ནི། གནས་ནས་ཞེས་པ་ནས། མི་ཞུམ་པ་ལྟ་བ་མེད། །ཅེས་
པའི་བར་གྱིས་བསྟན། དེ་བཞིན་དུ་ས་ལྔ་པའི་ཚོགས་སྒྲུབ་ཆོས་ཅན། ཁྱོད་ལ་དབྱེ་ན་བཅུ་ཡོད་
དེ་༑ རྙེད་བཀུར་གྱི་དོན་དུ་སྐྱེ་བོའི་ཚོགས་དང་འདྲིས་པ་སྤོང་བའི་ཡོངས་སྦྱོང་དང་། དད་པ་
ཅན་གྱི་ཁྱིམ་ལ་འཁྲེན་པ་སྤོང་བའི་དང༌། སྐྱེ་བོ་མང་པོའི་གྲོང་ལ་སོགས་པ་འདུ་འཛིར་གྱུར་
པའི་གནས་ལ་ཞེན་པ་སྤོང་བའི་དང༌། བདག་ལ་བསྟོད་པ་སྤོང་བའི་དང་། གཞན་ལ་བརྙས་པ་
སྤོང་བའི་དང་། མི་དགེ་བའི་ལས་ལམ་བཅུ་སྤོང་བའི་དང་། ཡོན་ཏན་གྱི་རློམ་པས་ཁེངས་པ་
སྤོང་བའི་དང་། དགེ་སྡིག་ལ་བླང་དོར་ཕྱིན་ཅི་ལོག་ཏུ་ཞེན་པ་སྤོང་བའི་དང་། ལོག་ལྟ་ལ་
སོགས་པའི་བློ་ངན་སྤོང་བའི་དང་། ཉོན་མོངས་པ་དུག་གསུམ་ལ་བཟོད་པ་སྟེ་ཞེན་པ་སྤོང་བའི་
ཡོངས་སྦྱོང་དང་བཅུར་ཡོད་པའི་ཕྱིར། ཞེས་པ་ནི། འདྲིས་དང་ཞེས་པ་ནས། ས་ལྔ་པ་ནི་ཡང་
དག་ཐོབ་ཅེས་པའི་བར་གྱིས་བསྟན། དེ་བཞིན་དུ་ས་དྲུག་པའི་ཚོགས་སྒྲུབ་ཆོས་ཅན། ཁྱོད་ལ་
དབྱེ་ན་བཅུ་གཉིས་ཡོད་དེ། སྦྱིན་པའི་ཕར་ཕྱིན་སོགས་དྲུག་རྫོགས་པའི་ཡོངས་སྦྱོང་དྲུག་དང་།
གཉེན་པོ་ཕར་ཕྱིན་དྲུག་རྫོགས་པས་སྤང་བྱ་སློབ་མ་ཉན་ཐོས་ལ་དགའ་བའི་སེམས་དང་།
བསེ་རུ་ལྟ་བུའི་རང་རྒྱལ་ལ་དགའ་བའི་སེམས་དང༌། སྟོང་པ་ཉིད་ལ་སྐྲག་པའི་སེམས་སྤངས་
པ་ཡོངས་སྦྱོང་གསུམ་དང་། ཕྱི་ནང་གི་བདོག་པ་གང་བླང་ནའང་སེམས་མི་ཞུམ་པ་དང་། ཕྱི་
ནང་གི་བདོག་པ་ཀུན་བཏང་ཡང་མི་དགའ་བ་མེད་པའི་དང་། རང་ཉིད་དབུལ་ཡང་སློང་བ་
པོའི་སྐྱེ་བོ་མི་སྤོང་བར་དེའི་རེ་བ་ཡོངས་སུ་རྫོགས་པར་བྱེད་པའི་ཡོངས་སྦྱོང་དང་བཅུ་གཉིས་
ཡོད་པའི་ཕྱིར། ཞེས་པ་ནི་སྦྱིན་དང་ཞེས་པ་ནས་ས་ནི་དྲུག་པ་ཡང་དག་ཐོབ། །ཅེས་པའི་བར་
- 2
9 [] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱིས་བསྟན། དེ་བཞིན་དུ་ས་བདུན་པའི་ཚོགས་སྒྲུབ་ཀྱི་ངོས་སྐལ་གྱི་སྤང་བྱ་ལ་ཉི་ཤུར་ཡོད་
པས། གཉེན་པོ་ཡོངས་སྦྱོང་ཡང་ཉི་ཤུར་ཡོད་པ་ལས་རེ་ཞིག་སྤང་བྱ་ནི། བདག་ཏུ་འཛིན་པ་
དང༌། སེམས་ཅན་དུ་འཛིན་པ༴ སྲོག་ཏུ་འཛིན༴ གང་ཟག་ཏུ༴ ཆད་པར༔ རྟག་པར མཚན་
མར རྒྱུར ཕུང་པོར ཁམས་སུ༔ སྐྱེ་མཆེད་དུ༔ ཁམས་གསུམ་པོ་ལ་རྟོག་པས་འཛིན་ཅིང་
གནས་པ་དང༌། དེ་ལ་བླང་དོར་དུ་འཛིན་ཅིང་ཆགས་པ་དང་། རྣམ་མཁྱེན་ཐོབ་མི་ནུས་སྙམ་
པས་སེམས་ནི་ཀུན་ཏུ་ཞུམ་པ་དང༌། གཟུགས་སྐུ་ལ་སངས་རྒྱས་སུ་ལྟ་བའི་མངོན་ཞེན་དང་།
གསུང་རབ་ཡན་ལག་དྲུག་ཅུ་གཉིས་ལ་ཆོས་སུ་ལྟ་བའི་མངོན་ཞེན་དང་། ཟུང་བཞི་ཡ་བརྒྱད་
ལ་དགེ་འདུན་དུ་ལྟ་བའི་མངོན་ཞེན་དང་། འཆལ་ཚུལ་གྱི་གཉེན་པོ་ལ་ཚུལ་ཁྲིམས་སུ་ལྟ་བའི་
མངོན་ཞེན་དང་། ཆོས་ཐམས་ཅད་ཀྱི་གནས་ལུགས་སྟོང་པ་ཉིད་ལ་ཐེ་ཚོམ་ཟ་བས་རྩོད་པ་
དང་། ཆོས་ཐམས་ཅད་རང་གི་ངོ་བོ་སྟོང་པ་ཉིད་ཡིན་པ་དང་། སྣང་ཆ་མངོན་སུམ་མཐོང་བ་
འགལ་བར་འཛིན་པ་དང་། ཉི་ཤུར་ཡོད་དེ། ཉེས་པ་ཉི་ཤུ་པོ་འདི་རྣམས་འོག་གི་ཡོངས་སྦྱོང་ཉི་
ཤུས་སྤངས་པ་ན་ས་བདུན་པར་རྫོགས་པར་ཐོབ་སྟེ། བརྒྱད་པ་ན་འཕོས་པའི་ཕྱིར་རོ། །ཞེས་
པ་ནི། བདག་དང་ཞེས་པ་ནས། དེ་ཡིས་ས་ནི་བདུན་པ་ཐོབ། །ཅེས་པའི་བར་གྱིས་བསྟན། །
དེས་ན་ས་བདུན་པའི་ཚོགས་སྒྲུབ་ཆོས་ཅན། ཁྱོད་ལ་སྤང་བྱ་དེ་དག་གི་གཉེན་པོའི་སྒོ་ནས་ཉི་
ཤུར་ཡོད་དེ། རྣམ་ཐར་སྒོ་གསུམ་ཤེས་པའི་ཡོངས་སྦྱོང་དང༌། འཁོར་གསུམ་རྣམ་པར་དག་
པའི་སྒོ་ནས་དགེ་བཅུ་གོམས་པའི་དང་། སྐྱེ་བོ་ཀུན་ལ་དམིགས་པའི་སྙིང་རྗེའི་དང༌། དངོས་
པོར་མངོན་པར་ཞན་པའི་རློམ་པ་མེད་པའི་དང་། ཆོས་ཐམས་ཅད་ལ་མཉམ་པ་ཉིད་དུ་ཤེས་
པའི་དང༌། མཐར་ཐུག་ཐེག་པ་ཆེན་པོའི་ཚུལ་གཅིག་ཏུ་ཤེས་པའི་དང་། མིང་དང་གཟུགས་
སོགས་མི་སྐྱེ་བར་ཤེས་པ་དང་། ཆོས་སྐུ་སྐྱེ་འགག་མེད་པ་ལ་བཟོད་པ་ཤེས་པའི་དང་། ཆོས་
རྣམས་གཟུང་འཛིན་གཉིས་སུ་མེད་པར་རྣམ་པ་གཅིག་ཏུ་སྟོན་པའི་དང་། གཟུང་འཛིན་གྱི་རྟོག་
- 2 ] 】 .



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼ ༨
པ་ཀུན་ཏུ་འཇོམས་པའི་དང་། མཚན་མར་འདུ་ཤེས་པ་སྤོང་བའི་དང་། འཇིག་ལྟ་སོགས་ལྔ་
སྤོང་བའི་དང་ཉོན་མོངས་པ་ཆགས་སོགས་སྤོང་བའི་དང༌། ཞི་གནས་སྒོམ་པའི་དང་། བདེན་
མེད་རྟོགས་པའི་ལྷག་མཐོང་ལ་མཁས་པའི་དང་། རྟོག་པའི་སེམས་ཉེ་བར་ཞི་ཞིང་དུལ་བའི་
དང་། ཆོས་ཐམས་ཅད་ལ་ཐོགས་པ་མེད་པའི་ཡེ་ཤེས་ཀྱི་དང་། མངོན་པར་ཆགས་པའི་གནས་
མ་ཡིན་པར་ཤེས་པའི་དང༌། རང་ཉིད་ཇི་ལྟར་འདོད་པའི་སངས་རྒྱས་ཀྱི་ཞིང་ཀུན་ཏུ་དུས་
མཉམ་དུ་འགྲོ་བའི་དང་། ཞིང་ཀུན་ཏུ་གདུལ་བྱ་དང་མཐུན་པར་བདག་གི་ལུས་སྣ་ཚོགས་སུ་
སྟོན་པའི་ཡོངས་སྦྱོང་དང་ཉི་ཤུར་ཡོད་པའི་ཕྱིར། ཞེས་འཆད་པ་ལ། རྣམ་ཐར་སྒོ་གསུམ་ཞེས་
པ་ནས། །སྟོང་པ་ཉིད་དང་ཉི་ཤུའོ། །ཞེས་པའི་བར་འདི་བྱུང༌། དེ་བཞིན་དུ་ས་བརྒྱད་པའི་
ཚོགས་སྒྲུབ་ཆོས་ཅན། ཁྱོད་ལ་བརྒྱད་ཡོད་དེ། སེམས་ཅན་ཀུན་གྱི་ཡིད་ཀྱི་སྤྱོད་པ་འདོད་
ཆགས་དང་བཅས་མ་བཅས་སོགས་ཇི་ལྟ་བ་བཞིན་ཤེས་པའི་ཡོངས་སྦྱོང་དང་། འཇིག་རྟེན་གྱི་
ཁམས་ཀུན་ཏུ་རྫུ་འཕྲུལ་གྱི་མངོན་པར་ཤེས་པས་རྩེ་ཞིང་རོལ་པའི་དང་། སངས་རྒྱས་ཀྱི་སྣོད་
ཀྱི་ཞིང་གསེར་གྱི་ས་གཞི་ལ་བཻཌཱུརླས་སྤྲས་པ་ཡོངས་སུ་སྒྱུར་བའི་དང་། རྣམ་པ་ཀུན་ཏུ་ཆོས་ལ་
ཡོངས་སུ་བརྟག་དཔྱད་བྱ་བས་སངས་རྒྱས་མཉེས་པར་བྱེད་པའི་དང་། སེམས་ཅན་ཀུན་གྱི་
དབང་པོ་དང་ཁམས་སོགས་རྫོགས་པར་ཤེས་པའི་དང༌། མི་དམིགས་པའི་ཚུལ་གྱིས་སངས་
རྒྱས་ཀྱི་བཅུད་ཀྱི་ཞིང་སྦྱོང་བའི་དང་། ཐམས་ཅད་སྒྱུ་མ་ལྟ་བུའི་ཏིང་ངེ་འཛིན་ལ་གནས་པའི་
དང༌། སེམས་ཅན་གྱི་དོན་དུ་འགྱུར་བ་མཁྱེན་བཞིན་པའི་བློ་སྔོན་དུ་བཏང་ནས་སྐྱེ་བ་ལེན་པའི་
ཡོངས་སྦྱོང་དང་བརྒྱད་ཡོད་པའི་ཕྱིར། ཞེས་པ་ནི། སེམས་ཅན་ཀུན་ཡིད་ཅེས་པ་ནས། ལས་
ནི་རྣམ་པ་འདི་བརྒྱད་བཤད་ཅེས་པའི་བར་གྱིས་བསྟན། དེ་བཞིན་དུ་ས་དགུ་པའི་ཚོགས་སྒྲུབ་
ཆོས་ཅན། ཁྱོད་ལ་དབྱེ་ན་བཅུ་གཉིས་སུ་ཡོད་དེ། སྨོན་ལམ་མཐའ་ཡས་པ་ཇི་ལྟར་བཏབ་པ་
བཞིན་འགྲུབ་པའི་ཡོངས་སྦྱོང་དང་། ལྷ་ལ་སོགས་པའི་སེམས་ཅན་ཀུན་གྱི་སྐད་ཤེས་པའི་དང་།
-
] ? -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤོབས་པ་ཆུ་བོ་ལྟར་རྒྱུན་མི་འཆད་པའི་དང་། བུད་མེད་ཀྱི་སྐྱོན་སོ་གཉིས་དང་བྲལ་བའི་མའི་
མངལ་དུ་འཇུག་པ་ཆོག་གི་དང༌། ཉི་མ་སོགས་རིགས་ཕུན་སུམ་ཚོགས་པའི་དང༌། རྒྱལ་པོ་
སོགས་རུས་ཕུན་སུམ་ཚོགས་པའི་དང༌། སྔོན་སྐྱེས་བུ་དམ་པ་བྱུང་བའི་རྒྱུད་དུ་འཁྲུངས་པའི་ཆོ་
འབྲང་གི་དང་། བསྒོ་བ་བཞིན་ཉན་པས་འཁོར་དག་པའི་དང༌། སྐྱེས་མ་ཐག་འཇིག་རྟེན་གྱི་
ཁམས་འོད་ཀྱིས་ཁྱབ་ཅིང་ས་རྣམ་པ་དྲུག་ཏུ་གཡོ་བར་བྱེད་པས་སྐྱེ་བ་དག་པའི་དང་། སངས་
རྒྱས་ལ་སོགས་པས་བསྐུལ་ཏེ་འཁོར་བྱེ་བ་ཁྲག་ཁྲིག་བརྒྱ་སྟོང་མང་པོ་དང་ལྷན་ཅིག་ངེས་པར་
རབ་ཏུ་འབྱུང་བའི་དང༌། མངོན་པར་བྱང་ཆུབ་པའི་རྟེན་དུ་གྱུར་པའི་ཤིང་ཨ་ཤུད་ཐ་ལ་སོགས་
པ་ཡོངས་སུ་རྫོགས་པར་བྱེད་པའི་ཡོངས་སྦྱོང་དང་། སངས་རྒྱས་ཀྱི་སྟོབས་སོགས་ཀྱི་ཡོན་
ཏན་ཕུན་སུམ་ཚོགས་པ་ཐམས་ཅད་ཡོངས་སུ་རྫོགས་པའི་ཡོངས་སྦྱོང་དང་བཅུ་གཉིས་ཡོད་
པའི་ཕྱིར་ཞེས་པ་ནི། སྨོན་ལམ་དག་ནི་མཐའ་ཡས་དང་། ཞེས་པ་ནས་ཡོན་ཏན་ཕུན་སུམ་
ཚོགས་པ་ཡིན་ཞེས་པའི་བར་གྱིས་བསྟན། དེ་ལྟར་ན་འདིར་དངོས་བསྟན་གྱི་ཡོངས་སྦྱོང་ལ་
གྲངས་དགུ་བཅུ་གོ་ལྔ་ཡོད། མཁས་པ་དག་གི་ཡོངས་སྦྱོང་ཐུན་མོང་བ་བཤད་པ་ནི། ས་སྔ་མ་
དང་ཕྱི་མའི་ཡོངས་སྦྱོང་གི་གཞི་མཐུན་ཡོད་པར་བཞེད་པ་མ་ཡིན་ལ། འོ་ན་ཅི་ཞེ་ན། སྨོན་
ལམ་མཐའ་ཡས་པའི་ཡོངས་སྦྱོང་ནི་བརྒྱད་པ་ན་ཡང་ཡོད། དགུ་པ་ན་ཡང་ཡོད་པས་ཡོངས་
སྦྱོང་ཐུན་མོང་བ་ཞེས་སྨོས་ལ། དེ་བཞིན་དུ་མངལ་དུ་འཇུག་པ་མཆོག་གི་ཡོངས་སྦྱོང་ལ་
སོགས་པ་ས་དགུ་པ་དང་བཅུ་པ་གཉིས་ཀ་ན་ཡོད་པ་སོགས་ཡོངས་སྦྱོང་ཐུན་མོང་བ་མང་དུ་
ཡོད་དོ། །དེས་ན་ས་དང་པོ་ལ་ཡོངས་སྦྱོང་བཅུ་དང༌། གཉིས་པ་ལ་བརྒྱད་བཤད་པ་སོགས་
ཀྱང་ས་དེ་དང་དེའི་རྗེས་ཐོབ་ཏུ་སྦྱོང་བ་གཙོ་ཆེ་བས་དེ་ལྟར་ཡིན་གྱིས། ས་ཕྱི་མ་རྣམས་སུའང་
བསམ་པའི་ཡོངས་སྦྱོང་སོགས་དང༌། ཚུལ་ཁྲིམས་ཀྱི་ཡོངས་སྦྱོང་སོགས་མེད་པ་མ་ཡིན་ནོ། །
འོན་ཀྱང་ས་དགུ་ལ་གཞུང་གི་ཚོམས་སོ་སོར་བཅད་པའི་གཞུང་ཚོགས་དེ་དང་དེའི་དངོས་
， ， ， }，



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
བསྟན་གྱི་ཡོངས་སྦྱོང་ལ། ས་དེ་དང་དེའི་ཡོངས་སྦྱོང་གིས་ཁྱབ་བོ། །
གཉིས་པ་ས་བཅུ་པ་འབྲས་བུའི་སྒོ་ནས་བསྟན་པ་ནི། དམན་ས་ས་བརྒྱད་དང༌། དེའི་སྟེང་
དུ་བྱང་སེམས་ཀྱི་ས་བསྣན་པས་ས་དགུ་ལས་འདས་ནས། སྨོན་ལམ་གྱི་མཐུས་མཛད་པ་བཅུ་
གཉིས་ཀྱི་སངས་རྒྱ་བའི་སྦྱོར་བ་ཤེས་པའི་ཡེ་ཤེས་ནི། འབྲས་བུ་ལ་སྤྲོ་བ་བསྐྱེད་པའི་དགོས་
པ་གང་གིས་སངས་རྒྱས་སར་མིང་བཏགས་པའི་ཆོས་ཀྱི་སྤྲིན་ལ་གནས་པ་དེ་ནི་ཆོས་ཅན།
བྱང་སེམས་ཀྱི་ས་བཅུ་པ་ཡིན་པར་ཤེས་པར་བྱ་སྟེ། གཟུངས་དང་ཏིང་ངེ་འཛིན་གཉིས་ཀྱི་སྒོ་
ནས་ནམ་མཁའ་ལྟ་བུའི་ཆོས་ཀུན་ལ་ཁྱབ་ཅིང་། གདུལ་བྱ་ལ་ཆོས་ཀྱི་ཆར་འབེབས་པས་སོ།།
ཞེས་པ་ནི། ས་དགུ་འདས་ནས་ཞེས་པ་ནས། བཅུ་པ་ཡིན་པར་ཤེས་པར་བྱ། །ཞེས་པའི་བར་
གྱིས་བསྟན། འདིར་བསྟན་འདས་ས་དང་པོ་རིགས་ཀྱི་ས་ནི། གནས་སྐབས་ཐེག་དམན་དུ་
རིགས་ངེས་པའི་སྦྱོར་ལམ་གྱི་རྟོགས་རིགས་དང་། འདས་ས་གཉིས་པ་བརྒྱད་པའི་ས་ནི་རྒྱུན་
ཞུགས་ཞུགས་པའི་རྟོགས་ རིགས་དང་། གསུམ་པ་མཐོང་བའི་ས་ནི། རྒྱུན་ཞུགས་འབྲས་
གནས་ཙམ་པོའི་རྟོགས་རིགས་དང་། བཞི་པ་སྲབ་པའི་ས་ནི། ཕྱིར་འོང་འབྲས་གནས་ཙམ་
པོའི་རྟོགས་རིགས་དང་། ལྔ་པ་འདོད་ཆགས་དང་བྲལ་བའི་ས་ནི་ཕྱིར་མི་འོང་འབྲས་གནས་
ཙམ་པོའི་རྟོགས་རིགས་དང་། དྲུག་པ་བྱས་པ་རྟོགས་པའི་ས་ནི། ཉན་ཐོས་དགྲ་བཅོམ་པའི་
རྟོགས་རིགས་དང་། བདུན་པ་ཉན་ཐོས་ཀྱི་ས་ནི། ཉན་ཐོས་སློབ་པ་འབྲས་གནས་ཁྱད་པར་
ཅན་ གསུམ་ གྱི་རྟོགས་ རིགས་ དང་། བརྒྱད་ པ་ རང་ རྒྱལ་ གྱི་ ས་ནི། བསེ་རུ་ལྟ་བུ་དང་།
ཚོགས་ན་སྤྱོད་པའི་རང་རྒྱལ་གྱི་རྟོགས་རིགས་བྱང་སེམས་ཀྱི་རྒྱུད་ལ་ཡོད་པ་རྣམས་ཡིན་པས།
འདིར་བསྟན་འདས་ས་དང་པོ་བརྒྱད་པོ་གང་རུང་ཡིན་ན། བྱང་སེམས་ཀྱི་རྒྱུད་ལ་ཡོད་པའི་
ཐེག་དམན་གྱི་རྟོགས་རིགས་ཡིན་པས་ཁྱབ་པ་ཀུན་མཁྱེན་བླ་མའི་དགོངས་པ་ཡིན་ནོ། །
འདས་ས་དགུ་པ་བྱང་སེམས་ཀྱི་ས་ནི། སྔར་བཤད་པའི་ས་དང་པོ་ནས་དགུ་པའི་བར་ལ་བྱང་
- 29 ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཀྱི་ས་ཞེས་གཅིག་ཏུ་བཞག་པ་ཡིན་ནོ། །
གསུམ་པ་གཉེན་པོའི་ཚོགས་བྱེ་བྲག་ཏུ་བཤད་པ་ནི། གཉེན་པོའི་ཚོགས་ཀྱི་སྒྲུབ་པ་ཡི། །
ཞེས་པ་ལས་འཕྲོས་ནས། གཉེན་པོའི་དེ་ལ་དབྱེ་ན་དུ་ཞེ་ན། འདིར་བསྟན་གཉེན་པོའི་ཚོགས་
སྒྲུབ་ཆོས་ཅན། ཁྱོད་ལ་སྤང་བྱའི་སྒོ་ནས་བརྒྱད་ཡོད་དེ། མཐོང་སྤང་གཉེན་པོའི་ཚོགས་སྒྲུབ་
བཞི་དང་། སྒོམ་སྤང་གཉེན་པོའི་ཚོགས་སྒྲུབ་བཞི་སྟེ། བརྒྱད་དུ་ཡོད་པའི་ཕྱིར་ཞེས་པ་ནི།
མཐོང་དང་ཞེས་པ་ནས་གཉེན་པོ་རྣམ་པ་བརྒྱད་ཅེས་བྱ། ཞེས་པའི་བར་གྱིས་བསྟན། དེ་ཡང་
ཐེག་ཆེན་གྱི་མཐོང་ལམ་བར་ཆད་མེད་ལམ་གཅིག་ཉིད་ཀྱིས་མཐོང་ལམ་གྱི་སྤང་བྱའི་རྟོག་པ་
བཞིའི་ས་བོན་ཅིག་ཆར་དུ་སྤོང་བར་བྱེད་པས་ན། མཐོང་ སྤང་གཉེན་པོའི་ཚོགས་སྒྲུབ་བཞིར་
འཇོག་དགོས་ལ། དེ་ལྟར་ན་མཐོང་སྤང་གཉེན་པོའི་ཚོགས་སྒྲུབ་དང་པོ་དང་གཉིས་པ་སོགས་
དོན་གཅིག །དེ་བཞིན་དུ་ས་གཉིས་པའི་བར་ཆད་མེད་ལམ་ནས་བཅུ་པའི་བར་ཆད་མེད་ལམ་
གྱི་བར་དགུ་པོ་རེ་རེ་ཡང་། རང་གི་ངོས་སྐལ་གྱི་སྤང་བྱར་གྱུར་པའི་སྒོམ་སྤང་གཉེན་པོའི་
ཚོགས་སྒྲུབ་བཞི་བཞིར་འཇོག་སྟེ། སྒོམ་ལམ་རྩེ་སྦྱོར་བཞི་བཞིར་འཇོག་ཚུལ་ཡང་དེ་བཞིན་
ནོ༑ ༑ཉང་སྟོད་བཀའ་ཆེན་པས། མཐོང་སྤང་གཉེན་པོའི་ཚོགས་སྒྲུབ་སྦྱོར་ལམ་ཆོས་མཆོག་
ཆེན་པོ་ནས་ཡོད་པར་བཤད་པ་ནི་མི་འཐད་དེ། དེའི་རྒྱུ་མཚན་བརྟགས་ན། དེ་རང་གི་ངོས་
སྐལ་གྱི་མཐོང་སྤང་གིསྤོང་བ་གཉེན་པོ་ཡིན་པའི་ཆ་ནས་མཐོང་སྤང་གཉེན་པོའི་ཚོགས་སྒྲུབ་
ཡིན་པའི་དགོངས་རྩེ་གཏད་མོད། འོ་ན་ཐེག་ཆེན་གྱི་སྦྱོར་ལམ་དྲོད་རྩེ་བཟོད་པ་མཉམ་བཞག་
གསུམ་ཀྱང་མཐོང་སྤང་གཉེན་པོའི་ཚོགས་སྒྲུབ་ཏུ་འགྱུར་ཏེ། རྒྱུ་མཚན་མཚུངས་པའི་ཕྱིར།
འདོད་ན། ས་མཚམས་ཆོས་མཆོག་ཆེན་པོ་ནས་བཞག་པ་དང་འགལ་ལོ། །བཅུ་པ་ངེས་འབྱུང་
སྒྲུབ་པ་ནི། ལུས་མདོར་བསྟན་དུ་ངེས་པར་འབྱུང་བཅས་རྣམས་ཞེས་པ་ལས་འཕྲོས་ནས།
ངེས་འབྱུང་སྒྲུབ་པ་གང་ཞེ་ན། དེ་ཆོས་ཅན། ཁྱོད་ལ་ངེས་པར་འབྱུང་སའི་སྒོ་ནས་བརྒྱད་དུ་
-
{
}



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། [༤༨
ཡོད་དེ། ཆེད་དུ་བྱ་བ་ངེས་འབྱུང་གི་སྒྲུབ་པ་དང་། མཉམ་པ་ཉིད་དུ་དང་། སེམས་ཅན་གྱི་དོན་
བྱེད་པ་དང་། འབད་མེད་ལྷུན་གྲུབ་དང༌། རྟག་ཆད་ཀྱི་མཐའ་དང་བྲལ་བ་དང་། ཐེག་པ་
གསུམ་ཆར་གྱི་རྟོགས་རིགས་ཐོབ་པ་དང་། རྣམ་པ་ཐམས་ཅད་མཁྱེན་པ་ཉིད་དུ་དང་། ལམ་གྱི་
ཡུལ་ཅན་དུ་ངེས་འབྱུང་གི་སྒྲུབ་པ་དང་བརྒྱད་དུ་ཡོད་པའི་ཕྱིར། ཞེས་པ་ནི། ཆེད་དུ་བྱ་དང་
ཞེས་པ་ནས། ངེས་འབྱུང་སྒྲུབ་པ་ཡིན་ཤེས་བྱ། ཞེས་པའི་བར་གྱིས་བསྟན། མདོར་ན་རང་གི་
ངེས་པར་འབྱུང་ས་བརྒྱད་པོ་གང་རུང་དུ་མཚན་འཛིན་གྱིས་བར་མ་ཆོད་པར་འབྱིན་པར་བྱེད་
པའི་སེམས་དཔའི་རྣལ་འབྱོར་དེ་ངེས་འབྱུང་སྒྲུབ་པའི་མཚན་ཉིད་ཡིན་ནོ། །ངེས་པར་འབྱུང་
བ་དང་པོ་བདུན་སངས་རྒྱས་ཀྱི་ས་དང་། ལམ་གྱི་ཡུལ་ཅན་རྒྱུན་མཐའ་ན་ཡོད་པར་
ཀུན་མཁྱེན་བླ་མས་བཞེད་ལ། དེ་ལྟར་ན་དང་པོ་བདུན་དུ་དངོས་སུ་ངེས་པར་འབྱུང་བ་རྒྱུན་
མཐའ་ན་ཡོད། ལམ་གྱི་ཡུལ་དུ་དངོས་སུ་ངེས་པར་འབྱུང་བ་རྒྱུན་མཐའི་སྔ་རོལ་དུ་ཡོད་དོ། །
སྐབས་དང་པོ་བསྟན་ཟིན་ཏོ།། །།
༈ གཉིས་པ་ལམ་ཤེས་ནི། རྣམ་ཀུན་མཁྱེན་ཉིད་ལམ་ཤེས་ཉིད། །ཅེས་པ་ལས་འཕྲོས་
ནས། རྣམ་མཁྱེན་གྱི་འོག་ཏུ་ལམ་ཤེས་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ།
འབྲས་བུ་རྣམ་མཁྱེན་ཐོབ་པ་ལ་རྒྱུ་ལམ་ཤེས་བསྒོམ་དགོས་པའི་ཕྱིར། འདི་ལ་ལམ་ཤེས་ཀྱི་
ཡན་ལག་དང་། ཡན་ལག་ཅན་གྱི་ལམ་ཤེས་གཉིས། །
དང་པོ་ནི། མོག་མོག་པོར་བྱེད་ལ་སོགས་དང་། ཞེས་པ་ལས་འཕྲོས་ནས། ལམ་ཤེས་ཀྱི་
ཡན་ལག་ལྔ་པོ་གང་ཞེ་ན། ཡན་ལག་དང་པོ་འགལ་རྐྱེན་དང་བྲལ་བའི་ཡན་ལག་ནི། ལྷ་
རྣམས་ཞེས་སོགས་རྐང་པ་གཉིས་ཀྱིས་བསྟན། གཉིས་པ་མཐུན་རྐྱེན་ཡུལ་ངེས་པའི་ཡན་ལག་
ནི༑ ཡུལ་ངེས་པ་དང་ཞེས་པས་བསྟན། ལམ་ཤེས་ཀྱིས་ཁྱབ་པའི་ཡན་ལག་ནི། ཁྱབ་པ་དང་
ཞེས་པས་བསྟན། རང་བཞིན་དང་ནི་ཞེས་པས་རང་བཞིན་གྱི་ཡན་ལག་བསྟན། དེའི་ལས་
- 2
3 { -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར
ཞེས་པས་བྱེད་ལས་ཀྱི་ཡན་ལག་བསྟན། དེ་ལྟར་ལྔ་ལས། ཡན་ལག་དང་པོ་གསུམ་པོ་གང་
རུང་ཡིན་ན། ལམ་ཤེས་དངོས་སུ་སྐྱེ་བ་དང་རྒྱུད་ནས་སྐྱེ་བ་གང་རུང་གི་རྟེན་གྱི་གང་ཟག་ཡིན་
པས་ཁྱབ། ཕྱི་མ་གཉིས་པོ་གང་རུང་ཡིན་ན། བྱང་འཕགས་རྗེས་ཐོབ་པའི་རྒྱུད་ཀྱི་ཡོངས་སྦྱོང་
ཡིན་པས་ཁྱབ་བོ། །མདོར་ན་ཆོས་ལྔ་གང་རུང་གིས་བསྡུས་པའི་ལམ་ཤེས་ཀྱི་ཁྱད་པར་བྱེད་
ཆོས་དེ་ལམ་ཤེས་ཀྱི་ཡན་ལག་གི་མཚན་ཉིད་ཡིན་ནོ། །འདིར་ཁ་ཅིག །གེགས་ང་རྒྱལ་མངོན་
གྱུར་པ་བཅོམ་པའི་བྱང་སེམས་སོ་སྐྱེ་ཡིན་ན། ལམ་ཤེས་དངོས་སུ་སྐྱེ་རུང་གི་གང་ཟག་ཡིན་
པས་ཁྱབ། རང་གི་སྐད་ཅིག་གཉིས་པར་དེ་དངོས་སུ་སྐྱེ་རུང་གི་གང་ཟག་ཡིན་ན། དེ་དངོས་སུ་
སྐྱེ་རུང་གི་གང་ཟག་ཡིན་པས་ཁྱབ། ལམ་ཤེས་སྐྱེ་རུང་གི་སེམས་ཅན་ཡིན་ན། ཁྱབ་དང་ཞེས་
པའི་དངོས་བསྟན་གྱི་གང་ཟག་ཡིན་པས་ཁྱབ། བྱང་འཕགས་ཀྱི་རྒྱུད་ཀྱི་དགེ་རྩ་དང་མཚུངས་
ལྡན་གྱི་ཉོན་མོངས་ཡིན་ན། ཉོན་མོངས་པ་ཆེད་དུ་གཉེར་ནས་མི་སྤོང་བ་ནི་ལམ་ཤེས་ཀྱི་རང་
བཞིན་ཡིན་ནོ་ཞེས་པའི་དངོས་བསྟན་གྱི་ཉོན་མོངས་ཡིན་པས་ཁྱབ་ཟེར་བ་མི་འཐད་དེ།
དང་པོ་ལ། ཉན་ཐོས་དགྲ་བཅོམ་པའི་རྟོགས་པ་སྔོན་སོང་གི་བྱང་སེམས་ཚོགས་ལམ་པ་ཆོས་
ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། དགྲ་བཅོམ་པའི་རྟོགས་པ་སྔོན་སོང་གི་
བྱང་སེམས་སོ་སྐྱེ་ཡིན་པའི་ཕྱིར་ཏེ། དེ་སྔོན་སོང་གི་བྱང་སེམས་ཚོགས་ལམ་པ་ཡིན་པའི་ཕྱིར།
གོང་དུ་འདོད་ན། དེ་མ་ཡིན་པར་ཐལ། ལམ་ཤེས་རྒྱུད་ནས་སྐྱེ་བའི་གང་ཟག་ཡིན་པའི་ཕྱིར་
ཏེ༑ ཐེག་ཆེན་གྱི་སྦྱོར་ལམ་ཆོས་མཆོག་ཆེན་པོ་མ་ཐོབ་པའི་གང་ཟག་ཡིན་པའི་ཕྱིར་ཏེ། བྱང་
སེམས་ཚོགས་ལམ་པ་ཡིན་པའི་ཕྱིར། གཉིས་པ་ལ། བྱང་སེམས་རྒྱུན་མཐའ་པ་ཆོས་ཅན།
དེར་ཐལ། དེའི་ཕྱིར་ཏེ། རང་གི་སྐད་ཅིག་གཉིས་པར་འབྲས་བུ་ལམ་ཤེས་དངོས་སུ་སྐྱེ་རུང་གི་
གང་ཟག་ཡིན་པའི་ཕྱིར་ཏེ། དེ་གཉིས་པར་རྣམ་མཁྱེན་དངོས་སུ་སྐྱེ་རུང་གི་གང་ཟག་ཡིན་པའི་
ཕྱིར་ཏེ། དེ་གཉིས་པར་རྣམ་མཁྱེན་དངོས་སུ་སྐྱེ་ཁ་མའི་གང་ཟག་ཡིན་པའི་ཕྱིར་ཏེ། ཆོས་ཅན་
- 23 ༢ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
ཡིན་པའི་ཕྱིར། རྩ་བར་འདོད་ན། དེ་ཆོས་ཅན། དེ་དངོས་སུ་སྐྱེ་རུང་གི་གང་ཟག་མ་ཡིན་པར་
ཐལ། དེ་དངོས་སུ་སྐྱེས་ཟིན་པའི་གང་ཟག་ཡིན་པའི་ཕྱིར་ཏེ། ཐེག་ཆེན་འཕགས་པ་ཡིན་པའི་
ཕྱིར། བྱང་སེམས་འཕགས་པ་དང་། སངས་རྒྱས་འཕགས་པ་གང་རུང་ཡིན་པའི་ཕྱིར། གསུམ་
པ་ལ། སྦྱོར་ལམ་ཆོས་མཆོག་ཆེན་པོ་སྐད་ཅིག་ཐ་མ་ལ་གནས་པའི་བྱང་སེམས་ཆོས་ཅན།
དེར་ཐལ། དེའི་ཕྱིར་ཏེ། ལམ་ཤེས་དངོས་སུ་སྐྱེ་རུང་གི་སེམས་ཅན་ཡིན་པའི་ཕྱིར་ཏེ། ཐེག་
ཆེན་གྱི་འཕགས་ལམ་དངོས་སུ་སྐྱེ་རུང་གི་སེམས་ཅན་ཡིན་པའི་ཕྱིར་ཏེ། དེ་དངོས་སུ་སྐྱེ་ཁ་
མའི་སེམས་ཅན་ཡིན་པའི་ཕྱིར། མ་གྲུབ་ན། དེར་ཐལ། དེ་དངོས་སུ་སྐྱེ་ཁ་མའི་སེམས་ཅན་
ཡོད་པའི་ཕྱིར་ཏེ། ཐེག་ཆེན་འཕགས་པར་འགྱུར་ཁ་མའི་སེམས་ཅན་ཡོད་པའི་ཕྱིར། རྩ་བར་
འདོད་ན། དེ་ཆོས་ཅན། ལམ་ཤེས་རྒྱུད་ནས་སྐྱེ་བའི་གང་ཟག་ཡིན་པར་ཐལ། འདོད་པའི་
ཕྱིར། འདོད་མི་ནུས་ཏེ། ལམ་ཤེས་དངོས་སུ་སྐྱེ་བའི་གང་ཟག་ཡིན་པའི་ཕྱིར་ཏེ། སྐད་ཅིག་
གཉིས་པར་ཐེག་ཆེན་འཕགས་པར་འགྱུར་ཁ་མའི་གང་ཟག་ཡིན་པའི་ཕྱིར་ཏེ། ཆོས་ཅན་ཡིན་
པའི་ཕྱིར། བཞི་པ་ལ། བྱང་འཕགས་ཀྱི་རྒྱུད་ཀྱི་འཁོར་བའི་སེམས་ཅན་ཡོངས་སུ་སྨིན་པར་བྱ་
བ་ལ་ཡིད་མི་སྐྱོ་བའི་བརྩོན་འགྲུས་ཆོས་ཅན། དེར་ཐལ། དེའི་ཕྱིར་ཏེ། མ་གྲུབ་ན། དེར་ཐལ།
བྱང་སེམས་འཕགས་པའི་རྒྱུད་ཀྱི་དགེ་རྩ་དང་མཚུངས་ལྡན་གྱི་ཉོན་མོངས་བརྒྱད་པོ་གང་རུང་
ཡིན་པའི་ཕྱིར་ཏེ། དགེ་བའི་རྩ་བ་དང་མཚུངས་པར་ལྡན་པའི་ཉོན་མོངས་པ་ནི་འདི་དག་གི་
ཞེས་པའི་དངོས་བསྟན་གྱི་ཉོན་མོངས་ཡིན་པའི་ཕྱིར་ཏེ། སེམས་ཅན་ཡོངས་སུ་སྨིན་པར་བྱ་བ་
ལ་མི་སྐྱོ་བ་དང་། ཞེས་པའི་དངོས་བསྟན་གྱི་ཉོན་མོངས་ཡིན་པའི་ཕྱིར་ཏེ། ཆོས་ཅན་ཡིན་པའི་
ཕྱིར། རྩ་བར་འདོད་ན། དེ་ཆོས་ཅན། བསམ་བཞིན་དུ་སྲིད་པར་སྐྱེ་བ་ཡོངས་སུ་འཛིན་པ་
དང་ ཞེས་ པའི་ དངོས་ བསྟན་ གྱི་ ཉོན་མོངས་ ཡིན་ པར་ ཐལ། འདོད་ པའི་ ཕྱིར། ཁྱབ་སྟེ།
འདི་ཉིད་ལས། བློ་གྲོས་རྒྱ་མཚོས་ཞུས་པའི་མདོ་ལས་ཀྱང་། དགེ་རྩ་དང་མཚུངས་ལྡན་གྱི་
- ?
$ $ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉོན་མོངས་བརྒྱད་གསུངས་པའི་གཅིག་ཡིན་ནོ། །ཞེས་བཤད་པའི་གཅིག་པོ་དེ་བསམ་བཞིན་
དུ་སྲིད་པར་སྐྱེ་བ་ལེན་པ་ལ་འཆད་དགོས་པའི་ཕྱིར། གོང་དུ་འདོད་ན། དགེ་རྩ་དང་མཚུངས་
ལྡན་གྱི་ཉོན་མོངས་གཉིས་པ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། དགེ་རྩ་དང་
མཚུངས་ལྡན་གྱི་ཉོན་མོངས་བཞི་པ་ཡིན་པའི་ཕྱིར་ཏེ། དེ་བློ་གྲོས་རྒྱ་མཚོས་ཞུས་པའི་མདོ་
ལས་དགེ་རྩ་དང་མཚུངས་ལྡན་གྱི་ཉོན་མོངས་བཞི་པར་བཤད་འདུག་པའི་ཕྱིར། དེས་ན་ལྷ་
རྣམས་ཞེས་སོགས་རྐང་པ་གཉིས་ཀྱི་དངོས་བསྟན་གྱི་གང་ཟག་དང་། ཡུལ་ངེས་པ་དང་ཞེས་
པའི་དངོས་བསྟན་གྱི་གང་ཟག་དང་། ལམ་ཤེས་དངོས་སུ་སྐྱེ་རུང་གི་རྟེན་གྱི་གང་ཟག་རྣམས་
དོན་གཅིག །མཚན་གཞི་ནི་བྱང་སེམས་ཀྱི་སྦྱོར་ལམ་ཆོས་མཆོག་ཆེན་པོ་ལ་གནས་པའི་བྱང་
སེམས་ལྟ་བུའོ། །ཁྱབ་པ་དང་ཞེས་པའི་དངོས་བསྟན་གྱི་གང་ཟག་དང་། ཐེག་ཆེན་གྱི་སྦྱོར་
ལམ་ཆོས་མཆོག་ཆེན་པོ་མ་ཐོབ་པའི་སེམས་ཅན་དོན་གཅིག །མཚན་གཞི་ནི་ལམ་མ་ཞུགས་
ཀྱི་སེམས་ཅན་ཐམས་ཅད་དང་། ཉན་རང་ཀུན་དང་། ཆོས་མཆོག་ཆེན་པོ་མ་གཏོགས་པའི་
བྱང་སེམས་ཚོགས་སྦྱོར་བ་ཐམས་ཅད་དོ། །རང་བཞིན་དང་ཞེས་པའི་དངོས་བསྟན་གྱི་རང་
བཞིན་དང་། དོན་གསལ་ལས། བྱང་ཆུབ་ཏུ་སེམས་བསྐྱེད་པའི་འཁོར་བ་ཇི་སྲིད་པར་སེམས་
ཅན་གྱི་དོན་བྱེད་པར་བཞུགས་པ་ཉིད་ཀྱི་ཉོན་མོངས་པ་ཆེད་དུ་གཉེར་ནས་མི་སྤོང་བ་ནི། ལམ་
ཤེས་ཀྱི་རང་བཞིན་ཡིན་ནོ་ཞེས་པའི་དངོས་བསྟན་གྱི་ཉོན་མོངས་དང་། དགེ་རྩ་དང་མཚུངས་
ལྡན་གྱི་ཉོན་མོངས་བརྒྱད་ཀྱི་ནང་ཚན་དུ་གྱུར་པའི་ཉོན་མོངས་གཉིས་པ་རྣམས་དོན་གཅིག།
མཚན་གཞི་ནི་སྔར་སྨོས་པ་ལྟར་ཡིན་ལ། འདི་དག་ཉོན་མོངས་མཚན་ཉིད་པ་མ་ཡིན་ཏེ། ས་
དང་པོ་ནས་ཉོན་མོངས་སྤངས་ཟིན་པའི་ཕྱིར། དེའི་ལས་ཞེས་པའི་དངོས་བསྟན་གྱི་ལས་དང་།
བྱང་འཕགས་རྗེས་ཐོབ་པའི་རྒྱུད་ཀྱི་གཞན་དོན་མཛད་པ་ཕྲིན་ལས་དོན་གཅིག་གོ ། །
གཉིས་པ་ཡན་ལག་ཅན་གྱི་ལམ་ཤེས་ལ། ཤེས་བྱ་ཉན་ཐོས་ཀྱི་ལམ་ཤེས་པའི་ལམ་
- 2
]
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་ར་ངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༤ ༨
ཤེས་སོགས་གསུམ་ལས། དང་པོ་ལ་ལམ་ཤེས་དངོས་དང་། རྒྱུ་ངེས་འབྱེད་ཆ་མཐུན་གཉིས།
དང་ པོ་ནི། ལུས་མདོར་ བསྟན་ དུ། སློབ་མའི་ལམ་གང་དང་ཞེས་པ་ལ་འཕྲོས་ནས།
ཤེས་བྱའི་ལམ་དེ་གང་། དེ་ཤེས་པའི་ཚུལ་དེ་ཇི་ལྟ་བུ་ཞེ་ན། བྱང་འཕགས་རང་རྒྱུད་ལ་ཡོད་
པའི་ཉན་ཐོས་ཀྱི་རྟོགས་རིགས་སུ་གྱུར་པའི་ལམ་རྣམས་འདིའི་དངོས་བསྟན་གྱི་ཤེས་བྱ་ཉན་
ཐོས་ཀྱི་ལམ་ཡིན་ཞིང་། དེ་ཤེས་པའི་ཚུལ་ཡང་། རང་རྒྱུད་ཀྱི་ལམ་དེ་མི་དམིགས་པའི་རྣམ་པ་
ཅན་གྱི་སྒོ་ནས་ཤེས་བྱ་དེ་གཞན་དོན་དུ་མངོན་སུམ་དུ་ཤེས་པར་བྱ་བ་ཙམ་ཡིན་གྱིས།
མཐོང་ཟིན་རྒྱུན་ལྡན་དུ་བསྒོམ་པར་བྱ་བ་ནི་མ་ཡིན་ཏེ། ཞེས་པ་ནི། ལམ་ཤེས་ཉིད་ཀྱི་ཞེས་པ་
ནས། ཉན་ཐོས་ལམ་འདི་ཤེས་པར་བྱ་ཞེས་པའི་བར་གྱིས་བསྟན། དེར་གྱུར་པའི་རྩེ་མོ་མཉམ་
བཞག་ནི། དེ་དག་མི་དམིགས་པས། རྩེ་མོར་གྱུར་པ་དག་ཏུ་འདོད། །ཅེས་པས་བསྟན། དེར་
གྱུར་པའི་བཟོད་པའི་མཉམ་བཞག་ནི། དེ་ལ་རྟག་ལ་སོགས་ཚུལ་གྱིས། །གནས་པ་བཀག་
པས་ བཟོད་ པ་ རྣམས། །ཞེས་ པས་ བསྟན། དེར་ གྱུར་ པའི་ ཆོས་ མཆོག་མཉམ་བཞག་ནི།
ས་བཅུ་དག་ལས་ཞེས་པ་ནས། །མཁྱེན་ནས་ཆོས་རྣམས་མ་གཟིགས་ཕྱིར། །ཞེས་པའི་བར་
གྱིས་བསྟན། འདི་དག་གི་དངོས་བསྟན་གྱི་སྦྱོར་ལམ་བཞི་པོ་གང་རུང་ཡིན་ན། གང་ཟག་གི་
བདག་མེད་ལ་སྒོམ་བྱུང་གཙོ་བོར་གྱུར་པའི་མཉམ་བཞག་ཡེ་ཤེས་དང་། གང་ཟག་གི་བདག་
མེད་རྟོགས་པའི་རྟོགས་རིགས་ཡིན་པས་ཁྱབ་བོ། །འདིར་ཁ་ཅིག །ཤེས་བྱ་ཉན་ཐོས་ཀྱི་
ལམ་ཡིན་ན། ཉན་ཐོས་ལམ་འདི་ཞེས་པའི་དངོས་བསྟན་གྱི་ལམ་ཡིན་པས་ཁྱབ། ཤེས་བྱ་
ཉན་ཐོས་ཀྱི་ལམ་ཤེས་པའི་ལམ་ཤེས་ཡིན་ན། ཉན་ཐོས་ལམ་འདི་ཤེས་པར་བྱ་ཞེས་པའི་
དངོས་བསྟན་གྱི་ལམ་ཤེས་ཡིན་པས་ཁྱབ། ཤེས་བྱ་ཉན་ཐོས་ཀྱི་ལམ་ཤེས་ཡིན་ན། ཤེས་བྱ་
རང་རྒྱལ་གྱི་ལམ་ཤེས་པའི་ལམ་ཤེས་མ་ཡིན་པས་ཁྱབ་ཟེར་བ་རྣམས་མི་འཐད་དེ། དང་པོ་
ལ༑ ཉན་ཐོས་འཕགས་པའི་རྒྱུད་ལ་ཡོད་པའི་ཤེས་བྱ་ཉན་ཐོས་ཀྱི་ལམ་ཆོས་ཅན། དེར་ཐལ།
-3 1] {) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེའི་ཕྱིར། དེ་སེམས་ཅན་གྱི་རྒྱུད་ཀྱི་ཉན་ཐོས་ཀྱི་རྟོགས་རིགས་ཡིན་པའི་ཕྱིར་ཏེ། སེམས་ཅན་
གྱི་རྒྱུད་ཀྱི་ཤེས་བྱ་ཉན་ཐོས་ཀྱི་ལམ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། བྱང་
འཕགས་ཀྱི་རྒྱུད་ཀྱི་ཤེས་བྱ་ཉན་ཐོས་ཀྱི་ལམ་ཡིན་པར་ཐལ། འདོད་པའི་ཕྱིར། འདོད་ན།
དེའི་རྒྱུད་ཀྱི་ཉན་ཐོས་ཀྱི་རྟོགས་རིགས་སུ་ཐལ། འདོད་པའི་ཕྱིར། འདོད་མི་ནུས་ཏེ། ཉན་
ཐོས་འཕགས་པའི་རྒྱུད་ཀྱི་ཉན་ཐོས་ཀྱི་རྟོགས་རིགས་ཡིན་པའི་ཕྱིར་ཏེ། ཆོས་ཅན་ཡིན་པའི་
ཕྱིར། གཉིས་པ་ལ། བྱང་འཕགས་ཀྱི་རྒྱུད་ཀྱི་ཆོས་ཀྱི་སྤྱན་ཆོས་ཅན། དེར་ཐལ། དེའི་ཕྱིར།
མ་གྲུབ་ན། དེར་ཐལ། ཉན་ཐོས་རང་རྒྱུད་ལ་ཡོད་པའི་ཤེས་བྱ་ཉན་ཐོས་ཀྱི་ལམ་ཤེས་པའི་
ལམ་ཤེས་ཡིན་པའི་ཕྱིར་ཏེ། དེའི་རྒྱུད་ལ་ཡོད་པའི་རྟོགས་པ་མཐའ་དག་ཤེས་པའི་ལམ་ཤེས་
ཡིན་པའི་ཕྱིར་ཏེ། དེའི་རྒྱུད་ལ་ཡོད་པའི་རྟོགས་པ་མཐའ་དག་མཁྱེན་པའི་ལམ་ཤེས་ཡིན་པའི་
ཕྱིར་ཏེ། ལམ་ཤེས་གང་ཞིག །ཁྱོད་ཀྱིས་དེའི་རྒྱུད་ལ་ཡོད་པའི་རྟོགས་པ་མཐའ་དག་མཁྱེན་
པའི་ཕྱིར། ཕྱི་མ་གྲུབ་སྟེ། འདི་ཉིད་ལས། བྱང་སེམས་འཕགས་པའི་རྒྱུད་ཀྱི་ཆོས་ཀྱི་སྤྱན་གྱིས་
འཕགས་པའི་གང་ཟག་ཐམས་ཅད་ཀྱི་རྟོགས་པ་མཁྱེན་པར་གསུངས་པ་དང་། ཞེས་བཤད་པ་
འཐད་པའི་ཕྱིར། རྩ་བར་འདོད་ན། ཉན་ཐོས་ཀྱི་རྟོགས་རིགས་སུ་གྱུར་པའི་ཐེག་ཆེན་གྱི་
མཐོང་ལམ་ཡིན་པར་ཐལ། འདོད་པའི་ཕྱིར། ཁྱབ་སྟེ། འདི་ཉིད་ལས། རྟོགས་རིགས་སྔ་མ་
གཉིས་ནི་གཞན་དོན་དུ་མཐོང་ལམ་དུ་མངོན་སུམ་དུ་ཤེས་པར་བྱ་བ་ཙམ་ཡིན་གྱིས། དེ་ཡན་
ཆད་དུ་རྒྱུད་ལྡན་དུ་བསྒོམ་པར་བྱ་བ་མ་ཡིན་པས་ཤེས་པར་བྱ་ཞེས་པའི་ཚིག་གི་ཁྱད་པར་
གསུངས་ པ་ཡིན་ནོ། །ཞེས་བཤད་པ་དེ་འཐད་པའི་ཕྱིར། གོང་དུ་འདོད་ན། དེ་མ་ཡིན་པར་
ཐལ། ཐེག་ཆེན་གྱི་སྒོམ་ལམ་ཡིན་པའི་ཕྱིར་ཏེ། བྱང་འཕགས་ཀྱི་རྗེས་ཐོབ་ཀྱི་མཁྱེན་པ་ཡིན་
པའི་ ཕྱིར་ཏེ། ཆོས་ཅན་ཡིན་པའི་ཕྱིར། གསུམ་པ་ལ་ཡང་རྩོད་གཞི་དེ་ཆོས་ཅན། དེར་ཐལ།
དེའི་ཕྱིར། རྟགས་བསྒྲུབས་ཟིན། གོང་དུ་འདོད་ན། དེ་མ་ཡིན་པར་ཐལ། རང་རྒྱལ་རང་རྒྱུད་
} {
}.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
ལ་ཡོད་པའི་ཤེས་བྱ་ རང་ རྒྱལ་ གྱི་ ལམ་ཤེས་པའི་ལམ་ཤེས་ཡིན་ པའི་ཕྱིར། མ་གྲུབ་ནི།
གོང་གི་རིགས་འགྲེ། དེས་ན་ཤེས་བྱ་ཉན་ཐོས་ཀྱི་ལམ་ལ། བྱང་སེམས་རང་རྒྱུད་ལ་ཡོད་པ་
ཉམས་སུ་མྱོང་བའི་སྒོ་ནས་ཤེས་པར་བྱ་བའི་ཤེས་བྱ་ཉན་ཐོས་ཀྱི་ལམ་དང་། གཞན་རྒྱུད་ལ་
ཡོད་པ་གཞན་རིག་གི་ཚུལ་གྱིས་ཤེས་པར་བྱ་བའི་ཤེས་བྱ་ཉན་ཐོས་ཀྱི་ལམ་གཉིས་ལས། །
དང་པོ་ནི། བྱང་འཕགས་རང་རྒྱུད་ལ་ཡོད་པའི་ཉན་ཐོས་ཀྱི་རྟོགས་རིགས་མཐའ་དག་ཡིན་
ཞིང་། གཞུང་འདིར་དངོས་སུ་སྨྲོས་པ་ནི། སློབ་མའི་ལམ་གང་དང་ཞེས་པའི་དངོས་བསྟན་གྱི་
ལམ་དང༌། ཉན་ཐོས་ལམ་འདི་ཞེས་པའི་དངོས་བསྟན་གྱི་ལམ་རྣམས་སོ། །དངོས་བསྟན་
གཉིས་པོ་འདི་ནི། ཤེས་བྱའི་ལམ་དང་ཤེས་བྱེད་ཀྱི་ལམ་ཤེས་གཉིས་ཀ་ཡིན་པས། ཉན་ཐོས་
ལམ་འདི་ཞེས་པའི་དངོས་བསྟན་གྱི་ལམ་དང་། ཤེས་པར་བྱ་ཞེས་པའི་དངོས་བསྟན་གྱི་ཤེས་
བྱེད་ཀྱི་ལམ་ཤེས་དོན་གཅིག་གོ ། །
གཉིས་པ་ནི། སྔར་བཤད་པ་ལྟར། ཉན་ཐོས་དང༌རང་རྒྱལ་གྱི་རིགས་ཅན་སློབ་པ་
སོགས་དང་། རང་དང་རྒྱུད་ཚོད་མཉམ་པ་མན་ཆད་བྱང་སེམས་ཀྱི་རྒྱུད་ལ་ཡོད་པའི་ཤེས་བྱ་
ཉན་ཐོས་ཀྱི་ལམ་རྣམས་ཡིན་ཏེ། དེ་རྣམས་བྱང་འཕགས་ ཀྱི་རྒྱུད་ ཀྱི་ཆོས་ ཀྱི་ སྤྱན་དང་།
དེའི་རྒྱུད་ཀྱི་གཞན་སེམས་ཤེས་པའི་མངོན་ཤེས་ཀྱིས་རྟོགས་པའི་ཤེས་བྱ་ཉན་ཐོས་ཀྱི་ལམ་
ཡིན་པའི་ཕྱིར། འདི་ལ་ཤེས་བྱ་དང་ཤེས་བྱེད་ངོ་བོ་གཅིག་པ་དང་། ངོ་བོ་ཐ་དད་པ་གཉིས་
ཡོད་པ་ལས། དང་པོ་ནི། མི་དམིགས་པའི་རྣམ་པས་ཟིན་པའི་བྱང་འཕགས་ཀྱི་རྒྱུད་ཀྱི་ཤེས་
བྱ་དང་ཤེས་བྱེད་ཡིན་ཏེ། དེས་ཟིན་པའི་བྱང་འཕགས་ཀྱི་རྒྱུད་ཀྱི་ཉན་ཐོས་ཀྱི་རྟོགས་རིགས་
དང༌། དེས་ཟིན་པའི་བྱང་འཕགས་ཀྱི་རྒྱུད་ཀྱི་ཤེས་བྱ་ཉན་ཐོས་ཀྱི་ལམ་དང་། བྱང་འཕགས་
ཀྱི་རྒྱུད་ཀྱི་ཤེས་བྱ་ཉན་ཐོས་ཀྱི་ལམ་ཤེས་པའི་ལམ་ཤེས་རྣམས་དོན་གཅིག་པས་སོ། །དེས་
མཚོན་ནས་བྱང་འཕགས་ཀྱི་རྒྱུད་ཀྱི་མི་དམིགས་པའི་རྣམ་པས་ཟིན་པའི་རང་རྒྱལ་གྱི་རྟོགས་
3 （} 2 -



;
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་དང་། དེའི་རྒྱུད་ཀྱི་དེས་ཟིན་པའི་ཤེས་བྱ་རང་རྒྱལ་གྱི་ལམ་དང་། དེའི་རྒྱུད་ཀྱི་ཤེས་བྱ་
རང་རྒྱལ་གྱི་ལམ་ཤེས་པའི་ལམ་ཤེས་རྣམས་དོན་གཅིག དེ་བཞིན་དུ་བྱང་འཕགས་ཀྱི་
རྒྱུད་ཀྱི་མི་དམིགས་པའི་རྣམ་པས་ཟིན་པའི་བྱང་སེམས་ཀྱི་རྟོགས་རིགས་དང༌། དེའི་རྒྱུད་ཀྱི་
དེས་ཟིན་པའི་ཤེས་བྱ་བྱང་སེམས་ཀྱི་ལམ་དང་། དེའི་རྒྱུད་ཀྱི་ཤེས་བྱ་བྱང་སེམས་ཀྱི་ལམ་
ཤེས་པའི་ལམ་ཤེས་རྣམས་དོན་གཅིག་སྟེ། འདི་ཉིད་ལས། མི་དམིགས་པའི་རྣམ་པས་ཟིན་པ་
ནི་གཉིས་ཀ་ཡིན་པར་གྲུབ་བོ། །ཞེས་དང་། མི་དམིགས་པའི་རྣམ་པས་ཟིན་པའི་ཚེ་ཤེས་བྱའི་
ལམ་དང་། ཤེས་བྱེད་ཀྱི་ལམ་ཤེས་གཉིས་ངོ་བོ་གཅིག་ཡིན་པས་ལུས་རྣམ་བཞག་ཏུ་ནི་གསུམ་
ཆར་ལ་ཡང་ཤེས་པར་བྱ། ཞེས་པའི་ཚིག་གི་ཁྱད་པར་མ་གསུངས་ཏེ། སྔར་བཤད་ཟིན་ཏོ། །
ཞེས་གསུངས་པའི་ཕྱིར། གཉིས་པ་ཤེས་བྱ་དང་ཤེས་བྱེད་ངོ་བོ་ཐ་དད་པ་ནི། མི་དམིགས་པའི་
རྣམ་པས་མ་ཟིན་པའི་ཤེས་བྱ་ཉན་ཐོས་ཀྱི་ལམ་དང་། ཤེས་བྱེད་ཀྱི་ལམ་ཤེས་གཉིས་ཐ་དད་
གཞི་མཐུན་མི་སྲིད་པའི་འགལ་བ་ཡིན་ཏེ། མི་དམིགས་པའི་རྣམ་པས་མི་ཟིན་པར་མངོན་ཞེན་
ཅན་གྱི་གནས་སྐབས་ཀྱི་བྱང་འཕགས་ཀྱི་རྒྱུད་ཀྱི་ཉན་ཐོས་ཀྱི་རྟོགས་རིགས་དེ་ཤེས་བྱ་ཉན་
ཐོས་ཀྱི་ལམ་ཡིན་ཀྱང་། དེ་ཤེས་པའི་ལམ་ཤེས་མ་ཡིན་པའི་ཕྱིར། མི་དམིགས་པའི་རྣམ་པས་
ཟིན་པ་དང་། མི་དམིགས་པའི་ཤེས་རབ་ཀྱིས་ཟིན་པ་དོན་གཅིག་ཅིང་། དེའི་རྣམ་པས་ཟིན་པ་
དང༌། དེའི་རྣམ་པ་ལ་ཁྱད་པར་ཡོད་དེ། དེའི་རྣམ་པ་ཅན་གྱི་ཉན་ཐོས་ཀྱི་རྟོགས་རིགས་བྱང་
སེམས་མཐོང་ལམ་པའི་རྒྱུད་ལ་ཡོད་པ་རྣམས་འདིར་དངོས་བསྟན་གྱི་ཤེས་བྱེད་ཀྱི་ལམ་ཤེས་
ཡིན་ཞིང་། ཉན་ཐོས་ལམ་གྱི་དམིགས་རྣམ་མི་དམིགས་པའི་རྣམ་པ་བྱང་སེམས་མཐོང་ལམ་
སྡུག་བསྔལ་ཆོས་བཟོད་པ་སོགས་ཀྱི་རྒྱུད་ལ་ཡོད་པ་རྣམས་མི་དམིགས་པའི་སྒོ་ནས་ཞེས་པའི་
དངོས་བསྟན་གྱི་མི་དམིགས་པ་རྣམ་པ་དང་། ཐེག་ཆེན་གྱི་རྟོགས་རིགས་ཀྱི་གཞི་མཐུན་ཡིན་
པ་ལ་གནོད་བྱེད་མ་མཐོང་བའི་ཕྱིར། མི་དམིགས་པའི་རྣམ་པ་དང་། སྤྲོས་བྲལ་གྱི་རྣམ་པ་
- ; [) 3-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
དག་ཐེག་ཆེན་གྱི་རྟོགས་རིགས་ཀྱི་ལྡོག་པ་ནས་བསྟན་པའི་ཕྱིར། དེ་སྐད་དུ་འདི་ཉིད་ལས།
དེ་ལྟ་བུའི་ཉན་ཐོས་ཀྱི་ལམ་གྱི་རྟོགས་རིགས་དེ་ཡང་ཐེག་ཆེན་ཐུན་མོང་མ་ཡིན་པའི་རྟོགས་
རིགས་མི་དམིགས་པའི་རྣམ་པ་ཅན་གྱི་ཤེས་རབ་ཀྱིས་ཟིན་པའི་སྒོ་ནས་ཤེས་པར་བྱ་དགོས་
སོ༑ ༑ཞེས་བསྟན། ཞེས་དང་། མི་ཕམ་དགོངས་རྒྱན་དུའང་འཕགས་པའི་བདེན་པ་བཞི་པོ་
དག་གི་རྣམ་པ་མི་རྟག་པ་ལ་སོགས་པ་བཅུ་དྲུག་པོ་རྣམས་རྟོགས་རིགས་ཐུན་མོང་མ་ཡིན་པའི་
མི་དམིགས་ པའི་ ཤེས་ རབ་ ཀྱིས་ཟིན་ པའི་ སྒོ་ནས་ཞེས་གསུངས་ལ། དེའི་དོན་ཡང་མི་
དམིགས་པའི་རྣམ་པའམ། མི་དམིགས་པའི་ཤེས་རབ་དེ་ཐེག་ཆེན་གྱི་རྟོགས་རིགས་ཡིན་པར་
བཞེད་ཀྱི། འདིའི་དངོས་བསྟན་གྱི་ཤེས་བྱེད་ཀྱི་ལམ་ཤེས་ལ་ཐེག་ཆེན་གྱི་རྟོགས་རིགས་ཡོད་
པར་བཞེད་པ་མ་ཡིན་ནོ། །ལེགས་པར་བཤད་པ་འདིས་ཀྱང་ཀུན་མཁྱེན་བླ་མ་ཡབ་སྲས་
དགེས་པའི་བྱིན་བརླབས་བདག་སོགས་རྗེས་འཇུག་ཀུན་གྱི་རྒྱུད་ལ་འཇུག་པར་གྱུར་ཅིག།
ཡང་འདི་ཉིད་ལས། ཤེས་བྱ་བྱང་སེམས་ཀྱི་ལམ་དང་། དེ་ཤེས་པའི་ལམ་ཤེས་གཉིས་རྟོགས་
རིགས་གཅིག་ཡིན་པ་དང་། རྟོགས་རིགས་སྔ་མ་གཉིས་དང་། དེ་ཤེས་པའི་ལམ་ཤེས་གཉིས་
རྟོགས་རིགས་ཐ་དད་ཡིན་པར་གསུངས་པའི་དོན་ནི། བྱང་སེམས་ཀྱི་རྒྱུད་ཀྱི་ཤེས་བྱ་བྱང་
སེམས་ཀྱི་ལམ་དང༌། དེ་ཤེས་པའི་ལམ་ཤེས་གཉིས་ཀ་བྱང་སེམས་ཀྱི་རྟོགས་རིགས་གཙོ་ཆེ་
བས། རྟོགས་ རིགས་ གཅིག་ ཡིན་ལ། རྟོགས་རིགས་སྔ་མ་གཉིས་ཤེས་པའི་ལམ་ཤེས་ལ།
ཉན་རང་གི་རྟོགས་རིགས་གཉིས་ཡོད་པར་མ་ཟད། བྱང་འཕགས་ཀྱི་རྒྱུད་ཀྱི་ཆོས་ཀྱི་སྤྱན་
གྱིས་གཞན་རྒྱུད་ལ་ཡོད་པ་གཞན་རིག་གི་ཚུལ་གྱིས་ཤེས་པའི་སྐབས་སུ་ཤེས་བྱེད་ཀྱི་ལམ་
ཤེས་སུ་གྱུར་པའི་ཆོས་ཀྱི་སྤྱན་དེ་ཐེག་ཆེན་གྱི་རྟོགས་རིགས་གཙོ་ཆེ་བས་ཤེས་བྱ་དང་ཤེས་
བྱེད་རྟོགས་རིགས་ཐ་དད་པར་འཆད་དོ། །གཞུང་གི་དངོས་བསྟན་གྱི་ལམ་ཤེས་དང་པོ་གཉིས་
ནི༑ ཤེས་བྱ་དང་ཤེས་བྱེད་གཅིག་པས་རྟོགས་རིགས་ཀྱང་གཅིག་པར་འཆད་དགོས་པས་
- 3 t] .-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞུང་གི་དངོས་བསྟན་སྦྱར་མ་སྦྱར་དང་། སྤྱི་དང་བྱེ་བྲག་གི་རྣམ་དབྱེ་འཆད་པར་གྱིས་ཤིག།
མདོར་ན་ཉན་ཐོས་ཀྱི་ལམ་གྱི་དམིགས་རྣམ་མི་དམིགས་པ་མངོན་སུམ་དུ་རྟོགས་པའི་ཐེག་
ཆེན་འཕགས་པའི་མཁྱེན་པ་ཤེས་བྱ་ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་མཚན་ཉིད།
དེ་མི་དམིགས་པར་མངོན་སུམ་དུ་རྟོགས་པའི་བྱང་འཕགས་ཀྱི་མཁྱེན་པ་དེ་ལམ་ཤེས་ཀྱི་ཆོས་
བཅུ་གཅིག་གི་ནང་ཚན་དུ་གྱུར་པའི་ཤེས་བྱ་ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་མཚན་
ཉིད། གདུལ་ བྱ་ ཉན་ཐོས་ ཀྱི་ རིགས་ ཅན་ རྗེས་སུ་བཟུང་བའི་ཆེད་དུ་ཉན་ཐོས་ལམ་གྱི་
དམིགས་རྣམ་མི་དམིགས་པར་མངོན་སུམ་དུ་རྟོགས་པའི་བྱང་འཕགས་ ཀྱི་མཐོང་ལམ་དེ་
སྐབས་གཉིས་པའི་དངོས་བསྟན་གྱི་ཤེས་བྱ་ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་མཚན་
ཉིད་ཡིན་ནོ། །སྐབས་གཉིས་པའི་དངོས་བསྟན་གྱི་ལམ་ཤེས་ཐེག་པ་གསུམ་གྱི་རྟོགས་རིགས་
སོ་སོར་འཇོག་པས་ཕན་ཚུན་འགལ་ཞིང་། སྤྱིར་དེ་གསུམ་མི་འགལ་ཏེ། བྱང་སེམས་འཕགས་
པའི་རྒྱུད་ཀྱི་ཆོས་ཀྱི་སྤྱན་དེ་ཉན་རང་འཕགས་པ་དང་། རང་དང་རྒྱུད་ཚོད་མཉམ་པ་མན་ཆད་
ཀྱི་བྱང་སེམས་འཕགས་པ་རྣམས་ཀྱི་རྒྱུད་ཀྱི་རྟོགས་པ་མཐའ་དག་ཤེས་པས་ན། ལམ་ཤེས་
གསུམ་ཀ་ཡིན་པར་གྲུབ་ཅིང་། སངས་རྒྱས་སའི་ལམ་ཤེས་ཀྱང་ལམ་ཤེས་གསུམ་ཀ་ཡིན་ཏེ།
དེ་ཉན་ཐོས་ལམ་གྱི་དམིགས་རྣམ་སོགས་གསུམ་ཀ་མི་དམིགས་པར་མངོན་སུམ་དུ་རྟོགས་
པའི་ལམ་ཤེས་ཡིན་པའི་ཕྱིར། །
གཉིས་པ་ཤེས་བྱ་རང་རྒྱལ་གྱི་ལམ་ཤེས་པའི་ལམ་ཤེས་ལ། ལམ་ཤེས་དངོས་དང་།
རྒྱུ་ངེས་འབྱེད་ཆ་མཐུན་གཉིས།
དང་པོ་ནི། བསེ་རུའི་ལམ་གང་དང་ཞེས་པ་ལས་འཕྲོས་ནས། ཉན་ཐོས་དང་རང་རྒྱལ་གྱི་
ལམ་གྱི་ཁྱད་པར་གང་། རང་རྒྱལ་གྱི་ལམ་ཤེས་པའི་ཚུལ་ཇི་ལྟ་བུ་ཞེ་ན། བསེ་རུ་ལྟ་བུའི་རང་
རྒྱལ་གྱི་ཡེ་ཤེས་ནི་སྲིད་པ་ཐ་མའི་རྟེན་ལ་གཞན་ལ་མ་བརྟེན་པར་རང་བྱུང་གི་བྱང་ཆུབ་མངོན་
-3 0 5



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༩ ༨
དུ་བྱས་ཤིང་། གདུལ་བྱ་ལ་སྒྲ་མེད་ལུས་ཀྱི་རྣམ་འགྱུར་གྱི་སྒོ་ནས་ཆོས་སྟོན་པས་ན་ཉན་ཐོས་
ལས་ཁྱད་པར་དུ་འཕགས་སོ། །ཞེས་པ་ནི། རང་བྱུང་བདག་ཉིད་ཅེས་སོགས་ཚིགས་བཅད་
གཅིག་གིས་བསྟན། དེ་ལས་འཕྲོས་ནས་སྒྲ་མེད་པ་དང་ཆོས་སྟོན་པ་འགལ་ལོ་ཞེ་ན། དེའི་
རྩོད་པ་སྤོང་བ་ནི། གང་གང་དོན་ནི་ཞེས་སོགས་ཚིགས་བཅད་གཅིག་གིས་བསྟན། དྲི་བ་
གཉིས་པའི་ལན་སྐབས་དོན་རང་རྒྱལ་གྱི་ལམ་ཤེས་པའི་ཚུལ་ནི། འདིར་བསྟན་ཤེས་བྱ་རང་
རྒྱལ་གྱི་ལམ་འདི་ཉན་ཐོས་ཀྱི་རྟོགས་རིགས་ལས་ཁྱད་པར་འཕགས་ཏེ། གཟུང་རྟོག་སྤོང་བའི་
ཕྱིར་དང་། ཐེག་ཆེན་གྱི་རྟོགས་རིགས་ལས་དམན་ཏེ། འཛིན་རྟོག་མི་སྤོང་བའི་ཕྱིར་དང་།
ཡང་ཉན་ཐོས་ལས་ཁྱད་པར་འཕགས་ཏེ། གཟུང་མེད་རྟོགས་པའི་རྟེན་རིགས་ཀྱི་ཁྱད་པར་དུ་
བྱས་པའི་ཕྱིར། དེ་ལྟ་བུའི་ཁྱད་པར་གསུམ་ལྡན་གྱི་ཤེས་བྱ་རང་རྒྱལ་གྱི་རྟོགས་རིགས་དེ་
གཞན་དོན་དུ་མཐོང་ལམ་དུ་མངོན་སུམ་དུ་ཤེས་པར་བྱ་བ་ཡིན་ནོ། །ཞེས་པ་ནི། གཟུང་དོན་
རྟོག་པ་ཞེས་པ་ནས། ཡང་དག་བསྡུས་པ་ཤེས་པར་བྱ་ཞེས་པའི་བར་གྱིས་བསྟན།
གཉིས་པ་རྒྱུ་ངེས་འབྱེད་ཆ་མཐུན་ལ་བཞི་ལས། དང་པོ་རང་རྒྱལ་གྱི་རྟོགས་རིགས་སུ་
གྱུར་པའི་དྲོད་མཉམ་བཞག་ནི། བཏགས་པའི་ཆོས་ཉིད་ཅེས་སོགས་རྐང་པ་གཉིས་ཀྱིས་
བསྟན། དེར་གྱུར་པའི་རྩེ་མོ་མཉམ་བཞག་ནི། རྩེ་མོར་གྱུར་པ་གཟུགས་ལ་སོགས། །འགྲིབ་
པ་མེད་ལ་སོགས་པས་ཕྱེ། །ཞེས་པས་བསྟན། །དེར་གྱུར་པའི་བཟོད་པ་མཉམ་བཞག་ནི།
ནང་ སྟོང་ཉིད་ལ་སོགས་པ་ཡིས། །གཟུགས་ སོགས་མི་འཛིན་ཕྱིར་བཟོད་པ། །ཞེས་པས་
བསྟན། དེར་གྱུར་པའི་ཆོས་མཆོག་མཉམ་བཞག་ནི། །གཟུགས་སོགས་སྐྱེ་བ་མེད་སོགས་ཀྱི།།
རྣམ་པ་ཅན་ནི་ཆོས་ཀྱི་མཆོག །ཅེས་པས་བསྟན། གཞུང་ཚིག་དེ་དག་གི་དངོས་བསྟན་གྱི་སྦྱོར་
ལམ་དྲོད་སོགས་བཞི་པོ་གང་རུང་ཡིན་ན། བསེ་རུ་ལྟ་བུའི་རང་རྒྱལ་གྱི་རྟོགས་རིགས་སུ་གྱུར་
པའི་ཐེག་ཆེན་གྱི་སྦྱོར་ལམ་མཉམ་བཞག་ཡེ་ཤེས་ཡིན་པས་ཁྱབ་བོ། །འདིར་ཁ་ཅིག།ཤེས་བྱ་
- 3
] 6 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་རྒྱལ་གྱི་ལམ་ཡིན་ན། རྟེན་གྱི་བསེ་རུ་ལྟ་བུའི་ལམ་ཞེས་བྱ་བའི་དངོས་བསྟན་གྱི་ལམ་ཡིན་
པས་ཁྱབ། ཤེས་བྱ་རང་རྒྱལ་གྱི་ལམ་ཤེས་པའི་ལམ་ཤེས་ཡིན་ན། ཡང་དག་བསྡུས་པ་ཤེས་
པར་བྱ། ཞེས་པའི་དངོས་བསྟན་གྱི་ལམ་ཤེས་ཡིན་པས་ཁྱབ། ཤེས་བྱ་རང་རྒྱལ་གྱི་ལམ་ཤེས་
པའི་ལམ་ཤེས་ཡིན་ན། ཤེས་བྱ་བྱང་སེམས་ཀྱི་ལམ་ཤེས་པའི་ལམ་ཤེས་མ་ཡིན་པས་ཁྱབ་
ཟེར་བ་རྣམས་མི་འཐད་དེ། དང་པོ་ལ། རང་རྒྱལ་རང་རྒྱུད་ལ་ཡོད་པའི་ཤེས་བྱ་རང་རྒྱལ་གྱི་
རྟོགས་རིགས་ཆོས་ཅན་དེར་ཐལ། དེའི་ཕྱིར། རྟགས་གསལ་གོང་གི་རིགས་འགྲེ། གཉིས་
པ་དང་གསུམ་པ་ལ་ཡང་། བྱང་སེམས་ས་བརྒྱད་པ་བའི་རྒྱུད་ཀྱི་ཆོས་ཀྱི་སྤྱན་ཆོས་ཅན།
དེར་ཐལ། དེའི་ཕྱིར། རྟགས་གསལ་གོང་བཞིན་འགྲེ། དེས་ན་བསེ་རུའི་ལམ་གང་དང་ཞེས་
པའི་ལམ་དང་། རྟེན་གྱི་བསེ་རུ་ལྟ་བུའི་ལམ་ཞེས་པའི་དངོས་བསྟན་གྱི་ལམ་དང་། ཡང་དག་
བསྡུས་པར་ཤེས་པར་བྱ་ཞེས་པའི་དངོས་བསྟན་གྱི་ཤེས་བྱེད་ཀྱི་ལམ་ཤེས་རྣམས་དོན་གཅིག།
མཚན་གཞི་ནི། བསེ་རུ་ལྟ་བུའི་རང་རྒྱལ་གྱི་རྟོགས་རིགས་སུ་གྱུར་པའི་ཐེག་ཆེན་གྱི་མཐོང་
ལམ་སྐད་ཅིག་མ་བཅུ་དྲུག་གོ །འདིའི་དངོས་བསྟན་ལ་ཡང་སྔར་ཐེག་ཆེན་སྒོམ་ལམ་མེད་དེ།
འདི་ཉིད་ལས། སྐབས་དེར་སྒོམ་ལམ་མ་བཤད་པའི་གནད་ཀྱང་རྟོགས་རིགས་དེ་བྱང་སེམས་
ཀྱི་སྒོམ་ལམ་དུ་བསྒོམས་པར་མི་བྱེད་པའི་དོན་ཡིན་པའི་ཕྱིར་དང་། ཞེས་གསུངས་པའི་ཕྱིར།
མདོར་ན་རང་རྒྱལ་ལམ་གྱི་དམིགས་རྣམ་མི་དམིགས་པར་མངོན་སུམ་དུ་རྟོགས་པའི་ཐེག་ཆེན་
འཕགས་པའི་མཁྱེན་པ་ཤེས་བྱ་རང་རྒྱལ་གྱི་ལམ་ཤེས་པའི་ལམ་ཤེས་ཀྱི་མཚན་ཉིད་ཡིན་པ་
སོགས་གོང་གི་རིགས་འགྲེས་ཏེ་ཤེས་པར་བྱའོ། །
གསུམ་པ་ཤེས་བྱ་བྱང་སེམས་ཀྱི་ལམ་ཤེས་པའི་ལམ་ཤེས་ལ། མཐོང་ལམ་དང་སྒོམ་
ལམ་གཉིས།
དང་པོ་ནི། འདི་དང་གཞན་པའི་ཡོན་ཏན་གྱི། །ཕན་ཡོན་ཆེ་བ་མཐོང་བའི་ལམ། །
-3 J 7 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼ ༨
ཞེས་པ་ལས་འཕྲོས་ནས། ཐེག་ཆེན་མཐོང་ལམ་དེ་གང་ཞེ་ན། བདེན་པ་བཞི་ལ་བཟོད་པ་
དང༌། ཞེས་པའི་སྐད་ཅིག་མ་བཞི་བཞིར་ཕྱེ་བའི་སྒོ་ནས་མཐོང་ལམ་སྐད་ཅིག་མ་བཅུ་དྲུག་ཏུ་
ཡོད་དོ། །ཞེས་པ་ནི། བདེན་དང་བདེན་ལ་བཟོད་པ་དང་། །ཞེས་སོགས་ཚིགས་བཅད་གཅིག་
གིས་བསྟན། དེ་དག་ཀྱང་རིམ་པ་བཞིན་དུ་མཐོང་ལམ་སྡུག་བསྔལ་ཆོས་བཟོད་དང་། དེ་ཆོས་
ཤེས་དང་། སྡུག་བསྔལ་ རྗེས་བཟོད་དང་། སྡུག་ བསྔལ་ རྗེས་ཤེས་དང་། ཀུན་འབྱུང་ཆོས་
བཟོད་དང་། དེ་ཆོས་ཤེས་དང་། ཀུན་འབྱུང་རྗེས་བཟོད་དང་། དེ་རྗེས་ཤེས་དང་། འགོག་པ་
ཆོས་བཟོད་དང་། དེ་ཆོས་ཤེས་དང༌། འགོག་པ་རྗེས་བཟོད་དང་། དེ་རྗེས་ཤེས། ལམ་ཆོས་
བཟོད་དང་། དེ་ཆོས་ཤེས་དང༌། ལམ་རྗེས་བཟོད་དང་། ལམ་རྗེས་ཤེས་རྣམས་བར་མ་ཆད་
པར་སྐྱེ་བ་ཡིན་ནོ། །དེ་དག་རྣམ་པའི་སྒོ་ནས་རྒྱས་པར་བཤད་ན། དེ་བཞིན་ཉིད་དང་དེ་རྟོགས་
པའི་སངས་རྒྱས་ཕན་ཚུན་རྣམ་ གྲངས་ཀྱིས་གནས་པར་ཁས་མི་ལེན་པར། ངེས་པར་རང་
སྟོབས་ཀྱིས་འདྲེན་པའི་ཐེག་ཆེན་གྱི་བདེན་པ་མངོན་རྟོགས་དང་། གཟུགས་སོགས་དོན་དམ་
པར་ཆོས་ཉིད་ཀྱི་ངོ་བོ་ཆེན་པོ་ཡིན་པ་ལ་དེ་ལྟར་དང་། སྡུག་བསྔལ་གྱི་ཆོས་ཉིད་འཇལ་བྱེད་ཀྱི་
ཚད་མ་མེད་པ་ལ་དང་། གཟུགས་སོགས་དེ་དག་གི་ཚད་གཟུང་དུ་མེད་པ་ལ་ངེས་པར་འདྲེན་
ནུས་ཀྱི་བདེན་པ་མངོན་རྟོགས་ནི་རིམ་པ་བཞིན་སྡུག་བསྔལ་ཆོས་བཟོད་སོགས་བཞིའི་ངོ་བོ་
ཡིན་ནོ་ཞེས་པ་ནི། དེ་བཞིན་ཉིད་དང་ཞེས་པ་ནས། ཚད་མེད་པ་དང་ཞེས་པའི་བར་གྱིས་
བསྟན། དེ་བཞིན་དུ་གཟུགས་སོགས་ཀྱི་ཆོས་ཉིད་རྟག་ཆད་ཀྱི་མཐའ་དང་བྲལ་བ་ལ་ངེས་པར་
འདྲེན་ནུས་དང་། གཟུགས་སོགས་ཀྱི་ཆོས་ཉིད་ལ་གཞན་གྱི་སངས་རྒྱས་ཉིད་དུ་ངེས་པར་
འཛིན་པ་ལ་ངེས་ཤེས་འདྲེན་ནུས་དང་། དོན་དམ་པར་བླང་དོར་དང་སྐྱེ་འགག་མེད་པ་ལ་ངེས་
ཤེས་འདྲེན་ནུས་དང་། ཤེས་རབ་ཀྱིས་ཟིན་པའི་བྱམས་སོགས་ཚད་མེད་བཞི་སྒོམ་པ་ལ་ངེས་
ཤེས་འདྲེན་ནུས་ཀྱི་བདེན་པ་མངོན་རྟོགས་རྣམས་ནི་རིམ་བཞིན་ཀུན་འབྱུང་ཆོས་བཟོད་
- } {）
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དབ་པོ་ཕར་ཕྱིན་འགྲེལ་སྐོར།
སོགས་ཀྱི་ངོ་བོ་ཡིན་ནོ། །ཞེས་པ་ནི། མཐའ་མེད་དང་ཞེས་པ་ནས། བྱམས་ལ་སོགས་དང་
ཞེས་པའི་བར་གྱིས་བསྟན། དེ་བཞིན་དུ་གཟུགས་སོགས་རང་གི་ངོ་བོ་སྟོང་པ་ཉིད་ཡིན་པ་ལ་
ངེས་ཤེས་འདྲེན་ནུས་དང་། དགེ་རྩ་སངས་རྒྱས་ཀྱི་སར་བསྔོས་པས་རང་གི་སངས་རྒྱས་ཐོབ་
པ་ལ་དེ་འདྲེན་ནུས་དང་། རྣམ་བྱང་གི་རིགས་སྦྱིན་སོགས་ཤེར་ཕྱིན་དུ་འདུས་པ་ལ་དེ་འདྲེན་
ནུས་དང༌། གཞན་གྱི་འཇིགས་པས་ཉམས་ང་བ་དང་། ནང་གི་ཉེར་འཚེ་ནད་གདོན་སོགས་
ཀུན་ཞི་བ་ལ་ངེས་ཤེས་འདྲེན་ནུས་ཀྱི་བདེན་པ་མངོན་རྟོགས་རྣམས་ནི་རིམ་པ་བཞིན་འགོག་
པ་ཆོས་བཟོད་སོགས་ཀྱི་ངོ་བོ་ཡིན་ནོ་ཞེས་པ་ནི། སྟོང་པ་ཉིད་དང་ཞེས་པ་ནས། ནད་ཀུན་
སེལ་ཞེས་པའི་བར་གྱིས་བསྟན། དེ་བཞིན་དུ་ཤེར་ཕྱིན་བསྒོམས་པས་མྱང་འདས་ལ་བདེན་
འཛིན་ཞི་བ་ལ་ངེས་ཤེས་འདྲེན་ནུས་དང་། སངས་རྒྱས་རྣམས་ཀྱི་སྲུང་སྐྱོབ་མཛད་པ་ལ་ངེས་
ཤེས་འདྲེན་ནུས་དང་། རྗེས་ཐོབ་ཏུ་སྲོག་གཅོད་སྤོང་བ་ལ་སོགས་པའི་དགེ་བཅུ་ནས་བཟུང་།
རྣམ་མཁྱེན་སྒྲུབ་པའི་ཐབས་ཀུན་ཉམས་སུ་ལེན་པ་ལ་རང་ཉིད་གནས་ཤིང་། གཞན་དག་ཀྱང་
དེ་ལ་འགོད་པ་ལ་ངེས་ཤེས་འདྲེན་ནུས་དང་། སྦྱིན་སོགས་ཀྱི་དགེ་རྩ་གཞན་དོན་དུ་རྫོགས་
བྱང་དུ་བསྔོ་བའི་ནུས་པ་ཐོབ་པ་ལ་ངེས་ཤེས་འདྲེན་ནུས་ཀྱི་ཐེག་ཆེན་གྱི་བདེན་པ་མངོན་
རྟོགས་རྣམས་ནི། རིམ་བཞིན་ལམ་ཆོས་བཟོད་སོགས་དེ་དང་དེའི་ངོ་བོ་ཡིན་ནོ། །ཞེས་པ་ནི།
མྱ་ ངན་ འདས་ འཛིན་ ཞི་ ཉིད་ དང་། །ཞེས་ པ་ ནས། རྫོགས་ པའི་ བྱང་ ཆུབ་ ཏུ་ བསྔོ་ བ།
ཞེས་པའི་བར་གྱིས་བསྟན། དེ་ལྟར་ན་ལམ་ཤེས་ཀྱི་སྐབས་ཀྱི་སྐད་ཅིག་མ་བཅུ་དྲུག་གི་རྣམ་པ་
ནི༑ བཤད་མ་ཐག་པ་དེ་ལྟར་ཡིན་ནོ། །ཞེས་པ་ནི། ལམ་ཤེས་ཉིད་ཀྱི་སྐད་ཅིག་མ་ཞེས་པས་
བསྟན། ངེས་ཤེས་དེ་དག་འདྲེན་པའི་ནུས་པ་མཐོང་ལམ་དུ་ཐོབ་ནས་གང་དུ་འདྲེན་ན་རྗེས་
ཐོབ་ཀྱི་གནས་སྐབས་ སུ་དངོས་སུ་འདྲེན་པ་ཡིན་ནོ། །དེས་ན་འདིར་ནི་ཚད་མ་སྨྲ་བའི་གྲུབ་
མཐའ་དང་མི་འདྲ་བར་ངེས་ཤེས་ལ་རྟོག་པས་མ་ཁྱབ་སྟེ། འཕགས་ལམ་དུ་གྱུར་པའི་ངེས་
- ? [0
] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
ཤེས་དུ་མ་བཤད་པའི་ཕྱིར། སྒྲ་དོན་འདྲེས་འཛིན་གྱི་རྟོག་པ་ལ་ཡང་། རང་ཡུལ་མི་གསལ་
བར་སྣང་བས་མ་ཁྱབ་སྟེ། ཐེག་ཆེན་གྱི་སྦྱོར་ལམ་མཉམ་བཞག་ཕལ་ཆེ་བ་སྒྲ་དོན་འདྲེས་
འཛིན་གྱི་རྟོག་པ་ཡིན་ཀྱང་། ཀུན་ནས་ཉོན་མོངས་ཀྱི་གཟུང་བ་རང་བཞིན་མེད་པ་སོགས་ལ་
གསལ་སྣང་ཐོབ་པར་བཤད་པའི་ཕྱིར། དེ་ལྟར་མཐོང་ལམ་སྐད་ཅིག་མ་བཅུ་དྲུག་བཤད་པ་
ལས། སྐད་ཅིག་མ་དང་པོ་སྡུག་བསྔལ་ཆོས་བཟོད་ཁོ་ན་བར་ཆད་མེད་ལམ་ཡིན་ཏེ། རྩ་བར་
སྐད་ཅིག་གཅིག་པའི་བཟོད་པ་ཡིས། །བསྡུས་པ་དེ་འདིར་མཐོང་བའི་ལམ། །ཞེས་དང་། དེའི་
འགྲེལ་པ་དོན་གསལ་ལས། སྐད་ཅིག་མ་གཅིག་པ་སྡུག་བསྔལ་ལ་ཆོས་ཤེས་པའི་བཟོད་པས་
བསྡུས་པ་ཞེས་གསུངས་པའི་ཕྱིར། དེས་ན་སྐད་ཅིག་མ་ཕྱི་མ་བཅོ་ལྔ་མཐོང་ལམ་རྣམ་གྲོལ་
ལམ་ཡིན་ཞིང་། བར་ཆད་མེད་ལམ་སྐད་ཅིག་མ་དང་པོ་ཁོ་ན་ཡིན་པ་ནི། མཛོད་ཀྱི་ལུགས་ལ་
མཐོང་ལམ་བཟོད་པ་བརྒྱད་བར་ཆད་མེད་ལམ་དུ་འདོད་པ་དང་། མངོན་པ་ཀུན་ལས་བཏུས་
ཀྱི་ལུགས་ལ་མཐོང་ལམ་ཆོས་བཟོད་བཞི་བར་ཆད་མེད་ལམ་དུ་འདོད་པ་སོགས་གྲུབ་མཐའ་
འོག་མའི་མཐོང་ལམ་གྱི་འདོད་ཚུལ་ལས་ཁྱད་པར་དུ་འཕགས་པ་ཡིན་པས། ཀུན་མཁྱེན་བླ་
མའི་ལུགས་མཆོག་འདིའི་རྗེས་སུ་འབྲང་བ་དག་ནི་སྐལ་པ་བཟང་བར་ཤེས་པར་བྱའོ། །
གཞན་དག་གི་འདོད་པ་ནི་མངོན་རྟོགས་རྒྱན་དང་། མངོན་པ་ཀུན་ལས་བཏུས་ཀྱི་གྲུབ་མཐའ་
བསྲེས་ནས་ཅ་ཅོལ་སྨྲ་བ་སྣང་བས། དོན་དང་ལྡན་པར་མ་མཐོང་ལ། །ཀུན་མཁྱེན་བླ་མའི་
བཞེད་པ་ནི། །རྒྱལ་བ་མི་ཕམ་མགོན་པོ་དང་། །འཕགས་སེང་སོགས་རྒྱ་གར་གྱི་པཎ་གྲུབ་
རྣམས་དང་། བོད་ཀྱི་རྗེ་བཙུན་གོང་མ་སོགས་ཚད་ལྡན་གྱི་དགོངས་པ་ཕྱོགས་གཅིག་པ་ཡིན་
ནོ༑ ༑
འདིར་སྨྲས་པ། ཡབ་གཅིག་ཀུན་མཁྱེན་བླ་མའི་བཞེད་སྲོལ་ནི། །མི་ཕམ་ཞལ་གྱི་
བདུད་རྩིའི་སྙིང་པོ་ཀུན། །གཅིག་ཏུ་སྤུངས་འདྲ་སྐལ་ལྡན་ལྷ་བུ་ཡིས། །ཐོབ་ཀྱིས་ལྷ་མིན་
- 31 (0 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་ལ་ཅི་བྱར་ཡོད། །དཔྱོད་ལྡན་ཀུན་ཀྱང་ལྟ་གྲུབ་བཟང་པོ་འདིའི། །རྗེས་ཞུགས་ཚུལ་
གནས་ཐོས་བསམ་བསྒོམ་པ་ཡི། །ངལ་བས་དལ་འབྱོར་ལུས་འདི་དོན་ཡོད་པར། །བྱས་ན་
ལེགས་སམ་སྙིང་ནས་བསམ་པར་རིགས། །ཞེས་ཀྱང་གདམས་སོ། །འདིར་ཁ་ཅིག །བྱང་
འཕགས་ཀྱི་རྒྱུད་ཀྱི་ཤེས་བྱ་བྱང་སེམས་ཀྱི་ལམ་ཡིན་ན། ཕན་ཡོན་ཆེ་བ་མཐོང་བའི་ལམ། །
ཞེས་པ་ནས་བྱ་བ་འདི་ནི་སྒོམ་པའི་ལམ། །ཞེས་པའི་བར་གྱི་དངོས་བསྟན་གྱི་ལམ་ཡིན་པས་
ཁྱབ། བྱང་སེམས་མཐོང་ལམ་པའི་རྒྱུད་ཀྱི་བྱང་སེམས་ཀྱི་རྟོགས་རིགས་སུ་གྱུར་པའི་མཁྱེན་
པ་ཡིན་ན། བདེན་དང་བདེན་ལ་བཟོད་པ་དང་། ཞེས་སོགས་ཀྱི་དངོས་བསྟན་གྱི་མཐོང་ལམ་
ཡིན་པས་ཁྱབ། བྱང་སེམས་ཀྱི་མངོན་རྟོགས་སུ་གྱུར་པའི་ཤེས་བྱ་བྱང་སེམས་ཀྱི་ལམ་ཤེས་
པའི་ལམ་ཤེས་ཡིན་ན། སྐབས་གཉིས་པའི་དངོས་བསྟན་གྱི་ཤེས་བྱ་བྱང་སེམས་ཀྱི་ལམ་ཤེས་
པའི་ལམ་ཤེས་ཡིན་པས་ཁྱབ་ཟེར་བ་མི་འཐད་དེ། དང་པོ་ལ། མི་དམིགས་པའི་རྣམ་པས་མ་
ཟིན་པར་མངོན་ཞེན་ཅན་གྱི་གནས་སྐབས་ཀྱི་བྱང་འཕགས་ཀྱི་རྒྱུད་ཀྱི་འཛིན་པ་ཆོས་ཀྱི་
བདག་མེད་རྟོགས་པའི་རྟོགས་རིགས་ཆོས་ཅན། དེར་ཐལ། དེའི་ཕྱིར་ཏེ། བྱང་འཕགས་ཀྱི་
རྒྱུད་ཀྱི་བྱང་སེམས་ཀྱི་རྟོགས་རིགས་ཡིན་པའི་ཕྱིར་ཏེ། མཚན་འཛིན་མངོན་གྱུར་དུ་ལྡན་པའི་
བྱང་འཕགས་ཀྱི་རྒྱུད་ཀྱི་བྱང་སེམས་ཀྱི་རྟོགས་རིགས་ཡིན་པའི་ཕྱིར་ཏེ། ཆོས་ཅན་ཡིན་པའི་
ཕྱིར། རྩ་བར་འདོད་ན། དེ་ཆོས་ཅན། ཐེག་ཆེན་གྱི་མཐོང་སྒོམ་གང་རུང་ཡིན་པར་ཐལ།
འདོད་ པའི་ ཕྱིར། འདོད་ན། རྣལ་ འབྱོར་ མངོན་ སུམ་ ཡིན་ པར་ ཐལ། འདོད་ པའི་ ཕྱིར།
འདོད་ན། དེ་མ་ཡིན་པར་ཐལ། མཚན་འཛིན་ཡིན་པའི་ཕྱིར་ཏེ། ཆོས་ཅན་ཡིན་པའི་ཕྱིར།
གཉིས་པ་ལ། ས་དང་པོ་རྗེས་ཐོབ་པའི་རྒྱུད་ཀྱི་བྱང་སེམས་ཀྱི་རྟོགས་རིགས་སུ་གྱུར་པའི་
མཁྱེན་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། ས་དང་པོ་རྗེས་ཐོབ་པ་དེ་
བྱང་སེམས་མཐོང་ལམ་པ་ཡིན་པའི་ཕྱིར་ཏེ། རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་དང་
- 3
；
1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
ལྡན་པའི་བྱང་སེམས་མཐོང་ལམ་པ་ཡོད་པའི་ཕྱིར་ཏེ་ཕྱིར་མི་ལྡོག་པའི་རྟགས་སུ་གྱུར་པའི་
རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་དང་ལྡན་པའི་བྱང་སེམས་མཐོང་ལམ་པ་ཡོད་
པའི་ ཕྱིར་ཏེ། བློ་ལྡན་མཐོང་བའི་ལམ་གནས་ཀྱི། །ཕྱིར་མི་ལྡོག་པའི་རྟགས་དག་ཡིན། །
ཞེས་པའི་གཞུང་དོན་གྲུབ་པའི་ཕྱིར། རྩ་བར་འདོད་ན། དེ་མ་ཡིན་པར་ཐལ། ཐེག་ཆེན་གྱི་
མཐོང་ལམ་མ་ཡིན་པའི་ཕྱིར་ཏེ། བྱང་འཕགས་རྗེས་ཐོབ་པའི་རྒྱུད་ཀྱི་མཁྱེན་པ་ཡིན་པའི་ཕྱིར།
གསུམ་པ་ལ་ཡང་། ས་དང་པོ་རྗེས་ཐོབ་པའི་རྒྱུད་ཀྱི་བྱང་སེམས་ཀྱི་རྟོགས་རིགས་སུ་གྱུར་པའི་
མཁྱེན་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། བྱང་འཕགས་ཀྱི་རྒྱུད་ཀྱི་
བྱང་སེམས་ཀྱི་རྟོགས་རིགས་སུ་གྱུར་པའི་མཁྱེན་པ་ཡིན་པའི་ཕྱིར། རྩ་བར་འདོད་ན། དེ་ཆོས་
ཅན། ཐེག་ཆེན་གྱི་མཐོང་ལམ་དང་། ས་གཉིས་པ་ཐོབ་པའི་སྒོམ་ལམ་གང་རུང་ཡིན་པར་
ཐལ། འདོད་པའི་ ཕྱིར། ཁྱབ་ སྟེ། སྐབས་གཉིས་པའི་དངོས་བསྟན་གྱི་མོས་པ་ སྒོམ་ལམ་
སོགས་ཀྱི་མ་མཐའི་ས་མཚམས་ས་གཉིས་པ་ནས་འཇོག་པར་བཤད་པའི་ཕྱིར། གོང་དུ་འདོད་
ན༑ དེ་གང་རུང་མ་ཡིན་པར་ཐལ། ས་དང་པོའི་རྗེས་ཐོབ་ཡེ་ཤེས་ཡིན་པའི་ཕྱིར་ཏེ། ས་དང་
པོའི་རྗེས་ཐོབ་ཀྱི་མཁྱེན་པ་ཡིན་པའི་ཕྱིར། མདོར་ན། བྱང་སེམས་ལམ་གྱི་དམིགས་རྣམ་མི་
དམིགས་པ་མངོན་སུམ་དུ་རྟོགས་པའི་ཐེག་ཆེན་འཕགས་པའི་མཁྱེན་པ་ཤེས་བྱ་བྱང་སེམས་
ཀྱི་ལམ་ཤེས་པའི་ལམ་ཤེས་ཀྱི་མཚན་ཉིད་དང་། དེ་མི་དམིགས་པར་མངོན་སུམ་དུ་རྟོགས་
པའི་བྱང་འཕགས་ཀྱི་མཁྱེན་པ་ཆོས་བཅུ་གཅིག་གི་ནང་ཚན་དུ་གྱུར་པའི་ཤེས་བྱ་བྱང་སེམས་
ཀྱི་ལམ་ཤེས་པའི་རྒྱུ་ལམ་ཤེས་ཀྱི་མཚན་ཉིད་དང་། གདུལ་བྱ་བྱང་སེམས་ཀྱི་རིགས་ཅན་རྗེས་
སུ་བཟུང་བ་དང་། རང་ཉིད་རྒྱུན་ལྡན་དུ་བསྒོམ་པ་གང་རུང་གི་ཆེད་དུ་བྱང་སེམས་ལམ་གྱི་
དམིགས་རྣམ་མི་དམིགས་པ་མངོན་སུམ་དུ་རྟོགས་པའི་མཐོང་སྒོམ་མཉམ་བཞག་གང་རུང་དུ་
གྱུར་པའི་མཁྱེན་པ་སྐབས་གཉིས་པའི་དངོས་བསྟན་གྱི་ཤེས་བྱ་བྱང་སེམས་ཀྱི་ལམ་ཤེས་པའི་
-
]
2 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་ཤེས་ ཀྱི་ མཚན་ཉིད་ཡིན་ཞིང་། འདི་ ལ་ མཐོང་ སྒོམ་ གཉིས་ ཀ་ ཡོད་ དོ། །ཡང་ཆོས་
དབྱིངས་མངོན་སུམ་དུ་མཐོང་བའི་མཉམ་བཞག་གིས་བསྡུས་པའི་བདེན་པ་མངོན་རྟོགས་གང་
ཞིག །ཐེག་ཆེན་གྱི་རྟོགས་རིགས་སུ་གྱུར་པའི་སྐབས་གཉིས་པའི་དངོས་བསྟན་གྱི་སྐབས་དོན་
དུ་གྱུར་པའི་ཐེག་ཆེན་གྱི་མཐོང་ལམ་གྱི་མཚན་ཉིད་ཡིན་ཏེ། ཤེས་བྱ་བྱང་སེམས་ཀྱི་ལམ་ཤེས་
པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་སྐབས་དང་པོར་བསྟན་ཟིན་པ་ལ་དགོངས་ནས་
འདིར་དངོས་སུ་མ་བསྟན་པའི་གནད་ཀྱིས་ཀྱང་། འདིར་བསྟན་ཤེས་བྱ་བྱང་སེམས་ཀྱི་ལམ་
ཤེས་པའི་ལམ་ཤེས་སུ་གྱུར་པའི་མཐོང་སྒོམ་གཉིས་ཀ་ཐེག་ཆེན་གྱི་རྟོགས་རིགས་ཡིན་པར་
གྲུབ་བོ། ཁ་ཅིག །སྐབས་གཉིས་པའི་དངོས་བསྟན་གྱི་མཐོང་ལམ་ཡིན་ན། ཐེག་ཆེན་གྱི་
རྟོགས་ རིགས་ཡིན་པས་ཁྱབ་ཟེར་བ། བདེན་དང་བདེན་ལ་བཟོད་པ་དང་། ཞེས་ སོགས་
སྐབས་དོན་གྱི་མཐོང་ལམ་ལ་བློ་རྩེ་གཏད་ཀྱང་། ཅུང་ཟད་སྦོམ་ཡོར་ཏེ། ཉན་ཐོས་ལམ་འདི་
ཤེས་པར་བྱ་ཞེས་པའི་དངོས་བསྟན་ གྱི་མཐོང་ལམ་ཆོས་ཅན། དེར་ཐལ། དེའི་ཕྱིར་ཏེ།
སྐབས་གཉིས་པའི་དངོས་བསྟན་གྱི་ཉན་ཐོས་ཀྱི་རྟོགས་རིགས་སུ་གྱུར་པའི་མཐོང་ལམ་ཡིན་
པའི་ཕྱིར་ཏེ། རྩོད་གཞི་ཡིན་པའི་ཕྱིར། རྩ་བར་འདོད་ན་སླ། བདེན་དང་བདེན་ལ་བཟོད་པ་
དང་། །ཞེས་སོགས་ཀྱི་དངོས་བསྟན་གྱི་མཐོང་ལམ་ཐེག་ཆེན་གྱི་རྟོགས་རིགས་སུ་ངེས་ན།
འདི་ཉིད་ལས། བྱང་སེམས་ཀྱི་མཐོང་ལམ་སྐད་ཅིག་མ་དང་པོ་ཆོས་ཅན། སྐབས་གཉིས་པ་
ནས་བཤད་པའི་སྡུག་བསྔལ་ཆོས་བཟོད་ཡིན་ཏེ། ཞེས་སོགས་དང་། དེ་བཞིན་དུ་སྐབས་
གསུམ་པ་ནས་བསྟན་པའི་སྡུག་བསྔལ་ཆོས་བཟོད་ཡིན་ཏེ་ཞེས་སོགས་རྟགས་འགོད་དང་
བཅས་ཏེ་གསུངས་པ་ནང་འགལ་ལོ་ཞེ་ན། འདི་དག་ནི་ཁྱད་གཞི་ཆོས་ཅན་ལ་ཞིབ་ཆ་མ་སྦྱར་
བར་ གཞུང་ལུགས་ཀྱི་གོ་བབས་ སྤྱི་ལམ་པའི་དབང་དུ་བྱས་ནས་གསུངས་པ་ ཡིན་པས།
དོན་ལ་སྐྱོན་མེད་དེ། བཀའ་དང་དགོངས་འགྲེལ་གྱི་བསྟན་བཅོས་ཆེན་པོ་རྣམས་ལས་ཀྱང་
- 3
1
J-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
འདི་འདྲའི་རིགས་ཅན་མང་དུ་བྱུང་བས་སྐྱོན་གཏོང་པ་ག་ལ་རིགས། འོན་ཀྱང་རིགས་ལམ་དུ་
ཞུགས་པའི་རྩོད་ངོར་ཞིབ་ཆ་སྦྱར་དགོས་པས། དེའི་ཚེ་ན་ཐེག་ཆེན་གྱི་རྟོགས་རིགས་སུ་གྱུར་
པའི་མཐོང་ལམ་སྐད་ཅིག་མ་དང་པོ་ཆོས་ཅན་དུ་གཟུང་ནས་སྐབས་གཉིས་པ་ནས་བཤད་པའི་
སྡུག་བསྔལ་ལ་ཆོས་བཟོད་ཡིན་པའི་ཤེས་བྱེད་དུ་གཏན་ཚིགས་འགོད་པ་ཡིན་ལ། དེ་བཞིན་
དུ་ཐེག་དམན་གྱི་རྟོགས་རིགས་སུ་གྱུར་པའི་ཐེག་ཆེན་གྱི་མཐོང་ལམ་སྐད་ཅིག་མ་དང་པོ་ཆོས་
ཅན་དུ་བཟུང་ནས་སྐབས་གཉིས་པ་ནས་བཤད་པའི་སྡུག་བསྔལ་ལ་ཆོས་བཟོད་ཡིན་པའི་
ཤེས་བྱེད་དུ་སྡུག་བསྔལ་བདེན་པ་རྟག་མི་རྟག་གི་སྤྲོས་པ་དང་བྲལ་བ་ལ་ངེས་ཤེས་རང་སྟོབས་
ཀྱིས་འདྲེན་པའི་མཉམ་བཞག་ཡིན་པའི་ཕྱིར་ཞེས་པའི་གཏན་ཚིགས་འགོད་པ་ཡིན་ཞིང་།
དེ་བཞིན་དུ་སྐད་ཅིག་མ་གཉིས་པ་ནས་བཅུ་དྲུག་པའི་བར་ལ་ཡང་རྟོགས་རིགས་དེ་དང་དེར་
གྱུར་པའི་ཞེས་ཞིབ་ཆ་སྦྱར་ནས་ཡིན་ནོ། །གཞན་དུ་ན་སྐབས་གསུམ་པའི་སྡུག་བསྔལ་ལ་
སོགས་བདེན་པ་ལ་ཞེས་སོགས་ཀྱི་དངོས་བསྟན་གྱི་མཐོང་ལམ་ལ་ཐེག་དམན་གྱི་རྟོགས་
རིགས་ཀྱིས་མ་ཁྱབ་པར་འགྱུར་ལ། དེ་མ་ཁྱབ་ན། འདི་ཉིད་ལས། སྐབས་དོན་ཐེག་དམན་གྱི་
རྟོགས་རིགས་སུ་གྱུར་པའི་གཞི་ཤེས་ཞེས་གསུངས་པ་དང་འགལ་བས། རང་གི་གྲུབ་མཐའི་
སྡེ་སྣོད་དང་འགལ་འགྲོ་བས་ཟབ་འཚལ་ལོ། །དེ་ལྟར་ན་ཀུན་མཁྱེན་ཆེན་པོའི་གཞུང་ལུགས་
ཚིག་རླིང་ཞིང་དོན་རྒྱ་ཆེ་བ་འདི་རྣམས་གོང་འོག་གི་བབ་སྒྲིགས་ནས་གྲུབ་མཐའི་སྐྱོང་ལུགས་
ཤེས་དགོས་སོ། ། །
གཉིས་པ་སྒོམ་ལམ་ལ། སྒོམ་ལམ་གྱི་བྱེད་པ་དང་། བྱེད་པ་ཅན་གྱི་སྒོམ་ལམ་གཉིས།
དང་པོ་ནི། བྱེད་པ་དང་ནི་མོས་པ་དང་ཞེས་པ་ལ་འཕྲོས་ནས། སྒོམ་ལམ་གྱི་བྱེད་པ་
གང་ཞེ་ན། འདིར་བསྟན་སྒོམ་ལམ་གྱི་བྱེད་པ་དྲུག་ཡོད་དེ། སེམས་རྒྱུད་ཞི་ཞིང་དུལ་བ་དང་།
སྐྱེ་བོ་དམ་པ་ཐམས་ཅད་ལ་འདུད་པ་དང༌། སྒོམ་སྤང་ཉོན་མོངས་ལས་རྒྱལ་བ་དང་། མེ་ཆུ་
- 3 ] 4 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚོན་སོགས་ཀྱི་གནོད་པས་རྫི་བ་མེད་པ་དང་། མཐར་ཐུག་རྫོགས་པའི་བྱང་ཆུབ་ཐོབ་པ་
དང༌། རྟེན་སྒོམ་ལམ་པ་བཞུགས་པའི་ས་ཕྱོགས་ཀྱང་མཆོད་པའི་ཞིང་དུ་བྱེད་པ་དང་དྲུག་ཏུ་
ཡོད་པའི་ཕྱིར། ཞེས་པ་ནི། ཀུན་ནས་ཞི་དང་ཞེས་པ་ནས། རྟེན་མཆོད་ཉིད་ཅེས་པའི་བར་
གྱིས་བསྟན། མདོར་ན་ཐེག་ཆེན་གྱི་སྒོམ་ལམ་སྒོམ་སྟོབས་ཀྱིས་ཐོབ་པའི་རྣམ་དཀར་གྱི་ཡོན་
ཏན་དེ་ཐེག་ཆེན་གྱི་སྒོམ་ལམ་གྱི་བྱེད་པའི་མཚན་ཉིད་ཡིན་ཞིང་། འདིར་བསྟན་བྱེད་པ་དྲུག་པོ་
གང་རུང་ཡིན་ན། སྒོམ་ལམ་མ་ཡིན་པས་ཁྱབ་བོ། ། །
གཉིས་པ་བྱེད་པ་ཅན་ལ་མོས་པ་སྒོམ་ལམ་སོགས་ལྔ་ལས། དང་པོ་ལ། དངོས་དང་།
ཕན་ཡོན་གཉིས།
དང་པོ་ནི། མོས་པ་དང་ཞེས་པ་ལ་འཕྲོས་ནས། འདིར་མོས་པ་སྒོམ་ལམ་ཆོས་ཅན།
ཁྱོད་ལ་གསུམ་ཡོད་དེ། རང་དོན། གཉིས་དོན། གཞན་དོན་མོས་པ་སྒོམ་ལམ་གསུམ་དུ་ཡོད་
པའི་ཕྱིར། ཞེས་པ་ནི། མོས་པ་རང་གི་ཞེས་པ་ནས། རྣམ་གསུམ་ཤེས་བྱ་ཞེས་པའི་བར་གྱིས་
བསྟན། གསུམ་པོ་དེ་ལ་ཡང་ཆུང་འབྲིང་ཆེན་པོ་གསུམ་དུ་དབྱེ་བས། སོ་སོར་རྣམ་པ་གསུམ་དུ་
འདོད་ཅིང་། དེ་ གསུམ་ཆུང་ངུ་ལ། ཆུང་ངུའི་ཆུང་ངུ་། ཆུང་ངའི་འབྲིང་། ཆུང་ངུའི་ཆེན་པོ།
འབྲིང་ལ། འབྲིང་གི་ཆུང་ངུ་། འབྲིང་གི་འབྲིང་། འབྲིང་གི་ཆེན་པོ། ཆེན་པོ་ལ། ཆེན་པོའི་ཆུང་
དུ་༑ ཆེན་པོའི་འབྲིང་། ཆེན་པོའི་ཆེན་པོ་དང་གསུམ་དུ་དབྱེ་བས། དེ་ལྟར་ན་མོས་པ་སྒོམ་ལམ་
ཉི་ཤུ་རྩ་བདུན་དུ་ཡོད་དོ། །ཞེས་པ་ནི་དེ་ཡང་ནི། ཞེས་པ་ནས། རྣམ་པ་ཉི་ཤུ་བདུན་དུ་འདོད།།
ཅེས་པའི་བར་གྱིས་བསྟན། མདོར་ན། ཐེག་ཆེན་གྱི་མོས་པ་སྒོམ་ལམ་གང་ཞིག །ཤེར་
ཕྱིན་རང་དོན་ཕུན་ཚོགས་ཀྱི་འབྱུང་གནས་སུ་མོས་པ་དང་། དེ་གང་ཞིག །ཤེར་ཕྱིན་གཉིས་
དོན་ཕུན་ཚོགས་ ཀྱི་འབྱུང་གནས་སུ་མོས་པ་དང་། དེ་གང་ཞིག །ཤེར་ཕྱིན་གཞན་དོན་
ཕུན་ཚོགས་ཀྱི་འབྱུང་གནས་སུ་མོས་པ་ནི། རིམ་བཞིན་རང་དོན་མོས་པ་སྒོམ་ལམ་དང་།
-3 1 5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
གཉིས་དོན་མོས་པ་སྒོམ་ལམ་དང་། གཞན་དོན་མོས་པ་སྒོམ་ལམ་གྱི་མཚན་ཉིད་ཡིན་ནོ། །
མཚན་ཉིད་འདི་བཞིན་ལྟར་ན། མོས་པ་སྒོམ་ལམ་ལ་སེམས་བྱུང་གི་ཁྱབ་ལ། གཙོ་སེམས་
དང་སེམས་བྱུང་གཉིས་ཀ་ཡོད་པར་བཞེད་ན། མོས་པ་མཚུངས་ལྡན་དང་བཅས་པ་ཞེས་སྦྱོར།
མོས་པ་སྒོམ་ལམ་གྱི་མོས་ཡུལ་གྱི་ཤེར་ཕྱིན་དང་། འབྲས་བུ་ཤེར་ཕྱིན་དོན་གཅིག སྒོམ་ལམ་
གསུམ་པོ་འདིའི་ས་མཚམས་ནི། ས་གཉིས་པ་ནས་བཅུ་པའི་བར་གྱི་རྗེས་ཐོབ་སོ་སོ་ན་ཡོད་དེ།
རང་དོན་མོས་པ་སྒོམ་ལམ་ཆུང་ངུའི་ཆུང་ངུ་དང་། ས་གཉིས་པ་རང་དོན་མོས་པ་སྒོམ་ལམ་དོན་
གཅིག །དེ་ཆུང་ངུའི་འབྲིང་དང་། ས་གསུམ་པའི་རང་དོན་མོས་པ་སྒོམ་ལམ་དོན་གཅིག་པ་
ནས་དེ་ཆེན་པོའི་ཆེན་པོ་དང་། ས་བཅུ་པའི་རང་དོན་མོས་པ་སྒོམ་ལམ་དོན་གཅིག་པའི་བར་དུ་
ཤེས་པར་བྱ་ཞིང་། དེས་གཉིས་དོན་དང་། གཞན་དོན་མོས་པ་སྒོམ་ལམ་དགུ་ས་གཉིས་པ་
ནས་བཅུ་པའི་བར་ལ་འཇོག་ཚུལ་ཡང་ཤེས་པར་བྱའོ། །
གཉིས་པ་ཕན་ཡོན་ནི། བསྟོད་དང་བཀུར་དང་བསྔགས་པ་དང་། །ཞེས་པ་ལས་
འཕྲོས་ནས། གང་ལ་བསྟོད་བཀུར་བསྔགས་པ་ཡིན་ཞེ་ན། ཤེར་ཕྱིན་རང་དོན་ཕུན་ཚོགས་ཀྱི་
འབྱུང་གནས་སུ་མོས་པ་ལ་བསྟོད་པ་དགུ་དང་། གཉིས་དོན་མོས་པ་ལ་བཀུར་བ་དགུ་དང་།
གཞན་དོན་མོས་པ་ལ་བསྔགས་པ་དགུ་མཛད་པ་ཡིན་ནོ། །ཞེས་པ་ནི། ཤེས་རབ་ཕ་རོལ་ཕྱིན་
པ་ལ། །ཞེས་སོགས་ཚིགས་བཅད་གཅིག་གིས་བསྟན། མདོར་ན། མོས་པ་སྒོམ་པའི་བྱང་ཆུབ་
སེམས་དཔའ་སྤྲོ་བ་བསྐྱེད་པའི་ཕྱིར་དུ་མོས་པའི་ཡོན་ཏན་བརྗོད་པའི་དེ་བཞིན་གཤེགས་པའི་
གསུང་གི་ཆ་དེ་འདིར་བསྟན་མོས་པ་སྒོམ་ལམ་གྱི་ཕན་ཡོན་གྱི་མཚན་ཉིད། འདི་ཡིན་ན།
ཤེར་ཕྱིན་གྱི་མདོ་ཚིག་ཡིན་པས་ཁྱབ་བོ། །
གཉིས་པ་བསྔོ་བ་སྒོམ་ལམ་ནི། མདོར་བསྟན་དུ། བསྔོ་དང་རྗེས་སུ་ཡི་རང་དང་།
ཡིད་ལ་བྱེད་པ་བླ་མེད་དག་ཅེས་པ་ལས་འཕྲོས་ནས། བསྔོ་བ་སྒོམ་ལམ་གང་ཞེ་ན། འདིར་
-3_；
6 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་བསྔོ་བ་སྒོམ་ལམ་ཆོས་ཅན་ཁྱོད་ལ་ཁྱད་ཆོས་བཅུ་གཉིས་ཡོད་དེ། སྤྱིའི་རང་བཞིན་
གཉིས་ནི། མོས་པས་བསགས་པའི་དགེ་བ་བླ་མེད་བྱང་ཆུབ་ཏུ་ཡོངས་སུ་བསྔོ་བ། ཉན་རང་
ལས་ཁྱད་པར་དུ་འཕགས་པ་དང་བྱེད་ལས་གཞན་ལ་ལམ་སྟོན་པ་དང་། སངས་རྒྱས་ཐོབ་
པར་བྱེད་པས་མཆོག་ཏུ་གྱུར་ པ་དང་། རྫས་ལ་ཞེན་པ་འགོག་པའི་ ཕྱིར་བསྔོ་བྱའི་རྫས་
དམིགས་མེད་དུ་རྟོགས་པའི་རྣམ་པ་ཅན་དང་། བསྔོ་བྱེད་ཀྱི་སེམས་ལ་ཞེན་པ་འགོག་པའི་ཕྱིར་
འདུ་ཤེས་དང་ལྟ་བར་ཕྱིན་ཅི་མ་ལོག་པའི་མཚན་ཉིད་ཅན་དང་། བསྔོ་བ་བྱེད་པ་པོ་ལ་ཞེན་པ་
འགོག་པའི་ཕྱིར། །བསོད་ནམས་བྱ་བའི་དངོས་པོ་དེ་བྱ་བྱེད་ཀྱི་དབྱེན་པར་ཤེས་པ་དང་།
བདག་དང་སངས་རྒྱས་ཀྱི་དགེ་བ་ཐ་དད་དུ་མི་ལྟ་བའི་ཕྱིར། སངས་རྒྱས་ཀྱི་བསོད་ནམས་ཀྱི་
ཚོགས་ཀྱི་རང་བཞིན་ཀུན་རྫོབ་ཏུ་སྐྱེ་ཞིང་། དོན་དམ་པར་སྐྱེ་འགག་མེད་པའི་ཆོས་ཉིད་དུ་དྲན་
པའི་སྤྱོད་ཡུལ་ཅན་དང་། ཕྱིན་དྲུག་རྗེས་སུ་སྒྲུབ་པས་ན་ཐབས་ཤེས་ཟུང་འབྲེལ་དང་བཅས་པ་
སྟེ༑ དངོས་པོར་མངོན་ཞེན་འགོག་པ་ལྔ་དང་། སྟོང་ཉིད་ཀྱི་མཚན་མར་འཛིན་པ་མེད་པས་
དངོས་མེད་དུ་མངོན་ཞེན་འགོག་པ་གཅིག་དང་། ཟུང་འཇུག་གི་རྣམ་པ་ནི་ལམ་ཐམས་ཅད་
ཀུན་རྫོབ་ཏུ་སྣང་ཆ་མ་དོར་ཞིང་། དོན་དམ་དུ་མི་དམིགས་པས་སངས་རྒྱས་ཀྱིས་རྗེས་སུ་ཡི་
རང་བྱིན་པ་དང་། མི་དམིགས་པའི་ཤེས་རབ་ཀྱིས་ཟིན་པས་ཁམས་གསུམ་འཁོར་བར་ལྷུང་
བ་མ་ཡིན་པ་དང་། རྣམ་པའི་རབ་དབྱེ་ནི། ཆུང་ངུ་དང་འབྲིང་དང་ཆེན་པོའི་བསྔོ་བ་དང་གསུམ་
དུ་དབྱེ་བའི་ཁྱད་པར་བཅུ་གཉིས་སུ་ཡོད་པའི་ཕྱིར་ཞེས་པ་ནི། ཡོངས་སུ་བསྔོ་བ་ཁྱད་པར་
ཅན། ཞེས་པ་ནས། བསྔོ་བ་གཞན་ནི་རྣམ་གསུམ་པོ། །ཞེས་པའི་བར་གྱིས་བསྟན། དེ་ལྟར་
ཆུང་འབྲིང་ཆེ་གསུམ་དུ་དབྱེ་བའི་བསྔོ་བ་དེ་ཡང་འབྲས་བུ་བསོད་ནམས་ཆེན་པོ་འབྱུང་བའི་
བདག་ཉིད་ཡིན་ནོ། །ཞེས་པ་ནི། བསོད་ནམས་ཆེ་ཆུང་བདག་ཉིད་དོ། །ཞེས་པས་བསྟན།
འདིར་བསྟན་བསྔོ་བ་སྒོམ་ལམ་ཡིན་ན། ཡོངས་སུ་བསྔོ་བ་ཁྱད་པར་ཅན་ལ་སོགས་པའི་ཁྱད་
-3】 7.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
ཆོས་བཅུ་གཉིས་དང་ལྡན་པས་མ་ཁྱབ་སྟེ། བསྔོ་བ་སྒོམ་ལམ་ཆུང་ངུའི་ཆུང་ངུ་ཆོས་ཅན།
དེར་ཐལ། དེའི་ཕྱིར། འདོད་མི་ནུས་ཏེ། དབྱེ་བ་ཁྱད་པར་ཆུང་འབྲིང་ཆེ་གསུམ་དང་མི་ལྡན་
པའི་ཕྱིར་ཏེ། ཁྱོད་ལ་ཆུང་འབྲིང་ཆེ་གསུམ་དུ་དབྱེ་རྒྱུ་མེད་པའི་ཕྱིར་ཏེ། ཆོས་ཅན་ཡིན་པའི་
ཕྱིར། མདོར་ན་ས་གཉིས་པ་ཐོབ་པའི་ཐེག་ཆེན་གྱི་སྒོམ་ལམ་རྗེས་ཐོབ་ཡེ་ཤེས་གང་ཞིག །
དགེ་རྩ་རྫོགས་པའི་བྱང་ཆུབ་ཏུ་མི་དམིགས་པའི་ཤེས་རབ་ཀྱིས་སྒྱུར་བར་བྱེད་པའི་འདུན་པ་
མཚུངས་ལྡན་དང་བཅས་པ་འདིར་བསྟན་བསྔོ་བ་སྒོམ་ལམ་གྱི་མཚན་ཉིད་ཡིན་ནོ། །འདིར་
བསྟན་བསྔོ་བ་སྒོམ་ལམ་ལ། ས་མཚམས་ཀྱི་སྒོ་ནས་དབྱེ་ན། ཆུང་ངུའི་ཆུང་ངུ་ནས། ཆེན་པོའི་
ཆེན་པོ་བར་དགུ་ཡོད་པ་ལས། ཆུང་ངུའི་ཆུང་ངུ་དང་། ས་གཉིས་པའི་བསྔོ་བ་སྒོམ་ལམ་དོན་
གཅིག་པ་ནས་ཆེན་པོའི་ཆེན་པོ་དང་ས་བཅུ་པའི་བསྔོ་བ་སྒོམ་ལམ་དོན་གཅིག་པའི་བར་ནི་
མོས་པ་སྒོམ་ལམ་གྱི་སྐབས་ལྟར་ཤེས་པར་བྱའོ། །
གསུམ་པ་རྗེས་སུ་ཡི་རང་སྒོམ་ལམ་ནི། རྗེས་སུ་ཡི་རང་བ། །ཡིད་ལ་བྱེད་པ་བླ་མེད་
དག་ཅེས་པ་ལས་འཕྲོས་ནས། རྗེས་སུ་ཡི་རང་སྒོམ་ལམ་གང་ཞེ་ན། ཐབས་ཁྱད་པར་ཅན་
དང་མི་དམིགས་པའི་ཤེས་རབ་ཟུང་འབྲེལ་གྱི་སྒོ་ནས་དགེ་བའི་རྩ་བ་ལ་དད་པས་ཡི་རང་གི་
དགའ་བ་སྒོམ་པ་ནི། རྗེས་སུ་ཡི་རང་གི་སྒོམ་ལམ་ཡིན་པར་འདིར་བརྗོད་དོ་ཞེས་པ་ནི།
ཐབས་དང་མི་དམིགས་ཞེས་སོགས་ཚིགས་བཅད་གཅིག་གིས་བསྟན། དེས་ན་ས་གཉིས་པ་
ཐོབ་པའི་ཐེག་ཆེན་གྱི་སྒོམ་ལམ་རྗེས་ཐོབ་ཡེ་ཤེས་གང་ཞིག །དགེ་རྩ་ལ་དགའ་བ་ཡང་དག་
པར་སྒོམ་པའི་དད་པ་མཚུངས་ལྡན་དང་བཅས་པ་འདིར་བསྟན་རྗེས་སུ་ཡི་རང་གི་སྒོམ་ལམ་
གྱི་མཚན་ཉིད་ཡིན་ནོ། །དབྱེ་ན་ཆུང་ངུའི་ཆུང་ངུ་ནས་ཆེན་པོའི་ཆེན་པོའི་བར་དགུ་ས་གཉིས་པ་
ནས་བཅུ་པའི་བར་ལ་སྦྱོར་ཚུལ་སྔར་ལྟར་རོ། །མོས་བསྔོ་རྗེས་སུ་ཡི་རང་གི་སྒོམ་ལམ་གསུམ་
ལ༑ འཕགས་སེང་གི་འགྲེལ་པར། ཟག་བཅས་སྒོམ་ལམ་དུ་བཤད་པ་ཡོད་ཀྱང་། གཟུང་
-3 1 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཛིན་ གཉིས་སྣང་དང་བཅས་པ་ལ་ཟག་བཅས་ ཀྱི་ མིང་ གི་བཏགས་ པ་ ཙམ་ ཡིན་གྱིས།
ཟག་བཅས་མཚན་ཉིད་པ་ནི་མ་ཡིན་ཏེ། ཐེག་ཆེན་འཕགས་པའི་མཁྱེན་པ་ཡིན་པའི་ཕྱིར།
བཞི་པ་སྒྲུབ་པ་སྒོམ་ལམ་ནི། སྒྲུབ་དང་ཞེས་པ་ལས་འཕྲོས་ནས། །སྒྲུབ་པ་སྒོམ་ལམ་
གང་ཞེ་ན། །ཆོས་ཉིད་ལ་རྩེ་གཅིག་ཏུ་མཉམ་པར་བཞག་པའི་སྒོམ་ལམ་མཉམ་བཞག་སྦྱོར་བ་
ཉེར་བསྡོགས་ཀྱི་ལམ་དང་། བར་ཆད་མེད་ལམ་གྱིས་བསྡུས་པ་རྣམས་ནི་སྒྲུབ་པ་སྒོམ་ལམ་
དེའི་ངོ་བོ་དང་། དེ་ནི་ཤེས་རབ་ཀྱིས་མི་ཟིན་པའི་སྦྱིན་སོགས་ཀྱི་ཉམས་ལེན་ལས་ཁྱད་པར་དུ་
འཕགས་པས་མཆོག་ཏུ་གྱུར་པ་དང་། དེའི་རྣམ་པ་ནི་ཆོས་ཀུན་སྐྱེ་མེད་དུ་རྟོགས་པས་ཀུན་ལ་
མངོན་པར་འདུ་མི་བྱེད་པ་དང་། དེའི་བྱེད་ལས་ནི་གནས་སྐབས་སུ་རང་རྒྱུད་ལ་ཆོས་རྣམས་
དམིགས་སུ་མེད་པར་རྟོགས་པ་བསྐྱེད་ཅིང་མཐར་ཐུག་དོན་ཆེན་པོ་སངས་རྒྱས་ཉིད་དུ་བྱེད་པ་
ཡིན་ནོ། །ཞེས་པ་ནི། དེའི་ངོ་བོ་ཉིད་མཆོག་ཉིད་ཅེས་སོགས་ཚིག་བཅད་གཅིག་གིས་བསྟན།
དེ་ལྟ་བུའི་སྒྲུབ་པ་སྒོམ་ལམ་དེ་ཡང་། མཐུན་རྐྱེན་རྒྱུ་ཚོགས་ཚང་ཤིང་། འགལ་རྐྱེན་བར་ཆད་
སློང་བའི་སྒོ་ནས་སྒྲུབ་དགོས་པས། མཐུན་རྐྱེན་ནི་སངས་རྒྱས་རྟེན་དང་ཞེས་སོགས་རྐང་པ་
གསུམ་དང་། འགལ་རྐྱེན་ནི་ཆོས་ཀྱི་འཕོངས་པའི་ཞེས་སོགས་རྐང་པ་ལྔས་བསྟན། སྒྲུབ་པ་
སྒོམ་ལམ་གྱི་མཚན་ཉིད་ནི། ཐེག་ཆེན་གྱི་སྒོམ་ལམ་མཉམ་བཞག་ཡེ་ཤེས་གང་ཞིག །རང་
གི་ངོས་སྐལ་གྱི་སྒོམ་སྤང་ཤེས་སྒྲིབ་ཀྱི་སྤོང་བ་གཉེན་པོའོ། །འདི་ལ་དབྱེ་ན་ས་གཉིས་པའི་
སྦྱོར་བ་ཉེར་བསྡོགས་དང་། བར་ཆད་མེད་ལམ་ནས་བཅུ་པའི་སྦྱོར་བ་ཉེར་བསྡོགས་དང་།
བར་ཆད་མེད་ལམ་གྱི་བར་དགུ་གཉིས་བཅོ་བརྒྱད་དུ་ཡོད་དོ། །
ལྔ་པ་རྣམ་དག་ སྒོམ་ལམ་ནི། ཤིན་ཏུ་དག་པ་ཤེས། བྱ་བ་འདི་ནི་སྒོམ་པའི་ལམ། །
ཞེས་ པ་ ལས་ འཕྲོས་ ནས། རྣམ་དག་ སྒོམ་ལམ་གང་ཞེ་ན། འདི་ལ་སྤྱིར་བསྟན་པ་དང་།
ཁྱད་པར་སོ་སོར་བཤད་པ་གཉིས།
-3 1 ] -



གྲོགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༩ ༨
དང་པོ་ནི། འཕགས་པའི་འོག་མ་གསུམ་གྱི་རྣམ་དག་སོ་སོའི་ངོས་སྐལ་གྱི་དྲི་མ་ཙམ་
དང་། སངས་རྒྱས་ཀྱི་རྣམ་དག་དྲི་མ་ཀུན་གྱི་རྣམ་པར་དག་པས་ན། རྣམ་དག་དེའི་ཡུལ་
གཟུགས་སོགས་ཀྱང་འཕགས་པ་འོག་མ་གསུམ་གྱི་གཟིགས་ངོ་ན་ངོས་སྐལ་གྱི་དྲི་མ་སོ་སོས་
རྣམ་པར་དག་པ་དང༌། སངས་རྒྱས་རང་སྣང་ལ་དྲི་མ་ཀུན་གྱིས་དག་པ་ཡིན་ནོ། །ཞེས་པ་ནི་
འབྲས་བུ་དག་པ་ཞེས་སོགས་ཚིགས་བཅད་གཅིག་གིས་བསྟན། །
གཉིས་པ་ནི། རང་རྒྱུ་བར་ཆད་མེད་ལམ་གྱི་ངོས་སྐལ་གྱི་ཉོན་སྒྲིབ་ཙམ་གྱིས་དག་པའི་
ཕྱིར་ན། ཉན་ཐོས་ཀྱི་རྣམ་དག་དང་། དེ་དང་ཤེས་སྒྲིབ་གཟུང་རྟོག་ཙམ་གྱིས་དག་པའི་ཕྱིར་ན།
རང་ རྒྱལ་ གྱི་ རྣམ་ དག་ དང༌ ཐེག་ པ་ གསུམ་ གྱི་ ལམ་ གྱི་ སྒྲིབ་ གསུམ་ དག་ པའི་ ཕྱིར་ན། །
བྱང་སེམས་ཀྱི་རྣམ་དག་དང་། སྒྲིབ་པ་མ་ལུས་པས་དག་པའི་ཕྱིར་ན། སངས་རྒྱས་ཀྱི་རྣམ་
དག་ཏུ་འཇོག་ཅིང་། དེ་རྣམ་དག་ཤིན་ཏུ་བ་ཡིན་ནོ། །ཞེས་པ་ནི། ཉོན་མོངས་ཤེས་བྱ་ཞེས་
སོགས་ཚིགས་བཅད་གཅིག་གིས་བསྟན། སྐབས་དོན་ཐེག་ཆེན་གྱི་རྣམ་དག་སྒོམ་ལམ་ནི།
རྒྱལ་སྲས་རྣམས་ཀྱི་དག་པ་སྟེ། ཞེས་པ་འདིར་སྟོན་ཀྱང་འདིའི་དངོས་བསྟན་གྱི་རྣམ་དག་ལ་
རྣམ་དག་སྒོམ་ལམ་གྱིས་མ་ཁྱབ་སྟེ། འདིའི་དངོས་བསྟན་གྱི་རྣམ་དག་དང་། བྱང་འཕགས་ཀྱི་
རྒྱུད་ཀྱི་རྣམ་དག་འདུས་བྱས་དང་
། བྱང་འཕགས་ཀྱི་རྒྱུད་ཀྱི་རྣམ་གྲོལ་ལམ་རྣམས་དོན་གཅིག་
པས། བྱང་སེམས་ཀྱི་མཐོང་ལམ་རྣམ་གྲོལ་ལམ་རྣམས་འདིའི་དངོས་བསྟན་གྱི་བྱང་སེམས་ཀྱི་
རྣམ་དག་ཡིན་ནོ། །ཐེག་ཆེན་གྱི་རྣམ་དག་སྒོམ་ལམ་གྱི་མཚན་ཉིད་ནི། ཐེག་ཆེན་གྱི་སྒོམ་ལམ་
མཉམ་བཞག་ཡེ་ཤེས་གང་ཞིག །རང་རྒྱུ་བར་ཆད་མེད་ལམ་གྱི་ངོས་སྐལ་གྱི་སྒྲིབ་པ་ལས་
གྲོལ་བའི་རྣམ་གྲོལ་དེའོ། །སངས་རྒྱས་ཀྱི་རྣམ་དག་ཤིན་ཏུ་བ་ཡིན་པའི་རྒྱུ་མཚན་གང་ཞེ་ན།
དེའི་རྒྱུ་མཚན་ཡོད་དེ། ཁམས་གསུམ་ས་དགུ་པོ་རེ་རེ་ལ་སྒོམ་སྤང་ཤེས་སྒྲིབ་ཆེན་པོ་ནས་ཆུང་
ངུའི་ཆུང་ངུ་བར་དགུ་ཡོད་པ་ཐམས་ཅད་ཐེག་ཆེན་གྱི་སྒོམ་ལམ་བར་ཆད་མེད་ལམ་ཆུང་ངུའི་
-3 2 () -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆུང་ངུ་ནས། སྒོམ་ལམ་བར་ཆད་མེད་ལམ་ཆེན་པོའི་ཆེན་པོའི་བར་དགུ་པོ་དེས་སྤོང་བ་གཉེན་
པོ་བྱས་ནས་རིམ་པ་ཅན་དུ་སྤོང་བ་གང་ཞིག སངས་རྒྱས་ཀྱི་རྣམ་དག་ནི་གཉེན་པོ་དེ་ཀུན་
རྫོགས་པའི་རྗེས་སུ་བྱུང་བའི་རྣམ་དག་ཡིན་པའི་ཕྱིར། ཞེས་པ་ནི། ས་དགུ་ལ་ནི་ཞེས་སོགས་
ཚིགས་བཅད་གཅིག་གིས་བསྟན། འདིས་ནི་གཉེན་པོ་ཆུང་རིམ་ནས་སྐྱེ་བ་དང་། སྤང་བྱ་ཆེ་
རིམ་ནས་འགག་པ་བསྟན་ཞིང་། འདིར་བསྟན་སྒོམ་ལམ་བར་ཆད་མེད་ལམ་ཆུང་ངུ་དང་།
ས་གཉིས་པའི་བར་ཆད་མེད་ལམ་དོན་གཅིག །ཆུང་ངུའི་འབྲིང་དང་ས་གསུམ་པའི་བར་ཆད་
མེད་ལམ་དོན་གཅིག །ཆུང་ངུའི་ཆེན་པོ་དང་ས་བཞི་པའི་བར་ཆད་མེད་ལམ་དོན་གཅིག །
འདིར་བསྟན་སྒོམ་ལམ་བར་ཆད་མེད་ལམ་འབྲིང་གི་ཆུང་ངུ་དང་། ས་ལྔ་པའི་བར་ཆད་མེད་
ལམ་དོན་གཅིག་པ་ནས། འདིར་བསྟན་སྒོམ་ལམ་བར་ཆད་མེད་ལམ་ཆེན་པོའི་ཆེན་པོ་དང་།
ས་བཅུ་པའི་བར་ཆད་མེད་ལམ་དོན་གཅིག་པའི་བར་དུ་ཤེས་པར་བྱའོ། །དེ་ལྟར་ན་ས་གཉིས་
པའི་བར་ཆད་མེད་ལམ་དེས་འདོད་པར་ས་གཅིག་བསམ་གཏན་ས་བཞི། གཟུགས་མེད་ས་
བཞི་སྟེ། ས་དགུའི་སྒོམ་སྤང་ཆེན་པོའི་ཆེན་པོ་དགུའི་གཉེན་པོ་ཅིག་ཆར་བྱེད་པ་ནས། ས་བཅུ་
པའི་བར་ཆད་མེད་ལམ་དེས་ས་དགུ་པའི་སྒོམ་སྤང་ཆུང་ངུའི་ཆུང་ངུ་དགུའི་གཉེན་པོ་ཅིག་ཆར་
བྱེད་པས་ན། འདིར་བསྟན་སྒོམ་སྤང་ལ་དགུ་དགུ་བརྒྱད་ཅུ་གྱ་གཅིག་ཡོད་ལ། དེ་བཞིན་དུ་
གཉེན་པོ་བར་ཆད་མེད་ལམ་རེ་རེ་ཡང་ས་དགུ་པའི་སྤང་བྱ་དགུ་རེ་སྤོང་བའི་ལྡོག་པ་ནས་བར་
ཆད་མེད་ལམ་དགུ་རེར་འགྱུར་བས་ཐེག་ཆེན་གྱི་སྒོམ་ལམ་བར་ཆད་མེད་ལམ་བརྒྱད་ཅུ་གྱ་
གཅིག་ཏུ་བརྩི་བ་ཡིན་ནོ། །ས་དགུ་ལ་ནི་ཞེས་སོགས་ལས་འཕྲོས་ནས། ཁ་ཅིག་ན་རེ། གཉེན་
པོ་ཆུང་ངུས་སྤང་བྱ་ཆེན་པོ་སེལ་བ་མི་སྲིད་པས་སྤང་གཉེན་སྐྱེ་འགག་གི་རིམ་པ་དེ་མི་འཐད་དོ་
ཞེ་ན། དེའི་རྩོད་པ་སྤོང་བ་ནི་སྐྱོན་མེད་དེ། གོས་ལ་ཆགས་པའི་དྲི་མ་རགས་པ་འབད་པ་ཆུང་
ངུས་སེལ་ལ། ཕྲ་མོ་སེལ་བ་ལ་འབད་པ་ཆེན་པོ་དགོས་པའི་དཔེས་སྤང་གཉེན་གྱི་རིམ་པ་དེ་
-3
2 1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
འཐད་པ་ཡིན་ནོ་ཞེས་པ་ནི། དེ་ལ་ཀླན་ཀ་སྤངས་པ་ཡི་ཞེས་པས་བསྟན། དེ་ལྟར་ན་བྱང་
སེམས་ཀྱི་སྒོམ་ལམ་བར་ཆད་མེད་ལམ་དེ། ཁམས་གསུམ་གྱི་ཤེས་བྱ་དང༌། ཤེས་པ་མཉམ་
པ་ཉིད་ཀྱི་རྟོགས་པའི་ཡུལ་ཆེན་པོ་ཡིན་པས། ཁམས་གསུམ་ས་དགུའི་སྒོམ་སྤང་ཤེས་སྒྲིབ་མ་
ལུས་པའི་གཉེན་པོར་གྲུབ་བོ། །ཞེས་པ་ནི། ལམ་ནི་འཇལ་དང་ཞེས་སོགས་རྐང་པ་གསུམ་
གྱིས་བསྟན། དེས་ན་གཉེན་པོ་ཆུང་ངུའི་ཆུང་ལ་སོགས་པའི་ལམ་ནི་ཞེས་པའི་དངོས་བསྟན་
གྱི་ལམ་དང༌། ལམ་ནི་འཇལ་དང་ཞེས་པའི་དངོས་བསྟན་གྱི་ལམ་དང་། གཉེན་པོ་ཉིད་དུ་
འདོད་པ་ཡིན། །ཞེས་པའི་དངོས་བསྟན་གྱི་གཉེན་པོ་རྣམས་དོན་གཅིག་ཅིང་། དེ་ལ་ནང་སེལ་
ཕྱེ་ན་ཐེག་ཆེན་གྱི་སྒོམ་ལམ་བར་ཆད་མེད་ལམ་དགུར་ཡོད་དོ། །ལམ་ཤེས་ཀྱི་སྐབས་བསྟན་
ཟིན་ཏོ། །
༈ གསུམ་པ་གཞི་ཤེས་ནི། དེ་ནས་ཐམས་ཅད་ཤེས་པ་ཉིད་ཅེས་པ་ལས་འཕྲོས་
ནས། ལམ་ཤེས་ཀྱི་འོག་ཏུ་གཞི་ཤེས་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ།
ལམ་ལེགས་པར་ཤེས་པ་ལ། གཞི་མི་མཐུན་ཕྱོགས་དང་། གཉེན་པོའི་རབ་དབྱེ་ཤེས་དགོས་
པའི་ཕྱིར། འདི་འཆད་པ་ལ། སྐབས་གཉིས་པའི་ལམ་ཤེས་རྣམ་པར་དག་བྱེད་ཀྱི་གཞི་ཤེས་
དང༌། སྐབས་དོན་ཐེག་དམན་གྱི་རྟོགས་རིགས་སུ་གྱུར་པའི་གཞི་ཤེས་དང་། ཐོས་བསམ་གྱི་
ཡུལ་རྣམ་པར་བསྡུ་བའི་ཆེད་དུ་གོ་རིམ་བཟློག་སྟེ། མཁྱེན་གསུམ་གྱི་མཇུག་བསྡུ་བ་དང་
གསུམ་ལས། དང་པོ་ལ། གཞུང་གི་འབྲེལ་དང་མཐའ་བཅད་པ་གཉིས།
དང་པོ་ནི། ལམ་ནི་འཇལ་དང་གཞལ་བྱ་དག །ཅེས་པའི་སྐབས་སུ་ཐེག་ཆེན་གྱི་
བསྒོམ་ལམ་མཉམ་བཞག་དགུ་ཁམས་གསུམ་གྱི་རྣམ་པ་ཅན་གྱི་ཤེས་པ་དང་། ཤེས་བྱ་མཉམ་
པ་ཉིད་དུ་རྟོགས་པའི་ལམ་ཤེས་སུ་བསྟན་པ་ལ། འོ་ན་རྟོགས་པ་དེ་ཙམ་དུ་ངེས་སམ་ཞེ་ན།
དེར་མ་ཟད་འཁོར་འདས་བར་གསུམ་ལ་མི་གནས་པ་དང་། དུས་གསུམ་མཉམ་པ་ཉིད་དུ་
3 2
? –



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་པའི་ལྡོག་པ་ནས་སྐབས་གཉིས་པར་བཤད་པའི་སྒོམ་ལམ་མཉམ་བཞག་དེ་དག །
སྐབས་གསུམ་པ་འདིར་གཞི་ཤེས་ཀྱི་བསྡུས་པའི་ལམ་ཤེར་ཕྱིན་དུ་འདོད་པ་ཡིན་ནོ་ཞེས་པ་ནི།
ཚུ་ རོལ་ཕ་རོལ་མཐའ་ལ་མིན། །ཞེས་ སོགས་ ཚིགས་བཅད་གཅིག་གིས་བསྟན། འདི་ནི་
མདོར་བསྟན་དུ། ཤེས་པའི་སྲིད་ལ་མི་གནས་དང༌། །སྙིང་རྗེ་ཞི་ལ་མི་གནས་དང༌། །ཞེས་
གསུངས་པ་དེའི་རྒྱས་བཤད་ཡིན་ནོ། །ཚུར་རོལ་མཐའ་ལ་མིན། དེ་དག་ཅེས་སོགས་ཀྱིས་
ཤེས་རབ་ཆེན་པོས་སྲིད་མཐའ་ལ་མི་གནས་པའི་གཞི་ཤེས་དང་། ཕ་རོལ་མཐའ་ལ་མིན།
དེ་དག་ཞེས་ སོགས་ ཀྱིས་སྙིང་རྗེ་ཆེན་པོས་ཞི་མཐའ་ ལ་ མི་ གནས་ པའི་ གཞི་ཤེས་སྟོན།
ཐབས་མ་ཡིན་པས་རིང་བ་དང་། །ཐབས་ཀྱི་རིང་བ་མ་ཡིན་ཉིད། ཅེས་པ་ལ་འཕྲོས་ནས།
འབྲས་ཡུམ་ལ་རིང་བ་དང་། ཉེ་བའི་གཞི་ཤེས་གང་ཞེ་ན། དེ་ལྟ་བུའི་བསྒོམ་ལམ་མཉམ་
བཞག་གི་གནས་སྐབས་ཀྱི་ཤེར་ཕྱིན་དེ་ནི། རྗེས་ཐོབ་ཏུ་མཚན་མར་དམིགས་པའི་སྒོ་ནས་
སྦྱིན་སོགས་ལ་སྤྱོད་ན། རྣམ་མཁྱེན་སྒྲུབ་པའི་ཐབས་ལ་མི་མཁས་པས། འབྲས་ཡུམ་ལ་རིང་
བ་དང༌། མཚན་མར་མི་དམིགས་པའི་སྒོ་ནས་སྦྱིན་སོགས་ལ་སྤྱོད་ན་རྣམ་མཁྱེན་སྒྲུབ་པའི་
ཐབས་ལ་མཁས་པས། འབྲས་ཡུམ་ལ་ཉེ་བའི་གཞི་ཤེས་ཡིན་ནོ་ཞེས་པ་ནི། དེ་ནི་མཚན་མར་
དམིགས་སྒོ་ནས་ཞེས་སོགས་ཚིགས་བཅད་གཅིག་གིས་བསྟན། མི་མཐུན་གཉེན་པོའི་ཕྱོགས་
དག་དང་། ཞེས་པ་ལ་འཕྲོས་ནས། མི་མཐུན་ཕྱོགས་དང་། གཉེན་པོའི་རབ་དབྱེ་གང་ཞེ་ན།
འདིར་བསྟན་མི་མཐུན་ཕྱོགས་ནི། བྱང་འཕགས་ཀྱི་རྒྱུད་ཀྱི་མཚན་འཛིན་དང་། གཉེན་པོ་ནི་
བྱང་སེམས་ཀྱི་རྒྱུ་མཚན་མེད་རྟོགས་པའི་ཤེས་རབ་ཡིན་པས། སྤང་གཉེན་སོ་སོར་སྦྱར་ན།
གཟུགས་སོགས་ཕུང་པོ་སྟོང་ཉིད་ལ་སྤྱོད་པ་པོ་ངའོ་སྙམ་པའི་འདུ་ཤེས་ནས། བྱང་ཆུབ་ཀྱི་
ཕྱོགས་རྣམས་ལ་སྤྱོད་པ་པོ་ངའོ་སྙམ་པའི་འདུ་ཤེས་ཀྱི་བར་ནི། བཏགས་པ་ཙམ་གྱི་གང་ཟག་
ལ་དམིགས་པའི་མཚན་འཛིན་ཡིན་པས། འདིར་བསྟན་མི་མཐུན་ཕྱོགས་ཡིན་ནོ་ཞེས་པ་ནི།
-3 2 3 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས།༼༤༨
གཟུགས་ སོགས་ ཕུང་ པོ་ སྟོང་ ཉིད་ དང་ ཞེས་ སོགས་ ཚིགས་བཅད་ གཅིག་ གིས་ བསྟན།
བྱང་འཕགས་ཀྱི་རྒྱུད་ཀྱི་བཏགས་པ་ཙམ་གྱི་ངར་འཛིན་དགག་པའི་མཚན་མེད་རྟོགས་པའི་
ཤེས་རབ་དེས་ནི་རང་གཞན་ཆགས་པའི་མཐའ་འགོག་ནུས་པས། མཚན་འཛིན་གྱི་གཉེན་
པོར་གྱུར་པའི་གཞི་ཤེས་ཡིན་ནོ་ཞེས་པ་ནི། སྦྱིན་ལ་སོགས་ལ་ཞེས་སོགས་རྐང་པ་གསུམ་
གྱིས་བསྟན། ཡང་འབྲས་བུ་ལ་ཐོབ་བྱར་ཞེན་པ་དང་། ལམ་ཉམས་སུ་བླང་བྱར་ཞེན་པ་དང་།
གཞི་ལ་དམིགས་པར་ཞེན་པའི་བློ་རྣམས་ནི་ཆགས་པ་ཕྲ་མོ་དང་། བཏགས་པ་ཙམ་གྱི་ཆོས་ལ་
དམིགས་པའི་མཚན་འཛིན་ཡིན་པས། འདིར་བསྟན་བྱང་སེམས་ཀྱི་ལམ་གྱི་མི་མཐུན་ཕྱོགས་
ཡིན་ནོ་ཞེས་པ་ནི། རྒྱལ་ལ་སོགས་ལ་ཆགས་པ་ཕྲ་ཞེས་པས་བསྟན། དེ་དག་མི་མཐུན་ཕྱོགས་
ཡིན་པའི་སྒྲུབ་བྱེད་ནི། ཆོས་ཀྱི་ལམ་ནི་རང་བཞིན་གྱིས། །དབེན་པའི་ཕྱིར་ན་དེ་ཟབ་ཉིད། །
ཅེས་པས་བསྟན། ཆགས་པ་ཕྲ་མོ་དེའི་གཉེན་པོ་གང་ཞེ་ན། བྱང་འཕགས་རྗེས་ཐོབ་པའི་རྒྱུད་
ཀྱི་གཞི་ལམ་འབྲས་གསུམ་རང་བཞིན་གཅིག་ཏུ་ཤེས་པའི་ཤེས་རབ་དེས་ཆགས་པ་ཕྲ་མོ་སྤོང་
ནུས་ པས། འདིར་བསྟན་གཉེན་པོ་ གཞི་ཤེས་ ཡིན་ནོ་ཞེས་པ་ནི། ཆོས་རྣམས་རང་བཞིན་
གཅིག་པར་ནི། །ཤེས་པས་ཆགས་པ་སྤོང་བ་ཡིན། །ཞེས་པས་བསྟན། རང་བཞིན་གཅིག་
པའི་ཚུལ་ཇི་ལྟར་ཞེ་ན། དེ་ནི་རྟོགས་པ་དཀའ་ཞིང་བསམ་གྱིས་མི་ཁྱབ་བོ། །ཞེས་པ་ནི།
མཐོང་བ་ལ་སོགས་ཞེས་སོགས་ཚིགས་བཅད་གཅིག་གིས་བསྟན། མདོར་ན་བྱང་སེམས་
འཕགས་པས་ རྗེས་ཐོབ་ཏུ་བཏགས་པ་ཙམ་གྱི་གང་ཟག་དང་། ཆོས་ལ་དམིགས་པའི་མཚན་
འཛིན་མི་མཐུན་ཕྱོགས་དང་། རྗེས་ཐོབ་ཏུ་བཏགས་པ་ཙམ་གྱི་གང་ཟག་དང་། ཆོས་ལ་མི་
དམིགས་པའི་མཚན་མེད་རྟོགས་པའི་ཤེས་རབ་གཉེན་པོ་ཡིན་པ་དེ། སྐབས་གསུམ་པ་གཞི་
ཤེས་འཆད་པའི་སྐབས་འདིར་སྤང་གཉེན་གྱི་རིམ་པ་ཡིན་ནོ། །ཞེས་དོན་བསྡུ་བ་ནི། དེ་ལྟར་
ཀུན་ཤེས་ཉིད་ལུགས་ལ་ཞེས་སོགས་ཚིག་བཅད་གཅིག་གིས་བསྟན། མི་མཐུན་ཕྱོགས་ཞེས་
-3 24 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་ཐེག་དམན་གྱི་གཞི་ཤེས་བསྟན་པར་བཞེད་པ་ནི། འདིའི་ཐད་ཀྱི་མདོ་སྦྱོར་རྣམས་དང་
འགལ་ཞིང་། ཉིར་སྣང་གི་མགོ་འཇུག་གང་ནའང་དེ་ལྟར་བཤད་པ་མེད་པས་མི་འཐད་ཅེས་
ཀུན་མཁྱེན་བླ་མས་གསུང་པ་ཤིན་ཏུ་ལེགས་པ་ཡིན་ནོ། །
གཉིས་པ་མཐའ་དཔྱད་པ་ནི། འདིར་ཁ་ཅིག །སྲིད་མཐའ་དང་། ཞི་མཐའ་ལ་མི་
གནས་པའི་གཞི་ཤེས་ཡིན་ན། ཚུ་རོལ་ཕ་རོལ་མཐའ་ལ་མིན་ཞེས་པའི་དངོས་བསྟན་གྱི་གཞི་
ཤེས་ཡིན་པས་ཁྱབ། འབྲས་ཡུམ་ལ་རིང་བའི་གཞི་ཤེས་ཡིན་ན། ཐབས་མ་ཡིན་པས་རིང་བ་
སྟེ་༑ ཞེས་པའི་དངོས་བསྟན་གྱི་གཞི་ཤེས་ཡིན་པས་ཁྱབ། འབྲས་ཡུམ་ལ་ཉེ་བའི་གཞི་ཤེས་
ཡིན་ན། དེ་ནི་ཐབས་ལ་མཁས་པ་ཡིས། །ཡང་དག་ཉེ་བ་ཉིད་དུ་བཤད། །ཅེས་པའི་དངོས་
བསྟན་གྱི་གཞི་ཤེས་ཡིན་པས་ཁྱབ་ཟེར་བ་མི་འཐད་དེ། དང་པོ་ལ། རྣམ་མཁྱེན་ཆོས་ཅན།
དེར་ཐལ། དེའི་ཕྱིར། མ་གྲུབ་ན། དེར་ཐལ། སྲིད་ཞིའི་མཐའ་ལས་གྲོལ་བའི་གཞི་ཤེས་ཡིན་
པའི་ཕྱིར་ཏེ། སངས་རྒྱས་འཕགས་པའི་རྒྱུད་ཀྱི་གཞི་ཤེས་ཡིན་པའི་ཕྱིར། རྩ་བར་འདོད་ན།
དེ་ཆོས་ཅན། བྱང་འཕགས་ཀྱི་རྒྱུད་ཀྱི་གཞི་ཤེས་ཡིན་པར་ཐལ། འདོད་པའི་ཕྱིར། གཉིས་པ་
ལ༑ རང་གི་རྗེས་ཐོབ་ཏུ་མཚན་འཛིན་འབྱུང་ངེས་ཀྱི་ས་དང་པོའི་མཉམ་བཞག་ཡེ་ཤེས་ཆོས་
ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། འབྲས་ཡུམ་ལ་རིང་བའི་མཉམ་བཞག་
ཡེ་ཤེས་ཡིན་པའི་ཕྱིར་ཏེ། དེ་ལ་རིང་བའི་ས་དང་པོའི་མཉམ་བཞག་ཡེ་ཤེས་ཡིན་པའི་ཕྱིར་ཏེ་
ཆོས་ཅན་ཡིན་པའི་ཕྱིར། ཁྱབ་སྟེ། ས་དང་པོའི་མཉམ་བཞག་ཏུ་འབྲས་ཡུལ་ལ་ཉེ་རིང་གི་ཁྱད་
པར་འཇོག་ཚུལ་གཅིག་ཡོད་པའི་ཕྱིར། རྩ་བར་འདོད་ན། དེ་ཆོས་ཅན། དེ་ནི་མཚན་མར་
དམིགས་སྒོ་ནས། ཞེས་པའི་དངོས་བསྟན་གྱི་གཞི་ཤེས་ཡིན་པར་ཐལ། འདོད་པའི་ཕྱིར།
འདོད་ན། ཚུ་རོལ་ཕ་རོལ་མཐའ་ལ་མིན། །ཞེས་སོགས་ཀྱི་དངོས་བསྟན་གྱི་གཞི་ཤེས་ཡིན་
པར་ ཐལ། །འདོད་ པའི་ ཕྱིར། འདོད་ན། སྐབས་ གཉིས པའི་ དངོས་ བསྟན་ གྱི་ སྒོམ་ ལམ་
- 3 4 5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
མཉམ་བཞག་ཡིན་པར་ ཐལ། འདོད་པའི་ཕྱིར། ཁྱབ་སྟེ། ཚུ་རོལ་ཕ་རོལ་མཐའ་ལ་མིན།།
ཞེས་སོགས་ཀྱི་གཞུང་འདི་སྐབས་གཉིས་པའི་སྒོམ་ལམ་མཉམ་བཞག་ཡེ་ཤེས་སྟོན་པའི་
གཞུང་ཚོགས་ལས་འཕྲོས་པའི་འཕྲོས་ཚུལ་གཅིག་ཡོད་པའི་ཕྱིར། གོང་དུ་འདོད་ན། དེ་མ་
ཡིན་པར་ཐལ། མཐོང་ལམ་མཉམ་བཞག་ཡེ་ཤེས་ཡིན་པའི་ཕྱིར་ཏེ། ས་དང་པོའི་མཐོང་ལམ་
མཉམ་བཞག་ཡེ་ཤེས་ཡིན་པའི་ཕྱིར། གསུམ་པ་ལ། ས་བརྒྱད་པའི་རྗེས་ཐོབ་ཡེ་ཤེས་ཆོས་
ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། མཚན་འཛིན་སྤངས་པའི་གཞི་ཤེས་གང་
ཞིག །འབྲས་ཡུམ་མ་ཡིན་པའི་ཕྱིར། དང་པོ་མ་གྲུབ་ན། དེར་ཐལ། དག་པ་ས་གསུམ་གང་
རུང་གི་གཞི་ཤེས་ཡིན་པའི་ཕྱིར། དག་པ་ས་གསུམ་གང་རུང་གི་ཡེ་ཤེས་ཡིན་པའི་ཕྱིར། རྩ་
བར་འདོད་ན། དེ་ཆོས་ཅན། བྱང་འཕགས་ཀྱི་རྒྱུད་ཀྱི་མཉམ་བཞག་ཡེ་ཤེས་ཡིན་པར་ཐལ།
འདོད་པའི་ཕྱིར། ཁྱབ་སྟེ། དེ་ནི་ཞེས་པ་མཉམ་བཞག་ལ་བྱས་ནས། མཚན་མར་དམིགས་མ་
དམིགས་རྗེས་ཐོབ་ཀྱི་གནས་སྐབས་སུ་འབྱུང་བ་འཐད་པའི་ཕྱིར། དེས་ན་ཚུ་རོལ་ཕ་རོལ་
མཐའ་ལ་མིན། །ཞེས་པའི་དངོས་བསྟན་གྱི་གཙོ་བོར་གྱུར་པའི་གཞི་ཤེས་ཡིན་ནོ། ཐེག་ཆེན་
གྱི་རྟོགས་རིགས་སུ་གྱུར་པའི་སྒོམ་ལམ་མཉམ་བཞག་ཡེ་ཤེས་ཡིན་པས་ཁྱབ་སྟེ། དེ་ཡིན་ན་
སྐབས་གཉིས་པའི་དངོས་བསྟན་གྱི་ཤེས་བྱ་བྱང་སེམས་ཀྱི་ལམ་ཤེས་པའི་ལམ་ཤེས་སུ་གྱུར་
པའི་སྒོམ་ལམ་མཉམ་བཞག་ཡེ་ཤེས་ཡིན་དགོས་པའི་ཕྱིར། འདིའི་དངོས་བསྟན་གྱི་གཞི་ཤེས་
ལ་ཐེག་པ་གསུམ་ཀའི་རྟོགས་རིགས་ཡོད་པ་ཁས་བླངས་ཀྱང་ཆོག །དཔེར་ན་སྐབས་གཉིས་
པའི་དངོས་བསྟན་གྱི་གཙོ་བོར་གྱུར་པའི་སྒོམ་ལམ་མཉམ་རྗེས་རྣམས་ཐེག་ཆེན་གྱི་རྟོགས་
རིགས་ ཀྱིས་ ཁྱབ་ཅིང་། དེའི་དངོས་བསྟན་གྱི་ སྒོམ་ལམ་རྣམས་ལ་ ཐེག་དམན་གྱི་རྟོགས་
རིགས་ཡོད་པར་ཁས་བླངས་ཀྱང་འགལ་བ་མེད་པ་བཞིན་ནོ། །འོན་ཀྱང་ཚུ་རོལ་ཕ་རོལ་
མཐའ་ལ་མིན། །ཞེས་སོགས་ཚིགས་བཅད་གཉིས་ཀྱི་དངོས་བསྟན་གྱི་གཞི་ཤེས་ལ་མཐོང་
-3 2 6 མ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་དང་སྒོམ་ལམ་རྗེས་ཐོབ་མེད་དེ། མཐོང་ལམ་ནི་འོག་ཏུ་འབྱུང་བ་ལ་དགོངས་ནས་འདིར་
མ་འཆད་པའི་ཕྱིར། སྒོམ་ལམ་རྗེས་ཐོབ་རྣམས་ནི། རང་ཉིད་རྗེས་ཐོབ་ཡིན་པས། རྗེས་ཐོབ་
ཏུ་མཚན་མར་དམིགས་མ་དམིགས་ཀྱི་རྣམ་བཞག་བྱར་མེད་པའི་ཕྱིར་རོ། །འདིར་བསྟན་སྲིད་
མཐའ་ལ་མི་གནས་པའི་གཞི་ཤེས་ཀྱི་མཚན་ཉིད་ནི། དུས་གསུམ་རང་བཞིན་མི་དམིགས་པར་
རྟོགས་པའི་ཤེས་རབ་ཀྱིས་སྲིད་པ་འཁོར་བའི་མཐའ་གནོན་པར་ནུས་པའི་བྱང་འཕགས་ཀྱི་
སྒོམ་ལམ་མཉམ་བཞག་ཡེ་ཤེས་དང་། འདིའི་དངོས་བསྟན་གྱི་ཞི་མཐའ་ལ་མི་གནས་པའི་
གཞི་ཤེས་ཀྱི་མཚན་ཉིད་ནི། དམིགས་པ་མེད་པའི་སྙིང་རྗེ་ཆེན་པོས་ཞི་བ་མྱང་འདས་ཀྱི་མཐའ་
གནོན་པར་ནུས་པའི་བྱང་སེམས་ཀྱི་སྒོམ་ལམ་མཉམ་བཞག་ཡེ་ཤེས་སོ། །ཡང་བྱང་སེམས་ཀྱི་
རྒྱུད་ཀྱི་སྲིད་མཐའ་ལ་མི་གནས་པའི་གཞི་ཤེས་དང་། དེའི་ཞི་མཐའ་ལ་མི་གནས་པའི་གཞི་
ཤེས་ཀྱི་མཚན་ཉིད་རིམ་བཞིན། ཕལ་ཆེར་སྔ་མ་ལྟར་ལ་མཇུག་ཏུ་བྱང་སེམས་ཀྱི་མཁྱེན་པ་
ཞེས་སྦྱར་རོ། །ས་མཚམས་ས་བཅུའི་མཉམ་བཞག་དང་རྗེས་ཐོབ་ན་ཡོད། དེ་བཞིན་དུ་འབྲས་
ཡུམ་ཉེ་རིང་ལ་ཡང་སྤྱི་ཙམ་ པ་དང་། གཞུང་གི་དངོས་བསྟན་གཉིས་སུ་བྱེད་དགོས་པས།
དངོས་བསྟན་གྱི་དབང་དུ་བྱས་ན། རང་གི་རྗེས་ཐོབ་ཏུ་མཚན་འཛིན་འབྱུང་ངེས་ཀྱི་བྱང་སེམས་
ཀྱི་སྒོམ་ལམ་མཉམ་བཞག་ཡེ་ཤེས་སྐབས་གསུམ་པའི་དངོས་བསྟན་གྱི་འབྲས་ཡུམ་ལ་རིང་
བའི་གཞི་ཤེས་ཀྱི་མཚན་ཉིད། ས་མཚམས་ས་གཉིས་པ་ནས་བདུན་པའི་བར་ན་ཡོད། རང་གི་
རྗེས་ཐོབ་ཏུ་མཚན་འཛིན་མི་འབྱུང་བར་ངེས་པའི་བྱང་སེམས་ཀྱི་སྒོམ་ལམ་མཉམ་བཞག་ཡེ་
ཤེས་སྐབས་གསུམ་པའི་འབྲས་ཡུམ་ལ་ཉེ་བའི་གཞི་ཤེས་ཀྱི་མཚན་ཉིད། ས་མཚམས་ས་
གཉིས་པ་ནས་བཅུ་པའི་བར་ན་ཡོད། སྤྱི་ཙམ་གྱི་དབང་དུ་བྱས་ནས། རང་གི་རྗེས་ཐོབ་ཏུ་
མཚན་འཛིན་འབྱུང་ངེས་ཀྱི་བྱང་འཕགས་ཀྱི་མཉམ་བཞག་ཡེ་ཤེས་དང་མཚན་མར་དམིགས་
པའི་སྒོ་ནས་སྦྱིན་སོགས་ལ་སྤྱོད་པའི་གནས་སྐབས་ཀྱི་བྱང་འཕགས་རྗེས་ཐོབ་པའི་རྒྱུད་ཀྱི་
- 32	-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མ་ངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
མཁྱེན་པ་གང་རུང་གིས་བསྡུས་པའི་གཞི་ཤེས་དེ། བྱང་སེམས་ཀྱི་འབྲས་ཡུམ་ལ་རིང་བའི་
གཞི་ཤེས་ཀྱི་མཚན་ཉིད། ཡང་བྱང་སེམས་མ་སྦྱར་བ་སྤྱིར་འབྲས་ཡུམ་ལ་རིང་བའི་གཞི་ཤེས་
ཀྱི་མཚན་ཉིད་ཡིན་བྱས་ཀྱང་ཆོག་སྟེ། ཐེག་དམན་གྱི་གཞི་ཤེས་དེ་འབྲས་ཡུམ་ལ་རིང་བའི་
གཞི་ཤེས་མ་ཡིན་པའི་ཕྱིར་ཏེ། དེ་འབྲས་ཡུམ་ལ་ཉེ་རིང་གི་རྣམ་བཞག་མེད་པའི་ཕྱིར་ཏེ། དེ་
ལ་འབྲས་ཡུམ་སྒྲུབ་པའི་ཐབས་ལ་མཁས་མི་མཁས་ཀྱི་རྣམ་བཞག་མེད་པའི་ཕྱིར་ཏེ། དེ་
འབྲས་ཡུམ་སྒྲུབ་པ་ལ་ཞུགས་པའི་གཞི་ཤེས་མ་ཡིན་པའི་ཕྱིར། དེ་ཐེག་དམན་གྱི་ལམ་ཡིན་
པའི་ཕྱིར། ཡང་རང་གི་རྗེས་ཐོབ་ཏུ་མཚན་འཛིན་མི་འབྱུང་བར་ངེས་པའི་བྱང་འཕགས་ཀྱི་
མཉམ་བཞག་ཡེ་ཤེས་དང་མཚན་མར་མི་དམིགས་པའི་སྒོ་ནས་སྦྱིན་སོགས་ལ་སྤྱོད་པའི་
གནས་སྐབས་ཀྱི་བྱང་འཕགས་རྗེས་ཐོབ་པའི་རྒྱུད་ཀྱི་མཁྱེན་པ་གང་རུང་གིས་བསྡུས་པའི་
གཞི་ཤེས་དེ་འབྲས་ཡུམ་ལ་ཉེ་བའི་གཞི་ཤེས་ཀྱི་མཚན་ཉིད། ས་མཚམས་འབྲས་ཡུམ་ལ་རིང་
བའི་ གཞི་ཤེས་ ས་ དང་ པོའི་ མཉམ་ རྗེས་ ནས་བདུན་པའི་མཉམ་ རྗེས་ ཀྱི་བར་ན་ཡོད།
འབྲས་ཡུམ་ལ་ཉེ་བའི་གཞི་ཤེས་ས་དང་པོའི་མཉམ་རྗེས་ནས་བཅུ་པའི་མཉམ་རྗེས་ཀྱི་བར་ན་
ཡོད་དོ། །དེས་ན་གནད་ ཀྱི་དོན་ནི། བྱང་སེམས་འཕགས་པས་ རྗེས་ཐོབ་ཏུ་མཚན་མར་
དམིགས་པའི་སྒོ་ནས་སྦྱིན་སོགས་ལ་སྤྱོད་པའི་གནས་སྐབས་ཀྱི་སྦྱིན་སོགས་དེ་བྱང་སེམས་ཀྱི་
སྤྱོད་པ་དང་དགེ་བ་ཡིན་ཀྱང་ལམ་མ་ཡིན་ཏེ། དེ་ལམ་ཡིན་ན། དེ་བྱང་འཕགས་ཀྱི་རྒྱུད་ཀྱི་
ལམ་ཡིན་དགོས་པ་ལས། དེ་ནི་བྱང་འཕགས་ཀྱི་རྒྱུད་ཀྱི་ལམ་མ་ཡིན་པའི་ཕྱིར་ཏེ། དེ་རྣལ་
འབྱོར་མངོན་སུམ་མ་ཡིན་པའི་ཕྱིར་ཏེ། དེ་སྒྲ་དོན་འདྲེས་འཛིན་གྱི་རྟོག་པ་ཡིན་པའི་ཕྱིར་ཏེ།
དེ་མཚན་འཛིན་རྟོག་པ་ཡིན་པའི་ཕྱིར་ཏེ། དེ་མཚན་མར་དམིགས་པའི་བློ་ཡིན་པའི་ཕྱིར།
འོན་ཀྱང་མཚན་མར་དམིགས་པའི་སྒོ་ནས་སྦྱིན་སོགས་ལ་སྤྱོད་པའི་གནས་སྐབས་སུ་བྱང་
འཕགས་ཀྱི་ལམ་མེད་པ་མ་ཡིན་ཏེ། དེའི་གནས་སྐབས་ཀྱི་བྱང་འཕགས་ཀྱི་རྒྱུད་ལ་ལམ་ཡོད་
-3 2
$ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར་ཏེ། དེའི་གནས་སྐབས་ཀྱི་བྱང་འཕགས་ཀྱི་རྒྱུད་ལ་བྱང་སྡོམ་ཡོད་པའི་ཕྱིར། མ་གྲུབ་
ན༑ དེའི་གནས་སྐབས་ཀྱི་བྱང་འཕགས་ཆོས་ཅན། ཁྱོད་ཀྱི་རྒྱུད་ལ་བྱང་སྡོམ་ཡོད་པར་ཐལ།
ཁྱོད་བྱང་སྡོམ་ཐོབ་ལ་མ་བཏང་བའི་གང་ཟག་ཡིན་པའི་ཕྱིར་ཏེ། བྱང་ཆུབ་སེམས་དཔའ་ཡིན་
པའི་ཕྱིར། གནད་ཀྱི་དོན་ནི། མཚན་འཛིན་རྟོག་པ་མངོན་གྱུར་དུ་ལྡན་པའི་བྱང་འཕགས་ཀྱི་
རྒྱུད་ལ་ལམ་གྱི་ཉམས་ལེན་མངོན་གྱུར་པ་རྒྱུན་ཆད་པས། ལམ་མངོན་འགྱུར་དུ་མེད་ཀྱང་།
སྤྱིར་དེའི་རྒྱུད་ལ་ལམ་ཡོད་དེ། དེའི་རྒྱུད་ལ་ལམ་དབང་ལྡན་གྱི་ཚུལ་གྱིས་ཡོད་པའི་ཕྱིར།
འདིར་མ་ཁྱབ་ན། བྱང་སྡོམ་གྱི་མཚན་ཉིད་ཀྱི་ཟུར་དུ་དབང་ལྡན་རྒྱུན་ཆགས་པ་སྨོས་པ་མི་
འཐད་པར་འགྱུར་རོ། །དེ་སྐད་དུ། འདི་ཉིད་ལས། རྒྱུ་གང་གིས་ཉེ་རིང་དུ་འཇོག་པ་ནི། རྗེས་
ཐོབ་ཏུ་སྦྱིན་སོགས་ལ་སྤྱོད་པའི་ཚེ། མཚན་མར་མི་དམིགས་པ་དང་། དམིགས་པའི་སྒོ་ནས་
འཇོག་དགོས་ཏེ། མཚན་མར་མི་དམིགས་ན་རྗེས་ཐོབ་ཀྱི་ཉམས་ལེན་ཁྱད་པར་ཅན་དུ་འགྱུར་
ཞིང་། མཚན་མར་དམིགས་ན་མཚན་འཛིན་གྱི་བར་གཅོད་ཡིན་པས། རྗེས་ཐོབ་ཀྱི་ཉམས་
ལེན་རྒྱུན་ཆད་པའི་སྐབས་ཡིན་པའི་ཕྱིར། ཞེས་གསུངས་ཤིང་
། དེ་ཡང་ལམ་གྱི་ཉམས་ལེན་
མངོན་གྱུར་བ་རྒྱུན་ཆད་པ་ལ་དགོངས་པ་ཡིན་ནོ། །གཞན་དུ་ན། ཐེག་ཆེན་སེམས་བསྐྱེད་རྒྱུན་
ཆད་པའི་བྱང་འཕགས་ཡོད་པར་འགྱུར་རོ། །མདོར་ན་མཚན་འཛིན་མངོན་གྱུར་དུ་ལྡན་པའི་
བྱང་འཕགས་ཀྱི་རྒྱུད་ལ་དབང་ལྡན་གྱི་ཚུལ་གྱིས་ཡོད་པའི་ལམ་དང་མཁྱེན་པ་ཀུན་འབྲས་
ཡུམ་ལ་རིང་བའི་གཞི་ཤེས་སུ་ཤེས་པར་བྱའོ། །མཚན་མར་དམིགས་མི་དམིགས་ཀྱི་སྒོ་ནས་
མི་མཐུན་ཕྱོགས་དང་གཉེན་པོ་གཞི་ཤེས་ཀྱང་འཇོག་དགོས་པས། བྱང་འཕགས་རྗེས་ཐོབ་
པའི་རྒྱུད་ཀྱི་མཚན་འཛིན་མངོན་དུ་གྱུར་པ་དང་། སྐབས་གསུམ་པའི་དངོས་བསྟན་གྱི་གཉེན་
པོ་གཞི་ཤེས་ཀྱི་མི་མཐུན་ཕྱོགས་དོན་གཅིག།དབྱེ་བ་སྔར་སོང་ཟིན། ས་མཚམས་ས་དང་པོའི་
རྗེས་ཐོབ་ནས་བདུན་པའི་རྗེས་ཐོབ་ལ་གནས་པའི་བར་ན་ཡོད། མ་དག་ས་བདུན་གང་རུང་
-3 2
] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ། ༨
ལ་གནས་པའི་བྱང་འཕགས་རྗེས་ཐོབ་པའི་རྒྱུད་ཀྱི་མཚན་མར་མི་དམིགས་པའི་ལམ་དང་།
སྐབས་གསུམ་པའི་དངོས་བསྟན་གྱི་གཉེན་པོ་གཞི་ཤེས་དོན་གཅིག །ས་མཚམས་མ་དག་ས་
བདུན་གྱི་རྗེས་ཐོབ་ན་ཡོད། འོན་ཀྱང་སྐབས་གསུམ་པའི་བསྟན་བྱའི་གཙོ་བོར་གྱུར་པའི་
གཉེན་པོ་གཞི་ཤེས་ནི། ས་གཉིས་པའི་རྗེས་ཐོབ་ནས་བདུན་པའི་བར་ན་ཡོད་དོ། །དག་
ས་ལ་གནས་པའི་བྱང་སེམས་ཀྱི་རྒྱུད་ཀྱི་མཚན་མེད་རྟོགས་པའི་ལམ་ནི་འདིར་བསྟན་གཉེན་
པོ་གཞི་ཤེས་ཀྱི་སྤོང་བ་གཉེན་པོ་མི་བྱེད་པའི་ ཕྱིར་ཏེ། དེ་མཚན་འཛིན་མ་ཡིན་ཏེ། དེས་
མཚན་འཛིན་སྤངས་ཟིན་པའི་ལམ་ཡིན་པའི་ཕྱིར། །
གཉིས་པ་སྐབས་དོན་ཐེག་དམན་གྱི་རྟོགས་རིགས་སུ་གྱུར་པའི་གཞི་ཤེས་ལ་གསུམ་
སྟེ༑ རྒྱུ་ སྦྱོར་བ། འབྲས་བུ་མཐོང་ལམ། སྒོམ་ལམ་ མི་སྟོན་པའི་རྒྱུ་མཚན་ནོ། །དང་ པོ་ལ།
སྦྱོར་བའི་དབྱེ་བ་དང༌། སྦྱོར་བའི་མཉམ་ཉིད་གཉིས་ལས།
དང་པོ་ནི། སྦྱོར་དང་དེའི་མཉམ་ཉིད་དང་། །ཞེས་པ་ལས་འཕྲོས་ནས། ཐེག་དམན་གྱི་
རྟོགས་རིགས་སུ་གྱུར་པའི་རྒྱུ་སྦྱོར་བ་ལ་དབྱེ་ན། དུ་ཞེ་ན། དེ་ཆོས་ཅན། ཁྱོད་ལ་དབྱེ་ན་བཅུ་
ཡོད་དེ། གཟུགས་སོགས་ཀྱི་ངོ་བོ་ཙམ་ལ་ཞེན་སྤྱོད་བཀག་པའི་སྦྱོར་བ། གཟུགས་སོགས་
རྟག་མི་རྟག་སོགས་ལ། གཟུགས་སོགས་ཀྱི་མཚན་ཉིད་ཀྱི་དབྱེ་བ་མ་རྫོགས་པ་ཀུན་བཏགས་
དང་། རྫོགས་པ་ཡོངས་གྲུབ་དང་། དེས་མཚོན་པའི་གཞན་དབང་དང་གསུམ་ལ་ཞེན་སྤྱོད་
གཟུགས་སོགས་ལ་ཆགས་མེད་གཉེན་པོ་དང་ཆགས་བཅས་སྤངས་བྱའི་དབྱེ་བ་ལ་ཞེན་སྤྱོད
ཆོས་ཉིད་གཞན་དུ་མི་འགྱུར་བ་ལ་ཞེན་སྤྱོད༴ བྱ་དཀའ་བ་རྣམ་གསུམ་ལ༤ ལམ་བསྒོམ་པ་
ལས་རང་རང་གི་སྐལ་བ་བཞིན་འབྲས་བུ་ཐོབ་པས་འབྲས་བུ་ཡོད་པར་འདོད་པ་ལ༴ ཤེར་
ཕྱིན་བསྒོམ་པས་སྲུང་བ་གཞན་ལ་རག་ལས་མེད་པ་ལ༔ ཆོས་ཉིད་ཆགས་སྡང་གི་བྱེད་པ་པོར་
མེད་པ་ལ༴ སྣང་བ་བདེན་མེད་ཤེས་བྱེད་རྨི་ལམ་ལ་སོགས་པའི་དཔེ་བདུན་ལ་ཞེན་སྤྱོད་
.
3 {1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཀག་པའི་སྦྱོར་བ་དང་བཅུར་ཡོད་པའི་ཕྱིར། ཞེས་པ་ནི། གཟུགས་སོགས་དེ་མི་རྟག་སོགས་
དང༌། ཞེས་པ་ནས་སྣང་བ་རྣམ་བདུན་ཤེས་བྱེད་དོ། །ཞེས་པའི་བར་གྱིས་བསྟན། དེ་ཡང་དང་
པོ་བཞི་ནི། ཉན་ཐོས་ཀྱི་རྟོགས་རིགས་སུ་གྱུར་པའི་བྱང་སེམས་ཀྱི་སྦྱོར་ལམ་དང་། ཕྱི་མ་དྲུག་
ནི་རང་རྒྱལ་གྱི་རྟོགས་རིགས་སུ་གྱུར་པའི་བྱང་སེམས་ཀྱི་སྦྱོར་ལམ་ཡིན་ནོ། །སྐབས་གཉིས་
པར་བསྟན་པ་དང་མི་ཟློས་ཏེ། དེར་ཉན་རང་གི་རྟོགས་རིགས་ཙམ་གྱི་ལྡོག་པ་ནས་བསྟན།
འདིར་སླར་དེ་དག་ལ་ཞེན་སྤྱོད་བཀག་པའི་ལྡོག་པ་ནས་བསྟན་པའི་ཕྱིར། འདིར་བསྟན་རྒྱུ་
སྦྱོར་བའི་མཚན་ཉིད་ནི། གཞིའི་གནས་ལུགས་ལ་ཞེན་སྤྱོད་བཀག་ནས་གཞི་རང་བཞིན་མེད་
པར་རྟོགས་ཤིང་སྒོམ་པའི་བྱང་སེམས་སོ་སྐྱེའི་རྣལ་འབྱོར་རོ། །
གཉིས་པ་སྦྱོར་བའི་མཉམ་ཉིད་ནི། མདོར་བསྟན་དུ་དེའི་མཉམ་ཉིད་དང་ཞེས་པ་
ལས་འཕྲོས་ནས། རྒྱུ་སྦྱོར་བའི་མཉམ་ཉིད་གང་ཞེ་ན། དེ་ཆོས་ཅན། ཁྱོད་ལ་བཞིར་ཡོད་དེ།
གཟུགས་སོགས་ཀྱི་ངོ་བོ་རློམ་པ་མེད་པ་དང་། དེའི་ཁྱད་པར་ལ་རློམ་པ་མེད་པ་དང་། དེའི་
དབྱེ་བ་ལ་རློམ་པ་མེད་པ་དང་། སྦྱོར་བའི་རྟོགས་པ་ལ་རློམ་པ་མེད་པའི་མཉམ་ཉིད་དང་
བཞིར་ཡོད་པའི་ཕྱིར་ཞེས་པ་ནི། གཟུགས་ལ་སོགས་པ་རློམ་མེད་པ། །རྣམ་བཞི་དེ་ཡི་མཉམ་
པ་ཉིད། །ཅེས་པས་བསྟན། འདི་ནི་རྒྱུ་སྦྱོར་བའི་ཁྱད་ཆོས་འཆད་བྱེད་ཡིན་པས། རྒྱུ་སྦྱོར་བའི་
ནང་དུ་འདུས་སོ། །
གཉིས་ པ་ཞུགས་འབྲས་མཐོང་ལམ་ནི། ཉན་ཐོས་ ལ་ སོགས་མཐོང་བའི་ལམ། །
ཞེས་པ་ལས་འཕྲོས་ནས། ཉན་རང་གི་རྟོགས་རིགས་སུ་གྱུར་པའི་ཐེག་ཆེན་གྱི་མཐོང་ལམ་
གང་ཞེ་ན། འདི་ལ་ངོ་བོར་མདོར་བསྟན་པ་དང་། རྣམ་པར་རྒྱས་པར་བཤད་པ་གཉིས། དང༌
པོ་ནི། འདིར་བསྟན་མཐོང་ལམ་ལ་ཤེས་བཟོད་སྐད་ཅིག་མ་བཅུ་དྲུག་ཏུ་ཡོད་དེ། སྡུག་བསྔལ་
དང་ཀུན་འབྱུང་སོགས་བདེན་པ་བཞི་པོ་རེ་རེ་ལ། ཆོས་བཟོད་དང་། ཆོས་ཤེས་དང་། རྗེས་
• 3
3 1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼ང༤ ༨
བཟོད་དང་། རྗེས་ཤེས་དང་བཞི་བཞིར་ཕྱེ་བས་བཅུ་དྲུག་ཏུ་ཡོད་པའི་ཕྱིར་ཞེས་པ་ནི། སྡུག་
བསྔལ་ལ་སོགས་བདེན་པ་ལ། ཞེས་སོགས་ཚིགས་བཅད་གཅིག་གིས་བསྟན། གཉིས་པ་ནི།
གཟུགས་སོགས་ཀྱི་ཆོས་ཉིད་རྟག་མི་རྟག་གི་སྤྲོས་པ་དང་བྲལ་བ་ལ་ངེས་ཤེས་འདྲེན་ནུས་
དང༌། དེ་རྟག་ཆད་ཀྱི་མཐའ་ལས་འདས་པ་ལ་ངེས་ཤེས་འདྲེན་ནུས་དང་། དེ་རང་བཞིན་གྱིས་
རྣམ་པར་དག་པ་ལ་ངེས་ཤེས་འདྲེན་ནུས་དང་། དེ་སྐྱེ་འགག་མེད་པ་སོགས་ལ་ངེས་ཤེས་
འདྲེན་ནུས་ཀྱི་མཉམ་བཞག་རྣམས་ནི་རིམ་བཞིན་འདིར་བསྟན་སྡུག་བསྔལ་ཆོས་བཟོད་
སོགས་ཀྱི་ངོ་བོ་ཡིན་ནོ། །ཞེས་པ་ནི། གཟུགས་རྟག་མ་ཡིན་ཞེས་སོགས་རྐང་པ་གསུམ་གྱིས་
བསྟན། དེ་བཞིན་དུ་གཟུགས་སོགས་ཀྱི་ཆོས་ཉིད་ནམ་མཁའ་འདྲ་བར་རྟོགས་པ་ལ་ངེས་ཤེས་
འདྲེན་ནུས་དང་། དེ་རྟོག་པས་ཆགས་སོགས་ཀྱི་ཉོན་མོངས་སྤངས་པ་ལ་ངེས་ཤེས་འདྲེན་ནུས་
དང༌། བདག་དང་བདག་གིར་འཛིན་པ་ལས་གྲོལ་བར་རྟོགས་པ་ལ་ངེས་ཤེས་འདྲེན་ནུས་
དང༌། ངོ་བོ་ཉིད་ཀྱིས་ཅི་ཡང་བརྗོད་དུ་མེད་པར་རྟོགས་པ་ལ་ངེས་ཤེས་འདྲེན་ནུས་ཀྱི་མཉམ་
བཞག་རྣམས་ནི་རིམ་བཞིན་ཀུན་འབྱུང་ཆོས་བཟོད་ཀྱི་ངོ་བོ་ཡིན་ནོ། །ཞེས་པ་ནི། མཁའ་འདྲ་
ཞེས་སོགས་རྐང་པ་གསུམ་གྱི་བསྟན། དེ་བཞིན་དུ་ངོས་སྐལ་གྱི་དྲི་མ་ལས་གྲོལ་བའི་ཆོས་ཉིད་
གསར་མཐོང་གི་དོན་ཚིག་ཏུ་བརྗོད་པའི་སྒོ་ནས་གཞན་ལ་སྦྱིན་དུ་མེད་པར་རྟོགས་པ་ལ་ངེས་
ཤེས་འདྲེས་ནུས་དང་། ཆོས་ཉིད་དེ་ཡུལ་ཅན་གང་གི་དམིགས་ཡུལ་དུ་བྱེད་པ་མེད་པར་རྟོགས་
པ་ལ་ངེས་ཤེས་འདྲེན་ནུས་དང་། དེ་མཐའ་ཐམས་ཅད་ཀྱི་ཤིན་ཏུ་རྣམ་པར་དག་པ་རྟོགས་པ་
ལ་ངེས་ཤེས་འདྲེན་ནུས་དང་། དེ་རྟོགས་པའི་རྗེས་ཐོབ་ཏུ་ནད་མི་འབྱུང་བ་ལ་ངེས་ཤེས་འདྲེན་
ནུས་ཀྱི་མཉམ་བཞག་རྣམས་ནི། རིམ་བཞིན་འགོག་པ་ཆོས་བཟོད་སོགས་ཀྱི་ངོ་བོ་ཡིན་ནོ། །
ཞེས་པ་ནི་གང་ཕྱིར་འདི་དོན་ཞེས་སོགས་ཚིགས་བཅད་གཅིག་གིས་བསྟན། དེ་བཞིན་དུ་ལམ་
གྱི་ཆོས་རྟོགས་པས་འབྲས་བུ་ངན་སོང་ལས་གྲོལ་བའི་ཕན་ཡོན་ལ་དང་། འབྲས་བུ་མངོན་དུ་
-3
3
2 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱ་བའི་ཐབས་ལ་མི་རྟོག་པ་ཉིད་ལ་དང་། ཆོས་ཀུན་གྱི་མཚན་མ་དག་དང་མ་འབྲེལ་བར་
རྟོགས་པ་ལ་དང་། བརྗོད་བྱ་དངོས་དང་རྗོད་བྱེད་མིང་གཉིས་པོ་ལ་གཟུང་འཛིན་གྱི་ཤེས་པ་སྐྱེ་
མེད་རྟོགས་པ་ལ་ངེས་ཤེས་འདྲེན་ནུས་ཀྱི་མཉམ་བཞག་རྣམས་ནི་རིམ་བཞིན་འདིར་བསྟན་
ལམ་ཆོས་བཟོད་སོགས་ཀྱི་ངོ་བོ་ཡིན་ནོ་ཞེས་པ་ནི། ངན་སོང་ཆད་དང་ཞེས་སོགས་ཚིག་རྐང་
ལྔས་བསྟན། དེ་ལྟར་ཀུན་ཤེས་པ་ཉིད་ཀྱི་སྐབས་ཀྱི་མཐོང་ལམ་སྐད་ཅིག་མ་བཅུ་དྲུག་གི་རྣམ་
པ་ནི་བཤད་མ་ཐག་པ་དེ་དག་ཡིན་ནོ་ཞེས་པ་ནི། ཀུན་ཤེས་ཉིད་ཀྱི་སྐད་ཅིག་མ། །ཞེས་པས་
བསྟན། ངེས་ཤེས་བཅུ་དྲུག་པོ་འདི་དག་འདྲེན་པའི་ནུས་པ་མཐོང་ལམ་མཉམ་བཞག་ཏུ་རིམ་
ཅན་དུ་ཐོབ་པ་ལ་འདིར་བསྟན་སྐད་ཅིག་མ་བཅུ་དྲུག་གི་རྣམ་པར་འཇོག་ཅིང་། ངེས་ཤེས་འདི་
དག་གང་དུ་ཐོབ་ན། མཉམ་བཞག་ལས་ལངས་པའི་རྗེས་ཐོབ་ཀྱི་གནས་སྐབས་སུ་ཐོབ་པ་
ཡིན་ནོ། །འདི་ཉིད་ལས། སྐབས་གཉིས་པ་དང་། གསུམ་ པ་དང་། བཞི་པར་གསུངས་པའི་
སྐད་ཅིག་མ་བཅུ་དྲུག་པོ་ཐམས་ཅད་དམིགས་རྣམ་མི་འདྲ་བའི་ཁྱད་པར་རྣམས་ནི་རྗེས་ཐོབ་ཀྱི་
གནས་སྐབས་ཀྱི་ངེས་ཤེས་འདྲེན་པའི་ཁྱད་པར་ཁོ་ན་ཡིན་ལ། དེ་དག་འདྲེན་པའི་ནུས་པ་སྐད་
ཅིག་མ་བཅུ་དྲུག་ཏུ་རིམ་ཅན་དུ་ཐོབ་པས་ཤེས་བཟོད་ཀྱི་ཁྱད་པར་རྣམས་མཉམ་བཞག་ལ་
འཇོག་གོ །ཞེས་གསུངས་པས་སོ། །
གསུམ་པ་སྒོམ་ལམ་མི་སྟོན་པའི་རྒྱུ་མཚན་ནི། སྐབས་གཉིས་པར་མཐོང་སྒོམ་རིམ་
ཅན་དུ་བསྟན་པ་ལྟར། འདིར་ཡང་མཐོང་ལམ་གྱི་འོག་ཏུ་སྒོམ་ལམ་ཅིའི་ཕྱིར་མི་སྟོན་སྙམ་ན།
དེའི་རྒྱུ་མཚན་སྐབས་ གཉིས་ པར་ཤེས་ བྱ་ བྱང་ སེམས་ ཀྱི་ལམ་ཤེས་ པའི་ལམ་ཤེས་ལ།
མཐོང་སྒོམ་རིམ་ཅན་དུ་སྟོན་པ་སྐབས་དོན་བསྟན་བྱའི་གཙོ་བོར་ཐེག་ཆེན་གྱི་རྟོགས་རིགས་
ཡིན་པས། རྟོགས་རིགས་དེ་ གཞན་དོན་དུ་མངོན་སུམ་དུ་ཤེས་དགོས་པར་མ་ཟད། བྱང་
སེམས་རང་ཉིད་ཀྱིས་རྒྱུན་ལྡན་དུའང་བསྒོམ་པར་བྱ་དགོས་པའི་གནད་ཀྱིས་དེ་ལྟར་བསྟན་ལ།
-33 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
འདིར་ནི་སྐབས་འདིར་བསྟན་གྱི་མཐོང་ལམ་རྣམས་ཐེག་དམན་གྱི་རྟོགས་རིགས་ཡིན་པས།
རྟོགས་རིགས་དེ་གཞན་དོན་དུ་མངོན་སུམ་དུ་ཤེས་པར་བྱ་བ་ཙམ་ལས་མཐོང་ཟིན་རྒྱུན་ལྡན་
དུ་བསྒོམ་པར་བྱ་བ་མ་ཡིན་པའི་གནད་ཀྱིས་རྟོགས་རིགས་དེ་མཐོང་ཟིན་རྒྱུན་ལྡན་དུ་བསྒོམ་
པའི་ཐེག་ཆེན་གྱི་སྒོམ་ལམ་མེད་པའི་ཕྱིར་ན། སྐབས་འདིར་མཐོང་ལམ་གྱི་འོག་ཏུ་སྒོམ་ལམ་
མི་སྟོན་པ་ཡིན་ནོ། །རྒྱུ་མཚན་འདིས་ཀྱང་སྔར་སྐབས་གཉིས་པར་ཉན་ཐོས་ལམ་འདི་ཤེས་
པར་བྱ་ཞེས་པ་དང་། རྟེན་གྱི་བསེ་རུ་ལྟ་བུའི་ལམ། །ཡང་དག་བསྡུས་པ་ཤེས་པར་བྱ། །ཞེས་
པའི་དངོས་བསྟན་གྱི་ལམ་ཤེས་ལ་མཐོང་ལམ་ཙམ་ལས་སྒོམ་ལམ་མེད་པར་ཤེས་པར་བྱའོ། །
གསུམ་པ་མཁྱེན་གསུམ་གྱི་འཇུག་བསྡུ་བ་ནི། དེ་ལྟར་བཤད་མ་ཐག་པའི་གཞི་ཤེས་
འདི་དང་། གཞི་ཤེས་ལ་ལྟོས་ནས་ཡང་བཤད་མ་ཐག་པའི་ལམ་ཤེས་འདི་དང་། ལམ་ཤེས་ལ་
ལྟོས་ནས་ཡང་བཤད་མ་ཐག་པའི་རྣམ་མཁྱེན་འདི་ཡིན་ཏེ། བརྗོད་བྱ་རྣམ་པ་གསུམ་པོ་འདི་ནི་
རྫོགས་པར་བསྟན་བྱ་ཡིན་ལ། རྫོགས་པར་སྟོན་བྱེད་ནི་མདོར་མཁྱེན་གསུམ་རྫོགས་པའི་
འཇུག་ཐོག་ཏུ་འབྱུང་བའི་དོན་བསྡུ་བའི་མདོ་ཚིག་གསུམ་པོ་དེ་ཡིན་ཏེ། མདོ་ཚིག་གསུམ་པོ་
དེས་སྔར་མཁྱེན་གསུམ་གྱི་གནས་སྐབས་གསུམ་པོ་དེ་དག་ཏུ་ཐོས་བསམ་གྱིས་གཏན་ལ་ཕབ་
པའི་དོན་གོ་རིམ་ལྡོག་སྟེ། མཁྱེན་གསུམ་རྣམ་པར་བསྡུས་ནས་བསྒོམ་དགོས་པར་ཤེས་པའི་
ཆེད་དུ་འོག་གི་རྣམ་རྫོགས་སྦྱོར་བ་དང་མཚམས་སྦྱོར་ཞིང་ཡོངས་སུ་རྫོགས་པར་བསྟན་པས་
སོ༑ ༑ཞེས་པ་ནི། དེ་ལྟར་འདི་དང་ཞེས་སོགས་ཚིགས་བཅད་གཅིག་གིས་བསྟན། འཆད་ཚུལ་
འདི་ནི་མདོ་དང་ཉིར་སྣང་གི་དགོངས་པ་ཕྱོགས་གཅིག་ཏུ་ཀུན་མཁྱེན་ཆོས་ཀྱི་རྒྱལ་པོས་
ལེགས་པར་བཀྲལ་བ་གདུལ་བྱ་རྣམ་དཔྱོད་དང་བསོད་ནམས་གཉིས་ཀ་དང་ལྡན་པ་དག་གི་
སྤྱོད་ཡུལ་དུ་འབྱུང་བ་ཡིན་ནོ། །གཞི་ཤེས་ཀྱི་སྐབས་བསྟན་ཟིན་ཏོ།། །།
༈ བཞི་པ་རྣམ་རྫོགས་སྦྱོར་བ་རྒྱས་པར་བཤད་པ་ནི། རྣམ་ཀུན་མངོན་རྫོགས་རྟོགས་
-3
3
4 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དང་ཞེས་པ་ལས་འཕྲོས་ནས། གཞི་ཤེས་ཀྱི་འོག་ཏུ་རྣམ་རྫོགས་སྦྱོར་བ་འཆད་པའི་རྒྱུ་
མཚན་གང་ཞེ་ན། དེའི་རྒྱུ་མཚན་ཡོད་དེ་མཁྱེན་གསུམ་ཐོས་བསམ་གྱིས་རྒྱས་པར་གཏན་ལ་
ཕབ་པའི་དོན་གཞི་ཤེས་ཀྱི་སྐབས་སུ་གཞི་བདེན་བཞིའི་སྟེང་དུ་བསྡུ་ཚུལ་གསུངས་པ་དེ་ཡང་
སྐབས་འདིར་རྣམ་པ་བརྒྱ་བདུན་ཅུ་རྩ་གསུམ་དུ་བསྡུས་ནས་བསྒོམ་དགོས་ཤིང་། དེ་ལྟར་
བསྒོམ་པར་བྱེད་པ་རྣམ་རྫོ་གས་སྦྱོར་བ་ཡིན་པའི་ཕྱིར། དེས་ན་འདི་འཆད་པར་བྱེད་པ་ལ།
སྒོམ་བྱུང་གཙོ་བོར་གྱུར་པའི་ཉམས་ལེན་མ་སྐྱེས་པའི་གནས་སྐབས་ ཀྱི་སྒོམ་རིམ་དང་།
དེ་སྐྱེས་པའི་གནས་སྐབས་ཀྱི་སྒོམ་རིམ་གཉིས་ལས། དང་པོ་ལ། མཁྱེན་གསུམ་ཐོས་བསམ་
གྱིས་གཏན་ལ་ཕབ་པའི་དོན་རྣམ་པ་བརྒྱ་བདུན་ཅུ་རྩ་གསུམ་དུ་བསྡུ་བའི་ཚུལ། དེ་ལྟར་སྒོམ་
པ་ལ་སྦྱོར་བ་པོའི་རྟེན་གྱི་གང་ཟག །གང་ཟག་དེ་རྣམ་པ་དེ་སྒོམ་པའི་སྦྱོར་བ་ལ་འཇུག་ཚུལ།
སྦྱོར་བ་དེ་ཉིད་ཀྱི་ཁྱད་པར་གྱི་ཆོས། དེ་ལ་བརྟེན་ནས་ཐོབ་པའི་ཐར་པ་ཆ་མཐུན་དང་ལྔ།
དང་པོ་ནི། རྣམ་པ་སྦྱོར་བ་བཅས་རྣམས་དང་། ཞེས་པ་ལས་འཕྲོས་ནས། སྒོམ་བྱའི་
རྣམ་པའི་ངོ་བོ་གང་། དབྱེ་ན་དུ་ཡོད་ཅེ་ན། ངོ་བོ་ནི་གཞི་བདེན་བཞིའི་སྟེང་དུ་གནས་ཚུལ་
རྟོགས་པའི་ཡེ་ཤེས་ཀྱི་བྱེ་བྲག་ཡིན་ལ། དབྱེ་ན་གཞི་ཤེས་ཀྱི་རྣམ་པ་དང་ལམ་ཤེས་ཀྱི་རྣམ་པ་
དང་། རྣམ་མཁྱེན་གྱི་རྣམ་པ་དང་གསུམ་ཡོད་དོ། །ཞེས་པ་ནི། གཞི་ཤེས་པ་ཡི་བྱེ་བྲག་རྣམས།།
ཞེས་སོགས་ཚིགས་བཅད་གཅིག་གིས་བསྟན། འདིའི་བྱེ་བྲག་ནི། ཡེ་ཤེས་ཀྱི་རྣམ་པའི་འཛིན་
སྟངས་ཡིན་པས་ཡེ་ཤེས་ངོ་བོ་ཞེས་པའི་དོན་དེ། ཉིར་སྣང་དུ། བྱེ་བྲག་ནི་མཚན་ཉིད་དོ་ཞེས་
བཤད་པས་སོ། །དེ་ལྟར་གསུམ་ལས།
དང་པོ་གཞི་ཤེས་ཀྱི་རྣམ་པ་ལ་མེད་པའི་རྣམ་པ་དང་། མི་སྐྱེ་བའི་རྣམ་པ་དང་། དབེན་
པའི་རྣམ་པ་དང་། མི་བརྫི་བའི་རྣམ་པ་བཞི་ནི་སྡུག་བསྔལ་བདེན་པའི་སྟེང་གི་རྣམ་པ་ཡིན་
ཞིང་། མཚན་གཞི་ནི་ རིམ་པ་བཞིན། སྡུག་བསྔལ་བདེན་པ་རྟག་པ་མེད་པ་རྟོགས་པའི་ཡེ་
-3 3



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན ངག་ཆོས་འགྲེལ་པ་བཞུགས། ༼༤༨
ཤེས་ཀྱི་རྣམ་པ་དང་། དོན་དམ་པར་སྡུག་བསྔལ་མི་སྐྱེ་བར་རྟོགས་པའི་ཡེ་ཤེས་ཀྱི་རྣམ་པ་
དང་། ཀུན་བཏགས་ཀྱི་བདག་དོན་གཞན་གྱི་དབེན་པར་རྟོགས་པའི་ཡེ་ཤེས་ཀྱི་རྣམ་པ་དང་།
བདག་ཡོད་ཀྱི་སྐྱོན་གྱིས་མི་བརྫི་བར་རྟོགས་པའི་ཡེ་ཤེས་ཀྱི་རྣམ་པ་རྣམས་སོ། །གནས་མེད་
པའི་རྣམ་པ་དང་། ནམ་མཁའ་ལྟ་བུའི་རྣམ བརྗོད་དུ་མེད་པའི་རྣམ= མིང་མེད་པའི་རྣམ་པ་
དང་བཞི་ནི་ཀུན་འབྱུང་བདེན་པའི་སྟེང་གི་རྣམ་པ་ཡིན་ཞིང་། མཚན་གཞི་ནི་རིམ་བཞིན།
དོན་དམ་པར་སྡུག་བསྔལ་འབྱུང་བའི་གནས་མེད་པར་རྟོགས་པའི་དང་། ནམ་མཁའ་ལྟར་
ཀུན་འབྱུང་སྐྱེ་འགག་མེད་པར་རྟོགས་པའི་དང༌། དོན་དམ་པར་བརྗོད་པའི་རྒྱུ་རྟོག་དཔྱོད་མེད་
པར་རྟོགས་པའི་དང་། དོན་དམ་པར་མིང་བཞིའི་ཕུང་པོར་མེད་པར་རྟོགས་པའི་ཡེ་ཤེས་ཀྱི་
རྣམ་པ་རྣམས་སོ། །ཡང་འགྲོ་བ་མེད་པའི་རྣམ་པ་དང་། མི་འཕྲོག་པའི་རྣམ༴ མི་ཟད་པའི་
རྣམ༴ སྐྱེ་ བ་ མེད་ པའི་ རྣམ་ པ་ དང་ བཞི་ ནི་ འགོག་ བདེན་ གྱི་ སྟེང་ གི་རྣམ་ པ་ ཡིན་ཞིང་།
མཚན་གཞི་ནི་རིམ་བཞིན། འགྲོ་སོང་སོགས་ཀྱི་ཐོབ་བྱ་མེད་པར་རྟོགས་པའི་དང་། སྔོན་པོ་
སོགས་ཀྱི་རྣམ་པས་མི་འཕྲོག་པར་རྟོགས་པའི་དང་། དོན་དམ་པར་དྲི་མ་ཟད་པ་མེད་པར་
རྟོགས་པའི་དང་། དོན་དམ་པར་དྲི་མ་སྐྱེ་བ་མེད་པར་རྟོགས་པའི་ཡེ་ཤེས་ཀྱི་རྣམ་པ་རྣམས་སོ།།
ཡང་བྱེད་པ་པོ་མེད་པའི་རྣམ་པ་དང་། ཤེས་པ་པོ་མེད་པའི༔ འཕོ་བ་པོ་མེད་པའི༴ འདུལ་བྱའི་
རྣམ་པ་དང་བཞི་ནི་ལམ་བདེན་གྱི་སྟེང་གི་ལམ་དང་པོའི་རྣམ་པ་ཡིན་ཞིང་། མཚན་གཞི་ནི་རིམ་
བཞིན། བྱེད་ པ་ པོའི་ བདག་ མེད་ པར་ རྟོགས་ པའི་ དང་། ཤེས་ པ་ པོའི་ བདག་མེད་ པར་
ཆོས་དབྱིངས་རང་བཞིན་གྱིས་འཕོ་བ་མེད་པར། དོན་དམ་པར་སྤང་བྱའི་ཉོན་མོངས་འདུལ་རྒྱུ་
མེད་པར་རྟོགས་པའི་ཡེ་ཤེས་ཀྱི་རྣམ་པ་རྣམས་སོ། །དེ་ལྟར་བཅུ་དྲུག་ནི། ཉོན་སྒྲིབ་ཀྱི་གཉེན་
པོའི་རིགས་སུ་གྱུར་པའི་ལམ་ཡིན་པས་ཉན་ཐོས་ཀྱི་རྟོགས་རིགས་སུ་བཞེད་དོ། །དེ་བཞིན་དུ་
རྨི་ལམ་གྱི་རྣམ་པ་དང་། སྒྲ་སྙན་གྱི་རྣམ་པ་དང་། མིག་ཡོར་གྱི་རྣམ་པ་དང༌། སྨིག་རྒྱུའི་རྣམ་པ་
-3
3
6 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། སྒྱུ་མའི་རྣམ་པ་དང་ལྔ་ནི་ལམ་བདེན་གྱི་སྟེང་གི་ལམ་གཉིས་པའི་རྣམ་པ་ཡིན་ཞིང་།
མཚན་གཞི་ནི་རིམ་བཞིན། གཟུང་བ་ཕྱི་རོལ་གྱི་དོན་རྨི་ལམ་ལྟར་ངོ་བོ་ཉིད་མེད་པར་རྟོགས་
པའི་དང་། སྒྲ་སྙན་ལྟར་མ་སྐྱེས་པར་རྟོགས་པའི་དང༌། མིག་ཡོར་ལྟར་མ་འགག་པར་རྟོགས་
པའི་དང༌། སྨིག་སྒྱུ་ལྟར་གཟོད་མ་ནས་ཞི་བར་རྟོགས་པའི་དང་། སྒྱུ་མ་ལྟར་རང་བཞིན་གྱིས་
མྱ་ངན་ལས་འདས་པར་རྟོགས་པའི་ཡེ་ཤེས་ཀྱི་རྣམ་པ་རྣམས་སོ། །དེ་བཞིན་དུ་ཀུན་ནས་ཉོན་
མོངས་པ་མེད་པའི་རྣམ་པ་དང་། རྣམ་པར་བྱང་བ་མེད་པའི་རྣམ་པ་དང་། གོས་པ་མེད་པའི་
རྣམ་པ་དང་། སྤྲོས་པ་མེད་པའི་རྣམ་པ་དང་། རློམ་པ་མེད་པའི་རྣམ་པ་དང༌། མི་གཡོ་བའི་རྣམ་
པ་དང་དྲུག་ནི་ལམ་བདེན་གྱི་སྟེང་གི་ལམ་གསུམ་པའི་རྣམ་པ་ཡིན་ཞིང་། མཚན་གཞི་ནི་རིམ་
བཞིན། དོན་དམ་པར་ཀུན་ནས་ཉོན་མོངས་ཀྱི་གཟུང་བ་མེད་པར་རྟོགས་པའི་དང་། དོན་དམ་
པར་རྣམ་བྱང་གི་བཟུང་བ་མེད་པར་རྟོགས་པའི་དང་། དོན་དམ་པར་ཀུན་ནས་ཉོན་མོངས་ཀྱི་
གོས་པ་མེད་པར་རྟོགས་པའི་དང་། དོན་དམ་པར་གཟུགས་སོགས་ཀྱི་དབྱེ་བའི་སྤྲོས་པ་མེད་
པར་རྟོགས་པའི་དང་། རང་གི་རྟོགས་པ་ལ་རློམ་བྱའི་གཟུང་བ་མེད་པར་རྟོགས་པའི་དང་།
རྟོགས་པ་ཐོབ་ཟིན་མི་གཡོ་བར་རྟོགས་པའི་ཡེ་ཤེས་ཀྱི་རྣམ་པའི་བྱེ་བྲག་རྣམས་སོ། །དེ་ལྟར་
ལམ་གཉིས་པའི་རྣམ་པ་ལྔ་དང་གསུམ་པའི་རྣམ་པ་དྲུག་སྟེ། བཅུ་གཅིག་ནི་ཤེས་སྒྲིབ་གཟུང་
རྟོག་གི་གཉེན་པོའི་རིགས་སུ་གྱུར་པ་དང་། གཟུང་བ་ཆོས་ཀྱི་བདག་མེད་རྟོགས་པའི་རྟོགས་
རིགས་ཡིན་པས་རང་རྒྱལ་གྱི་རྟོགས་རིགས་སུ་བཞེད་དོ། །འདིར་ལམ་བདེན་གྱི་སྟེང་གི་ལམ་
གསུམ་གྱི་རྣམ་བཞག་ནི་འགྲེལ་པ་དོན་གསལ་ལས། ཉོན་མོངས་པའི་སྒྲིབ་པའི་གཉེན་པོ་
ཉིད་དུ་ཟག་པ་མེད་པའི་ལམ་གཅིག་དང་། ཐམས་ཅད་ཤེས་པ་ཉིད་ཀྱིས་རང་སངས་རྒྱས་ཀྱང་
བསྡུས་པས། དེའི་ཕྱིར་དེ་དག་གི་ཤེས་བྱའི་སྒྲིབ་པའི་གཉེན་པོ་ཉིད་དུ་སྒོམ་པའི་ལམ་ཟག་པ་
དང་བཅས་པ་དང་ཟག་པ་མེད་པ་གཉིས་ཡིན་པས་ལམ་རྣམ་པ་གསུམ་པོ་ཞེས་གསུངས་པ་
- 3
3 7 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
ལྟར་རོ། །དེ་ཡང་ཉོན་སྒྲིབ་ཀྱི་གཉེན་པོར་གྱུར་པའི་ཉན་ཐོས་ཀྱི་མཐོང་སྒོམ་མཉམ་བཞག་ནི་
ལམ་དང་པོ་དང་། ཤེས་སྒྲིབ་གཟུང་རྟོག་གི་གཉེན་པོར་གྱུར་པའི་རང་རྒྱལ་གྱི་སྒོམ་ལམ་རྗེས་
ཐོབ་ནི་ལམ་གཉིས་པ་དང༌། ཤེས་སྒྲིབ་གཟུང་རྟོག་གི་གཉེན་པོར་གྱུར་པའི་རང་རྒྱལ་གྱི་
མཐོང་སྒོམ་མཉམ་བཞག་ནི། ལམ་གསུམ་པར་འཇོག་པ་ལས། བསྟན་བཅོས་རྩ་འགྲེལ་གྱི་
དངོས་བསྟན་གྱི་དེ་གསུམ་ནི་བྱང་སེམས་ཀྱི་རྒྱུད་ཀྱི་མཁྱེན་པ་ཡིན་པས་ཉན་ཐོས་ཀྱི་མཐོང་
སྒོམ་མཉམ་བཞག་གི་རྟོགས་རིགས་དང༌། རང་རྒྱལ་སྒོམ་ལམ་རྗེས་ཐོབ་ཀྱི་རྟོགས་རིགས་
དང་། རང་རྒྱལ་གྱི་མཐོང་སྒོམ་མཉམ་བཞག་གི་རྟོགས་རིགས་བྱང་སེམས་ཀྱི་རྒྱུད་ལ་ཡོད་པ་
རྣམས་ཡིན་ནོ། །འདིར་ཁ་ཅིག །གཞི་ཤེས་ཀྱི་རྣམ་པ་ཉེར་བདུན་པོ་གང་རུང་ཡིན་ན། མེད་
པའི་རྣམ་པ་ནས་བཟུང་སྟེ། མི་གཡོ་བ་ཡི་རྣམ་པའི་བར། །ཞེས་པའི་དངོས་བསྟན་གྱི་རྣམ་པ་
ཡིན་པས་ཁྱབ། བྱང་སེམས་ཀྱི་རྒྱུད་ཀྱི་མེད་པའི་རྣམ་པ་སོགས་ཉེར་བདུན་པོ་གང་རུང་ཡིན་
ན༑ མེད་ པའི་ཞེས་སོགས་ཚིག་རྐང་དང་པོ་དེའི་དངོས་བསྟན་གྱི་རྣམ་པ་ཡིན་པས་ཁྱབ།
གཞི་ཤེས་ཀྱི་རྣམ་པ་ཡིན་ན། གཞི་ཤེས་ཡིན་པས་ཁྱབ་ཟེར་བ་མི་འཐད་དེ། དང་པོ་ལ། ཉན་
ཐོས་མཐོང་ལམ་པའི་རྒྱུད་ཀྱི་སྡུག་བསྔལ་བདེན་པ་རྟག་པ་མེད་པར་མངོན་སུམ་དུ་རྟོགས་པའི་
ཡེ་ཤེས་ ཀྱི་བྱེ་ བྲག་ཆོས་ཅན། དེར་ཐལ། དེའི་ ཕྱིར། མ་གྲུབ་ན། དེར་ཐལ། ཐེག་དམན་
འཕགས་ པའི་ རྒྱུད་ ཀྱི་ གཞི་ ཤེས་ ཀྱི་རྣམ་ པ་ ཉེར་ བདུན་ པོ་ གང་ རུང་ ཡིན་ པའི་ ཕྱིར་ཏེ།
དེའི་རྒྱུད་ཀྱི་གཞི་ཤེས་ཀྱི་རྣམ་པ་ཉེར་བདུན་གྱི་ནང་ཚན་དུ་གྱུར་པའི་རྣམ་པ་དང་པོ་ཡིན་པའི་
ཕྱིར་ཏེ། དེའི་རྒྱུད་ཀྱི་མེད་པའི་རྣམ་པ་གང་ཞིག །གཞི་ཤེས་ཡིན་པའི་ཕྱིར། དང་པོ་མ་གྲུབ་ན།
དེར་ཐལ། ཉན་ཐོས་འཕགས་པའི་རྒྱུད་ཀྱི་མེད་པའི་རྣམ་པ་ཡིན་པའི་ཕྱིར། ཆོས་ཅན་ཡིན་
པའི་ ཕྱིར། རྩ་བར་འདོད་ན། དེ་ཆོས་ཅན། སྐབས་གསུམ་པའི་དངོས་བསྟན་གྱི་ཤེས་རྣམ་
ཡིན་པར་ཐལ། འདོད་ པའི་ཕྱིར། འདོད་ན། ཐེག་ཆེན་གྱི་ལམ་དུ་གྱུར་པའི་ཤེས་རྣམ་ཡིན་
-3
3
༔ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་ཐལ། འདོད་པའི་ཕྱིར། འདོད་མི་ནུས་ཏེ། ཐེག་དམན་གྱི་ལམ་ཡིན་པའི་ཕྱིར་ཏེ། ཉན་
ཐོས་འཕགས་པའི་རྒྱུད་ཀྱི་གང་ཟག་གི་བདག་མེད་རྟོགས་པའི་རྟོགས་རིགས་སུ་གྱུར་པའི་
ལམ་ཡིན་པའི་ཕྱིར་ཏེ། ཆོས་ཅན་ཡིན་པའི་ཕྱིར། གཉིས་པ་ལ། ཐེག་དམན་གྱི་འཕགས་ལམ་
སྔོན་དུ་མ་སོང་བའི་བྱང་སེམས་སྦྱོར་ལམ་པའི་རྒྱུད་ཀྱི་སྡུག་བསྔལ་བདེན་པ་མེད་པར་རྟོགས་
པའི་ཡེ་ཤེས་ཀྱི་བྱེ་བྲག་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། བྱང་སེམས་
སོ་སྐྱེའི་རྒྱུད་ཀྱི་མེད་པའི་རྣམ་པ་སོགས་ཉེར་བདུན་པོ་གང་རུང་ཡིན་པའི་ཕྱིར་ཏེ། དེའི་རྒྱུད་ཀྱི་
མེད་པའི་རྣམ་པ་ཡིན་པའི་ཕྱིར་ཏེ། དེའི་རྒྱུད་ཀྱི་སྡུག་བསྔལ་བདེན་པ་རྟག་པ་མེད་པར་རྟོགས་
པའི་ཡེ་ཤེས་ཀྱི་བྱེ་བྲག་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། གང་ཟག་གི་བདག་
མེད་མངོན་སུམ་དུ་རྟོགས་པའི་མཁྱེན་པ་དང་། གཟུང་བ་ཆོས་ཀྱི་བདག་མེད་མངོན་སུམ་དུ་
རྟོགས་པའི་མཁྱེན་པ་གང་རུང་ཡིན་པར་ཐལ། འདོད་པའི་ཕྱིར། ཁྱབ་སྟེ། འདིར་བསྟན་མེད་
པའི་རྣམ་པ་སོགས་དང་པོ་བཅུ་དྲུག་གང་རུང་ཡིན་ན། གང་ཟག་གི་བདག་མེད་མངོན་སུམ་དུ་
རྟོགས་པའི་རྟོགས་རིགས་ཡིན་དགོས་པ་གང་ཞིག་འདིར་བསྟན་རྨི་ལམ་གྱི་རྣམ་པ་སོགས་ཕྱི་
མ་བཅུ་གཅིག་པོ་གང་རུང་ཡིན་ན། གཟུང་བ་ཆོས་ཀྱི་བདག་མེད་མངོན་སུམ་དུ་རྟོགས་པའི་
རྟོགས་རིགས་ཡིན་དགོས་པའི་ཕྱིར། གོང་དུ་འདོད་མི་ནུས་ཏེ། ཐེག་དམན་གྱི་འཕགས་ལམ་
སྔོན་དུ་མ་སོང་བའི་བྱང་སེམས་སོ་སྐྱེའི་རྒྱུད་ཀྱི་མཁྱེན་པ་ཡིན་པའི་ཕྱིར། གསུམ་པ་ལ། ཐེག་
དམན་གྱི་འཕགས་ལམ་སྔོན་དུ་སོང་བའི་བྱང་སེམས་སྦྱོར་ལམ་པའི་རྒྱུད་ཀྱི་སྡུག་བསྔལ་
བདེན་པ་རྟག་པ་མེད་པར་མངོན་སུམ་དུ་རྟོགས་པའི་ཡེ་ཤེས་ཀྱི་བྱེ་བྲག་ཆོས་ཅན། དེར་ཐལ།
དེའི་ཕྱིར། མ་གྲུབ་ན། དེར་ཐལ། བྱང་སེམས་ཀྱི་རྒྱུད་ཀྱི་གཞི་ཤེས་ཀྱི་རྣམ་པ་ཡིན་པའི་ཕྱིར་
ཏེ༑ བྱང་སེམས་ཀྱི་རྒྱུད་ཀྱི་གཞི་ཤེས་ཀྱི་རྣམ་པ་དང་པོ་ཡིན་པའི་ཕྱིར་ཏེ། དེའི་རྒྱུད་ཀྱི་སྡུག་
བསྔལ་བདེན་པ་རྟག་པར་མེད་པར་མངོན་སུམ་དུ་རྟོགས་པའི་ཡེ་ཤེས་ཀྱི་བྱེ་བྲག་ཡིན་པའི་
- 3 3
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
ཕྱིར། རྩ་བར་འདོད་ན། དེ་ཆོས་ཅན། འཕགས་ལམ་ཡིན་པར་ཐལ། གཞི་ཤེས་ཡིན་པའི་
ཕྱིར། འདོད་མི་ནུས་ཏེ། བྱང་སེམས་སོ་སྐྱེའི་རྒྱུད་ཀྱི་མཁྱེན་པ་ཡིན་པའི་ཕྱིར། དེས་ན་བྱང་
འཕགས་ཀྱི་རྒྱུད་ལ་ཡོད་པའི་མེད་པའི་རྣམ་པ་སོགས་ཉེར་བདུན་ནི། གཞི་ཤེས་ཀྱི་རྣམ་པ་
ཡིན་ཏེ། སྡུག་བསྔལ་བདེན་པ་རྟག་པར་མེད་པར་མངོན་སུམ་དུ་རྟོགས་པའི་ཡེ་ཤེས་ཀྱི་བྱེ་
བྲག་ཡིན་པའི་ཕྱིར། བྱང་སེམས་སོ་སྐྱེའི་རྒྱུད་ལ་ཡོད་པའི་ཉེར་བདུན་ལ་ཐེག་དམན་གྱི་མཐོང་
ལམ་སྔོན་དུ་སོང་བ་དང་མ་སོང་བ་གཉིས་ལས། སོང་བ་མེད་པའི་རྣམ་པ་སོགས་ཉེར་བདུན་
གཞི་ཤེས་ཀྱི་རྣམ་པ་ཡིན་ཏེ། རྒྱུ་མཚན་སྔ་མ་དེའི་ཕྱིར། འོན་ཀྱང་རྣམ་པ་ཕྱི་མ་བཅུ་གཅིག་ལ་
དང་པོ་ཉིད་ནས་རང་རྒྱལ་ལམ་དུ་ཞུགས་པའི་རང་རྒྱལ་གྱི་མཐོང་ལམ་སྔོན་དུ་སོང་ན། གཞི་
ཤེས་ཀྱི་རྣམ་པ་ཡིན་ལ། དེ་སྔོན་དུ་མ་སོང་ན་ཉན་ཐོས་ཀྱི་མཐོང་ལམ་སོགས་སྔོན་དུ་སོང་ཡང་
གཞི་ཤེས་ཀྱི་རྣམ་པ་མ་ཡིན་པ་ཤེས་པར་བྱའོ། །ཐེག་དམན་གྱི་མཐོང་ལམ་སྔོན་དུ་མ་སོང་
བའི་བྱང་སེམས་སོ་སྐྱེའི་རྒྱུད་ཀྱི་མེད་པའི་རྣམ་པ་སོགས་ཉེར་བདུན་ནི་གཞི་ཤེས་ཀྱི་རྣམ་པ་མ་
ཡིན་ཏེ། སྡུག་བསྔལ་བདེན་པ་རྟག་པར་མེད་པར་སོགས་དོན་སྤྱིའི་ཚུལ་གྱིས་རྟོགས་པ་ཡིན་
པའི་ཕྱིར། །
གཉིས་པ་ལམ་ཤེས་ཀྱི་རྣམ་པ་ནི། དེ་ནི་རྣམ་པ་གསུམ་དུ་འདོད་ཅེས་པ་ལས་འཕྲོས་
ནས། ལམ་ཤེས་ཀྱི་རྣམ་པ་རྒྱས་པར་དབྱེ་ན་དུ་ཞེ་ན། དེ་ལ་སུམ་ཅུ་རྩ་དྲུག་ཡོད་དེ། འདོད་
ཆགས་དང་བྲལ་བའི་རྣམ་པ་སོགས་ཀུན་འབྱུང་བདེན་པའི་སྟེང་གི་བརྒྱད་དང་། ཚད་མེད་
པའི་རྣམ་པ་སོགས་ལམ་བདེན་གྱི་སྟེང་གི་བདུན་དང༌། མི་རྟག་པའི་རྣམ་པ་སོགས་སྡུག་
བསྔལ་བདེན་པའི་སྟེང་གི་ལྔ་དང་། ནང་སྟོང་པ་ཉིད་ཀྱི་རྣམ་པ་སོགས་འགོག་བདེན་གྱི་སྟེང་གི་
རྣམ་པ་བཅུ་དྲུག་སྟེ། དེ་དག་སྡོམ་པས་སུམ་ཅུ་རྩ་དྲུག་ཡོད་པའི་ཕྱིར་རོ་ཞེས་པ་ནི། རྒྱུ་དང་
ལམ་དང་སྡུག་བསྔལ་དང་ཞེས་ སོགས་ཚིགས་བཅད་གཅིག་གིས་བསྟན། དེ་ཡང་འདོད་
- 3 4 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆགས་དང་བྲལ་བའི་རྣམ་པ་དང་། ཞི་བའི་རྣམ་པ་དང་། མི་གནས་པའི༔ འདོད་ཆགས་མེད་
པའི༴ ཞེ་སྡང་མེད་པའི་ གཏི་མུག་མེད་པའི= ཉོན་མོངས་མེད་པའི༴ སེམས་ཅན་མེད་པའི་
རྣམ་པ་དང་བརྒྱད་ནི། མཚན་གཞི་རིམ་པ་བཞིན་དུ་བྱང་སེམས་ཀྱི་རྒྱུད་ཀྱི་ལམ་གྱི་འདོད་
ཆགས་དང་བྲལ་བར་རྟོགས་པའི་ཡེ་ཤེས་ཀྱི་བྱེ་བྲག་དང་། ཡུལ་ལ་ཞེན་པའི་ཚུལ་གྱིས་མི་
གནས་པར་རྟོགས་པའི་དང་། སྤྲོས་པ་ཉེ་བར་ཞི་བར་རྟོགས་པའི་དང་། དོན་དམ་པར་འདོད་
ཆགས་མེད་པར་རྟོགས་པའི་དང་། དོན་དམ་པར་ཞེ་སྡང་མེད་པར་རྟོགས་པའི་དང་། དོན་དམ་
པར་གཏི་མུག་མེད་པར་རྟོགས་པའི་དང་། དོན་དམ་པར་ཉོན་མོངས་མེད་པར་རྟོགས་པའི་
དང༌། དོན་དམ་པར་སེམས་ཅན་མེད་པར་རྟོགས་པའི་ཡེ་ཤེས་ཀྱི་བྱེ་བྲག་རྣམས་སོ། །དེ་
བཞིན་དུ་ཚད་མེད་པའི་རྣམ་པ་དང་། མཐའ་གཉིས་དང་མ་འབྲེལ་བའི་རྣམ་པ་དང་། ཐ་མི་
དད་པའི་རྣམ་པ་དང་། མཆོག་ཏུ་འཛིན་པ་མེད་པའི་རྣམ་པ་དང་། རྣམ་པར་མི་རྟོག་པའི་དང་།
གཞལ་དུ་མེད་པའི་དང་། ཆགས་པ་མེད་པའི་རྣམ་པ་དང་བདུན་ནི། མཚན་གཞི་རིམ་པ་
བཞིན་དུ། བྱང་སེམས་ཀྱི་ལམ་གྱིས་སེམས་ཅན་ཚད་མེད་པ་བྱང་ཆུབ་ཀྱི་ལམ་དུ་གོ་སྐབས་
འབྱེད་པར་རྟོགས་པའི་ཡེ་ཤེས་ཀྱི་བྱེ་བྲག་དང་། འཁོར་འདས་ཀྱི་མཐའ་གཉིས་དང་མ་འབྲེལ་
བར་ རྟོགས་པའི་དང་། ཆོས་ ཀུན་ ཆོས་ ཀྱི་དབྱིངས་སུ་ཐ་ མི་ དད་ པར་རྟོགས་པའི་དང་།
ཉན་རང་གི་ས་ལ་མཆོག་ཏུ་འཛིན་པ་མེད་པར་རྟོགས་པའི་དང་། བདག་གཉིས་སུ་རྣམ་པར་མི་
རྟོག་པར་རྟོགས་པའི་དང་། ཆོས་ཉིད་གཞལ་དུ་མེད་པར་རྟོགས་པའི་དང་། གང་ལ་ཡང་
ཆགས་པ་མེད་པར་རྟོགས་པའི་ཡེ་ཤེས་ཀྱི་བྱེ་བྲག་རྣམས་སོ། །དེ་བཞིན་དུ་མི་རྟག་པའི་རྣམ་པ་
དང༌། སྡུག་བསྔལ་བའི་རྣམ་པ་དང་། སྟོང་པའི་དང་། བདག་མེད་པའི་དང་། མཚན་ཉིད་མེད་
པའི་རྣམ་པ་དང་ལྔ་ནི། མཚན་གཞི་རིམ་པ་བཞིན། སྡུག་བསྔལ་བདེན་པ་མི་རྟག་པར་རྟོགས་
པའི་དང་། དེ་སྡུག་བསྔལ་བར་རྟོགས་པའི་དང་། ངོ་བོར་གྱུར་པའི་བདག་མེད་པར་རྟོགས་
- 3
4 ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
པའི་དང་། དོན་གཞན་གྱི་བདག་གིས་སྟོང་པར་རྟོགས་པའི་དང་། དེར་གྱུར་པའི་མཚན་ཉིད་
གང་ཡང་མེད་པར་རྟོགས་པའི་ཡེ་ཤེས་ཀྱི་བྱེ་བྲག་རྣམས་སོ། །དེ་བཞིན་དུ་ནང་སྟོང་པ་ཉིད་ཀྱི་
རྣམ་པ་ནས། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་ཞེས་པའི་བར་བཅུ་དྲུག་ནི། ནང་
སྟོང་པ་ཉིད་སོགས་སྟོང་ཉིད་དེ་དང་དེ་རྟོགས་པའི་ཡུལ་ཅན་གྱི་ཡེ་ཤེས་ཀྱི་བྱེ་བྲག་བྱང་སེམས་
ཀྱི་རྒྱུད་ལ་ཡོད་པ་རྣམས་སོ། །འདིར་ཁ་ཅིག །བྱང་སེམས་ཀྱི་རྒྱུད་ཀྱི་འདོད་ཆགས་དང་བྲལ་
བའི་རྣམ་པ་སོགས་སུམ་ཅུ་རྩ་དྲུག་པོ་གང་རུང་ཡིན་ན། རྒྱུ་དང་ལམ་དང་ཞེས་སོགས་ཀྱི་
དངོས་བསྟན་གྱི་རྣམ་པ་ཡིན་པས་ཁྱབ། འདིར་བསྟན་ལམ་ཤེས་ཀྱི་རྣམ་པ་སོ་དྲུག་པོ་གང་རུང་
ཡིན་ན། ཐེག་ཆེན་གྱི་རྟོགས་རིགས་ཡིན་པས་ཁྱབ། འདོད་ཆགས་དང་བྲལ་བའི་རྣམ་པ་
སོགས་སོ་དྲུག་པོ་གང་རུང་ཡིན་ན། ཐེག་ཆེན་གྱི་ལམ་ཡིན་པས་ཁྱབ་ཟེར་བ་མི་འཐད་དེ།
དང་པོ་ལ། བྱང་སེམས་སོ་སྐྱེའི་རྒྱུད་ཀྱི་འདོད་ཆགས་དང་བྲལ་བར་རྟོགས་པའི་ཡེ་ཤེས་ཀྱི་བྱེ་
བྲག་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། བྱང་སེམས་སོ་སྐྱེའི་རྒྱུད་ཀྱི་
འདོད་ཆགས་དང་བྲལ་བའི་རྣམ་པ་ཡིན་པའི་ཕྱིར། མ་གྲུབ་ན། དེར་ཐལ། བྱང་སེམས་སོ་
སྐྱེའི་རྒྱུད་ཀྱི་འདོད་ཆགས་དང་བྲལ་བའི་རྣམ་པ་ཡོད་པའི་ཕྱིར་ཏེ། འདི་ཉིད་ལས། དེ་ལྟར་སོ་
དྲུག་པོ་བྱང་སེམས་སོ་སྐྱེའི་རྒྱུད་ལ་ཡོད་པ་རྣམས་འདོད་ཆགས་དང་བྲལ་བའི་རྣམ་པ་སོགས་
དོན་སྤྱིའི་ཚུལ་གྱིས་རྟོགས་པ་ཡིན་གྱི། མངོན་སུམ་དུ་མ་རྟོགས་པས་ལམ་ཤེས་ཀྱི་རྣམ་པ་
དངོས་མ་ཡིན་ལ། ཞེས་གསུངས་པ་འཐད་པའི་ཕྱིར། རྩ་བར་འདོད་ན། དེ་ཆོས་ཅན། ལམ་
ཤེས་ཀྱི་རྣམ་པ་སོ་དྲུག་པོ་གང་རུང་ཡིན་པར་ཐལ། འདོད་པའི་ཕྱིར། འདོད་ན། ལམ་ཤེས་
ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། བྱང་སེམས་སོ་སྐྱེའི་རྒྱུད་ཀྱི་མཁྱེན་པ་
ཡིན་པའི་ཕྱིར། གཉིས་པ་ལ། བྱང་སེམས་མཐོང་ལམ་པའི་རྒྱུད་ཀྱི་སྡུག་བསྔལ་བདེན་པ་རྟག་
པ་མེད་པར་རྟོགས་པའི་ཡེ་ཤེས་ཀྱི་བྱེ་བྲག་ཆོས་ཅན། དེར་ཐལ། དེའི་ཕྱིར། མ་གྲུབ་ན།
.：
34 ? -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེར་ཐལ། ལྔ་དང་བཅུ་དྲུག་ཅེས་བསྒྲགས་སོ་ཞེས་པའི་དངོས་བསྟན་གྱི་རྣམ་པ་དང་པོ་ཡིན་
པའི་ཕྱིར་ཏེ། འདིའི་ཐད་ཀྱི་འགྲེལ་པ་དོན་གསལ་ལས། མི་རྟག་པ་དང་སྡུག་བསྔལ་བ་དང་།
སྟོང་པ་དང་། བདག་མེད་པའི་རྣམ་པ་དང་། ཞེས་སོགས་ཀྱི་དངོས་བསྟན་གྱི་རྣམ་པ་དང་པོ་
ཡིན་ པའི་ ཕྱིར་ཏེ། མི་རྟག་ པ་ དང་ ཞེས་ པའི་དངོས་ བསྟན་ གྱི་ རྣམ་ པ་ ཡིན་པའི་ཕྱིར་ཏེ།
བྱང་འཕགས་ཀྱི་རྒྱུད་ཀྱི་སྡུག་བསྔལ་བདེན་པ་མི་རྟག་པར་རྟོགས་པའི་ཡེ་ཤེས་ཀྱི་བྱེ་བྲག་ཡིན་
པའི་ཕྱིར་ཏེ། བྱང་འཕགས་ཀྱི་རྒྱུད་ཀྱི་སྡུག་བསྔལ་བདེན་པ་རྟག་པ་མེད་པར་རྟོགས་པའི་ཡེ་
ཤེས་ཀྱི་བྱེ་བྲག་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཐེག་ཆེན་གྱི་རྟོགས་རིགས་མ་
ཡིན་པར་ཐལ། ཉན་ཐོས་ཀྱི་རྟོགས་རིགས་ཡིན་པའི་ཕྱིར་ཏེ། ལྔ་དང་ཞེས་པའི་དངོས་བསྟན་
གྱི་རྣམ་པ་དང་པོ་བཞི་པོ་གང་རུང་ཡིན་པའི་ཕྱིར། ཁྱབ་སྟེ། ལྔ་དང་ཞེས་པའི་དངོས་བསྟན་གྱི་
དང་པོ་བཞི་དང་། མེད་པའི་རྣམ་པ་ནས་བཟུང་སྟེ་ཞེས་པའི་དངོས་བསྟན་གྱི་དང་པོ་བཞི་རིམ་
བཞིན་དོན་གཅིག་པའི་ཕྱིར། གསུམ་པ་ལ། རང་རྒྱལ་གྱི་རིགས་ཅན་མཐོང་ལམ་པའི་རྒྱུད་ཀྱི་
འདོད་ཆགས་དང་བྲལ་བར་རྟོགས་པའི་ཡེ་ཤེས་ཀྱི་བྱེ་བྲག་ཆོས་ཅན། དེར་ཐལ། དེའི་ཕྱིར།
མ་གྲུབ་ན། དེར་ཐལ། ཀུན་འབྱུང་བདེན་པའི་སྟེང་གི་འདོད་ཆགས་དང་བྲལ་བའི་རྣམ་པ་
སོགས་བརྒྱད་པོ་གང་རུང་ཡིན་པའི་ཕྱིར་ཏེ། དེའི་སྟེང་གི་འདོད་ཆགས་དང་བྲལ་བའི་རྣམ་པ་
ཡིན་པའི་ཕྱིར་ཏེ། འཕགས་པ་འོག་མའི་རྒྱུད་ཀྱི་འདོད་ཆགས་དང་བྲལ་བར་རྟོགས་པའི་ཡེ་
ཤེས་ཀྱི་བྱེ་བྲག་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཐེག་ཆེན་གྱི་ལམ་མ་ཡིན་
པར་ཐལ། ཐེག་དམན་གྱི་ལམ་ཡིན་པའི་ཕྱིར་ཏེ། རང་རྒྱལ་གྱི་རིགས་ཅན་སློབ་པའི་རྒྱུད་ཀྱི་
ཡེ་ཤེས་ཀྱི་བྱེ་བྲག་ཡིན་པའི་ཕྱིར། དེས་ན་བདེན་བཞི་གང་རུང་གི་སྟེང་དུ་ལམ་གྱི་གནས་
ལུགས་མངོན་སུམ་དུ་རྟོགས་པའི་བྱང་འཕགས་ཀྱི་མཁྱེན་པ་སྐབས་བཞི་པའི་དངོས་བསྟན་གྱི་
ལམ་ཤེས་ཀྱི་རྣམ་པའི་མཚན་ཉིད། མཚན་གཞི་ནི། བྱང་འཕགས་ཀྱི་རྒྱུད་ཀྱི་འདོད་ཆགས་
- }
1
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
བྲལ་བའི་རྣམ་པ་སོགས་སོ་དྲུག །རྟོགས་རིགས་ནི་སྔར་གཞི་ཤེས་ཀྱི་རྣམ་པ་ཉེར་བདུན་ཐེག་
དམན་གྱི་རྟོགས་རིགས་སུ་བཞག་ཀྱང་། འདི་ལ་ཐེག་པ་གསུམ་ཀའི་རྟོགས་རིགས་ཡོད་དེ།
ཀུན་འབྱུང་བདེན་པའི་སྟེང་གི་འདོད་ཆགས་དང་བྲལ་བའི་རྣམ་པ་སོགས་བརྒྱད་ནི། སྔར་
གཞི་ཤེས་ཀྱི་རྣམ་པའི་སྐབས་སུ་དབྱེ་བའི་ལམ་བདེན་གྱི་སྟེང་གི་ལམ་གསུམ་པའི་རྣམ་པ་དང་
པོ་དང་དོན་གཅིག་པས། ཀུན་ནས་ཉོན་མོངས་ཀྱི་གཟུང་བ་རང་བཞིན་མེད་པར་རྟོགས་པའི་
རྟོགས་རིགས་ཡིན་པའི་རྒྱུ་མཚན་གྱིས་རང་རྒྱལ་གྱི་རྟོགས་རིགས་དང་། སྡུག་བསྔལ་བདེན་
པའི་སྟེང་གི་རྣམ་པ་དང་པོ་བཞི་མི་རྟག་སོགས་བཞི་རྟོགས་པའི་ལྡོག་པ་ནས་བསྟན་པས། ཉན་
ཐོས་ཀྱི་རྟོགས་རིགས་དང་། ལྷག་མ་གཞན་རྣམས་ཐེག་ཆེན་གྱི་རྟོགས་རིགས་ཡིན་ནོ། །མི་
རྟག་པའི་རྣམ་པ་སོགས་སྔར་གཞི་ཤེས་ཀྱི་རྣམ་པར་བསྟན་ཟིན་པ་དང༌། ཟློས་པའི་སྐྱོན་མེད་
དེ༑ སྔར་གཞི་ཤེས་ཀྱི་རྣམ་པའི་ལྡོག་པ་ནས་བསྟན། འདིར་ལམ་ཤེས་ཀྱི་རྣམ་པའི་ལྡོག་པ་
ནས་བསྟན་པའི་ཕྱིར། གཞན་དུ་ན་ཐེག་དམན་གྱི་རྟོགས་རིགས་སུ་གྱུར་པའི་ཐེག་ཆེན་གྱི་
མཐོང་ལམ་རྣམས་སྐབས་གཉིས་པར་བསྟན་ཟིན་པས། སླར་སྐབས་གསུམ་པར་བསྟན་པ་ལ་
ཡང་ཟློས་པའི་སྐྱོན་ཡོད་པར་འགྱུར་རོ། །དེ་ལྟར་ན་ཀུན་འབྱུང་བདེན་པའི་སྟེང་གི་རྣམ་པ་
བརྒྱད་དང་། སྡུག་བསྔལ་བདེན་པའི་སྟེང་གི་རྣམ་པ་དང་པོ་བཞི་བྱང་སེམས་སོ་སྐྱེའི་རྒྱུད་ལ་
ཡོད་པ་རྣམས་ལ། ཉན་རང་གི་མཐོང་ལམ་སྔོན་དུ་སོང་མ་སོང་གི་ཁྱད་པར་ལས་འདོད་ཆགས་
དང་བྲལ་བའི་རྣམ་པ་ལ་སོགས་དོན་སྤྱིའི་ཚུལ་གྱིས་རྟོགས་པ་དང་། མངོན་སུམ་དུ་རྟོགས་པ་
གཉིས་ཡོད་པར་ཁས་ལེན་དགོས་ལ། འོན་ཀྱང་མངོན་སུམ་དུ་རྟོགས་པ་དེ་རང་ཡང་ལམ་
ཤེས་ཀྱི་རྣམ་པ་མ་ཡིན་ཏེ། འདིར་བསྟན་ལམ་ཤེས་ཀྱི་རྣམ་པ་སོ་དྲུག་པོ་གང་རུང་ཡིན་ན།
བྱང་འཕགས་ཀྱི་རྒྱུད་ཀྱི་མཁྱེན་པ་ཡིན་པས་ཁྱབ་པའི་ཕྱིར།
གསུམ་པ་རྣམ་མཁྱེན་གྱི་རྣམ་པ་ནི། དེ་ནི་རྣམ་པ་གསུམ་དུ་འདོད། །ཅེས་པ་ལས་
ཐ3 4 4 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཕྲོས་ནས། རྣམ་མཁྱེན་གྱི་རྣམ་པ་ལ་རྒྱས་པར་དབྱེ་ན་དུ་ཞེ་ན། དེ་ཆོས་ཅན། ཁྱོད་ལ་དབྱེ་ན་
བརྒྱད་དང་བཅུ་ཡོད་དེ། ལུས་དྲན་པ་ཉེར་བཞག་གི་རྣམ་པ་སོགས་སློབ་མ་ཉན་ཐོས་དང་ཐུན་
མོང་གི་རྣམ་པ་སོ་བདུན་དང་། རྣམ་པར་ཐར་པའི་སྒོ་སྟོང་པ་ཉིད་ཀྱི་རྣམ་པ་སོགས་བྱང་སེམས་
དང་ཐུན་མོང་བའི་རྣམ་པ་སུམ་ཅུ་རྩ་བཞི་དང་། གནས་དང་གནས་མ་ཡིན་མཁྱེན་པའི་སྟོབས་
ཀྱི་རྣམ་པ་སོགས་སུམ་ཅུ་རྩ་དགུ་སྟེ། བརྒྱ་དང་བཅུར་ཡོད་པའི་ཕྱིར་ཞེས་པ་ནི། དྲན་པ་ཉེར་
བཞག་ནས་བཟུང་སྟེ། ཞེས་པ་ནས། སུམ་ཅུ་རྩ་དགུ་དག་ཏུ་བཞེད། །ཅེས་པའི་བར་གྱིས་
བསྟན། འདིར་བསྟན་རྣམ་མཁྱེན་གྱི་རྣམ་པའི་མཚན་ཉིད་ནི། ལམ་བདེན་གྱི་སྟེང་གི་རྣམ་པའི་
གནས་ལུགས་མངོན་སུམ་དུ་རྟོགས་པ་མཐར་ཐུག་པའི་ཡེ་ཤེས་ཀྱི་འཛིན་སྟངས་སོ། །ཐུན་
མོང་བ་དང་ཐུན་མོང་མ་ཡིན་པའི་རྣམ་མཁྱེན་གྱི་རྣམ་པའི་མཚན་ཉིད་ནི་རིམ་པ་བཞིན།
རྣམ་མཁྱེན་གྱི་རྣམ་པ་གང་ཞིག །སེམས་ཅན་གྱི་རྟོགས་རིགས་སུ་གྱུར་པ་དང་། སངས་རྒྱས་
ཀྱི་རྟོགས་རིགས་སུ་གྱུར་པའོ། །ཉན་ཐོས་དང་ཐུན་མོང་བའི་རྣམ་མཁྱེན་གྱི་རྣམ་པ་དང་།
བྱང་སེམས་དང་ཐུན་མོང་བའི་རྣམ་མཁྱེན་གྱི་རྣམ་པའི་ཁྱད་པར་ནི། རྣམ་མཁྱེན་གྱི་རྣམ་པ་
གཞིར་བཞག་ལ་སྔ་མ་ཉན་ཐོས་ཀྱི་རྟོགས་རིགས་དང་། ཕྱི་མ་བྱང་སེམས་ཀྱི་རྟོགས་རིགས་
ཡིན་ནོ། །རྣམ་པ་བརྒྱ་དང་བཅུ་པོ་འདི་དག་བདེན་བཞི་གང་གི་རྣམ་པ་ཡིན་སྙམ་ན། ལམ་
བདེན་འབའ་ཞིག་སྟེང་གི་རྣམ་པ་ཡིན་ཏེ། ལམ་གྱི་བདེན་པའི་ཞེས་གསུངས་པའི་ཕྱིར།
ཉན་ཐོས་དང་ཐུན་མོང་བའི་སུམ་ཅུ་རྩ་བདུན་ནི། སངས་རྒྱས་སའི་ལུས་དྲན་པ་ཉེར་བཞག་གི།
ཚོར་བ་དྲན་པ་ཉེར་བཞག་གི །སེམས་དྲན་པ་ཉེར་བཞག་གི །ཆོས་དྲན་པ་ཉེར་བཞག་གི་རྣམ་
པ༑ མི་དགེ་བ་སྐྱེས་པ་སྤོང་བའི་ཡང་དག་སྤོང་བའི་རྣམ་པ། མི་དགེ་བ་མ་སྐྱེས་པ་མི་བསྐྱེད་
པའི་ཡང་དག་སྤོང་བའི། དགེ་བ་སྐྱེས་པ་འཕེལ་བའི་ཡང་དག་སྤོང་བའི་དགེ་བ་མ་སྐྱེས་པ་
བསྐྱེད་ པའི་ ཡང་ དག་ སྤོང་བའི་རྣམ་ པ་དང་། འདུན་པའི= བརྩོན་འགྲུས་ ཀྱི༴ སེམས་ ཀྱི༔
- 3
4
5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༦ ༨
སྤྱོད་པའི་རྫུ་འཕྲུལ་གྱི་རྐང་པའི་རྣམ་པ། དད་པའི་དབང་པོའི། བརྩོན་འགྲུས་ཀྱི་དྲན་པའི་ཏིང་
ངེ་འཛིན་གྱི་ཤེས་རབ་ཀྱི་དབང་པོའི་རྣམ་པ། དད་པའི་སྟོབས་ཀྱི་བརྩོན་འགྲུས་ཀྱི༔ དྲན་པའི་
ཏིང་ངེ་འཛིན་གྱི= ཤེས་རབ་ཀྱི་སྟོབས་ཀྱི་རྣམ་པ། དྲན་པ་ཡང་དགཌ ཆོས་རབ་ཏུ་རྣམ་པར་
འབྱེད་པ་བརྩོན་འགྲུས་ཡང་དག །ཤིན་ཏུ་སྦྱངས་པ་ཏིང་ངེ་འཛིན་བཏང་སྙོམས་ཡང་དག་བྱང་
ཆུབ་ཀྱི་ཡན་ལག་གི་རྣམ་པ། ཡང་དག་པའི་ལྟ་བའི། ཡང་དག་པའི་རྟོག་པའི། ཡང་དག་པའི་
ངག་གི་ཡང་དག་པའི་ལས་ཀྱི་མཐའི། ཡང་དག་པའི་འཚོ་བའི། ཡང་དག་པའི་རྩོལ་བའི།
ཡང་དག་པའི་དྲན་པའི། ཡང་དག་པའི་ཏིང་ངེ་འཛིན་གྱི་རྣམ་པ་རྣམས་སོ། །དེ་བཞིན་དུ་བྱང་
སེམས་དང་ཐུན་མོང་གི་སུམ་ཅུ་རྩ་བཞི་ནི། སྡེ་ཚན་དྲུག་ལས་གཉེན་པོའི་ལམ་ནི། སངས་
རྒྱས་སའི་རྣམ་པར་ཐར་པའི་སྒོ་སྟོང་པ་ཉིད་ཀྱི་ཏིང་ངེ་འཛིན། མཚན་མ་མེད་པའི་ཏིང་ངེ་
འཛིན། སྨོན་ པ་ མེད་ པའི་ ཏིང་ ངེ་ འཛིན་ དང༌ གསུམ། སྤྲུལ་ པའི་ལམ་ནི། གཟུགས་ཅན་
གཟུགས་ལ་ལྟ་བའི་རྣམ་ཐར། གཟུགས་མེད་གཟུགས་ལ་ལྟ་བའི་རྣམ་ཐར། སྡུག་པའི་རྣམ་
ཐར་དང་གསུམ། མཐོང་ཆོས་ལ་བདེ་བར་གནས་པའི་ལམ་ནི། ནམ་མཁའ་མཐའ་ཡས་སྐྱེ་
མཆེད་ཀྱི། རྣམ་ཤེས་མཐའ་ཡས་སྐྱེ་མཆེད་ཀྱི། ཅི་ཡང་མེད་པའི་སྐྱེ་མཆེད་ཀྱི། ཡོད་མིན་མེད་
མིན་གྱི་སྐྱེ་མཆེད་ཀྱི་རྣམ་ཐར། འགོག་པའི་རྣམ་ཐར་དང་ལྔ། འཇིག་རྟེན་ལས་འདས་པའི་
ལམ་ནི། བསམ་གཏན་བཞིའི་སྙོམས་འཇུག །གཟུགས་མེད་བཞིའི་སྙོམས་འཇུག །འགོག་
པའི་སྙོམས་འཇུག་དང་དགུ། སྤོང་བའི་ལམ་ནི། ཡུལ་བདེན་བཞིའི་ཆོས་ཉིད་རྟོགས་པའི་
ལྡོག་པ་བཞིར་ཕྱེ་བས། སྡུག་བསྔལ་བདེན་པའི་ཆོས་ཉིད་རྟོགས་པའི་སྤོང་བའི་ལམ་སོགས་
བཞི་དང་། དྲུག་པ་སངས་རྒྱས་ཉིད་ཀྱི་ལམ་ནི། སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་བཅུ་
སྟེ༑ དེ་དག་བསྡོམས་པས་སུམ་ཅུ་རྩ་བཞི་འབྱུང་བ་རྣམས་སོ། །ཐུན་མོང་མ་ཡིན་པའི་རྣམ་
མཁྱེན་གྱི་རྣམ་པ་སུམ་བཅུ་རྩ་དགུ་ནི། གནས་དང་གནས་མ་ཡིན་པར་མཁྱེན་པའི་སྟོབས་ཀྱི་
-
，
G -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པ་དང་། ལས་ཀྱི་རྣམ་པར་སྨིན་པ་མཁྱེན་པའི= མོས་པ་སྣ་ཚོགས་མཁྱེན་པའི༴ འཇིག་
རྟེན་གྱི་ཁམས་དུ་མ་མཁྱེན་པའི༴ དབང་པོ་མཆོག་དང་མཆོག་མ་ཡིན་པ་མཁྱེན་པའི། ཐམས་
ཅད་དུ་འགྲོ་བའི་ལམ་མཁྱེན་པའི། ཀུན་ནས་ཉོན་མོངས་པ་དང་རྣམ་བྱང་མཁྱེན་པའི། སྔོན་
གྱི་གནས་རྗེས་སུ་དྲན་པ་མཁྱེན་པའི། འཆི་འཕོ་བ་དང་སྐྱེ་བ་མཁྱེན་པའི། ཟག་པ་ཟད་པའི་
སྟོབས་ཀྱི་རྣམ་པ་བཅུ་དང་། རང་དོན་རྟོགས་པ་ཕུན་ཚོགས་བརྙེས་པར་ཞལ་གྱིས་བཞེས་པ་
ལ་དང་། རང་དོན་སྤངས་པ་ཕུན་ཚོགས་བརྙེས་པས་ཞལ་གྱིས་བཞེས་པ་ལ་དང་། གཞན་དོན་
དུ་འདོད་ཆགས་ལ་སོགས་པའི་ཉོན་མོངས་སྤངས་ཕྱིར་སྟོན་པ་ལ་དབང་། གཞན་དོན་དུ་ཐེག་
པ་གསུམ་གྱི་ངེས་འབྱུང་གི་ལམ་སྟོན་པ་ལ་མི་འཇིགས་པའི་རྣམ་པ་བཞི་དང་། ཆོས་དང་།
དོན་དང་། ཚིག་དང་སྤོབས་པ་སོ་སོ་ཡང་དག་པར་རིག་པའི་རྣམ་པ་བཞི་དང་། འཁྲུལ་བ་མི་
མངའ་བའི་མ་འདྲེས་པའི་རྣམ་པ་དང་། ཅ་ཅོ་མི་མངའ་བའི་དང་། དྲན་པ་ཉམས་པ་མི་མངའ་
བའི་དང་། ཐུགས་མཉམ་པར་མ་བཞག་པ་མི་མངའ་བའི་དང་། ཐ་དད་པ་ཉིད་ཀྱི་འདུ་ཤེས་མི་
མངའ་བའི་དང་། སོ་སོར་མ་བརྟགས་པའི་བཏང་སྙོམས་མི་མངའ་བའི་མ་འདྲེས་པའི་རྣམ་པ་
སྟེ་ སྤྱོད་ པའི་ དབང་ དུ་ བྱས་ པ་དྲུག་ དང་། འདུན་ པ་ ལས་ཉམས་པ་མི་མངའ་བའི་དང་།
བརྩོན་འགྲུས་ ལས༴ དྲན་ པ་ལས༔ ཏིང་འཛིན་ལས༔ ཤེས་ རབ་ལས༴ རྣམ་པར་གྲོལ་བ་
ལས་ ཉམས་པ་མི་མངའ་བའི་རྣམ་ པ་སྟེ་རྟོག་ པ་མ་འདྲེས་པ་དྲུག །སྐུ་དང་། གསུང་དང་།
ཐུགས་ཀྱི་ཕྲིན་ལས་ཀྱི་རྣམ་པ་སྟེ། ཕྲིན་ལས་མ་འདྲེས་པ་གསུམ་དང་། འདས་པ་དང་། མ་
འོངས་པ་དང་། ད་ལྟ་བ་ལ་ཆགས་ཐོགས་མེད་པའི་ཡེ་ཤེས་ཀྱི་རྣམ་པ་གསུམ་སྟེ། ཡེ་ཤེས་མ་
འདྲེས་པ་གསུམ་དང་བཅས་པས་མ་འདྲེས་པའི་ཆོས་བཅོ་བརྒྱད་ཡིན་ལ་སོ་དྲུག་དང་སོ་བདུན་
པ་དེ་བཞིན་ཉིད་ཀྱི་རྣམ་པ་ནི། ཆོས་ཉིད་ཇི་ལྟ་བ་མངོན་སུམ་དུ་རྟོགས་པ་མཐར་ཐུག་པའི་ཡེ་
ཤེས་ཀྱི་བྱེ་བྲག་དང་། སོ་བརྒྱད་པ་རང་བྱུང་གི་རྣམ་པ་ནི། ཆོས་ཅན་ཇི་སྙེད་པའི་དབྱེ་བ་
-3 4
༼-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
ཐམས་ཅད་མངོན་སུམ་དུ་རྟོགས་པ་མཐར་ཐུག་པའི་ཡེ་ཤེས་ཀྱི་བྱེ་བྲག་དང་། སོ་དགུ་པ་
སངས་རྒྱས་ཉིད་ཀྱི་རྣམ་པ་ནི། ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་
བྱང་ཆུབ་པར་རྟོགས་པའི་ཡེ་ཤེས་ཀྱི་བྱེ་བྲག་ལ་འཇོག་ཅིང་། དེ་ལྟར་ན་སུམ་ཅུ་རྩ་དགུའོ། །
དེས་ན་འདིར་བཤད་པའི་རྣམ་པ་བརྒྱ་དང་བདུན་ཅུ་རྩ་གསུམ་ནི་སྒོམ་བྱ་དོན་རྣམ་དང་། ཤེས་
རྣམ་གཉིས་ལས། ཤེས་རྣམ་ཡིན་ཏེ། མཁྱེན་པ་གསུམ་པོ་གང་རུང་གི་རྣམ་པ་ཡིན་པའི་ཕྱིར་
ཏེ༑ དེ་སྐད་དུ་ཡུམ་དོན་ལས། རྣམ་པ་བརྒྱད་དང་བདུན་ཅུ་གསུམ། །ཤེས་རྣམ་ཡིན་པར་
བྱམས་པས་བཞེད། །ཤེས་བྱ་ཀུན་རིག་གསུང་གི་སྟེ། །བསོད་ནམས་སེངྒེས་དེ་ལྟར་གོ །ཞེས་
གསུངས་སོ། །སྤྱིར་བསྒོམ་བྱའི་དོན་རྣམ་དང་། ཤེས་རྣམ་གྱི་ཁྱད་པར་ནི། སྒོམ་བྱར་གྱུར་པའི་
ཡུལ་དང་། ཡུལ་ཅན་གྱི་ཁྱད་པར་ཡིན་པས། གང་ཟག་གི་བདག་མེད་དང་། ཆོས་ཀྱི་བདག་
མེད་རྣམས་ནི་བསྒོམ་བྱ་དོན་རྣམ་དང་། གང་ཟག་གི་བདག་མེད་རྟོགས་པའི་དང་། ཆོས་ཀྱི་
བདག་མེད་རྟོགས་པའི་རྟོགས་རིགས་རྣམས་ནི། སྒོམ་བྱ་ཤེས་རྣམ་ཡིན་ནོ། །འདིར་ཁ་ཅིག།
སྒོམ་བྱ་ཤེས་རྣམ་ཡིན་ན། རྣམ་པ་ཞེས་བྱ་མཚན་ཉིད་དེ། ཞེས་པའི་དངོས་བསྟན་གྱི་ཤེས་རྣམ་
ཡིན་པས་ཁྱབ། ཐེག་ཆེན་གྱི་བསྒོམ་བྱ་ཤེས་རྣམ་ཡིན་ན། རྣམ་པ་སྦྱོར་བ་བཅས་རྣམས་དང་།
ཞེས་པའི་དངོས་བསྟན་གྱི་རྣམ་པ་ཡིན་པས་ཁྱབ། སངས་རྒྱས་འཕགས་པའི་རྒྱུད་ཀྱི་བྱང་
ཕྱོགས་སོ་བདུན་པོ་གང་རུང་ཡིན་ན། སུམ་ཅུ་བདུན་དང་ཞེས་པའི་དངོས་བསྟན་གྱི་སོ་བདུན་
པོ་གང་རུང་ཡིན་པས་ཁྱབ་ཟེར་བ་མི་འཐད་དེ། དང་པོ་ལ། ཉན་ཐོས་མཐོང་ལམ་པའི་རྒྱུད་ཀྱི་
གང་ཟག་གི་བདག་མེད་རྟོགས་པའི་མཁྱེན་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན།
དེར་ཐལ། ཐེག་དམན་གྱི་བསྒོམ་བྱ་འགྱུར་པའི་ཤེས་རྣམ་ཡིན་པའི་ཕྱིར་ཏེ། ཐེག་དམན་སློབ་
པའི་རྒྱུད་ཀྱི་གཞི་ཤེས་ཡིན་པའི་ཕྱིར་ཏེ། ཐེག་དམན་གྱི་མཐོང་སྒོམ་གང་རུང་ཡིན་པའི་ཕྱིར།
རྩ་བར་འདོད་ན། དེ་ཆོས་ཅན། ཐེག་ཆེན་གྱི་ཤེས་རྣམ་ཡིན་པ་ཐལ། འདོད་པའི་ཕྱིར། འདོད་
- 3 4
8-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན༑ ཐེག་ཆེན་གྱི་ལམ་ཡིན་པར་ཐལ། འདོད་པའི་ཕྱིར། གཉིས་པ་ལ། དམན་ལམ་སྔོན་དུ་མ་
སོང་བའི་བྱང་སེམས་སྦྱོར་ལམ་པའི་རྒྱུད་ཀྱི་ཀུན་ནས་ཉོན་མོངས་ཀྱི་གཟུང་བ་རང་བཞིན་མེད་
པར་རྟོགས་པའི་ རིགས་སུ་གྱུར་པའི་མཁྱེན་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན།
དེར་ཐལ། ཐེག་ཆེན་སོ་སྐྱེའི་རྒྱུད་ཀྱི་བསྒོམ་བྱ་ཤེས་རྣམ་ཡིན་པའི་ཕྱིར་ཏེ། དེའི་རྒྱུད་ཀྱི་མེད་
པའི་རྣམ་པ་སོགས་ཉེར་བདུན་པོ་གང་རུང་ཡིན་པའི་ཕྱིར་ཏེ། དེའི་རྒྱུད་ཀྱི་ཀུན་ནས་ཉོན་
མོངས་མེད་པའི་རྣམ་པ་ཡིན་པའི་ཕྱིར་ཏེ། དེའི་རྒྱུད་ཀྱི་ཀུན་ནས་ཉོན་མོངས་ཀྱི་གཟུང་བ་རང་
བཞིན་མེད་པར་རྟོགས་པའི་རྟོགས་རིགས་ཡིན་པའི་ཕྱིར། རྩ་བར་འདོད་ན། དེ་ཆོས་ཅན།
རྣམ་པ་ཞེས་བྱ་མཚན་ཉིད་དེ། ཞེས་སོགས་ཀྱི་དངོས་བསྟན་གྱི་རྣམ་པ་ཡིན་པར་ཐལ། འདོད་
པའི་ཕྱིར། འདོད་ན། ཐེག་ཆེན་གྱི་གང་ཟག་གི་རྒྱུད་ཀྱི་གཞི་ཤེས་ཀྱི་རྣམ་པ་སོགས་གསུམ་པོ་
གང་རུང་ཡིན་པར་ཐལ། འདོད་པའི་ཕྱིར། འདོད་ན། དེ་མ་ཡིན་པར་ཐལ། བདག་མེད་དོན་
སྤྱིའི་ཚུལ་གྱིས་རྟོགས་པའི་ཤེས་རྣམ་ཡིན་པའི་ཕྱིར་ཏེ། དམན་ལམ་སྔོན་དུ་མ་སོང་བའི་བྱང་
སེམས་སྦྱོར་ལམ་པའི་རྒྱུད་ཀྱི་རྟོགས་རིགས་ཡིན་པའི་ཕྱིར་ཏེ། དེའི་རྒྱུད་ཀྱི་གཟུང་བ་ཆོས་ཀྱི་
བདག་མེད་རྟོགས་པའི་རྟོགས་རིགས་ཡིན་པའི་ཕྱིར་ཏེ། ཆོས་ཅན་ཡིན་པའི་ཕྱིར། གསུམ་པ་
ལ༑ ཤཱཀྱ་ཐུབ་པའི་རྒྱུད་ཀྱི་ཡང་དག་པའི་ལྟ་བར་གྱུར་པའི་སངས་རྒྱས་ཀྱི་རྟོགས་རིགས་ཆོས་
ཅན། དེར་ཐལ། དེའི་ཕྱིར་མ་གྲུབ་ན། དེར་ཐལ། སངས་རྒྱས་འཕགས་པའི་རྒྱུད་ཀྱི་འཕགས་
ལམ་ཡན་ལག་བརྒྱད་པོ་གང་རུང་ཡིན་པའི་ཕྱིར་ཏེ། དེའི་རྒྱུད་ཀྱི་ཡང་དག་པའི་ལྟ་བ་ཡིན་
པའི་ཕྱིར། རྩ་བར་འདོད་ན། དེ་ཆོས་ཅན། ཉན་ཐོས་དང་ཐུན་མོང་བའི་རྣམ་མཁྱེན་གྱི་རྣམ་པ་
ཡིན་པར་ཐལ། འདོད་ པའི་ཕྱིར། འདོད་ན། ཉན་ཐོས་ཀྱི་རྟོགས་རིགས་སུ་གྱུར་པའི་རྣམ་
མཁྱེན་ཡིན་པར་ཐལ། འདོད་པའི་ཕྱིར། འདོད་ན། དེ་མ་ཡིན་པར་ཐལ། སངས་རྒྱས་ ཀྱི་
རྟོགས་རིགས་སུ་གྱུར་པའི་རྣམ་མཁྱེན་ཡིན་པའི་ཕྱིར། ཆོས་ཅན་ཡིན་པའི་ཕྱིར། གལ་ཏེ་རྩོད་
- 3 .1 ,



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
གཞི་དེ་མེད་དོ་ཞེ་ན། དེ་ཡོད་པར་ཐལ། སངས་རྒྱས་སའི་བྱང་ཕྱོགས་སོ་བདུན་པོ་རེ་རེ་ལ་
ཐེག་པ་གསུམ་གྱི་རྟོགས་རིགས་ཚང་བར་ཡོད་པའི་ཕྱིར་ཏེ། སངས་རྒྱས་སའི་བྱང་ཕྱོགས་སུ་
གྱུར་པའི་ཐེག་ཆེན་གྱི་རྟོགས་རིགས་ མེད་པ་ལ་ལུང་རིགས་ཀྱི་ཤེས་བྱེད་མེད་པའི་ཕྱིར།
གཞན་དུ་ན་སྟོབས་བཅུ་དང་། མི་འཇིགས་པ་བཞི་ལ་ སོགས་པ་ཡང་སངས་རྒྱས་ཀྱི་རྟོགས་
རིགས་ཁོ་ནར་ཐལ། སྔ་མ་དེ་དང་རྒྱུ་མཚན་མཚུངས་པའི་ཕྱིར། འདོད་ན། སངས་རྒྱས་ཀྱི་
སར་རྟོགས་རིགས་གསུམ་ཀ་ཚང་བའི་མཁྱེན་པ་བྱེ་བྲག་པ་མི་རྙེད་པར་འགྱུར་རོ། །དེས་ན་
སངས་རྒྱས་སའི་ལུས་དྲན་པ་ཉེར་བཞག་གི་རྣམ་པ་སོགས་སུམ་ཅུ་རྩ་བདུན་པོ་ཉན་ཐོས་དང་
ཐུན་མོང་བའི་རྣམ་མཁྱེན་གྱི་རྣམ་པ་ཡིན་གྱིས། རྣམ་པ་མ་སྦྱར་བར། དེ་དང་དེ་ཅི་ཙམ་དེར་
ཁས་བླངས་ན་རྫས་སྤྱིའི་སྐྱོན་འབྱུང་ལ། དེ་བཞིན་དུ་སྟོབས་བཅུ་དང་། མི་འཇིགས་པ་བཞི་
སོགས་ལ་ཡང་རྣམ་པར་སྦྱར་ནས་ཐུན་མོང་མ་ཡིན་པའི་རྣམ་པར་འཇོག་པ་ཡིན་གྱིས། མ་
སྦྱར་ན་རྫས་སྤྱིར་འགྱུར་ཏེ། དེ་དག་ཀུན་ལ་ཐེག་པ་གསུམ་གྱི་རྟོགས་རིགས་ཚང་བར་ཡོད་
པས་སོ། །རྒྱུ་མཚན་དེའི་ཕྱིར་ན། འགྲེལ་པ་དོན་གསལ་ལས། དྲན་པ་ཉེ་བར་བཞག་པའི་
རྣམ་པ་བཞིའོ། །ཞེས་དང་། ཡང་དག་པར་སྤོང་བའི་རྣམ་བཞིའོ་ཞེས་སོགས་བྱང་ཕྱོགས་ཀུན་
ལ་རྣམ་པ་དངོས་སུ་སྦྱར་ནས་གསུང་པ་དང་། དེ་བཞིན་དུ་སྟོབས་བཅུ་དང་མི་འཇིགས་པ་བཞི་
སོགས་ལ་ཡང་རྣམ་པ་སྦྱར་བར་མཛད་པ་ཡིན་ནོ། །དེ་ལྟར་ན་རྣམ་མཁྱེན་གྱི་རྣམ་པར་ཀུན་
མཁྱེན་གསུམ་དུ་ཕྱེ་བའི་གཞི་ཤེས་ཀྱི་རྣམ་པ་བྱང་ཕྱོགས་སོ་བདུན་གྱི་རྣམ་པ་ལ་ངོས་བཟུང་བ་
དང༌། གསུམ་དུ་ཕྱེ་བའི་རྣམ་མཁྱེན་གྱི་རྣམ་པ་སྟོབས་བཅུ་དང་། མི་འཇིགས་པ་བཞི་སོགས་
ཀྱི་རྣམ་པ་ལ་ངོས་བཟུང་བ་དེས་མཚོན་ནས། གསུམ་དུ་ཕྱེ་བའི་ལམ་ཤེས་ཀྱི་རྣམ་པ་ཡང་།
རྣམ་ཐར་སྒོ་གསུམ་དང་། རྣམ་ཐར་བརྒྱད་དང་སྙོམས་འཇུག་དགུ་ལ་སོགས་པ་ཅི་ཙམ་པ་དེ་
མ་ཡིན་པར་ཐལ། དེ་དང་དེའི་རྣམ་པ་ལ་ངོས་འཛིན་དགོས་སམ་སྙམ་ཏེ་དཔྱད་པར་བྱའོ། །དེ་
-}
5 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་དེའི་རྣམ་པ་ནི་ཡུལ་ཅན་ལམ་དེའི་བྱེ་བྲག་གམ་འཛིན་སྟངས་ཀྱི་ཁྱད་པར་ལ་འཇོག་པས།
ཐེག་པ་ཆེ་ཆུང་གང་རུང་ཞིག་གི་རྟོགས་རིགས་སུ་ངེས་པས་ན་རྒྱ་ཆུང་ལ། བྱང་ཕྱོགས་སོ་
བདུན་དང་སྟོབས་བཅུ་ལ་སོགས་པ་སྤྱི་ལྡོག་ལ་རྟོགས་རིགས་གང་རུང་དུ་ཁ་མཚོན་ཆོད་ཅིང་།
རྒྱ་ཆེ་བ་རྣམ་མཁྱེན་དང་རྣམ་མཁྱེན་གྱི་རྣམ་པ་ལ་རྒྱ་ཆེ་ཆུང་གི་ཁྱད་པར་ཤེས་པར་བྱའོ། །
གཞུང་འདིའི་དངོས་བསྟན་གྱི་བྱང་ཕྱོགས་སོ་བདུན་གྱི་རྣམ་པ་ནི་རྣམ་མཁྱེན་གྱི་རྣམ་པ་ཡིན་
པས། སངས་རྒྱས་ཀྱི་ས་ཁོ་ནར་ཡོད་ལ། སྤྱིར་བྱང་ཕྱོགས་ཀྱི་ས་མཚམས་ནི། དྲན་པ་ཉེར་
བཞག་བཞི་ཐེག་པ་གསུམ་ཀའི་ཚོགས་ལམ་ཆུང་ངུ་ནས། ཐེག་པ་སོ་སོའི་མི་སློབ་ལམ་གྱི་བར་
ན་ཡོད་དོ། །ཡང་དག་པ་སྤོང་བ་བཞི་ནི། གསུམ་ཀའི་ཚོགས་ལམ་འབྲིང་པོ་ནས། རྫུ་འཕྲུལ་
གྱི་རྐང་པ་བཞི་ནི། གསུམ་ཀའི་ཚོགས་ལམ་ཆེན་པོ་ནས། དབང་པོ་ལྔ་ནི། གསུམ་ཀའི་སྦྱོར་
ལམ་དྲོད་ནས། སྟོབས་ལྔ་ནི། གསུམ་གའི་སྦྱོར་ལམ་བཟོད་པ་ནས། བྱང་ཆུབ་ཀྱི་ཡན་ལག་
བདུན་ནི། གསུམ་ཀའི་མཐོང་ལམ་ནས། འཕགས་ལམ་ཡན་ལག་བརྒྱད་ནི། ཐེག་པ་གསུམ་
ཀའི་ སྒོམ་ལམ་ནས། གསུམ་གའི་མི་སློབ་ལམ་གྱི་བར་ན་ཡོད་དེ། མཛོད་ལས། སྡེ་ཚན་
བདུན་ནི་གོ་རིམ་བཞིན། །ལས་ནི་དང་པོ་བ་དག་དང་། །ངེས་འབྱེད་ཆ་མཐུན་རྣམས་དང་ནི།།
མཐོང་དང་སྒོམ་ལ་རབ་ཏུ་ཕྱེ། །ཞེས་གསུངས་པའི་ཕྱིར། དེ་བཞིན་དུ་བྱང་སེམས་ཐུན་མོང་
བའི་རྣམ་མཁྱེན་གྱི་རྣམ་པ་སུམ་ཅུ་རྩ་བཞིའི་མཐུན་ཡུལ་དུ་གྱུར་པའི་རྣམ་ཐར་སྒོ་གསུམ་ལ་
སོགས་པ་ནི་བྱང་འཕགས་ཀྱི་རྒྱུད་ཀྱི་མཁྱེན་པ་ཡིན་པས། རྣམ་མཁྱེན་གྱི་རྣམ་པ་མ་ཡིན་ལ།
མཐུན་ཆོས་སུ་གྱུར་པའི་རྣམ་ཐར་སྒོ་གསུམ་ལ་སོགས་པའི་རྣམ་པ་ནི། རྩ་བར་སུམ་ཅུ་རྩ་བཞི་
ཞེས་པ་དང་། དེའི་འགྲེལ་པ་དོན་གསལ་ལས། ལམ་ཤེས་པ་ཉིད་ལ་གཉེན་པོའི་ལམ། ལྟ་
བས་བྱས་པའི་གཉེན་པོ་དང་ཞེས་པ་ནས། སངས་རྒྱས་ཉིད་ཀྱི་ལམ་ལ་སྦྱིན་པ་ལ་སོགས་པའི་
ཕ་རོལ་ཏུ་ཕྱིན་པ་རྣམ་པ་བཅུ་སྟེ། དེ་ལྟར་ན་བྱང་ཆུབ་སེམས་དཔའ་རྣམས་ལ། ལམ་ཤེས་
- 3 ) 1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
ཉིད་ཀྱི་ལམ་གྱི་རྟེན་ཅན་གྱི་རྣམ་པ་སུམ་ཅུ་རྩ་བཞིའོ། །ཞེས་གསུངས་པའི་དངོས་བསྟན་ཡིན་
པས། །སངས་རྒྱས་འཕགས་པའི་རྒྱུད་ཀྱི་མཁྱེན་པར་ངེས་ལ། བྱང་ཆུབ་སེམས་དཔའ་རྣམས་
ལ་ཞེས་གསུངས་པ་ནི། བྱང་སེམས་དང་ཐུན་མོང་བའི་རྣམ་པ་ཡིན་པའི་དོན་ནོ། །དོན་འདི་
དང་མཐུན་པར་འདི་ཉིད་ལས་ཀྱང་། སྐབས་འདིར་བསྟན་གྱི་མཐུན་ཡུལ་དུ་གྱུར་པའི་རྣམ་
ཐར་སྒོ་གསུམ་ནི་བྱང་སེམས་འཕགས་པའི་རྒྱུད་ཀྱི་མི་རྟག་ལ་སོགས་བཅུ་དྲུག་རྟོགས་པའི་བློ་
ཡིན་ལ། མཐུན་ཆོས་རྣམ་མཁྱེན་གྱི་རྣམ་པའི་ཁོངས་སུ་བགྲང་བ་ནི། དེའི་རྟོགས་རིགས་
སངས་རྒྱས་འཕགས་པའི་རྒྱུད་ལ་ཡོད་པའོ། །ཞེས་གསུངས་ལ། དེའི་དོན་ཡང་བྱང་འཕགས་
ཀྱི་རྒྱུད་ཀྱི་མི་རྟག་ལ་སོགས་བཅུ་དྲུག་རྟོགས་པའི་རྟོགས་རིགས་དེ་འདིར་བསྟན་རྣམ་མཁྱེན་
གྱི་རྣམ་པར་བཞེད་པའི་དོན་ཡིན་གྱིས། བྱང་སེམས་ཀྱི་རྒྱུད་ཀྱི་རྟོགས་རིགས་སངས་རྒྱས་
འཕགས་པའི་རྒྱུད་ལ་ཡོད་པའི་ཤེས་བྱེད་དུ་འཁྲུལ་བར་མི་བྱའོ། །འོ་ན་འདིར་བསྟན་སུམ་ཅུ་
རྩ་བཞི་པོ་སངས་རྒྱས་ཀྱི་མཁྱེན་པར་ངེས་ན། འདིར་བསྟན་སོ་བཞི་པོའི་ནང་དུ་སྤོང་བའི་ལམ་
གྱི་སྡེ་ཚན་ལ་བར་ཆད་མེད་ལམ་བཞི་བཤད་པ་མི་འཐད་པར་འགྱུར་ཏེ། སངས་རྒྱས་ཀྱི་སར་
བར་ཆད་མེད་ལམ་མེད་པའི་ཕྱིར། སྙམ་པའི་དོགས་པ་དཔྱོད་ལྡན་ལ་འབྱུང་བས་ལན་ཇི་ལྟར་
བྱ་དཔྱོད་ཅིག །ཁོ་བོ་ནི་རེ་ཞིག་འདི་ལྟར་སེམས་ཏེ། སངས་རྒྱས་ཀྱི་སར་སྒྲིབ་པའི་དངོས་
གཉེན་དུ་གྱུར་པའི་བར་ཆད་མེད་ལམ་དངོས་མེད་ཀྱང་། སྤོང་བའི་ལམ་ཡོད་པས་དེ་ལ་བར་
ཆད་མེད་ལམ་གྱི་མིང་གི་བཏགས་ནས་དེ་ཉིད་ཀྱང་ཡུལ་བདེན་བཞིའི་ཆོས་ཉིད་རྟོགས་པའི་
ལྡོག་པ་ནས་བར་ཆད་མེད་ལམ་བཞིར་བཞག་པ་ཡིན་ནོ། །སངས་རྒྱས་ཀྱི་སར་སྤང་བྱ་སྤོང་
བའི་ལམ་ཡོད་དེ། དེས་སྤང་བྱ་སྤོང་བའི་སྡོམ་པའི་རྣམ་བཞག་མང་དུ་བཤད་པའི་ཕྱིར།
གཉིས་པ་དེ་ལྟར་སྒོམ་པ་ལ་སྦྱོར་བ་པོའི་རྟེན་གྱི་གང་ཟག་ནི། མཁྱེན་གསུམ་ཐོས་
བསམ་གྱིས་གཏན་ལ་ཕབ་པ་ནས་རྣམ་པར་བསྡུ་བའི་བར་གྱི་གང་ཟག་དེ་ལ་ཡང་། ཡུམ་ཉན་
བ 3 5 ? -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དང་། ཚིག་བློ་ལ་ལེན་པ་དང་། དོན་མི་བརྗེད་པར་འཛིན་པ་དང་། བསམ་བྱུང་གིས་ཚུལ་
བཞིན་དུ་ཡིད་ལ་བྱེད་པ་དང་བཞིར་ཡོད་དོ་ཞེས་པ་ནི། སངས་རྒྱས་རྣམས་ལ་ལྷག་པར་བྱས་
ཞེས་སོགས་ཚིག་བཅད་གཉིས་ཀྱིས་བསྟན། འདིར་བསྟན་གྱི་གང་ཟག་ནི། རྣམ་པ་སྒོམ་པ་ལ་
སྦྱོར་བ་པོའི་གང་ཟག་དང་། རྣམ་པ་སྒོམ་པ་ལ་འཇུག་པའི་གང་ཟག་ཡིན་གྱིས། རྣམ་པ་སྒོམ་
པ་ལ་ཞུགས་པའི་གང་ཟག་མ་ཡིན་ཏེ། རྣམ་པ་སྒོམ་པའི་སྔ་རོལ་གྱི་ཐོས་བསམ་གྱི་རྟེན་གྱི་
གང་ཟག་ཡིན་པའི་ཕྱིར། འདིར་ནི་མདོར་བསྟན་དུ་བཅས་རྣམས་དང་། ཞེས་གསུངས་པའི་
རྒྱས་བཤད་དོ། །
གསུམ་པ་རྣམ་པ་དེ་སྒོམ་པའི་སྦྱོར་བ་ལ་འཇུག་ཚུལ་ནི། རྣམ་པ་སྦྱོར་བ་ཞེས་པ་ལས་
འཕྲོས་ནས། འདིར་བསྟན་རྣམ་པ་སྒོམ་པའི་སྦྱོར་བ་ལ་དབྱེ་ན་དུ་ཡོད་ཅེ་ན། དེ་ཆོས་ཅན།
ཁྱོད་ལ་དབྱེ་ན་ཉི་ཤུ་ཡོད་དེ། གཟུགས་སོགས་ལ་གནས་པ་བཀག་པའི་སྦྱོར་བ་དང་། མི་
གནས་པ་ལ་ཞེན་པ་བཀག་པའི་དང༌། ཟབ་པའི་དང་། གཏིང་དཔག་དཀའ་བའི་དང༌། ཚད་
མེད་པའི་དང་། ཚེགས་ཆེན་ཡུན་རིང་རྟོགས་པའི་དང་། ལུང་བསྟན་ཐོབ་པའི་དང་། ཕྱིར་མི་
ལྡོག་པའི་དང་། ངེས་པར་འབྱུང་བའི་དང་། བར་ཆད་མེད་པའི་དང་། བྱང་ཆུབ་ལ་ཉེ་བའི་
དང་། མྱུར་བར་བྱང་ཆུབ་པའི་དང་། གཞན་དོན་གྱི་དང་། འཕེལ་འགྲིབ་མེད་པའི་དང་། ཆོས་
དང་ཆོས་མིན་སོགས་མི་དམིགས་པའི་དང་། གཟུགས་སོགས་བསམ་མི་ཁྱབ་པར་མི་དམིགས་
པའི་དང་། རྣམ་པར་མི་རྟོག་པའི་དང་། འབྲས་བུ་རིན་པོ་ཆེ་སྦྱིན་པའི་དང་། རྣམ་པར་དག་
པའི་དང་། ས་མཚམས་ཀྱི་སྦྱོར་བ་དང་ཉི་ཤུ་ཡོད་པའི་ཕྱིར་ཞེས་པ་ནི། གཟུགས་ལ་སོགས་ལ་
མི་ གནས་ ཕྱིར། ཞེས་ པ་ ནས། དེ་ ནི་དག་པ་མཚམས་དང་བཅས། །ཞེས་པའི་བར་གྱིས་
བསྟན། ས་མཚམས་ནི། དང་པོ་ལྔ་ཐེག་ཆེན་གྱི་ཚོགས་ལམ་ཁྱད་པར་ཅན་ནས་རྒྱུན་མཐའི་
བར་ན་ཡོད། དྲུག་པ་ཚོགས་ལམ་ཁོ་ནར་ཡོད། ལུང་བསྟན་ཐོབ་པ་དྲོད་དང་། ཕྱིར་མི་ལྡོག་པ་
- 3 5 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
རྩེ་མོ་དང་། ངེས་པར་འབྱུང་བ་བཟོད་པ་དང་། བར་ཆད་མེད་པའི་སྦྱོར་བ་ཆོས་མཆོག་དང་།
བྱང་ཆུབ་ལ་ཉེར་སྦྱོར་ས་དང་པོ་ན་ཡོད། མྱུར་བ་བྱང་ཆུབ་པ་ས་གཉིས་པ་ནས་བདུན་པའི་
བར་ན་ཡོད། གཞན་དོན་གྱི་སྦྱོར་བ་སོགས་ལྔ་ས་བརྒྱད་པ་ན། འབྲས་བུ་རིན་པོ་ཆེ་སྦྱིན་པའི་
སྦྱོར་བ་ས་དགུ་པ་ན། རྣམ་དག་གི་སྦྱོར་བ་ས་བཅུ་པ་ན། ས་མཚམས་ཀྱི་སྦྱོར་བ་ས་བདུན་པ་
མན་ཆད་ན་ཡོད་པར་སློབ་དཔོན་བཞེད་དོ། །རྒྱལ་བ་མུས་རབ་འབྱམས་པའི་མི་ཕམ་དགོངས་
རྒྱན་ལས། ས་མཚམས་ཀྱི་སྦྱོར་བ་འདི་བྱང་སེམས་སོ་སྐྱེའི་རྣལ་འབྱོར་ལ་ངོས་འཛིན་པར་
མཛད་དེ། ས་མཚམས་དང་བཅས་པའི་དོན་ཡང་། བདུད་ལས་ཀྱི་བར་ཆད་མི་འབྱུང་བའི་ཆེད་
དུ་དུས་འདི་སྲིད་ཅིག་ལ་ཆོས་ཀྱི་སྦྱོང་བ་འདི་ཙམ་ཞིག་བྱའོ། །ཞེས་དམ་བཅའ་བརྟན་པོས་
མཚམས་བཅད་ནས། སྒྲུབ་པའམ་སེམས་དཔའི་རྣལ་འབྱོར་ལ་ས་མཚམས་དང་བཅས་པར་
བཞེད། དོན་ གསལ་ ལས། ས་ མཚམས་ ལ་ སྦྱོར་ བ་ཞེས་ པའི་ ཐ་སྙད་ གསུངས་ པས། ས་
མཚམས་ཀྱི་གོ་དོན་ངེས་པ་ཅན་ཞིག་བཙལ་དགོས་སོ། །དེས་ན་འདིར་བསྟན་སྦྱོར་བ་ཉི་ཤུ་པོ་
རེ་རེས་ཀྱང་རྣམ་པར་བརྒྱ་བདུན་ཅུ་རྩ་གསུམ་རྫོགས་པར་བསྒོམ་ལ། སྒོམ་ཚུལ་ས་དང་པོ་
ཡན་ཆད་དུ་རྟོགས་རིགས་གསུམ་ངོ་བོ་གཅིག་དུ་ཡོད་པས། གཞི་ཤེས་ཀྱི་རྣམ་པ་སྒོམ་པའི་
སྦྱོར་བ་དང་། ལམ་ཤེས་ཀྱི་རྣམ་པ་སྒོམ་པའི་སྦྱོར་བ་སོགས་མི་འགལ་བར་གསུམ་ཀའི་གཞི་
མཐུན་ཡོད་ལ། བྱང་སེམས་སོ་སྐྱེའི་གནས་སྐབས་སུ་རྟོག་པ་སེལ་འཇུག་ཡིན་པས་དེར་གཞི་
ཤེས་ཀྱི་རྣམ་པ་སྒོམ་པའི་སྦྱོར་བ་དང་། ལམ་ཤེས་ཀྱི་རྣམ་པ་སྒོམ་པའི་སྦྱོར་བ་སོགས་འགལ་
ཞིང་། རྣམ་པ་ཀུན་རྫོགས་པར་ སྒོམ་ པ་ཡང་ རེས་འཇོག་གི་ཚུལ་དུ་རྫོགས་པར་སྒོམ་ སྟེ།
རྣམ་པ་དང་པོ་གཉིས་མཚན་ཉིད་རྗེས་སུ་སྦྱོར་བའི་སྒོ་ནས་སྒོམ། རྟེན་གྱི་རྣམ་པར་སྨོན་ལམ་
གྱི་རྣམ་པར་སོགས་ཀྱི་སྒོ་ནས་སྒོམ་པ་ཡིན་ནོ། །དེ་སྐད་དུ་འདི་ཉིད་ལས། སྦྱོར་བ་ཉི་ཤུ་པོ་དེ་
ལ་རྣམ་རྫོགས་སྦྱོར་བ་ཞེས་བརྗོད་པའི་རྒྱུ་མཚན་ཡོད་དེ། ཉི་ཤུ་པོ་རེ་རེས་ཀྱང་རྣམ་པ་བརྒྱ་
- 3：j 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདུན་ཅུ་རྩ་གསུམ་རྫོགས་པར་བསྒོམ་པར་བྱེད་པའི་ཕྱིར། འོ་ན་བྱང་སེམས་སོ་སྐྱེའི་རྒྱུད་ཀྱི་
སྦྱོར་བས་མཁྱེན་གསུམ་གྱི་རྣམ་པ་ཇི་ལྟར་སྒོམ་སྙམ་ན། མཚན་ཉིད་རྗེས་སུ་སྤྱོད་པ་དང་།
སྨོན་ལམ་གྱི་རྣམ་པ་སོགས་ཀྱི་སྒོ་ནས་སྒོམ་པར་ཤེས་པར་བྱའོ། །ཞེས་གསུངས་སོ། །གནད་
ཀྱི་དོན་ནི། རྩ་བར་ཡང་། རྣམ་ཀུན་མངོན་རྫོགས་རྟོགས་པ་སྟེ། ཞེས་རྣམ་པ་ཀུན་རྫོགས་པར་
བསྒོམ་པའི་སྦྱོར་བ་ལ་རྣམ་རྫོགས་སྦྱོར་བར་བཤད་པ་ནི། རྣམ་རྫོགས་སྦྱོར་བ་ཞེས་པའི་སྒྲ་
བཤད་ཙམ་ཡིན་མོད། རྣམ་རྫོགས་སྦྱོར་བ་ཡིན་ན། རྣམ་པ་བརྒྱ་བདུན་ཅུ་རྩ་གསུམ་རྫོགས་
པར་བསྒོམ་པའི་སྦྱོར་བ་ཡིན་པས་མ་ཁྱབ་སྟེ། བྱང་སེམས་སོ་སྐྱེའི་གནས་སྐབས་སུ་རྣམ་པ་རེ་
རེ་བ་བསྒོམ་པའི་སྦྱོར་བ་མཐའ་ཡས་པའི་ཕྱིར། འོན་ཀྱང་སོ་སྐྱེའི་སྦྱོར་བས་རྣམ་པ་བརྒྱ་བདུན་
ཅུ་རྩ་གསུམ་རེ་མོས་སུ་བསྒོམ་པས། རྣམ་རྫོགས་སྦྱོར་བའི་གོ་དོན་ཚང་ཞིང་། རྩོད་ངོའི་རིགས་
ལམ་གྱི་དབང་དུ་བྱས་ན་བྱང་སེམས་སོ་སྐྱེའི་རྒྱུད་ཀྱི་རྣམ་རྫོགས་སྦྱོར་བ་ཡིན་ན། རྣམ་པ་བརྒྱ་
བདུན་ཅུ་རྩ་གསུམ་རྫོགས་པར་བསྒོམ་པའི་སྦྱོར་བ་མ་ཡིན་པས་ཁྱབ་པར་ཤེས་པར་བྱའོ། །
བཞི་པ་སྦྱོར་བ་དེ་ཉིད་ཀྱི་ཁྱད་པར་གྱི་ཆོས་ནི། ཡོན་ཏན་སྐྱོན་ནི་མཚན་ཉིད་བཅས། །
ཞེས་པ་ལས་འཕྲོས་ནས། ཡོན་ཏན་སོགས་གསུམ་པོ་གང་ཞེ་ན། དང་པོ་ཐེག་ཆེན་སྦྱོར་བའི་
ཡོན་ཏན་ལ་བདུད་ཀྱི་མཐུ་བཅོམ་པ་དང་། སངས་རྒྱས་ཀྱིས་དགོངས་ཤིང་མཁྱེན་པ་དང་།
སངས་རྒྱས་ཀྱི་ཡེ་ཤེས་ཀྱི་གཟིགས་པ་དང་། རྫོགས་པའི་བྱང་ཆུབ་ཏུ་ཉེ་བར་གྱུར་པ་དང་།
ཕན་ཡོན་ཆེན་པོ་དང་། ཆོས་ལ་བྱ་བ་བྱེད་པ་དང་། གཉེན་པོའི་ཆོས་རྣམས་ཡོངས་སུ་རྫོགས་
པ་དང་། སངས་རྒྱས་ཀྱི་ཆོས་ཀྱི་གཏམ་སྨྲ་བའི་སྐྱེས་བུར་གྱུར་པ་དང་། བདུད་ལས་ཀྱི་དབང་
དུ་མི་འགྲོ་བ་དང་། གཞན་གྱི་བདེ་དགེ་ལ་དགའ་བ་རྒྱ་ཆེན་པོ་བསྐྱེད་པ་དང་། དམ་བཅས་པ་
བཞིན་མངོན་པར་སྒྲུབ་པ་དང་། ཆོས་ཟབ་མོ་མངོན་པར་འདོད་པ་དང་། སེམས་ཅན་གྱི་དོན་
བྱེད་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ངེས་པར་ཚང་བར་ཐོབ་པའི་ཡོན་ཏན་བཅུ་བཞི་
-
， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
ཡོད་དོ་ཞེས་པ་ནི། བདུད་ཀྱི་མཐུ་བཅོམ་ལ་སོགས་པ། །ཡོན་ཏན་རྣམ་པ་བཅུ་བཞིའོ། །ཞེས་
པས་བསྟན། མདོར་ན་ཐེག་ཆེན་གྱི་སྦྱོར་བ་སྒོམ་སྟོབས་ཀྱིས་ཐོབ་པའི་གནས་སྐབས་ཀྱི་ཡོན་
ཏན་འདིར་བསྟན་ཐེག་ཆེན་གྱི་སྦྱོར་བའི་ཡོན་ཏན་གྱི་མཚན་ཉིད། ས་མཚམས་ཐེག་ཆེན་གྱི་
སྦྱོར་མཐོང་སྒོམ་གསུམ་གྱི་གནས་སྐབས་ན་ཡོད། ཁ་ཅིག་ཚོགས་ལམ་ན་ཡོད་པར་འདོད་
ཀྱང་། བདུད་ཀྱི་མཐུ་བཅོམ་པས་བདུད་ཀྱིས་དབང་དུ་མི་འགྲོ་བ་དང་། ཕྱིའི་ཡོངས་འཛིན་
སངས་རྒྱས་ཀྱིས་དགོངས་ཤིང་མཁྱེན་པས། ཕྱིའི་ཡོངས་འཛིན་མཆོག་གི་སྤྲུལ་སྐུའི་ཡོངས་སུ་
འཛིན་ པ་ སོགས་ སྦྱོར་ ལམ་ནས་ ཡོད་ པ་ ཡིན་ གྱིས། ཚོགས་ལམ་ དུ་ དེ་ དག་མ་ ཐོབ་ སྟེ།
ཚོགས་ལམ་གྱི་གནས་སྐབས་སུ་བདུད་ལས་རྣམས་ཀྱང་འབྱུང་ཉེ་ཞིང་། ཡོངས་འཛིན་གྱི་ཁྱད་
པར་གསུངས་པ་ཡང་། སྦྱོར་ལམ་པ་ལ་ཡིན་གྱིས། ཚོགས་ལམ་པ་ལ་གསུངས་པ་མ་མཐོང་
བས་སོ། །དེ་ལྟར་ཡོན་ཏན་མཐོང་བས་སྤྲོ་བ་སྐྱེས་ཀྱང་། སྐྱོན་ངོ་མ་ཤེས་ན་བར་ཆད་འབྱུང་
བས། དེ་བཤད་ན་ཐེག་ཆེན་གྱི་སྦྱོར་བ་ལ་བར་དུ་གཅོད་བྱེད་ཀྱི་སྐྱོན་ཀྱི་མཚན་ཉིད་ནི། ཐེག་
ཆེན་གྱི་སྦྱོར་བ་སྒོམ་པ་ལ་བར་དུ་གཅོད་པར་བྱེད་པའི་བདུད་ལས་སོ། །དབྱེ་ན་བཞི་བཅུ་ཞེ་
དྲུག་ཡོད་དེ། བརྩོན་འགྲུས་བུལ་བ་དང་། བརྩོན་འགྲུས་ཧ་ཅང་མྱུར་བ་དང་། ལུས་ཀྱི་གནས་
ངན་ལེན་ལ་སོགས་རང་ལ་བརྟེན་པའི་འགལ་རྐྱེན་ཉི་ཤུ་དང་། སློབ་དཔོན་སློབ་མ་གང་རུང་
དང་འབྲེལ་བའི་འདུན་པ་དང་། སྙོམ་ལས་ཀྱིས་ཉམས་པ་དང་། འདུན་པའི་ཡུལ་ཐ་དད་པས་
ཉམས་པ་སོགས་མཐུན་རྐྱེན་མ་ཚང་བ་ཉེར་གསུམ་དང་། བདུད་ཀྱི་འབྱེད་པའི་སྦྱོར་བ་དང་།
བཅོས་མ་ཉེ་བར་སྒྲུབ་པ་སོགས་གཞན་ལ་བརྟེན་པའི་འགལ་རྐྱེན་གསུམ་དང་བཅས་པ་ཞེ་
དྲུག་ཏུ་ཡོད་ པའི་ ཕྱིར། ཞེས་པ་ནི། སྐྱོན་ནི་བཅུ་ཚན་བཞིར་བཅས་པ། །དྲུག་ཏུ་ངེས་པར་
རྟོགས་པར་བྱ། །ཞེས་པས་བསྟན། སྐྱོན་འདི་དག་ཕལ་ཆེར་སྦྱོར་ལམ་པ་ལ་མི་འབྱུང་ཞིང་།
ཕྱི་རོལ་བདུད་ཀྱི་ཆོས་འཕྲུལ་འགའ་ཞིག་བྱུང་ཡང་སྟོང་ཉིད་ལ་རང་ཆན་ཆུད་པས། དེའི་
-3 ；
G བ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབང་དུ་གཏན་ནས་མི་འགྲོ་ལ། དེས་ན་འདི་དང་འབྱུང་བའི་ས་མཚམས་ནི། ཚོགས་ལམ་
ཁྱད་པར་ཅན་ལ་གནས་པའི་སྐབས་སུ་འབྱུང་ཞིང་། དེ་ལ་གནས་པའི་བྱང་སེམས་དབང་རྣོན་
རྣམས་ཕལ་ཆེར་བདུད་ལས་ཀྱི་དབང་དུ་མི་འགྲོ་བས། རྫོགས་པའི་བྱང་ཆུབ་ཐོབ་སླ། དབང་
རྟུལ་རྣམས་ཕལ་ཆེར་བདུད་ལས་ཀྱི་དབང་དུ་འགྲོ་བས་རྫོགས་པའི་བྱང་ཆུབ་ཐོབ་དཀའ་སྟེ།
རྫོགས་པའི་བྱང་ཆུབ་རྣོན་པོ་ཡིས། །རྟོགས་སླ་རྟུལ་པོས་རྟོགས་དཀའ་བཞེད། །ཅེས་གསུངས་
པའི་ཕྱིར། ཁ་ཅིག །སྐྱོན་འདི་དག་གི་ས་མཚམས་བདུན་པ་མན་ཆད་ན་ཡོད་པར་འདོད་པ་མི་
འཐད་དེ། སྦྱོར་མཐོང་སྒོམ་གསུམ་ལ་གནས་པའི་བྱང་སེམས་རྣམས་བདུད་ལས་ཀྱི་དབང་དུ་
འགྲོ་བ་མི་སྲིད་ཅིང་། དེ་མི་སྲིད་པས་གནས་སྐབས་བླ་མེད་རྫོགས་བྱང་ལས་ཕྱིར་མི་ལྡོག་པར་
འཇོག་པ་ཡིན་ནོ། །དེ་ལྟར་སྐྱོན་ཡོན་མཐོང་བས་བླང་དོར་ཤེས་པའི་སྒོ་ནས་བསྒོམ་པར་བྱ་
བའི་སྦྱོར་བ་ནི་སྦྱོར་བའི་མཚན་ཉིད་ཤེས་པ་སྔོན་དུ་འགྲོ་དགོས་པས། དེ་བཤད་ནས་ཐེག་
ཆེན་སྦྱོར་བའི་མཚན་ཉིད་ལ་དབྱེ་ན། ཤེས་མཚན་བྱེད་མཚན་ཟུང་འཇུག་དང་ཁྱད་མཚན་
དང༌། ངོ་བོ་ཉིད་མཚན་རྣམས་སུ་ཡོད་དོ་ཞེས་པ་ནི། གང་གི་མཚོན་དེ་མཚན་ཉིད་དུ། །ཞེས་
སོགས་ཚིགས་བཅད་གཅིག་གིས་བསྟན། ཐེག་ཆེན་གྱི་སྦྱོར་བ་མཚོན་པར་བྱེད་པའི་བྱེད་སྒྲུབ་
དང༌། ལས་སྒྲུབ་གང་རུང་གིས་བསྡུས་པའི་སེམས་དཔའི་རྣལ་འབྱོར་འདིར་བསྟན་ཐེག་ཆེན་
གྱི་སྦྱོར་བའི་མཚན་ཉིད་ཀྱི་མཚན་གཞི། ཐེག་ཆེན་སྦྱོར་བའི་ཤེས་མཚན་བྱེད་མཚན་གཉིས་
ཟུང་དུ་ཆུག་པ་དང་། ཁྱད་མཚན་ནི་དེའི་བྱེད་སྒྲུབ་ཀྱི་དབང་དུ་བྱས་པའི་མཚན་ཉིད། ངོ་བོ་
ཉིད་མཚན་ནི་དེའི་ལས་སྒྲུབ་ཀྱི་དབང་དུ་བྱས་པའི་མཚན་ཉིད་ཡིན་ནོ། །ཤེས་མཚན་ལ་དབྱེ་
ན་གསུམ་ལས། །
དང་པོ་ཐེག་ཆེན་གྱི་གཞི་ཤེས་སྦྱོར་བའི་ཤེས་མཚན་ལ། ཡུམ་ལ་བརྟེན་ནས་དེ་བཞིན་
གཤེགས་པ་འབྱུང་བར་ཤེས་པའི་ཤེས་མཚན་དང་། ཕུང་པོ་ལྔ་དོན་དམ་དུ་འཇིག་པ་མེད་པར་
-3) ？ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། དང༌ ༨
ཤེས་པའི་ཤེས་མཚན་ནས། སངས་རྒྱས་ཀྱི་དེ་བཞིན་ཉིད་རྟོགས་པ་དེ་གདུལ་བྱ་ལ་བསྟན་
ཅིང་བཏགས་པ་ཤེས་པའི་ཤེས་མཚན་གྱི་བར་བཅུ་དྲུག་ཏུ་ཡོད་དོ། །ཞེས་པ་ནི། དེ་བཞིན་
གཤེགས་པ་འབྱུང་ བ་དང་ཞེས་ པ་ནས། །ཐུབ་པས་དེ་བཞིན་ཉིད་རྟོགས་ཏེ། །གཞན་ལ་
བསྟན་པ་ཞེས་བྱ་འདི། །ཐམས་ཅད་ཤེས་པ་ཉིད་སྐབས་ཀྱི། །ཤེས་པའི་མཚན་ཉིད་བསྡུས་པ་
ཡིན། །ཞེས་པའི་བར་གྱིས་བསྟན།
དེ་བཞིན་དུ་ལམ་ཤེས་སྦྱོར་བའི་ཤེས་མཚན་ལ་དབྱེ་ན། ཡུམ་ལ་བརྟེན་ནས་རྣམ་པར་
ཐར་པའི་སྒོ་སྟོང་པ་ཉིད་ཤེས་པའི་ཤེས་མཚན་དང་། མཚན་མ་མེད་པ་ཤེས་པའི་ཤེས་མཚན་
དང༌། སྨོན་པ་མེད་པར་ཤེས་པའི་ཤེས་མཚན་དང་། སྐྱེ་བ་མེད་པར་ཤེས་པའི་ཤེས་མཚན་
དང་། འགག་པ་མེད་པར་ཤེས་པའི་ཤེས་མཚན་དང་། དོན་དམ་དུ་མཚན་ཉིད་མེད་པར་ཉིད་
དུ་ཤེས་པའི་ཤེས་མཚན་གྱི་བར་བཅུ་དྲུག་ཏུ་ཡོད་དོ། །ཞེས་པ་ནི། སྟོང་ཉིད་མཚན་མ་མེད་
བཅས་དང་། ཞེས་པ་ནི་རབ་དབྱེ་མཚན་ཉིད་མེད་ཉིད་ལ། །ལམ་ཤེས་ཉིད་ཀྱི་སྐབས་ཀྱི་ནི། །
ཤེས་པའི་མཚན་ཉིད་ཡིན་པར་བཞེད། །ཅེས་པའི་བར་གྱིས་བསྟན། །
ཡང་རྣམ་མཁྱེན་གྱི་སྦྱོར་བའི་ཤེས་མཚན་ལ་དབྱེ་ན། ཡུམ་ལ་བརྟེན་ནས་མཐོང་ཆོས་
ལ་བདེ་བར་ཤེས་པའི་ཤེས་མཚན་དང་། ཡུམ་ལ་སྒོ་གསུམ་གྱིས་གུས་པར་བྱ་བ་ཤེས་པའི་
དང༌། ཡུམ་ལས་མི་འདའ་བས་བླ་མ་ཉིད་དུ་བྱེད་པ་ཤེས་པའི་དང་། ཡུམ་དང་རྗེས་སུ་མཐུན་
པའི་སྤྱོད་པས་བརྙེས་པར་བྱེད་པ་ཤེས་པའི་དང༌། ཡུམ་ལ་མེ་ཏོག་སོགས་ཀྱི་མཆོད་པར་བྱེད་
པ་ཤེས་པའི་ཤེས་མཚན་ནས་འདུ་ཤེས་འགོག་པ་ཤེས་པའི་ཤེས་མཚན་གྱི་བར་བཅུ་དྲུག་ཡོད་
དོ༑ ༑ཞེས་པ་ནི། དེ་ནི་ཉིད་ཀྱི་ཆོས་བརྟེན་ནས། །གནས་དང་གུས་པར་བྱ་བ་དང༌། །ཞེས་པ་
ནས་འཇིག་རྟེན་འདུ་ཤེས་འགོག་པ་ལ། །རྣམ་པ་ཀུན་མཁྱེན་ཚུལ་ལ་ནི། །ཤེས་པའི་མཚན་
ཉིད་ཅེས་བཤད་དོ། །ཞེས་པའི་བར་གྱིས་བསྟན། དེ་ལྟར་ཤེས་མཚན་གསུམ་ལས། ཐེག་ཆེན་
-35 8 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་གཞི་ཤེས་སྦྱོར་བའི་ཤེས་མཚན་ཡིན་ན། ཐེག་དམན་གྱི་རྟོགས་རིགས་ཡིན་པས་ཁྱབ་ཅིང་།
དེའི་མཚན་ཉིད་ནི། ཐེག་ཆེན་གྱི་གཞི་ཤེས་སྦྱོར་བས་གཞིའི་གནས་ལུགས་རྟོགས་པའི་ཁྱད་
པར་རོ། །དེ་བཞིན་དུ་ལམ་ཤེས་སྦྱོར་བའི་ཤེས་མཚན་ལ་བྱང་སེམས་ཀྱི་རྟོགས་རིགས་ཀྱིས་
ཁྱབ། རྣམ་མཁྱེན་སྦྱོར་བའི་ཤེས་མཚན་ལ་སངས་ རྒྱས་ཀྱི་རྟོགས་རིགས་ཀྱིས་ཁྱབ་ཅིང་།
མཚན་ཉིད་རིམ་བཞིན། ལམ་ཤེས་སྦྱོར་བས་ལམ་གྱི་གནས་ལུགས་རྟོགས་པའི་ཁྱད་པས་
དང༌། རྣམ་མཁྱེན་གྱི་སྦྱོར་བས་རྣམ་པའི་གནས་ལུགས་རྟོགས་པའི་ཁྱད་པར་རོ། །
གཉིས་པ་ཐེག་ཆེན་སྦྱོར་བའི་ཁྱད་མཚན་ལ་དབྱེ་ན། མདོར་བསྟན། རྒྱས་བཤད་
གཉིས་ལས། །
དང་པོ་ནི། བསམ་མི་ཁྱབ་སོགས་ཁྱད་པར་གྱིས། །ཞེས་སོགས་ཚིགས་བཅད་གཅིག་
གིས་བསྟན།
གཉིས་པ་རྒྱས་བཤད་ནི། སྐད་ཅིག་མ་ནི་བཅུ་དྲུག་གི །ཞེས་པ་ལས་འཕྲོས་ནས་བཅུ་
དྲུག་པོ་གང་ཞེ་ན། ཆོས་དབྱིངས་བསམ་གྱིས་མི་ཁྱབ་པ་དང་། ཆོས་གང་དང་ཡང་མཉམ་པ་
མེད་པ་དང་། གཞལ་བ་ལས་འདས་པ་དང་། བགྲང་བ་ལས་འདས་པ་དང་། འཕགས་པ་ཀུན་
གྱི་སྤངས་རྟོགས་ཀྱི་ཡོན་ཏན་ཡར་ལྡན་དུ་སྡུད་པ་དང་། མཁས་པས་རིགས་པར་བྱ་བའི་ཆོས་
ཟབ་མོ་རྟོགས་པ་དང༌། ཉན་རང་གི་སྤྱོད་ཡུལ་མིན་པའི་ཆོས་ཤེས་པ་དང་། མངོན་ཤེས་ཤིན་
ཏུ་མྱུར་བ་དང་། བདེན་གཉིས་ལ་བརྟེན་པའི་ཆོས་ཀུན་ལ་བྲི་བ་དང་། གང་བ་མེད་པར་རྟོགས་
པ་དང་། འཁོར་གསུམ་མི་དམིགས་པས་ཕར་ཕྱིན་རབ་ཏུ་བསྒྲུབ་པ་དང་། ཚེ་རབས་སྔ་མའི་
སྦྱོར་བས་ཚོགས་གཉིས་ཡང་དག་པར་འགྲུབ་པ་དང་། རྣམ་པར་མི་རྟོག་པར་ཆོས་ཀུན་ལ་
དམིགས་པ་དང་། སེམས་ཀྱི་ཆོས་དབྱིངས་དགེ་རྩས་སད་པས་ཉན་རང་དུ་མི་ལྟུང་བའི་རྟེན་
དང་བཅས་པ་དང་། ཐབས་ཤེས་ཀྱི་ཟིན་པས་རྣམ་མཁྱེན་གྱི་རྒྱུ་ཚོགས་མཐའ་དག་ཚང་བ་
-3
; ：} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
དང་། དགེ་བའི་བཤེས་གཉེན་གྱིས་ཡོངས་སུ་བཟུང་བ་དང་། མངོན་པར་ཞེན་པའི་རོ་མྱང་བ་
མེད་པ་ལ་ངེས་པར་རང་སྟོབས་ཀྱིས་འདྲེན་པའི་མཉམ་བཞག་སྐད་ཅིག་མ་བཅུ་དྲུག་པོ་འདིར་
བསྟན་ཁྱད་མཚན་ཡིན་ནོ། །ཞེས་པ་ནི། བསམ་མི་ཁྱབ་དང་ཞེས་པ་ནས། །གང་གི་ལམ་ནི་
གཞན་དག་ལས། །ཁྱད་དུ་འཕགས་པའི་ཁྱད་པར་ལམ། །ཞེས་པའི་བར་གྱིས་བསྟན། དེས་
ན་ཐེག་ཆེན་གྱི་སྦྱོར་བས་ཆོས་ཉིད་རྟོགས་པའི་ཡེ་ཤེས་ཀྱི་ཁྱད་པར། ཐེག་ཆེན་སྦྱོར་བའི་ཁྱད་
མཚན་གྱི་མཚན་ཉིད། དབྱེ་ན་ཐེག་ཆེན་གྱི་གཞི་ཤེས་སྦྱོར་བའི་ཁྱད་མཚན་སོགས་གསུམ།
གཞུང་འདིར་དངོས་སུ་བཤད་པའི་ཁྱད་མཚན་བཅུ་དྲུག་ནི། སྦྱོར་བ་གསུམ་ཀའི་ཐུན་མོང་གི་
ཁྱད་མཚན་དུ་འཆད་དེ། ཁྱད་མཚན་སྟོན་པའི་གཞུང་ལས། མཁྱེན་གསུམ་གྱི་ས་མཚམས་སོ་
སོར་མ་བཅད་པའི་གནད་ཀྱང་འདི་ཡིན་ཞེས་ཀུན་མཁྱེན་བླ་མས་གསུངས། ཐེག་ཆེན་མ་སྦྱར་
ན་གཞི་ཤེས་ཀྱི་སྦྱོར་བའི་ཁྱད་མཚན་མེད་དེ། དེའི་ཁྱད་མཚན་ཡིན་ན། དེའི་ཁྱད་མཚན་དེས་
སྦྱོར་བ་དེ་གཞན་ཐེག་དམན་ལ་ལྡན་པ་རྣམ་པར་གཅོད་དགོས་པ་ལས། དེ་གཅོད་མི་ནུས་
པའི་ཕྱིར་ཏེ། གཞི་ཤེས་ཀྱི་སྦྱོར་བ། ཐེག་དམན་ལ་ཡང་ཡོད་པའི་ཕྱིར། འདིར་ཁ་ཅིག །ཐེག་
ཆེན་གྱི་སྦྱོར་བའི་ཁྱད་མཚན་ཡིན་ན། ཤེས་པ་ཁྱད་པར་བྱེད་པ་སྟེ། །ཞེས་པའི་དངོས་བསྟན་
གྱི་ཁྱད་མཚན་ཡིན་པས་ཁྱབ། བྱང་འཕགས་ཀྱི་རྒྱུད་ཀྱི་ཐེག་ཆེན་སྦྱོར་བའི་ཁྱད་མཚན་ཡིན་
ན༑ གཞུང་དེའི་དངོས་བསྟན་གྱི་ཁྱད་མཚན་ཡིན་པས་ཁྱབ། ཐེག་ཆེན་གྱི་གཞི་ཤེས་སྦྱོར་བའི་
ཤེས་མཚན་ཡིན་ན། གཞུང་དེའི་དངོས་བསྟན་གྱི་ཤེས་མཚན་ཡིན་པས་ཁྱབ་ཟེར་བ་མི་འཐད་
དེ༑ དང་པོ་ལ། བྱང་སེམས་སྦྱོར་ལམ་པའི་རྒྱུད་ཀྱི་རྣམ་རྫོགས་སྦྱོར་བ་ཐེག་དམན་གྱི་སྦྱོར་
ལམ་ལས་ཁྱད་པར་དུ་འཕགས་པ་མཚོན་པར་བྱེད་པའི་དམིགས་པ་སོགས་ཁྱད་པར་བཞི་
ལྡན་གྱི་ལམ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། བྱང་སེམས་སྦྱོར་ལམ་
པའི་རྒྱུད་ཀྱི་ཐེག་ཆེན་སྦྱོར་བའི་ཁྱད་མཚན་ཡིན་པའི་ཕྱིར་ཏེ། དེའི་རྒྱུད་ཀྱི་ཐེག་ཆེན་གྱི་སྦྱོར་
- 3
j [] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ༑ ཐེག་དམན་གྱི་སྦྱོར་བ་ལས་ཁྱད་པར་དུ་འཕགས་པར་མཚོན་པར་བྱེད་པའི་ཕྱིར་ཏེ།
ཁྱོད་ཀྱི་དེ་དེ་ལྟར་དུ་མཚོན་ནུས་པའི་ཕྱིར་ཏེ། ཁྱོད་ཀྱི་དེ་དེ་ལྟར་དུ་སྒྲུབ་ནུས་པའི་ཕྱིར། མ་
གྲུབ་ན། དམིགས་པ་དང་ནི་རྣམ་པ་དང་། །ཞེས་སོགས་མི་འཐད་པར་འགྱུར་རོ། །རྩ་བར་
འདོད་ན། དེ་ཆོས་ཅན། ཁྱད་པར་མཚན་ཉིད་བཤད་པ་ཡིན། ཞེས་པའི་དངོས་བསྟན་གྱི་ཁྱད་
མཚན་ཡིན་པར་ཐལ། འདོད་པའི་ཕྱིར། འདོད་ན། སྐད་ཅིག་མ་ནི་བཅུ་དྲུག་གི །ཞེས་པའི་
དངོས་བསྟན་གྱི་སྐད་ཅིག་མ་བཅུ་དྲུག་པོ་གང་རུང་ཡིན་པར་ཐལ། འདོད་པའི་ཕྱིར། ཁྱབ་སྟེ།
གཞུང་སྔ་ཕྱི་དེ་གཉིས་ལ་འབྲེལ་ཆགས་ཀྱི་གོ་དོན་གཅིག་འཆད་རིགས་པའི་ཕྱིར། གོང་དུ་
འདོད་ན། ཐེག་ཆེན་གྱི་མཐོང་ ལམ་ ཡིན་ པར་ཐལ། འདོད་པའི་ཕྱིར། འདོད་མི་ནུས་ཏེ།
བྱང་སེམས་སྦྱོར་ལམ་པའི་རྒྱུད་ཀྱི་ཁྱད་པར་བཞི་ལྡན་གྱི་ལམ་ཡིན་པའི་ཕྱིར། གཉིས་པ་ལ།
བྱང་སེམས་སྒོམ་ལམ་པའི་རྒྱུད་ཀྱི་བསམ་གྱིས་མི་ཁྱབ་པའི་ཆོས་དབྱིངས་རྟོགས་པའི་ཡེ་ཤེས་
ཀྱི་ཁྱད་པར་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། བྱང་སེམས་
སྒོམ་ལམ་པའི་རྒྱུད་ཀྱི་ཐེག་ཆེན་སྦྱོར་བའི་ཁྱད་མཚན་ཡིན་པའི་ཕྱིར། མ་གྲུབ་ན་དེར་ཐལ།
དེའི་རྒྱུད་ཀྱི་ཐེག་ཆེན་སྦྱོར་བའི་ཁྱད་མཚན་ཡིན་པའི་ཕྱིར་ཏེ། དེའི་རྒྱུད་ཀྱི་ཐེག་ཆེན་སྦྱོར་བ་
ཐེག་དམན་གྱི་སྦྱོར་བ་ལས་ཁྱད་པར་དུ་འཕགས་པར་མཚོན་པར་བྱེད་པའི་ཆོས་ཡོད་པའི་ཕྱིར་
ཏེ༑ དེ་ཐེག་དམན་གྱི་སྦྱོར་བ་ལས་ཁྱད་པར་དུ་འཕགས་པའི་འཕགས་ཚུལ་ཡོད་པའི་ཕྱིར།
རྩ་བར་འདོད་ན། གོང་བཞིན་རིགས་འགྲེ། གསུམ་པ་ལ། བྱང་སེམས་སྦྱོར་ལམ་པའི་ཡུམ་ལ་
བརྟེན་ནས་དེ་བཞིན་གཤེགས་པ་འབྱུང་བར་རྟོགས་པའི་ཤེས་རབ་ཆོས་ཅན། དེར་ཐལ།
དེའི་ཕྱིར། མ་གྲུབ་ན། དེར་ཐལ། བྱང་སེམས་སྦྱོར་ལམ་པའི་རྒྱུད་ཀྱི་གཞི་ཤེས་སྦྱོར་བའི་
ཤེས་མཚན་ཡིན་པའི་ཕྱིར། མ་གྲུབ་ན། དེར་ཐལ། དེའི་རྒྱུད་ཀྱི་ཐེག་ཆེན་གྱི་གཞི་ཤེས་སྦྱོར་
བའི་ཤེས་མཚན་ཡོད་པའི་ཕྱིར་ཏེ། དེའི་རྒྱུད་ཀྱི་དེའི་ཁྱད་མཚན་ཡོད་པའི་ཕྱིར་ཏེ། དེའི་རྒྱུད་
- 3 6 ！ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༤ ༨
ཀྱི་ཐེག་ཆེན་གྱི་གཞི་ཤེས་སྦྱོར་བ་ཐེག་དམན་གྱི་སྦྱོར་བ་ལས་ཁྱད་པར་དུ་འཕགས་ཚུལ་ཡོད་
པའི་ ཕྱིར། རྩ་བར་འདོད་ན། དེ་ཆོས་ཅན། བྱང་སེམས་འཕགས་པའི་རྒྱུད་ཀྱི་ཤེས་མཚན་
ཡིན་པར་ཐལ། འདོད་པའི་ཕྱིར། ཁྱབ་སྟེ། གཞུང་དེའི་དངོས་བསྟན་གྱི་ཁྱད་མཚན་ཡིན་ན།
བྱང་སེམས་འཕགས་པའི་རྒྱུད་ཀྱི་ཁྱད་མཚན་ཡིན་དགོས་པའི་ཕྱིར། གནད་ཀྱི་དོན་ནི་སྐབས་
བཞི་པའི་དངོས་བསྟན་གྱི་ཤེས་མཚན་ཁྱད་མཚན་ལ་སོགས་པ་བྱང་སེམས་འཕགས་པའི་རྒྱུད་
ཀྱི་ཐེག་ཆེན་སྦྱོར་བའི་ཤེས་མཚན་ལ་སོགས་པ་ཡིན་ཞིང་། བྱང་སེམས་སོ་སྐྱེའི་རྒྱུད་ཀྱི་ཐེག་
ཆེན་སྦྱོར་བའི་ཤེས་མཚན་ཁྱད་མཚན་བྱེད་མཚན་ལ་སོགས་པ་གཞུང་འདི་དག་གི་ཤུགས་ལ་
བསྟན་པ་ཡིན་ཏེ། གོང་དུ་རྣམ་པ་རྒྱས་བཤད་ཀྱི་སྐབས་སུ་དངོས་བསྟན་ཤུགས་བསྟན་བཤད་
པ་དེ་དང་ཕལ་ཆེར་འདྲ་བས། ཡུམ་ལ་བརྟེན་ནས་དེ་བཞིན་གཤེགས་པ་འབྱུང་བར་ཤེས་པ་
སོགས་ཐེག་ཆེན་གྱི་གཞི་ཤེས་སྦྱོར་བའི་ཤེས་མཚན་བཅུ་དྲུག་དང་། ཡུམ་ལ་བརྟེན་ནས་རྣམ་
ཐར་སྒོ་གསུམ་ཤེས་པ་སོགས་ལམ་ཤེས་སྦྱོར་བའི་ཤེས་མཚན་བཅུ་དྲུག་དང་། ཡུམ་ལ་བརྟེན་
ནས་མཐོང་ཆོས་ལ་བདེར་གནས་ཤེས་པ་སོགས་རྣམ་མཁྱེན་སྦྱོར་བའི་ཤེས་མཚན་དང༌།
ཆོས་ཉིད་བསམ་གྱིས་མི་ཁྱབ་པ་སོགས་ཀྱི་དོན་ལ་འཇིག་རྟེན་པའི་སྒོམ་བྱུང་གི་ངེས་ཤེས་སྐྱེས་
པའི་ཁྱད་མཚན་རྣམས་དང་། ཕན་པ་དང་བདེ་བ་ལ་སོགས་པའི་བྱེད་མཚན་རྣམས་དང་།
ཉོན་མོངས་ཀྱིས་དབེན་པའི་ངོ་བོ་ཉིད་ལ་སོགས་པ་ངོ་བོ་ཉིད་མཚན་རྣམས་སོ་སྐྱེའི་གནས་
སྐབས་ན་ཡང་ཡོད་དོ། །གལ་ཏེ་ སོ་སྐྱེའི་གནས་སྐབས་ན་མེད་ན། མཚོན་བྱ་མཚོན་བྱེད་
མཚན་གཞི་གསུམ་དུ་ཕྱེ་བའི་མཚོན་བྱ་ཐེག་ཆེན་གྱི་སྦྱོར་བ་ལ་བྱང་སེམས་སོ་སྐྱེའི་རྒྱུད་ཀྱི་སྦྱོར་
བ་མེད་པར་འགྱུར་ལ། དེ་མེད་ན་གོང་གི་རྣམ་རྫོགས་སྦྱོར་བ་ཉི་ཤུ་པོ་གང་རུང་ལ་བྱང་
འཕགས་ཀྱི་རྒྱུད་ཀྱི་སྦྱོར་བས་ཁྱད་པར་འགྱུར་བས་ཧ་ཅང་ཐལ་ལོ། །དེ་ལྟར་ན་རྣམ་རྫོགས་
སྦྱོར་བ་ཉི་ཤུ་པོ་རྣམས་ནི། རང་མཚོན་པར་བྱེད་པའི་བྱེད་སྒྲུབ་ཀྱི་མཚན་ཉིད་དག་གིས་མཚོན་
- 3
;
? .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བྱ་བའི་ཐེག་ཆེན་གྱི་སྦྱོར་བ་ཡིན་ཏེ། འདི་ཉིད་ལས། ཞིབ་ཏུ་ཕྱེ་ན་མཚོན་བྱ་གང་། མཚོན་
བྱེད་གང་གིས། མཚན་གཞི་གང་གི་སྟེང་དུ་མཚོན་པར་བྱེད་པ་ཞེས་པ་གསུམ་ལས། མཚོན་བྱ་
ནི་གོང་དུ་བཤད་པའི་སྦྱོར་བ་ཉི་ཤུ་པོ་རེ་རེའི་སྟེང་དུ་ཡང་རང་གི་ངོ་བོ་ཐེག་ཆེན་སྦྱོར་བ་ཡིན་པ་
དང་། བྱེ་བྲག་ཕྱེ་ན་མཁྱེན་པ་གསུམ་གྱི་སྦྱོར་བ་གསུམ་གསུམ་དུ་ཡོད་དོ། །ཞེས་གསུངས་པའི་
ཕྱིར། གལ་ཏེ་ཤེས་མཚན་ཁྱད་མཚན་སོགས་ལ་གཞུང་གི་དངོས་བསྟན་གྱིས་ཁྱབ་ན། བྱང་
སེམས་སྒོམ་ལམ་པའི་རྒྱུད་ཀྱི་བསམ་གྱིས་མི་ཁྱབ་པ་ལ་སོགས་པའི་ཆོས་ཀྱི་བདག་མེད་
རྟོགས་པའི་ཁྱད་པར་དུ་བྱས་པའི་སེམས་དཔའི་རྣལ་ འབྱོར་ཆོས་ཅན། སྐབས་བཞི་པའི་
གཞུང་གི་དངོས་བསྟན་གྱི་ཁྱད་མཚན་ཡིན་པར་ཐལ། ཐེག་ཆེན་སྦྱོར་བའི་ཁྱད་མཚན་ཡིན་
པའི་ཕྱིར། མ་གྲུབ་ན། དེར་ཐལ། བྱང་སེམས་སྒོམ་ལམ་པའི་རྒྱུད་ཀྱི་ཐེག་ཆེན་སྦྱོར་བའི་ཁྱད་
མཚན་ ཡིན་ པའི་ ཕྱིར་ཏེ། ཆོས་ཅན་ཡིན་པའི་ཕྱིར། ཁྱབ་སྟེ། བསམ་མི་ཁྱབ་ སོགས་ ཞེས་
སོགས་ཀྱི་གཞུང་འདི་དག་གིས། བྱང་སེམས་ཀྱི་སྒོམ་ལམ་གྱི་ཁྱད་མཚན་དོན་གྱིས་བསྟན་པ་
འཐད་པའི་ཕྱིར། རྩ་བར་འདོད་ན། དེ་ཆོས་ཅན། བསམ་མི་ཁྱབ་སོགས་ཁྱད་པར་གྱི། །ཞེས་
སོགས་ ཀྱི་དངོས་བསྟན་གྱི་ཁྱད་མཚན་ཡིན་པར་ཐལ། འདོད་ པའི་ ཕྱིར། འདོད་ན། བྱང་
སེམས་ཀྱི་མཐོང་ལམ་གྱི་ཁྱད་མཚན་ཡིན་པར་ཐལ། འདོད་པའི་ཕྱིར། ཁྱབ་སྟེ། སྐད་ཅིག་མ་
ནི་བཅུ་དྲུག་གི །ཞེས་པའི་དངོས་བསྟན་གྱི་སྐད་ཅིག་མ་བཅུ་དྲུག་པོ་མཐོང་ལམ་ཡིན་པའི་ཕྱིར།
གོང་དུ་འདོད་ན། དེ་མ་ཡིན་པར་ཐལ། བྱང་སེམས་ཀྱི་སྒོམ་ལམ་གྱི་ཁྱད་མཚན་ཡིན་པའི་ཕྱིར་
ཏེ༑ བྱང་སེམས་སྒོམ་ལམ་ པའི་རྒྱུད་ཀྱི་སྦྱོར་བ་ཐེག་དམན་གྱི་སྦྱོར་བ་ལས་ཁྱད་པར་དུ་
འཕགས་ པའི་མཚོན་བྱེད་ཡིན་པའི་ཕྱིར། མ་གྲུབ་ན། དེར་ཐལ། དེའི་རྒྱུད་ཀྱི་སྦྱོར་བ་ཐེག་
དམན་གྱི་སྦྱོར་བ་ལས་ཁྱད་པར་དུ་འཕགས་པར་མཚོན་བྱེད་ཡོད་པའི་ཕྱིར་ཏེ། དེའི་རྒྱུད་ཀྱི་
སྦྱོར་བ་ཐེག་དམན་གྱི། སྦྱོར་བ་ལས་ཁྱད་པར་དུ་འཕགས་པའི་སྦྱོར་བ་ཡིན་པའི་ཕྱིར། དེས་ན་
-
f; 3 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
ཁྱད་མཚན་སྟོན་པའི་གཞུང་འདི་དག་གིས་བྱང་སེམས་ཀྱི་མཐོང་ལམ་གྱི་ཁྱད་མཚན་དངོས་སུ་
བསྟན་ནས་བྱང་སེམས་ཀྱི་སྒོམ་ལམ་དང་། བྱང་སེམས་སོ་སྐྱེའི་རྒྱུད་ཀྱི་ཁྱད་མཚན་ཤུགས་ལ་
བསྟན་པར་ཤེས་པར་བྱ་ཞིང་། དེ་ཡང་མཐོང་ལམ་ལ་དངོས་སུ་སྦྱར་བས་མཐོང་ལམ་གྱི་ཁྱད་
མཚན་དངོས་སུ་སྟོན་བྱེད་དུ་སོང་བ་ཡིན་གྱིས། ཁྱད་མཚན་རང་གི་ངོ་བོ་ངོས་འཛིན་ཚུལ་ལ་
ཁྱད་པར་མེད་དེ། མཚོན་སྦྱོར་འགོད་པ་ན་ཤེས་སོ། །འོ་ན་ཤེས་མཚན་དང་ཁྱད་མཚན་གཉིས་
པོ་ཙམ་གྱི་སྦྱོར་བ་མཚོན་ནུས་སམ་ཞེ་ན། དེ་གཉིས་ཀྱི་སྟེང་དུ་བྱེད་མཚན་ཡང་དགོས་ཏེ། སྦྱོར་
བ་རང་གི་ངོ་བོ་མཚོན་པར་བྱེད་པ་ལ་ཐབས་ཤེས་ཟུང་འཇུག་དགོས་པའི་ཕྱིར། །
བྱེད་མཚན་ལ་དབྱེ་ན་དུ་ཞེ་ན། དེ་ལ་བཅུ་གཅིག་ཡོད་དེ། མ་འོངས་པ་ན་ཐར་པ་ཐོབ་
རུང་ལ་འགོད་པར་ཕན་པའི་བྱེད་པ་དང་། ཚེ་འདིའི་སྡུག་བསྔལ་དངོས་སུ་ཞི་བར་བྱེད་པ་བདེ་
བའི་བྱེད་པ་དང་། ཚེ་འདིར་དངོས་སུ་འཁོར་བའི་སྡུག་བསྔལ་ལས་ཐར་པ་ལ་འགོད་པར་སྐྱོབ་
པའི་བྱེད་པ་དང་གསུམ་ནི། ཐེག་ཆེན་གྱི་གཞི་ཤེས་སྦྱོར་བའི་བྱེད་པ་དང་། གཏན་དུ་ཕན་པ་
སངས་རྒྱས་ལ་འགོད་པ་སྐྱབས་ཀྱི་བྱེད་པ་དང༌། སྡུག་བསྔལ་གྱི་རྒྱུ་ལས་ཟློག་པར་བྱེད་པ་
གནས་ཀྱི་བྱེད་པ་དང་། སྲིད་ཞིའི་མཉམ་ཉིད་རྟོགས་པས་འཁོར་བའི་འཇིགས་པ་མེད་པ་ལ་
འགོད་པ་དཔུང་གཉེན་གྱི༔ འཁོར་བར་གནས་པ་འཁོར་བའི་ཉེས་པས་མ་གོས་པ་ལ་འགོད་
པའི་གླིང་གི༴ གཞན་གྱི་དོན་འགྲུབ་པ་འདྲེན་པའི༔ སེམས་ཅན་གྱི་དོན་ལ་འབད་རྩོལ་མི་
དགོས་པར་ལྷུན་གྱིས་གྲུབ་པའི༔ ཐེག་པ་གསུམ་གྱི་ངེས་འབྱུང་འབྲས་བུ་ལ་རང་དོན་དུ་མངོན་
དུ་མི་བྱེད་པ་དང་བདུན་ནི་ལམ་ཤེས་སྦྱོར་བའི་བྱེད་པ་དང་། ཆོས་སྟོན་པ་ལ་འགོད་པ་རྟེན་གྱི་
བྱེད་པ་གཅིག་ནི། རྣམ་མཁྱེན་སྦྱོར་བའི་བྱེད་མཚན་དུ་འཇོག་པས་སོ། །ཞེས་པ་ནི། ཕན་དང་
བདེ་དང་སྐྱོབ་པ་དང་། །ཞེས་པ་ནས། འདི་ནི་བྱེད་པའི་མཚན་ཉིད་ཡིན། །ཞེས་པའི་བར་གྱིས་
བསྟན། སྤྱིར་ཕན་པའི་བྱེད་པ་སོགས་བཅུ་གཅིག་པོ་གང་རུང་ཡིན་ན། འདིར་དངོས་བསྟན་གྱི་
-3 6 4 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངས།
བྱེད་པ་ཡིན་པས་མ་ཁྱབ་སྟེ། ཕན་པའི་བྱེད་པ་སོགས་བཅུ་གཅིག་པོ་ཀུན་སངས་རྒྱས་ཀྱི་
གནས་སྐབས་ན་ཡོད་པའི་ཕྱིར་ཏེ། གདུལ་བྱ་ཕན་པ་ལ་འགོད་པ་དང་། བདེ་བ་ལ་འགོད་
པའི་མཛད་ཕྲིན་སོགས་སངས་རྒྱས་ཀྱི་གནས་སྐབས་ན་ཡོད་པའི་ཕྱིར། དེས་ན་ཐེག་ཆེན་སྦྱོར་
བས་གཞན་དོན་སྒྲུབ་པའི་ཆར་གྱུར་པའི་མཛད་པ་ཕྲིན་ལས་དེ་ཐེག་ཆེན་སྦྱོར་བའི་བྱེད་མཚན་
གྱི་མཚན་ཉིད་ཡིན་ཞིང་། གཞུང་འདིའི་དངོས་བསྟན་གྱི་བྱེད་པ་བཅུ་གཅིག་པོ་གང་རུང་ཡིན་
ན༑ བྱང་འཕགས་ཀྱི་རྒྱུད་ཀྱི་མཛད་པ་ཕྲིན་ལས་ཡིན་པས་ཁྱབ་པར་ཤེས་པར་བྱའོ། །
མཚོན་བྱེད་དེ་དག་གིས་མཚོན་བྱ་ཐེག་ཆེན་གྱི་སྦྱོར་བ། མཚན་གཞི་གང་གི་སྟེང་དུ་
མཚོན་པར་བྱེད་ཅེ་ན། མཚན་གཞི་ལ་བཅུ་དྲུག་ཡོད་དེ། ཆགས་སོགས་ཉོན་མོངས་ཀྱི་དབེན་
པའི་ངོ་བོ་ཉིད་དང་། འབྲས་བུ་ལུས་ངག་གི་གནས་ངན་ལེན་གྱི་དབེན་པའི་ངོ་བོ་ཉིད་དང་།
རྒྱུ་ཚུལ་མིན་ཡིད་བྱེད་ཀྱི་དབེན་པའི་ངོ་བོ་ཉིད་དང་། སྤང་བྱ་དང་གཉེན་པོ་དག་གི་དབེན་པའི་
ངོ་བོ་ཉིད་དང་བཞི་ནི། གཞི་ཤེས་སྦྱོར་བའི་མཚན་གཞི་དང་། བྱ་དཀའ་བའི་དང་། སངས་
རྒྱས་སུ་ངེས་པའི་དང་། སངས་རྒྱས་ཐོབ་པའི་ཆེད་དུ་བྱ་བའི་དང་། སྒོམ་དང་བསྒོམ་པ་པོ་མི་
དམིགས་པའི་དང་། ལམ་ལ་མངོན་ཞེན་བཀག་པའི་ངོ་བོ་ཉིད་དང་ལྔ་ནི། ལམ་ཤེས་སྦྱོར་བའི་
མཚན་གཞི་དང་། རྣམ་ཐར་སྒོ་གསུམ་ལ་དམིགས་པའི་དང་། འཇིག་རྟེན་གྱི་འཛིན་པ་དང་མི་
མཐུན་པའི་དང་། ཆོས་ཐམས་ཅད་ལ་ཐོགས་པ་མེད་པའི་དང་། ཆོས་ཀུན་བདེན་པའི་གཞི་
མེད་པར་རྟོགས་པའི་དང་། ཁྱད་པར་དུ་འགྲོ་བ་མེད་པར་རྟོགས་པའི་དང་། དོན་དམ་པར་སྐྱེ་
མེད་དུ་རྟོགས་པའི་དང་། དེ་བཞིན་ཉིད་མི་དམིགས་པའི་ངོ་བོ་ཉིད་དང་བདུན་ནི། རྣམ་མཁྱེན་
སྦྱོར་བའི་མཚན་གཞི་ཡིན་ནོ། །ཞེས་པ་ནི། ཉོན་མོངས་རྟགས་དང་མཚན་མ་དང་། ཞེས་པ་
ནས། མཚན་ཉིད་བཞི་པར་བཞེད་པ་ཡིན། །ཞེས་པའི་བར་གྱིས་བསྟན། ངོ་བོ་ཉིད་མཚན་གྱི་
མཚན་ཉིད་ནི། ཤེས་མཚན་བྱེད་མཚན་ཟུང་འཇུག་དང་ཁྱད་མཚན་གྱི་མཚོན་པར་བྱ་བའི་
-3
6
-



གྲགས་ཆེན་བཅོ་བརྒྱད་ཀྱི་ཤེ ར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། / ༨
གཞིར་གྱུར་པའི་དེ་ངོ་བོ་ཉིད་མཚན་གྱི་མཚན་ཉིད་ཡིན་ཏེ། མཚོན་བྱ་ལྟ་བུར་མཚོན་པས་ན། །
ཞེས་གསུངས་པའི་ཕྱིར་དང་། དེ་དག་མཚོན་སྦྱོར་དུ་བཀོད་པ་ནི། །
སྤྱིའི་མཚོན་སྦྱོར་དང་། བྱེ་བྲག་གི་མཚོན་སྦྱོར་གཉིས། དང་པོ་ནི། ངོ་བོ་ཉིད་མཚན་
དང་བཅུ་དྲུག་མཚན་གཞི། དེ་ཐེག་ཆེན་གྱི་སྦྱོར་བ་ཡིན་པར་མཚོན། ཐབས་ཤེས་ཟུང་དུ་
འཇུག་ པའི་ སེམས་དཔའི་རྣལ་འབྱོར་ཡིན་ པ་ཞེས་པའི་མཚོན་སྦྱོར་ནི། ཤེས་མཚན་བྱེད་
མཚན་གཉིས་ཀྱི་སྤྱི་སྦྱོར་དང་། ཐེག་ཆེན་གྱི་སྦྱོར་བ་མཚན་གཞི། ཐེག་དམན་གྱི་སྦྱོར་བ་ལས་
ཁྱད་པར་དུ་འཕགས་པའི་སྦྱོར་བ་ཡིན་པར་མཚོན། བསམ་གྱིས་མི་ཁྱབ་པ་ལ་སོགས་པའི་
ཆོས་ཀྱི་བདག་མེད་རྟོགས་པས་ཁྱད་པར་དུ་བྱས་པའི་སེམས་དཔའི་རྣལ་འབྱོར་ཡིན་པ་ཞེས་
མཚོན་སྦྱོར་ནི། ཁྱད་མཚན་གྱི་སྤྱིའི་མཚོན་སྦྱོར་ཡིན་ཞིང་། འདི་དག་ལ་ཐུན་མོང་བའི་མཚོན་
སྦྱོར་ཞེས་བྱ་སྟེ། གཞི་ཤེས་སྦྱོར་བ་སོགས་བྱེ་བྲག་སོ་སོར་མ་ཕྱེ་བར་མཚན་གཞི་ཐུན་མོང་བའི་
སྟེང་དུ་བཀོད་པའི་མཚོན་སྦྱོར་ཡིན་པའི་ཕྱིར།
གཉིས་པ་བྱེ་བྲག་གི་མཚོན་སྦྱོར་ལ་ཡང་། ཤེས་ མཚན་དང་བྱེད་མཚན་གཉིས་ཀྱི་
མཚོན་སྦྱོར་དང་། ཁྱད་མཚན་གྱི་མཚོན་སྦྱོར་དང་གཉིས། །
དང་པོ་ནི། ཉོན་མོངས་ཀྱིས་དབེན་པའི་ངོ་བོ་ཉིད་སོགས་བཞི་མཚན་བཞི། ཐེག་ཆེན་
གཞི་ཤེས་ཀྱི་སྦྱོར་བ་ཡིན་པར་མཚོན། ཡུམ་ལ་བརྟེན་ནས་དེ་བཞིན་གཤེགས་པ་འབྱུང་བར་
རྟོགས་པ་སོགས་གཞིའི་གནས་ལུགས་རྟོགས་པའི་རྟོགས་པ་དང་། ཕན་བདེ་སྐྱོབ་པའི་བྱེད་པ་
གསུམ་དང་ལྡན་པའི་སེམས་དཔའི་རྣལ་འབྱོར་ཡིན་པ་ཞེས་པའི་མཚོན་སྦྱོར་དང་། བྱ་དཀའི་
ངོ་བོ་ཉིད་ལ་སོགས་ ལྔ་མཚན་བཞི། ལམ་ཤེས་ཀྱི་སྦྱོར་བ་ཡིན་པར་མཚོན། རྣམ་ཐར་སྒོ་
གསུམ་ཤེས་པ་སོགས་ལམ་གྱི་གནས་ལུགས་རྟོགས་པའི་རྟོགས་པ་དང་། སྐྱབས་ལ་སོགས་
པའི་བྱེད་པ་བདུན་དང་ལྡན་པའི་སེམས་དཔའི་རྣལ་འབྱོར་ཡིན་པ་ཞེས་པའི་མཚོན་སྦྱོར་དང་།



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་པའི་ངོ་བོ་ཉིད་ལ་སོགས་པ་བདུན་མཚན་གཞི་རྣམ་མཁྱེན་གྱི་སྦྱོར་བ་ཡིན་པར་
མཚོན། མཐོང་ཆོས་ལ་བདེར་གནས་ཤེས་པ་སོགས་རྣམ་པའི་གནས་ལུགས་རྟོགས་པའི་
རྟོགས་པ་དང༌། རྟེན་གྱི་མཛད་པ་གཅིག་དང་ལྡན་པའི་སེམས་དཔའི་རྣལ་འབྱོར་ཡིན་པ་ཞེས་
པའི་མཚོན་སྦྱོར་རྣམས་ཡིན་ཏེ། དེ་དག་ནི་ཤེས་མཚན་དང་བྱེད་མཚན་ཟུང་འཇུག་རྟགས་སུ་
བཀོད་པའི་མཚོན་སྦྱོར་ཡིན་པའི་ཕྱིར། །
གཉིས་པ་ཁྱད་མཚན་གྱི་མཚོན་སྦྱོར་ནི། ཐེག་ཆེན་གྱི་གཞི་ཤེས་ཀྱི་སྦྱོར་བ་དང་། ལམ་
ཤེས་ཀྱི་སྦྱོར་བ་དང་། རྣམ་མཁྱེན་གྱི་སྦྱོར་བ་དང་གསུམ་སོ་སོར་མཚན་གཞིར་བཟུང་ནས།
ཐེག་དམན་གྱི་སྦྱོར་བ་ལས་ཁྱད་པར་དུ་འཕགས་པའི་སྦྱོར་བ་ཡིན་པར་མཚོན། བསམ་གྱི་མི་
ཁྱབ་པ་ལ་སོགས་པའི་ཆོས་ཀྱི་བདག་མེད་རྟོགས་པའི་ཁྱད་པར་དུ་བྱས་པའི་སེམས་དཔའི་
རྣལ་འབྱོར་ཡིན་པ་ཞེས་པའི་མཚོན་སྦྱོར་རྣམས་སོ། །དེ་ལྟར་ན་སྤྱིའི་མཚོན་སྦྱོར་གཉིས་དང་།
བྱེ་བྲག་གི་མཚོན་སྦྱོར་དྲུག་སྟེ། རེ་ཞིག་བརྒྱད་བཤད་ལ། དེ་དག་ཀྱང་ཕྱེ་ན་བྱེ་བྲག་གི་མཚོན་
སྦྱོར་སྔ་མ་གསུམ་པོ་དེ་མཚན་གཞི་བཅུ་དྲུག་པོའི་སྟེང་དུ་སོ་སོར་བཀོད་པས་བཅུ་དྲུག་འབྱུང་
ཞིང་། དེ་དག་ལ་ཡང་རྟགས་འགོད་པ་ན། བྱེད་མཚན་སྔར་ལྟར་གྱི་སྟེང་རང་རང་གི་ཤེས་
མཚན་བཅུ་དྲུག་སོ་སོར་ཕྱེ་ནས་བཀོད་པས་བཅུ་དྲུག་པ་ཚན་པ་བཅུ་དྲུག་ལ་ཉིས་བརྒྱ་དང་ལྔ་
བཅུ་ང་དྲུག་འབྱུང་ཞིང་། དེ་དག་གི་སྟེང་དུ་ཁྱད་མཚན་གྱི་བྱེ་བྲག་གི་སྦྱོར་བ་གསུམ་ལ་བསམ་
གྱིས་མི་ཁྱབ་པ་དང་། མི་མཉམ་པ་དང་། གཞལ་དུ་མེད་པ་ལ་སོགས་པའི་ཁྱད་མཚན་བཅུ་
དྲུག་རྟགས་སུ་བཀོད་པའི་བཅུ་དྲུག་པ་ཚན་པ་གསུམ་ལ་བཞི་བཅུ་ཞེ་བརྒྱད་འབྱུང་བ་དང༌།
སྔར་གྱི་སྤྱི་སྦྱོར་གཉིས་བསྣན་པས། ཀུན་སྡོམ་པ་ལ་མཚོན་སྦྱོར་གསུམ་བརྒྱ་དང་དྲུག་འབྱུང་
བར་ཤེས་པར་བྱའོ། །དཔེར་མཚོན་ན། ཉོན་མོངས་ཀྱི་དབེན་པའི་ངོ་བོ་ཉིད་མཚན་བཞི།
ཐེག་ཆེན་གྱི་གཞི་ཤེས་ཀྱི་སྦྱོར་བ་ཡིན་པར་མཚོན། ཡུམ་ལ་བརྟེན་ནས་དེ་བཞིན་གཤེགས་པ་
བ 3 {
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
འབྱུང་བར་རྟོགས་པའི་རྟོགས་པ་དང་། ཕན་བདེ་སྐྱོབ་པའི་བྱེད་པ་གསུམ་དང་ལྡན་པའི་
སེམས་དཔའི་རྣལ་འབྱོར་ཡིན་པ་ཞེས་པ་དང་། ཡང་མཚན་གཞི་དང་མཚོན་བྱེད་དེ་བཞིན་དུ་
བྱས་ནས་ཕུང་པོ་དོན་དམ་དུ་འཇིག་པ་མེད་པར་རྟོགས་པའི་རྟོགས་པ་དང་། ཕན་བདེ་སྐྱོབས་
པའི་བྱེད་པ་གསུམ་དང་ལྡན་པའི་སེམས་དཔའི་རྣལ་འབྱོར་ཡིན་པ་ཞེས་པ་ནས་སངས་རྒྱས་ཀྱི་
དེ་བཞིན་ཉིད་རྟོགས་པ་དེ་གདུལ་བྱ་ལ་བསྟན་ཅིང་བཏགས་པ་ཤེས་པའི་ཤེས་རབ་དང་། ཕན་
བདེ་སྐྱོབས་པའི་བྱེད་པ་གསུམ་དང་ལྡན་པའི་སེམས་དཔའི་རྣལ་འབྱོར་ཡིན་པར་ཞེས་པའི་
བར་བཅུ་དྲུག་དང་། དེ་བཞིན་དུ་ངོ་བོ་ཉིད་གཉིས་པ་དང་གསུམ་པ་དང་བཞི་པ་གསུམ་སོ་སོར་
མཚན་གཞིར་བཟུང་ནས། མཚོན་བྱ་དང་རྟགས་འགོད་ཚུལ་སྔར་ལྟར་བཅུ་དྲུག་པོ་ཚན་པ་རེ་
རེ་དང་། བྱ་དཀའ་བའི་ངོ་བོ་ཉིད་ལ་སོགས་པ་ལྔ་མཚན་བཞིར་བཟུང་ནས། ལམ་ཤེས་ཀྱི་
སྦྱོར་བ་ཡིན་པར་མཚོན། ཡུམ་ལ་བརྟེན་ནས་རྣམ་པར་ཐར་པའི་སྒོ་སྟོང་པ་ཉིད་རྟོགས་པའི་
རྟོགས་པ་དང་། སྐྱབས་ལ་སོགས་པའི་བྱེད་པ་བདུན་དང་ལྡན་པའི་སེམས་དཔའི་རྣལ་འབྱོར་
ཡིན་པ་ཞེས་པ་ནས། དོན་དམ་དུ་མཚན་ཉིད་མེད་པ་ཉིད་དུ་རྟོགས་པའི་རྟོགས་པ་དང་།
སྐྱབས་ལ་སོགས་པའི་བྱེད་པ་བདུན་དང་ལྡན་པའི་སེམས་དཔའི་རྣལ་འབྱོར་ཡིན་ཞེས་པའི་
བར་མཚན་གཞི་ལྔ་པོ་རེ་རེའི་སྟེང་དུ་ཡང་བཅུ་དྲུག་པོ་ཚན་པ་རེ་རེ་དང་། ཡང་དེ་བཞིན་དུ་
དམིགས་པའི་ངོ་བོ་ཉིད་ལ་སོགས་པ་བདུན་སོ་སོར་མཚན་གཞིར་བཟུང་ནས། རྣམ་མཁྱེན་གྱི་
སྦྱོར་བ་ཡིན་པར་མཚོན། མཐོང་ཆོས་ལ་བདེར་གནས་རྟོགས་པའི་རྟོགས་པ་དང་། གདུལ་བྱ་
ལ་ཆོས་སྟོན་པའི་མཛད་པ་དང་ལྡན་པའི་སེམས་དཔའི་རྣལ་འབྱོར་ཡིན་པ་ཞེས་པ་ནས་འདུ་
ཤེས་འགོག་པ་རྟོགས་པའི་རྟོགས་པ་དང་། གདུལ་བྱ་ལ་ཆོས་སྟོན་པའི་མཛད་པ་དང་ལྡན་
པའི་སེམས་དཔའི་རྣལ་འབྱོར་ཡིན་པ་ཞེས་པའི་བར་མཚན་གཞི་བདུན་པོ་རེ་རེའི་སྟེང་དུ་ཡང་།
བཅུ་དྲུག་པོ་ཚན་པ་རེ་རེ་སྦྱོར་བས་བྱེ་བྲག་གི་མཚོན་སྦྱོར་སྔ་མ་གསུམ་ལ་ཉིས་བརྒྱ་དང་ལྔ་
-3 G
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅུ་ང་དྲུག་འབྱུང་བའི་རྒྱུ་མཚན་དེ་ཡིན་ཞིང་། ཁྱད་མཚན་གྱི་བྱེ་བྲག་གི་སྦྱོར་བ་ལ་བཞི་བཅུ་
ཞེ་བརྒྱད་འབྱུང་ཚུལ་དང་། ཐེག་ཆེན་གྱི་གཞི་ཤེས་ཀྱི་སྦྱོར་བ་སོགས་གསུམ་སོ་སོར་མཚན་
གཞིར་བཟུང་ནས། མཚོན་བྱ་སྔར་བཞིན་ལ། བསམ་གྱིས་མི་ཁྱབ་པའི་ཆོས་དབྱིངས་རྟོགས་
པས་ཁྱད་པར་དུ་བྱས་པའི་སེམས་དཔའི་རྣལ་འབྱོར་ཡིན་པ་ཞེས་དང་། མཉམ་པ་མེད་པའི་རྒྱུ་
ཆོས་དབྱིངས་རྟོགས་པའི་ཁྱད་པར་དུ་བྱས་པའི་སེམས་དཔའི་རྣལ་འབྱོར་ཞེས་པ་ནས། དགེ་
བའི་བཤེས་གཉེན་གྱིས་ཡོངས་སུ་བཟུང་བ་དང་བཅས་པའི་ཆོས་དབྱིངས་རྟོགས་པ་ཁྱད་པར་
དུ་བྱས་པའི་སེམས་དཔའི་རྣལ་འབྱོར་ཡིན་པ་ཞེས་པ་དང་། མངོན་པར་ཞེན་པའི་རོ་མྱོང་བ་
དང་ཆོས་དབྱིངས་རྟོགས་པས་ཁྱད་པར་དུ་བྱས་པའི་སེམས་དཔའི་རྣལ་འབྱོར་ཡིན་པ་ཞེས་
པའི་བར་བཅུ་དྲུག །མཚན་གཞི་གསུམ་པོ་རེ་རེའི་སྟེང་དུ་སྦྱར་བས་བཅུ་དྲུག་ཚན་པ་གསུམ་
འབྱུང་བའི་རྒྱུ་མཚན་དེ་ཡིན་ལ། འདི་ཉིད་ལས། ཆོས་ཀྱི་བདག་མེད་རྟོགས་པས་ཁྱད་པར་དུ་
བྱས་པའི་སེམས་དཔའི་རྣལ་འབྱོར་ཞེས་གསུངས་པ་ནི། ཆོས་དབྱིངས་རྟོགས་པས་ཁྱད་པར་
དུ་བྱས་པ་ཞེས་པ་དང་། དོན་ཁྱད་པར་མེད་དེ། འཛིན་པ་ཆོས་ཀྱི་བདག་མེད་ལ་དགོངས་སོ།།
དེ་ལྟར་ན་ཐེག་ཆེན་གྱི་སྦྱོར་བ་མཚོན་པ་ལ་ཤེས་མཚན་དང་བྱེད་མཚན་གང་རུང་གཅིག་བཀོད་
ནི༑ ཐབས་ཤེས་ཟུང་དུ་མི་འབྲེལ་བས། མཚོན་སྦྱོར་དུ་མི་འགྱུར་ལ། ཤེས་མཚན་དང་བྱེད་
མཚན་ཟུང་འབྲེལ་རེ་བཀོད་པས། ཐབས་ཤེས་ཟུང་འཇུག་གི་སེམས་དཔའི་རྣལ་འབྱོར་དུ་
འགྲོ་བས། དེས་ཐེག་ཆེན་གྱི་སྦྱོར་བ་མཚོན་ནུས་ཤིང་། རྒྱུ་མཚན་དེའི་ཕྱིར་ན་དེའི་བྱེད་སྒྲུབ་
ཀྱི་དབང་དུ་བྱས་པའི་མཚན་ཉིད་ལ་ཤེས་མཚན་ཁྱད་མཚན་བྱེད་མཚན་གསུམ་དུ་འབྱུང་བའི་
རྒྱུ་མཚན་དེ་ཡིན་ལ། འོན་ཀྱང་ཞིབ་ཆའི་རྣམ་དབྱེ་འདི་ལྟར་གཅེས་ཏེ། ཤེས་མཚན་དང་བྱེད་
མཚན་ཚོགས་པ་ནི་ཐེག་ཆེན་སྦྱོར་བའི་བྱེད་སྒྲུབ་ཀྱི་དབང་དུ་བྱས་པའི་མཚན་ཉིད་དངོས་ཡིན་
མོད། ཤེས་མཚན་རྐྱང་པ་དང་། བྱེད་མཚན་རྐྱང་པ་ནི་ཚོགས་པའི་མིང་ཡ་གྱལ་ལ་བཏགས་པ་
- 3 [
] -



གྲོགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
ལྟར། དེའི་བྱེད་སྒྲུབ་ཀྱི་དབང་དུ་བྱས་པའི་མཚན་ཉིད་བཏགས་པ་བར་འདོད་དགོས་སམ་
སྙམ་སྟེ་རྐྱང་པས་ཐེག་ཆེན་གྱི་སྦྱོར་བ་མཚོན་མི་ནུས་པའི་ཕྱིར། ཁྱད་མཚན་སོ་སོས་ནི་ཐེག་
དམན་གྱི་སྦྱོར་བ་ལས་ཁྱད་པར་དུ་འཕགས་པ་མཚོན་ནུས་པས། ཐེག་ཆེན་སྦྱོར་བའི་བྱེད་སྒྲུབ་
ཀྱི་དབང་དུ་བྱས་པའི་མཚན་ཉིད་རང་སྐྱ་ཐུབ་པ་ཡིན་ནོ། །འདིར་ཁ་ཅིག །སྦྱོར་བ་རང་གི་ངོ་
བོ་མཚོན་པར་བྱེད་པ་ལ། ཤེས་མཚན་དང་། ཐབས་ཕྲིན་ལས་མཚོན་པར་བྱེད་པ་ལ་བྱེད་
མཚན་བཀོད་པས་སྐྱོན་ཅི་ཡོད་སྙམ་ན། རྟགས་གསལ་ཆུ་ཐུབ་ཙམ་གྱི་མཚན་མཚོན་དུ་འགྲོ་ན་
ཧ་ཅང་ཐལ་ཞིང་། སྦྱོར་བ་རང་གི་ངོ་བོ་མཚོན་པ་ལ་ཐབས་ཤེས་ཟུང་འབྲེལ་མི་དགོས་ན།
སྦྱོར་བ་རང་གི་ངོ་བོ་དེ་ཐེག་ཆེན་གྱི་སྦྱོར་བ་མ་ཡིན་པར་འགྱུར་བ་དང་། ཐབས་དང་བྱེད་
མཚན་དོན་འདྲ་བས། །རང་གིས་རང་མཚོན་པར་འགྱུར་རོ། །དེས་ན་ཐེག་ཆེན་སྦྱོར་བའི་ཤེས་
མཚན་དང༌། བྱེད་མཚན་གང་རུང་ཡིན་ན། དེའི་བྱེད་སྒྲུབ་ཀྱི་དབང་དུ་བྱས་པའི་མཚན་ཉིད་
ཡིན་པས། མ་ཁྱབ་པར་ཤེས་པར་བྱའོ། ། །
ལྔ་པ་དེ་ལ་བརྟེན་ནས་ཐོབ་པའི་ཐར་པ་ཆ་མཐུན་ནི། མདོར་བསྟན་དུ། ཐར་དང་ངེས་
འབྱེད་ཆ་མཐུན་དང་ཞེས་པ་ལ་འཕྲོས་ནས། ཐེག་ཆེན་གྱི་ཐར་པ་ཆ་མཐུན་གང་ཞེ་ན། མཚན་
མེད་རྟོགས་པའི་ཤེས་རབ་ཀྱིས་ཟིན་པའི་སྒོ་ནས། རྣམ་མཁྱེན་སྒྲུབ་པའི་ཐབས་ལ་མཁས་
པའི་བྱང་སེམས་ལས་དང་པོ་པའི་མངོན་རྟོགས་དེ་རྣམ་རྫོགས་སྦྱོར་བར་གྱུར་པའི་ཐར་པ་ཆ་
མཐུན་ཡིན་ནོ་ཞེས་པ་ནི། མཚན་མེད་རབ་ཏུ་སྦྱིན་ལ་སོགས། །ཞེས་སོགས་ཚིགས་བཅད་
གཅིག་གིས་བསྟན། མཁས་པའི་ཚོགས་ལམ་དེ་དག་གང་ཞེ་ན། ཐེག་ཆེན་གྱི་ཚོགས་ལམ་
ཁྱད་པར་ཅན་དུ་གྱུར་པའི་དད་པ་ནི་སངས་རྒྱས་ལ་སོགས་པའི་དཀོན་མཆོག་གསུམ་དད་པའི་
ཡུལ་དུ་བྱེད་པ་ལ་མཁས་དེར་གྱུར་པའི་བརྩོན་འགྲུས་ནི་སྦྱིན་སོགས་ཕར་ཕྱིན་དྲུག་ཉམས་སུ་
ལེན་པ་ལ་མཁས། དེར་འགྱུར་བའི་དྲན་པ་ནི་བསམ་པ་ཕུན་ཚོགས་མི་བརྗེད་པར་བྱེད་པ་ལ་
- {
7 (] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཁས། དེར་གྱུར་པའི་ཏིང་ངེ་འཛིན་ནི་འཁོར་གསུམ་དུ་རྣམ་པར་མི་རྟོག་པ་ལ་མཁས། དེར་
གྱུར་པའི་ཤེས་རབ་ནི་ཆོས་ཐམས་ཅད་རྣམ་པ་ཐམས་ཅད་དུ་མི་དམིགས་པར་ཤེས་པ་ལ་
མཁས་ པ་ ཡིན་ནོ། །ཞེས་ པ་ནི། སངས་ རྒྱས་ སོགས་ དམིགས་ དད་ པ་དང་། ཞེས སོགས་
ཚིགས་བཅད་ཕྱེད་དང་གཉིས་ཀྱིས་བསྟན། དེ་ལྟར་སངས་རྒྱས་སོགས་ཀྱི་ཡུལ་ལྔ་ལ་མཁས་
པའི་ཚོགས་ལམ་ཁྱད་པར་ཅན་ཐོབ་པའི་བྱང་སེམས་ལ་དབང་པོ་རྣོ་རྟུལ་གྱི་བྱེ་བྲག་གིས།
གནས་སྐབས་བླ་མེད་རྫོགས་བྱང་ལས་ཕྱིར་ལྡོག་མི་ལྡོག་གཉིས་སུ་ཡོད་དོ། །ཞེས་པ་ནི།
རྫོགས་པའི་བྱང་ཆུབ་སོགས་རྐང་པ་གཉིས་ཀྱིས་བསྟན། དེས་ན་སངས་རྒྱས་སོགས་དམིགས་
ཞེས་སོགས་ཀྱི་དངོས་བསྟན་གྱི་ཚོགས་ལམ་དང་། ཐེག་ཆེན་ཚོགས་ལམ་ཁྱད་པར་ཅན་དོན་
གཅིག །དེ་ཡིན་ན། འཛིན་པ་ཆོས་ཀྱི་བདག་མེད་རྟོགས་པས་ཁྱབ། སངས་རྒྱས་སོགས་ཀྱི་
ཡུལ་ལྔ་ལ་མི་མཁས་པའི་ཐེག་ཆེན་གྱི་ཚོགས་ལམ་དང་། ཐེག་ཆེན་གྱི་ཚོགས་ལམ་ཕལ་པ་
དོན་གཅིག །དེ་ཡིན་ན་འཛིན་པ་ཆོས་ཀྱི་བདག་མེད་མ་རྟོགས་པས་ཁྱབ། དབྱེ་ན། གང་
ཟག་གི་བདག་མེད་ཙམ་རྟོགས་པ་དང་། བཟུང་བ་ཆོས་ཀྱི་བདག་མེད་ཙམ་རྟོགས་པ་དང་།
བདག་མེད་མ་རྟོགས་པའི་ཚོགས་ལམ་དང་གསུམ་དུ་ཡོད། ཚོགས་ལམ་ལ་མཉམ་རྗེས་ཀྱི་
རྣམ་བཞག་མེད་དེ། སྟོང་ཉིད་ལ་སྒོམ་བྱུང་གཙོ་བོར་གྱུར་པའི་མཉམ་བཞག་མ་སྐྱེས་པའི་ཕྱིར་
ན༑ རྗེས་ཐོབ་ཀྱང་འབྱུང་བ་མི་འཐད་དོ། །
གཉིས་པ་སྒོམ་བྱུང་གཙོ་བོར་གྱུར་པའི་ཉམས་སྐྱེས་པའི་གནས་སྐབས་ཀྱི་སྒོམ་རིམ་ལ་
ངེས་འབྱེད་ཆ་མཐུན་ནས་ཐབས་མཁས་སྦྱོར་བའི་བར་ལྔ་ལས།
དང་པོ་ནི། ཐར་པ་ཆ་མཐུན་སྒོམ་པ་ལས་ངེས་འབྱེད་ཆ་མཐུན་སྐྱེ་བས། ཐར་པ་ཆ་
མཐུན་གྱི་འོག་ཏུ་བྱང་སེམས་ཀྱི་སྦྱོར་ལམ་སྟོན་ལ། དེ་ལ་ཡང་དྲོད་སོགས་བཞི་ཡོད་པ་ལས།
མཉམ་བཞག་གི་ངོ་བོར་གྱུར་པའི་དྲོད་སོགས་བཞི་ནི། སྐབས་དང་པོ་གསུམ་དུ་བསྟན་ཟིན་
- 3 7 ། -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
ནས་འདིར་རྗེས་ཐོབ་ཀྱི་ངོ་བོར་གྱུར་པའི་དྲོད་སོགས་བཞི་འཆད་པ་སྐབས་སུ་བབས་ལ།
དེ་ཡང་དམིགས་པ་སེམས་ཅན་ཐམས་ཅད་ལ་དམིགས་ནས་རྣམ་པ་སེམས་མཉམ་པ་དང༌།
བྱམས་པའི་སེམས་དང་། ཕན་པའི་སེམས་ལ་སོགས་པ་བཅུ་པོ་གང་རུང་གིས་བསྡུས་པའི་
ངེས་འབྱེད་ཆ་མཐུན་སྐབས་འདིའི་དངོས་བསྟན་གྱི་སྦྱོར་ལམ་དྲོད་ཀྱི་ངོ་བོ་ཡིན་ནོ། །ཞེས་པ་
ནི༑ དྲོ་བ་རྣམས་ཀྱི་དམིགས་པ་འདིར། །ཞེས་སོགས་ཚིགས་བཅད་གཅིག་གིས་བསྟན། དེ་
བཞིན་དུ་དམིགས་ཡུལ་སེམས་ཅན་ཐམས་ཅད་དགེ་སྡིག་གི་བླང་དོར་ལ་འགོད་པ་དང་།
བླང་དོར་ལ་ཞུགས་པ་ལ་བསྔགས་པ་བརྗོད་པ་དང༌། མཐུན་པར་བྱེད་པ་དང་གསུམ་པོ་གང་
རུང་གིས་བསྡུས་པའི་ངེས་འབྱེད་ཆ་མཐུན་འདིར་བསྟན་སྦྱོར་ལམ་རྩེ་མོའི་ངོ་བོ་ཡིན་ནོ། །
ཞེས་པ་ནི། བདག་ཉིད་སྡིག་པ་ལས་བཟློག་ཅིང་ཞེས་པ་ནས། རྩེ་གྱུར་ཞེས་པའི་བར་གྱིས་
བསྟན། དེ་བཞིན་དུ་དམིགས་ཡུལ་སེམས་ཅན་ཀུན་ལ་དམིགས་ནས་རང་གཞན་གྱི་རྟེན་ཅན་
གྱི་བདེན་པ་ཤེས་པ་ལ་འགོད་པ་སོགས་གསུམ་པོ་གང་རུང་གིས་བསྡུས་པའི་ངེས་འབྱེད་ཆ་
མཐུན་འདིར་བསྟན་སྦྱོར་ལམ་བཟོད་པའི་ངོ་བོ་ཡིན་ནོ་ཞེས་པ་ནི་རྩེ་གྱུར་དེ་བཞིན་བཟོད་པ་
ནི༑ རང་གཞན་རྟེན་ཅན་བདེན་ཤེས་པ། །ཞེས་པས་བསྟན། ཡང་དེ་བཞིན་དུ་དམིགས་ཡུལ་
སེམས་ཅན་ཀུན་ལ་དམིགས་ནས་རང་གཞན་སྨིན་གྲོལ་ལ་འགོད་པའི་ངེས་འབྱེད་ཆ་མཐུན་
འདིར་བསྟན་སྦྱོར་ལམ་ཆོས་མཆོག་གི་ངོ་བོ་ཡིན་ནོ་ཞེས་པ་ནི། ཆོས་མཆོག་དེ་བཞིན་སེམས་
ཅན་རྣམས། །སྨིན་བྱེད་སོགས་ཀྱིས་ཤེས་པར་བྱ། །ཞེས་པས་བསྟན། དེ་ལྟར་བྱང་སེམས་ཀྱི་
སྦྱོར་ལམ་ཐོབ་པ་ནས་ཕྱིར་མི་ལྡོག་པའི་དགེ་འདུན་དུ་འཇོག་པས། །
དེའི་འོག་ཏུ་གཉིས་པ་ཕྱིར་མི་ལྡོག་པའི་དགེ་འདུན་འཆད་པ་ལ། ཕྱིར་མི་ལྡོག་པའི་
དགེ་འདུན་ངོས་བཟུང་བ་དང་། སྒྲུབ་བྱེད་ཀྱི་རྟགས་བཤད་པ་གཉིས།
དང་པོ་ནི། སློབ་པ་ཕྱིར་མི་ལྡོག་པའི་ཚོགས། །ཞེས་པ་ལ་འཕྲོས་ནས། སློབ་པ་ཕྱིར་
-3
2 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་ལྡོག་པའི་དགེ་འདུན་གང་ཞེ་ན། སྦྱོར་མཐོང་བསྒོམ་གསུམ་ལ་གནས་པའི་བྱང་སེམས་
རྣམས་ ཡིན་ནོ། །ཞེས་ པ་ནི། ངེས་འབྱེད་ཡན་ལག་ནས་ བཟུང་སྟེ། །ཞེས་སོགས་ཚིགས་
བཅད་གཅིག་གིས་བསྟན། །
གཉིས་པ་ལ། སྦྱོར་ལམ་པ་ཕྱིར་མི་ལྡོག་པའི་རྟགས་སོགས་གསུམ་ལས། དང་པོ་ལ་
ཉི་ཤུ་ཡོད་དོ་ཞེས་མདོར་བསྡུས་ནས་འཆད་པ་ནི། གཟུགས་ལ་སོགས་ལས་ལྡོག་སོགས་
རྟགས། །ཞེས་སོགས་ཚིགས་བཅད་གཅིག་གིས་བསྟན། དེ་ལ་ཡང་དྲོད་ལ་གནས་པའི་བྱང་
སེམས་ཕྱིར་མི་ལྡོག་པར་སྒྲུབ་པའི་གཏན་ཚིགས་བཅུ་གཅིག་ནི། གཟུགས་སོགས་ལ་བདེན་
ཞེན་མངོན་འགྱུར་བ་ལྡོག་པ་དང་། ཤེས་ནས་དད་པ་ཐོབ་པས་དཀོན་མཆོག་གསུམ་གྱི་ཡོན་
ཏན་ལ་ཐེ་ཚོམ་དང་བྲལ་བའི་དད་པ་ཐོབ་པ་དང༌། མི་ཁོམ་པ་བརྒྱད་དུ་སྐྱེ་བ་མི་ལེན་པའི་སྨོན་
ལམ་གྲུབ་པ་དང་། རང་ཉིད་དགེ་བ་བཅུ་ལ་གནས་ཤིང་གཞན་དག་ཀྱང་དེ་ལ་འགོད་པའི་
སྙིང་རྗེ་དང་ལྡན་པ་དང་། སྦྱིན་སོགས་གཞན་དོན་དུ་བསྔོ་བའི་སྤྱོད་པ་ཁྱད་པར་ཅན་དང་ལྡན་
པ་དང༌། བདག་མེད་གཉིས་སོམ་ཉི་མེད་པར་རྟོགས་པ་དང་། སེམས་ཅན་ལ་བྱམས་པའི་
ལུས་ངག་ཡིད་གསུམ་གྱི་སྒོ་ནས་གཞན་ལ་ཕན་པ་ལྷུར་ལེན་པ་དང་། སེམས་རྒོད་འགྱོད་ལ་
སོགས་པའི་སྒྲིབ་པ་ལྔ་ཤས་ཆེ་བ་དང་མི་འགྲོགས་པའི་སྦྱོར་བ་ཕུན་ཚོགས་ཐོབ་པ་དང་། མ་
རིག་པ་ལ་སོགས་པའི་བག་ལ་ཉལ་ཀུན་གྱི་གཉེན་པོ་སྟོང་ཉིད་སྒོམ་པ་ལ་གནས་པ་དང་།
རྟག་ཏུ་སེམས་རྣམ་པར་མ་གཡེང་བའི་དྲན་ཤེས་བཞིན་དང་ལྡན་པ་དང་། གོས་སོགས་ལ་སྲོ་
ཤིག་མེད་ཅིང་གཙང་སྦྲ་ཀུན་ཏུ་སྤྱོད་པ་དང་བཅུ་གཅིག་གོ་ཞེས་འཆད་པ་ནི། གཟུགས་ལ་
སོགས་ལས་ལྡོག་པ་དང་། །ཞེས་པ་ནས། གོས་ལ་སོགས་པ་གཙང་བ་དང་། །ཞེས་པའི་བར་
གྱིས་བསྟན། རྟགས་འགོད་པ་ནི། སྦྱོར་ལམ་དྲོད་རྗེས་ཐོབ་ལ་གནས་པའི་བྱང་སེམས་ཆོས་
ཅན། གནས་སྐབས་བླ་མེད་རྫོགས་བྱང་ལས་ཕྱིར་མི་ལྡོག་སྟེ། གཟུགས་སོགས་ལ་བདེན་
- 3
Y
3



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
ཞེན་མངོན་གྱུར་པ་ལྡོག་པའི་རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་དང་ལྡན་པའི་
སེམས་ དཔའ་ ཡིན་ པའི་ ཕྱིར། ཞེས་ འགོད་ ལ། དེས ཕྱི་ མ་ རྣམས་ ལའང་ འགྲེ། ཁ་ ཅིག
གཟུགས་སོགས་ལ་བདེན་ཞེན་མངོན་གྱུར་པ་ལྡོག་པའི་སེམས་དཔའ་ཡིན་པའི་ཕྱིར། ཞེས་
འགོད་པ་མི་འཐད་དེ། ཉོན་སྒྲིབ་སྤངས་པའི་བྱང་སེམས་ཚོགས་ལམ་པ་དབང་རྟུལ་གྱིས་མ་
ངེས་སོ། །རྩེ་མོའི་རྟགས་དྲུག་ནི། ལུས་ཀྱི་ནང་ལ་སྲིན་བུའི་རིགས་བརྒྱད་ཁྲི་མི་འབྱུང་བའི་
དགེ་བའི་རྩ་བ་ཁྱད་པར་དུ་འཕགས་པ་ཐོབ་པ་དང་། ཉན་རང་གིས་ཡིད་ལ་བྱེད་པ་སོགས་ཀྱི་
གྱ་གྱུའི་སེམས་དང་བྲལ་བའི་ཐེག་ཆེན་གྱི་དགེ་རྩ་རྣམ་པར་དག་པ་ཐོབ་པ་དང་། ཕྱག་དར་
ཁྲོད་ལ་སོགས་པའི་སྦྱངས་པའི་ཡོན་ཏན་བཅུ་གཉིས་ཡང་དག་པར་ལེན་པ་དང་། སྦྱིན་སོགས་
ཀྱི་མི་མཐུན་ཕྱོགས་སེར་སྣ་དང་ཚུལ་འཆལ་སོགས་སྤངས་པ་དང་། ཆོས་ཐམས་ཅད་རང་རང་
གི་ཆོས་ཉིད་དང་ལྡན་པར་ཤེས་པ་དང་། སྙིང་རྗེས་གཞན་དོན་དུ་དམྱལ་བར་སྐྱེ་བ་དོན་དུ་
གཉེར་བ་དང་དྲུག་གོ །ཞེས་འཆད་པ་ནི། །ལུས་ལ་སྲིན་བུ་རྣམས་མི་འབྱུང་། །ཞེས་པ་ནས།
སེམས་ཅན་དོན་དུ་དམྱལ་འཚོལ་དང་། །ཞེས་ པའི་བར་གྱིས་ བསྟན། བཟོད་པའི་རྟགས་
གཉིས་ནི། བདུད་ཀྱིས་ལམ་གཞན་དུ་དཀྲིར་མི་བཏུབ་པ་དང་། སངས་རྒྱས་ཀྱི་གསུང་དང་
འགལ་བའི་ལམ་གཞན་སྟོན་པའི་བདུད་ལ་བདུད་ཉིད་དུ་རྟོགས་པ་དང་གཉིས་ཡིན་ལ། ཆོས་
མཆོག་གི་རྟགས་གཅིག་ནི། འཁོར་གསུམ་ལ་མཚན་མར་འཛིན་པ་སྤངས་པའི་རྟག་ཏུ་སངས་
རྒྱས་དགེས་པའི་སྤྱོད་པ་ཐོབ་པ་ཡིན་ནོ་ཞེས་པ་ནི། གཞན་གྱིས་དཀྲིར་བ་མི་བཏུབ་དང་། །
ཞེས་པ་ནས། སངས་རྒྱས་དགེས་པའི་སྤྱོད་པ་སྟེ། །ཞེས་པའི་བར་གྱིས་བསྟན། རྟགས་ནི་ཉི་
ཤུ་དེ་དག་གིས་ཞེས་པས་སྔར་གྱི་དེ་ཀུན་སྡོམ་པ་ལ་ཉི་ཤུ་ཡོད་པར་བསྟན། དྲོད་དང་རྩེ་མོ་
བཟོད་བཅས་དང་། །ཆོས་མཆོག་རྣམས་ལ་གནས་པ་ནི། །ཞེས་པས་ཤེས་འདོད་ཆོས་ཅན་
བསྟན། །རྫོགས་པའི་བྱང་ཆུབ་ལས་མི་ལྡོག །ཞེས་པས་སྒྲུབ་ཆོས་བསྟན་ནོ། ། །



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་མཐོང་ལམ་པ་ཕྱིར་མི་ལྡོག་གི་གཏན་ཚིགས་ལ། ཤེས་བཟོད་སྐད་ཅིག་མ་
བཅུ་དྲུག་གིས་དྲངས་པའི་རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་བཅུ་དྲུག་ཡོད་དོ། །
ཞེས་མདོར་བསྡུས་ནས་འཆད་པ་ནི། མཐོང་བའི་ལམ་ལ་བཟོད་པ་དང་། ཞེས་སོགས་ཚིགས་
བཅད་གཅིག་གིས་བསྟན། བཅུ་དྲུག་པོ་རྒྱས་པར་འཆད་པ་ནི། གཟུགས་སོགས་སུ་མངོན་
པར་ཞེན་པའི་འདུ་ཤེས་ཟློག་པ་དང་། བདུད་ལས་མི་ཕྱེད་པས་བྱང་ཆུབ་ཀྱི་སེམས་བརྟན་པ་
དང༌། ཐབས་ཤེས་ཟུང་དུ་འབྲེལ་བས་ཐེག་དམན་ལས་སེམས་རྣམ་པར་ལོག་པ་དང་། སྟོང་
ཉིད་རྟོགས་པས་བསམ་གཏན་དང་གཟུགས་མེད་ཀྱི་སྙོམས་འཇུག་སྒོམ་ཡང་དེ་དག་ཏུ་སྐྱེ་བ་
མི་ལེན་པ་དང་། ལུས་སེམས་ཡང་བས་དགེ་བ་ལ་ཅི་འདོད་བསྐོལ་དུ་རུང་བ་དང་། མངོན་
ཞེན་མེད་པར་འདོད་ཡོན་ལ་སྤྱོད་པའི་ཐབས་མཁས་དང་ལྡན་པ་དང་། རྟག་ ཏུ་ཚངས་པར་
སྤྱོད་པའི་ཚུལ་ལ་གནས་པ་དང༌། རྟག་ཏུ་ལོག་འཚོ་སྤངས་ནས་ཡང་དག་པའི་འཚོ་བ་དང་ལྡན་
པ་དང་། ཕུང་ཁམས་སྐྱེ་མཆེད་ལ་དངོས་པོར་ཞེན་པ་སྦྱོར་བ་དང་། ཕྱི་ནས་རྒྱུན་དུ་ཞེན་པ་
རྗེས་སུ་སྦྱོར་བ་བཀག་པའི་རྟོགས་པ་དང་ལྡན་པ་དང༌། ལམ་གྱི་བར་ཆད་དུ་གྱུར་པའི་ཆོས་
ཉོན་མོངས་པ་དང་། རྣམ་རྟོག་ལ་སྦྱོར་བ་དང་རྗེས་སུ་སྦྱོར་བ་བཀག་པའི་རྟོག་པ་དང་ལྡན་པ་
དང༌། བྱང་ཆུབ་ཀྱི་རྒྱུ་ཚོགས་སྦྱིན་སོགས་ལ་དེ་གཉིས་བཀག་པའི་རྟོགས་པ་དང་ལྡན་པ་དང་།
དབང་པོ་དང་དབང་རྟེན་དབང་པོའི་ཡུལ་སོགས་ཀྱི་གཡུལ་འགྱེད་པ་ལ་དེ་གཉིས་བཀག་པའི་
རྟོགས་པ་དང་ལྡན་པ་དང་། སེར་སྣ་དང་འཆལ་ཚུལ་སོགས་ལ་སྦྱོར་དང་རྗེས་སུ་སྦྱོར་བ་
བཀག་པའི་རྟོགས་པ་དང་ལྡན་པ་དང་། ཆོས་ཐམས་ཅད་རྣམ་ཐར་སྒོ་གསུམ་གྱི་ངོ་བོར་རྟོགས་
པས་ལམ་ གྱི་ཆོས་རྡུལ་ཙམ་ཡང་མི་དམིགས་པའི་རྟོགས་པ་དང་ལྡན་པ་དང་། རང་གིས་
མཁྱེན་གསུམ་གྱི་སྦྱོར་བ་ལ་ངེས་པར་ཐོབ་པས་མཁྱེན་གསུམ་གྱི་རྣམ་པ་ལ་སྒོམ་པ་ལ་གནས་
པ་དང་། རྣམ་མཁྱེན་གྱི་རྒྱུར་གྱུར་པའི་ཆོས་ཀྱི་དོན་དུ་སྲོག་གཏོང་བར་ནུས་པའི་སྙིང་སྟོབས་
- 3 7
5.



གྲགས་ཆེན་བཅོ་བརྒྱད་ཀྱི་ཤེར་ཕྱིར་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
དང་ལྡན་པ་སྟེ། བཅུ་དྲུག་ནི་མཐོང་ལམ་གྱི་རྗེས་ཐོབ་ལ་གནས་པའི་བྱང་སེམས་ཕྱིར་མི་ལྡོག་
ཏུ་སྒྲུབ་པའི་རྟགས་ཡང་དག་ཡིན་ནོ། །ཞེས་འཆད་པ་ནི། གཟུགས་སོགས་འདུ་ཤེས་ལྡོག་པ་
དང༌། ཞེས་པ་ནས། བློ་ལྡན་མཐོང་བའི་ལམ་གནས་ཀྱི། །ཕྱིར་མི་ལྡོག་པའི་རྟགས་དག་ཡིན།།
ཞེས་པའི་བར་གྱིས་བསྟན། དེ་ཡང་གཏན་ཚིགས་འགོད་ན། མཐོང་ལམ་གྱི་རྗེས་ཐོབ་ལ་
གནས་པའི་བྱང་སེམས་ཆོས་ཅན། གནས་སྐབས་བླ་མེད་རྫོགས་བྱང་ལས་ཕྱིར་མི་ལྡོག་སྟེ།
གཟུགས་སོགས་ལ་མངོན་པར་ཞེན་པའི་འདུ་ཤེས་ལྡོག་པའི་རྗེས་ཐོབ་ལུས་ངག་གི་སྤྱོད་པ་
ཁྱད་པར་ཅན་དང་ལྡན་པའི་སེམས་དཔའ་ཡིན་པའི་ཕྱིར། ཞེས་དང་། བདུད་ལས་ཀྱིས་མི་
བྱེད་པའི་བླ་མེད་བྱང་ཆུབ་ཀྱི་སེམས་བརྟན་པར་གནས་པའི་ལུས་ངག་གི་སྤྱོད་པ་ཁྱད་པར་
ཅན་དང་ལྡན་པའི་སེམས་དཔའ་ཡིན་པའི་ཕྱིར། ཞེས་སོགས་འགོད་པ་ཡིན་ནོ། འོ་ན་མདོར་
བསྟན་དུ་ཤེས་བཟོད་སྐད་ཅིག་མ་བཅུ་དྲུག་རྟགས་སུ་བཤད་པ་དང་། འདིར་རྗེས་ཐོབ་ལུས་
ངག་གི་སྤྱོད་པ་ཁྱད་པར་ཅན་དང་ལྡན་པ་རྟགས་སུ་བཤད་པ་འགལ་ལོ་སྙམ་ན། །སྐྱོན་མེད་དེ།
གཟུགས་སོགས་མཚན་འཛིན་གྱི་འདུ་ཤེས་ལྡོག་པ་སོགས་ཀྱི་རྗེས་ཐོབ་ལུས་ངག་གི་སྤྱོད་པ་
བཅུ་དྲུག་པོ་འདྲེན་པའི་ནུས་པ་ཤེས་བཟོད་སྐད་ཅིག་མ་བཅུ་དྲུག་རིམ་བཞིན་ཐོབ་པས་ན།
མཐོང་བའི་ལམ་ལ་བཟོད་པ་དང་། །ཞེས་སོགས་གསུང་བ་ཡིན་ལ། ཕྱིར་མི་ལྡོག་པའི་རྟགས་
དངོས་ནི། ཤེས་བཟོད་སྐད་ཅིག་མ་བཅུ་དྲུག་གི་འབྲས་བུ་རྗེས་ཐོབ་ལུས་ངག་གི་སྤྱོད་པ་བཅུ་
དྲུག་པོ་ལ་ངོས་འཛིན་པར་ཀུན་མཁྱེན་བླ་མ་བཞེད་པ་ནི་དཔྱོད་ལྡན་ཀུན་གྱི་སྙིང་གི་ག་འུར་
འཆང་རིགས་ཏེ། འདིའི་ཐད་ཀྱི་དོན་གསལ་ལས། དེ་ལྟར་ན་བཟོད་པ་དང་བཅས་པའི་སྐད་
ཅིག་མ་རྣམ་པ་བཅུ་དྲུག་གིས་བསྡུས་པ་འདི་རྣམས་ཡང་དག་པར་ཐོབ་པ་ན། རྟག་པ་འཇིག་
རྟེན་པ་བཟུང་བ་དང་། འཛིན་པར་མངོན་པར་མ་ཞེན་པའི་རྣམ་པ་ཅན་རྗེས་ཐོབ་ཀྱི་སེམས་
ཀྱིས་བསྡུས་པ་རང་དང་མཐུན་པའི་འབྲས་བུ་གཟུགས་ལ་སོགས་པའི་འདུ་ཤེས་ལྡོག་པ་ལ་
.:
7 f; -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པ་བསྐྱེད་པའི་ཕྱིར། བྱང་ཆུབ་སེམས་དཔའ་མཐོང་བའི་ལམ་ལ་གནས་པའི་ཕྱིར་མི་
ལྡོག་པའི་མཚན་ཉིད་དག་ཡིན་ནོ། །ཞེས་གསུངས་པའི་ཕྱིར། དེ་ལྟར་ན་བྱང་སེམས་ཀྱི་མཐོང་
ལམ་མཉམ་བཞག་ཡེ་ཤེས་ཀྱིས་ཁྱབ་ཀྱང་། མཐོང་ལམ་པ་ལ་མཉམ་བཞག་པས་མ་ཁྱབ་སྟེ།
ས་དང་པོའི་རྗེས་ཐོབ་པ་ཀུན་མཐོང་ལམ་པ་ཡིན་པའི་ཕྱིར།
གསུམ་པ་སྒོམ་ལམ་པ་ཕྱིར་མི་ལྡོག་པའི་གཏན་ཚིགས་ལ་མདོར་བསྟན། རྒྱས་བཤད་
གཉིས་ལས། །
དང་པོ་ནི། སྟོང་ཉིད་དང་མཚན་མ་མེད་པ་ལ་སོགས་པ་མངོན་སུམ་དུ་རྟོགས་པའི་
སྒོམ་ལམ་མཉམ་བཞག་གིས་དྲངས་པའི་སྒྲོ་སྐུར་གྱི་མཐའ་གཉིས་ལས་གྲོལ་བའི་དོན་རྟོགས་
པར་བྱེད་པའི་རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་རྣམས་ཕྱིར་མི་ལྡོག་པའི་གཏན་
ཚིགས་ཡིན་ནོ་ཞེས་པ་ནི། སྒོམ་པའི་ལམ་ནི་ཟབ་པ་སྟེ། །ཞེས་སོགས་ཚིགས་བཅད་གཅིག་
གིས་བསྟན། །
གཉིས་པ་རྒྱས་བཤད་ལ། གཏན་ཚིགས་གང་ལ་ལྡན་པའི་གཞིར་གྱུར་པའི་སྒོམ་ལམ་
ངོས་བཟུང་། དེ་ལ་རྩོད་པ་སྤངས་ཏེ་སྒྲོ་སྐུར་དང་བྲལ་བའི་ཚུལ་སྒྲུབ་པ། དེ་གྲུབ་པའི་སྒྲོ་སྐུར་
དང་བྲལ་བའི་གཏན་ཚིགས་ཀྱི་དབྱེ་བ་དང་གསུམ་ལས།
དང་པོ་ནི། བྱང་སེམས་ཀྱི་སྦྱོར་མཐོང་སྒོམ་གསུམ་མཉམ་བཞག་གི་གནས་སྐབས་སུ་
མཐོང་ཟིན་གྱི་ཟབ་མོའི་དོན་ལ་སེམས་འཇལ་རྟོག་གསུམ་བྱེད་པའི་སྒོམ་ལམ་རྗེས་ཐོབ་ཡེ་
ཤེས་དེ་སྒོམ་ལམ་པའི་ཕྱིར་མི་ལྡོག་པའི་གཏན་ཚིགས་གང་ལ་ལྡན་པའི་གཞིར་གྱུར་པའི་སྒོམ་
ལམ་གྱི་ངོ་བོ་ཡིན་ནོ་ཞེས་པ་ནི། ངེས་འབྱེད་ཡན་ལག་དང་མཐོང་བའི། །ཞེས་སོགས་ཚིགས་
བཅད་གཅིག་གིས་བསྟན། དེ་ལྟ་བུའི་སྒོམ་ལམ་དེ་ལ་དབྱེ་ན། ཆུང་ངུའི་ཆུང་ངུ་ནས་ཆེན་པོའི་
ཆེན་པོ་བར་དགུ་ཡོད་དེ། དེའི་རྒྱུ་སྒོམ་ལམ་མཉམ་བཞག་དེ་ལ་སྒོམ་སྤང་ཆེན་པོའི་ཆེན་པོ་ལ་
- 3 ༣ 7-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
སོགས་ པ་དགུའི་གཉེན་པོ་ཆུང་ངུའི་ཆུང་ངུ་ལ་ སོགས་པ་དགུར་ཡོད་པའི་ཕྱིར། ཁྱབ་སྟེ།
སྒོམ་ལམ་མཉམ་བཞག་རེ་རེའི་རྗེས་སུ་རྗེས་ཐོབ་རེ་རེ་རྒྱུན་ཆགས་སུ་འབྱུང་བ་ཡིན་པའི་ཕྱིར་
ཞེས་པ་ནི། དེ་ནི་རྒྱུན་ཆགས་ཡིན་པའི་ཕྱིར། ཞེས་སོགས་ཚིགས་བཅད་གཅིག་གིས་བསྟན།
འདིར་དཔྱོད་ལྡན་ལ་དོགས་པ་བཀོད་པ་ནི། གཉིས་པ་ནས་བཟུང་དགུ་པའི་མཉམ་བཞག་གི་
རྗེས་སུ་རང་རང་ རྗེས་ཐོབ་འཐད་ན་ཡང་བཅུ་པའི་བར་ཆད་མེད་ལམ་རྒྱུན་མཐའི་རྗེས།
བཅུ་པའི་རྗེས་ཐོབ་འབྱུང་བ་འཐད་དམ་ཅི། ཞེས་པའོ། །
གཉིས་པ་ལ། སྒྲོ་འདོགས་པའི་རྩོད་པ་སྤོངས་པ་དང་། སྐུར་པ་འདེབས་པའི་རྩོད་པ་
སྤོང་བ་གཉིས་ལས། དང་པོ་ལ་གཉིས་ཏེ། བསོད་ནམས་གྲངས་མེད་སོགས་མི་སྐྱེད་པར་ཐལ་
པའི་རྩོད་པ་སྤོང་བ་དང་། སྤང་གཉེན་ཉམས་འཕེལ་གྱི་བྱ་བ་མི་བྱེད་པར་ཐལ་པའི་རྩོད་པ་
སྤོང་བའོ། །དང་པོ་ལ་རྩོད་པ་དངོས་ནི། གྲངས་མེད་ལ་སོགས་ཞེས་སོགས་རྐང་པ་གཉིས་
དང་། རྩོད་པ་དེ་སྤངས་ནས་སྒྲོ་འདོགས་དང་བྲལ་བའི་ཚུལ་ནི་ཀུན་རྫོབ་ཏུ་ནི་ཞེས་སོགས་
རྐང་པ་གཉིས་ཀྱིས་བསྟན། གཉིས་པ་ལ་ཡང་སྔར་ལྟར་རྩོད་པ་དངོས་ནི། དངོས་པོ་བརྗོད་དུ་
མེད་པ་ལ། ཞེས་སོགས་ཚིགས་བཅད་གཅིག་གིས་བསྟན། རྩོད་པ་དེ་སྤངས་ནས་སྒྲོ་འདོགས་
དང་བྲལ་བའི་ཚུལ་ནི། བྱང་ཆུབ་ཇི་ལྟར་དེ་བཞིན་དུ་ཞེས་སོགས་ཚིགས་བཅད་གཅིག་གིས་
བསྟན། །
གཉིས་པ་སྐུར་འདེབས་ཀྱི་རྩོད་པ་སྤོང་བ་ལ། རྩོད་པ་དངོས་ནི། སེམས་ནི་སྔ་མས་
ཞེས་ སོགས་ རྐང་པ་གཉིས་ཀྱིས་བསྟན། དེ་སྤོང་བ་ནི། མར་མེའི་དཔེ་ ཡི་ ཚུལ་གྱིས་ནི། །
ཞེས་སོགས་རྐང་པ་གཉིས་ཀྱིས་བསྟན། གསུམ་པ་སྒྲོ་སྐུར་དང་བྲལ་བའི་གཏན་ཚིགས་ཀྱི་
དབྱེ་བ་ནི། སྒོམ་པའི་ལམ་ནི་ཟབ་པ་སྟེ་ཞེས་སོགས་ལ་འཕྲོས་ནས་སྒོམ་ལམ་པ་ཕྱིར་མི་ལྡོག་
པའི་གཏན་ཚིགས་དེ་ཟབ་པ་ཡིན་ན། དེ་ལ་དབྱེ་ན་དུ་ཞེ་ན། སྐྱེ་བ་ཟབ་པ་དང་། འགག་པ་
-
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཟབ༔ དེ་བཞིན་ཉིད༔ ཤེས་བྱ= ཤེས་ པ༴ སྤྱོད་པ༴ ཉིས་མེད༔ ཐབས་ལ་མཁས་པ་ཟབ་པ་
དང་བརྒྱད་ཡོད་དོ་ཞེས་པ་ནི། སྐྱེ་བ་དང་ནས་ཞེས་པ་ནས། །ཐབས་ལ་མཁས་པ་ཟབ་པ་ཉིད།།
ཅེས་པའི་བར་ གྱིས་བསྟན། གཏན་ཚིགས་འགོད་ན། སྒོམ་ལམ་རྗེས་ཐོབ་ལ་གནས་པའི་
སེམས་དཔའ་ ཕ་རོལ་པོ་འདི་ཆོས་ཅན། གནས་སྐབས་རྫོགས་བྱང་ལས་ཕྱིར་མི་ལྡོག་སྟེ།
སྐྱེ་བ་ཟབ་པའི་ཆོས་ཉིད་མངོན་སུམ་དུ་རྟོགས་པའི་སྒོམ་ལམ་མཉམ་བཞག་གིས་དྲངས་པས་
རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་དང་ལྡན་པའི་ཕྱིར་ཞེས་པ་ནི་འདིར་བསྟན་གྱི་
གཏན་ཚིགས་དང་པོ་ཡིན་ཞིང་། དེས་ཕྱི་མ་བདུན་ལའང་རིགས་འགྲེའོ། །དེ་ལྟར་ན་བསྟན་
བཅོས་རྩ་བའི་དངོས་བསྟན་ལ་ཕྱིར་མི་ལྡོག་པ་སྒྲུབ་ཆོས་སུ་བྱེད་པའི་གཏན་ཚིགས་བཞི་བཅུ་
ཞེ་བཞི་ཡོད་ཅིང་། དེ་དག་ཀུན་ཀྱང་འབྲས་རང་མ་དམིགས་པའི་གཏན་ཚིགས་གསུམ་གྱི་ནང་
ནས་མ་དམིགས་པའི་གཏན་ཚིགས་དང་། དགག་རྟགས་སྒྲུབ་རྟགས་གཉིས་ཀྱི་ནང་ནས་
དགག་རྟགས་ ཡིན་ཏེ། དགག་སྒྲུབ་ཆོས་སུ་བྱེད་པའི་རྟགས་ཡང་དག་ཡིན་པའི་ཕྱིར་ཏེ།
གནས་སྐབས་བླ་མེད་རྫོགས་བྱང་ལས་ཕྱིར་མི་ལྡོག་པ་སྒྲུབ་ཆོས་སུ་བྱེད་པའི་རྟགས་ཡང་དག་
གང་ཞིག །དེ་དགག་པ་ཡིན་པའི་ཕྱིར། འདིར་ཀུན་མཁྱེན་བླ་མས། སློབ་དཔོན་གྱི་འགྲེལ་
ཆེན་དང་། འགྲེལ་པ་དོན་གསལ་གྱི་ལུང་དྲངས་ནས། འབྲས་བུའི་གཏན་ཚིགས་ཞེ་བཞི་དང་།
རང་བཞིན་གྱི་གཏན་ཚིགས་ཞེ་བཞི་དང་། མ་དམིགས་པའི་གཏན་ཚིགས་ཞེ་བཞི་བཞེད་པས།
ཀུན་སྡོམ་པས་ཕྱིར་མི་ལྡོག་པའི་གཏན་ཚིགས་བརྒྱ་དང་སུམ་ཅུ་སོ་གཉིས་སོ། །དེ་ཡང་གཏན་
ཚིགས་དང་པོ་ལ་དཔེར་མཚོན་ན། གཟུགས་སོགས་ལ་བདེན་ཞེན་མངོན་འགྱུར་བ་ལྡོག་པའི་
རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་དང་ལྡན་པའི་སེམས་དཔའ་ཕ་རོལ་པོ་འདི་ཆོས་
ཅན། སྟོང་ཉིད་ལ་སྒོམ་བྱུང་གཙོ་བོར་གྱུར་པའི་མཉམ་བཞག་སྔོན་སོང་ཡིན་ཏེ། དེས་དྲངས་
པའི་རྗེས་ཐོབ་ཏུ་ལུས་ངག་གི་སྤྱོད་པ་ཁྱད་པར་ཅན་དང་ལྡན་པའི་ཕྱིར་ཞེས་པ་ནི་འབྲས་
- }
？
9 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨་
རྟགས་སོ། །དེ་བཀོད་པའི་རྒོལ་བ་དེའི་ངོ་བོར་དེ་སྐོར་གྱི་སྒྲུབ་བྱ་གྲུབ་ནས་ཡང་གང་ཟག་དེ་
ཆོས་ཅན། ཐེག་པ་གཞན་གྱི་བར་མ་ཆོད་པར་རྫོགས་པའི་བྱང་ཆུབ་འབྱུང་དུ་རུང་སྟེ། སྟོང་
ཉིད་ལ་སྒོམ་བྱུང་གཙོ་བོར་གྱུར་པའི་མཉམ་བཞག་གི་རྟོགས་པ་ཚང་བའི་ཕྱིར། ཞེས་པ་ནི་རང་
བཞིན་གྱི་རྟགས་སོ། །དེ་བཀོད་པས་དེ་སྐོར་གྱི་སྒྲུབ་བྱ་ངེས་པ་ན་ཡང་གང་ཟག་དེ་ཆོས་ཅན།
གནས་སྐབས་བླ་མེད་རྫོགས་བྱང་ལས་ཕྱིར་མི་ལྡོག་སྟེ། ཐེག་པ་གཞན་གྱི་བར་མ་ཆོད་པར་
རྫོགས་པའི་བྱང་ཆུབ་འབྱུང་རུང་ཡིན་པའི་ཕྱིར། ཞེས་པ་ནི་མི་དམིགས་པའི་རྟགས་སོ། །དེ་
བཞིན་དུ་ཐེ་ཚོམ་སྤངས་པ་དང་། མི་དལ་བ་སྤང་པ་སོགས་ཀྱི་རྗེས་ཐོབ་ཏུ་ལུས་ངག་གི་སྤྱོད་པ་
ཁྱད་པར་ཅན་དང་ལྡན་པའི་སེམས་དཔའ་ཕ་རོལ་པོ་ཆོས་ཅན་དུ་བཟུང་ནས་སྔར་ལྟར་གཏན་
ཚིགས་གསུམ་གསུམ་འགོད་པའི་ཚུལ་རང་གི་བློས་དཔྱད་དེ་ཤེས་པར་བྱའོ། །དེ་ལྟར་བཤད་
པའི་གཏན་ཚིགས་གསུམ་རྒོལ་བའི་རྒྱུན་གཅིག་ལ་རིམས་ཅན་དུ་བཀོད་ན། ཕྱི་མ་ཕྱི་མའི་
ཕྱོགས་ཆོས་སྒྲུབ་བྱེད་དུ་སྔ་མ་སྔ་མ་བཀོད་པ་ཡིན་གྱིས། རྒོལ་བ་དེའི་ངོ་བོར་སེམས་དཔའ་ཕ་
རོལ་པོ་ཕྱིར་མི་ལྡོག་ཏུ་སྒྲུབ་པའི་གཏན་ཚིགས་དངོས་ནི། གཏན་ཚིགས་གསུམ་པ་ཉིད་ཡིན་
ཏེ༑ རྒོལ་བ་དེའི་ངོ་བོར་གཏན་ཚིགས་སྔ་མ་སེམས་དཔའ་ཕ་རོལ་པོ་ཕྱིར་མི་ལྡོག་ཏུ་སྒྲུབ་པའི་
རྟགས་ཡང་དག་ཏུ་སོང་ན། ཕྱི་མ་གཉིས་གྲུབ་ཟིན་སྒྲུབ་པའི་གཏན་ཚིགས་སུ་འགྱུར་བའི་ཕྱིར།
ཡང་གྲོལ་བ་སོ་སོ་ལ་ལྟོས་ནས་གཏན་ཚིགས་སྔ་མ་དེ་ཙམ་སེམས་དཔའ་ཕ་རོལ་པོ་ཕྱིར་མི་
ལྡོག་ཏུ་སྒྲུབ་པའི་རྟགས་ཡང་དག་ཏུ་སོང་བ་ཡང་ཡོད། གཉིས་པ་དེ་ཙམ་དེར་སོང་བ་ཡང་
ཡོད། གསུམ་པ་དེ་ཙམ་དེར་སོང་བ་ཡང་ཡོད་པས། དེའི་ཚེ་ན་འགོད་ཡུལ་གྱི་རྒོལ་བ་དེའི་ངོར་
གང་རྟགས་ཡང་དག་ཏུ་འགྲོ་བའི་གཏན་ཚིགས་གང་རུང་ཅིག་བཀོད་པས་ཆོག་གིས། གསུམ་
ཀ་འགོད་མི་དགོས་པ་ནི་གནད་ཀྱི་དོན་ནོ། །དེས་ན་སྔར་བཀོད་པའི་གཏན་ཚིགས་དང་པོ་
གཉིས་སྤྱིར་འབྲས་བུའི་རྟགས་ཡང་དག་དང་རང་བཞིན་གྱི་རྟགས་ཡང་དག་ཡིན་ཏེ། རིམ་
- }
3 () -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
བཞིན་རྒྱུ་སྔོན་སོང་སྒྲུབ་དང་། རྒྱུ་ཚོགས་གྲངས་ཚང་གི་རྟགས་ལས་འབྲས་བུ་འབྱུང་རུང་དུ་
སྒྲུབ་པའི་རྟགས་ཡང་དག་ཡིན་པའི་ཕྱིར། འོན་ཀྱང་དེ་ལྟར་བཀོད་པའི་ཚེ་དེ་དང་དེ་སེམས་
དཔའ་ཕ་རོལ་པོ་གནས་སྐབས་རྫོགས་བྱང་ལས་ཕྱིར་མི་ལྡོག་ཏུ་སྒྲུབ་པའི་མ་དམིགས་པའི་
རྟགས་ཡང་དག་ཡིན་ཏེ། དེ་སྒྲུབ་བྱའི་དགག་རྟགས་ཡིན་པའི་ཕྱིར། དེ་ལྟར་ན་བྱང་སེམས་
སྦྱོར་ལམ་པ་སོགས་ཀྱི་སེམས་དཔའ་ཕ་རོལ་པོ་ཕྱིར་མི་ལྡོག་ཏུ་སྒྲུབ་པའི་རྟགས་ཡང་དག་ལ།
འབྲས་རང་མ་དམིགས་པའི་རྟགས་གསུམ་དུ་ཡོད་ཀྱང་། དེ་སྒྲུབ་ཀྱི་འབྲས་རང་གི་རྟགས་ཡང་
དག་མེད་པར་ཤེས་པར་བྱ་སྟེ། དེ་སྒྲུབ་ཀྱི་རྟགས་ཡང་དག་ཡིན་ན། དེ་སྒྲུབ་ཀྱི་དགག་རྟགས་
ཡང་དག་ཡིན་དགོས་པའི་ཕྱིར། འདི་འདྲའི་རིགས་ཅན་དཔལ་ཆོས་ཀྱི་གྲགས་པའི་གཞུང་
ལུགས་ན་མང་དུ་བཤད་པས། དེ་བཞིན་འདིར་ཡང་སྦྱོར་ཤེས་ན་བློ་གྲོས་ཀྱི་མིག་ཕྱེ་བར་
འགྱུར་རོ། །འདིར་ཡང་ཉང་སྟོད་བཀའ་ཆེན་པས། ཕྱིར་མི་ལྡོག་པའི་རྟགས་ཀྱི་མཚན་ཉིད་
སྟོང་ཉིད་ལ་སྒོམ་བྱུང་གཙོ་བོར་གྱུར་པའི་སྟོབས་ཀྱིས་ཐོབ་པའི་ཡོན་ཏན་གང་ཞིག །རང་གང་
ལ་ལྡན་པའི་བྱང་སེམས་གནས་སྐབས་བླ་མེད་རྫོགས་བྱང་ལས་ཕྱིར་མི་ལྡོག་པར་སྒྲུབ་ནུས་
པ༑ དབྱེ་ན་སྦྱོར་ལམ་པ་ཕྱིར་མི་ལྡོག་ཏུ་སྒྲུབ་པའི་གཏན་ཚིགས་སོགས་གསུམ་དུ་ཕྱེ་ནས་སོ་
སོའི་མཚན་ཉིད་ཀྱང་ཕལ་ཆེར་སྔ་མ་བཞིན་ལ་རང་གང་ལ་ལྡན་པའི་བྱང་སེམས་སྦྱོར་ལམ་པ་
སོགས་དེ་དང་དེ་གནས་སྐབས་བླ་མེད་རྫོགས་བྱང་ལས་ཕྱིར་མི་ལྡོག་ཏུ་སྒྲུབ་ནུས་པ་ཞེས་སྦྱོར་
བ་མཛད་དོ། །དེ་ནི་མི་འཐད་དེ། ཡོན་ཏན་གང་ལ་ལྡན་པའི་གང་ཟག་དང་། ལྡན་བྱའི་ཡོན་
ཏན་གཉིས་སོ་སོར་མ་ཕྱེ་བའི་སྐྱོན་གནས་པའི་ཕྱིར། ཇི་ལྟར་ན་སྟོང་ཉིད་ལ་སྒོམ་བྱུང་གཙོ་
བོར་གྱུར་པའི་སྟོབས་ཀྱིས་ཐོབ་པའི་ཡོན་ཏན་དེས་རང་གང་ལ་ལྡན་པའི་བྱང་སེམས་སྦྱོར་
ལམ་པ་སོགས་གནས་སྐབས་བླ་མེད་རྫོགས་བྱང་ལས་ཕྱིར་མི་ལྡོག་པར་སྒྲུབ་ནུས་སམ་མི་
ནུས། མི་ནུས་ན་མཚན་ཉིད་དེ་མི་འཐད་པར་འགྱུར་ཞིང་། སྒྲུབ་ནུས་ན་དེ་ལྟ་བུའི་ཡོན་ཏན་དེ་
3 8 1 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
རང་གང་ལ་ལྡན་པའི་བྱང་སེམས་སྦྱོར་ལམ་པ་དེ་ལྟར་དུ་སྒྲུབ་པའི་རྟགས་ཡང་དག་ཏུ་ཐལ།
དེ་ལྟ་བུའི་ཡོན་ཏན་དེས་དེ་དེ་ལྟར་དུ་སྒྲུབ་ནུས་པ་གང་ཞིག །དེ་ལྟ་བུའི་ཡོན་ཏན་དེ་ཕྱིར་མི་
ལྡོག་པའི་རྟགས་ཡིན་པའི་ཕྱིར། རྟགས་གཉིས་ཀ་ཁས། གོང་དུ་འདོད་ན། དེ་ལྟ་བུའི་ཡོན་
ཏན་ཆོས་ཅན། རང་གང་ལ་ལྡན་པའི་བྱང་སེམས་སྦྱོར་ལམ་པ་དེ་ཁྱོད་ཡིན་པར་ཐལ། ཁྱོད་དེ་
དེ་ལྟར་དུ་སྒྲུབ་པའི་རྟགས་ཡང་དག་ཡིན་པའི་ཕྱིར། འདོད་ན། དེ་ལྟ་བུའི་ཡོན་ཏན་གང་ལ་
ལྡན་པའི་བྱང་སེམས་སྦྱོར་ལམ་པ་ཆོས་ཅན། དེ་ལྟ་བུའི་ཡོན་ཏན་མ་ཡིན་པར་ཐལ། དེ་ལྟ་
བུའི་ཡོན་ཏན་དང་ལྡན་པའི་རྟེན་གྱི་གང་ཟག་ཡིན་པའི་ཕྱིར། དེས་ན་སྦྱོར་མཐོང་སྒོམ་གསུམ་
ལ་གནས་པའི་བྱང་སེམས་རྣམས་ཕྱིར་མི་ལྡོག་པའི་རྟགས་ཀྱི་ཤེས་འདོད་ཆོས་ཅན་དུ་བཤད་
པས། རྟགས་ཏེ་བཟུང་བྱ་ལ་ཡང་ཕྱིར་མི་ལྡོག་པའི་རྟགས་སྟོན་པའི་གཞུང་ཚིག་སོ་སོས་དངོས་
སུ་བསྟན་པའི་ཡོན་ཏན་དེ་དང་ལྡན་པའི་སེམས་དཔའ་འམ། ཡོན་ཏན་དེ་དང་ལྡན་པའི་
རྟགས་སུ་འགོད་དགོས་པ་ཡིན་ནོ། །
གསུམ་པ་སྲིད་ཞི་མཉམ་ཉིད་ཀྱི་སྦྱོར་བ་ལ། ངོ་བོ་ངོས་བཟུང་བ་དང་། ཀླན་ཀ་
སྤངས་པ་གཉིས།
དང་པོ་ནི། སྲིད་དང་ཞི་བ་མཉམ་ཉིད་དང་ཞེས་པ་ལ་འཕྲོས་ནས། དེའི་སྦྱོར་བ་གང་ཞེ་
ན༑ འཁོར་འདས་ལ་བཟང་ངན་ཐ་དད་དུ་འཛིན་པའི་རྣམ་རྟོག་སྤངས་པའི་དག་སའི་རྗེས་
ཐོབ་ཀྱི་ཉམས་ལེན་དེ་སྲིད་ཞི་མཉམ་ཉིད་སྦྱོར་བའི་ངོ་བོ་ཡིན་ནོ། །ཞེས་པ་ནི་ཆོས་རྣམས་རྨི་
ལམ་འདྲ་བའི་ཕྱིར། །སྲིད་དང་ཞི་བ་མི་རྟོག་པར། །ཞེས་པས་བསྟན། འདིར་ཁ་ཅིག་གིས། །
ཡུལ་ཅན་སྲིད་ཞི་མཉམ་ཉིད་ཀྱི་སྦྱོར་བའི་མཚན་ཉིད། ཡུལ་འཁོར་འདས་ངོས་བཟུང་བ་ཞེས་
པའི་ས་བཅད་མཛད་པ་ནི་མི་འཐད་དེ། འཁོར་འདས་གཉིས་དང་སྲིད་ཞི་མཉམ་ཉིད་ཀྱི་སྦྱོར་
བ་དེ་ཡུལ་ཡུལ་ཅན་མ་ཡིན་པའི་ཕྱིར་ཏེ། འཁོར་འདས་མཉམ་པ་ཉིད་དང་སྦྱོར་བ་དེ་ཡུལ་
- 3
$
? .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡུལ་ཅན་དུ་འཐད་པའི་ཕྱིར་ཏེ། དེའི་སྦྱོར་བ་དེའི་འཛིན་སྟངས་ཀྱི་ཡུལ་གྱི་གཙོ་བོ་ཡིན་པའི་
ཕྱིར། མདོར་ན་སྲིད་པ་ལ་དོར་བྱ་དང་། ཞི་བ་ལ་བླང་བྱར་མི་རྟོག་པའི་སྒོམ་པའི་དག་སའི་
རྣལ་འབྱོར་དང་། སྲིད་ཞི་མཉམ་ཉིད་ཀྱི་སྦྱོར་བ་དོན་གཅིག་ཡིན་ཞིང་། འདི་ནི་ཚོགས་གཉིས་
ཀྱི་ནང་ཚན་དུ་གྱུར་པའི་ཡེ་ཤེས་ཀྱི་ཚོགས་ཡིན་ཏེ། འདི་ལ་དགོངས་ནས། ཆོས་སྐུའི་རྒྱུ་སྲིད་
ཞི་མཉམ་ཉིད་ཀྱི་སྦྱོར་བ་ཞེས་གསུངས་པ་ཡིན་ནོ། །འདིའི་ས་མཚམས་ནི། དག་པ་ས་གསུམ་
གྱི་རྗེས་ཐོབ་ན་ཡོད་དེ། དག་སའི་མཉམ་བཞག་རྣམས་ནི་ཆོས་ཉིད་སྤྲོས་བྲལ་རྩེ་གཅིག་ཏུ་
མཉམ་པར་བཞག་པ་ཡིན་པས། འཁོར་འདས་ལ་བླང་དོར་ཐ་དད་དུ་མི་རྟོག་པར་སྒོམ་པའི་
དག་སའི་རྣལ་འབྱོར་དེར་མི་འབྱུང་ཞིང་། རྗེས་ཐོབ་ཏུ་འབྱུང་བ་ཐ་དད་པ་ཡིན་ནོ། །དེ་ལྟར་ན་
འཁོར་འདས་ལ་བླང་དོར་ཐ་དད་དུ་མི་རྟོག་པའི་སྦྱོར་བ་དང་། སྲིད་ཞི་མཉམ་ཉིད་དུ་རྟོགས་
པའི་སྦྱོར་བ་ཡིན་ན། སྲིད་ཞི་མཉམ་ཉིད་ཀྱི་སྦྱོར་བ་ཡིན་པས་མ་ཁྱབ་སྟེ། གཉིས་ཀ་ལ་བྱང་
སེམས་དང་པོ་པའི་རྒྱུད་ཀྱི་མཁྱེན་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ།
འཁོར་འདས་ལ་བླང་དོར་ཐ་དད་དུ་འཛིན་པ་མེད་པའི་སྦྱོར་བ་ཡིན་པའི་ཕྱིར། ཐེག་ཆེན་
འཕགས་པའི་རྒྱུད་ཀྱི་སྦྱོར་བ་ཡིན་པའི་ཕྱིར་ཏེ། བྱང་འཕགས་ཀྱི་མཁྱེན་པ་ཡིན་པའི་ཕྱིར།
གོང་གི་གཉིས་པ་མ་གྲུབ་ན། དེར་ཐལ། སྲིད་ཞི་མཉམ་ཉིད་མངོན་སུམ་དུ་རྟོགས་པའི་སྦྱོར་བ་
ཡིན་པའི་ཕྱིར་ཏེ། བྱང་འཕགས་ཀྱི་རྒྱུད་ཀྱི་སྦྱོར་བ་ཡིན་པའི་ཕྱིར། ཁྱབ་སྟེ། སྲིད་ཞི་མཉམ་
ཉིད་མངོན་སུམ་དུ་རྟོགས་པའི་མ་མཐའ་ས་དང་པོ་ནས་འཇོག་པའི་ཕྱིར།
གཉིས་པ་ཀླན་ཀ་སྤངས་པ་ནི། ལས་མེད་ལ་སོགས་ཀླན་ཀ་ཡི། །ལན་ནི་ཇི་སྐད་
བཤད་པར་ཟད། །ཞེས་པས་བསྟན་ནོ། །
བཞི་པ་གཟུགས་སྐུའི་རྒྱུ་ཞིང་དག་པའི་སྦྱོར་བ་ནི། ཞིང་དག་བླ་ན་མེད་པ་ནི། །ཞེས་པ་
ལ་འཕྲོས་ནས། ཞིང་དག་པའི་སྦྱོར་བ་ལ་དབྱེ་ན་དུ་ཞེ་ན། དེ་ལ་དབྱེ་ན། བཅུད་ཀྱི་ཞིང་དག་
-38 3 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
པའི་སྦྱོར་བ་དང་། སྣོད་ཀྱི་ཞིང་དག་པའི་སྦྱོར་བ་གཉིས་སུ་ཡོད་དོ། །ཞེས་པ་ནི། སེམས་ཅན་
འཇིག་རྟེན་དེ་བཞིན་དུ། །ཞེས་སོགས་ཚིགས་བཅད་གཅིག་གིས་བསྟན། འདིའི་མཚན་ཉིད་
ནི་རང་ལ་སྣང་བའི་ཞིང་ཁམས་དག་པ་རབ་འབྱམས་འབའ་ཞིག་ཏུ་འཆར་བའི་ཆེད་དུ་མ་དག་
པའི་ཞིང་སྦྱོང་བར་བྱེད་པའི་དག་སའི་རྗེས་ཐོབ་པའི་རྣལ་འབྱོར་དེའོ། །འདི་ནི་གཟུགས་སྐུའི་
རྒྱུའི་གཙོ་བོ་ཡིན་པས། བསོད་ནམས་ཀྱི་ཚོགས་སུ་ཤེས་པར་བྱའོ། །དེ་ལྟར་ན་གཞུང་རྩ་བར།
སྦྱོར་བ་སྔ་མ་དེའི་ངོ་བོའི་སྒོ་ནས་བསྟན། འདི་དབྱེ་བའི་སྒོ་ནས་བསྟན་ཞིང་། ཞིང་དག་སྦྱོར་བ་
གཉིས་ཀ་ཡང་ཆ་མཐུན་ཙམ་དུ་མ་དག་ས་བདུན་ཡོད་དེ། མ་དག་པའི་སའི་གནས་སྐབས་ན་
སྣོད་བཅུད་ཀྱི་ཞིང་སྦྱོང་བའི་ཡོངས་སྦྱོངས་བཤད་པའི་ཕྱིར། དེ་ལྟར་ན་མ་དག་པའི་ཞིང་སྦྱོང་
བའི་ཡོངས་སྦྱོང་དེ་ཞིང་སྦྱོང་བའི་སྦྱོར་བ་ཡིན་ལ། ཞིང་དག་པའི་སྦྱོར་བ་མ་ཡིན་པར་ཤེས་
པར་བྱ་སྟེ། ཞིང་དག་པའི་སྦྱོར་བ་ནི། རང་གང་དུ་འཚང་རྒྱ་བའི་སངས་རྒྱས་ཀྱི་ཞིང་དངོས་སུ་
སྒྲུབ་པ་ལ་ཉེ་བའི་སྦྱོར་བ་ཡིན་པས་སོ། །
ལྔ་པ་ཕྲིན་ལས་ཀྱི་རྒྱུ་ཐབས་མཁས་སྦྱོར་བ་ནི། འདི་ནི་ཐབས་མཁས་བཅས་པ་ཡིན།།
ཞེས་པ་ལ་འཕྲོས་ནས། ཐབས་མཁས་སྦྱོར་བ་གང་ཞེ་ན། །དེ་ལ་བཅུར་ཡོད་དེ། བདུད་བཞི་
ལས་འདས་པའི་ཐབས་ལ་མཁས་པའི་སྦྱོར་བ་དང་། འགོག་པར་ལྷུང་བ་ལ་མི་གནས་པའི་
དང་། སྔོན་གྱི་སྨོན་ལམ་གྱི་ཤུགས་ལས་འཕངས་པའི་དང་། ཐེག་ཆེན་ལམ་གྱི་ཐུན་མོང་མིན་
པའི་ མཚན་ ཉིད་ ཀྱི་དང་། དམན་ པའི་འབྲས་བུ་སྔོན་ དུ་ བྱེད་ པ་ལ་མ་ཆགས་པའི་དང་།
རྣམ་པར་ཐར་པའི་སྒོ་སྟོང་པ་ཉིད་ཀྱི་དང་། མཚན་མ་མེད་པའི་དང་། སྨོན་པ་མེད་པའི་དང་།
ཕྱིར་མི་ལྡོག་པའི་རྟགས་ཀྱི་དང་། ཡུལ་ཚད་མེད་པའི་ཐབས་ལ་མཁས་པའི་སྦྱོར་བ་དང་
བཅུར་ ཡོད་པའི་ཕྱིར། ཞེས་པ་ནི། ཡུལ་དང་སྦྱོར་བ་ཅན་འདི་ནི་ཞེས་པ་ནས། ཐབས་ལ་
མཁས་པ་རྣམ་པ་བཅུ་ཞེས་པའི་བར་གྱིས་བསྟན། ཐབས་མཁས་སྦྱོར་བའི་མཚན་ཉིད་ནི།
-3 3 ཤུ .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདུད་བཞི་ལས་འདས་པ་ལ་སོགས་བཅུ་པོ་གང་རུང་གིས་བསྡུས་པའི་ཡུལ་ཐབས་མཁས་
མངོན་སུམ་དུ་བྱ་བ་ལ་དུས་དང་དུས་མ་ཡིན་པར་ཤེས་པའི་དག་སའི་རྣལ་འབྱོར་དེའོ། །
ཐབས་མཁས་དང་པོའི་སྐབས་སུ་བདུད་བཞི་བཅོམ་པའི་ས་མཚམས་ནི། ཐེག་ཆེན་གྱི་སྦྱོར་
ལམ་ཐོབ་ནས་ལྷའི་བུའི་བདུད་བཅོམ། ས་དང་པོ་ཐོབ་ནས་ཉོན་མོངས་པ་དང་འཆི་བདག་གི་
བདུད་བཅོམ། ས་བརྒྱད་པ་ཐོབ་ནས་ཕུང་པོའི་བདུད་མངོན་འགྱུར་བ་བཅོམ། གནས་ངན་
ལེན་ཕྲ་བ་རྣམས་ནི། །ས་བཅུ་པའི་རྒྱུན་གྱི་མཐའ་མར་བཏུལ་ནས། དེའི་ རྗེས་ཐོགས་སུ་
སངས་རྒྱས་ཐོབ་པ་ཡིན་ཏེ། བདག་ཉིད་ཆེན་པོའི་སྡོམ་གསུམ་རབ་དབྱེ་ལས། །ས་བཅུའི་ཐ་
མར་བདུད་བཏུལ་ནས། །རྫོགས་པའི་སངས་རྒྱས་ཐོབ་པར་གསུངས། །ཞེས་གསུངས་པའི་
ཕྱིར། སྐབས་བཞི་པ་བསྟན་ཟིན་ཏོ།། །། །
༈ སྐབས་ལྔ་པ་རྩེ་མོའི་སྦྱོར་བ་ནི། མདོར་བསྟན་དུ་རྩེ་མོར་ཕྱིན་དང་ཞེས་པ་ལས་
འཕྲོས་ནས། རྣམ་རྫོགས་སྦྱོར་བའི་འོག་ཏུ་རྩེ་སྦྱོར་འཆད་པའི་རྒྱུ་མཚན་གང་ཞེ་ན། དེའི་རྒྱུ་
མཚན་ཡོད་དེ། བྱང་སེམས་ཀྱི་ཚོགས་ལམ་གྱི་གནས་སྐབས་སུ་རྣམ་པ་བརྒྱ་བདུན་ཅུ་རྩ་
གསུམ་རེས་འཇོག་གི་ཚུལ་དུ་རྫོགས་པར་བསྒོམ་པས། སྒོམ་བྱུང་གཙོ་བོར་གྱུར་པའི་ཉམས་
སྐྱེས་པ་ལ་རྩེ་སྦྱོར་དུ་འཇོག་པའི་ཕྱིར། དེས་ན་འདི་འཆད་པ་ལ་སྦྱོར་བ་ལམ་རྩེ་སྦྱོར། མཐོང་
ལམ་རྩེ་སྦྱོར། སྒོམ་ལམ་རྩེ་སྦྱོར། བར་ཆད་མེད་པའི་རྩེ་སྦྱོར། བསལ་བྱ་ལོག་སྒྲུབ་དང་ལྔར་
ཡོད་པ་ལས།
དང་པོ་སྦྱོར་ལམ་རྩེ་སྦྱོར་ལ། རྟགས་ཀྱི་རྩེ་སྦྱོར། རྣམ་འཕེལ་གྱི་རྩེ་སྦྱོར། བརྟན་པའི་
རྩེ་སྦྱོར། སེམས་ཀུན་གནས་པའི་རྩེ་སྦྱོར་དང་བཞི་ཡོད་པའི་དང་པོ་ནི།
རྨི་ལམ་ན་ཡང་ཆོས་རྣམས་ཀུན། །ཞེས་སོགས་ཚིགས་བཅད་གཅིག་དང་།
གཉིས་པ་ནི། འཛམ་བུ་གླིང་གི་སྐྱེ་བོ་སྙེད། ཞེས་སོགས་ཚིགས་བཅད་གཅིག་གིས་
-3 8
9 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༦ ༨
བསྟན། །
གསུམ་པ་ནི། ཀུན་མཁྱེན་ཉིད་གསུམ་ཆོས་རྣམས་ཀྱི། །ཞེས་སོགས་ཚིགས་བཅད་
གཅིག་དང༌།
བཞི་པ་ནི། གླིང་བཞི་པ་དང་སྟོང་དག་དང་། །ཞེས་སོགས་ཚིགས་བཅད་གཅིག་གིས་
བསྟན། འདིར་བསྟན་སེམས་ཀུན་གནས་པའི་རྩེ་སྦྱོར་ནི། སྦྱོར་ལམ་ཆོས་མཆོག་ཏུ་གྲུབ་སྟེ།
བསོད་ནམས་མང་པོ་ཉིད་ཀྱི་ནི། ཞེས་པ་དང་། དེ་ཐོབ་བར་ཆད་མེད་པའི་རྒྱུ། བསོད་ནམས་
མང་པའི་མཚན་ཉིད་དོ། །ཞེས་གསུངས་པ་གཉིས་གནད་གཅིག་པས། འདིར་སེམས་ཀུན་
གནས་པའི་རྩེ་སྦྱོར་མཐོང་ལམ་མྱུར་དུ་སྐྱེ་བ་ལ་མངོན་དུ་གྱུར་པའི་རྩེ་སྦྱོར་དུ་གྲུབ་པའི་ཕྱིར།
དེ་སྦྱོར་ལམ་ཆོས་མཆོག་ཡིན་པར་གྲུབ་པའི་ཤུགས་ཀྱིས་འདིར་དངོས་བསྟན་གྱི་རྩེ་སྦྱོར་དང་
པོ་གསུམ་རིམ་བཞིན། སྦྱོར་ལམ་དྲོད་དང་རྩེ་མོ་དང་བཟོད་པར་གྲུབ་པ་ཡིན་ནོ། །དེས་ན་རྩེ་
སྦྱོར་གྱི་རྟགས་བཅུ་གཉིས་པོ་གང་རུང་ཐོབ་པའི་སེམས་དཔའི་རྣལ་འབྱོར་ཡིན་ན། འདིར་
བསྟན་རྟགས་ཀྱི་རྩེ་སྦྱོར་ཡིན་པས་མ་ཁྱབ་སྟེ། རྟགས་བཅུ་གཉིས་པོ་གང་རུང་ཐོབ་པའི་རྩེ་
སྦྱོར་ནི། སྦྱོར་ལམ་དྲོད་ནས་རྒྱུན་མཐའི་བར་ན་ཡོད་པའི་ཕྱིར། འདིར་བསྟན་རྟགས་ཀྱི་རྩེ་
སྦྱོར་ནི་སྦྱོར་ལམ་དྲོད་ཁོ་ནར་ངེས་པའི་ཕྱིར་རོ། །དེ་བཞིན་དུ་རྩེ་སྦྱོར་གྱི་རྣམ་འཕེལ་བཅུ་དྲུག་
པོ་གང་རུང་ཐོབ་པའི་སེམས་དཔའི་རྣལ་འབྱོར་དང་། སྤྱིར་རྣམ་འཕེལ་གྱི་རྩེ་སྦྱོར་དོན་གཅིག།
ས་མཚམས་སྦྱོར་ལམ་རྩེ་མོ་ནས་རྒྱུན་མཐའི་བར་ན་ཡོད། རྩེ་སྦྱོར་གྱི་བརྟན་པ་གཉིས་པོ་གང་
རུང་ཐོབ་པའི་སེམས་དཔའི་རྣལ་འབྱོར་དང་། བརྟན་པའི་རྩེ་སྦྱོར་དོན་གཅིག །ས་མཚམས་
སྦྱོར་ལམ་བཟོད་པ་ནས་རྒྱུན་མཐའི་བར་ན་ཡོད། བསོད་ནམས་མང་པོའི་རང་བཞིན་ཅན་དུ་
གྱུར་པའི་རྩེ་སྦྱོར་གྱི་ཏིང་ངེ་འཛིན་དང་། ཏིང་ངེ་འཛིན་དེ་ལ་རྗེས་སུ་ཡི་རང་གང་རུང་ཐོབ་པའི་
སེམས་དཔའི་རྣལ་ འབྱོར་ དང༌། བརྟན་ པའི་ རྩེ་སྦྱོར་དོན་གཅིག །ས་མཚམས་ སྦྱོར་ལམ་
- 3 $ $ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཟོད་པ་ནས་རྒྱུན་མཐའི་བར་ན་ཡོད། བསོད་ནམས་མང་པོའི་རང་བཞིན་ཅན་དུ་གྱུར་པའི་
རྩེ་སྦྱོར་གྱི་ཏིང་ངེ་དང་། ཏིང་ངེ་འཛིན་དེ་ལ་རྗེས་སུ་ཡི་རང་གང་རུང་ཐོབ་པའི་སེམས་དཔའི་
རྣལ་འབྱོར་དང་། སེམས་ཀུན་གནས་པའི་རྩེ་སྦྱོར་དོན་གཅིག །ས་མཚམས་སྦྱོར་ལམ་ཆོས་
མཆོག་ནས་རྒྱུན་མཐའི་བར་ན་ཡོད་དོ། །གོང་གི་རྟགས་བཅུ་གཉིས་ནི། རྨི་ལམ་གྱི་གནས་
སྐབས་སུ་ཡང་ཆོས་ཐམས་ཅད་རྨི་ལམ་ལྟ་བུར་ལྟ་བ་དང་། སྒྲ་བརྙན་དང་། མིག་ཡོར་དང་།
སྤྲུལ་པ་དང་། དྲི་ཟའི་གྲོང་ཁྱེར་ལྟ་བུར་ལྟ་བ་ལ་སོགས་པ་རྨི་ལམ་གྱི་རྟགས་དྲུག་དང༌། བདག་
བྱང་ཆུབ་ཏུ་ལུང་བསྟན་ན་གྲོང་ཁྱེར་ཚིག་པར་བྱེད་པའི་མེ་འདི་ཞི་བར་གྱུར་ཅིག་ཅེས་པའི་མོད་
ལ་མེ་ཞི་ཞིང་ང་རྒྱལ་མེད་པ་ལ་སོགས་སད་པའི་གནས་སྐབས་རྟགས་དྲུག་གོ །རྣམ་འཕེལ་
བཅུ་དྲུག་ནི། རྟག་པ་མཐའ་བཟུང་གི་དཔེས་འཛམ་བུ་གླིང་ནས་སྟོང་གསུམ་གྱི་བར་གྱི་སྐྱེ་བོ་
ཀུན་སངས་རྒྱས་སུ་གྱུར་པ་ལ། བྱང་སེམས་ལས་དང་པོ་པ་ཞིག་གིས་དེ་རྣམས་ཇི་སྲིད་
བཞུགས་ཀྱི་བར་དུ་མཆོད་ཅིང་། བྱང་ཆུབ་ཏུ་བསྔོས་པའི་དགེ་བ་རྣམ་པ་དུ་མ་དཔེར་མཛད་
ནས་དེ་བས་རྩེ་སྦྱོར་ཐོབ་པ་ཞིག་གིས་རང་ཉིད་རྩེ་སྦྱོར་ལ་གནས་ནས། གཞན་ལ་ཡུམ་ཉིན་
གཅིག་ཙམ་བཏོན་པས་བསོད་ནམས་རྣམ་པར་འཕེལ་བ་དང་། ཡུམ་དང་ལྡན་པའི་ཡིད་ལ་
བྱེད་པས་ཉིན་གཅིག་ལ་སོགས་པ་རང་གི་བསྒོམ་ན། བསོད་ནམས་རྣམ་པར་འཕེལ་བ་ལ་
སོགས་ པའི་ཕྱི་གཙོ་བོར་གྱུར་པའི་བསོད་ནམས་བརྒྱད། ནང་གཙོ་བོར་གྱུར་པའི་བསོད་
ནམས་བརྒྱད་དེ་བཅུ་དྲུག་གོ །བརྟན་པ་གཉིས་ནི། ཤེས་རབ་ཆེན་པོས་དགེ་བ་བྱང་ཆུབ་ཏུ་
བསྔོ་བ་དང་། སྙིང་རྗེ་ཆེན་པོས་སེམས་ཅན་གྱི་དོན་ཡོངས་སུ་མི་གཏོང་བ་གཉིས་སོ། །འདིར་
བསྟན་རྟགས་ཀྱི་རྩེ་སྦྱོར་སོགས་བཞི་པོ་རིམས་བཞིན། སྦྱོར་ལམ་དྲོད་སོགས་བཞི་དང་སྦྱོར་
བ་ཉིར་སྣང་དང་འགྲེལ་པ་དོན་གསལ་ལས་གསལ་བར་གསུངས་ཤིང་། མཐོང་ལམ་རྩེ་སྦྱོར་
གྱི་སྔ་རོལ་དུ་བཤད་པས་ཀྱང་། སྦྱོར་ལམ་དུ་གྲུབ་ལ། འོན་ཀྱང་མཐོང་སྤང་བཞིའི་གཉེན་
- ? $
7



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
པོར་གྱུར་པའི་སྦྱོར་ལམ་ནི་མ་ཡིན་ཏེ། སྦྱོར་ལམ་རྗེས་ཐོབ་ཏུ་ངེས་པའི་ཕྱིར། སྐབས་བཞི་
པར་སྦྱོར་ལམ་རྗེས་ཐོབ་བཞི་བསྟན་པ་དང་མི་ཟློས་ཏེ། སྐབས་བཞི་པར་སེམས་ཅན་ལ་
དམིགས་པའི་བསམ་སྦྱོར་ཕུན་སུམ་ཚོགས་པའི་ལྡོག་པ་ནས་བསྟན། འདིར་ནི་རྟགས་དང་
རྣམ་འཕེལ་ལ་སོགས་ཀྱི་སྒོ་ནས་བསྟན་པའི་ཕྱིར།
གཉིས་པ་མཐོང་ལམ་རྩེ་སྦྱོར་ནི། ཐེག་ཆེན་གྱི་མཐོང་སྤང་གཟུང་འཛིན་རྣམ་པར་རྟོག་
པ་བཞིའི་གཉེན་པོའི་ལྡོག་པ་ནས་བསྟན་པ་ཡིན་ཏེ། ལུས་རྣམ་བཞག་ཏུ། མཐོང་ཞེས་བྱ་བའི་
ལམ་ལ་ནི། །རྣམ་པར་རྟོག་པ་རྣམ་བཞི་ཡི། །གཉེན་པོ་རྣམ་པ་བཞི་དང་ནི། །ཞེས་གསུངས་
པའི་ཕྱིར། དེས་ན་འདི་ལ་སྤང་བྱ་གཟུང་འཛིན་གྱི་རྣམ་རྟོག་ངོས་བཟུང་བ་དང་། གཉེན་པོ་
མཐོང་ལམ་རྩེ་སྦྱོར་ངོས་བཟུང་བ་གཉིས་ལས།
དང་པོ་ལ་བཟུང་རྟོག་དང་འཛིན་རྟོག་གཉིས།
དང་པོ་ལ་འཇུག་པ་གཟུང་རྟོག་དང་། ལྡོག་པ་གཟུང་རྟོག་གཉིས་ཀྱི་ངོ་བོ་ཡུལ་གྱི་སྒོ་
ནས་དགུར་དབྱེ་བ་དང་བཅས་པ་མདོར་བསྡུས་ཏེ་འཆད་པ་ནི། འཇུག་པ་དང་ནི་ལྡོག་པ་ལ་
ཞེས་སོགས་ཚིགས་བཅད་གཅིག་གིས་བསྟན། བྱང་སེམས་ཀྱི་སྤང་བྱའི་རིགས་སུ་གནས་པའི་
མཐོང་སྤང་ཤེས་སྒྲིབ་གང་ཞིག་རང་ཡུལ་ཐེག་ཆེན་གྱི་ཆོས་ལ་དམིགས་ནས་བླང་བྱའི་གཟུང་
བར་མངོན་པར་ཞེན་པའི་བློ་འདིར་བསྟན་འཇུག་པ་གཟུང་རྟོག་གི་མཚན་ཉིད་དང་། གང་ཞིག་
རང་ཡུལ་ཐེག་དམན་གྱི་ཆོས་ལ་དམིགས་ནས་དོར་བྱའི་གཟུང་བར་མངོན་པར་ཞེན་པའི་བློ་
འདིར་བསྟན་ལྡོག་པ་གཟུང་རྟོག་གི་མཚན་ཉིད་དོ། །དང་པོ་ལ་དབྱེ་ན། བྱང་སེམས་ལམ་གྱི་
ངོ་ བོ་ ཉིད་ ལ་ འཇུག་ པའི་ གཟུང་ རྟོག་ དང་། སངས་ རྒྱས་ སར་ རིགས་ ངེས་ པ་ ལ་ དང་།
མཐོང་སྒོམ་གཉིས་ཡང་དག་པར་འགྲུབ་པ་ལ་དང་། ལམ་གྱི་དམིགས་པ་ཕྱིན་ཅི་མ་ལོག་པ་
དང་། སྤང་བྱ་གཉེན་པོ་འདོར་ལེན་བྱེད་པ་ལ་དང་། རང་གི་མཁྱེན་གསུམ་གྱི་རྟོགས་པ་ཐོབ་
-
8
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ལ་དང་། ཉན་རང་ཡིད་བྱེད་ཀྱི་བསམ་པ་ཐག་བསྲིང་བར་བྱེད་པ་ལ་དབང་། ལམ་གྱི་བྱེད་
ལས་སེམས་ཅན་གྱི་དོན་བྱེད་པ་ལ་དང༌། བྱ་བའི་འབྲས་བུ་མྱང་འདས་གསུམ་ལ་འགོད་པར་
བྱེད་པ་ལ་འཇུག་པའི་གཟུང་རྟོག་དང་དགུར་ཡོད་དོ་ཞེས་པ་ནི། ངོ་བོ་ཉིད་དང་རིགས་དང་ནི།
ཞེས་པ་ནས་འཇུག་པའི་ཕྱོགས་ཀྱི་རྟེན་ཅན་གྱི། །རྣམ་རྟོག་དེ་ནི་རྣམ་དགུར་འདོད། །ཅེས་པའི་
བར་གྱིས་བསྟན། །དང་པོའི་མཚན་གཞི་ནི། བྱང་སེམས་ལམ་གྱི་ངོ་བོ་ཕྱིན་དྲུག་ལ་དམིགས་
ནས་བླང་བྱའི་གཟུང་བར་མངོན་པར་ཞེན་པའི་བློ་ལྟ་བུ་དང་ ཕྱི་མ་བརྒྱད་ཀྱི་མཚན་གཞི་ཡང་།
གནས་སྐབས་སངས་རྒྱས་སུ་རིགས་ངེས་པ་སོགས་དེ་དང་དེ་ལ་དམིགས་ནས་བླང་བྱའི་
གཟུང་བར་མངོན་པར་ཞེན་པའི་བློ་ལྟ་བུའོ། །བསྡུ་ན་གཉིས་སུ་འདུས་ཏེ། དང་པོ་ལྔ་ནི།
བྱང་སེམས་ཀྱི་ལམ་ལ་དམིགས་ནས་བླང་བྱའི་གཟུང་བར་མངོན་པར་ཞེན་པ་དང་། ཕྱི་མ་
བཞི་ནི། བྱང་སེམས་ལམ་གྱི་འབྲས་བུ་ལ་དམིགས་ནས་བླང་བྱའི་གཟུང་བར་མངོན་པར་ཞེན་
པ་ཡིན་པའི་ཕྱིར། འདིར་བསྟན་འཇུག་པ་གཟུང་རྟོག་ཡིན་ན། སྐབས་དང་པོའི་དངོས་བསྟན་
གྱི་གཉེན་པོའི་རྟེན་ཅན་གྱི་གཟུང་རྟོག་ཡིན་པས་ཁྱབ་ལ། སྐབས་དང་པོའི་དངོས་བསྟན་གྱི་དེ་
ཡིན་ན། འདིར་བསྟན་འཇུག་པའི་གཟུང་རྟོག་ཡིན་པས་མ་ཁྱབ་སྟེ། གཉེན་པོའི་རྟེན་ཅན་གྱི་
གཟུང་རྟོག་དགུའི་ནང་ཚན་དུ་གྱུར་པའི་གཟུང་རྟོག་ལྔ་པ་དང་དྲུག་པ་མ་གཏོགས་པའི་བཟུང་
རྟོག་གཞན་བདུན་གྱི་མ་ངེས་པའི་ཕྱིར་ཏེ། ཇི་ལྟར་ན་བྱང་སེམས་སོ་སྐྱེའི་རྒྱུད་ཀྱི་རང་ཡུལ་དུ་
གྱུར་པའི་རྣམ་བྱང་གི་ཕུང་པོ་ལ་དམིགས་ནས་བླང་བྱའི་བཟུང་བར་མངོན་པར་ཞེན་པའི་
བཟུང་ རྟོགས་ ཆོས་ ཅན། དེར་ ཐལ། དེའི་ ཕྱིར། མ་གྲུབ་ན། དེར་ ཐལ། རྨོངས་ དང༌ ཕུང་
སོགས་བྱེ་བྲག་གིས། །དེ་ནི་སོར་སོར་རྣམ་པ་དགུ། །ཞེས་པའི་དངོས་བསྟན་གྱི་གཉེན་པོའི་
རྟེན་ཅན་གྱི་བཟུང་རྟོག་དང་པོ་ཡིན་པའི་ཕྱིར་ཏེ། དོན་གསལ་ལས། གཉེན་པོའི་རྟེན་ཅན་ཕུང་
པོ་ལ་བཟུང་བར་མངོན་པར་རྟོག་པ་ཞེས་པའི་དངོས་བསྟན་གྱི་བཟུང་རྟོག་ཡིན་པའི་ཕྱིར་ཏེ།
བ{ } ：y -



གྲགས་ཆེན་བཅོ་བརྒྱད་ཀྱི་ཤེར་ཕྱིར་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼ང༤༨
ཆོས་ཅན་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། བྱང་སེམས་ཀྱི་སྤང་བྱའི་རིགས་སུ་
གནས་པའི་ཤེས་སྒྲིབ་གཟུང་རྟོག་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། རང་
རྒྱལ་གྱི་སྤང་བྱའི་རིགས་སུ་གནས་པའི་ཤེས་སྒྲིབ་བཟུང་རྟོག་ཡིན་པའི་ཕྱིར་ཏེ། གཉེན་པོའི་
རྟེན་ཅན་གྱི་བཟུང་རྟོག་ལྔ་པ་དང་དགུ་པ་གང་རུང་མིན་པར་གྱུར་པའི་གཉེན་པོའི་རྟེན་ཅན་གྱི་
བཟུང་རྟོག་གཞན་བདུན་པོ་གང་རུང་ཡིན་པའི་ཕྱིར། འདིར་བསྟན་ལྡོག་པ་བཟུང་རྟོག་ལ་དབྱེ་
ན༑ སྲིད་ཞི་གང་རུང་གི་མཐར་ལྟུང་བའི་རྟོགས་པ་དམན་པ་ལ་དམིགས་པའི་ལྡོག་པ་བཟུང་
རྟོག་དང་། ཡོངས་སུ་འཛིན་པ་མེད་པ་ལ་དམིགས་པའི་དང༌། སངས་རྒྱས་སྒྲུབ་པའི་ལམ་གྱི་
རྣམ་པ་མ་ཚང་བ་ལ་དམིགས་པའི་དང་། གཞན་གྱི་གདམས་ངག་གི་རྐྱེན་གྱི་དམན་པའི་བྱང་
ཆུབ་ཏུ་འགྲོ་བ་ལ་དམིགས་པའི་དང་། ཆེད་དུ་བྱ་བ་ཆེན་པོ་གསུམ་ལས་ལྡོག་པའི་དང་། ལམ་
གྱི་བྱེད་པ་ཉི་ཚེ་བ་ལ་དམིགས་པའི་དང་། རྒྱུན་ཞུགས་སོགས་ཀྱི་རྟོགས་པ་སྣ་ཚོགས་པ་ལ་
དམིགས་པའི་དང་། རང་དོན་དུ་མཉམ་བཞག་ལ་གནས་པ་དང་། གཞན་དོན་དུ་གདུལ་བྱའི་
ཞིང་དུ་འགྲོ་བ་ལ་དགོངས་པའི་དམིགས་པ་དང་། དམན་པ་མྱང་འདས་ཐོབ་པའི་ རྗེས་ལ་
སངས་རྒྱས་སུ་འགྲོ་དགོས་པ་ལ་དམིགས་པའི་ལྡོག་པ་བཟུང་རྟོག་དང་དགུར་ཡོད་དོ་ཞེས་པ་
ནི༑ སྲིད་དང་ཞི་བར་ལྟུང་བའི་ཕྱིར། །རྟོགས་པ་དམན་པ་ཉིད་དང་ནི། །ཞེས་པ་ནས། རྣམ་
རྟོག་དགུའི་བདག་ཉིད་འདི། །ལྡོག་པའི་ཕྱོགས་ཀྱི་རྟེན་ཅན་ཏེ། །ཞེས་པའི་བར་གྱིས་བསྟན།
དེ་ལྟ་བུའི་རྟོག་པ་དགུའི་ཡུལ་དགུ་པོ་ཉན་ཐོས་དང་རང་རྒྱལ་གྱི་རྒྱུད་ལ་བླང་བར་འབྱུང་བ་
ཡིན་ནོ། །ཞེས་པ་ནི། ཉན་ཐོས་ལ་སོགས་ཡིད་ལས་འབྱུང་། །ཞེས་པས་བསྟན། དང་པོའི་
མཚན་གཞི་ནི། རང་ཡུལ་དུ་གྱུར་པའི་རྟོགས་པ་དམན་པ་ལ་དམིགས་ནས་དོར་བྱའི་བཟུང་
བར་མངོན་པར་ཞེན་པའི་བློ་ལྟ་བུ། དེས་ཕྱི་མ་བརྒྱད་ལའང་འགྲེ། བསྡུ་ན་གཉིས་སུ་འདུས་ཏེ།
དང་པོ་ལྔ་ནི། ཐེག་དམན་གྱི་ལམ་ལ་དམིགས་ནས་དོར་བྱའི་བཟུང་བར་མངོན་པར་ཞེན་པ་
- 3 3 (] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། ཕྱི་མ་བཞི་ནི་ཐེག་དམན་གྱི་ལམ་གྱི་འབྲས་བུ་ལ་དམིགས་ནས་དོར་བྱའི་བཟུང་བར་
མངོན་པ་ཞེན་པའི་བློ་ཡིན་པའི་ཕྱིར། འདིར་བསྟན་ལྡོག་པ་བཟུང་རྟོག་རྣམས་ནི་སྐབས་དང་
པོའི་དངོས་བསྟན་གྱི་གཞིའི་རྟེན་ཅན་གྱི་བཟུང་རྟོག་ཡིན་ཏེ། རང་ཡུལ་ཀུན་ནས་ཉོན་མོངས་
ཀྱི་ཆོས་དང་། རྣམ་བྱང་གི་ཆོས་གང་རུང་ལ་དམིགས་ནས་དོར་བྱའི་བཟུང་བར་མངོན་པར་
ཞེན་པའི་བློ་ཡིན་པའི་ཕྱིར་ཏེ། རང་ཡུལ་ཐེག་དམན་གྱི་རྣམ་བྱང་གི་ཆོས་ལ་དམིགས་ནས་དོར་
བྱའི་བཟུང་བར་མངོན་པར་ཞེན་པའི་བློ་ཡིན་པའི་ཕྱིར། སྐབས་དང་པོའི་དངོས་བསྟན་གྱི་
གཞིའི་རྟེན་ཅན་གྱི་བཟུང་རྟོག་ལ། སྐབས་ལྔ་པའི་དངོས་བསྟན་གྱི་ལྡོག་པ་བཟུང་རྟོག་གིས་མ་
ཁྱབ་སྟེ། རང་ཡུལ་དུ་གྱུར་པའི་མ་རིག་པ་ལ་དམིགས་ནས་དོར་བྱའི་བཟུང་བར་མངོན་པར་
ཞེན་པ་སོགས། བཟུང་རྟོག་དང་པོ་བརྒྱད་སྐབས་ལྔ་པའི་དངོས་བསྟན་གྱི་ལྡོག་པ་ནས་བཟུང་
རྟོག་མ་ཡིན་པའི་ཕྱིར་ཏེ། དེ་བརྒྱད་རང་རྒྱལ་གྱི་སྤང་བྱའི་རིགས་སུ་གནས་པའི་ཤེས་སྒྲིབ་
བཟུང་རྟོག་ཡིན་པ་གང་ཞིག །སྐབས་ལྔ་པའི་དངོས་བསྟན་གྱི་ལྡོག་པ་བཟུང་རྟོག་ཡིན་ན། །
བྱང་སེམས་ཀྱི་སྤང་བྱའི་རིགས་སུ་གནས་པའི་ཤེས་སྒྲིབ་བཟུང་རྟོག་ཡིན་དགོས་པའི་ཕྱིར།
གཉིས་པ་འཛིན་རྟོག་ལ། མདོར་བསྟན་དང་། རྒྱས་བཤད་གཉིས།
དང་པོ་ནི། ཐེག་ཆེན་གྱི་མཐོང་སྤང་འཛིན་རྟོག་ལ་དབྱེ་ན། གང་ཟག་ལ་རྫས་ཡོད་དུ་
འཛིན་པའི་རྟོག་པ་དང་། གང་ཟག་ལ་བཏགས་ཡོད་དུ་འཛིན་པའི་རྟོག་པ་དང་གཉིས་སུ་ཡོད་
ཅིང་། དེ་གཉིས་ལ་ཡང་ཡུལ་གྱི་སྒོ་ནས་དགུ་དགུར་ཡོད་དོ་ཞེས་པ་ནི། སོ་སོའི་སྐྱེ་བོ་འཕགས་
དབྱེ་བས། །ཞེས་སོགས་ཚིགས་བཅད་གཅིག་གིས་བསྟན། དེ་དག་རྟོག་པར་འཇོག་པའི་རྒྱུ་
མཚན་ནི། གལ་ཏེ་བཟུང་དོན་དེ་བཞིན་མེད་ཅེས་སོགས་ཚིགས་བཅད་གཅིག་གིས་བསྟན།
མཐོང་སྤང་འཛིན་རྟོག་ཐམས་ཅད་གོང་གི་གཉིས་པོ་དེར་མ་ངེས་ཏེ། ཆོས་ཀྱི་དབང་དུ་བྱས་
པའི་རྫས་འཛིན་རྟོག་པ་དང་། རྟགས་འཛིན་རྟོག་པ་གཉིས་མདོར་བསྟན། འདིར་ཤུགས་ལ་
- ：
， ， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
བསྟན་པར། རོང་སྟོན་ཐམས་ཅད་མཁྱེན་པ་དང་། ཀུན་མཁྱེན་ཆོས་ཀྱི་རྒྱལ་པོ་བསོད་ནམས་
སེངྒེ་ཡབ་སྲས་ཀྱི་བཞེད་པ་ཡིན་ནོ། །
དེ་ལྟར་ན་ཐེག་ཆེན་གྱི་མཐོང་སྤང་རྟོག་པ་གང་ཞིག །རང་ཡུལ་དུ་གྱུར་པའི་
གང་ཟག་དང་། ཆོས་ཀྱི་ཟླས་ཕྱེ་བའི་དེ་གང་རུང་ལ་དམིགས་ནས། འཛིན་པ་པོར་བདེན་པར་
མངོན་པར་ཞེན་པའི་བློ་སྐབས་ལྔ་པའི་དངོས་བསྟན་གྱི་མཐོང་སྤང་རྫས་འཛིན་རྟོག་པའི་
མཚན་ཉིད། དེ་ལ་དབྱེ་ན། གང་ཟག་གི་དབང་དུ་བྱས་པའི་མཐོང་སྤང་རྫ་ས་འཛིན་རྟོག་པ་
དང༌། ཆོས་ཀྱི་དབང་དུ་བྱས་པའི་མཐོང་སྤང་རྫས་འཛིན་རྟོག་པ་གཉིས་ལས། དང་པོ་དེ་དང་།
སེམས་ཅན་རྫས་དང་རྟགས་ཡོད་པར། །རྣམ་རྟོག་འཛིན་པ་དག་ཏུ་འདོད། །ཞེས་པའི་དངོས་
བསྟན་གྱི་རྫས་འཛིན་རྟོག་པ་དང་། འཛིན་པ་དང་ནི་འདོར་བ་དང་། །ཞེས་སོགས་ཤུགས་
བསྟན་གྱི་རྫས་འཛིན་རྟོག་པ་རྣམས་དོན་གཅིག །མཚན་ཉིད་ནི། སྔར་གྱི་དེ་གང་ཞིག །རང་
ཡུལ་དུ་གྱུར་པའི་གང་ཟག་ཙམ་ལ་དམིགས་ནས་འཛིན་པ་པོར་བདེན་པར་མངོན་པར་ཞེན་
པའི་ བློ་ དེའོ། །དབྱེ་ན། སྐབས་ དང༌ པོར་ བཤད་ པ་ ལྟར། རང་དབང་ཅན་ གྱི་ བདག་ ལ་
དམིགས་ནས་འཛིན་པ་པོར་བདེན་པར་མངོན་པར་ཞེན་པ་སོགས་དགུ་ཡོད་དེ། དེ་དག་སོ་
སོར་དགུ་བདག་ཉིད། །ཅེས་པའི་དངོས་བསྟན་གྱི་དགུ་མཚན་དང་པོ་དེ་སྐབས་དང་པོའི་
དངོས་བསྟན་གྱི་རྫས་འཛིན་རྟོག་པ་དགུ་ལ་བྱེད་པ་ཡིན་ནོ། །ཆོས་ཀྱི་དབང་དུ་བྱས་པའི་རྫས་
འཛིན་རྟོག་ པ་དང༌། འཛིན་པ་དང་ནི་འདོར་བ་དང་། །ཞེས་སོགས་རྒྱས་བཤད་ཀྱི་དངོས་
བསྟན་གྱི་རྫས་འཛིན་རྟོག་པ་དང་། སོ་སོ་སྐྱེ་བོ་འཕགས་དབྱེ་བས་ཞེས་སོགས་མདོར་བསྟན་
གྱི་ཤུགས་ལ་བསྟན་པའི་རྫས་འཛིན་རྟོག་པ་རྣམས་དོན་གཅིག །མཚན་ཉིད་ནི། རང་ཡུལ་དུ་
གྱུར་པའི་ཆོས་ཙམ་ལ་དམིགས་ནས་ཞེས་སྦྱར་ལ། གཞན་རྣམས་སྔ་མ་བཞིན་ནོ། །དབྱེ་བ་ནི་
རྒྱས་བཤད་དུ་འབྱུང་ངོ་། །དེ་ལྟར་རྫས་འཛིན་རྟོག་པ་ལ་གཉིས་ལས། དང་པོ་ནི། ཉན་ཐོས་
- 3
J 2 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་སྤང་བྱའི་རིགས་སུ་གནས་པའི་ཉོན་སྒྲིབ་དང་། ཕྱི་མ་ནི་བྱང་སེམས་ཀྱི་སྤངས་བྱའི་རིགས་
སུ་གནས་པའི་ཤེས་སྒྲིབ་ཡིན་ཏེ། སྐབས་དང་པོའི་ཐད་ཀྱི་འདི་ཉིད་ལས། རྫས་འཛིན་རྟོག་པ་
ལ་གང་ཟག་ལ་རྫས་ཡོད་དུ་འཛིན་པ་ནི། གང་ཟག་གི་བདག་འཛིན་ཡིན་ཏེ་ཉན་ཐོས་ཀྱི་
སྤངས་ བྱའི་ རིགས་ སུ་ གནས་ པའི་ ཉོན་སྒྲིབ་དང་། ཆོས་ ལ་ རྫས་ ཡོད་ དུ་འཛིན་པ་དང་།
རྟག་འཛིན་རྟོག་པ་གཉིས་ནི། ཆོས་ཀྱི་བདག་འཛིན་ཡིན་པས། བྱང་སེམས་ཀྱི་སྤངས་བྱའི་
རིགས་སུ་གནས་པའི་ཤེས་སྒྲིབ་ཡིན་པའི་ཕྱིར་ཞེས་གསུངས་པའི་ཕྱིར།
གཉིས་པ་རྟགས་འཛིན་རྟོག་པ་ལ། གང་ཟག་གི་དབང་དུ་བྱས་པའི་མཐོང་སྤང་
བཏགས་འཛིན་རྟོག་པ་དང་། ཆོས་ཀྱི་དབང་དུ་བྱས་པའི་མཐོང་སྤང་བཏགས་འཛིན་རྟོག་པ་
དང་གཉིས་ལས། དང་པོ་དེ་དང་། སེམས་ཅན་རྫས་དང་བཏགས་ཡོད་པ། །རྣམ་རྟོག་འཛིན་
པ་དག་ཏུ་འདོད། །ཞེས་པའི་དངོས་བསྟན་གྱི་བཏགས་འཛིན་རྟོག་པ་དང་། ཆེད་བཞིན་ངེས་
པར་མི་འབྱུང་དང༌། །ཞེས་སོགས་ཤུགས་བསྟན་གྱི་བཏགས་འཛིན་རྟོག་པ་རྣམས་དོན་གཅིག།
མཚན་ཉིད་ནི། སྔར་གྱི་དེ་གང་ཞིག །རང་ཡུལ་དུ་གྱུར་པའི་གང་ཟག་ཙམ་ལ་དམིགས་ནས་
འཛིན་པ་པོར་རྟགས་པ་ཙམ་དུ་མངོན་པར་ཞེན་པའི་བློའོ། །དབྱེ་ན་སྐབས་དང་པོར་བཤད་པ་
ལྟར་ཕུང་པོ་ལ་བརྟེན་ནས་བཏགས་པར་ཡོད་པའི་གང་ཟག་ལ་དམིགས་ནས་འཛིན་པ་པོར་
བཏགས་པ་ཙམ་དུ་མངོན་པར་ཞེན་པ་སོགས་དགུ་ཡོད་དེ། དེ་དག་སོ་སོར་དགུ་བདག་ཉིད། །
ཅེས་པའི་དངོས་བསྟན་གྱི་དགུ་ཚན་གཉིས་པོ་དེ་སྐབས་དང་པོའི་དངོས་བསྟན་གྱི་བཏགས་
འཛིན་རྟོག་པ་དགུ་ལ་བྱེད་པ་ཡིན་ནོ། །དགུ་ཚན་གཉིས་པོ་དེ་འདིར་རྒྱས་བཤད་དུ་མི་འབྱུང་
བ་ནི་སྐབས་དང་པོར་བསྟན་ཟིན་པ་ལ་དགོངས་སོ། །དེས་ན་འདིར་མདོ་རྒྱས་དངོས་བསྟན་
མཐུན་པར་མི་འཆད་པའི་རྒྱུ་མཚན་དེ་ཡིན་ཏེ། མདོར་བསྟན་དུ་གང་ཟག་གི་དབང་དུ་བྱས་
པའི་འཛིན་རྟོག་གཉིས་དང་། དེ་གཉིས་ལ་དབྱེ་ན། དགུ་དགུ་ཡོད་པ་ཙམ་ཞིག་བསྟན་ནས།
-3] ：{ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
དགུ་པོ་གཉིས་ཀྱི་ངོས་འཛིན་སྐབས་དང་པོར་བསྟན་ཟིན་པས་རྒྱས་བཤད་དུ་མི་འབྱུང་བའི་
གནད་དེ་ཡིན་ལ། ཆོས་ཀྱི་དབང་དུ་བྱས་པའི་འཛིན་རྟོག་གཉིས་རྒྱས་བཤད་དུ་དབྱེ་བ་དགུ་
དགུ་ངོས་འཛིན་དང་བཅས་ཏེ་འཆད་པ་ལ་དགོངས་ནས། མདོར་བསྟན་དུ་དངོས་སུ་མ་བསྟན་
པ་ཡིན་ནོ། །རྒྱལ་བ་བྱམས་མགོན་དགེས་པའི་ཞལ་གྱི་པདྨོ་བཞེད་པར་སྨོན་ནོ། །གཉིས་པ་
ཆོས་ཀྱི་དབང་དུ་བྱས་པའི་མཐོང་སྤང་བཏགས་འཛིན་རྟོག་པ་དང་། ཆེད་བཞིན་ངེས་པ་མི་
འབྱུང་དང་། ཞེས་སོགས་རྒྱས་བཤད་ཀྱི་དངོས་བསྟན་གྱི་བཏགས་འཛིན་རྟོག་པ་དང་། སོ་སོ་
སྐྱེ་བོ་འཕགས་དབྱེ་བས། །ཞེས་སོགས་མདོར་བསྟན་གྱི་ཤུགས་ལ་བསྟན་པའི་བཏགས་
འཛིན་རྟོག་པ་རྣམས་དོན་གཅིག །མཚན་ཉིད་ནི། ཐེག་ཆེན་གྱི་མཐོང་སྤང་རྟོག་པ་གང་ཞིག།
རང་ཡུལ་དུ་གྱུར་པའི་ཆོས་ཙམ་ལ་དམིགས་ནས། འཛིན་པ་པོར་བཏགས་པ་ཙམ་དུ་མངོན་
པར་ཞེན་པའི་བློའོ། །དབྱེ་བ་ནི་རྒྱས་བཤད་དུ་འབྱུང་ངོ༌། །འདིར་ཉང་སྟོད་བཀའ་ཆེན་པས།
སྐབས་ལྔ་པའི་དངོས་བསྟན་གྱི་རྫས་འཛིན་རྟོག་པའི་མཚན་ཉིད་ཀྱི་ཟུར་དུ་ཡང་། མཐོང་སྤང་
ཤེས་སྒྲིབ་གང་ཞིག་གསུངས་པ་མི་འཐད་དེ། གང་ཟག་ལ་རྫས་ཡོད་དུ་འཛིན་པའི་མཐོང་སྤང་
རྟོག་པ་ཆོས་ཅན། མཚན་ཉིད་ཀྱི་ཟུར་དེར་ཐལ་སྐབས་ལྔ་པའི་དངོས་བསྟན་གྱི་རྫས་འཛིན་
རྟོག་པ་འཛིན་པའི་ཕྱིར། མ་གྲུབ་ན། དེར་ཐལ། སོ་སོ་སྐྱེ་བོ་འཕགས་དབྱེ་བས། ཞེས་སོགས་
ཀྱི་དངོས་བསྟན་གྱི་རྫས་འཛིན་རྟོག་པ་ཡིན་པའི་ཕྱིར། སེམས་ཅན་རྫས་དང་བཏགས་ཡོད་པ།།
རྣམ་རྟོག་འཛིན་པ་དག་ཏུ་འདོད། ཅེས་པའི་དངོས་བསྟན་གྱི་འཛིན་རྟོག་ཡིན་པའི་ཕྱིར་ཏེ།
ཆོས་ཅན་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཤེས་སྒྲིབ་ཡིན་པར་ཐལ། འདོད་
པའི་ཕྱིར། འདོད་མི་ནུས་ཏེ། ཉོན་སྒྲིབ་ཡིན་པའི་ཕྱིར། གང་ཟག་གི་བདག་འཛིན་ཡིན་པའི་
ཕྱིར་ཏེ། ཆོས་ཅན་ཡིན་པའི་ཕྱིར། དེས་ན་འདིར་བསྟན་རྫས་འཛིན་རྟོག་པ་ནི། སོ་སྐྱེའི་ཁོ་
ནའི་རྒྱུད་ལ་ཡོད་པ་དང་། འདིར་བསྟན་བཏགས་འཛིན་རྟོག་པ་ནི་འཕགས་པ་ཁོ་ནའི་རྒྱུད་ལ་
- 3
] : -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོད་པར་ངེས་ཏེ། སོ་སོ་སྐྱེ་བོ་འཕགས་དབྱེ་བས། །ཞེས་པས་རྟེན་གྱི་གང་ཟག་སྐྱེ་འཕགས་སོ་
སོར་ངེས་པར་བསྟན་པའི་ཕྱིར། འོན་ཀྱང་འདིར་བསྟན་མཐོང་སྤང་བཏགས་འཛིན་རྟོག་པ་
བྱང་འཕགས་ཀྱི་རྒྱུད་ལ་ནམ་ཡང་མི་ལྡན་ཏེ། ཐེག་ཆེན་གྱི་མཐོང་ལམ་བར་ཆད་མེད་ལམ་ལ་
སྡུག་བསྔལ་ཆོས་བཟོད་ཀྱིས་ཁྱབ་པ་གང་ཞིག་སྡུག་བསྔལ་ཆོས་བཟོད་ཀྱི་མཐོང་སྤང་རྟོག་པ་
བཞི་སླར་མི་སྐྱེ་བའི་ཆོས་ཅན་དུ་བྱས་པའི་ཕྱིར། འདིར་དཔྱོད་ལྡན་ལ་དོགས་པ་བཀོད་པ་ནི།
གང་ཟག་བཏགས་པ་ཙམ་དུ་མངོན་ཞེན་པ། སྦྱོར་ལམ་རྗེས་ཐོབ་ཙམ་དུ་ཡོད་པས་ན། །གང་
ཟག་བཏགས་ཡོད་འཛིན་པ་རྒྱུད་ལྡན་ནི། །འཕགས་པ་ཁོ་ནར་བཤད་འདི་ཇི་ལྟར་ཡིན། ཞེས་
པའོ། །དེ་ལྟར་ན་ཐེག་ཆེན་འཕགས་པ་ཡིན་ན་མཐོང་སྤང་རྟོག་པ་རྒྱུད་ལ་མི་ལྡན་པས་ཁྱབ་
ཅིང་། དེ་སྤངས་པས་མ་ཁྱབ་སྟེ། ཐེག་ཆེན་མཐོང་ལམ་སྡུག་བསྔལ་ཆོས་བཟོད་པ་དེ། མཐོང་
སྤང་སྤོང་བཞིན་པའི་སྤོང་བ་གཉེན་པོ་ལ་གནས་པས་རང་རྒྱུད་ལ་མཐོང་སྤང་འགགས་ཟིན་
ཀྱང་དེ་སྤངས་པར་མི་འཇོག་པའི་ཕྱིར་ཏེ། དེ་སྤོང་བའི་བྱ་བ་མ་རྫོགས་པའི་ཕྱིར། དེས་སྤང་བྱ་
ཀུན་ལ་རིགས་འགྲེ་ཞིང་། སྤང་བྱ་དེའི་སྤོང་བའི་གཉེན་པོ་སྐྱེས་པ་དང་སྤང་བྱ་འགགས་པ་
དུས་མཉམ་པ་ནི། འཇིག་རྟེན་གྱི་དཔེས་ཀྱང་ཤེས་ཏེ། དོན་གསལ་ལས། རྐུན་པོ་བྱུང་བ་དང་
སྒོ་ཕར་བཅད་པ་ལྟར་དུས་མཉམ་དུ་གཉེན་པོ་དང་། མི་མཐུན་པའི་ཕྱོགས་སྐྱེ་བ་དང་འགག་པ་
དགག་གོ །ཞེས་གསུངས་པའི་ཕྱིར། དེས་མཚོན་ནས་སེམས་ཅན་ཡིན་ན། སྒྲིབ་པ་མ་སྤངས་
པས་ཁྱབ། མ་སྤང་ན། སྒྲིབ་པ་རྒྱུད་ལྡན་ཡིན་པས་མ་ཁྱབ་སྟེ། བྱང་སེམས་རྒྱུན་མཐའ་པའི་
རྒྱུད་ལ་སྒྲིབ་པ་མེད་པའི་ཕྱིར། དེའི་རྒྱུད་ལ་སྒྲིབ་པ་ཡོད་ན། དེའི་རྒྱུད་ལ་སྒྲིབ་པ་ཕྲ་ཞིང་ཕྲ་བ་
ཡོད་དགོས་པ་ལས། དེའི་རྒྱུད་ལ་དེ་ཡང་མེད་པའི་ཕྱིར། རྒྱུན་མཐའི་ཡེ་ཤེས་དེ་སྒྲིབ་པ་ཕྲ་
ཞིང་ཕྲ་བ་སྤོང་བའི་གཉེན་པོ་ཡིན་པའི་ཕྱིར། མདོར་ན་གང་ཟག་གི་དབང་དུ་བྱས་པའི་རྫས་
འཛིན་རྟོག་པ་ནི། གང་ཟག་རྫས་ཡོད་ལ་དམིགས་ནས་བདེན་པར་མངོན་པར་ཞེན་པ་དང་།
- 3 ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
གང་ཟག་གི་དབང་དུ་བྱས་པའི་བཏགས་འཛིན་རྟོག་ པ་ནི། གང་ཟག་བཏགས་ ཡོད་ལ་
དམིགས་ནས་བཏགས་པ་ཙམ་དུ་མངོན་པར་ཞེན་པའི་བློར་ཤེས་པར་བྱའོ། །
གཉིས་པ་རྒྱས་བཤད་ནི། དེ་དག་སོ་སོའི་དགུ་བདག་ཉིད། །ཅེས་པ་ལ་འཕྲོས་ནས།
རྫས་འཛིན་རྟོག་པ་དགུ་པོ་གང་ཞེ་ན། ཆོས་ཀྱི་དབང་དུ་བྱས་པའི་རྫས་འཛིན་རྟོག་པ་དགུ་སྔར་
བཤད་མ་ཚར་བས་དེ་འཆད་པ་ནི། ཆོས་ཀྱི་དབང་དུ་བྱས་པའི་རྫས་འཛིན་རྟོག་པ་དེ་ལ་དབྱེ་
ན་དགུ་ཡོད་དེ། བླང་བྱ་དང་སྤང་བྱ་འདོར་ལེན་ལ་དམིགས་ནས་བདེན་པར་མངོན་པར་ཞེན་
པ་དང་། ཆོས་ཐམས་ཅད་བདེན་པར་ཡིད་ལ་བྱེད་པར་དམིགས་ནས་དང་། ཁམས་གསུམ་པོ་
དག་དང་ཉེ་བར་འབྲེལ་བ་ལ་དམིགས༔ གཟུགས་སོགས་ལ་མཚན་འཛིན་གྱི་གནས་པ་ལ
གཟུགས་སོགས་ལ་མངོན་པར་ཞེན་པ་ལ༔ གཟུགས་སོགས་ཆོས་ཀྱི་དངོས་པོ་ཐ་དད་དུ་
བཏགས་པ་ཙམ་ལ༴ སྦྱིན་སོགས་ལ་འཁོར་གསུམ་དུ་ཆགས་པ་ལ= འཁོར་འདས་ལ་བླང་
དོར་དུ་འཛིན་པའི་གཉེན་པོ་ལ༴ སྦྱིན་སོགས་ཀྱང་ཇི་ལྟར་འདོད་པ་བཞིན་བྱང་ཆུབ་ཏུ་འགྲོ་
བའི་ནུས་པ་ཉམས་པ་ལ་དམིགས་ནས་བདེན་པར་མངོན་པར་ཞེན་པ་དང་དགུར་ཡོད་པའི་
ཕྱིར་ཞེས་པ་ནི། འཛིན་པ་དང་ནི་འདོར་བ་དང་། །ཞེས་པ་ནས། འཛིན་པ་དང་པོར་ཤེས་པར་
བྱ༑ ༑ཞེས་པའི་བར་གྱིས་བསྟན། །འདི་དག་ཆོས་ལ་བདེན་འཛིན་ཞུགས་པས་ཆོས་ཀྱི་བདག་
འཛིན་ཡིན་ཏེ། འདི་དག་གི་ཡུལ་འཛིན་འདོར་སོགས་དགུ་པོ་དེ་ཆོས་དང་གང་ཟག་གཉིས་ཀྱི་
ཟླས་ཕྱེ་བའི་ཆོས་སུ་འཇོག་པའི་ཕྱིར། དེ་སྐད་དུ་འདི་ཉིད་ལས། རྒྱས་བཤད་དུ་ཆོས་ཀྱི་དབང་
དུ་བྱས་པའི་རྫས་འཛིན་རྟོག་པ་དངོས་སུ་བསྟན་པས། དེའི་ཡུལ་དེ་ལ་འཛིན་འདོར་སོགས་
ཆོས་དགུར་ཕྱེ་ནས་གསུངས་པའི་ཕྱིར་རོ། །ཞེས་གསུངས་པ་ཡིན་ནོ། །དེ་བཞིན་དུ་གཉིས་པ་
ཆོས་ཀྱི་དབང་དུ་བྱས་པའི་བཏགས་འཛིན་རྟོག་པ་ཡང་དགུར་ཡོད་དེ། ཐེག་ཆེན་གྱི་ཆེད་དུ་བྱ་
བ་བཞིན་ངེས་པར་མི་འབྱུང་བ་དང་། དམན་པའི་བྱང་ཆུབ་ཏུ་ངེས་པར་འབྱུང་བ་ལ་དམིགས་
- ：
3 ) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་རྟགས་པ་ཙམ་དུ་མངོན་པར་ཞེན་པ་དང་། ཐེག་ཆེན་གྱི་ལམ་ལ་ལམ་མ་ཡིན་པར་འཛིན་
པ་ ལ་ལ་དམིགས་ནས་དང་། རྒྱུ་ འགག་ པ་དང་ འབྲས་ བུ་ སྐྱེ་ བ་ ལ་དམིགས་ནས་དང་།
ལམ་ གྱི་དངོས་པོ་མངོན་གྱུར་དུ་ལྡན་པ་དང་མི་ལྡན་པ་ལ་དམིགས་ནས་དང་། གཟུགས་
སོགས་ལ་མི་གནས་པའི་ཚུལ་གྱི་གནས་པ་དམིགས་ནས་དང་། ཐེག་ཆེན་གྱི་རིགས་འཇིག་
པར་བྱེད་པ་ལ་དམིགས་ནས་དང་། དོན་དམ་པར་བྱང་ཆུབ་དོན་དུ་གཉེར་བ་མེད་པ་ལ་
དམིགས་ནས་དང་། དོན་དམ་ པར་ བྱང་ ཆུབ་ཀྱི་རྒྱུ་མེད་པ་ལ་དམིགས་ནས་དང་། བདུད་
སོགས་ཀྱི་ཕྱིར་རྒོལ་བ་ལ་དམིགས་ནས་བཏགས་པ་ཙམ་དུ་མངོན་པར་ཞེན་པ་དང་དགུ་ཡོད་
པའི་ཕྱིར་ཞེས་པ་ནི། ཆེད་བཞིན་ངེས་པར་མི་འབྱུང་བ་དང་། །ཞེས་པ་ནས། འཛིན་པའི་རྣམ་
རྟོག་ གཞན་ཡིན་ནོ། །ཞེས་ པའི་བར་ གྱིས་བསྟན། རྒྱས་བཤད་ཀྱི་སྐབས ཀྱི་འཛིན་རྟོག་
གཉིས་ ཀྱང་ སྐབས་ དང་ པོར། རྫས་དང༌ བཏགས་ པའི་བརྟེན་ཅན་གྱི། །འཛིན་པ་རྣམ་ པ་
གཉིས་སུ་འདོད། །ཞེས་པའི་དངོས་བསྟན་གྱི་འཛིན་རྟོག་ཡིན་ཏེ། ཚིག་རྐང་གཉིས་པོ་དེས་
ཐེག་ཆེན་གྱི་མཐོང་སྤང་རྫས་འཛིན་རྟོག་པ་དང་། བཏགས་འཛིན་རྟོག་པ་མཐའ་དག་དངོས་
སུ་བསྟན་པའི་ཕྱིར། རང་དབང་བདག་སོགས་ངོ་བོ་དང་། ཞེས་སོགས་རྐང་པ་གཉིས་ཀྱི་
དངོས་བསྟན་གྱི་འཛིན་རྟོག་མ་ཡིན་ཏེ། རྐང་པ་གཉིས་པོ་དེའི་དངོས་བསྟན་གྱི་འཛིན་རྟོག་
ཡིན་ན། གང་ཟག་གི་དབང་དུ་བྱས་པའི་འཛིན་རྟོག་ཡིན་པས་ཁྱབ་པར་སྔར་བཤད་ཟིན་པ་
ལྟར་རོ། ། །
གཉིས་པ་གཉེན་པོ་མཐོང་ལམ་རྩེ་སྦྱོར་ལ་མཐོང་ལམ་གྱི་རྒྱུ། གཉེན་པོ་སྤང་བྱ་སྤོང་
བའི་ཚུལ། གཉེན་པོ་མཐོང་ལམ་རྩེ་སྦྱོར་དངོས་དང་གསུམ་ལས།
དང་པོ་ནི། བྱང་ཆུབ་ལ་གཞན་ཞེས་སོགས་ཚིགས་བཅད་གཅིག་གིས་བསྟན།
གཉིས་པ་ལ་དབུ་མ་པའི་ལུགས་ཀྱི་སྤང་བྱ་སྤོང་ཚུལ་འཐད་པ། དངོས་སྨྲ་བའི་ལུགས་
- } ] 7 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
ཀྱི་སྤང་བྱ་སྤོང་ཚུལ་མི་འཐད་པ། ཤེས་བྱེད་ཀྱི་ལུང་དང་སྦྱར་བ་དང་གསུམ་ལས། དང་པོ་ནི།
དྲི་མ་ཟད་དང་ཞེས་སོགས་ཚིགས་བཅད་གཉིས་ཀྱིས་བསྟན། གཉིས་པ་ནི། གཞན་གྱི་ཆོས་
རྣམས་ཀྱང་ཡོད་ལ། ཞེས་སོགས་ཚིགས་བཅད་གཅིག་གིས་བསྟན། གསུམ་པ་ནི། འདི་ལ་
བསལ་བྱ་ཞེས་སོགས་ཚིགས་བཅད་གཅིག་གིས་བསྟན། །
གསུམ་པ་གཉེན་པོ་མཐོང་ལམ་རྩེ་སྦྱོར་དངོས་ནི། ཐེག་ཆེན་གྱི་མཐོང་ལམ་སྐད་ཅིག་
མ་བཅུ་དྲུག་གི་ནང་ནས་སྐད་ཅིག་མ་དང་པོ་སྡུག་བསྔལ་ཆོས་བཟོད་ཁོ་ན་མཐོང་སྤང་རྟོག་པ་
བཞི་གཅིག་ཆར་སྤོང་བའི་གཉེན་པོ་མཐོང་ལམ་རྩེ་སྦྱོར་ཡིན་ནོ་ཞེས་པ་ནི། སྦྱིན་པ་ལ་སོགས་
རེ་རེ་ནི། ཞེས་སོགས་ཚིགས་བཅད་གཅིག་གིས་བསྟན། དེ་ལྟ་བུའི་སྡུག་བསྔལ་ཆོས་བཟོད་དེ་
ལ་མཐོང་སྤང་གཟུང་འཛིན་གྱི་རྣམ་རྟོག་བཞི་སྤོང་བའི་ལྡོག་ཆ་ནས་མཐོང་ལམ་རྩེ་སྦྱོར་བཞི་
དང༌། མཐོང་སྤང་གཉེན་པོའི་ཚོགས་སྒྲུབ་བཞིར་འཇོག་ཅིང་། དེར་མ་ཟད་མཐོང་སྤང་བཞི་ལ་
དགུ་དགུར་ཕྱེ་བའི་དགུ་བཞི་སུམ་ཅུ་རྩ་དྲུག་སྤོང་བའི་ལྡོག་པ་ནས། གཉེན་པོ་མཐོང་ལམ་རྩེ་
སྦྱོར་སུམ་ཅུ་རྩ་དྲུག་ཏུ་ཡང་འཇོག་པ་ཡིན་ཏེ། དོན་གསལ་ལས། སྐད་ཅིག་མ་གཅིག་པ་སྡུག་
བསྔལ་ལ་ཆོས་ཤེས་པའི་བཟོད་པས་བསྡུས་པ་འཁོར་གསུམ་རྣམ་པར་དག་པས་རབ་ཏུ་ཕྱེ་བ།
རྣམ་པ་སུམ་ཅུ་རྩ་དྲུག་ཅན་སྐྱེས་པ་གང་ཡིན་པ་དེ་ནི། རྩེ་མོའི་མངོན་པར་རྟོགས་པ་འདིར་
མཐོང་བའི་ལམ་ཡིན་ནོ། །ཞེས་གསུངས་པའི་ཕྱིར་རོ། འདིར་བསྟན་མཐོང་ལམ་སུམ་ཅུ་རྩ་
དྲུག་གི་ནང་མཚན་དུ་གྱུར་པའི་མཐོང་ལམ་དང་པོ་ནས་སུམ་ཅུ་རྩ་དྲུག་གི་བར་དོན་གཅིག་སྟེ།
ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་གཅིག་ཉིད་ལ་དེ་དག་ཏུ་འཇོག་པའི་ཕྱིར།
སྐད་ཅིག་མ་ཕྱི་མ་བཅོ་ལྔ་ནི་ངེས་མཚོན་ནས་བསྟན་པས། བཅུ་དྲུག་རྫོགས་རྗེས་སུ་རྣམ་ཐར་
བརྒྱད་དང་སྙོམས་འཇུག་དགུ་ལ་ལུགས་འབྱུང་དང་ལུགས་ལྡོག་ཏུ་སྙོམས་པར་འཇུག་པ་ས་
དང་པོའི་ཁྱད་པར་ལམ་གྱི་ངོ་བོར་གྱུར་པའི་ཏིང་ངེ་འཛིན་སེངྒེ་རྣམ་སྒྱིངས་འབྱུང་བ་ཡིན་ནོ། །
-39 8 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་པ་ནི། དེ་ནས་སེངྒེ་རྣམ་སྒྲིངས་པའི། །ཏིང་ངེ་འཛིན་ལ་སྙོམས་བཞུགས་ནས། །ཞེས་པས་
བསྟན། དེ་ལྟར་ན་ཐེག་ཆེན་གྱི་མཐོང་ལམ་ལ་སྐད་ཅིག་མ་བཅུ་དྲུག་ཁོ་ནར་གྲངས་ངེས་པས།
ཏིང་ངེ་འཛིན་སེངྒེ་རྣམ་སྐྱིངས་འདི་ནས། ཐེག་ཆེན་གྱི་སྒོམ་ལམ་གྱི་མགོ་འཛིན་ཅིང་། འདི་
ཆོས་ཅན་ཏིང་ངེ་འཛིན་ལ་མཉམ་པར་བཞག་པ་ཡིན་པས། ཐེག་ཆེན་འཕགས་པའི་མཉམ་
བཞག་མཚན་ཉིད་པ་མ་ཡིན་ཏེ། ཆོས་ཉིད་སྤྲོས་བྲལ་ལ་མཉམ་པར་བཞག་པ་མ་ཡིན་པའི་
ཕྱིར། དེས་མཚོན་ནས་ས་དང་པོའི་རྗེས་ཐོབ་ཏུ་འགྱུར་བའི་སྦྱོར་བ་སེངྒེ་རྣམ་སྒྱིངས་དང་།
དངོས་གཞི་ཐོད་རྒལ་རྣམས་ཀྱང་མཉམ་བཞག་གི་མིང་ཙམ་ལས་དོན་ལ་རྗེས་ཐོབ་ཀྱི་མཁྱེན་
པར་བསྡུ་དགོས་སོ། །ཏིང་ངེ་འཛིན་སེངྒེ་རྣམ་སྐྱིངས་དེ་ལས་ལངས་ནས། རྟེན་འབྲེལ་ཡན་
ལག་བཅུ་གཉིས་ལ་མ་རིག་པ་ནས་རྒ་ཤིའི་བར་དུ་ལུགས་མཐུན་དང་། རྒ་ཤི་ནས་མ་རིག་
པའི་བར་དུ་ལུགས་མི་མཐུན་ལ་རྟོག་པར་བྱེད་ཅིང་། དེས་མཚོན་ནས་ས་དང་པོའི་ཡོན་ཏན་
བརྒྱ་ཕྲག་བཅུ་གཉིས་དང་། མཐོང་ལམ་སྐད་ཅིག་མ་བཅུ་དྲུག་གིས་དྲངས་པའི་ངེས་ཤེས་བཅུ་
དྲུག་པོ་རྣམས་དང༌། ཡོངས་སྦྱོང་བཅུ་ལ་སོགས་པ་ས་དང་པོའི་རྗེས་ཐོབ་ཀྱི་ཉམས་ལེན་མ་
ལུས་པ་འབྱུང་ཞིང་། དེའི་ཚེ་སྒོམ་སྤང་སྤོང་བ་ལ་མངོན་དུ་ཕྱོགས་པས་ན། ཏིང་ངེ་འཛིན་གྱི་
རྩམ་སྦྱངས་དགོས་པས། ས་དང་པོར་རང་གི་ངོས་སྐལ་གྱི་སྦྱོར་བ་སེངྒེ་རྣམ་སྒྱིངས་དང་དངོས་
གཞི་ཐོད་རྒལ་རྣམས་འབྱུང་བ་ཡིན་ནོ་ཞེས་པ་ནི། རྟེན་ཅིང་འབྲེལ་འབྱུང་ལུགས་མཐུན་དང༌།།
ཞེས་པ་ནས་འགོག་པའི་བར་དུ་མི་འདྲར་འགྲོ། ཞེས་པའི་བར་གྱིས་བསྟན། སྦྱོར་བ་སེངྒེ་རྣམ་
སྐྱིངས་ཀྱི་དགོས་པ་ནི། དངོས་གཞི་ཐོད་རྒལ་ཐོབ་པའི་ཆེད་དུ་ཡིན་ཞིང་། དངོས་གཞི་ཐོད་
རྒལ་ནི་ས་བདུན་པ་མན་ཆད་དུ་སྙོམས་འཇུག་གི་ཡོན་ཏན་ལ་དབང་མ་ཐོབ་པ་ཐོབ་པའི་ཆེད་
དང༌། ས་བརྒྱད་པ་ཡན་ཆད་དུ་དབང་ཐོབ་ཟིན་སྤེལ་བའི་ཕྱིར་དུ་འཇུག་པས། ས་བཅུའི་རྗེས་
ཐོབ་རྣམས་ལ་སྦྱོར་སེང་དང་དངོས་གཞི་ཐོད་རྒལ་ཡོད་མོད། དངོས་སུ་བསྟན་པའི་སྦྱོར་སེང་
༤ 3
]
] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༤ ར
དང་དངོས་གཞི་ཐོད་རྒལ་རྣམས་ས་དང་པོའི་གནས་སྐབས་ཀྱི་དེ་རྣམས་ཡིན་ཏེ། འདིར་
སྐབས་ཀྱི་ཏིང་ངེ་འཛིན་སེངྒེ་རྣམ་ སྒྲིངས་དང་། དངོས་གཞི་ཐོད་རྒལ་གྱི་མདོ་སྦྱོར་རྣམས་
མཐོང་ལམ་རྩེ་སྦྱོར་གྱི་གནས་སྐབས་ཀྱི་ཤེར་ཕྱིན་གྱི་བསྡུ་བྱར་གྱུར་པའི་བསམ་གཏན་གྱི་ཕར་
ཕྱིན་སྟོན་པའི་སྐབས་སུ་རིམ་ཅན་དུ་འབྱུང་བས་ཤེས་སོ། །འོ་ན་མཐོང་ལམ་རྩེ་སྦྱོར་དུ་འདི་
དག་ཐོབ་བམ་ཞེ་ན། དེ་རྣམ་ཐར་བརྒྱད་དང་སྙོམས་འཇུག་དགུ་མངོན་དུ་བྱེད་པའི་ནུས་པ་
ཐོབ་ནས་སླར་དེ་དག་ལ་དབང་ཐོབ་པའི་ཕྱིར་དུ་འཇུག་པ་ལ། ཁྱད་པར་ལམ་གྱི་ངོ་བོར་གྱུར་
པའི་ཏིང་ངེ་འཛིན་སེངྒེ་རྣམ་སྐྱིངས་དང་། སྦྱོར་སེང་དང་དངོས་གཞིའི་ཐོད་རྒལ་ཆུང་འབྲིང་
ཆེན་པོ་རྣམས་སུ་ཡོད་པ་ཡིན་ནོ། ། །
གསུམ་པ་སྒོམ་ལམ་རྩེ་སྦྱོར་ལ། སྤང་བྱ་རྣམ་རྟོག་དང་། སྤོང་བྱེད་ཀྱི་གཉེན་པོ་དང་།
གཉེན་པོ་ལ་བརྟེན་ནས་ཐོབ་པའི་ཡོན་ཏན་དང་གསུམ་ལས། །
དང་པོ་ནི་ཆོས་ཉིད་མངོན་སུམ་དུ་རྟོགས་ཟིན་རྒྱུན་ལྡན་དུ་སྒོམ་པར་བྱེད་པའི་ལམ་གྱི་
སྤང་བར་བྱ་བའི་མངོན་ཞེན་དེ་ཐེག་ཆེན་གྱི་སྒོམ་སྤང་རྟོག་པའི་མཚན་ཉིད། སྒོམ་སྤང་རྟོག་
པའི་ས་བོན་རྣམས་ནི་རྟོག་པ་མ་ཡིན་ཏེ། ཀུན་གཞིའི་རྣམ་ཤེས་ཀྱི་སྟེང་ན་ཡོད་པའི་རྐྱེན་དང་
འཕྲད་ན་རྟོག་པ་བསྐྱེད་ཀྱི་ས་བོན་གྱི་ཆར་གྱུར་པ། གནས་ངན་ལེན་གྱི་བག་ཆགས་ཞིག་ལ་
འཇོག་པའི་ཕྱིར། དེ་བེམ་ཤེས་ལྡན་མིན། འདུ་བྱེད་གང་ཡིན་སྙམ་ན། དམ་པ་ཁ་ཅིག །ལྡན་
མིན་འདུ་བྱེད་དུ་སྡུད་གསུངས་ཀྱང་། ཀུན་གཞིའི་རྣམ་ཤེས་ཀྱི་སྟེང་གི་ས་བོན་གྱི་ཆ་ཡིན་པས་
ཤེས་པ་ཡིན་པ་འཐད་ལ། འོན་ཀྱང་རྟོག་པ་མ་ཡིན་ཏེ། རྟོག་པའི་ས་བོན་ཙམ་ཡིན་པའི་ཕྱིར།
སྒོམ་སྤང་རྟོག་པ་ལ་དབྱེ་ན། བཟུང་རྟོག་དང་འཛིན་རྟོག་གཉིས། དང་པོ་ལ། དངོས་པོ་ཙམ་
གྱི་རྣམ་པ་ལ་བརྟེན་པ་དང་། གཉེན་པོ་ལ་བརྟེན་པ་གཉིས་ལས། འཛིན་རྟོག་ལ། སེམས་ཅན་
དུ་བཏགས་པ་ལ་བརྟེན་པའི་འཛིན་རྟོག་དང་། བཏགས་པའི་རྒྱུ་མཚན་ལ་བརྟེན་པའི་འཛིན་
-1 1} {l -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོག་གཉིས་ཏེ་བཞིའི་ཐ་སྙད་ཉིར་སྣང་དུ་བཤད། དེའི་བཟུང་རྟོག་དང་པོ་ལ་ཡུལ་གྱི་སྒོ་ནས་
དགུར་ཡོད་དེ། སྟོན་པས་ཆེས་མདོར་བསྡུས་གསུངས་པ་ལ་དམིགས་ནས་འཇུག་བྱའི་བཟུང་
བར་ཞེན་པའི་རྣམ་རྟོག་དང་། ཆོས་རྒྱས་པར་གསུངས་པ་ལ་དམིགས་ནས་དེར་ཞེན་པའི་དང་།
རྒྱས་བསྡུས་གཉིས་ཀ་ལ་མི་སློབ་པ་སངས་རྒྱས་ཀྱི་ཡོངས་སུ་མ་གསུངས་པ་ལ་དམིགས་ནས་
དང༌། འདས་པ་འགགས་པས་སྦྱོར་ལམ་གྱི་ཡོན་ཏན་དོན་དམ་པར་མེད་པ་ལ་དམིགས་ནས་
དང༌། ཡང་དག་པ་རྒྱུ་དང་མི་ལྡན་པས། མཐོང་ལམ་གྱི་ཡོན་ཏན་དོན་དམ་པར་མེད་པ་ལ་
དམིགས་ནས་དང་། མ་འོངས་པ་མ་སྐྱེས་པའི་སྒོམ་ལམ་གྱི་ཡོན་ཏན་དོན་དམ་པར་མེད་པ་ལ་
དམིགས་ ནས་ དང་། ལེགས་ པའི་ ལམ་ དང་ པོ་ སྦྱོར་ ལམ་ ལ= གཉིས་ པ་ མཐོང་ ལམ་ ལ=
གསུམ་པ་སྒོམ་ལམ་ལ་དམིགས་ནས་རྟོག་པ་སྟེ་དགུར་ཡོད་པའི་ཕྱིར། ཞེས་པ་ནི། མདོར་
བསྡུས་རྒྱས་རང་ཞེས་པ་ནས། བཟུང་བའི་རྣམ་རྟོག་འདི་གཅིག་སྟེ། །སྦྱོར་བའི་རྣམ་པའི་སྤྱོད་
ཡུལ་ཅན། །ཞེས་པའི་བར་གྱིས་བསྟན། ས་གཉིས་པའི་སྦྱོར་བ་ཉེར་རྟོགས་སོགས་ཀྱི་རང་གི་
ངོས་སྐལ་གྱི་སྒོམ་སྤང་རྟོགས་པ་མངོན་གྱུར་པ་འདི་དག་སྤོང་བས་ན། སྦྱོར་བའི་རྣམ་པའི་སྤྱོད་
ཡུལ་ཅན། །ཞེས་བཤད་དོ། །གཉེན་པོ་ལ་བརྟེན་པའི་སྒོམ་སྤང་བཟུང་རྟོག་ལ་ཡང་དགུར་
ཡོད་དེ། བྱང་ཆུབ་ཀྱི་སེམས་མི་སྐྱེ་བ་ལ་དམིགས་ནས་དང་། སྙིང་པོ་ཆོས་སྐུ་ཡིད་ལ་མི་བྱེད་པ་
ལ་དམིགས༴ ཉན་ཐོས་ཀྱི་ཐེག་པ་ཡིད་ལ་བྱེད་པ་ལ༔ རང་རྒྱལ་གྱི་ཐེག་པ་ཡིད་ལ་བྱེད་པ་ལ༔
རྫོགས་པའི་བྱང་ཆུབ་ཡིད་ལ་མི་བྱེད་པ་ལ༔ མི་རྟག་སོགས་སུ་སྒོམ་པར་བྱེད་པ་ལ༔ མི་རྟག་
སོགས་སུ་སྒོམ་པ་མེད་པ་ལ༴ སྒོམ་མི་སྒོམ་དེ་དག་ལས་བཟློག་པ་སྤོས་བྲལ་སྒོམ་པ་ཡང་མེད།
སྒོམ་པ་མེད་པ་ཡང་མ་ཡིན་ལཟ གནས་ལུགས་ཀྱི་དོན་ཇི་ལྟ་བ་བཞིན་མ་ཡིན་པ་ལ་དམིགས་
ནས་ཟློག་བྱའི་བཟུང་བར་ཞེན་པའི་རྟོག་པ་སྟེ་དགུར་ཡོད་པའི་ཕྱིར། ཞེས་པ་ནི། གཉིས་པ་
སེམས་དང་སེམས་བྱུང་རྣམས། །ཞེས་པ་ནས། ཇི་བཞིན་དོན་ནི་རྣམ་རྟོག་པ། །སྒོམ་པའི་ལམ་
- 1 [] | -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་རབན་ཆེན་དག་ཚོས་འགྲེལ་པ་བའགས། ༼ ༨
ལ་ཤེས་ པར་ བྱ། །ཞེས་པའི་བར་གྱིས་བསྟན། དེ་བཞིན་དུ་སེམས་ཅན་དུ་བཏགས་པ་ལ་
བརྟེན་པའི་འཛིན་རྟོག་ལ་ཡང་ཡུལ་གྱི་སྒོ་ནས་དགུར་ཡོད་དེ། སེམས་ཅན་དུ་བཏགས་པ་ཙམ་
ལས་རྫས་སུ་མེད་པ་ལ་དམིགས་ནས་དང༌། གཟུགས་སོགས་ཆོས་སུ་བཏགས་པ་ཙམ་ལས་
རང་བཞིན་གྱིས་མ་གྲུབ་པ་ལ༴ མཁྱེན་གསུམ་གྱི་ཡུལ་ཀུན་རྫོབ་ཏུ་སྟོང་པ་མ་ཡིན་པ་ལ
གཟུགས་སོགས་ལ་གཟུང་འཛིན་དུ་ཆགས་པ་མ་སྤངས་པ་ལ༔ ཆོས་རབ་ཏུ་རྣམ་པར་འབྱེད་
པའི་བདག་ཉིད་གཟུགས་སོགས་རང་བཞིན་མེད་པ་ལ༔ དངོས་པོར་འཛིན་པའི་ཆེད་དུ་བྱ་བ་
བྱེད་ཅིང་ཐེག་ཆེན་སྒྲུབ་པའི་ཆེད་དུ་བྱ་བ་མི་བྱེད་པ་ལ༔ ཐེག་གསུམ་ལམ་གྱི་ངེས་འབྱུང་
གཟུགས་སོགས་ལ་མངོན་ཞེན་བཀག་པའི་ཚུལ་གྱིས་མི་དམིགས་ལཌ བདག་མེད་མ་རྟོགས་
པའི་སོ་སྐྱེ་གཞན་གྱི་ཡོན་སྦྱོང་ནུས་པ་མ་ཡིན་ལ༔ བདག་མེད་མ་རྟོགས་པའི་སོ་སྐྱེ་ཕྱིན་དྲུག་
གི་སྤྱོད་པ་ཕྱིན་ཅི་མ་ལོག་པར་སྒྲུབ་མི་ནུས་པ་ལ་དམིགས་ནས་དེ་དང་དེའི་རྣམ་པ་ཅན་གྱི་རྟོག་
པ་སྟེ་དགུར་ཡོད་པའི་ཕྱིར་ཞེས་པ་ནི། སེམས་ཅན་བཏགས་པའི་སྤྱོད་ཡུལ་དང་ཞེས་པ་ནས།
འཛིན་པར་བྱེད་པ་དང་པོ་ནི། །ཤེས་པར་བྱ་བ་སྒྲགས་པ་ཡིན། །ཞེས་པའི་བར་གྱིས་བསྟན།
འཛིན་རྟོག་གཉིས་པ་ལ། མདོ་རྒྱས་གཉིས་ལས། དང་པོ་ནི། སེམས་ཅན་དུ་བཏགས་པའི་
ཡུལ་ཅན་སྔར་གྱི་འཛིན་རྟོག་དགུ་དང་། བཏགས་པ་དེའི་རྒྱུའི་ཡུལ་ཅན་འོག་ཏུ་འབྱུང་བའི་
འཛིན་རྟོག་ཏུ་འབྱུང་བའི་འཛིན་རྟོག་དགུ་ནི། གཉེན་པོ་སྒོམ་ལམ་གྱིས་འཇོམས་པར་བྱེད་
པས་སྒོམ་ལམ་གྱི་མི་མཐུན་ཕྱོགས་སུ་གྱུར་པའི་སྒོམ་སྤང་དུ་འཇོག་གོ །ཞེས་པ་ནི་སེམས་ཅན་
བཏགས་དང་ཞེས་སོགས་ཚིགས་བཅད་གཅིག་གིས་བསྟན། མདོར་བསྟན་འདི་འཛིན་རྟོག་
གཉིས་པ་འཆད་བྱེད་ཀྱི་གཞུང་ཡིན་ཀྱང་། འཛིན་རྟོག་དང་པོ་དང་གཉིས་པ་གཉིས་ཀ་མདོར་
བསྡུས་ནས་དངོས་སུ་བསྟན་ཏེ། སེམས་ཅན་བཏགས་དང་ཞེས་པས་འཛིན་རྟོག་དང་པོ་དང་།
དེ་རྒྱུ་ཡི་ཡུལ་ཅན་ཞེས་པས་འཛིན་རྟོག་གཉིས་པ་དངོས་སུ་བསྟན་པའི་ཕྱིར་ཏེ། སྒོམ་སྤང་
- 1 (] ? -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱི་ན་འགྲེལ་སྐོར།
འཛིན་རྟོག་གཉིས་ཀྱི་ངོས་འཛིན་སྔར་བཤད་པ་དེའི་ ཕྱིར་རོ། །གཉིས་པ་རྒྱས་བཤད་ནི།
འདིར་བསྟན་འཛིན་རྟོག་གཉིས་པ་ལ་ཡུལ་གྱི་སྒོ་ནས་དགུར་ཡོད་དེ། རྣམ་མཁྱེན་ལ་སྒྲིབ་བྱེད་
རྒྱུ་འབྲས་སོགས་ཀྱི་རྣམ་པའི་རབ་དབྱེ་ཇི་ལྟ་བ་བཞིན་མི་ཤེས་པ་ལ་དམིགས་ནས་དེ་ལྟར་
འཛིན་པའི་རྣམ་པ་ཅན་དང་། ལམ་ཤེས་ལ་སྒྲིབ་བྱེད་ཐེག་གསུམ་གྱི་ལམ་ཇི་ལྟ་བ་བཞིན་མི་
ཤེས་པ་ལ་དམིགས་ནས་དང་། གཞི་ཤེས་ལ་སྒྲིབ་བྱེད་གཞི་ཕུང་སོགས་ཀྱི་གནས་ལུགས་ཇི་
ལྟ་བ་བཞིན་མི་ཤེས་པ་ལ༴ སྤང་བྱ་ཐམས་ཅད་ཞི་བའི་ལམ་ལ་རྨོངས་པའི་གཉེན་པོ་ཤེར་ཕྱིན་
ཡོངས་སུ་མ་ཤེས་པ་ལ= ཆོས་ཅན་གཟུགས་སོགས་དང་ཆོས་ཉིད་དེ་བཞིན་ཉིད་སོགས་
དབྱེར་མེད་དུ་མ་ཤེས་པ་ལ༴ ཐེག་པ་ཆེ་ཆུང་ལམ་མི་མཉམ་པ་མི་ཤེས་པ་ལ༴ སྡུག་བསྔལ་ལ་
སོགས་པའི་བདེན་བཞི་མི་ཤེས་པ་ལ ཆགས་སོགས་ཉོན་མོངས་པའི་རང་བཞིན་གློ་བུར་མ་
ཤེས་པ་ལ༴ གཟུང་འཛིན་གཉིས་མེད་དུ་མི་ཤེས་པ་ལ་དམིགས་ནས་དེ་དང་དེའི་རྣམ་པ་ཙམ་
གྱི་འཛིན་རྟོག་སྟེ་དགུར་ཡོད་པའི་ཕྱིར་ཞེས་པ་ནི། བདག་ཉིད་ཇི་བཞིན་ཀུན་མཁྱེན་གྱི། །
གསུམ་གྱི་སྒྲིབ་པ་རྣམ་གསུམ་དང་། །ཞེས་པ་ནས། རྣམ་པར་རྟོག་པ་ཐ་མར་བཞེད། །ཞེས་
པའི་བར་གྱིས་བསྟན། འདིར་དཔྱོད་ལྡན་ལ་དོགས་པ་བཀོད་པ་ནི། སྒོམ་སྤང་གཟུང་དང་
འཛིན་པའི་རྣམ་པ་རྟོག།འཛིན་སྟངས་དགག་པའི་རྣམ་པ་ཅན་ཡིན་ཕྱིར། །འདི་དག་ཡུལ་ཀུན་
དགག་པར་འོས་པ་ལས། །སྒྲུབ་པའང་སྣང་བས་སྒྲུབ་རྟོག་འདིར་བཞེད་དམ། །ཞེས་པའོ། །
གཉིས་པ་སྤོང་བྱེད་གཉེན་པོ་ནི། སྐབས་གཉིས་པར། གཉེན་པོ་ཆུང་ངུའི་ཆུང་ངུ་ལ། །
སོགས་པའི་ལམ་ནི་ཞེས་པའི་དངོས་བསྟན་གྱི་ལམ་དང༌། འདིར་སྒོམ་པའི་ལམ་ལ་ཤེས་པར་
བྱ༑ ༑ཞེས་ པའི་དངོས་བསྟན་གྱི་སྒོམ་ལམ་དང་
། སྒོམ་པའི་ལམ་དང་འབྲེལ་བ་ཡི། །ཞེས་
པའི་དངོས་བསྟན་གྱི་སྒོམ་ལམ་དང་། སྐབས་ལྔ་པའི་མདོ་རྒྱས་གང་རུང་གི་དངོས་བསྟན་གྱི་
སྒོམ་ལམ་རྩེ་སྦྱོར་དང་། ཐེག་ཆེན་གྱི་སྒོམ་ལམ་བར་ཆད་མེད་ལམ་རྣམས་དོན་གཅིག །དེ་ལ་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨ །
དབྱེ་ན་ས་གཉིས་པའི་བར་ཆད་མེད་ལམ་ནས་བཅུ་པའི་བར་ཆད་མེད་ལམ་གྱི་བར་དགུ་ཡོད་
ཅིང་། བར་ཆད་མེད་ལམ་རེ་རེས་ཀྱང་རང་གི་ངོས་སྐལ་གྱི་སྒོམ་སྤང་གཟུང་འཛིན་གྱི་རྣམ་རྟོག་
གཞིའི་ས་བོན་སྤོང་བའི་གཉེན་པོ་བྱེད་པས་རེ་རེ་ཡང་སྒོམ་ལམ་རྩེ་སྦྱོར་བཞི་བཞིར་འཇོག་སྟེ།
སྒོམ་ཞེས་བྱ་བའི་ལམ་ལ་ནི། །རྣམ་པར་རྟོག་པ་རྣམ་བཞི་ཡི། །གཉེན་པོ་རྣམ་པ་བཞི་དང་ནི།།
ཞེས་གསུངས་པའི་ཕྱིར། དེས་ན་སྒོམ་སྤང་གཟུང་འཛིན་གྱི་རྣམ་རྟོག་བཞི་ཆར་ཆེན་པོའི་ཆེན་
པོ་ལ་སོགས་པ་དགུ་ལ་ཡུལ་གྱི་སྒོ་ནས་སོ་དྲུག་སོ་དྲུག་ཡོད་པས། གཉེན་པོ་ཡང་སོ་དྲུག་པ་
ཚན་པ་དགུ་ཁམས་གསུམ་གྱི་སྒོ་ནས་བརྒྱ་རྩ་བརྒྱད་ཚན་པ་དགུ་ཡོད་པས་དེའི་གཉེན་པོ་ཡང་
བརྒྱ་རྩ་བརྒྱད་ཚན་པ་དགུ། ས་དགུའི་སྒོ་ནས་སུམ་བརྒྱ་དང་ཉེར་བཞི་ཚན་པ་དགུ་ཡོད་པས།
དེའི་གཉེན་པོ་ཡང་སུམ་བརྒྱ་དང་ཉེར་བཞི་ཚན་པ་དགུ་སྟེ་ཀུན་སྡོམ་པས་སྒོམ་སྤང་ཀྱི་སྤོང་
བའི་གཉེན་པོར་གྱུར་པའི་སྒོམ་ལམ་རྩེ་སྦྱོར་ཉིས་སྟོང་དང་དགུ་བརྒྱ་བཅུ་དྲུག་ཡོད་ཅེས་ཀུན་
མཁྱེན་བླ་མས་གསུངས་སོ། །འོ་ན་དག་པ་ས་གསུམ་གྱི་སྒོམ་ལམ་བར་ཆད་མེད་ལམ་གྱིས་
ཀྱང་རང་གི་ངོས་སྐལ་གྱི་སྒོམ་སྤང་གཟུང་འཛིན་གྱི་རྣམ་རྟོག་མ་སྤངས་པར་འགྱུར་རོ་ཞེ་ན།
དེའི་ལན་དུ་སྒོམ་སྤང་གཟུང་འཛིན་གྱི་རྣམ་རྟོག་མངོན་གྱུར་བ་དང་། ས་བོན་སྤོང་ཚུལ་གྱི་རིམ་
པ་འདི་བཞིན་ཤེས་པར་བྱ་སྟེ། ས་གཉིས་པའི་སྦྱོར་བ་ཉེར་རྟོགས་ཀྱི་ལམ་ངེས་རང་གི་ངོས་
སྐལ་གྱི་སྤང་བྱ་སྒོམ་སྤང་གཟུང་འཛིན་གྱི་རྣམ་རྟོག་ཆེན་པོའི་ཆེན་པོ་མངོན་གྱུར་བ་བཞིའི་སྤོང་
བ་གཉེན་པོ་བྱས་ཏེ། མངོན་གྱུར་བ་བཞི་སླར་མི་སྐྱེ་བའི་ཆོས་ཅན་དུ་བྱས། བར་ཆད་མེད་
ལམ་ཐོབ་པ་ན་དེ་དག་སྤངས་ཟིན་ཅིང་། གཉིས་པའི་བར་ཆད་མེད་ལམ་གྱིས་སྒོམ་སྤང་གཟུང་
འཛིན་གྱི་རྣམ་རྟོག་ཆེན་པོའི་ཆེན་པོ་བཞིའི་ས་བོན་གཅིག་ཆར་དུ་སྤོང་བའི་དངོས་གཉེན་བྱས་
ཏེ༑ དེ་བཞིའི་ས་བོན་སླར་མི་སྐྱེ་བའི་ཆོས་ཅན་དུ་བྱས་ཏེ། ས་གཉིས་པའི་རྣམ་གྲོལ་ལམ་ཐོབ་
པ་ན། ས་བོན་དེ་དག་སྤངས་ཟིན་པར་འཇོག །དེས་མཚོན་ནས་སྒོམ་སྤང་གཟུང་འཛིན་གྱི་
- { [） 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་རྟོག་ཆེན་པོའི་འབྲིང་བཞི་མངོན་གྱུར་བ་དང་། དེའི་ས་བོན་ས་གསུམ་པའི་སྦྱོར་བ་ཉེར་
རྟོགས་དང་། བར་ཆད་ལམ་གྱི་སྤོང་བ་ནས་བཟུང་སྒོམ་སྤང་གཟུང་འཛིན་གྱི་རྣམ་རྟོག་འབྲིང་
གི་ཆུང་ངུ་མངོན་གྱུར་བ་བཞི་དང་། དེའི་ས་བོན་བཞི་ས་བདུན་པའི་སྦྱོར་བ་ཉེར་བསྡོགས་དང་
བར་ཆད་མེད་ལམ་གྱི་སྤོང་བའི་བར་ས་གཉིས་པ་ལྟར་ཤེས་པར་བྱ་ཞིང་། སྒོམ་སྤང་གཟུང་
འཛིན་གྱི་རྣམ་རྟོག་ཆུང་ངུའི་ཆེན་པོ་མངོན་གྱུར་བ་བཞི་དང་། ཆུང་ངུ་འབྲིང་མངོན་གྱུར་བཞི་
དང༌། ཆུང་ངུའི་ཆུང་ངུ་མངོན་གྱུར་བ་བཞི་རྣམས་ས་བརྒྱད་པའི་སྦྱོར་བ་ཉེར་རྟོགས་ཀྱི་ལམ་གྱི་
གཅིག་ཆར་དུ་སྤོང་ཞིང་། སླར་མི་སྐྱེ་བའི་ཆོས་ཅན་དུ་བྱས་ཏེ་ས་བརྒྱད་པའི་བར་ཆད་མེད་
ལམ་ཐོབ་པ་ན། སྒོམ་སྤང་གཟུང་འཛིན་གྱི་རྣམ་རྟོག་མངོན་གྱུར་བ་མཐའ་དག་སྤངས་པས།
ཡམས་ནད་འདི་རྣམས་ཟད་ནས་ནི། །ཞེས་སོགས་ཀྱི་དངོས་བསྟན་གྱི་བྱང་སེམས་ལ་ཡང་།
ས་བརྒྱད་པ་ནས་བཅུ་པའི་བར་གསུམ་ཀ་ཡོད་ཅིང་། ས་བརྒྱད་པའི་བར་ཆད་མེད་ལམ་
སོགས་གསུམ་གྱིས་རིམས་བཞིན། སྒོམས་སྤངས་གཟུང་འཛིན་གྱི་རྣམ་རྟོག་ཆུང་ངུའི་ཆེན་པོ་
བཞིའི་ས་བོན་གཅིག་ཆར་དུ་སྤོང་བ་དང་། ཆུང་ངུའི་འབྲིང་བཞིའི་ས་བོན་གཅིག་ཆར་དུ་སྤོང་
བ་དང༌། ཆུང་ངུའི་ཆུང་ངུ་བཞིའི་ས་བོན་གཅིག་ཆར་དུ་སྤོང་བར་ཤེས་པར་བྱའོ། །ཆེན་པོའི་
ཆེན་པོ་བཞི་སོགས་ནི་སྒོམ་སྤང་གཟུང་འཛིན་གྱི་རྣམ་རྟོག་བཞི་ལ་ཆེན་པོའི་ཆེན་པོ་སོགས་སུ་
དབྱེ་བ་ཡིན་ནོ། །འདིར་ཁ་ཅིག།ཐེག་ཆེན་གྱི་སྒོམ་ལམ་རྩེ་སྦྱོར་ཡིན་ན། ཐེག་ཆེན་གྱི་སྒོམ་
ལམ་བར་ཆད་མེད་ལམ་ཡིན་པས་ཁྱབ། ཟེར་བ་མི་འཐད་དེ། ས་གཉིས་པའི་རྣམ་གྲོལ་ལམ་
ཆོས་ཅན། དེར་ཐལ། དེའི་ཕྱིར། ཐེག་ཆེན་སྒོམ་ལམ་པའི་རྒྱུད་ཀྱི་རྩེ་སྦྱོར་ཡིན་པའི་ཕྱིར་ཏེ།
ས་གཉིས་པ་ཐོབ་པའི་ཐེག་ཆེན་གྱི་སྒོམ་ལམ་ཡིན་པའི་ཕྱིར། གོང་དུ་འདོད་མི་ནུས་ཏེ། ཐེག་
ཆེན་གྱི་སྒོམ་ལམ་རྣམ་གྲོལ་ལམ་ཡིན་པའི་ཕྱིར། འོ་ན་ས་དང་པོའི་འཇུག་རྫོགས་མཚམས་
ནས། ས་གཉིས་པའི་ལམ་གང་བྱུང་སྙམ་ན། སློབ་དཔོན་གྱི་འགྲེལ་ཆེན་ལས། ཡོངས་སྦྱོང་མ་
བ .1 ()
ད -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། {ང༌ ༨
རྫོགས་པ་དེ་སྲིད་དུ་ས་དེ་ཡིན་ལ། ཡོངས་སྦྱོང་རྫོགས་ནས་ས་གཞན་ཡིན་ནོ་ཞེས་གསུངས་པ་
ལྟར། ཡོངས་སྦྱོང་བཅུ་ལ་སོགས་ས་དང་པོའི་རྗེས་ཐོབ་ཀྱི་ཉམས་ལེན་ཀུན་རྫོགས་ནས་སྒོམ་
སྤང་སྤོང་བའི་ཆེད་དུ་ཆོས་ཉིད་སྤྲོས་བྲལ་ལ་མཉམ་པར་འཇོག་སྟེ། དེའི་ཚེ་ས་གཉིས་པའི་
སྦྱོར་བ་ཉེར་བསྡོགས་ཀྱི་ལམ་ཐོག་མར་སྐྱེ། དེ་ནས་ས་གཉིས་པའི་བར་ཆད་མེད་ལམ་དང་། །
རྣམ་གྲོལ་ལམ་རིམ་བཞིན་སྐྱེས་ཏེ། མཉམ་བཞག་མཚན་ཉིད་པ་རྫོགས་པ་དང་། དེའི་ཁྱད་
པར་ལམ་གྱིས་བསྡུས་པའི་རྗེས་ཐོབ་ཀྱི་ཉམས་ལེན་ཀུན་འབྱུང་། དེ་ནས་ས་གསུམ་པའི་སྦྱོར་
བ་ཉེར་བསྡོགས་ལ་འཇུག་པ་སོགས་ས་ཕྱི་མ་ཕལ་ཆེར་ལ་རིགས་འགྲེའོ། ། །
གསུམ་པ་གཉེན་པོ་ལ་བརྟེན་ནས་ཐོབ་པའི་ཡོན་ཏན་ནི། འདིར་བསྟན་མཐོང་སྒོམ་
རྩེ་སྦྱོར་རྣམས་སྤངས་བྱ་སྤོང་བའི་ལྡོག་པ་ནས་བསྟན་ཚུལ་དེ་ལྟར་ཡིན་ན། འབད་རྩོལ་ལ་མི་
བལྟོས་པའི་བྱང་སེམས་ཀྱི་ལམ་མེད་དམ་སྙམ་ན། དེའི་དོགས་པ་བསལ་བའི་ཆེད་དུ་ས་
བརྒྱད་པའི་བར་ཆད་མེད་ལམ་ཐོབ་ནས་འབད་རྩོལ་ལ་མི་བལྟོས་པ་ཡིན་ནོ། །ཞེས་པ་ནི།
འོག་ནས་འབྱུང་བའི་གཞུང་འདི་དག་གིས་སྟོན་པས། འདི་ལ་དོན་བཞི་སྟེ། འབད་རྩོལ་ལ་མི་
བལྟོས་པའི་གང་ཟག །འབད་རྩོལ་ལ་མི་བལྟོས་པའི་རྒྱུ། འབད་རྩོལ་ལ་མི་བལྟོས་པའི་ཡོན་
ཏན། འབད་རྩོལ་ལ་མི་བལྟོས་པའི་ཚུལ་ལོ། །དང་པོ་ལ། འབྲས་བུ་མཆོག་གི་སྦ་བ་ཡི། །
སེམས་དཔའི་ཆེན་པོ་དེ་ལ་ནི། །ཞེས་གསུངས་པ་ལྟར། སྲིད་ཞིའི་རྒུད་པ་སེལ་བའི་གནས་
སྐབས་ཀྱི་འབྲས་བུ་མཆོག་གི་མཛེས་པ་དང་ལྡན་པའི་དག་སའི་བྱང་སེམས་སོ། །འདིར་སྦ་བ་
ཞེས་པ་ནི་མཛེས་པའི་དོན་ནོ། །གཉིས་པ་ནི། ཡམས་ནད་འདི་རྣམས་ཟད་ནས་ནི། །ཡུན་རིང་
ལོན་ནས་དབུགས་ཕྱིན་ལྟར། །ཞེས་གསུངས་པས། དཔེར་ན་སྐྱེས་བུ་ནད་དང་བྲལ་ཏེ་ཡུན་
རིང་དུ་ལོན་ནས་དབུགས་འབྱིན་པའི་བདེ་བ་ཐོབ་པ་ལྟར། ཡམས་ནད་དང་འདྲ་བའི་སྒོམ་
སྤང་གཟུང་འཛིན་རྣམ་རྟོག་མངོན་འགྱུར་བ་འདི་རྣམས་ཟད་ནས། ཡོན་ཏན་ཀུན་འབད་རྩོལ་
-， [1 [j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་མི་བལྟོས་པར་རང་གི་ངང་གིས་ཡར་ལྡན་དུ་འབྱུང་བ་ཡིན་ནོ། །གསུམ་པ་ནི། རྣམ་པར་
ཀུན་ཏུ་འགྲོ་བ་ཡི། །འདི་སྒྲུབ་ཡོན་ཏན་ཕུན་ཚོགས་ཀུན། །ཞེས་གསུངས་པ་ལྟར། རིགས་
ཅན་གསུམ་གྱི་དོན་སྒྲུབ་པའི་ཐེག་པ་གསུམ་གྱི་ཡོན་ཏན་གྱི་རིགས་མཐའ་དག་གོ །བཞི་པ་ནི།
རྒྱ་མཚོ་ཆེ་ལ་ཆུ་བོ་བཞིན། །རྣམ་པ་ཀུན་ཏུ་བརྟེན་པར་བྱེད། །ཅེས་གསུངས་པ་ལྟར་རྒྱ་མཚོ་
ཆེན་པོར་ཆུ་བོ་ཀུན་འདུ་བ་བཞིན་དག་སའི་བྱང་སེམས་ཀྱི་ཡོན་ཏན་གྱི་རྒྱ་མཚོ་ཐེག་པ་གསུམ་
གྱི་ཡོན་ཏན་གྱི་རིགས་ཀུན་ཡར་ལྡན་དུ་འདུ་ཞིང་རྒྱུན་མི་ཆད་པར་འཕེལ་བར་གནས་སོ། ཁ་
ཅིག །འདིར་བསྟན་གྱི་སེམས་དཔའ་ཆེན་པོ་རྒྱུན་མཐའི་བྱང་སེམས་ལ་བྱས་ནས། འདིར་
སྐབས་ཀྱི་སྤངས་རྟོགས་ཀྱི་ཡོན་ཏན་རྣམས་རྒྱུན་མཐའི་སྐད་ཅིག་ཕྱི་ལོགས་རྣམ་མཁྱེན་སྐད་
ཅིག་མ་དང་པོའི་གནས་སྐབས་སུ་མངོན་གྱུར་དུ་འབྱུང་བ་རྣམས་ལ་འདོད་པ་ནི་མི་འཐད་དེ།
བྱང་སེམས་རང་རྒྱུད་ཀྱི་ཡོན་ཏན་འཆད་དགོས་པའི་སྐབས་སུ་སངས་རྒྱས་ཀྱི་གནས་སྐབས་
སུ་འབྱུང་བའི་ཡོན་ཏན་བཤད་པ་ལ་འབྲེལ་མེད་པའི་ཕྱིར། གལ་ཏེ་སློབ་དཔོན་གྱི་དགོངས་པ་
ཡིན་ནོ་ཟེར་ན་དེ་ཡང་མ་ཡིན་ཏེ། སློབ་དཔོན་གྱི་ལུགས་ལ་ས་བཅུ་པའི་ངོ་བོར་གྱུར་པའི་རྣམ་
གྲོལ་ལམ་བཞེད་པའི་བཅུ་པའི་རྣམ་གྲོལ་ལམ་ཐོབ་རྗེས་ཀྱི་ས་བཅུ་པ་རྣམས་ལ་འདིར་བཤད་
པའི་ཡོན་ཏན་ཕུན་ཚོགས་པ་ཐམས་ཅད་ལྡན་པར་བཞེད། འདིའི་སྔ་འགྲེལ་དུ་ཡོན་ཏན་ཕུན་
ཚོགས་པ་ཐམས་ཅད་བྱང་ཆུབ་སེམས་དཔའ་སྒོམ་པའི་ལམ་ལ་གནས་པ་ལ་བརྟེན་ཏོ། །ཞེས་
གསུངས་པའི་ཕྱིར། ཡང་འགྲེལ་པར་བསྒོམ་པའི་ལམ་ལ་གནས་པ་འབྲས་བུ་རབ་ཀྱི་མཐར་
ཕྱིན་པ་དེ་དག་གིས་མཛེས་པར་གྱུར་པ་ཐམས་ཅད་མངོན་དུ་འོང་བའི་རྣམ་པས་རྟེན་པར་བྱེད།
ཞེས་གསུངས་པས། རྒྱུན་མཐའི་ཕྱི་ལོགས་སུ་མངོན་གྱུར་དུ་འབྱུང་བའི་ཡོན་ཏན་རྣམས་ལ་
འཆད་རིགས་སོ་སྙམ་ན། འདི་ཙམ་གྱིས་འཁྲུལ་གཞི་བྱས་སྣང་ཡང་། འདིའི་དོན་ནི། ཐེག་
གསུམ་གྱི་ཡོན་ཏན་གྱི་རིགས་ཐམས་ཅད་ད་ལྟ་མངོན་གྱུར་དུ་འོང་བ་སྟེ་སྐྱེས་པའི་རྣམ་པས་
-4 {j 7 -



གྲགས་ཆེན་བཅོ་བརྒྱད་ཀྱི་ཤེར་པྱིར་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
བརྟེན་པར་བྱེད་ཅེས་འཆད་པ་ཡིན་ཏེ། གོང་དུ་བྱང་ཆུབ་སེམས་དཔའི་སྒོམ་པའི་ལམ་ལ་
གནས་པ་ལ་བརྟེན་ཏེ། ཞེས་བཤད་ཟིན་པའི་ཕྱིར། དེས་ན་འོང་བ་འདི་སྐྱེ་བ་ཡིན་ཞིང་། དེ་
ཡང་འདི་ནི་སྐྱེས་བཞིན་པ་ལ་སྐྱེ་བའི་སྒྲ་འཇུག་པའི་དབང་དུ་མཛད་དོ། །
བཞི་པ་བར་ཆད་མེད་པའི་རྩེ་སྦྱོར་ནི། སྟོང་གསུམ་སྐྱེ་བོ་ཉན་ཐོས་དང་ཞེས་པ་ནས།
བར་ཆད་མེད་པའི་ཏིང་ངེ་འཛིན་ཞེས་པའི་བར་གྱིས་བསྟན། བར་ཆད་མེད་པའི་རྩེ་སྦྱོར་དང་
རང་གི་དངོས་འབྲས་རྣམ་མཁྱེན་བསྐྱེད་པ་ལ་ཆོས་གཞན་གྱི་བར་ཆོད་པའི་རྩེ་སྦྱོར་དོན་གཅིག་
པ་བཞེད་པས། དེ་ལྟར་ན་འདིའི་ས་མཚམས་རྒྱུན་མཐའ་ཁོ་ནར་ཡོད་ལ། ཡང་ན་བར་དུ་
བཅད་བྱ་རྣམས་འོག་ཏུ་འབྱུང་བའི་བསལ་བྱ་ལོག་སྒྲུབ་རྣམས་ལ་ངོས་བཟུང་ནས། དེ་སྤངས་
ཤིང་མེད་པ་ལ་བར་ཆད་མེད་པར་འཇོག་ན། འདིའི་ས་མཚམས་རྒྱུན་མཐའི་སྔ་རོལ་ན་ཡང་
ཡོད་པར་སེམས་སོ། །བསོད་ནམས་མང་པོ་ཉིད་ཀྱི་ནི། ཞེས་གསུངས་པ་ནི། ཕན་ཡོན་གྱི་སྒོ་
ནས་སྤྲོ་བ་སྐྱེད་པ་ཡིན་ལ། དེའི་དགོས་པ་ཡང་མཐོང་སྒོམ་གྱི་རྩེ་སྦྱོར་གཉེན་པོའི་ལྡོག་པ་ནས་
བསྟན་པ་ན་གདུལ་བྱ་འགའ་ཞིག་སེམས་ཞུམ་པར་འགྱུར་བས། དེ་བསལ་བའི་ཆེད་དུ་ཡིན་
ནོ༑ །དེ་ལྟར་ན་བར་ཆད་མེད་པའི་རྩེ་སྦྱོར་ནི། སྤངས་བྱ་སྤོང་བའི་གཉེན་པོའི་ལྡོག་པ་ནས་
བསྟན་པའི་རྩེ་སྦྱོར་རྣམས་ཀྱི་རྗེས་སུ་བསོད་ནམས་མང་པོའི་ལྡོག་པ་ནས་བསྟན་པས་ན།
ཕན་ཡོན་བསོད་ནམས་མང་པོ་གཙོ་བོར་གྱུར་ པའི་རྩེ་སྦྱོར་ཡིན་པར་སེམས་སོ། །འདིའི་
དམིགས་པ་དང་བདག་རྐྱེན་སོགས་གང་ཞེ་ན། ཆོས་ཐམས་ཅད་བདེན་པའི་དངོས་པོར་མེད་
པ་ནི་འདིའི་དམིགས་རྐྱེན་དང་། འདིའི་སྔ་རོལ་ཏུ་མཁྱེན་གསུམ་གྱི་དམིགས་རྣམ་མི་བརྗེད་
པའི་དྲན་པ་ནི་འདིའི་བདག་རྐྱེན་དང་། འདིའི་འཛིན་སྟངས་རང་བཞིན་གྱི་སྤྲོས་པ་མཐའ་དག་
ཞི་བའི་རྣམ་པ་ཅན་ནི། རྩེ་སྦྱོར་འདིའི་རྣམ་པ་ཡིན་ནོ་ཞེས་པ་ནི། འདིའི་དམིགས་པ་དངོས་
མེད་དེ། །བདག་པོ་དྲན་པ་ཡིན་པར་བཞེད། །རྣམ་པ་ཞི་ཉིད་ཞེས་པས་བསྟན། དེའི་འོག་གི་
-
（） $ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞུང་ལྷག་མ་ནི་བསལ་བྱ་ལོག་སྒྲུབ་འཆད་པའི་མཚམས་སྦྱོར་དུ་འབྲེལ་བ་ཡིན་ནོ། །
ལྔ་པ་བསལ་བྱ་ལོག་སྒྲུབ་ནི། བར་ཆད་མེད་པའི་ཏིང་ངེ་འཛིན་བསྐྱེད་པའི་གེགས་སུ་
གྱུར་པའི་ལོག་རྟོག་རྣམས་གང་ཞེ་ན། འདི་ལ་བཅུ་དྲུག་ཏུ་ཡོད་དེ། ཆོས་ཐམས་ཅད་ངོ་བོ་ཉིད་
མེད་པའི་ཕྱིར་ན་རྩེ་སྦྱོར་ལ་འདིའི་དམིགས་པ་མི་འཐད་སྙམ་དུ་ལོག་པའི་རྟོག་པ་དང་། རང་
བཞིན་མེད་པའི་དམིགས་པའི་ངོ་བོ་བློའི་ཡུལ་དུ་བཟུང་བ་མེད་པར་ལོག་པར་རྟོག་པ་དང་།
དངོས་པོ་དང་དངོས་མེད་གང་ཡང་མ་དམིགས་པས་རྣམ་པ་ཐམས་ཅད་མཁྱེན་པའི་ཡེ་ཤེས་མི་
འཐད་པར་དང་། ཆོས་ཀུན་དེ་བཞིན་ཉིད་ཀྱི་ངོ་བོ་ལས་མ་འདས་པས་དོན་དམ་དང་ཀུན་རྫོབ་
ཀྱི་རྣམ་བཞག་མི་འཐད་པ་དང་། སྦྱིན་སོགས་རང་བཞིན་གྱིས་མ་དམིགས་པས་སྦྱོར་བ་
ཉམས་ལེན་མི༔ རྟོགས་པར་བྱ་བ་མེད་པས་སངས་རྒྱས་དཀོན་མཆོག་མི༴ ཆོས་ཀུན་མིང་དུ་
བཏགས་པ་ཙམ་དུ་ཟད་པས་ཆོས་དཀོན་མཆོག་མི༴ གཟུགས་ལ་སོགས་པ་དམིགས་པ་མེད་
པས་དགེ་འདུན་དཀོན་མཆོག་མི སྦྱིན་པ་ལ་སོགས་པར་མ་དམིགས་པས་ཐབས་ལ་མཁས་
པར་མི༴ དངོས་པོ་སོགས་མཐའ་བཞིའི་རྟོགས་པ་མེད་པས་ཐུབ་པའི་མངོན་པར་རྟོགས་པ་མི་
མི་རྟག་སོགས་སྤྲོས་བཅས་ཡིན་པས་རྟག་སོགས་སུ་འཛིན་པ་ཕྱིན་ལོག་ཡིན་པ་མི བྱང་
སེམས་ཀྱི་ཉན་རང་གི་ལམ་གྱི་འབྲས་བུ་མངོན་དུ་མི་བྱེད་པས་ཉན་རང་ལམ་གྱི་རྟོགས་རིགས་
སྒོམ་པ་མི་འཐད བླང་བྱ་མེད་པའི་ཕྱིར་ན་གཉེན་པོའི་ཕྱོགས་མི་འཐད༴ དོར་བྱ་མེད་པའི་
ཕྱིར་ན་སྤང་བྱ་མི་མཐུན་པའི་ཕྱོགས་མི རྟེན་ཆོས་ཅན་མེད་པའི་ཕྱིར་ན་ཆོས་ཀྱི་མཚན་ཉིད་
མི༴ སྒོམ་བྱ་རང་གི་མཚན་ཉིད་མེད་པའི་ཕྱིར་ན་ཤེར་ཕྱིན་སྒོམ་པ་མི་འཐད་པར་ལོག་པ་རྟོག་
པ་དང་བཅུ་དྲུག་ཡོད་པའི་ཕྱིར་ཞེས་པ་ནི། དམིགས་པ་འཐད་དང་ཞེས་པ་ནས། །རྣམ་པ་བཅུ་
དྲུག་དག་ཏུ་བཞེད། །ཅེས་པའི་བར་གྱིས་བསྟན། འདི་རྣམས་མཐོང་སྤང་སྒོམ་སྤང་གཉིས་ཀྱི་
ནང་ནས་མཐོང་སྤང་ཡིན་ཏེ། སྤང་བྱ་ཀུན་བཏགས་ཡིན་པའི་ཕྱིར་ཏེ། བདེན་གཉིས་ཀྱི་རྣམ་
-༔ [3 J -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨་
དབྱེ་ལ་མི་མཁས་པའི་དངོས་སྨྲ་བ་རྣམས་ཀྱི་ལོག་རྟོག་ཡིན་པའི་ཕྱིར། འདིར་རྣམ་པ་ཀུན་
མཁྱེན་ཉིད་རྟེན་ཅན། ཞེས་བཤད་པ་ནི། འབྲས་བུ་རྣམ་མཁྱེན་གྱི་མིང་རྒྱུ་བར་ཆད་མེད་པའི་
རྩེ་སྦྱོར་ལ་བཏགས་པ་ཡིན་ནོ། །གཞུང་གི་དངོས་བསྟན་གྱི་ལོག་རྟོག་འདི་རྣམས་ནི་དོན་དམ་
རྟགས་སུ་བཀོད་ནས་ཀུན་རྫོབ་སུན་འབྱིན་པའི་ལོག་རྟོག་ཡིན་པས། འདི་ལས་དོན་དམ་སྒོ་
ཅན་གྱི་ཀླན་ཀ་འབྱུང་སྟེ། ལོག་རྟོག་རྣམས་ནི་ཕ་རོལ་རྒོལ་བའི་རྒྱུད་ཀྱི་ལོག་པར་རྟོག་པའི་
ཤེས་རབ་འཆལ་བ་དང་། ཀླན་ཀ་ནི་ལོག་རྟོག་དེས་ཀུན་ནས་བླངས་པའི་རྩོད་པ་དངོས་ཡིན་
པས་སོ། །རྩོད་པ་འདི་ལ་ལན་ནི་དམིགས་པ་དང་། དམིགས་པའི་ངོ་བོ་སོགས་དོན་དམ་དུ་
མེད་ཀྱང་ཀུན་རྫོབ་ཏུ་འཐད་དོ། །ཞེས་ཀུན་རྫོབ་ཀྱི་སྒོ་ནས་ལན་གདབ་བོ། །བསལ་བྱ་ལོག་
སྒྲུབ་ཐམས་ཅད་དངོས་བསྟན་བཅུ་དྲུག་པོ་འདིར་མ་ངེས་ཏེ། ཀུན་རྫོབ་རྟགས་སུ་བཀོད་ནས་
དོན་དམ་པར་མི་འཐད་པ་ལོག་པར་རྟོག་པ་རྣམས་གཞུང་འདི་དག་གི་ཤུགས་ལ་བསྟན་པའི་
ཕྱིར། དེ་ལྟར་ན་ལོག་རྟོག་སེལ་བྱེད་ཀྱི་གཉེན་པོ་ནི་ཤེས་རབ་དང་། རྩོད་པ་སེལ་བྱེད་ཀྱི་
གཉེན་པོ་ནི་རིགས་པ་ཡིན་ཏེ། བདེན་གཉིས་ཀྱི་རྣམ་དབྱེ་རྟོགས་པའི་ཤེས་རབ་ཀྱིས་ལོག་
རྟོག་སེལ། ཤེས་རབ་དེ་སྐྱེད་པའི་བདེན་གཉིས་རྣམ་འབྱེད་ཀྱི་རིགས་པས་དངོས་སུ་རྩོད་པ་
སེལ་ཞིང་། རྒྱུད་ནས་ལོག་རྟོག་ཡང་སེལ་ལོ། །སྐབས་ལྔ་པ་བསྟན་ཟིན་ཏོ།། །།
༈ དྲུག་པ་མཐར་གྱིས་པའི་སྦྱོར་བ་ནི། རྩེ་མོར་ཕྱིན་དང་མཐར་གྱིས་པ། །ཞེས་པ་ལ་
འཕྲོས་ནས། རྩེ་སྦྱོར་གྱི་འོག་ཏུ་མཐར་གྱིས་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ།
མཁྱེན་གསུམ་ཐོས་བསམ་གྱིས་གཏན་ལ་ཕབ་པའི་དོན་སོ་སོ་བ་དང་། རྣམ་པར་བསྡུས་པ་
ཉིད་དུ་རྟོགས་པའི་དོན་རྣམས་གོ་རིམ་བཞིན་དུ་ཉམས་སུ་བླངས་ནས་སྒོམ་པ་དེ་མཐར་གྱིས་
པ་ ཡིན་ པ་ གང་ཞིག །དེའི་རྩེ་སྦྱོར་ཐོབ་པ་ཞིག་གིས་སྒོམ་དགོས་པའི་ཕྱིར། འགྲེལ་པར་
བླགས་ནས་ཞེས་འབྱུང་བ་ནི། རྣ་བ་བླགས་ཏེ་ཉོན་ཞེས་པ་དང་འདྲ་བར་ཡིད་གཞན་དུ་མ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡེངས་པར་དོན་དེ་ལ་གཏོད་པའི་བརྡ་རྙིང་ཞིག་ཡིན་པས་མཁྱེན་གསུམ་གྱི་རྣམ་པ་གོ་རིམས་
བཞིན་དུ་ཡིད་གཏན་ནས་མ་ཡེངས་པར་སྒོམ་པ་མཐར་གྱིས་པའི་སྦྱོར་བ་ཡིན་ནོ། །དེ་ལྟར་ན་
རང་རྒྱུད་རྩེ་སྦྱོར་ལས་འབྱུང་ཞིང་བསྟན་པ་ཐོབ་པའི་ཆེད་དུ་མཁྱེན་གསུམ་བསྡུས་ནས་གོ་རིམ་
སུ་སྒོམ་པའི་སེམས་དཔའི་རྣལ་འབྱོར་མཐར་གྱིས་པའི་སྦྱོར་བའི་མཚན་ཉིད་ཡིན་ཏེ། དོན་
གསལ་ལས། རྩེ་མོས་མངོན་པར་རྟོགས་པ་ཐོབ་པ་སོ་སོ་བ་དང་། བསྡུས་པ་ཉིད་དུ་རྟོག་པའི་
དོན་རྣམས་གོ་རིམ་བཞིན་དུ་བླགས་ནས་བསྟན་པར་བྱ་བའི་ཕྱིར་རྣམ་པར་སྒོམ་པར་བྱེད་པས་
མཐར་གྱིས་པའི་མངོན་པར་རྟོགས་པ་ཞེས་གསུངས་པའི་ཕྱིར། འདི་འཆད་པ་ལ། མཚོན་བྱེད་
ཀྱི་ཆོས་ཀྱི་གྲངས་བཅུ་གསུམ་ནི། རང་གི་ངོ་བོའི་སྒོ་ནས་ཡིན་པས་སྦྱོར་བ་ཕུན་ཚོགས་ཕར་
ཕྱིན་དྲུག་གི་མཐར་གྱིས་པའི་སྦྱོར་བ་ནི། སྦྱིན་པ་ཤེས་རབ་བར་དག་དང་། །ཞེས་པས་བསྟན།
བསམ་པ་ཕུན་ཚོགས་རྗེས་དྲན་དྲུག་གི་མཐར་གྱིས་པའི་སྦྱོར་བ་ནི། སངས་རྒྱས་ལ་སོགས་
དྲན་དང་ཆོས། །ཞེས་པས་བསྟན། ཆོས་ཐམས་ཅད་བདེན་པའི་དངོས་པོ་མེད་པའི་ངོ་བོ་ཉིད་
དུ་རྟོགས་པའི་མཐར་གྱིས་པའི་སྦྱོར་བ་ནི། དངོས་མེད་ངོ་བོ་ཉིད་ཀྱི་དེ། །ཞེས་པས་བསྟན།
ཚིག་རྐང་བཞི་པ་ནི། དང་པོ་གསུམ་པོ་རེ་རེའི་རྗེས་སུ་བསལ་བྱེད་དུ་སྦྱར་རོ། །ཕར་ཕྱིན་དྲུག་
གི་མཐར་གྱིས་པའི་ངོ་བོ་ནི་ཕར་ཕྱིན་དེ་དང་དེའི་ཉམས་ལེན་གཙོ་བོར་གྱུར་པའི་སྒོ་ནས་
མཁྱེན་གསུམ་བསྡུས་ནས་གོ་རིམ་སུ་སྒོམ་པ་ལ་འཇོག །རྗེས་དྲན་དྲུག་གི་མཐར་གྱིས་པ་ནི།
རིམས་བཞིན་དྲན་པ་ཉེར་བཞག་ལ་སོགས་པའི་ལམ་རྣམས་དོན་དམ་པར་དྲན་པ་མེད་པའི་
མཚན་ཉིད་ཀྱིས་སངས་རྒྱས་རྗེས་སུ་དྲན་པའི་མཁྱེན་གསུམ་རིམ་གྱིས་བསྒོམ་པ་དང་། དགེ་
མི་དགེ་ལུང་མ་བསྟན་གྱིས་བསྡུས་པའི་ཆོས་ཐམས་ཅད་དོན་དམ་པར་སོགས་དང་། བྱང་
སེམས་འཕགས་པ་རྣམས་དོན་དམ་པར་སོགས་དང་། ཚུལ་ ཁྲིམས་ གསུམ་དོན་དམ་པར་
སོགས་དང༌། གཏོང་བར་ གསུམ་དོན་དམ་པར་ སོགས་དང་། ལྷར་སྐྱེས་པའི་བྱང་ སེམས་
- 4
]
1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
འཕགས་པ་དོན་དམ་པར་དྲན་པ་མེད་པའི་མཚན་ཉིད་ཀྱིས་ལྷ་རྗེས་སུ་དྲན་པས་མཁྱེན་གསུམ་
གོ་རིམ་ཀྱིས་སྒོམ་པ་ལ་འཇོག་སྟེ། རིམ་གྱིས་པ་དང་མཐར་གྱིས་པ་དོན་གཅིག་པས་སོ། །
དངོས་མེད་ངོ་བོ་ཉིད་དུ་རྟོགས་པའི་མཐར་གྱིས་པའི་ངོ་བོ་ནི། ཆོས་ཐམས་ཅད་བདེན་པའི་
དངོས་པོ་མེད་པའི་ངོ་བོ་ཉིད་དུ་རྟོགས་པའི་སྒོ་ནས་གོ་རིམ་སུ་བསྒོམ་པའོ། །རྗེས་དྲན་དྲུག་གི་
ཚེ་ཡང་དོན་དམ་དུ་དེ་དག་དྲན་པ་མེད་ཀྱང་། ཀུན་རྫོ་བ་ཏུ་མཚན་ཉིད་རྗེས་སུ་དྲན་པའི་སྒོ་ནས་
མཁྱེན་གསུམ་གྱི་རྣམ་པ་སྒོམ་སྟེ། མཐར་གྱིས་པའི་སྦྱོར་བ་མཁྱེན་གསུམ་གྱི་རྣམ་པ་གོ་རིམ་སུ་
སྒོམ་པའི་སྦྱོར་བ་ཡིན་པའི་ཕྱིར། རྗེས་སུ་དྲན་ཚུལ་ནི། སངས་རྒྱས་སོགས་གསུམ་ནི་ལམ་
སྒྲུབ་པའི་རྟེན་དང་། ཚུལ་ཁྲིམས་དང་གཏོང་བ་ནི་ལམ་གྱི་གཞི་དང་། ལྷར་སྐྱེས་པའི་འཕགས་
པ་ནི་ལམ་སྒྲུབ་པའི་སྤང་པོར་དྲན་པར་བྱེད་དོ། །ཕར་ཕྱིན་དྲུག་གི་སྒོ་ནས་མཁྱེན་གསུམ་གྱི་
རྣམ་པ་གོ་རིམ་སུ་སྒོམ་པ་ནི་ས་དང་པོ་ནས་ཡོད་དེ། དོན་གསལ་ལས། ཕ་རོལ་ཏུ་ཕྱིན་པ་བཞི་
ནི་ཤེས་རབ་ཀྱི་ཕ་རོལ་ཏུ་ཕྱིན་པའི་ནང་དུ་འདུས་པའི་ཕྱིར། སྦྱིན་པའི་ཕ་རོལ་ཏུ་ཕྱིན་པ་ལ་
སོགས་པ་འཁོར་གསུམ་རྣམ་པར་དག་པས་རབ་ཏུ་ཕྱེ་བ་དྲུག་རྣམ་པ་ཐམས་ཅད་དུ་ཡོངས་སུ་
རྫོགས་པས་ ས་བཅུ་ཡང་དག་པར་སྒྲུབ་པར་བྱེད་པ་དང་། ཞེས་གསུངས་པའི་ཕྱིར། སྤྱིར་
མཐར་གྱིས་པའི་སྦྱོར་བ་ནི། འཕགས་པས་ཚོགས་ལམ་ནས་ཡོད་པར་བཞེད། སློབ་དཔོན་
གྱིས་སྦྱོར་ལམ་དྲོད་ཐོབ་མ་ཐག་ པའི་ རྗེས་ཐོབ་ནས་ཡོད་པར་བཞེད་དོ། །སྐབས་འདིར་
དོགས་པ་འདི་ལྟ་བུ་འཇུག་སྟེ། མཁྱེན་གསུམ་གྱི་རྣམ་པ་གོ་རིམ་སུ་སྒོམ་པའི་དོན་སྔ་ཕྱི་རིམས་
ཅན་དུ་སྒོམ་པ་ལ་བྱེད་དམ། གཞན་དོན་གོ་རིམ་སུ་བྱེད་པ་སོགས་ཀྱི་གོ་རིམ་དང་འདྲ་བར། །
སྤང་བྱ་གང་དང་གང་སྤོང་བའི་གཉེན་པོར་དེ་དང་འཚམས་པའི་རྣམ་པ་སྒོམ་པ་ལ་བྱེད།
ཡང་ན་མཁྱེན་གསུམ་གྱི་རྣམ་པ་སྒོམ་པས་ལམ་རིམ་གྱིས་བགྲོད་ནས་བྱང་ཆུབ་ཏུ་འགྲོ་བ་ལ་
བྱེད། དང་པོ་ལྟར་ན་ཚོགས་ལམ་དུ་མཁྱེན་གསུམ་གྱི་རྣམ་པ་སྒོམ་པ་ཀུན་མཐར་གྱིས་པར་
བ| 1 2 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་ཞིང་། ས་དང་པོ་ཡན་ཆད་དུ་རྟོགས་རིགས་གསུམ་པོ་ངོ་བོ་གཅིག་ཏུ་ལྡན་པ་དང་ཡང་
འགལ། གཉིས་པ་ལྟར་ན་ས་དང་པོ་ཡན་ཆད་དུ་ཉན་རང་གི་སྤང་བྱའི་རིགས་སྤོང་མི་དགོས་
པས། གཞི་ ཤེས་ ཀྱི་ རྣམ་ པ་ཉེར་ བདུན་ སྒོམ་ མི་ དགོས་ པར་འགྱུར། གསུམ་ པ་ ལྟར་ན།
གནས་སྐབས་ཐེག་ཆེན་དུ་རིགས་ངེས་པའི་ཚོགས་ལམ་ཁྱད་པར་ཅན་གྱི་རྣམ་རྫོགས་སྦྱོར་བ་
ཀུན་ཀྱང་མཐར་གྱིས་པའི་སྦྱོར་བར་ཐལ་བས་དཔྱོད་ལྡན་དག་གིས་དཔྱད་པར་བྱའོ། །མཁྱེན་
གསུམ་རྣམ་པ་གོ་རིམ་སྒོམ་ཞེས་པ། །སྔ་ཕྱི་རིམ་པར་སྒོམ་ལ་འཆད་པའམ། །རྣམ་པ་ལམ་གྱི་
གོ་རིམ་རྗེས་འབྲངས་ཏེ། །རིང་དུ་སྒོམ་ལ་རྟགས་སམ་ལུང་རིགས་དང་། །མཐུན་པའི་ལེགས་
བཤད་ཡོད་ན་འདིར་རྩོལ་འོས། །སྐབས་དྲུག་པ་བསྟན་ཟིན་ཏོ། །། །
༈ བདུན་པ་སྐད་ཅིག་མའི་སྦྱོར་བ་ནི། མདོར་བསྟན་གྱི་དངོས་པོ་བརྒྱད་ཀྱི་གོ་རིམ་ལ་
འཕྲོས་ནས། མཐར་གྱིས་པའི་འོག་ཏུ་སྐད་ཅིག་མའི་སྦྱོར་བ་འཆད་པའི་རྒྱུ་མཚན་གང་ཞེ་ན།
དེའི་རྒྱུ་མཚན་ཡོད་དེ། སྦྱོར་ལམ་དུ་མཐར་གྱིས་པའི་སྦྱོར་བ་བསྒོམ་པས། ས་དང་པོ་ཡན་ཆད་
དུ་སྒོམ་བྱའི་གཞི་ཤེས་ཀྱི་རྣམ་པ་ལྟ་བུ་ཞིག་མངོན་དུ་གྱུར་པ་ན། ཐེག་དམན་བྱང་སེམས་
སངས་རྒྱས་ཀྱི་རྟོགས་རིགས་གསུམ་ཀ་དུས་གཅིག་ལ་མངོན་དུ་འགྱུར་བ་ནི། སྦྱོ ར་ལམ་དུ་དེ་
སྒོམ་པའི་དགོས་པ་ཡིན་ལ། ས་དང་པོ་ཡན་ཆད་དུ་མཐར་གྱིས་པ་སྒོམ་པའི་རྟོགས་རིགས་
རྣམས་དུས་གཅིག་ཏུ་མངོན་དུ་གྱུར་པ་ལ་བརྟན་པ་ཐོབ་ནས། ཟག་མེད་ཀྱི་ཆོས་གཅིག་མངོན་
དུ་བྱས་ན་དེ་དང་རིགས་མཐུན་པའི་ཟག་མེད་ཀྱི་ཆོས་ཐམས་ཅད་སྐད་ཅིག་མ་གཅིག་ལ་
མངོན་དུ་གྱུར་པའི་གནས་སྐབས་ལ་སྐད་ཅིག་མའི་སྦྱོར་བར་འཇོག་པའི་ཕྱིར།
རྒྱུ་མཚན་དེ་དང་ལྡན་པའི་སྐད་ཅིག་མའི་སྦྱོར་བ་དངོས་ལ། མཚན་ཉིད་དང་དབྱེ་བ་
གཉིས། དང་པོ་ནི། ཡེ་ཤེས་སྐད་ཅིག་མ་གཅིག་གིས་མཁྱེན་གསུམ་གྱི་རྣམ་པ་སྒོམ་པས།
སྐད་ཅིག་མ་དེ་མ་ཐག་རྫོགས་པའི་བྱང་ཆུབ་མངོན་དུ་བྱེད་ངེས་ཀྱི་སྦྱོར་བ་སྐད་ཅིག་མའི་སྦྱོར་
- ， | 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
བའི་མཚན་ཉིད་ཡིན་ཏེ། མདོར་བསྟན་དུ་སྐད་ཅིག་མ་གཅིག་གིས་མངོན་རྫོགས་བྱང་ཆུབ་པ།
ཞེས་དང་། སྐབས་བདུན་པའི་དོན་གསལ་ལས། དེ་དག་ཉིད་སྐད་ཅིག་གཅིག་གིས་སྒོམ་པས་
སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་ཡིན་ཏེ། ཞེས་གསུངས་པའི་ཕྱིར།
འདིར་དཔྱོད་ལྡན་ལ་དོགས་པ་བཀོད་ན། སྒོམ་བྱའི་གཞི་ཤེས་རྣམ་པ་རྒྱུན་མཐའ་ལམ། །
སྒོམ་ན་ཐེག་དམན་རྟོགས་རིགས་སྒོམ་པར་སོང་། །དེ་ན་ཐེག་དམན་རྟོགས་རིགས་རྒྱུན་ལྡན་
དུ༑ ༑སྒོམ་པའི་ཐེག་ཆེན་སྒོམ་ལམ་བཞེད་དམ་ཅི། །ཞེས་པའོ། ། །
གཉིས་པ་དབྱེ་བ་ནི། འདི་ལ་ལྡོག་བྱའི་སྒོ་ནས་བཞིར་ཡོད་དེ། རྣམ་པར་སྨིན་པ་མ་
ཡིན་པའི་ཟག་མེད་ཀྱི་རྟོགས་རིགས་གཅིག་སྒོམ་ཞིང་མངོན་དུ་གྱུར་པ་ན་དེ་དང་རིགས་མཐུན་
པའི་ཟག་མེད་ཀྱི་རྟོགས་རིགས་ཐམས་ཅད་མངོན་དུ་གྱུར་པའི་སེམས་དཔའི་རྣལ་འབྱོར་རྣམ་
པར་སྨིན་པ་མ་ཡིན་པའི་སྐད་ཅིག་མའི་སྦྱོར་བ་དང་། རྣམ་པར་སྨིན་པའི་ཟག་མེད་ཀྱི་རྟོགས་
རིགས་གཅིག་སྒོམ་ཞིང་མངོན་དུ་གྱུར་པ་ན། དེ་དང་རིགས་མཐུན་པའི་ཟག་མེད་ཀྱི་རྟོགས་
རིགས་ཐམས་ཅད་སྐད་ཅིག་མ་གཅིག་ལ་མངོན་དུ་གྱུར་པའི་སེམས་དཔའི་རྣལ་འབྱོར་ནི།
རྣམ་པར་སྨིན་པའི་སྐད་ཅིག་མའི་སྦྱོར་བ་དང་། སྦྱོར་བ་དེ་གཉིས་ཀྱིས་ཀྱང་ཆོས་ཐམས་ཅད་
མཚན་ཉིད་མེད་པར་རྟོགས་པའི་ལྡོག་པ་ནས་མཚན་ཉིད་མེད་པའི་སྐད་ཅིག་མའི་སྦྱོར་བ་དང་།
གཟུང་འཛིན་གཉིས་སུ་མེད་པར་རྟོགས་པའི་ལྡོག་པ་ནས་གཉིས་སུ་མེད་པའི་སྐད་ཅིག་མའི་
སྦྱོར་བར་འཇོག་པའི་ཕྱིར། དེ་ལ་དང་པོ་ནི། སྦྱིན་པ་ལ་སོགས་རེ་རེས་ཀྱང་། །ཞེས་སོགས་
རྟོགས་རིགས་གཅིག་མངོན་དུ་བྱས་པ་ན་རིགས་མཐུན་གྱི་རྟོགས་རིགས་ཐམས་ཅད་མངོན་དུ་
བྱེད་ནུས་པའི་དཔེ་ནི། ཇི་ལྟར་སྐྱེས་བུས་ཟོ་ཆུན་རྒྱུད། །ཞེས་སོགས་དང་། གཉིས་པ་ནི། གང་
ཚེ་ཆོས་དཀར་ཐམས་ཅད་ཀྱི། །ཞེས་སོགས་དང་། གསུམ་པ་ནི། སྦྱིན་པ་ལ་སོགས་སྤྱོད་པ་ཡི།།
ཞེས་སོགས་དང་། བཞི་པ་ནི། རྨི་ལམ་དང་ནི་དེ་མཐོང་ཉིད། །ཅེས་སོགས་ཀྱིས་བསྟན། །འོ་
- .； .. .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་རྣམ་པར་སྨིན་པ་མིན་པ་དང་། རྣམ་པར་སྨིན་པའི་རྟོགས་པ་གང་དེ་གཉིས་ཀྱི་རྟོགས་རིགས་
གང་ཞེ་ན། མ་དག་ས་བདུན་གྱི་ཟག་མེད་ཀྱི་ཡོན་ཏན་ལ་རྣམ་པར་སྨིན་པ་མ་ཡིན་པ་དང་།
རྒྱུན་མཐའི་སྔ་རོལ་གྱི་དག་སའི་ཟག་མེད་ཀྱི་ཡོན་ཏན་རྣམས་ལ་སྐབས་འདིའི་རྣམ་པར་སྨིན་
པར་འཇོག་སྟེ། འབད་རྩོལ་ལ་ལྟོས་པ་དང་མ་བལྟོས་པའི་ཁྱད་པར་རོ། །ཡོན་ཏན་དེ་གཉིས་
ཀྱི་རིགས་རྒྱུན་རྒྱུན་མཐའི་གནས་སྐབས་སུ་ཡོད་པ་ལ་དེ་གཉིས་ཀྱི་རྟོགས་རིགས་སུ་འཇོག་གོ།
འོ་ན་སྦྱོར་བ་དང་པོ་གཉིས་འགལ་ལམ་སྙམ་ན། མི་འགལ་ཏེ་སྦྱོར་བ་དེ་དང་དེ་ལ་རིམས་
བཞིན། རྣམ་པ་སྨིན་པ་མ་ཡིན་པའི་ཟག་མེད་ཀྱི་རྟོགས་རིགས་དང་། རྣམ་པར་སྨིན་པའི་ཟག་
མེད་ཀྱི་རྟོགས་རིགས་ཀྱིས་ཁྱབ་ན། ཕན་ཚུན་འགལ་ཡང་སྦྱོར་བ་དེ་གཉིས་ནི་རྟོགས་རིགས་
དེ་གཉིས་སུ་སོ་སོར་མ་ཡིན་པའི་ཕྱིར། དེས་ན་རྒྱུན་མཐའི་ཡེ་ཤེས་གཅིག་ཉིད་རྣམ་པར་སྨིན་
པ་མ་ཡིན་པའི་ཟག་མེད་ཀྱི་རྟོགས་རིགས་གཅིག་མངོན་དུ་གྱུར་པ་ན། དེ་དང་རིགས་མཐུན་
པའི་ཟག་མེད་ཀྱི་རྟོགས་རིགས་ཐམས་ཅད་མངོན་དུ་གྱུར་པའི་སེམས་དཔའི་རྣལ་འབྱོར་
སོགས་སྔར་སྨོས་པ་བཞི་ཀ་ཡིན་པས། སྐད་ཅིག་མའི་སྦྱོར་བ་བཞི་ཡིན་ཁྱབ་སྙམ་ཡིན་ཏེ།
ཀུན་མཁྱེན་ཆེན་པོའི་ཡན་ལག་རྒྱས་བཤད་ན་ཡང་གསལ་ལོ། །དེ་ལྟར་ན་རྒྱུན་མཐའི་ཡེ་ཤེས་
རང་གི་ངོ་བོ་རྣམ་པར་སྨིན་པའི་ཟག་མེད་ཀྱི་རྟོགས་པ་ཡིན་ཞིང་། རྟོགས་རིགས་ཀྱི་སྒོ་ནས་
རྣམ་པར་སྨིན་པ་མ་ཡིན་པ་དང་། རྣམ་པར་སྨིན་པའི་རྟོགས་རིགས་གཉིས་སུ་ཡོད་དེ། བྱང་
སེམས་རྒྱུན་མཐའ་པའི་རྒྱུད་ཀྱི་མ་དག་སའི་ཟག་མེད་ཀྱི་རྟོགས་རིགས་རྣམས་ནི་རྣམ་པར་
སྨིན་པ་མ་ཡིན་པའི་ཟག་མེད་ཀྱི་རྟོགས་རིགས་དང་། དེའི་རྒྱུད་ཀྱི་དག་སའི་ཟག་མེད་ཀྱི་
རྟོགས་རིགས་རྣམས་ནི་རྣམ་པར་སྨིན་པའི་ཟག་མེད་ཀྱི་རྟོགས་རིགས་ཡིན་པའི་ཕྱིར་རོ།།
སྐབས་བདུན་པ་བསྟན་ཟིན་ཏོ། །
༈ བརྒྱད་པ་འབྲས་བུ་ཆོས་སྐུ་ནི། སྐད་ཅིག་མའི་སྦྱོར་བའི་འོག་ཏུ་འབྲས་བུ་ཆོས་སྐུ་
- 4 | 5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
འཆད་པའི་རྒྱུ་མཚན་ཡོད་དེ། སྐད་ཅིག་མའི་སྦྱོར་བ་དེ་རང་གི་སྐད་ཅིག་མ་གཉིས་པར་སྐུ་
གསུམ་མཛད་པ་ཕྲིན་ལས་དང་བཅས་པ་སྐྱེད་པ་ལ་འབྲས་བུ་ཆོས་སྐུར་འཇོག་པའི་ཕྱིར། །
འདི་འཆད་པ་ལ་མཚན་ཉིད་དང་དབྱེ་བ་གཉིས་ལས།
དང་པོ་ནི། སྦྱོར་བཞི་སྒོམ་པའི་རྣམ་སྨིན་མཐར་ཐུག་གོ །རང་ཕྱོགས་ཁ་ཅིག །སྦྱོར་བཞི་
སྒོམ་སྟོབས་ཀྱིས་ཐོབ་པའི་མཐར་ཐུག་གི་སྐྱབས་གནས་ཟེར་བ་མི་འཐད་དེ། བཀའ་བརྒྱད་
སྟོང་པ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། མ་གྲུབ་ན། དེར་ཐལ། སངས་
རྒྱས་ཡིན་པའི་ཕྱིར་ཏེ། སངས་རྒྱས་ཀྱི་གསུང་ཡིན་པའི་ཕྱིར། ཁྱབ་སྟེ། སངས་རྒྱས་ཀྱི་སྐུ་
གསུང་ཐུགས་གསུམ་ག་སངས་རྒྱས་ཡིན་པའི་ཕྱིར། གསུམ་ག་སྒྲིབ་པ་དང་བྲལ་བའི་ཕྱིར།
རྩ་བར་འདོད་མི་ནུས་ཏེ། ལུང་གི་དམ་ཆོས་ཡིན་པའི་ཕྱིར། ཁྱབ་སྟེ། ཆོས་རྣམས་གཉིས་དང་
འཕགས་པའི་ཚོགས། །གཏན་གྱི་སྐྱབས་མཆོག་མ་ཡིན་ནོ་ཞེས་གསུངས་པའི་ཕྱིར།
གཉིས་པ་དབྱེ་བ་ལ། སྤྱིར་ཕ་རོལ་ཏུ་ཕྱིན་པའི་ལུགས་ཀྱི་སྐུའི་རྣམ་བཞག །བྱེ་བྲག་ཏུ་
གཞུང་འདིའི་དགོངས་པ་ངེས་པར་བྱ་བ། ཡོན་ཏན་གྱི་ཁྱད་པར་བྱེ་བྲག་ཏུ་བཤད་པ་དང་
གསུམ་ལས། དང་པོ་ལ་དྲུག་ཏུ་ཡོད་པའི་དང་པོ་སྐུ་གཅིག་ཏུ་བཞག་པ་ནི། །
སངས་ རྒྱས་ ཀྱི་ སྐུ་ ཐམས་ ཅད་ སངས་ རྒྱས་ རང་ སྣང་ ལ་ ཆོས་ སྐུ་ ཁོ་ ན་ ཡིན་ཏེ།
སངས་རྒྱས་རང་སྣང་ལ་ཆོས་སྐུ་འབའ་ཞིག་ལས་འཇིག་ཚོགས་ཀྱི་སྐུ་མ་དམིགས་པའི་ཕྱིར།
དེ་སྐད་དུ་གསེར་འོད་དམ་པར། ཆོས་ཀྱི་དེ་བཞིན་ཉིད་དང༌། རྣམ་པར་མི་རྟོག་པའི་ཡེ་ཤེས་
ལས་གུད་ན་སངས་རྒྱས་རྣམས་ཀྱི་ཆོས་གང་ཡང་མེད་པའི་ཕྱིར་རོ། །ཞེས་དང་
། གཞན་དོན་
མོས་པ་ཆུང་འབྲིང་གི་མདོར། དགེ་སློང་དག་ང་ལ་ནི་འཇིག་ཚོགས་ཀྱི་སྐུར་མ་ལྟ་བར་ཆོས་ཀྱི་
སྐུ་ཡོངས་སུ་རྫོགས་པར་ལྟོས་ཤིག །ཞེས་དང་། རྡོ་རྗེ་གཅོད་པར། གང་དག་ང་ལ་གཟུགས་
སུ་མཐོང་། །གང་དག་ང་ལ་སྒྲར་ཤེས་པ། །ལོག་པའི་ལམ་དུ་ཞུགས་པ་ཡི། །སྐྱེ་བོ་དེ་ཡིས་ང་
- 1 1 f; -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་མཐོང་། །ཞེས་གསུངས་པ་ཡིན་ནོ། །འོ་ན་གཟུགས་སྐུ་སངས་རྒྱས་ཀྱི་སྐུ་མ་ཡིན་ནམ་ཞེ་ན།
སངས་རྒྱས་ཀྱི་སྐུ་ཡིན་ཏེ། སྦྱོར་བཞི་སྒོམ་པའི་རྣམ་སྨིན་ཡིན་པས་འབྲས་བུ་ཆོས་སྐུ་ཡིན་པའི་
ཕྱིར། འོན་ཀྱང་སངས་རྒྱས་རང་སྣང་ལ་ཆོས་སྐུ་ཉག་གཅིག་ལས་གཟུགས་སྐུ་མ་ཡིན་པ་ལ་
དགོངས་ནས་སྔར་གྱི་ལུང་དེ་རྣམས་གསུངས་པ་ཡིན་ནོ། །
དེ་ལ་བརྟེན་པའི་ཀུན་རྫོ་བ་སྐུ་ཉིད་དེ། །བྲལ་དང་རྣམ་པར་སྨིན་པའི་འབྲས་བུ་ནི།།
ཡོན་ཏན་དབྱེ་བ་དྲུག་ཅུ་བཞི་འདི་དགཅེས་སྐུ་གཉིས་སུ་གསུངས་པའི་དང་པོ་རང་དོན་དམ་
པའི་སྐུ་དང་ངོ་བོ་ཉིད་སྐུ་དོན་གཅིག །གཉིས་པ་གཞན་དོན་ཀུན་རྫོབ་པའི་སྐུ་དང་གཟུགས་སྐུ་
དོན་གཅིག །ངོ་བོ་ཉིད་སྐུ་ལ་ལྡན་པའི་འབྲས་བུ་ནི། རྣམ་མཁྱེན་ཡིན་ཞིང་། དེ་ལ་དབྱེ་ན།
སྟོབས་བཅུ་ལ་སོགས་པ་སོ་གཉིས་སུ་ཡོད། གཟུགས་སྐུ་ལ་ལྡན་པའི་རྣམ་སྨིན་གྱི་ཡོན་ཏན་ནི།
སངས་རྒྱས་ཀྱི་མཚན་སོ་གཉིས་ལ་འཇོག་སྟེ། རྒྱུད་བླ་མར། དང་པོའི་སྐུ་ནི་སྟོབས་ལ་སོགས།།
བྲལ་བའི་ཡོན་ཏན་རྣམས་དང་ལྡན། །གཉིས་པ་སྐྱེས་བུ་ཆེན་པོའི་མཚན། །རྣམ་སྨིན་ཡོན་ཏན་
དག་དང་ལྡན། །ཞེས་གསུངས་པའི་ཕྱིར། ཡང་བྱེ་བྲག་ཏུ་སྨྲ་བའི་གཞུང་ལུགས་ལས་ཆོས་སྐུ་
གཟུགས་སྐུ་གཉིས་སུ་བཤད་ནས། དང༌ པོ་ནི། ཐེག་ཆེན་མི་སློབ་པའི་ལམ་བདེན་དང་
།
གཉིས་པ་ནི། མ་ག་ཏ་རྡོ་རྗེ་གདན་གྱི་སྤོ་ལ་གསར་དུ་སངས་རྒྱས་པའི་སྟོན་པ་ཐུབ་པའི་དབང་
པོ་ལྟ་བུའོ། །ཞེས་འདོད་དོ། །
གསུམ་པ་སྐུ་གསུམ་དུ་བཞག་པ་ནི། ཡང་རྒྱུད་བླ་མར། ངོ་བོ་ཉིད་ལོངས་སྤྲུལ་སྐུ་
གསུམ་དུ་བཤད་པ་ཡང་ཡོད་དེ། རིགས་འདི་གཉིས་ལས་སངས་རྒྱས་ཀྱི། །སྐུ་གསུམ་ཐོབ་
པར་འདོད་པ་སྟེ། །དང་པོས་སྐུ་ནི་དང་པོ་སྟེ། །གཉིས་པ་ཡིས་ནི་ཕྱི་མ་གཉིས། །ཞེས་གསུངས་
པའི་ཕྱིར། དེ་བཞིན་དུ་མདོ་རྒྱན་ལས་ཀྱང་སྐུ་གསུམ་དུ་གསུངས་སོ། །དེ་བཞིན་དུ་ཚད་མ་སྨྲ་
བའི་མདོ་སེམས་གཉིས་ཀྱང་སྐུ་གསུམ་དུ་འདོད་དོ། །ཚད་མ་རྣམ་འགྲེལ་གྱི་མཆོད་བརྗོད་དུ།
.:1]
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༩ ༨
རྟོག་པའི་དྲ་བ་རྣམས་བསལ་ཞིང་། །ཞེས་པའི་ངོ་བོ་ཉིད་སྐུ་དང་། །ཟབ་ཅིང་ཞེས་པས་ལོངས་
སྐུ་དང༌། །རྒྱ་ཆེའི་སྐུ་མངའ་བ་ཞེས་པས་སྤྲུལ་སྐུ་བསྟན་པའི་ཕྱིར། རྗེ་བཙུན་རེ་མདའ་བ་ཆེན་
པོས། ཟབ་ཅིང་རྒྱ་ཆེ་གཉིས་ལོངས་སྤྲུལ་ལ་མ་སྦྱར་བར། ཇི་ལྟ་བ་མཁྱེན་པ་དང་ཇི་སྙེད་པ་
མཁྱེན་པ་ལ་མཛད་ཀྱང༌
། ཆེར་མ་འབྲེལ་ཏེ། རྒྱ་ཆེའི་སྐུ་མངའ་ཞེས་གསུངས་པས། སྔ་མ་
གཉིས་ལ་ཡང་གསལ་བྱེད་དུ་སྦྱར་ཏེ། གཟུང་འཛིན་གྱི་རྟོག་པ་སྤངས་པའི་སྐུ་དང་། ཟབ་པའི་
སྐུ་དང་། རྒྱ་ཆེ་བའི་སྐུ་དང་གསུམ་གཞུང་གི་དངོས་བསྟན་ཉིད་དུ་གསལ་བའི་ཕྱིར།
བཞི་པ་བཞི་དང་ལྡར་རྟོག་པའི་ཚུལ་ནི། མངོན་རྟོགས་རྒྱན་གྱི་འགྲེལ་བྱེད་ཁ་ཅིག །
སྐུ་གསུམ་གྱི་དང་པོ་ལ། ངོ་བོ་ཉིད་སྐུ་དང་ཆོས་སྐུ་གཉིས་སུ་ཕྱེ་ནས་སྐུ་བཞིར་འདོད་པ་དང་།
སྐུ་གསུམ་གྱི་ལོངས་སྐུ་ལ་གཉིས་སུ་ཕྱེ་ནས། སྐུ་བཞིར་འདོད་པ་དང་། སྐུ་གསུམ་གྱི་སྤྲུལ་སྐུ་
ལ་གཉིས་སུ་ཕྱེ་ནས་སྐུ་བཞིར་འདོད་པ་སོགས་ནི། གཞུང་གི་དགོངས་པ་མ་ཡིན་ཏེ། གཞུང་
འདིའི་དགོངས་པ་སྐུ་གསུམ་དུ་གྲངས་ངེས་པར་བཞེད་པའི་སྐུ་གསུམ་ནི། ངོ་བོ་ཉིད་སྐུ་དང་།
ལོངས་སྐུ་དང་
། སྤྲུལ་སྐུ་གསུམ་པོ་ཡིན་ཏེ། ཐུབ་པའི་ལོངས་སྤྱོད་རྫོགས་སྐུར་བཞེད། །ཅེས་
དང༌། ཐུབ་པའི་སྤྲུལ་སྐུ་རྒྱུན་མི་ཆད་ཅེས་གསུངས་པའི་ཕྱིར། འདི་གསུམ་ལས་གཞན་དུ་ཆོས་
སྐུའི་དབྱེ་བའི་གྲངས་ཀྱི་ནང་དུ་འདོད་པ་ནི་མི་འཐད་དེ། ཐུབ་པའི་རྟོགས་ཡི་ཆོས་སྐུ་ནི། །
ཞེས་པའི་གཞུང་མི་སྣང་བའི་ཕྱིར། ལོངས་སྐུ་དང་སྤྲུལ་སྐུ་ལ་ནང་སེལ་ཕྱེ་ནས། སྐུའི་གྲངས་
ངེས་ཀྱི་དབྱེ་བར་འདོད་པ་ནི་ཧ་ཅང་ཐལ་ཏེ། རྣམ་མཁྱེན་མཚོན་བྱེད་ཀྱི་ཆོས་སོ་སོ་ལ་ཡང་ནང་
སེལ་ཕྱེ་བས། མཚོན་བྱེད་ཀྱི་ཆོས་བཅུ་ལས་ལྷག་པར་གྱུར་པས་གཞུང་ལུགས་ནས་བཤད་
པའི་གྲངས་ངེས་ཀྱི་དབྱེ་བ་ཕལ་ཆེར་འཇིག་ཉེན་ཡོད་དོ། །
ལྔ་པ་མཚན་བཏགས་ཀྱི་ཁྱད་པར་ནི། ཁ་ཅིག་གདུལ་བྱ་གཞན་སྣང་གི་གཟུགས་སྐུ་
གཉིས། ཐུབ་པའི་ངོ་བོ་ཉིད་སྐུ་ནི། ཞེས་དང་། སངས་རྒྱས་མཚན་ཉིད་པ་མ་ཡིན་ཏེ། གསེར་
- 41 8 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འོད་དམ་པར་སྐུ་སྔ་མ་གཉིས་ནི་བཏགས་པ་ཙམ་མོ་ཞེས་གསུངས་པའི་ཕྱིར། དཔེར་ན་རི་མོ་
མཁན་གྱིས་བྲིས་པའི་ནོར་བུའི་གཟུགས་བརྙན་དེ་ནོར་བུ་དངོས་མ་ཡིན་པ་བཞིན་དུ། འགྲོ་
བའི་ལས་སྣང་སྣ་ཚོགས་པས་རང་གི་ཡིད་ངོར་ཤར་བའི་གཟུགས་སྐུ་དེ་ཡང་སངས་རྒྱས་
དངོས་མ་ཡིན་ནོ། །དེ་སྐད་དུ་རྒྱུད་བླར། ཇི་ལྟར་ཚོན་ནི་སྣ་ཚོགས་ཀྱིས། །ནོར་བུ་དེ་དངོས་མི་
སྣང་ལྟར། །དེ་བཞིན་འགྲོ་རྐྱེན་སྣ་ཚོགས་པས། ཁྱབ་བདག་དེ་དངོས་མིན་པར་སྣང་། །ཞེས་
གསུངས་པས་སོ། །ཞེས་ཟེར་བ་རྣམས་ནི་དཔྱད་ པར་ བྱ་སྟེ། འོ་ན་གསེར་འོད་དམ་པར།
དཔེར་ན་སྟོང་པ་ལ་བརྟེན་ནས་གློག་འབྱུང་ངོ༌། །གློག་ལ་བརྟེན་ནས་འོད་འབྱུང་ངོ༌། །དེ་
བཞིན་དུ་ཆོས་ཀྱི་སྐུ་ལ་བརྟེན་ཏེ་ལོངས་སྤྱོད་རྫོགས་པའི་སྐུ་འབྱུང་ངོ་། །ལོངས་སྐུ་ལ་བརྟེན་ཏེ་
སྤྲུལ་པའི་སྐུ་སྣང་ངོ༌། །ཞེས་གསུངས་པ་མི་འཐད་པར་ཐལ། ཆོས་སྐུ་ལ་བརྟེན་ཏེ་ལོངས་སྤྲུལ་
འབྱུང་བ་མི་འཐད་པའི་ཕྱིར་ཏེ། ལོངས་སྐུ་ནི་གདུལ་བྱའི་ལས་སྣང་དང་། སྤྲུལ་སྐུ་ནི་མོས་པ་
སྣ་ཚོགས་པས་བསྐྲུན་པའི་སྐུ་ཡིན་པའི་ཕྱིར། རྟགས་དོན་གྱི་སོང་མོད། གལ་ཏེ་མ་གྲུབ་ན་
ཡང་། དེ་བཞིན་འགྲོ་རྐྱེན་སྣ་ཚོགས་པས། ཁྱབ་བདག་ཅེས་པའི་དོན་ཁྱོད་རང་གིས་བཤད་པ་
དེ་དང་འགལ་ལོ། །གནད་ཀྱི་དོན་ནི། ཆོས་སྐུ་སངས་རྒྱས་མཚན་ཉིད་པ་ཡིན་པས། དེ་ལ་
བརྟེན་ནས་བྱུང་བའི་ལོངས་སྐུ་ཡང་སངས་རྒྱས་མཚན་ཉིད་པར་འདོད་དགོས་ཏེ། སངས་རྒྱས་
ཀྱི་ཡེ་ཤེས་གཅིག་ཉིད་ཀྱི་རོལ་པ་གདུལ་བྱ་ས་བཅུ་པའི་བྱང་སེམས་རྣམས་ལ་ངེས་པ་ལྔ་ལྡན་
གྱི་སྐུར་སྣང་བ་ཡིན་པས་སངས་རྒྱས་ཀྱི་གནས་སྐབས་འབའ་ཞིག་ཡིན་པའི་ཕྱིར། ལོངས་སྐུ་
དང༌། སེམས་ཅན་གྱི་གནས་སྐབས་ཀྱི་ཆོས་ཀྱི་གཞི་མཐུན་མེད་པའི་ཕྱིར། དེ་བཞིན་དུ་ལོངས་
སྐུའི་སྤྲུལ་གཞི་བྱས་པ་ལ་བརྟེན་ནས་བྱུང་བའི་སྤྲུལ་སྐུ་ཡང་སངས་རྒྱས་མཚན་ཉིད་པ་ཡིན་ཏེ།
སྤྲུལ་གཞིའི་ལོངས་སྐུ་སངས་རྒྱས་མཚན་ཉིད་པ་གང་ཞིག སྤྲུལ་གཞི་དང་སྤྲུལ་པ་ལ་སྤངས་
རྟོགས་ཁྱད་པར་མེད་པའི་ཕྱིར། འདི་དཔྱོད་ལྡན་ལ་དོགས་པ་བཀོད་ན། སྐུ་གསུམ་རིམས་
-
}
} -



གྲོགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
ཅན་ཐོབ་ན་ཆོས་ སྐུ་ ཙམ། ཐོག་མར་བརྙེས་པའི་སངས་རྒྱས་འཕགས་པ་དེ། །ལོངས་སྤྲུལ་
གང་ཡང་མིན་ན་གཟུགས་སྐུར་འགལ། །གང་རུང་ཡིན་ན་རིམས་ཅན་ཇི་ལྟར་འཐད། །དེས་ན་
སྐུ་སྔ་མ་གཉིས་བཏགས་པ་བར་གསུངས་པ་ནི། ལོངས་སྤྲུལ་གཉིས་མཚན་དཔེས་བརྒྱན་པའི་
གཟུགས་སྐུ་ཡིན་པས་དབྱིངས་རིགས་དབྱེར་མེད་ཀྱི་ཡང་དག་པའི་སྐུ་མ་ཡིན་པ་ལ་དགོངས་
ཏེ༑ གསེར་འོད་དམ་པར། སྔ་མ་གཉིས་ནི་བཏགས་པ་ཙམ་མོ། །ཆོས་ཀྱི་སྐུ་ནི་ཡང་དག་པ་སྟེ་
སྐུ་དེ་གཉིས་ཀྱི་གཞི་བྱེད་པའི་ཕྱིར། །ཞེས་དང་། ཡང་དེ་ཉིད་ལས། སྐུ་དེ་གཉིས་ནི་ཡང་དག་
པ་མ་ཡིན་པ་བཏགས་པ་ཙམ་ཞེས་སོགས་གསུངས་པའི་ཕྱིར། དེ་ལྟར་ན་གཟུགས་སྐུ་གཉིས་
སངས་རྒྱས་ཀྱི་སྐུ་ལ་དངོས་བཏགས་ཕྱེ་བའི་བཏགས་པ་པར་གསུངས་པ་མེད་ལ། བཏགས་
པ་ཙམ་མོ་ཞེས་པའི་དོན་ཡང་། གདུལ་བྱ་གཞན་སྣང་གི་ངོར་མིང་དང་གཟུགས་སོགས་སུ་
བཏགས་ཤིང་། སྐྱེ་འཇིག་ཅན་དུ་སྣང་བར་བཤད་པ་ཡིན་ནོ། །རྒྱུད་བླ་མའི་ལུང་གི་དོན་ཡང་།
ཁྱབ་བདག་ཅེས་པ་དེ་ཆོས་སྐུ་ལ་བྱེད་པས། གདུལ་བྱ་གཞན་སྣང་གི་གཟུགས་སྐུ་གཉིས་ཆོས་
སྐུ་ལ་བརྟེན་ནས་བྱུང་ཞིང་། ཆོས་སྐུའི་རྣམ་པར་རོལ་པ་ཙམ་ལས་ཆོས་སྐུ་དངོས་མིན་ཞེས་
པའོ། །དེ་བཞིན་དུ་སྤྱོད་འཇུག་གི་ཤེས་རབ་ལེའུར་ཡང་། ནམ་མཁའ་ལྡིང་གི་མཆོད་སྡོང་སྒྲུབ་
པའི་དཔེས་མཚོན་པའི་དོན་རྒྱུད་བླ་མའི་འདི་དང་ཆ་འདྲ་བར་བཤད་པ་རྣམས་ཀྱང་འཆད་ཚུལ་
འདི་བཞིན་དུ་ཤེས་དགོས་སོ། །གལ་ཏེ་གཟུགས་སྐུ་སངས་རྒྱས་མ་ཡིན་ན། བསྐལ་པ་གྲངས་
མེད་གསུམ་དུ་ཚོགས་སོག་ཡུལ་གྱི་སངས་རྒྱས་མེད་པར་འགྱུར་ཏེ། ཆོས་སྐུ་གདུལ་བྱ་ལ་
དངོས་སུ་མི་སྣང་བས། ཐེག་བསྡུས་ནས་གསུངས་པའི་ཁྱད་ཆོས་བཞི་ལྡན་གྱི་ཕྱིར་མི་ལྡོག་
པའི་བྱང་སེམས་ཀྱིས་དངོས་སུ་ཚོགས་སོག་ཡུལ་དུ་མི་རུང་ཞིང་། གཟུགས་སྐུ་ནི་སངས་རྒྱས་
མ་ཡིན་པའི་ཕྱིར། དེས་ན་གྲུབ་མཐའི་རྣམ་བཞག་འཆང་བ་ཐམས་ཅད་ཀྱང་། སྔོན་གྱི་མཁས་
གྲུབ་གོང་མ་གོང་མ་དག་དང་མཐུན་ན་ལེགས་ཀྱིས། དེ་ལས་གཞན་དུ་ཟུར་འདོད་ཀྱི་རྣམ་
- 4
2 {， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞག་མང་ན་དཔྱོད་ལྡན་དག་ཡིན་མི་ཆེས་སོ། །
དྲུག་པ་ལོངས་སྤྲུལ་ལ་མུ་བཞི་བརྩི་བ་ནི། སྤྲུལ་སྐུ་ཡིན་ལ་ལོངས་སྐུ་མ་ཡིན་པ་དང་།
ལོངས་སྐུ་ཡིན་ལ་སྤྲུལ་སྐུ་མ་ཡིན་པ་དང་། གཉིས་ཀ་ཡིན་པ་དང་། གཉིས་པོ་གང་ཡང་མ་ཡིན་
པའི་མུ་དང་བཞིར་གསེར་འོད་དམ་པར་བཤད་དོ། །གཞུང་འདིར་ནི་ལོངས་སྤྲུལ་གྱི་གཞི་
མཐུན་མི་འཐད་དེ། སྤྲུལ་སྐུ་ནི་ལོངས་སྐུའི་སྤྲུལ་གཞི་བྱས་པ་ལས་བྱུང་བས་ལོངས་སྐུ་ལས་
གཞན་དུ་གྱུར་པའི་སྐུ་ཡིན་པའི་ཕྱིར་ཏེ། དེ་བཞིན་གཞན་པ་སྤྲུལ་པ་ནི། །ཞེས་གསུངས་པའི་
ཕྱིར།
གཉིས་པ་གཞུང་འདིའི་དགོངས་པ་ངེས་པར་བྱ་བ་ནི། མདོར་བསྟན་དུ། ངོ་བོ་ཉིད་
ལོངས་རྫོགས་བཅས་དང་། །དེ་བཞིན་གཞན་པ་སྤྲུལ་པ་ནི། །ཞེས་དབྱེ་ངོ་སྐུ་གསུམ་པོ་སྨོས་
ནས། ཆོས་སྐུ་ཞེས་པས། དེ་གསུམ་འབྲས་བུ་ཆོས་སྐུའི་གྲངས་ངེས་ཀྱི་དབྱེ་བ་ཡིན་ནོ་ཞེས་
བསྟན་པ་ཡིན་ཏེ་ནི་ཞེས་པ་དགར་ཚིག་ཡིན་པ་དང་། ཆོས་སྐུ་མཛད་པ་དང་བཅས་པ། །ཞེས་
པའི་ཆོས་སྐུ་དེ། ཆོས་ཀྱི་སྐུ་དང་དེ་རྣམས་བརྒྱད། །ཅེས་པའི་སྐབས་ཀྱི་འབྲས་བུ་ཆོས་སྐུ་དང་
དོན་གཅིག་པས། སྐུ་གསུམ་གྱི་དབྱེ་གཞིར་འཐད་པའི་ཕྱིར། གལ་ཏེ་དེ་དབྱེ་བའི་ཡ་གྱལ་གྱི་
ཆོས་སྐུ་ཡིན་ན། དེ་བཞིན་གཞན་པ་སྤྲུལ་པ་ནི། །ཞེས་སྨོས་མི་རིགས་པར་སྤྲུལ་པ་དང་། ཞེས་
སྨོས་རིགས་པར་འགྱུར་ཏེ། སྤྲུལ་སྐུ་དང་འདིར་བསྟན་ཆོས་སྐུ་དབྱེ་ངོ་སོ་སོ་བ་གང་ཞིག།དང་
ཞེས་པས་སོ་སོར་འབྱེད་ནུས་པའི་ཕྱིར་ཆོས་སྐུ་དབྱེ་ངོའི་གྲངས་སུ་བྱེད་པའི་ཚེ་འབྱེད་ཚིག་
བཤད་པའི་ལུང་ཁུང་ཐུབ་ཀྱང་ཡོད་དེ། འཇམ་དཔལ་རང་གི་ལྟ་བའི་འདོད་པ་མདོར་བསྟན་
པའི་མདོ་ལས། ངོ་བོ་ཉིད་ལོངས་རྫོགས་བཅས་དང་། །དེ་བཞིན་གཞན་པ་སྤྲུལ་པ་དང༌། །
ཆོས་སྐུ་མཛད་པ་དང་བཅས་པ། ཞེས་གསུངས་པའི་ཕྱིར། རྒྱུ་མཚན་དེས་ན་ཀུན་མཁྱེན་ཆེན་
པོའི་སྡོམ་གསུམ་ཁ་སྐོང་ལས། བྱམས་པས་ནི་ཞེས་སྦྱར་བའི་ཚེ། །སྐུ་གསུམ་ཆོས་སྐུའི་དབྱེ་
-.． 2 ， མ



གྲགས་ཆེན་བཅོ་བརྒྱད་ཀྱི་ཤེ ར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
བར་བཞེད། །འཇམ་དཔལ་དང་ཞེས་འབྱེད་པའི་ཚེ། །ཆོས་སྐུ་དབྱེ་བའི་གྲངས་སུ་བཞེད། །
ཅེས་གསུངས་པའི་ལེགས་བཤད་ཀྱི་ནོར་བུ་འདི་བློ་ལྡན་རྣམས་ཀྱི་བློ་གྲོས་ཀྱི་བང་མཛོད་དུ་
གཅེས་པར་བཟུང་ཞིགདེ་ལྟར་ན་དེ་བཞིན་གཞན་པ་སྤྲུལ་པ་ནི། །ཆོས་སྐུ་ཞེས་པའི་དངོས་
བསྟན་གྱི་ཆོས་སྐུ་དང་། དེ་བཞིན་གཞན་པ་སྤྲུལ་པ་དང་། །ཆོས་སྐུ་ཞེས་པའི་དངོས་བསྟན་གྱི་
ཆོས་སྐུ་གཉིས་ལ་རྒྱ་ཆེ་ཆུང་གི་ཁྱད་པར་ཡོད་དེ། སྔ་མ་དེར་འབྲས་བུ་ཆོས་སྐུ་མཐའ་དག་ཡོད་
པས་རྒྱ་ཆེ། ཕྱི་མ་འདི་དབྱེ་བའི་ཡ་གྱལ་གྱི་ཡེ་ཤེས་ཆོས་སྐུ་ཡིན་པས་རྣམ་མཁྱེན་དུ་ངེས་པའི་
ཕྱིར། འོ་ན་མངོན་རྟོགས་རྒྱན་འདིར་སྐུ་གསུམ་དུ་གྲངས་ངེས་ན། རྣམ་མཁྱེན་སྐུ་གསུམ་པོ་
གང་དུ་འདུས་སྙམ་ན། ངོ་བོ་ཉིད་སྐུར་འདུས་ཏེ། ངོ་བོ་ཉིད་སྐུ་ལས་དོན་གཞན་དུ་མ་གྱུར་པའི་
སྐུ་ཡིན་པའི་ཕྱིར། ངོ་བོ་ཉིད་སྐུའི་སྟེང་གི་ཟག་མེད་ཀྱི་ཡེ་ཤེས་ཡིན་པའི་ཕྱིར། གཏན་ཚིགས་
གྲུབ་སྟེ། ཐུབ་པའི་ངོ་བོ་ཉིད་སྐུ་ནི། །ཟག་པ་མེད་པའི་ཆོས་གང་དག །ཅེས་གསུངས་པའི་
ཕྱིར། དེ་བཞིན་དུ་ལོངས་སྐུའི་མཚན་དཔེ་རྣམས་ལོངས་སྐུའི་ཁོངས་སུ་འདུས། སྤྲུལ་སྐུའི་
མཚན་དཔེ་རྣམས་སྤྲུལ་སྐུའི་ཁོངས་སུ་འདུས། བཀའ་བརྒྱད་སྟོང་པ་སོགས་མཆོག་གི་སྤྲུལ་
སྐུའི་གསུངས་པའི་ལུང་གི་དམ་ཆོས་རྣམས་སྤྲུལ་སྐུར་འདུས་པར་ཤེས་པར་བྱ་ཞིང་། དེ་དང་
དེར་འདུས་ན། དེ་དང་དེ་ཡིན་པས་མ་ཁྱབ་པར་ཡང་ཤེས་པར་བྱའོ། ཁ་ཅིག་རྣམ་མཁྱེན་ཆོས་
ཅན། ངོ་བོ་ཉིད་སྐུ་ལས་གཞན་དུ་གྱུར་པའི་སྐུ་ཡིན་པར་ཐལ། ངོ་བོ་ཉིད་སྐུ་མ་ཡིན་པར་གྱུར་
པའི་སྐུ་ཡིན་པའི་ཕྱིར་ཟེར་ན། མ་ངེས་ཏེ། འདི་འདྲ་བའི་རིགས་དུ་མ་ཡོད་དོ། །དེས་ན་མཚན་
མ་ལ་མངོན་རྗེས་གཉིས་སུ་གྲངས་ངེས་པ་ལྟ་བུའི་ངོ་བོའི་གྲངས་ངེས་རྣམས་ལ། རྫས་སྤྱི་དང་
ཉིས་མགོ་སྤངས་ནས་ཁྱབ་མཐའ་འཛིན་དགོས་ལ། སངས་རྒྱས་ཀྱི་སྐུ་ལ་སྐུ་གསུམ་དུ་གྲངས་
ངེས་པ་ལྟ་བུ་སྡེ་ཚན་གྱི་གྲངས་ངེས་རྣམས་ལ་ཁྱབ་མཐའ་འཛིན་མི་དགོས་པ་ནི། གསུང་རབ་
སྤྱིའི་ལུགས་སོ། །འདི་ལ་ཡང་ནང་ཚན་གྱི་དབྱེ་བ་དེ་དངོས་མ་ཡིན་པར་གྱུར་པའི་མཚན་གཞི་
|
?



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གཞན་རྣམས་དབྱེ་བའི་ནང་དུ་འདུས་པ་ཞིག་དགོས་ཏེ། གཞན་དུ་ན་གྲངས་ངེས་ཉམས་སོ། །
རྒྱུ་མཚན་དེའི་ཕྱིར་ན། རྫས་སྤྱི་དང་ཉིས་མགོ་སྤངས་ནས། སངས་རྒྱས་ཀྱི་སྐུ་ཡིན་ན་ངོ་བོ་
ཉིད་ལོངས་སྤྲུལ་སྐུ་གསུམ་པོ་གང་རུང་དུ་འདུས་པས་ཁྱབ་ཅེས་བྱའོ། །བྱིས་པ་དག་ངོ་བོ་ཉིད་
སྐུ་ངོ་བོ་ཉིད་སྐུར་འདུས་པ་རྣམས་ལ་འབྲེལ་མེད་དོ་སྙམ་ན། དེ་དེར་འདུས་ཏེ། དེ་དེ་དངོས་
ཡིན་པའི་ཕྱིར། གཞན་དུ་ཤཱཀྱ་ཐུབ་པའང་སྤྲུལ་སྐུར་མི་འདུས་པར་འགྱུར་བས། བསྡུས་པ་
དག་གི་ཚིག་ཁྲི་ལྷུར་ལེན་པ་གཞུང་ལུགས་ཆེན་པོར་ཡང་སྦྱར་ན་ཅིར་འགྱུར་མི་ཤེས་སོ། །ད་ནི་
སྐབས་དོན་གཞུང་གི་དོན་ལ།
ངོ་བོ་ཉིད་སྐུ་སོགས་དོན་བཞི་ལས། དང་པོ་ལ་ངོ་བོ་མདོར་བསྟན་པ་དང་། ཡོན་ཏན་
རྒྱས་པར་བཤད་པ་གཉིས།
དང་པོ་ནི། ཐུབ་པའི་ངོ་བོ་ཉིད་སྐུ་ནི། །ཞེས་སོགས་ཚིགས་བཅད་གཅིག་དང་། འོག་
གི་ཆོས་ཀྱི་སྐུ་ཞེས་བརྗོད་པ་ཡིན། །ཞེས་པས་བསྟན། དེས་ན་ཟག་མེད་ཀྱི་ཡེ་ཤེས་དང་དག་
པ་གཉིས་ལྡན་གྱི་ཆོས་དབྱེར་མེད་པའི་རང་དོན་དམ་པའི་སྐུ་ངོ་བོ་ཉིད་སྐུའི་མཚན་ཉིད་ཡིན་ནོ།།
གཉིས་པ་ཡོན་ཏན་རྒྱས་བཤད་ལ། དབྱེ་བ་སྤྱིར་བསྟན། ནང་ཚན་བྱེ་བྲག་ཏུ་བཤད་
པ་དང་གཉིས་ལས། དང་པོ་ལ། ཐུན་མོང་བ་དང་ཐུན་མོང་མ་ཡིན་པའི་ཡོན་ཏན་གཉིས།
དང་ པོ་ནི། ཟག་པ་མེད་པའི་ཆོས་གང་དག །ཅེས་པ་ལ་འཕྲོས་ནས། ཟག་མེད་ཀྱི་
ཆོས་དེ་གང་ཞེ་ན། རེ་ཞིག་ཐུན་མོང་བ་ནི། སྐབས་བཞི་པར་བཤད་པའི་བྱང་ཕྱོགས་སོ་བདུན་
དང་། བྱམས་སོགས་ཚད་མེད་བཞི་དང་། མཐར་ཕྲིན་ལས་ཀྱི་སྙོམས་འཇུག་དགུ་དང་། ཟད་
པར་ས་སོགས་འབྱུང་བ་བཞིའི་སྐྱེ་མཆེད་དང་། སྔོ་སེར་དཀར་དམར་གྱི་སྐྱེ་མཆེད་དང་། ནམ་
མཁའ་དང་རྣམ་ཤེས་ཀྱི་སྐྱེ་མཆེད་དེ་ཟད་པར་བཅུ་དང༌། ནང་གཟུགས་སུ་འདུ་ཤེས་པས་ཕྱི་
རོལ་གྱི་གཟུགས་ཆུང་ངུ་ལ་ལྟ་བ་དང་། ཆེན་པོ་ལ་ལྟ་བ་གཉིས། ནང་གཟུགས་མེད་པར་འདུ་
- 1
2
3 མ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤ ༨
ཤེས་པས་གཟུགས་ཆུང་ངུ་དང་ཆེན་པོ་ལ་ལྟ་བ་གཉིས། ནང་གཟུགས་མེད་པར་འདུ་ཤེས་པས་
ཕྱི་རོལ་གྱི་གཟུགས་སྔོན་པོ་དང་། སེར་པོ་དང་དམར་པོ་དང་དཀར་པོ། ཟིལ་གྱིས་མནན་ནས་
ལྟ་བ་བཞི་དང་བཅས་པས་ཟིལ་གནོན་གྱི་སྐྱེ་མཆེད་བརྒྱད་དང༌། ཉོན་མོངས་མེད་པའི་ཏིང་ངེ་
འཛིན་དང་། སྨོན་ནས་མཁྱེན་པའི་ཏིང་ངེ་འཛིན་དང་། རྫུ་འཕྲུལ་ལ་སོགས་པའི་མངོན་ཤེས་
དྲུག་རྣམས་ནི་ཐུན་མོང་བའི་ཟག་མེད་ཀྱི་ཡོན་ཏན་ཡིན་ནོ། །ཞེས་པ་ནི་བྱང་ཆུབ་ཕྱོགས་མཐུན་
ཞེས་པ་ནས། ཉོན་མོངས་མེད་དང་སྨོན་མཁྱེན་དང་། །མངོན་ཤེས་ཞེས་པའི་བར་གྱིས་བསྟན།།
གཉིས་པ་ཐུན་མོང་མིན་པ་ནི། སོ་སོ་ཡང་དག་པར་རིག་པ་བཞི་སྐབས་བཞི་པར་བཤད་པ་
དང་། བརྟེན་དང་། དམིགས་པ་དང་། ཐུགས་དང་། ཡེ་ཤེས་ཡོངས་སུ་དག་པ་བཞི་དང་། ཚེ་
ལ་ དབང་ བ་དང༌། སེམས་དང་། ཡོ་བྱད་དང་། ལས་དང་། སྐྱེ་བ་དང་། མོས་པ་དང་། སྨོན་
ལམ་དང་། རྫུ་འཕྲུལ་དང་། ཡེ་ཤེས་དང་། ཆོས་ལ་དབང་བ་སྟེ་དབང་བཅུ་དང་། སྔར་བཤད་
པའི་ སྟོབས་དབང་བཅུ་དང་། མི་འཇིགས་ པ་བཞི་དང༌། སྐུ་དང་། གསུང་དང་། ཐུགས་ཀྱི་
སྤྱོད་པ་བསྲུང་བ་མེད་པ་གསུམ་དང་། ཆོས་གུས་པས་ཉན་པ་ལ་ཆགས་པ་དང་། མ་གུས་པ་ཁོ་
ནས་ཉན་པ་ལ་ཞེ་སྡང་དང་། ཕྱེད་གུས་ཕྱེད་མ་གུས་པས་ཉན་པ་ལ་ཆགས་སྡང་གཉིས་དང་
བྲལ་བའི་བཏང་སྙོམས་སུ་དྲན་པ་ཉེ་བར་བཞག་པ་གསུམ་དང་། སེམས་ཅན་གྱི་དོན་ལ་སྐད་
ཅིག་ཀྱང་བསྙེལ་བ་མི་མངའ་བའི་ཆོས་ཀྱི་མཚན་ཉིད་ཅན་དང་། སྒྲིབ་གཉིས་བག་ཆགས་དང་
བཅས་པ་བཅོམ་པའི་ཡེ་ཤེས་དང་། སྐྱེ་བོ་ཀུན་ལ་ཉིན་མཚན་ལན་དྲུག་ཏུ་གཟིགས་པའི་
ཐུགས་རྗེ་ཆེན་པོ་དང་། སྔར་བཤད་པའི་སངས་རྒྱས་ཀྱི་ཆོས་མ་འདྲེས་པ་བཅུ་བརྒྱད་དང་།
སྔར་བཤད་པའི་རྣམ་པ་ཐམས་ཅད་མཁྱེན་པ་ཉིད་དང་བཅས་པས་བྱང་ཕྱོགས་སོ་བདུན་ནས་
འདིའི་བར་ལ་ཟག་མེད་ཀྱི་སྡེ་ཚན་ཉེར་གཅིག་ཡོད་དོ། །
དེ་ལྟར་ཐུན་མོང་མ་ཡིན་པའི་ཡོན་ཏན་རྣམས་ནི། སོ་སོ་ཡང་དག་རིག་ཅེས་པ་ནས།
- 1 2 : -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པ་ཐམས་ཅད་མཁྱེན་ཉིད་དང་ཞེས་པའི་བར་གྱིས་བསྟན། །
གཉིས་པ་ནང་ཚན་བྱེ་བྲག་ཏུ་བཤད་པ་ནི། སྔར་བཤད་པའི་ཟག་མེད་ཀྱི་སྡེ་ཚན་
རྣམས་ཀྱི་ནང་ནས། སངས་རྒྱས་ཀྱི་ཉོན་མོངས་མེད་པའི་ཏིང་ངེ་འཛིན་དང་། སྨོན་ནས་མཁྱེན་
པ་གཉིས། ཉན་ཐོས་ཀྱི་དེ་གཉིས་ལས་ཁྱད་པར་དུ་འཕགས་ཚུལ་ནི། ཉན་ཐོས་ཉོན་མོངས་
མེད་པའི་ལྟ། །ཞེས་སོགས་དང་། སངས་རྒྱས་སྨོན་ནས་མཁྱེན་པ་ནི། །ཞེས་སོགས་ཚིགས་
བཅད་ཀྱིས་བསྟན། སྨོན་མཁྱེན་རྟག་ཏུ་གནས་པ་ལ་རྩོད་པ་སྤོང་བ་ནི། རྒྱུ་ནི་ཡོངས་སུ་སྨིན་
གྱུར་ནས། །ཞེས་སོགས་ཚིགས་བཅད་གཉིས་དང་། ཁྱབ་རྟགས་གཉིས་ཀ་ལ་རྩོད་པ་སྤོང་བ་
ནི༔ དེ་ལྟར་མཛད་པ་རྒྱ་ཆེའི་ཕྱིར། །ཞེས་སོགས་ཚིགས་བཅད་གཅིག་གིས་བསྟན།
གཉིས་པ་ལོངས་སྐུ་ལ། ངོ་བོ་མདོར་བསྟན་པ་དང་། ཡོན་ཏན་རྒྱས་པར་བཤད་པ་
གཉིས། །
དང་པོ་ནི། ངེས་པ་ལྔ་ལྡན་གྱི་གཟུགས་སྐུ་མཐར་ཐུག་ལོངས་སྐུའི་མཚན་ཉིད་ཡིན་
ཞེས་པ་ནི། མཚན་ནི་སུམ་ཅུ་རྩ་གཉིས་དང་། །ཞེས་སོགས་ཚིགས་བཅད་གཅིག་གིས་བསྟན།
ངེས་པ་ལྔ་ནི་གནས་ངེས་པ་འོག་མིན་སྟུག་པོ་བཀོད་པ་ཁོ་ན། དུས་ངེས་པ་འཁོར་བ་ཇི་སྲིད་མ་
སྟོངས་ཀྱི་བར་དུ་བཞུགས་པ། ངོ་བོ་ངེས་པ་མཚན་དང་དཔེ་བྱད་ཀྱིས་སྤྲས་པ། འཁོར་ངེས་པ་
ས་བཅུ་པའི་བྱང་ཆུབ་སེམས་དཔའ་ཁོ་ནས་བསྐོར་བ། ཆོས་ངེས་པ་ཐེག་ཆེན་གྱི་ཆོས་ཁོ་ནར་
ལོངས་སྤྱོད་པའོ། །གཞུང་རྩ་བར་ངོ་བོ་དང་ཆོས་དངོས་སུ་བསྟན་ནས། གཞན་གསུམ་ཤུགས་
ལ་བསྟན། འགྲེལ་བར་དེ་གཉིས་དང་འཁོར་དངོས་སུ་བསྟན་ནས་གཞན་གཉིས་ཤུགས་ལ་
བསྟན། ལོངས་སྐུ་ བཞུགས་ པའི་ གནས་འོག་མིན་ སྟག་པོ་བཀོད་ པ་ནི། གཟུགས་ཁམས་
གནས་རིགས་བཅུ་བདུན་གྱི་ནང་ཚན་དུ་གྱུར་པའི་འོག་མིན་དང་མི་གཅིག་ལ། འོ་ན་ཅི་ཞེ་ན།
མི་མཇེད་འཇིག་རྟེན་གྱི་ཁམས་སོགས་དུ་མ་ཞིག་ནང་དུ་ཆུད་པའི་ཞིང་ཁམས་ལ་གཞི་དང་སྙིང་
- ། 2
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼ང་ ༨
པོ་མེ་ཏོག་གིས་བརྒྱན་པའི་ཞིང་ཁམས་ཞེས་བྱ་བ། དེ་འདྲ་དུ་མ་ནང་དུ་ཆུད་པ་ནི་ཞིང་ཁམས་
རྒྱ་མཚོ་ཞེས་བྱ་བ། ལོངས་སྐུ་རྣམ་སྣང་གངས་ཅན་མཚོའི་ཕྱག་གི་ལྷུང་བཟེད་ཀྱི་ནང་ན་གནས་
པ་ཡིན་ཞིང་། ལྷུང་བཟེད་ཀྱི་ནང་གི་ཞིང་ཁམས་ཐམས་ཅད་སྤྲུལ་སྐུའི་ཞིང་ཁམས་དང་། རྣམ་
སྣང་གངས་ཅན་མཚོ་འཁོར་ས་ བཅུ་ པའི་བྱང་ཆུབ་སེམས་དཔའ་དང་ བཅས་ པ་ གང་དུ་
བཞུགས་པའི་གནས་ནི་འོག་མིན་སྟུག་པོ་བཀོད་པར་རྗེ་བཙུན་རྩེ་མོའི་རྒྱུད་སྡེ་སྤྱི་རྣམ་ལས་
གསུངས་ཞིང་། བདག་ཉིད་ཆེན་པོའི་རབ་དབྱེ་ལས་ཀྱང་། ཚོགས་གཉིས་རྫོགས་པའི་སངས་
རྒྱས་ནི། །སྟུག་པོ་བཀོད་པར་སངས་རྒྱས་པའི། །ལོངས་སྤྱོད་རྫོགས་པའི་སྐུ་ཉིད་ཡིན། །ཞེས་
གསུངས་པ་ཡིན་ནོ། །དེས་ན་འོག་མིན་ཙམ་དང་། འོག་མིན་སྟུག་པོ་བཀོད་པ་གཉིས་སུ་ཕྱེ་
ནས། ལོངས་སྐུའི་གནས་ནི་ཕྱི་མ་ཁོ་ནའོ། །
གཉིས་པ་ཡོན་ཏན་རྒྱས་པར་བཤད་པ་ལ། །སྐྱེས་བུ་ཆེན་པོའི་མཚན་དང་དཔེ་བྱད་
གཉིས། །
དང་པོ་ནི། མཚན་ནི་སུམ་ཅུ་རྩ་གཉིས་དང་། །ཞེས་པ་ལ་འཕྲོས་ནས། མཚན་སུམ་ཅུ་
སོ་གཉིས་པོ་གང་ཞེ་ན། དེ་དག་གི་ཕྱག་ཞབས་ཀྱི་མཐིལ་གཉིས་ན་འཁོར་ལོ་རྩིབས་སྟོང་གི་རི་
མོ་ཡོད་པའི་མཚན་དང༌། རུས་སྦལ་ལྟར་ཞབས་མཐིལ་མཉམ་པར་གནས་པའི་མཚན་དང་།
ཕྱག་ཞབས་ཀྱི་སོར་མོ་རྣམས་ངང་པའི་རྒྱལ་པོ་ལྟར་དྲ་བས་འབྲེལ་བའི་མཚན་དང་
། ཕྱག་
ཞབས་པདྨའི་འདབ་མ་ལྟར་འཇམ་པའི༔ མདོག་ཕུན་སུམ་ཚོགས་པས་གཞོན་ཤ་ཆགས་པའི༔
སངས་རྒྱས་ཀྱི་སྐུའི་ཕྱག་ཞབས་ཀྱི་རྒྱབ་བཞི་དང་། དཔུང་མགོ་གཉིས། ལྟག་པའི་ཕྱོགས་དང་
མདུན་མཐོ་ཞིང་རྒྱས་པའི༴ སོར་མོ་རིང་ཞིང་མཛེས་པའི༔ ཞབས་ཀྱི་རྟིང་པ་ཡངས་པའི༤ མི་
ཕལ་བ་བས་སྐུ་བདུན་གྱིས་འཕགས་པས་ཆེ་ཞིང་དྲང་པའི༔ ཞབས་ ཀྱི་ལོང་བུ་ཕྱིར་མི་མངོན་
པའི༔ སྐུའི་བ་སྤུ་རྣམས་རེ་རེ་ནས་གྱེན་དུ་ཕྱོགས་པའི་ ཞབས་ཀྱི་བྱིན་པ་གཉིས་རི་དྭགས་ཨེ་
མ 4
2 f -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་ཡའི་བྱིན་པ་ལྟར་ཟླུམ་ཞིང་རིམ་གྱིས་ཕྲ་བའི ཕྱག་རིང་ཞིང་མཛེས་པའིཟ འདོམ་གྱི་སྦ་བ་
སྦུབས་སུ་ནུབ་པའི= ལྤགས་པ་གསེར་གྱི་མདོག་ལྟ་བུའི= ལྤགས་པ་སྲབ་ལ་འཇམ་པའི སྤུ་
ནི་ཁུང་བུ་གཅིག་ནས་གཉིས་མ་སྐྱེས་པར་རེ་རེ་ནས་ལེགས་པར་འཁྲུངས་ཤིང་གཡས་སུ་
འཁྱིལ་བའི སྨིན་མཚམས་སུ་མཛོད་དུ་དཀར་འཇམ་ཟླ་བའི་འོད་ལས་ལྷག་པའི༴ སྐུ་སྟོད་
སེངྒེ་ལྟར་ཆེ་ཞིང་རྒྱས་པའི༴ སྐུའི་དཔུང་མགོ་ཟླུམ་ཞིང་རྩའི་དྲ་བ་མི་མངོན་པའི༔ ཐལ་གོངས་
ཏེ་དཔུང་པ་དག་གི་བར་རྒྱས་པའི༔ རོ་མི་ཞིམ་པ་ཡང་ལྗགས་ལ་རོ་མཆོག་ཏུ་སྣང་བའི༴ སྐུ་ནི་
ནེ་གྲོ་དྷ་ལྟར་ཆུ་ཞེང་གབ་པའི= དབུ་ལ་གཙུག་གཏོར་ཟླུམ་ཞིང་ཡོངས་སུ་རྫོགས་པར་ལྡན་
པའི༴ ལྗགས་ཀྱིས་ཞལ་གྱི་དཀྱིལ་འཁོར་ཁྱབ་པར་བྱེད་པས་རིང་ཞིང་སྲབ་ལ་མཛེས་པའི་
ཚངས་ པའི་དབྱངས་ཉིད་ ཀྱི༴ འགྲམ་ པ་ སེངྒེ་ ལྟར་ མཛེས་པའི༴ ཚེམས་ ཀུན་ལྟར་ཤིན་ཏུ་
དཀར་བའི༴ ཚེམས་རྣམས་མཐོ་དམན་མེད་པར་ཚད་མཉམ་པའི༔ བར་མཚམས་མེད་པས་
ཐགས་བཟང་བའི༴ གྲངས་བཞི་བཅུ་ཐམ་པ་ཚང་བའི་མཚན་དང་། སྤྱན་ནི་ཟླུམ་པོ་དབུས་
སྣམ་ཞིང་མཐོན་མཐིང་ལྟ་བུའི་མཚན་དང་། སྤྱན་གྱི་རྫི་མ་བ་མཆོག་གི་འདྲ་བར་འཛངས་ཤིང་
སྣམ་ལ་ལེགས་པར་གནས་པའི་མཚན་ཏེ་སོ་གཉིས་ལ་སྐྱེས་བུ་ཆེན་པོའི་མཚན་ཞེས་བྱ་སྟེ།
རང་གང་ལ་ལྡན་པའི་རྟེན་གྱི་གང་ཟག་སྐྱེས་བུ་ཆེན་པོར་མཚོན་པར་བྱེད་པའི་མཚན་རྟགས་
ཁྱད་པར་ཅན་ཡིན་པའི་ཕྱིར། ཞེས་པ་ནི། ཕྱག་ཞབས་འཁོར་ལོའི་མཚན་དང་ཞེས་པ་ནས།
འདྲ་བ་འདི་དག་སུམ་བཅུ་རྩ་གཉིས་མཚན། །ཞེས་པའི་བར་གྱིས་བསྟན། མཚན་དེ་དག་
འགྲུབ་པར་བྱེད་པའི་རྒྱུ་ལ་ཡང་། སྔོན་བླ་མ་རྣམས་སྐྱེལ་བསུ་བྱེད་པ་དང་། རང་གི་སྡོམ་པ་
ཡང་དག་པར་བླངས་པ་མ་ཉམས་པར་བསྲུང་བ་ལ་སོགས་པ་སོ་གཉིས་སུ་ཡོད་དོ་ཞེས་པ་ནི།
འདི་ལ་མཚན་ནི་གང་གང་གིས། །སྒྲུབ་པར་བྱེད་པའི་རྒྱུ་གང་ཡིན། །ཞེས་པ་ནས། མདོ་ལས་
ཇི་སྐད་འབྱུང་བ་བཞིན། །ཞེས་པའི་བར་གྱིས་བསྟན། མཚན་འདི་དག་བེམ་ཤེས་སོགས་གང་
- !
, 7.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། (༤༨
ཡིན་སྙམ་ན། སྐྱེས་བུ་ཆེན་པོའི་སྐུ་ལུས་ཀྱི་ཆ་ཤས་སུ་གྱུར་པ་ཡིན་པས་ནང་བེམ་འབའ་ཞིག་
ཡིན་ནོ། །འོ་ན་སངས་རྒྱས་ཀྱི་གསུང་ཚངས་པའི་དབྱངས་ལྟར་སྙན་པ་ཆོས་ཅན། ནང་བེམ་
ཡིན་པར་ཐལ། སངས་རྒྱས་ཀྱི་མཚན་སོ་གཉིས་པོ་གང་རུང་ཡིན་པའི་ཕྱིར། འདོད་ན་དེ་མ་
ཡིན་པར་ཐལ། སྒྲ་ཡིན་པའི་ཕྱིར་ཏེ། ངག་གི་རིག་བྱེད་ཡིན་པའི་ཕྱིར་ཏེ། སངས་རྒྱས་ཀྱི་
གསུང་ཡིན་པའི་ཕྱིར་ཞེ་ན། དེ་མཚན་སོ་གཉིས་པོ་གང་རུང་ཡིན་པ་མ་གྲུབ་སྟེ། དེ་གདུལ་བྱའི་
ཉན་ཤེས་ལ་སྣང་བའི་སངས་རྒྱས་ཀྱི་གསུང་གི་རིག་བྱེད་དུ་ངེས་ཀྱང་། མཚན་སོ་གཉིས་ཀྱི་
ནང་ཚན་དུ་གྱུར་པའི་ཚངས་པའི་དབྱངས་ནི་མ་ཡིན་པའི་ཕྱིར། དེའི་རྒྱུ་མཚན་ཡང་། སྔོན་
འཇིག་རྟེན་གྱི་ཁམས་ཀྱི་སྐྱེ་བོ་ཀུན་ལ་དམ་པའི་ཆོས་གོ་བར་བྱས་པའི་དགེ་རྩ་རྣམ་པར་སྨིན་པ་
ལ་བརྟེན་ནས། མགྲིན་པའི་ཆ་ཤས་ཀྱི་མཚན་ཁྱད་པར་བ་ཀུན་ལ་བསྙེན་བསྲིང་མི་མངའ་
བའི་གསུང་གི་རིག་བྱེད་ཀྱི་རྒྱུར་གྱུར་པ་ཞིག་བྱུང་བ་དེ་ལ། མཚན་སོ་གཉིས་ཀྱི་ནང་ཚན་དུ་
གྱུར་པའི་ཚངས་དབྱངས་སུ་འཇོག་པ་ཡིན་ཏེ། མངོན་པ་ལས་ཀྱང་དེ་བཞིན་དུ་བཤད་དོ། །
གཉིས་པ་དཔེ་བྱད་ལ་སྡེ་ཚན་གྱི་སྒོ་ནས་བཅུར་ཡོད་དེ། སེན་མོའི་དབང་དུ་བྱས།
སོར་མོའི། རྩའི། ཞབས་ཀྱི། གཤེགས་ཚུལ་གྱི། སྐུའི་དཀྱིལ་འཁོར་གྱི། ཕྱག་གི །ཞལ་
འཁོར་དང་བཅས་པའི། དབུ་སྐྲ་དང་བཅས་པའི་དགེ་མཚན་གྱི་དབང་དུ་བྱས་པ་དང་བཅུ་
ལས། དང༌ པོ་ལ། སངས་ རྒྱས་ཀྱི་སེན་མོ་ཟངས་ཀྱི་མདོག་ལྟར་དམར་བ་སོགས་གསུམ།
གཉིས་པ་ལ་སོར་མོ་ཟླུམ་ པ་ སོགས་གསུམ། གསུམ་པ་ལ་རྩ་མི་མངོན་པ་སོགས་གཉིས།
བཞི་པ་ལ་ལོང་བུ་མི་མངོན་པ་སོགས་གཉིས། ལྔ་པ་ལ་སེངྒེའི་སྟབས་སུ་གཤེགས་པ་སོགས་
བདུན། དྲུག་པ་ལ་སྐུའི་འཁྲིལ་བག་ཆགས་པ་ནས་སྐུ་ལ་སྨེ་བ་ནག་པའི་ཐེག་ལེ་ཆེ་བ་མེད་
པའི་བར་རིགས་ཉེར་ལ། །བདུན་པ་ལ་ཕྱག་ཤིང་བལ་ལྟར་འཇམ་པ་སོགས་བཞི། བརྒྱད་པ་
ལ་ཞལ་མཆུ་དང་བཅས་པའི་ལྗགས་གསུངས་དང་བཅས་པའི་མཆེ་བའི། ཤངས་ཀྱི། སྤྱན་
-
2
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཁོར་དང་བཅས་པའི། ཕྱག་དང་སྙན་ གྱི། དཔྲལ་བའི་དབང་དུ་བྱས་པ་དང་བདུན་ལས།
དང་པོ་ལ། ཞལ་ཧ་ཅང་མི་རིང་བ་སོགས་གཉིས། གཉིས་པ་ལ་ལྗགས་མཉེན་པ་སོགས་དྲུག།
གསུམ་པ་ལ་ཚེམས་ཀྱི་མཆེ་བ་བཞི་པོ་ཟླུམ་པོ་སོགས་ལྔ། བཞི་པ་ལ་ཤངས་མཐོ་བ་སོགས་
གཉིས། ལྔ་པ་ལ་ སྤྱན་ཡངས་པ་སོགས་བདུན། དྲུག་པ་ལ་ ཕྱག་རིང་ཞིང་རྒྱས་པ་སོགས་
གསུམ། བདུན་པ་ལ་དཔྲལ་བ་ལེགས་པར་འབྱེས་པ་སོགས་གཉིས། རྩ་བའི་དགུ་པ་ལ་དབུ་
རྒྱས་ པ་ སོགས་ བརྒྱད། བཅུ་ པ་ ལ་ ཕྱག་ ཞབས་ ལ་ དཔལ་ གྱི་ བེའུ་དང་། བཀྲ་ཤིས་དང་།
གཡུང་དྲུང་འཁྱིལ་བས་བརྒྱན་པ་དང་གསུམ་པོ་དེ་ལྟར་ན་སངས་རྒྱས་ཀྱི་དཔེ་བྱད་ལ་བརྒྱད་
ཅུར་ཡོད་དོ། །ཞེས་པ་ནི། ཐུབ་པའི་སེན་མོ་ཟངས་མདོག་དང་། །ཞེས་པ་ནས། སངས་རྒྱས་
དཔེ་ བྱད་ བཟང་ པོར་ བཞེད། །ཅེས་ པའི་ བར་ གྱིས་བསྟན། འདིར་དཔྱོད་ལྡན་ལ་དོགས་
གནས་སུ་བཀོད་ན། ཕྱག་ཞབས་འཇམ་དང་ལོང་བུ་མི་མངོན་སོགས། །འགའ་ཞིག་མཚན་
དཔེ་གཉིས་ཀར་བཤད་པ་དང་། །འབྲུག་སྒྲ་ལྟ་བུ་གསུང་ཡངས་ལྗགས་དབང་གིས། །དཔེ་
བྱད་དག་ཏུ་བཞེད་པ་སྒྲ་ཇི་བཞིན། ཁས་ལེན་ནུས་སམ་གཞུང་གི་དགོངས་པ་ཅི། །གང་ན་
ཞིབ་མོའི་རྣམ་དཔྱོད་ལྡན་པ་ཡི། །ལེགས་བཤད་འཆད་ནུས་ཡོད་དམ་འདིར་གསུང་ཞུ། །
གསུམ་པ་སྤྲུལ་སྐུ་ལ་ངོ་བོ་མདོར་བསྟན་པ་ནི། སེམས་ཅན་གྱི་དོན་དུ་གང་ལ་གང་
འདུལ་གྱི་སྐུར་སྟོན་ཞིང་། ལོངས་སྐུའི་སྤྲུལ་གཞི་བྱས་པ་ལས་བྱུང་བ་སྤྲུལ་སྐུའི་མཚན་ཉིད་
ཡིན་ནོ། །ཞེས་པ་ནི། གང་གི་སྲིད་པ་ཇི་ སྲིད་བར། །ཞེས་པ་ནས། ཐུབ་པའི་སྤྲུལ་སྐུ་རྒྱུན་མི་
འཆད། །ཞེས་པའི་བར་གྱིས་བསྟན། འདིའི་དངོས་བསྟན་གྱི་སྤྲུལ་སྐུ་བཟོ་སྤྲུལ་སྐུ། སྐྱེ་བ་
སྤྲུལ་སྐུ། མཆོག་གི་སྤྲུལ་སྐུ་དང་གསུམ་དུ་ཡོད་དེ། འགྲེལ་བར། ཤཱཀྱ་ཐུབ་པ་ལ་སོགས་པ་
གཟུགས་གང་གིས་འཁོར་བ་ཇི་སྲིད་པར་འཇིག་རྟེན་གྱི་ཁམས་ཐམས་ཅད་དུ་སེམས་ཅན་
རྣམས་ཀྱི་འདོད་པའི་དོན་མཉམ་པ་ཉིད་དུ་མཛད་པའི་སྐུ་དེ་ནི་རྒྱུན་ཆགས་པ་ཉིད་ཀྱིས།
-4 3：-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
སངས་རྒྱས་བཅོམ་ལྡན་འདས་ཀྱི་སྤྲུལ་པའི་སྐུ་རྒྱུན་མི་འཆད་པ་ཡིན་ནོ། །ཞེས་གསུངས་པའི་
ཕྱིར། དེ་ཡང་ཤཱཀྱ་ཐུབ་པ་ཞེས་པས་མཆོག་གི་སྤྲུལ་སྐུ་དང་། སོགས་པ་སྨོས་པས་བཟོ་དང་སྐྱེ་
བ་སྤྲུལ་སྐུ་བསྟན་པ་ཡིན་ཏེ། གཡག་མི་ཕམ་ཆོས་ཀྱི་བླ་མའི་ཊི་ཀར་དེ་ལྟར་དུ་བཤད་དོ། །
འདིར་ཁ་ཅིག །རྗེ་བཙུན་བྱམས་མགོན་སྐྱེ་བ་སྤྲུལ་པ་ཁོ་ནར་འདོད་ཀྱང་། འདི་ལ་གཉིས་སུ་
ཡོད་དེ། ད་ལྟ་དགའ་ལྡན་ན་བཞུགས་པའི་བྱམས་མགོན་ནི་སྐྱེ་བ་སྤྲུལ་སྐུ་དང་། ཕྱིས་འཛམ་
གླིང་དུ་མཛད་པ་བཅུ་གཉིས་ཀྱི་ཚུལ་སྟོན་པའི་བྱམས་མགོན་ནི་མཆོག་གི་སྤྲུལ་སྐུ་ཡིན་པས་སོ།།
འདིའི་ཡོན་ཏན་རྒྱས་བཤད་ནི། ཕྲིན་ལས་ཉེར་བདུན་ཡིན་པ་དེར་འབྱུང་ངོ༌། །
གསུམ་པ་ཡོན་ཏན་གྱི་ཁྱད་པར་བྱེ་བྲག་ཏུ་བཤད་པ་ལ། ཟད་པར་བཤད་པ་དང་།
ཟིལ་གནོད་བཤད་པ་གཉིས་ཡོད་པ་ནི། བཀའ་འགྲེལ་ཉིད་དུ་བལྟ་བར་བྱའོ། ། །
བཞི་པ་མཛད་པ་འཕྲིན་ལས་ལ། མཚན་ཉིད་དང་དབྱེ་བ་གཉིས། །
དང་པོ་ནི། ཆོས་སྐུའི་བདག་རྐྱེན་བྱས་པ་ལ་བརྟེན་ནས་བྱུང་བའི་རྣམ་དཀར་གྱི་ཡོན་
ཏན་སངས་རྒྱས་ཀྱི་མཛད་པ་འཕྲིན་ལས་ཀྱི་མཚན་ཉིད་ཡིན་ནོ། །གཉིས་པ་ལ། བྱེད་པ་པོ་ལ་
ཡོད་པའི་འཕྲིན་ལས་དང་། བྱ་བ་ཡུལ་ལ་ཡོད་པའི་འཕྲིན་ལས་གཉིས།
དང་པོ་ནི། སངས་རྒྱས་འཕགས་པའི་རྒྱུད་ཀྱི་གདུལ་བྱ་ལམ་གྱི་རྟེན་ལ་འགོད་པ་ནས།
མི་གནས་པའི་མྱང་འདས་ལ་འགོད་པའི་བར་གྱི་འཕྲིན་ལས་ཉེར་བདུན་ནོ། །ཉེར་བདུན་པོ་
གང་ཞེ་ན། འགྲོ་བ་རྣམས་ངན་སོང་གསུམ་གྱི་སྡུག་བསྔལ་ཞི་བར་བྱས་ནས་བདེ་འགྲོའི་རྟེན་
ལ་འགོད་པ་དང་། བདེ་འགྲོ་བ་རྣམས་བསྡུ་བ་རྣམ་བཞིའི་སྒོ་ནས་ཚོགས་ལམ་ལ་འགོད་པ་
དང༌། ཀུན་ནས་ཉོན་མོངས་སྤང་བྱ་དང་། རྣམ་བྱང་བླང་བྱར་བྱས་པའི་རྟོགས་པ་ལ་འགོད་པ་
དང༌། གཞན་དོན་ཇི་ལྟ་བ་བཞིན་བྱེད་པར་འདོད་པའི་བྱམས་སོགས་ཚད་མེད་བཞི་ལ་འགོད་
པ་དང་། རང་དོན་ཕར་ཕྱིན་དྲུག་གི་སྤྱོད་པ་ལ་འགོད་པ་དང་། གཉིས་དོན་གྱིས་སྤྱོད་པ་སངས་
-4 3 [）



AJ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་ཀྱི་ལམ་ཐབས་ཤེས་ཟུང་འབྲེལ་གྱི་དགེ་བ་ལ་འགོད་པ་དང་། བཟུང་འཛིན་རང་བཞིན་
གྱིས་སྟོང་པ་ཉིད་དུ་རྟོགས་པའི་སྦྱོར་ལམ་ལ་འགོད་པ་དང་། གཟུང་འཛིན་གཉིས་བྲལ་གྱི་
ཆོས་ཉིད་དང་པོར་མངོན་སུམ་དུ་མཐོང་བའི་མཐོང་ལམ་ལ་འགོད་པ་དང་། ཚུལ་ཁྲིམས་ལ་
སོགས་པའི་ཆོས་ཐམས་ཅད་བརྡར་བཏགས་པ་ཙམ་དུ་རྟོགས་པ་ས་གཉིས་པ་ནས་ལྔ་པའི་
བར་ལ་འགོད་པ་དང་། ཤེས་པ་དང་ཤེས་བྱ་དམིགས་པ་མེད་པར་རྟོགས་པའི་ས་དྲུག་པ་ལ་
འགོད་པ་དང་། ཐབས་ལ་བརྟེན་ནས་སེམས་ཅན་ཡོངས་སུ་སྨིན་པར་བྱེད་པའི་ས་བདུན་པ་ལ་
འགོད་པ་དང༌། སྟོབས་ཀྱི་ཕར་ཕྱིན་ལ་བརྟེན་ནས་ཞིང་སྦྱོངས་བའི་བྱང་སེམས་ས་བརྒྱད་པའི་
ལམ་ལ་འགོད་པ་དང་། མངོན་ཞེན་ལྡོག་ནས་རྣམ་པར་མི་རྟོག་པའི་ཡེ་ཤེས་ལྷུན་གྲུབ་ཏུ་
འབྱུང་བ་ལ་འགོད་པ་དང་། ཕར་ཕྱིན་དགུ་པ་ལ་བརྟེན་ནས་བྱང་ཆུབ་མྱུར་དུ་ཐོབ་པ་ལ་འགོད་
པ་དང༌། ཡེ་ཤེས་རང་སྣང་ལ་སངས་རྒྱས་ཀྱི་ཞིང་རྣམ་པར་དག་པར་སྣང་བའི་ས་བཅུ་པ་ལ་
འགོད་པ་དང་། ཞིང་འདི་ཞེས་བྱ་བར་དུས་འདི་ཙམ་ན་སངས་རྒྱས་འདི་ཞེས་བྱ་བར་འགྱུར་
བའི་ངེས་པ་དང་ལྡན་པ་སྐྱེ་བ་གཅིག་ཐོགས་ཀྱི་བྱང་ཆུབ་སེམས་དཔའ་ལ་འགོད་པ་དང་། དེར་
འཕྲིན་ལས་ལྷུན་གྱིས་གྲུབ་པས་སེམས་ཅན་གྱི་དོན་ཚད་མེད་པ་བྱེད་པ་ལ་འགོད་པ་དང་།
སྐད་ཅིག་གཅིག་ལ་ཞིང་མཐའ་ཡས་པར་འགྲོ་ཞིང་། སངས་རྒྱས་བརྟེན་པ་ལ་སོགས་པའི་
ཡོན་ཏན་ཆེན་པོ་ཐོབ་པ་ལ་འགོད་པ་དང་། ཚེ་འདི་ལ་བྱང་ཆུབ་ཆེན་པོ་ཐོབ་ངེས་ཀྱི་ཡན་ལག་
སྦྱིན་སོགས་ཁྱད་པར་ཅན་གྱིས་བསྡུས་པའི་ས་བཅུ་པའི་གནས་སྐབས་སྲིད་པ་མཐའ་མ་པ་ལ་
འགོད་པ་དང་། ཆོས་ཐམས་ཅད་ངོ་བོས་སྟོང་ཡང་ལས་འབྲས་ཆུད་མི་ཟ་བར་རྟོགས་པ་ལ་
འགོད་པ་དང་། དངོས་པོ་ཐམས་ཅད་ཀྱི་སྟེང་གི་གནས་ལུགས་བདེན་པ་མཐོང་བ་ལ་འགོད་པ་
དང༌། རྟགས་སོགས་སུ་འཛིན་པའི་ཕྱིན་ཅི་ལོག་སྤངས་པ་ལ་འགོད་པ་དང་། ཕྱིན་ཅི་ལོག་གི་
གཞི་དངོས་འཛིན་གྱི་ས་བོན་སྤངས་པའི་ཡེ་ཤེས་ལ་འགོད་པ་དང་། དེ་བཞིན་རང་བཞིན་གྱིས་
-4
3 1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
དྲི་མ་རྣམ་པར་བྱང་བར་རྟོགས་པ་ལ་འགོད་པ་དང་། རྣམ་བྱང་གི་རྒྱུ་ཚོགས་སྦྱིན་སོགས་
རྫོགས་པ་ལ་འགོད་པ་དང་། ཆོས་ཅན་འདུས་བྱས་དང་ཆོས་ཉིད་འདུས་མ་བྱས་ངོ་ཐ་དད་པར་
མི་དམིགས་པའི་རྟོགས་པ་ལ་འགོད་པ་དང་། ལམ་གྱི་འབྲས་བུ་མི་གནས་པའི་མྱང་འདས་ལ་
འགོད་ པ་དང་། མཛད་པ་འཕྲིན་ལས་ཉི་ཤུ་རྩ་བདུན་དུ་ཡོད་པའི་ཕྱིར། ཞེས་པ་ནི། འགྲོ་
རྣམས་ཞི་བའི་ལས་དང་ནི། ཞེས་པ་ནས། ཆོས་ཀྱི་སྐུ་ཡི་འཕྲིན་ལས་ནི། །རྣམ་པ་ཉི་ཤུ་བདུན་
དུ་བཞེད། །ཅེས་པའི་བར་གྱིས་བསྟན། འདི་དག་སྤྲུལ་སྐུའི་ཡོན་ཏན་རྒྱས་བཤད་ཡིན་ཏེ།
ཕྲིན་ལས་ཉེར་བདུན་པོ་འདི་དག་དངོས་སུ་མཛད་པ་པོ་ནི་སྤྲུལ་སྐུ་ཡིན་པའི་ཕྱིར། འདི་ལོགས་
སུ་སྨོས་པ་ནི་རྒྱུད་ནས་ཆོས་སྐུ་དང་ལོངས་སྐུའི་འཕྲིན་ལས་ཀྱང་ཡིན་པས། སྤྲུལ་སྐུ་ཁོ་ནས་མ་
ཡིན་པར། སྐུ་གསུམ་ཆར་གྱི་འཕྲིན་ལས་ཡིན་པར་ཤེས་པའི་ཆེད་དུ་ཡིན་ཏེ། ཆོས་ཀྱི་སྐུ་ཡི་
འཕྲིན་ལས་ནི། ཞེས་གསུངས་པས། ཆོས་སྐུ་ཡང་སྐུ་གསུམ་གྱིས་དབྱེ་གཞིར་གྱུར་པས་འབྲས་
བུ་ཆོས་སྐུ་སྤྱི་ལ་བྱེད་རིགས་པའི་ཕྱིར། དེ་ལྟར་ན་བསྟན་བཅོས་འདིའི་ཐོག་མར་མཆོད་བརྗོད་
དང༌། མཇུག་ཏུ་འཕྲིན་ལས་སྨོས་པ་ནི། མཛད་པ་ཕྲིན་ལས་ཀྱི་འཁོར་ལོ་རྒྱུན་མི་འཆད་པར་
མཚོན་པ་ཡིན་ཏེ། མཆོད་བརྗོད་ཀྱི་སྐབས་སུ་འཕྲིན་ལས་ཉེར་བདུན་ཚང་བས། དེ་དག་གི་
དོན་མངོན་རྟོགས་བརྒྱད་དུ་འདུས་པ་དེ་ཉམས་སུ་བླངས་པས་འབྲས་བུ་སྐུ་གསུམ་འབྱུང་ཞིང་།
དེ་ལས་འཕྲིན་ལས་ཉེར་བདུན་འབྱུང་བའི་ཕྱིར། །གང་གིས་ལེགས་པར་རྗེས་བཟུང་ལེགས་
བཤད་ཀྱི། །དཔལ་འབྱོར་ནམ་མཁའ་མཛོད་ ཀྱི་ཡུན་རིང་པོར། །རྗེས་བསྐྱངས་ཅི་བསམ་
འདོད་དགུའི་དཔག་བསམ་ཆེ། །ཡོངས་འཛིན་བླ་མ་དེ་ལ་ལན་བརྒྱར་བསྔགས། །འདིར་ནི་
དུས་གསུམ་རྒྱལ་བའི་བགྲོད་གཅིག་ལམ། །ཤེར་ཕྱིན་མདོ་ཡི་དགོངས་འགྲེལ་མངོན་རྟོགས་
རྒྱན། །རང་གི་བློ་ལ་ཡུན་དུ་གོམས་ཕྱིར་དང་། །སྐལ་མཉམ་གཞན་ལའང་བརྩེ་བས་འདི་སྦྱར་
རོ༑ ཉིན་མོའི་དབང་ཕྱུག་རྩེ་དགའི་དུས་སྟོན་གྲངས། །བཅུ་ཕྲག་བཞི་རུ་བློ་གྲོས་ངལ་བྱས་
- {
}
2 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི། །ལེགས་བྱས་དོན་དམ་ནོར་བུའི་ཟ་མ་ཏོག །བློ་གསལ་བྱེ་བའི་དཔལ་དུ་བྱེད་པོས་
བསྐོས། །གསར་བུ་ལ་མཁོ་རིགས་པའི་འཕྲེང་བ་དང་། །ཀུན་ལ་མཁོ་བའི་རྣམ་གྲངས་བརྡའ་
ཆད་དང་། །དཀའ་བའི་གནས་དཔྱད་ཚིག་འབྲུ་ཕལ་ཆེར་ཚངས། །འདི་འདྲ་གང་གིས་ཤེས་དེ་
མཁས་པ་ཡིན། །བྱིས་པའི་བློ་ཡིས་དཀའ་དང་དགོངས་འགྲེལ་གྱི། །དོན་ལ་ཡོན་པོའི་གོམས་
སྟབས་ཉེས་པའི་ཆ། །ཅི་མཆིས་ཐོག་མེད་དུས་ཀྱི་སྡིག་ཀུན་དང་། །ལྷན་ཅིག་རྒྱལ་བའི་སྤྱན་
སྔར་སོ་སོར་བཤགས། །འདིར་འབད་དགེ་བའི་ཆ་ཤས་ཟླ་ཚེས་གང་། །བྱང་ཆུབ་སྤྱོད་པའི་
ཡར་ངོའི་འཕེལ་བ་དང་། །འགྲོགས་ནས་ལྷག་བསམ་ཡོངས་སུ་ཉ་གང་སྟེ། །དམ་ཆོས་འོད་
དཀར་ཕྱོགས་བརྒྱར་སྤྲོ་བར་ཤོག །བདག་ནི་རྣམ་ཀུན་ཚངས་སྤྱོད་ཡོངས་རྫོགས་པའི། །ཚུལ་
ཁྲིམས་ལ་གནས་ཐོས་བསམ་བསྒོམ་གསུམ་བརྩོན། །བྱང་ཆུབ་སེམས་གཉིས་རྒྱུན་དུ་ལྡན་པ་
ཡི༑ ༑རྒྱལ་བའི་བསྟན་པ་ཕྱོགས་བཅུར་རྒྱས་བྱེད་ཤོག །དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་
པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་གྱི་བཀའ་འགྲེལ་སྦས་དོན་ཟབ་
མོའི་གཏེར་གྱི་ཁ་འབྱེད་ཀྱི་དགོངས་འགྲེལ། ཀུན་མཁྱེན་བླ་མ་བསོད་ནམས་སེངྒེའི་དགོངས་
དོན་རབ་ཏུ་གསལ་བ་ཞེས་བྱ་བ་འདི་ནི། ཡོངས་འཛིན་དམ་པ་འཇམ་པའི་དབྱངས་སངས་
རྒྱས་རྒྱ་མཚོ་དང་། དོན་གྱི་སླད་དུ་མཚན་ནས་སྨོས་ཏེ། བཀའ་དྲིན་གཞལ་དུ་མ་མཆིས་པ་
མཁན་རིན་པོ་ཆེ་འཇམ་པའི་དབྱངས་དབང་ཕྱུག་དཔལ་བཟང་པོའི་ཞབས་ཀྱི་པདྨོ་ཡུན་རིང་དུ་
བསྟེན་པས། སྡེ་སྣོད་རབ་འབྱམས་ཀྱི་གཞུང་ལུགས་ཕལ་ཆེ་བ་ལ་བློ་ལེགས་པར་སྦྱངས་ཤིང་།
ཁྱད་པར་ཤེས་རབ་ཀྱི་ཕ་རོལ་ཏུ་ཕྱིན་པའི་ཚུལ་ལུགས་འདི་ལ་སྦྱངས་སྟོབས་ཀྱི་བློ་གྲོས་ཅུང་
ཟད་ལྡན་པ་ཤཱཀྱའི་དགེ་སློང་སྡེ་སྣོད་འཛིན་པ་ངག་དབང་ཆོས་ཀྱི་གྲགས་པས། ཀུན་མཁྱེན་བླ་
མ་ཆེན་པོའི་ཕར་ཕྱིན་བཀའ་འགྲེལ་ཉིད་གཞུང་གི་ཚུལ་དུ་བརྟེན་གཞིར་བྱས། ཅུང་ཟད་ཁ་
སྐོང་དགོས་པ་རྣམས་སློབ་དཔོན་གྱི་འགྲེལ་བ་དོན་གསལ། རྗེ་བཙུན་མུས་རབ་འབྱམས་པའི་
- 433-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼ ༨
མི་ཕམ་དགོངས་རྒྱན། ཆོས་རྗེ་བཀའ་བཅུ་པ་བསོད་ནམས་རྒྱ་མཚོའི་ཡན་ལག་རྒྱས་བཤད་
རྣམས་ནས་ཀྱང་ལེགས་པར་ཁ་བསྐངས་ནས། ས་མོ་ལུག་གི་ལོའི་ཟླ་བ་དགུ་པའི་ཡར་ངོའི་
ཚེས་ལྔ་ལ། ཀུན་མཁྱེན་རེ་མདའ་བ་ཆེན་པོ་དང་། སེམས་དཔའ་ཆེན་པོ་གཞོན་ནུ་རྒྱལ་མཆོག་
སོགས་མཁས་གྲུབ་དུ་མའི་བསྟི་གནས། བུ་ལེ་དབྱི་ལུང་རྩེའི་བྱ་འདབ། བུ་ལེ་བསམ་ལྡངས་
ཀྱི་དགོན་པར་སྦྱར་བའི་ཡི་གེ་པ་ནི་མང་ཐོས་ཆོས་འཕེལ་རྒྱ་མཚོས་བགྱིས་པའོ། །འདིས་ཀྱང་
བསྟན་པ་རིན་པོ་ཆེ་སྤྱི་དང་། བྱེ་བྲག་དཔལ་ལྡན་ས་སྐྱ་པའི་བསྟན་པ་དྲི་མ་མེད་པ་ཡུལ་དུས་
ཕྱོགས་དང་གནས་སྐབས་ཀུན་ཏུ་དར་ཞིང་རྒྱས་ལ་ཡུན་རིང་དུ་འཚོ་ཞིང་བཞེས་པར་གྱུར་ཅིག །
༈ ཨོཾ་སྭ་སྟི། སྟོན་པ་མཉམ་མེད་ཤཱཀྱའི་རྒྱལ་པོ་ཉིད་ཀྱི་བྱིན་གྱིས་བརླབས་པའི་དུས་
ཆེན་རྣམ་བཞི་ནི། ལུང་རིག་གཏེར་མཛོད་ལས། མངོན་བྱང་ཆུབ་དང་ཆོས་འཁོར་དང་། །ལྷ་
བབས་ཆོ་འཕྲུལ་ཆེན་པོ་སྟེ། །དད་ལྡན་བསོད་ནམས་སོག་པ་ཡི། ཁྱད་པར་ཅན་གྱི་དུས་ཡིན་
ནོ༑ ༑ཞེས་ པའི་དང་པོ་ནི། མེ་མོ་ཡོས་ལ་ལྷུམས་སུ་ཞུགས། །ས་ཕོ་འབྲུག་ལ་སྐུ་བལྟམས་
ནས། །ཉི་ཤུ་རྩ་དགུ་ཁབ་ཏུ་གནས། །ལོ་དྲུག་དཀའ་བ་སྤྱད་ནས་ཀྱང༌། །སོ་ལྔ་བཞེས་ཚེ་ཆུ་
སྟག་གི །ས་གའི་བནྡོ་ལྔར་མངོན་བྱང་ཆུབ། །ལྷུམས་ཞུགས་བྱང་ཆུབ་མྱང་འདས་ཏེ། །རྣམ་
གསུམ་ འཛོམ་ པའི་ དུས་ ཡིན་ནོ། །ཞེས་སོ། །གཉིས་པ་ནི། དེ་ནས་དགུང་ཞག་ཞེ་བརྒྱད་
འདས། །ཆུ་སྟོད་ཟླ་བའི་ཡར་ཚེས་ཀྱི། །ཚེས་བཞིའི་ཉིན་ཞག་བདེན་བཞིའི་ཆོས། །སྟོན་པས་
ཝཱ་རཱ་ཎ་སཱི་རུ། །ལྔ་སྡེ་རྣམས་ལ་གསུངས་པའི་མོད། །མཐོང་བའི་ལམ་དང་ངེས་བཞུགས་
སོགས། །བསྙེན་རྫོགས་སྡོམ་པ་དུས་གཅིག་ཏུ། །སྔོན་གྱི་སྨོན་ལམ་མཐུ་ལས་ཐོབ། །ཅེས་སོ།།
གསུམ་པ་ནི། སྟོན་པ་འཁོར་བཅས་རྫུ་འཕྲུལ་གྱིས། །སུམ་ཅུ་རྩ་གསུམ་ལྷ་གནས་སུ། །ཡུམ་
ཆེན་བདེན་པ་ལ་འགོད་ཕྱིར། །ཟླ་གསུམ་དབྱར་གནས་མཛད་ནས་ནི། །དབྱུག་པའི་ཡར་ཚེས་
བཅུ་ལྔ་ཡི། །སྔ་དྲོའི་ཆ་ལ་དགག་དབྱེ་མཛད། །ཕྱི་དྲོའི་དུས་སུ་འཛམ་གླིང་དུ། །ལྷ་བབས་དུས་
- 43 4 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆེན་ཡིན་པར་བཞེད། །ཅེས་སོ། །བཞི་པ་ནི། །རྟ་ཟླའི་ཡར་ཚེས་བཀྲོ་ལྔ་ནི། །ལུང་རྟོགས་
བསྟན་པ་སྤེལ་བའི་ཕྱིར། །བདུད་དང་མུ་སྟེགས་ཚར་བཅད་པའི། །ཆོ་འཕྲུལ་ཆེན་པོའི་དུས་
ཡིན་ནོ། །ཞེས་སོ། །ཕན་ཡོན་ནི། དེ་ལྟ་བུའི་དུས་ཆེན་བཞི་པོ་གང་རུང་ལ། དད་པ་དང་ལྡན་
པའི་གང་ཟག་རྣམས་ནས་དགེ་བ་ཆུང་ངུ་ཞིག་འབད་ཀྱང་འབྲས་བུ་རྒྱ་ཆེན་པོ་འབྱུང་བ་རྒྱལ་བ་
ཉིད་ཀྱི་བྱིན་གྱིས་བརླབ་པ་ཡིན་ཏེ། དེའི་ཚུལ་ཡང་། དེ་ལྟར་དུས་ཆེན་རྣམ་བཞི་ལ། །དགེ་བ་
ཅུང་ཟད་བགྱིས་པ་རྣམས། །ས་ཡ་ཕྲག་བརྒྱའི་འགྱུར་དུ་གསུངས། །དེ་དག་ཞིབ་ཏུ་རྩིས་གྱུར་
ན༑ ༑ལྷག་བསམ་དག་ པས་ནས་ཕུལ་གང་། །སྦྱིན་པ་བཏང་ན་ནས་ཕུལ་ནི། །ས་ཡ་ཕྲག་
བརྒྱར་འགྱུར་བའི་ཕྱིར། །ནས་ཁལ་བརྒྱད་འབུམ་གསུམ་ཁྲི་དང་། །གསུམ་སྟོང་གསུམ་བརྒྱ་
སུམ་ཅུ་གསུམ། །བྲེ་དྲུག་ཕུལ་བཞིའི་འབྲས་བུ་ནི། །འབྱུང་བ་རྒྱལ་བ་ཉིད་ཀྱིས་གསུངས། །
ཞེས་དང་། ཚུལ་ཁྲིམས་ལྡན་པའི་དགེ་སློང་ནི། །གཅིག་ལ་གདན་བཤོས་དྲངས་པ་ན། །དགེ་
སློང་ས་ཡ་བརྒྱ་ཕྲག་ལ། །འཚོབ་ཕུལ་བའི་བསོད་ནམས་ཐོབ། །ཅེས་དང་། ཤེས་སྙིང་ཚར་
གཅིག་བཏོན་པ་ན། །འབུམ་ ཚར་ཉི་ཤུ་བཏོན་པར་འགྱུར། །ཞེས་དང་། གཞན་ཡང་དུས་
བཟང་དགེ་བའི་བསྒྱུར་ཁྱད་བསྟན་ པ་ ལས། སྐྱེ་བོ་ཕལ་ལ་བརྒྱ་འགྱུར་ཏེ། །ཚུལ་ཁྲིམས་
འཆལ་ལ་ཁྲི་འགྱུར་དང་
། །ཚུལ་ཁྲིམས་ལྡན་ལ་འབུམ་འགྱུར་ཡིན། །ཉི་མ་བྱེ་བ་འབུམ་འགྱུར་
དང་། །ཟླ་བས་བྱེ་བ་བདུན་འགྱུར་ཏེ། །དུས་ཆེན་དག་ལ་ཉི་ཟླ་བཟུང་། །དེ་སྟེང་བསོད་ནམས་
ཁྱད་པར་འཕགས། །ཞེས་སོགས་འཕགས་བོད་ཀྱི་པཎ་གྲུབ་རྣམས་ཀྱིས་ཆ་མཐུན་དུ་གསུངས་
སོ༑༑ ༑༑
ཤེ་ཡ་སེ་སྟེ། རྣམ་འདྲེན་ཆུ་སྐྱེས་སྟོང་གི་དགའ་ཚལ་དབུས། །པད་དཀར་ལྟ་བུར་ཆེས་
བསྔགས་ཟས་གཙང་སྲས། །གང་དེའི་བཀའ་འཁོར་རིམ་པ་རྣམ་གསུམ་གྱི། །ཕུལ་བྱུང་ཤེས་
རབ་ཕ་རོལ་ཏུ་ཕྱིན་འདི་མཚར། །དེ་ལྟའི་སྦས་དོན་མངོན་རྟོགས་གསལ་བྱེད་རྒྱན། །མི་ཕམ་
- :! 3 5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་མཁན་ཆེན་ངག་ཆོས་འགྲེལ་པ་བཞུགས། ༼༤༨
ཐུགས་ཀྱི་མཚོ་ལས་ཉེར་ལྷོངས་པའི། །གཞུང་དོན་ཇི་བཞིན་འགྲེལ་ལ་ཟླས་སྟོང་པ། །ཀུན་
མཁྱེན་བླ་མའི་ལེགས་བཤད་རྨད་དུ་བྱུང་། །དེ་ལྟར་ན་ཡང་དཀའ་གནད་ཕྲ་རགས་གཟུགས།།
ཡང་དག་རྟོགས་པ་དཀའ་བའི་ཚུལ་དགོངས་ནས། །ངག་དབང་ཆོས་ཀྱི་གྲགས་པས་མཛད་
པའི་གཞུང་། །བཀའ་འགྲེལ་དགོངས་གསལ་ཉིན་མོའི་མགོན་འདི་ཤར། །ཚུལ་འདིའི་དཔེ་
རྒྱུན་ལྗོངས་འདིར་ཆེས་དཀོན་པས། །དེ་ཕྱིར་ལྷ་ཆེན་མཁན་པོ་བཀྲས་ཆོས་ཀྱིས། །གཅིག་
ལས་དུ་མ་སྤྲོ་བའི་ངོ་མཚར་འཕྲུལ། །དད་པས་ཞབས་ཏོག་ཚུལ་དུ་བར་འདི་བསྒྲུབས། །རྗེ་
བཙུན་སྐལ་བཟང་ཆོས་ཉིས་ཊམ་སྲང་གསུམ། །ཡངས་ཅན་མཁན་ཟུར་ངག་དབང་ཆོས་
འབྱོར་ནས། །ས་ བྷིང་ཞོ་གང་དུས་འདས་བསྟན་རྒྱལ་ནས། །རིན་གཉིས་ཕོར་ཁེབ་གཅིག་
བཅས་ཐེབ་རྩར་སོན། །ཡི་གེའི་བྱེད་པོ་རྣམ་རྒྱལ་རྡོ་རྗེ་དང་། །བརྐོས་ཀྱི་འདུ་བྱེད་ལྷ་ཆེན་རབ་
འབྱམས་པ། །བཀྲས་ཕུན་བསམ་བཟང་སྡེ་དགེ་ཤེས་བཟང་དང་། །པདྨ་དབང་རྒྱལ་བཅས་
ཀྱི་སོར་མོས་བསྐྲུན། །འདི་ལྟར་བཞེངས་པའི་དགེ་ཚོགས་ཟླ་ཟེར་གྱིས། །རྒྱལ་བསྟན་ཀུནྡའི་
དགའ་ཚལ་རྒྱས་དང་ལྷན། །འཇིག་རྟེན་ཁམས་ཀུན་བདེ་སྐྱིད་རབ་འཕེལ་ནས། །ཀུན་ཀྱང་
སངས་རྒྱས་གོ་འཕངས་མྱུར་ཐོབ་ཤོག །སརྦ་མངྒ་ལཾ།། །།
- 4 3 f; -



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས། །
རྩོམ་སྒྲིག་འགན་འཁུར་བ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་།
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
དེབ་ཚད།
787mmX 1092mm 1/16
པར་ཤོག་
ཡིག་གྲངས།
ཁྲི་ 1284
པར་གཞི། །
2015ལོའི་ཟླ་11པར་པར་གཞི་དང་པོ་བསྒྲིགས།
2015ལོའི་ཟླ་11 པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0
རིན་གོང་།
སྒོར་3840.00 ༼ཁྱོན་པོད་དོན་དགུ་ཡོད། ༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག
2316.25
སྒྲ
ལས་
པར་ཐེངས།



图书在版编目(CJP)数据
六大集成之般若集:藏文/美桑古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
1.0六… I. 0美…. 0藏语研究
N.OH214
中国版本图书馆 CIP 数据核字[2015)第210402号
六大集成之般若集
作者
责任编辑
封面设计
版
社址
邮政编码
经印开印字版印
第刷 本派 数次 次号
邦译师罗丹巴等
乌金群培 嘎瓦西热桑布 土旦美朗
上日美朗,萨迦格列
西藏藏文古籍出版社
拉萨市色拉路22号
850010
全国新华书店
成都一千印务有限公司
787mm×1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
3840.00 元(全七十九册)
标准书号
定价
版权所有
翻印必究
