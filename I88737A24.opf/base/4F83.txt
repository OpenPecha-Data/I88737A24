༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup:
ISBN:
13CN4395
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
Date:
n/a
bod ljongs bod yig dpe raying dpe skrun khang |
n/a
|
Volume:
||
80
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་ལྔ་པ།
༡ - (༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



བརྩེ་ཆེན་རིག་མཛོད་
༦
འཕགས་ཡུལ་རྒྱན་དྲུག་མཆོག་གཉིས་ཀྱི་རྣལ་ལུ་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
དཔལ་ས་
བཝད་བd
་ཆན
བ
ཅོ
ང
ཕར་ཕྱིན་སྐོར།
མངོན་རྟོགས་རྒྱན་པོད་ལྔ་པ།
༡ - (༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



། དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང༌། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤུར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲོགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སླར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང་། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤུར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང༌། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས།
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
༈ བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང༌། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། ། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང་། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་
ས་རབ
བསབ།༤



ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆོས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང༌། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྨྲ་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང༌། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང་། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང་། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང༌། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
.
ཚོགས་ལྔ་དང་། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང༌། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང་།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜི་ཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང་། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང༌། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་(བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ། །དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང༌། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང་། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲྭ་བསྐོར་ཕེབས་པའི་



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང༌། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང་། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་
《སྤྱི་ལོ༡༥༢༣ལོར༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང༌། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ།
，
ག
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་ཚན་པ་ཆུང་ངུ་ཞིག་ཁ་བསྐང་ཡོད། དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང༌། བྲི་གཟུགས་ངེས་མེད་སྣ་ཚོགས་འདུག་པ་དང་། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་ བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང་། ས་ལམ་
སྐོར་བཅས་ལག་འབྱོར་བྱུང་བོ་ཚན་པ་དྲུག་བསྡུས་ཡོད། （༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



4
ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། (༦
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། (༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། སྤྱི་ལོ་༢༠༡)ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་(སྤྱི་ལོ་༢༠༠༦ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་༼སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་
གར་
，



ལས་རིམ་གླེང་སློང་གཏམ།
iབབ
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང༌། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །། །
གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།།
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤུད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
༼སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།
༩༦
ང
ད་
སྒྲི
སྔོ
ན
སྤྱི
| t}



དཀར་ཆག
དཀར་ཆག
，
L
EE
། ཤར་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་
འགེམ་པ། .........….. • • • • • • • • • • •.....…. སློབ་དཔོན་སེངྒེ་བཟང་པོ།
མཆོད་བརྗོད་དང་དམ་བཅའ་བ་ནི། ….......….
............•(1)
མཆོད་བརྗོད་འགྲེལ་པ། • • •
...• • • •(2)
དམ་བཅའི་འགྲེལ་པ། • • • • • • • • • • • • • • • • • • • • • • • • • • • • • • • • • • • •(6)
བསྡུས་དོན་གྱི་འགྲེལ་པ། ............….......………........• • • •(8)
སེམས་བསྐྱེད་ནི། …....…....…..…..…….................. •(9)
གདམས་ངག་ནི། .....…...……
•.....• •(13）
དགེ་འདུན་ཉི་ཤུ་བརྗོད་པ། ..........
........•(17)
ངེས་བྱེད་ཡན་ལག་བསྟན་པ། • • • • •.......................... • •(18）
དེའི་རྣམ་པ་ནི། .....• • • • • • • • • • • • • • • • • • • • • • • • • • • • • • • •(21)
རྣམ་རྟོག་བཞི་བསྟན་པ། ...............
• •... • •(24）
མཐོང་བའི་ལམ་བསྟན་པ། …….....…......….....…......... •(26)
སྒྲུབ་པ་རང་གི་ངོ་བོ་ནི། ....….….….....…..................• •(30)
འཇུག་པའི་སྒྲུབ་པ། ...…....
• • • • • •(31）
ཚོགས་སུབ་བསྟན་པ། • • • • • • • • • • • • • • • • • • • • • .........• • • •(32)
ངེས་འབྱུང་སྒྲུབ་པ། ................…...................• •(43）
༈ ལམ་ཤེས་ལ་མཚམས་སྦྱོར་བ། ...…….............….…..….….... •(44）
ཉན་ཐོས་ཀྱི་ལམ། ...…..….…...….......
•...• • • •(45）
རང་སངས་རྒྱས་ཀྱི་ལམ། ............
........•(47)
རང་ས
-
} -



དཀར་ཆག
སྒོམ་པའི་ལམ་བས་
༈ རྣམ་ཀུན་ལ་མཚམས་སྦྱོར་བ། ...
ངེས་འབྱེད་ཆ་མཐུན། ..……...…....
............. •(49)
་བསྟན་པ། • • • • • •
བསྟོད་བཀུར་བསྔགས་གསུམ། • • • • • • • • • • • • • • • • • • • • •......• • •(55）
ཤིན་ཏུ་རྣམ་དག་བསྟན་པ། ....…....…............…......…... •(58)
༈ གཞི་ཤེས་ལ་མཚམས་སྦྱོར་བ། ...
• • • • • •(61）
མི་མཐུན་ཕྱོགས་ནི། ….…....
• • • • • •(63)
རྣམ་པ་སྒོམ་པའི་སྦྱོར་བ། ...….............….……....…......…….• •(65）
མཁྱེན་གསུམ་གྱི་མཇུག་བསྡུ་བ། ...….....….
• • • •(69)
• • • • •(70)
སྦྱོར་བ་ཁྱད་པར་ཅན་བསྟན་པ། ........…... .....…..........• •(78）
བར་ཆད་དུ་རྒྱུར་པའི་སྐྱོན། ................……………….…...………. •(82)
ཐར་ཆ་བསྟན་པ། •..….......
..........• • •(92)
ཕྱིར་མི་ལྡོག་དགེ་འདུན་བསྟན་པ། ………….….…..…..
• • • •(96）
སྒོམ་པའི་ལམ་བསྟན་པ། …........….
.......... • •(103）
འཁོར་འདས་མཉམ་ཉིད་བསྟན་པ། ……...…...... • •.....• • • • • • •(109)
རྩེ་མོའི་མངོན་རྟོགས། .....……….………...…....………….....……• •(112)
མཐར་གྱིས་པའི་མངོན་རྟོགས། …...…..…..…........…….....……... བ(137)
སྐད་ཅིག་མའི་མངོན་རྟོགས། ........…..…..….…….............. •(138)
༈ ངོ་བོ་ཉིད་ས་ནི། •..……......…..• • • • • • • .............• •(142)
ཆོས་སྐུ་བསྟན་པ་ནི། ....…..……...
....• • (143)
ལོངས་སྐུ་ནི། .…..........
.....•(160)
སྤྲུལ་སྐུ་བསྟན་པ། ....
༈ ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་འགྲེལ་པ་དང་བཅས་
• •，，
，，,，，，，，，，，，，，，，，，,• • • • • • • • •(1དn)
-2-



དཀར་ཆག
པའི་དཀའ་འགྲེལ་རིན་པོ་ཆེའི་སྒྲོན་མེ། …………………………………………….. ལོ་ཙཱ་བ་བློ་ལྡན་ཤེས་རབ།
སྐབས་དང་པོའི་དཀའ་འགྲེལ། ...........་
............• •(167)
སྐབས་གཉིས་པའི་དཀའ་འགྲེལ། ............. • • • • • • • • • • • •(234）
སྐབས་གསུམ་པའི་དཀའ་འགྲེལ། ......……...................• •(250)
སྐབས་བཞི་པའི་དཀའ་འགྲེལ། ......................…......• •(258)
སྐབས་ལྔ་པའི་དཀའ་འགྲེལ། .............. • •• • • • • • •(289)
སྐབས་དྲུག་པའི་དཀའ་འགྲེལ། …..........….
•.. • • • • • • • •(309)
སྐབས་བདུན་པའི་དཀའ་འགྲེལ། ........
• • • • • •(310）
སྐབས་བརྒྱད་པའི་དཀའ་འགྲེལ། .....
• • • • • • • • • • • • • • • • (311)
- 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
༄༅། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་
བཅོས་མངོན་པར་རྟོགས་པའི་རྒྱན་ཞེས་
བྱ་བའི་འགྲེལ་པ་བཞུགས་སོ། །
སློབ་དཔོན་སེངྒེ་བཟང་པོས་མཛད།
༄༅། །རྒྱ་གར་སྐད་དུ། ཨ་བྷི་ས་མ་ཡ་ཨ་ལཾ་ཀཱ་ར་ནཱ་མ་པྲཛྙཱ་པཱ་ར་མི་ཏ་ཨུ་པ་དེ་ཤ་
ཤས་བྲིདཏི། བོད་སྐད་དུ། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོགས་ པའི་རྒྱན་ཞེས་བྱ་བའི་འགྲེལ་པ། བམ་པོ་དང་པོ། སངས་རྒྱས་དང་བྱང་ཆུབ་
སེམས་དཔའ་ཐམས་ཅད་ལ་ཕྱག་འཚལ་ལོ། །ཤེས་རབ་ཕ་རོལ་ཕྱིན་པ་ལ། །དེའི་རྒྱན་ཚིག་
ལེའུར་བྱས་པ་དག །ཀུན་གྱི་རྒྱན་དུ་འགྱུར་བར་ནི། །རྣམ་པར་དབྱེ་ཕྱིར་གུས་ཕྱག་འཚལ།།
འགྲོ་ལ་ཆགས་པས་ཀུན་ཆགས་མཛད། །འཕགས་པ་ཐོགས་མེད་སྐྱོབ་ཉིད་ཀྱིས། །མི་ཕམ་
མགོན་ལ་གསན་ནས་ནི། །བསྟན་བཅོས་ཆེན་པོའི་རྣམ་བཤད་མཛད། །འགྲོ་དོན་རྩ་ལག་
དབྱིག་གི་གཉེན། །རང་གི་མོས་པ་གཙོར་བྱེད་པས། །ཤེས་བྱ་ནང་གི་ཡིན་པ་ལ། །ཡང་དག་
རྟེན་ནས་རྣམ་པར་བཀྲོལ། །འཕགས་པའི་ཁོངས་སུ་གཏོགས་པ་ཡི། །རྣམ་པར་གྲོལ་བ་ཞེས་
བྱས་ཀྱང་། །དེས་བྱས་བྱས་པ་མིན་མཐོང་ནས། །དབུ་མར་གནས་པའི་བློས་རྣམ་ཕྱེ། །དེ་ཡི་
འོག་ཏུ་རྣམ་གྲོལ་སྡེ། །དད་པའི་ས་ལ་གནས་པ་ཡིས། །བསྟན་བཅོས་མཐའ་དག་མ་རྙེད་
པར། །རང་དང་རྗེས་མཐུན་རྣམ་བཤད་བྱས། །དེ་ལྟར་མཁས་པས་སྣང་བྱས་ཤིང་
། །འགའ་
ཞིག་ཁོ་ནས་མ་རྙེད་པའི། །བསྟན་བཅོས་མཐའ་དག་འདི་དེ་ལྟར། །རྙེད་པ་གང་དེ་ཡ་མཚན་
-1-
- 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནོ༑ །དེ་ལྟས་ཤིན་ཏུ་རྙེད་དཀའ་བ། །ཟབ་མོའི་ལམ་འདི་ཅི་ཞིག་ལྟར། །སངས་རྒྱས་དབང་
གིས་རྙེད་པ་ནི། །མཁས་པ་རྣམས་ཀྱིས་དབྱེ་བའི་རིགས། །རྣམ་པ་ཀུན་ཏུ་བདག་གི་ནི། །སྤྱོད་
ཡུལ་ མིན་ཡང་བསོད་ནམས་དག །སྒྲུབ་དང་ མཐུན་ཕྱིར་རང་གཞན་ལ། །ཕན་གདགས་
འདོད་པས་སྤྲོ་བ་སྐྱེས། །
འཕགས་པ་བྱམས་པ་རང་ཉིད་དམ་པའི་སྤྱོད་པ་དང་མཐུན་པར་རབ་ཏུ་སྟོན་པས།
སོ་སོ་རང་གི་རིག་པའི་ཡེ་ཤེས་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པའི་ཡུལ་ཅན་གྱི་རབ་ཏུ་དྭང་
བ་ནི་ལེགས་པ་ཐམས་ཅད་འཐོབ་པའི་རྒྱུའི་གཙོ་བོ་ཡིན་ནོ་ཞེས་བྱ་བ་ངེས་པར་བཟུང་ནས།
གཞན་དག་བཅོམ་ལྡན་འདས་མ་ཡོན་ཏན་རིན་པོ་ཆེ་ཕུལ་དུ་དབྱུང་དུ་མེད་ཅིང་དཔག་ཏུ་མེད་
པའི་འབྱུང་གནས་ལ་དོན་གྱིས་འཇུག་པར་བྱ་བའི་ཕྱིར་རབ་ཏུ་དྭང་བ་བསྐྱེད་པའི་ཆེད་དུ། རེ་
ཞིག་དང་པོར་ཡུམ་ལ་ཡོན་ཏན་ཇི་ལྟ་བ་བཞིན་དུ་བརྗོད་པ་སྔོན་དུ་འགྲོ་བ་ཅན་གྱི་ཕྱག་འཚལ་
ཉན་ཐོས་ཞི་བ་ཚོལ་རྣམས་ཀུན་ཤེས་ཉིད་ཀྱིས་ཉེར་ཞིར་ཁྲིད་མཛད་གང་ཡིན་དང་། །
འགྲོ་ལ་ཕན་པར་བྱེད་རྣམས་ལམ་ཤེས་ཉིད་ཀྱིས་འཇིག་རྟེན་དོན་སྒྲུབ་མཛད་པ་གང་།།
གང་དང་ཡང་དག་ལྡན་པས་ཐུབ་རྣམས་རྣམ་པ་ཀུན་ལྡན་སྣ་ཚོགས་འདི་གསུངས་པ། །
ཉན་ཐོས་བྱང་ཆུབ་སེམས་དཔའི་ཚོགས་བཅས་སངས་རྒྱས་ཀྱི་ནི་ཡུམ་དེ་ལ་ཕྱག་འཚལ།།
ཞེས་བྱ་བ་གསུངས་སོ། །ཚིགས་སུ་བཅད་པ་འདིས་ནི་འདིའི་ཆེ་བའི་བདག་ཉིད་ཕུལ་དུ་
བྱུང་བ་དང་ལྡན་པ་བརྗོད་དེ། དེ་ཐོས་ནས་རེ་ཞིག་དད་པའི་རྗེས་སུ་འབྲང་བ་རྣམས་ནི་འདི་ལ་
ཐེ་ཚོམ་མེད་པར་མྱུར་དུ་རབ་ཏུ་དད་པ་སྐྱེའོ། །ཆོས་ཀྱི་རྗེས་སུ་འབྲང་བ་རྣམས་ཀྱང་གཅིག་
དང་དུ་མའི་ངོ་བོ་ཉིད་དང་བྲལ་བའི་ཕྱིར་ཞེས་བྱ་བ་ལ་སོགས་པའི་ཚད་མས། གཞི་དང་ལམ་
དང་རྣམ་པ་སྐྱེ་བ་མེད་པར་ཡོངས་སུ་ཤེས་པ་ཚིགས་སུ་བཅད་པའི་དོན་གྱི་མཚན་ཉིད་ཀྱི་ཡུམ་
-2 -
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། [༥
ལ་གནོད་པ་མ་མཐོང་ནས། ཤེས་རབ་ཀྱི་ཕ་རོལ་ཏུ་ཕྱིན་པ་ཐམས་ཅད་མཁྱེན་པ་ཉིད་གསུམ་
གྱི་བདག་ཉིད་ཚུལ་གསུམ་པ་ཅན། སངས་རྒྱས་ལ་སོགས་པ་བསྐྲུན་པར་མཛད་པ་ནི་གདོན་
མི་ཟ་བར་སྲིད་པ་ཉིད་དེ་ཞེས་ངེས་པར་བཟུང་སྟེ། དེ་ལ་རབ་ཏུ་དྭང་བར་སྐྱེད་པར་བྱེད་པ་ཉིད་
དོ༑ །དེ་ལ་རབ་ཏུ་དྭང་བས་ཀྱང་དེའི་ཡོན་ཏན་མངོན་པར་འདོད་པའི་གང་ཟག་གཉིས་ཀ་ཡང་
དེ་དང་དེ་ལ་བརྟེན་པའི་གསུང་རབ་ལ་རྣམ་པ་ཐམས་ཅད་དུ་གཟུང་བ་ལ་སོགས་པའི་དོན་དུ་
ཤིན་ཏུ་གུས་པར་བྱེད་དོ། །དེ་ནས་ཐོས་པ་ལས་བྱུང་བ་ལ་སོགས་པའི་ཤེས་པ་སྐྱེ་བའི་རིམ་
གྱིས་ལེགས་པའི་མཆོག་འཐོབ་པར་འགྱུར་རོ། །དེའི་ཕྱིར་བཅོམ་ལྡན་འདས་མ་ལ་རབ་ཏུ་དྭང་
བ་ནི་ལེགས་པ་ཐམས་ཅད་འཐོབ་པའི་རྒྱུའི་གཙོ་བོ་ཡིན་ནོ། །དེ་ལ་ཐམས་ཅད་མཁྱེན་པ་ཉིད་
གསུམ་གྱིས་ནི་དོན་བརྒྱད་བསྡུས་ལ། དེ་དག་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་ཞིང་
དེས་ཀྱང་འཆད་པར་འགྱུར་བའི་ཚུལ་གྱིས་དོན་ཐམས་ཅད་ཕུན་སུམ་ཚོགས་པ་ཡིན་ནོ་ཞེས་དེ་
ལྟར་ཐུགས་ལ་བཞག་ནས་ཐམས་ཅད་མཁྱེན་པ་ཉིད་གསུམ་གྱི་སྒོ་ནས་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་བསྟོད་དོ། །ཉན་ཐོས་དང་དེའི་ཕྱོགས་སུ་བསླན་པ་རྣམ་པར་ཐར་པ་ཅུང་ཟད་ཙམ་
ཞིག་གིས་ལྷག་པ་རིམ་པ་གཅིག་གིས་བསྟན་པ་རང་སངས་རྒྱས་ཀྱང་སྟེ། མྱ་ངན་ལས་འདའ་
བར་འདོད་པ་རྣམས་གཞི་ཐམས་ཅད་སྐྱེ་བ་མེད་པར་ཡོངས་སུ་ཤེས་པ་ཉིད་ཀྱིས་ཕུང་པོ་དང་
བཅས་པ་དང་ཕུང་པོ་མེད་པའི་མཚན་ཉིད་ཀྱིས་མྱ་ངན་ལས་འདས་པ་རྣམ་པ་གཉིས་ཐོབ་པར་
མཛད་པ་གང་ཡིན་པ་དང་། བྱང་ཆུབ་སེམས་དཔའ་འཁོར་བ་ཇི་སྲིད་པར་འགྲོ་བའི་དོན་བྱེད་
པ་རྣམས་ལམ་ཐམས་ཅད་སྐྱེ་བ་མེད་པར་རྟོགས་པའི་ངོ་བོ་ཉིད་ཀྱིས་འགྲོ་བ་མཐའ་དག་གི་
དོན་སྒྲུབ་པར་མཛད་པ་གང་ཡིན་པ་དང་། རྣམ་པ་ཐམས་ཅད་སྐྱེ་བ་མེད་པར་ཐུགས་སུ་ཆུད་པ་
གང་དང་ལྡན་ན། སངས་རྒྱས་ཡང་དག་པར་བསྡམས་པའི་སྐུ་ཅན་རྣལ་འབྱོར་ཅན་གྱི་དབང་
ཕྱུག་གི་གཙོ་བོ་རྣམས་སྤྱོད་པའི་གཉེན་པོར་ཆོས་ཀྱི་འཁོར་ལོ་མ་ལུས་པ་རྣམ་པ་ཐམས་ཅད་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྐོར་བར་མཛད་པ། སངས་རྒྱས་ཉན་ཐོས་ལ་སོགས་པས་ཡོངས་སུ་བསྐོར་བ་དེ་སྒྲུབ་པར་
བྱེད་པ་ཉིད་ཀྱི་ཡུམ་དེ་ལ་ཕྱག་འཚལ་ལོ། །དེ་ལྟར་ཕྱག་འཚལ་བ་དང་བསྟོད་པ་སྔོན་དུ་འགྲོ་
བའི་བསྟན་བཅོས་མངོན་པར་རྟོགས་པའི་རྒྱན་གཞི་དང་གཉེན་པོ་དང་རྣམ་པ་རྣམས་ལས་
གང་ཡང་རུང་བ་ཞིག་བསྡུས་པ་མཛད་ན། ཕྱོགས་དང་པོ་ལྟར་ན་ནི་འབད་པ་དོན་མེད་པ་ཡིན་
ཏེ༑ ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལས་ནི་མཚན་ཉིད་ཀྱི་བསྟན་བཅོས་དག་ལས་མི་སྨོས་
པའི་གཞི་གང་ཡིན་པ་དེ་འབྱུང་བ་ནི་མེད་དོ། །གཉིས་པ་ལྟར་ན་ཡང་རྣམ་པར་བྱང་བའི་དངོས་
པོ་བསྡུས་པའི་ཕྱིར་ཀུན་ནས་ཉོན་མོངས་པའི་དངོས་པོ་མ་བསྡུས་པས་འདི་གང་གི་གཉེན་པོ་
ཡིན་པར་ཁོང་དུ་ཆུད་པར་མི་འགྱུར་རོ། །གསུམ་པ་ལྟར་ན་ཡང་རྣམ་པ་གཞི་མེད་པ་ཙམ་ཞིག་
བསྡུས་པའི་ཕྱིར་དོན་རྟོགས་པ་མེད་པས། ཅུང་ཟད་ཀྱང་མ་བཤད་པའི་ཕྱིར་དོན་མེད་པ་ཡིན་
ནོ་སྙམ་དུ་གཞན་དག་སེམས་པར་འགྱུར་བ་མ་ཡིན་ནམ་ཞེ་ན། དེ་ནི་མ་ཡིན་ཏེ། གང་གི་ཕྱིར་
ཉན་ཐོས་དང་རང་སངས་རྒྱས་དང་བྱང་ཆུབ་སེམས་དཔའ་དང༌། བླ་ན་མེད་པའི་སངས་རྒྱས་
རྣམས་ཀྱིས་གོ་རིམ་ཇི་ལྟ་བ་བཞིན་ཐམས་ཅད་མཁྱེན་པ་ཉིད་གསུམ་གྱིས་མངོན་པར་རྟོགས་
པ་མཐའ་དག་བསྡུས་པས་ན་ཕྱོགས་གསུམ་ཅར་གྱིས་ཀྱང་བསྡུས་པའི་ཕྱིར་རོ། །འདི་ལྟར་
རྒྱལ་བའི་ཡུམ་བར་མ་ལས་རབ་འབྱོར་ཐམས་ཅད་ཤེས་པ་ཉིད་ནི་ཉན་ཐོས་དང་རང་སངས་
རྒྱས་རྣམས་ཀྱི་ཡིན་ནོ། །ལམ་ཤེས་པ་ཉིད་ནི་བྱང་ཆུབ་སེམས་དཔའ་རྣམས་ཀྱི་ཡིན་ནོ། །རྣམ་
པ་ཐམས་ཅད་མཁྱེན་པ་ཉིད་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་ཀྱི་ཡིན་ནོ། །བཅོམ་ལྡན་འདས་ཅིའི་སླད་དུ་ཐམས་ཅད་འཚལ་བ་ཉིད་ཉན་
ཐོས་དང་རང་སངས་རྒྱས་རྣམས་ཀྱི་ལགས། རབ་འབྱོར་ཐམས་ཅད་ནི་ཕྱི་དང་ནང་གི་ཆོས་
རྣམས་ཇི་སྙེད་པ་འདི་ཙམ་ཡིན་ལ། དེ་དག་ཀྱང་ཉན་ཐོས་དང་རང་སངས་རྒྱས་རྣམས་ཀྱིས་
ཤེས་ཀྱི། ལམ་ཐམས་ཅད་ཀྱིས་ཀྱང་མ་ཡིན་ལ། རྣམ་པ་ཐམས་ཅད་དུ་ཡང་མ་ཡིན་པས་དེའི་
བ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། [༥
ཕྱིར་ཉན་ཐོས་དང་རང་སངས་རྒྱས་རྣམས་ཀྱི་ནི་ཐམས་ཅད་ཤེས་པ་ཉིད་ཅེས་བྱའོ། །བཅོམ་
ལྡན་འདས་ཅིའི་སླད་དུ་ལམ་གྱི་རྣམ་པར་འཚལ་བ་ཉིད་བྱང་ཆུབ་སེམས་དཔའ་རྣམས་ཀྱི་
ལགས། རབ་འབྱོར་བྱང་ཆུབ་སེམས་དཔའ་རྣམས་ཀྱིས་ནི་ཉན་ཐོས་ཀྱི་ལམ་གང་ཡིན་པ་
དང༌། རང་སངས་རྒྱས་ཀྱི་ལམ་གང་ཡིན་པ་དང༌། སངས་རྒྱས་ཀྱི་ལམ་གང་ཡིན་པའི་ལམ་
ཐམས་ཅད་བསྐྱེད་པར་བྱ་ཞིང་། ལམ་ཐམས་ཅད་ཤེས་པར་བྱའོ། །དེ་དག་ཀྱང་ཡོངས་སུ་
རྫོགས་པར་བྱ་ཞིང་། དེ་དག་གིས་ལམ་གྱི་བྱ་བ་ཡང་བྱ་ལ། སྨོན་ལམ་ཡོངས་སུ་རྫོགས་པར་
མ་བྱས་པ་དང་སེམས་ཅན་རྣམས་ཡོངས་སུ་སྨིན་པར་མ་བྱས་པ་དང་སངས་རྒྱས་ཀྱི་ཞིང་
ཡོངས་སུ་མ་སྦྱངས་པར་དེ་དག་གིས་ཡང་དག་པའི་མཐའ་མངོན་སུམ་དུ་ནི་མི་བྱའོ། །དེའི་
ཕྱིར་བྱང་ཆུབ་སེམས་དཔའ་རྣམས་ཀྱི་ནི་ལམ་གྱི་རྣམ་པ་ཤེས་པ་ཉིད་ཅེས་བྱའོ། །བཅོམ་ལྡན་
འདས་ཅིའི་སླད་དུ་རྣམ་པ་ཐམས་ཅད་མཁྱེན་པ་ཉིད་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་ཀྱི་ལགས། རབ་འབྱོར་རྣམ་པ་གང་དག་དང་རྟགས་གང་
དག་དང་མཚན་མ་གང་དག་གིས་ཆོས་རྣམས་རབ་ཏུ་བརྗོད་པའི་རྣམ་པ་དེ་དག་དང་རྟགས་དེ་
དག་དང་མཚན་མ་དེ་དག་དེ་བཞིན་གཤེགས་པས་ཐུགས་སུ་ཆུད་དེ། དེའི་ཕྱིར་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ནི་རྣམ་པ་ཐམས་ཅད་
མཁྱེན་པ་ཉིད་ཅེས་བྱའོ། །དེ་བཞིན་དུ་མདོར་བསྡུས་པ་ལས་ཀྱང་ཉན་ཐོས་ཀྱི་ས་ལ་སློབ་པར་
འདོད་པས་ཀྱང་ཞེས་བྱ་བ་ལ་སོགས་པ་གསུངས་ལ། རྒྱས་པ་ལས་ཀྱང་རྒྱ་ཆེར་གསུངས་སོ།།
དེ་ལ་ཐམས་ཅད་ཤེས་པ་ཉིད་ནི་གཟུགས་ལ་སོགས་པའི་ཆོས་ལ་མི་རྟག་པ་ལ་སོགས་པའི་
རྟེན་ཅན་འབྲས་བུ་བདག་ཏུ་རྨོངས་པ་སྤངས་པ་ཅན་ཡིན་ནོ། །ལམ་ཤེས་པ་ཉིད་ནི་ཐེག་པ་
ཐམས་ཅད་ཀྱིས་ངེས་པར་འབྱུང་བ་དང་། དེ་ཁོ་ན་ཉིད་མངོན་སུམ་དུ་མི་བྱེད་པའི་རྟེན་ཅན་
འབྲས་བུ་སེམས་ཅན་མ་བསྡུས་པ་སྡུད་པ་ལ་སོགས་པར་བྱེད་པ་ཅན་ཡིན་ནོ། །རྣམ་པ་ཐམས་
བུ་བ་
བདག
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་མཁྱེན་པ་ཉིད་ནི་ཆོས་ཐམས་ཅད་སྐྱེ་བ་མེད་པའི་རྟེན་ཅན། འབྲས་བུ་ནམ་མཁའི་ཁམས་
ཀྱི་མཐས་གཏུགས་པར་སེམས་ཅན་གྱི་དོན་རྒྱུན་མི་འཆད་པ་དང་། ཡང་དག་པ་ཉིད་ཀྱི་མཐའ་
རྟོགས་པ་དང་། བག་ཆགས་ཀྱིས་མཚམས་སྦྱོར་བ་ཉིད་སྤངས་པ་ཅན་ཡིན་ནོ། །དེ་ལྟ་བས་ན་
མངོན་པར་རྟོགས་པའི་རྒྱན་ནི་གཞི་དང་གཉེན་པོ་དང་རྣམ་པ་ཐམས་ཅད་བསྡུས་པས་མངོན་
པར་རྟོགས་པ་རིལ་རྫོགས་པར་བསྟན་པ་ཡིན་ནོ། །ཞེས་བྱ་བ་འདི་འཐད་པ་ཡིན་ནོ། །
སྐྱེ་བོ་བློ་གྲོས་དམན་པ་དག་བཅོམ་ལྡན་འདས་རྒྱས་པ་དང་འབྲིང་དང་མདོར་
བསྡུས་པ་ལ་དད་པའི་སེམས་ཅན་ལ་ཕན་འདོགས་པར་བཞེད་པ་ཐུགས་རྗེ་ཅན་ཉིད་ཀྱིས་
རྒྱལ་བའི་ཡུམ་དེ་དང་དེ་ལས་མངོན་པར་རྟོགས་པ་བརྒྱད་ཀྱི་རིམ་པ་ཤེས་རབ་ཀྱི་ཕ་རོལ་ཏུ་
ཕྱིན་པའི་དོན་མཐའ་དག་གསལ་བར་མཛད་པ་མ་ཡིན་ནམ། བཅོམ་ལྡན་འདས་འཕགས་པ་
མ་རྒྱལ་བ་ལས་རྒྱལ་བས་ཡང་དེ་བསྟན་པ་ལ་དོན་ཅི་ཞིག་ཡོད་སྙམ་དུ་དོགས་པ་བསལ་བའི་
ཕྱིར། དོན་ལ་ཐེ་ཚོམ་བསྐྱེད་པ་ཉིད་ཀྱིས་འཇུག་པའི་ཡན་ལག་རང་གི་བསྟན་བཅོས་ཀྱི་བརྗོད་
པར་བྱ་བ་དང་། དགོས་པ་དང་དགོས་པའི་ཡང་དགོས་པ་དང་འབྲེལ་བ་ཁོང་ན་ཡོད་པ་རྣམས་
གསུངས་ཏེ།
རྣམ་པ་ཐམས་ཅད་མཁྱེན་ཉིད་ལམ། །
སྟོན་པས་འདི་ལས་བཤད་པ་གང་། །
གཞན་གྱིས་མྱོང་བ་མ་ཡིན་ཏེ། །
ཆོས་སྤྱོད་བཅུ་ཡི་བདག་ཉིད་ཀྱི། །
མདོ་དོན་དྲན་པ་ལ་བཞག་ནས། །
བློ་དང་ལྡན་པས་མཐོང་འགྱུར་ཕྱིར། །
བདེ་བླག་ཏུ་ནི་རྟོགས་པ་ཞེས། །
- G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
བྱ་བ་རྩོམ་པའི་དགོས་པ་ཡིན། །
ཞེས་བྱ་བ་ཡིན་ནོ། །རྣམ་པ་ཐམས་ཅད་མཁྱེན་པ་ཉིད་ནི་སངས་རྒྱས་ཉིད་ཀྱི་ལམ་སྟེ་
མངོན་པར་རྟོགས་པ་ཐམས་ཅད་ཉེ་བར་མཚོན་པ་ལྷུར་ལེན་པ་ཡིན་ནོ། །བཅོམ་ལྡན་འདས་ཆོ་
འཕྲུལ་རྣམ་པ་གསུམ་གྱིས་འགྲོ་བ་མཐའ་དག་ལ་རྗེས་སུ་སྟོན་པར་མཛད་པ་དེ་ཉིད་ཀྱིས་རྒྱལ་
བའི་ཡུམ་རྣམ་པ་གསུམ་ཅར་ལས་བརྗོད་པར་བྱ་བ་ཉིད་དུ་བསྟན་པ་གང་ཡིན་པ། རྗོད་པར་
བྱེད་པ་དང་བརྗོད་པར་བྱ་བ་དག་ཐབས་དང་ཐབས་ཀྱིས་བསྒྲུབ་པར་བྱ་བའི་ཚུལ་གྱིས་
འབྲེལ་བར་མཛད་པ་ཕྱི་རོལ་པ་དང་ཅིག་ཤོས་ཀྱི་འདོད་ཆགས་དང་བྲལ་བ་ལ་སོགས་པ་ཆོས་
ཐམས་ཅད་བདག་མེད་པ་ལ་གོམས་པར་མ་བྱས་པ་རྣམས་ཀྱིས་ཐོས་པ་ལས་བྱུང་བ་ལ་
སོགས་པའི་ཤེས་པ་སྐྱེ་བའི་རིམ་གྱིས་མ་མྱངས་པ་སྟེ། བྱང་ཆུབ་སེམས་དཔའ་རང་དང་གཞན་
གྱི་དོན་དུ་ཕུན་སུམ་ཚོགས་པ་སྒྲུབ་པ་ཅི་ལ་ཡང་མ་རགས་པར་ཆས་པ་དག་ཁོ་ནས་ཉམས་སུ་
མྱོང་བ་ཤིན་ཏུ་གསལ་བས་བཞག་པའི་བག་ཆགས་ལས་བྱུང་བའི་དྲན་པའི་ཤེས་པ་ལ་ཤེས་
རབ་ཀྱི་ཕ་རོལ་ཏུ་ཕྱིན་པའི་མདོའི་དོན་མ་ལུས་པ་མངོན་པར་རྟོགས་པ་བརྒྱད་ཀྱི་བདག་ཉིད་
བྱང་ཆུབ་ཀྱི་སེམས་དང་སྦྱིན་པ་ལ་སོགས་པ་སྒྲུབ་པའི་སྤྱོད་པ་ལེགས་པར་བཞག་ནས། ཆོས་
ཀྱི་དབྱིངས་ཀུན་ཏུ་འགྲོ་བ་རྟོགས་པའི་མཚན་ཉིད་ས་རབ་ཏུ་དགའ་བ་ལ་སོགས་པ་རྟོགས་
པའི་རིམ་པས་རྣམ་པ་ཐམས་ཅད་མངོན་སུམ་དུ་བྱེད་པར་འགྱུར་བ་ཞེས་བྱ་བ་དགོས་པའི་ཡང་
དགོས་པའི་ཡང་ཆེད་དུ་མངོན་པར་འདོད་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་བྱང་ཆུབ་
ཀྱི་སེམས་དང་སྒྲུབ་པ་ལ་སོགས་པའི་མཚན་ཉིད་གདུལ་བྱ་རྣམས་ཀྱིས་བདེ་བླག་ཏུ་རྟོགས་
པར་འགྱུར་བ་ནི་བསྟན་བཅོས་རྩོམ་པའི་དགོས་པ་ཡིན་ནོ། །
དེ་ལྟར་འབྲེལ་པ་ལ་སོགས་པ་བསྙད་ནས་གདུལ་བྱ་རྣམས་ ཀྱིས་བདེ་བླག་ཏུ་
རྟོགས་པར་བྱ་བའི་ཕྱིར་དང་། བསྟན་བཅོས་ཀྱི་དོན་རྣམ་པར་དབྱེ་བ་བྱས་པ་ཡང་མ་འཛིངས་
• 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཉིད་ཀྱིས་བཤད་པ་བྱ་སླ་བར་གཟིགས་ནས་ཚིག་ལེའུར་བྱས་པ་བཅོ་ལྔས་མདོ་དང་རྒྱས་
པར་བསྟན་པས་ཤེས་རབ་ཀྱི་ཕ་རོལ་ཏུ་ཕྱིན་པའི་ལུས་རྣམ་པར་བཞག་པ་གསུངས་ཏེ།
ཤེས་རབ་ཕ་རོལ་ཕྱིན་པ་ནི། །དངོས་པོ་བརྒྱད་ཀྱིས་ཡང་དག་བཤད། །
རྣམ་ཀུན་མཁྱེན་ཉིད་ལམ་ཤེས་ཉིད། །དེ་ནས་ཐམས་ཅད་ཤེས་པ་ཉིད། །
རྣམ་ཀུན་མངོན་རྫོགས་རྟོགས་པ་དང་། །རྩེ་མོར་ཕྱིན་དང་མཐར་གྱིས་པ། །
སྐད་ཅིག་གཅིག་མངོན་རྫོགས་བྱང་ཆུབ། །ཆོས་ཀྱི་སྐུ་དང་དེ་རྣམ་བརྒྱད། །
སེམས་བསྐྱེད་པ་དང་གདམས་ངག་དང་། །ངེས་འབྱེད་ཡན་ལག་རྣམ་བཞི་དང་། །
སྒྲུབ་པ་ཡི་ནི་རྟེན་གྱུར་པ། །ཆོས་ཀྱི་དབྱིངས་ཀྱི་རང་བཞིན་དང་། །
དམིགས་པ་དག་དང་ཆེད་དང་ནི། །གོ་ཆ་འཇུག་པའི་བྱ་བ་དང་། །
ཚོགས་ནི་ངེས་པར་འབྱུང་བཅས་རྣམས། །ཐུབ་པའི་རྣམ་ཀུན་མཁྱེན་པ་ཉིད། །
མོག་མོག་པོར་བྱེད་ལ་སོགས་དང་། །སློབ་མ་བསེ་རུའི་ལམ་གང་དང་། །
འདི་དང་གཞན་པའི་ཡོན་ཏན་གྱིས། །ཕན་ཡོན་ཆེ་བ་མཐོང་བའི་ལམ། །
བྱེད་པ་དང་ནི་མོས་པ་དང་། །བསྟོད་དང་བཀུར་དང་བསྔགས་པ་དང་། །
བསྔོ་དང་རྗེས་སུ་ཡི་རང་བ། །ཡིད་ལ་བྱེད་པ་བླ་མེད་དག །
སྒྲུབ་དང་ཤིན་ཏུ་དག་པ་ཞེས། །བྱ་བ་འདི་ནི་སྒོམ་པའི་ལམ། །
བྱང་ཆུབ་སེམས་དཔའ་མཁས་རྣམས་ཀྱི། །ལམ་ཤེས་ཉིད་ནི་དེ་འདྲར་བཤད། །
ཤེས་པས་སྲིད་ལ་མི་གནས་ཤིང་། །སྙིང་རྗེས་ཞི་ལ་མི་གནས་དང་། །
ཐབས་མ་ཡིན་པས་རིང་བ་དང་། །ཐབས་ཀྱིས་རིང་བ་མ་ཡིན་ཉིད། །
མི་མཐུན་གཉེན་པོའི་ཕྱོགས་དག་དང་། །སྦྱོར་དང་དེ་ཡི་མཉམ་ཉིད་དང་། །
ཉན་ཐོས་ལ་སོགས་མཐོང་བའི་ལམ། །དེ་འདྲ་ཀུན་ཤེས་ཉིད་དུ་འདོད། །
- 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༥
རྣམ་པ་སྦྱོར་བར་བཅས་རྣམས་དང་། །ཡོན་ཏན་སྐྱོན་ནི་མཚན་ཉིད་བཅས། །
ཐར་དང་ངེས་འབྱེད་ཆ་མཐུན་དང་། །སློབ་པ་ཕྱིར་མི་ལྡོག་པའི་ཚོགས། །
སྲིད་དང་ཞི་བ་མཉམ་ཉིད་དང་། །ཞིང་དག་བླ་ན་མེད་པ་ནི། །
རྣམ་ཀུན་མངོན་རྫོགས་རྟོགས་པ་སྟེ། །འདི་ནི་ཐབས་མཁས་བཅས་པ་ཡིན། །
དེ་ཡི་རྟགས་དང་རྣམ་འཕེལ་དང་། །རྟེན་དང་སེམས་ཀུན་གནས་པ་དང་། །
མཐོང་ཞེས་བྱ་དང་སྒོམ་པ་ཞེས། །བྱ་བའི་ལམ་ནི་སོ་སོ་ལ། །
རྣམ་པར་རྟོག་པ་རྣམ་བཞི་ཡི། །གཉེན་པོ་རྣམ་པ་བཞི་དང་ནི། །
བར་ཆད་མེད་པའི་ཏིང་ངེ་འཛིན། །ལོག་པར་སྒྲུབ་དང་བཅས་པ་ནི། །
རྩེ་མོའི་མངོན་རྟོགས་མཐར་གྱིས་པ། །རྣམ་གསུམ་རྣམ་བཅུ་སྐད་ཅིག་མ། །
གཅིག་གིས་མངོན་རྫོགས་བྱང་ཆུབ་པ། །མཚན་ཉིད་ཀྱིས་ནི་རྣམ་པ་བཞི། །
ངོ་བོ་ཉིད་ལོངས་རྫོགས་བཅས་དང་། །དེ་བཞིན་གཞན་པ་སྤྲུལ་པ་ནི། །
ཆོས་སྐུ་མཛད་པ་དང་བཅས་པ། །རྣམ་པ་བཞིར་ནི་ཡང་དག་བརྗོད། །
ཅེས་བྱ་བ་ཡིན་ནོ། །དེ་ལ་ཚིག་ལེའུར་བྱས་པ་དང་པོ་གཉིས་ཀྱིས་ནི་དངོས་པོ་བརྒྱད་
བསྡུས་པའི་ཕྱིར་མདོར་བསྟན་པ་ཡིན་ནོ། །ཚིག་ལེའུར་བྱས་པ་བཅུ་གསུམ་གྱིས་ནི་དེ་དག་
ཉིད་ཀྱི་དོན་བསྡུས་ནས་རྒྱས་པར་བཤད་དེ། དེ་ལྟར་ན་བསྡུས་པ་དང་རྒྱས་པར་བཤད་པའི་
ཕྱིར་ལེགས་པར་བཤད་པ་ཡིན་ནོ། །
བསྡུས་པའི་དོན་གྱི་ཚིག་ལེའུར་བྱས་པ་རྣམས་ནི། བསྟན་བཅོས་མཛད་པ་ཉིད་
ཀྱིས། སེམས་བསྐྱེད་པ་ནི་གཞན་དོན་ཕྱིར། །ཞེས་བྱ་བ་ལ་སོགས་པ་འཆད་པར་འགྱུར་བའི་
བསྟན་བཅོས་ མཐའ་ དག་ གིས་ འཆད་ པས། དེ་ དག་ རྣམ་ པར་ བཤད་ པས་བཤད་པར་
བསམས་ཏེ། ཟློས་པའི་ཉེས་པར་འགྱུར་དུ་དོགས་ནས་རྣམ་པར་མ་བཀྲོལ་ལོ། །དེ་ལྟར་
- ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྡུས་པའི་དོན་ཀུན་བསྟན་ནས་བྱང་ཆུབ་སེམས་དཔའ་བྱང་ཆུབ་རྗེས་སུ་ཐོབ་པར་འདོད་
པས་འབྲས་བུ་ཡིན་པའི་ཕྱིར་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱ་དགོས་པས།
དང་པོར་རྣམ་པ་ཐམས་ཅད་མཁྱེན་པ་ཉིད་དེ་སྡུད་པའི་ཚིག་ལེའུར་བྱས་པ་རྣམ་པར་བཤད་
པའི་སྒོ་ནས་བཤད་པར་བཞེད་དེ། སེམས་བསྐྱེད་པ་རང་གི་ངོ་བོ་དམིགས་པ་དང་བཅས་པ། །
སེམས་བསྐྱེད་པ་ནི་གཞན་དོན་ཕྱིར། །
མང་དག་རྫོགས་པའི་བྱང་ཆུབ་འདོད། །
ཅེས་གསུངས་ཏེ། སངས་རྒྱས་སུ་གྲུབ་ནས་གཞན་གྱི་དོན་གྱི་ཕྱིར་སྐལ་བ་ཇི་ལྟ་བ་
བཞིན་དུ་འབད་པར་བྱའོ་ཞེས་སེམས་བསྐྱེད་པ་གཞན་གྱི་དོན་དུ་ཡང་དག་པར་རྫོགས་པའི་
བྱང་ཆུབ་འདོད་པའི་མཚན་ཉིད་སྨོན་པ་དང་འཇུག་པའི་ངོ་བོ་ཉིད་རྣམ་པ་གཉིས་སོ། །ཡང་
དག་པར་རྫོགས་པའི་བྱང་ཆུབ་འདོད་པ་ཉིད་ནི་དེ་དོན་དུ་གཉེར་བ་དགེ་བའི་ཆོས་ལ་འདུན་པ་
སེམས་ལས་བྱུང་བ་ཡིན་ལ། སེམས་བསྐྱེད་པ་ནི་སེམས་ཡུལ་ཁྱད་པར་དུ་འཕགས་པ་སྣང་བ་
ཅན་འབྱུང་བ་མ་ཡིན་ནམ། ཇི་ལྟར་ན་དེ་སེམས་བསྐྱེད་པ་ཡིན་པར་འགྱུར་ཞེ་ན། བདེན་མོད་
ཀྱི་འོན་ཀྱང་འདིར་དགེ་བའི་ཆོས་ལ་འདུན་པའི་མཚན་ཉིད་དོན་དུ་གཉེར་བ་ཡོད་ན་བྱང་ཆུབ་
ཀྱི་སེམས་བསྐྱེད་པས་རྒྱུས་འབྲས་བུ་བསྟན་པ་ཡིན་ཏེ། དེ་ལྟར་དོན་དུ་གཉེར་བའི་བྱང་ཆུབ་
སེམས་དཔའི་དགེ་བའི་ཆོས་ཐམས་ཅད་འཕེལ་བར་འགྱུར་རོ་ཞེས་ཤེས་པར་བྱ་བའི་ཕྱིར་ཉེ་
བར་བཏགས་པ་ལ་བརྟེན་པ་ཡིན་པས་ཉེས་པ་མེད་དོ། །རྣམ་པ་གཅིག་ཏུ་ན་སྨོན་ལམ་ནི་དོན་
དུ་གཉེར་བ་སྟེ། ཡང་དག་པར་རྫོགས་པའི་བྱང་ཆུབ་འདོད་པ་ཉིད་ཡིན་ལ། དེ་དང་ལྷན་ཅིག་
སྤྱོད་པའི་སེམས་བསྐྱེད་པ་དེའི་སྒྲར་བསྟན་པ་ནི། དེ་ལྟར་ན་བྱང་ཆུབ་སེམས་དཔའ་རྣམས་ལ་
སྨོན་ལམ་དང་ལྡན་པའི་སེམས་དེ་སྐྱེའོ་ཞེས་བྱ་བར་ཤེས་པར་བྱ་བའི་ཕྱིར་ཡིན་ནོ། །ཡང་གང་
འདོད་པའི་བདག་ཉིད་དང་། གང་གི་དོན་དུ་སེམས་བསྐྱེད་པ་ཡང་དག་པར་རྫོགས་པའི་བྱང་
-1
0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་འགྲེལ་ཆུང་དོན་གསལ་བཞུགས། ༼༥
ཆུབ་དེ་ནི་གང་ཡིན། གཞན་གྱི་དོན་ནི་གང་ཡིན་ཞེ་ན། དེ་དང་དེ་ནི་མདོ་བཞིན་དུ། །བསྡུས་
དང་རྒྱས་པའི་སྒོ་ནས་བརྗོད། །ཅེས་བྱ་བ་གསུངས་ཏེ། རྒྱལ་བའི་ཡུམ་རྣམ་པ་གསུམ་ཅར་
ལས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་དང་། སྦྱིན་པ་ལ་སོགས་པ་ཐམས་ཅད་ལ་སྦྱིན་པར་
བྱ་བ་དང་། སྦྱིན་པ་པོ་དང་ལེན་པ་པོ་ལ་སོགས་པ་མི་དམིགས་པར་བསྒྲུབ་པར་བྱའོ་ཞེས་ཤེས་
པར་བྱེད་པའི་དོན་ཅན་དང་། སེམས་ཅན་ཐམས་ཅད་སྐལ་བ་ཇི་ལྟ་བ་བཞིན་དུ་མྱ་ངན་ལས་
འདས་པ་དང་། སེར་སྣ་ཅན་ལ་སོགས་པ་རྣམས་སྦྱིན་པ་ལ་སོགས་པ་ལ་དགོད་པར་འདོད་
པས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ལ་བསྒྲུབ་པར་བྱའོ། །ཞེས་བྱ་བ་ལ་སོགས་པ་
རབ་ཏུ་སྟོན་པ་ལྷུར་བྱེད་པའི་ངག་གིས་མདོའི་དོན་དང་མི་འགལ་བར་བསྡུས་པ་དང་། རྒྱས་
པའི་སྒོ་ནས་ཡང་དག་པར་རྫོགས་པའི་བྱང་ཆུབ་དང་གཞན་གྱི་དོན་བསྟན་ཏེ། དེ་ལྟར་ན་
སེམས་བསྐྱེད་པ་ནི་གཞན་གྱི་དོན་གྱི་ཕྱིར་ཡང་དག་པར་རྫོགས་པའི་བྱང་ཆུབ་འདོད་པའི་
བདག་ཉིད་ཡིན་པར་ཤེས་པར་བྱའོ། །གཙུག་ལག་གི་གཞུང་སྐབས་ཀྱི་དོན་སྟོན་པ་ལྷུར་ལེན་
པ་ནི་ཐམས་ཅད་ལས་ཀྱང་གསུངས་མོད་ཀྱི་ཚིག་མང་དུ་དོགས་ནས་ཁུངས་ཉིད་དུ་མ་བྲིས་སོ།།
དེ་ལྟར་སེམས་བསྐྱེད་པ་དམིགས་པ་དང་རང་གི་ངོ་བོ་དང་བཅས་པ་བརྗོད་ནས།
ད་ནི་དེའི་རབ་ཏུ་དབྱེ་བ་རྣམ་པ་ཉི་ཤུ་རྩ་གཉིས་བར་སྐབས་ཀྱི་ཚིགས་སུ་བཅད་པ།
དེ་ཡང་ས་གསེར་ཟླ་བ་མེ། །གཏེར་དང་རིན་ཆེན་འབྱུང་གནས་མཚོ། །
རྡོ་རྗེ་རི་སྨན་བཤེས་གཉེན་དང་། །ཡིད་བཞིན་ནོར་བུ་ཉི་མ་ཀླུ། །
རྒྱལ་པོ་མཛོད་དང་ལམ་པོ་ཆེ། །བཞོན་པ་བཀོད་མའི་ཆུ་དང་ནི། །
སྒྲ་སྙན་ཆུ་བོ་སྤྲིན་རྣམས་ཀྱིས། །རྣམ་པ་ཉི་ཤུ་རྩ་གཉིས་སོ། །
ཞེས་བྱ་བ་དག་གིས་བཤད་དེ། འདུན་པ་དང་། བསམ་པ་དང་། ལྷག་པའི་བསམ་པ་
དང་། སྦྱོར་བ་དང་། སྦྱིན་ པ་ དང་། ཚུལ་ ཁྲིམས་དང་། བཟོད་ པ་ དང་། བརྩོན་འགྲུས་དང་།
-，
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
བསམ་གཏན་དང་། ཤེས་རབ་དང་། ཐབས་མཁས་པ་དང་། སྨོན་ལམ་དང་། སྟོབས་དང་།
ཡེ་ཤེས་ཀྱི་ཕ་རོལ་ཏུ་ཕྱིན་པ་དང་། མངོན་པར་ཤེས་པ་དང་། བསོད་ནམས་དང་ཡེ་ཤེས་དང་།
བྱང་ཆུབ་ཀྱི་ཕྱོགས་དང་མཐུན་པའི་ཆོས་དང་། སྙིང་རྗེ་དང་ལྷག་མཐོང་དང་། གཟུངས་དང་།
སྤོབས་པ་དང་། ཆོས་ཀྱི་དགའ་སྟོན་དང་། བགྲོད་པ་གཅིག་པའི་ལམ་དང་། ཆོས་ཀྱི་སྐུ་དང་
ལྡན་པ་ནི། གོ་རིམ་བཞིན་དུ་ས་དང་། གསེར་བཟང་པོ་དང༌། ཟླ་བ་ཚེས་པ་དང་། མེ་དང་།
གཏེར་ཆེན་པོ་དང༌། རིན་པོ་ཆེའི་འབྱུང་ཁུངས་ཀྱི་གནས་དང་། རྒྱ་མཚོ་ཆེན་པོ་དང་། རྡོ་རྗེ་
དང༌། རིའི་རྒྱལ་པོ་དང་། སྨན་དང་། དགེ་བའི་བཤེས་གཉེན་དང་། ཡིད་བཞིན་གྱི་ནོར་བུ་
དང༌། ཉི་མ་དང་། ཆོས་ཀྱི་སྒྲ་དབྱངས་སྙན་པ་དང་། རྒྱལ་པོ་ཆེན་པོ་དང་། བང་མཛོད་དང་། །
ལམ་པོ་ཆེ་དང་། བཞོན་པ་དང་། བཀོད་མའི་ཆུ་དང་། སྒྲ་སྙན་པ་དང་། ཆུ་བོའི་རྒྱུན་དང་།
སྤྲིན་ལྟ་བུ་སྟེ། ཆོས་དཀར་པོ་ཐམས་ཅད་ཀྱི་གཞིའི་དངོས་པོ་དང་། བྱང་ཆུབ་ཀྱི་བར་དུ་མི་
འགྱུར་བ་དང་། དགེ་བའི་ཆོས་མཐའ་དག་རྣམ་པར་འཕེལ་བར་འགྱུར་བ་དང་། ཐམས་ཅད་
མཁྱེན་པ་ཉིད་གསུམ་གྱི་སྒྲིབ་པའི་བུད་ཤིང་སྲེག་པ་དང་། སེམས་ཅན་ཐམས་ཅད་ཚིམ་པར་
བྱེད་པ་དང་། ཡོན་ཏན་རིན་པོ་ཆེའི་རྟེན་གྱི་དངོས་པོ་དང་། མི་འདོད་པ་ཐམས་ཅད་ཐོག་ཏུ་
བབས་པས་མི་འཁྲུགས་པ་དང་། ཡིད་ཆེས་པ་བརྟན་པས་མི་ཕྱེད་པ་དང་། དམིགས་པའི་རྣམ་
པར་གཡེང་བས་མི་བསྐྱོད་པ་དང༌། ཉོན་མོངས་པ་དང་ཤེས་བྱའི་སྒྲིབ་པའི་ནད་རབ་ཏུ་ཞི་བ་
དང༌། གནས་སྐབས་ཐམས་ཅད་དུ་སེམས་ཅན་གྱི་དོན་ཡོངས་སུ་མི་གཏོང་བ་དང་། ཇི་ལྟར་
སྨོན་པའི་འབྲས་བུ་འགྲུབ་པ་དང་། གདུལ་བྱ་ཡོངས་སུ་སྨིན་པར་བྱེད་པ་དང་། གདུལ་བྱ་
འདུན་པར་བྱེད་པའི་ཆོས་སྟོན་པ་དང་། མཐུ་ཐོགས་པ་མེད་པས་གཞན་གྱི་དོན་སྒྲུབ་པ་དང་།
བསོད་ནམས་དང་ཡེ་ཤེས་ཀྱི་ཚོགས་མང་པོའི་མཛོད་ལྟ་བུ་དང་། འཕགས་པ་ཐམས་ཅད་
གཤེགས་ཤིང་རྗེས་སུ་གཤེགས་པ་དང་། འཁོར་བ་དང་མྱ་ངན་ལས་འདས་པ་གང་དུ་ཡང་མི་
- 1 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
ལྟུང་བས་བདེ་བླག་ཏུ་འགྲོ་བ་དང་། ཐོས་པ་དང་མ་ཐོས་པའི་ཆོས་འཛིན་པས་མི་ཟད་པ་དང་།
ཐར་པ་འདོད་པའི་གདུལ་བྱ་ལ་སྙན་པར་སྒྲོགས་པ་དང་། གཞན་གྱི་དོན་བྱ་བ་ཐ་མི་དད་པ་
དང༌། དགའ་ལྡན་གྱི་གནས་ན་བཞུགས་པ་ལ་སོགས་པ་ཀུན་ཏུ་སྟོན་པར་རུང་བ་ཉིད་ཀྱིས་
གྲངས་བཞིན་ནོ། །དེ་ལྟར་ན། དེ་ཡང་ས་གསེར་ཟླ་བ་མེ། །ཞེས་བྱ་བ་ལ་སོགས་པས་སེམས་
བསྐྱེད་པ་ཉི་ཤུ་རྩ་གཉིས་བཤད་པ་ཡིན་ནོ། །དེ་ལ་དང་པོ་གསུམ་ནི་ཆུང་ངུ་དང་འབྲིང་དང་
ཆེན་པོ་ཉིད་ཀྱིས་ལས་དང་པོ་པའི་སས་བསྡུས་སོ། །དེའི་འོག་ཏུ་གཅིག་ནི་ས་དང་པོ་ལ་འཇུག་
པའི་ལམ་གྱིས་བསྡུས་སོ། །དེའི་འོག་ཏུ་བཅུ་ནི་རབ་ཏུ་དགའ་བ་ལ་སོགས་པ་ས་བཅུས་བསྡུས་
ཏེ༑ མཐོང་བ་དང་སྒོམ་པའི་ལམ་གྱི་སྤྱོད་ཡུལ་ཅན་ཡིན་ནོ། །དེའི་འོག་ཏུ་ལྔ་ནི་ཁྱད་པར་གྱི་
ལམ་གྱིས་བསྡུས་སོ། །དེའི་འོག་ཏུ་སེམས་བསྐྱེད་པ་གསུམ་ནི་སྦྱོར་བ་དང་དངོས་དང་མཇུག་
གི་སྒོ་ནས་སངས་རྒྱས་ཀྱི་སས་བསྡུས་ཏེ། དེ་ལྟར་ན་སེམས་བསྐྱེད་པའི་རབ་ཏུ་དབྱེ་བ་ནི་ལས་
དང་པོ་པའི་ས་ནས་བཟུང་སྟེ་སངས་རྒྱས་ཀྱི་སའི་བར་གྱིས་བསྡུས་པ་ཡིན་ནོ། ། །
དབྱེ་བ་ཞར་ལ་བརྗོད་ནས་དེ་ལྟར་བྱང་ཆུབ་ཀྱི་སེམས་དང་པོ་ལ་སོགས་པ་བསྐྱེད་
པའི་བྱང་ཆུབ་སེམས་དཔའ་དུས་ཇི་ལྟ་བ་བཞིན་དུ་དོན་དུ་གཉེར་བར་བྱེད་པའི་བྱང་ཆུབ་ཀྱི་
སེམས་བསྐྱེད་པ་དང་། དེས་འཕངས་པའི་ཆོས་འགྲུབ་པར་བྱ་བའི་ཕྱིར་ཡོན་ཏན་ཐོབ་པ་
ཡོངས་སུ་བསྲུང་བའི་དོན་གྱིས་མངོན་པར་འཕེལ་བར་བྱ་བའི་ཕྱིར་འདོམས་པ་ནི་གདམས་
ངག་སྟེ། །
སྒྲུབ་དང་བདེན་པ་རྣམས་དང་ནི། །སངས་རྒྱས་ལ་སོགས་དཀོན་མཆོག་གསུམ། །
མ་ཞེན་ལོངས་སུ་མི་ངལ་དང་། །ལམ་ནི་ཡོངས་སུ་འཛིན་པ་དང་། །
སྤྱན་ལྔ་དང་ནི་མངོན་ཤེས་ཀྱི། །ཡོན་ཏན་དྲུག་དང་མཐོང་ལམ་དང་། །
སྒོམ་ཞེས་བྱ་ལ་གདམས་ངག་ནི། །བཅུ་ཡི་བདག་ཉིད་ཤེས་པར་བྱ། །
1
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་གསུངས་པ་ཡིན་ནོ། །བྱང་ཆུབ་ཀྱི་སེམས་ཀྱི་རབ་ཏུ་དབྱེ་བ་ཇི་སྐད་བཤད་པ་
བསྒྲུབ་པ་ལ། ཀུན་རྫོབ་དང་དོན་དམ་པའི་བདེན་པ་ལས་མི་འདའ་བས་ཉན་ཐོས་ལ་སོགས་
པ་དང་ཐུན་མོང་མ་ཡིན་པ་མི་དམིགས་པའི་ཚུལ་གྱིས་འཇུག་པར་བྱའོ་ཞེས་སློབ་པ་བསྒྲུབ་པ་
ལ་འདོམས་པ་དང་། སྡུག་བསྔལ་ལ་གཟུགས་ལ་སོགས་པ་འབྲས་བུར་གྱུར་པའི་སྟོང་པ་ཉིད་
དང༌། ཤེས་རབ་ཀྱི་ཕ་རོལ་ཏུ་ཕྱིན་པ་དག་དེ་བཞིན་ཉིད་ཀྱི་ངོ་བོར་རང་བཞིན་གཅིག་གོ་ཞེས་
བྱ་བ་དང་། ཀུན་འབྱུང་བ་ལ་སྟོང་པ་ཉིད་དང་གཟུགས་ལ་སོགས་པ་རྒྱུར་གྱུར་པ་དག་ཐ་མི་
དད་པ་ཉིད་ཀྱིས་གཟུགས་ལ་སོགས་པ་ནི་ཀུན་འབྱུང་བ་དང་འགོག་པ་དང་ཀུན་ནས་ཉོན་
མོངས་པ་དང་རྣམ་པར་བྱང་བའི་ཆོས་ཅན་མ་ཡིན་ནོ་ཞེས་བྱ་བ་དང་། འགོག་པ་ལ་སྟོང་པ་
ཉིད་ སྐྱེ་བ་དང༌། འགག་ པ་ དང་། ཀུན་ནས་ཉོན་མོངས་པ་དང་། རྣམ་ པར་ བྱང་བ་དང་།
ཉམས་པ་དང་འཕེལ་བ་ལ་སོགས་པ་དང་བྲལ་བ་ལ་ནི་གཟུགས་མེད་པ་ནས་མ་རིག་པ་སྐྱེ་བ་
ཡང་མེད། མ་རིག་པ་འགག་པ་ཡང་མེད། སངས་རྒྱས་ཀྱང་མེད། བྱང་ཆུབ་ཀྱི་བར་དུ་ཡང་
མེད་དོ་ཞེས་བྱ་བ་དང་། ལམ་ལ་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དང་། བདག་ཉིད་
དམ་ནང་སྟོང་པ་ཉིད་ལ་སོགས་པ་ནི་ཕྱི་སྟོང་པ་ཉིད་ལ་སོགས་སྔོན་གྱི་མཐའ་དང་ཕྱི་མའི་
མཐའ་དག་ཕན་ཚུན་ལྡན་པ་དང་མི་ལྡན་པ་མ་ཡིན་པ་ཉིད་དུ་བསྒྲུབ་བོ་ཞེས་སྟོན་པ་བདེན་པ་
ལ་འདོམས་པ་དང་། སངས་རྒྱས་ལ་སོགས་སངས་རྒྱས་དང་བྱང་ཆུབ་དག་མཚན་ཉིད་ཀྱིས་
སངས་རྒྱས་སུ་བྱེད་པའི་ཆོས་ཀྱི་མཚན་ཉིད་རྣམ་པ་ཐམས་ཅད་མཁྱེན་པ་ཉིད་མི་དམིགས་པ་
ལ་གཟུགས་ལ་སོགས་པ་མི་སྦྱོར་བས་དམིགས་པར་བྱ་བ་དང་དམིགས་པར་བྱེད་པ་ཉིད་དུ་
ཤེས་པ་ཞེས་བྱ་བ་དང་། ཆོས་ལ་ཐམས་ཅད་མཁྱེན་པ་ཉིད་གསུམ་གྱིས་བསྡུས་པའི་གཞི་དང་།
གཉེན་པོ་དང་། རྣམ་པ་མཐའ་དག་བསྡུས་པ་དག་གིས་བསྡུས་པའི་ཆོས་ཐམས་ཅད་ངོ་བོ་ཉིད་
མེད་དོ་ཞེས་བྱ་བ་དང་། དགེ་འདུན་ལ་སངས་རྒྱས་དཀོན་མཆོག་གི་ཁོངས་སུ་གཏོགས་པ་ཉིད་
- 1 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
ཀྱི་དགྲ་བཅོམ་པ་མ་གཏོགས་པ་འབྲས་བུ་ལ་གནས་པ་དང་ཞུགས་པའི་བྱེ་བྲག་གིས་སྐྱེས་བུ་
ཆེན་པོ་བདུན་པོ་རང་སངས་རྒྱས་དང་ལྷན་ཅིག་བརྒྱད་པོ་དབང་པོ་རྟུལ་པོ་ལ་སོགས་པའི་བྱེ་
བྲག་གིས་གྲངས་ཉི་ཤུར་ཆད་པ་བྱང་ཆུབ་སེམས་དཔའ་འཕགས་པ་སློབ་པ་ཕྱིར་མི་ལྡོག་པ་
རྣམས་ལ་སྐྱེ་བ་མེད་པ་ཉིད་དུ་འཇུག་པར་བྱའོ་ཞེས་ལུང་འབོགས་པ་དཀོན་མཆོག་གསུམ་ལ་
འདོམས་པ་དང་། བརྩོན་འགྲུས་བརྩམས་པ་ཉིད་ཀྱིས་ཇི་སྐད་བཤད་པའི་དོན་ལ་ནན་ཏན་
བྱེད་པ་ལ། ལུས་ལ་སོགས་པའི་བསོད་ནམས་ཉིད་ཀྱིས་ལ་ལ་མངོན་པར་ཞེན་པར་འགྱུར་
བས་མ་ཞེན་པ་ལ་ལུས་ལ་སོགས་པ་ངོ་བོ་ཉིད་མེད་པར་བསྟན་པའི་འདོམས་པ་དང་། དུས་
ཡུན་རིང་པོ་ཞིག་ཏུ་གོམས་པར་བྱས་ཀྱང་འདོད་པའི་དོན་མ་གྲུབ་ན་དངང་བའི་རང་བཞིན་
ཅན་ཡོངས་སུ་སྐྱོ་བར་འགྱུར་བས་ཡོངས་སུ་ངལ་བ་མེད་པ་ལ་གཟུགས་ལ་སོགས་པ་ནས་ཡང་
དག་པར་རྫོགས་པའི་བྱང་ཆུབ་ཀྱི་བར་ལ་རློམ་པ་མེད་པ་ཉིད་དུ་བསྟན་པའི་གདམས་ངག་
དང་། ཕྱོགས་བཅུ་ན་བཞུགས་པའི་སངས་རྒྱས་ལ་སོགས་པ་ལས་དོན་རེ་རེའི་ཕྱིར་ལམ་གྱི་
ལུང་ནོད་པར་བྱ་ན་སེམས་ཞུམ་པར་འགྱུར་བས་ལམ་ཡོངས་སུ་བཟུང་བ་ལ་ཆོས་རྣམས་རང་
བཞིན་གྱིས་མ་སྐྱེས་པ་ཉིད་དུ་བསླབ་པའི་གདམས་ངག་དང་། ཤའི་དང་། རྣམ་པར་སྨིན་པ་
ལས་བྱུང་བའི་ལྷའི་དང་། ཤེས་རབ་དང་ཆོས་དང་སངས་རྒྱས་ཀྱི་སྤྱན་གྲངས་ཇི་ལྟ་བ་བཞིན་
དུ་དངོས་པོ་སོ་སོར་ངེས་པ་དང་། སེམས་ཅན་ཐམས་ཅད་ཀྱི་འཆི་འཕོ་བ་དང་། སྐྱེ་བ་དང་། །
ཆོས་ཐམས་ཅད་ལ་རྣམ་པར་མི་རྟོག་པ་དང་། འཕགས་པའི་གང་ཟག་ཐམས་ཅད་རྟོགས་པ་
དང༌། ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་བྱང་ཆུབ་པའི་ཡུལ་ཅན་
རྣམས་དེ་བཞིན་ཉིད་དུ་གཅིག་པ་ཉིད་དུ་བསྒྲུབ་བོ་ཞེས་སློབ་པ་སྤྱན་ལྔ་ལ་འདོམས་པ་དང་།
རྫུ་འཕྲུལ་དང་། ལྷའི་རྣ་བ་དང་། གཞན་གྱི་སེམས་ཤེས་པ་དང་། སྔོན་གྱི་གནས་རྗེས་སུ་དྲན་
པ་དང་། མངོན་པར་འདུ་བྱེད་པ་ལས་བྱུང་བ་ལྷའི་མིག་དང་
། ཟག་པ་ཟད་པ་ཤེས་པའི་མངོན་
- ]
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་ཤེས་པ་ས་གཡོ་བ་ལ་སོགས་པ་དང་། འཇིག་རྟེན་གྱི་ཁམས་ཐམས་ཅད་ན་གནས་པའི་སྒྲ་
ཆུང་ངུ་དང་ཅིག་ཤོས་ཐོས་པ་དང་
། གཞན་གྱི་སེམས་འདོད་ཆགས་དང་བཅས་པ་ལ་སོགས་པ་
ཡོངས་སུ་ཤེས་པ་དང༌། རང་ དང་ གཞན་ གྱི་ཚེ་ རབས་ སྔ་མ་དུ་མ་ རྗེས་སུ་དྲན་པ་དང་།
གཟུགས་ཐམས་ཅད་མཐོང་བ་དང་། ཉོན་མོངས་པ་དང་ཤེས་བྱའི་སྒྲིབ་པ་སྤོང་བར་བྱེད་པ་
རྣམས་གཟོད་མ་ནས་ཞི་བ་ཉིད་དུ་རྟོགས་པར་བྱའོ་ཞེས་སྟོན་པ་མངོན་པར་ཤེས་པ་དྲུག་ལ་
འདོམས་པ་དང་། མཐོང་བའི་ལམ་བདེན་པ་བཞིས་བསྡུས་པ་སྐད་ཅིག་མ་བཅུ་དྲུག་གི་ངོ་བོ་
ཉིད་ཆོས་དང་རྗེས་སུ་ཤེས་པའི་བཟོད་པ་དང་། ཤེས་པའི་བདག་ཉིད་ལ་རྣལ་འབྱོར་པ་ཆོས་
ཐམས་ཅད་ངོ་བོ་ཉིད་མེད་པར་རྟོགས་པས་སྒྱུ་མ་མཁན་བཞིན་དུ་ཐམས་ཅད་ལ་མངོན་པར་
ཞེན་པ་མེད་པའི་ལུས་ཅན་དེས་སྤང་བར་བྱ་བའི་དངོས་པོའི་གཉེན་པོ་ཉིད་དུ་རྣམ་པར་སྒོམ་
པར་བྱེད་དོ་ཞེས་སྟོན་པ་མཐོང་བའི་ལམ་ལ་འདོམས་པ་དང་། འདུས་བྱས་དང་འདུས་མ་བྱས་
དག་ངོ་བོ་གཅིག་པ་ཉིད་ཀྱིས་ཕན་ཚུན་ཐ་དད་པར་གདགས་པར་མི་ནུས་པ་བཞིན་དུ། ཇི་སྐད་
བཤད་པའི་མཐོང་བའི་ལམ་གྱིས་མངོན་སུམ་དུ་བྱས་པའི་དངོས་པོ་ལས་ཐ་མི་དད་པ་ལ་
དམིགས་པའི་ཕྱིར་མཐོང་བ་དང་བསྒོམ་པ་དག་ཐ་དད་དུ་གྱུར་པ་མེད་པས་བསྒོམ་པའི་ལམ་
མཚན་ཉིད་པ་རྣམ་པར་བཞག་པ་ནི་མེད་ཀྱི། འོན་ཀྱང་དེ་ནི་རྟེན་ཅིང་འབྲེལ་བར་འབྱུང་བའི་
ཆོས་ཉིད་ཀྱིས་དེས་སྤང་བར་བྱ་བའི་དངོས་པོའི་གཉེན་པོ་ཉིད་དུ་རྣམ་པར་སྒོམ་པར་བྱེད་དོ་
ཞེས་བསྒོམ་པའི་ལམ་ལ་འདོམས་པ་སྟེ། དེ་ལྟར་ན་བྱང་ཆུབ་ཀྱི་སེམས་དང་། དེས་འཕངས་
པའི་ཆོས་ཀྱི་ངོ་བོ་ཉིད་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྒྲུབ་པའི་རྣམ་པ་གང་ཡིན་པ་མི་
དམིགས་པ་དང༌། དེའི་དམིགས་པ་གང་ཡིན་པ་འཕགས་པའི་བདེན་པ་བཞི་དང་། རྟེན་གང་
ཡིན་པ་སྐྱབས་གསུམ་དང་ཁྱད་པར་དུ་འགྲོ་བའི་རྒྱུ་གང་ཡིན་པ་མ་ཆགས་པ་དང་། མི་ལྡོག་
པར་འགྲོ་བའི་རྒྱུ་གང་ཡིན་པ་ཡོངས་སུ་མི་ངལ་བ་དང་། ཐེག་པ་གཞན་གྱིས་མི་འགྲོ་བའི་རྒྱུ་
- 1 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། དོ༥
གང་ཡིན་པ་ལམ་ཡོངས་སུ་འཛིན་པ་དང་། གཞན་གྱི་དྲིང་མི་འཇོག་པར་འགྲོ་བ་ཉིད་ཀྱི་རྒྱུ་
གང་ཡིན་པ་སྤྱན་ལྔ་དང༌། རྣམ་པ་ཐམས་ཅད་མཁྱེན་པ་ཉིད་ཡོངས་སུ་རྫོགས་པའི་རྒྱུ་གང་
ཡིན་པ་མངོན་པར་ཤེས་པ་དྲུག་དང་། མཐར་ཐུག་པའི་རྒྱུ་གང་ཡིན་པ་མཐོང་བ་དང་སྒོམ་པའི་
ལམ་དག་སྟེ། དེ་དག་ཐམས་ཅད་གདམས་ངག་གི་སྐབས་སུ་བསྟན་ཏེ། འདི་ཙམ་ཁོ་ནས་དོན་
ཐམས་ཅད་ཕུན་སུམ་ཚོགས་པར་འགྱུར་བས་གདམས་ངག་ནི་རྣམ་པ་བཅུའོ། །དགེ་འདུན་
དཀོན་མཆོག་གི་སྐབས་སུ་བདེ་བླག་ཏུ་རྟོགས་པར་བྱ་བའི་ཕྱིར་བར་སྐབས་ཀྱི་ཚིགས་སུ་
བཅད་པ་གཉིས་པོ།
དབང་པོ་རྟུལ་དང་རྣོན་པོ་དག །
དད་དང་མཐོང་ཐོབ་རིགས་ནས་རིགས། །
བར་ཆད་གཅིག་བར་སྐྱེས་ནས་དང་། །
བྱེད་དང་བྱེད་མིན་འོག་མིན་འགྲོ། །
འཕར་གསུམ་སྲིད་རྩེའི་མཐར་ཐུག་འགྲོ། །
གཟུགས་ཀྱི་ཆགས་བཅོམ་མཐོང་བ་ཡི། །
ཆོས་ལ་ཞི་ལུས་མངོན་སུམ་བྱེད། །
བསེ་རུ་དང་ནི་ཉི་ཤུའོ། །
ཞེས་བྱ་བ་གསུངས་སོ། །འཆད་པར་འགྱུར་བའི་ལམ་ཤེས་པ་ཉིད་ཀྱིས་བསྡུས་པ་
མཐོང་བའི་ལམ་སྐད་ཅིག་བཅུ་དྲུག་ལ་བརྟེན་ནས་དད་པ་དང་ཆོས་ཀྱི་རྗེས་སུ་འབྲང་བའི་བྱེ་
བྲག་གིས་འབྲས་བུ་དང་པོ་ལ་ཞུགས་པ་རྣམ་པ་གཉིས་སོ། །དེའི་འོག་ཏུ་རྒྱུན་དུ་ཞུགས་པ་ཡིན་
ནོ༑ ༑དེའི་འོག་ཏུ་དེ་ཉིད་ལྷ་དང་མིའི་རིགས་ནས་རིགས་སུ་སྐྱེ་བ་ཉིད་ཀྱིས་གཞན་རྣམ་པ་
གཉིས་ཡིན་ནོ། །དེའི་འོག་ཏུ་དབང་པོ་རྟུལ་པོ་དང་རྣོན་པོ་དད་པ་དང་མཐོང་བས་ཐོབ་པ་དག་
- 1 ༢ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲས་བུ་གཉིས་པ་ལ་ཞུགས་པ་གཅིག་ཁོ་ན་ཡིན་ནོ། །དེའི་འོག་ཏུ་ལན་ཅིག་ཕྱིར་འོང་བ་ཡིན་
ནོ༑ ༑དེའི་འོག་ཏུ་དེ་ཉིད་གཞན་བར་ཆད་གཅིག་པ་ཡིན་ནོ། །དེའི་འོག་ཏུ་སྔ་མ་བཞིན་དུ་དད་
པ་དང་མཐོང་བས་ཐོབ་པ་འབྲས་བུ་གསུམ་པ་ལ་ཞུགས་པ་ཡིན་ནོ། །དེའི་འོག་ཏུ་ཕྱིར་མི་འོང་
བ་སྟེ། བར་མ་དོ་དང་། སྐྱེས་ནས་དང་། མངོན་པར་འདུ་བྱེད་པ་དང་བཅས་པ་དང་། མངོན་
པར་འདུ་བྱེད་པ་མེད་པར་ཡོངས་སུ་མྱ་ངན་ལས་འདའ་བ་ཞེས་བྱ་བ་རྣམ་པ་བཞིའོ། །དེའི་
འོག་ཏུ་དེ་ཉིད་འོག་མིན་གྱི་མཐར་ཐུག་པར་འགྲོ་བ་སྟེ། འཕར་བ་དང་ཕྱེད་དུ་འཕར་བ་དང་།
གནས་ཐམས་ཅད་དུ་འཕོ་བ་ཉིད་ཀྱིས་གོང་དུ་འཕོ་བ་གཞན་རྣམ་པ་གསུམ་མོ། །དེའི་འོག་ཏུ་
དེ་ཉིད་སྲིད་པའི་རྩེ་མོའི་མཐར་ཐུག་པར་འགྲོ་བ་ནི་གཟུགས་ཀྱི་འདོད་ཆགས་དང་བྲལ་བ་སྟེ།
མཐོང་བའི་ཆོས་ལ་ཞི་བ་དང་ལུས་ཀྱིས་མངོན་སུམ་དུ་བྱེད་པ་གཞན་རྣམ་པ་གཉིས་སོ། །དེའི་
འོག་ཏུ་དགྲ་བཅོམ་པ་ཉིད་ཀྱི་འབྲས་བུ་ལ་ཞུགས་པ་ཡིན་ནོ། །དེའི་འོག་ཏུ་རང་སངས་རྒྱས་ཏེ་
ཉི་ཤུའོ། ། །
ལས་དང་པོ་པ་དེ་ལྟར་གདམས་ངག་ཐོབ་པ་ལ་ངེས་པར་འབྱེད་པའི་ཡན་ལག་འབྱུང་
བས་ངེས་པར་འབྱེད་པའི་ཡན་ལག །
དམིགས་པ་དང་ནི་རྣམ་པ་དང་། །རྒྱུ་དང་ཡོངས་སུ་འཛིན་པ་དང་། །བྱང་ཆུབ་སེམས་
དཔའ་སྐྱོབ་པ་ཡི། །དྲོད་སོགས་བདག་ཉིད་ཇི་བཞིན་དུ། །རྣམ་རྟོག་བཞི་པོ་ལྡན་བརྟེན་པ།།
ཆུང་དང་འབྲིང་དང་ཆེན་པོ་རྣམས། །ཉན་ཐོས་བསེ་རུ་ལྟ་བུ་དང་། །བཅས་པ་དག་ལས་ཁྱད་
པར་འཕགས། ། །
ཞེས་བྱ་བ་གསུངས་ཏེ། བྱང་ཆུབ་སེམས་དཔའ་རྣམས་ཀྱི་ཐོས་པ་ལ་སོགས་པ་རབ་ཀྱི་
མཐར་ཕྱིན་པ་ཐོབ་པ་ཐར་པའི་ཆ་དང་མཐུན་པ་དད་པ་ལ་སོགས་པའི་མཚན་ཉིད་ཀྱི་དགེ་བའི་
རྩ་བའི་འོག་ཏུ་བདེན་པ་བཞི་རྟོགས་པ་དང་རྗེས་སུ་མཐུན་པ་ངེས་པར་འབྱེད་པའི་ཆ་དང་
བ །
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། [༥
མཐུན་པ་བཞི་པོ་འཇིག་རྟེན་པའི་བསྒོམས་པ་ལས་བྱུང་བ་དྲོ་བར་གྱུར་པ་ཞེས་བྱ་བའི་དགེ་
བའི་རྩ་བ་དང་། དེའི་འོག་ཏུ་རྩེ་མོར་གྱུར་པ་དང་། དེའི་འོག་ཏུ་བཟོད་པར་གྱུར་པ་དང་། དེའི་
འོག་ཏུ་ཆོས་ཀྱི་མཆོག་ཅེས་བྱ་བ་ཆུང་ངུ་ལ་སོགས་པའི་རིམ་གྱིས་སྐྱེ་བས་སམ། བྱང་ཆུབ་
སེམས་དཔའ་དང་འབྲེལ་བའི་དབང་པོ་རྟུལ་པོ་ལ་སོགས་པ་གང་ཟག་གི་བྱེ་བྲག་གིས་ཆུང་ངུ་
དང་འབྲིང་དང་ཆེན་པོ་འཆད་པར་འགྱུར་བ་དམིགས་པའི་ཁྱད་པར་གྱི་ངོ་བོ་ཉིད་བདེན་པ་
བཞིའི་དངོས་པོ་ལ་དམིགས་པ་དང༌། ཆོས་སུ་ལྟ་བའི་གཉེན་པོ་ཉིད་ཀྱིས་མངོན་པར་ཞེན་པ་
མེད་པ་ལ་སོགས་པའི་རྣམ་པར་ཞུགས་པ་དང་། ཐེག་པ་གསུམ་ཅར་རྟོགས་པའི་རྒྱུའི་ངོ་བོ་
དང་། དགེ་བའི་བཤེས་གཉེན་ཐབས་ལ་མཁས་པའི་མཚན་ཉིད་ཀྱིས་ཡོངས་སུ་འཛིན་པ་དང་
ལྡན་པ་དང་། མཐོང་བ་དང་བསྒོམ་པས་སྤང་བར་བྱ་བའི་གཟུང་བ་དང་འཛིན་པའི་རྣམ་པར་
རྟོག་པ་རྣམ་པ་བཞི་པོ་འཆད་པར་འགྱུར་བའི་ཚུལ་དང་འབྲེལ་བར་འབྱུང་བ་ནི་ཉན་ཐོས་ལ་
སོགས་པའི་དྲི་བ་ལ་སོགས་པ་ལས་ཁྱད་པར་དུ་འཕགས་པ་ཡིན་ནོ། །དེ་དག་གི་དྲོ་བར་གྱུར་
པ་ལ་སོགས་པའི་དགེ་བའི་རྩ་བ་ནི། ལུགས་ལས་གཟུགས་སུ་རུང་བ་ལ་སོགས་པའི་མཚན་
ཉིད་ཀྱི་དངོས་པོའི་བདག་ཉིད་ཀྱི་བདེན་པ་བཞི་ལ་དམིགས་པ་དང་། བདག་ཏུ་ལྟ་བའི་གཉེན་
པོ་ཉིད་ཀྱིས་མི་རྟག་པ་ལ་སོགས་པའི་རྣམ་པར་ཞུགས་པ་དང་། རང་གི་ཐེག་པ་རྟོགས་པ་ཁོ་
ནའི་ཆེད་དུ་དང་། ཡོངས་སུ་འཛིན་པ་དང་བྲལ་བ་དང་། རྣམ་པར་རྟོག་པ་རྣམ་པ་བཞི་དང་མི་
ལྡན་པར་འབྱུང་ངོ་ཞེས་འབྱུང་བའི་ཕྱིར་རོ། །བྱང་ཆུབ་སེམས་དཔའ་རྣམས་ཀྱི་ངེས་པར་
འབྱེད་པའི་ཆ་དང་མཐུན་པ་རྣམས་ནི། ཐབས་མཁས་པའི་སྟོབས་ཀྱིས་ཁ་ཅིག་ཏུ་ནི་རྒྱུའི་སྒོ་
ནས། ཁ་ཅིག་ཏུ་ནི་འབྲས་བུའི་སྒོ་ནས། ཁ་ཅིག་ཏུ་ནི་ངོ་བོ་ཉིད་ཀྱི་སྒོ་ནས། ཁ་ཅིག་ཏུ་ནི་ཆོས་
ཉིད་ཀྱི་རྣམ་པའི་སྒོ་ནས། ཇི་ལྟར་སྲིད་པ་བཞིན་བདེན་པ་བཞིའི་དངོས་པོ་ལ་དམིགས་པ་ཡིན་
ལ༑ སྔ་མ་བཞིན་དུ་རྣམ་པ་གཞན་གྱིས་ཀྱང་བདེན་པ་བཞི་ལ་ཀུན་ཏུ་དམིགས་སོ་ཞེས་བྱ་བར་
- 1 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་པར་བྱའོ། །མདོར་བསྡུས་ཏེ་རྣམ་པར་བཀྲོལ་བ་ཙམ་དུ་བརྗོད་པར་འདོད་པས་མ་སྤྲོས་
སོ༑ །གང་གི་ཕྱིར་འདི་ནི་རྣམ་པར་བཞག་པ་གཞན་ཁོ་ན་ཡིན་ཏེ། དེའི་ཕྱིར་ཐེག་པ་གཞན་ལ་
བརྟེན་ནས་ནི་གང་དུ་ཡང་སུན་འབྱིན་པ་བརྗོད་པར་མི་བྱའོ། །དམིགས་པ་དང་རྣམ་པའི་ཁྱད་
པར་ཇི་ལྟ་བུ་ཡིན་ཞེ་ན། དེའི་ཕྱིར་དམིགས་པ་དང་རྣམ་པ་དག་བར་སྐབས་ཀྱི་ཚིགས་སུ་
བཅད་པ་བདུན་གྱིས་བཤད་དེ།
དམིགས་པ་མི་རྟག་ལ་སོགས་པ། །
བདེན་པའི་རྟེན་ཅན་དེ་ཡི་ནི། །
རྣམ་པ་མངོན་ཞེན་ལ་སོགས་འགོག །
ཐེག་པ་གསུམ་ཅར་འཐོབ་པའི་རྒྱུ། །
གཟུགས་སོགས་འདུ་འགོད་གནས་བྲལ་དང་། །
གནས་དང་བཏགས་དང་བརྗོད་དུ་མེད། །
ཅེས་བྱའོ། །དེ་ལ་ཆུང་ངུའི་དམིགས་པ་ནི་སྡུག་བསྔལ་ལ་སོགས་པའི་བདེན་པ་བཞི་པོ་
ལ་བརྟེན་པ་མི་རྟག་པ་ལ་སོགས་པའི་རྣམ་པ་བཅུ་དྲུག་ཡིན་ནོ། །དེའི་རྣམ་པ་ནི་སྡུག་བསྔལ་
ལ་སོགས་པའི་བདེན་པ་ལ་མངོན་པར་ཞེན་པ་དང་དམིགས་པ་ལ་སོགས་པ་འགོག་པ་ཡིན་
ནོ༔ ་དྲོ་བ་ལ་སོགས་པ་ཐམས་ཅད་ཀྱང་ཐེག་པ་གསུམ་ཅར་རྟོགས་པ་འཐོབ་པའི་རྒྱུའི་ངོ་བོ་
ཡིན་པར་ཁོང་དུ་ཆུད་པར་བྱའོ། །འབྲིང་གི་དམིགས་པ་ནི་མོས་པ་དང་དེ་ཁོ་ན་ཉིད་ཡིད་ལ་
བྱེད་པ་དག་གིས་གྲངས་བཞིན་དུ་གཟུགས་ལ་སོགས་པ་བསྒྲུབ་པ་དང་། དགག་པ་དག་མི་
དམིགས་ཤིང་མ་མཐོང་བ་ཞེས་བྱ་བ་ཡིན་ནོ། །རྣམ་པ་ནི་མིང་ཐམས་ཅད་མེད་པ་ཉིད་ཀྱིས་
རྒྱུན་མི་འདྲ་བ་དང་རྒྱུན་འདྲ་བར་འཇུག་པའི་མཚན་ཉིད་དག་མེད་པ་ཞེས་བྱ་བ་ཡིན་ནོ། །ཆེན་
པོའི་དམིགས་པ་ནི་གཟུགས་ནས་ སངས་ རྒྱས་ཞེས་བྱ་བའི་བར་ཆོས་ ཐམས་ཅད་བརྡར་
- ? {] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༥
བཏགས་པའི་ཆོས་ཐ་སྙད་པ་ཡིན་ནོ་ཞེས་བྱ་བ་ཡིན་ནོ། །རྣམ་པ་ནི་དགེ་བ་ལ་སོགས་པ་ཉིད་
ཀྱི་ཆོས་གང་དུ་ཡང་བརྗོད་དུ་མེད་པ་ཞེས་བྱ་བ་ཡིན་ཏེ། དེ་ལྟར་ན་རྣམ་པར་མི་རྟོག་པའི་ཡེ་
ཤེས་ཀྱི་མེའི་སྔ་ལྟས་ཡིན་པའི་ཕྱིར་དྲོ་བར་གྱུར་པ་དམིགས་པ་དང་རྣམ་པ་དང་ལྡན་པ་རྣམ་པ་
གསུམ་མོ། །
གཟུགས་སོགས་མི་གནས་དེ་དག་ནི། །
དེ་ཡི་ངོ་བོར་རང་བཞིན་མེད། །
དེ་དག་གཅིག་གི་རང་བཞིན་གཅིག །
དེ་མི་རྟག་སོགས་པར་མི་གནས། །
དེ་རྣམས་དེ་ཡི་ངོ་བོས་སྟོང་། །
དེ་དག་གཅིག་གི་རང་བཞིན་གཅིག །
ཆོས་རྣམས་མི་འཛིན་གང་ཡིན་དང་། །
དེ་དག་མཚན་མར་མི་མཐོང་ཕྱིར། །
ཤེས་རབ་ཀྱིས་ནི་ཡོངས་རྟོག་པ། །
ཐམས་ཅད་དམིགས་སུ་མེད་པར་རོ། །
ཞེས་བྱ་བ་ལ། ཆུང་ངུའི་དམིགས་པ་ནི་གཟུགས་ལ་སོགས་པ་ནི་གཟུགས་ལ་སོགས་
པ་རང་གི་ངོ་བོ་དང་བྲལ་བའི་ངོ་བོ་ཉིད་ཡིན་པས། རང་གི་ངོ་བོ་སྟོང་པ་ཉིད་ཀྱི་གཟུགས་ལ་
སོགས་པ་ལ་མི་གནས་པ་ཞེས་བྱ་བ་ཡིན་ནོ། །རྣམ་པ་ནི་དོན་དམ་པར་གཟུགས་ལ་སོགས་
པའི་ཆོས་ཐམས་ཅད་དང་། སྟོང་པ་ཉིད་དག་ཕན་ཚུན་ངོ་བོ་གཅིག་ཡིན་པས་སྟོང་པ་ཉིད་ལ་མི་
རྟག་པ་ལ་སོགས་པ་མེད་པ་ཉིད་ཀྱིས་གཟུགས་ལ་སོགས་པ་དེ་དག་ལ་རྟག་པ་དང་མི་རྟག་པ་
ལ་སོགས་པ་ཉིད་དུ་མི་གནས་པ་ཞེས་བྱ་བ་ཡིན་ནོ། །འབྲིང་གི་དམིགས་པ་ནི་ཆོས་ཀྱི་
- 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབྱིངས་ཀྱི་ངོ་བོ་ཉིད་ཀྱིས་མི་རྟག་པ་ལ་སོགས་པ་དང་སྟོང་པ་ཉིད་རྣམས་ནི་རང་གི་ངོ་བོ་ཉིད་
མེད་པ་ཡིན་པས། མི་རྟག་པ་ཉིད་ལ་སོགས་པ་དང༌། སྟོང་པ་ཉིད་དག་ཕན་ཚུན་བདག་ཉིད་
གཅིག་པ་ཞེས་བྱ་བ་ཡིན་ནོ། །རྣམ་པ་ནི་ངོ་བོ་ཉིད་བཀག་པས་གཟུགས་ལ་སོགས་པ་ལ་རང་
གིར་མི་བྱེད་པ་ཞེས་བྱ་བ་གང་ཡིན་པ་དེ་ཡིན་ནོ། །ཆེན་པོའི་དམིགས་པ་ནི་ངོ་བོ་ཉིད་མེད་པ་
ཉིད་ཀྱིས་གཟུགས་ལ་སོགས་པ་དེ་དག་ལ་སྔོན་པོ་ལ་སོགས་པའི་མཚན་མར་མི་མཐོང་བ་
ཞེས་བྱ་བ་ཡིན་ནོ། །རྣམ་པ་ནི་ཤེས་རབ་ཀྱིས་ཡང་དག་པར་ཆོས་རབ་ཏུ་རྣམ་པར་འབྱེད་པས་
དངོས་པོ་ཐམས་ཅད་མི་དམིགས་པར་ངེས་པར་རྟོག་པ་ཞེས་བྱ་བ་ཡིན་ནོ། །དེ་ལྟར་ན་དགེ་
བའི་རྩ་བ་གཡོ་བའི་རྩེ་མོ་ཡིན་པའི་ཕྱིར་རྩེ་མོར་གྱུར་པ་དམིགས་པ་དང་རྣམ་པ་དང་ལྡན་པ་
རྣམ་པ་གསུམ་མོ། །
གཟུགས་སོགས་ངོ་བོ་ཉིད་མེད་ཉིད། །
དེ་མེད་པ་ཉིད་ངོ་བོ་ཉིད། །
དེ་དག་སྐྱེ་མེད་ངེས་འབྱུང་མེད། །
དག་དང་དེ་དག་མཚན་མ་མེད། །
དེ་ཡི་མཚན་མར་མི་བརྟེན་པས། །
མོས་མིན་འདུ་ཤེས་མེད་པ་ཡིན། །
ཞེས་བྱ་བ་ལ། ཆུང་ངུའི་དམིགས་པ་ནི་མཚན་ཉིད་ཀྱི་ངོ་བོ་ཉིད་དང་། ངོ་བོ་ཉིད་ཀྱི་
མཚན་ཉིད་དག་སྟོང་པ་ཉིད་དུ་གཅིག་པ་ཉིད་ཀྱིས་གཟུགས་ལ་སོགས་པའི་ངོ་བོ་ཉིད་མེད་པ་
ཉིད་ཅེས་བྱ་བ་ཡིན་ནོ། །རྣམ་པ་ནི་སྐྱེ་བོ་དམིགས་པ་ཅན་གྱི་ངོར་གཟུགས་ལ་སོགས་པ་དངོས་
པོ་མེད་པ་ཉིད་ངོ་བོ་ཉིད་དོ་ཞེས་བྱ་བ་ཡིན་ནོ། །འབྲིང་གི་དམིགས་པ་ནི་རང་བཞིན་གྱིས་མ་
སྐྱེས་པ་ཉིད་ཀྱིས་གཟུགས་ལ་སོགས་པ་ལ་སྐྱེ་བ་ཡང་མེད། མྱ་ངན་ལས་འདས་པ་ཡང་མེད་
- 2
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༥
ཅེས་བྱ་བ་ཡིན་ནོ། །རྣམ་པ་ནི་ཆོས་ཐམས་ཅད་ཀྱི་རང་གི་ངོ་བོ་རྟོགས་པ་ཁོ་ནས་ལུས་ལ་
སོགས་པ་རྣམ་པ་ཐམས་ཅད་དུ་རྣམ་པར་དག་པ་ཞེས་བྱ་བ་ཡིན་ནོ། །ཆེན་པོའི་དམིགས་པ་ནི་
རང་དང་སྤྱིའི་མཚན་ཉིད་མི་འཐད་པས་ཆོས་ཐམས་ཅད་མཚན་མ་མེད་པ་ཉིད་དོ་ཞེས་བྱ་བ་
ཡིན་ནོ། །རྣམ་པ་ནི་རང་བཞིན་ཁོ་ནས་གཟུགས་ལ་སོགས་པའི་མཚན་མ་རྣམས་ཀྱི་རྟེན་དང་
བྲལ་བ་ཉིད་ཀྱིས་མོས་པ་ཡིད་ལ་བྱེད་པས་མི་མོས་ཤིང་། དེ་ཁོ་ན་ཉིད་ཡིད་ལ་བྱེད་པས་
ཡོངས་སུ་ཤེས་པ་མེད་པ་ཞེས་བྱ་བ་ཡིན་ཏེ། དེ་ལྟར་ན་ངན་འགྲོ་མེད་པས་ཆོས་ཆེན་པོ་ལ་
བཟོད་པའི་ཕྱིར་བཟོད་པར་གྱུར་པ་དམིགས་པ་དང་རྣམ་པ་དང་ལྡན་པ་རྣམ་པ་གསུམ་མོ། །
ཏིང་འཛིན་དེ་ཡི་བྱེད་པ་ཉིད། །
ལུང་སྟོན་པ་དང་རློམ་པ་ཟད། །
གསུམ་པོ་ཕན་ཚུན་ངོ་བོ་གཅིག །
ཏིང་འཛིན་རྣམ་པར་མི་རྟོག་པ། །
དེ་ལྟར་ངེས་འབྱེད་ཆ་མཐུན་ནི། །
ཆུང་དང་འབྲིང་དང་ཆེན་པོ་ཡིན། །
ཞེས་བྱ་བ་ལ་ཆུང་ངུའི་དམིགས་པ་ནི་ཆོས་ཐམས་ཅད་སྐྱེ་བ་མེད་པ་དང་དཔའ་བར་
འགྲོ་བ་ལ་སོགས་པའི་ཏིང་ངེ་འཛིན་བསྒོམ་པར་བྱའོ་ཞེས་བྱ་བ་ཡིན་ནོ། །རྣམ་པ་ནི་རང་གི་
སྨོན་ལམ་དང་བསོད་ནམས་དང་ཡེ་ཤེས་དང་ཆོས་ཀྱི་དབྱིངས་ཀྱི་སྟོབས་ཀྱིས་ལྷུན་གྱིས་གྲུབ་
པར་འཇིག་རྟེན་གྱི་ཁམས་ཐམས་ཅད་དུ་སྐལ་བ་ཇི་ལྟ་བ་བཞིན་དུ་ཏིང་ངེ་འཛིན་གྱི་བྱེད་པ་
འཇུག་པ་ཞེས་བྱ་བ་ཡིན་ནོ། །འབྲིང་གི་དམིགས་པ་ནི་ཡང་དག་པར་ཞུགས་པའི་ཏིང་ངེ་འཛིན་
དང་ལྡན་པའི་རྣལ་འབྱོར་པ་ལ་སངས་རྒྱས་རྣམས་ལུང་སྟོན་པར་མཛད་པ་འདི་ནི་ཆོས་ཉིད་དོ་
ཞེས་བྱ་བ་ཡིན་ནོ། །རྣམ་པ་ནི་རྣམ་པར་རྟོག་པ་ཐམས་ཅད་མི་འཐད་པས་བྱང་ཆུབ་སེམས་
2
3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔའ་ཏིང་ངེ་འཛིན་གྱི་རང་གི་ངོ་བོ་རྟོགས་པ་ལ་བདག་ནི་མཉམ་པར་བཞག་པའོ་སྙམ་པ་ལ་
སོགས་པའི་ཤེས་པ་མི་འབྱུང་བ་ཞེས་བྱ་བ་ཡིན་ནོ། །ཆེན་པོའི་དམིགས་པ་ནི་ཆོས་ཉིད་ཀྱིས་
ཏིང་ངེ་འཛིན་དང་བྱང་ཆུབ་སེམས་དཔའ་དང་ཤེས་རབ་ཀྱི་ཕ་རོལ་ཏུ་ཕྱིན་པ་དང་། དོན་
གསུམ་ཕན་ཚུན་ངོ་བོ་གཅིག་པའོ་ཞེས་བྱ་བ་ཡིན་ནོ། །རྣམ་པ་ནི་ཆོས་ཐམས་ཅད་ཡོད་པ་མ་
ཡིན་པ་ཉིད་ཀྱིས་ཏིང་ངེ་འཛིན་དུ་རྣམ་པར་མི་རྟོག་པ་ནི་ཐབས་དམ་པའོ་ཞེས་བྱ་བ་ཡིན་ཏེ། དེ་
ལྟར་ན་འཇིག་རྟེན་པའི་ཆོས་ཐམས་ཅད་ཀྱི་མཆོག་ཡིན་པའི་ཕྱིར་ཆོས་ཀྱི་མཆོག་ཅེས་བྱ་བ་
དམིགས་པ་དང་རྣམ་པ་དང་ལྡན་པ་རྣམ་པ་གསུམ་མོ། །
དམིགས་པ་མི་རྟག་ལ་སོགས་པ། །
བདེན་པའི་རྟེན་ཅན།
ཞེས་བྱ་བ་མ་གཏོགས་པར། དམིགས་པ་དང་རྣམ་པ་ཁྱད་པར་ཅན་གྱི་ཆོས་ཅན་དང་
ཆོས་བརྗོད་པས་བརྗོད་པར་བྱ་བ་ཡིན་ཡང་དམིགས་པ་དང་རྣམ་པ་ཁྱད་པར་ཅན་གྱི་ཆོས་
བརྗོད་པས་ཐམས་ཅད་དུ་བརྗོད་པ་ནི། ཁྱད་པར་གཞན་སྤོང་བ་དང་མི་སྤོང་བ་མ་གཏོགས་
པར་འདི་དག་ལ་དོན་གྱི་ཁྱད་པར་ནི་འགའ་ཡང་མེད་དོ་ཞེས་ལུགས་ལས་འབྱུང་བའི་ཕྱིར་རོ།།
རྣམ་པ་གཅིག་ཏུ་ན་ཚིག་ལེའུར་བྱས་པ་བསྡེབ་པའི་ངོར་ཐ་དད་པར་བརྗོད་ཀྱང་། མངོན་པར་
ཞེན་པ་ལ་སོགས་པ་བཀག་པ་དང་ལྡན་པ་དག་དེ་ཁོ་ནར་སྒྲུབ་པ་དང་དགག་པ་དང་བྲལ་བར་
འགྱུར་པའི་ཕྱིར་སྡུག་བསྔལ་ལ་སོགས་པའི་བདེན་པར་གཏོགས་པ་ཁོ་ན་དམིགས་པ་དང་རྣམ་
པར་བྱ་བ་ཡིན་ཏེ། འོག་མ་དག་ལ་ཡང་དེ་བཞིན་དུ་ཤེས་པར་བྱའོ། །རྣམ་པར་རྟོག་པ་བཞི་
དང་ལྡན་པ་ཡང་དོན་གསལ་བར་བྱ་བའི་ཕྱིར་བར་སྐབས་ཀྱི་ཚིགས་སུ་བཅད་པ། །
གཞི་དང་དེ་ཡི་གཉེན་པོ་ཡིས། །
གཟུང་བར་རྟོག་པ་རྣམ་པ་གཉིས། །
དྷ
་
༣
- ?
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༥
རྨོངས་དང་ཕུང་སོགས་བྱེ་བྲག་གིས། །
དེ་ནི་སོ་སོར་རྣམ་པ་དགུ། །
ཞེས་བྱ་བ་གསུངས་ཏེ། གཟུང་བར་རྣམ་པར་རྟོག་པ་ཀུན་ནས་ཉོན་མོངས་པའི་གཞིའི་
རྟེན་ཅན་དང་གཉེན་པོའི་རྟེན་ཅན་ཉིད་ཀྱི་རྣམ་པ་གཉིས་ལ་མ་རིག་པ་དང་རྣམ་པར་བྱང་བའི་
ཕུང་པོ་ལ་སོགས་པའི་རབ་ཏུ་དབྱེ་བས་རྣམ་པ་དགུའོ། །རྫས་དང་བཏགས་པའི་རྟེན་ཅན་
གྱིས། །འཛིན་པའང་རྣམ་པ་གཉིས་སུ་འདོད། །རང་དབང་བདག་སོགས་ངོ་བོ་དང་། །ཕུང་
སོགས་རྟེན་ལས་དེ་བཞིན་ནོ། །ཞེས་བྱ་བ་ནི། གང་ཟག་རྫས་སུ་ཡོད་པ་དང་སྐྱེས་བུ་བཏགས་
པར་ཡོད་པ་ལ་དམིགས་པས་འཛིན་པར་རྣམ་པར་རྟོག་པ་ཡང་རྣམ་པ་གཉིས་ཡིན་ལ། བདག་
རང་དབང་ཅན་དང་། ཕུང་པོ་ལ་སོགས་པ་ལ་དམིགས་པ་ཉིད་ཀྱིས་སོ་སོར་དེ་ལྟར་རྣམ་པ་
དགུའོ། །དེ་ལ་མདོར་བསྡུས་པའི་དོན་ནི་འདི་ཡིན་ཏེ། ཀུན་ནས་ཉོན་མོངས་པའི་གཞིའི་རྟེན་
ཅན་མ་རིག་པ་དང་། གཟུགས་ལ་སོགས་པའི་ཕུང་པོ་དང་། མིང་དང་གཟུགས་ལ་མངོན་པར་
ཞེན་པ་དང་། མཐའ་གཉིས་ལ་ཆགས་པ་དང་། ཀུན་ནས་ཉོན་མོངས་པ་དང་རྣམ་པར་བྱང་བ་
མི་ཤེས་པ་དང་། འཕགས་ པའི་ ལམ་ལ་ མི་གནས་པ་དང་། དམིགས་པ་དང་། བདག་ལ་
སོགས་པ་དང་། རྣམ་པར་དག་པ་བསྐྱེད་པ་སོགས་པ་ལ་གཟུང་བར་རྣམ་པར་རྟོག་པ་རྣམས་
དང་། གཉེན་པོའི་རྟེན་ཅན། ཕུང་པོ་དང་། སྐྱེ་བའི་སྒོ་དང་། རིགས་དང་། སྐྱེ་བ་དང་། སྟོང་པ་
ཉིད་དང་། ཕ་རོལ་ཏུ་ཕྱིན་པའི་དོན་དང་། མཐོང་བ་དང་། སྒོམ་པ་དང་། མི་སློབ་པའི་ལམ་ལ་
གཟུང་བར་རྣམ་པར་རྟོག་པ་རྣམས་དང་། གང་ཟག་རྫས་སུ་ཡོད་པའི་རྟེན་ཅན་བདག །རང་
དབང་ཅན་དང་། གཅིག་པུ་དང༌། རྒྱུ་དང་། ལྟ་བ་པོ་ལ་སོགས་པའི་བདག་དང་། ཀུན་ནས་
ཉོན་མོངས་པ་དང་། འདོད་ཆགས་དང་བྲལ་བ་དང་། མཐོང་བ་དང་། སྒོམ་པ་དང་། དོན་བྱས་
པའི་རྟེན་ལ་འཛིན་པར་རྣམ་པར་རྟོག་པ་རྣམས་དང་། སྐྱེས་བུ་བཏགས་པར་ཡོད་པའི་རྟེན་
- 2
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན་ཕུང་པོ་དང་། སྐྱེ་མཆེད་དང་། ཁམས་དང༌། རྟེན་ཅིང་འབྲེལ་བར་འབྱུང་བ་དང་། རྣམ་
པར་བྱང་བ་དང་། མཐོང་བ་དང་། སྒོམ་པ་དང་། ཁྱད་པར་དང་། མི་སློབ་པའི་ལམ་ལ་འཛིན་
པར་རྣམ་པར་རྟོག་པ་རྣམས་ཏེ། དེ་ལྟ་བུའི་རྣམ་པར་རྟོག་པ་བཞི་དང་། ངེས་པར་འབྱེད་པའི་
ཆ་དང་མཐུན་པ་བཞི་པོ་གྲངས་བཞིན་དུ་ལྡན་པ་ཡིན་ནོ། །ཚིགས་སུ་བཅད་པ་སྦྱར་བ་དང་
མཐུན་པར་ཡོངས་སུ་འཛིན་པ་སྔར་གསུངས་ན་ཡང་དེའི་སྟོབས་ཀྱིས་ཇི་སྐད་བཤད་པ་ཁྱད་
པར་དུ་འགྱུར་རོ་ཞེས་བསྟན་པའི་ཕྱིར་ཡང་མཇུག་ཐོགས་སུ་བར་སྐབས་ཀྱི་ཚིགས་སུ་བཅད་
སེམས་མི་འགོང་བ་ཉིད་ལ་སོགས། །
ངོ་བོ་ཉིད་མེད་སོགས་སྟོན་བྱེད། །
དེ་ཡི་མི་མཐུན་ཕྱོགས་བོར་བ། །
རྣམ་པ་ཀུན་ཏུ་ཡོངས་འཛིན་ཡིན། །
ཞེས་བྱ་བ་གསུངས་ཏེ། སེམས་མི་འགོང་ཞིང་མི་སྐྲག་པ་ལ་སོགས་པའི་ཐབས་མཁས་
པས་བསམ་པ་ཇི་ལྟ་བ་བཞིན་དུ་དངོས་པོ་མཐའ་དག་བདག་མེད་པ་ལ་སོགས་པར་སྟོན་པར་
བྱེད་པ། མི་མཐུན་པའི་ཕྱོགས་ཀྱི་ཆོས་སེར་སྣ་ལ་སོགས་པ་དང་མི་ལྡན་པ་ནི་དགེ་བའི་བཤེས་
གཉེན་ཡིན་པས་ཡོངས་སུ་འཛིན་པ་ཡིན་ནོ། །
སྒྲུབ་པ་དང་ལྡན་པ་ལ་ངེས་པར་འབྱེད་པའི་ཆ་དང་མཐུན་པ་ཇི་སྐད་བཤད་པ་དང་།
མཐོང་བའི་ལམ་ལ་སོགས་པ་གཞན་ཡང་འབྱུང་བས་སྒྲུབ་པའི་རྟེན་དུ་གྱུར་པ།
རྟོགས་པ་ཡི་ནི་ཆོས་དྲུག་དང་། །
གཉེན་པོ་དང་ནི་སྤོང་བ་དང་། །
དེ་དག་ཡོངས་སུ་གཏུགས་པ་དང་། །
- ? $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༦
ཤེས་རབ་སྙིང་བརྩེར་བཅས་པ་དང་། །
སློབ་མ་ཐུན་མོང་མིན་ཉིད་དང་། །
གཞན་གྱི་དོན་གྱི་གོ་རིམ་དང་། །
ཡེ་ཤེས་རྩོལ་བ་མི་མངའ་བར། །
འཇུག་པའི་རྟེན་ལ་རིགས་ཤེས་བྱ། །
ཞེས་བྱ་བ་གསུངས་སོ། །རེ་ཞིག་དང་པོར་འཇིག་རྟེན་པའི་ངེས་པར་འབྱེད་པའི་ཆ་
དང་མཐུན་པ་རྣམས་སོ། །དེའི་འོག་ཏུ་འཇིག་རྟེན་ལས་འདས་པ་མཐོང་བའི་ལམ་དང་སྒོམ་
པའི་ལམ་དག་གོ །དེའི་འོག་ཏུ་དེ་དག་སྐྱེས་པའི་སྟོབས་ཀྱིས་རྐུན་པོ་ཕྱུང་བ་དང་སྒོ་འཕར་
བཅད་པ་ལྟར་དུས་མཉམ་དུ་གཉེན་པོ་དང་མི་མཐུན་པའི་ཕྱོགས་སྐྱེ་བ་དང་འགག་པ་དག་གོ།
དེའི་འོག་ཏུ་དེ་དག་མི་དམིགས་པས་དེ་དག་སྐྱེ་བ་དང་འགག་པ་དང་ལྡན་པའི་རྣམ་པར་རྟོག་པ་
སྤངས་པའོ། །དེའི་འོག་ཏུ་སྔོན་གྱི་སྨོན་ལམ་དང་སྦྱིན་པ་ལ་སོགས་པ་ཐབས་ལ་མཁས་པའི་
སྟོབས་ཀྱིས་འཁོར་བ་དང་མྱ་ངན་ལས་འདས་པ་ལ་མི་གནས་པའི་མཚན་ཉིད་ཀྱི་ཤེས་རབ་
དང་ཐབས་སོ། །དེའི་འོག་ཏུ་དེ་དག་སྐྱེས་པས་ཉན་ཐོས་ལ་སོགས་པ་དང་ཐུན་མོང་མ་ཡིན་
པའི་ཆོས་སོ། །དེའི་འོག་ཏུ་བསམ་པ་ཇི་ལྟ་བ་བཞིན་དུ་གཞུག་པ་ལ་སོགས་པ་ལ་ལྡེམ་པོར་
དགོངས་པའི་སྒོ་ནས་ཐེག་པ་གསུམ་གྱི་ལམ་ལ་དགོད་པའི་མཚན་ཉིད་ཀྱི་གཞན་གྱི་དོན་གྱི་གོ་
རིམ་མོ། །དེའི་འོག་ཏུ་འཁོར་བ་ཇི་སྲིད་པར་མཚན་མ་མེད་ཅིང་ལྷུན་གྱིས་གྲུབ་པར་གཞན་གྱི་
དོན་གྱི་ཡེ་ཤེས་འབྱུང་བའི་ཕྱིར་ཏེ། འདི་ནི་གོ་རིམ་ཡིན་ནོ། །འདིས་ཀྱང་སྐྱེས་བུའི་དོན་ཐམས་
ཅད་ཕུན་སུམ་ཚོགས་པ་ཡིན་ནོ། །སྒྲུབ་པའི་ཆོས་ཀྱི་གནས་སྐབས་ཐ་དད་པའི་བྱེ་བྲག་གིས་
བྱང་ཆུབ་སེམས་དཔའ་རྣམ་པ་བཅུ་གསུམ་པོ་ཇི་སྐད་དུ་བཤད་པའི་ཆོས་ཀྱི་གཞིར་གྱུར་པའི་
ཆོས་ཀྱི་དབྱིངས་ཀྱི་ངོ་བོ་ཉིད་ཁོ་ན་ལ་རིགས་ཞེས་བསྟན་ཏོ། །གལ་ཏེ་ཆོས་ཀྱི་དབྱིངས་ཁོ་ན་
- 2 ༼.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཕགས་པའི་ཆོས་རྟོགས་པར་འགྱུར་བའི་རྒྱུ་ཡིན་པའི་ཕྱིར་དེའི་བདག་ཉིད་ཅན་གྱི་བྱང་ཆུབ་
སེམས་དཔའ་བླ་ན་མེད་པའི་སངས་རྒྱས་ཀྱི་ཆོས་རྣམས་ཀྱི་རང་བཞིན་དུ་གནས་པའི་རིགས་
ཡིན་ན། འོ་ན་ནི་དེའི་ཚེ་དེ་ནི་སྤྱིར་གནས་པ་ཡིན་པའི་ཕྱིར་བྱང་ཆུབ་སེམས་དཔའ་ཁོ་ན་མ་
ཡིན་ནོ་སྙམ་པའི་སྐྱེ་བོ་བློ་དམན་པའི་ངོར་དོགས་པ་བསུས་ནས་བར་སྐབས་ཀྱི་ཚིགས་སུ་
བཅད་པ།
ཆོས་ཀྱི་དབྱིངས་ལ་དབྱེར་མེད་ཕྱིར། །
རིགས་ནི་ཐ་དད་རུང་མ་ཡིན། །
ཞེས་བྱ་བ་གསུངས་སོ། །ཇི་ལྟར་ཉན་ཐོས་ཀྱི་ཐེག་པ་ལ་སོགས་པ་རྟོགས་པའི་རིམ་
གྱིས་དམིགས་པ་དེ་བཞིན་དུ། འཕགས་པའི་ཆོས་རྟོགས་པར་བྱ་བའི་ཕྱིར། ཆོས་ཀྱི་དབྱིངས་
རྒྱུའི་ངོ་བོར་རྣམ་པར་འཇོག་པའི་སྒོ་ནས་རིགས་ཉིད་དུ་ཐ་སྙད་འདོགས་སོ། །ཞེས་བྱ་བའི་
ལན་ཞིག་ཀྱང་གཟིགས་མོད་ཀྱི། སླ་ཆོས་ཉིད་དུ་འཇིག་རྟེན་པའི་དངགས་ཀྱིས་ལན་གཞན་དུ།
བརྟེན་པའི་ཆོས་ཀྱི་བྱེ་བྲག་གིས། །དེ་ཡི་དབྱེ་བ་ཡོངས་སུ་བརྗོད། །ཅེས་བྱ་བ་གསུངས་ཏེ།
དཔེར་ན་འཇིམ་པ་གཅིག་ལས་མངོན་པར་གྲུབ་ཅིང་། མེ་ལྕེ་གཅིག་གིས་སོ་བཏང་བའི་རྟེན་
བུམ་པ་ལ་སོགས་པ། བརྟེན་པ་སྦྲང་རྩི་དང་ལི་ཁ་ར་ལ་སོགས་པའི་སྣོད་ཉིད་ཀྱིས་ཐ་དད་པ་དེ་
བཞིན་དུ། བརྟེན་པའི་ཆོས་ཐེག་པ་གསུམ་གྱིས་བསྡུས་པ། རྟོགས་པར་བྱ་བ་ཐ་དད་པ་ཉིད་
ཀྱིས་རྟེན་ཐ་དད་པ་ཉིད་དོ་ཞེས་བསྟན་ཏོ། །ཇི་སྐད་བཤད་པའི་སྒྲུབ་པའི་རྟེན་གྱི་དམིགས་པ་
གང་ཡིན་ཞེ་ན། དམིགས་པ།
དམིགས་པ་ཆོས་རྣམས་ཐམས་ཅད་དེ། །
དེ་ཡང་དགེ་ལ་སོགས་པ་ཡིན། །
འཇིག་རྟེན་པ་ཡི་རྟོགས་པ་དང་། །
- 2 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། (༥
གང་དག་འཇིག་རྟེན་འདས་འདོད་དང་། །
ཟག་བཅས་ཟག་པ་མེད་ཆོས་དང་། །
གང་དག་འདུས་བྱས་འདུས་མ་བྱས། །
སློབ་མ་ཐུན་མོང་ཆོས་རྣམས་དང་
། །
གང་དག་ཐུབ་པའི་ཐུན་མོང་མིན། །
ཞེས་བྱ་བ་གསུངས་ཏེ། རེ་ཞིག་དང་པོར་སྤྱིར་དགེ་བ་དང་མི་དགེ་བ་དང་ལུང་མ་
བསྟན་པ་སྟེ་གོ་རིམ་བཞིན་དུ་དགེ་སྦྱོང་གི་ཚུལ་ཉིད་དང་སྲོག་གཅོད་པ་ལ་སོགས་པ་དང་ལུང་
དུ་མ་བསྟན་པའི་ལུས་ཀྱི་ལས་ལ་སོགས་པའོ། །དེའི་འོག་ཏུ་དེ་དག་ཉིད་ལ་འཇིག་རྟེན་པ་ལ་
སོགས་པ་རྣམ་པ་གཉིས་པོའི་དབྱེ་བ་བཞི་ཉིད་ཀྱིས་ལྷག་མ་རྣམས་ཏེ་གྲངས་བཞིན་དུ་བྱིས་
པའི་སྐྱེ་བོ་ཐམས་ཅད་དང་འབྲེལ་བའི་ཕུང་པོ་ལྔ་དང་། འཕགས་པའི་སྐྱེ་བོ་ཐམས་ཅད་ཀྱིས་
བསྡུས་པའི་བསམ་གཏན་བཞི་དང་། བདག་ཏུ་ལྟ་བའི་གཉེན་པོ་མ་ཡིན་པའི་ཉེ་བར་ལེན་པའི་
ཕུང་པོ་ལྔ་དང་། དེར་ལྟ་བའི་གཉེན་པོ་དྲན་པ་ཉེ་བར་བཞག་པ་བཞི་དང་། རྒྱུ་དང་རྐྱེན་ལ་
རགས་ལས་པ་འདོད་པའི་ཁམས་ལ་སོགས་པ་དང་། རྒྱུ་ལ་མི་ལྟོས་པ་དེ་བཞིན་ཉིད་དང་།
འཕགས་པའི་སྐྱེ་བོ་ཐམས་ཅད་ཀྱི་རྒྱུད་ལ་འབྱུང་བའི་བསམ་གཏན་བཞི་དང་། ཡང་དག་པར་
རྫོགས་པའི་སངས་རྒྱས་ཀྱི་རྒྱུད་ལ་འབྱུང་བའི་ཆོས་ཅན་སྟོབས་བཅུ་སྟེ། དེ་ལྟ་བུ་ལ་སོགས་པ་
ཆོས་ཐམས་ཅད་ཇི་ལྟ་བ་བཞིན་དུ་རྟོགས་པའི་རིམ་གྱིས་དམིགས་པས་ན། དམིགས་པ་རྣམ་པ་
བཅུ་གཅིག་གོ །དམིགས་པ་དེ་ལྟ་བུ་ལ་སྒྲུབ་པའི་ཆེད་དུ་བྱ་བ་གང་ཡིན་ཞེ་ན། ཆེད་དུ་བྱ་བ།
སེམས་ཅན་ཀུན་མཆོག་ཉིད་སེམས་དང་། །
སློང་དང་རྟོགས་དང་གསུམ་པོ་ལ། །
ཆེན་པོ་གསུམ་གྱི་རང་བྱུང་གི །
-29-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆེད་དུ་བྱ་བ་འདི་ཤེས་བྱ། །
ཞེས་བྱ་བ་གསུངས་སོ། །རྣམ་པ་ཐམས་ཅད་དུ་རྣམ་པ་ཐམས་ཅད་མཁྱེན་པ་ཉིད་
ཡོངས་སུ་ཤེས་པའི་སྒོ་ནས་འབྱུང་བར་འགྱུར་བའི་སངས་རྒྱས་བྱང་ཆུབ་སེམས་དཔའ་རྣམས་
ཉིད་ཀྱི། སེམས་ཅན་ཐམས་ཅད་སེམས་ཅན་ཀུན་གྱི་མཆོག་ཉིད་ཀྱི་སེམས་ཆེན་པོ་ཉིད་དང་།
སྤོང་བ་ཆེན་པོ་ཉིད་དང་། རྟོགས་པ་ཆེན་པོ་ཉིད་ཀྱི་དབང་དུ་བྱས་ཏེ། དེ་ལྟར་སྒྲུབ་པ་ལ་འཇུག་
པ་དེའི་ཕྱིར་ཆེན་པོ་ཉིད་གསུམ་དང་ལྡན་པས་ཆེད་དུ་བྱ་བ་གསུམ་དུ་ཤེས་པར་བྱའོ། །
དེ་ལྟར་སྒྲུབ་པའི་རྟེན་དུ་གྱུར་པ་ལ་སོགས་པ་བརྗོད་ནས། དེའི་རང་གི་ངོ་བོ་གང་
ཡིན་ཞེ་ན། ཐམས་ཅད་མཁྱེན་པ་ཉིད་གསུམ་གྱི་ཡུལ་ལ་སྤྱིར་དགེ་བའི་ཆོས་ཀྱི་རྟེན་ཅན་དང༌།
རྣམ་པ་ཀུན་མངོན་པར་རྫོགས་པར་རྟོགས་པ་ལ་སོགས་པ་མངོན་པར་རྟོགས་པ་རྣམ་པ་བཞི་
ལ༑ མངོན་པར་རྟོགས་པ་རེ་རེ་ཞིང་ཕ་རོལ་ཏུ་ཕྱིན་པ་དྲུག་གི་རྟེན་ཅན་གྱི་བྱ་བ་ནི་སྒྲུབ་པ་སྟེ།
དེ་ལྟར་ཇི་ལྟ་བ་བཞིན་དུ་སྦྱོར་བ་དང་། མཐོང་བ་དང་། སྒོམ་པ་དང་། ཁྱད་པར་གྱི་ལམ་གྱི་ངོ་
བོ་ཉིད་ཀྱི་སྒྲུབ་པའི་མཚན་ཉིད་གོ་ཆ་དང་། འཇུག་པ་དང་། ཚོགས་དང་། ངེས་པར་འབྱུང་བ་
རྣམས་ཀྱི་ནང་ནས་བརྩོན་འགྲུས་ཀྱི་ངོ་བོ་ཉིད་ཀྱིས་དང་པོ་གོ་ཆའི་སྒྲུབ་པ་གསུངས་པ།
དེ་དག་སོ་སོར་སྦྱིན་ལ་སོགས། །
རྣམ་པ་དྲུག་ཏུ་བསྡུས་པ་ཡིས། །
གོ་ཆའི་སྒྲུབ་པ་གང་ཡིན་དེ། །
དྲུག་ཚན་དྲུག་གིས་ཇི་བཞིན་བཤད། །
ཅེས་བྱ་བ་ཡིན་ཏེ། ཆོས་ཀྱི་སྦྱིན་པ་ལ་སོགས་པ་སྦྱིན་པར་བྱེད་པ་ན། ཉན་ཐོས་ཀྱི་
ཡིད་ལ་བྱེད་པ་ལ་སོགས་པ་སྤོང་བ་དང་། སྐྱེ་བོ་ཐམས་ཅད་ཀྱིས་མི་སྙན་པར་སྨྲ་བ་ཉིད་བཟོད་
པ་དང་། འདུན་པ་སྐྱེད་པ་དང་། ཐེག་པ་གཞན་དང་མ་འདྲེས་པའི་རྩེ་གཅིག་པ་ཉིད་དང་། བླ་
- 3 (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། [༥་
ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོ་བ་རྣམས་གོ་རིམ་བཞིན་དུ་སྦྱིན་པར་བྱ་
བ་ལ་སོགས་པ་མི་དམིགས་པའི་གོ་ཆ་ཉིད་ཀྱིས་བྱེད་པ་དང་། དེ་བཞིན་དུ་ཚུལ་ཁྲིམས་སྲུང་
བར་བྱེད། བཟོད་པ་རྫོགས་པར་ བྱེད། བརྩོན་འགྲུས་རྩོམ། བསམ་གཏན་སྒྲུབ། ཤེས་རབ་
སྒོམ་པར་བྱེད་དོ། །དེ་ལྟར་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་སོ་སོར་སྦྱིན་པ་ལ་སོགས་
པ་བསྡུས་པས་ན། དྲུག་ཚན་དྲུག་གིས་རྣམ་པ་སུམ་ཅུ་རྩ་དྲུག་ཡིན་མོད་ཀྱི། སྦྱིན་པ་ལ་སོགས་
པ་དྲུག་ཆོས་མཐུན་པའི་ཕྱིར་གོ་ཆའི་སྒྲུབ་པ་རྣམ་པ་དྲུག་གོ། །། །
བམ་པོ་གཉིས་པ། དེ་ལྟར་གོ་བགོས་པ་ལ་འཇུག་པ་འབྱུང་བས་གཉིས་པ་འཇུག་
པའི་སྒྲུབ་པ།
བསམ་གཏན་གཟུགས་མེད་སྦྱིན་སོགས་དང་། །
ལམ་དང་བྱམས་ལ་སོགས་པ་དང་། །
དམིགས་པ་མེད་དང་ལྡན་པ་དང་། །
འཁོར་གསུམ་རྣམ་པར་དག་པ་དང་། །
ཆེད་དུ་བྱ་དང་མངོན་ཤེས་དྲུག །
རྣམ་ཀུན་མཁྱེན་པའི་ཚུལ་ལ་ནི། །
འཇུག་པའི་སྒྲུབ་པ་ཐེག་ཆེན་ལ། །
འཛེག་པ་ཡིན་པར་ཤེས་པར་བྱ། །
ཞེས་བྱ་བ་གསུངས་ཏེ། བསམ་གཏན་དང་། གཟུགས་མེད་པའི་སྙོམ་པར་འཇུག་པ་
དང༌། སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་དྲུག་དང་
། མཐོང་བ་དང་། སྒོམ་པ་དང་། མི་
སློབ་པ་དང་། ཁྱད་པར་གྱི་ལམ་དང་། ཚད་མེད་པ་བཞི་དང༌། མི་དམིགས་པ་དང་ལྡན་པ་
དང༌། དངོས་པོ་ཐམས་ཅད་ལ་འཁོར་གསུམ་དག་པ་དང་། ཆེད་དུ་བྱ་བ་དང་། མངོན་པར་
- 3
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་པ་དྲུག་དང་། རྣམ་པ་ཐམས་ཅད་མཁྱེན་པ་ཉིད་དག་ལ་ཡང་དག་པར་གནས་པའི་མཚན་
ཉིད་ནི། ཐེག་པ་ཆེན་པོའི་ཆོས་མཐའ་དག་གནོན་པའི་ངོ་བོ་ཉིད་ཡིན་པས་འཇུག་པའི་སྒྲུབ་པ་
རྣམ་པ་དགུའོ། །
དེ་ལྟར་འཇུག་པ་བྱས་པ་ལ་ཚོགས་སྐྱེ་བས་གསུམ་པ་ཚོགས་ཀྱི་སྒྲུབ་པ།
བརྩེ་དང་སྦྱིན་ལ་སོགས་པ་དྲུག །
ཞི་གནས་ལྷག་མཐོང་བཅས་པ་དང་། །
ཟུང་དུ་འབྲེལ་བའི་ལམ་གང་དང་། །
ཐབས་ལ་མཁས་པ་གང་ཡིན་དང་། །
ཡེ་ཤེས་དང་ནི་བསོད་ནམས་དང་། །
ལམ་དང་གཟུངས་དང་ས་བཅུ་དང་། །
གཉེན་པོ་ཚོགས་ཀྱི་སྒྲུབ་པ་ཡི། །
རིམ་པ་ཡིན་པར་ཤེས་པར་བྱ། །
ཞེས་བྱ་བ་གསུངས་ཏེ། སྙིང་རྗེ་ཆེན་པོ་དང་། སྦྱིན་པ་དང༌། ཚུལ་ཁྲིམས་དང་། བཟོད་
པ་ དང་། བརྩོན་ འགྲུས་དང་། བསམ་ གཏན་དང་། ཤེས་ རབ་དང༌། ཞི་གནས་དང༌། ལྷག་
མཐོང་དང་། ཟུང་དུ་འབྲེལ་བའི་ལམ་དང་། ཐབས་མཁས་པ་དང༌། ཡེ་ཤེས་དང༌། བསོད་
ནམས་དང་། མཐོང་བ་ལ་སོགས་པའི་ལམ་དང་། ཚིག་ལ་སོགས་པའི་གཟུངས་དང་། ས་དང་
གཉེན་པོ་རྣམས་མི་དམིགས་པས་ཀུན་རྫོབ་ཀྱི་བདེན་པ་ལས་མི་འདའ་བར་ཐེག་པ་ཆེན་པོའི་
དོན་མཐའ་དག་སྒྲུབ་པས་སྙིང་རྗེ་ལ་སོགས་པ་འདི་དག་གིས་ཡང་དག་པར་འགྲུབ་པའི་ངོ་
བོས་བྱང་ཆུབ་ཆེན་པོ་འཛིན་པར་བྱེད་པའི་ཕྱིར་ན་སྙིང་རྗེ་ཆེན་པོ་ལ་སོགས་པ་ནི་ཚོགས་ཡིན་
པས། ཚོགས་ཀྱི་སྒྲུབ་པ་རྣམ་པ་བཅུ་བདུན་ནོ། །དེ་ལ་ཡེ་ཤེས་ཀྱི་ཚོགས་ནི། ནང་དང་། ཕྱི་
- 3 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བའགས། (༥།
དང་། དེ་གཉིས་ཀ་དང་། སྟོང་པ་དང་། ཆེན་པོ་དང་། དོན་དམ་པ་དང་། འདུས བྱས་དང་།
འདུས་མ་བྱས་དང་། མཐའ་ལས་འདས་པ་དང་། ཐོག་མ་དང་། ཐ་མ་མེད་པ་དང་། དོར་བ་
མེད་པ་དང་། རང་བཞིན་དང་། ཆོས་ཐམས་ཅད་དང་། རང་གི་མཚན་ཉིད་དང་། མི་དམིགས་
པ་དང་། དངོས་པོ་མེད་པའི་ངོ་བོ་ཉིད་དང་། དངོས་པོ་དང་དངོས་པོ་མེད་པ་དང་། རང་གི་ངོ་
བོ་དང་། གཞན་གྱི་ངོ་བོ་སྟོང་པ་ཉིད་ཀྱི་བྱེ་བྲག་གིས་རྣམ་པ་ཉི་ཤུའོ། །འདིར་སྨྲས་པ། ནང་
དང་ཕྱི་རོལ་རྣམས་དང་ནི། །གཉིས་དང་སྟོང་པའི་དངོས་པོ་དང་། །ཕྱོགས་དང་མྱ་ངན་འདས་
ལམ་དང་། །རྐྱེན་ལས་སྐྱེས་དང་ཅིག་ཤོས་དང་། །མཐའ་འདས་ཐོག་མ་དོར་བ་མེད། །རང་
བཞིན་དང་ནི་ཆོས་ཀུན་དང་། །ཆོས་སྐྱེ་ལ་སོགས་འདས་སོགས་དང་། །ལྡན་དང་ཅིག་ཤོས་ངོ་
བོ་དང་། །མཁའ་དང་སྟོང་པ་ཞེས་བྱ་དང་། །ཆོས་ཀྱི་གཞན་གྱི་ངོ་བོ་ཉིད། །རང་རང་ངོ་བོས་
སྟོང་པའི་ཕྱིར། །སྟོང་པ་ཉིད་ནི་ཉི་ཤུར་འདོད། །སའི་ཚོགས་ལ་ས་གང་གི་ཡོངས་སུ་སྦྱོང་བར་
འགྱུར་བའི་ཆོས་གང་དག་ཡིན་པ་དེ་དག་བསྟན་པའི་ཕྱིར་བར་སྐབས་ཀྱི་ཚིགས་སུ་བཅད་པ་
ཉི་ཤུ་རྩ་གསུམ་གསུངས་པ།
ཡོངས་སུ་སྦྱོང་བ་རྣམ་བཅུ་ཡིས། །
ས་ནི་དང་པོ་འཐོབ་འགྱུར་ཏེ། །
བསམ་དང་ཕན་པའི་དངོས་ཉིད་དང་། །
སེམས་ཅན་རྣམས་ལ་སེམས་མཉམ་ཉིད། །
གཏོང་དང་བཤེས་གཉེན་བསྟེན་པ་དང་། །
དམ་ཆོས་དམིགས་པ་ཚོལ་བ་དང་། །
རྟག་ཏུ་ངེས་འབྱུང་སེམས་ཉིད་དང་། །
སངས་རྒྱས་སྐུ་འདོད་དགའ་བ་དང་། །
-3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་སྟོན་པ་དང་བདེན་པ་ཡི། །
ཚིག་ནི་བཅུ་པ་ཡིན་པར་འདོད། །
འདི་དག་རང་བཞིན་མི་དམིགས་པས། །
ལོངས་སུ་སྦྱོང་བར་ཤེས་པར་བྱ། །
ཞེས་བྱ་བ་ནི། རིམ་པ་ཇི་ལྟ་བ་བཞིན་གཞི་ཐམས་ཅད་ལ་གྱ་གྱུ་མེད་པའི་བསམ་པ་
དང༌། རང་དང་གཞན་གྱི་དགོས་པ་ལ་ཕན་པ་ཉིད་དང་། སེམས་ཅན་ཐམས་ཅད་ལ་སེམས་
གཅིག་པ་ཉིད་དང་། བདོག་པ་ཐམས་ཅད་ཡོངས་སུ་གཏོང་བ་དང་། དགེ་བའི་བཤེས་གཉེན་
མགུ་བར་བྱེད་པ་དང་། ཐེག་པ་གསུམ་དུ་གཏོགས་པའི་དམ་པའི་ཆོས་ཀྱི་དམིགས་པ་འདོད་པ་
དང༌། ཁྱིམ་ན་གནས་པ་ལ་མངོན་པར་མི་དགའ་བ་དང་། བླ་ན་མེད་པའི་སངས་རྒྱས་ཀྱི་སྐུ་
འདོད་པ་དང་། དམ་པའི་ཆོས་རབ་ཏུ་སྟོན་པ་དང་། བདེན་པར་སྨྲ་བ་ཉིད་ཅེས་བྱ་བ་དེ་ལྟ་བུའི་
མཚན་ཉིད་ཀྱི་ཆོས་བཅུས་རྣམ་པ་ཐམས་ཅད་དུ་བསྐྱེད་པར་བྱ་བ་ཡིན་པའི་ཕྱིར། ཡོངས་སུ་
སྦྱོང་བའི་རྒྱུའི་ཁྱད་པར་ངོ་བོ་ཉིད་མི་དམིགས་པས་ཁྱད་པར་དུ་བྱས་པའི་མཚན་ཉིད་ཀྱི་ཡོངས་
སུ་སྦྱོང་བ་དག་ཁོ་ནས་ས་དང་པོ་རབ་ཏུ་དགའ་བ་འཐོབ་པ་ཡིན་ནོ། །
ཚུལ་ཁྲིམས་བྱས་པ་གཟོ་དང་བཟོད། །
རབ་ཏུ་དགའ་དང་སྙིང་བརྩེ་ཆེ། །
བཀུར་སྟི་བླ་མ་ལ་གུས་ཉན། །
བརྒྱད་པ་སྦྱིན་ལ་སོགས་ལ་བརྩོན། །
ཞེས་བྱ་བ་ནི། དགེ་བའི་ཆོས་དང༌། སེམས་ཅན་གྱི་དོན་བྱ་བ་དང་། སྡོམ་པའི་ཚུལ་
ཁྲིམས་དང༌། གཞན་གྱིས་ཕན་པ་བྱས་པ་དྲན་པ་དང་། གཞན་གྱིས་གནོད་པ་བྱས་པ་ལ་
སོགས་པ་ལ་བཟོད་པ་དང་། དགེ་བའི་ཆོས་སྒྲུབ་པ་ལ་འགྱོད་པ་མེད་པ་དང་། སྐྱེ་བོ་ཐམས་
3
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
ཅད་ལ་བྱམས་པ་དང་། མཁན་པོ་ལ་སོགས་པ་ལ་འདུད་པ་དང་། དགེ་བའི་བཤེས་གཉེན་
གྱིས་བསྟན་པའི་ཆོས་སྒྲུབ་པ་དང་། སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་ལ་སྤྲོ་བ་
ཞེས་བྱ་བ་དེ་ལྟ་བུའི་ཡོངས་སུ་སྦྱོང་བ་སྔ་མ་བཞིན་ཡོངས་སུ་སྦྱོང་བ་བྱས་པའི་ཁྱད་པར་རྣམ་པ་
བརྒྱད་ཀྱིས་ས་གཉིས་པ་དྲི་མ་མེད་པ་འཐོབ་པ་ཡིན་ནོ། །ཐོས་པས་མི་ངོམས་ཉིད་དང་ནི། །
ཟང་ཟིང་མེད་པར་ཆོས་སྦྱིན་དང་། །
སངས་རྒྱས་ཞིང་ཀུན་སྦྱོང་བ་དང་། །
འཁོར་བས་ལོངས་སུ་མི་སྐྱོ་དང་། །
ངོ་ཚ་ཁྲེལ་ཡོད་ཅེས་བྱ་བ། །
རློམ་མེད་བདག་ཉིད་དེ་རྣམ་ལྔ། །
ཞེས་བྱ་བ་ནི། དམ་པའི་ཆོས་མཉན་པས་ངོམས་མི་ཤེས་པ་དང་། རྙེད་པ་ལ་སོགས་པ་
ལ་མི་ལྟ་བའི་སེམས་ཀྱིས་དམ་པའི་ཆོས་རབ་ཏུ་སྟོན་པ་དང་། རང་གི་སངས་རྒྱས་ཀྱི་ཞིང་རྟེན་
དང་བརྟེན་པ་ཀུན་ཏུ་སྦྱོང་བ་དང་། ཕན་བཏགས་པའི་སེམས་ཅན་མི་མཐུན་པ་ལ་སོགས་པར་
མཐོང་བས་ཡོངས་སུ་མི་སྐྱོ་བ་དང་། རང་དང་གཞན་ལ་ལྟོས་ནས་མི་དགེ་བའི་ཆོས་མི་བྱེད་པ་
ཞེས་བྱ་བ་དེ་ལྟ་བུའི་ཡོངས་སུ་སྦྱོང་བ་རྣམ་པ་ལྔ་པོ། སྔ་མ་བཞིན་དུ་ངོ་བོ་ཉིད་དུ་མི་རྟོག་པས་
ཡོངས་སུ་སྦྱང་བ་བྱས་པས་ས་གསུམ་པ་འོད་བྱེད་པ་རྟོགས་པ་ཡིན་ནོ། །
ནགས་གནས་འདོད་ཆུང་ཆོག་ཤེས་དང་། །
སྦྱངས་པ་ཡང་དག་སྡོམ་བསྟེན་དང་། །
བསླབ་པ་ལོངས་སུ་མི་གཏོང་དང་། །
འདོད་པ་རྣམས་ལ་སྨོད་པ་དང་། །
མྱ་ངན་འདས་དང་བདོག་ཀུན་གཏོང་། །
-3 5.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་ཞུམ་པ་དང་ལྟ་བ་མེད། །
ཅེས་བྱ་བ་ནི། དགོན་པར་གནས་པ་དང་། རྙེད་པ་མ་ཐོབ་པ་ལ་མངོན་པར་འདོད་པ་
མེད་པ་དང་། རྙེད་པ་ཐོབ་པ་ལ་ལྷག་པར་དོན་དུ་གཉེར་བ་མེད་པ་དང་། བསོད་སྙོམས་པ་
ཉིད་ལ་སོགས་པ་སྦྱངས་པའི་ཡོན་ཏན་ཡང་དག་པར་སྡོམ་པ་དང་། བསླབ་པ་བླངས་པ་སྲོག་
ལ་སོགས་པའི་ཕྱིར་ཡང་ཡོངས་སུ་མི་གཏོང་བ་དང་། འདོད་པའི་ཡོན་ཏན་ལ་ཉེས་དམིགས་
སུ་ལྟ་བས་སྨོད་པ་དང་། གདུལ་བྱ་དང་འཚམ་པར་མྱ་ངན་ལས་འདས་པ་ལ་གཞོལ་བར་བྱེད་
པ་དང་། བདོག་པ་ཐམས་ཅད་ཡོངས་སུ་གཏོང་བ་དང་། དགེ་བ་སྒྲུབ་པ་ལ་སེམས་མི་ཞུམ་པ་
དང༌། དངོས་པོ་ཐམས་ཅད་ལ་མི་ལྟ་བ་ཞེས་བྱ་བ་དེ་ལྟ་བུའི་ཡོངས་སུ་སྦྱོང་བ་སྔ་མ་ལྟ་བུ་རྣམ་
པ་བཅས་ས་བཞི་པ་འོད་འཕྲོ་བ་ཅན་གཞོན་པ་ཡིན་ནོ། །
འདྲིས་དང་ཁྱིམ་ལ་འཁྲེན་པ་དང་། །
འདུ་འཛིར་གྱུར་པའི་གནས་དང་ནི། །
བདག་བསྟོད་གཞན་ལ་བརྙས་པ་དང་། །
མི་དགེའི་ལས་ཀྱི་ལམ་བཅུ་དང་། །
རློམ་པས་ཁེངས་དང་ཕྱིན་ཅི་ལོག །
བློ་ངན་དང་ནི་ཉོན་མོངས་བཟོད། །
བཅུ་པོ་འདི་ནི་རྣམ་སྤངས་ན། །
ས་ལྔ་པ་ནི་ཡང་དག་འཐོབ། །
ཅེས་བྱ་བ་ནི། རྙེད་པ་ལ་སོགས་པའི་དོན་དུ་རབ་ཏུ་བྱུང་བ་ལ་སོགས་པ་དང་འགྲོགས་
པ་དང་། དད་པ་ཅན་གྱི་ཁྱིམ་ཉེ་བར་མི་སྟོན་པ་དང་། སྐྱེ་བོ་མང་པོའི་གྲོང་ལ་སོགས་པ་དང་།
བདག་ལ་བསྔགས་པ་དང་། གཞན་ལ་སྨོད་པ་དང་། མི་དགེ་བའི་ལས་ཀྱི་ལམ་བཅུ་དང་།
-3
G-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༥
ཐོས་པ་ལ་སོགས་པས་རློམ་ཞིང་གཞན་ལ་མི་འདུད་པ་དང་། དགེ་བ་དང་མི་དགེ་བ་ལ་བཟློག་
སྟེ་མངོན་པར་ཞེན་པ་དང་། ལོག་པར་ལྟ་བ་ལ་སོགས་པ་བློ་གྲོས་ངན་པ་དང་། འདོད་ཆགས་
ལ་སོགས་པ་ཉོན་མོངས་པ་ཐམས་ཅད་ལ་ཕྱོགས་པར་བྱེད་པ་ཞེས་བྱ་བ་དེ་ལྟ་བུའི་མཚན་ཉིད་
ཀྱི་ཆོས་བཅུ་རྣམ་པར་སྤོང་ཞིང་བཟློག་པའི་ཆོས་དོན་གྱིས་འཕངས་པ་ཡོངས་སུ་སྦྱོང་བ་རྣམ་པ་
བཅུས་སྔ་མ་བཞིན་དུ་ས་ལྔ་པ་སྦྱང་དཀའ་བ་འཐོབ་པ་ཡིན་ནོ། །སྦྱིན་དང་ཚུལ་ཁྲིམས་བཟོད་
བརྩོན་འགྲུས། ། །
བསམ་གཏན་ཤེས་རབ་རབ་རྫོགས་པས། །
སློབ་མ་དང་ནི་བསེ་རུ་ལ། །
དགའ་དང་སྐྲག་པའི་སེམས་སྤངས་པ། །
བསླངས་ན་མི་ཞུམ་བདོག་པ་ཀུན། །
བཏང་ཡང་མི་དགའ་མེད་པ་དང་། །
དབུལ་ཡང་སློང་བ་མི་སློང་བས། །
ས་ནི་དྲུག་པ་ཡང་དག་འཐོབ། །
ཅེས་བྱ་བ་ནི། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པས་ཉན་ཐོས་དང་རང་སངས་
རྒྱས་ལ་འདོད་པ་དང་། ངོ་བོ་ཉིད་མི་དམིགས་པ་ལ་སྐྲག་པ་དང་། སློང་བ་པོའི་སྐྱེ་བོས་
བསླངས་ན་ཞུམ་པ་དང་། བདོག་པ་ཐམས་ཅད་རང་གི་ངང་གིས་གཏོང་བར་ཞུགས་པ་ལ་མི་
དགའ་བ་དང་། བཀྲེན་ཡང་སློང་བའི་སྐྱེ་བོ་སྤོང་བའི་སེམས་སྤོང་བ་སྟེ། དེ་ལྟ་བུའི་ཡོངས་སུ་
སྦྱོང་བ་བཅུ་གཉིས་ཀྱིས་སྔ་མ་བཞིན་དུ་ས་དྲུག་པ་མངོན་དུ་གྱུར་པ་ཀུན་ཤེས་པར་འགྱུར་བ་
ཡིན་ནོ། །
བདག་དང་སེམས་ཅན་འཛིན་པ་དང་། །
- 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྲོག་དང་གང་ཟག་ཆདརྟག་དང་། །
མཚན་མ་རྒྱུ་དང་ཕུང་པོ་དང་། །
ཁམས་དང་སྐྱེ་མཆེད་དག་དང་ནི། །
ཁམས་གསུམ་པོ་ལ་གནས་དང་ཆགས། །
སེམས་ནི་ཀུན་ཏུ་ཞུམ་པ་དང་། །
དཀོན་མཆོག་གསུམ་དང་ཚུལ་ཁྲིམས་ལ། །
དེར་ལྟ་བ་མི་མངོན་ཞེན་དང་། །
སྟོང་པ་ཉིད་ལ་རྩོད་པ་དང་། །
དེ་དང་འགལ་བའི་ཉེས་པ་ནི། །
ཉི་ཤུ་གང་ལ་རྣམ་ཆད་པ། །
དེ་ཡིས་ས་ནི་བདུན་པ་འཐོབ། །
ཅེས་བྱ་བ་ནི། བདག་དང་། སེམས་ཅན་དང་། སྲོག་དང་། གང་ཟག་དང་། ཆད་པ་
དང༌། རྟག་པ་དང་། མཚན་ མ་ དང་། རྒྱུ་དང་། ཕུང་པོ་དང་། ཁམས་དང་། སྐྱེ་མཆེད་དང་།
ཁམས་གསུམ་པོ་ལ་གནས་པ་དང་། ཆགས་པ་དང་། སེམས་ཀུན་ཏུ་ཞུམ་པ་དང་། སངས་
རྒྱས་དང་། ཆོས་དང་། དགེ་འདུན་དང་། ཚུལ་ཁྲིམས་སུ་ལྟ་བའི་མངོན་པར་ཞེན་པ་དང་།
སྟོང་པ་ཉིད་ལ་རྩོད་པ་དང་། འགལ་བ་བརྗོད་པ་འཛིན་པ་ཡོངས་སུ་སྤངས་པ་སྟེ། ཉེས་པ་དེ་
ལྟ་བུ་ཉི་ཤུ་དང་བྲལ་ནས། བཟློག་པའི་ཆོས་དོན་གྱིས་འཕངས་པ་ཡོངས་སུ་སྦྱོང་བ་རྣམ་པ་ཉི་
ཤུས་སྔ་མ་བཞིན་དུ་ས་བདུན་པ་རིང་དུ་སོང་བ་ཀུན་ཤེས་པར་འགྱུར་བ་ཡིན་ནོ། །དོན་གྱིས་
འཕངས་པའི་ཆོས་ཉིད་བསྟན་པའི་ཕྱིར།
རྣམ་ཐར་སྒོ་གསུམ་ཤེས་པ་དང་། །
- 3
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
འཁོར་གསུམ་རྣམ་པར་དག་ཉིད་དང་། །
སྙིང་རྗེ་དང་ནི་རློམ་མེད་དང་། །
ཆོས་མཉམ་ཉིད་དང་ཚུལ་གཅིག་ཤེས། །
མི་སྐྱེ་བ་དང་བཟོད་ཤེས་དང་། །
ཆོས་རྣམས་རྣམ་པ་གཅིག་ཏུ་སྟོན། །
རྟོག་པ་ཀུན་ཏུ་འཇོམས་པ་དང་། །
འདུ་ཤེས་ལྟ་དང་ཉོན་མོངས་སྤོང་
། །
ཞི་གནས་ངེས་པར་སེམས་པ་དང་། །
ལྷག་མཐོང་ལ་ནི་མཁས་པ་དང་། །
སེམས་དུལ་བ་དང་ཐམས་ཅད་ལ། །
ཐོགས་པ་མེད་པའི་ཡེ་ཤེས་དང་། །
ཆགས་པའི་ས་མིན་གར་འདོད་པར། །
ཞིང་གཞན་དུ་ནི་མཉམ་འགྲོ་དང་། །
ཀུན་ཏུ་བདག་གི་ངོ་བོ་ནི། །
སྟོན་པ་ཉིད་དང་ཉི་ཤུའོ། །
ཞེས་བྱ་བ་གསུངས་ཏེ། རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་
དང༌། སྨོན་པ་མེད་པ་ཡང་དག་པར་ཤེས་པ་དང་། དགེ་བ་བཅུའི་ལས་ཀྱི་ལམ་ལ་གསད་པར་
བྱ་བ་དང་གསོད་པ་པོ་དང་བསད་པ་མི་དམིགས་པ་ལ་སོགས་པ་དང་། སྐྱེ་བོ་ཐམས་ཅད་ལ་
དམིགས་ པའི་སྙིང་བརྩེ་བ་དང༌། དངོས་པོར་དམིགས་པ་མེད་པ་དང་། ཆོས་ཐམས་ཅད་
མཉམ་པ་ཉིད་དུ་རྟོགས་པ་དང་། ཐེག་པ་ཆེན་པོ་གཅིག་ཏུ་རྟོགས་པ་དང་། མི་སྐྱེ་བ་ཡོངས་སུ་
-3
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་པ་དང་། ཆོས་ཟབ་མོ་ལ་ངེས་པར་རྟོགས་པའི་བཟོད་པ་ཁོང་དུ་ཆུད་པ་དང་། ཤེས་བྱ་
ཐམས་ཅད་ཐེག་པ་ཆེན་པོའི་ཐབས་ཀྱི་སྒོ་ནས་རབ་ཏུ་སྟོན་པ་དང༌། རྟོག་པ་ཐམས་ཅད་གཅོད་
པ་དང་། མཚན་མར་འཛིན་པའི་རྟོག་པ་མེད་པ་དང་འཇིག་ཚོགས་ལ་ལྟ་བ་ལ་སོགས་པ་ལྔ་
འདོར་བ་དང་འདོད་ཆགས་ལ་སོགས་པ་ཉོན་མོངས་པ་སྤོང་བ་དང་། ཞི་གནས་སྒོམ་པ་དང་།
ཤེས་རབ་དང་ཐབས་ལ་མཁས་པར་བྱེད་པ་དང་། སེམས་ཉེ་བར་ཞི་བ་དང་། གཟུགས་ལ་
སོགས་པ་ལ་ཐོགས་པ་མེད་པའི་ཡེ་ཤེས་དང་། མངོན་པར་ཞེན་པའི་གནས་མ་ཡིན་པ་དང་།
ཇི་ལྟར་འདོད་པ་བཞིན་དུ་དུས་མཉམ་དུ་སངས་རྒྱས་ཀྱི་ཞིང་ཐམས་ཅད་དུ་འགྲོ་བ་དང༌།
གདུལ་བྱ་དང་མཐུན་པར་ཐམས་ཅད་དུ་བདག་གི་ལུས་རབ་ཏུ་སྟོན་པ་ཞེས་བྱ་བ་ཡོངས་སུ་
སྦྱོང་བ་རྣམ་པ་ཉི་ཤུ་པོ་འདིས་ཀྱང་སྔ་མ་བཞིན་དུ་ས་བདུན་པ་རྟོགས་པར་འགྱུར་བ་ཡིན་ནོ། །
སེམས་ཅན་ཀུན་ཡིད་ཤེས་པ་དང་། །
མངོན་པར་ཤེས་པས་བརྩེ་བ་དང་། །
སངས་རྒྱས་ཞིང་བཟང་སྒྲུབ་པ་དང་། །
ཡོངས་སུ་བརྟག་ཕྱིར་སངས་རྒྱས་བསྟེན། །
དབང་པོ་ཤེས་དང་རྒྱལ་བ་ཡི། །
ཞིང་སྦྱོང་སྒྱུ་མ་ལྟར་གནས་དང་། །
བསམས་བཞིན་སྲིད་པ་ལེན་པ་དང་། །
ལས་ནི་རྣམ་པ་འདི་བརྒྱད་བཤད། །
ཅེས་བྱ་བ་ནི། སེམས་ཅན་ཐམས་ཅད་ཀྱི་སེམས་ཀྱི་སྤྱོད་པ་ཇི་ལྟ་བ་བཞིན་ཤེས་པ་
དང་། འཇིག་རྟེན་གྱི་ཁམས་སུ་རྫུ་འཕྲུལ་གྱི་མངོན་པར་ཤེས་པས་བརྩེ་བ་དང་། སངས་རྒྱས་
ཀྱི་ཞིང་རྟེན་གསེར་ལ་སོགས་པའི་ངོ་བོར་ཡོངས་སུ་བསྒྱུར་བ་དང༌། རྣམ་པ་ཐམས་ཅད་དུ་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། (༥
ཆོས་ཡོངས་སུ་བརྟག་པས་སངས་རྒྱས་མཉེས་པར་བྱེད་པ་དང་། ལྷའི་མིག་བསྐྱེད་པ་དང་།
སངས་རྒྱས་ཀྱི་ཞིང་རྟེན་པ་སེམས་ཅན་ཡོངས་སུ་སྦྱོང་བ་དང་། ཐམས་ཅད་དུ་སྒྱུ་མ་ལྟ་བུར་
གནས་པ་དང་། སེམས་ཅན་ཐམས་ཅད་ཀྱི་དོན་མཐོང་ནས་བློ་སྔོན་དུ་བཏང་བའི་སྐྱེ་བ་ཡོངས་
སུ་འཛིན་པ་ཞེས་བྱ་བ་ཡོངས་སུ་སྦྱོང་བའི་ཆོས་དེ་ལྟ་བུ་རྣམ་པ་བརྒྱད་ཀྱིས་སྔ་མ་བཞིན་དུ་ས་
བརྒྱད་པ་མི་གཡོ་བ་ཉམས་སུ་མྱོང་བར་འགྱུར་བ་ཡིན་ནོ། །
སྨོན་ལམ་དག་ནི་མཐའ་ཡས་དང་། །
ལྷ་ལ་སོགས་པའི་སྐད་ཤེས་དང་། །
སྤོབས་པ་ཆུ་བོ་ལྟ་བུ་དང་། །
མངལ་དུ་འཇུག་པ་མཆོག་དང་ནི། །
རིགས་དང་རུས་དང་ཆོ་འབྲང་དང་། །
འཁོར་དང་སྐྱེ་བ་དག་དང་ནི། །
ངེས་འབྱུང་བྱང་ཆུབ་ཤིང་རྣམས་དང་། །
ཡོན་ཏན་ཕུན་སུམ་ཚོགས་པ་ཡིན། །
ཞེས་བྱ་བ་ནི། སྨོན་ལམ་མཐའ་ཡས་པ་དང་། ལྷ་ལ་སོགས་པ་སེམས་ཅན་ཐམས་
ཅད་ཀྱི་སྐད་ཤེས་པ་དང་། སྤོབས་པ་ཆུ་བོ་ ལྟར་མི་ཟད་པ་དང༌། སྐྱེ་བོ་ཐམས་ཅད་ཀྱིས་
བསྔགས་པའི་མངལ་དུ་འཇུག་པ་དང༌། རྒྱལ་པོ་ལ་སོགས་པར་གནས་པ་དང་། ཉི་མ་ལ་
སོགས་པ་ལས་སྐྱེས་པ་དང་། མ་ལ་སོགས་པ་དང་ལེགས་པར་འབྲེལ་བའི་གཉེན་དང་། རང་
དབང་བའི་འཁོར་དང་། བརྒྱ་བྱིན་ལ་སོགས་པས་མངོན་པར་བསྟོད་པར་སྐྱེ་བ་དང་། སངས་
རྒྱས་ལ་སོགས་པས་བསྐུལ་ཏེ་ངེས་པར་འབྱུང་བ་དང་། ཡིད་བཞིན་གྱི་ནོར་བུ་དང་འདྲ་བའི་
ཤིང་ཨ་ཤུད་ཐ་ལ་སོགས་པ་དང་། སངས་རྒྱས་ཀྱི་ཆོས་ཀྱི་ངོ་བོར་གྱུར་པའི་ཡོན་ཏན་ཐམས་
-4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་ཡོངས་སུ་རྫོགས་པར་བྱེད་པ་ཞེས་བྱ་བ་དེ་ལྟ་བུའི་ཕུན་སུམ་ཚོགས་པའི་མཚན་ཉིད་ཀྱི་
ཡོངས་སུ་སྦྱོང་བ་རྣམ་པ་བཅུ་གཉིས་པོས་སྔ་མ་བཞིན་དུ་ཡོངས་སུ་སྦྱོང་བ་བྱས་པའི་ཁྱད་པར་
དག་གིས་ས་དགུ་པ་ལེགས་པའི་བློ་གྲོས་མངོན་དུ་བྱེད་པ་ཡིན་ནོ། །རྒྱུའི་ས་རྣམས་ཀྱི་ཡོངས་
སུ་སྦྱོང་བ་དེ་ལྟར་ངེས་པར་བསྟན་ནས། འབྲས་བུའི་ས་ཉིད་དུ་དེ་དག་མ་བཤད་པར་ས་
ཐམས་ཅད་བསྡུ་པའི་སྒོ་ནས་ས་བཅུའི་མཚན་ཉིད།
ས་དགུ་འདས་ནས་ཡེ་ཤེས་ནི། །
གང་གིས་སངས་རྒྱས་སར་གནས་པ། །
དེ་ནི་བྱང་ཆུབ་སེམས་དཔའི་ས། །
བཅུ་པ་ཡིན་པར་ཤེས་པར་བྱ། །
ཞེས་བྱ་བ་གསུངས་ཏེ། ཉན་ཐོས་ལ་སོགས་པའི་རིགས་དང་། འབྲས་བུ་དང་པོ་ལ་
ཞུགས་པ་དང༌། རྒྱུན་དུ་ཞུགས་པ་དང་། ལན་ཅིག་ཕྱིར་འོང་བ་དང་། ཕྱིར་མི་འོང་བ་དང་།
དགྲ་བཅོམ་པ་ཉིད་ཅེས་བྱ་བ་དྲུག་དང་། ཚུལ་གསུམ་རྣམ་པར་བཞག་པར་དགོངས་པས་
བསྡུས་པ་ལྷག་མ་ཞུགས་པ་གསུམ་དང་། རང་སངས་རྒྱས་རྣམས་གོ་རིམ་བཞིན་དུ། རིགས་
དང་། བརྒྱད་པ་དང་། མཐོང་བ་དང་། བསྲབས་པ་དང་། འདོད་ཆགས་དང་བྲལ་བ་དང་།
བྱས་པ་རྟོགས་པ་དང་། ཉན་ཐོས་དང་། རང་སངས་རྒྱས་ཀྱི་ས་རྣམས་དང་། ཇི་སྐད་བཤད་
པའི་བྱང་ཆུབ་སེམས་དཔའི་ས་རྣམ་པ་དགུ་པོ་གཅིག་ཁོ་ན་སྟེ། དེ་ལྟར་ས་དགུ་འདས་ནས་ས་
བཅུ་པ་ལ་ནི་བྱང་ཆུབ་སེམས་དཔའ་སངས་རྒྱས་ཁོ་ནར་བརྗོད་པར་བྱའི། ཡང་དག་པར་
རྫོགས་པའི་སངས་རྒྱས་ནི་མ་ཡིན་ནོ། །ཞེས་འབྱུང་བའི་ཕྱིར། སངས་རྒྱས་ཀྱི་ས་དེ་ལ་སྨོན་
ལམ་ཤེས་པ་གང་གིས་གནས་པ་དེ་ནི་བྱང་ཆུབ་སེམས་དཔའི་ས་བཅུ་པ་ཡིན་པར་ཤེས་པར་བྱ་
བ་ཡིན་ནོ། །གཉེན་པོའི་ཚོགས་ལ་བར་སྐབས་ཀྱི་ཚིགས་སུ་བཅད་པ། མཐོང་དང་གོམས་
- 4 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༥
པའི་ལམ་དག་ལ། །གཟུང་དང་འཛིན་པའི་རྣམ་རྟོག་རྣམས། །ཉེ་བར་ཞི་བར་བྱ་བའི་ཕྱིར།།
གཉེན་པོ་རྣམ་པ་བརྒྱད་ཅེས་བྱ། །ཞེས་བྱ་བ་གསུངས་ཏེ། གཟུང་བའི་རྣམ་པར་རྟོག་པ་ཀུན་
ནས་ཉོན་མོངས་པའི་དངོས་པོ་ཙམ་དང༌། གཉེན་པོའི་རྟེན་ཅན་གཉིས་དང་། འཛིན་པའི་རྣམ་
པར་རྟོག་པ་གང་ཟག་རྫས་སུ་ཡོད་པ་དང་། སྐྱེས་བུ་བཏགས་པའི་རྟེན་ཅན་གཉིས་སོ་སོར་
མཐོང་པའི་ལམ་དང་བསྒོམ་པའི་ལམ་ལ་སྤོང་བས། གཟུང་བ་དང་འཛིན་པར་རྣམ་པར་རྟོག་
པ་བརྒྱད་ཉེ་བར་ཞི་བར་བྱ་བའི་ཕྱིར། བདེན་པ་གཉིས་ཀའི་རྣམ་པ་ལ་བརྟེན་ནས་མངོན་དུ་བྱ་
བའི་མི་མཐུན་པའི་ཕྱོགས་ཀྱི་རབ་ཏུ་དབྱེ་བས་ལམ་གཉིས་པོ་ཁོ་ནའི་གནས་སྐབས་ཀྱི་ཁྱད་
པར་གཉེན་པོ་རྣམ་པ་བརྒྱད་དོ། །
དེ་ལྟར་ཚོགས་བསགས་པ་ལ་ངེས་པར་འབྱུང་བས་བཞི་པ་ངེས་པར་འབྱུང་བའི་
སྒྲུབ་པ།
ཆེད་དུ་བྱ་དང་མཉམ་ཉིད་དང་། །
སེམས་ཅན་དོན་དང་འབད་མེད་དང་། །
མཐའ་ལས་འདས་པར་ངེས་འབྱུང་དང་། །
ཐོབ་པའི་མཚན་ཉིད་ངེས་འབྱུང་དང་། །
རྣམ་པ་ཐམས་ཅད་མཁྱེན་ཉིད་དང་། །
ལམ་གྱི་ཡུལ་ཅན་ངེས་འབྱུང་སྟེ། །
རྣམ་པ་བརྒྱད་ཀྱི་བདག་ཉིད་འདི། །
ངེས་འབྱུང་བསྒྲུབ་པ་ཡིན་ཞེས་བྱ། །
ཞེས་བྱ་བ་གསུངས་ཏེ། ཆེད་དུ་བྱ་བ་ཇི་སྐད་བཤད་པ་དང༌། ཆོས་ཐམས་ཅད་མཉམ་
པ་ཉིད་དང་། སེམས་ཅན་གྱི་དོན་ཁྱད་པར་བྱེད་པ་དང་། མཚན་མ་མེད་པར་ཐམས་ཅད་བྱེད་
-4
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཉིད་ཀྱིས་ལྷུན་གྱིས་གྲུབ་པ་དང་། རྟག་པ་དང་ཆད་པ་དང་བྲལ་བའི་ངོ་བོའི་གནས་སྐབས་
ཀྱི་ཁྱད་པར་དང་། ཐེག་པ་གསུམ་གྱི་དོན་ཐམས་ཅད་འཐོབ་པ་དང་། ཇི་སྐད་བཤད་པའི་རྣམ་
པ་ཐམས་ཅད་མཁྱེན་པ་ཉིད་དང༌། དེའི་ཁྱད་པར་གྱི་ལམ་སྟེ། ངེས་པར་འབྱུང་བར་བྱ་བའི་
གཞི་དེ་ལྟ་བུ་དག་ལས་ཁྱད་པར་དུ་འཕགས་པའི་ཆོས་གཞན་མེད་པའི་ཕྱིར་ཐམས་ཅད་མི་
དམིགས་པ་ཉིད་ཀྱིས་ངེས་པར་འབྱུང་བ་རྣམ་པ་བརྒྱད་ཡིན་པས་ངེས་པར་འབྱུང་བའི་སྒྲུབ་པ་
ནི་རྣམ་པ་བརྒྱད་ཡིན་ནོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོགས་པའི་རྒྱན་ཞེས་བྱ་བ་ལས་སྐབས་དང་པོའི་འགྲེལ་པའོ།། །།
༈ རྣམ་པ་ཐམས་ཅད་མཁྱེན་པ་ཉིད་རྟོགས་པ་ནི་ལམ་ཤེས་པ་ཉིད་ཡོངས་སུ་ཤེས་
པ་མེད་ན་མེད་པས་ལམ་ཤེས་པ་ཉིད།
ལྷ་རྣམས་རུང་བར་བྱ་བའི་ཕྱིར། །
འོད་ཀྱིས་མོག་མོག་པོར་མཛད་དང་། །
ཡུལ་ངེས་པ་དང་ཁྱབ་པ་དང་། །
རང་བཞིན་དང་ནི་དེ་ཡི་ལས། །
ཞེས་བྱ་བ་གསུངས་ཏེ། ལམ་ཤེས་པ་ཉིད་སྐྱེ་བར་རུང་བ་ཉིད་དུ་བསྒྲུབ་པའི་ཕྱིར། དེ་
བཞིན་གཤེགས་པའི་རང་བཞིན་གྱི་འོད་དག་གིས་ལྷ་ལ་སོགས་པའི་རྣམ་པར་སྨིན་པའི་འོད་
མོག་མོག་པོར་མཛད་པ་ནི་ང་རྒྱལ་བཅོམ་པའི་རྒྱུད་ཁོ་ན་ལ་རྟོགས་པ་སྐྱེའོ་ཞེས་བྱ་བར་ཤེས་
པར་བྱ་བའི་ཕྱིར་མཛད་དེ། དེའི་ཕྱིར་ཚིག་ཟུར་གྱིས་རྟེན་བརྗོད་པ་ཡིན་ནོ། །དེ་ཡང་བྱང་ཆུབ་
ཏུ་སེམས་བསྐྱེད་པ་ཁོ་ན་ཡིན་པས་ཡུལ་སོ་སོར་ངེས་པ་ཡིན་ནོ། །ཐེག་པ་གསུམ་རྣམ་པར་
བཞག་པ་ནི་དགོངས་པ་ཅན་ཡིན་གྱི། མཚན་ཉིད་པ་ནི་མ་ཡིན་ནོ་ཞེས་ལུགས་ལས་འབྱུང་
བས་སྐྱེ་བོ་ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་མཐར་ཐུག་པ་ཅན་
- 1 ， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
ཡིན་ཏེ། དེའི་ཕྱིར་འདོད་ཆགས་དང་བྲལ་བ་དང་། ཅིག་ཤོས་ཀྱི་རྣལ་འབྱོར་པས་ཀྱང་སངས་
རྒྱས་ཉིད་ཐོབ་པར་བྱ་བའི་ཕྱིར་ལམ་ཤེས་པ་ཉིད་བསྒོམ་པར་བྱ་བ་ཡིན་པས་ཁྱབ་པ་ཡིན་ནོ།།
བྱང་ཆུབ་ཏུ་སེམས་བསྐྱེད་པ་ནི་འཁོར་བ་ཇི་སྲིད་བར་སེམས་ཅན་གྱི་དོན་བྱེད་པར་ཞུགས་པ་
ཉིད་ཀྱིས་ཉོན་མོངས་པ་རྣམ་པ་ཐམས་ཅད་དུ་སྤངས་པ་མ་ཡིན་པ་ཞེས་བྱ་བ་ནི་རང་བཞིན་
ཡིན་ནོ། །
དེའི་འོག་ཏུ་དེ་ལྟ་བུའི་རང་བཞིན་ཅན་གྱི་ལས་ནི་ཡང་དག་པའི་མཐའ་མངོན་དུ་མི་
བྱེད་པ་དང་། ཤེས་རབ་དང་ཐབས་ལ་མཁས་པས་སེམས་ཅན་ཡོངས་སུ་མ་བསྡུས་པ་ཡོངས་
སུ་སྡུད་པ་ལ་སོགས་པ་ཡིན་པས་བྱེད་པ་ཡིན་ནོ། །དེ་ལྟར་རྟེན་ལ་སོགས་པ་བརྗོད་ནས་ལམ་
ཤེས་པ་ཉིད་ཀྱི་སྐབས་སུ་ལམ་ཐམས་ཅད་རྫོགས་པར་བྱ་དགོས་པས། ཉན་ཐོས་ཀྱི་ལམ།
ལམ་ཤེས་ཉིད་ཀྱི་ཚུལ་ལ་ནི། །
འཕགས་པའི་བདེན་པ་བཞི་དག་གི །
རྣམ་པ་མི་དམིགས་སྒོ་ནས་ནི། །
ཉན་ཐོས་ལམ་འདི་ཤེས་པར་བྱ། །
ཞེས་བྱ་བ་གསུངས་ཏེ། དེ་ལ་སྡུག་བསྔལ་གྱི་བདེན་པའི་གོ་རིམ་བཞིན་དུ། མི་རྟག་པ་
དང༌། སྡུག་བསྔལ་བ་དང་། སྟོང་པ་དང་། བདག་མེད་པ་སྟེ། དེ་དག་གི་མཚན་ཉིད་ཞི་བའི་
རྣམ་པ་བཞི་དག་དང་། ཀུན་འབྱུང་བའི་བདེན་པའི་རྒྱུ་དང་། ཀུན་འབྱུང་བ་དང་། རབ་ཏུ་སྐྱེ་
བ་དང་། རྐྱེན་གྱི་ངོ་བོ་ཉིད་དང་། ནད་དང་། འབྲས་དང་། ཟུག་རྔུ་དང་། སྡིག་པའི་རྣམ་པ་
རྣམས་དང་། ཡིད་འབྱུང་བ་དང༌། འདོད་ཆགས་དང་བྲལ་བར་བྱ་བ་དང་། འགོག་པའི་ཕྱིར་
ཞུགས་པ་ཡིན་ནོ་ཞེས་འབྱུང་བའི་ཕྱིར། སྡུག་བསྔལ་དང་ཀུན་འབྱུང་གི་བདེན་པ་དེ་དག་ཉིད་
སོ་སོའི་ཡིད་འབྱུང་བ་དག་གི་མཚན་ཉིད་ཀྱི་ཕ་རོལ་དང་། འཇིག་པའི་ཆོས་ཅན་གྱི་རྣམ་པའི་ངོ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བོ་ཉིད་དག་དང༌། འདོད་ཆགས་དང་བྲལ་བ་དག་གི་ངོ་བོ་གཡོ་བ་དང་། རབ་ཏུ་འཇིག་པའི་
རྣམ་པ་དག་དང་། འགོག་པའི་རང་གི་ངོ་བོ་འཇིགས་པ་དང་། ནད་འགོ་བ་དང་། འཚེ་བའི་
རྣམ་པ་རྣམས་དང་། འགོག་པའི་བདེན་པའི་འགོག་པའི་རང་གི་ངོ་བོ་བདག་མེད་པ་དང་། ཞི་
བ་དང་། གྱ་ནོམ་པའི་རྣམ་པའི་བདག་ཉིད་དབེན་པ་དང་། ངེས་པར་འབྱུང་བའི་མཚན་ཉིད་
སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་དང་། མངོན་པར་འདུ་བྱེད་པ་མེད་
པའི་རྣམ་པ་དག་དང་། ལམ་གྱི་བདེན་པའི་ལམ་དང་། རིགས་པ་དང་། སྒྲུབ་པ་དང་། ངེས་
པར་འབྱིན་པའི་རྣམ་པ་རྣམས་ངོ་བོ་ཉིད་མི་དམིགས་པའི་སྒོ་ནས་ལམ་ཤེས་པ་ཉིད་ཀྱི་སྐབས་
སུ་ཉན་ཐོས་རྣམས་ཀྱི་ལམ་ཡིན་པར་བྱང་ཆུབ་སེམས་དཔས་དེ་ལྟར་ཡོངས་སུ་ཤེས་པར་བྱའོ།།
བདེན་པ་བཞི་ཡོངས་སུ་ཤེས་པ་ནི། ངེས་པར་འབྱེད་པའི་ཆ་དང་མཐུན་པ་རྟོགས་
པ་སྔོན་དུ་འགྲོ་བ་ཅན་ཡིན་པས་ལམ་བརྗོད་ནས་ངེས་པར་འབྱེད་པའི་ཆ་དང་མཐུན་པ།
འཕགས་པ་ཉན་ཐོས་ལམ་ལ་ནི། །
གཟུགས་ལ་སོགས་པ་སྟོང་པའི་ཕྱིར། །
སྟོང་པ་ཉིད་རྣམས་དབྱེར་མེད་པས། །
དྲོ་བ་དེ་དག་མི་དམིགས་པས། །
རྩེ་མོར་གྱུར་པ་དག་ཏུ་འདོད། །
དེ་ལ་རྟག་ལ་སོགས་ཚུལ་གྱིས། །
གནས་པ་བཀག་པས་བཟོད་པ་རྣམས། །
ས་བཅུ་དག་ལས་བརྩམས་ནས་ནི། །
མི་གནས་རྒྱས་པར་བསྟན་པ་ཡིས། །
ཆོས་ཀྱི་མཆོག་ཏུ་འགྱུར་བཤད་དེ། །
-4
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
ཅི་ཕྱིར་ཞེ་ན་སངས་རྒྱས་ཀྱིས། །
མཁྱེན་ནས་ཆོས་རྣམས་མ་ག་ཟིགས་ཕྱིར། །
ཞེས་བྱ་བ་གསུངས་ཏེ། གཟུགས་ལ་སོགས་པའི་ཕུང་པོ་རང་རང་གི་ངོ་བོ་ཉིད་ཀྱིས་
སྟོང་པའི་ཕྱིར་སྟོང་པ་ཉིད་རྣམས་ཕན་ཚུན་ཐ་དད་པ་མེད་པ་དང་། གཟུགས་ལ་སོགས་པ་སྔ་
མ་བཞིན་དུ་མི་དམིགས་པ་དང་། དེ་བཞིན་དུ་གཟུགས་ལ་སོགས་པ་ལ་རྟག་པའང་མ་ཡིན་མི་
རྟག་པ་ཡང་མ་ཡིན་ནོ་ཞེས་དམིགས་པའི་ཚུལ་གྱིས་གནས་པ་བཀག་པ་དང་། གང་གི་ཕྱིར་དེ་
བཞིན་གཤེགས་པས་བྱང་ཆུབ་མངོན་པར་རྫོགས་པར་སངས་ རྒྱས་ནས་ཆོས་རྣམས་མ་
གཟིགས་པ་ཞེས་བྱ་བ་ཚད་མའི་སྐྱེས་བུས་མ་དམིགས་པའི་གཏན་ཚིགས་ཀྱི་འཐད་པས།
ས་རབ་ཏུ་དགའ་བ་ལ་སོགས་པ་ལ་མི་གནས་པ་རྒྱས་པར་ཇི་སྐད་དུ་བསྟན་པ་ཞེས་བྱ་བའི་
རྣམ་པ་དེ་རྣམས་ཀྱིས་གོ་རིམ་བཞིན་དུ་བདེན་པའི་དམིགས་པ་ལ་ངེས་པར་འབྱེད་པའི་ཆ་དང་
མཐུན་པ་སྐྱེའོ་ཞེས་བྱ་བ་ཡིན་ནོ། །
ཉན་ཐོས་ཀྱི་ལམ་གྱི་མཇུག་ཐོགས་སུ་རང་སངས་རྒྱས་ཀྱི་ལམ་བརྗོད་པར་རིགས་
མོད་ཀྱི། ཉན་ཐོས་རྣམས་ལས་དེ་དག་ཇི་ལྟར་ཁྱད་པར་དུ་འཕགས་ན་གང་གིས་ན་དེ་དག་གི་
ལམ་གཞན་ཡིན་སྙམ་པའི་དོགས་པ་བསུ་བར་རེ་ཞིག་ཁྱད་ཞུགས་པ་ཉིད་དུ་བསྒྲུབ་པ།
རང་བྱུང་བདག་ཉིད་རྟོགས་པའི་ཕྱིར། །
གཞན་གྱིས་བསྟན་ཡང་མི་དགོས་ལ། །
བསེ་རུ་ལྟ་བུའི་ཡེ་ཤེས་ནི། །
ཟབ་པ་ཉིད་དུ་མངོན་པར་བརྗོད། །
ཅེས་བྱ་བ་གསུངས་ཏེ། ལུང་ལས་ཉན་ཐོས་རྣམས་ནི་གཞན་གྱིས་བསྟན་པ་ལ་བལྟོས་
ནས་རང་གི་བྱང་ཆུབ་རྟོགས་པར་འགྱུར་ལ། གཞན་དག་ཀྱང་བརྗོད་པ་དང་བཅས་པའི་ཆོས་
- 4
？ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་པས་དགེ་བ་ལ་འཇུག་པར་བྱེད་དོ་ཞེས་འབྱུང་ངོ༌། །རང་སངས་རྒྱས་རྣམས་ནི་སྔོན་
ཐོས་པ་ལ་སོགས་པ་མངོན་པར་འདུས་བྱས་པས་གཞན་གྱིས་བསྟན་པ་ལ་མི་ལྟོས་པར་བདག་
ཉིད་ཀྱིས་རང་གི་བྱང་ཆུབ་མངོན་པར་རྟོགས་པར་འགྱུར་ཏེ། དེའི་ཕྱིར་དེ་དག་ལ་སངས་རྒྱས་
ལ་སོགས་པས་བསྟན་མི་དགོས་སོ་ཞེས་བྱ་བ་ནི་ཁྱད་ཞུགས་པ་ཉིད་གཅིག་ཡིན་ནོ། །སྒྲར་
བརྗོད་པའི་ཆོས་བསྟན་པའི་སྒོ་ནས་ཉན་པ་པོ་རྣམས་ཀྱིས་འཆད་པ་པོའི་ཤེས་པའི་རྩལ་
རྟོགས་པར་བྱེད་ན། དེ་དག་ནི་རང་གིས་ཐོབ་པའི་ཡེ་ཤེས་ལ་སོགས་པའི་མཐུས་སྒྲ་མེད་པའི་
ཆོས་བསྟན་པས་གཞན་དག་དགེ་བ་བཅུ་ལ་སོགས་པ་ལ་འཇུག་པར་བྱེད་དེ། དེའི་ཕྱིར་དེ་
དག་གི་ཡེ་ཤེས་མི་རྟོག་པ་ཉིད་ནི་ཁྱད་ཞུགས་པ་གཉིས་པ་ཡིན་ནོ། །
ཡང་ཇི་ལྟར་སྒྲ་མེད་པར་ཆོས་སྟོན་སྙམ་པའི་དོགས་པ་བསུ་བར།
གང་གང་དོན་ནི་གང་གང་ལ། །
ཇི་ལྟ་ཇི་ལྟར་ཉན་འདོད་པ། །
དེ་དེ་ལ་དོན་དེ་དང་དེ། །
སྒྲ་མེད་ཀྱང་དེ་དེ་ལྟར་སྣང་། །
ཞེས་བྱ་བ་གསུངས་ཏེ། རྣམ་པར་མ་བརྟགས་རྣམ་པར་མ་དཔྱད་པར་ཚིག་ཏུ་མི་སྨྲ་
བས་བརྗོད་པ་ནི་རྣམ་པར་གཡེང་བ་ཡིན་ལ། དེ་ཡང་རྒྱུད་འཁྲུགས་པར་བྱེད་པ་ཡིན་པས།
བྱང་ཆུབ་སེམས་དཔའ་འདི་ལྟར་སངས་རྒྱས་སུ་གྱུར་ནས་བརྗོད་པ་མེད་པར་ཆོས་སྟོན་པར་
གྱུར་ཅིག་ཅེས་སྨོན་ལམ་བཏབ་བོ། །དེ་བས་ན་སངས་རྒྱས་དང་འདྲ་བའི་ཕྱིར། རང་སངས་
རྒྱས་ཉིད་ཀྱི་གནས་སྐབས་ན་ཡང་སྨོན་ལམ་ལ་སོགས་པའི་མཐུས། སྒྲ་མེད་ཀྱང་གང་ཞིག་
དོན་གང་ལ་རྣམ་པ་ཇི་ལྟར་ཉན་པར་འདོད་པ་དེའི་རྣམ་པར་ཤེས་པ་ལ་དོན་དེ་རྣམ་པ་དེ་ཁོ་ན་
ལྟར་སྣང་བར་འགྱུར་བས་སྒྲ་མེད་པར་ཆོས་སྟོན་པ་ཞེས་བྱ་སྟེ། ཆོས་སྟོན་པའི་སྒྲའི་དོན་ནི་འདི་
-| S -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། [༥
ལྟར་བརྗོད་པར་བྱ་བའི་ཆོས་ཉན་པ་པོའི་རྣམ་པར་ཤེས་པ་ལ་ཤིན་ཏུ་བསྐྲུན་ཅིང་བསྐྱེད་པ་
ཞེས་བྱ་བ་འདི་ཡིན་ནོ། །
དེ་ལྟར་ཁྱད་ཞུགས་པ་བརྗོད་ནས་ཁྱད་ཞུགས་པ་རྣམས་ཀྱི་ལམ་ནི་ཁྱད་པར་དུ་
འཕགས་པ་ཁོ་ན་ཡིན་པས་རྣལ་མ་རང་སངས་རྒྱས་ཀྱི་ལམ། །
གཟུང་དོན་རྟོག་པ་སྤོང་ཕྱིར་དང་། །
འཛིན་པ་མི་སྤོང་ཕྱིར་དང་ནི། །
རྟེན་གྱིས་བསེ་རུ་ལྟ་བུའི་ལམ། །
ཡང་དག་བསྡུས་པར་ཤེས་པར་བྱ། །
ཞེས་བྱ་བ་གསུངས་ཏེ། རང་སངས་རྒྱས་ཀྱི་ལམ་ལ་ཇི་སྐད་བཤད་པའི་བདེན་པ་
བསྒོམ་པ་ཁོ་ན་དང་། དངོས་པོ་ཇི་ལྟ་བ་བཞིན་དུ་རྟེན་ཅིང་འབྲེལ་བར་འབྱུང་བ་བསྒོམས་པས་
གཟུང་བ་དང་འཛིན་པའི་དོན་གྱི་རྣམ་པར་རྟོག་པ་དག་གོ་རིམ་བཞིན་དུ་སྤངས་པ་དང་མ་
སྤངས་པ་དང་། རང་སངས་རྒྱས་ཀྱི་ཐེག་པས་བསྡུས་པའི་རྟེན་པའི་ཆོས་ཀྱི་གཞིའི་ཁྱད་པར་
གྱིས་ཁྱད་པར་དུ་འཕགས་པ་དང་ལྡན་པའི་ཆོས་རྟོགས་པར་བྱང་ཆུབ་སེམས་དཔས་ཤེས་པར་
བྱའི་རྣམ་པ་ཐམས་ཅད་ཤེས་པར་ནི་མ་ཡིན་ནོ་ཞེས་བྱ་བ་ནི་རང་སངས་རྒྱས་ཀྱི་ལམ་མོ། །
ངེས་པར་འབྱེད་པའི་ཆ་དང་མཐུན་པ་ཐོབ་ན་ཇི་སྐད་བཤད་པའི་ལམ་སྐྱེ་བས་ངེས་
པར་འབྱེད་པའི་ཆ་དང་མཐུན་པ།།
བཏགས་པའི་ཆོས་ཉིད་མི་འགལ་བར། །
སྟོན་པའི་རྣམ་པ་དྲོར་གྱུར་པ། །
རྩེ་མོར་གྱུར་པ་གཟུགས་ལ་སོགས། །
འགྲིབ་པ་མེད་ལ་སོགས་པས་ཕྱེ། །
- ༔
༔ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནང་སྟོང་ཉིད་ལ་སོགས་པ་ཡིས། །
གཟུགས་སོགས་མི་འཛིན་ཕྱིར་བཟོད་པ། །
གཟུགས་སོགས་སྐྱེ་བ་མེད་སོགས་ཀྱི། །
རྣམ་པ་ཅན་ནི་ཆོས་ཀྱི་མཆོག །
ཅེས་བྱ་བ་གསུངས་ཏེ། གཟུགས་ལ་སོགས་པའི་ཆོས་ཀྱི་བརྡ་ལས་བྱུང་བའི་བཏགས་
པའི་ཆོས་ཉིད་དང་མི་འགལ་བར་རབ་ཏུ་སྟོན་པ་དང་། གཟུགས་ལ་སོགས་པ་ལ་དོན་དམ་
པར་འགྲིབ་པ་དང་འཕེལ་བ་མེད་པ་ལ་སོགས་པའི་དོན་དུ་སློབ་པ་དང་། ངོ་བོ་ཉིད་ཀྱིས་སྟོང་
པ་ཉིད་ཀྱི་ཕྱིར་གཟུགས་ལ་སོགས་པ་ལ་ནང་དང་ཕྱི་ལ་སོགས་པ་སྟོང་པ་ཉིད་ཀྱིས་ཡོངས་སུ་
མི་འཛིན་པ་དང་། གཟུགས་ལ་སོགས་པ་སྐྱེ་བ་དང་འགགས་པ་ལ་སོགས་པ་མེད་པ་ཞེས་བྱ་
བའི་རྣམ་པ་རྣམས་ཀྱིས་གོ་རིམ་བཞིན་དུ་བདེན་པ་བཞིའི་དམིགས་པ་ལ་ངེས་པར་འབྱེད་པའི་
ཆ་དང་མཐུན་པ་སྐྱེ་བ་ཡིན་ནོ། །རང་སངས་རྒྱས་ཀྱི་ལམ་གྱི་འཇུག་ཐོགས་སུ་བྱང་ཆུབ་སེམས་
དཔའི་ལམ།
བདེན་དང་བདེན་ལ་བཟོད་པ་དང་། །
ཤེས་པའི་སྐད་ཅིག་རྣམ་བཞི་ཡིས། །
ལམ་ཤེས་ཉིད་ལ་མཐོང་བའི་ལམ། །
ཕན་ཡོན་བཅས་པ་འདི་བཤད་དོ། །
ཞེས་བྱ་བ་གསུངས་ཏེ། ལམ་ཤེས་པ་ཉིད་ཀྱི་སྐབས་སུ་བྱང་ཆུབ་སེམས་དཔས་ཆོས་
ཤེས་པའི་བཟོད་པ་དང་། ཆོས་ཤེས་པ་དང་། རྗེས་སུ་ཤེས་པའི་བཟོད་པ་དང་། རྗེས་སུ་ཤེས་
པ་ཞེས་བྱ་བ་བཟོད་པ་དང་། ཤེས་པའི་སྐད་ཅིག་མ་བཞི་པོ་སོ་སོར་སྡུག་བསྔལ་ལ་སོགས་
པའི་བདེན་པ་དང་འབྲེལ་བ་དག་དང་ལྡན་པ་འདི་དང་གཞན་པའི་ཡོན་ཏན་དག་དང་ལྡན་པ་
- 5 [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
བསྒོམ་པར་བྱ་བ་ནི་མཐོང་བའི་ལམ་ཕན་ཡོན་ཆེན་པོ་ཞེས་བརྗོད་དོ། །རྣམ་པ་ཇི་ལྟ་བུར་
བསྒོམ་པར་བྱ་ཞེ་ན།
དེ་བཞིན་ཉིད་དང་སངས་རྒྱས་དག །
ཕན་ཚུན་བརྟེན་པ་རྟེན་མེད་ཕྱིར། །
རྣམ་གྲངས་ཁས་མི་ལེན་པ་དང་། །
ཆེན་པོ་ཚད་མ་མེད་བཅས་དང་། །
ཚད་མེད་པ་དང་མཐའ་མེད་དང་། །
དེར་གནས་གཟུགས་ལ་སོགས་པ་ལ། །
སངས་རྒྱས་ཉིད་དུ་ངེས་འཛིན་དང་། །
བླང་མེད་དོར་བ་མེད་སོགས་དང་། །
བྱམས་ལ་སོགས་དང་སྟོང་ཉིད་དང་། །
སངས་རྒྱས་ཉིད་ནི་འཐོབ་པ་དང་། །
རྣམ་པར་བྱང་ཀུན་ཡོངས་བསྡུས་དང་། །
ཉམ་ང་བ་དང་ནད་ཀུན་སེལ། །
མྱ་ངན་འདས་འཛིན་ཞི་ཉིད་དང་
། །
སངས་རྒྱས་རྣམས་ཀྱིས་སྲུང་ལ་སོགས། །
སྲོག་མི་གཅོད་པ་ལ་སོགས་པ། །
རྣམ་པ་ཀུན་མཁྱེན་ཚུལ་ལ་ནི། །
བདག་ཉིད་གནས་ཏེ་སེམས་ཅན་དག །
འགོད་དང་སྦྱིན་པ་ལ་སོགས་པ། །
- 5 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྫོགས་པའི་བྱང་ཆུབ་ཏུ་བསྔོ་བ། །
ལམ་ཤེས་ཉིད་ཀྱི་སྐད་ཅིག་མ། །
ཞེས་བྱ་བ་གསུངས་ཏེ། དོན་དམ་པའི་ཚུལ་ཉིད་ཀྱིས་དེ་བཞིན་ཉིད་དང་། སངས་རྒྱས་
དག་ལ་རྟེན་དང་བརྟེན་པའི་དངོས་པོ་མེད་པས་དེའི་ཕྱིར་དེ་དག་ཕན་ཚུན་རྣམ་གྲངས་ཀྱིས་
གནས་པར་ཁས་མི་ལེན་པ་དང་། གཟུགས་ལ་སོགས་པའི་ཆོས་ཀྱི་དབྱིངས་ཀྱི་ངོ་བོ་ཉིད་ཀྱིས་
ཆེན་པོ་ཉིད་དང་། དེ་བཞིན་དུ་དེ་དག་ཚད་མ་མེད་པ་ཉིད་དང་། སྔ་མ་བཞིན་དུ་ནམ་མཁའ་
ཚད་མེད་པ་ཉིད་ཀྱིས་དེ་དག་ཚད་མེད་པ་ཞེས་བྱ་བ་དེ་ལྟ་བུ་ནི་སྡུག་བསྔལ་གྱི་བདེན་པའི་རྣམ་
པ་དག་ཡིན་ནོ། །གཟུགས་ལ་སོགས་པ་ལ་ངོ་བོ་ཉིད་མེད་པ་ཉིད་ཀྱིས་རྟག་པ་དང་ཆད་པའི་
མཐའ་ཉིད་ལ་སོགས་པ་མེད་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པ་ནི་ཆོས་ཀྱི་
དབྱིངས་ཀྱི་ངོ་བོ་ཉིད་ཀྱིས་གཟུགས་ལ་སོགས་པ་ལ་དེ་བཞིན་གཤེགས་པ་ཉིད་དུ་ངེས་པར་
འཛིན་པ་དང་། དེ་བཞིན་དུ་དེ་ལ་གནས་པ་ནི་ཆོས་ཐམས་ཅད་ལ་བླང་བ་དང་དོར་བ་མེད་
པར་བསྒོམ་པ་ལ་སོགས་པ་དང་། ངོ་བོ་ཉིད་མེད་པར་མོས་པ་སྔོན་དུ་འགྲོ་བའི་ཚད་མེད་པ་
བཞི་བསྒོམ་པར་བྱའོ་ཞེས་བྱ་བ་དེ་ལྟ་བུ་ནི་ཀུན་འབྱུང་བའི་བདེན་པའི་རྣམ་པ་དག་ཡིན་ནོ།།
གཟུགས་ལ་སོགས་པའི་ངོ་བོ་གཉུག་མ་རང་བཞིན་ཁོ་ནས་སྟོང་པ་ཉིད་དང་། ཆོས་ཀྱི་དབྱིངས་
དང་མཉམ་པའི་དགེ་བའི་རྩ་བ་རྣམས་ཀྱི་འབྲས་བུ་དེ་བཞིན་གཤེགས་པ་ཉིད་འཐོབ་པ་དང་།
ཤེས་རབ་ཀྱི་ཕ་རོལ་ཏུ་ཕྱིན་པར་གཉེན་པོ་རྣམས་རྣམ་པ་ཐམས་ཅད་དུ་བསྡུས་པ་དང་། དེ་
ཉིད་ཀྱིས་ཕྱི་དང་ནང་གི་འཚེ་བ་རབ་ཏུ་ཞི་བ་ཞེས་བྱ་བ་དེ་ལྟ་བུ་ནི་འགོག་པའི་བདེན་པའི་རྣམ་
པ་དག་ཡིན་ནོ། །ངོ་བོ་ཉིད་མེད་པ་བསྒོམ་པ་ཁོ་ནས་གཟུགས་ལ་སོགས་པ་དང་། མྱ་ངན་ལས་
འདས་པ་ལ་མངོན་པར་ཞེན་པ་ཞི་བ་དང་། ཤེས་རབ་དང་ཐབས་ལ་མཁས་པ་ལ་ཞུགས་པ་ལ་
སངས་རྒྱས་རྣམས་ཀྱིས་བསྲུང་བ་དང་བསྐྱབ་པ་དང་སྦ་བ་དག་མཛད་པ་དང་། སངས་རྒྱས་
- 5
3.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། [༥།
ཉིད་མངོན་པར་འདོད་པས་བདག་ཉིད་སྲོག་གཅོད་པ་སྤང་བ་ལ་སོགས་པ་རྣམ་པ་ཐམས་ཅད་
མཁྱེན་པ་ཉིད་ལ་གནས་ནས་དེ་ཉིད་ལ་གཞན་དག་འགོད་པ་དང་། སྦྱིན་པ་ལ་སོགས་པ་མི་
ཟད་པར་བྱེད་འདོད་པས་ཡང་དག་པར་རྫོགས་པའི་བྱང་ཆུབ་ཏུ་བསྔོ་བར་བྱའོ་ཞེས་བྱ་བ་དེ་ལྟ་
བུ་ནི་ལམ་གྱི་བདེན་པའི་རྣམ་པ་དག་ཡིན་ཏེ། དེ་ལྟ་བུ་ནི་ལམ་ཤེས་པ་ཉིད་ཀྱི་སྐད་ཅིག་མ་
དག་ཡིན་ནོ། ཁ་ཅིག་ནི་འདིར་ཚིག་ལེའུར་བྱས་པའི་དོན་ཉེ་བར་མཚོན་པ་ལྷུར་ལེན་པའི་
གཞུང་གིས་རྣམ་པའི་དོན་མ་བཤད་པར་མཐོང་བའི་ལམ་གྱི་སྐད་ཅིག་མ་བཅུ་དྲུག་ཉེ་བར་
མཚོན་པ་ཉི་ཚེ་མཛད་པ་ཟད་དེ། བཤད་པ་དང་མ་བཤད་པའི་ངེས་པར་འབྱེད་པའི་ཆ་དང་
མཐུན་པ་ལ་སོགས་པའི་དོན་གྱི་ཚིག་ལེའུར་བྱས་པ་རྣམས་སུའང་དེ་བཞིན་དུ་བལྟ་བར་བྱའོ་
ཞེས་ཟེར་རོ། །གཞན་དག་ན་རེ་དེ་དག་གིས་ནི་བསྒོམ་པའི་རིམ་པ་ལ་སོགས་པ་མ་བསྟན་
པའི་ ཕྱིར། མངོན་ པར་ རྟོགས་ པའི་ རིམ་ པ་ཅུང་ ཟད་ ཀྱང་ མ་ བསྟན་ ཏོ། །གཞན་ ཡང་།
དམིགས་པ་དང་ནི་རྣམ་པ་དང་། །ཞེས་བྱ་བ་ལ་སོགས་པའི་ཚིགས་སུ་བཅད་པའི་དོན་ཀྱང་ཇི་
ལྟར་དྲངས་ཞེས་ཟེར་རོ། །
མཐོང་བའི་ལམ་གྱི་མཇུག་ཐོགས་སུ་བསྒོམ་པའི་ལམ་བརྗོད་པར་བྱ་བ་ཡིན་པ་
ལས། བརྗོད་པར་བྱ་བ་ཉུང་བ་ཉིད་དང་གདུལ་བྱ་འབྲས་བུ་ལ་གཞོལ་བ་ཉིད་དུ་ཞུགས་པའི་
ཕྱིར་རེ་ཞིག་དེའི་བྱེད་པ།
ཀུན་ནས་ཞི་དང་ཐམས་ཅད་ལ། །
འདུད་དང་ཉོན་མོངས་ལས་རྒྱལ་དང་། །
གནོད་པས་བརྫི་བ་མེད་ཉིད་དང་། །
བྱང་ཆུབ་དང་ནི་རྟེན་མཆོད་ཉིད། །
ཅེས་བྱ་བ་གསུངས་ཏེ། རྣམ་པ་ཐམས་ཅད་དུ་སེམས་ལ་རང་དབང་ཉིད་དུ་བྱེད་པ་
- 5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་། དགེ་བའི་བཤེས་གཉེན་ལ་སོགས་པ་སྐྱེ་བོ་ཐམས་ཅད་ལ་འདུད་པ་དང་། འདོད་ཆགས་
ལ་སོགས་པ་ཟིལ་གྱིས་གནོན་པ་དང་། ཕ་རོལ་གྱིས་བྱས་པའི་གནོད་པ་རྗེས་སུ་བསྒྲུབ་པའི་
ཡུལ་མ་ཡིན་པ་ཉིད་དང་། ཡང་དག་པར་རྫོགས་པའི་བྱང་ཆུབ་སྒྲུབ་པ་དང་། རྟེན་གྱི་ཡུལ་
མཆོད་པར་བྱ་བ་ཉིད་དུ་བྱེད་པ་ཞེས་བྱ་བ་བྱེད་པ་རྣམ་པ་དྲུག་ཡིན་ནོ། །
བྱེད་པའི་འོག་ཏུ་སྒོམ་པའི་ལམ་སྟེ། དེ་ཡང་ཟག་པ་དང་བཅས་པ་དང་
། ཟག་པ་
མེད་པའི་བྱེ་བྲག་གིས་རྣམ་པ་གཉིས་སོ། །དེའི་ཕྱིར་བསྒོམ་པའི་ལམ་ཟག་པ་དང་བཅས་པ་
མོས་པ་དང་། བསྔོ་བ་དང་། རྗེས་སུ་ཡི་རང་བ་ཡིད་ལ་བྱེད་པ་ཞེས་བྱ་བ་རྣམས་ཀྱི་ནང་ནས་
བསྒོམ་པའི་ལམ་དང་པོ་མོས་པ་ཡིད་ལ་བྱེད་པ་ཞེས་བྱ་བ།
མོས་པ་རང་གི་དོན་དང་ནི། །
རང་གཞན་དོན་དང་གཞན་དོན་དང་། །
རྣམ་གསུམ་ཤེས་བྱ་དེ་ཡང་ནི། །
ཆུང་དང་འབྲིང་དང་ཆེན་པོ་སྟེ། །
སོ་སོར་རྣམ་པ་གསུམ་དུ་འདོད། །
ཆུང་ངུའི་ཆུང་སོགས་དབྱེ་བ་ཡིས། །
དེ་ཡང་རྣམ་གསུམ་དེ་ལྟར་ན། །
རྣམ་པ་ཉི་ཤུ་བདུན་དུ་འདོད། །
ཅེས་བྱ་བ་གསུངས་ཏེ། རང་དང་གཉིས་ཀ་དང་གཞན་གྱི་དོན་ལ་དམིགས་པ་ཉིད་ཇི་
ལྟར་མོས་པ་བཞིན་མཐོང་བའི་དགེ་བའི་ཆོས་ཀྱི་རྟེན་ཡིན་ན་ཡང་བསྒོམ་པའི་ལམ་གྱི་དབང་
དུ་བྱས་པ་ལས་དང་པོར་མངོན་དུ་མི་བྱེད་པའི་ངོ་བོ་ཡང་རྣམ་པ་གསུམ་མོ། །དེ་དག་ཀྱང་རེ་རེ་
ཞིང་ཆུང་ངུ་ལ་སོགས་པའི་བྱེ་བྲག་གིས་རྣམ་པ་གསུམ་ཡིན་ལ། དེ་ཡང་སོ་སོར་ཆུང་ངུའི་ཆུང་
- 5 4.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
ངུ་ལ་སོགས་པའི་དབྱེ་བས་རྣམ་པ་གསུམ་ཡིན་ཏེ། དེ་ལྟར་ན་དགུ་ཚན་གསུམ་གྱིས་མོས་པ་
རྣམ་པ་ཉི་ཤུ་རྩ་བདུན་ནོ། །
དེ་བསྒོམ་པའི་བྱང་ཆུབ་སེམས་དཔའ་སྤྲོ་བ་བསྐྱེད་པའི་ཕྱིར། དེ་ལྟར་མོས་པ་ལ་
སངས་རྒྱས་ལ་སོགས་པས་བསྟོད་པ་ལ་སོགས་པ་མཛད་དོ། །ཞེས་བསྟོད་པ་དང་བཀུར་བ་
དང་བསྔགས་པ།
ཤེས་རབ་ཕ་རོལ་ཕྱིན་པ་ལ། །
མོས་པའི་གནས་སྐབས་རྣམས་ལ་ནི། །
དགུ་ཚན་གསུམ་གྱིས་བསྟོད་པ་དང་། །
བཀུར་བ་དང་ནི་བསྔགས་པར་འདོད། །
ཅེས་བྱ་བ་གསུངས་ཏེ། ཇི་ལྟར་མོས་པ་བཞིན་མཐོང་བའི་ཆོས་ཀྱི་མཚན་ཉིད་ཀྱི་ཤེས་
རབ་ཀྱི་ཕ་རོལ་ཏུ་ཕྱིན་པ་ལ་ཞུགས་པའི་མོས་པ་ཡིད་ལ་བྱེད་པ་དང་པོ་དང་གཉིས་པ་དང་
གསུམ་པ་སྟེ། གནས་སྐབས་དགུ་དག་ཏུ་སོ་སོར་རྣམ་པ་དགུས་གོ་རིམ་བཞིན་དུ་གོང་ནས་
གོང་དུ་མངོན་པར་དགའ་བར་བྱེད་ཅིང་བསྟོད་པ་དང་། བཀུར་བ་དང་། བསྔགས་པར་འདོད་
དེ་དེས་ན་བསྟོད་པ་ལ་སོགས་པ་འདི་དག་ནི་དོན་ཡང་དག་པ་ཇི་ལྟ་བ་བཞིན་རྟོགས་པའི་
མཚན་ཉིད་ཅན་ཡིན་གྱི་གཅམ་བུའི་ངོ་བོ་ནི་མ་ཡིན་ནོ། །
དེ་ལྟར་མོས་པ་ལ་བསྔོ་བ་འབྱུང་བས་གཉིས་པ་བསྔོ་བ་ཡིད་ལ་བྱེད་པ་ཞེས་བྱ་བ།
ཡོངས་སུ་བསྔོ་བ་ཁྱད་པར་ཅན། །
དེ་ཡི་བྱེད་པ་མཆོག་ཡིན་ནོ། །
དེ་ནི་དམིགས་མེད་རྣམ་པ་ཅན། །
ཕྱིན་ཅི་མ་ལོག་མཚན་ཉིད་དོ། །
-
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབེན་དང་སངས་རྒྱས་བསོད་ནམས་ཚོགས། །
རང་བཞིན་དྲན་པའི་སྤྱོད་ཡུལ་ཅན། །
ཐབས་བཅས་མཚན་མ་མེད་པ་དང་། །
སངས་རྒྱས་རྗེས་སུ་ཡི་རང་དང་། །
ཁམས་གསུམ་གཏོགས་པ་མ་ཡིན་དང་། །
ཆུང་དང་འབྲིང་དང་ཆེན་པོ་ཡི། །
བསྔོ་བ་གཞན་ནི་རྣམ་གསུམ་པོ། །
བསོད་ནམས་ཆེ་འབྱུང་བདག་ཉིད་དོ། །
ཞེས་བྱ་བ་གསུངས་ཏེ། ཇི་སྐད་བཤད་པའི་མོས་པ་ཁྱད་པར་ཅན་དང་། མི་དམིགས་
པ་དང་། ཕྱིན་ཅི་མ་ལོག་པ་དང་། དབེན་པ་དང་། དེ་བཞིན་གཤེགས་པའི་དགེ་བའི་རྩ་བའི་
ཚོགས་ཀྱི་རང་བཞིན་དྲན་པ་དང་། ཐབས་ལ་མཁས་པ་དང་བཅས་པ་དང་། མཚན་མ་མེད་པ་
དང༌། སངས་རྒྱས་ཀྱིས་གནང་བ་དང་། ཁམས་གསུམ་པར་མ་གཏོགས་པ་དང་། ཆུང་དུ་དང་།
འབྲིང་དང་། ཆེན་པོ་སྟེ། བསོད་ནམས་ཆེན་པོ་འབྱུང་བ་ཞེས་བྱ་བ་དེ་ལྟར་མིང་དུ་བཏགས་
པའི་ཡིད་ལ་བྱེད་པ་གོ་རིམ་བཞིན་དུ་བླ་ན་མེད་པའི་བྱང་ཆུབ་དང་། ཚུལ་ཁྲིམས་ལ་སོགས་
པའི་ཕུང་པོ་དང་། སྔོ་བར་བྱེད་པའི་སེམས་དང་། བདག་ལ་སོགས་པ་དང་ལྡན་པའི་དངོས་པོ་
དང༌། དུས་གསུམ་གྱི་སངས་རྒྱས་ཀྱི་དགེ་བ་དང་། སྦྱིན་པ་ལ་སོགས་པ་དང་། མཚན་མ་དང་།
ལམ་ཐམས་ཅད་དང་། འདོད་པ་ལ་སོགས་པའི་ཁམས་དང་། དགེ་བ་བཅུ་ལ་སོགས་པའི་
ལས་ཀྱི་ལམ་དང་། རྒྱུན་དུ་ཞུགས་པ་ལ་སོགས་པ་དང་། བླ་ན་མེད་པའི་བྱང་ཆུབ་ལ་གནས་
པ་རྣམས་མི་དམིགས་པ་ལ་དམིགས་པ། ཐེག་པ་གསུམ་གྱིས་གདུལ་བར་བྱ་བའི་སེམས་ཅན་
ལ་ལམ་ཉེ་བར་སྟོན་པའི་རྒྱུའི་ངོ་བོ་བྱེད་པ་དང་ལྡན་པ་རྣམས་ཀྱིས་སེམས་ཅན་ཐམས་ཅད་ཀྱི་
- 5
6 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
དོན་དུ་མི་ཟད་པར་བྱ་བའི་ཕྱིར། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོ་བ་
རྣམ་པ་བཅུ་གཉིས་བྱེད་དོ། །
དེ་ལྟར་ལེགས་པར་བསྔོས་པའི་དངོས་པོ་མངོན་པར་སྤེལ་བར་བྱ་བ་ཡིན་པས།
གསུམ་པ་རྗེས་སུ་ཡི་རང་བ་ཡིད་ལ་བྱེད་པ་ཞེས་བྱ་བ། །
ཐབས་དང་མི་དམིགས་པ་དག་གིས། །
དགེ་བའི་རྩ་ལ་ཡི་རང་བ། །
རྗེས་སུ་ཡི་རང་ཡིད་བྱེད་པ། །
སྒོམ་པ་ཡིན་པར་འདིར་བརྗོད་དོ། །
ཞེས་བྱ་བ་གསུངས་ཏེ། རབ་ཏུ་དགའ་བའི་སེམས་ཀྱིས་ཀུན་རྫོབ་ཏུ་ཐབས་ཀྱིས་དགེ་
བའི་རྩ་བ་རྣམས་དམིགས་ནས་དོན་དམ་པར་མི་དམིགས་པ་ཉིད་ཀྱིས་རྗེས་སུ་ཡི་རང་བར་བྱ་
བོ་དག་ཡིན་ནོ། །དེ་ལ་བསྡུས་པའི་དོན་ནི་མོས་པ་ཡིད་ལ་བྱེད་པས་ནི་འབྱུང་ཁུངས་དག་ནས་
གསེར་གྱི་གར་བུ་བཞིན་དུ་བསོད་ནམས་མངོན་པར་འདུ་བྱེད་དོ། །བསྔོ་བ་ཡིད་ལ་བྱེད་པས་
ནི་དེ་གསེར་མགར་གྱིས་རྒྱན་བཞིན་དུ་ཡང་དག་པར་རྫོགས་པའི་བྱང་ཆུབ་ཀྱི་ཡན་ལག་ཏུ་
བྱེད་དོ། །རྗེས་སུ་ཡི་རང་བ་ཡིད་ལ་བྱེད་པས་ནི་རང་དང་གཞན་གྱི་བསོད་ནམས་བྱས་པ་
མཉམ་པ་ཉིད་འཐོབ་བོ་ཞེས་བྱ་བ་འདི་ཡིན་ནོ། །ཟག་པ་དང་བཅས་པའི་འོག་ཏུ་ཟག་པ་མེད་
པའི་བསྒོམ་པའི་ལམ་སྟེ། དེ་ཡང་རྣམ་པ་གཉིས་སོ། །དེའི་ཕྱིར་དང་པོ་མངོན་པར་སྒྲུབ་པའི་
མཚན་ཉིད་ཀྱི་བསྒོམ་པའི་ལམ།
དེ་ཡི་ངོ་བོ་ཉིད་མཆོག་ཉིད། །
ཀུན་ལ་མངོན་པར་འདུ་མི་བྱེད། །
ཆོས་རྣམས་དམིགས་སུ་མེད་པར་ནི། །
- 5
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཏོད་པར་བྱེད་པ་དོན་ཆེན་ཉིད། །
ཅེས་བྱ་བ་གསུངས་ཏེ། གཟུགས་ལ་སོགས་པ་ཕྱིན་ཅི་མ་ལོག་པར་མཐོང་བ་ནི་ངོ་བོ་
ཉིད་དོ། །གཞན་གྱིས་སངས་རྒྱས་ཉིད་མི་འཐོབ་པ་ནི་མཆོག་ཉིད་དོ། །ཆོས་ཐམས་ཅད་ཀྱི་
ཁྱད་པར་སྐྱེ་བ་མེད་པར་རྟོགས་པར་སྦྱོར་བ་ནི་ཀུན་ལ་མངོན་པར་འདུ་མི་བྱེད་པའོ། །དེ་ལྟ་
བུའི་ངོ་བོ་ཉིད་ལ་སོགས་པ་དང་ལྡན་པའི་ལམ་གྱི་ཆོས་རྣམས་མི་དམིགས་པ་ཉིད་དུ་རྣལ་
འབྱོར་པའི་རྒྱུད་ལ་སྐྱེད་པ་ནི་གཏོད་པར་བྱེད་པའོ། །དོན་ཆེན་པོ་སངས་རྒྱས་ཉིད་དུ་བྱེད་པའི་
ཕྱིར་དོན་ཆེན་པོ་ཉིད་དོ། །
དེའི་འོག་ཏུ་གང་ཞིག་ཡོངས་སུ་བཟུང་བ་དང་བོར་བས་འཐོབ་པར་འགྱུར་བ་འདིའི་
སྐྱེ་བ་དང་མི་སྐྱེ་བའི་རྒྱུ་གང་ཞིག་ཡིན་སྙམ་པའི་ཐེ་ཚོམ་བསལ་བའི་སྒོ་ནས་གཉིས་པ་ཤིན་ཏུ་
རྣམ་པར་དག་པའི་མཚན་ཉིད།
སངས་རྒྱས་བསྟེན་དང་སྦྱིན་སོགས་དང་། །
ཐབས་ལ་མཁས་པ་གང་ཡིན་པ། །
འདི་ལ་མོས་པའི་རྒྱུ་དག་ཡིན། །
ཆོས་ཀྱིས་ཕོངས་པའི་རྒྱུ་དག་ནི། །
བདུད་ཀྱི་ཐིབས་ཀྱིས་ནོན་པ་དང་། །
ཟབ་མོའི་ཆོས་ལ་མ་མོས་དང་། །
ཕུང་པོ་ལ་སོགས་མངོན་ཞེན་དང་། །
སྡིག་པའི་གྲོགས་པོས་ཡོངས་ཟིན་པའོ། །
ཞེས་བྱ་བ་གསུངས་ཏེ། སངས་རྒྱས་མཉེས་པར་བྱེད་པ་དང་། སྦྱིན་པ་ལ་སོགས་པའི་
ཕ་རོལ་ཏུ་ཕྱིན་པ་རྫོགས་པར་བྱེད་པ་དང་། ཞི་གནས་ལ་མཁས་པ་ཞེས་བྱ་བ་ནི་སྐྱེ་བའི་རྒྱུ་
བ$
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
དག་ཡིན་ནོ། །བདུད་ཀྱིས་གནོད་པ་བྱས་པ་དང་། ཆོས་ཟབ་མོ་ལ་མ་མོས་པ་དང་། དངོས་
པོར་འཛིན་པ་དང་། མི་དགེ་བའི་གྲོགས་པོ་དང་འགྲོགས་པ་ཞེས་བྱ་བ་ནི་མི་སྐྱེ་བའི་རྒྱུ་དག་
ཡིན་ནོ། །དེ་ལྟར་འཐོབ་པ་དང་མི་འཐོབ་པའི་རྒྱུ་དག་བཤད་ནས། སྐབས་སུ་བབ་པའི་རྣམ་
པར་དག་པ་སྤྱིར།
འབྲས་བུ་དག་པ་གཟུགས་ལ་སོགས། །
དག་པ་ཉིད་དེ་གང་གི་ཕྱིར། །
དེ་གཉིས་ཐ་དད་མ་ཡིན་ཞིང་། །
བཅད་དུ་མེད་པས་དག་པར་བརྗོད། །
ཅེས་བྱ་བ་གསུངས་ཏེ། འཕགས་པའི་གང་ཟག་གི་དགེ་སྦྱོང་གི་ཚུལ་གྱི་འབྲས་བུ་གང་
ཡིན་པ་དེའི་མི་མཐུན་པའི་ཕྱོགས་ཐམས་ཅད་དང་བྲལ་བ་ཉིད་ཀྱིས་རྣམ་པར་དག་པ་གང་ཡིན་
པ་དེ་ཉིད། གཟུགས་ ལ་ སོགས་པ་རྣམ་པར་དག་པ་ཡིན་ཏེ། འབྲས་བུ་དང་གཟུགས་ལ་
སོགས་པ་རྣམ་པར་དག་པ་ནི་གཟུགས་ལ་སོགས་པ་ལ་བདག་ཏུ་མངོན་པར་ཞེན་པ་ལ་སོགས་
པ་དང་བྲལ་བས་རབ་ཏུ་ཕྱེ་བ་ཉིད་ཀྱིས། གང་གི་ཕྱིར་དེ་དག་གི་རྣམ་པར་དག་པ་ཐ་མི་དད་
ཅིང་བཅད་དུ་མེད་པ་ཉིད་དེ། རང་དང་སྤྱིའི་མཚན་ཉིད་ཐ་དད་པ་ཉིད་མ་ཡིན་པ་དེའི་ཕྱིར་དེ་
ལྟར་རྣམ་པར་དག་པར་བརྗོད་དོ། །
རྣམ་པར་དག་པ་སྤྱིར་བརྗོད་ནས་ད་ནི་ཁྱད་པར་དུ། །
ཉོན་མོངས་ཤེས་བྱ་ལམ་གསུམ་གྱི། །
ཉམས་ཕྱིར་སློབ་མ་བསེ་རུ་དང་། །
རྒྱལ་སྲས་རྣམས་ཀྱི་དག་པ་སྟེ། །
སངས་རྒྱས་རྣམ་ཀུན་ཤིན་ཏུ་བ། །
- 5 g -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་བྱ་བ་གསུངས་ཏེ། འདོད་ཆགས་ལ་སོགས་པའི་ཉོན་མོངས་པ་དང་། དེ་དང་
ཤེས་བྱའི་སྒྲིབ་པའི་ཕྱོགས་གཅིག་པོ་གཟུང་བའི་དོན་གྱི་རྣམ་པར་རྟོག་པ་དང་
། ཐེག་པ་
གསུམ་གྱི་ལམ་གྱི་སྒྲིབ་པ་གསུམ་སྤངས་པའི་ཕྱིར་གོ་རིམ་བཞིན་དུ་ཉན་ཐོས་དང་། རང་
སངས་རྒྱས་དང་། བྱང་ཆུབ་སེམས་དཔའ་རྣམས་ཀྱི་དག་པ་ཡིན་ནོ། །ཉོན་མོངས་པ་དང་ཤེས་
བྱའི་སྒྲིབ་པ་བག་ཆགས་དང་བཅས་པ་རྣམ་པ་ཐམས་ཅད་དུ་སྤངས་པའི་ཕྱིར་ཤིན་ཏུ་རྣམ་པར་
དག་པ་ཆོས་ཀྱི་དབྱིངས་ལས་བྱུང་བ་ཉིད་ནི་བླ་ན་མེད་པའི་སངས་རྒྱས་ཀྱི་ཡིན་པར་འདོད་དོ།།
ལམ་ཤེས་པ་ཉིད་ཀྱི་སྐབས་སུ་རྣམ་པར་དག་པ་སྨོས་པའི་ཞར་ལ་སངས་རྒྱས་དང་ཉན་ཐོས་ལ་
སོགས་པའི་རྣམ་པར་དག་པ་གོ་རིམ་བཞིན་དུ། ཤིན་ཏུ་བ་དང་ཅིག་ཤོས་སུ་བཤད་པ་དེ་ཇི་ལྟ་
བུ་ཡིན་ཞེ་ན། །
ས་དགུ་ལ་ནི་ཆེན་པོ་ཡི། །
ཆེན་པོ་ལ་སོགས་དྲི་མ་ཡི། །
གཉེན་པོ་ཆུང་ངུའི་ཆུང་ངུ་ལ། །
སོགས་པའི་ལམ་ནི་དག་པ་ཡིན། །
ཞེས་བྱ་བ་གསུངས་ཏེ། འདོད་པའི་ཁམས་དང་། བསམ་གཏན་དང་། གཟུགས་མེད་
པའི་སྙོམས་པར་འཇུག་པ་དག་སྟེ། ས་དགུ་ལ་མི་མཐུན་པའི་ཕྱོགས་ཆེན་པོའི་ཆེན་པོ་ལ་
སོགས་པ་རྣམ་པ་དགུའི་གཉེན་པོའི་ངོ་བོར་གོ་རིམ་བཞིན་དུ་ལམ་ཆུང་ངུའི་ཆུང་ངུ་ལ་སོགས་
པ་རྣམ་པ་དགུ་རྣམ་པ་ཐམས་ཅད་དང་། ཅིག་ཤོས་སུ་རྣམ་པར་དག་པའི་རྒྱུ་ཡིན་པའི་ཕྱིར་རྣམ་
པར་དག་པ་ཤིན་ཏུ་བ་དང་ཅིག་ཤོས་ཞེས་བྱའོ། ། ཇི་ལྟར་ཤིན་ཏུ་བ་ཡིན་ཞེ་ན།
དེ་ལ་ཀླན་ཀ་སྤངས་པ་ཡིས། །
ལམ་ནི་འཇལ་དང་གཞལ་བྱ་དག །
- 6 () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
མཉམ་པ་ཉིད་ཀྱིས་ཁམས་གསུམ་གྱི། །
གཉེན་པོ་ཉིད་དུ་འདོད་པ་ཡིན། །
ཞེས་བྱ་བ་གསུངས་ཏེ། དེ་ལ་གཉེན་པོ་ནི་ཆེན་པོའི་ཆེན་པོ་ལ་སོགས་པ་མི་མཐུན་པའི་
ཕྱོགས་ནི་ཆུང་ངུའི་ཆུང་ངུ་ལ་སོགས་པར་རིགས་སོ་ཞེས་བྱ་བའི་ཀླན་ཀ །གོས་ལ་ཆགས་པའི་
དྲི་མ་ཕྲ་མོ་བསལ་བ་ལ་བཙོ་བླག་མཁན་ཆེ་ཐང་དུ་འབད་པའི་དཔེས་སྤངས་པའི་སྒོ་ནས་
བསྒོམ་པའི་ལམ་ཤིན་ཏུ་བ་ཇི་སྐད་དུ་བསྟན་པ་དེ། ཁམས་གསུམ་པའི་རྣམ་པ་ཅན་གྱི་ཤེས་པ་
དང་ཤེས་བྱ་དག་མི་དམིགས་པ་ཉིད་ཀྱིས་མཉམ་པ་ཉིད་གང་ཡིན་པ་དེ་ཉིད་མཐའ་དག་གི་
གཉེནཔོའི་ངོ་བོ་ཉིད་ཡིན་པའི་ཕྱིར། སངས་རྒྱས་ཀྱི་རྣམ་པར་དག་པ་ཤིན་ཏུ་བ་ཡིན་པ་རྣམ་
པར་བཞག་གོ །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་
པའི་རྒྱན་ཞེས་བྱ་བ་ལས་སྐབས་གཉིས་པའི་འགྲེལ་པའོ།། །།
༈ གཞི་ཐམས་ཅད་ཡོངས་སུ་ཤེས་པ་མེད་པར་ལམ་ལེགས་པར་ཡོངས་སུ་ཤེས་པ་
མེད་པས་ཐམས་ཅད་ཤེས་པ་ཉིད།
ཚུ་རོལ་ཕ་རོལ་མཐའ་ལ་མིན། །
དེ་དག་བར་ན་མི་གནས་པ། །
དུས་རྣམས་མཉམ་པ་ཉིད་ཤེས་ཕྱིར། །
ཤེས་རབ་ཕ་རོལ་ཕྱིན་པར་འདོད། །
ཅེས་བྱ་བ་གསུངས་ཏེ། དུས་གསུམ་པའི་ཆོས་རྣམས་སྐྱེ་བ་མེད་པའི་རྣམ་པ་མཉམ་པ་
ཉིད་དུ་རྟོགས་པས། སངས་རྒྱས་དང་བྱང་ཆུབ་སེམས་དཔའ་རྣམས་ལ་ཉེ་བར་གྱུར་པར་
འདོད་པའི་ཤེས་རབ་ཀྱི་ཕ་རོལ་ཏུ་ཕྱིན་པ་གང་ཡིན་པ་དེ་ནི། ཤེས་རབ་ཀྱིས་ཚུ་རོལ་གྱི་མཐའ་
འཁོར་བ་དང༌། སྙིང་རྗེས་ཕ་རོལ་གྱི་མཐའ་མྱ་ངན་ལས་འདས་པ་སྟེ། གོ་རིམ་བཞིན་དུ་རྟག་
- ($ } -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དང་། ཆད་པའི་མཚན་ཉིད་དང་། དེ་དག་གི་བར་ན་ཡང་མི་གནས་པས་སྲིད་པ་དང་ཞི་བ་
ལ་མི་གནས་པ་ཡིན་ནོ། །
ཀུན་ཤེས་པ་ཉིད་ཀྱི་སྐབས་ལས་བཟློག་སྟེ་བསྟན་པས། ཉན་ཐོས་ལ་སོགས་པ་ལ་
དུས་གསུམ་མཉམ་པ་ཉིད་དུ་ཤེས་པ་མེད་པའི་ཕྱིར། ཡང་དག་པའི་ཤེས་རབ་ཀྱི་ཕ་རོལ་ཏུ་
ཕྱིན་པ་དང་རིང་བར་གྱུར་པས་རང་གི་རྟོགས་པ་ཙམ་གྱི་ཤེས་རབ་ཀྱི་ཕ་རོལ་ཏུ་ཕྱིན་པ་སྙིང་
བརྩེ་བ་དང་། ཤེས་རབ་དང་བྲལ་བའི་ཕྱིར་དངོས་པོ་དང་། དངོས་པོ་མེད་པར་དམིགས་པ་
ཉིད་ཀྱིས་འཁོར་བ་དང་མྱ་ངན་ལས་འདས་པ་ལ་གནས་པ་ཡིན་པར་ཤེས་པར་བྱའོ། །ལུགས་
ལས། རྟེན་ཅིང་འབྲེལ་བར་འབྱུང་བ་གང་། །དེ་ཉིད་ཁྱོད་ནི་སྟོང་པར་བཞེད། །ཅེས་འབྱུང་
བའི་ཕྱིར། དུས་གསུམ་མཉམ་པ་ཉིད་དུ་ཤེས་པ་ནི་གཞི་རྟོགས་པ་ཁོ་ན་ཡིན་ལ། དེ་ཡང་
ཐམས་ཅད་ལ་ཡོད་པ་ཉིད་མ་ཡིན་ནམ། ཇི་ལྟར་ན་ཉན་ཐོས་དང་བྱང་ཆུབ་སེམས་དཔའ་ལ་
སོགས་པ་ལ་ཡང་དག་པའི་ཤེས་རབ་ཀྱི་ཕ་རོལ་ཏུ་ཕྱིན་པ་རིང་བ་དང་ཅིག་ཤོས་སུ་འགྱུར་ཞེ་
དེ་ནི་མཚན་མར་དམིགས་སྒོ་ནས། །
ཐབས་མ་ཡིན་པས་རིང་བ་སྟེ། །
དེ་ནི་ཐབས་ལ་མཁས་པ་ཡིས། །
ཡང་དག་ཉེ་བ་ཉིད་དུ་བཤད། །
ཅེས་བྱ་བ་གསུངས་ཏེ། སྒྱུ་མ་མཁན་གྱིས་སྤྲུལ་པའི་དངོས་པོ་སྣང་བ་ལ་དེའི་རང་གི་ངོ་
བོ་མི་ཤེས་པས་དངོས་པོར་མངོན་པར་ཞེན་པ་ཉིད་ཀྱིས་ངོ་བོ་ཉིད་མེད་པར་མི་སྣང་བ་བཞིན་
དུ༑ དགེ་བའི་བཤེས་གཉེན་ལ་སོགས་པ་ཐབས་མཁས་པ་དང་བྲལ་བའི་ཕྱིར་དངོས་པོ་
མཚན་མ་དང་ལྡན་པར་རྟོགས་པས་ཉན་ཐོས་ལ་སོགས་པ་དངོས་པོའི་ངོ་བོ་མི་ཤེས་པ་རྣམས་
- 6 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
ལ་མཉམ་པ་ཉིད་ཀྱི་ཡེ་ཤེས་མེད་དེ། དེའི་ཕྱིར་དེ་དག་ལ་རྒྱལ་བའི་ཡུམ་རིང་བར་གྱུར་ཏོ།།
བྱང་ཆུབ་སེམས་དཔའ་དུས་རིང་མོ་ཞིག་ནས་དགེ་བའི་བཤེས་གཉེན་ཡང་དག་པར་མགུ་བར་
བྱས་པའི་མན་ངག་ཕྱིན་ཅི་མ་ལོག་པ་ཅན་བདེན་པ་གཉིས་ལ་བརྟེན་པའི་ཐོས་པ་ལ་སོགས་
པའི་སྐྱེ་བའི་ཐབས་ལ་མཁས་པས། དངོས་པོར་མངོན་པར་ཞེན་པའི་འཁྲུལ་པའི་མཚན་མ་
བསལ་བ་རྣམས་ལ་ནི། གཟུགས་ལ་སོགས་པའི་ཆོས་ཡོངས་སུ་ཤེས་པ་དེ་ཉིད་མཉམ་པ་ཉིད་
དུ་ཡོངས་སུ་ཤེས་པ་ཡིན་ཏེ། དེའི་ཕྱིར་དེ་དག་ལ་ཡུམ་འདི་ཡང་དག་པར་ཉེ་བར་གྱུར་བས།
ཐབས་མ་ཡིན་པས་ནི་རིང་བ་ཉིད་ཡིན་ལ། ཐབས་ཀྱིས་ནི་མི་རིང་བ་ཉིད་ཡིན་ནོ། །
དེ་ལྟར་ཉན་ཐོས་ལ་སོགས་པའི་ཡུམ་རིང་བར་གྱུར་པའི་བསྒྲུབ་པ་ཉིད་མི་མཐུན་
པའི་ཕྱོགས་ཡིན་པར།
གཟུགས་སོགས་ཕུང་པོ་སྟོང་ཉིད་དང་། །
དུས་གསུམ་གཏོགས་པའི་ཆོས་རྣམས་དང་། །
སྦྱིན་སོགས་བྱང་ཆུབ་ཕྱོགས་རྣམས་ལ། །
སྤྱོད་པའི་འདུ་ཤེས་མི་མཐུན་ཕྱོགས། །
ཞེས་བྱ་བ་གསུངས་ཏེ། གཟུགས་ལ་སོགས་པ་དུས་གསུམ་པའི་ཆོས་ཟག་པ་དང་
བཅས་པ་དང་། ཟག་པ་མེད་པ་དང༌། གཉིས་ཀའི་ངོ་བོ་དངོས་པོར་མ་གྱུར་པ་ཐམས་ཅད་ལ།
དངོས་པོར་དམིགས་པ་ཉིད་ཀྱིས་གཞན་གྱིས་ཀུན་བརྟགས་པའི་བདག་ལ་སོགས་པ་སྟོང་པ་
ཉིད་དུ་ལྟ་བ་དང༌། སྒྲུབ་པའི་འདུ་ཤེས་ནི་དེ་དག་གི་གཉེན་པོ་ཡིན་ན་ཡང་ཕྱིན་ཅི་ལོག་ཏུ་
ཞུགས་པ་ཉིད་ཀྱིས་སྤང་བར་བྱ་བ་ཡིན་པའི་ཕྱིར། མི་མཐུན་པའི་ཕྱོགས་ཡིན་ནོ། །བྱང་ཆུབ་
སེམས་དཔའ་རྣམས་ཀྱི་བཟློག་སྟེ་གཉེན་པོ་ཡིན་པར།།
སྦྱིན་ལ་སོགས་ལ་ངར་འཛིན་མེད། །
- 6
3 -



བརྩེ་ཆེན་འོད་སྣང་ལམ། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་དག་དེ་ལ་སྦྱོར་བྱེད་པ། །
དེ་ནི་ཆགས་པའི་མཐའ་འགོག་པས། །
རྒྱལ་ལ་སོགས་ལ་ཆགས་པ་ཕྲ། །
ཞེས་བྱ་བ་གསུངས་ཏེ། འཁོར་གསུམ་རྣམ་པར་དག་པས་སྦྱིན་པ་ལ་སོགས་པ་ལ་
བདག་མེད་པར་རྟོགས་པས་རང་དང་གཞན་སྦྱོར་བ་ནི། ཡང་དག་པར་ཞུགས་པའི་ཕྱིར་དང་།
ཆགས་པའི་ཚོགས་ཀྱི་གནས་ཐམས་ཅད་བཀག་པས་བླང་བར་བྱ་བ་ཡིན་པའི་ཕྱིར། རྣམ་པ་
ཐམས་ཅད་དུ་གཉེན་པོ་ཡིན་ནོ། །དེ་བཞིན་གཤེགས་པ་ལ་སོགས་པ་ལ་ཕྱག་འཚལ་བ་ལ་
སོགས་པ་ནི་བསོད་ནམས་ཀྱི་ཚོགས་ཀྱི་རྒྱུ་ཡིན་པ་ཉིད་ཀྱིས་གཉེན་པོ་ཡིན་མོད་ཀྱི། ཆགས་པ་
ཕྲ་མོའི་ངོ་བོ་ཉིད་ཀྱིས་རྣམ་པ་ཐམས་ཅད་དུ་མ་ཡིན་པས་མི་མཐུན་པའི་ཕྱོགས་ཡིན་ནོ། །བམ་
པོ་གསུམ་པ།། །།
ཡང་ཇི་ལྟར་ཆགས་པ་ཕྲ་མོ་མི་མཐུན་པའི་ཕྱོགས་ཡིན་ཞེ་ན། །
ཆོས་ཀྱི་ལམ་ནི་རང་བཞིན་གྱིས། །
དབེན་པའི་ཕྱིར་ན་དེ་ཟབ་ཉིད། །
ཅེས་བྱ་བ་གསུངས་ཏེ། གང་གི་ཕྱིར་ཆོས་ཀྱི་རིགས་རྣམས་ངོ་བོ་ཉིད་ཁོ་ནས་སྟོང་པས།
དེ་དག་ཟབ་པ་ཉིད་ཡིན་པ་དེའི་ཕྱིར། དེ་བཞིན་གཤེགས་པ་ལ་དམིགས་པ་ཡང་མི་མཐུན་
པའི་ཕྱོགས་ཡིན་ནོ། །འོ་ན་ཇི་ལྟར་སྤང་ཞེ་ན།
ཆོས་རྣམས་རང་བཞིན་གཅིག་པར་ནི། །
ཤེས་པས་ཆགས་པ་སློང་བ་ཡིན། །
ཞེས་བྱ་བ་གསུངས་ཏེ། གཟུགས་ལ་སོགས་པའི་ཆོས་ཐམས་ཅད་རང་བཞིན་གཅིག་
པ་ཁོ་ན་སྟེ། འདི་ལྟ་སྟེ། རང་བཞིན་མེད་པ་ཞེས་ཤེས་པ་དང་ཤེས་བྱ་མཉམ་པ་ཉིད་དུ་གཅིག་
- f; ༣ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
པར་ཡོངས་སུ་ཤེས་པ་ནི་ཆགས་པ་སྤོང་བ་ཡིན་ནོ། །ཡང་ཇི་ལྟར་ཆོས་རྣམས་རང་བཞིན་གྱིས་
ཟབ་པ་ཡིན་ཞེ་ན།
མཐོང་བ་ལ་སོགས་བཀག་པ་ཡིས། །
དེ་ནི་རྟོགས་པར་དཀའ་བར་བཤད། །
ཅེས་བྱ་བ་གསུངས་ཏེ། གང་གི་ཕྱིར་རྣམ་པར་ཤེས་པ་ཐམས་ཅད་ཀྱིས་དམིགས་པའི་
དོན་བསལ་བས་རང་བཞིན་དེ་རྟོགས་པར་དཀའ་བ་ཉིད་དུ་བཤད་པ་དེའི་ཕྱིར་དེ་ཟབ་པ་ཉིད་
ཡིན་ནོ། །
ཡང་དེ་ལྟར་རྟོགས་པར་དཀའ་བ་ཉིད་ཅི་ཡིན་ཞེ་ན།
གཟུགས་ལ་སོགས་པར་མི་ཤེས་ཕྱིར། །
དེ་ནི་བསམ་མི་ཁྱབ་པར་འདོད། །
ཅེས་བྱ་བ་གསུངས་ཏེ། གང་གི་ཕྱིར་གཟུགས་ལ་སོགས་པ་ནས་སངས་རྒྱས་ཀྱི་ཆོས་
མ་འདྲེས་པའི་རྣམ་པའི་བར་གྱི་རང་བཞིན་ཡོངས་སུ་མི་ཤེས་པས་བསམ་པ་ལས་འདས་པ་
ཉིད་དུ་འདོད་པ་དེའི་ཕྱིར། དེ་ནི་རྟོགས་པར་དཀའ་བ་ཉིད་ཡིན་ནོ། །དེ་ལྟར་མི་མཐུན་པའི་
ཕྱོགས་ལ་སོགས་པ་བརྗོད་ནས་མཇུག་བསྡུ་བར། དེ་ལྟར་ཀུན་ཤེས་ཉིད་ལུགས་ལ། །མི་
མཐུན་གཉེན་པོའི་ཕྱོགས་དག་གི །རྣམ་པར་དབྱེ་བ་མ་ལུས་པ། །ཇི་སྐད་བཤད་པ་འདིར་
ཤེས་བྱ། །ཞེས་བྱ་བ་གསུངས་ཏེ། ཐམས་ཅད་ཤེས་པ་ཉིད་ཀྱི་སྐབས་སུ་དེ་ལྟར་བཤད་པའི་
ཚུལ་གྱིས་གོ་རིམ་བཞིན་དུ་ཉན་ཐོས་དང་བྱང་ཆུབ་སེམས་དཔའ་ལ་སོགས་པའི་མི་མཐུན་པའི་
ཕྱོགས་དང་གཉེན་པོའི་རབ་ཏུ་དབྱེ་བ་ཤེས་པར་བྱའོ། །
དེ་ལྟར་མི་མཐུན་པའི་ཕྱོགས་ལ་སོགས་པ་བརྗོད་ནས། དེ་དག་རྣམ་པར་བསྒོམ་
པའི་སྦྱོར་བ་གང་ཡིན་ཞེ་ན། སྦྱོར་བ།
- G 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟུགས་སོགས་དེ་མི་རྟག་སོགས་དང་། །
དེ་མ་རྫོགས་དང་རབ་རྫོགས་དང་། །
དེ་ལ་ཆགས་པ་མེད་ཉིད་ལ། །
སྤྱོད་པ་བཀག་པའི་སྦྱོར་བ་དང་། །
མི་འགྱུར་བྱེད་པོ་མེད་ཉིད་དང་། །
བྱ་དཀའ་རྣམ་གསུམ་སྦྱོར་བ་དང་། །
སྐལ་པ་ཇི་བཞིན་འབྲས་ཐོབ་པས། །
འབྲས་ཡོད་འདོད་པ་དེ་དང་ནི། །
གཞན་ལས་རག་ལས་མེད་གང་དང་
། །
སྣང་བ་རྣམ་བདུན་ཤེས་བྱེད་དོ། །
ཞེས་བྱ་བ་གསུངས་ཏེ། གཟུགས་ལ་སོགས་པའི་ཆོས་ཐམས་ཅད་དང་། དེ་དག་ཉིད་
ཀྱི་མི་རྟག་པ་དང་། སྟོང་པ་ཉིད་ལ་སོགས་པ་དང་། སོ་སོར་མ་རྫོགས་པ་དང་རྫོགས་པ་ཉིད་
དང་། ཆགས་པ་མེད་པ་དང་། གཞན་དུ་མི་འགྱུར་བ་དང་། བྱེད་པ་པོ་མེད་པ་ཉིད་དང་། གོ་
རིམ་བཞིན་དུ་ཐམས་ཅད་མཁྱེན་པ་ཉིད་གསུམ་གྱི་བདག་ཉིད་ཀྱི་ཆེད་དུ་བྱ་བ་དང་། སྦྱོར་བ་
དང་། བྱེད་པ་རྣམས་ཀྱི་བྱ་དཀའ་བ་ཉིད་དང་། སྐལ་པ་ཇི་ལྟ་བ་བཞིན་དུ་འབྲས་བུ་འཐོབ་
པས་མི་སྟོང་པ་ཉིད་དང་། གཞན་གྱི་རྐྱེན་གྱིས་མི་འགྲོ་བ་ཉིད་དང༌་། ཡོངས་སུ་འགྱུར་བ་དང་།
མཉམ་དུ་ཚོགས་པ་དང་། འགལ་བ་དང་། རྐྱེན་དང་
། མ་འཕོས་པ་དང༌། རྟེན་མེད་པ་དང་།
བྱེད་པ་པོ་མ་ཡིན་པ་རྣམས་སུ་ཤེས་པ་ལ་སྣང་བ་བདུན་ལ་སྒྲུབ་པའི་ཡོངས་སུ་ཤེས་པ་བསལ་
བའི་སྒོ་ནས། བྱང་ཆུབ་སེམས་དཔའ་རྣམས་ཀྱི་དེ་དང་དེ་ལ་སྦྱོར་བ་རྣམ་པ་བཅུ་རྗེས་སུ་འགྲོ་
བའི་སྒོ་ནས་བསྟན་པས། ཤུགས་ཀྱིས་ན་ཉན་ཐོས་ལ་སོགས་པའི་ཇི་སྐད་བཤད་པ་ལས་
- 5
6 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། (༥
བཟློག་སྟེ་སྦྱོར་བ་ཡིན་ནོ། །
མཉམ་པ་ཉིད་ཀྱི་སྒོ་ནས་སྦྱོར་བ་བསྒོམ་དགོས་པས། སྦྱོར་བའི་འོག་ཏུ་མཉམ་པ་ཉིད།
གཟུགས་ལ་སོགས་ལ་རློམ་མེད་པ། །
རྣམ་བཞི་དེ་མི་མཉམ་པ་ཉིད། །
ཅེས་བྱ་བ་གསུངས་ཏེ། གཟུགས་ལ་སོགས་པ་ལ་མངོན་པར་ཞེན་པ་དང་། སྔོན་པོ་ལ་
སོགས་པའི་མཚན་མ་དང་། སྤྲོས་པ་དང་། རྟོགས་པའི་རློམ་པ་རྣམས་རྣམ་པ་ཐམས་ཅད་དུ་མི་
དམིགས་པ་ནི་སྦྱོར་བའི་མཉམ་པ་ཉིད་ཡིན་ནོ། །སྦྱོར་བའི་མཉམ་པ་ཉིད་སོ་སོར་རྟོགས་ནས་
མཐོང་བའི་ལམ་བསྒོམ་དགོས་པས་མཐོང་བའི་ལམ། སྡུག་བསྔལ་ལ་སོགས་བདེན་པ་ལ།།
ཆོས་ཤེས་རྗེས་སུ་ཤེས་པ་དང་། །བཟོད་ཤེས་སྐད་ཅིག་བདག་ཉིད་འདི། །ཀུན་ཤེས་ཚུལ་ལ་
མཐོང་བའི་ལམ། །ཞེས་བྱ་བ་གསུངས་ཏེ། བདེན་པ་སོ་སོ་ལ་ཆོས་ཤེས་པའི་བཟོད་པ་དང་།
ཆོས་ཤེས་པ་དང་། རྗེས་སུ་ཤེས་པའི་བཟོད་པ་དང་། རྗེས་སུ་ཤེས་པ་སྟེ། དེ་ལྟར་སྐད་ཅིག་མ་
བཅུ་དྲུག་གི་བདག་ཉིད་ནི། ཐམས་ཅད་ཤེས་པ་ཉིད་ཀྱི་སྐབས་སུ་མཐོང་བའི་ལམ་ཡིན་ནོ། །
བདེན་པའི་རྣམ་པ་གང་ཡིན་ཞེ་ན།
གཟུགས་རྟག་མ་ཡིན་མི་རྟག་མིན། །
མཐའ་ལས་འདས་དང་རྣམ་དག་དང་། །
མ་སྐྱེས་མ་འགགས་ལ་སོགས་དང་། །
མཁའ་འདྲ་ཆགས་པ་སྤངས་པ་དང་། །
ལོངས་སུ་འཛིན་ལས་གྲོལ་བ་དང་། །
ངོ་བོ་ཉིད་ཀྱིས་བརྗོད་མེད་དང་། །
གང་ཕྱིར་འདི་དོན་བརྗོད་པ་ཡིས། །
- 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་ལ་སྦྱིན་དུ་མེད་པ་དང་། །
དམིགས་པ་མེད་པར་བྱེད་པ་དང་། །
ཤིན་ཏུ་རྣམ་དག་ནད་མི་འབྱུང་། །
ངན་སོང་ཆད་དང་འབྲས་བུ་ནི། །
མངོན་དུ་བྱ་ལ་མི་རྟོག་ཉིད། །
མཚན་མ་དག་དང་མ་འབྲེལ་དང་། །
དངོས་དང་མིང་དང་གཉིས་པོ་ལ། །
ཤེས་པ་སྐྱེ་བ་མེད་པ་ནི། །
ཀུན་ཤེས་ཉིད་ཀྱིས་སྐད་ཅིག་མ། །
ཞེས་བྱ་བ་གསུངས་ཏེ། ངོ་བོ་ཉིད་མེད་པའི་ཕྱིར་གཟུགས་ལ་སོགས་པ་རྟག་པ་དང་མི་
རྟག་པ་ཉིད་དང་བྲལ་བས་ན་རྟག་པ་ཡང་མ་ཡིན་མི་རྟག་པ་ཡང་མ་ཡིན་པ་དང་། སྡུག་བསྔལ་
བ་དང་སྡུག་བསྔལ་བ་མ་ཡིན་པ་དང་བྲལ་བ་ཉིད་ཀྱིས་རྟག་པ་དང་ཆད་པའི་མཐའ་དང་བྲལ་
བ་དང་། སྟོང་པ་དང་མི་སྟོང་པ་དང་བྲལ་བའི་ཕྱིར་རྣམ་པར་དག་པ་དང་། བདག་དང་བདག་
མེད་པའི་ངོ་བོ་ཉིད་ཡིན་པས་མ་སྐྱེས་པ་དང་། མ་འགགས་པ་དང་། ཀུན་ནས་ཉོན་མོངས་པ་
མ་ཡིན་པ་དང་། རྣམ་པར་བྱང་བ་མ་ཡིན་པ་ཞེས་བྱ་བ་ལ་སོགས་པ་ནི། སྡུག་བསྔལ་གྱི་བདེན་
པའི་རྣམ་པ་དག་ཡིན་ནོ། ། །
རྒྱུ་དང་རྒྱུ་མ་ཡིན་པ་གསོག་ཉིད་ཀྱི་ཕྱིར་ནམ་མཁའ་དང་འདྲ་བ་དང་། ཀུན་འབྱུང་
བ་དང་། ཀུན་འབྱུང་བ་མེད་པ་དང་མི་ལྡན་པའི་ཕྱིར། ཉོན་མོངས་པ་དང་ཉེ་བའི་ཉོན་མོངས་
པ་ཐམས་ཅད་སྤངས་པ་དང་། རབ་ཏུ་སྐྱེ་བ་དང་། རབ་ཏུ་མི་སྐྱེ་བ་དང་མ་འབྲེལ་བས་ཡོངས་
སུ་འཛིན་པ་ལས་གྲོལ་བ་དང་རྐྱེན་དང་རྐྱེན་མ་ཡིན་པ་ལས་རྣམ་པར་གྲོལ་བའི་ཕྱིར། རང་གི་
- $ $ ཐ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
ངོ་བོས་བརྗོད་དུ་མེད་པ་ཞེས་བྱ་བ་ནི་ཀུན་འབྱུང་བའི་བདེན་པ་ཡིན་ནོ། །གང་གི་ཕྱིར་འགོག་
པ་དང་། འགོག་པ་མེད་པ་དང་མ་འབྲེལ་བ་དེའི་ཕྱིར། འགོག་པའི་བདེན་པའི་དོན་ཚིག་ཏུ་
བརྗོད་པས་རྒྱུད་གཞན་ལ་སྦྱིན་དུ་མེད་པ་དང་། ཞི་བ་དང་མ་ཞི་བ་མེད་པས་དམིགས་པ་མེད་
པར་བྱེད་པ་དང་། གྱ་ནོམ་པ་དང་། གྱ་ནོམ་པ་མ་ཡིན་པ་དང་བྲལ་བའི་ཕྱིར། མཐའ་གཉིས་
ལས་འདས་ཤིང་རྣམ་པར་དག་པ་དང་། ངེས་པར་འབྱུང་བ་དང་ངེས་པར་འབྱུང་བ་མེད་པ་
ཡང་མེད་པའི་ཕྱིར་ནད་ཐམས་ཅད་མི་སྐྱེ་བ་ཞེས་བྱ་བ་ནི་འགོག་པའི་བདེན་པ་ཡིན་ནོ། །
ལམ་དང་ལམ་མ་ཡིན་པ་དང་བྲལ་བའི་ཕྱིར་ངན་སོང་ཆད་པ་དང་། རིགས་པ་དང་
རིགས་པ་མ་ཡིན་པ་དང་མ་འདྲེས་པའི་ཕྱིར་འབྲས་བུ་མངོན་སུམ་དུ་བྱ་བའི་དོན་གྱི་ཐབས་ལ་
རྣམ་པར་མི་རྟོག་པ་ཉིད་དང་། སྒྲུབ་པ་དང་སྒྲུབ་པ་མ་ཡིན་པ་ལས་རྣམ་པར་གྲོལ་བ་ཉིད་ཀྱིས་
ཆོས་ཐམས་ཅད་ཀྱི་མཚན་མ་དག་དང་མ་འབྲེལ་བ་དང་། ངེས་པར་འབྱིན་པ་དང་ངེས་པར་
འབྱིན་པ་མ་ཡིན་པ་མེད་པ་ཉིད་ཀྱིས་བརྗོད་པར་བྱ་བ་དང་རྗོད་པར་བྱེད་པའི་ངོ་བོའི་མཚན་
ཉིད་ཤེས་བྱ་དང་སྒྲ་གཉིས་ལ་ཤེས་པ་སྐྱེ་བ་མེད་པ་ཞེས་བྱ་བ་ནི་ལམ་གྱི་བདེན་པ་ཡིན་ཏེ། དེ་
ལྟ་བུའི་རྣམ་པ་ཅན་གྱི་ཀུན་ཤེས་པ་ཉིད་ཀྱི་སྐད་ཅིག་མ་དེ་དག་ནི་བྱང་ཆུབ་སེམས་དཔའ་
རྣམས་ཀྱི་མཐོང་བའི་ལམ་ཡིན་ནོ། །ཉན་ཐོས་རྣམས་ཀྱིས་དེ་ལས་བཟློག་པ་མི་རྟག་པ་ལ་
སོགས་པའི་རྣམ་པ་དག་ཏུ་བསྒོམ་པར་བྱ་བ་ནི་ཀུན་ཤེས་པ་ཉིད་ལ་མཐོང་བའི་ལམ་ཡིན་ནོ།།
ཉན་ཐོས་ཀྱི་ལམ་ནི་བྱང་ཆུབ་སེམས་དཔས་ཡོངས་སུ་ཤེས་པར་བྱ་བ་ཡིན་གྱི། མངོན་དུ་བྱ་བ་
ནི་མ་ཡིན་པས་བསྒོམ་པའི་ལམ་ནི་མ་བསྟན་ཏོ། །
དེ་ལྟར་རྒྱས་པར་བསྟན་ནས་དོན་མཐའ་དག་སྡུད་པར་བྱེད་པ་ཉིད་ཀྱིས་ཐམས་ཅད་
མཁྱེན་པ་ཉིད་གསུམ་མཇུག་བསྡུ་བར། །
དེ་ལྟར་འདི་དང་ཡང་འདི་དང་། །
- ; ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མང་འདི་ཡིན་ཏེ་རྣམ་གསུམ་པོ། །
འདི་ནི་གནས་སྐབས་གསུམ་པོ་དག །
རྫོགས་པར་ཡོངས་སུ་བསྟན་པ་ཡིན། །
ཞེས་བྱ་བ་གསུངས་ཏེ། བཤད་མ་ཐག་པའི་ཚུལ་དུ་རྣམ་པ་ཐམས་ཅད་མཁྱེན་པ་ཉིད་
འདི་དང་། ལམ་ཤེས་པ་ཉིད་འདི་དང་། ཐམས་ཅད་ཤེས་པ་ཉིད་འདི་སྟེ། དེ་ལྟར་ལེའུ་གསུམ་
གྱི་རྣམ་པ་གསུམ་པོ་ཡོངས་སུ་རྫོགས་པར་མཛད་པ་ཡིན་ནོ། །ཤེས་རབ་ཀྱི་ཕ་རོལ་ཏུ་ཕྱིན་
པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བ་ལས། སྐབས་གསུམ་
པའི་འགྲེལ་པའོ།། །།
༈ ཐམས་ཅད་མཁྱེན་པ་ཉིད་གསུམ་ཡོངས་སུ་ཤེས་པ་ནི། དབང་དུ་བྱ་བའི་ཕྱིར་
ཡང་རྣམ་པ་ཐམས་ཅད་དང་ལམ་དང་གཞི་ཤེས་པ་བསྡུ་བའི་སྒོ་ནས། ཐམས་ཅད་མཁྱེན་པ་
ཉིད་གསུམ་སྒོམ་པར་བྱེད་པས། རྣམ་པ་ཀུན་མངོན་པར་རྫོགས་པར་རྟོགས་པ།
གཞི་ཤེས་པ་ཡི་བྱེ་བྲག་རྣམས། །
རྣམ་པ་ཞེས་བྱ་མཚན་ཉིད་དེ། །
ཀུན་མཁྱེན་ཉིད་ནི་རྣམ་གསུམ་ཕྱིར། །
དེ་ནི་རྣམ་པ་གསུམ་དུ་འདོད། །
ཅེས་བྱ་བ་གསུངས་ཏེ། རྟག་པ་ལ་སོགས་པར་འཛིན་པ་མི་མཐུན་པའི་ཕྱོགས་ཀྱི་
གཉེན་པོའི་ཆོས་ཉིད་ཀྱི་ངོ་བོ་ཉིད་མི་རྟག་པ་ལ་སོགས་པ་ལ་དམིགས་པའི་ཡེ་ཤེས་ཀྱི་བྱེ་བྲག་
རྣམས་རྣམ་པ་ཉིད་དུ་རྣམ་པར་བཞག་པ་ནི་མཚན་ཉིད་དེ། དེ་དག་ཀྱང་ཐམས་ཅད་མཁྱེན་པ་
ཉིད་གསུམ་གྱི་བྱེ་བྲག་གིས་རྣམ་པ་གསུམ་ཁོ་ནར་བཞེད་དོ། །རྣམ་པ་རྣམས་སྤྱིར་བསྟན་ནས།
ད་ནི་ཁྱད་པར་དུ། །
- 7
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
མེད་པའི་རྣམ་པ་ནས་བཟུང་སྟེ། །
མི་གཡོ་བ་ཡི་རྣམ་པའི་བར། །
བདེན་པ་སོ་སོ་ལ་བཞི་དང་། །
ལམ་ལ་དེ་ནི་བཅོ་ལྔར་བཤད། །
ཅེས་བྱ་བ་གསུངས་ཏེ། དེ་ལ་ཐམས་ཅད་ཤེས་པ་ཉིད་ཀྱི་དབང་དུ་བྱས་ནས། མེད་པ་
དང༌། མི་སྐྱེ་བ་དང་། དབེན་པ་དང་། མི་བརྫི་བ་དང་། གནས་མེད་པ་དང་། ནམ་མཁའ་དང་།
བརྗོད་དུ་མེད་པ་དང་། མིང་མེད་པ་དང་། འགྲོ་བ་མེད་པ་དང་། མི་འཕྲོགས་པ་དང་། མི་ཟད་
པ་དང་། སྐྱེ་བ་མེད་པའི་རྣམ་པ་སྟེ་བཅུ་གཉིས་ནི་གོ་རིམ་བཞིན་དུ་སྡུག་བསྔལ་ལ་སོགས་པའི་
བདེན་པ་གསུམ་གྱི་མི་རྟག་པ་ལ་སོགས་པའི་མཚན་ཉིད་དག་ཡིན་ནོ། །ཉོན་མོངས་པའི་སྒྲིབ་
པའི་གཉེན་པོ་ཉིད་དུ་ཟག་པ་མེད་པའི་ལམ་གཅིག་དང་། ཐམས་ཅད་ཤེས་པ་ཉིད་ཀྱིས་རང་
སངས་རྒྱས་རྣམས་ཀྱང་བསྡུས་པས་དེའི་ཕྱིར་དེ་དག་གི་ཤེས་བྱའི་སྒྲིབ་པའི་གཉེན་པོ་ཉིད་དུ་
བསྒོམ་པའི་ལམ་ཟག་པ་དང་བཅས་པ་དང་། ཟག་པ་མེད་པ་གཉིས་ཡིན་པས་ལམ་རྣམ་པ་
གསུམ་མོ། །དེ་ལ་དང་པོ་ལ་བྱེད་པ་པོ་མེད་པ་དང་། ཤེས་པ་པོ་མེད་པ་དང་། འཕོ་བ་མེད་པ་
དང་། འདུལ་བ་མེད་པའི་རྣམ་པ་སྟེ། བཞི་ནི་གོ་རིམ་བཞིན་དུ་ལམ་ལ་སོགས་པའི་མཚན་
ཉིད་དག་ཡིན་ནོ། །གཉིས་པ་ལ་རྨི་ལམ་དང་། སྒྲ་བརྙན་དང་། མིག་ཡོར་དང་། སྨིག་རྒྱུ་དང་།
སྒྱུ་མའི་རྣམ་ པ་ སྟེ་ ལྔ་ནི། གོ་རིམ་བཞིན་དུ་ངོ་བོ་ཉིད་མེད་པ་དང་
། མ་སྐྱེས་པ་དང་། མ་
འགགས་པ་དང་། གཟོད་མ་ནས་ཞི་བ་དང་། རང་བཞིན་གྱིས་མྱ་ངན་ལས་འདས་པའི་མཚན་
ཉིད་སྤྱིར་ཤེས་བྱའི་སྒྲིབ་པའི་གཉེན་པོར་གྱུར་པ་དག་ཡིན་ནོ། །གསུམ་པ་ལ་ཀུན་ནས་ཉོན་
མོངས་པ་མེད་པ་དང་། རྣམ་པར་བྱང་བ་མེད་པ་དང་། གོས་པ་མེད་པ་དང་། སྤྲོས་པ་མེད་པ་
དང༌། རློམ་པ་མེད་པ་དང་། མི་གཡོ་བའི་རྣམ་པ་སྟེ་དྲུག་ནི་གོ་རིམ་བཞིན་དུ་ཤེས་བྱའི་སྒྲིབ་པ་
- ༔
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀུན་ནས་ཉོན་མོངས་པ་དང་། རྣམ་པར་བྱང་བ་དང་། ཉོན་མོངས་པའི་བག་ཆགས་དང་།
གཟུགས་ལ་སོགས་པའི་སྤྲོས་པ་དང་། རང་གི་རྟོགས་པ་དང་། ཡོངས་སུ་ཉམས་པར་རྣམ་པར་
རྟོག་པ་རྣམས་ཀྱི་སོ་སོར་ངེས་པའི་གཉེན་པོར་གྱུར་པ་དག་ཡིན་ནོ། །དེ་ལྟར་ན་ལམ་གྱི་བདེན་
པ་ལ་རྣམ་པ་བཅོ་ལྔ་སྟེ། སྤྱིར་ན་ཐམས་ཅད་ཤེས་པ་ཉིད་ཀྱི་རྣམ་པ་ཉི་ཤུ་རྩ་བདུན་ཡིན་ནོ། །
དེའི་འོག་ཏུ་ལམ་ཤེས་པ་ཉིད་ཀྱི་རྣམ་པ།
རྒྱུ་དང་ལམ་དང་སྡུག་བསྔལ་དང་། །
འགོག་པ་ལ་ནི་གོ་རིམ་བཞིན། །
དེ་དག་བརྒྱད་དང་བདུན་དང་ནི། །
ལྔ་དང་བཅུ་དྲུག་ཅེས་བསྒྲགས་སོ། །
ཞེས་བྱ་བ་གསུངས་ཏེ། ཀུན་ནས་ཉོན་མོངས་པ་དང་ཅིག་ཤོས་ཀྱི་ཕྱོགས་ལ་བརྟེན་
ནས། ཀུན་འབྱུང་བ་དང་། ལམ་གྱི་བདེན་པ་དག་ནི་རྒྱུ་ཡིན་ལ། སྡུག་བསྔལ་དང་འགོག་པའི་
བདེན་པ་དག་ནི་འབྲས་བུ་ཡིན་པར་དོན་གྱི་སྒོ་ནས་བསྟན་ཏེ། ཀུན་འབྱུང་བ་དང་། ལམ་དང༌།
སྡུག་བསྔལ་དང་། འགོག་པའི་བདེན་པ་ལ་གྲངས་བཞིན་དུ་རྣམ་པ་བརྒྱད་དང་ཞེས་བྱ་བ་ལ་
སོགས་པ་ཁོང་དུ་ཆུད་པར་བྱའོ། །དེ་ལ་འདོད་ཆགས་དང་བྲལ་བ་དང་། མི་གནས་པ་དང་།
ཞི་བ་དང་། འདོད་ཆགས་མེད་པ་དང་། ཞེ་སྡང་མེད་པ་དང་། གཏི་མུག་མེད་པ་དང་། ཉོན་
མོངས་པ་མེད་པ་དང་། སེམས་ཅན་མེད་པའི་རྣམ་པ་དག་ནི་གོ་རིམ་བཞིན་དུ་རྒྱུ་གང་ཡིན་པ་
སྟེ༑ འདུན་པ་དང་། འདོད་ཆགས་དང་། དགའ་བ་དང་། ཀུན་འབྱུང་བ་གང་ཡིན་པ་སྟེ།
འདོད་ཆགས་དང་། ཞེ་སྡང་དང་། གཏི་མུག་དང་། རབ་ཏུ་སྐྱེ་བ་གང་ཡིན་པ་སྟེ། ཀུན་ཏུ་རྟོག་
པ་དང་། རྐྱེན་གང་ཡིན་པ་སྟེ་སེམས་ཅན་དུ་མངོན་པར་ཞེན་པ། དེ་རྣམས་ཀྱི་གཉེན་པོར་གྱུར་
པ་གསུམ་དང་། གསུམ་དང་། གཅིག་དང་། གཅིག་སྟེ། དེ་ལྟར་ན་རྒྱུའི་བདེན་པའི་རྣམ་པ་
-
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
བརྒྱད་ཡིན་ནོ། །ཚད་མེད་པ་དང་། མཐའ་གཉིས་དང་མ་འབྲེལ་བ་དང་། ཐ་མི་དད་པ་དང་།
མཆོག་ཏུ་འཛིན་པ་མེད་པ་དང་། རྣམ་པར་མི་རྟོག་པ་དང་། གཞལ་དུ་མེད་པ་དང་། ཆགས་པ་
མེད་པའི་རྣམ་པ་དག་ནི། གོ་རིམ་བཞིན་དུ་སེམས་ཅན་ཐམས་ཅད་ལ་གོ་སྐབས་འབྱེད་པའི་
ལམ་དང་། ཇི་ལྟར་སེམས་ཅན་ཐམས་ཅད་ལ་གོ་སྐབས་འབྱེད་པ་དང་། རིགས་པ་གང་ཡིན་
པ་དང་། ཇི་ལྟར་རིགས་པ་ཡིན་པ་དང་། སྒྲུབ་པ་གང་ཡིན་པ་དང་། ཇི་ལྟར་སྒྲུབ་པ་ཡིན་པ་
དང་། ངེས་ པར་ འབྱིན་ པ་གང་ཡིན་པ་དེ་རྣམས་ ཀྱི་ངོ་བོ་ཉིད་གཉིས་དང་། གཉིས་དང་།
གཉིས་དང་གཅིག་སྟེ། དེ་ལྟར་ན་ལམ་གྱི་བདེན་པའི་རྣམ་པ་བདུན་ཡིན་ནོ། །མི་རྟག་པ་དང་།
སྡུག་བསྔལ་བ་དང་། སྟོང་པ་དང་། བདག་མེད་པའི་རྣམ་པ་དང་། ལྔ་པ་མཚན་ཉིད་མེད་པའི་
རྣམ་པའི་ངོ་བོ་ཉིད་རྣམས་ཏེ། དེ་ལྟར་ན་སྡུག་བསྔལ་གྱི་བདེན་ པའི་རྣམ་པ་ལྔ་ཡིན་ནོ།།
འགོག་པའི་རྣམ་པའི་ངོ་བོ་ཉིད་ནི་ནང་དང་ཕྱི་དང་གཉིས་ཀའི་དངོས་པོ་རྣམས་དགག་པས།
ནང་དང་ཕྱི་དང་གཉིས་ཀའི་སྟོང་པ་ཉིད་ཀྱི་རྣམ་པ་སྟེ་གསུམ་དང་། ཞི་བའི་རྣམ་པའི་ངོ་བོ་ཉིད་
བཏགས་པའི་བདག་སྟོང་པ་དང་། སྣོད་ཀྱི་འཇིག་རྟེན་དང་། དོན་དམ་པ་དང་། འདུས་བྱས་
དང་། འདུས་མ་བྱས་དང་། རྟག་པ་དང་ཆད་པའི་མཐའ་དང་། འཁོར་བ་ཐོག་མ་དང་ཐ་མ་
མེད་པ་དང་། རྟོགས་པའི་ཆོས་དོར་བ་མེད་པ་ལ་མངོན་པར་ཞེན་པ་དགག་པས། སྟོང་པ་དང་།
ཆེན་པོ་དང་། དོན་དམ་པ་དང་། འདུས་བྱས་དང་། འདུས་མ་བྱས་དང་། མཐའ་ལས་འདས་
པ་དང་། ཐོག་མ་དང་ཐ་མ་མེད་པ་དང་། དོར་བ་མེད་པ་སྟོང་པ་ཉིད་ཀྱི་རྣམ་པ་སྟེ་བརྒྱད་དང་།
གྱ་ནོམ་པའི་རྣམ་པ་གཞན་གྱིས་ཀུན་བརྟགས་པའི་བྱེད་པ་པོ་དགག་པས། རང་བཞིན་སྟོང་པ་
ཉིད་ཀྱི་རྣམ་པ་དང་། ངེས་པར་འབྱུང་བའི་རྣམ་པ་ཡུལ་དུ་འཁྲུལ་པའི་བདག་ཉིད་བརྟགས་པ་
དང་། མཚན་ཉིད་དང་། དུས་སུ་འཁྲུལ་པ་རྣམས་དགག་པས། ཆོས་ཐམས་ཅད་དང་། རང་གི་
མཚན་ཉིད་དང་། མི་དམིགས་པ་སྟོང་པ་ཉིད་ཀྱི་རྣམ་པ་སྟེ་གསུམ་དང་། ངེས་པར་འབྱུང་བའི་
- Y
3 -



བརྩེ་ཆེན་འོད་སྣང་མས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པ་ཁོ་ན་ངོ་བོ་ཉིད་དགག་པས་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་རྣམ་པ་གཅིག་
སྟེ༑ དེ་ལྟར་ན་འགོག་པའི་བདེན་པའི་རྣམ་པ་ནི་བཅུ་དྲུག་ཡིན་ལ། སྤྱིར་ན་ལམ་ཤེས་པ་ཉིད་
ཀྱི་རྣམ་པ་སུམ་ཅུ་རྩ་དྲུག་ཡིན་ནོ། ། །
དེའི་འོག་ཏུ་རྣམ་པ་ཐམས་ཅད་མཁྱེན་པ་ཉིད་ཀྱི་རྣམ་པ།
དྲན་པ་ཉེར་གཞག་ནས་བཟུང་སྟེ། །
སངས་རྒྱས་རྣམ་པའི་མཐར་ཐུག་རྣམས། །
ལམ་གྱི་བདེན་པའི་རྗེས་མཐུན་པར། །
ཀུན་མཁྱེན་གསུམ་དུ་ཕྱེ་བས་ན། །
སློབ་མ་བྱང་ཆུབ་སེམས་དཔའ་དང་། །
སངས་རྒྱས་རྣམས་ལ་རིམ་བཞིན་དེ། །
སུམ་ཅུ་བདུན་དང་སུམ་ཅུ་བཞི། །
སུམ་ཅུ་རྩ་དགུ་དག་ཏུ་བཞེད། །
ཅེས་བྱ་བ་གསུངས་ཏེ། དྲན་པ་ཉེ་བར་བཞག་པ་ནས་བཟུང་སྟེ། སངས་རྒྱས་ཀྱི་རྣམ་
པའི་མཐར་ཐུག་པ་རྣམས་ནི་ཐམས་ཅད་མཁྱེན་པ་ཉིད་གསུམ་གྱིས་བསྡུས་པའི་ལམ་ཡིན་པའི་
སྒོ་ནས། རྣམ་པ་ཐམས་ཅད་མཁྱེན་པ་ཉིད་ཀྱིས་འཕགས་པའི་གང་ཟག་ཐམས་ཅད་བསྡུས་
པའི་ཕྱིར། གྲངས་བཞིན་དུ་ཉན་ཐོས་རྣམས་ལ་རྣམ་པ་སུམ་ཅུ་རྩ་བདུན་དང་། བྱང་ཆུབ་
སེམས་དཔའ་རྣམས་ལ་སུམ་ཅུ་རྩ་བཞི་དང་། སངས་རྒྱས་རྣམས་ལ་སུམ་ཅུ་རྩ་དགུ་བཞེད་དོ་
ཞེས་བྱ་བ་ཡིན་ནོ། །དེ་ལ་ཐམས་ཅད་ཤེས་པ་ཉིད་ལ་དང་པོར་དངོས་པོ་ལ་ཡོངས་སུ་རྟོག་པའི་
ལམ་ལ། བདེན་པ་བཞི་ལ་འཇུག་པར་བྱ་བའི་ཕྱིར། ལུས་དང་། ཚོར་བ་དང་། སེམས་དང་།
ཆོས་རང་དང་སྤྱིའི་མཚན་ཉིད་ཀྱིས་ཡོངས་སུ་བརྟགས་པ་དྲན་པ་ཉེ་བར་གཞག་པའི་རྣམ་པ་
- （
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༥ །
བཞིའོ། །དེའི་འོག་ཏུ་ཞུགས་པ་ལ་བརྩོན་འགྲུས་འབྱུང་བས་རྩོལ་བ་ལས་བྱུང་བའི་ལམ་ལ་མི་
དགེ་བ་དང་། དགེ་བ་སྐྱེས་པ་དང་། མ་སྐྱེས་པ་དག་གོ་རིམ་བཞིན་དུ་ཡང་དག་པར་སྤོང་བ་
དང་མི་བསྐྱེད་པ་དང་། སྤེལ་བ་དང༌། བསྐྱེད་པའི་རྒྱུའི་བརྩོན་འགྲུས་ཡང་དག་པར་སྤོང་བའི་
རྣམ་པ་བཞིའོ། །བརྩོན་འགྲུས་དང་ལྡན་པ་ནི་སེམས་ལས་སུ་རུང་བ་ཉིད་དུ་བྱེད་པས། ཏིང་ངེ་
འཛིན་ཡོངས་སུ་སྦྱོང་བའི་ལམ་ལ། འདུན་པ་དང་། བརྩོན་འགྲུས་དང་། སེམས་དང་། དཔྱོད་
པའི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པའི་རྣམ་པ་བཞིའོ།།
སེམས་ཡོངས་སུ་སྦྱང་བ་བྱས་པ་ལ་དྲོ་བ་དང་རྩེ་མོའི་སྦྱོར་བ་འབྱུང་བས། མངོན་པར་རྟོགས་
པར་སྦྱོར་བའི་ལམ་ལ་དྲོ་བ་དང་རྩེ་མོའི་ངོ་བོ་ཉིད། དད་པ་དང་། བརྩོན་འགྲུས་དང་། དྲན་པ་
དང༌། ཏིང་ངེ་འཛིན་དང་། ཤེས་རབ་ཀྱི་དབང་པོའི་རྣམ་པ་ལྔའོ། །དྲོ་བ་ལ་སོགས་པ་ཐོབ་པ་
ལ་བཟོད་པ་དང་ཆོས་ཀྱི་མཆོག་འབྱུང་བས་མངོན་པར་རྟོགས་པ་དང་འབྲེལ་བའི་ལམ་ལ་
བཟོད་པ་དང་ཆོས་མཆོག་གི་ངོ་བོ་ཉིད། དད་པ་དང་། བརྩོན་འགྲུས་དང་། དྲན་པ་དང་། ཏིང་
ངེ་འཛིན་དང་། ཤེས་རབ་ཀྱི་སྟོབས་ཀྱི་རྣམ་པ་ལྔའོ། །དྲོ་བ་ལ་སོགས་པ་བཞི་རྟོགས་པ་ལ་
བདེན་པ་མཐོང་བའི་ལམ་འབྱུང་བས་མངོན་པར་རྟོགས་པའི་ལམ་ལ་དྲན་པ་དང་། ཆོས་རབ་
ཏུ་རྣམ་པར་འབྱེད་པ་དང་། བརྩོན་འགྲུས་དང་། དགའ་བ་དང་། ཤིན་ཏུ་སྦྱངས་པ་དང་། ཏིང་
ངེ་འཛིན་དང་། བཏང་སྙོམས་ཡང་དག་བྱང་ཆུབ་ཀྱི་ཡན་ལག་གི་རྣམ་པ་བདུན་ནོ། །བདེན་པ་
མཐོང་བ་ཡོངས་སུ་ཤེས་པ་ལ་བསྒོམ་པའི་ལམ་འབྱུང་བས། རྣམ་པར་དག་པར་ངེས་པར་
འབྱིན་པའི་ལམ་ལ་ཡང་དག་པའི་ལྟ་བ་དང་། རྟོག་པ་དང་། ངག་དང་། ལས་ཀྱི་མཐའ་དང་།
འཚོ་བ་དང་། རྩོལ་བ་དང་། དྲན་པ་དང་། ཏིང་ངེ་འཛིན་འཕགས་པའི་ལམ་ཡན་ལག་བརྒྱད་
ཀྱི་རྣམ་པ་བརྒྱད་དེ། དེ་ལྟར་ན་སློབ་མ་རྣམས་ལ་ཀུན་ཤེས་པ་ཉིད་ཀྱི་ལམ་གྱི་རྟེན་ཅན་གྱི་རྣམ་
པ་སུམ་ཅུ་རྩ་བདུན་ཡིན་ནོ། །ལམ་ཤེས་པ་ཉིད་ལ་གཉེན་པོའི་ལམ། ལྟ་བས་བྱས་པའི་གཉེན་
- Y
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོ་དང་། དེའི་རྒྱུ་མཚན་གྱི་རྣམ་པར་རྟོག་པའི་གཉེན་པོ་དང་། ཁམས་གསུམ་པ་ལ་སྨོན་པའི་
གཉེན་པོ་ཞེས་བྱ་བ་དེ་ལྟ་བུའི་ངོ་བོ་ཉིད་ལ་གོ་རིམ་བཞིན་དུ་སྟོང་པ་དང་། བདག་མེད་པའི་
རྣམ་པའི་ངོ་བོ་ཉིད་ནི་རྣམ་པར་ཐར་པའི་སྒོ་དང་པོའོ། །འགོག་པ་དང་། ལམ་གྱི་བདེན་པའི་
རྣམ་པའི་ངོ་བོ་ཉིད་ནི་གཉིས་པའོ། །མི་རྟག་པ་དང་། སྡུག་བསྔལ་བ་དང་། ཀུན་འབྱུང་བའི་
བདེན་པའི་རྣམ་པའི་ངོ་བོ་ཉིད་ནི་གསུམ་པ་སྟེ། དེ་ལྟར་ན་རྣམ་པར་ཐར་པའི་སྒོ་གསུམ་གྱི་རྣམ་
པ་གསུམ་མོ། །སྤྲུལ་པའི་ལམ་ལ། གཟུགས་ཀྱི་འདུ་ཤེས་རྣམ་པར་མ་བཤིག་པ་དང་རྣམ་པར་
བཤིག་པའི་ཕྱིར། གོ་རིམ་བཞིན་དུ་ནང་གཟུགས་ཅན་དང་གཟུགས་ཅན་མ་ཡིན་པས་ཕྱི་རོལ་
གྱི་གཟུགས་རྣམས་ལ་ལྟའོ་ཞེས་བྱ་བ་སྤྲུལ་པའི་སྒྲིབ་པའི་གཉེན་པོར་རྣམ་པར་ཐར་པ་འདི་
གཉིས་དང་། གཟུགས་སྡུག་པ་དང་མི་སྡུག་པ་སྤྲུལ་པ་ལ་གོ་རིམ་བཞིན་དུ་དགའ་བ་དང་མི་
དགའ་བའི་ཀུན་ནས་ཉོན་མོངས་པ་དེ་དག་གི་གཉེན་པོར་སྡུག་པའི་རྣམ་པར་ཐར་པའི་སྒོ་ལུས་
ཀྱིས་མངོན་སུམ་དུ་བྱས་ནས་རྫོགས་པར་བྱས་ཏེ། གནས་སོ་ཞེས་བྱ་བ་རྣམ་པར་ཐར་པ་
གཅིག་སྟེ་དེ་ལྟར་ན་རྣམ་པར་ཐར་པའི་སྒོ་རྣམ་པ་གསུམ་མོ། །མཐོང་བའི་ཆོས་ལ་བདེ་བར་
གནས་པའི་ལམ་ལ་ཐར་པ་དང་མཐུན་པར་གནས་པའི་ལམ་གྱི་རང་བཞིན་ལ་གཟུགས་མེད་
པའི་སྙོམས་པར་འཇུག་པའི་རྣམ་པ་བཞི་དང་། ཞི་བར་གནས་པའི་ལམ་གྱི་རང་བཞིན་ལ་འདུ་
ཤེས་དང་ཚོར་བ་འགོག་པའི་རྣམ་པ་གཅིག་སྟེ་དེ་ལྟར་ན་རྣམ་པ་ལྔའོ། །འཇིག་རྟེན་ལས་
འདས་པའི་ལམ་ལ་བསམ་གཏན་བཞི་དང་གཟུགས་མེད་པ་དང་འགོག་པའི་སྙོམས་པར་
འཇུག་པ་དག་སྟེ་དགུའོ། །སྤོང་བའི་ལམ་ལ་བར་ཆད་མེད་པའི་ལམ་གྱི་རྣམ་པ་བདེན་པ་
བཞིས་བསྡུས་པ་ཉོན་མོངས་པ་དང་མི་ལྡན་པའི་མཚན་ཉིད་བཞིའོ། །སངས་རྒྱས་ཉིད་ཀྱི་ལམ་
ལ༑ སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་རྣམ་པ་བཅུ་སྟེ། དེ་ལྟར་ན་བྱང་ཆུབ་སེམས་
དཔའ་རྣམས་ལ་ལམ་ཤེས་པ་ཉིད་ཀྱི་ལམ་གྱི་རྟེན་ཅན་གྱི་རྣམ་པ་སུམ་ཅུ་རྩ་བཞིའོ། །རྣམ་པ་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
ཐམས་ཅད་མཁྱེན་པ་ཉིད་ཀྱི་རྣམ་པ་ནི་ཤིན་ཏུ་ཕུལ་དུ་བྱུང་བའི་ཕྱིར་ཐུན་མོང་མ་ཡིན་པའི་
ལམ་གཅིག་པུ་ཁོ་ན་ཡིན་ཏེ། དེ་ལ་ནི་གནས་དང་གནས་མ་ཡིན་པ་དང་། ལས་ཀྱི་རྣམ་པར་
སྨིན་པ་དང་། མོས་པ་སྣ་ཚོགས་དང་། འཇིག་རྟེན་གྱི་ཁམས་དུ་མ་དང་། དབང་པོ་མཆོག་དང་
མཆོག་མ་ཡིན་པ་དང་། ཐམས་ཅད་དུ་འགྲོ་བའི་ལམ་དང་། ཀུན་ནས་ཉོན་མོངས་པ་དང་།
རྣམ་པར་བྱང་བ་དང་། སྔོན་གྱི་གནས་རྗེས་སུ་དྲན་པ་དང་། འཆི་འཕོ་དང་། སྐྱེ་བ་དང་། ཟག་
པ་ཟད་པ་མཁྱེན་པའི་སྟོབས་ཀྱི་རྣམ་པ་བཅུ་དང་། ང་ནི་སངས་རྒྱས་སོ་ཞེས་བདག་ཉིད་ཞལ་
གྱིས་འཆེས་པ་དང་། འདོད་ཆགས་ལ་སོགས་པ་བར་ཆད་བྱེད་པ་ཉིད་དུ་བརྗོད་པ་དང་།
ཐམས་ཅད་ཤེས་པ་ཉིད་ལ་སོགས་པའི་ལམ་ངེས་པར་འབྱུང་བ་ཉིད་དུ་རབ་ཏུ་བསྟན་པ་དང༌།
བདག་ཉིད་ཀྱི་ཟག་པ་ཟད་པ་ཉིད་དུ་ཞལ་གྱིས་བཞེས་པ་ལ་རྒོལ་བ་པོ་མེད་པས་མི་འཇིགས་
པའི་རྣམ་པ་བཞི་དང་། རྣམ་གྲངས་དང་། ཆོས་ཀྱི་མཚན་ཉིད་དང་། ཡུལ་གྱི་སྐད་དང་། ཆོས་
རབ་ཏུ་དབྱེ་བའི་ཡུལ་ལ་གོ་རིམ་བཞིན་དུ་ཆོས་དང་། དོན་དང༌། ངེས་པའི་ཚིག་དང་། སྤོབས་
པ་སོ་སོ་ཡང་དག་པར་རིག་པའི་རྣམ་པ་བཞི་དང་། འཁྲུལ་པ་དང་། ཅ་ཅོ་དང་། དྲན་པ་ཉམས་
པ་དང་། ཐུགས་མཉམ་པར་མ་བཞག་པ་དང་། ཐ་དད་པ་ཉིད་ཀྱི་འདུ་ཤེས་དང་། སོ་སོར་མ་
བརྟགས་པའི་བཏང་སྙོམས་མི་མངའ་བའི་རྣམ་པ་དྲུག་དང་། འདུན་པ་དང་། བརྩོན་འགྲུས་
དང་། དྲན་པ་དང༌། ཏིང་ངེ་འཛིན་དང་། ཤེས་རབ་དང་། རྣམ་པར་གྲོལ་བ་ལས་ཉམས་པ་མི་
མངའ་བའི་རྣམ་པ་དྲུག་དང་། སྐུ་དང་གསུང་དང་ཐུགས་ཀྱི་ཕྲིན་ལས་རྣམས་ཡེ་ཤེས་སྔོན་དུ་
འགྲོ་ཞིང་ཡེ་ཤེས་ཀྱི་རྗེས་སུ་འབྲང་བའི་རྣམ་པ་གསུམ་དང་། འདས་པ་དང༌། མ་འོངས་པ་
དང་། ད་ལྟར་བྱུང་བ་ལ་མ་ཆགས་མ་ཐོགས་པའི་ཡེ་ཤེས་ཀྱི་རྣམ་པ་གསུམ་སྟེ། དེ་ལྟར་སངས་
རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་རྣམ་པ་དག་དང་། སངས་རྒྱས་ཐམས་ཅད་ཀྱིས་
བཤད་པའི་དེ་བཞིན་ཉིད་དང་། ཆོས་ཐམས་ཅད་ལ་མངའ་བསྒྱུར་བའི་རང་འབྱུང་དང་། རྣམ་
-
Y .



བརྩེ་ཆེན་འོད་སྣང་མས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཐམས་ཅད་མངོན་པར་རྫོགས་པར་བྱང་ཆུབ་པའི་སངས་རྒྱས་ཉིད་ཀྱི་རྣམ་པ་གསུམ་སྟེ། དེ་
ལྟར་ན་སངས་རྒྱས་རྣམས་ཀྱི་རྣམ་པ་ཐམས་ཅད་མཁྱེན་པ་ཉིད་ཀྱི་ལམ་གྱི་རྟེན་ཅན་གྱི་རྣམ་པ་
ནི་སུམ་ཅུ་རྩ་དགུའོ། །དེ་ལ་ཐམས་ཅད་ཤེས་པ་ཉིད་ཀྱི་རྣམ་པ་ནི་ཉན་ཐོས་དང་བྱང་ཆུབ་
སེམས་དཔའི་བྱེ་བྲག་གིས། གོ་རིམ་བཞིན་དུ་ཟག་པ་མེད་པ་དང་། ཟག་པ་དང་བཅས་པ་
དག་ཀྱང་ཡིན་ནོ། །ལམ་ཤེས་པ་ཉིད་ཀྱི་རྣམ་པ་ནི་བྱང་ཆུབ་སེམས་དཔའ་རྣམས་ཀྱི་ཉོན་
མོངས་པ་ཤིན་ཏུ་མ་སྤངས་པའི་ཕྱིར་ཟག་པ་དང་བཅས་པ་ཁོ་ན་ཡིན་ནོ། །རྣམ་པ་ཐམས་ཅད་
མཁྱེན་པ་ཉིད་ཀྱི་ལམ་གྱི་རྣམ་པ་ནི་ཡང་དག་པར་རྫོགས་པའི་སངས་རྒྱས་ཀྱིས་ཉོན་མོངས་པ་
དང་ཤེས་བྱའི་སྒྲིབ་པའི་བག་ཆགས་དང་བཅས་ཏེ་རྣམ་པ་ཐམས་ཅད་དུ་སྤངས་པས་ཆོས་
ཐམས་ཅད་ལ་མངའ་བསྒྱུར་བའི་ཕྱིར་ཟག་པ་མེད་པ་ཁོ་ན་དག་ཡིན་ཏེ། རྣམ་པ་རྣམས་གཅིག་
ཏུ་བསྡོམས་ན་རྣམ་པ་བརྒྱ་བདུན་ཅུ་རྩ་གསུམ་ཡོད་དོ། །
སྦྱོར་བ་ཁྱད་པར་ཅན་དག་གིས་རྣམ་པ་རྣམས་བསྒོམ་དགོས་ན། དེ་དག་ཀྱང་སྦྱོར་
བ་པོ་མེད་པར་བརྗོད་པར་མི་ནུས་པས་མཉན་པ་ལ་སོགས་པའི་སྣོད་སྦྱོར་བ་པོ།
སངས་རྒྱས་རྣམས་ལ་ལྷག་པར་བྱས། །
དེ་ལ་དགེ་བའི་རྩ་བ་བསྐྲུན། །
དགེ་བའི་བཤེས་ཀྱི་མགོན་བཅས་པ། །
འདི་མཉན་པ་ཡི་སྣོད་ཡིན་ནོ། །
སངས་རྒྱས་བསྟེན་དང་ཀུན་འདྲི་དང་། །
སྦྱིན་དང་ཚུལ་ཁྲིམས་སོགས་སྤྱོད་པས། །
ལེན་དང་འཛིན་པ་ལ་སོགས་པའི། །
སྣོད་དུ་དམ་པ་རྣམས་བཞེད་དོ། །
- 7
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
ཞེས་བྱ་བ་གསུངས་ཏེ། འདས་པ་དང་ད་ལྟར་བྱུང་བའི་སངས་རྒྱས་རྣམས་ལ་སྤྱིར་
དགེ་བའི་རྩ་བ་བསྐྲུན་ཅིང་སྦྱངས་བ་དང་། དེ་བཞིན་གཤེགས་པ་རྣམས་ལ་ལུས་ལ་སོགས་
པའི་བསྙེན་བཀུར་གྱིས་མཉེས་པར་བྱ་བ་དང༌། ཐེ་ཚོམ་གྱི་དོན་ཡོངས་སུ་འདྲི་བ་དང་། སྦྱིན་
པ་ལ་སོགས་པའི་ཕ་རོལ་ཏུ་ཕྱིན་པ་བཅུ་སྒྲུབ་པ་དང་ལྡན་པ་དང་། དགེ་བའི་བཤེས་གཉེན་
དག་གིས་བྱིན་གྱིས་བརླབས་པ་རྣམས་ནི། གོ་རིམ་ཇི་ལྟ་བར་རྣམ་པའི་མཚན་ཉིད་ཅན་གྱི་
ཡུམ་འདིའི་གཞུང་མཉན་པ་དང་། འཛིན་པ་དང་། དོན་མི་བརྗེད་པ་དང་། ཚུལ་བཞིན་ཡིད་ལ་
བྱེད་པའི་སྣོད་ཉིད་ཡིན་པར་སངས་རྒྱས་ལ་སོགས་པ་བཞེད་དོ། །
དེ་ལྟར་སྦྱོར་བ་པོ་བསྟན་ནས་སྦྱོར་བ། །
གཟུགས་ལ་སོགས་ལ་མི་གནས་ཕྱིར། །
དེ་ལ་སྦྱོར་བ་བཀག་པའི་ཕྱིར། །
དེ་ཡི་དེ་བཞིན་ཉིད་ཟབ་ཕྱིར། །
དེ་རྣམས་གཏིང་དཔག་དཀའ་བའི་ཕྱིར། །
དེ་དག་ཚད་ནི་མེད་ཕྱིར་དང་། །
ཚེགས་ཆེན་མུན་རིང་རྟོགས་པའི་ཕྱིར། །
ལུང་བསྟན་ཕྱིར་མི་ལྡོག་ཉིད་དང་། །
ངེས་འབྱུང་བར་ཆད་མེད་བཅས་དང་། །
བྱང་ཆུབ་ཉེ་དང་མྱུར་བ་དང་། །
གཞན་དོན་འཕེལ་མེད་འགྲིབ་མེད་ཕྱིར། །
ཆོས་དང་ཆོས་མིན་སོགས་མི་མཐོང་། །
གཟུགས་སོགས་བསམ་མི་ཁྱབ་མི་མཐོང་། །
༤ 7 9,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟུགས་སོགས་དེ་ཡི་མཚན་མ་དང་། །
དེ་ཡི་ངོ་བོ་རྣམ་མི་རྟོག །
འབྲས་བུ་རིན་ཆེན་སྦྱིན་བྱེད་དང་། །
དེ་ནི་དག་པ་མཚམས་དང་བཅས། །
ཞེས་བྱ་བ་གསུངས་ཏེ། གཟུགས་ལ་སོགས་པ་ལ་ངོ་བོ་ཉིད་མེད་པ་ཉིད་ཀྱིས་མི་
གནས་པ་དང་། དེ་དག་ལ་མི་སྦྱོར་བ་ཉིད་སྦྱོར་བ་ཡིན་པ་དང་། གཟུགས་ལ་སོགས་པ་དེ་དག་
ཉིད་དེ་བཞིན་ཉིད་ཀྱི་ངོ་བོ་ཉིད་ཀྱིས་ཟབ་པ་དང་། གཏིང་དཔག་དཀའ་བ་དང་། ཚད་མེད་པ་
ཞེས་བྱ་བ་དེ་ལྟར་རྟོགས་པ་རྣམས་ཀྱི་གྲངས་བཞིན་དུ་གཟུགས་ལ་སོགས་པ་ལ་མི་གནས་པ་
དང༌། མི་སྦྱོར་བ་དང་། ཟབ་པ་དང༌། གཏིང་དཔག་དཀའ་བ་དང་། ཚད་མེད་པའི་སྦྱོར་བ་སྟེ་
ལྔ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྐག་པ་དང་མི་སྐྲག་པ་དང་། ཡང་དག་པར་འཛིན་
པ་དང་། བར་ཆད་ཀྱི་ཆོས་སྤོང་བ་དང་། རྟག་ཏུ་ཆོས་སྒོམ་པ་དང་། ཟག་པ་མེད་པའི་ཆོས་
གསར་གྱི་རྟེན་ཉིད་དང་། འབྲས་བུ་ཆོས་ཀྱི་སྐུ་མངོན་པར་འགྲུབ་པ་དང་། ཆོས་ཀྱི་འཁོར་ལོ་
རབ་ཏུ་བསྐོར་བ་དང་། འཕེལ་བ་དང་འགྲིབ་པ་མི་མཐོང་བ་དང་། འདོད་པའི་ཁམས་སུ་མི་
དམིགས་པ་དང་། གཟུགས་ལ་སོགས་པ་བསམ་གྱིས་མི་ཁྱབ་པའི་རྣམ་པར་རློམ་པ་མེད་པ་
དང༌། གཟུགས་དང་། དེའི་ མཚན་ མ་ དང་། དེའི་ངོ་བོ་ཉིད་དུ་རྣམ་པར་མི་རྟོག་ པ་ དང་།
འབྲས་བུ་དང་པོ་མཐོང་བ་དང་། གཟུགས་རྣམ་པར་དག་པ་དང་། ལོ་སྐོར་དུ་མངོན་པར་
བརྩོན་པ་མི་འདོར་བ་ཞེས་བྱ་བ་ལ་སོགས་པའི་སྒྲུབ་པ་དང་ལྡན་པ་རྣམས་ཀྱི་གོ་རིམ་བཞིན་དུ་
ཚེགས་ཆེན་པོས། ཡུན་རིང་པོ་ཞིག་ནས་མངོན་པར་རྫོགས་པར་འཚང་རྒྱ་བ་དང་། ལུང་
བསྟན་པ་འཐོབ་པ་དང་། ཕྱིར་མི་ལྡོག་པ་ཉིད་དང་། ངེས་པར་འབྱུང་བ་དང་། བར་ཆད་མེད་
པ་དང་། ཡང་དག་པར་མངོན་པར་རྫོགས་པའི་བྱང་ཆུབ་ལ་ཉེ་བ་དང་། མྱུར་དུ་མངོན་པར་
- 3
) .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། [༥་
རྫོགས་པར་བྱང་ཆུབ་པ་དང་། གཞན་གྱི་དོན་དང་། འཕེལ་བ་དང་འགྲིབ་པ་མེད་པ་དང་།
ཆོས་དང་ཆོས་མ་ཡིན་པ་ལ་སོགས་པར་མི་དམིགས་པ་དང་། གཟུགས་ལ་སོགས་པ་བསམ་
གྱིས་མི་ཁྱབ་པའི་རྣམ་པ་འགོག་པ་དང་། གཟུགས་ལ་སོགས་པའི་དངོས་པོར་རྣམ་པར་མི་
རྟོག་པ་དང་། འབྲས་བུ་རིན་པོ་ཆེ་སྲིན་པ་དང་། རྣམ་པར་དག་པ་དང་། ས་མཚམས་ལ་སྦྱོར་
བ་དང་རྣམ་པ་བཅོ་ལྔ་སྟེ་སྦྱོར་བ་ཉི་ཤུ་ཡིན་ནོ། །ཡོན་ཏན་མཐོང་བ་སྔོན་དུ་བཏང་ན་སྦྱོར་བ་
རྣམས་ལ་ཤིན་ཏུ་གོམས་པར་བྱེད་པས་སྦྱོར་བའི་འོག་ཏུ་དེ་དག་གི་ཡོན་ཏན། བདུད་ཀྱི་མཐུ་
བཅོམ་ལ་སོགས་པ། །ཡོན་ཏན་རྣམ་པ་བཅུ་བཞིའོ། །ཞེས་བྱ་བ་གསུངས་ཏེ། བདུད་ཀྱི་མཐུ་
བཅོམ་པ་དང་། སངས་རྒྱས་ཀྱིས་དགོངས་ཤིང་མཁྱེན་པ་ཉིད་དང་། སངས་རྒྱས་ཀྱིས་མངོན་
སུམ་དུ་མཛད་པ་དང་། ཡང་དག་པར་རྫོགས་པའི་བྱང་ཆུབ་དང་ཉེ་བར་གྱུར་པ་དང་། དོན་
ཆེན་པོ་ཉིད་ལ་སོགས་པ་དང་། ཡུལ་དཔྱད་པ་དང་། ཟག་པ་མེད་པའི་ཡོན་ཏན་ཐམས་ཅད་
རྫོགས་པ་དང་། སྨྲ་བའི་སྐྱེས་བུ་ཉིད་དང་། མི་ཕྱེད་པ་ཉིད་དང་
། དགེ་བའི་རྩ་བ་ཐུན་མོང་མ་
ཡིན་པ་སྐྱེ་བ་དང་། དམ་བཅས་པའི་དོན་ཇི་ལྟ་བ་བཞིན་དུ་སྒྲུབ་པ་དང་། འབྲས་བུ་རྒྱ་ཆེན་པོ་
ཡོངས་སུ་འཛིན་པ་དང་། སེམས་ཅན་གྱི་དོན་སྒྲུབ་པ་དང་། ངེས་པར་འཐོབ་པ་ཞེས་བྱ་བའི་
ཡོན་ཏན་རྣམས་ཏེ། གྲངས་བཞིན་དུ་སངས་རྒྱས་རྣམས་ཀྱིས་བྱིན་གྱིས་བརླབས་པ་དང་།
དགོངས་པ་དང་། ཡེ་ཤེས་ཀྱིས་གཟིགས་པ་དང་། ཉེ་བར་གྱུར་པ་དང་། ཕན་ཡོན་ཆེན་པོ་
དང་། བྱ་བ་བྱེད་པ་དང་། གཉེན་པོའི་ཆོས་ཡོངས་སུ་རྫོགས་པ་དང་། རྣམ་པ་ཐམས་ཅད་
མཁྱེན་པ་ཉིད་ཀྱི་གཏམ་བརྗོད་པ་དང་། གྲོགས་མཛད་པ་དང༌། དགའ་བ་རྒྱ་ཆེན་པོ་སྐྱེད་པ་
དང་། དེའི་དམ་བཅས་པའི་ཚིག་ལ་རྗེས་སུ་ཡི་རང་བ་དང་། ཆོས་ཟབ་མོ་མངོན་པར་འདོད་པ་
དང༌། སེམས་ཅན་གྱི་དོན་བྱེད་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཚང་བར་རྙེད་པ་ཞེས་
བྱ་བ་དེ་དག་ཕྱིན་ཅི་མ་ལོག་པའི་སྦྱོར་བ་ལ་མངོན་པར་དགའ་བ་ལ་འབྱུང་ཞིང་འཐོབ་པས་
བ 8
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོན་ཏན་བཅུ་བཞི་ཡིན་ནོ། །
དེའི་འོག་ཏུ་ཡང་གང་ཞིག་ཡོངས་སུ་སྤངས་པས་སྦྱོར་བ་རྣམས་བསྒོམ་པར་བྱ་བ་
སྦྱོར་བའི་བར་ཆད་བྱེད་པའི་སྐྱོན་གང་དག་ཅིག་ཡིན་ཞེ་ན། དེ་དག་གི་བར་ཆད་དུ་འགྱུར་བའི་
སྐྱོན་ནི་བཅུ་ཚན་བཞིར་བཅས་པ། །
དྲུག་ཏུ་ངེས་པར་རྟོགས་པར་བྱ། །
ཞེས་བྱ་བ་གསུངས་ཏེ། ཚེགས་ཆེན་པོས་འཐོབ་པ་དང་། སྤོབས་པ་ཧ་ཅང་མྱུར་བ་
དང་། ལུས་ཀྱི་གནས་ངན་ལེན་དང་། སེམས་ཀྱི་གནས་ངན་ལེན་དང་། རིགས་པ་མ་ཡིན་
པས་བསྐྱེད་པའི་ཁ་ཏོན་བྱེད་པ་ལ་སོགས་པ་དང་། ཕྱིར་ཕྱོགས་པའི་རྒྱུ་མཚན་འཛིན་པ་ཉིད་
དང༌། རྒྱུ་ལ་མངོན་པར་ཞེན་པ་ཉམས་པ་དང་། གྱ་ནོམ་པའི་རོ་མྱང་བ་ཉམས་པ་དང་། རྣམ་པ་
ཐམས་ཅད་དུ་ཐེག་པའི་མཆོག་ཀུན་ཏུ་འཛིན་པ་ཉམས་པ་དང་། རྟག་ཏུ་ཆེད་དུ་བྱ་བ་ཉམས་པ་
ཞེས་བྱ་བ་ནི་བཅུ་ཚན་དང་པོའོ། །རྒྱུ་དང་འབྲས་བུ་འབྲེལ་བ་ཉམས་པ་དང༌། གོང་ན་མེད་པ་
ཉམས་པ་དང༌། ཡུལ་རྣམ་པ་མང་པོ་ལ་རྣམ་པར་རྟོག་པའི་སྤོབས་པ་འབྱུང་བ་དང་། ཡི་གེར་
འདྲི་བ་ལ་མངོན་པར་ཞེན་པ་དང་། དངོས་པོ་མེད་པ་ལ་མངོན་པར་ཞེན་པ་དང་། ཡི་གེ་ལ་
མངོན་པར་ཞེན་པ་དང་། ཡི་གེ་མེད་པ་ལ་མངོན་པར་ཞེན་པ་དང་། ཡུལ་ལ་སོགས་པ་ཡིད་ལ་
བྱེད་པ་དང༌། རྙེད་པ་དང་བཀུར་སྟི་དང་ཚིགས་སུ་བཅད་པའི་རོ་མྱང་བ་དང་། ལམ་མ་ཡིན་
པས་ཐབས་ལ་མཁས་པ་ཚོལ་བ་ཞེས་བྱ་བ་ནི་བཅུ་ཚན་གཉིས་པའོ། །གྲངས་བཞིན་དུ་ཉན་པ་
པོ་དང་འཆད་པ་པོ་དག་སྔ་མ་དང་ཕྱི་མ་གང་ཡང་རུང་བ་དང་མངོན་པར་འབྲེལ་པས། འདུན་
པ་དང་། སྙོམ་ལས་ཀྱིས་ཉམས་པ་དང་། འདུན་པའི་ཡུལ་ཐ་དད་པས་ཉམས་པ་དང༌། འདོད་
ཆེན་ཆུང་བ་དང་། འདོད་ཆེན་ཆུང་བ་མ་ཡིན་པ་ཉིད་ཀྱིས་ཉམས་པ་དང་། སྦྱངས་པའི་ཡོན་
$
2 •



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༣
ཏན་དང་ལྡན་པ་དང་། མི་ལྡན་པ་དག་དང་། དགེ་བ་དང་། དགེ་བ་མ་ཡིན་པའི་ཆོས་ཉིད་དང་།
གཏོང་བ་དང་། སེར་སྣ་བྱེད་པ་དང་། སྦྱིན་པ་དང་། མི་ལེན་པ་དང་། མགོ་སྨོས་པས་གོ་བ་
དང༌། རྣམ་པར་སྤོས་པས་གོ་བ་ཉིད་དང་། མདོ་ལ་སོགས་པའི་ཆོས་མངོན་པར་ཤེས་པ་དང་།
མངོན་པར་མི་ཤེས་པ་ཉིད་དང་། ཕ་རོལ་ཏུ་ཕྱིན་པ་དྲུག་དང་ལྡན་པ་དང་། མི་ལྡན་པ་ཞེས་བྱ་
བ་ནི་བཅུ་ཚན་གསུམ་པའོ། །དེ་ཁོ་ན་བཞིན་དུ་ཐབས་དང་། ཐབས་མ་ཡིན་པ་ལ་མཁས་པ་
དང༌། གཟུངས་ཐོབ་པ་དང་། མ་ཐོབ་པ་དག་དང་། ཡི་གེར་འདྲི་འདོད་པ་དང་། ཡི་གེར་
འདྲིར་མི་འདོད་པ་དག་དང་། འདོད་པའི་འདུན་པ་དང་བྲལ་བ་དང་། མ་བྲལ་བ་ཉིད་ཅེས་བྱ་
བ་བཞི་དང་
། ངན་སོང་གི་འགྲོ་བ་ལ་ཕྱིར་ཕྱོགས་པ་དང་། བདེ་འགྲོར་འགྲོ་བ་ལ་ཡིད་བདེ་བ་
སྟེ་གཉིས་དང་། འཆད་པ་པོ་དང་ཉན་པ་པོ་དག་སྔ་མ་དང་ཕྱི་མ་གང་ཡང་རུང་བ་འབྲེལ་བས་
གྲངས་བཞིན་དུ་གཅིག་པུ་དང་། འཁོར་ལ་མངོན་པར་དགའ་བ་ཉིད་དང་། གོ་སྐབས་མི་
འབྱེད་པ་ཉིད་དང་། རྗེས་སུ་འབྲེལ་བར་འདོད་པ་ཉིད་དང་། ཟང་ཟིང་ཅུད་ཟད་ཙམ་འདོད་པ་
ཉིད་དང་། དེ་སྦྱིན་པར་མི་འདོད་པ་ཉིད་དང་། སྲོག་གི་བར་ཆད་དུ་འགྱུར་བ་དང་། མི་འགྱུར་
བའི་ཕྱོགས་སུ་འགྲོ་བ་ཞེས་བྱ་བ་བཞི་སྟེ། བཅུ་ཚན་བཞི་པའོ། །དེ་བཞིན་དུ་མུ་གེ་བྱུང་བའི་
ཕྱོགས་སུ་འགྲོ་བ་དང་། མི་འགྲོ་བ་དང་། ཆོམ་རྐུན་པ་ལ་སོགས་པས་དཀྲུགས་པའི་ཕྱོགས་སུ་
འགྲོ་བ་དང༌། མི་འགྲོ་བ་དང་། ཁྱིམ་ལྟ་བས་ཡིད་མི་བདེ་བ་ཞེས་བྱ་བ་གསུམ་དང་། བདུད་
ཀྱིས་འབྱེད་པའི་སྦྱོར་བ་དང་། བཅོས་མ་ཉེ་བར་སྒྲུབ་པ་དང་། ཡུལ་ཇི་ལྟ་བ་བཞིན་མ་ཡིན་
པར་དགའ་བ་བསྐྱེད་པ་ཞེས་བྱ་བ་གཞན་གསུམ་སྟེ། དེ་ལྟར་ན་སྐྱོན་བཞི་བཅུ་རྩ་དྲུག་ཡིན་ནོ།།
གོ་རིམ་བཞིན་དུ་ཡོན་ཏན་དང་སྐྱོན་བླང་བ་དང་དོར་བས་སྦྱོར་བ་རྣམས་བསྒོམ་
པར་བྱ་བ་ནི་མཚན་ཉིད་ཤེས་པ་སྔོན་དུ་འགྲོ་བ་ཅན་ཡིན་པས་སྐྱོན་གྱི་འོག་ཏུ་དེ་དག་གི་མཚན་
- 8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་གིས་མཚོན་དེ་མཚན་ཉིད་དུ། །
ཤེས་བྱ་དེ་ཡང་རྣམ་པ་གསུམ། །
ཤེས་པ་ཁྱད་པར་བྱེད་པ་སྟེ། །
ངོ་བོ་ཉིད་གང་མཚོན་བྱ་ཡང་། །
ཞེས་བྱ་བ་གསུངས་ཏེ། བྱེད་པར་སྒྲུབ་པས་འདིས་སྦྱོར་བ་རྣམས་མཚོན་པར་བྱེད་
པས་ན། ཤེས་པ་དང་། ཁྱད་པར་དང་། བྱེད་པ་དང་། ལས་སུ་སྒྲུབ་པས་དེ་རྣམས་མཚོན་པར་
བྱ་བ་ཡིན་པས་ངོ་བོ་ཉིད་ཀྱི་མཚན་ཉིད་དེ། མཚན་ཉིད་ནི་རྣམ་པ་བཞིར་ཤེས་པར་བྱའོ། །དེ་
ལ་ཤེས་པའི་མཚན་ཉིད་ཐམས་ཅད་མཁྱེན་པ་ཉིད་གསུམ་གྱི་དབྱེ་བས་ཐ་དད་པ་ལ། རེ་ཞིག་
ཐམས་ཅད་ཤེས་པ་ཉིད་ཀྱི་སྒོ་ནས།
དེ་བཞིན་གཤེགས་པ་འབྱུང་བ་དང་། །
འཇིག་རྟེན་འཇིག་མེད་བདག་ཉིད་དང་། །
སེམས་ཅན་སེམས་ཀྱི་སྤྱོད་པ་དང་། །
དེ་བསྡུས་པ་དང་ཕྱིར་ལྟས་དང་། །
མི་ཟད་པ་ཡི་རྣམ་པ་དང་། །
ཆགས་བཅས་སོགས་དང་རྒྱ་ཆེན་དང་། །
ཆེན་པོར་གྱུར་དང་ཚད་མེད་དང་། །
རྣམ་ཤེས་བསྟན་དུ་མེད་པ་དང་། །
སེམས་བལྟར་མེད་དང་ཤེས་པ་དེ། །
གཡོ་བ་ལ་སོགས་ཞེས་བྱ་དང་། །
དེ་ལས་གཞན་ཡང་དེ་དག་ནི། །
- མྱི
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༥
དེ་བཞིན་ཉིད་ཀྱི་རྣམ་པར་ཤེས། །
ཐུབ་པས་དེ་བཞིན་ཉིད་རྟོགས་དེ། །
གཞན་ལ་བསྟན་པ་ཞེས་བྱ་འདི། །
ཐམས་ཅད་ཤེས་པ་ཉིད་སྐབས་ཀྱི། །
ཤེས་པའི་མཚན་ཉིད་བསྡུས་པ་ཡིན། །
ཞེས་བྱ་བ་གསུངས་ཏེ། དེ་བཞིན་གཤེགས་པ་འབྱུང་བ་དང་། འཇིག་རྟེན་འཇིག་པ་
མེད་པ་དང་། སེམས་ཅན་གྱི་སེམས་ ཀྱི་སྤྱོད་པ་དང་། སེམས་བསྡུས་པ་དང་། སེམས་རྣམ་
པར་གཡེངས་པ་དང་། སེམས་མི་ཟད་པའི་རྣམ་པ་དང་། སེམས་འདོད་ཆགས་དང་བཅས་པ་
ལ་སོགས་པ་དང་། སོགས་པ་ཞེས་བྱ་བའི་སྒྲས་བསྡུས་པ་སེམས་འདོད་ཆགས་དང་བྲལ་བ་
དང་། སེམས་ རྒྱ་ ཆེན་ པོ་དང་། སེམས་ཆེན་པོར་ གྱུར་ པ་དང་། སེམས་ཚད་མེད་ པ་ དང་།
སེམས་བསྟན་དུ་མེད་པ་དང༌། སེམས་བལྟར་མེད་པ་དང་། སེམས་གཡོ་བ་ལ་སོགས་པ་དང་།
གཡོ་བ་ལ་སོགས་པ་དེ་བཞིན་ཉིད་ཀྱི་རྣམ་པ་ཅན་དང་། དེ་བཞིན་གཤེགས་པས་དེ་བཞིན་
ཉིད་རྟོགས་པ་དེ་གཞན་ལ་བསྟན་ཅིང་བཏགས་པ་ཞེས་བྱ་བ་འདི་རྣམས་ཀྱི་ཤེས་པའི་རྣམ་
པའི་བྱེ་བྲག་བཅུ་དྲུག་གིས་ཚུལ་བཞིན་དུ་ཐམས་ཅད་ཤེས་པ་ཉིད་ཀྱི་སྦྱོར་བ་རྣམས་ཇི་ལྟ་བ་
བཞིན་མཚོན་པས་ན། ཤེས་པའི་མཚན་ཉིད་ཐམས་ཅད་ཤེས་པ་ཉིད་ཀྱིས་བསྡུས་པ་ཡིན་ནོ།།
དེའི་འོག་ཏུ་ལམ་ཤེས་པ་ཉིད་ཀྱི་སྒོ་ནས། །
སྟོང་ཉིད་མཚན་མ་མེད་བཅས་དང་། །
སྨོན་པ་རྣམ་པར་སྤངས་པ་དང་། །
སྐྱེ་མེད་འགག་པ་མེད་སོགས་དང་། །
ཆོས་ཉིད་རྣམ་པར་འཁྲུག་མེད་དང་། །
- 8 5.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདུ་མི་བྱེད་དང་རྣམ་མི་རྟོག །
རབ་དབྱེ་མཚན་ཉིད་མེད་ཉིད་ལ། །
ལམ་ཤེས་ཉིད་ཀྱི་སྐབས་ཀྱིས་ནི། །
ཤེས་པའི་མཚན་ཉིད་ཡིན་པར་བཞེད། །
ཅེས་བྱ་བ་གསུངས་ཏེ། སྟོང་པ་དང༌། མཚན་མ་མེད་པ་དང༌། སྨོན་པ་མེད་པ་དང་།
སྐྱེ་བ་མེད་པ་དང་། འགག་པ་མེད་པ་དང་། སོགས་པ་ཞེས་བྱ་བའི་སྒྲས་བསྡུས་པ། ཀུན་ནས་
ཉོན་མོངས་པ་མེད་པ་དང་། རྣམ་པར་བྱང་བ་མེད་པ་དང་། དངོས་པོ་མེད་པ་དང་། ངོ་བོ་ཉིད་
དང༌། རྟེན་མེད་པ་དང་། ནམ་མཁའི་མཚན་ཉིད་དེ་དྲུག་དང་། ཆོས་ཉིད་རྣམ་པར་འཁྲུག་པ་
མེད་པ་དང་། འདུ་མི་བྱེད་པ་དང་། རྣམ་པར་མི་རྟོག་པ་དང་། རབ་ཏུ་དབྱེ་བ་དང་། མཚན་
ཉིད་མེད་པ་ཞེས་བྱ་བ་འདི་རྣམས་ཀྱི་ཤེས་པའི་རྣམ་པའི་ཁྱད་པར་བཅུ་དྲུག་གིས་ཇི་ལྟ་བ་
བཞིན་དུ་ལམ་ཤེས་པ་ཉིད་ཀྱི་སྦྱོར་བ་དག་མཚོན་པས་ན་ཤེས་པའི་མཚན་ཉིད་ལམ་ཤེས་པ་
ཉིད་ཀྱིས་བསྡུས་པ་ཡིན་ནོ། །དེའི་འོག་ཏུ་རྣམ་པ་ཐམས་ཅད་མཁྱེན་པ་ཉིད་ཀྱི་སྒོ་ནས།
དེ་ནི་ཉིད་ཀྱི་ཆོས་བརྟེན་ནས། །
གནས་དང་གུས་པར་བྱ་བ་དང་། །
བླ་མ་ཉིད་དང་མཉེས་པ་དང་། །
དེ་ལ་མཆོད་དང་བྱེད་མེད་དང་། །
ཀུན་ཏུ་འཇུག་མཁྱེན་གང་ཡིན་དང་། །
མ་མཐོང་སྟོན་པར་མཛད་པ་དང་། །
འཇིག་རྟེན་སྟོང་ཉིད་རྣམ་པ་དང་། །
བརྗོད་དང་ཤེས་མཛད་མངོན་སུམ་མཛད། །
- 8
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༦
བསམ་མི་ཁྱབ་དང་ཞི་ཉིད་སྟོན། །
འཇིག་རྟེན་འདུ་ཤེས་འགོག་པ་ལ། །
རྣམ་པ་ཀུན་མཁྱེན་ཚུལ་ལ་ནི། །
ཤེས་པའི་མཚན་ཉིད་ཅེས་བཤད་དོ། །
ཞེས་བྱ་བ་གསུངས་ཏེ། དེ་བཞིན་གཤེགས་པ་དེ་ཉིད་ཀྱི་ཆོས་ལ་མངོན་པར་བརྟེན་
ནས་ གནས་པ་དང༌། གུས་ པར་ བྱ་བ་དང་། བླ་མར་བྱ་བ་དང་། མཉེས་པར་བྱ་བ་དང་།
མཆོད་པ་དང་། བྱེད་པ་མེད་པ་ཉིད་དང་། ཐམས་ཅད་དུ་འགྲོ་བ་དང་། མ་མཐོང་བའི་དོན་
སྟོན་པ་དང་། འཇིག་རྟེན་སྟོང་པ་ཉིད་ཀྱི་རྣམ་པ་དང་། འཇིག་རྟེན་སྟོང་པ་ཉིད་དུ་བརྗོད་པ་
དང༌། འཇིག་རྟེན་སྟོང་པ་ཉིད་དུ་ཤེས་པར་མཛད་པ་དང་། འཇིག་རྟེན་སྟོང་པ་ཉིད་དུ་མཐོང་
བར་མཛད་པ་དང༌། བསམ་གྱིས་མི་ཁྱབ་པ་ཉིད་དུ་སྟོན་པ་དང་། ཞི་བ་ཉིད་དུ་སྟོན་པ་དང་།
འཇིག་རྟེན་འགོག་པ་དང་། འདུ་ཤེས་འགོག་པ་ཞེས་བྱ་བ་འདི་རྣམས་ཀྱི་ཤེས་པའི་རྣམ་པའི་
བྱེ་བྲག་བཅུ་དྲུག་གིས་ཇི་ལྟ་བ་བཞིན་དུ་རྣམ་པ་ཐམས་ཅད་མཁྱེན་པ་ཉིད་ཀྱི་སྦྱོར་བ་དག་
མཚོན་པས་ན། ཤེས་པའི་མཚན་ཉིད་རྣམ་པ་ཐམས་ཅད་མཁྱེན་པ་ཉིད་ཀྱིས་བསྡུས་པ་ཡིན་
ནོ༑ ༑།
དེ་ལྟར་བར་སྐབས་ཀྱི་ཚིགས་སུ་བཅད་པ་དགུས་ཤེས་པའི་མཚན་ཉིད་སྤྱིའི་ངོ་བོ་
ཉིད་དུ་བརྗོད་ནས། ཤེས་པའི་རྣམ་པས་ཡོངས་སུ་བཅད་པ་རྣམས་ཀྱི་ཁྱད་པར་ཤེས་པར་བྱ་
བ་ཡིན་པས་ཤེས་པའི་མཚན་ཉིད་ཀྱི་འོག་ཏུ་བར་སྐབས་ཀྱི་ཚིགས་སུ་བཅད་པས་ཁྱད་པར་གྱི་
མཚན་ཉིད།
བསམ་མི་ཁྱབ་སོགས་ཁྱད་པར་གྱིས། །
ཁྱད་ཞུགས་བདེན་པའི་སྤྱོད་ཡུལ་ཅན། །
- 8
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐད་ཅིག་མ་ནི་བཅུ་དྲུག་གིས། །
ཁྱད་པར་མཚན་ཉིད་བཤད་པ་ཡིན། །
ཅེས་བྱ་བ་གསུངས་ཏེ། བསམ་གྱིས་མི་ཁྱབ་པ་དང་། མི་མཉམ་པ་ལ་སོགས་པའི་
ཁྱད་པར་གྱིས་ཁྱད་པར་དུ་བྱས་པའི་སྡུག་བསྔལ་ལ་སོགས་པའི་བདེན་པའི་ཡུལ་ཅན་ཆོས་
དང་རྗེས་སུ་ཤེས་པའི་བཟོད་པ་དང་ཤེས་པའི་མཚན་ཉིད་བཅུ་དྲུག་གིས་ལམ་ཤེས་པ་ཉིད་ལ་
སོགས་པའི་སྦྱོར་བ་དག་མཚོན་པས་ན་ཁྱད་པར་གྱིས་མཚན་ཉིད་ཡིན་ནོ། །ཡང་བསམ་གྱིས་
མི་ཁྱབ་པ་ལ་སོགས་པའི་ཁྱད་པར་གང་ཡིན་ཞེ་ན། བར་སྐབས་ཀྱི་ཚིགས་སུ་བཅད་པ་གསུམ་
བསམ་མི་ཁྱབ་དང་མི་མཉམ་དང་། །
གཞལ་དང་བགྲང་ལས་ཡང་དག་འདས། །
འཕགས་པ་ཀུན་སྡུད་མཁས་པ་ཡིས། །
རིག་བྱ་ཐུན་མོང་མིན་ཤེས་ཉིད། །
ཤེས་མྱུར་བྲི་དང་གང་མེད་དང་། །
སྒྲུབ་དང་ཡང་དག་འགྲུབ་པ་དང་། །
དམིགས་པ་རྟེན་དང་བཅས་པ་དང་། །
མཐའ་དག་པ་དང་ཡོངས་འཛིན་དང་། །
རོ་མྱང་མེད་དང་ཁྱད་པར་ནི། །
བཅུ་དྲུག་བདག་ཉིད་ཤེས་བྱ་སྟེ། །
གང་གིས་ལམ་ནི་གཞན་དག་ལས། །
ཁྱད་དུ་འཕགས་པས་ཁྱད་པར་ལམ། །
- $ 8 -



s
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་འགྲེལ་ཆུང་དོན་གསལ་བཞུགས༔ ༼༥།
ཞེས་བྱ་བ་གསུངས་ཏེ། ཡང་དག་པར་རྫོགས་པའི་སངས་རྒྱས་ལ་སོགས་པས་ལེགས་
པར་ཡོངས་སུ་བཟུང་བའི་ཤེས་རབ་ཀྱི་སྟོབས་ཀྱིས་བསམ་གྱིས་མི་ཁྱབ་པ་ཉིད་དང༌། མི་
མཉམ་པ་ཉིད་དང་། གཞལ་བ་ལས་ཡང་དག་པར་འདས་པ་དང་། བགྲང་བ་ལས་ཡང་དག་
པར་འདས་པ་དང་། འཕགས་པའི་གང་ཟག་ཐམས་ཅད་སྡུད་པ་དང་། སྐྱེས་བུ་མཁས་པས་
རིག་པར་བྱ་བ་ཉིད་དང་། ཉན་ཐོས་ལ་སོགས་པའི་སྤྱོད་ཡུལ་མ་ཡིན་པའི་དངོས་པོ་ཡོངས་སུ་
ཤེས་པ་དང་། རང་གི་ལུགས་ལ་ལྟོས་པའི་མངོན་པར་ཤེས་པ་ཤིན་ཏུ་མྱུར་བའི་ཤེས་པ་དང་།
ཀུན་རྫོབ་དང་དོན་དམ་པའི་བདེན་པ་ལ་བརྟེན་པའི་ཆོས་ཐམས་ཅད་བྲི་བ་མེད་པ་དང་གང་བ་
མེད་པའི་ངོ་བོ་དང་། འཁོར་གསུམ་རྣམ་པར་དག་པས་སྦྱིན་པ་ལ་སོགས་པའི་ཕ་རོལ་ཏུ་ཕྱིན་
པ་དྲུག་ཏུ་རབ་ཏུ་སྒྲུབ་པ་དང་། ཡང་དག་པའི་སྦྱོར་བས་བསྐལ་པ་དུ་མར་བསྒྲུབས་པའི་
བསོད་ནམས་དང་ཡེ་ཤེས་ཡང་དག་པར་འགྲུབ་པ་དང་། རྣམ་པར་མི་རྟོག་པར་ཆོས་ཐམས་
ཅད་ལ་དམིགས་པ་དང་། ཆོས་ཀྱི་དབྱིངས་ཀྱི་ངོ་བོ་ཉིད་བྱང་ཆུབ་སེམས་དཔའི་རྟེན་དང་།
སྨོན་ལམ་ལ་སོགས་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པའི་རྒྱུའི་ཚོགས་པ་དང་། དགེ་
བའི་བཤེས་གཉེན་གྱིས་ཐབས་ཀྱིས་ཡོངས་སུ་བཟུང་བ་དང་། མངོན་པར་ཞེན་པའི་རོ་མྱང་བ་
མེད་པ་དང་བཅུ་དྲུག་གི་བདག་ཉིད་ཅེས་བྱ་བ་ནི་གོ་རིམ་བཞིན་དུ་སྡུག་བསྔལ་ལ་སོགས་པའི་
བདེན་པའི་སྐད་ཅིག་མ་རྣམས་ཀྱི་ཁྱད་པར་ཡིན་ཏེ། གང་གིས་ཉན་ཐོས་ལ་སོགས་པའི་ལམ་
རྣམས་ལས་བྱང་ཆུབ་སེམས་དཔའ་ལ་སོགས་པའི་ལམ་ཤེས་པ་ཉིད་ལ་སོགས་པ་གཉིས་ནི་
ཁྱད་པར་གྱི་ལམ་ཡིན་པར་ཁྱད་ཞུགས་སོ། །དེའི་ཕྱིར་དེ་དག་གི་ནི་ཇི་སྐད་བཤད་པའི་ཁྱད་
པར་དང་བྲལ་བའི་མངོན་པར་ཞེན་པ་ལ་སོགས་པ་སྐྱེ་བའི་མཚན་ཉིད་ཀྱིས་གོ་སླ་བའི་ཕྱིར་མ་
བཤད་དོ། ། །
ཁྱད་པར་གྱི་མཚན་ཉིད་ཀྱིས་རྣམ་པར་བཅད་པ་རྣམས་ཀྱི་བྱེད་པ་གང་ཡིན་ཞེ་ན།
- 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་སྐབས་ཀྱི་ཚིགས་སུ་བཅད་པ་གཉིས་ཀྱིས་བྱེད་པའི་མཚན་ཉིད།
ཕན་དང་བདེ་དང་སྐྱོབ་པ་དང་། །
མི་རྣམས་ཀྱི་ནི་སྐྱབས་དག་དང་། །
གནས་དང་དཔུང་གཉེན་གླིང་དང་ནི། །
ཡོངས་འདྲེན་པ་ཞེས་བྱ་བ་དང་། །
ལྷུན་གྱིས་གྲུབ་དང་ཐེག་གསུམ་གྱི། །
འབྲས་བུ་མངོན་སུམ་མི་བྱེད་བདག །
ཐ་མ་རྟེན་གྱི་མཛད་པ་སྟེ། །
འདི་ནི་བྱེད་པའི་མཚན་ཉིད་ཡིན། །
ཞེས་ བྱ་བ་གསུངས་ཏེ། མ་འོངས་པའི་ ཕན་པ་དང་། ཚེ་འདིའི་བདེ་བ་དང་། སྡུག་
བསྔལ་མེད་པའི་རྣམ་པར་སྨིན་པ་མ་ཡིན་པའི་ཆོས་ཉིད་ཉེ་བར་བསྒྲུབ་པའི་དོན་གྱིས་ཐམས་
ཅད་ཤེས་པ་ཉིད་ཀྱི་ཕན་པ་ལ་སོགས་པའི་བྱེད་པ་གསུམ་མོ། །གཏན་དུ་ཕན་པ་དང་། སྡུག་
བཇལ་གྱི་རྒྱུ་བཟློག་པ་དང་། འཁོར་བ་དང་མྱ་ངན་ལས་འདས་པ་མཉམ་པ་ཉིད་དུ་རྟོགས་པ་
དང༌། རང་དང་གཞན་གྱི་དོན་རྟོགས་པའི་རྟེན་གྱི་ངོ་བོ་དང་། གཞན་གྱི་དོན་སྒྲུབ་པ་དང་།
སེམས་ཅན་གྱི་དོན་ལྷུན་གྱིས་གྲུབ་པར་འཇུག་པ་དང་། ཐེག་པ་གསུམ་གྱི་ངེས་པར་འབྱུང་
བའི་འབྲས་བུ་མངོན་སུམ་དུ་མི་བྱེད་པ་ཞེས་བྱ་བ་འདི་རྣམས་དུས་ཇི་ལྟ་བ་བཞིན་དུ་ཡང་དག་
པར་ཉེ་བར་བསྒྲུབ་པའི་དོན་གྱིས་ལམ་ཤེས་པ་ཉིད་ཀྱི་སྐྱབས་ལ་སོགས་པའི་བྱེད་པ་བདུན་
ནོ༑ ༑རྣམ་པ་ཐམས་ཅད་མཁྱེན་པ་ཉིད་ཀྱི་ཆོས་ཐམས་ཅད་སྟོན་པ་ཉེ་བར་བསྒྲུབ་པ་དོན་གྱིས་
རྣམ་པ་ཐམས་ཅད་མཁྱེན་པ་ཉིད་ལ་ནི་རྟེན་གྱི་མཛད་པ་གཅིག་སྟེ། དེ་ལྟར་ན་བྱེད་པའི་རྣམ་པ་
དག་གིས་ཇི་ལྟ་བ་བཞིན་དུ་ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་དག་མཚོན་པས་ན་
-
() -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
བྱེད་པའི་མཚན་ཉིད་ཡིན་ནོ། །
བྱེད་པའི་མཚན་ཉིད་ཀྱིས་ཤེས་པར་བྱས་པ་རྣམས་ཀྱི་ངོ་བོ་ཉིད་གང་ཡིན་ཞེ་ན།
བར་སྐབས་ཀྱི་ཚིགས་སུ་བཅད་པ་གསུམ་གྱིས་ངོ་བོ་ཉིད་ཀྱི་མཚན་ཉིད།
ཉོན་མོངས་རྟགས་དང་མཚན་མ་དང་། །
མི་མཐུན་ཕྱོགས་དང་གཉེན་པོ་དང་། །
དབེན་དང་དཀའ་དང་ངེས་པ་དང་། །
ཆེད་དུ་བུ་དང་མི་དམིགས་དང་། །
མངོན་པར་ཞེན་པ་བཀག་པ་དང་། །
དམིགས་པ་ཞེས་བྱ་གང་ཡིན་དང་། །
མི་མཐུན་ཐོགས་པ་མེད་དང་དེ། །
གཞི་མེད་འགྲོ་མེད་སྐྱེ་མེད་དང་། །
དེ་བཞིན་ཉིད་ནི་མི་དམིགས་དང་། །
ངོ་བོ་ཉིད་བཅུ་དྲུག་བདག་ཉིད། །
མཚོན་བྱ་ལྟ་བུར་མཚོན་པས་ན། །
མཚན་ཉིད་བཞི་པར་བཞེད་པ་ཡིན། །
ཞེས་བྱ་བ་གསུངས་ཏེ། འདོད་ཆགས་ལ་སོགས་པའི་ཉོན་མོངས་པ་དང་། དེའི་རྟགས་
ལུས་ཀྱི་གནས་ངན་ལེན་དང༌། དེའི་མཚན་མ་ཚུལ་བཞིན་མ་ཡིན་པ་ཡིད་ལ་བྱེད་པ་ལ་སོགས་
པ་དང༌། འདོད་ཆགས་དང་འདོད་ཆགས་མེད་པ་ལ་སོགས་པ་མི་མཐུན་པའི་ཕྱོགས་དང་
གཉེན་པོ་དག་སྟོང་པ་ཉིད་ཀྱིས་ཐམས་ཅད་ཤེས་པ་ཉིད་ཀྱི་དབེན་པའི་ངོ་བོ་ཉིད་བཞིའོ། །དོན་
དམ་པར་མེད་པའི་སེམས་ཅན་མྱ་ངན་ལས་འདའ་བར་དཀའ་བ་དང་། ཐེག་པ་གཞན་དུ་མི་
-9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟུང་བའི་མཚན་ཉིད་ཀྱི་མཐའ་གཅིག་ཏུ་ངེས་པ་དང་། ཡུན་རིང་པོ་ནས་བསྒྲུབ་པར་བྱ་བ་
མཆོག་ཉིད་ཀྱི་ཆེད་དུ་བྱ་བ་དང༌། བསྒོམ་པར་བྱ་བ་དང་། སྒོམ་པ་པོའི་ཆོས་མི་དམིགས་པ་
དང༌། དངོས་པོར་མངོན་པར་ཞེན་པ་མཐའ་དག་བཀག་པ་ཞེས་བྱ་བ་དེ་ལྟ་བུ་དག་ནི་ལམ་
ཤེས་པ་ཉིད་ཀྱི་ངོ་བོ་ཉིད་ལྔའོ། །ཐམས་ཅད་ཤེས་པ་ཉིད་དང་ལམ་ཤེས་པ་ཉིད་ཀྱིས་བསྡུས་
པའི་དངོས་པོའི་ཁྱད་པར་ལ་དམིགས་པ་དང་། འཇིག་རྟེན་གྱི་སྒྲུབ་པའི་འཛིན་པ་ལ་སོགས་པ་
ལས་བཟློག་སྟེ་བསྟན་པས་མི་མཐུན་པ་དང་། གཟུགས་ལ་སོགས་པ་ཐོགས་པ་མེད་པར་ཤེས་
པ་དང་། ཤེས་བྱ་དང་ཤེས་པ་མི་དམིགས་པས་གཞི་མེད་པ་དང་། དེ་བཞིན་ཉིད་ཀྱིས་འགྲོ་བ་
མེད་པ་དང་། གཟུགས་ལ་སོགས་པ་ངོ་བོ་ཉིད་མེད་པས་སྐྱེ་བ་མེད་པ་དང་། དངོས་པོ་དང་
དངོས་པོ་མེད་པ་ལ་སོགས་པ་གསུམ་གྱི་ངོ་བོ་དེ་བཞིན་ཉིད་མི་དམིགས་པ་ཞེས་བྱ་བ་དེ་ལྟ་བུ་
དག་ནི་རྣམ་པ་ཐམས་ཅད་མཁྱེན་པ་ཉིད་ཀྱི་ངོ་བོ་ཉིད་བདུན་ནོ། །དེ་ལྟར་ན་ངོ་བོ་ཉིད་བཅུ་
དྲུག་གིས་ཇི་ལྟ་བ་བཞིན་དུ་ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་དག་མཚན་ཉིད་དང་
ལྡན་པ་བཞིན་དུ་མཚོན་པས་དེ་ལྟར་ན་བཞི་པ་ངོ་བོ་ཉིད་ཀྱི་མཚན་ཉིད་དུ་བཞེད་དོ། །དེ་ལྟར་
ན་སྤྱིར་གཅིག་ཏུ་བསྡོམས་ན་ནི་མཚན་ཉིད་དགུ་བཅུ་རྩ་གཅིག་ཏུ་འགྱུར་རོ། །
ཐར་པའི་ཆ་དང་མཐུན་པའི་དགེ་བའི་རྩ་བ་དང་ལྡན་པ་ཁོ་ན་ལ་ཇི་སྐད་བཤད་པའི་
སྦྱོར་བ་ཡོངས་སུ་ཤེས་པ་འབྱུང་བས། ཐར་པའི་ཆ་དང་མཐུན་པ།
མཚན་མེད་རབ་ཏུ་སྦྱིན་ལ་སོགས། །
ཡང་དག་སྒྲུབ་ལ་མཁས་པ་ནི། །
རྣམ་པ་ཐམས་ཅད་རྟོགས་འདི་ལ། །
ཐར་པའི་ཆ་དང་མཐུན་པར་འདོད། །
ཅེས་བྱ་བ་གསུངས་ཏེ། མཚན་མ་མེད་པར་དམིགས་པའི་ཤེས་པའི་རྣམ་པས་སྦྱིན་པ་
- （
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༣་
ལ་སོགས་པའི་ཕ་རོལ་ཏུ་ཕྱིན་པ་ནས་རྣམ་པ་ཐམས་ཅད་མཁྱེན་པ་ཉིད་ལ་ཐུག་པ་རྣམས་རང་
གི་རྒྱུད་ལ་སྐྱེད་པར་མཁས་པ་ནི། རྣམ་པ་ཐམས་ཅད་མངོན་པར་རྫོགས་པར་རྟོགས་པ་འདི་
ལ་ཐར་པའི་ཆ་དང་མཐུན་པ་ཡིན་པར་འདོད་དོ། །མཁས་པ་དེ་གང་ཡིན་ཞེ་ན། དེ་བསྟན་པའི་
ཕྱིར་བར་སྐབས་ཀྱི་ཚིགས་སུ་བཅད་པ།
སངས་རྒྱས་སོགས་དམིགས་དད་པ་དང་། །
སྦྱིན་སོགས་སྤྱོད་ཡུལ་བརྩོན་འགྲུས་དང་། །
བསམ་པ་ཕུན་ཚོགས་དྲན་པ་དང་། །
རྣམ་པར་མི་རྟོག་ཏིང་འཛིན་དང་། །
ཆོས་རྣམས་རྣམ་པ་ཐམས་ཅད་དུ། །
ཤེས་པའི་ཤེས་རབ་དང་རྣམ་ལྔ། །
རྫོགས་པའི་བྱང་ཆུབ་རྣོན་པོ་ཡིས། །
རྟོགས་སླ་རྟུལ་པོས་རྟོགས་དཀར་བཞེད། །
ཅེས་བྱ་བ་གསུངས་ཏེ། དད་པ་དང་། བརྩོན་འགྲུས་དང་། དྲན་པ་དང་། ཏིང་ངེ་
འཛིན་དང༌། ཤེས་རབ་ཁྱད་པར་ཅན། དབང་པོའི་ངོ་བོ་ཉིད་མ་ཡིན་པ་གྲངས་བཞིན་དུ།
སངས་རྒྱས་དང་། སྦྱིན་པ་དང་། བསམ་པ་ཕུན་སུམ་ཚོགས་པ་དང་། རྣམ་པར་མི་རྟོག་པ་
དང༌། ཆོས་ཐམས་ཅད་ཀྱི་རྣམ་པ་ཐམས་ཅད་ཡོངས་སུ་ཤེས་པ་ལ་སོགས་པའི་ཡུལ་རྣམ་པ་ལྔ་
ལ་མཁས་པ་ཡིན་ནོ། །དེ་ལྟ་མོད་ཀྱི་ཐམས་ཅད་ཀྱིས་བླ་ན་མེད་པའི་བྱང་ཆུབ་འཐོབ་པ་མ་
ཡིན་ཏེ། འདི་ལྟར་དད་པ་ལ་སོགས་པ་ཆེན་པོ་རྣོན་པོས་ནི་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་རྟོགས་པ་སླར་ལ། དེ་དག་ཉིད་རྟུལ་པོས་ནི་རྟོགས་པར་དཀའོ་ཞེས་བྱ་བ་འདི་ནི་
ཆོས་ཉིད་ཡིན་པས་ཤུགས་ཀྱིས་ན་འབྲིང་པོ་རྣམས་ཀྱིས་ནི་རང་སངས་རྒྱས་ཀྱི་བྱང་ཆུབ་
་
- 3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་ལ། ཆུང་ངུ་རྣམས་ཀྱིས་ནི་ཉན་ཐོས་ཀྱི་བྱང་ཆུབ་རྟོགས་སོ་ཞེས་བྱ་བ་འདི་འཕངས་པ་
ཡིན་ནོ། །
ཐར་པའི་ཆ་དང་མཐུན་པ་སྐྱེས་པའི་སྤྲོ་བ་ཅན་ལ་ངེས་པར་འབྱེད་པའི་ཆ་དང་
མཐུན་པར་འབྱུང་བས།
དྲོ་བ་རྣམས་ཀྱི་དམིགས་པ་འདིར། །
སེམས་ཅན་ཐམས་ཅད་ཡིན་པར་བསྔགས། །
དེ་དག་ཉིད་ལ་སེམས་མཉམ་སོགས། །
རྣམ་པ་དག་ནི་བཅུར་བཤད་དོ། །
བདག་ཉིད་སྡིག་པ་ལས་ལྡོག་ཅིང་། །
སྦྱིན་ལ་སོགས་ལ་གནས་པས་གཞན། །
དེ་དག་ལ་ནི་འགོད་པ་དང་། །
བསྔགས་པ་བརྗོད་དང་མཐུན་པ་ཉིད། །
རྩེར་གྱུར་དེ་བཞིན་བཟོད་པ་ནི། །
རང་གཞན་རྟེན་ཅན་བདེན་ཤེས་པ། །
ཆོས་མཆོག་དེ་བཞིན་སེམས་ཅན་རྣམས། །
སྨིན་བྱེད་སོགས་ཀྱིས་ཤེས་པར་བྱ། །
ཞེས་བྱ་བ་གསུངས་ཏེ། རྣམ་པ་ཐམས་ཅད་མངོན་པར་རྫོགས་པར་རྟོགས་པ་འདི་ལ་
མཉམ་པ་དང་། བྱམས་པ་དང་། ཕན་པ་དང་། ཁོང་ཁྲོ་བ་མེད་པ་དང་། རྣམ་པར་འཚེ་བ་མེད་
པའི་སེམས་ཀྱི་རྣམ་པ་ལྔ་དང་། ཕ་དང་མའི་སེམས་དང་། སྤྱན་དང་སྲིང་མོའི་སེམས་དང་། བུ་
དང་བུ་མོའི་སེམས་དང་། བཤེས་དང་ གྲོགས་ ཀྱི་སེམས་དང་། གཉེན་དང་སྣག་གི་གཉེན་
- ] .， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༥
མཚམས་ཀྱི་སེམས་ཀྱི་རྣམ་པ་གཞན་ལས་སེམས་ཅན་ལ་དམིགས་པ་ནི་དྲོ་བར་གྱུར་པ་ཡིན་
པར་བཞེད་དོ། །མདོར་ན་མི་དགེ་བ་དང་དགེ་བ་ལ་གྲངས་བཞིན་དུ་སྤོང་བ་དང་ལེན་པའི་སྒོ་
ནས་ལྡོག་པ་དང་ཞུགས་པའི་བདག་ཉིད་ཅན་དེའི་སྒོ་ནས་གཞན་རྣམས་སྡིག་པ་ལས་ལྡོག་པ་
དང་། དགེ་བ་ལ་གནས་པ་དག་ལ་སྦྱོར་བའི་རྣམ་པ་གཉིས་དང་། གཞན་དག་ཉིད་དེ་བཞིན་
ཉིད་དུ་ཞུགས་པ་ལ་བསྔགས་པ་བརྗོད་པ་དང་། མཐུན་པར་བྱེད་པ་རྣམ་པ་གཉིས་པོ་ཆོས་ཀྱི་
རབ་ཏུ་དབྱེ་བས་ནི་རྣམ་པ་མཐའ་ཡས་པ་ཞེས་བྱ་བ་དེ་རྣམས་ཀྱིས་སེམས་ཅན་ལ་དམིགས་པ་
ནི་རྩེ་མོར་གྱུར་པ་ཡིན་ནོ། །རྩེ་མོར་གྱུར་པ་ལ་རང་དང་གཞན་གྱི་རྟེན་གྱི་དབྱེ་བས་དམིགས་པ་
དང་རྣམ་པ་དག་ཇི་ལྟ་བ་དེ་བཞིན་དུ་སྦྱོར་བ་དང་བསྔགས་པ་བརྗོད་པ་དང་མཐུན་པ་ཉིད་ཀྱི་
རྣམ་པ་རྣམས་ཀྱིས་རང་དང་གཞན་ གྱི་རྟེན་གྱི་ སྡུག་བསྔལ་ལ་སོགས་པའི་བདེན་པ་ལ་
དམིགས་པ་ནི་བཟོད་པ་ཡིན་ནོ། །སྔ་མ་བཞིན་དུ་རང་དང་གཞན་གྱི་རྟེན་ཅན་ཁོ་ན་སྨིན་པར་
བྱེད་པ་དང་གྲོལ་བར་བྱེད་པ་ལ་སོགས་པའི་རྣམ་པ་དག་གིས་སེམས་ཅན་ལ་དམིགས་པ་ནི་
ཆོས་ཀྱི་མཆོག་ཡིན་ཏེ། དེ་ལྟར་ན་ངེས་པར་འབྱེད་པའི་ཆ་དང་མཐུན་པ་ཡིན་ནོ། །རྣམ་པ་དང་
ལམ་དང་གཞི་ཐམས་ཅད་རྣམ་པར་བསྒོམ་པའི་དབྱེ་བས་གོ་རིམ་བཞིན་དུ་རྣམ་པ་ཐམས་ཅད་
མཁྱེན་པ་ཉིད་ལ་སོགས་པ་མངོན་པར་རྟོགས་པ་རྣམ་པ་གསུམ་ལ་འཇིག་རྟེན་པའི་ངེས་པར་
འབྱེད་པའི་ཆ་དང་མཐུན་པ་རྟོགས་པ་སྔོན་དུ་འགྲོ་བས་འཇིག་རྟེན་ལས་འདས་པའི་མཐོང་བ་
དང་སྒོམ་པའི་ལམ་རྟོགས་པ་ཡིན་ལ། རྣམ་པ་ཀུན་མངོན་པར་རྫོགས་པར་རྟོགས་པ་ལ་
སོགས་པ་གསུམ་ལ་ནི་བསྒོམ་པ་གོང་ནས་གོང་གི་གནས་སྐབས་ཀྱི་ཁྱད་པར་གྱིས། རྣམ་པ་
ཐམས་ཅད་དུ་ཁྱད་པར་གྱི་ལམ་གྱིས་བསྡུས་པའི་ཡེ་ཤེས་ཟག་པ་མེད་པ་ཆུང་ངུ་དང་། འབྲིང་
དང༌། ཆེན་པོ་རིམ་གྱིས་སྐྱེ་བ་ཡིན་པས་གཅིག་ཅར་སྐྱེ་བ་དགག་པར་བྱ་བའི་ཕྱིར་ངེས་པར་
འབྱེད་པའི་ཆ་ལ་སོགས་པའི་ཐ་སྙད་དུ་གསུངས་པ་ཡིན་པར་ཤེས་པར་བྱའོ། །
- （3：5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར་མི་ལྡོག་པའི་བྱང་ཆུབ་སེམས་དཔའི་དགེ་འདུན་ལ་ཇི་སྐད་བཤད་པའི་ངེས་
པར་འབྱེད་པའི་ཆ་དང་མཐུན་པ་འབྱུང་བས་ཕྱིར་མི་ལྡོག་པའི་བྱང་ཆུབ་སེམས་དཔའི་དགེ་
འདུན་གྱི་མཚན་ཉིད།
ངེས་འབྱེད་ཡན་ལག་ནས་བཟུང་སྟེ། །
མཐོང་དང་གོམས་པའི་ལམ་དག་ལ། །
བྱང་ཆུབ་སེམས་དཔའ་གང་དག་གནས། །
དེ་འདིར་ཕྱིར་མི་ལྡོག་པའི་ཚོགས། །
ཞེས་བྱ་བ་གསུངས་ཏེ། དཔའ་བོ་གང་དག་ངེས་པར་འབྱེད་པའི་ཆ་དང་མཐུན་པ་བཞི་
དང་། མཐོང་བའི་ལམ་དང་སྒོམ་པའི་ལམ་འཆད་པར་འགྱུར་བ་ལ། དེ་དང་དེ་རྟོགས་པའི་
ཚུལ་གྱིས་གནས་པ་དེ་དག་ནི། བྱང་ཆུབ་སེམས་དཔའ་སློབ་པ་ཕྱིར་མི་ལྡོག་པའི་དགེ་འདུན་
ཡིན་ནོ།། །།
བམ་པོ་བཞི་པ། དེ་རྣམས་ཀྱི་མཚན་ཉིད་མ་འདྲེས་པ་གང་ཡིན་ཞེ་ན། རེ་ཞིག་བར་
སྐབས་ཀྱི་ཚིགས་སུ་བཅད་པ་གཅིག་གིས་ངེས་པར་འབྱེད་པའི་ཆ་དང་མཐུན་པ་ལ་གནས་པ་
རྣམས་ཀྱི་མཚན་ཉིད། །
གཟུགས་ལ་སོགས་ལས་ལྡོག་སོགས་རྟགས། །
རྣམ་པ་ཉི་ཤུར་བརྗོད་པ་ཡིས། །
ངེས་འབྱེད་ཡན་ལག་ལ་གནས་པའི། །
ཕྱིར་མི་ལྡོག་པའི་མཚན་ཉིད་འདི། །
ཞེས་བྱ་བ་གསུངས་ཏེ། གཟུགས་ལ་སོགས་པ་ལས་ལྡོག་པ་དང་། ཐེ་ཚོམ་མེད་པ་ལ་
སོགས་པའི་རྣམ་པ། རྣམ་པ་ཉི་ཤུས་ངེས་པར་འབྱེད་པའི་ཆ་དང་མཐུན་པ་ལ་གནས་པ་རྣམས་
- 9 6



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༥
ཀྱི་ཕྱིར་མི་ལྡོག་པའི་མཚན་ཉིད་ཤེས་པར་བྱ་བ་ཡིན་ནོ། །ཡང་ལྡོག་པ་ལ་སོགས་པའི་མཚན་
ཉིད་དེ་དག་གང་ཡིན་ཞེ་ན། དེ་དག་བསྟན་པའི་ཕྱིར་བར་སྐབས་ཀྱི་ཚིགས་སུ་བཅད་པ་དྲུག་
གཟུགས་ལ་སོགས་ལས་ལྡོག་པ་དང་། །
ཐེ་ཚོམ་མི་དལ་ཟད་པ་དང་། །
བདག་ཉིད་དགེ་བ་ལ་གནས་ཤིང་། །
གཞན་དག་དེ་ལ་འགོད་པ་དང་། །
གཞན་གྱི་རྟེན་ཅན་སྦྱིན་སོགས་དང་། །
ཟབ་མོའི་དོན་ལའང་སོམ་ཉི་མེད། །
བྱམས་ལུས་སོགས་དང་སྒྲིབ་པ་ནི། །
རྣམ་པ་ལྔ་དང་མི་འགྲོགས་དང་། །
བག་ལ་ཉལ་ཀུན་འཇོམས་པ་དང་། །
དྲན་པ་དང་ནི་ཤེས་བཞིན་དང་། །
གོས་ལ་སོགས་པ་གཙང་བ་དང་། །
ལུས་ལ་སྲིན་བུ་རྣམས་མི་འབྱུང་། །
གྱ་གྱུ་མེད་སེམས་སྦྱངས་པ་ནི། །
ལེན་དང་སེར་སྣ་མེད་སོགས་དང་། །
ཆོས་ཉིད་ལྡན་པར་འགྲོ་ཉིད་དང་། །
སེམས་ཅན་དོན་དུ་དམྱལ་ཚོལ་དང་། །
གཞན་གྱིས་དཀྲི་བར་མི་བཏུབ་དག །
- 9
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་གཞན་ཉེ་བར་སྟོན་བདུད་ལ། །
བདུད་ཅེས་བྱ་བར་རྟོགས་པ་དང་། །
སངས་རྒྱས་དགྱེས་པའི་སྤྱོད་པ་སྟེ། །
རྟགས་ནི་ཉི་ཤུ་དེ་དག་གིས། །
དྲོད་དང་རྩེ་མོ་བཟོད་བཅས་དང་། །
ཆོས་མཆོག་རྣམས་ལ་གནས་པ་ནི། །
རྫོགས་པའི་བྱང་ཆུབ་ལས་མི་ལྡོག །
ཅེས་བྱ་བ་གསུངས་ཏེ། ངོ་བོ་ཉིད་མེད་པ་ཉིད་ཀྱིས་གཟུགས་ལ་སོགས་པའི་ཆོས་ལས་
ལྡོག་པ་དང་། ཤེས་ནས་དད་པ་ཐོབ་པས་ཐེ་ཚོམ་ཟད་པ་དང་། སྨོན་ལམ་གྲུབ་པས་ལོག་པར་
ལྟ་བ་དང་། དམྱལ་བ་དང་། ཡི་དྭགས་དང་། དུད་འགྲོར་སྐྱེ་བ་དང༌། སངས་རྒྱས་ཀྱི་བཀའ་མི་
ཐོས་ པ་དང་། ཡུལ་མཐའ་འཁོབ་ཏུ་ སྐྱེ་བ་དང་། དབང་པོ་མ་ཚང་བ་དང་། གླེན་པ་དང་།
ལགས་པའི་དངོས་པོ་དང་། ལྷ་ཚེ་རིང་པོར་སྐྱེ་བ་ཞེས་བྱ་བ་མི་ཁོམ་པ་བརྒྱད་ཟད་པ་དང་། །
སྙིང་རྗེས་བདག་དང་གཞན་དགེ་བའི་ཆོས་ལ་སྦྱོར་བ་དང་། བདག་དང་གཞན་དུ་བརྗེ་བ་ཉིད་
ཀྱིས་སེམས་ཅན་གཞན་གྱི་ཡུལ་ལ་ཡོངས་སུ་བསྔོས་པའི་སྦྱིན་པ་ལ་སོགས་པ་དང་། ཆོས་ཡང་
དག་པར་རྟོགས་པས་ཟབ་མོའི་དོན་ལ་ཡང་སོམ་ཉི་མི་བྱེད་པ་དང་། གཞན་ལ་ཕན་པ་ཉིད་དུ་
ཞུགས་པས་བྱམས་པའི་ལུས་དང་ངག་དང་ཡིད་ཀྱི་ལས་དང་། སྦྱོར་བ་ཕུན་སུམ་ཚོགས་པས་
སྒྲིབ་པ་ལྔ་པོ། འདོད་པ་ལ་འདུན་པ་དང་། གནོད་སེམས་དང་། གཉིད་དང་། རྨུགས་པ་དང་།
རྒོད་ པ་དང་། འགྱོད་པ་དང་། ཐེ་ཚོམ་དག་དང་མི་འགྲོགས་པ་དང་། གཉེན་པོ་རྣམ་པར་
བསྒོམས་པ་ཉིད་ཀྱིས་མ་རིག་པ་ལ་སོགས་པའི་བག་ལ་ཉལ་བ་ཐམས་ཅད་འཇོམས་པ་དང་།
རྟག་ཏུ་མཉམ་པར་བཞག་པ་ཉིད་ཀྱིས་དྲན་པ་དང་ཤེས་བཞིན་དང་ལྡན་པ་དང་། གཙང་སྦྲ་
- )
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། [༥
ཀུན་ཏུ་སྤྱོད་པ་ཉིད་ཀྱིས་གོས་ལ་སོགས་པ་ཡོངས་སུ་སྤྱོད་པ་གཙང་བ་ཞེས་བྱ་བ་རྣམ་པ་བཅུ་
གཅིག་དང་། དགེ་བའི་རྩ་བ་འཇིག་རྟེན་ལས་མངོན་པར་འཕགས་པ་ཉིད་ཀྱིས་ལུས་ལ་སྲིན་
བུའི་རིགས་བརྒྱད་ཁྲི་མི་འབྱུང་བ་དང་། དགེ་བའི་རྩ་བ་རྣམ་པར་དག་པས་སེམས་གྱ་གྱུ་མེད་
པ་དང༌། རྙེད་པ་དང་བཀུར་སྟི་ལ་སོགས་པ་ལ་མི་ལྟ་བ་ཉིད་ཀྱིས་ཕྱག་དར་ཁྲོད་པ་ཉིད་ལ་
སོགས་པ་སྦྱངས་པའི་ཡོན་ཏན་ཡང་དག་པར་ལེན་པ་དང་། སྦྱིན་པ་ལ་སོགས་པའི་ཁྱད་པར་
བསྒྲུབས་པས་དེ་དག་དང་འགལ་བ་སེར་སྣ་དང་འཆལ་བའི་ཚུལ་ཁྲིམས་ལ་སོགས་པ་མེད་པ་
དང༌། ཆོས་ཐམས་ཅད་ཡང་དག་པར་སྡུད་པ་ཉིད་ཀྱིས་ཆོས་ཉིད་དང་མི་འགལ་བར་ཤེས་རབ་
ཀྱི་ཕ་རོལ་ཏུ་ཕྱིན་པ་དང་ལྡན་པར་འགྲོ་བ་དང་། འགྲོ་བ་བདག་ཉིད་ཀྱིས་བྱས་པ་ཉིད་ཀྱིས་
གཞན་གྱི་དོན་དུ་དམྱལ་བ་འདོད་པ་ཞེས་བྱ་བ་རྣམ་པ་དྲུག་དང་། རྟོགས་པ་ལ་ཡིད་ཆེས་པའི་
ཆོས་ཉིད་ཀྱིས་གཞན་གྱིས་བཀྲིར་མི་བཏུབ་པ་དང་། སངས་རྒྱས་ཉིད་ཀྱི་ཐབས་ཤེས་པ་ལ་
མཁས་པ་ཉིད་ཀྱིས་ལམ་ལྟར་བཅོས་པ་ཉེ་བར་སྟོན་པའི་བདུད་ལ་བདུད་ཉིད་དུ་རྟོགས་པ་
ཞེས་བྱ་བ་རྣམ་པ་གཉིས་དང་། འཁོར་གསུམ་རྣམ་པར་དག་པས་སྤྱོད་པ་ཐམས་ཅད་ལ་
སངས་རྒྱས་དགྱེས་པ་ཞེས་བྱ་བ་རྣམ་པ་གཅིག་གིས་གོ་རིམ་བཞིན་དུ་དྲོ་བ་དང་། རྩེ་མོ་དང་།
བཟོད་པ་དང་། ཆོས་ཀྱི་མཆོག་རྣམས་ལ་གནས་པའི་བྱང་ཆུབ་སེམས་དཔའ་བླ་ན་མེད་པའི་
བྱང་ཆུབ་ལས་ཕྱིར་མི་ལྡོག་པ་ཡིན་པར་རྟགས་ཉི་ཤུ་པོ་འདི་དག་གིས་ཤེས་པར་བྱའོ། །
ངེས་པར་འབྱེད་པའི་ཆ་དང་མཐུན་པའི་ཕྱིར་མི་ལྡོག་པའི་མཚན་ཉིད་ཀྱི་འོག་ཏུ།
མཐོང་བའི་ལམ་གྱི་ཕྱིར་མི་ལྡོག་པའི་མཚན་ཉིད་བར་སྐབས་ཀྱི་ཚིགས་སུ་བཅད་པ་གཅིག་
གིས་གསུངས་པ།
མཐོང་བའི་ལམ་ལ་བཟོད་པ་དང་། །
ཤེས་པའི་སྐད་ཅིག་བཅུ་དྲུག་ནི། །
- ， 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་ཆུབ་སེམས་དཔའ་མི་ལྡོག་པའི། །
མཚན་ཉིད་ཡིན་པར་ཤེས་པར་བྱ། །
ཞེས་ བྱ་བ་གསུངས་ཏེ། སྡུག་བསྔལ་ལ་སོགས་པའི་བདེན་པའི་སྒོ་ནས། ཆོས་དང་
རྗེས་སུ་ཤེས་པའི་བཟོད་པ་དང༌། ཤེས་པའི་སྐད་ཅིག་མ་བཅུ་དྲུག་ནི། བྱང་ཆུབ་སེམས་དཔའ་
མཐོང་བའི་ལམ་ལ་གནས་པ་རྣམས་ཀྱི་ཕྱིར་མི་ལྡོག་པའི་མཚན་ཉིད་ཡིན་ནོ། །སྐད་ཅིག་མའི་
རྣམ་པ་ཅི་འདྲ་བ་ཞིག་མཚན་ཉིད་ཡིན་ཞེ་ན། རྣམ་པ་རྣམས་བར་སྐབས་ཀྱི་ཚིགས་སུ་བཅད་པ་
ལྔས་གསུངས་པ་ནི།
གཟུགས་སོགས་འདུ་ཤེས་ལྡོག་པ་དང་། །
སེམས་བརྟན་ཐེག་པ་དམན་དག་ལས། །
རྣམ་ལོག་བསམ་གཏན་ལ་སོགས་པའི། །
ཡན་ལག་ཡོངས་སུ་ཟད་པ་དང་། །
ལུས་སེམས་ཡང་བ་ཉིད་དང་ནི། །
འདོད་ལ་སྤྱོད་ལ་ཐབས་མཁས་དང་། །
རྟག་ཏུ་ཚངས་པར་སྤྱོད་ཉིད་དང་། །
འཚོ་བ་རྣམ་པར་དག་ཉིད་དང་། །
ཕུང་སོགས་བར་ཆད་བྱེད་རྣམས་དང་། །
ཚོགས་དང་དབང་སོགས་བཅས་པ་ཡི། །
གཡུལ་འགྱེད་སེར་སྣ་ལ་སོགས་ལ། །
སྦྱོར་དང་རྗེས་སུ་སྦྱོར་བ་ཡི། །
གནས་པ་སོ་སོར་བཀག་པ་དང་། །
- ，
[]
[] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས༔ f༥
ཆོས་ནི་རྡུལ་ཙམ་མི་དམིགས་ཉིད། །
རང་གི་ས་ལ་ངེས་པ་ཉིད། །
ས་གསུམ་ལ་ནི་གནས་པ་དང་། །
ཆོས་ཀྱི་དོན་དུ་སྲོག་གཏོང་བ། །
དེ་འདྲའི་སྐད་ཅིག་བཅུ་དྲུག་ནི། །
བློ་ལྡན་མཐོང་བའི་ལམ་གནས་ཀྱི། །
ཕྱིར་མི་ལྡོག་པའི་རྟགས་དག་ཡིན། །
ཞེས་བྱ་བ་ཡིན་ཏེ། རང་གི་མཚན་ཉིད་སྟོང་པ་ཉིད་ཀྱིས་གཟུགས་ལ་སོགས་པའི་ཆོས་
སུ་རྟོག་པ་ལས་ལྡོག་པ་དང་། སངས་རྒྱས་ལ་སོགས་པས་བྱིན་གྱིས་བརླབས་པས་བླ་ན་མེད་
པའི་བྱང་ཆུབ་ཀྱི་སེམས་བརྟན་པ་ཉིད་དང་། ཐེག་པ་ཆེན་པོའི་ཆོས་ཁྱད་པར་ཅན་བསྒྲུབས་
པས་ཉན་ཐོས་དང་རང་སངས་རྒྱས་ཀྱི་ཐེག་པ་ལས་སེམས་རྣམ་པར་ལོག་པ་དང་། ཆོས་རབ་
ཏུ་རྣམ་པར་འབྱེད་པའི་མཐུས་བསམ་གཏན་དང་གཟུགས་མེད་པའི་སྙོམས་པར་འཇུག་པ་ལ་
སོགས་པ་སྐྱེ་བའི་ཡན་ལག་ཡང་དག་པར་ཡོངས་སུ་ཟད་པ་ཞེས་བྱ་བ་བཞི་ནི་སྡུག་བསྔལ་གྱི་
རྣམ་པ་ཡིན་ནོ། །མི་དགེ་བ་དང་བྲལ་བ་ཉིད་ཀྱིས་ལུས་དང་སེམས་ཡང་བ་དང་། སེམས་ཅན་
གདུལ་བའི་ཐབས་ལ་མཁས་པའི་མཐུས་མངོན་པར་ཞེན་པ་མེད་པར་འདོད་པ་ལ་ཉེ་བར་སྤྱོད་
པ་དང་། ཡུལ་གྱི་ཉེས་དམིགས་མཐོང་བས་རྟག་ཏུ་ཚངས་པར་སྤྱོད་པ་ཉིད་དང་། སྐྱེས་བུ་དམ་
པའི་ཆོས་ཉིད་ཀྱིས་འཚོ་བའི་ཡོ་བྱད་ཡང་དག་པར་རྣམ་པར་དག་པ་ཉིད་ཅེས་བྱ་བ་བཞི་ནི་
ཀུན་འབྱུང་བའི་རྣམ་པ་ཡིན་ནོ། །སྟོང་པ་ཉིད་ལ་གནས་པ་ཉིད་ཀྱིས་ཕུང་པོ་དང་སྐྱེ་མཆེད་དང་
ཁམས་རྣམས་ལ་སྦྱོར་བ་དང་། རྗེས་སུ་སྦྱོར་བ་དག་ཏུ་མི་བྱའོ་ཞེས་དེ་ལྟར་སྦྱོར་བ་དང་། རྗེས་
སུ་སྦྱོར་བའི་གནས་པ་སོ་སོར་བཀག་པ་དང་། མི་མཐུན་པའི་ཕྱོགས་བསལ་བ་ཉིད་ཀྱིས་
- ] [] 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་པའི་བར་ཆད་བྱེད་པའི་ཚོགས་རྣམས་ལ་སྔ་མ་བཞིན་དུ་སྦྱོར་བ་དང་། རྗེས་སུ་སྦྱོར་
བའི་གནས་པ་སོ་སོར་བཀག་པ་དང་། རྣམ་པར་རྟོག་པའི་སྐྱོན་ཡོངས་སུ་ཤེས་པ་ཉིད་ཀྱིས་
བྱང་ཆུབ་ཀྱི་ཚོགས་སྦྱིན་པ་ལ་སོགས་པ་ལ་སྔ་མ་བཞིན་དུ་སྦྱོར་བ་དང་། རྗེས་སུ་སྦྱོར་བའི་
གཏམ་ལ་གནས་པ་སོ་སོར་བཀག་པ་དང༌། གཟུང་བ་དང་འཛིན་པ་དག་སྤང་བར་བྱ་བ་ཉིད་
ཀྱིས་དབང་པོ་དང་རྟེན་གྲོང་ཁྱེར་ལ་སོགས་པའི་གཡུལ་འགྱེད་པ་སྔ་མ་བཞིན་དུ་སྦྱོར་བ་དང་།
རྗེས་སུ་སྦྱོར་བའི་གནས་པ་རྗེས་སུ་བཀག་པ་ཞེས་བྱ་བ་བཞི་ནི་འགོག་པའི་རྣམ་པ་ཡིན་ནོ།།
སྦྱིན་པ་ལ་སོགས་པའི་ཁྱད་པར་རྟོགས་པས་སེར་སྣ་དང་འཆལ་བའི་ཚུལ་ཁྲིམས་ལ་སོགས་པ་
ལ་སྦྱོར་བ་དང་། རྗེས་སུ་སྦྱོར་བའི་གནས་པ་སོ་སོར་བཀག་པ་དང་། ཆོས་ཐམས་ཅད་རྣམ་
པར་ཐར་པའི་སྒོ་གསུམ་གྱི་ངོ་བོ་ཉིད་ཡིན་པས་རྟོགས་པའི་ཆོས་རྡུལ་ཙམ་ཡང་མི་དམིགས་པ་
དང་། མངོན་པར་ཡིད་ཆེས་པ་ཐོབ་པས་ཐམས་ཅད་མཁྱེན་པ་ཉིད་གསུམ་གྱི་བདག་ཉིད་ཀྱི་
རང་གིས་གསུམ་ལ་ཇི་ལྟ་བ་བཞིན་དུ་ངེས་པ་ཉིད་ཀྱིས་གནས་པ་དང་། གཅིག་ཏུ་གཞོལ་བ་
ཉིད་ཀྱིས་རྣམ་པ་ཐམས་ཅད་མཁྱེན་པ་ཉིད་ལ་སོགས་པའི་ཆོས་ཀྱི་དོན་དུ་སྲོག་གཏོང་བ་ཞེས་
བྱ་བ་བཞི་ནི་ལམ་གྱི་རྣམ་པ་ཡིན་ཏེ། དེ་ལྟར་ན་བཟོད་པ་དང་ཤེས་པའི་སྐད་ཅིག་མ་རྣམ་པ་
བཅུ་དྲུག་གིས་བསྡུས་པ་འདི་རྣམས་ཡང་དག་པར་ཐོབ་པ་ན་དག་པ་འཇིག་རྟེན་པ་གཟུང་བ་
དང་འཛིན་པར་མངོན་པར་མ་ཞེན་པའི་རྣམ་པ་ཅན་རྗེས་ཀྱི་སེམས་ཀྱིས་བསྡུས་པས་རང་དང་
མཐུན་པའི་འབྲས་བུ་གཟུགས་ལ་སོགས་པའི་འདུ་ཤེས་བཟློག་པ་ལ་སོགས་པ་བསྐྱེད་པའི་
ཕྱིར། བྱང་ཆུབ་སེམས་དཔའ་མཐོང་བའི་ལམ་ལ་གནས་པའི་ཕྱིར་མི་ལྡོག་པའི་མཚན་ཉིད་
དག་ཡིན་ནོ། །རྣལ་འབྱོར་པ་རྣམས་ཀྱི་ཐ་སྙད་ནི་སེམས་ཅན་གདུལ་བའི་དགོས་པའི་དབང་
མ་གཏོགས་པར་ཐམས་ཅད་དུ་རྟོགས་པ་དང་མཐུན་པ་ཁོ་ན་ཡིན་ནོ་ཞེས་ཤེས་པར་བྱ་བའི་
ཕྱིར་ཉེ་བར་བཏགས་ནས་བཤད་དེ། དེ་ལྟར་མ་ཡིན་ན་རྣལ་འབྱོར་པའི་རྒྱུད་ལ་སོ་སོ་རང་
- ] {2 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། (༥
གིས་རིག་པའི་སྐད་ཅིག་མ་རྣམས་ཇི་ལྟར་གཞན་ཡིད་ཆེས་པར་བྱེད་པའི་མཚན་ཉིད་དག་ཡིན།
དེའི་འོག་ཏུ་སྒོམ་པའི་ལམ་ལ་གནས་པའི་ཕྱིར་མི་ལྡོག་པའི་མཚན་ཉིད་ཡིན་པ་
ལས། ལུགས་ལས་ཁྱད་པར་མ་བཟུང་བར་ཁྱད་པར་ཅན་གྱི་བློ་མི་སྐྱེའོ་ཞེས་འབྱུང་བའི་ཕྱིར་
རེ་ཞིག་སྒོམ་པའི་ལམ་གྱི་ཁྱད་པར། །
སྒོམ་པའི་ལམ་ནི་ཟབ་པ་སྟེ། །
ཟབ་མོ་སྟོང་པ་ཉིད་ལ་སོགས། །
ཟབ་པ་དེ་ནི་སྒྲོ་འདོགས་དང་། །
སྐུར་བའི་མཐའ་ལས་གྲོལ་བ་ཉིད། །
ཅེས་བྱ་བ་གསུངས་ཏེ། སྟོང་པ་ཉིད་ལ་སོགས་པ་ལ་ཡང་གཟུགས་མེད་ལ། སྟོང་པ་
ཉིད་ལ་སོགས་པ་གཟུགས་ལས་གཞན་པ་ཡང་མ་ཡིན་པས། གོ་རིམ་བཞིན་དུ་སྟོང་པ་ཉིད་ལ་
སོགས་པ་ལ་སྒྲོ་འདོགས་པ་དང་སྐུར་བའི་མཐའ་ལས་གྲོལ་བ་ཉིད་གང་ཡིན་པ་དེ་ནི་ཟབ་མོ་
སྟེ་སྟོང་པ་ཉིད་ལ་སོགས་པ་ཡིན་ལ། ཟབ་མོ་ཉིད་དང་ལྡན་པའི་ཕྱིར་སྒོམ་པའི་ལམ་ཟབ་པ་
ཡིན་ནོ། །དེ་ལྟར་ཁྱད་པར་བསྟན་ནས་ཁྱད་པར་གྱི་གཞི།
ངེས་འབྱེད་ཡན་ལག་དང་མཐོང་བའི། །
ལམ་དང་སྒོམ་པའི་ལམ་ཉིད་ལ། །
ཡང་དང་ཡང་དུ་སེམས་པ་དང་། །
འཇལ་དང་ངེས་རྟོག་སྒོམ་པའི་ལམ། །
ཞེས་བྱ་བ་གསུངས་སྟེ། ཐོས་པ་དང་བསམ་པ་དང་བསྒོམས་པ་ལས་བྱུང་བའི་ཤེས་
རབ་དག་གམ། ཏིང་ངེ་འཛིན་གྱི་སྦྱོར་བ་དང་དངོས་དང་རྗེས་ལས་བྱུང་བའི་ཤེས་རབ་ཀྱིས་གོ་
རིམ་བཞིན་དུ་ངེས་པར་འབྱེད་པའི་ཡན་ལག་ལ་སོགས་པ་གསུམ་ལ་ངེས་པར་མཐོང་བའི་
- ] (]
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་ཡང་དང་ཡང་དུ་སེམས་པ་དང་། འཇལ་བ་དང་། ངེས་པར་རྟོགས་པ་དག་ནི་བསྒོམ་པའི་
ལམ་རྒྱུན་ཆགས་པ་ཡིན་ནོ། །
དེ་རྣམ་པ་དུ་ཞིག་ཅེ་ན། །
དེ་ནི་རྒྱུན་ཆགས་ཡིན་པའི་ཕྱིར། །
ཆུང་དང་འབྲིང་དང་ཆེན་པོ་རྣམས། །
ཆུང་ངུའི་ཆུང་སོགས་དབྱེ་བ་ཡིས། །
རྣམ་པས་རྣམ་པ་དགུར་བཞེད་དོ། །
ཞེས་བྱ་བ་གསུངས་ཏེ། བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་ནི་རྣམ་པར་
རྟོག་པའོ་ཞེས་འབྱུང་བའི་ཕྱིར། མུན་པ་ཤིན་ཏུ་ཆེན་པོ་ནི་སྣང་བ་ཆུང་ངུས་སེལ་ལ། ཆུང་ངུ་ནི་
ཆེན་པོས་སེལ་ཏོ་ཞེས་བྱ་བའི་དཔེས་རྣམ་པར་རྟོག་པ་ཆེན་པོ་དང་འབྲིང་དང་ཆུང་ངུ་རྣམས་རེ་
རེ་ཞིང་། ཆེན་པོ་དང་འབྲིང་དང་ཆུང་ངུའི་བྱེ་བྲག་གིས་ཐ་དད་པའི་ཕྱིར། དེ་དག་གི་གཉེན་པོ་
ཆུང་ངུ་དང་འབྲིང་དང་ཆེན་པོ་རྣམས་ཀྱང་རེ་རེ་ཞིང་ཆུང་ངུ་དང་འབྲིང་དང་ཆེན་པོའི་བྱེ་བྲག་
གིས་ཐ་དད་པའི་ཕྱིར་དེ་ལྟར་ན་དོན་དམ་པར་སྟོང་པ་ཉིད་ཀྱི་མཚན་ཉིད་ཀྱི་རྣམ་པའི་སྒོ་ནས་
རྣམ་པར་རྟོག་པའི་གཉེན་པོའི་དབྱེ་བ་ལས་གྲངས་བཞིན་དུ། འདོད་པའི་ཁམས་ལ་སོགས་པ་
ས་དགུ་དག་ཏུ་རྣམ་པ་དགུ་རྒྱུན་ཆགས་སུ་འབྱུང་བའི་ཕྱིར་བསྒོམ་པའི་ལམ་ཡིན་ནོ། །རྒྱལ་
བའི་ཡུམ་དེ་དང་དེ་ལས་རྣམ་པ་རེ་རེའི་དབང་དུ་མཛད་དེ། བསོད་ནམས་གྲངས་མེད་པ་དང་།
གཞལ་དུ་མེད་པ་དང་། ཚད་མེད་པ་སྐྱེ་བར་གསུངས་པའི་ཕྱིར་བྱེ་བྲག་རྣམ་པ་མང་བ་མ་ཡིན་
ནམ། ཇི་ལྟར་རྣམ་པ་དགུ་ཞེས་བྱ་ཞེ་ན། །
གྲངས་མེད་ལ་སོགས་བསྟན་པ་རྣམས། །
དམ་པའི་དོན་དུ་གཟོད་མ་ཡིན། །
-
(
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
ཀུན་རྫོབ་ཏུ་ནི་ཐུགས་བརྩེ་བའི། །
རྒྱུ་མཐུན་དེ་དག་ཐུབ་པ་བཞེད། །
ཅེས་བྱ་བ་གསུངས་ཏེ། གྲངས་མེད་པ་དང་། གཞལ་དུ་མེད་པ་དང་། ཚད་མེད་པ་
བསྟན་པ་ཚིག་ཏུ་བརྗོད་པའི་ངོ་བོ་རྣམས་ཀྱིས་ནི། དོན་དམ་པར་ནི་བསྒོམ་པའི་ལམ་ཇི་སྐད་
བཤད་པའི་མཚན་ཉིད་ཅན་དོན་གཅིག་ཏུ་རབ་ཏུ་སྦྱར་བ་ལ་ལྡོག་པ་ལ་ལྟོས་ནས་ཉེ་བར་
བསྐྱེད་པའི་ཐ་དད་པ་ཉིད་ཀྱི་ངོ་བོར་དབྱེ་བར་བྱ་བ་བཟོད་པ་མ་ཡིན་ནོ། །ཀུན་རྫོབ་ཏུ་ནི་
བཤད་པའི་ཆོས་ཀྱི་ངོ་བོ་ཉིད་ཇི་སྐད་བཤད་ཅིང་བསྟན་པ་དེ་དག་བྱིས་པའི་སྐྱེ་བོ་རྣམས་ལ་
འབྲས་བུ་ཆེན་པོ་སྐྱེ་བ་རབ་ཏུ་སྟོན་པ་ཉིད་ཀྱིས་དམིགས་པ་མེད་པའི་ཐུགས་རྗེ་ཆེན་པོའི་རང་
བཞིན་གྱི་ཆོས་ཀྱི་དབྱིངས་ཀྱི་རྒྱུ་མཐུན་པར་གྱུར་པ་ཡིན་པར་དེ་བཞིན་གཤེགས་པ་བཞེད་
པས་མང་པོ་ཉིད་དུ་ཐལ་བར་མི་འགྱུར་རོ། །སྟོང་པ་ཉིད་ཀྱི་མཚན་ཉིད་ཀྱིས་གོམས་པ་ཕུལ་དུ་
བྱུང་བ་བྱར་མེད་པ་མ་ཡིན་ནམ། དེའི་ཕྱིར་ཅུང་ཟད་ཀྱང་མི་བྱེད་པ་ཁོ་ནའོ་སྙམ་པའི་སྐྱེ་བོ་བློ་
དམན་པའི་ངོར་དོགས་པ་བསུ་བར། །
དངོས་པོ་བརྗོད་དུ་མེད་པ་ལ། །
ཉམས་པ་དང་ནི་འཕེལ་མི་རུང་། །
སྒོམ་ཞེས་བྱ་བའི་ལམ་གྱིས་ནི། །
ཅི་ཞིག་ཉམས་ཤིང་ཅི་ཞིག་འཐོབ། །
ཅེས་བྱ་བ་གསུངས་ཏེ། ཆོས་ཉིད་ཀྱི་རང་གི་ངོ་བོར་འདོད་པའི་ལམ་གྱི་དངོས་པོ་ངོ་བོ་
ཉིད་མེད་པ་ཉིད་ཀྱིས་ཡང་དག་པར་ན་དེ་ཉིད་དང་། གཞན་ཉིད་དང་གཉིས་ཀ་དང་གཉིས་ཀ་
མ་ཡིན་པ་ཉིད་དུ་བརྗོད་དུ་མེད་པ་ལ་སྒོམ་པ་ཕུལ་དུ་ཕྱིན་པར་བྱར་མེད་པའི་ཕྱིར་མི་མཐུན་
པའི་ཕྱོགས་དང་གཉེན་པོ་དག་གོ་རིམ་བཞིན་དུ་འབྲལ་བ་དང་སྐྱེ་བར་མི་རུང་ངོ་། །དེ་བས་ན་
- 1 [] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒོམ་པ་ཞེས་བྱ་བའི་ལམ་གྱིས་མི་མཐུན་པའི་ཕྱོགས་ཀྱི་ངོ་བོ་ནི་ཅི་ཞིག་བོར། རྣམ་པར་བྱང་བ་
ནི་ཅི་ཞིག་འཐོབ་སྟེ། ཅུང་ཟད་ཀྱང་མི་བྱེད་པ་ཉིད་པས་ཉེ་བར་འགོད་པར་མི་བྱ་བ་ཁོ་ནའོ་ཞེ་
ན༑ དེ་ལྟ་མ་ཡིན་ཏེ། འདི་ལྟར། །
བྱང་ཆུབ་ཇི་ལྟ་དེ་བཞིན་དུ། །
འདི་ནི་འདོད་པའི་དོན་སྒྲུབ་བྱེད། །
བྱང་ཆུབ་དེ་བཞིན་ཉིད་མཚན་ཉིད། །
དེ་ཡང་དེ་ཡི་མཚན་ཉིད་བཞེད། །
ཅེས་བྱ་བ་གསུངས་ཏེ། ཇི་ལྟར་ཁྱད་པར་དུ་བྱར་མེད་པའི་དེ་བཞིན་ཉིད་ཀྱི་བྱང་ཆུབ་
སྤྲོས་པ་མེད་པའི་ཡེ་ཤེས་ཀྱི་བདག་ཉིད་ཆོས་ཀྱི་སྐུ་ལ་སོགས་པའི་རང་བཞིན་གྱི་སངས་རྒྱས་
ཀྱི་བདག་པོ་ཙམ་གྱིས། གདུལ་བྱའི་སྐྱེ་བོ་རྣམས་ཀྱི་བསོད་ནམས་དང་ཡེ་ཤེས་ཀྱི་རྗེས་སུ་
མཐུན་པར་དོན་ཁྱད་པར་ཅན་སྣང་བའི་སེམས་བསྐྱེད་པའི་སྒོ་ནས་མངོན་པར་འདོད་པའི་དོན་
བྱེད་པ་དེ་བཞིན་དུ། བསྒོམས་པས་གློ་བུར་གྱི་དྲི་མ་དང་བྲལ་བའི་སྒོ་ནས་མངོན་སུམ་དུ་བྱས་
པའི་ལམ་དེ་བཞིན་ཉིད་ཀྱི་མཚན་ཉིད་འདི་ཡང་ཀུན་རྫོབ་ཏུ་མངོན་པར་འདོད་པའི་དོན་གྱི་བྱ་
བ་བྱེད་དོ། །དོན་དམ་པར་ནི་ཉམས་པ་དང་འཕེལ་བ་དགག་པའི་ཚུལ་དུ་བཞེད་པས་དེའི་ཚེ་
སྦྱོར་བ་མེད་པ་ཉིད་སྦྱོར་བ་ཡིན་པའི་ཕྱིར་ཉེས་པ་མེད་དོ། །དེ་ལྟར་ཡིན་ནའང་ཀུན་རྫོབ་ཏུ་
ཡང་དོན་བྱེད་པར་མི་རུང་ངོ་སྙམ་པའི་དོགས་པ་བསུ་བར། །
སེམས་ནི་སྔ་མས་བྱང་ཆུབ་པར། །
རིགས་མིན་ཕྱི་མས་ཀྱང་མ་ཡིན། །
ཞེས་བྱ་བ་གསུངས་ཏེ། སྔ་ཕྱིར་གྱུར་པའི་སེམས་རེ་རེ་ལ་སངས་རྒྱས་ཀྱི་བྱང་ཆུབ་
སྒྲུབ་པར་བྱེད་པའི་རྣམ་པ་ཐམས་ཅད་མཁྱེན་པ་ཉིད་ལ་སོགས་པའི་དོན་མཐའ་དག་མི་སྣང་
- 1
0
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
བའི་ཕྱིར། རེ་རེས་བྱང་ཆུབ་པར་ནི་རིགས་པ་མ་ཡིན་ནོ། །འདོད་པའི་དོན་སྒྲུབ་པར་བྱེད་པ་
སྣང་བའི་སེམས་གཅིག་ཅར་བྱུང་བ་མང་པོ་ཉིད་ཀྱིས་ཀྱང་མ་ཡིན་ཏེ། སེམས་ཅན་རྣམས་ནི་
རྣམ་པར་ཤེས་པའི་རྒྱུད་རེ་རེ་བའོ་ཞེས་འབྱུང་བས་མི་སྲིད་པའི་ཕྱིར་རོ། །བླ་ན་མེད་པའི་
སངས་རྒྱས་ཀྱི་བྱང་ཆུབ་སྒྲུབ་པར་བྱེད་པ་དྲན་པ་ཉེ་བར་བཞག་པ་ལ་སོགས་པ་སངས་རྒྱས་ཀྱི་
ཆོས་མ་འདྲེས་པ་བཅོ་བརྒྱད་ཀྱི་བར་རྟོགས་པར་འགྱུར་བའི་རང་གི་ངོ་བོ་རིམ་གྱིས་འབྱུང་བ་
སེམས་བྱུང་བ་སྔ་ཕྱིར་གྱུར་པ་མང་པོ་ཉིད་ཀྱིས་ཀྱང་མ་ཡིན་ཏེ། དེ་བྱུང་མ་ཐག་ཏུ་རྗེས་སུ་འགྲོ་
བ་མེད་པ་ཉིད་དུ་འཇིག་པས་ན་ཕན་ཚུན་འབྲེལ་བ་མེད་པའི་ཕྱིར་རོ། །དེ་བས་ན་ཇི་ལྟར་དོན་
ཁྱད་པར་ཅན་སྣང་བའི་སེམས་བསྐྱེད་པའི་སྒོ་ནས་དོན་བྱེད་ཅེ་ན། དེ་ནི་ཡང་དག་པར་མ་ཡིན་
བས་
མར་མེའི་དཔེ་ཡི་ཚུལ་གྱིས་ནི། །
ཟབ་མོའི་ཆོས་ཉིད་རྣམ་པ་བརྒྱུད། །
ཅེས་བྱ་བ་གསུངས་ཏེ། ཇི་ལྟར་མེ་ལྕེ་དང་སྙིང་པོ་ཕྲད་པའི་སྐད་ཅིག་མ་དང་པོ་ལ།
རང་གི་རྒྱུས་ཕན་ཚུན་གྱི་སྒོ་ནས་དུས་མཉམ་དུ་ཕྲད་པ་བསྐྱེད་པས་ཁྱད་པར་ཅན་དུ་མ་བྱས་
པའི་ཕྱིར། སྐད་ཅིག་མ་གཉིས་པ་མེད་པར་རྒྱུ་དང་འབྲས་བུའི་མཚན་ཉིད་སྲེག་པར་བྱེད་པ་
དང་བསྲེག་པར་བྱ་བ་མེད་ལ། དེ་བཞིན་དུ་མེ་ལྕེ་དང་སྙིང་པོ་ཁྱད་པར་ཅན་སྐྱེ་བ་སྐད་ཅིག་མ་
གཉིས་པ་ལ་ཡང་། རྟག་ཏུ་ཡོད་པ་ལ་སོགས་པར་ཐལ་བར་འགྱུར་བས་སྐད་ཅིག་མ་དང་པོ་
མེད་པར་ཀུན་རྫོབ་ཏུ་ཡང་འབྱུང་བ་མེད་པའི་ཕྱིར། རྒྱུ་དང་འབྲས་བུའི་མཚན་ཉིད་སྲེག་པར་
བྱེད་པ་དང་བསྲེག་པར་བྱ་བ་མེད་དོ། །གང་གི་ཕྱིར་དེ་ལྟ་ཡིན་པ་དེའི་ཕྱིར་གང་གི་ཚེ་རྐྱེན་ཉིད་
འདི་པ་ཙམ་གྱི་བདག་ཉིད་ཀྱི་རྟེན་ཅིང་འབྲེལ་བར་འབྱུང་བའི་ཆོས་ཉིད་ཀྱིས་མ་བརྟགས་
གཅིག་པུར་ཉམས་དགའ་བ་ཉིད་དུ་རྒྱུ་དང་འབྲས་བུ་འབྲེལ་བའི་སྟོབས་ཀྱིས་གཉིས་ཀ་ཕྲད་
！ ] 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཁྱད་པར་ཅན་གྱི་སྐད་ཅིག་དང་པོ་ལ་ལྟོས་ནས། དེས་བྱས་པ་མཐུ་ཕུལ་དུ་ཕྱིན་པ་དང་
ལྡན་པའི་ཁྱད་པར་ཅན་སྐད་ཅིག་མ་གཉིས་པ་ལ་སོགས་པ་ཡོད་ན། དེའི་ཚེ་རྒྱུ་མེད་པར་ཞིག་
ཀྱང་རྒྱུ་དང་འབྲས་བུ་དག་གོ་རིམ་བཞིན་དུ་དུས་མཉམ་དུ་སྐྱེ་བ་དང་འཇིག་པར་དམིགས་པས་
སྲེག་པར་བྱེད་པ་དང་བསྲེག་པར་བྱ་བ་ཡོད་དོ། །དེ་བས་ན་སྐད་ཅིག་མ་དང་པོས་ཀྱང་སྐད་
ཅིག་མ་གཉིས་པ་ལ་མ་ལྟོས་པར་སྙིང་པོ་མ་བསྲེགས་ལ། སྐད་ཅིག་མ་གཉིས་པས་ཀྱང་མེ་
ལྕེའི་སྐད་ཅིག་མ་དང་པོ་ལ་མ་ལྟོས་པར་སྙིང་པོ་མ་བསྲེགས་པ་ཞེས་བྱ་བ་མར་མེའི་དཔེའི་ཚུལ་
སྐད་ཅིག་མ་སྔ་ཕྱིར་གྱུར་པ་གཉིས་ཡུལ་གཅིག་ལ་ཉེ་བར་སྦྱོར་བ་ཤེས་པར་བྱེད་པ་ལྷུར་ལེན་
པས། སྐད་ཅིག་མ་སྔ་མ་བཞིན་དུ་བྱང་ཆུབ་སྒྲུབ་པར་བྱེད་པ་དངོས་པོ་ཚད་ཡོད་པ་ཞིག་སྣང་
བའི་རྣམ་པར་ཤེས་པ་སྔ་མ་ལ་བརྟེན་ནས། དེ་ལ་སྣང་བའི་དོན་གྱིས་དབེན་པ་ལྷག་པར་ཁྱད་
པར་དུ་འཕགས་པའི་དོན་སྣང་བའི་རྣམ་པར་ཤེས་པ་ཕྱི་མ་སྐྱེ་བས་བྱང་ཆུབ་འཐོབ་པར་རིགས་
ཇི་སྐད་སྨོས་པའི་དཔེ་ཁོ་ནས་ཟབ་མོའི་ཆོས་ཉིད་རྣམ་པ་བརྒྱད་ཀྱང་ཁོང་དུ་ཆུད་
པར་བྱ་བ་ཡིན་པས། སྒོམ་པའི་ལམ་ལ་གནས་པའི་བྱང་ཆུབ་སེམས་དཔའ་ཕྱིར་མི་ལྡོག་པ་
རྣམས་ཀྱི་མཚན་ཉིད་བརྗོད་པའི་ཕྱིར། ཟབ་མོ་རྣམ་པ་བརྒྱད་ཡུལ་གང་ལ་ཡིན་ཞེ་ན།
སྐྱེ་བ་དང་ནི་འགག་པ་དང་། །
དེ་བཞིན་ཉིད་དང་ཤེས་བྱ་དང་། །
ཤེས་དང་སྤྱོད་དང་གཉིས་མེད་དང་། །
ཐབས་མཁས་པ་ལ་ཟབ་པ་ཉིད། །
ཅེས་བྱ་བ་གསུངས་ཏེ། སྐད་ཅིག་སྔ་མ་དང་ཕྱི་མ་དག་གིས་ཀྱང་མ་ཡིན། ངོ་བོ་ཉིད་
མེད་པས་ཀྱང་མ་ཡིན་ལ། བསྒོམ་པས་རྟོགས་པར་བྱ་བའི་དོན་ཁྱད་པར་དུ་འཕགས་པ་བསྐྱེད་
མ 1 (
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
དོ་ཞེས་བྱ་བ་རྟེན་ཅིང་འབྲེལ་བར་འབྱུང་བ་དང་། དངོས་པོ་ཐམས་ཅད་བྱུང་བ་ཉིད་ནས་རང་
བཞིན་གྱིས་ངོ་བོ་ཉིད་མེད་ལ། ཀུན་རྫོབ་ཏུ་ཡང་འགག་གོ་ཞེས་བྱ་བ་འགག་པ་དང་། གནས་
སྐབས་ཐམས་ཅད་དུ་དེ་བཞིན་ཉིད་གོམས་ཀྱང་དེ་མངོན་དུ་མི་བྱེད་ཅེས་བྱ་བ་དེ་བཞིན་ཉིད་
དང་། དེ་བཞིན་ཉིད་ཀྱི་རང་བཞིན་གྱི་ཆོས་ཐམས་ཅད་ལ་སྦྱིན་པ་ལ་སོགས་པ་རྣམ་པ་དུ་མ་
རྗེས་སུ་སྒྲུབ་པ་ཞེས་བྱ་བ་ཤེས་བྱ་དང་། དེ་བཞིན་ཉིད་ཀྱི་ངོ་བོ་ཉིད་ཀྱིས་མཐོང་བ་མེད་པ་ཉིད་
མཐོང་བ་ཡིན་ནོ་ཞེས་བྱ་བ་ཤེས་པ་དང་། ཆོས་ཉིད་ཀྱིས་ཐམས་ཅད་ལ་སྤྱོད་པ་མེད་པ་ཉིད་
སྤྱོད་པའོ་ཞེས་བྱ་བ་སྤྱོད་པ་དང་། གཉིས་སུ་མེད་པའི་ངོ་བོ་ཉིད་དུ་ཐམས་ཅད་བསྒྲུབ་བོ་ཞེས་
བྱ་བ་གཉིས་སུ་མེད་པ་དང་། ཚོགས་ཐམས་ཅད་ཡོངས་སུ་རྫོགས་པ་ལ་དེའི་འབྲས་བུ་སངས་
རྒྱས་ཉིད་མི་ཐོབ་ཞེས་བྱ་བ་ཐབས་ལ་མཁས་པ་སྟེ། བསམ་གྱིས་མི་ཁྱབ་པའི་རྣམ་པར་ཐར་པ་
ཐོབ་པའི་སྒོ་ནས་ཕན་ཚུན་འགལ་བའི་དོན་བསྒྲུབས་པས་ཟབ་པ་ཉིད་ཡིན་ནོ། །སློབ་པ་ཕྱིར་
མི་ལྡོག་པའི་ཚོགས་མཚན་ཉིད་དང་བཅས་པ་བཤད་ཟིན་ཏོ། །
སློབ་པའི་ཚོགས་ཀྱི་ཆོས་ཐོབ་པ་སངས་རྒྱས་ཉིད་ཐོབ་པར་བྱ་བའི་ཕྱིར་འབད་པས།
སངས་རྒྱས་ཉིད་འཐོབ་པའི་རྒྱུ་མཚན་འཁོར་བ་དང་མྱ་ངན་ལས་འདས་པ་མཉམ་པ་ཉིད།
ཆོས་རྣམས་རྨི་ལམ་འདྲ་བའི་ཕྱིར། །
སྲིད་དང་ཞི་བར་མི་རྟོག་པ། །
ལས་མེད་ལ་སོགས་ཀླན་ཀ་ཡི། །
ལན་ནི་ཇི་སྐད་བཤད་པར་ཟད། །
ཅེས་བྱ་བ་གསུངས་ཏེ། འཁོར་བ་དང་རྣམ་པར་བྱང་བ་མི་མཐུན་པ་དང་གཉེན་པོ་
རྣམས་སྣང་བརྙན་ཙམ་གྱི་ངོ་བོས་རྨི་ལམ་དང་འདྲ་བ་ཉིད་དུ་རྟོགས་པའི་ཕྱིར་འཁོར་བ་དང་མྱ་
ངན་ལས་འདས་པ་དག་ལ་ཐ་དད་པ་ཉིད་དུ་རྣམ་པར་མི་རྟོག་པས་ན་མཉམ་པ་ཉིད་དོ། །རྨི་
- །]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་དང་འདྲ་བ་ཉིད་ཡིན་ན་མི་དགེ་བ་བཅུ་དང་སྦྱིན་པ་ལ་སོགས་པ་མེད་པས། གཉིད་མ་
ལོག་པའི་གནས་སྐབས་ན་ཡང་གཉིད་ལོག་པའི་གནས་སྐབས་བཞིན་དུ་འགྱུར་བ་མ་ཡིན་
ནམ་ཞེས་བྱ་བའི་ཀླན་ཀ་རྣམས་ཀྱི་ལན་ནི། ཇི་ལྟར་ཕྱི་རོལ་གྱི་དོན་དུ་སྨྲ་བའི་ལུགས་ལ་སྐད་
ཅིག་མ་ཉིད་ཀྱིས་རྒྱུ་མེད་པར་འཇིག་པ་ཡིན་ལ། གྲུབ་པའི་མཐའ་ལས་ཀྱང་། འཇིག་རྟེན་སྣ་
ཚོགས་ལས་ལས་སྐྱེས། །ཞེས་འབྱུང་བའི་ཕྱིར། དོན་དམ་པར་སུས་ཀྱང་སུ་ཡང་བསད་པ་
མེད། མ་བསད་པ་ཡང་མ་ཡིན། སུས་ཀྱང་སུའི་ནོར་བླངས་པ་ཡང་མེད། མ་བླངས་པ་ཡང་མ་
ཡིན། ཞེས་བྱ་བ་ལ་སོགས་པའི་ཕྱོགས་ལ་རྒྱུན་འཇུག་པ་དང་འགལ་བའི་དངོས་པོ་བསྐྱེད་པ་
ལ་གསོད་པ་ལ་སོགས་པར་རྟོག་པའི་སྒོ་ནས། ཚུལ་བཞིན་མ་ཡིན་པའི་ཡིད་ལ་བྱེད་པ་ལ་
སོགས་པ་དང་ལྡན་པ་ལ་མི་དགེ་བ་ལ་སོགས་པ་དང་འདྲ་བར་སྲོག་གཅོད་པ་ལ་སོགས་པ་
རྣམ་པར་འཇོག་པ་དེ་བཞིན་དུ། དངོས་པོ་རྨི་ལམ་དང་འདྲའང་ཕྱིན་ཅི་ལོག་གི་འཆིང་བ་
མཐའ་དག་མ་ཉམས་པ་རྣམས་ལ་དེ་དང་མཐུན་པའི་དོན་གྱི་དངོས་པོ་ལ་སོགས་པ་ལ་མངོན་
པར་ཞེན་པས་ཞེས་བྱ་བ་ལ་སོགས་པའི་ལན་དེ་དང་དེ་ཕྱོགས་གཞན་ནས་གསུངས་སོ་ཞེས་བྱ་
བར་ཁོང་དུ་ཆུད་པར་བྱའོ། །གཞན་ཡང་།
རྨི་ལམ་སེམས་ནི་གཉིད་ཀྱིས་ཉམས། །
དེས་ན་འབྲས་བུ་འདྲ་མ་ཡིན། །
ཞེས་བྱ་བས་དཔེ་མ་གྲུབ་བོ། །དེ་བཞིན་དུ་རྨི་ལམ་ན་ཡང་དགེ་བ་དང་མི་དགེ་བ་སྤྱད་
པ་ནི། སད་པའི་གནས་སྐབས་ན་ཀྱེ་མ་བྱས་སོ་ལེགས་པར་བྱས་སོ་ཞེས་རྗེས་སུ་ཡི་རང་ན།
རྗེས་ཀྱི་གནས་སྐབས་ཀྱི་སེམས་ཀྱིས་མངོན་པར་ཞེན་པའི་གསོས་ཀྱིས་ཡོངས་སུ་གསོས་ཏེ།
དེའི་ཕྱིར་ཡང་དཔེ་མ་གྲུབ་པས་འཁོར་བ་དང་མྱ་ངན་ལས་འདས་པ་ནི་མཉམ་པ་ཉིད་དོ། །
གཉིས་ཀ་མཉམ་པ་ཉིད་དུ་རྣམ་པར་བསྒོམ་པ་ནི་རང་གི་སངས་རྒྱས་ཀྱི་ཞིང་དུ་སངས་
- Y 10



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
རྒྱས་སུ་འགྱུར་བས། དེའི་འོག་ཏུ་སངས་རྒྱས་ཀྱི་ཞིང་ཡོངས་སུ་དག་པ།
སེམས་ཅན་འཇིག་རྟེན་དེ་བཞིན་དུ། །
སྣོད་ཀྱི་འཇིག་རྟེན་མ་དག་པ། །
དེ་ལ་དག་པར་བསྒྲུབ་པ་ཡིས། །
སངས་རྒྱས་ཞིང་ནི་དག་པ་ཉིད། །
ཅེས་བྱ་བ་གསུངས་ཏེ། སེམས་ཅན་དང་སྣོད་ཀྱི་འཇིག་རྟེན་གྱི་བྱེ་བྲག་གིས། སངས་
རྒྱས་ཀྱི་ཞིང་རྣམ་པ་གཉིས་ལ་གོ་རིམ་བཞིན་དུ་བཀྲེས་པ་དང་སྐོམ་པ་དང་། རྡོ་བ་དང་ཚེར་མ་
ལ་སོགས་པ་ཉིད་ཀྱིས་མ་དག་པ་གང་ཡིན་པ་དེའི་གཉེན་པོར་ལྷའི་ཉེ་བར་སྤྱད་པ་དང་།
གསེར་གྱི་ས་ཕྱོགས་ལ་སོགས་པ་དག་པ་བསྐྱེད་པའི་སྒོ་ནས་རྣམ་པར་དག་པ་ནི་སངས་རྒྱས་
ཀྱི་ཞིང་རྣམ་པར་དག་པའོ། །
རང་གི་སངས་རྒྱས་ཀྱི་ཞིང་རྣམ་པར་དག་པ་བསྒྲུབས་པ་ནི་ཐབས་མཁས་པས་སྐལ་
པ་ཇི་ལྟ་བ་བཞིན་དུ་སངས་རྒྱས་ཀྱི་མཛད་པ་བྱ་དགོས་པས་ཐབས་ལ་མཁས་པ།
ཁུལ་དང་སྦྱོར་བ་ཅན་འདི་ནི། །
དགྲ་རྣམས་ལས་ནི་འདས་པ་དང་། །
མི་གནས་ཇི་བཞིན་ཤུགས་དང་ནི། །
ཐུན་མོང་མ་ཡིན་མཚན་ཉིད་དང་། །
མ་ཆགས་པ་དང་མི་དམིགས་དང་། །
མཚན་མ་སྨོན་ལམ་ཟད་པ་དང་། །
དེ་ཡི་རྟགས་དང་ཚད་མེད་པ། །
ཐབས་ལ་མཁས་པ་རྣམ་པ་བཅུ། །
སངs
- 1
]
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་བྱ་བ་གསུངས་ཏེ། བར་ཆད་ཀྱི་ཆོས་ལས་ཡང་དག་པར་བརྒལ་བས་ལྷ་ལ་
སོགས་པའི་བདུད་ལས་འདས་པ་དང་། ཆོས་ཐམས་ཅད་མཉམ་པ་ཉིད་རྣམ་པར་བསྒོམས་
པས་མི་གནས་པར་གནས་པ་དང་། སྨོན་ལམ་གྲུབ་པས་གཞན་གྱི་དོན་སྔོན་གྱི་ཤུགས་ཀྱིས་
འཕངས་པ་བྱེད་པ་དང་། དཀའ་བ་སྤྱོད་པ་ཐམས་ཅད་ཤིན་ཏུ་གོམས་པ་ཉིད་ཀྱིས་ཐུན་མོང་མ་
ཡིན་པ་དང་། ཆོས་དཀར་པོ་རྣམ་པར་དག་པས་ཆོས་ཐམས་ཅད་ལ་འཛིན་པ་མེད་པ་དང་།
རྣམ་པར་ཐར་པའི་སྒོ་སྟོང་པ་ཉིད་ཀྱིས་མི་དམིགས་པ་དང་། རྣམ་པར་ཐར་པའི་སྒོ་མཚན་མ་
མེད་པ་ཉིད་ཀྱིས་མཚན་མ་མེད་པ་དང་། རྣམ་པར་ཐར་པའི་སྒོ་སྨོན་པ་མེད་པ་ཉིད་ཀྱིས་སྨོན་
པ་མེད་པ་དང་
། དྲི་བ་སྔོན་དུ་བཏང་བ་ཅན་ཕྱིར་མི་ལྡོག་པའི་ཆོས་བརྗོད་པས་ཕྱིར་མི་ལྡོག་
པའི་རྟགས་དང་། ཡུལ་ཐམས་ཅད་ཤེས་པ་ཉིད་ཀྱིས་ཚད་མེད་པ་སྟེ། ཤེས་རབ་ཀྱི་ཕ་རོལ་ཏུ་
ཕྱིན་པའི་ཡུལ་རྣམ་པ་བཅུ་མངོན་སུམ་དུ་བྱ་བ་ལ་དུས་དང་དུས་མ་ཡིན་པ་ཤེས་པའི་སྦྱོར་བ་ནི་
ཐབས་ལ་མཁས་པ་ཡིན་ནོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་
མངོན་པར་རྟོགས་པའི་རྒྱན་ཞེས་བྱ་བ་ལས་སྐབས་བཞི་པའི་འགྲེལ་པའོ།། །།
༈ རྣམ་པ་ཐམས་ཅད་མངོན་པར་རྫོགས་པར་རྟོགས་པ་ཐོབ་པ་ལ་རབ་ཀྱི་མཐར་
ཕྱིན་པའི་རྟོགས་པ་འབྱུང་བས། གོ་སླ་བར་བྱ་བའི་ཕྱིར་རྟགས་ལ་སོགས་པ་བསྙད་པ་སྔོན་དུ་
འགྲོ་བའི་རྩེ་མོའི་མངོན་པར་རྟོགས་པ།
རྨི་ལམ་ན་ཡང་ཆོས་རྣམས་ཀུན། །
རྨི་ལམ་ལྟ་བུར་ལྟ་ལ་སོགས། །
རྩེ་མོར་ཕྱིན་པའི་སྦྱོར་བའི་རྟགས། །
རྣམ་པ་བཅུ་གཉིས་དག་ཏུ་བཞེད། །
ཅེས་བྱ་བ་གསུངས་ཏེ། ཤིན་ཏུ་གོམས་པའི་ཕྱིར་རྨི་ལམ་གྱི་གནས་སྐབས་ན་ཡང་ཆོས་
- 1 1 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། «
ཐམས་ཅད་རྨི་ལམ་དང་འདྲ་བ་ལ་སོགས་པར་ལྟ་བ་དང་། ཉན་ཐོས་ལ་སོགས་པའི་ས་ལ་
དགའ་བའི་སེམས་མི་བསྐྱེད་པ་དང་། དེ་བཞིན་གཤེགས་པ་ལ་སོགས་པ་མཐོང་བ་དང་།
སངས་རྒྱས་ཀྱི་རྫུ་འཕྲུལ་གྱི་རྣམ་པར་འཕྲུལ་པ་དམིགས་པ་དང་། ཆོས་སྟོན་པའི་སེམས་སྐྱེ་བ་
དང༌། དམྱལ་བ་ལ་སོགས་པའི་སེམས་ཅན་མཐོང་བ་སྔོན་དུ་འགྲོ་བ་རང་གི་སངས་རྒྱས་ཀྱི་
ཞིང་དུ་ངན་སོང་སྤོང་བ་རྗེས་སུ་དྲན་པ་དང་། གྲོང་ཁྱེར་ལ་སོགས་པ་འཚིག་པ་རབ་ཏུ་ཞི་བར་
བྱེད་པའི་བདེན་པའི་བྱིན་གྱིས་བརླབས་གྲུབ་པ་དང་། གནོད་སྦྱིན་ལ་སོགས་པ་མི་མ་ཡིན་པ་
མེད་པར་བྱེད་པའི་བདེན་པའི་ཚིག་གྲུབ་པ་དང་། རང་ཉིད་མངོན་པར་ཤེས་པས་ཕ་རོལ་
གནོན་པའི་དགེ་བའི་བཤེས་གཉེན་བསྟེན་པ་དང་། རྣམ་པ་ཐམས་ཅད་དུ་ཤེས་རབ་ཀྱི་ཕ་
རོལ་ཏུ་ཕྱིན་པ་ལ་སློབ་པ་དང་། ཆོས་ཐམས་ཅད་ལ་མངོན་པར་ཞེན་པ་མེད་པ་དང་། སངས་
རྒྱས་ཀྱི་བྱང་ཆུབ་ལ་ཉེ་བར་གྱུར་པ་ཞེས་བྱ་བ་རྣམ་པ་བཅུ་གཉིས་ནི་རྩེ་མོའི་མངོན་པར་རྟོགས་
པ་ཐོབ་པའི་གནས་སྐབས་ཀྱི་ཁྱད་པར་གྱི་རྟགས་ཡིན་ནོ། །
དེ་ལྟར་རྟགས་ཀྱིས་མཚོན་པའི་རྣམ་པར་འཕེལ་བ་རྣམ་པ་དུ་ཞིག་ཡོད་ཅེ་ན། རྣམ་
པར་འཕེལ་བ།
འཛམ་བུ་གླིང་གི་སྐྱེ་བོ་སྙེད། །
སངས་རྒྱས་མཆོད་པའི་དགེ་ལ་སོགས། །
རྣམ་མང་དུ་ནི་དཔེར་མཛད་ནས། །
རྣམ་འཕེལ་བཅུ་དྲུག་བདག་ཉིད་དོ། །
ཞེས་བྱ་བ་གསུངས་ཏེ། འཛམ་བུའི་གླིང་ལ་སོགས་པ་སྟོང་གསུམ་གྱི་འཇིག་རྟེན་གྱི་
ཁམས་ཀྱི་སེམས་ཅན་སྙེད་ཀྱིས་དེ་བཞིན་གཤེགས་པ་ལ་མཆོད་པ་བས་ལྷག་པ་དང་། ཁྱད་
པར་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ཡིད་ལ་བྱེད་པ་དང་། མི་སྐྱེ་བའི་ཆོས་ལ་བཟོད་པ་ཐོབ་
: |
1
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དང་། བྱང་ཆུབ་པར་བྱ་བ་དང་བྱང་ཆུབ་པར་བྱེད་པའི་ཆོས་རྣམས་མི་དམིགས་པ་དང་།
དགེ་བ་བཅུ་ལ་སོགས་པ་དང་། གཟུགས་མེད་པའི་སྙོམས་པར་འཇུག་པ་ཐོབ་པ་ལས་ཁྱད་
པར་དུ་འཕགས་པ་དང༌། ལྷའི་རིས་ཐམས་ཅད་ཉེ་བར་འོང་བ་དང་། བདུད་ཐམས་ཅད་ཟིལ་
གྱིས་གནོན་པ་དང་། སྟོན་པ་དང་འདྲ་བར་སྐྱེ་བོ་ལ་མཚུངས་པར་གནས་པ་ཞེས་བྱ་བ་བསོད་
ནམས་རྣམ་པ་བརྒྱད་དང་། ཡང་རྣམ་པ་ཐམས་ཅད་དུ་ཐབས་ལ་མཁས་པས་བསླབ་པ་ཡོངས་
སུ་དག་པ་དང་། སངས་རྒྱས་ཀྱི་རིགས་ཅན་དུ་འགྱུར་བ་དང་། འབྲས་བུ་སངས་རྒྱས་ཉིད་ཐོབ་
པའི་རྒྱུ་མཚན་དང་། ཕ་རོལ་ཏུ་ཕྱིན་པའི་མི་མཐུན་པའི་ཕྱོགས་ ཀྱི་སེམས་མི་སྐྱེ་བ་དང་།
གཟུགས་ལ་སོགས་པ་དང་ལྡན་པར་རྟོག་པའི་སེམས་རབ་ཏུ་མི་སྐྱེ་བ་དང་། ཕ་རོལ་ཏུ་ཕྱིན་པ་
ཀུན་བསྡུས་པ་ཤེས་པ་དང་། ཕུན་སུམ་ཚོགས་པ་ཐམས་ཅད་འཐོབ་པ་དང་། ཡང་དག་པར་
རྫོགས་པའི་བྱང་ཆུབ་ལ་ཉེ་བར་གྱུར་པ་ཞེས་བྱ་བ་བསོད་ནམས་གཞན་རྣམ་པ་བརྒྱད་དང་།
མེ་ཏོག་ལ་སོགས་པས་སངས་རྒྱས་མཆོད་པའི་དགེ་བ་ལ་སོགས་པ་རྣམ་པ་མང་པོ་དཔེར་
མཛད་ནས་གོང་ནས་གོང་དུ་ཁྱད་པར་དུ་འཕགས་པ་ཉིད་ཀྱི་གནས་སྐབས་བཅུ་དྲུག་གི་ངོ་བོ་
ཉིད་ནི་རྣམ་པར་འཕེལ་བ་ཡིན་ནོ། །
དེ་ལྟར་རྣམ་པར་འཕེལ་བས་རྣམ་པར་སྤེལ་བའི་རང་དབང་དུ་གྱུར་པ་མཐར་ཕྱིན་
པའི་མཚན་ཉིད་རྣམས་ནི་ངེས་པར་བརྟན་པ་ཡིན་པས་ངེས་པར་བརྟན་པ།
ཀུན་མཁྱེན་ཉིད་གསུམ་ཆོས་རྣམས་ཀྱི། །
ཡོངས་སུ་རྫོགས་པ་བླ་མེད་པ། །
སེམས་ཅན་དོན་ཡོངས་མི་གཏོང་བ། །
བརྟན་པ་ཞེས་ནི་མངོན་པར་བརྗོད། །
ཅེས་བྱ་བ་གསུངས་ཏེ། དེ་ལྟར་ཡང་དག་པའི་ཐབས་ལ་མཁས་པའི་སྟོབས་ཀྱིས་རྣམ་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
，
པར་མི་རྟོག་པ་རྟོགས་པའི་གནས་སྐབས་ན། སྙིང་རྗེ་ཆེན་པོ་མངོན་དུ་བྱེད་པའི་ངོ་བོས་སེམས་
ཅན་གྱི་དོན་ཡོངས་སུ་མི་གཏོང་བའི་མཚན་ཉིད། རྣམ་པ་ཐམས་ཅད་མཁྱེན་པ་ཉིད་ལ་སོགས་
པ་ཇི་སྐད་བཤད་པའི་ཐམས་ཅད་མཁྱེན་པ་ཉིད་གསུམ་གྱི་ཆོས་སེམས་བསྐྱེད་པ་ལ་སོགས་པ་
གོང་དུ་སྨོས་པ་རྣམས་ཡོངས་སུ་རྫོགས་པ་བླ་ན་མེད་པ་ནི་ངེས་པར་བརྟན་པ་ཡིན་ནོ། །
དེ་ལྟར་ངེས་པར་བརྟན་པར་བྱེད་པས་ངེས་པར་བརྟན་པར་འགྱུར་བའི་མཚན་ཉིད་ནི་
སེམས་ཀུན་ཏུ་གནས་པ་ཡིན་པས་སེམས་ཀུན་ཏུ་གནས་པ། །
གླིང་བཞི་པ་དང་སྟོང་དག་དང་། །
སྟོང་གཉིས་གསུམ་དག་དཔེར་མཛད་ནས། །
བསོད་ནམས་མང་པོ་ཉིད་ཀྱིས་ནི། །
ཏིང་འཛིན་ཡོངས་སུ་བསྒྲགས་པ་ཡིན། །
ཞེས་བྱ་བ་གསུངས་ཏེ། ཚད་སྲིད་པ་ནི་སྲང་ཚད་ཀྱིས་གཞལ་བར་ནུས་སོ་ཞེས་བྱ་བའི་
ཚུལ་གྱིས་གླིང་བཞི་པ་ལ་སོགས་པ་སྟོང་གསུམ་པའི་འཇིག་རྟེན་གྱི་ཁམས་རྣམས་ཀྱིས་ཕ་རོལ་
ཏུ་ཕྱིན་པ་ལ་སོགས་པ་ཐམས་ཅད་ཀྱི་ངོ་བོ་ཉིད་ཏིང་ངེ་འཛིན་གྱི་བསོད་ནམས་དང་ཡེ་ཤེས་ཀྱི་
སོ་སོར་དཔེར་མཛད་ནས་དེ་དག་ལས་ཁྱད་པར་དུ་འཕགས་ཤིང་། ཚད་ལས་འདས་པའི་
བསོད་ནམས་མང་པོ་ཉིད་ཀྱིས་ཏིང་ངེ་འཛིན་གྱི་མཚན་ཉིད་བརྗོད་པ་ནི་སེམས་ཀུན་ཏུ་གནས་
པ་ཡིན་ནོ། །རྟགས་ལ་སོགས་པ་དེ་དག་ནི་གོ་རིམ་བཞིན་དུ་དྲོ་བ་ལ་སོགས་པ་ངེས་པར་
འབྱེད་པའི་ཆ་དང་མཐུན་པ་བཞིའི་ངོ་བོ་ཡིན་པར་ཁོང་དུ་ཆུད་པར་བྱའོ། །
ངེས་པར་འབྱེད་པའི་ཆ་དང་མཐུན་པའི་འོག་ཏུ་མཐོང་བའི་ལམ་ཡིན་ཏེ། དེ་ལ་མི་
མཐུན་པའི་ཕྱོགས་གཉེན་པོ་དང་བཅས་པ་རྣམ་པ་བཞི་ཡོད་པས་རེ་ཞིག་མི་མཐུན་པའི་ཕྱོགས་
གཟུང་བར་རྣམ་པར་རྟོག་པ་གཉིས་པོ།།
- ； 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇུག་པ་དང་ནི་ལྡོག་པ་ལ། །
གཟུང་བའི་རྣམ་རྟོག་སོ་སོར་དེ། །
དགུ་ཡི་བདག་ཉིད་ཇི་བཞིན་ཕུལ། །
མིན་པའི་བདག་ཉིད་དག་ཤེས་བྱ། །
ཞེས་བྱ་བ་གསུངས་ཏེ། འཇུག་པ་དང་ལྡོག་པ་མི་དམིགས་པ་དང་། དམིགས་པའི་ངོ་
བོ་ཉིད་དག་ལ་གོ་རིམ་བཞིན་དུ་བྱང་ཆུབ་སེམས་དཔའ་དང་ཉན་ཐོས་ལ་སོགས་པའི་ཆོས་
ལེན་པ་དང་འདོར་བའི་སྒོ་ནས་གཟུང་བའོ་ཞེས་གཟུང་བར་རྣམ་པར་རྟོག་པ་ཉོན་མོངས་པ་
དང་འདྲ་བ་མི་མཐུན་པའི་ཕྱོགས་སུ་གྱུར་པ་ཡུལ་གྱི་དབྱེ་བས་སོ་སོར་རྣམ་པ་དགུ་ཡོད་པ་ནི་
དངོས་པོ་དང་མ་འབྲེལ་བར་འཇུག་པ་ཉིད་ཀྱིས་ཕྱིན་ཅི་ལོག་ཏུ་སྣང་བའི་ཕྱིར་ཡུལ་ཇི་ལྟ་བ་
བཞིན་མ་ཡིན་པའི་རང་གི་ངོ་བོ་དག་ཏུ་ཤེས་པར་བྱའོ། །
དེ་ལྟར་གཟུང་བ་རྣམ་པར་རྟོག་པའི་ཕྱོགས་གཉིས་བསྟན་ནས་འཛིན་པར་རྣམ་པར་
རྟོག་པ་གཉིས་པོ།
སོ་སོའི་སྐྱེ་བོ་འཕགས་དབྱེ་བས། །
སེམས་ཅན་རྫས་དང་བཏགས་ཡོད་པར། །
རྣམ་རྟོག་འཛིན་པ་དག་ཏུ་འདོད། །
དེ་དག་སོ་སོར་དགུ་བདག་ཉིད། །
གལ་ཏེ་གཟུང་དོན་དེ་བཞིན་མེད། །
དེ་དག་གང་གི་འཛིན་པར་འདོད། །
དེ་ལྟར་དེ་དག་འཛིན་པ་ཡི། །
ངོ་བོས་སྟོང་པའི་མཚན་ཉིད་དོ། །
- ]
1
G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
ཞེས་བྱ་བ་གསུངས་ཏེ། སོ་སོའི་སྐྱེ་བོ་དང་འཕགས་པའི་གང་ཟག་དག་གི་གོ་རིམ་
བཞིན་དུ་སྐྱེས་བུ་རྫས་དང་བཏགས་པར་ཡོད་པའི་རྟེན་ཅན་གྱི་འཛིན་པ་དག་ཡོད་པས་འཛིན་
པར་རྣམ་པར་རྟོག་པ་གེགས་བྱེད་པར་ཡིན་པའི་ཕྱིར་མི་མཐུན་པའི་ཕྱོགས་སུ་གྱུར་པ་ཡུལ་གྱི་
དབྱེ་བས་སོ་སོར་རྣམ་པ་དགུ་ཡོད་པ་ནི། གང་གི་ཚེ་དེ་དག་གི་ཡུལ་གྱི་དངོས་པོར་གྱུར་པ་
གཟུང་བའི་དོན་དག་དེ་བཞིན་དུ་གཟུང་བའི་ངོ་བོར་ཡོད་པ་མ་ཡིན་ཞེས་བྱ་བ་དེའི་ཚེ་གང་གི་
ཡང་འཛིན་པ་མ་ཡིན་ཏེ། དེའི་ཕྱིར་དེ་དག་ནི་འཛིན་པའི་ངོ་བོས་དབེན་པའི་ངོ་བོ་ཡིན་པས་
ཕྱིན་ཅི་ལོག་ཏུ་སྣང་བའི་ཕྱིར། ཡུལ་ཇི་ལྟ་བ་བཞིན་མ་ཡིན་པའི་རང་གི་ངོ་བོ་དག་ཏུ་ཤེས་པར་
བྱའོ། །གཟུང་བའི་རྣམ་པར་རྟོག་པ་དང་པོ་འཇུག་པའི་རྟེན་ཅན་ཇི་ལྟར་རྣམ་པ་དགུ་ཡིན་ཞེ་ན།
ངོ་བོ་ཉིད་དང་རིགས་དང་ནི། །
ལམ་ནི་ཡང་དག་འགྲུབ་པ་དང་། །
ཤེས་པའི་དམིགས་པ་མ་འཁྲུལ་དང་། །
མི་མཐུན་ཕྱོགས་དང་གཉེན་པོ་དང་། །
རང་གིས་རྟོགས་དང་བྱེད་པ་དང་། །
དེ་ཡི་ལས་བྱའི་འབྲས་བུ་ལ། །
འཇུག་པའི་ཕྱོགས་ཀྱི་རྟེན་ཅན་གྱི། །
རྣམ་རྟོག་དེ་ནི་རྣམ་དགུར་འདོད། །
ཅེས་བྱ་བ་གསུངས་ཏེ། དབེན་པས་དབེན་པ་མ་རྟོགས་པའི་ངོ་བོ་ཉིད་དང་། ས་མི་
གཡོ་བ་ལ་སོགས་པ་ལ་འཇུག་པས་སངས་རྒྱས་ཀྱི་རིགས་སུ་ངེས་པ་དང་། སྒྱུ་མ་ལྟ་བུར་
རྟོགས་པས་མཐོང་བ་ལ་སོགས་པའི་ལམ་ཡང་དག་པར་འགྲུབ་པ་དང་། སྣང་བརྙན་ཙམ་དུ་
ཟད་པས་ཤེས་པའི་དམིགས་པ་མ་འཁྲུལ་བ་དང་། ཡོན་ཏན་དང་སྐྱོན་མཐོང་བ་སྔོན་དུ་འགྲོ་
- }
|
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་བླང་བར་བྱ་བ་དང་། དོར་བར་བྱ་བ་ཉིད་ཀྱིས་གཉེན་པོ་དང་མི་མཐུན་པའི་ཕྱོགས་དང་དྲི་
མ་ཐམས་ཅད་དང་བྲལ་བ་ཉིད་ཀྱིས་རང་གི་རྟོགས་པ་དང་། དམན་ཞིང་གྱ་ནོམ་པ་མ་ཡིན་པ་
ཉིད་ཀྱིས་ཉན་ཐོས་ལ་སོགས་པའི་ས་ཐག་སྲིང་བར་བྱེད་པ་དང་། བསམ་པ་ཇི་ལྟ་བ་དང་
མཐུན་པར་སྤྲུལ་པས་སེམས་ཅན་གྱི་དོན་གྱི་ལས་དང་། ཡང་དག་པའི་ཐབས་ལ་མཁས་པའི་
སྟོབས་ཀྱིས་སྐྱེ་བོ་ཐམས་ཅད་མྱ་ངན་ལས་འདས་པ་ལ་དགོད་པར་བྱ་བའི་འབྲས་བུ་ལ་སྐྱོན་
མེད་པ་ཉིད་ཀྱིས་གཟུང་བར་བྱ་བ་ཉིད་དུ་འཇུག་པར་བྱའོ་ཞེས་བྱ་བ་གཟུང་བའི་རྣམ་པར་རྟོག་
པ་དང་པོ་འཇུག་པའི་ཕྱོགས་ཀྱི་རྟེན་ཅན་རྣམ་པ་དགུ་པོ་མཐོང་བའི་ལམ་གྱི་སྦྱོར་བའི་གནས་
སྐབས་ཀྱིས་སྤང་བར་བྱ་བར་བཞེད་པ་ཡིན་ནོ། །
གཟུང་བའི་རྣམ་པར་རྟོག་པ་གཉིས་པ་ལྡོག་པའི་རྟེན་ཅན་ཇི་ལྟར་རྣམ་པ་དགུ་ཡིན་ཞེ་
སྲིད་དང་ཞི་བར་ལྟུང་བའི་ཕྱིར། །
རྟོགས་པ་དམན་པ་ཉིད་དང་ནི། །
ལོངས་སུ་འཛིན་པ་མེད་པ་དང་། །
ལམ་གྱི་རྣམ་པ་མ་ཚང་དང་། །
གཞན་གྱི་རྐྱེན་གྱིས་འགྲོ་བ་དང་། །
ཆེད་དུ་བྱ་བ་ལོག་པ་དང་། །
ཉི་ཚེ་བ་དང་སྣ་ཚོགས་ཉིད། །
གནས་དང་འཇུག་ལ་རྨོངས་པ་དང་། །
རྗེས་ལ་འགྲོ་ཞེས་བྱ་བ་ལ། །
རྣམ་རྟོག་དགུ་ཡི་བདག་ཉིད་འདི། །
བ]
1
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༥
ལྡོག་པའི་ཕྱོགས་ཀྱི་རྟེན་ཅན་ཏེ། །
ཉན་ཐོས་ལ་སོགས་ཡིད་ལས་འབྱུང་། །
ཞེས་བྱ་བ་གསུངས་ཏེ། འཁོར་བ་དང་མྱ་ངན་ལས་འདས་པ་གང་ཡང་རུང་བ་ཞིག་ཏུ་
ལྟུང་བ་ཉིད་ཀྱིས་རྟོགས་པ་དམན་པ་ཉིད་དང་། དགེ་བའི་བཤེས་གཉེན་ཐབས་ལ་མཁས་པ་
དང་བྲལ་བ་ཉིད་ཀྱིས་ཡོངས་སུ་འཛིན་པ་མེད་པ་དང་། ཤེས་བྱའི་སྒྲིབ་པ་མཐའ་དག་གི་
གཉེན་པོ་མ་ཡིན་པ་ཉིད་ཀྱིས་སྒྲུབ་པའི་ལམ་མ་ཚང་བ་དང་། དེ་བཞིན་གཤེགས་པ་ལ་སོགས་
པའི་གདམས་ངག་ལ་ལྟོས་པ་དང་བཅས་པ་ཉིད་ཀྱིས་གཞན་གྱི་རྐྱེན་གྱིས་འགྲོ་བ་ཉིད་དང་།
སེམས་ཅན་ཐམས་ཅད་ཀྱི་མཆོག་ཉིད་ཀྱི་སེམས་ཆེན་པོ་ཉིད་ལ་སོགས་པ་ལ་མི་འཇུག་པ་ཉིད་
ཀྱིས་ཆེད་དུ་བྱ་བ་ལོག་པ་དང་། ཉོན་མོངས་པའི་སྒྲིབ་པའི་གཉེན་པོ་ཉིད་ཀྱིས་ཉི་ཚེ་བའི་ལམ་
གྱི་བྱེད་པ་དང༌། དམིགས་པ་དང་བཅས་པ་ཉིད་ཀྱིས་འབྲས་བུ་དང་པོ་ལ་སོགས་པ་རྟོགས་པ་
ཐ་དད་པ་ཉིད་དང་། མ་རིག་པའི་བག་ལ་ཉལ་བ་ཐམས་ཅད་མ་སྤངས་པ་ཉིད་ཀྱིས་གནས་པ་
དང་འགྲོ་བ་མི་ཤེས་པ་དང་། ཐེག་པ་ཆེན་པོ་ཐམས་ཅད་སྡུད་པར་བྱེད་པ་ཉིད་ཀྱིས་རྣམ་པ་
ཐམས་ཅད་མཁྱེན་པ་ཉིད་མྱ་ངན་ལས་འདས་པ་ཐམས་ཅད་ཀྱི་མཇུག་ཏུ་འགྲོ་བ་ལ་ཉེས་པ་
དང་བཅས་པ་ཉིད་ཀྱིས་གཟུང་བར་བྱ་བ་མ་ཡིན་པ་ཉིད་དུ་ལྡོག་པར་བྱའོ་ཞེས་གཟུང་བར་
རྣམ་པར་རྟོག་པ་གཉིས་པ་ལྡོག་པའི་ཕྱོགས་ཀྱི་རྟེན་ཅན་ཉན་ཐོས་དང་རང་སངས་རྒྱས་ཀྱི་རྒྱུད་
ལ་བླང་བར་བྱ་བ་ཉིད་དུ་འབྱུང་བ་རྣམ་པ་དགུ་པོ་བྱང་ཆུབ་སེམས་དཔའ་རྣམས་ཀྱི་མཐོང་བའི་
ལམ་གྱི་སེམས་དང་། སེམས་ལས་བྱུང་བ་འཇུག་པའི་གནས་སྐབས་ཀྱིས་སྤང་བར་བྱ་བར་
བཞེད་པ་ཡིན་ནོ། །
སོ་སོ་སྐྱེ་བོའི་འཛིན་པའི་རྣམ་པར་རྟོག་པ་དང་པོ་སྐྱེས་བུ་རྫས་སུ་ཡོད་པའི་རྟེན་ཅན་
ཇི་ལྟར་རྣམ་པ་དགུ་ཡིན་ཞེ་ན།
- ]
]
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཛིན་པ་དང་ནི་འདོར་བ་དང་། །
ཡིད་ལ་བྱེད་དང་ཁམས་རྣམས་ནི། །
གསུམ་པོ་དག་དང་ཉེར་འབྲེལ་དང་། །
གནས་དང་མངོན་པར་ཞེན་པ་དང་། །
ཆོས་ཀྱི་དངོས་པོ་བཏགས་པ་དང་། །
ཆགས་པ་དང་ནི་གཉེན་པོ་དང་། །
ཇི་ལྟར་འདོད་བཞིན་འགྲོ་ཉམས་ལ། །
འཛིན་པ་དང་པོར་ཤེས་པར་བྱ། །
ཞེས་བྱ་བ་གསུངས་ཏེ། ཀུན་རྫོབ་ཏུ་སྒྱུ་མ་བཞིན་དུ་འཛིན་པ་དང་གཏོང་བ་དང་།
ཡང་དག་པ་ཉིད་དུ་ཡིད་ལ་མི་བྱེད་པར་ཡིད་ལ་བྱེད་པ་དང་། ཆོས་ཉིད་ཀྱིས་ཁམས་གསུམ་
ཅར་དང་ཉེ་བར་འབྲེལ་བ་དང་། སྟོང་པ་ཉིད་དུ་མི་གནས་པས་གནས་པ་དང་། དངོས་པོ་ལ་
མངོན་པར་མ་ཞེན་པས་ཐམས་ཅད་ལ་མངོན་པར་ཞེན་པ་དང་། རྫས་སུ་ཡོད་པ་མེད་པས་
ཆོས་ཐམས་ཅད་བཏགས་པ་དང་། དེ་ཁོ་ན་ཉིད་ཤེས་པའི་མ་ཆགས་པས་མངོན་པར་མ་ཞེན་
པ་སྔོན་དུ་འགྲོ་བའི་ཆགས་པ་དང་། མཉམ་པ་ཉིད་བསྒོམ་པའི་གཉེན་པོ་ཉིད་ཀྱིས་གཉེན་པོ་
དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཡང་དག་པར་མ་ཤེས་པ་ཉིད་ཀྱིས་ཇི་ལྟར་འདོད་པ་
བཞིན་དུ་འགྲོ་བ་ཐོགས་པ་ལ་དོན་དམ་པའི་དངོས་པོར་མངོན་པར་ཞེན་པས་འཛིན་པར་རྣམ་
པར་རྟོག་པ་དང་པོ་རྣམ་པ་དགུ་མཐོང་བའི་ལམ་གྱི་སྦྱོར་བའི་གནས་སྐབས་ཀྱི་སྤང་བར་བྱ་
བར་བཞེད་པ་ཡིན་ནོ། ། །
འཛིན་པར་རྣམ་པར་རྟོག་པ་གཉིས་པ་སྐྱེས་བུ་བཏགས་པར་ཡོད་པའི་རྟེན་ཅན་ཇི་
ལྟར་རྣམ་པ་དགུ་ཡིན་ཞེ་ན།
- ]
2 【) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། [༥
ཆེད་བཞིན་ངེས་པར་མི་འབྱུང་དང་། །
ལམ་ལ་ལམ་མིན་ངེས་འཛིན་དང་། །
འགག་དང་བཅས་པའི་སྐྱེ་བ་དང་། །
དངོས་པོ་ལྡན་དང་མི་ལྡན་དང་། །
གནས་དང་རིགས་ནི་འཇིག་པ་དང་། །
དོན་དུ་གཉེར་དང་རྒྱུ་མེད་དང་། །
ཕྱིར་རྒོལ་བ་ནི་དམིགས་པ་ལ། །
འཛིན་པའི་རྣམ་རྟོག་གཞན་ཡིན་ནོ། །
ཞེས་བྱ་བ་གསུངས་ཏེ། ཉན་ཐོས་ལ་སོགས་པའི་ངེས་པར་འབྱུང་བ་ཉིད་ཀྱིས་ཆེད་དུ་
བྱ་བ་ཇི་ལྟ་བ་བཞིན་དུ་ངེས་པར་མི་འབྱུང་བ་དང་། རང་གི་མངོན་པར་འདོད་པའི་ལམ་མེད་
པས་ལམ་གཞན་ལ་ལམ་མ་ཡིན་པར་ངེས་པར་འཛིན་པ་དང་། རྒྱུ་དང་འབྲས་བུ་ཀུན་རྫོབ་ཀྱི་
ངོ་བོས་སྐྱེ་བ་དང་། འགག་པ་དང་། བར་ཆད་མེད་པ་དང་གཅིག་ཤོས་སུ་སྣང་བ་ཉིད་ཀྱིས་
དངོས་པོ་མཐའ་དག་ལྡན་པ་དང་མི་ལྡན་པ་དང་། ནམ་མཁའ་ལ་གནས་པའི་བྱ་དང་འདྲ་བ་
ཉིད་ཀྱིས་གཟུགས་ལ་སོགས་པ་ལ་གནས་པ་དང་། བྱང་ཆུབ་ཀྱི་སེམས་བསྐྱེད་པ་ལ་སོགས་
པའི་སྒོ་ནས་ཉན་ཐོས་ལ་སོགས་པའི་རིགས་འཇིག་པ་དང་། དེ་བཞིན་ཉིད་ལས་ཁྱད་པར་དུ་
འཕགས་པའི་ཆོས་མེད་པས་འདོད་པ་མེད་པ་དང་། དོན་དམ་པའི་བདེན་པ་ལ་བརྟེན་ནས་རྒྱུ་
མེད་པ་དང་། སེར་སྣ་ཤིན་ཏུ་གོམས་པར་བྱས་པའི་ཆོས་ཉིད་ཀྱིས་བདུད་ལ་སོགས་པ་ཕྱིར་
རྒོལ་བའི་དངོས་པོ་དམིགས་པ་ལ་བཏགས་པའི་དངོས་པོར་མངོན་པར་ཞེན་པ་ཉིད་ཀྱིས་
འཛིན་པའི་རྣམ་པར་རྟོག་པ་གཉིས་པ་རྣམ་པ་དགུ་མཐོང་བའི་ལམ་གྱི་སེམས་དང་སེམས་
ལས་བྱུང་བ་འཇུག་པའི་གནས་སྐབས་ཀྱིས་སྤང་བར་བྱ་བར་བཞེད་པ་ཡིན་ནོ། །དེ་ལྟར་ན་
- }
2 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་སྐབས་ཀྱི་ཚིགས་སུ་བཅད་པ་དགུས་རྣམ་པ་བཞི་ཉིད་ལས་སོ་སོར་མཐོང་བའི་ལམ་གྱི་མི་
མཐུན་པའི་ཕྱོགས་རྣམ་པ་དགུ་ཡིན་ལ། དེ་དག་སྤང་བ་ཉིད་དུ་གཉེན་པོ་རྣམ་པ་བཞི་ཡང་དེ་
བཞིན་དུ་དབྱེ་བས་ཐ་དད་དོ་ཞེས་བྱ་བར་ཁོང་དུ་ཆུད་པར་བྱའོ། །དེ་ལྟར་མཐོང་བའི་ལམ་ལ་
མི་མཐུན་པའི་ཕྱོགས་གཉེན་པོ་དང་བཅས་པ་བསྟན་ནས། བྱང་ཆུབ་ཆེན་པོ་འགྲུབ་པར་བྱེད་
པའི་མཐོང་བའི་ལམ་རྒྱུ་གང་དང་བཅས་པར་བཞེད་པའི་རྒྱུ་གང་ཡིན་པ་དེ་བར་སྐབས་ཀྱི་
ཚིགས་སུ་བཅད་པ།
བྱང་ཆུབ་ལ་གཞན་སྟོན་པ་དང་། །
དེ་ཡི་རྒྱུ་ནི་ཡོངས་གཏོང་དང་། །
དེ་ཐོབ་བར་ཆད་མེད་པའི་རྒྱུ། །
བསོད་ནམས་མང་པོའི་མཚན་ཉིད་དོ། །
ཞེས་བྱ་བ་གསུངས་ཏེ། འཆད་པར་འགྱུར་བའི་མཚན་ཉིད་ཅན་གྱི་བྱང་ཆུབ་ལ་གཞན་
དག་མཐོང་བའི་ལམ་ལ་སོགས་པ་སྟོན་པས་རབ་ཏུ་འགོད་པ་ནི་གཅིག་ཡིན་ནོ། །བྱང་ཆུབ་ཀྱི་
རྒྱུ་མཚན་ཁོ་ནར་དེ་དག་ལ་ཡང་དག་པའི་ཚིག་དང་དོན་ལ་སོགས་པའི་སྒོ་ནས་ཤེས་རབ་ཀྱི་ཕ་
རོལ་ཏུ་ཕྱིན་པ་ཡང་དག་པར་སོ་སོར་གཏོང་བ་ནི་གཉིས་པ་ཡིན་ནོ། །བྱང་ཆུབ་ཐོབ་པར་བྱེད་
པའི་བར་ཆད་མེད་པའི་རྒྱུ་ཤེས་རབ་ཀྱི་ཕ་རོལ་ཏུ་ཕྱིན་པ་རང་གིས་སྒོམ་པ་ལ་སོགས་པའི་
བསོད་ནམས་ཆེས་མང་བའི་མཚན་ཉིད་ནི་གསུམ་པ་ཡིན་ནོ། །
གང་གི་དོན་དུ་མཐོང་བའི་ལམ་རྒྱུ་དེ་ལྟ་བུ་དང་བཅས་པར་བཞེད་པའི་བྱང་ཆུབ་ཆེན་
པོ་དེ་གང་ཡིན་ཞེ་ན། བར་སྐབས་ཀྱི་ཚིགས་སུ་བཅད་པས་བྱང་ཆུབ་ཆེན་པོ།
དྲི་མ་ཟད་དང་མི་སྐྱེ་བའི། །
ཡེ་ཤེས་བྱང་ཆུབ་ཅེས་བརྗོད་དེ། །
-， 2 ? -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
ཟད་མེད་སྐྱེ་མེད་ཕྱིར་དེ་དག །
གོ་རིམ་བཞིན་དུ་ཤེས་པར་བྱ། །
ཞེས་བྱ་བ་གསུངས་ཏེ། ཉོན་མོངས་པ་དང་ཤེས་བྱའི་སྒྲིབ་པའི་དྲི་མ་སྐྱེས་པ་དང་མ་
སྐྱེས་པ་ཉིད་དུ་བརྟགས་པ་རྣམས་ནི།།
ཆོས་ཀྱི་དབྱིངས་ལས་མ་གཏོགས་པར། །
འདི་ལྟར་ཆོས་ཡོད་མ་ཡིན་ཏེ། །
ཞེས་འབྱུང་བས། ཆོས་ཀྱི་དབྱིངས་ཀྱི་ངོ་བོ་ཉིད་རྣམས་ནམ་མཁའ་བཞིན་དུ་འགག་པ་
དང་སྐྱེ་བ་མེད་པའི་ཕྱིར་རམ། གཅིག་དང་དུ་མའི་ངོ་བོ་ཉིད་དང་རྒྱུ་དང་འབྲས་བུའི་མཚན་མ་
ལ་སོགས་པས་འཐད་པའི་དངོས་པོ་མེད་པས་ནམ་མཁའི་པདྨ་བཞིན་དུ་འགག་པ་དང་སྐྱེ་བ་
མེད་པའི་ཕྱིར་གོ་རིམ་བཞིན་དུ་དྲི་མ་རྣམས་ཟད་པ་དང་། མི་སྐྱེ་བའི་ཤེས་པ་ཆོས་ཐམས་ཅད་
ཕྱིན་ཅི་མ་ལོག་པར་རྟོགས་པའི་མཚན་ཉིད་ཆོས་ཀྱི་སྐུ་ལ་སོགས་པ་ཇི་ལྟ་བ་བཞིན་གྱི་བདག་
ཉིད་ནི་བྱང་ཆུབ་ཆེན་པོ་ཡིན་པར་བརྗོད་དོ། །གང་གི་ཕྱིར་དེ་ལྟར་ཡིན་པའི་ཕྱིར། གང་དག་
དངོས་པོ་འཇིག་པའི་བསམ་པས་ཟད་པ་ལ་ཟད་དོ་སྙམ་པའི་ཤེས་པ་དང་། དངོས་པོ་མི་སྐྱེ་
བའི་བསམ་པས་མི་སྐྱེ་བ་ལ་མི་སྐྱེའོ་སྙམ་པའི་ཤེས་པ་ནི་ཟད་པ་དང་མི་སྐྱེ་བའི་ཤེས་པ་ཡིན་
པར་བརྗོད་ཅིང་། བྱང་ཆུབ་ཀྱང་ཟད་པ་དང་མི་སྐྱེ་བ་ཤེས་པ་ཡིན་པར་བརྗོད་པ་དེ་དག་ལ་
ཟད་པ་དང་མི་སྐྱེ་བ་མེད་པ་ཁོ་ནས་ཤེས་པ་དེ་རུང་བ་མ་ཡིན་ནོ་ཞེས་བར་སྐབས་ཀྱི་ཚིགས་སུ་
བཅད་པས་གསུངས་པ།
འགོག་པ་མེད་པའི་རང་བཞིན་ལ། །
མཐོང་ཞེས་བྱ་བའི་ལམ་གྱིས་ནི། །
རྣམ་པར་རྟོག་རིགས་ཅི་ཞིག་ཟད། །
- 1 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱེ་མེད་རྣམ་པ་ཅི་ཞིག་འཐོབ། །
ཅེས་བྱ་བ་ཡིན་ཏེ། སྐྱེས་པ་དང་མ་སྐྱེས་པ་དག་གོ་རིམ་བཞིན་དུ་ཟད་པ་དང་སྐྱེ་བའི་
གེགས་བྱེད་པའི་མཚན་ཉིད་ཀྱི་འགོག་པ་དང་བྲལ་བ་དོན་དམ་པར་དེ་བཞིན་ཉིད་ཀྱི་ངོ་བོའི་
རང་བཞིན་ཡིན་ན་དངོས་པོ་ལ་ལོག་པར་མངོན་པར་ཞེན་པ་ཁྱེད་ཀྱིས་མཐོང་བའི་ལམ་གྱི་
སྟོབས་ཀྱིས་རྣམ་པར་རྟོག་པ་ལ་སོགས་པའི་ངོ་བོ་སྐྱེས་པ་ནི་ཅི་ཞིག་ཟད། མི་སྐྱེ་བའི་ཆོས་ཅན་
མ་སྐྱེས་པ་ནི་ཅི་ཞིག་སྐྱེས་ཏེ། ཅུང་ཟད་ཀྱང་མེད་པ་ཁོ་ན་ཡིན་པས་དེའི་ཕྱིར་ཁོ་བོ་ཅག་གི་
གཞུང་ལུགས་ཁོ་ན་ཁས་བླང་བར་བྱའོ་སྙམ་དུ་དགོངས་པ་ཡིན་ནོ། །དེ་ལྟ་མ་ཡིན་ཏེ། ཆོས་
ཡང་དག་པར་ཡོད་པར་ཁས་ལེན་ན་བཅོམ་ལྡན་འདས་ཀྱིས་ཉོན་མོངས་པ་དང་ཤེས་བྱའི་སྒྲིབ་
པའི་རྣམ་པར་རྟོག་པ་རྣམ་པ་ཐམས་ཅད་དུ་སྤངས་པ་ངོ་མཚར་ཆེ་བའི་གནས་ཡིན་ནོ་ཞེས་བར་
སྐབས་ཀྱི་ཚིགས་སུ་བཅད་པས་གསུངས་པ།
གཞན་གྱིས་ཆོས་རྣམས་ཀྱང་ཡོད་ལ། །
ཤེས་བྱ་ལ་ཡང་སྟོན་པ་ཡི། །
སྒྲིབ་པ་ཟད་པར་བརྗོད་པ་གང་། །
དེ་ལ་ཁོ་བོས་མཚར་དུ་བརྩིས། །
ཞེས་བྱ་བ་ཡིན་ཏེ། དེ་ལ་སྐྱེ་བ་དང་འཇིག་པས་སྟོང་པའི་ཕྱིར་བདག་མེད་དོ་སྙམ་དུ་
བསྒོམས་པས་བདག་ཏུ་མངོན་པར་ཞེན་པ་ཡོངས་སུ་བོར་ནས་དེས་དབེན་པའི་ཕུང་པོ་ལ་
སོགས་པ་རྟེན་ཅིང་འབྲེལ་བར་འབྱུང་བ་སྐྱེ་བ་དང་འཇིག་པའི་ཆོས་ཅན་ལ་ཡང་དག་པར་
དམིགས་ཏེ། སྔོན་པོ་དང་དེའི་བློ་དག་ལྷན་ཅིག་དམིགས་པ་ངེས་པའི་ཕྱིར་འདི་ནི་སེམས་ཙམ་
ཁོ་ན་ཡིན་གྱི། ཕྱི་རོལ་གྱི་དོན་ནི་མེད་དོ་ཞེས་བྱ་བ་ཡིད་ལ་བྱེད་ཅིང་འཛིན་པའི་རྣམ་པ་ཅན་གྱི་
སེམས་ལ་མངོན་པར་ཞེན་པ་ཡོངས་སུ་མ་བོར་བས་ཕྱི་རོལ་གྱི་དོན་དུ་མངོན་པར་ཞེན་པ་
-1
༔ ༔ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། (༥
སྤངས་ཏེ། གཟུང་བ་མེད་ན་འཛིན་པ་མེད་དོ་སྙམ་དུ་ངེས་པར་སེམས་པས་འཛིན་པའི་རྣམ་
པའི་མཚན་ཉིད་རྣམ་པར་རིག་པ་ཙམ་དེ་ཡང་བསལ་ཏེ། གཉིས་སུ་མེད་པའི་ཡེ་ཤེས་འབའ་
ཞིག་འདི་ཡང་དག་པར་ཡོད་པའི་ངོ་བོ་ཡིན་ནོ་སྙམ་དུ་ངེས་པར་བྱས་ནས། དེ་ཡང་རྟེན་ཅིང་
འབྲེལ་བར་འབྱུང་བ་ཡིན་པའི་ཕྱིར་སྒྱུ་མ་བཞིན་དུ་ངོ་བོ་ཉིད་མེད་པ་སྟེ། ཡང་དག་པར་ན་
གཅིག་ཏུ་དངོས་པོ་དང་དངོས་པོ་མེད་པ་ལ་སོགས་པར་བརྟག་པའི་ངོ་བོ་དང་བྲལ་བ་ཡིན་ནོ་
སྙམ་དུ་བསྒོམས་པས་བསྒོམ་པའི་སྟོབས་གྲུབ་པ་ན་ཁ་ཅིག་ལ་ནོར་བུ་དང་དངུལ་ལ་སོགས་
པའི་ཤེས་པ་བཞིན་དུ་འཁྲུལ་པའི་མཚན་མ་མཐའ་དག་སྤངས་པ་སྒྱུ་མ་ལྟ་བུའི་བདག་ཉིད་དུ་
སྣང་བའི་བློ་རྣམ་པར་མི་རྟོག་པ་སོ་སོར་རང་གིས་རིག་པར་བྱ་བ་ཅི་ཞིག་ལྟར་ཡང་དག་པར་
སྐྱེས་ན། རྣལ་འབྱོར་པས་ཤེས་བྱའི་སྒྲིབ་པ་ཡང་དག་པར་སྤོང་ངོ༌། །དེ་ལྟར་མ་ཡིན་ཏེ། དུས་
ཐམས་ཅད་དུ་ནམ་མཁའ་རྫས་མེད་པ་ཙམ་གྱི་ངོ་བོ་འཛིན་པ་བཞིན་དུ་བསྐྱེད་དུ་མེད་པ་དང་
སྤང་དུ་མེད་པའི་རང་གི་ངོ་བོ་འཛིན་པའི་ཕྱིར་སྐད་ཅིག་མའི་ཆོས་ཤེས་པ་ཙམ་གྱི་ངོ་བོ་དང་།
ཤེས་བྱའི་མཚན་ཉིད་རྣམས་གལ་ཏེ་དོན་དམ་པར་ཡོད་པ་ཉིད་དུ་གྱུར་ན་དེའི་ཚེ་གཉེན་པོ་
བསྒོམས་པས་ནམ་མཁའ་བཞིན་དུ་དེ་དག་ལ་ཅུང་ཟད་ཀྱང་མི་བྱེད་དོ། །དེའི་ཕྱིར་གཞན་དག་
གིས་དངོས་པོར་མངོན་པར་ཞེན་པའི་ཕྱིན་ཅི་ལོག་མི་ལྡོག་པས་བཅོམ་ལྡན་འདས་ཀྱིས་ཤེས་
བྱའི་སྒྲིབ་པ་རྣམ་པ་ཐམས་ཅད་དུ་སྤངས་པ་གང་ཡིན་པ་དང་། ཆོས་རྣམས་ཀྱང་ཡོད་པར་ཁས་
ལེན་པ་གང་ཡིན་པ་དེ་ནི་ཕན་ཚུན་འགལ་བའི་དོན་ཁས་ལེན་པས་ཁོ་བོས་ངོ་མཚར་དུ་བརྩིས་
སོ་ཞེས་བྱ་བ་ཡིན་ནོ། །དེ་ལྟར་ཡོད་པའི་ཕྱོགས་བསལ་ནས་ངོ་བོ་ཉིད་མེད་པའི་ཕྱོགས་བརྟན་
པོར་མཛད་པས་ཐར་པ་འདོད་པ་རྣམས་ཀྱིས་འདི་ཁོ་ན་ཁས་བླང་བར་བྱའོ་ཞེས་བར་སྐབས་
ཀྱི་ཚིགས་སུ་བཅད་པས་གནས་པའི་ཕྱོགས།
འདི་ལ་བསལ་བྱ་ཅི་ཡང་མེད། །
- 1
- 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞག་པར་བྱ་བ་ཅུང་ཟད་མེད། །
ཡང་དག་ཉིད་ལ་ཡང་དག་ལྟ། །
ཡང་དག་མཐོང་ནས་རྣམ་པར་གྲོལ། །
ཞེས་བྱ་བ་གསུངས་ཏེ། གང་གི་ཕྱིར་དངོས་པོར་མངོན་པར་ཞེན་པ་ལས་གྲོལ་བར་མི་
འཐད་པ་དེའི་ཕྱིར་ཆོས་གང་ལ་ཡང་སྐུར་བ་འདེབས་པ་དང་། སྒྲོ་འདོགས་པའི་ངོ་བོས་བསལ་
བ་དང་བཞག་པ་མ་བྱས་པར་གཟུགས་ལ་སོགས་པ་རྟེན་ཅིང་འབྲེལ་བར་འབྱུང་བ་ཀུན་རྫོབ་
ཏུ་ཡང་དག་པར་ཡོད་པའི་ངོ་བོ་འདི་ཉིད་ལ་རང་བཞིན་མེད་པ་ལ་སོགས་པའི་ངོ་བོར་བརྟག་
པར་བྱ་སྟེ། དེ་ལྟར་ན་སྒྱུ་མའི་གླང་པོས་སྒྱུ་མའི་གླང་པོ་གཞན་ཞིག་ཕམ་པར་བྱས་པ་བཞིན་དུ་
ཕྱིན་ཅི་ལོག་ལྡོག་པས་དེ་ཁོ་ན་ཉིད་མཐོང་ན་རྣམ་པར་གྲོལ་བར་འགྱུར་རོ། །
དེ་ལྟར་ཞར་ལ་འོངས་པ་བརྗོད་ནས་རྣལ་མ་མཐོང་བའི་ལམ་ཉིད།།
སྦྱིན་པ་ལ་སོགས་རེ་རེར་ནི། །
དེ་དག་ཕན་ཚུན་བསྡུས་པ་གང་། །
སྐད་ཅིག་གཅིག་པའི་བཟོད་པ་ཡིས། །
བསྡུས་པ་དེ་འདིར་མཐོང་བའི་ལམ། །
ཞེས་བྱ་བ་གསུངས་ཏེ། སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་དྲུག་པོ་དག་སོ་སོར་
སྦྱིན་པ་ལ་སོགས་པའི་ངོ་བོ་རེ་རེར་སྔ་མ་བཞིན་དུ་ཕན་ཚུན་བསྡུས་པ་གང་ཡིན་པ་སྐད་ཅིག་མ་
གཅིག་པ་སྡུག་བསྔལ་ལ་ཆོས་ཤེས་པའི་བཟོད་པས་བསྡུས་པ་འཁོར་གསུམ་རྣམ་པར་དག་
པས་རབ་ཏུ་ཕྱེ་བ་རྣམ་པ་སུམ་ཅུ་རྩ་དྲུག་ཅན་སྐྱེས་པ་གང་ཡིན་པ་དེ་ནི་རྩེ་མོའི་མངོན་པར་
རྟོགས་པ་འདིར་མཐོང་བའི་ལམ་ཡིན་ནོ། །དེ་སྐྱེས་པ་ན་འདོད་པ་དང་གཟུགས་དང་གཟུགས་
མེད་པའི་ཁམས་ཀྱི་དབྱེ་བས་རྣམ་པར་རྟོག་པ་བཞི་པོ་སོ་སོར་རྣམ་པ་དགུ་ཉིད་ཀྱིས་གཟུང་བ་
- ]
2 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། [༥
དང་འཛིན་པའི་རྣམ་པར་རྟོག་པ་བརྒྱ་རྩ་བརྒྱད་སྤངས་པས། དེ་དག་གིས་བསྡུས་པའི་རྣམ་
པར་རྟོག་པ་སྐྱེད་པར་བྱེད་པའི་བག་ཆགས་ཀྱི་ཉོན་མོངས་པ་བརྒྱ་རྩ་བརྒྱད་སྤངས་པ་རྟེན་ཅིང་
འབྲེལ་བར་འབྱུང་བའི་ཆོས་ཉིད་ཀྱིས་འཐོབ་བོ། །
དེ་ལ་དབང་དུ་བྱ་བའི་ཕྱིར་དེ་ཉིད་ཡང་དང་ཡང་དུ་སྒོམ་པར་བྱེད་དོ་ཞེས་བར་
སྐབས་ཀྱི་ཚིགས་སུ་བཅད་པས་གསུངས་པ།
དེ་ནས་སེང་གེ་རྣམ་བསྒྱིངས་པའི། །
ཏིང་ངེ་འཛིན་ལ་སྙོམས་ཞུགས་ནས། །
རྟེན་ཅིང་འབྲེལ་འབྱུང་ལུགས་མཐུན་དང་། །
ལུགས་མི་མཐུན་ལ་རྟོག་པར་བྱེད། །
ཅེས་བྱ་བ་ཡིན་ཏེ། མཐོང་བའི་ལམ་འཐོབ་པའི་རྣལ་འབྱོར་པ་དེ་ཉོན་མོངས་པ་དང་
ཤེས་བྱའི་སྒྲིབ་པའི་འཇིགས་པ་མེད་པའི་ཕྱིར་ཏིང་ངེ་འཛིན་སེང་གེ་རྣམ་པར་བསྒྱིངས་པ་ལ་
སྙོམས་པར་ཞུགས་ནས། དུས་ཕྱིས་རྟེན་ཅིང་འབྲེལ་བར་འབྱུང་བ་ལ་མ་རིག་པའི་རྐྱེན་གྱིས་
འདུ་བྱེད་རྣམས་སོ། །ཞེས་བྱ་བ་ལ་སོགས་པ་ལུགས་དང་མཐུན་པ་དང་། སྐྱེ་བ་འགགས་པས་
རྒ་ཤི་འགག་གོ་ཞེས་བྱ་བ་ལ་སོགས་པ་ལུགས་དང་མི་མཐུན་པར་ཡང་དག་པར་རྟོག་གོ །དེ་
ལྟར་མཐོང་བའི་ལམ་བརྗོད་ནས་མི་མཐུན་པའི་ཕྱོགས་སྤོང་བ་ལ་སོགས་པ་ནི་རྟེན་གྲུབ་པ་
སྔོན་དུ་འགྲོ་བ་ཡིན་ན་གོ་སླ་བས་རྟེན་སྒོམ་པའི་ལམ།
འགོག་དང་བཅས་པའི་སྙོམས་འཇུག་དགུར། །
རྣམ་པ་གཉིས་སུ་སོང་འོངས་ནས། །
འདོད་པར་གཏོགས་པའི་རྣམ་པར་ཤེས། །
མཉམ་གཞག་མིན་པའི་མཚམས་བཟུང་སྟེ། །
- 1 2 ༼ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐོད་རྒལ་དུ་ནི་སྙོམས་འཇུག་པ། །
གཅིག་དང་གཉིས་གསུམ་བཞིདང་ལྔ། །
དྲུག་དང་བདུན་དང་བརྒྱད་བརྒལ་ནས། །
འགོག་པའི་བར་དུ་མི་འདྲར་འགྲོ། །
ཞེས་བྱ་བ་གསུངས་ཏེ། བྱང་ཆུབ་སེམས་དཔའ་རྣམས་ནི་བསམ་གཏན་དང་པོ་ནས་
བཟུང་སྟེ་འགོག་པའི་བར་དུ་སོང་ནས། དེའི་འོག་ཏུ་འགོག་པ་ནས་བཟུང་སྟེ། བསམ་གཏན་
དང་པོའི་བར་དུ་འོངས་ཏེ། དེ་ལྟར་ལུགས་དང་མཐུན་པ་དང་ལུགས་དང་མི་མཐུན་པ་རྣམ་པ་
གཉིས་ཀྱིས། བསམ་གཏན་བཞི་དང་། གཟུགས་མེད་པ་བཞི་དང་། འགོག་པའི་མཚན་ཉིད་
ཀྱི་སྙོམས་པར་འཇུག་པ་དགུ་ལ་སོང་ཞིང་འོངས་ནས། ཡང་བསམ་གཏན་དང་པོ་ལ་སྙོམས་
པར་ཞུགས་ཏེ། དེ་ལས་ལངས་ནས་འགོག་པ་ལའོ། །དེ་བཞིན་དུ་འདུ་ཤེས་མེད་འདུ་ཤེས་
མེད་མིན་སྐྱེ་མཆེད་ཀྱི་བར་ལས་འགོག་པ་ལ་སྙོམས་པར་ཞུགས་ཏེ། དེ་ལས་ལངས་ནས་དེ་མ་
ཐག་ པའི་སྙོམས་པར་འཇུག་ པ་ལ་དམིགས་ཏེ། འདོད་པ་ན་སྤྱོད་པའི་རྣམ་པར་ཤེས་པ་
མཚམས་ཀྱི་ངོ་བོར་བཞག་ནས་ཐབས་མཁས་པའི་སྟོབས་ཀྱིས་ལངས་ཏེ། རྣམ་པར་ཤེས་པ་
མཉམ་པར་མ་བཞག་པ་དེ་ལྟ་བུ་དེ་མངོན་དུ་བྱས་ནས་དེའི་འོག་ཏུ་འགོག་པ་ལའོ། །དེ་ནས་
མཉམ་པར་མ་བཞག་པ་ལའོ། །དེའི་འོག་ཏུ་འགོག་པ་གཅིག་པུ་བོར་ལ་འདུ་ཤེས་མེད་འདུ་
ཤེས་མེད་མིན་སྐྱེ་མཆེད་ལའོ། །དེ་ནས་མཉམ་པར་མ་བཞག་པ་ལའོ། །དེ་ནས་གཉིས་བོར་
ལ་ཅི་ཡང་མེད་པའི་སྐྱེ་མཆེད་ལའོ། །དེ་ནས་མཉམ་པར་མ་བཞག་པ་ལའོ། །དེ་བཞིན་དུ་
བརྒྱད་ཀྱི་བར་དུ་བོར་ནས་བསམ་གཏན་དང་པོ་ལའོ། །དེ་ནས་མཉམ་པར་མ་བཞག་པ་ལའོ།།
དེ་ལྟར་གཅིག་ལ་སོགས་པ་བོར་ནས་འགོག་པའི་སྙོམས་པར་འཇུག་པ་ལ་ཐུག་པའི་བར་དུ་མི་
འདྲ་བའི་སྒོ་ནས་འགྲོ་བས་ན་མི་འདྲ་བར་འགྲོ་བ་ཐོད་རྒལ་གྱི་སྙོམས་པར་འཇུག་པ་ལ་དབང་
- }
， $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥་
བ་ཉིད་ཀྱི་མཚན་ཉིད་མངོན་སུམ་དུ་བྱེད་པས་ན་སྒོམ་པའི་ལམ་ཡིན་ནོ། །དེ་ལྟར་བསྒོམ་པའི་
ལམ་བརྗོད་ནས་དེ་ལ་སྤང་བའི་ཕྱིར་མི་མཐུན་པའི་ཕྱོགས་རྣམ་པ་བཞི་བརྗོད་དགོས་པས། རེ་
ཞིག་གཟུང་བའི་རྣམ་པར་རྟོག་པ་དང་པོ།
མདོར་བསྡུས་རྒྱས་དང་སངས་རྒྱས་ཀྱིས། །
བསྟང་བས་ཡོངས་སུ་མ་བཟུང་དང་། །
དུས་གསུམ་ལོན་ཏན་མེད་པ་དང་། །
ལེགས་པའི་ལམ་ནི་རྣམ་གསུམ་ལ། །
གཟུང་བའི་རྣམ་རྟོག་འདི་གཅིག་སྟེ། །
སྦྱོར་བའི་རྣམ་པའི་སྤྱོད་ཡུལ་ཅན། །
ཞེས་བྱ་བ་གསུངས་ཏེ། མདོར་བསྡུས་པ་ལ་དགའ་བའི་སེམས་ཅན་རྗེས་སུ་འཛིན་
པས་ཆོས་མདོར་བསྡུས་པ་དང་། རྒྱས་པ་ལ་དགའ་བའི་སེམས་ཅན་རྗེས་སུ་འཛིན་པས་ཆོས་
རྒྱས་པ་དང་། ཇི་སྐད་བཤད་པ་བཞིན་དོན་ལ་ནན་ཏན་མི་བྱེད་པས་སངས་རྒྱས་ཀྱིས་བསྟང་
སྟེ༑ ཡོངས་སུ་མ་བཟུང་བ་དང་། བྱུང་བ་འགགས་པ་ཉིད་ཀྱིས་སྦྱོར་བའི་ལམ་ཡོན་ཏན་མེད་
པ་དང་། ཡང་དག་པར་སྐྱེ་བའི་རྒྱུ་དང་མི་ལྡན་པས་མཐོང་བའི་ལམ་གྱི་ཡོན་ཏན་མེད་པ་དང་།
མ་འོངས་པ་མེད་པ་ཉིད་ཀྱིས་སྒོམ་པའི་ལམ་གྱི་ཡོན་ཏན་མེད་པ་དང་། ཕྱིན་ཅི་ལོག་ཞི་བ་ཉིད་
ལ་སོགས་པས་མྱ་ངན་ལས་འདས་པར་སྦྱོར་བའི་ལམ་དང་། སྟོང་པ་ཉིད་མངོན་པར་བསྒྲུབ་པ་
ཉིད་ཀྱིས་མཐོང་བའི་ལམ་དང་། རང་བཞིན་མེད་པར་བསྒོམ་པར་བྱེད་པ་ཉིད་ཀྱིས་སྒོམ་པའི་
ལམ་ལ་གཟུང་བའི་རྣམ་པར་རྟོག་པ་དང་པོ་གནས་སྐབས་འདིར་སྤང་བར་བྱ་བ་ཉིད་ཀྱིས་
བསྒོམ་པའི་ལམ་གྱི་སྦྱོར་བའི་གནས་སྐབས་ཀྱི་ཡུལ་ཅན་རྣམ་པ་དགུའོ། །
དེ་ལྟར་དང་པོ་བསྟན་ནས་གཟུང་བའི་རྣམ་པར་རྟོག་པ་གཉིས་པ།
- 1 2 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་སེམས་དང་སེམས་བྱུང་རྣམས། །
འཇུག་པའི་ཡུལ་ཅན་ཡིན་བཞེད་དེ། །
སེམས་མི་སྐྱེ་དང་བྱང་ཆུབ་ཀྱི། །
སྙིང་པོ་ཡིད་ལ་མི་བྱེད་དང་། །
ཐེག་པ་དམན་པ་ཡིད་བྱེད་དང་། །
རྫོགས་པའི་བྱང་ཆུབ་ཡིད་མི་བྱེད། །
སྒོམ་དང་སྒོམ་པ་མེད་པ་དང་། །
དེ་དག་ལས་ནི་བཟློག་ཉིད་དང་། །
ཇི་བཞིན་དོན་མིན་རྣམ་རྟོག་པ། །
སྒོམ་པའི་ལམ་ལ་ཤེས་པར་བྱ། །
ཞེས་བྱ་བ་གསུངས་ཏེ། དགེ་བའི་བཤེས་གཉེན་ལ་སོགས་པ་དང་བྲལ་བས་བྱང་ཆུབ་
ཀྱི་སེམས་མི་སྐྱེ་བ་དང་། སངས་རྒྱས་ལ་དམིགས་པའི་བསོད་ནམས་ཁྱད་པར་དུ་འཕགས་པ་
མེད་པས་བྱང་ཆུབ་ཀྱི་སྙིང་པོ་ཡིད་ལ་མི་བྱེད་པ་དང་། ཉན་ཐོས་ཀྱི་རིགས་ཅན་ཉིད་ཀྱི་ཕྱིར་
དེའི་ཐེག་པ་ཡིད་ལ་བྱེད་པ་དང་། རང་སངས་རྒྱས་ཀྱི་རིགས་ཅན་ཉིད་ཀྱི་ཕྱིར་དེའི་ཐེག་པ་
མངོན་དུ་བྱེད་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་སྒྲུབ་པ་མེད་པས་ཡང་དག་པར་རྫོགས་
པའི་བྱང་ཆུབ་ཡིད་ལ་མི་བྱེད་པ་དང་། དམིགས་པ་དང་བཅས་པ་ཉིད་ཀྱིས་བསྒོམ་པ་དང་།
དམིགས་པ་མེད་པ་ཉིད་ཀྱིས་བསྒོམ་པ་མེད་པ་དང་། དམིགས་པ་ཡང་མེད་མི་དམིགས་པ་
ཡང་མེད་པས་སྒོམ་པ་ཡང་མེད་སྒོམ་པ་མེད་པ་ཡང་མ་ཡིན་པ་དང་། ཕྱིན་ཅི་ལོག་ཏུ་མངོན་
པར་ཞེན་པས་དོན་ཇི་ལྟ་བ་བཞིན་མ་ཡིན་པ་ཉིད་ལ་གཟུང་བའི་རྣམ་པར་རྟོག་པ་གཉིས་པ།
གནས་སྐབས་དེ་ན་སྤང་བར་བྱ་བ་ཉིད་ཀྱིས་བསྒོམ་པའི་ལམ་གྱི་སེམས་དང་སེམས་ལས་བྱུང་
- } 3
) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༥
བ་འཇུག་པའི་གནས་སྐབས་ཀྱི་ཡུལ་ཅན་རྣམ་པ་དགུའོ། །
དེ་ལྟར་གཉིས་པ་བསྟན་ནས་འཛིན་པའི་རྣམ་པར་རྟོག་པ་དང་པོ།
སེམས་ཅན་བཏགས་པའི་སྤྱོད་ཡུལ་དང་། །
ཆོས་བཏགས་པ་དང་སྟོང་མིན་ཉིད། །
ཆགས་དང་རབ་འབྱེད་བདག་ཉིད་དང་། །
དངོས་བོར་བྱེད་དང་ཐེག་གསུམ་དང་། །
ལོན་ནི་དག་པ་མ་ཡིན་དང་། །
སྤྱོད་པ་རྣམ་པར་འཁྲུགས་པ་ལ། །
འཛིན་པར་བྱེད་པ་དང་པོར་དེ། །
ཤེས་པར་བྱ་བ་བསྒྲགས་པ་ཡིན། །
ཞེས་བྱ་བ་གསུངས་ཏེ། རྫས་སུ་ཡོད་པར་མི་སྐྱེ་བས་སེམས་ཅན་དུ་བཏགས་པ་དང༌།
སྣང་བ་ཙམ་དུ་ཟད་པའི་ཕྱིར་ཆོས་སུ་བཏགས་པ་དང་། ཐམས་ཅད་དུ་འགྲོ་བའི་ཕྱིར་རྣམ་པ་
ཐམས་ཅད་མཁྱེན་པ་ཉིད་ལ་སོགས་པའི་ཆོས་སྟོང་པ་མ་ཡིན་པ་ཉིད་དང་། རྣམ་པ་ཐམས་ཅད་
དུ་མངོན་པར་ཞེན་པ་མ་སྤངས་པས་ཆོས་ལ་ཆགས་པ་དང་། ངོ་བོ་ཉིད་མེད་པར་རྟོགས་པས་
ཆོས་རབ་ཏུ་འབྱེད་པ་དང་། ཆེད་དུ་བྱ་བ་མི་བྱེད་པས་དངོས་པོའི་ཆེད་དུ་བྱ་བ་བྱེད་པ་དང་།
གཟུགས་ལ་སོགས་པ་ལ་མི་དམིགས་པའི་ཕྱིར་ཐེག་པ་གསུམ་གྱིས་ངེས་པར་འབྱུང་བ་དང་།
ཡང་དག་པར་རབ་ཏུ་མ་ཞུགས་པ་ཉིད་ཀྱིས་ཡོན་མ་དག་པ་དང་། སྦྱིན་པ་ལ་སོགས་པར་
དམིགས་ཏེ་བསྒྲུབས་པས་སྤྱོད་པ་རྣམ་པར་འཁྲུགས་པ་ལ་སྔ་མ་བཞིན་དུ་འཛིན་པའི་རྣམ་པར་
རྟོག་པ་སྒོམ་པའི་ལམ་གྱི་སྦྱོར་བའི་གནས་སྐབས་ཀྱི་ཡུལ་ཅན་རྣམ་པ་དགུའོ།། །།
བམ་པོ་ལྔ་པ། དེ་ལྟར་དང་པོ་བསྟན་ནས་འཛིན་པའི་རྣམ་པར་རྟོག་པ་གཉིས་པ།
- }
3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཅན་བཏགས་དང་དེ་རྒྱུ་ཡི། །
ཡུལ་ཅན་དེ་ཡིས་རྣམ་འཇོམས་པས། །
སྒོམ་པའི་ལམ་དང་འབྲེལ་བ་ཡི། །
མི་མཐུན་ཕྱོགས་གཞན་རྣམ་པ་དགུ། །
ཞེས་བྱ་བ་གསུངས་ཏེ། མི་མཐུན་པའི་ཕྱོགས་འཛིན་པའི་རྣམ་པར་རྟོག་པ་གཉིས་པ་
སེམས་ཅན་དུ་བཏགས་པ་དང་། དེར་རྣམ་པར་བཞག་པའི་རྒྱུ་སྣང་བ་ཙམ་གྱི་ཡུལ་ཅན་བསྒོམ་
པའི་ལམ་གྱིས་ཡང་དག་པར་སྤང་བར་བྱ་བ་ཡིན་པའི་ཕྱིར་དེ་དང་འབྲེལ་བ་རྣམ་པ་དགུའོ།།
ཇི་ལྟར་རྣམ་པ་དགུ་ ཡིན་ ཞེ་ན། བར་སྐབས་ཀྱི་ཚིགས་སུ་བཅད་པ་རྣམ་པ་གཉིས་ཀྱིས་
གསུངས་པ།
བདག་ཉིད་ཇི་བཞིན་ཀུན་མཁྱེན་ནི། །
གསུམ་གྱི་སྒྲིབ་པ་རྣམ་གསུམ་དང་། །
ཞི་ལམ་དེ་བཞིན་ཉིད་སོགས་དང་། །
མཚུངས་པར་ལྡན་དང་མི་ལྡན་དང་། །
མི་མཉམ་སྡུག་བསྔལ་ལ་སོགས་དང་། །
ཉོན་མོངས་རྣམས་ཀྱི་རང་བཞིན་དང་། །
གཉིས་སུ་མེད་ལ་ཀུན་རྨོངས་ལ། །
རྣམ་པར་རྟོག་པ་ཐ་མར་བཞེད། །
ཅེས་བྱ་བ་ཡིན་ཏེ། རྣམ་པ་ཐམས་ཅད་མཁྱེན་པ་ཉིད་ཀྱི་སྒྲིབ་པ་ལ་ཀུན་ཏུ་རྨོངས་པ་
དང་། ལམ་ཐམས་ཅད་ཡོངས་སུ་མ་ཤེས་པས་ལམ་ཤེས་པ་ཉིད་ཀྱི་སྒྲིབ་པ་ལ་ཀུན་ཏུ་རྨོངས་
པ་དང་། གཞི་ཐམས་ཅད་ཡོངས་སུ་མ་ཤེས་པས་ཐམས་ཅད་ཤེས་པ་ཉིད་ཀྱི་སྒྲིབ་པ་ལ་ཀུན་ཏུ་
ཀ
- 1
༣ ? -



གྲགས་ཆེན་བཅོ་བརྒྱད་ཀྱི་ཤེར་ཕྱིར་མངོན་རྒྱན་འགྲེལ་ཆུང་དོན་གསལ་བཞུགས། ༥་
རྨོངས་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་མ་ཤེས་པས་ཐམས་ཅད་ཞི་བའི་ལམ་
ལ་ཀུན་ཏུ་རྨོངས་པ་དང་། གཟུགས་ལ་སོགས་པའི་ཤེས་བྱ་དང་། དེ་བཞིན་ཉིད་དག་ཡོངས་
སུ་མ་ཤེས་པས་དེ་བཞིན་ཉིད་ལ་སོགས་པ་དང་མཚུངས་པར་ལྡན་པ་དང་མི་ལྡན་པ་ལ་ཀུན་ཏུ་
རྨོངས་པ་དང་། བདུད་ལ་སོགས་པའི་རང་གི་ངོ་བོ་ཡོངས་སུ་མ་ཤེས་པས་མི་མཉམ་པ་ཉིད་ལ་
ཀུན་ཏུ་རྨོངས་པ་དང་། དོན་ལ་སྒྲ་ཇི་བཞིན་དུ་འཛིན་པ་ཉིད་ཀྱིས་སྡུག་བསྔལ་ལ་སོགས་པའི་
བདེན་པ་ལ་ཀུན་ཏུ་རྨོངས་པ་དང་། འདོད་ཆགས་ལ་སོགས་པའི་ངོ་བོ་ཉིད་ཡོངས་སུ་མ་ཤེས་
པས་ཉོན་མོངས་པའི་རང་བཞིན་ལ་ཀུན་ཏུ་རྨོངས་པ་དང་། གཟུང་བ་དང་འཛིན་པའི་མཚན་
ཉིད་ཡོངས་སུ་མ་ཤེས་པས་གཉིས་སུ་མེད་པ་ལ་ཀུན་ཏུ་རྨོངས་པ་ལ་སྔ་མ་བཞིན་དུ་འཛིན་པའི་
རྣམ་པར་རྟོག་པ་ཐ་མ་བསྒོམ་པའི་ལམ་གྱི་སེམས་དང་སེམས་ལས་བྱུང་བ་འཇུག་པའི་གནས་
སྐབས་ཀྱི་ཡུལ་ཅན་རྣམ་པ་དགུར་བཞེད་པ་ཡིན་ནོ། །སྒོམ་པའི་ལམ་གྱི་མི་མཐུན་ཕྱོགས་རྣམ་
པ་བཞི་པོ་དེ་དག་སྤང་བ་ཉིད་དུ་གཉེན་པོ་རྣམ་པ་བཞི་ཡང་དེའི་དབྱེ་བས་ཐ་དད་དོ་ཞེས་བྱ་
བར་ཁོང་དུ་ཆུད་པར་བྱའོ། ། །
སྔ་མ་བཞིན་དུ་རྣམ་པར་རྟོག་པ་བརྒྱ་རྩ་བརྒྱད་སྤངས་པ་དང་དུས་མཉམ་པ་ཁོ་ནར་དེ་
དག་གིས་བསྡུས་པ་ཉོན་མོངས་པ་བརྒྱ་རྩ་བརྒྱད་སྤངས་པས་ཡོན་ཏན་ཕུན་སུམ་ཚོགས་པ་
ཐམས་ཅད་བྱང་ཆུབ་སེམས་དཔའ་བསྒོམ་པའི་ལམ་ལ་གནས་པ་ལ་རྟེན་ཏོ་ཞེས་བྱ་བ་བར་
སྐབས་ཀྱི་ཚིགས་སུ་བཅད་པ་དག་གིས་གསུངས་པ།
ཡམས་ནད་འདི་རྣམས་ཟད་ནས་ནི། །
ཡུན་རིངས་ལོན་ནས་དབུགས་ཕྱིན་ལྟར། །
རྣམ་པ་ཀུན་ཏུ་འགྲོ་བ་ཡི། །
བདེ་སྒྲུབ་ཡོན་ཏན་ཕུན་ཚོགས་ཀུན། །
-།
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱ་མཚོ་ཆེ་ལ་ཆུ་བོ་བཞིན། །
འབྲས་བུ་མཆོག་གིས་སྨྲ་བ་ཡི། །
སེམས་དཔའ་ཆེན་པོ་དེ་ལ་ནི། །
རྣམ་པ་ཀུན་ཏུ་རྟེན་པར་བྱེད། །
ཅེས་བྱ་བ་ཡིན་ཏེ། སྒོམ་པའི་ལམ་ལ་གོམས་པས་རྣམ་པར་རྟོག་པའི་རིགས་བཞི་པོ་
འཚེ་བར་བྱེད་པ་ཉིད་ཀྱིས་ཡམས་ཀྱི་ནད་དུ་གྱུར་པ་འདི་རྣམས་ཟད་ནས་གེགས་བྱེད་པ་མེད་
པས་དགའ་བས་དབུགས་ཕྱིན་པ་ཐོབ་པ་བཞིན་དུ། སྙིང་རྗེས་གཞན་གྱི་དབང་དུ་གྱུར་པས་
རྣམ་པ་ཐམས་ཅད་དུ་འགྲོ་བའི་བདེ་བ་བསྐྱེད་པར་མཁས་པའི་ཡོན་ཏན་ཕུན་སུམ་ཚོགས་པ་
ཐེག་པ་གསུམ་གྱིས་བསྡུས་པ་ཐམས་ཅད་རྒྱ་མཚོ་ཆེན་པོ་ལ་ཆུ་བོ་དག་བཞིན་དུ། བྱང་ཆུབ་
སེམས་དཔའ་བསྒོམ་པའི་ལམ་ལ་གནས་པ་འབྲས་བུ་རབ་ཀྱི་མཐར་ཕྱིན་པ་ཐོབ་པ་དེ་དག་
གིས་མཛེས་པར་གྱུར་པ་ལ་རྣམ་པ་ཐམས་ཅད་མངོན་དུ་འོང་བའི་རྣམ་པས་རྟེན་པར་བྱེད་དོ། །
བསྒོམ་པའི་ལམ་གྱི་རྗེས་ལ་བར་ཆད་མེད་པའི་ལམ་ཡིན་པས།
བར་ཆད་མེད་པའི་ཏིང་ངེ་འཛིན། །
སྟོང་གསུམ་སྐྱེ་བོ་ཉན་ཐོས་དང་། །
བསེ་རུའི་རྟོགས་པ་ཕུན་ཚོགས་དང་། །
བྱང་ཆུབ་སེམས་དཔའི་སྐྱོན་མེད་ལ། །
བཀོད་པའི་དགེ་བ་དཔེར་མཛད་ནས། །
བསོད་ནམས་མང་པོ་ཉིད་ཀྱིས་ནི། །
སངས་རྒྱས་ཉིད་ཀྱི་བར་མེད་དེ། །
བར་ཆད་མེད་པའི་ཏིང་ངེ་འཛིན། །
- 1
3
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
དེ་ནི་རྣམ་པ་ཀུན་མཁྱེན་ཉིད། །
ཅེས་བྱ་བ་གསུངས་ཏེ། འགའ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་
ཁམས་ཀྱི་སེམས་ཅན་རྣམས་ཉན་ཐོས་དང་རང་སངས་རྒྱས་དང་བྱང་ཆུབ་སེམས་དཔའི་སྐྱོན་
མེད་པ་ལ་བཀོད་ནས། བསོད་ནམས་བསྐྱེད་པ་གང་ཡིན་པ་དེ་དཔེར་མཛད་ནས་དེ་བས་ཁྱད་
པར་དུ་འཕགས་པར་བསོད་ནམས་མང་བ་ཉིད་ཀྱིས་རྣམ་པ་ཐམས་ཅད་མཁྱེན་པ་ཉིད་གང་
ཡིན་པ་དེ་སངས་རྒྱས་ཉིད་ཡིན་པས་སངས་རྒྱས་ཉིད་འཐོབ་པའི་བར་ཆད་མེད་པའི་ཏིང་ངེ་
འཛིན་གང་ཡིན་པ་དེ་ནི་འདིར་བར་ཆད་མེད་པའི་ཏིང་ངེ་འཛིན་ཞེས་བྱའོ། །
དེའི་དམིགས་པ་ལ་སོགས་པ་ཇི་ལྟ་བུ་ཞིག་ཡིན་ཞེ་ན། བར་སྐབས་ཀྱི་ཚིགས་སུ་
བཅད་པས་དམིགས་པ་ལ་སོགས་པ་གསུངས་པ།
འདི་ཡི་དམིགས་པ་དངོས་མེད་དེ། །
བདག་པོ་དྲན་པ་ཡིན་པར་བཞེད། །
རྣམ་པ་ཞི་ཉིད་འདི་ལ་ནི། །
རབ་ཏུ་སྨྲ་རྣམས་བརྒྱུད་མར་རྒོལ། །
ཞེས་བྱ་བ་ཡིན་ཏེ། བར་ཆད་མེད་པའི་ཏིང་ངེ་འཛིན་འདིའི་དམིགས་པའི་རྐྱེན་ནི་ཆོས་
ཐམས་ཅད་དངོས་པོ་མེད་པ་དམིགས་པ་ཡིན་ནོ། །བདག་པོའི་རྐྱེན་ནི་དྲན་པ་ཡིན་ནོ། །རྣམ་
པ་ནི་རང་བཞིན་གྱིས་ཞི་བ་ཉིད་ཡིན་ནོ། །གནས་འདི་ལ་ནི་གཏིང་དཔག་དཀའ་བའི་ཕྱིར་རབ་
ཏུ་སྨྲ་བ་ཐབས་ལ་མཁས་པ་མ་རྟོགས་པ་རྣམས་ཀྱི་ཀླན་ཀའི་རྒོལ་བ་བརྒྱུད་མར་འབྱུང་བས་
ཐབས་ལ་མཁས་པས་དེ་དག་བསལ་བར་བྱ་སྟེ། འདིས་ནི་འདིའི་ཟབ་པ་ཉིད་བསྙད་དོ་སྙམ་
དུ་དགོངས་པ་ཡིན་ནོ། །བློའི་ནོར་ཅན་རྣམས་ཀྱིས་ལོག་པར་རྟོག་པ་ཇི་ལྟ་བུ་ཞིག་བསལ་བས་
ཏིང་ངེ་འཛིན་དེ་བསྐྱེད་པར་བྱ་ཞེ་ན། ཏིང་ངེ་འཛིན་གྱི་འོག་ཏུ་ལོག་པར་རྟོག་པ།
}：3y-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་པ་འཐད་དང་དེ་ཡི་ནི། །
ངོ་བོ་ཉིད་ངེས་གཟུང་བ་དང་། །
རྣམ་ཀུན་མཁྱེན་ཉིད་ཡེ་ཤེས་དང་། །
དམ་པའི་དོན་དང་ཀུན་རྫོབ་དང་། །
སྦྱོར་དང་དཀོན་མཆོག་གསུམ་པོ་དང་། །
ཐབས་བཅས་ཐུབ་པའི་རྟོགས་པ་དང་། །
ཕྱིན་ཅི་ལོག་ནི་ལམ་བཅས་དང་། །
གཉེན་པོ་མི་མཐུན་ཕྱོགས་དག་དང་། །
མཚན་ཉིད་དང་ནི་བསྒོམ་པ་ལ། །
སྨྲ་བ་རྣམས་ཀྱི་ལོག་རྟོག་པ། །
རྣམ་པ་ཀུན་མཁྱེན་ཉིད་རྟེན་ཅན། །
རྣམ་པར་བཅུ་དྲུག་དག་ཏུ་བཞེད། །
ཅེས་བྱ་བ་གསུངས་ཏེ། འདུས་བྱས་དང་འདུས་མ་བྱས་ཀྱི་ཁམས་དག་དངོས་པོར་
མེད་པ་ཉིད་ཀྱིས་དམིགས་པ་འཐད་པ་དང་། རྣམ་པ་ཐམས་ཅད་དུ་རང་བཞིན་མེད་པའི་ཕྱིར་
དམིགས་པའི་ངོ་བོ་ཉིད་ངེས་པར་གཟུང་བ་དང་། དངོས་པོ་དང་དངོས་པོ་མེད་པ་མི་དམིགས་
པས་རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་དང་། དེ་བཞིན་ཉིད་ཀྱི་ངོ་བོ་ཉིད་ཀྱིས་ཀུན་
རྫོབ་དང་དོན་དམ་པའི་བདེན་པ་གཉིས་དང་། སྦྱིན་པ་ལ་སོགས་པ་མི་དམིགས་པས་སྦྱོར་བ་
དང༌། རྟོགས་པར་བྱ་བ་མེད་པས་སངས་རྒྱས་དཀོན་མཆོག་དང་། མིང་དུ་བཏགས་པ་ཙམ་དུ་
ཟད་པས་ཆོས་དཀོན་མཆོག་དང་། གཟུགས་ལ་སོགས་པར་དམིགས་པ་བཀག་པས་དགེ་
འདུན་དཀོན་མཆོག་དང་། སྦྱིན་པ་ལ་སོགས་པར་མི་དམིགས་པས་ཐབས་ལ་མཁས་པ་དང་།
བ 1 3 fj མ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
དངོས་པོ་དང་དངོས་པོ་མེད་པ་དང་གཉིས་ཀའི་ངོ་བོ་རྟོགས་པ་བཀག་པས་དེ་བཞིན་གཤེགས་
པའི་མངོན་པར་རྟོགས་པ་དང་། སྤྲོས་པ་རྣམ་པར་བཞག་པའི་མི་རྟག་པ་ཉིད་ལ་སོགས་པ་ཉིད་
ཀྱིས་རྟག་པ་ལ་སོགས་པར་ཕྱིན་ཅི་ལོག་པ་དང་། ལམ་རྣམ་པར་བསྒོམས་པའི་འབྲས་བུ་
མངོན་སུམ་དུ་མི་བྱེད་པས་ལམ་དང་། དོར་བ་དང་བླང་བ་མེད་པས་མི་མཐུན་པའི་ཕྱོགས་དང་
གཉེན་པོ་དག་དང་། ཆོས་ཅན་མེད་པས་ཆོས་ཀྱི་མཚན་ཉིད་དང་། རང་དང་སྤྱིའི་མཚན་ཉིད་
མི་འཐད་པས་སྒོམ་པ་ལ་སྐྱེ་བོ་བྱང་ཆུབ་སེམས་དཔའི་ཐབས་ལ་མཁས་པ་མི་ཤེས་པའི་རབ་ཏུ་
སྨྲ་བ་ཉིད་ཐམས་ཅད་ཀྱི་ལོག་པར་རྟོགས་པོ་ཕན་ཚུན་འགལ་བའི་དོན་བསྒྲུབས་པས་མི་
འཐད་པ་ཉིད་ཀྱིས་ཐེ་ཚོམ་གྱི་ངོ་བོ་ཇི་སྐད་བཤད་པའི་ཡུལ་ཅན་ཉིད་ཀྱིས་རྣམ་པ་ཐམས་ཅད་
མཁྱེན་པ་ཉིད་ཀྱི་རྟེན་ཅན་ལོག་པར་རྟོག་པ་བཅུ་དྲུག་གོ །དེ་བས་ན་ཀུན་རྫོབ་དང་དོན་དམ་
པའི་སྒོ་ཅན་གྱི་ཀླན་ཀ་ལ་གོ་རིམ་བཞིན་དུ་དོན་དམ་པ་དང་ཀུན་རྫོབ་ཀྱི་སྒོ་ནས་ལན་གདབ་
དགོས་པས། བྱང་ཆུབ་སེམས་དཔའ་དགེ་བ་འདོད་པ་རྣམས་ཀྱིས་བདེན་པ་གཉིས་ཀ་ལ་རྟེན་
པའི་ཐབས་ལ་མཁས་པས་རྣམ་པ་སྟོང་དུ་བསལ་བ་སྔོན་དུ་འགྲོ་བའི་ངེས་པ་རྣམ་པ་ཐམས་
ཅད་དུ་ཡང་དག་པར་བསྐྱེད་ནས་བར་ཆད་མེད་པའི་ཏིང་ངེ་འཛིན་བསྐྱེད་པར་བྱའོ། །ཤེས་
རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བ་
ལས། སྐབས་ལྔ་པའི་འགྲེལ་པའོ།། །།
༈ རྩེ་མོའི་མངོན་པར་རྟོགས་པ་ཐོབ་པ་སོ་སོ་བ་དང་། བསྡུས་པ་ཉིད་དུ་རྟོགས་པའི་
དོན་རྣམས་གོ་རིམ་བཞིན་དུ་བཀླགས་ནས་བརྟན་པོར་བྱ་བའི་ཕྱིར་རྣམ་པར་སྒོམ་པར་བྱེད་
པས་མཐར་གྱིས་པའི་མངོན་པར་རྟོགས་པ།
སྦྱིན་པ་ཤེས་རབ་བར་དག་དང་། །
སངས་རྒྱས་ལ་སོགས་དྲན་དང་ཆོས། །
- | 3
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དངོས་མེད་ངོ་བོ་ཉིད་ཀྱིས་དེ། །
མཐར་གྱིས་པ་ཡི་བྱ་བར་བཞེད། །
ཅེས་བྱ་བ་གསུངས་ཏེ། ཕ་རོལ་ཏུ་ཕྱིན་པ་བཞི་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་ནང་
དུ་འདུས་པའི་ཕྱིར། སྦྱིན་པའི་ཕ་རོལ་ཏུ་ཕྱིན་པ་ལ་སོགས་པ་འཁོར་གསུམ་རྣམ་པར་དག་
པས་རབ་ཏུ་ཕྱེ་བ་དྲུག་རྣམ་པ་ཐམས་ཅད་དུ་ཡོངས་སུ་རྫོགས་པས་ས་བཅུ་ཡང་དག་པར་སྒྲུབ་
པར་བྱེད་པ་དང་། དྲན་པ་ཉེ་བར་བཞག་པ་ལ་སོགས་པ་དང་། བྱང་ཆུབ་ཀྱི་ཡན་ལག་གི་རྣམ་
པ་དང་། འཕགས་པའི་ལམ་ཡན་ལག་བརྒྱད་པ་སྟེ། དོན་དམ་པར་དྲན་པ་མེད་པའི་མཚན་
ཉིད་ཀྱི་སངས་རྒྱས་རྗེས་སུ་དྲན་པ་ནི་རྣམ་པ་གསུམ་པོ་གོ་རིམ་བཞིན་དུ་ངེས་པར་འབྱེད་པའི་
ཆ་དང་མཐུན་པ་དང་མཐོང་བ་དང་སྒོམ་པའི་ལམ་རྗོད་པར་བྱེད་པ་དང་། དེ་བཞིན་དུ་དགེ་བ་
དང་མི་དགེ་བ་དང་ལུང་དུ་མ་བསྟན་པའི་ཆོས་རྗེས་སུ་དྲན་པ་དང་། སྔ་མ་བཞིན་དུ་བྱང་ཆུབ་
སེམས་དཔའ་འཕགས་པ་ཕྱིར་མི་ལྡོག་པའི་དགེ་འདུན་རྗེས་སུ་དྲན་པ་དང་། དེ་བཞིན་དུ་ཚུལ་
ཁྲིམས་དང་། གཏོང་བ་དང་། ལྷ་རྗེས་སུ་དྲན་པ་དང་། གཟུགས་ལ་སོགས་པའི་ཆོས་ཐམས་
ཅད་དངོས་པོ་མེད་པའི་ངོ་བོ་ཉིད་དུ་ཁོང་དུ་ཆུད་པས་རྟོགས་པ་གང་ཡིན་པ་དེ་ནི་འདིར་མཐར་
གྱིས་པའི་བྱ་བར་བཞེད་པ་ཡིན་ནོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་
བཅོས་མངོན་པར་རྟོགས་པའི་རྒྱན་ཞེས་བྱ་བ་ལས། སྐབས་དྲུག་པའི་འགྲེལ་པའོ།། །།
༈ མཐར་གྱིས་པའི་མངོན་པར་རྟོགས་པ་རྣམ་པར་བསྒོམས་པ་ནི་ཤིན་ཏུ་གོམས་
པར་བྱ་བའི་ཕྱིར་དེ་དག་ཉིད་སྐད་ཅིག་མ་གཅིག་གིས་བསྒོམས་པས་སྐད་ཅིག་མ་གཅིག་པའི་
མངོན་པར་རྫོགས་པ་བྱང་ཆུབ་པ་ཡིན་ཏེ། དེ་ཡང་མཚན་ཉིད་ཀྱིས་རྣམ་པ་བཞི་ཡོད་པས།
དང་པོ་རྣམ་པར་སྨིན་པ་མ་ཡིན་པ་ཟག་པ་མེད་པའི་ཆོས་ཐམས་ཅད་སྐད་ཅིག་མ་གཅིག་པའི་
མཚན་ཉིད་ཀྱི་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ།
༑
- 1 3 $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། (༥
སྦྱིན་པ་ལ་སོགས་རེ་རེས་ཀྱང་། །
ཟག་མེད་ཆོས་ཀུན་བསྡུས་པའི་ཕྱིར། །
ཐུབ་པའི་སྐད་ཅིག་གཅིག་པ་ཡི། །
རྟོགས་པ་འདི་ནི་ཤེས་པར་བྱ། །
ཞེས་ བྱ་ བ་གསུངས་ཏེ། ལུགས་ལས་ ཆོས་ ཀྱི་དབྱིངས་ཀྱི་རང་གི་ ངོ་བོར། དངོས་
གཅིག་དངོས་པོ་ཀུན་གྱི་ངོ་བོ་ཉིད། །དངོས་ཀུན་དངོས་པོ་གཅིག་གི་ངོ་བོ་ཉིད། །གང་གིས་
དངོས་གཅིག་དེ་བཞིན་ཉིད་མཐོང་བ། །དེ་ཡིས་དངོས་ཀུན་དེ་བཞིན་ཉིད་དུ་མཐོང་། །ཞེས་
འབྱུང་བའི་ཕྱིར། མང་པོས་གཅིག་བསྡུས་པ་འབའ་ཞིག་ཏུ་མ་ཟད་ཀྱི། འོན་ཀྱང་སྦྱིན་པ་ལ་
སོགས་པའི་ཡེ་ཤེས་དམིགས་པར་བྱ་བའི་སྐད་ཅིག་མ་གཅིག་པོ་དངོས་པོ་སོ་སོར་ངེས་པར་
འཛིན་པའི་ཕྱིན་ཅི་ལོག་དང་བྲལ་བའི་ངོ་བོས། སྦྱིན་པ་ལ་སོགས་པ་ནས་དཔེ་བྱད་བཟང་པོ་
བརྒྱད་ཅུའི་བར་གྱི་མཚན་ཉིད་ཀྱི་ཆོས་རྣམས་བསྡུས་པའི་ཕྱིར་ཐུབ་པ་བྱང་ཆུབ་སེམས་དཔའི་
རྟོགས་པ་ནི་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པའོ། །ཞེས་བྱ་བར་
ཤེས་པར་བྱའོ། ། །
ཡང་ཇི་ལྟར་ན་ཟག་པ་མེད་པའི་ཡེ་ཤེས་གཅིག་དམིགས་ན་ཟག་པ་མེད་པ་ཐམས་
ཅད་བསྡུས་པ་ཡིན་ཞེ་ན། འཇིག་རྟེན་པའི་དཔེ།
ཇི་ལྟར་སྐྱེས་བུས་ཟོ་ཆུན་རྒྱུད། །
རྡོག་ཐབས་གཅིག་གིས་བསྐྱོད་པ་ན། །
ཐམས་ཅད་གཅིག་ཅར་འགུལ་བ་ལྟར། །
སྐད་ཅིག་གཅིག་ཤེས་དེ་བཞིན་ནོ། །
ཞེས་བྱ་བ་གསུངས་ཏེ། དཔེར་ན་སྐྱེས་བུས་རྡོག་ཐབས་གཅིག་གིས་བསྐྱོད་ན་བཟོ་བོ་
-] 3
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཁས་པས་སྔོན་བཟོ་ལེགས་པར་བྱས་པའི་མཐུས་ཟོ་ཆུན་གྱི་རྒྱུད་ཐམས་ཅད་གཅིག་ཅར་
དུས་གཅིག་ཏུ་འགུལ་བ་དེ་བཞིན་དུ་སྔོན་གྱི་སྨོན་ལམ་གྱི་འཕེན་པ་དང་། ཆོས་ཀྱི་དབྱིངས་ཀྱི་
མཐུས་སྐད་ཅིག་མ་གཅིག་ཁོ་ན་ལ། ཟག་པ་མེད་པའི་ཡེ་ཤེས་གཅིག་དམིགས་ན་རིགས་
མཐུན་པ་ཐམས་ཅད་མངོན་དུ་བྱེད་པ་ཡིན་ནོ། །དེ་ལྟར་དང་པོ་བསྟན་ནས་གཉིས་པ་རྣམ་པར་
སྨིན་པའི་ཆོས་ཉིད་ཀྱི་གནས་སྐབས་ཀྱི་ཟག་པ་མེད་པར་ཆོས་ཐམས་ཅད་སྐད་ཅིག་མ་གཅིག་
པའི་མཚན་ཉིད་ཀྱི་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ།
གང་ཚེ་ཆོས་དཀར་ཐམས་ཅད་ཀྱི། །
རང་བཞིན་ཤེས་རབ་ཕ་རོལ་ཕྱིན། །
རྣམ་སྨིན་ཆོས་ཉིད་གནས་སྐབས་སྐྱེས། །
དེ་ཚེ་སྐད་ཅིག་གཅིག་ཡེ་ཤེས། །
ཞེས་བྱ་བ་གསུངས་ཏེ། གང་གི་ཚེ་བྱང་ཆུབ་སེམས་དཔས་གཉེན་པོ་བསྒོམས་པས་མི་
མཐུན་པའི་ཕྱོགས་ཐམས་ཅད་དང་བྲལ་བ་ན་རྣམ་པར་བྱང་བའི་ཕྱོགས་རྣམ་པར་སྨིན་པའི་
ཆོས་ཉིད་ཀྱི་གནས་སྐབས་དྲི་མ་ཐམས་ཅད་དང་བྲལ་བས་སྟོན་ཀའི་ཟླ་བའི་འོད་བཞིན་དུ་
དཀར་བའི་ངོ་བོ་ཉིད་སྐྱེས་པ་དེའི་ཚེ། སྐད་ཅིག་མ་གཅིག་ཁོ་ན་ལ་རྣམ་པར་སྨིན་པའི་གནས་
སྐབས་སུ་གྱུར་པའི་ཟག་པ་མེད་པ་རྣམས་རྟོགས་པའི་ཡེ་ཤེས་ནི། ཤེས་རབ་ཀྱི་ཕ་རོལ་ཏུ་ཕྱིན་
པའི་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་ཡིན་ནོ། །དེ་ལྟར་གཉིས་པ་
བསྟན་ནས་གསུམ་པ་མཚན་ཉིད་མེད་པར་ཆོས་ཐམས་ཅད་སྐད་ཅིག་མ་གཅིག་པའི་མཚན་
ཉིད་ཀྱི་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ།
སྦྱིན་པ་ལ་སོགས་སྤྱོད་པ་ཡིས། །
ཆོས་ཀུན་རྨི་ལམ་འདྲར་གནས་ནས། །
- ]
： [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། (༥
ཆོས་རྣམས་མཚན་ཉིད་མེད་པ་ཉིད། །
སྐད་ཅིག་མ་ནི་གཅིག་གིས་རྟོགས། །
ཞེས་བྱ་བ་གསུངས་ཏེ། སྔོན་ཆོས་ཐམས་ཅད་རྨི་ལམ་ལྟ་བུར་གོམས་པས་ཚོགས་
གཉིས་ཉམས་སུ་མྱོང་བར་བྱས་ནས་རྟོགས་པའི་གནས་སྐབས་ན་ཉེ་བར་ལེན་པའི་ཕུང་པོ་ལ་
སོགས་པ་རྨི་ལམ་གྱི་ངོ་བོ་ཉིད་ཀྱི་ཆོས་ཐམས་ཅད་ལ། སྦྱིན་པ་ལ་སོགས་པའི་ཕ་རོལ་ཏུ་ཕྱིན་
པ་དྲུག་སྒྲུབ་པས་གནས་ཏེ། སྦྱིན་པ་ལ་ སོགས་པའི་ངོ་བོ་ཉིད་ངེས་པར་རྟོགས་པའི་རྣམ་པ་
ཅན་སྐད་ཅིག་མ་གཅིག་ཁོ་ནས་ཆོས་ཐམས་ཅད་ནི་མཚན་ཉིད་མེད་པའོ་ཞེས་ཀུན་ནས་ཉོན་
མོངས་པ་དང་རྣམ་པར་བྱང་བའི་ངོ་བོའི་ཆོས་རྣམས་མཚན་ཉིད་མེད་པ་ཉིད་དུ་ཤེས་པས་ན།
སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་ཡིན་ནོ། །
དེ་ལྟར་གསུམ་པ་བསྟན་ནས་བཞི་པ་གཉིས་སུ་མེད་པའི་མཚན་ཉིད་དུ་ཆོས་ཐམས་
ཅད་སྐད་ཅིག་མ་གཅིག་པའི་མཚན་ཉིད་ཀྱི་མངོན་པར་རྫོགས་པར་བྱང་ཆུབ་པ།
རྨི་ལམ་དང་ནི་དེ་མཐོང་ཉིད། །
གཉིས་ཀྱི་ཚུལ་དུ་མི་མཐོང་ལྟར། །
ཆོས་རྣམས་གཉིས་སུ་མེད་པ་ཡི། །
དེ་ཉིད་སྐད་ཅིག་གཅིག་གིས་མཐོང་། །
ཞེས་བྱ་བ་གསུངས་ཏེ། ཡུན་རིང་མོ་ཞིག་ནས་བར་ཆད་མེད་པར་གཉིས་སུ་སྣང་བ་
སྤོང་བ་ལ་གོམས་པ་ངང་དུ་གྱུར་པས་གཉིས་སུ་སྣང་བའི་བག་ཆགས་དྲུངས་ཕྱུང་བའི་བྱང་ཆུབ་
སེམས་དཔའ་གང་གི་ཚེ་གཟུང་བ་དང་འཛིན་པའི་ཚུལ་དུ། རྨི་ལམ་ལ་གཟུང་བ་དང་རྨི་ལམ་
མཐོང་བ་ལ་འཛིན་པར་མི་མཐོང་བ་དེའི་ཚེ་ཆོས་ཐམས་ཅད་ཀྱང་དེ་ལྟ་བུའི་ཆོས་ཉིད་ཡིན་ནོ་
ཞེས་ཆོས་རྣམས་ཀྱི་དེ་ཁོ་ན་ཉིད་གཉིས་སུ་མེད་པ་སྐད་ཅིག་མ་གཅིག་ཁོ་ནས་རྟོགས་པ་ན་སྐད་
， ༽
} [ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་ཡིན་ནོ། །ཤེས་རབ་ཀྱི་ཕ་རོལ་ཏུ་ཕྱིན་
པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བ་ལས། སྐབས་བདུན་
པའི་འགྲེལ་པའོ།། །།
༈ སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་རྣམ་པར་བསྒོམས་
པའི་སྐད་ཅིག་མ་གཉིས་པ་ལ་ཆོས་ཀྱི་སྐུ་མངོན་པར་རྫོགས་པར་བྱང་ཆུབ་པ་ཡིན་ཏེ། དེ་ཡང་
ངོ་བོ་ཉིད་ཀྱི་སྐུ་ལ་སོགས་པའི་དབྱེ་བས་རྣམ་པ་བཞི་ཡིན་པས། དང་པོ་ངོ་བོ་ཉིད་ཀྱི་སྐུ།
ཐུབ་པའི་ངོ་བོ་ཉིད་སྐུ་ནི། །
ཟག་པ་མེད་པའི་ཆོས་གང་དག །
ཐོབ་གྱུར་རྣམ་ཀུན་རྣམ་དག་པ། །
དེ་དག་རང་བཞིན་མཚན་ཉིད་ཅན། །
ཞེས་བྱ་བ་གསུངས་ཏེ། ཐུབ་པ་སངས་རྒྱས་བཅོམ་ལྡན་འདས་ཀྱི་ངོ་བོ་ཉིད་ཀྱི་སྐུ་ནི།
དྲན་པ་ཉེ་བར་བཞག་པ་ལ་སོགས་པ་ཡེ་ཤེས་ཀྱི་བདག་ཉིད། འཇིག་རྟེན་ལས་འདས་པའི་
ཆོས་ཀྱི་དབྱིངས་ཀྱི་ངོ་བོ་ཉིད་ཀྱིས་ཟག་པ་མེད་པ་དྲི་མ་རྣམས་གློ་བུར་བ་ཉིད་ཀྱིས་རྣམ་པ་
ཐམས་ཅད་དུ་རྣམ་པར་དག་ཅིང་རང་བཞིན་གྱིས་དབེན་པའི་མཚན་ཉིད་དུ་གྱུར་པ། གང་དག་
ཡིན་པ་དེ་དག་གི་རང་གི་ངོ་བོ་ཉིད་སྐྱེ་བ་མེད་པའི་ངོ་བོ་ཉིད་ནི་འདི་ཡིན་ཏེ། བཅོས་མ་མ་ཡིན་
པའི་དོན་གྱིས་འཇིག་རྟེན་ལས་འདས་པའི་ལམ་གྱིས་འཐོབ་ཀྱི། བྱས་པ་ནི་མ་ཡིན་པས་རྣམ་
པར་ཤེས་པ་སྒྱུ་མ་ལྟ་བུས་ཆོས་ཐམས་ཅད་རྟོགས་པས་ཐོབ་པ་ཡིན་ནོ། །སྐུ་ལྷག་མ་གསུམ་པོ་
དོན་དམ་པར་ཆོས་ཉིད་ཀྱི་ངོ་བོ་ཡང་དག་པའི་ཀུན་རྫོབ་ཏུ་སྣང་བ་ཇི་ལྟར་མོས་པས་རབ་ཏུ་ཕྱེ་
བ་ནི་སངས་རྒྱས་དང་། བྱང་ཆུབ་སེམས་དཔའ་དང་། ཉན་ཐོས་ལ་སོགས་པའི་སྤྱོད་ཡུལ་དུ་
རྣམ་པར་བཞག་པ་ཡིན་ནོ། །ཞེས་བསྟན་པའི་ཕྱིར་ལུགས་ལས། གང་ཕྱིར་དབེན་པ་དབེན་
བ| 4 ! -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༦
གྱུར་ལས། །ཐ་མི་དད་པ་ཉིད་དུ་འདོད། །ཅེས་འབྱུང་བའི་ཕྱིར་དེ་དང་ཐ་མི་དད་ཀྱང་ཐ་དད་
པར་རྣམ་པར་བཞག་གོ །
དེ་ལྟར་སྐུ་དང་པོ་བསྟན་ནས་གཉིས་པ་ཆོས་ཀྱི་སྐུ་སྤྲོས་པ་མེད་པའི་ཡེ་ཤེས་ཀྱི་
བདག་ཉིད་ཟག་པ་མེད་པའི་དྲན་པ་ཉེ་བར་བཞག་པ་ལ་སོགས་པའི་ངོ་བོ།
བྱང་ཆུབ་ཕྱོགས་མཐུན་ཚད་མེད་དང་། །
རྣམ་པར་ཐར་དང་མཐར་གྱིས་ནི། །
སྙོམས་འཇུག་དགུ་ཡི་བདག་ཉིད་དང་། །
ཟད་པར་བཅུ་ཡི་བདག་ཉིད་དང་། །
ཟིལ་གྱིས་གནོན་པའི་སྐྱེ་མཆེད་ནི། །
རབ་ཏུ་དབྱེ་བས་རྣམ་བརྒྱད་དང་། །
ཉོན་མོངས་མེད་དང་སྨོན་མཁྱེན་དང་། །
མངོན་ཤེས་སོ་སོ་ཡང་དག་རིག །
རྣམ་པ་ཐམས་ཅད་དག་བཞི་དང་། །
དབང་བཅུ་དང་ནི་སྟོབས་བཅུ་དང་། །
མི་འཇིགས་པ་ནི་བཞི་དག་དང་། །
བསྲུང་བ་མེད་པ་རྣམ་གསུམ་དང་། །
དྲན་པ་ཉེར་བཞག་རྣམ་གསུམ་དང་། །
བསྙེལ་བ་མི་མངའི་ཆོས་ཉིད་དང་། །
བག་ཆགས་ཡང་དག་བཅོམ་པ་དང་། །
སྐྱེ་ལ་ཐུགས་རྗེ་ཆེན་པོ་དང་། །
- 1 :
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐུབ་པ་ཁོ་ནའི་མ་འདྲེས་ཆོས། །
བཅོ་བརྒྱུད་བཤད་པ་གང་ཡིན་དང་། །
རྣམ་པ་ཐམས་ཅད་མཁྱེན་ཉིད་དང་། །
ཆོས་ཀྱི་སྐུ་ཞེས་བརྗོད་པ་ཡིན། །
ཞེས་བྱ་བ་གསུངས་ཏེ། དྲན་པ་ཉེ་བར་བཞག་པ་ལ་སོགས་པ་ནས། འཕགས་པའི་
ལམ་ཡན་ལག་བརྒྱད་པའི་བར་བྱང་ཆུབ་ཀྱི་ཕྱོགས་རྣམས་དང་། སྔ་མ་བཞིན་དུ་བྱམས་པ་ལ་
སོགས་པ་ཚད་མེད་པ་ཚངས་པའི་གནས་པ་རྣམས་དང་། ནང་གཟུགས་ཅན་དང་གཟུགས་
ཅན་མ་ཡིན་པར་འདུ་ཤེས་པས་ཕྱི་རོལ་གྱི་གཟུགས་རྣམས་ལ་ལྟ་བ་ཞེས་བྱ་བ་གཉིས་དང་།
སྡུག་པའི་རྣམ་པར་ཐར་པ་ལུས་ཀྱིས་མངོན་སུམ་དུ་བྱས་ཏེ་རྫོགས་པར་བྱས་ནས་གནས་པ་
ཞེས་བྱ་བ་གཅིག་དང་། ནམ་མཁའ་དང་། རྣམ་པར་ཤེས་པ་དང་། ཅི་ཡང་མེད་པ་དང་། འདུ་
ཤེས་མེད་འདུ་ཤེས་མེད་མིན་སྐྱེ་མཆེད་ཅེས་བྱ་བ་བཞི་དང་། འདུ་ཤེས་དང་ཚོར་བ་འགོག་པ་
ཞེས་བྱ་བ་གཅིག་སྟེ། དེ་ལྟར་རྣམ་པར་ཐར་པ་བརྒྱད་དང་། གཟུགས་ཀྱི་ཁམས་ཀྱི་བསམ་
གཏན་བཞི་དང་། གཟུགས་མེད་པའི་སྙོམས་པར་འཇུག་པ་བཞི་དང་། འགོག་པའི་སྙོམས་
པར་འཇུག་པ་ཞེས་བྱ་བ་སྙོམས་པར་འཇུག་པ་དགུ་དང་། ས་དང་། ཆུ་དང་། མེ་དང་། རླུང་
དང་། སྔོན་པོ་དང་། སེར་པོ་དང་། དམར་པོ་དང་། དཀར་པོ་དང༌། ནམ་ མཁའ་དང༌། རྣམ་
པར་ཤེས་པ་ཞེས་བྱ་བ་ཟད་པར་རྣམ་པ་བཅུ་དང་། ནང་གཟུགས་དང་གཟུགས་མེད་པ་འདུ་
ཤེས་པ་དག་གིས་སོ་སོར་ཆུང་ངུ་དང་ཆེན་པོའི་རྣམ་པ་དག་ཏུ་ཕྱི་རོལ་གྱི་གཟུགས་རྣམས་ལ་
བལྟ་ཞིང་དེ་དག་ཟིལ་གྱིས་མནན་ནས་ཤེས་ཞེས་བྱ་བ་བཞི་དང༌། ནང་གཟུགས་མེད་པར་
འདུ་ཤེས་པ་དག་ཁོ་ནས་སྔོན་པོ་དང་། སེར་པོ་དང་། དམར་པོ་དང་། དཀར་པོ་དག་ཟིལ་
གྱིས་མནན་ནས་མཐོང་ཞེས་བྱ་བ་རྣམ་པ་བཞི་སྟེ། དེ་ལྟར་ཟིལ་གྱིས་གནོན་པའི་སྐྱེ་མཆེད་
- ]
4 :4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། [༥་
རྣམ་པ་བརྒྱད་དང་། ཕ་རོལ་གྱི་རྒྱུད་དུ་གཏོགས་པའི་ཉོན་མོངས་པའི་དགྲའི་རྒྱུན་དྲུངས་
འབྱིན་པའི་ཏིང་ངེ་འཛིན་ཅེས་བྱ་བ་གང་ཡིན་པ་ཉོན་མོངས་པ་མེད་པ་དང་། ཡང་དག་པར་
མཚན་མ་ཐམས་ཅད་དང་བྲལ་ཞིང་ཆགས་པ་བཅོམ་པ་ཐེ་ཚོམ་སེལ་བར་མཛད་པའི་སྨོན་
ལམ་གྲུབ་པས་འཁོར་བ་ཇི་སྲིད་པ་དང་རྣམ་པར་གྲོལ་བ་ཇི་སྲིད་པའི་གནས་སྐབས་སུ་འཇུག་
པ་ཞེས་བྱ་བ་སྨོན་ནས་མཁྱེན་པ་དང་། སྔར་བཤད་པའི་མངོན་པར་ཤེས་པ་དྲུག་དང་། སོ་སོ་
ཡང་ དག་ པར་ རིགས་ པ་ བཞི་དང་། རྟེན་དང༌། དམིགས་ པ་ དང་། ཐུགས་ དང་། ཡེ་ཤེས་
ཡོངས་སུ་དག་པ་ཞེས་བྱ་བ་དག་པ་བཞི་དང་། ཚེ་དང༌། སེམས་དང་། ཡོ་བྱད་དང་། ལས་
དང༌། སྐྱེ་ བ་དང༌། མོས་ པ་དང༌། སྨོན་ལམ་དང༌། རྫུ་ འཕྲུལ་ དང་། ཡེ་ ཤེས་ དང་། ཆོས་ལ་
དབང་བ་ཞེས་བྱ་བ་དབང་བཅུ་དང་། སྔར་བཤད་པའི་སྟོབས་བཅུ་དང་། མི་འཇིགས་པ་བཞི་
དང༌། དེ་བཞིན་གཤེགས་པའི་སྐུ་དང་གསུང་དང་ཐུགས་ཀྱི་སྤྱོད་པ་ཡོངས་སུ་དག་པ་སྟེ། འདི་
ལ་ཕྱིན་ཅི་ལོག་གི་ཀུན་ཏུ་སྤྱོད་པ་གཞན་གྱིས་ཡོངས་སུ་ཤེས་པའི་བསྙེངས་པས་བཅབ་པར་
བྱའོ་སྙམ་པའི་དགོངས་པ་མི་མངའོ་ཞེས་བྱ་བ་བསྲུང་བ་མེད་པ་རྣམ་པ་གསུམ་དང་། ཆོས་སྟོན་
པ་ན་ཉན་པར་འདོད་པ་དང་། ཉན་པར་མི་འདོད་པ་དང་
། གཉིས་ཀ་དག་ལ་གོ་རིམ་བཞིན་དུ་
རྗེས་སུ་ཆགས་པ་དང་། ཁོང་ཁྲོ་བ་དང་། གཉིས་ཀས་དབེན་པ་ཁོ་ནར་བཏང་སྙོམས་སུ་དྲན་
པ་དང་ལྡན་པར་གནས་སོ། །ཞེས་བྱ་བ་དྲན་པ་ཉེ་བར་བཞག་པ་རྣམ་པ་གསུམ་དང་། སེམས་
ཅན་གྱི་དོན་མཛད་པའི་དུས་ལས་མི་འདའ་བའི་མཚན་ཉིད་ཅེས་བྱ་བ་བསྙེལ་བ་མི་མངའ་བའི་
ཆོས་ཉིད་དང་། ཉོན་མོངས་པ་དང་ཤེས་བྱའི་སྒྲིབ་པའི་བག་ལ་ཉལ་གྱི་ངོ་བོའི་ས་བོན་སྤངས་
པས་བག་ཆགས་ཡང་དག་པར་བཅོམ་པ་དང་། སྐྱེ་བོ་མཐའ་དག་ལ་ཕན་པའི་བསམ་པ་ཉིད་
ཅེས་བྱ་བ་སྐྱེ་བོ་ལ་ཐུགས་རྗེ་ཆེན་པོ་ཉིད་དང༌། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་
དང༌། རྣམ་པ་ཐམས་ཅད་མཁྱེན་པ་ཉིད་དང་། དང་ཞེས་བྱ་བའི་སྒྲས་བསྡུས་པ་ལམ་ཤེས་པ་
- ，
4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ལ་སོགས་པ་སྔར་བཤད་པ་དག་ཀྱང་ཡིན་ཏེ། བྱང་ཆུབ་ཀྱི་ཕྱོགས་དང་མཐུན་པ་ལ་
སོགས་པ་སྤྲོས་པ་མེད་པའི་ཡེ་ཤེས་ཀྱི་བདག་ཉིད་གནས་གྱུར་པས་གྱུར་པ་ཐམས་ཅད་ཀྱང་
ཆོས་སྐུར་མངོན་པར་བརྗོད་པ་ཡིན་ནོ་ཞེས་བྱ་བ་ནི་ཁ་ཅིག་གིའོ། །གཞན་དག་ནི། ཐུབ་པའི་
ངོ་བོ་ཉིད་སྐུ་ནི། །ཟག་པ་མེད་པའི་ཆོས་གང་དག །ཐོབ་གྱུར་རྣམ་ཀུན་རྣམ་དག་པ། །དེ་དག་
རང་བཞིན་མཚན་ཉིད་ཅན། །ཞེས་བྱ་བའི་སྒྲ་ཇི་བཞིན་ཉིད་དུ་འཇིག་རྟེན་ལས་འདས་པའི་
ཟག་པ་མེད་པའི་ཆོས་རྣམས་ཁོ་ན་ཁས་བླངས་ནས་ངོ་བོ་ཉིད་ཀྱི་སྐུ་ནི་དེ་དག་གི་རང་བཞིན་སྐྱེ་
བ་མེད་པ་ཉིད་གང་ཡིན་པ་དེའི་མཚན་ཉིད་ཅན་ཡིན་ཏེ། དེ་ཉིད་ཀྱང་ཆོས་ཉིད་ཀྱི་སྐུ་ཡིན་པ་
ལས་ཆོས་ཀྱི་སྐུའོ་ཞེས་ངོ་བོའི་རྐྱེན་མི་མངོན་པར་བྱས་ནས་བསྟན་ཏོ་ཞེས་རྣམ་པར་བཤད་
ནས། ཆོས་ཀྱི་སྐུ་གང་དག་གི་རང་བཞིན་གྱི་མཚན་ཉིད་ཅན་ཡིན་པའི་ཟག་པ་མེད་པའི་ཆོས་དེ་
དག་ཀྱང་གང་དག་ཅིག་ཡིན་ཞེ་ན། བྱང་ཆུབ་ཕྱོགས་མཐུན་ཚད་མེད་དང་། །ཞེས་བྱ་བ་ལ་
སོགས་པའི་ཚིག་ལེའུར་བྱས་པ་ལ་འཇུག་པར་བྱེད་དོ། །གཞན་དག་ན་རེ། དེ་དག་གི་ལྟར་ན་
རྣལ་འབྱོར་པའི་ཀུན་རྫོབ་ཏུ་དོན་ཁྱད་པར་ཅན་སྣང་བ་བསྐྱེད་པའི་སྒོ་ནས་གནས་ཡོངས་སུ་
གྱུར་པས་གྱུར་པ་ཆོས་སྟོན་པ་ལ་སོགས་པའི་དོན་གྱི་བྱ་བ་མཛད་པ་གཉིས་སུ་མེད་པའི་སེམས་
དང་སེམས་ལས་བྱུང་བ་གདོན་མི་ཟ་བར་ཁས་བླང་དགོས་པ་རྣམས་ཇི་ལྟར་བསྡུ་ཞེས་ཟེར་རོ། །
ཁ་ཅིག་ན་རེ། ངོ་བོ་ཉིད་ལོངས་རྫོགས་བཅས་དང་། །དེ་བཞིན་གཞན་པ་སྤྲུལ་པ་ནི། །ཆོས་སྐུ་
མཛད་པར་བཅས་པ་སྟེ། །རྣམ་པ་བཞིར་ནི་ཡང་དག་བརྗོད། །ཅེས་བྱ་བའི་ཚིག་ལེའུར་བྱས་
པ་ལས་ངོ་བོ་ཉིད་ཅེས་བྱ་བའི་སྒྲའི་མཇུག་ཐོགས་སུ་ཆོས་ཀྱི་སྐུ་ཞེས་བྱ་བའི་སྒྲ་མི་འབྱུང་བས་
སྐུ་ནི་གསུམ་ཁོ་ནའོ་ཞེས་ཟེར་རོ། །གཞན་དག་ན་རེ། དགོས་པ་ཉེ་བར་བསྟན་པའི་ཤུགས་
ཀྱིས་ཚིག་ལེའུར་བྱས་པ་སྦྱར་བའི་ངོར། ཡེ་ཤེས་ཁོ་ན་དང་མཛད་པ་སྦྱར་བའི་ཕྱིར་དེ་སྐད་དུ་
གསུངས་པ་ཡིན་ཏེ། དེའི་ཕྱིར་ཕྱོགས་གཞན་ནས་སྐུ་བཞིར་གསུངས་པ་ཐམས་ཅད་མི་འགལ་
- ：
4 {j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། (༥
བར་འགྱུར་རོ་ཞེས་ཟེར་རོ། །
ཉན་ཐོས་ལ་སོགས་པའི་ཉོན་མོངས་པ་མེད་པའི་ཏིང་ངེ་འཛིན་ལས་སངས་རྒྱས་ཀྱི་
ཉོན་མོངས་པ་མེད་པའི་ཏིང་ངེ་འཛིན་ཁྱད་པར་དུ་བྱ་བའི་ཕྱིར་བར་སྐབས་ཀྱི་ཚིགས་སུ་བཅད་
ཉན་ཐོས་ཉོན་མོངས་མེད་པའི་ལྟ། །
མི་ཡི་ཉོན་མོངས་ཡོངས་སློང་ཉིད། །
གྲོང་སོགས་སུ་དེའི་ཉོན་མོངས་རྣམས། །
རྒྱུན་གཅོད་རྒྱལ་བའི་ཉོན་མོངས་མེད། །
ཅེས་བྱ་བ་གསུངས་ཏེ། ཉན་ཐོས་ལ་སོགས་པའི་ཉོན་མོངས་པ་མེད་པའི་ཏིང་ངེ་འཛིན་
ནི༑ བདག་མཐོང་བ་ལས་འགའ་ཞིག་གི་ཉོན་མོངས་པ་སྐྱེ་བར་འགྱུར་ན་མི་རུང་ངོ་ཞེས། མིའི་
ཉོན་མོངས་པ་སྐྱེ་བ་ཡོངས་སུ་སྤོང་བ་ཉིད་ཡིན་ནོ། །དེ་བཞིན་གཤེགས་པ་རྣམས་ཀྱི་ཉོན་
མོངས་པ་མེད་པའི་ཏིང་ངེ་འཛིན་ནི། གྲོང་ལ་སོགས་པ་སྐྱེ་བོ་མཐའ་དག་གི་ཉོན་མོངས་པའི་
རྒྱུན་དྲུངས་འབྱིན་པར་མཛད་པ་ཡིན་ནོ། །ཉན་ཐོས་ལ་སོགས་པའི་སྨོན་ནས་ཤེས་པ་བས།
དེ་བཞིན་གཤེགས་པའི་སྨོན་ནས་མཁྱེན་པ་ཁྱད་པར་དུ་བསྟན་པའི་ཕྱིར་བར་སྐབས་ཀྱི་ཚིགས་
སུ་བཅད་པ།
སངས་རྒྱས་སྨོན་ནས་མཁྱེན་པ་ནི། །
ལྷུན་གྱིས་གྲུབ་དང་ཆགས་སྤངས་དང་། །
ཐོགས་པ་མེད་དང་རྟག་གནས་དང་། །
དྲི་བ་ཀུན་ལན་འདེབས་པར་བཞེད། །
ཅེས་བྱ་བ་གསུངས་ཏེ། དེ་བཞིན་གཤེགས་པའི་སྨོན་ནས་མཁྱེན་པ་ནི། མཚན་མ་
བ 1
4
Y -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པ་ཉིད་དུ་རང་གི་ངང་གིས་འཇུག་པ་དང་། དངོས་པོ་ལ་མངོན་པར་མ་ཞེན་པས་གཟུགས་
ལ་སོགས་པ་ལ་ཆགས་པ་དང་བྲལ་བ་དང་། ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་
དང་བཅས་ཏེ་སྤངས་པས་ཤེས་བྱ་ཐམས་ཅད་ལ་ཐོགས་པ་མེད་པ་དང་། འཁོར་བ་ཇི་སྲིད་
པར་གནས་པའི་ཕྱིར་རྟག་ཏུ་གནས་པ་དང་། ཡང་དག་པའི་སོ་སོར་རིག་པ་བརྙེས་པས་འདྲི་
བའི་ལན་འདེབས་པར་མཛད་པ་ཡིན་པར་བཞེད་དོ། ། །
ཉན་ཐོས་ལ་སོགས་པ་ཡི་ནི་བཟློག་པ་ཉིད་ཀྱིས་དེ་ལྟར་མ་ཡིན་ནོ། །རྟག་ཏུ་ཐུགས་
རྗེ་ཆེན་པོའི་ངོ་བོ་ཉིད་ཀྱི་ཆོས་ཀྱི་སྐུ་ལ་བཞུགས་ན་ཡང་། རྟག་ཏུ་ཇི་ལྟར་དོན་མི་མཛད་ཅེས་བྱ་
བའི་ལན་གདབ་པའི་ཕྱིར་བར་སྐབས་ཀྱི་ཚིགས་སུ་བཅད་པ།
རྒྱུ་ནི་ཡོངས་སུ་སྨིན་གྱུར་ནས། །
གང་དང་གང་ལ་གང་དང་ནི། །
གང་ཚེ་བྱ་བ་ཕན་གྱུར་པ། །
དེ་དང་དེ་ལ་དེ་སྣང་ངོ༌། །
ཞེས་བྱ་བ་གསུངས་ཏེ། དགེ་བའི་བཤེས་གཉེན་ལ་སོགས་པ་དང་འཕྲད་པས་སྔོན་
བསྐྱེད་པའི་དགེ་བའི་རྩ་བའི་ས་བོན་སངས་རྒྱས་ལ་སོགས་པ་ལ་དམིགས་པའི་རྒྱུ་ཡོངས་སུ་
བརྟས་པར་གྱུར་ནས་སེམས་ཅན་གང་ལ་གང་གི་དུས་སུ་ཆོས་བསྟན་པ་ལ་སོགས་པ་མཛད་
ནས། ཡུན་དུ་འཕྲོད་པར་གྱུར་པ་དེའི་ཚེ། དེའི་དོན་བྱ་བའི་ཕྱིར་སྔོན་གྱི་སྨོན་ལམ་གྲུབ་པས་
བཅོམ་ལྡན་འདས་དེ་དང་དེར་སྣང་བ་དང་འཚམས་པར་དོན་གྱི་བྱ་བ་མཛད་པས་དུས་ཐམས་
ཅད་དུ་ཡིད་བཞིན་གྱི་ནོར་བུ་ལྟར་ཉེ་བར་གནས་ཀྱང་། རང་གི་ལས་ཀྱི་ཉེས་པས་བསྐྱེད་པ་ལ་
རྒྱུ་མ་ཚང་བས་འབྲས་བུ་སྨིན་པར་མཛད་པར་མི་སྣང་ངོ་སྙམ་དུ་དགོངས་པ་ཡིན་ནོ། །དེ་ཇི་ལྟ་
བུ་ཞིག་སྙམ་པ་ལ་བར་སྐབས་ཀྱི་ཚིགས་སུ་བཅད་པས་དཔེ།
- ] 4 9 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༡༥
ལྷ་ཡི་རྒྱལ་པོས་ཆར་ཕབ་ཀྱང་། །
ས་བོན་མི་རུང་མི་འཁྲུང་ལྟར། །
སངས་རྒྱས་རྣམས་ནི་བྱུང་གྱུར་ཀྱང་། །
སྐལ་པ་མེད་པས་བཟང་མི་མྱོང་། །
ཞེས་བྱ་བ་གསུངས་ཏེ། དཔེར་ན་ལྷའི་དབང་པོས་ཆར་ཕབ་ཏུ་ཟིན་ཀྱང་ཏིལ་ལ་
སོགས་པའི་ས་བོན་རུལ་བའི་ངོ་བོ་ལ་སོགས་པ་ས་བོན་མི་རུང་བར་གྱུར་པ་མི་འཁྲུང་པ་དེ་
བཞིན་དུ་སངས་རྒྱས་ཡིད་ལ་རེ་བ་མཐའ་དག་ཡོངས་སུ་རྫོགས་པར་མཁས་པ་རྣམས་བྱུང་
ཡང་སྐལ་བ་མེད་པས་དམ་པའི་ཆོས་མཉན་པ་ལ་སོགས་པའི་བཟང་པོ་ཐོབ་པར་མི་འགྱུར་
རོ༑ ༑ཡེ་ཤེས་ཀྱི་བདག་ཉིད་ཀྱི་ཆོས་ཀྱི་སྐུ་རྣལ་འབྱོར་པ་སོ་སོར་ངེས་པའི་རྒྱུད་ཀྱི་རྟེན་ལ་ཡོད་
པ་སྐད་ཅིག་རེ་རེ་ལ་འབྱུང་བ་ཇི་ལྟར་ཁྱབ་པ་དང་། རྟག་པ་ཞེས་ཀྱང་བརྗོད་ཅེ་ན། བར་
སྐབས་ཀྱི་ཚིགས་སུ་བཅད་དེ་གསུངས་པ། །
དེ་ལྟར་མཛད་པ་རྒྱ་ཆེའི་ཕྱིར། །
སངས་རྒྱས་ཁྱབ་པར་ངེས་པར་བརྗོད། །
དེ་ཉིད་ཟད་པ་མེད་པའི་ཕྱིར། །
རྟག་པ་ཞེས་ཀྱང་བརྗོད་པ་ཡིན། །
ཞེས་བྱ་བ་ཡིན་ཏེ། དེ་ལྟར་ཇི་སྐད་བཤད་པའི་ཚུལ་གྱིས་ཐམས་ཅད་དུ་སྣང་བའི་སྒོ་
ནས་བྱ་བ་མཛད་པ་རྒྱ་ཆེ་བའི་ཕྱིར་དང་། རྒྱུན་ཆགས་སུ་འཁོར་བ་ཇི་སྲིད་བར་བཞུགས་ཀྱང་
བཅོམ་ལྡན་འདས་ལ་ཟད་པ་མི་མངའ་བའི་ཕྱིར་གོ་རིམ་བཞིན་དུ་སངས་རྒྱས་ཁྱབ་པ་དང་།
རྟག་པ་ཞེས་མངོན་པར་བརྗོད་དོ། །
དེ་ལྟར་སྐུ་གཉིས་བསྟན་ནས། གསུམ་པ་ལོངས་སྤྱོད་རྫོགས་པའི་སྐུ་གཟུགས་ཀྱི་
- ]
༣
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐུའི་ངོ་བོ་ཉིད་མཚན་དང་དཔེ་བྱད་བཟང་པོ་འབར་བ། །
མཚན་ནི་སུམ་ཅུ་རྩ་གཉིས་དང་། །
དཔེ་བྱད་བརྒྱད་ཅུའི་བདག་ཉིད་འདི། །
ཐེག་ཆེན་ཉེ་བར་ལོངས་སྤྱོད་ཕྱིར། །
ཐུབ་པའི་ལོངས་སྤྱོད་རྫོགས་སྐུར་བཞེད། །
ཅེས་བྱ་བ་གསུངས་ཏེ། མཚན་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་ཅུའི་
ངོ་བོ་ཉིད་འདི་ནི་བྱང་ཆུབ་སེམས་དཔའ་ཆེན་པོ་ས་བཅུ་ལ་བཞུགས་པ་རྣམས་དང་། ཐབས་
གཅིག་ཏུ་ཐེག་པ་ཆེན་པོའི་ཆོས་ཀྱི་ལོངས་སྤྱོད་ཀྱི་དགའ་བ་དང་བདེ་བ་ཤིན་ཏུ་ཁ་ན་མ་ཐོ་བ་
མེད་པ་ཉེ་བར་སྤྱོད་པའི་ཕྱིར། སངས་རྒྱས་བཅོམ་ལྡན་འདས་ཀྱི་ལོངས་སྤྱོད་རྫོགས་པའི་སྐུ་
ཡིན་ནོ། །མཚན་སུམ་ཅུ་རྩ་གཉིས་པོ་དེ་དག་གང་དག་ཅིག་ཡིན་ཞེ་ན། བར་སྐབས་ཀྱི་ཚིགས་
སུ་བཅད་པ་ལྔ་ནི།
ཕྱག་ཞབས་འཁོར་ལོའི་མཚན་དང་རུས་སྦལ་ཞབས། །
ཕྱག་དང་ཞབས་སོར་དྲ་བས་འབྲེལ་བ་དང་། །
ཕྱག་ནི་ཞབས་བཅས་འཇམ་ཞིང་གཞོན་ཤ་ཆགས། །
འདི་ཡི་སྐུ་ནི་བདུན་དག་མཐོ་བ་དང་། །
སོར་མོ་རིང་དང་རྟིང་ཡངས་སྐུ་ཆེ་དྲང་། །
ཞབས་འབུར་མི་མངོན་སྤུ་ནི་གྱེན་དུ་ཕྱོགས། །
བྱིན་པ་ཨེ་ན་ཡའི་འདྲ་ཕྱག་རིང་མཛེས། །
མདོམས་ཀྱི་སྦ་བ་སྦུབས་སུ་ནུབ་པའི་མཆོག །
པགས་པ་གསེར་མདོག་པགས་པ་སྲབ་པ་དང་། །
བ༑
j [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། །ས་
སྤུ་ནི་རེ་རེ་ནས་གཡས་ལེགས་འཁྲུངས་དང་། །
ཞལ་མཛོད་སྤུས་བརྒྱན་རོ་སྟོད་སེང་གེའི་འདྲ། །
འདི་ཡི་དཔུང་པའི་མགོ་ཟླུམ་ཐལ་གོང་རྒྱས། །
འདི་ལ་རོ་མི་ཞིམ་པའང་རོ་མཆོག་སྣང་། །
སྐུ་ནི་ནྱ་གྲོ་དྷ་ལྟར་ཆུ་ཞེང་གབ། །
གཙུག་ཏོར་དབུར་ལྡན་ལྗགས་རིང་མཛེས་པ་དང་། །
ཚངས་དབྱངས་འགྲམ་པ་སེང་གེའི་འདྲ་དང་ཚེམས། །
ཤིན་ཏུ་དཀར་དང་ཚད་མཉམ་ཐགས་བཟང་དང་། །
གྲངས་ནི་བཞི་བཅུ་ཐམ་པ་ཚང་བ་དང་། །
སྤྱན་ནི་མཐོན་མཐིང་སྤྱན་རྫི་བ་མཆོག་གི །
འདྲ་བ་འདི་དག་སུམ་ཅུ་རྩ་གཉིས་མཚན། །
ཞེས་བྱ་བ་གསུངས་ཏེ། བླ་མ་རྣམས་ལ་སྐྱེལ་བ་དང་བསུ་བ་ལ་སོགས་པས་ཕྱག་དང་
ཞབས་འཁོར་ལོའི་མཚན་དང་ལྡན་པ་ཉིད་དང་། སྡོམ་པ་ཡང་དག་པར་བླངས་པ་ལ་བརྟན་པ་
ཉིད་ཀྱིས་རུས་སྦལ་བཞིན་དུ་ཞབས་ཤིན་ཏུ་གནས་པ་ཉིད་དང་། བསྡུ་བའི་དངོས་པོ་བཞི་
བསྟེན་པས་ཕྱག་དང་ཞབས་ཀྱི་སོར་མོ་ངང་པའི་རྒྱལ་པོ་ལྟ་བུར་དྲ་བར་འབྲེལ་བ་ཉིད་དང༌།
བཟའ་བ་དང་བཅའ་བ་ལ་སོགས་པ་གྱ་ནོམ་པ་བྱིན་པས་ཕྱག་དང་ཞབས་འཇམ་ཞིང་གཞོན་
ཤ་ཆགས་པ་ཉིད་དང༌། བལྡག་པ་ལ་སོགས་པ་ཤིན་ཏུ་གྱ་ནོམ་པ་བྱིན་པས་ཕྱག་དང་། ཞབས་
དང་། ཐལ་གོང་དང་། ལྟག་པའི་ཕྱོགས་མཐོ་བའི་ཕྱིར་བདུན་མཐོ་བ་ཉིད་དང་། གསད་པར་
བྱ་བ་ལས་ཐར་བར་བྱས་པས་སོར་མོ་རིང་བ་ཉིད་དང་། འཚོ་ང་ལ་ཕན་བཏགས་པ་ཉིད་ཀྱིས་
རྟིང་པ་ཡངས་པ་ཉིད་དང་། སྲོག་གཅོད་པ་སྤངས་པ་ཉིད་ཀྱིས་སྐུ་ཆེ་ཞིང་དྲང་བ་ཉིད་དང་།
- { ：
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགེ་བའི་ཆོས་ཡང་དག་པར་བླངས་པས་ཞབས་ལོང་བུ་མི་མངོན་པ་ཉིད་དང་། དགེ་བ་ཡང་
དག་པར་བླངས་པ་སྤེལ་བས་སྐུའི་སྤུ་གྱེན་དུ་ཕྱོགས་པ་ཉིད་དང་། རིག་པ་དང་བཟོ་ལ་སོགས་
པ་གུས་པར་བྱས་ཏེ་བྱིན་པས་བྱིན་པ་རི་དྭགས་ཨེ་ན་ཡའི་ལྟ་བུ་དང་། ནོར་བདོག་པ་ལ་སློང་
བ་པོའི་སྐྱེ་བོ་ཕྱིར་མ་སྤངས་པས་ཕྱག་རིང་ཞིང་མཛེས་པ་ཉིད་དང་། སྐྱེ་བོ་ཐམས་ཅད་ཚངས་
པར་སྤྱོད་པ་ཡང་དག་པར་ལེན་དུ་འཇུག་པ་དང༌། གསང་བའི་གསང་ཚིག་བསྲུངས་བས་
མདོམས་ཀྱི་སྦ་བ་སྦུབས་སུ་ནུབ་པ་ཉིད་དང་། གདིང་བ་གྱ་ནོམ་པ་བྱིན་པས་མདོག་གསེར་
འདྲ་བ་ཉིད་དང་། ཁང་བཟངས་ལ་སོགས་པ་དམ་པ་བྱིན་པས་པགས་པ་འཛམ་པ་ཉིད་དང་།
འདུ་འཛི་ལ་སོགས་པ་ཡོངས་སུ་སྤངས་པས་སྤུ་རེ་རེ་ནས་གཡས་ཕྱོགས་སུ་འཁྱིལ་བ་ཉིད་
དང༌། སྐྱེ་བོ་བླ་མ་ཐམས་ཅད་གནས་ཇི་ལྟ་བ་བཞིན་དུ་བཀོད་པས་ཞལ་མཛོད་སྤུས་བརྒྱན་པ་
ཉིད་དང་། རྣམ་པ་ཐམས་ཅད་དུ་ཁ་དྲག་གི་ཚིག་གིས་ཁྱད་དུ་མ་བསད་པས་རོ་སྟོད་སེང་གེའི་
འདྲ་བ་ཉིད་དང༌། སྙན་པར་སྨྲ་བ་དང་ལེགས་པར་སྨྲ་བའི་རྗེས་སུ་མཐུན་པར་བྱས་པས་དཔུང་
མགོ་ཤིན་ཏུ་ཟླུམ་པ་ཉིད་དང་། སྨན་ལ་སོགས་པ་བྱིན་པས་ཐལ་གོང་རྒྱས་པ་ཉིད་དང་། སྐྱེ་བོ་
ནད་པའི་གཡོག་བྱས་པས་རོ་བྲོ་བའི་མཆོག་མཁྱེན་པ་ཉིད་དང་། ནགས་ཚལ་དང་ཀུན་དགའ་
ར་བ་ལ་སོགས་པ་བྱེད་པ་ཡང་དག་པར་ལེན་དུ་བཅུག་པས་ཤིང་ནྱ་གྲོ་དྷ་ལྟར་ཆུ་ཞེང་གབ་པ་
ཉིད་དང་། གཙུག་ལག་ཁང་ལ་སོགས་པ་ལྷག་པར་བྱིན་པས་དབུ་གཙུག་ཏོར་དང་ལྡན་པ་ཉིད་
དང་། འཇམ་པོ་ལ་སོགས་པ་གསུངས་པས་ལྗགས་རིང་བ་ཉིད་དང་། འཇིག་རྟེན་གྱི་ཁམས་
ཐམས་ཅད་ཀྱི་སེམས་ཅན་ལ་དམ་པའི་ཆོས་གོ་བར་བྱས་པས་ཚངས་པའི་དབྱངས་ཉིད་དང་།
ཚིག་ཀྱལ་པ་སྤངས་པས་འགྲམ་པ་སེང་གེའི་འདྲ་བ་ཉིད་དང༌། སྐྱེ་བོ་ཐམས་ཅད་ལ་བཀུར་བ་
ལ་སོགས་པས་ཚེམས་དཀར་བ་ཉིད་དང་། འཚོ་བ་རྣམ་པར་དག་པ་ཉིད་ཀྱིས་ཚེམས་མཉམ་
པ་ཉིད་དང་། བདེན་པའི་ཚིག་ཀུན་ཏུ་སྤྱད་པས་ཚེམས་ཐགས་བཟང་བ་ཉིད་དང་། ཕྲ་མའི་
- ]
5
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
ཚིག་སྤངས་པས་ཚེམས་བཞི་བཅུ་མངའ་བ་ཉིད་དང་། སེམས་ཅན་ཐམས་ཅད་ལ་བུ་གཅིག་པ་
དང་འདྲ་བར་བལྟས་པས་སྤྱན་མཐོན་མཐིང་ཉིད་དང་། ཁོང་ཁྲོ་བ་ལ་སོགས་པ་མེད་པར་
བལྟས་པས་རྫི་མ་བའི་ལྟ་བུ་ཉིད་དོ། །
རྒྱུ་གྲུབ་པས་མཚན་འགྲུབ་བོ་ཞེས་བར་སྐབས་ཀྱི་ཚིགས་སུ་བཅད་པ།
འདི་ལ་མཚན་ནི་གང་གང་གི །
སྒྲུབ་པར་བྱེད་པའི་རྒྱུ་གང་ཡིན། །
དེ་དང་དེ་ནི་རབ་རྫོགས་པས། །
མཚན་ནི་འདི་དག་ཡང་དག་འགྲུབ། །
ཅེས་བྱ་བ་གསུངས་ཏེ། མཚན་གང་གིས་སྒྲུབ་པར་བྱེད་པའི་རྒྱུ་གང་ཡིན་པ་དེ་རབ་ཏུ་
རྫོགས་པས་མཚན་སུམ་ཅུ་རྩ་གཉིས་པོ་འདི་དག་འབྱུང་ངོ་། །རྒྱུ་དེ་གང་ཡིན་ཞེ་ན། དེའི་འོག་
ཏུ་བར་སྐབས་ཀྱི་ཚིགས་སུ་བཅད་པ་དག་གིས། །
བླ་མ་སྐྱེལ་ལ་སོགས་པ་དང་། །
ཡང་དག་བླངས་པ་བརྟན་པ་དང་། །
བསྡུ་བ་བསྟེན་དང་གྱ་ནོམ་པའི། །
དངོས་པོ་སྦྱིན་དང་གསད་བྱ་བ། །
ཐར་བར་བྱེད་དང་དགེ་བ་ནི། །
མང་དག་བླངས་པ་སྤེལ་ལ་སོགས། །
སྒྲུབ་བྱེད་རྒྱུ་ཡི་མཚན་ཉིད་དེ། །
མདོ་ལས་ཇི་སྐད་འབྱུང་བ་བཞིན། །
ཞེས་བྱ་བ་གསུངས་ཏེ། ཚིག་ལེའུར་བྱས་པ་འདི་གཉིས་ནི། གོང་ཉིད་དུ་མཚན་བཤད་
-1
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བཀྲོལ་ཟིན་པས་ཡང་མི་བྲིའོ། །
དེ་ལྟར་མཚན་རྣམས་བརྗོད་ནས་བར་སྐབས་ཀྱི་ཚིགས་སུ་བཅད་པ་བཅུ་གཉིས་ཀྱིས་
དཔེ་བྱད་བཟང་པོ་གསུངས་པ།
ཐུབ་པའི་སེན་མོ་ཟངས་མདོག་དང་། །
མདོག་སྣུམ་མཐོ་དང་སོར་མོ་རྣམས། །
ཟླུམ་རྒྱས་བྱིན་གྱིས་ཕྲ་བ་དང་། །
རྩ་མི་མངོན་དང་མདུད་པ་མེད། །
ལོང་བུ་མི་མངོན་ཞབས་མཉམ་དང་། །
སེང་གེ་གླང་ཆེན་བྱ་དང་ནི། །
ཁྱུ་མཆོག་སྟབས་གཤེགས་གཡས་ཕྱོགས་དང་། །
མཛེས་གཤེགས་དྲང་དང་འཁྲིལ་བག་ཆགས། །
བྱི་དོར་བྱས་འདྲ་རིམ་པར་འཚམས། །
གཙང་དང་འཇམ་དང་དག་པའི་སྐུ། །
མཚན་ནི་ཡོངས་སུ་རྫོགས་པ་དང་། །
སྐུ་ཡི་ཁོ་ལག་ཡངས་ཤིང་བཟང་། །
གོམ་སྙོམས་པ་དང་སྤྱན་གཉིས་ནི། །
དག་དང་གཞོན་ཤ་ཅན་ཉིད་དང་། །
སྐུ་ཞུམ་མེད་དང་རྒྱས་པ་དང་། །
ཤིན་ཏུ་གྲིམས་པའི་སྐུ་ཉིད་དང་། །
ཡན་ལག་ཤིན་ཏུ་རྣམ་འབྱེས་དང་། །
- ] ： : -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། {༥
གཟིགས་པ་སྒྲིབ་མེད་དག་པ་དང་། །
དཀུ་ཟླུམ་སྐབས་ཕྱིན་མ་རྙོངས་དང་། །
ཕྱུང་ངེ་བ་དང་ལྟེ་བ་ནི། །
ཟབ་དང་གཡས་ཕྱོགས་འཁྱིལ་བ་དང་། །
ཀུན་ནས་བལྟ་ན་སྡུག་པ་དང་
། །
ཀུན་སྤྱོད་གཙང་དང་སྐུ་ལ་ནི། །
སྨེ་བ་གནག་བག་མེད་པ་དང་། །
ཕྱག་ནི་ཤིང་བལ་ལྟར་འཇམ་དང་། །
ཕྱག་རིས་མདངས་ཡོད་ཟབ་རིང་དང་། །
ཞལ་ནི་ཧ་ཅང་མི་རིང་དང་། །
མཆུ་ནི་བིམ་པ་ལྟར་དམར་དང་། །
ལྗགས་མཉེན་པ་དང་སྲབ་པ་དང་། །
དམར་དང་འབྲུག་གི་སྒྲ་ཉིད་དང་
། །
གསུང་མཉེན་འཇམ་དང་མཆེ་བ་ཟླུམ། །
རྣོ་དང་དཀར་དང་མཉམ་པ་དང་། །
བྱིན་གྱིས་ཕྲ་དང་ཤངས་མཐོ་དང་། །
མཆོག་ཏུ་དག་པ་དག་དང་ནི། །
སྤྱན་ཡངས་པ་དང་རྫི་མ་སྟུག །
པདྨའི་འདབ་མ་འདྲ་བ་དང་། །
སྨིན་ཚུགས་རིང་དང་འཇམ་པ་དང་། །
- [ 55 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྣུམ་དང་སྤུ་ནི་མཉམ་པ་དང་། །
ཕྱག་རིང་རྒྱས་དང་སྙན་མཉམ་དང་། །
ཉམས་པ་རྣམ་པར་སྤངས་པ་དང་། །
དཔྲལ་བ་ལེགས་པར་འབྱེས་པ་དང་། །
དབྱེས་ཆེ་བ་དང་དབུ་རྒྱས་དང་། །
དབུ་སྐྲ་བུང་བ་ལྟར་གནག་དང་། །
སྟག་དང་འཇམ་དང་མ་འཛིངས་དང་། །
མི་བཤོར་དྲི་ཞིམ་སྐྱེས་བུ་ཡི། །
ཡིད་ནི་འཕྲོག་པར་བྱེད་པ་དང་། །
དཔལ་གྱི་བེའུ་དང་བཀྲ་ཤིས་ནི། །
སངས་རྒྱས་དཔེ་བྱད་བཟང་པོར་བཞེད། །
ཅེས་བྱ་བ་ཡིན་ཏེ། འདུ་བྱེད་ཐམས་ཅད་ལ་འདོད་ཆགས་དང་བྲལ་བ་ཉིད་ཀྱིས་སེན་
མོ་ཟངས་ཀྱི་མདོག་ལྟ་བུ་ཉིད་དང་། སེམས་ཅན་ཐམས་ཅད་ལ་ཕན་པའི་ལྷག་པའི་བསམ་པ་
ཉིད་ཀྱིས་སེན་མོ་མདོག་སྣུམ་པ་ཉིད་དང་། རིགས་ཀྱི་མཆོག་ལས་སྐྱེས་པས་སེན་མོ་མཐོ་བ་
ཉིད་དང་། ཚུལ་ཁ་ན་མ་ཐོ་བ་མེད་པ་ཉིད་ཀྱིས་སོར་མོ་རྣམས་ཟླུམ་པ་ཉིད་དང་། དགེ་བའི་རྩ་
བ་བསགས་པ་ཉིད་ཀྱིས་སོར་མོ་རྣམས་རྒྱས་པ་ཉིད་དང་། ཡང་དག་པར་མཐར་གྱིས་ཞུགས་
པ་ཉིད་ཀྱིས་སོར་མོ་བྱིན་གྱིས་ཕྲ་བ་ཉིད་དང་། ལུས་ལ་སོགས་པའི་ལས་དང་འཚོ་བ་རབ་ཏུ་
བསྲུངས་པ་ཉིད་ཀྱིས་རྩ་མི་མངོན་པ་ཉིད་དང་
། ཉོན་མོངས་པའི་མདུད་པ་གྲོལ་བ་ཉིད་ཀྱིས་
རྩ་མདུད་པ་མེད་པ་ཉིད་དང་། ཤིན་ཏུ་སྦས་པའི་ཆོས་ཀྱི་བློ་གྲོས་ཅན་ཉིད་ཀྱིས་ལོང་བུ་མི་
མངོན་པ་ཉིད་དང་། བགྲོད་དཀའ་བའི་གནས་ཐམས་ཅད་ལས་སྐྱེ་བོ་སྒྲོལ་བར་མཛད་པ་ཉིད་
- |
; f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༥
ཀྱིས་ཞབས་མི་མཉམ་པ་མེད་པ་དང་། མི་ཟིལ་གྱིས་གནོན་པ་ལ་མཁས་པ་ཉིད་ཀྱིས་སེང་གེའི་
སྟབས་སུ་གཤེགས་པ་ཉིད་དང་། ཀླུ་ཟིལ་གྱིས་གནོན་པ་ལ་མཁས་པ་ཉིད་ཀྱིས་གླང་པོ་ཆེའི་
སྟབས་སུ་གཤེགས་པ་ཉིད་དང་། ནམ་མཁའ་ལ་གཤེགས་པར་མཁས་པ་ཉིད་ཀྱིས་ངང་པའི་
སྟབས་སུ་གཤེགས་པ་ཉིད་དང་། སྐྱེས་བུའི་ཁྱུ་མཆོག་ཏུ་མཁས་པ་ཉིད་ཀྱིས་ཁྱུ་མཆོག་གི་
སྟབས་སུ་གཤེགས་པ་ཉིད་དང༌། སྐོར་ཕྱོགས་ཀྱི་ལམ་དང་མཐུན་པར་གཤེགས་པ་ཉིད་ཀྱིས་
གཡས་ཕྱོགས་སུ་ལྡོག་ཅིང་གཤེགས་པ་ཉིད་དང་། མཛེས་པར་མཁས་པ་ཉིད་ཀྱིས་མཛེས་
པར་གཤེགས་པ་ཉིད་དང་། རྟག་ཏུ་སེམས་གྱ་གྱུ་མི་མངའ་བ་ཉིད་ཀྱིས་མི་ཡོ་བར་གཤེགས་པ་
ཉིད་དང་། ཡོན་ཏན་ཡང་དག་པར་བརྗོད་པར་མཛད་པ་ཉིད་ཀྱིས་སྐུ་འཁྲིལ་བག་ཆགས་པ་
ཉིད་དང༌། སྡིག་པའི་ཆོས་དང་མ་འབགས་པ་ཉིད་ཀྱིས་སྐུ་བྱི་དོར་བྱས་པ་ལྟ་བུ་ཉིད་དང་།
གདུལ་བྱ་དང་འཚམས་པའི་ཆོས་སྟོན་པར་མཛད་པ་ཉིད་ཀྱིས་སྐུ་རིམ་པར་འཚམས་པ་ཉིད་
དང༌། སྐུ་ལ་སོགས་པ་ཀུན་ཏུ་སྤྱོད་པ་གཙང་བའི་ཕྱིར་སྐུ་རྣམ་པར་དག་པ་ཉིད་དང་། ཐུགས་
ཐུགས་རྗེ་ཅན་གྱི་ཕྱིར་སྐུ་འཇམ་པ་ཉིད་དང་། ཐུགས་རྣམ་པར་དག་པའི་ཕྱིར་སྐུ་རྣམ་པར་དག་
པ་ཉིད་དང་། ཆོས་འདུལ་བ་ཡོངས་སུ་རྫོགས་པའི་ཕྱིར་མཚན་རྫོགས་པ་ཉིད་དང་། ཡངས་
ཤིང་མཛེས་པའི་ཡོན་ཏན་རྫོགས་པའི་ཕྱིར་སྐུའི་ཁོ་ལག་ཡངས་ཤིང་བཟང་བ་ཉིད་དང་།
ཐམས་ཅད་ལ་ཐུགས་སྙོམས་པའི་ཕྱིར་གོམ་པ་སྙོམས་པ་ཉིད་དང་། རྣམ་པར་དག་པའི་ཆོས་
སྟོན་པའི་ཕྱིར་སྤྱན་རྣམ་པར་དག་པ་ཉིད་དང་། ཆོས་གོ་སླ་བར་སྟོན་པའི་ཕྱིར་སྐུ་ཤིན་ཏུ་གཞོན་
ཤ་ཅན་ཉིད་དང་། ཐུགས་རྟག་ཏུ་མ་ཞུམ་པའི་ཕྱིར་སྐུ་ཞུམ་པ་མེད་པ་ཉིད་དང་། དགེ་བའི་རྩ་
བ་ཡང་དག་པར་འཕགས་པའི་ཕྱིར་སྐུ་རྒྱས་པ་ཉིད་དང་། ཡང་སྲིད་པ་ཟད་པ་ཉིད་ཀྱིས་སྐུ་
ཤིན་ཏུ་གྲིམས་པ་ཉིད་དང་། རྟེན་ཅིང་འབྲེལ་བར་འབྱུང་བ་ཤིན་ཏུ་རྣམ་པར་ཕྱེ་བ་སྟོན་པར་
མཛད་པ་ཉིད་ཀྱིས་ཡན་ལག་དང་ཉིང་ལག་ཤིན་ཏུ་རྣམ་པར་འབྱེས་པ་ཉིད་དང་། ཚིག་གི་དོན་
- 1
5
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤིན་ཏུ་རྣམ་པར་དག་པ་སྟོན་པས་གཟིགས་པ་རབ་རིབ་མེད་ཅིང་རྣམ་པར་དག་པ་ཉིད་དང་།
སློབ་མ་ཚུལ་ཁྲིམས་ཕུན་སུམ་ཚོགས་པར་གྱུར་པ་ཉིད་ཀྱིས་དཀུ་ཟླུམ་པ་ཉིད་དང་། འཁོར་
བའི་སྐྱོན་གྱིས་མ་སྦགས་པ་ཉིད་ཀྱིས་དཀུ་སྐབས་ཕྱིན་པ་ཉིད་དང་། ང་རྒྱལ་གྱི་འགྱིང་བག་
བཅོམ་པ་ཉིད་ཀྱིས་དཀུ་མ་རྙོངས་པ་ཉིད་དང་། ཆོས་ཟད་པ་རྣམ་པར་བཟློག་པ་ཉིད་ཀྱིས་
ཕྱལ་ཕྱང་ངེ་བ་ཉིད་དང་། ཆོས་ཟབ་མོ་རྟོགས་པ་ཉིད་ཀྱིས་ལྟེ་བ་ཟབ་པ་ཉིད་དང་
། སློབ་མ་
མཐུན་པར་འཛིན་པར་འགྱུར་བ་ཉིད་ཀྱིས་ལྟེ་བ་གཡས་ཕྱོགས་སུ་འཁྱིལ་པ་ཉིད་དང་། འཁོར་
ཀུན་ནས་མཛེས་པར་གྱུར་པ་ཉིད་ཀྱིས་ཀུན་ནས་མཛེས་པ་ཉིད་དང་། ཐུགས་གཙང་བ་ཉིད་
ཀྱིས་ཀུན་ཏུ་སྤྱོད་པ་གཙང་བ་ཉིད་དང་། དུས་མ་ཡིན་པའི་ཆོས་ཀྱིས་འདུལ་བ་དང་བྲལ་བ་
ཉིད་ཀྱིས་སྐུ་ལ་སྨེ་བ་དང་གནག་བག་མེད་པ་ཉིད་དང་། ལུས་ལ་སོགས་པ་ཟོ་མདོག་བདེ་བ་
ཐོབ་པའི་ཆོས་སྟོན་པར་མཛད་པ་ཉིད་ཀྱིས་ཕྱག་ཤིང་བལ་ལྟར་ཤིན་ཏུ་འཇམ་པ་ཉིད་དང་།
མདངས་ཡོད་པའི་དགེ་སློང་ཆེན་པོ་བརྙེས་པ་ཉིད་ཀྱིས་ཕྱག་གི་རི་མོ་མདངས་ཡོད་པ་ཉིད་
དང་། ཆོས་ཟབ་མོ་ལ་གནས་པ་ཉིད་ཀྱིས་ཕྱག་གི་རི་མོ་ཟབ་པ་ཉིད་དང་། ཕྱི་རྗེས་སུ་ཡང་དག་
པར་ཡོངས་སུ་དག་པའི་ཆོས་སྟོན་པར་མཛད་པ་ཉིད་ཀྱིས་ཕྱག་གི་རི་མོ་རིང་བ་ཉིད་དང་།
བསླབ་པ་རབ་ཏུ་མང་པོ་ཀུན་སྟོན་པར་མཛད་པ་ཉིད་ཀྱིས་ཞལ་ཧ་ཅང་མི་རིང་བ་ཉིད་དང༌།
འཇིག་རྟེན་ཐམས་ཅད་གཟུགས་བརྙན་དང་འདྲ་བར་རྟོགས་པ་ཉིད་ཀྱིས་མཆུ་བིམ་པ་ལྟར་
དམར་བ་ཉིད་དང་། ཚིག་འཇམ་པོས་འདུལ་བ་ཉིད་ཀྱིས་ལྗགས་མཉེན་པ་ཉིད་དང་། ཡོན་
ཏན་འཐད་པ་མང་བ་ཉིད་ཀྱིས་ལྗགས་སྲབ་པ་ཉིད་དང་། ཆོས་འདུལ་བ་བྱིས་པའི་སྐྱེ་བོ་
ཆགས་པ་ཅན་གྱིས་གཏིང་དཔག་དཀའ་བ་ཉིད་ཀྱིས་ལྗགས་དམར་བ་ཉིད་དང་། བསྙེངས་པ་
ཐམས་ཅད་མི་མངའ་བ་ཉིད་ཀྱིས་འབྲུག་གི་སྒྲ་དང་ལྡན་པ་ཉིད་དང་། སྙན་པ་ལ་སོགས་པར་
གསུང་པ་ཉིད་ཀྱིས་གསུང་སྙན་ཅིང་མཉེན་ལ་འཇམ་པ་ཉིད་དང་། སྲིད་པར་ཀུན་ཏུ་སྦྱོར་བ་
- 1
5
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། (༥
བསྡམས་པ་ཉིད་ཀྱིས་མཆེ་བ་ཟླུམ་པ་ཉིད་དང་། སྐྱེ་བོ་གདུལ་དཀའ་བ་འདུལ་བར་མཛད་པ་
ཉིད་ཀྱིས་མཆེ་བ་རྣོ་བ་ཉིད་དང་། ཆོས་འདུལ་བ་ཤིན་ཏུ་དཀར་བ་ཉིད་ཀྱིས་མཆེ་བ་དཀར་བ་
ཉིད་དང་། མཉམ་ པའི་ས་ལ་གནས་པ་ཉིད་ཀྱིས་མཆེ་བ་མཉམ་པ་ཉིད་དང་། མཐར་གྱིས་
མངོན་པར་རྟོགས་པ་ཡང་དག་པར་རབ་ཏུ་སྟོན་པར་མཛད་པ་ཉིད་ཀྱིས་མཆེ་བ་བྱིན་གྱིས་ཕྲ་
བ་ཉིད་དང་། ཤེས་རབ་མཆོག་ལ་གནས་པ་ཉིད་ཀྱིས་ཤངས་མཐོ་བ་ཉིད་དང་། སྐྱེ་བོ་གཙང་
མ་ཕུན་སུམ་ཚོགས་པ་ཉིད་ཀྱིས་ཤངས་གཙང་བ་ཉིད་དང་། ཆོས་ཤིན་ཏུ་རྒྱ་ཆེ་བའི་ཕྱིར་སྤྱན་
ཡངས་པ་ཉིད་དང་། སེམས་ཅན་གྱི་ཚོགས་དྲངས་པ་ཉིད་ཀྱིས་རྫི་མ་སྟུག་པ་ཉིད་དང་། འགྲོ་
བ་གཞོན་ནུ་མ་ཐམས་ཅད་མངོན་པར་མགུ་བ་ཉིད་ཀྱིས་སྤྱན་དཀར་ནག་འབྱེས་ཤིང་པདྨའི་
འདབ་མ་རངས་པ་ལྟ་བུ་ཉིད་དང་། རྟག་ཏུ་ཕྱི་རྗེས་སུ་གཟིགས་པ་ཉིད་ཀྱིས་སྨིན་ཚུགས་རིང་
བ་ཉིད་དང་། ཆོས་འདུལ་བ་འཇམ་པོ་ལ་མཁས་པ་ཉིད་ཀྱིས་སྨིན་མ་འཇམ་པ་ཉིད་དང་།
ཐུགས་ཀྱི་རྒྱུད་དགེ་བས་བརླན་པ་ཉིད་ཀྱིས་སྨིན་མ་སྣུམ་པ་ཉིད་དང༌། ཀུན་ཏུ་སྐྱོན་གཟིགས་
པ་ཉིད་ཀྱིས་སྨིན་མའི་སྤུ་མཉམ་པ་ཉིད་དང༌། མཆོག་ཏུ་གནོད་པ་བཟློག་པར་མཛད་པ་ཉིད་
ཀྱིས་ཕྱག་རིང་ཞིང་རྒྱས་པ་ཉིད་དང་། འདོད་ཆགས་ལ་སོགས་པའི་གཡུལ་ལས་རྣམ་པར་
རྒྱལ་བ་ཉིད་ཀྱིས་སྙན་མཉམ་པ་ཉིད་དང་། སེམས་ཅན་ཐམས་ཅད་ཀྱི་རྒྱུད་མ་ཉམས་པར་
མཛད་པ་ཉིད་ཀྱིས་སྙན་གྱི་དབང་པོ་མ་ཉམས་པ་ཉིད་དང༌། ལྟ་བས་བྱས་པ་ཐམས་ཅད་ཀྱིས་
གཞན་དུ་མི་འགྱུར་བ་ཉིད་ཀྱིས་དཔྲལ་བ་ལེགས་པར་འབྱེས་པ་ཉིད་དང་། སྨྲ་བ་ཐམས་ཅད་
འཇོམས་པར་མཛད་པ་ཉིད་ཀྱིས་དཔྲལ་བ་དབྱེས་ཆེ་བ་ཉིད་དང་། སྨོན་ལམ་གྱི་མཆོག་ཡོངས་
སུ་རྫོགས་པ་ཉིད་ཀྱིས་དབུ་ཤིན་ཏུ་རྒྱས་པ་ཉིད་དང་། ཡུལ་གྱི་དགའ་བ་བཟློག་པར་མཛད་པ་
ཉིད་ཀྱིས་དབུ་སྐྲ་བུང་བ་ལྟར་གནག་པ་ཉིད་དང་། མཐོང་བ་དང་བསྒོམས་པས་སྤང་བར་བྱ་
བའི་བག་ལ་ཉལ་སྤངས་པའི་ཕྱིར་དབུ་སྐྱ་སྟུག་པ་ཉིད་དང་། བསྟན་པ་བློ་འཇམ་པོས་ཡོངས་
-1
5
J -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུ་ཤེས་པ་ཉིད་ཀྱིས་དབུ་སྐུ་འཇམ་པ་ཉིད་དང་། ཐུགས་འདོད་ཆགས་ལ་སོགས་པས་མ་
འཁྲུགས་པ་ཉིད་ཀྱིས་དབུ་སྐྲ་མ་འཛིངས་པ་ཉིད་དང་། རྟག་ཏུ་ཚིག་མི་རྩུབ་པ་ཉིད་ཀྱིས་དབུ་
སྐྱ་མི་བཤོར་བ་ཉིད་དང་། བྱང་ཆུབ་ཀྱི་ཡན་ལག་གི་མེ་ཏོག་བཀྲམ་པ་ཉིད་ཀྱིས་དབུ་སྐུ་དྲི་ཞིམ་
པ་ཉིད་དང་། རྣམ་པ་ཐམས་ཅད་དུ་མཛེས་པར་གྱུར་པ་ཉིད་ཀྱིས་ཕྱག་དང་ཞབས་དཔལ་གྱི་
བེའུ་དང་བཀྲ་ཤིས་དང་གཡུང་དྲུང་འཁྱིལ་པས་བརྒྱན་པ་ཉིད་ཡིན་ནོ། །
དེ་ལྟར་སྐུ་གསུམ་བསྟན་ནས། བཞི་པ་སྤྲུལ་པའི་སྐུ་བྱིས་པའི་སྐྱེ་བོ་ཐམས་ཅད་དང་
ཐུན་མོང་བ། །
གང་གི་སྲིད་པ་ཇི་སྲིད་པར། །
འགྲོ་ལ་ཕན་པ་སྣ་ཚོགས་དག །
མཉམ་དུ་མཛད་པའི་སྐུ་དེ་ནི། །
ཐུབ་པའི་སྤྲུལ་སྐུ་རྒྱུན་མི་འཆད། །
ཅེས་བྱ་བ་གསུངས་ཏེ། ཤཱཀྱ་ཐུབ་པ་ལ་སོགས་པའི་གཟུགས་གང་གིས་འཁོར་བ་ཇི་
སྲིད་བར་འཇིག་རྟེན་གྱི་ཁམས་ཐམས་ཅད་དུ་སེམས་ཅན་རྣམས་ཀྱི་འདོད་པའི་དོན་མཉམ་པ་
ཉིད་དུ་མཛད་པའི་སྐུ་དེ་ནི་རྒྱུན་ཆགས་པ་ཉིད་ཀྱིས་སངས་རྒྱས་བཅོམ་ལྡན་འདས་ཀྱི་སྤྲུལ་
པའི་སྐུ་རྒྱུན་མི་འཆད་པ་ཡིན་ནོ། །
དེ་ལྟར་ངོ་བོ་ཉིད་ཀྱི་སྐུའི་བདག་ཉིད་བསྒོམས་པའི་སྟོབས་ལས་བྱུང་བ་སངས་རྒྱས་ལ་
སོགས་པའི་ཡུལ་ཉིད་དུ་ཡེ་ཤེས་ལ་སོགས་པ་ལ་ལྟོས་ནས་རབ་ཏུ་བརྟགས་པའི་སྐུ་གསུམ་
བསྟན་ནས། ཀུན་རྫོབ་ཏུ་ཡེ་ཤེས་ཁོ་ན་ལོངས་སྤྱོད་རྫོགས་པའི་སྐུ་ལ་སོགས་པར་སྣང་བ་
བསྐྱེད་པའི་སྒོ་ནས་དོན་བྱ་བ་མཛད་པས་ན། གདུལ་བྱའི་སྐྱེ་བོའི་སྣང་བ་ལ་བརྟེན་པའི་ལས་
དེའི་བདག་པོ་ལ་བརྟེན་ནས་བྱུང་བ་རྣམས་ནི་ཆོས་ཀྱི་སྐུའི་ཡིན་ནོ་ཞེས།
- 1
$ () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༥།
དེ་བཞིན་འཁོར་བ་ཇི་སྲིད་འདིའི། །
ལས་ནི་རྒྱུན་མི་འཆད་པར་འདོད། །
འགྲོ་རྣམས་ཞི་བའི་ལས་དང་ནི། །
བསྡུ་རྣམ་བཞི་ལ་འགོད་པ་དང་། །
ཀུན་ནས་ཉོན་མོངས་བཅས་པ་ཡི། །
རྣམ་པར་བྱང་བ་རྟོགས་པ་དང་། །
སེམས་ཅན་རྣམས་དོན་ཇི་བཞིན་གྱི། །
དོན་དང་ཕ་རོལ་ཕྱིན་དྲུག་དང་། །
སངས་རྒྱས་ལམ་དང་རང་བཞིན་གྱིས། །
སྟོང་པ་ཉིད་དང་གཉིས་ཟད་དང་། །
བརྡ་དང་དམིགས་པ་མེད་པ་དང་། །
ལུས་ཅན་རྣམས་ནི་ལོངས་སྨིན་དང་། །
བྱང་ཆུབ་སེམས་དཔའི་ལམ་དང་ནི། །
མངོན་པར་ཞེན་པ་བཟློག་པ་དང་། །
བྱང་ཆུབ་ཐོབ་དང་སངས་རྒྱས་ཞིང་། །
རྣམ་པར་དག་དང་ངེས་པ་དང་། །
སེམས་ཅན་དོན་ནི་ཚད་མེད་དང་། །
སངས་རྒྱས་བསྟེན་སོགས་ཡོན་ཏན་དང་། །
བྱང་ཆུབ་ཡན་ལག་ལས་རྣམས་ནི། །
ཆུད་མི་ཟ་དང་བདེན་མཐོང་དང་། །
- 1
6 ]



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིན་ཅི་ལོག་ནི་སྤངས་པ་དང་། །
དེ་གཞི་མེད་པའི་ཚུལ་དང་ནི། །
རྣམ་པར་བྱང་དང་ཚོགས་དང་ནི། །
འདུས་བྱས་འདུས་མ་བྱས་པ་ལ། །
ཐ་དད་ཡོངས་སུ་མི་ཤེས་དང་། །
མྱ་ངན་འདས་ལ་དགོད་པ་སྟེ། །
ཆོས་ཀྱི་སྐུ་ཡི་ཕྲིན་ལས་ནི། །
རྣམ་པ་ཉི་ཤུ་བདུན་དུ་བཞེད། །
ཅེས་བྱ་བ་གསུངས་ཏེ། དང་པོར་འགྲོ་བ་བཟང་པོ་དང་བཟང་པོ་མ་ཡིན་པ་ལ་མངོན་
པར་ཞེན་པ་མེད་པར་གནས་པའི་མཚན་ཉིད་འགྲོ་བ་རབ་ཏུ་ཞི་བའི་ཕྲིན་ལས་མཛད་ནས།
སྦྱིན་པ་ལ་སོགས་པ་བསྡུ་བའི་དངོས་པོ་བཞི་ལ་བཀོད་དེ། ཐོས་པ་ལས་བྱུང་བ་ལ་སོགས་པའི་
ཤེས་པས་མི་མཐུན་པའི་ཕྱོགས་དང་གཉེན་པོ་དོར་བ་དང་བླང་བར་བྱ་བའི་སྒོ་ནས་རྟོགས་པར་
མཛད་ནས། སྒྱུ་མ་མཁན་བཞིན་དུ་རྗེས་སུ་ཆགས་པ་ལ་སོགས་པས་རྣམ་པར་དབེན་པ་ཉིད་
ཀྱིས་སེམས་ཅན་གྱི་དོན་ཏེ་གཞན་གྱི་དོན་བྱམས་པ་ལ་སོགས་པའི་མཚན་ཉིད་ཇི་ལྟ་བའི་
བདག་ཉིད་ལ་བཀོད་དེ། དེའི་རྗེས་ལ་རང་གི་དོན་འཁོར་གསུམ་རྣམ་པར་དག་པས་རབ་ཏུ་ཕྱེ་
བའི་ཕ་རོལ་ཏུ་ཕྱིན་པ་དྲུག་ལ་གོམས་པ་ལའོ། །དེའི་འོག་ཏུ་རང་དང་གཞན་གྱི་དོན་གྱི་མཚན་
ཉིད་སངས་རྒྱས་ཀྱི་ལམ་སྟེ་དགེ་བ་བཅུའི་ལས་ཀྱི་ལམ་ལའོ། །དེ་ནས་ཆོས་ཐམས་ཅད་རང་
བཞིན་གྱིས་སྟོང་པ་ཉིད་གོམས་པ་ལའོ། །དེའི་རྗེས་ལ་སྦྱིན་པའི་ཕ་རོལ་ཏུ་ཕྱིན་པ་ལ་བརྟེན་
ནས། ས་དང་པོ་ཆོས་ཀྱི་དབྱིངས་ཀུན་ཏུ་འགྲོ་བ་རྟོགས་པའི་མཚན་ཉིད་གཉིས་སུ་མེད་པའི་
ཆོས་ལའོ། །དེ་ནས་ཚོགས་ཡོངས་སུ་རྫོགས་པའི་རྒྱུར་གྱུར་པས་ས་གཉིས་པ་ལ་སོགས་པར་
-1
༡ .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། ༼༥
ཚུལ་ཁྲིམས་ལ་སོགས་པའི་ཕ་རོལ་ཏུ་ཕྱིན་པའི་ཆོས་ཐམས་ཅད་བརྡར་བཏགས་པའི་ཤེས་པ་
ལ་འགོད་དོ། །དེ་བཞིན་དུ་རིམ་གྱིས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ནས། ས་དྲུག་
པ་ལ་ཤེས་པ་དང་ཤེས་བྱའི་དངོས་པོར་མངོན་པར་མ་ཞེན་པའི་མཚན་ཉིད་ཆོས་ཐམས་ཅད་
དམིགས་སུ་མེད་པ་ལའོ། །དེའི་འོག་ཏུ་ས་བདུན་པ་ལ་ཐབས་ཀྱི་ཕ་རོལ་ཏུ་ཕྱིན་པའི་སྟོབས་
ཀྱིས་སེམས་ཅན་ཡོངས་སུ་སྨིན་པར་བྱེད་པ་ལའོ། །དེ་ནས་སྟོབས་ཀྱི་ཕ་རོལ་ཏུ་ཕྱིན་པའི་
སྟོབས་ཀྱིས་ས་བརྒྱད་པ་ལ་ཉན་ཐོས་ལ་སོགས་པ་དང་ཐུན་མོང་མ་ཡིན་པའི་བྱང་ཆུབ་སེམས་
དཔའི་ལམ་ལའོ། །དེ་ནས་དེ་ཉིད་ལ་ཆོས་ཐམས་ཅད་ལ་མངོན་པར་ཞེན་པ་སྤངས་པ་ལའོ།།
དེའི་རྗེས་ལ་ས་དགུ་པ་ལ་སྨོན་ལམ་གྱི་ཕ་རོལ་ཏུ་ཕྱིན་པའི་མཐུས་བྱང་ཆུབ་ཐོབ་པ་ལའོ།།
དེའི་འོག་ཏུ་ཡེ་ཤེས་ཀྱི་ཕ་རོལ་ཏུ་ཕྱིན་པའི་སྟོབས་ཀྱིས་ས་བཅུ་པ་ལ་སངས་རྒྱས་ཀྱི་ཞིང་སྣ་
ཚོགས་རྣམ་པར་དག་པ་ལ་བཀོད་ནས། ཡང་དེ་ཉིད་ལ་སྐྱེ་བ་གཅིག་གིས་ཐོགས་པའི་རང་གི་
ངོ་བོ་ཡང་དག་པར་རྫོགས་པའི་བྱང་ཆུབ་ཏུ་སོ་སོར་ངེས་པ་དང་། ཕྱོགས་བཅུའི་འཇིག་རྟེན་གྱི་
ཁམས་ཀྱི་སེམས་ཅན་གྱི་དོན་དང་
། འཇིག་རྟེན་གྱི་ཁམས་ཐམས་ཅད་དུ་སངས་རྒྱས་ཀྱི་དྲུང་དུ་
ཉེ་བར་འགྲོ་བ་ལ་སོགས་པའི་ཡོན་ཏན་ལ་བཀོད་དེ། དེ་ལྟ་བུའི་རིམ་པས་ཡང་དེ་ཉིད་ལ་ཁྱད་
པར་གྱི་ལམ་གྱི་རང་གི་ངོ་བོ་བྱང་ཆུབ་མཐའ་དག་འདྲེན་པར་བྱེད་པའི་ཆོས་ཀྱི་མཚན་ཉིད་བྱང་
ཆུབ་ཀྱི་ཡན་ལག་དང་། ལས་དང་འབྲས་བུར་འབྲེལ་བ་ཆུད་མི་ཟ་བ་དང་། དངོས་པོ་ཐམས་
ཅད་ཡང་དག་པར་ཇི་ལྟ་བ་བཞིན་རྟོགས་པ་དང་། ཕྱིན་ཅི་ལོག་ཐམས་ཅད་སྤངས་པ་དང་།
ཕྱིན་ཅི་ལོག་གཞི་མེད་པ་སྤངས་པའི་ཡེ་ཤེས་དང་། རང་བཞིན་གྱིས་ཡོངས་སུ་དག་པའི་
མཚན་ཉིད་ཀྱི་བྱང་ཆུབ་སེམས་དཔའི་རྣམ་པར་བྱང་བ་དང་
། དྲི་མ་ཐམས་ཅད་དང་བྲལ་བའི་
རྣམ་པར་བྱང་བའི་རྒྱུའི་ཚོགས་དང་། སྟོང་པ་ཉིད་ཀྱི་ངོ་བོ་ཉིད་ཀྱིས་འདུས་བྱས་དང་འདུས་མ་
བྱས་ཐ་མི་དད་པར་ཡོངས་སུ་ཤེས་པ་ལ་བཀོད་ནས། དེ་བཞིན་གཤེགས་པའི་ས་ལ་མྱ་ངན་
- I $ 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་འདའ་བ་ལ་འགོད་པར་མཛད་དེ། དེ་ལྟར་ན་ཆོས་ཀྱི་སྐུ་བཞིན་དུ་འདིའི་ཕྲིན་ལས་རྣམ་
པ་ཉི་ཤུ་རྩ་བདུན་ཡང་འཁོར་བ་ཇི་སྲིད་པར་བཞེད་པས་མཛད་པ་ཡིན་ནོ། །སེམས་བསྐྱེད་པ་
དང་པོ་དང་། ཐ་མའི་ལས་བསྟན་པའི་གོ་རིམ་བསྟན་པའི་རིམ་པས་ལྷག་མ་བར་གྱི་ཚིག་གི་
དོན་རྣམས་ཀྱི་གོ་རིམ་ཡང་ཁོང་དུ་ཆུད་པར་བྱ་སྟེ། ཚིག་མང་དུ་དོགས་པས་བདག་གིས་ནི་མ་
བྲིས་སོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་
རྒྱན་ཞེས་བྱ་བ་ལས་སྐབས་བརྒྱད་པའི་འགྲེལ་པའོ།། །།
༈ རྒྱས་པ་ལ་དགའ་བའི་སེམས་ཅན་ལ་ཕན་གདགས་པར་དེ་ལྟར་དོན་བརྒྱད་ཀྱི་
སྒོ་ནས་རྣམ་པར་བཤད་ནས། ཡང་གཞན་དུ་རྣམ་པར་བཤད་པ།
མཚན་ཉིད་དེ་ཡི་སྦྱོར་བ་དང་། །
དེ་རབ་དེ་ཡི་གོ་རིམ་དང་། །
དེ་མཐའ་དེ་ཡི་རྣམ་སྨིན་ནི། །
དོན་བསྡུས་གཞན་ཏེ་རྣམ་པ་དྲུག །
ཅེས་བྱ་བ་ གསུངས་ཏེ། དང་པོར་རྣམ་པ་ཐམས་ཅད་མཁྱེན་པ་ཉིད་ལ་སོགས་པ་
ཐམས་ཅད་མཁྱེན་པ་ཉིད་གསུམ་ནི་མངོན་པར་མཚོན་པའི་གནས་ཉིད་ཡིན་པས་མཚན་ཉིད་
དོ༑ ༑དེ་ནས་དབང་དུ་བྱ་བའི་ཕྱིར་འདིས་ཐམས་ཅད་མཁྱེན་པ་ཉིད་གསུམ་བསྒོམ་པ་ལ་སྦྱོར་
བས་ན་རྣམ་པ་ཐམས་ཅད་མངོན་པར་རྫོགས་པར་རྟོགས་པ་ནི་ཐམས་ཅད་མཁྱེན་པ་ཉིད་
གསུམ་གྱི་སྦྱོར་བའོ། །དེ་ནས་ཤིན་ཏུ་གོམས་པས་ཕུལ་དུ་བྱུང་བར་འགྲོ་བའི་ཕྱིར་རྩེ་མོའི་
མངོན་པར་རྟོགས་པ་ནི་ཐམས་ཅད་མཁྱེན་པ་ཉིད་གསུམ་གྱི་རབ་ཀྱི་གནས་སྐབས་ཡིན་ནོ།།
དེ་ནས་རྟོགས་པའི་དངོས་པོ་ངེས་པར་བྱ་བའི་ཕྱིར་སོ་སོ་བ་དང་མཐའ་དག་ཏུ་རྣམ་པར་
བསྒོམས་པའི་དོན་གཞུང་སྲོང་བར་བྱེད་པས་མཐར་གྱིས་པའི་མངོན་པར་རྟོགས་པ་ནི་ཐམས་
- 1 (
༔ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འགྲེལ་ཆུང་དོན་གསལ་བཞུགས། (༥
ཅད་མཁྱེན་པ་ཉིད་གསུམ་གྱི་གོ་རིམ་གྱི་གནས་སྐབས་ཡིན་ནོ། །དེ་ནས་ཁྱད་པར་དུ་འགྲོར་
མེད་པས་ཡང་དག་པར་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་ནི།
ཐམས་ཅད་མཁྱེན་པ་ཉིད་གསུམ་གྱི་མཐར་ཐུག་པའི་གནས་སྐབས་ཡིན་ནོ། །དེ་ནས་དེའི་
འབྲས་བུ་ཡིན་པས་ཆོས་ཀྱི་སྐུ་མཛད་པ་དང་བཅས་པ་ནི་ཐམས་ཅད་མཁྱེན་པ་ཉིད་གསུམ་གྱི་
རྣམ་པར་སྨིན་པ་ཡིན་ནོ། །དེ་ལྟར་ན་ཡུམ་ཐམས་ཅད་ཀྱི་དོན་བསྡུས་པ་གཞན་རྣམ་པ་དྲུག་སྟེ།
སྔ་མ་ཁོ་ན་བཞིན་དུ་བཤད་པར་བྱ་བ་ཡིན་ནོ། །
༈ བར་མ་ལ་དགའ་བའི་སེམས་ཅན་ལ་ཕན་གདགས་པར་དེ་ལྟར་དོན་བསྡུས་པ་
དྲུག་གི་སྒོ་ནས་རྣམ་པར་བཤད་ནས། ཡང་མདོར་བསྡུས་པ་ལ་དགའ་བའི་སེམས་ཅན་ལ་
ཕན་གདགས་པར་གཞན་དུ་རྣམ་པར་བཤད་པ། །
ཡུལ་ནི་རྣམ་པ་གསུམ་པོ་རྒྱུ། །
སྦྱོར་བ་བཞི་ཡི་བདག་ཉིད་དང་། །
ཆོས་སྐུ་ཕྲིན་ལས་འབྲས་བུ་ནི། །
དོན་བསྡུས་གཞན་ཏེ་རྣམ་པ་གསུམ། །
ཞེས་བྱ་བ་གསུངས་ཏེ། དང་པོ་རྣམ་པ་ཐམས་ཅད་མཁྱེན་པ་ཉིད་ལ་སོགས་པ་ཐམས་
ཅད་མཁྱེན་པ་ཉིད་གསུམ་གྱི་ངོ་བོ་ཉིད་ནི་འཇུག་པའི་ཡུལ་གྱི་རྒྱུ་ཡིན་ནོ། །དེ་ཇི་ལྟར་རབ་ཏུ་
སྦྱོར་ཞེ་ན། དེའི་འོག་ཏུ་རྣམ་པ་ཐམས་ཅད་མངོན་པར་རྫོགས་པར་རྟོགས་པ་ལ་སོགས་པ་
མངོན་པར་རྟོགས་པ་རྣམ་པ་བཞི་ནི་སྦྱོར་བ་ཡིན་ནོ། །སྦྱོར་བ་དེ་ལྟ་བུ་དང་ལྡན་པའི་རྒྱུ་དེའི་
འབྲས་བུ་ཅི་ཞིག་ཡིན་ཞེ་ན། དེའི་འོག་ཏུ་ཆོས་ཀྱི་སྐུ་ཕྲིན་ལས་དང་བཅས་པ་ནི་འབྲས་བུ་ཡིན་
པས། རྒྱལ་བའི་ཡུམ་རྣམ་པ་གསུམ་གྱི་དོན་བསྡུས་པ་གཞན་རྣམ་པ་གསུམ་སྟེ། དེ་ཁོ་ན་
བཞིན་དུ་བཤད་པར་བྱ་བ་ཡིན་ནོ། །ལ་ལ་ལས་དོན་གཞན་ལས་ཚིག །གཞན་ལས་རྣམ་
-T }， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
གྲངས་མིང་གིས་ཏེ། །མཁས་པ་རྣམས་ཀྱིས་ཡུམ་ཀུན་ལའང་། །དོན་བསྡུས་དེ་ཙམ་ཤེས་པར་
བྱ༑ ༑དེ་ལྟར་མིན་ན་ཐམས་ཅད་ཀྱི། །རིམ་པ་ལེགས་པར་བསྡུས་མ་ཡིན། །དེ་ལ་ བསྡུས་
སོགས་རབ་དབྱེ་བས། ཁྱད་པར་ཡོད་པར་ཁོ་ནར་ཟད། །འཕགས་པ་རྣམ་པར་གྲོལ་སྡེ་ཡི།།
མཐུ་ཡིས་དོན་མཐོང་སྒོ་ནས་ནི། །གོ་བར་སླ་ཕྱིར་ཚིག་དང་ནི། །ངག་སོགས་སྦྱོར་བ་མ་བྱས་
པར། །མཁན་པོ་ཡང་དག་རྣམ་སྣང་མཛད། །བླ་མ་བཟང་ལ་ཕྱག་འཚལ་ནས། །ཚིག་ལེའུར་
བྱས་པའི་འགྲེལ་གསལ་བ། །འདི་ནི་སེང་གེ་བཟང་པོས་བྱས། །དེ་བསྡེབས་པ་ལས་བྱུང་བ་
ཡི༑ ༑དགེ་བ་བདག་གིས་གང་ཐོབ་པ། །དེ་ཡིས་སྐྱེ་བོ་ཐམས་ཅད་ནི། །བདེ་གཤེགས་ཤེས་
རབ་ཐོབ་པར་ཤོག །ཤེས་རབ་མི་གསལ་བསྟན་བཅོས་ཀུན། །ཕྱི་རོལ་གྱུར་བདག་གང་ན་
ཞིག །འཕགས་བློའི་སྤྱོད་ཡུལ་བདག་ཉིད་ཆེ། །བསྟན་བཅོས་དོན་ནི་གང་ན་ཡིན། །འོན་ཀྱང་
སྤྱོད་ཡུལ་མ་ཡིན་ལ། །རང་དང་གཞན་གྱི་དོན་གྱི་ངོར། །བདག་གིས་འབད་བགྱིས་ནོངས་པ་
ལ༑ ༑སྐྱེ་བོ་མཁས་རྣམས་བཟོདཔར་མཛོད། །ཀྱེ་མ་གཞུང་ལུགས་སྣ་ཚོགས་ཀྱིས། །དུབ་པ་
བདག་གིས་ངལ་གསོའི་གནས། །ཤེས་རབ་ཕ་རོལ་ཕྱིན་པའི་ལུགས། །རིང་མོ་ཞིག་ནས་
མཐོང་བ་ཡིན། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་
རྟོགས་པའི་རྒྱན་ཞེས་བྱ་བའི་འགྲེལ་པ་སློབ་དཔོན་སེང་གེ་བཟང་པོས་མཛད་པ་རྫོགས་སོ།།
རྒྱ་གར་གྱི་མཁན་པོ་བིད་ཀ་ར་པྲ་བྷ་དང་། ཞུ་ཆེན་གྱི་ལོ་ཙཱ་བ་བནྡེ་དཔལ་བརྩེགས་
ཀྱིས་བསྒྱུར་ཞིང་ཞུས་ཏེ་གཏན་ལ་ཕབ་པའོ། །སླད་ཀྱིས་པཎྜིཏ་དཔལ་གོ་མི་འཆི་མེད་ལ་
སོགས་པ་དང་། ལོ་ཙཱ་བ་དགེ་སློང་བློ་ལྡན་ཤེས་རབ་ཀྱིས་ལེགས་པར་གཏན་ལ་ཕབ་པའོ།། །།
- 16 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥
༄༅། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོགས་པའི་རྒྱན་འགྲེལ་པ་དང་བཅས་པའི་དཀའ་
འགྲེལ་རིན་པོ་ཆེའི་སྒྲོན་མེ་ཞེས་
བྱ་བ་ཞུགས་
ལོ་ཙཱ་བ་བློ་ལྡན་ཤེས་རབ་ཀྱིས་མཛད།
༄༅། །བསམ་དང་སྦྱོར་བ་ལས་འཁྲུངས་པའི། །དཔའ་བོ་དེ་དང་དེ་ཡི་བཀའ།།
ཉེས་འཇོམས་དེ་སྒྲུབ་ཚོགས་བཅས་ལ། །སྒོ་གསུམ་དང་བས་བདག་ཉིད་འདུད། །འཕགས་
པ་བྱམས་པ་ལ་ཕྱག་འཚལ་ལོ། །གང་གི་སྒྲིབ་ཚོགས་མ་ལུས་གཏན་བཅོམ་ཞིང་། །ཤེས་བྱའི་
དོན་ཀུན་ཡང་དག་མཐའ་ གཟིགས་ཏེ། །ཐུགས་ རྗེ་ ཆེན་པོས་ཡང་དག་ལམ་སྟོན་ པ། །ཇི་
བཞིན་དོན་ལྡན་སྟོན་པ་དེ་ལ་འདུད། །བདག་གིས་འབད་པས་དཀའ་བ་ཉམས་བླངས་ནས།།
ཆོས་སྨྲ་བསྟེན་དང་རིགས་པའི་རྗེས་འབྲངས་པས། །ཅུང་ཟད་རྟོགས་ལས་རང་ཉིད་དྲང་ཕྱིར་
དང༌། །གཞན་རྟོགས་དོན་དུ་འགྲེལ་འདིའི་དོན་དབྱེ་བྱ། །
མན་ངག་གི་བསྟན་བཅོས་ཀྱི་བཤད་པ་འདིར་བཤད་པ་ལ་འཇུག་པ་དང༌།
བཤད་པ་ཉེ་བར་དགོད་པ་དང༌། བཤད་པ་མཐར་ཕྱིན་པའི་བྱ་བ་གསུམ་མོ། །དང་པོ་ལ་
གསུམ་ལས། ཐོག་མ་ནི་བསྟན་བཅོས་ཀྱི་བཤད་པའི་དགོས་འབྲེལ་ལོ། །དེ་ཡང་དགོས་པའི་
དོན་དང༌། བསྡུས་པའི་དོན་དང༌། ཚིག་གི་དོན་གསུམ་གྱིས་བཤད་པར་བྱའོ། །དགོས་པའི་
]
$ ？ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་ལ་གཉིས་ཏེ། མཆོད་བརྗོད་ཀྱི་དགོས་པ་དང་། དགོས་འབྲེལ་ཉེ་བར་བཀོད་པའི་དགོས་
པའོ། །མཆོད་བརྗོད་ཀྱི་དགོས་པ་ནི་གཉིས་ཏེ། རང་གི་དོན་དང་གཞན་གྱི་དོན་ནོ། །དང་པོ་
ལ་གསུམ་སྟེ། འཇིག་རྟེན་དུ་རྟོག་པའི་དོན་ནི་རང་ཉིད་དམ་པའི་སྤྱོད་པ་ཅན་དུ་བསྟན་པའོ།།
ཕན་བདེའི་དོན་ནི་བསོད་ནམས་འཕེལ་བས་འདོད་པའི་འབྲས་བུ་ཐོབ་པ་དང་མི་འདོད་པའི་
འབྲས་བུ་དོར་བའོ། །འདོད་པས་དམིགས་པའི་དོན་ནི་བསྟ་བཅོས་རྩོམ་པ་མཐར་ཕྱིན་པའོ།།
གཞན་དོན་ཡང་གསུམ་སྟེ། འདོད་པའི་འབྲས་བུ་འགྲུབ་པའི་རྒྱུ་ཡོངས་སུ་འཛིན་པ་ནི་གཞན་
བསོད་ནམས་གསོག་པར་བྱེད་པའོ། །ངེས་པའི་རྐྱེན་ལ་འཇུག་པ་ནི་རྣམ་པ་གསུམ་གྱིས་ཏེ།
སྟོན་པའི་ཆེ་བ་བསྟན་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་བདག་ཉིད་སྟོན་པའི་རང་བཞིན་
གྱི་ཕྱིན་ཅི་མ་ལོག་པའི་ཡོན་ཏན་ཤེས་པས་དེའི་བཀའམ་དེ་ལ་བརྟེན་པའི་བསྟན་བཅོས་ལ་
ཁྱད་པར་མེད་པར་འཇུག་པའོ། །བསྟན་བཅོས་དོན་དམ་ཆེན་པོ་དང་ལྡན་པར་བསྟན་པས་ནི་
མན་ངག་གི་བསྟན་བཅོས་ཀྱི་བཤད་པ་འདི་ཉིད་ལ་ངེས་པར་ལེགས་པའི་མཚན་ཉིད་ཀྱི་
དགོས་པ་ཆེན་པོ་ཡོད་པར་རྟོག་པས་འདི་ལ་འཇུག་པའོ། །སྟོན་པ་འགྲུབ་པས་ནི་བསྟ་བཅོས་
འདི་སྐྱེས་བུས་མ་བྱས་པའམ། འཇིག་རྟེན་ཐ་མལ་པའི་སྤྱོད་ཡུལ་གྱི་དོན་ཙམ་བརྗོད་པ་ནི་མ་
ཡིན་གྱི་འཇིག་རྟེན་ཐམས་ཅད་དང་མི་མཐུན་པའི་དོན་རང་གིས་མངོན་པར་རྟོགས་ནས་འཆད་
པའི་སྟོན་པ་དང་ལྡན་པར་ཤེས་ནས་བསྟན་བཅོས་འདི་ལ་འཇུག་པ་སྟེ། དེ་ལྟར་རྣམ་པ་གསུམ་
གྱིས་ངེས་པའི་རྐྱེན་ཡང་དག་པའི་བསྟན་བཅོས་ཉན་པ་ལ་སོགས་པ་ལ་འཇུག་པའོ། །ཞུགས་
པའི་རྐྱེན་དང་མི་འབྲལ་བ་ནི་དེ་ལྟར་མཆོད་ནས་ཞུགས་ན་བསྟན་བཅོས་ཀྱི་བྱ་བ་མཐར་ཕྱིན་
པ་དང་ཉན་པ་མཐར་ཕྱིན་པའོ། །དགོས་འབྲེལ་ཉེ་བར་བཀོད་པའི་དགོས་པ་ལ། ཁ་ཅིག་ངེས་
པའི་སྒོ་ནས་འཇུག་པར་སྨྲ་བ་དང་། གཞན་དག་ཐེ་ཚོམ་གྱིས་འཇུག་པར་ཁས་ལེན་པ་དང་།
ཁ་ཅིག་བསྟན་བཅོས་རྩོམ་པའི་སྐབས་འགོག་པའི་ལོག་རྟོག་སྤོང་བ་ཡིན་པར་སྨྲ་བ་གསུམ་པོ་
- ] }}
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། (༥
སྤངས་ནས། སྐལ་འབྲེལ་བས་ཚིག་དང་ཡི་གེ་མཛེས་པ་བསྐྱེད་པ་ཡིན་གྱི་འབྲས་བུ་གཞན་ནི་
མེད་དོ་ཞེས་བརྗོད་དོ། །
བསྡུས་པའི་དོན་ནི་ཕྱག་བྱ་བ་དང་བཤད་པར་དམ་བཅའ་བའོ། །དང་པོ་ཡང་
ཕྱག་གི་ཡུལ་དགོད་པ་དང༌། དེ་ལ་ཕྱག་འཚལ་བའོ། །བཤད་པར་དམ་བཅའ་བ་ལ་ཡང་
བཤད་པར་བྱ་བའི་དོན་དང་། དེ་བཤད་པར་ཁས་བླངས་པའོ། །ཤེས་རབ་ཀྱི་ཕ་རོལ་ཏུ་ཕྱིན་
པ་ལ་ཞེས་བྱ་བ་ནི་ཕྱག་གི་ཡུལ་དགོད་པའོ། །གུས་ཕྱག་འཚལ་ཞེས་བྱ་བས་དེ་ལ་ཕྱག་འཚལ་
བའོ། །དེ་རྒྱན་ཚིག་ལེའུར་བྱས་པ་དག་ཅེས་བྱ་བས་བཤད་པར་བྱ་བའི་དོན་བརྗོད་པའོ།།
ཀུན་གྱི་རྒྱན་དུ་འགྱུར་བར་ནི། །རྣམ་པར་དབྱེ་ཞེས་བྱ་བ་ནི་བཤད་པར་ཁས་བླངས་པའོ།།
དེས་ཀྱང་བརྗོད་པར་བྱ་བ་དང་། དགོས་པ་དང་། དགོས་པའི་དགོས་པ་དང༌། འབྲེལ་བ་ཁོ་ན་
ཡོད་པ་བཞི་བསྟན་ཏེ། དེ་ལ་བཤད་བྱའི་དོན་བརྗོད་པས་ནི་བརྗོད་བྱ་བསྟན་པའོ། །བཤད་
པར་ཁས་ལེན་པས་ནི་དེ་བཤད་པའི་དགོས་པའོ། །ཕྱག་གི་ཡུལ་དང་དེ་ལ་ཕྱག་བྱེད་པ་ནི་
དགོས་པའི་དགོས་པ་བསྟན་ཏོ། །བསྟན་བཅོས་དང་དགོས་པ་དག་གི་འབྲེལ་བའམ། དགོས་
པ་དང་དགོས་པའི་དགོས་པ་དག་གི་འབྲེལ་བ་ནི་དོན་གྱིས་གོ་བར་བྱའོ། །ཚིག་གི་དོན་ལ་
ཤེས་རབ་ཕ་རོལ་ཕྱིན་པ་ལ་ཞེས་བྱ་བ་ལ་ནི་འདིར་བཏགས་པ་དང་ནི་དངོས་ཀྱི་ཤེས་རབ་ཀྱི་
ཕ་རོལ་ཏུ་ཕྱིན་པ་མཐའ་དག་བཟུང་ངོ༌། །དངོས་ཀྱི་དོན་ནི་སངས་རྒྱས་ཀྱི་ཡེ་ཤེས་རྣམ་པར་མི་
རྟོག་པའོ། །རྒྱས་པ་ནི་དེའི་ལམ་མཐའ་དག་དང་འབྲས་བུ་དང་ལམ་དེ་གཉིས་བརྗོད་པར་བྱེད་
པའི་གཞུང་རྒྱལ་བའི་བཀའ་རྣམ་པ་གསུམ་པོའོ། །དེ་སྐད་དུ་ཡང་སློབ་དཔོན་ཕྱོགས་ཀྱི་གླང་
པོས། ཤེས་རབ་ཕ་རོལ་ཕྱིན་གཉིས་མེད། །ཡེ་ཤེས་དེ་ནི་དེ་བཞིན་གཤེགས། །བསྒྲུབ་བྱའི་
དོན་དེ་དང་ལྡན་པས། །གཞུང་ལམ་དག་ལ་དེ་སྒྲ་ཡིན། །ཞེས་སོ། །ཤེས་རབ་ཕ་རོལ་ཕྱིན་
པའི་ཚིག་གི་དོན་ཏོ། །ཚིག་གི་དོན་ལྷག་མ་ནི་སླ་བས་མ་བཤད་དོ། །
- ]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤད་པའི་དགོས་འབྲེལ་བརྗོད་ནས་བཤད་པའི་བླ་མ་བརྒྱུད་པའི་འབྲེལ་བ་
སྟོན་པ་ནི། འགྲོ་ལ་ཆགས་པས་ཞེས་བྱ་བ་ལ་སོགས་པའི་ཚིགས་སུ་བཅད་པ་དྲུག་གོ །འདིས་
ནི་ཁོ་བོའི་བཤད་པ་འདི་ནི་འཕགས་པ་བྱམས་པས་སློབ་དཔོན་ཐོགས་མེད་ལ་བཤད་པ་དང་།
དེས་མཛད་པའི་བཤད་པ་ཡང་བདག་གིས་མཐོང་ནས་བཤད་པའི་ཕྱིར་དང་། གཞན་ཡང་དེ་
ལས་མི་གསལ་བ་ཡང་སློབ་དཔོན་དབྱིག་གཉེན་དང་འཕགས་པ་རྣམ་གྲོལ་སྡེ་དང་། བཙུན་པ་
རྣམ་གྲོལ་སྡེས་བཤད་པའི་རྗེས་སུ་ཡང་འབྲངས་པའི་ཕྱིར་ན་བླ་མ་བརྒྱུད་པའི་འབྲེལ་བ་ལ་
བརྟེན་ནས་བརྙེས་པའི་དོན་བརྗོད་པའི་ཕྱིར་ཡིད་མི་ཆེས་པར་མི་བྱའོ། །ཞེས་བྱ་བའི་དོན་ཏོ།
ཁེངས་སྐྱུང་བ་ནི་རྣམ་པ་ཀུན་ཏུ་བདག་གི །ཞེས་བྱ་བའི་ཚིགས་སུ་བཅད་པ་གཅིག་གོ །
བཤད་པ་ལ་འཇུག་པ་བྱས་ནས་བཤད་པ་ཉིད་ཉེ་བར་དགོད་པ་ནི་རྣམ་པ་ལྔའོ།།
དེ་ལས་དང་པོ་མཆོད་བརྗོད་བཤད་པ་ལ་རྣམ་པ་བཞི་སྟེ། སྤྱིར་བསྟན་པ་དང་། ཁྱད་པར་
བཤད་པ་གཉིས་ཀྱིས་དགོས་པའི་དོན་སྟོན་ཏོ། །སྤྱིར་བསྟན་པ་ནི་རང་ཉིད་དམ་པའི་སྤྱོད་པ་
དང་མཐུན་པར་བསྟན་པ་དང༌། གཞན་གྱི་དོན་འཇུག་པའི་རྒྱུའི་དང་བ་སྐྱེད་པས་བསྟན་ཏེ།
འཕགས་པ་བྱམས་པ་རང་ཉིད་ཅེས་བྱ་བ་ནས་ཞེས་བྱ་བ་གསུངས་པའི་བར་རོ། །དེ་ལ་ཚིགས་
སུ་བཅད་པ་འདིས་ནི་བསྟོད་པ་དང་ཕྱག་འཚལ་བ་བསྟན་ཏོ། །ཕྱག་འཚལ་ཞེས་བྱ་བས་ནི་
ཕྱག་འཚལ་བ་ཡིན་ལ། ལྷག་མས་ནི་བསྟོད་པའོ། །དེ་ཡང་རྣམ་པ་གཉིས་ཏེ། གང་ཟག་རྣམ་
པ་གསུམ་གྱི་དོན་སྒྲུབ་པར་མཛད་པ་དང༌། འཁོར་དང་བཅས་པའི་སངས་རྒྱས་ཀྱི་བདག་གི་
དངོས་པོ་བསྐྱེད་པར་མཛད་པའོ། །དོན་སྒྲུབ་པར་མཛད་པ་ཡང་གང་ཟག་དང་ཡེ་ཤེས་དང་
འབྲས་བུ་དང་གསུམ་གྱི་སྒོ་ནས་སྟོན་ཏོ། །གཉིས་པ་ནི་ཉན་ཐོས་བྱང་ཆུབ་སེམས་དཔའི་
ཚོགས་བཅས་སངས་རྒྱས་ཀྱི་ནི་ཡུམ་ཞེས་བྱ་བས་སྟོན་ཏོ། །ཇི་ལྟར་ན་ཀུན་མཁྱེན་གསུམ་གྱི་
བདག་ཉིད་ཤེས་རབ་ཀྱི་ཕ་རོལ་ཏུ་ཕྱིན་པ་སངས་རྒྱས་སྐྱེད་པར་བྱེད་པ་ཡིན་ཞེ་ན། ཀུན་
| 7 །] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
མཁྱེན་གསུམ་གྱི་ཁོངས་སུ་འདུ་བ་སྐབས་བརྒྱད་ལ་བསླབས་པས་སངས་རྒྱས་ཀྱི་བདག་ཉིད་
ཐོབ་པའི་ཕྱིར་ཏེ། ཤེས་བྱ་དང་སྦྱོར་བ་དང་འབྲས་བུའི་རང་བཞིན་འདི་རྣམས་མ་ཚང་བ་མེད་
པ་ལ་དེའི་རང་བཞིན་དུ་རྣམ་པར་བཞག་ནས་སྦྱོར་བ་ཉམས་སུ་བླངས་པ་ལས་སངས་རྒྱས་
ཐོབ་པའི་ཕྱིར་ན་སྐབས་བརྒྱད་ལས་སྐྱེས་པ་ཡིན་ལ། དེ་ཡང་ཀུན་མཁྱེན་གསུམ་གྱི་རང་
བཞིན་ཡིན་པའི་ཕྱིར། དེ་ལ་སྐྱེས་པ་ཞེས་བྱའོ། །ཡང་ན་ཡེ་ཤེས་ཀྱི་བདག་ཉིད་ཀུན་མཁྱེན་
གསུམ་ལས་གཟུགས་སྐུའི་སངས་རྒྱས་སྐྱེས་པས་དེ་དེའི་ཡུམ་ཡིན་ནོ། །སངས་རྒྱས་དེ་ལས་
སྐྱེས་པས་ན་ཉན་ཐོས་དང་བྱང་ཆུབ་སེམས་དཔའ་ཡང་དེ་ལས་སྐྱེས་པར་འགྲུབ་སྟེ། དེ་གཉིས་
ནི་སངས་རྒྱས་ལས་སྐྱེ་བས་བརྒྱུད་ནས་ཤེས་རབ་ཀྱི་ཕ་རོལ་ཏུ་ཕྱིན་པ་སྐབས་བརྒྱད་ཀྱི་
བདག་ཉིད་ཀུན་ཏུ་མཁྱེན་གསུམ་ལས་སྐྱེས་པར་གྲུབ་པའི་ཕྱིར་རོ། །དགོས་པའི་ཁྱད་པར་
འཇུག་པའི་རྒྱུའི་དང་བ་བསྐྱེད་པ་ཉིད་བསྒྲུབས་པས་དེ་བཤད་པ་ནི་ཚིགས་སུ་བཅད་པ་འདིས་
ནི་ཞེས་བྱ་བ་ནས་རྒྱུའི་གཙོ་བོའི་ཡིན་ནོའི་བར་རོ། །ཅི་ཤེས་རབ་ཀྱི་ཕ་རོལ་ཏུ་ཕྱིན་པ་མཐའ་
དག་ལའང་འོན་ཏེ་ཕྱོགས་གཅིག་ལ་བསྟོད། དང་པོ་ལྟར་ན་སྦྱོར་བ་དང་འབྲས་བུ་ལ་མ་བསྟོད་
པས་མ་ཁྱབ་བོ། །གཉིས་པ་ལྟར་ན་ཀུན་མཁྱེན་གང་རུང་ཞིག་ལ་བསྟོད་པར་རིགས་པས་
བསྟོད་པའི་ཡུལ་མང་བ་ཡིན་ནོ་སྙམ་ན། བསྡུས་པའི་དོན་བརྗོད་པས་ལན་འདེབས་པ་ནི་དེ་
ལ་ཞེས་བྱ་བ་ལ་སོགས་པའོ། །འདིའི་དོན་ནི་སྐབས་བརྒྱད་ནི་ཤེས་རབ་ཀྱི་ཕ་རོལ་ཏུ་ཕྱིན་པ་
མཐའ་དག་གི་རྟེན་བདག་ཉིད་ཡིན་ལ། དེ་ཡང་ཀུན་མཁྱེན་གསུམ་གྱིས་བསྡུས་པས་མ་ཁྱབ་
པར་རྩོད་པའི་ཉེས་པ་མེད་དོ། །ཞེས་བྱ་བ་ཡིན་ནོ། །ཇི་ལྟར་གསུམ་བརྒྱད་དུ་བསྡུ་ཞེ་ན། སོ་
སོར་ངེས་པའི་གང་ཟག་གཅིག་ལ་ལྟོས་ཏེ་བཤད་པར་བྱ་བའི་རང་བཞིན་ཀུན་མཁྱེན་གསུམ་
ཡིན་ལ། སྦྱོར་བ་བཞི་དང་ཆོས་སྐུ་ནི་རང་གི་རྒྱུད་ལ་སྐྱེད་པ་ཡིན་པས་སྤྱི་དང་། ཁྱད་པར་ཐུན་
མོང་དང་ཐུན་མོང་མ་ཡིན་པའི་ཁྱད་པར་ཡོད་ཀྱང་སྤྱིར་བྱེ་བྲག་འདུས་པས་དེ་སྐད་བརྗོད་པར་
- ] ༣ 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཐད་དོ། །ཚིག་གི་དོན་འཆད་པ་ནི་ཉན་ཐོས་དང་དེའི་ཕྱོགས་སུ་བསླན་པ་ཞེས་བྱ་བ་ལ་
སོགས་པ་སྟེ་རྟོགས་པར་སླའོ། །
བཞི་པ་རྩོད་པ་སྤང་བ་ནི་ལྔ་སྟེ། དང་པོ་རྒོལ་བའི་དོན་དགོད་པ་ནི། དེའང་དེ་
ལྟར་ཕྱག་འཚལ་བ་དང༌། ཞེས་བྱ་བ་ལ་སོགས་པའོ། །འདིའི་དོན་ནི་ཤེས་རབ་ཀྱི་ཕ་རོལ་ཏུ་
ཕྱིན་པ་ཀུན་མཁྱེན་གསུམ་ལ་བསྟོད་པས་ནི་ཀུན་མཁྱེན་གསུམ་བསྟན་བཅོས་འདིར་བཤད་
པར་བྱ་བར་དོན་གྱིས་ཁས་ལེན་པ་ཡིན་ཏེ། བསྟན་བཅོས་ཀྱི་དོན་དང་རྗེས་སུ་མཐུན་པའི་
བསྟོད་པ་ཡིན་པའི་ཕྱིར་རོ། །དེ་ལྟར་ཁས་ལེན་པ་ལ་ཡང་ཉེས་པ་མེད་དོ། །གལ་ཏེ་གསུམ་ག་
བརྗོད་བྱར་ཁས་ལེན་ན་ནི་བསྟན་བཅོས་གསུམ་དུ་འགྱུར་ཏེ་ཀུན་མཁྱེན་གསུམ་ནི་གང་ཟག་
གསུམ་གྱི་ལམ་ཡན་ལག་དང་བཅས་པ་ཡིན་པའི་ཕྱིར་རོ། །འོན་ཏེ་རེ་རེ་བརྗོད་བྱས་ཁས་ལེན་
ན་ཡང་གཞུང་ནས་བརྗོད་པའི་ཉེས་པ་ཉིད་ཡོད་ཅེས་འདོད་པའོ། །ལན་གྱི་དོན་ནི་དེ་ནི་མ་
ཡིན་ཏེ་ཞེས་བྱ་བ་ལ་སོགས་པའོ། །འདིའི་དོན་ཡང་གང་ཟག་གསུམ་གྱི་ཡེ་ཤེས་ཀུན་མཁྱེན་
གསུམ་ནི་སྐབས་བརྒྱད་དུ་གནས་ལ། དེ་ཡང་ཡུལ་དང་སྦྱོར་བ་དང་འབྲས་བུའི་རང་བཞིན་
ཡིན་པས་སངས་རྒྱས་རྗེས་སུ་ཐོབ་པར་འདོད་པའི་གང་ཟག་གཅིག་ཁོ་ནའི་ཆ་རྐྱེན་བརྗོད་པས་
བསྟན་བཅོས་གཅིག་ཁོ་ནར་འཐད་པའི་ཕྱིར་སོ་སོར་བརྗོད་བྱར་བྱེད་པ་ནི་ཁས་མི་ལེན་ནོ་
ཞེས་བྱ་བ་ཡིན་ནོ། །གལ་ཏེ་ཀུན་མཁྱེན་གསུམ་གང་ཟག་གསུམ་གྱི་ཆ་རྐྱེན་མ་ཡིན་གྱིས་
གཅིག་ཁོ་ནའི་ལམ་ཡན་ལག་དང་བཅས་པ་ཡིན་ན། འོ་ན་གང་ཟག་གཅིག་ཁོ་ནའི་ཡེ་ཤེས་
ཡིན་གྱི་གསུམ་གྱི་ནི་མ་ཡིན་ནོ་སྙམ་ན། དེ་གང་ཟག་གསུམ་གྱི་ཡེ་ཤེས་ཡིན་པ་ལ་ཤེས་པར་
བྱེད་པའི་ཁུངས་དགོད་པ་ནི། འདི་ལྟར་རྒྱལ་བའི་ཡུམ་བར་མ་ལས་ཞེས་བྱ་བ་ལ་སོགས་
པའོ། །གང་ཟག་གསུམ་གྱི་ཡེ་ཤེས་ཀུན་མཁྱེན་གསུམ་པོ་དེ་རྣམས་ཀྱི་ཕན་ཚུན་གྱི་ཁྱད་པར་
ཡུལ་དང་འབྲས་བུའི་སྒོ་ནས་སྟོན་པ་ནི། དེ་ལ་ཞེས་བྱ་བ་ལ་སོགས་པའོ། །ཆོས་ཐམས་ཅད་
- 1 – 2 བ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༦
ཅེས་བྱ་བ་ནི་དམིགས་པའོ། །སྐྱེ་བ་མེད་པ་ནི་རྣམ་པའོ། །དེ་གཉིས་ནི་རྣམ་པ་ཐམས་ཅད་
མཁྱེན་པའི་ཡུལ་གྱི་ཁྱད་པར་རོ། །འབྲས་བུའི་ཁྱད་པར་ལས་གཞན་གྱི་དོན་ནི་ནམ་མཁའི་
ཁམས་ཀྱི་མཐས་གཏུགས་པའི་སེམས་ཅན་གྱི་དོན་རྒྱུན་མི་ཆད་པའོ། །རང་གི་དོན་ནི་གཉིས་
ཏེ༑ ཡེ་ཤེས་ཀྱི་ཁྱད་པར་ནི་ཡང་དག་པ་ཉིད་ཀྱི་མཐའ་རྟོགས་པའོ། །སྤངས་པའི་ཁྱད་པར་ནི་
བག་ཆགས་ཀྱི་མཚམས་སྦྱོར་བ་ཉིད་སྤངས་པའོ། །འདི་གཉིས་ནི་རྣམ་པ་ཐམས་ཅད་མཁྱེན་
པའི་འབྲས་བུ་མ་ཡིན་ཏེ་རང་གི་ངོ་བོར་འཐད་པའི་ཕྱིར་རོ་ཞེས་ན། ཕྱི་མ་ཕྱི་མ་རྒྱུན་མི་ཆད་པ་
སྔ་མའི་འབྲས་བུར་བརྗོད་པར་འདོད་པས་དེ་སྐད་དུ་བརྗོད་པའི་ཕྱིར་སྐྱོན་མེད་དོ། །དེ་ལྟ་མོད་
ཀྱིས་འདི་གཉིས་ནི་དེའི་རང་བཞིན་ཡང་ཡིན་ལ་རྩོད་པ་མེད་དོ། །དོན་བསྡུ་བ་ནི་དེ་ལྟ་བས་ན་
ཞེས་བྱ་བ་ལ་སོགས་པའོ། ། །
དགོས་འབྲེལ་བཤད་པ་ལ་གསུམ་སྟེ་དགོས་པ་དང༌། བསྡུས་པའི་དོན་བསྟན་པ་
དང༌། ཚིག་གི་དོན་བཤད་པའོ། །དང་པོ་ནི་བློ་གྲོས་དམན་པ་དག་ཅེས་བྱ་བ་ནས་ཞེས་བྱ་བ་
ཡིན་ཏེའི་བར་རོ། །དེ་ལ་དགོས་པ་སྤང་བའི་ཕྱིར་ཞེས་བྱ་བ་ཡན་ཆད་ནི་དགོས་པའི་དོན་
བསྟན་པ་སྟེ། དོན་དུ་མི་འགྱུར་བའི་ཐེ་ཚོམ་སྤང་བའི་ཕྱིར་ཏེ་ཞེས་བྱ་བའི་དོན་ཏོ། །དེ་བསལ་
བ་ཉིད་དོན་དུ་འགྱུར་བའི་ཐེ་ཚོམ་བསྐྱེད་པ་ཡིན་ཏེ། དོན་མེད་པའི་ཐེ་ཚོམ་མ་བསྐྱེད་ཅིང་དོན་
ཡོད་པའི་ཐེ་ཚོམ་སྐྱེད་པའི་ཕྱིར་རོ་ཞེས་བྱ་བའི་དོན་ཏོ། །
སྤྱི་དོན་ཅི་ཞིག་བརྗོད་ཅེ་ན། འཇུག་པའི་ཡན་ལག་གསུངས་པས་སོ་ཞེས་བྱ་བས་
བསྟན་ཏོ། །ཡན་ལག་ཀྱང་གང་ཡིན་ཞེ་ན། རང་གི་བསྟན་བཅོས་ཀྱི་བརྗོད་བྱ་དང་ཞེས་བྱ་བ་
ལ་སོགས་པའོ། །དེ་རྣམས་གདོན་མི་ཟ་བར་བརྗོད་པར་བྱ་བ་ལ་འཐད་པ་ཅི་ཡོད་སྙམ་ན།
དོན་ལ་ཐེ་ཚོམ་བསྐྱེད་པ་ཉིད་ཀྱིས་ཞེས་བྱ་བས་བརྗོད་དེ། དེ་རྣམས་བརྗོད་ན་ངག་དང་པོ་འདི་
དོན་ལ་ཐེ་ཚོམ་སྐྱེད་པའི་རྒྱུར་འགྱུར་གྱི། དེ་ལྟ་མ་ཡིན་ན་ནི་འདི་དེའི་རྒྱུར་མི་འཐད་དོ་ཞེས་
-|
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བསམ་པའོ། །དོན་ལ་ཐེ་ཚོམ་བསྐྱེད་པའི་ཞེས་བྱ་བ་ནི་བརྗོད་བྱ་ལ་སོགས་པ་རྣམ་པ་བཞིའི་
དངོས་པོར་ཡོད་པར་ཤས་ཆེར་རྟོག་པ་ཡིན་ལ། དེ་ཡང་དེ་རྣམས་བརྗོད་པ་ཉིད་ལས་འགྱུར་གྱི་
གཞན་བརྗོད་པ་ལས་ནི་མ་ཡིན་ཏེ། ཚིགས་སུ་བཅད་པ་འདིས་དགོས་འབྲེལ་བཞི་ཇི་ལྟར་
བརྗོད་ཅེ་ན། དང་པོ་རྐང་པ་གསུམ་གྱིས་ནི་བརྗོད་པར་བྱ་བ་བསྟན་ཏེ་རྣམ་པ་ཐམས་ཅད་
མཁྱེན་པའི་ལམ་ཡན་ལག་དང་བཅས་པ་ནི་བརྗོད་བྱ་ཡིན་ནོ། །ཡན་ལག་ནི་ལམ་གྱི་ཡུལ་དང་
འབྲས་བུ་སྟེ། ལམ་ནི་སྦྱོར་བའི་རང་བཞིན་ཡིན་པས་སོ། །དོན་རྒྱ་ཆེན་པོ་ཚིག་ཉུང་ངུས་འབད་
པ་མེད་པར་རྟོགས་པ་ནི་བདེ་བླག་ཏུ་རྟོགས་པ་ཞེས་བྱ་སྟེ། དེ་ལྟར་རྐང་པ་གཉིས་ཀྱིས་དགོས་
པ་བསྟན་ཏོ། །དགོས་ པའི་དགོས་པ་ནི། ཆོས་སྤྱོད་བཅུའི་བདག་ཉིད་ཀྱི། །ཞེས་བྱ་བ་ལ་
སོགས་པ་རྐང་པ་གསུམ་གྱིས་བསྟན་ཏོ། །ཆོས་སྤྱོད་བཅུ་ནི། ཕ་རོལ་ཏུ་ཕྱིན་པ་བཅུ་ཡིན་ལ། །
དེས་ནི་ས་བཅུའི་བདག་ཉིད་སེམས་བསྐྱེད་པ་བཅུ་ཡང་མཚོན་ནོ། །སྤྱོད་པ་དང་བསམ་པ་དེ་
ཉིད་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་ཏེ། སྐབས་བརྒྱད་ཀྱི་བདག་ཉིད་ཅན་ནོ། །དེ་ཇི་
ལྟར་ཐོས་པ་ལས་རྟོགས་པ་བཞིན་བསམ་པ་དང་སྒོམ་པའི་ཚེ་དྲན་པ་ལ་བཞག་ནས་སྒྲུབ་པ་
སྔོན་དུ་བྱེད་དོ་ཞེས་བྱ་བའི་དོན་ཏོ། །བསྟན་བཅོས་དང་དགོས་པའམ་དགོས་པ་དང་དགོས་
པའི་འབྲེལ་བ་ནི་དོན་གྱིས་འཕངས་སོ། །ཡང་ན་སློབ་དཔོན་རིན་ཆེན་བྱུང་གནས་ཞི་བས།
རྣམ་པ་ཐམས་ཅད་མཁྱེན་ཉིད་ལམ། །སྟོན་པས་འདི་ལས་བཤད་པ་གང་། །གཞན་གྱིས་མྱོང་
བ་མ་ཡིན་ཏེ། །བློ་དང་ལྡན་པས་མཐོང་གྱུར་ཕྱིར། །མདོ་དོན་དྲན་པ་ལ་བཞག་ནས། །ཆོས་
སྤྱོད་བཅུ་ཡི་བདག་ཉིད་ཅན། །བདེ་བླག་ཏུ་ནི་སྒྲུབ་པ་ཞེས། །བྱ་བ་རྩོམ་པའི་དགོས་པ་ཡིན།།
ཞེས་བཏོན་པ་བཞིན་བལྟའོ། །དེའི་ལྟར་ན་མདོ་དོན་ཞེས་བྱ་བས་ནི་བརྗོད་བྱ་སྟོན་ཏོ། །དེས་
དྲན་པ་ལ་བཞག་ནས་སྒྲུབ་པའི་དགོས་པའོ། །ཇི་ལྟར་སྒྲུབ་ཅེ་ན། ཆོས་སྤྱོད་བཅུའི་བདག་ཉིད་
ཅན་ཞེས་བྱ་བ་སྟེ། ཡི་གེ་འབྲི་མཆོད་སྦྱིན་པ་དང༌། །ཉན་དང་ཀློག་དང་འཛིན་པ་དང༌།།
- 1
7
1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
འཆད་དང་ཁ་ཏོན་བྱེད་པ་དང་། །དེ་སེམས་པ་དང་སྒོམ་པ་སྟེ། །སྤྱོད་པ་འདི་བཅུའི་བདག་ཉིད་
ཅན། །བསོད་ནམས་ཕུང་པོ་དཔག་ཏུ་མེད། །ཅེས་གསུངས་པའི་ཚུལ་དུ་ཐོས་པ་དང་བསམ་པ་
དང་བསྒོམས་པ་ལས་བྱུང་བའི་ཤེས་པ་ཡན་ལག་དང་བཅས་པས་སྒྲུབ་ཅིང་ཉམས་སུ་ལེན་ནོ།།
དེ་ལྟར་ཆོས་སྤྱོད་བཅུའི་ཚུལ་གྱིས་མདོའི་དོན་སྒྲུབ་པའི་ཡང་དགོས་པ་དགོས་པའི་དགོས་པ་
གསུངས་པ་ནི་རྣམ་པ་ཐམས་ཅད་མཁྱེན་པ་ཉིད་ཐོབ་ཅིང་ཉམས་སུ་མྱོང་བ་ཡིན་ནོ་ཞེས་
གསུངས་པ་ནི། རྣམ་པ་ཐམས་ཅད་མཁྱེན་ཉིད་ལམ་ཞེས་བྱ་བ་ལ་སོགས་པ་རྐང་པ་བཞིས་
བསྟན་ཏོ། །འདིར་ཡང་འབྲེལ་བ་དོན་གྱིས་འཕངས་པར་བལྟའོ། །ཚིག་གི་དོན་འཆད་པ་ནི་
རྣམ་པ་ཐམས་ཅད་མཁྱེན་པ་ཉིད་སངས་རྒྱས་ཉིད་ཀྱི་ལམ་སྟེ་ཞེས་བྱ་བ་ལ་སོགས་པའོ། །
གསུམ་པ་ ལུས་ རྣམ་ པར་ བཞག་ པ་ བཤད་ པ་ ལས། དང༌ པོ་ དེའི་ དགོས་ པ་
གསུངས་པ་ནི། དེ་ལྟར་ཞེས་བྱ་བ་ལ་སོགས་པའོ། །ལུས་རྣམ་པར་བཞག་པ་ཉེ་བར་དགོད་པ་
འདི་ལ་གཉིས་ཏེ། ཤེས་རབ་ཀྱི་ཕ་རོལ་ཏུ་ཕྱིན་པའི་དབྱེ་བ་མདོར་བསྟན་པ་དང༌། དངོས་པོ་
རྒྱས་པར་བཤད་པའོ། །དང་པོ་ལ་གཉིས་ཏེ། གྲངས་ཀྱི་དབྱེ་བ་དང་། གྲངས་དེ་ཉིད་མིང་
གིས་བྱེ་བྲག་ཏུ་བྱས་པའོ། །དེ་ཡང་རྐང་པ་གཉིས་དང་དྲུག་གི་གྲངས་བཞིན་བསྟན་ཏོ། །ཤེས་
རབ་ཕ་རོལ་ཕྱིན་པ་ནི། །ཞེས་བྱ་བ་ནི་དོན་དང་གཞུང་ལས་དོན་གྱི་མཚན་ཉིད་གཟུང་ངོ༌། །དེ་
ཡང་ལམ་དང་འབྲས་བུའི་བདག་ཉིད་ཅན་དུས་གསུམ་གྱི་འཕགས་པའི་སྐྱེ་བོ་མཐའ་དག་གི་
རྒྱུད་དང་འབྲེལ་བའི་ཟག་པ་མེད་པའི་ཤེས་པ་འཁོར་དང་བཅས་པ་བཟུང་སྟེ། སྦྱོར་བ་དང་
རྗེས་ཐོབ་དང་བཅས་པའོ། །དངོས་བརྒྱད་ཀྱིས་ཡང་དག་བཤད་པ་ནི་སོ་སོར་ངེས་པའི་གང་
ཟག་གཅིག་ལ་ལྟོས་ཏེ། དེའི་ངོ་བོར་གཏན་ལ་དབབ་པར་བྱ་བ་མཚན་ཉིད་པ་གསུམ་ནི་རང་
དང་གཞན་ལ་དུས་གསུམ་དུ་འབྲེལ་བའི་རང་བཞིན་ཏེ་སྤྱི་ཡིན་ནོ། །སྦྱོར་བ་དང་འབྲས་བུ་
རང་ཉིད་ཀྱི་རྒྱུད་དང་བྲལ་བ་སྤྱི་དེའི་ཁྱད་པར་དུ་གཏོགས་པ་ཡིན་པས་དེ་ལྟར་བརྒྱད་དོ།།
- ]
7
) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་ཀུན་མཁྱེན་ཉིད་ཅེས་བྱ་བ་ལ་སོགས་པ་ལ་ཀུན་མཁྱེན་པ་གསུམ་པོ་འདི་ནི་ཐུན་མོང་མ་
ཡིན་པའི་མཚན་ཉིད་དང་། རབ་ཏུ་དབྱེ་བ་དང་། འབྲེལ་བ་ཅན་གྱི་རྟེན་གྱི་གང་ཟག་དང་། གོ་
རིམ་དང༌། སྒྲའི་དོན་ལྔས་རྟོགས་པར་བྱའོ། །དེ་ལས་གཞི་ཤེས་ཀྱི་ཐུན་མོང་མ་ཡིན་པའི་
མཚན་ཉིད་ནི་རྟོགས་པར་བྱ་བའི་དོན་གྱིས་གཞི་ཙམ་མཐའ་དག་ཤེས་པ། དེའང་རྟགས་དང་
སྒྲ་ལ་མ་ལྟོས་པར་མངོན་སུམ་དུ་ཤེས་པ། དེའང་སྤྱི་མཚན་ཉིད་དུ་ཤེས་པ་ཡིན་ནོ། །དེས་ཀྱང་
དངོས་པོ་ཁྱད་པར་ཅན་ལ་དམིགས་པའི་དབང་པོའི་བློ་དང༌། རྟགས་དང་སྒྲ་ལ་བརྟེན་ནས་
སྤྱིར་གཞི་མཐའ་དག་རྟོགས་པའི་རྣམ་པར་རྟོག་པ་དང་། རྣམ་པ་ཐམས་ཅད་མཁྱེན་པའི་ཤེས་
པ་རྣམས་བསལ་ཏོ། །ལམ་ཤེས་པ་ལ་ཐལ་བར་མི་འགྱུར་ཏེ། གཞི་ཙམ་གྱི་སྒྲས་རྣམ་པར་
བཅད་པའི་ཕྱིར་རོ། །ལམ་ཤེས་པ་ཉིད་ཀྱི་མཚན་ཉིད་ཀྱང་འདི་ཉིད་ཀྱི་རྗེས་སུ་འབྲངས་ཏེ་
རྟོགས་པར་བྱའོ། །འདིར་ལམ་ཙམ་ཞེས་བྱ་བས་གཞི་རྟོགས་པ་གཅོད་པར་ནི་མི་ཐལ་ཏེ།
ལམ་ཤེས་པ་ཉིད་ནི་གཞི་ཤེས་པའི་ཁྱད་པར་ཅན་ཡིན་པས་ཁྱད་པར་ཅན་གྱི་ངེས་པར་བཟུང་
བས་ཁྱད་པར་མི་གཅོད་པའི་ཕྱིར་རོ། །དབྱིག་ཐོགས་གཉིས་ཞེས་བྱ་བས་དབྱིག་པ་མི་གཅོད་
པ་བཞིན་ནོ། །དེར་ཡང་ཟླ་བོ་རྣམ་གཅོད་པའི། །དོན་རྣམས་ལ་ནི་རྟོགས་འགྱུར་ཏེ། །དེ་ལྟར་
གྲགས་དང་ནུས་པ་དང༌། །སྒྲ་ནི་བརྗོད་འདོད་རྗེས་འབྲངས་ཕྱིར། །ཞེས་བྱ་བའི་ཚུལ་གྱིས་
སོ༑ ༑རྣམ་པ་ཐམས་ཅད་མཁྱེན་པའི་མཚན་ཉིད་ཀྱང་། ཀུན་རྫོབ་དང་དོན་དམ་པ་སྤྱི་དང་རང་
གི་མཚན་ཉིད་ཀྱི་རྣམ་པ་མཐའ་དག་ཇི་ལྟ་བ་བཞིན་མངོན་སུམ་དུ་ཤེས་པ་ཡིན་ནོ། །རབ་ཏུ་
དབྱེ་བ་ནི་ཅི་འདི་དག་སྒྲོ་བཏགས་པའི་ཐ་དད་པའམ་འོན་ཏེ་དངོས་པོ་ཉིད་ཡིན་ཞེ་ན། འདི་ནི་
བདེ་བ་དང་སྡུག་བསྔལ་ལ་སོགས་པ་བཞིན་ཕན་ཚུན་འགལ་བས་ཁྱབ་པའི་ཐ་དད་པ་ཡིན་ཏེ།
ལམ་ཐམས་ཅད་དང་རྣམ་པ་ཐམས་ཅད་མཁྱེན་པའི་མཚན་ཉིད་ཡོད་པ་དང་མེད་པ་ཉིད་ལ་
སོགས་པའི་ཕྱིར་རོ། །རྟེན་གྱི་གང་ཟག་ཀྱང་རྣམ་པ་ཐམས་ཅད་མཁྱེན་པ་ཉིད་སྐྱེ་བའི་རྟེན་ནི་
-
༼ { -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥
སངས་རྒྱས་འབའ་ཞིག་གོ །ལམ་ཤེས་པ་སྐྱེ་བའི་རྟེན་ནི་སངས་རྒྱས་དང་བྱང་ཆུབ་སེམས་
དཔའོ། །གཞི་ཐམས་ཅད་ཤེས་པ་སྐྱེ་བའི་རྟེན་ནི་གང་ཟག་གསུམ་ག་ཡིན་ཏེ། ཉན་ཐོས་དང་
རང་སངས་རྒྱས་དང་བྱང་ཆུབ་སེམས་དཔའ་དང་སངས་རྒྱས་རྣམས་སོ། །དེ་ལྟ་མོད་ཀྱི་སངས་
རྒྱས་དང་བྱང་ཆུབ་སེམས་དཔའ་ལ་སྐྱེ་བ་གཞི་ཤེས་ཀྱང་ཉན་ཐོས་དང་རང་སངས་རྒྱས་ཀྱི་
ལུགས་སུ་བསྐྱེད་པའི་ཕྱིར་དང་། དེའི་མཚན་ཉིད་ཅན་གྱིས་ཉན་ཐོས་ལ་དགོངས་པའི་གཙོ་བོ་
བསྒྲུབས་པས་ཉན་ཐོས་དང་རང་སངས་རྒྱས་ཀྱི་ཡེ་ཤེས་ཡིན་ཞེས་བྱའོ། །གོ་རིམ་ནི་འབྲས་
བུའི་རིམ་པ་བཞིན་ཏེ། རྣམ་པ་ཐམས་ཅད་མཁྱེན་པ་ཉིད་གསུམ་གྱི་འབྲས་བུ་ཡིན་པའི་ཕྱིར་
རོ༑ ༑ལམ་ཤེས་པ་ཡང་དག་གཞི་ཤེས་པའི་འབྲས་བུ་ཉིད་ཡིན་པའི་ཕྱིར་རོ། །སྒྲའི་དོན་ཡང་
ལམ་ཤེས་དང་གཞི་ཤེས་ནི་དོན་དམ་པ་རྟོགས་པས་ཤེས་རབ་ནི་དངོས་ཡིན་ལ། ཕ་རོལ་ཏུ་
ཕྱིན་པ་ནི་དེའི་ཆེད་ཡིན་པ་ལས་བརྒྱ་པ་ཡིན་ནོ། །རྣམ་པ་ཐམས་ཅད་མཁྱེན་པ་ཉིད་ནི་མཚན་
ཉིད་པ་ཡིན་ནོ། །ཡང་ན་ལམ་ཤེས་པ་ཉིད་ནི་རྣམ་པར་རྟོག་པ་མེད་པའི་ཕ་རོལ་ཏུ་ཕྱིན་པའོ།།
གཞི་ཤེས་པ་ནི་གང་ཟག་ལ་བདག་མེད་པ་རྟོགས་པའི་ཕ་རོལ་ཏུ་ཕྱིན་པའོ། །རྣམ་པ་ཐམས་
ཅད་མཁྱེན་པ་ཉིད་ནི་སྒྲིབ་པ་རྣམ་པར་དག་པའི་ཕ་རོལ་ཏུ་ཕྱིན་པའོ། །དེ་ལྟར་ན་ཐམས་ཅད་
ཀྱང་རང་དང་འཚམ་པའི་ཕ་རོལ་ཏུ་ཕྱིན་པ་ཞེས་བྱའོ། །འདིར་བརྗོད་པ་མཚན་ཉིད་དང་ནི་
དབྱེ་བ་དང་། །རྟེན་གྱི་གང་ཟག་གོ་རིམ་དང༌། །སྒྲ་འཇུག་པ་ཡི་རྒྱུ་མཚན་ལྔས། །ཀུན་མཁྱེན་
གསུམ་པོ་རབ་ཏུ་བཤད། ། །
རྣམ་ཀུན་མངོན་རྫོགས་རྟོགས་པ་དང༌། །ཞེས་བྱ་བ་ལ་སོགས་པའི་སྦྱོར་བ་བཞི་
པོ་འདི་རྣམས་ཀྱང་ཐ་དད་པའི་ཁྱད་པར་དང་ཐུན་མོང་མ་ཡིན་པའི་མཚན་ཉིད་དང་། སོ་སོའི་
དབྱེ་བ་དང་། ཐོབ་པའི་དུས་ཀྱི་ས་མཚམས་བཞིས་བལྟའོ། །དང་པོ་ནི་མཚན་ཉིད་པ་ལས་ཐ་
དད་པའི་ཁྱད་པར་ནི་སྤྱི་དང་ཁྱད་པར་རམ། གང་ཟག་གཞན་དང་ཐུན་མོང་དང་ཐུན་མོང་མ་
- 1
༑ ༑ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པས་ཐ་དད་དོ། །ནང་ཕན་ཚུན་ཡང་ལྡོག་པའི་དབྱེ་བས་ཐ་དད་དོ། །འབྲས་བུ་ཆོས་ཀྱི་སྐུ་
དང་ནི་རྒྱུ་འབྲས་ཉིད་ཀྱིས་ངོ་བོ་ཐ་དད་པར་བལྟའོ། །ཐུན་མོང་མ་ཡིན་པའི་མཚན་ཉིད་ནི་རྣམ་
པ་ཀུན་མངོན་པར་རྫོགས་པར་རྟོགས་པ་ལ་ནི་ཐམས་ཅད་མཁྱེན་པ་ཉིད་གསུམ་གྱི་བདག་
ཉིད་འཕགས་པའི་སྐྱེ་བོ་ཐམས་ཅད་ཀྱི་ཡེ་ཤེས་ཀྱིས་རྟོགས་པར་བྱ་བ་ཆོས་ཀྱི་དབྱིངས་ཀྱི་རྣམ་
པ་ཕྱིན་ཅི་ལོག་ཏུ་བཏགས་པའི་གཉེན་པོའི་ཡུལ་ཡོངས་སུ་རྫོགས་པ་རྣམ་པ་བརྒྱ་བདུན་ཅུ་རྩ་
གསུམ་ལེགས་པར་རྟོགས་པའི་ཞི་གནས་དང་ལྷག་མཐོང་གི་སེམས་ཀྱི་མཚན་ཉིད་ཡིན་ནོ།།
ཡེ་ཤེས་གསུམ་གྱི་རྣམ་པ་བརྗོད་པ་ནི་དེས་ཤེས་བྱའི་རྣམ་པ་མཚོན་པ་ཡིན་ཏེ། ཡེ་ཤེས་གསུམ་
ནི་གཉེན་པོ་མ་ལུས་པ་ཡིན་ལ། དེའི་རྣམ་པ་མི་མཐུན་པའི་ཕྱོགས་ཀྱི་གཉེན་པོ་ཡང་འདི་ཙམ་
ཡིན་པར་བསྟན་ནས་ནི་དེས་རྟོགས་པར་བྱ་བ་དོན་གྱི་རྣམ་པ་རྣམས་གཉེན་པོའི་ཡུལ་མ་ལུས་
པར་ཡོངས་སུ་རྫོགས་པར་བསྟན་པའི་དོན་དུ་ཡིན་ཏེ། ཤེས་རབ་ཀྱི་ཕ་རོལ་ཏུ་ཕྱིན་པའི་རྣལ་
འབྱོར་འདི་ནི་རྣལ་འབྱོར་ཐམས་ཅད་ཀྱི་གཙོ་བོ་ཡིན་ཏེ། གཉེན་པོ་ཡོངས་སུ་རྫོགས་པའི་
བདག་ཉིད་ཡིན་པའི་ཕྱིར་རོ། །དེས་ན་དུས་གསུམ་གྱི་སངས་རྒྱས་རྣམས་ཀྱི་བགྲོད་པ་གཅིག་
པའི་ལམ་འདི་ཉིད་ཡིན་པར་གསུངས་སོ། །རྩེ་མོ་ལ་ནི་གཞིའི་སྦྱོར་བའི་ཀུན་མཁྱེན་གསུམ་གྱི་
རྣམ་པ་ལེགས་པར་རྟོགས་པའི་མཚན་ཉིད་དེ་ལེགས་པར་སྒོམ་པའི་སྟོབས་ཀྱིས་རྣམ་པ་ཀུན་
མངོན་པར་རྫོགས་པར་རྟོགས་པ་ལས་གཞན་པའི་མཚན་ཉིད་ཅན་རྨི་ལམ་ལ་སོགས་པའི་
སྣང་བའི་མཚན་ཉིད་ཅན་ནམ། བསོད་ནམས་ཡོངས་སུ་འཛིན་པ་ལ་སོགས་པ་ནུས་པའི་
མཚན་ཉིད་ཅན་ནམ། འདུན་པ་ལ་སོགས་པའི་མཚན་ཉིད་ཅན་དེ་ལ་བརྟེན་པའི་སྦྱོར་བའི་
མཚན་ཉིད་གནས་ཐོབ་པས་འཕེལ་བའི་མཚན་ཉིད་ཡིན་ནོ། །དེ་གཉིས་མཐར་ཐུག་པའི་
ཐབས་སྔར་བཤད་པའི་སྦྱོར་བ་གཉིས་ཀྱི་ཡུལ་ལས་གཞན་མཐར་གྱིས་བསླབ་པར་བྱ་བའི་
ཡུལ་ལ་སློབ་པ་ནི་མཐར་གྱིས་པའི་མངོན་པར་རྟོགས་པའི་མཚན་ཉིད་ཡིན་ནོ། །དེ་ལྟ་བུའི་
- 1
?
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། །
སྦྱོར་བ་གསུམ་པོ་ལེགས་པར་སྒོམ་པ་ལ་སོགས་མཐར་ཐུག་པ་ཐོབ་པའི་སྐད་ཅིག་མ་གཅིག་
ལ་མངོན་པར་རྫོགས་པར་རྟོགས་པའི་མཚན་ཉིད་དོ། །
སོ་སོའི་དབྱེ་བ་ནི། སྦྱོར་བ་དང་པོ་པའི་ཡུལ་གྱི་སྒོ་ནས་ལྔ་དང༌། རྟེན་གྱི་གང་
ཟག་གི་གནས་སྐབས་ཀྱི་དབྱེ་བ་བྱེ་བྲག་གི་སྒོ་ནས་བརྒྱད་དང༌། ཤེས་རབ་ཀྱི་ཕ་རོལ་ཏུ་ཕྱིན་
པའི་རྣལ་འབྱོར་ཡོངས་སུ་རྫོགས་ པའི་ཐབས་ཀྱི་སྒོ་ནས་བཞི་དང༌། འབྲས་བུའི་སྒོ་ནས་
གཉིས་དང༌། དུས་ཀྱི་སྒོ་ནས་གཅིག་སྟེ་ཉི་ཤུའོ། །རྩེ་མོའི་མངོན་པར་རྟོགས་པ་ནི་སྦྱོར་བའི་
ལམ་བཞི་དང༌། མཐོང་བའི་ལམ་དང༌། སྒོམ་པའི་ལམ་དང་དེའི་ཁྱད་པར་གྱི་ལམ་གྱི་དབྱེ་
བས་བདུན་ནོ། །མཐར་གྱིས་པ་ནི་བཅུ་གསུམ་མོ། །སྐད་ཅིག་མ་གཅིག་ལ་མངོན་པར་རྫོགས་
པར་རྟོགས་པ་ནི་བཞིའོ། །ཐོབ་པའི་དུས་ཀྱི་ས་མཚམས་ཀྱི་ཁྱད་པར་ནི་སྦྱོར་བ་དང་པོ་འཇུག་
པ་ཐོབ་པའི་དུས་ནི་ཚོགས་ཀྱི་ལམ་མོ། །ཐོབ་ པ་ཡོངས་སུ་སྨིན་ཅིང་རྫོགས་པའི་དུས་ནི་
སྦྱོར་བའི་ལམ་མོ། །དེ་ཕན་ཆད་ནི་བར་ཆད་མེད་པའི་ཏིང་ངེ་འཛིན་གྱི་བར་དུ་ཁྱབ་པར་
གནས་སོ། །སྦྱོར་བ་གཉིས་པ་ནི་དྲོད་ལ་སོགས་གནས་སྐབས་བདུན་དུ་རིམ་གྱིས་ཐོབ་བོ།།
སྦྱོར་བ་གསུམ་ པ་ ནི་ ཐམས་ཅད་ཀྱང་ཚོགས་ཀྱི་ལམ་ཉིད་དུ་ཐོབ་བོ། །སྦྱོར་བ་བཞི་པ་
ནི་ས་བདུན་པ་དང་ས་བརྒྱད་པ་དང་དགུ་པ་དང་བཅུ་པ་ལ་རིམ་པ་བཞིན་ཐོབ་བོ། །ཐ་དད་
བྱེད་པའི་ཁྱད་པར་དང༌། །མཚན་ཉིད་ཀྱི་ནི་དབྱེ་བ་དང༌། །དང་པོ་ཐོབ་པའི་ས་མཚམས་
བཞིས། །སྦྱོར་བ་བཞི་པོ་རྣམ་པར་བཞག །ཆོས་ཀྱི་སྐུ་དང་དེ་རྣམས་བརྒྱད། །ཅེས་བྱ་བ་ལ་
ཆོས་ཀྱི་སྐུའི་སྤྱིའི་མཚན་ཉིད་ནི་སྒྲིབ་པ་ཐམས་ཅད་རྣམ་པར་དག་པའི་གནས་སྐབས་ཀྱི་ཆོས་
ཐམས་ཅད་དོ། །རབ་ཏུ་དབྱེ་བ་ནི་སྐུ་གསུམ་དོན་དམ་པའི་སྐུ་དང་ཀུན་རྫོབ་ཀྱི་གཟུགས་སྐུ་
གཉིས་ དང༌ ། དེའི་ ཕྲིན་ལས་ རྒྱུད་གཞན་ལ་གྲུབ་པ་སྟེ། རྣམ་པ་བཞིར་བལྟའོ། །སོ་སོའི་
མཚན་ཉིད་ནི་ངོ་བོ་ཉིད་ཀྱི་སྐུ་ལ་མཚན་ཉིད་ལྔ་སྟེ། འདུས་མ་བྱས་པ་དང་། ཐ་མི་དད་པ་དང༌།
- |
7 ： -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིན་ཅི་མ་ལོག་པ་དང་། སྒྲིབ་པ་རྣམ་པར་དག་པ་དང་། རང་བཞིན་གྱིས་འོད་གསལ་བ་སྟེ།
ཐོག་མ་དབུས་མཐའ་མེད་ཅིང་རྣམ་དབྱེར་མེད། །གཉིས་མེད་གསུམ་བྲལ་དྲི་མེད་རྣམ་རྟོག་
མེད། །ཆོས་དབྱིངས་རང་བཞིན་ཡང་ཡིན་དེ་རྟོགས་པ། །མཉམ་པར་བཞག་པའི་རྣལ་འབྱོར་
པ་ཡིས་མཐོང་། །ཞེས་བཤད་པ་བཞིན་ནོ། །ལོངས་སྤྱོད་རྫོགས་པའི་སྐུ་ལ་ཡང་མཚན་ཉིད་ལྔ་
སྟེ༑ གསུང་བརྗོད་པ་དང༌། སྐུ་སྣང་བ་དང་། མཛད་པ་སྒྲུབ་པ་རྒྱུན་མི་ཆད་པ་གསུམ་དང་། དེ་
རྣམས་ལ་ལྷུན་གྱིས་གྲུབ་པར་འཇུག་པ་དང༌། སྐུ་གསུང་མཛད་པ་དུ་མར་སྟོན་ཀྱང་དེའི་རང་
བཞིན་དང་བྲལ་བའོ། །སྣ་ཚོགས་དམ་ཆོས་འོད་ཟེར་མངའ་བའི་སྐུས། །འགྲོ་བའི་རྣམ་གྲོལ་
དོན་སྒྲུབ་ལ་བརྩོན་པ། །མཛད་པ་ཡིད་བཞིན་ནོར་བུའི་རྒྱལ་བཞིན་ཏེ། །སྣ་ཚོགས་དངོས་
ཀྱང་དེ་ཡི་རང་བཞིན་མིན། །ཞེས་ གསུངས་པ་བཞིན་ནོ། །སྤྲུལ་པའི་སྐུའི་མཚན་ཉིད་ནི་
འཇིག་རྟེན་ཐ་མལ་པ་བསྟན་པ་ལ་འཇུག་པ་དང་། དགེ་བ་སྨིན་པ་ཡིད་བཞིན་རྣམ་པར་གྲོལ་
བའི་རྒྱུ་ཡིན་ཏེ། གཞན་གྱི་རྣམ་པར་རིག་པ་ལ་སྣང་བའི་གཟུགས་བཞིན་ནོ། །འཇིག་རྟེན་ཞི་
བའི་ལམ་དུ་འཇུག་པ་དང༌། །རབ་ཏུ་སྨིན་དང་ལུང་བསྟན་རྒྱུ་ཡི་གཟུགས། །གང་ཡིན་དེ་ཡང་
འདིར་ནི་རྟག་གནས་ཏེ། །ནམ་མཁའི་ཁམས་སུ་གཟུགས་ཀྱི་རྣམ་པ་བཞིན། །ཅེས་གསུངས་
སོ༑ ༑ཕྲིན་ལས་ནི་འགྲོ་བ་རབ་ཏུ་ཞི་བ་ལ་སོགས་པ་ཉི་ཤུ་རྩ་བདུན་པོ་སྐུ་གསུམ་གྱི་འབྲས་བུ་
རྒྱུད་གཞན་ལས་གྲུབ་པ་ཡིན་ལ། དེའི་སྤྱིའི་མཚན་ཉིད་ནི་ལྷུན་གྱིས་གྲུབ་པ་དང་རྒྱུན་མི་ཆད་
པ་དང༌། ཁྱད་པར་གྱི་མཚན་ཉིད་ནི་འཆད་པར་འགྱུར་བ་བཞིན་དུ་བལྟའོ། །སྤྱིའི་མཚན་ཉིད་
རྣམ་དབྱེ་དང༌། །སོ་སོའི་མཚན་ཉིད་རྣམ་ པ་ གསུམ། །ཆོས་སྐུའི་རྣམ་པར་བཞག་ པ་སྟེ།།
བསྟན་བཅོས་མཛད་པས་བཤད་བཞིན་བལྟ། །ཤེས་རབ་ཀྱི་ཕ་རོལ་ཏུ་ཕྱིན་པ་དབྱེ་བ་དང་
མིང་དང་གྲངས་ཀྱིས་བསྟན་པའོ། ། །
སོ་སོའི་དངོས་པོ་ཉེ་བར་དགོད་པ་ལ་བརྒྱད་ལས་རྣམ་པ་ཐམས་ཅད་མཁྱེན་པ་ཉིད་
- ，
$ }， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥་
ཀྱི་དངོས་པོ་ནི་རྣམ་པ་བཅུས་སྟོན་ཏེ། དེ་ཡང་དོན་བཞིར་གནས་ཏེ། སྒྲུབ་པའི་གང་ཟག་དང༌།
སྒྲུབ་པའི་དམིགས་པ་དང༌། སྒྲུབ་པའི་ཆེད་དུ་བྱ་བ་དང་། སྒྲུབ་པའི་རང་བཞིན་ནོ། །གང་ཟག་
ནི་ཆོས་བཞིས་ ཁྱད་པར་དུ་བྱས་པ་སྟེ། བསམ་པ་དང་། གདམས་ངག་དང༌། སྦྱོར་བ་དང༌།
རིགས་ཀྱི་ཁྱད་པར་བཞིས་ཁྱད་པར་དུ་བྱས་པའོ། །དེ་དག་ཀྱང་རིམ་པ་བཞིན་སེམས་བསྐྱེད་
པ་དང༌། གདམས་ངག་དང༌། ངེས་པར་འབྱེད་པའི་ཡན་ལག་དང༌། རྟེན་རྣམས་ཡིན་ནོ།།
སྒྲུབ་པའི་དམིགས་པ་ནི་ཆོས་ཀྱི་སྡོམ་བཞི་དང༌། དེ་ལས་ལྡོག་པ་བཞིར་རྟོགས་པར་བྱ་བའི་
གཞི་དངོས་པོ་བཅུ་གཅིག་གོ །ཆེད་དུ་བྱ་བ་ནི་རྣམ་པ་གསུམ་སྟེ། གཞན་གྱི་དོན་སྙིང་རྗེ་དང་།
རང་གི་དོན་སྤངས་པ་དང༌། ཡེ་ཤེས་སོ། །སྒྲུབ་པའི་རང་བཞིན་གོ་ཆ་དང༌། འཇུག་པ་དང༌།
ཚོགས་དང་ངེས་པར་འབྱུང་བ་སྟེ། ཐེག་པ་ཆེན་པོ་ལ་འཇུག་པའི་རྟགས་དང་། འཇུག་པའི་
རྩོམ་པ་དང་། ཞུགས་ནས་མཐར་ཐུག་པ་བྱེད་པའི་མངོན་རྟོགས་དང་། མཐར་ཐུག་པའི་རང་
བཞིན་ནོ། །དེ་ལྟར་དང་པོ་རྩོམ་པ་སེམས་བསྐྱེད་པ་དང་། ཐ་མ་མཐར་ཐུག་པའི་ངེས་པར་
འབྱུང་བའི་སྒྲུབ་པའི་བར་གྱིས་ནི། རྣམ་པ་ཐམས་ཅད་མཁྱེན་པ་ཐོབ་པར་བྱེད་པའི་རྒྱུ་ཉེ་བར་
བཀོད་པ་ཡིན་ལ། རྒྱུ་དེ་ལས་ཐོབ་པར་བྱ་བ་ནི་རྣམ་པ་ཐམས་ཅད་མཁྱེན་པ་ཡིན་ནོ་ཞེས་རྒྱུས་
འབྲས་བུ་འཕངས་པ་ཡིན་ནོ། ། །
ལམ་ཤེས་པའི་དངོས་པོ་ནི་བཅུ་གཅིག་གིས་སྟོན་ཏེ། དེ་ཡང་དོན་ལྔར་གནས་ཏེ།
ལམ་སྒོམ་པ་པོའི་གང་ཟག་དང༌། དེས་མངོན་སུ་བྱ་བ་ཉན་ཐོས་ཀྱི་ལམ་དང༌། རང་སངས་
རྒྱས་ཀྱི་ལམ་དང་། བྱང་ཆུབ་སེམས་དཔའི་ལམ་དང་། སྒོམ་ལམ་མོ། །འདི་ལ་གཉིས་ཏེ་ཐུན་
མོང་གི་བྱེད་པ་དང་། ཟག་པ་དང་བཅས་པའི་སྒོམ་ལམ་དང་། ཟག་པ་མེད་པའི་སྒོམ་ལམ་མོ།།
ཟག་པ་མེད་པ་ནི་གཉིས་ཏེ། ཡོན་ཏན་མངོན་པར་སྒྲུབ་པར་བྱེད་པ་དང༌། ཉེས་པ་རྣམ་པར་
དག་པར་བྱེད་པའོ། །འདི་དག་གི་རྣམ་པར་བཞག་པ་ནི་ཞིབ་ཏུ་ཡན་ལག་རྣམ་པར་དབྱེ་བ་
- ，
5
། -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་དུ་བཤད་པར་བྱའོ། །
གཞི་ཤེས་དངོས་པོ་དགུས་སྟོན་ཏེ། དེ་ཡང་གསུམ་སྟེ། སངས་རྒྱས་དང་བྱང་ཆུབ་
སེམས་དཔའི་གཞི་ཤེས་ཀྱི་ཁྱད་པར་དང་། སྐྱེད་པའི་སྦྱོར་བ་དང་ངོ་བོ་ཉིད་དོ། །འདི་དག་ཀྱང་
དེ་ཉིད་ཀྱི་ཡན་ལག་རྣམ་པར་དབྱེ་བའི་སྐབས་སུ་བཤད་པར་བྱའོ། །འདི་གཉིས་ལས་ལམ་
ཤེས་ནི་ཡུལ་གྱིས་ཡུལ་ཅན་འཕངས་པ་ཡིན་ལ། གཞི་ཤེས་ནི་རང་གི་ངོ་བོ་གཙོ་བོར་བསྟན་པ་
ཡིན་ཏེ།
རྣམ་པ་ཀུན་མངོན་པར་རྟོགས་པ་ནི་དངོས་པོ་བཅུ་གཅིག་གིས་སྟོན་ཏོ། །དེ་ཡང་
དོན་བཞིར་གནས་ཏེ། མཚན་གཞི་དང་། མཚན་ཉིད་དང་། ཐོབ་པའི་དུས་དང༌། སྒོམ་པའི་
ནུས་པ་གྲུབ་པའོ། །དང་པོ་ནི་ཡུལ་དང་། སྐྱེ་བའི་རྟེན་དང་
། དབྱེ་བ་གཉིས་ཀྱིས་སྦྱོར་བའི་
རང་བཞིན་དང༌། འབྲས་བུ་དང་བར་ཆོད་དེ། ཁྱད་པར་བཞི་དང་ལྡན་པའོ། །གཉིས་པ་ལ་
མཚོན་པར་བྱེད་པའི་ཆོས། ཤེས་པ་དང༌། ཁྱད་པར་དང་། བྱེད་པ་གསུམ་དང༌། དེ་ཡུལ་གང་
ལ་ལྟོས་ནས་མཚན་ཉིད་དུ་གནས་པའི་ལྟོས་ས་མཚོན་བྱའི་ཆོས་ཅན་ངོ་བོ་ཉིད་དེ། བཞི་པོ་དེ་
ལ་མཚན་ཉིད་དུ་བཤད་པའོ། །གསུམ་པ་ལ་ཐོབ་པ་ལ་འཇུག་པ་དང་། ཡོངས་སུ་སྨིན་པ་སྟེ།
ཐོབ་པ་མཐར་ཕྱིན་པའི་དུས་གཉིས་ལས་དང་པོ་ནི་ཐར་པའི་ཆ་དང་མཐུན་པའོ། །གཉིས་པ་ནི་
ངེས་པར་འབྱེད་པའི་ཆ་དང་མཐུན་པའོ། །སྒོམ་པའི་ནུས་པ་གྲུབ་པ་ལ་གཉིས་ཏེ། སྒོམ་པའི་
རབ་ཏུ་དབྱེ་བ་དང་། དེ་ལ་ཡོད་པའི་ནུས་པའི་རབ་ཏུ་དབྱེ་བའོ། །དང་པོ་ནི་ཕྱིར་མི་ལྡོག་པའི་
དགེ་འདུན་གསུམ་མོ། །གཉིས་པ་ལ་ཆོས་སྐུ་ཐོབ་པའི་ནུས་པ་ནི་སྲིད་པ་དང་ཞི་བ་མཉམ་པར་
རྟོགས་པའོ། །རྫོགས་པར་ལོངས་སྤྱོད་པ་ཐོབ་པའི་ནུས་པ་ནི་ཞིང་རྣམ་པར་དག་པར་བྱེད་
པའོ། །སྤྲུལ་སྐུ་ཐོབ་པའི་ནུས་པ་ནི་སེམས་ཅན་སྨིན་པར་བྱེད་པའི་ཐབས་མཁས་པའི་ནུས་པ་
དང་ལྡན་པའོ། །རྩེ་མོའི་མངོན་པར་རྟོགས་པ་ནི་དངོས་པོ་བདུན་གྱིས་བསྟན་ཏོ། །དེ་ཡང་ངེས་
- ]
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥
པར་འབྱེད་པའི་ཡན་ལག་བཞི་དང་། མཐོང་བའི་ལམ་དང༌། སྒོམ་པའི་ལམ་དང༌། ཁྱད་པར་
གྱི་ལམ་མོ། །མཐར་གྱིས་པ་ནི་དངོས་པོ་བཅུ་གསུམ་མོ། །སྐད་ཅིག་མ་གཅིག་ལ་བྱང་ཆུབ་པ་
ནི་དངོས་པོ་བཞིའོ། །དེ་ཡང་ས་བདུན་པ་དང་བརྒྱད་པ་དང༌། དགུ་པ་དང་བཅུ་པ་རིམ་པ་
བཞིན་ཐོབ་པའོ། །ཞེས་བཤད་ཟིན་ནོ། །འདི་དག་གི་མཚན་ནི་འོག་ཏུ་བཤད་པར་བྱའོ།།
ཆོས་ཀྱི་སྐུ་ཡང་དངོས་པོ་བཞི་སྟེ། འདི་ཡང་ཡན་ལག་དབྱེ་བ་བཞིན་ཏུ་འཆད་པར་འགྱུར་རོ།།
ལུས་རྣམ་པར་བཞག་པའི་བཤད་པའོ། །
ཡན་ལག་རྣམ་པར་དབྱེ་བ་བཤད་པ་ལ་རྣམ་པ་བརྒྱད་དེ། དེ་ལས་དང་པོ་རྣམ་པ་
ཐམས་ཅད་མཁྱེན་པ་ཉིད་ཀྱི་ཡན་ལག་རྣམ་པར་དབྱེ་བ་ནི་རྣམ་པ་ཐམས་ཅད་མཁྱེན་པ་ཉིད་
རྗེས་སུ་སྒྲུབ་པའི་རྣམ་པ་བཅུ་ཉེ་བར་བཀོད་པ་སྟོན་ཏེ། རྗེས་སུ་སྒྲུབ་པའི་རྒྱུ་རྣམ་པ་བཅུ་ནི།
དང་པོ་རྣམ་པ་ཐམས་ཅད་མཁྱེན་པ་ཉིད་རྗེས་སུ་སྒྲུབ་པར་རྩོམ་པ་སེམས་བསྐྱེད་པ་ནས་རྗེས་
སུ་སྒྲུབ་པའི་མཐར་ཐུག་པ་ངེས་པར་འབྱུང་བའི་སྒྲུབ་པའི་བར་ཡིན་ལ། དེ་ཡང་རྣམ་པ་བཞིར་
གནས་ཏེ། སྒྲུབ་པ་པོའི་གང་ཟག་དང༌། སྒྲུབ་པའི་དམིགས་པ་དང༌། སྒྲུབ་པའི་ཆེད་དུ་བྱ་བ་
དང༌། སྒྲུབ་པའི་རང་བཞིན་ནོ། །གང་ཟག་ནི་ཆོས་བཞིས་ཁྱད་པར་དུ་བྱས་པ་སྟེ། བསམ་པ་
དང་གདམས་ངག་དང་། སྦྱོར་བ་དང༌། རིགས་ཀྱི་ཁྱད་པར་བཞིས་ཁྱད་པར་དུ་བྱས་པའོ། །དེ་
དག་ཀྱང་སེམས་བསྐྱེད་པ་ནས་རྟེན་གྱི་བར་དུ་ཡིན་ནོ་ཞེས་ཞེས་བཤད་ཟིན་ཏོ། །
དེ་ལ་སེམས་བསྐྱེད་པའི་ཡན་ལག་རྣམ་པར་དབྱེ་བ་ནི་དེ་ལྟར་ཞེས་བྱ་བ་ལ་སོགས་
པས་འཆད་དོ། །སེམས་བསྐྱེད་པའི་སྐབས་ལ་ཡང་རྣམ་པ་གསུམ་གྱིས་ཤེས་པར་བྱ་སྟེ། སྤྱིའི་
མཚན་ཉིད། ཡུལ་གྱི་ཁྱད་པར་དང་། དཔེའི་རྣམ་པར་དབྱེ་བའོ། །དང་པོ་ནི་སེམས་བསྐྱེད་པ་
ནི་གཞན་དོན་ཕྱིར་ཞེས་བྱ་བ་ལ་སོགས་པའོ། །འདི་ལ་ཡང་མཚན་ཉིད་ཀྱི་དོན་རྣམ་པར་
བཞག་པ་ནི། ཞེས་བྱ་བས་བསྟན་ཏོ། །དོན་དུ་གཉེར་བའི་འདུན་པ་དོན་ཁྱད་པར་ཅན་ཁས་
1
$ 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལེན་པ་ཡིན་ནོ་ཞེས་བྱ་བའི་ཐ་ཚིག་གོ །ཡུལ་གང་ཡང་རུང་བ་དོན་དུ་གཉེར་བ་དེར་ཐལ་བ་
ལྡོག་པའི་ཕྱིར་ཆེད་དུ་བྱ་བ་དང་། ཡུལ་གྱི་ཁྱད་པར་གསུངས་པ་ནི་གཞན་དོན་ཕྱིར། ཡང་དག་
རྫོགས་པའི་བྱང་ཆུབ་ཅེས་བྱ་བའོ། །ཡུལ་རྫོགས་པའི་བྱང་ཆུབ་འདོད་པ་དེ་ཡིན་ལ། དེ་ཡང་
རང་གི་དོན་དུ་ཐོབ་པར་འདོད་པ་ནི་སེམས་བསྐྱེད་པ་མ་ཡིན་པས་གཞན་གྱི་དོན་དུ་འདོད་པ་དེ་
སེམས་བསྐྱེད་པ་ཡིན་ནོ་ཞེས་བརྗོད་པར་འགྱུར་རོ། །ཆེད་དུ་བྱ་བ་དང་ཡུལ་ལ་ཁྱད་པར་ཅི་
ཡོད་ཅེ་ན། སེམས་བསྐྱེད་པའི་རྒྱུའི་ཡུལ་ནི་ཆེད་དུ་བྱ་བ་སྟེ་སྙིང་རྗེའི་ཡུལ་ལོ། །སེམས་བསྐྱེད་
པའི་རང་བཞིན་གྱི་ངོ་བོའི་ཡུལ་ནི་ཡུལ་ཏེ། སྙིང་རྗེའི་འབྲས་བུ་གཞན་དོན་གྱི་ཐབས་དོན་དུ་
གཉེར་བའི་ཡུལ་ལོ། །ཐོག་མར་སྙིང་རྗེ་སྡུག་བསྔལ་དང་བྲལ་བར་འདོད། དེ་ནས་ནི་དེའི་
ཐབས་རང་ཉིད་མངོན་པར་བྱང་ཆུབ་པ་ཡིན་པར་རྟོགས་ནས་བྱང་ཆུབ་དོན་དུ་གཉེར་རོ།།
དེས་ན་དེའི་རྩ་བ་སྙིང་རྗེར་འདོད་ཅེས་གསུངས་སོ། །མཚན་ཉིད་ལ་རྩོད་པ་སྤང་བ་ནི་ཡང་
དག་རྫོགས་པའི་བྱང་ཆུབ་འདོད་པ་ཉིད་ཅེས་བྱ་བ་ལ་སོགས་པའི་རྒོལ་བ་དང༌། དེའི་ལན་
གྱིས་བསྟན་ཏོ། །ལན་དང་པོ་ནི་དོན་དུ་གཉེར་བའི་འདུན་པ་ཙམ་སྐྱབས་སུ་འགྲོ་བའི་རང་
བཞིན་ཡིན་པས། དེ་ཙམ་སེམས་བསྐྱེད་པ་མ་ཡིན་ཡང་། བཏགས་ནས་སེམས་བསྐྱེད་པ་ལ་
འདུན་པ་ཙམ་དུ་བསྟན་ཏེ། རྒྱུ་མཚན་ཡོད་པ་དང༌། དགོས་པ་ཡོད་པའི་མཚན་ཉིད་ཞེས་བྱའོ།།
ལན་གཉིས་པ་ནི། འདུན་པ་ཙམ་སྐྱབས་སུ་འགྲོ་བ་ཙམ་གྱི་མཚན་ཉིད་མིན་པ་བདེན་ཡང་
སེམས་བསྐྱེད་པ་ནི་སྐྱབས་སུ་འགྲོ་བ་ལ་མི་འཁྲུལ་བས་ན་སེམས་བསྐྱེད་པའི་ཚེ་སྐྱབས་སུ་
འགྲོ་བ་ཡང་གདོན་མི་ཟ་བར་ཉེ་བར་གནས་པ་ཡིན་ནོ། །དེས་ན་སེམས་བསྐྱེད་པའི་མཚན་
ཉིད་ལ་སྐྱབས་སུ་འགྲོ་བའི་མཚན་ཉིད་ཉེ་བར་བཏགས་པ་ཡིན་ཏེ། མི་འཁྲུལ་བ་ཉིད་བསྟན་
པའི་ཕྱིར་རོ། །ཞེས་བྱ་བ་ཡིན་ནོ། ། །
གཉིས་པ་ཡུལ་གྱི་ཁྱད་པར་ནི་དེ་དང་དེ་ནི་མདོ་བཞིན་དུ་ཞེས་བྱ་བ་ལ་སོགས་
-，
$
1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
པ་སྟེ། བཤད་དུ་མེད་དོ། །དཔེའི་རྣམ་པར་དབྱེ་བ་ནི། དེ་ཡང་ས་གསེར་ཟླ་བ་མེ་ཞེས་བྱ་བ་ལ་
སོགས་པའོ། །འདི་ལ་དོན་དགོད་པ་དང་། དཔེ་དང་དེ་གཉིས་ཀྱི་ཆོས་མཐུན་པ་དང་དོན་བསྡུ་
བ་བཞིས་སྟོན་ཏེ། དེ་ཡང་སློན་དཔོན་སེང་གེ་བཟང་པོའི་གཞུང་ཉིད་ལས་གསལ་བར་ཟད་
དོ༑ ༑ཡང་ན་དོན་བསྡུ་བ་ནི་འདུན་པ་དང༌། བསམ་པ་དང་སྦྱོར་བ་དང་ལྡན་པ་གསུམ་ནི།
ཆུང་ངུ་དང་འབྲིང་དང་ཆེན་པོའི་དབྱེ་བས་ཚོགས་ཀྱི་ལམ་གྱིས་བསྡུས་སོ། །ལྷག་པའི་བསམ་
པ་དང་ལྡན་པ་ནི་སྦྱོར་བའི་ལམ་གྱིས་བསྡུས་སོ། །སྦྱིན་པ་ནས་ཤེས་རབ་ཀྱི་ཕ་རོལ་ཏུ་ཕྱིན་པ་
དང་ལྡན་པ་དྲུག་ནི་རབ་ཏུ་དགའ་བ་ནས་མངོན་དུ་གྱུར་པའི་བར་ས་དྲུག་གིས་བསྡུས་སོ། །དེ་
ནས་ཚད་མེད་པ་བཞི་དང་ལྡན་པ་དང་། མངོན་པར་ཤེས་པ་ལྔ་དང་ལྡན་པ་དང་བསྡུ་བའི་
དངོས་པོ་བཞི་དང་ལྡན་པ་དང་སོ་སོ་ཡང་དག་རིག་པ་བཞི་དང་ལྡན་པ་དང་། རྟོན་པའི་དངོས་
བཞི་དང་ལྡན་པ་སྟེ། ལྔ་པོ་དེ་ནི་ཐབས་མཁས་པའི་ཕ་རོལ་ཏུ་ཕྱིན་པ་ས་བདུན་པས་བསྡུས་པ་
སྟེ༑ སེམས་ཅན་ཡོངས་སུ་མི་གཏོང་བའི་ཐབས་དང༌། འབྲས་བུ་ལ་དབང་སྒྱུར་བར་བྱེད་པའི་
ཐབས་དང༌། སེམས་ཅན་སྨིན་པར་བྱེད་པའི་ཐབས་དང་། སེམས་ཅན་རྣམ་པར་གྲོལ་བར་
བྱེད་པའི་ཐབས་དང༌། ཆུས་མི་ཟ་བའི་ཐབས་ཡིན་པའི་ཕྱིར་རོ། །དེའི་འོག་ཏུ་ཚོགས་གཉིས་
དང་ལྡན་པ་དང་། བྱང་ཆུབ་ཀྱི་ཕྱོགས་སུམ་ཅུ་རྩ་བདུན་དང་ལྡན་པ་དང་། ཞི་གནས་དང་ལྷག་
མཐོང་གཉིས་དང་ལྡན་པ་ནི་སྨོན་ལམ་གྱི་ཕ་རོལ་ཏུ་ཕྱིན་པ་དང་ལྡན་པའི་ས་བརྒྱད་པས་
བསྡུས་ཏེ། རྣམ་པ་ཐམས་ཅད་མངོན་པར་རྫོགས་པར་བྱང་ཆུབ་པ་དང༌། སྒྲིབ་པ་བག་ཆགས་
དང་བཅས་པ་སྤངས་པ་ཐོབ་པའི་རྒྱུ་གཉིས་ནི་བསྔོ་བར་བྱ་བ་ཡིན་ལ། ལམ་གཉིས་ཀྱི་སེམས་
ནི་བསྔོ་བར་བྱེད་པ་དམ་པ་ཡིན་པས་སྨོན་ལམ་ཕུན་སུམ་ཚོགས་པའི་ཕྱིར་ཏེ། གཟུངས་དང་
སྤོབས་པ་དང་ལྡན་པ་དང་། ཆོས་ཀྱི་མདོ་བཞིའི་དགའ་སྟོན་དང་ལྡན་པ་ནི། སྟོབས་ཀྱི་ཕར་
ཕྱིན་དང་ལྡན་པ་ས་དགུ་པས་བསྡུས་ཏེ། རང་ཉིད་རྟོགས་པའི་སྟོབས་དང་གཞན་ཟིལ་གྱིས་
- ，
) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནོན་པ་གཉིས་ཀྱིས་རང་དང་གཞན་གྱི་མི་མཐུན་པའི་ཕྱོགས་སེལ་བའི་ནུས་པའི་ཕྱིར་རོ།།
དེ་ལྟར་རྒྱུའི་སས་བསྡུས་པ་གཉིས་དང༌། འབྲས་བུའི་སས་བསྡུས་པ་བཅུ་པ་དང་བཅུ་གཅིག་
པ་གཉིས་ཏེ། ས་བཞིའི་ཐུན་མོང་གི་ཆོས་ནི་བགྲོད་པ་གཅིག་པའི་ལམ་དང་ལྡན་པ་སྟེ། ས་
དེར་གཏོགས་པ་རྣམས་ཡེ་ཤེས་དང་རྟེན་དང་མཛད་པ་ཐ་མི་དད་པས་ཀླུང་སྣ་ཚོགས་འདྲེས་
པའི་ཆུ་གཅིག་ཏུ་གྱུར་པའི་གང་གཱ་ལ་སོགས་པའི་ཆུ་བོ་ཆེན་པོ་བཞིན་དུ་གྱུར་པའི་ཕྱིར་ཏེ། ཆུ་
བོ་ནི་ཆུ་དང་གནས་དང་བྱ་བ་སྣ་ཚོགས་ཐ་མི་དད་པའི་རང་བཞིན་ཡིན་པའི་ཕྱིར་ཏེ། དེའི་འོག་
ཏུ་སེམས་ཅན་འདུལ་བ་དང་སྨིན་པ་དང་རྣམ་པར་གྲོལ་བར་བྱེད་པའི་ཐབས་མཁས་པ་མཐར་
ཐུག་པར་གྱུར་ པ་ཡེ་ཤེས་ཀྱི་ཕ་རོལ་ཏུ་ཕྱིན་པ་དང་ལྡན་པས་བཅུ་པ་དང༌། ཆོས་ཀྱི་སྐུའི་
གནས་སྐབས་བཅུ་གཅིག་པས་བསྡུས་པ་གཉིས་ནི་སྤྲིན་ལྟ་བུ་སྟེ། འཇིག་རྟེན་དང་འཇིག་རྟེན་
ལས་འདས་པའི་འབྱོར་པ་ཐམས་ཅད་དེ་ལ་རག་ལས་པའི་ཕྱིར་ཏེ། ལོག་རྟོག་ལ་སོགས་པ་
རྩོལ་བས་བསྐྱེད་པ་དང་། དེ་ལས་གཞན་པའི་སྐྱེ་བ་དང་སྨིན་པ་རག་ལས་པའི་གཞི་སྤྲིན་ཡིན་
པ་བཞིན་ནོ། །
དེ་ལྟར་སྒྲུབ་པ་པོའི་ཁྱད་པར་བསམ་པའི་རང་བཞིན་བཤད་ནས་གདམས་ངག་དང་
རྗེས་སུ་བསྟན་པ་ཐོབ་པའི་ཁྱད་པར་སྟོན་པ་ནི། ཡོན་ཏན་ཐོབ་པར་ཡོངས་སུ་བསྲུང་བའི་དོན་
དང༌། མངོན་པར་འཕེལ་བར་བྱ་བའི་འདོམས་པ་ནི་ཞེས་བྱ་བ་ལ་སོགས་པའོ། །གདམས་
ངག་གི་སྐབས་ལ་དོན་བཞི་ལས་མདོར་བསྟན་པ་ནི་རྩ་བའི་ ངག་ ཉེ་བར་བཀོད་པའོ།།
གདམས་ངག་བཅུ་པོ་འདི་དག་ཀྱང་གདམ་པར་བྱ་བའི་དོན་སྒྲུབ་པའི་རང་བཞིན་ཁ་ན་མ་ཐོ་བ་
མེད་ཅིང་ཕུན་སུམ་ཚོགས་པ་སྟོན་པས་ན་གདམས་ངག་ཅིག་ཡིན་ཏེ། དེ་ཡང་མཚན་ཉིད་ཀྱི་སྒོ་
ནས་བཅུར་ཕྱེ་བར་ཟད་དོ། །མཚན་ཉིད་བཅུ་དང་ལྡན་པའི་དངོས་པོ་ཞིག་ཡིན་གྱི་བཅུ་མ་ཡིན་
ཡང་དོན་བསྡུ་བའི་སྐབས་སུ་འཕགས་པ་རྣམ་པར་གྲོལ་བའི་སྡེས་ཤེས་རབ་ཀྱི་ཕ་རོལ་ཏུ་ཕྱིན་
-]
8 {) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
པའི་སྒྲུབ་པ་གང་ཡིན་པ་མི་དམིགས་པའི་རྣམ་པ་དང་། གནས་སྐབས་ཐ་དད་པ་དུ་མར་འགྱུར་
ཏེ༑ དང་པོ་ཁོ་ནར་ས་དང་པོ་རབ་ཏུ་དགའ་བ་ཐོབ་པའི་དོན་དུ་ཚོགས་ཆེན་པོར་མཚན་ཉིད་
བཅུ་དང་ལྡན་པའི་གདམས་ངག་ཐོབ་པ་དང༌། དེ་བཞིན་དུ་ས་བཅུ་པ་ལ་འཇུག་པའི་དོན་དུ་
མཚན་ཉིད་བཅུ་དང་ལྡན་པའི་གདམས་ངག་ཐོབ་པ་རྣམས་ཐ་དད་པ་བཞིན་ནོ། །མཚན་ཉིད་
བཅུ་དང་ལྡན་པའི་གདམས་ངག་གཅིག་ཡིན་པའང་དོན་བསྡུ་བའི་འཕགས་པ་རྣམ་པར་གྲོལ་
བའི་སྡེས་ཤེས་རབ་ཀྱི་ཕ་རོལ་ཏུ་ཕྱིན་པའི་སྒྲུབ་པ་གང་ཡིན་པ་མི་དམིགས་པའི་རྣམ་པ་དང་།
དེའི་དམིགས་པ་གང་ཡིན་པ་འཕགས་པའི་བདེན་པ་བཞི་དང་ཞེས་བྱ་བ་ལ་སོགས་པས་སྒྲུབ་
པ་གཅིག་ཉིད་ཀྱི་ཁྱད་པར་ཆོས་སྟོན་པར་གསུངས་པ་ལས་ཁོང་དུ་ཆུད་པའོ། །འོ་ན་གདམས་
ངག་གི་སྐབས་ཀྱི་སྒྲུབ་པ་དང་གོ་ཆ་ལ་སོགས་འཆད་པར་འགྱུར་བའི་སྒྲུབ་པ་བཞི་པོ་ལ་ཁྱད་
པར་ཅི་ཞིག་ཡོད་ཅེ་ན། སྒྲུབ་པ་ཉིད་དུ་གཅིག་ཏུ་ཆུག་ཀྱང་འདིར་ནི་དེའི་བརྗོད་བྱ་ཡིན་པས་
གདམས་ངག་གི་ཁྱད་པར་བཤད་པ་ཡིན་པ་ལ། འཆད་པར་འགྱུར་བའི་སྐབས་སུ་ནི་སྒྲུབ་པའི་
མཚན་ཉིད་གཏན་ལ་དབབ་པའི་ཕྱིར་བཤད་པས་ན་ཟློས་པའི་ཉེས་པ་མེད་དོ། །ཡང་ན་གོ་ཆ་
ལ་སོགས་པ་ནི་རྣམ་པ་ཐམས་ཅད་མཁྱེན་པ་ཉིད་ཐོབ་པར་འདོད་པར་རབ་ཏུ་སྦྱར་བའི་ཕྱིར་
རྣམ་པ་ཐམས་ཅད་མཁྱེན་པའི་སྒྲུབ་པ་ཡིན་ལ། འདིར་ནི་སེམས་བསྐྱེད་པ་ལ་སོགས་པ་རྒྱུའི་
གནས་སྐབས་ཀྱི་ཡོན་ཏན་མི་ཉམས་པ་དང་སྔ་ན་མེད་པ་སྐྱེ་བ་ཐོབ་པར་འདོད་པས་རབ་ཏུ་
སྦྱར་བའི་ཕྱིར་རྒྱུའི་ཡོན་ཏན་གྱི་སྒྲུབ་པ་ཡིན་ནོ། །དེ་བཞིན་དུ་རྣམ་པ་ཐམས་ཅད་མངོན་པར་
རྟོགས་པ་ལ་སོགས་པ་སྦྱོར་བ་བཞིའི་མཚན་ཉིད་ནི་རྣལ་འབྱོར་གཙོར་གྱུར་པ་ཤེས་རབ་ཀྱི་ཕ་
རོལ་ཏུ་ཕྱིན་པའི་རང་བཞིན་གྱི་སྒྲུབ་པ་ཡིན་ལ། འདི་དང་གོ་ཆ་ལ་སོགས་པའི་ནི་སྤྱོད་པ་གཙོ་
བོར་གྱུར་པ་ཡིན་པས་ཟློས་པ་མེད་པའམ། ཡང་ན་འདི་དང་གོ་ཆ་ལ་སོགས་པ་ནི་རྣམ་པ་
ཐམས་ཅད་མཁྱེན་པའི་རྒྱུར་བསྟན་པ་ཡིན་ལ། རྣམ་པ་ཀུན་མངོན་པར་རྫོགས་པར་རྟོགས་པ་
- ]
8
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་སོགས་པ་ནི་ཀུན་མཁྱེན་གསུམ་གྱི་ཡུལ་ཅན་དུ་ཉེ་བར་བཀོད་པ་ཡིན་ཏེ། དེས་ན་སྔར་
བཤད་པ་གཞན་དུ་སྤྱི་དང་ཁྱད་པར་གྱི་སྒོ་ནས་ཐ་དད་པས་ཟློས་པ་མེད་དོ། །
གཉིས་པ་རྒྱས་པར་བཤད་པ་ལས། དང་པོ་སྒྲུབ་པ་ལ་གདམས་པ་རྒྱས་པར་
བཤད་པ་ནི་བྱང་ཆུབ་ཀྱི་སེམས་ཀྱི་རབ་ཏུ་དབྱེ་བ་ཇི་སྐད་བཤད་པ་སྒྲུབ་པ་ལ་ཞེས་བྱ་བ་ལ་
སོགས་པའོ། །འདིར་སྒྲུབ་པའི་རྣམ་པ་དང་སྒྲུབ་པ་དེ་ཉན་ཐོས་ལ་སོགས་པ་དང་ཐུན་མོང་བ་
དང་མ་ཡིན་པའི་ཁྱད་ པར་གཉིས་ཀྱིས་སྟོན་ཏེ། དང་པོ་ནི། ཀུན་རྫོབ་དང་དོན་དམ་པའི་
བདེན་པ་ལས་མི་འདའ་བས་ཞེས་བྱ་བ་མི་དམིགས་པའི་ཚུལ་གྱིས་འཇུག་པར་བྱའོ་ཞེས་སློབ་
པ་ཞེས་བྱ་བ་དང་འབྲས་བུས་སྟོན་ཏོ། །དེ་ཡང་མདོ་ནས་ཇི་ལྟར་བྱང་ཆུབ་སེམས་དཔའ་ཤེས་
རབ་ཀྱི་ཕ་རོལ་ཏུ་ཕྱིན་པ་ལ་དཔྱད་པར་བགྱི་ཞེས་ཞུས་པའི་ལན་དུ། ཤཱ་རིའི་བུ་འདི་ལ་བྱང་
ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཞེས་བྱ་
བས་ཀུན་རྫོབ་ཀྱི་བདེན་པ་ལས་མ་འདས་པར་འཇུག་པར་བྱའོ་ཞེས་བསྟན་ནས་བྱང་ཆུབ་
སེམས་དཔའ་དང་དེའི་མིང་དང་བྱང་ཆུབ་སེམས་དཔའི་སྤྱོད་པ་དང་། ཤེས་རབ་ཀྱི་ཕ་རོལ་ཏུ་
ཕྱིན་པ་དང༌། དེའི་མིང་དང་དེ་ལ་སྤྱོད་པ་དང༌། མི་སྤྱོད་པ་དང༌། གཉིས་ཀ་དང་གཉིས་ཀ་མ་
ཡིན་པ་བཞི་བཀག་པ་དང་ཕུང་པོ་ལྔ་ཡང་དག་པར་རྗེས་སུ་མ་མཐོང་ངོ་ཞེས་བྱ་བ་དང་། དེའི་
འཐད་པར་བྱང་ཆུབ་སེམས་དཔའ་དང་དེའི་རང་བཞིན་གྱིས་སྟོང་པར་གསུངས་པ་དང་། དེའི་
ཡང་འཐད་པར་དེ་དག་སྟོང་པའི་རང་བཞིན་དུ་བསྟན་པ་རྣམས་ཀྱིས་ནི་དོན་དམ་པར་མི་
དམིགས་པ་གསུངས་པ་དང༌། ཡང་བྱང་ཆུབ་ཅེས་བྱ་བ་འདི་ནི་མིང་ཙམ་མོ་ཞེས་བྱ་བ་ལ་
སོགས་པས་ཀུན་རྫོབ་ཏུ་འཇུག་པ་ཡོད་པར་བརྗོད་པ་ཡིན་ལ། དེ་ལྟར་སྤྱོད་པའི་བྱང་ཆུབ་
སེམས་དཔའ་ཆེན་པོས་ནི་ཆོས་གང་ལ་ཡང་སྐྱེ་བར་ཡང་དག་པར་རྗེས་སུ་མི་མཐོང་ངོ་ཞེས་བྱ་
བ་ལ་སོགས་པས་ནི་དོན་དམ་པར་མི་དམིགས་པར་བརྗོད་པ་ཡིན་ནོ། །སྒྲུབ་པ་དེ་ཉན་ཐོས་ལ་
- ། 3 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། (༥
སོགས་པ་དང་ཐུན་མོང་མ་ཡིན་པའི་ཁྱད་པར་གསུངས་པ་ནི། ཤཱ་རིའི་བུ་གལ་ཏེ་འཛམ་བུ་གླིང་
འདི་དགེ་སློང་ཤཱ་རིའི་བུ་དང་མོའུ་འགལ་གྱི་ལྟ་བུ་ཤ་སྟག་གིས་འདི་ལྟ་སྟེ། འདམ་བུའི་ཚལ་
ལམ་འོད་མའི་ཚལ་ལམ་བུ་རམ་ཤིང་གི་ཚལ་ལམ་སྨིག་མའི་ཚལ་ལམ། འབྲས་ཀྱི་ཞིང་ངམ་
ཏིལ་གྱི་ཞིང་ལྟར་ཡོངས་སུ་གང་བར་གྱུར་ཀྱང་། དེ་དག་གི་ཤེས་རབ་ཀྱིས་བྱང་ཆུབ་སེམས་
དཔའི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཤེས་རབ་ཀྱི་ཉིན་གཅིག་བསྒོམས་པའི་
བརྒྱའི་ཆར་ཡང་ཉེ་བར་མི་འགྲོ་ཞེས་བྱ་བ་ལ་སོགས་པ་གསུངས་པ་དང་། དེ་བཞིན་གླིང་བཞི་
པ་དང༌། སྟོང་སྤྱི་ཕུད་དང༌། སྟོང་བར་མ་དང༌། སྟོང་གསུམ་གྱི་སྟོང་དང༌། ཕྱོགས་བཅུའི་
ཕྱོགས་རེ་རེར་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད། དེ་ལྟར་གྱུར་པས་བྱང་ཆུབ་
སེམས་དཔའི་ཤེས་རབ་ཉིན་གཅིག་བསྒོམས་པ་ལྷག་པར་གསུངས་པ་དང་། དེའི་འཐད་པར་
ཆེད་དུ་བྱ་བ་དང༌། སྦྱོར་བ་དང་ཡང་དག་པར་ཐོབ་པ་ཁྱད་པར་དུ་འཕགས་པར་གསུངས་པ་
ཡིན་ནོ། །འདམ་བུའི་ཚལ་ལ་སོགས་པ་དཔེ་དྲུག་གིས་ནི་རིམ་པ་བཞིན་རྟོགས་པའི་ཆོས་དྲུག་
སྟོན་ཏེ། ལས་དང་ཉོན་མོངས་པའི་གནོད་པ་ཆུང་ངུ་མི་བཟོད་པ་དང༌། ལས་དང་ཉོན་མོངས་
པའི་གནོད་བྱེད་དྲག་པོས་ཀྱང་དགེ་བའི་རྩ་བ་བཅད་པར་དཀའ་བ་དང་གནས་སྐབས་གཞན་
ཐོབ་ཀྱང་ཆོས་བསྒོམ་པར་མི་རུང་བའི་དང་མི་འབྲལ་བ་དང་། མྱུར་དུ་འབིགས་པར་བྱེད་པ་
དང༌། འབྲས་བུ་མཆོག་ཉིད་དང་། ད་ལྟ་འདྲ་ཡང་དུས་གཞན་དུ་ཁྱད་པར་རྟོགས་པར་བྱ་བ་
ཡིན་པའི་ཕྱིར་རོ། ། །
གཉིས་པ་བདེན་པ་ལ་གདམས་པ་ལས་སྡུག་བསྔལ་གྱི་བདེན་པ་ལ་གདམས་པ་
རྒྱས་པར་བཤད་པ་ནི། གཟུགས་ལ་སོགས་པའི་འབྲས་བུར་གྱུར་པའི་སྟོང་པ་ཉིད་ཞེས་བྱ་བ་
ལ་སོགས་པའོ། །འདི་ཡང་འབྲས་བུས་སྟོང་པ་ཉིད་གཙོ་བོར་བཟུང་བའི་སྟོང་པ་ཉིད་བདུན་པོ་
བཟུང་སྟེ། ཕུང་པོ་དང་སྐྱེ་མཆེད་དང་ཁམས་དང་བདེན་པ་དང་རྟེན་འབྲེལ་དང་། འདུས་བྱས་
- 1
S
） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་འདུས་མ་བྱས་ཀྱི་ཆོས་ཐམས་ཅད་རང་བཞིན་སྟོང་པ་ཉིད་དེ་བདུན་པོ་དག་ལ་བརྩོན་ན་
བརྩོན་ཞེས་བྱའོ་ཞེས་གསུངས་པའོ། །སྟོང་པ་ཉིད་དེ་དང་ཤེས་རབ་ཀྱི་ཕ་རོལ་ཏུ་ཕྱིན་པ་དེ་
བཞིན་ཉིད་ཀྱི་ངོ་བོ་རང་བཞིན་གཅིག་པ་ཉིད་དེ་སྟོང་པ་ཉིད་རྒྱལ་པོ་འདི་དག་གིས་ཤེས་རབ་
ཀྱི་ཕ་རིལ་ཏུ་ཕྱིན་པ་ལ་བརྩོན་ཡང་བརྩོན་ཞེས་བྱ་བའམ་མི་བརྩོན་ཞེས་བྱ་བ་མི་བརྗོད་དོ།།
དེ་ཅིའི་ཕྱིར་ཞེ་ན། འདི་ལྟར་གཟུགས་བརྩོན་ཞེས་བྱ་བའམ་མི་བརྩོན་ཞེས་བྱ་བར་ཡང་དག་
པར་རྗེས་སུ་མི་མཐོང་ངོ་ཞེས་གསུངས་པ་ཡིན་ཏེ། དེ་བཞིན་ཉིད་ཀྱི་ངོ་བོར་མི་མཐོང་བར་
དགོངས་པའོ། །གཟུགས་ལ་སོགས་པ་བཞིན་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ཡང་ཞེས་
དགོངས་པ་ཡིན་ཏེ། དཀྱུས་ཀྱི་བདེན་པ་ལ་གདམས་པ་རྒྱས་པར་བཤད་པ་ནི་དཀྱུས་ལ།
ཞེས་ བྱ་བ་ལ་སོགས་པའོ། །གཟུགས་ལ་སོགས་པ་ནི་དཀྱུས་དང་འགོག་པ་ཀུན་ནས་ཉོན་
མོངས་པ་དང་རྣམ་པར་བྱང་བའི་ཆོས་ཅན་མ་ཡིན་ནོ་ཞེས་བྱ་བ་ལ་སོགས་པ་ཕན་ཚུན་ཡང་
དག་པར་འདུ་བའམ་གཟུགས་ལ་སོགས་པའི་མཚན་ཉིད་ཅན་མ་ཡིན་ཞེས་བྱ་བའི་ཚིག་ལྷག་
མའོ། །དེ་ཡང་མདོ་ལས་གཟུགས་ནི་སྐྱེ་བའི་ཆོས་ཅན་ནམ་འགག་པའི་ཆོས་ཅན་དུ་ཡང་དག་
པར་རྗེས་སུ་མི་མཐོང་ཞེས་བྱ་བ་དང་། དེ་བཞིན་དུ་ཀུན་ནས་ཉོན་མོངས་པ་དང་རྣམ་པར་བྱང་
བ་ལ་བརྗོད་པ་དང་། གཟུགས་ནི་ཚོར་བ་དང་ལྷན་ཅིག་ཏུ་འདུ་བར་ཡང་དག་པར་རྗེས་སུ་མི་
མཐོང་བ་དང་། དེའི་འཐད་པར་ཆོས་རྣམས་རང་བཞིན་གྱིས་སྟོང་པ་ཉིད་དང་། སྟོང་པ་ཉིད་ལ་
གཟུགས་ལ་སོགས་ པ་དང་དེའི་མཚན་ཉིད་མེད་པར་ གསུངས་པ་ཡིན་ནོ། །སྟོང་པ་ཉིད་
གཟུགས་ལ་སོགས་པ་རྒྱུར་གྱུར་པ་ཐ་མི་དད་པ་ཉིད་ཀྱིས་ཞེས་བྱ་བ་ནི་བཤད་མ་ཐག་པའི་
འཐད་པའོ། །དེ་ཡང་མདོ་ལས་དེའི་རང་བཞིན་ནི་ཤཱ་རིའི་བུ་གཟུགས་ཀྱང་གཞན་མ་ཡིན་པ་
སྟོང་པ་ཉིད་ཀྱང་གཞན་མ་ཡིན། སྟོང་པ་ཉིད་ཀྱང་གཞན་མ་ཡིན་ལ་གཟུགས་ཀྱང་གཞན་མ་
ཡིན་ཏེ། འདི་ལྟར་གཟུགས་ཉིད་སྟོང་པ་ཉིད་སྟོང་པ་ཉིད་ཀྱང་གཟུགས་སོ་ཞེས་བྱ་བ་ལ་
1
] []



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
སོགས་པ་ཕུང་པོ་ལྔ་ལ་རྒྱས་པར་གསུངས་པ་ཡིན་ནོ། །འགོག་པ་ལ་གདམས་པ་རྒྱས་པར་
བཤད་པ་ནི་འགོག་པ་ལ་ཞེས་བྱ་བ་ལ་སོགས་པའོ། །འདི་འགོག་པའི་རང་བཞིན་རྗེས་སུ་
འདོད་པ་ནི། སྟོང་པ་ཉིད་སྐྱེ་བ་དང་འགག་པ་དང་ཀུན་ནས་ཉོན་མོངས་པ་དང་རྣམ་པར་བྱང་
བ་དང་ཉམས་པ་དང་འཕེལ་བ་དང་སོགས་པའི་སྒྲས་བསྡུས་པ་འདས་པ་དང་མ་འོངས་པ་དང་
ད་ལྟར་བྱུང་བ་དང་བྲལ་བ་ལ་ནིའོ། །འདིའི་མདོ་ཡང་དེ་ཅིའི་ཕྱིར་ཞེ་ན། ཤཱ་རིའི་བུ་སྟོང་པ་
ཉིད་གང་ཡིན་པ་དེ་ཡང་མི་སྐྱེ་མི་འགག་ཅེས་བྱ་བ་ནས། འགྲིབ་པ་མེད་པ་འཕེལ་བ་མེད་པ་
སྟེ༑ འདས་པ་མ་ཡིན་ཞེས་བྱ་བ་ལ་སོགས་པ་གསུངས་པ་ཡིན་ནོ། །འགོག་པ་ལ་གཟུགས་ལ་
སོགས་པའི་མཚན་ཉིད་དགག་པ་ནི་གཟུགས་མེད་པ་ནས་བྱང་ཆུབ་ཀྱི་བར་དུ་མེད་དོ་ཞེས་བྱ་
བ་དང་། ཞེས་བྱ་བའོ། །འདིའི་མདོ་ཡང་དག་པར་མི་སྐྱེས་པ་ལ་ད་ལྟར་བྱུང་བའི་བར་དུ་མ་
ཡིན་པ་དེ་ལ་ནི་གཟུགས་མེད་དོ་ཞེས་བྱ་བ་ལ་སོགས་པ་ཕུང་པོ་དང་སྐྱེ་མཆེད་དང་ཁམས་དྲུག་
དང་ཡང་ཁམས་བཅོ་བརྒྱད་རྟེན་འབྲེལ་དང་བདེན་པ་དང་དགེ་སྦྱོང་གི་འབྲས་བུ་བཀག་པས་
ན་བྱང་ཆུབ་ཀྱི་བར་དུ་བཀག་པ་ཡིན་ནོ། །ལམ་གྱི་བདེན་པ་ལ་གདམས་པ་རྒྱས་པར་བཤད་
པ་ནི་ལམ་ལ་ཞེས་བྱ་བ་ལ་སོགས་པའོ། །འདིས་ཀྱང་ལམ་གྱི་ངོ་བོ་ཉིད་དང༌། རྣམ་པར་མི་
རྟོག་པའི་ངོ་བོ་ཉིད་དང་ངེས་པར་འབྱིན་པ་གསུམ་ཉིད་གསུམ་བསྟན་ཏོ། །དང་པོ་ནི་སྦྱིན་པ་
ལ་སོགས་པ་ཕ་རོལ་ཏུ་ཕྱིན་པ་དང་། བདག་ཉིད་དང་ལྡན་པ་དང་མི་ལྡན་པ་མ་ཡིན་པ་ཉིད་དུ་
སྒྲུབ་བོ་ཞེས་སྟོན་པ་ཞེས་བྱ་བར་འབྲེལ་བས་བསྟན་ཏོ། །དེ་བཞིན་དུ་ཕུང་པོ་དང་སྐྱེ་མཆེད་
དང་ཁམས་དང་ཡང་ཁམས་དྲུག་དང་རྟེན་འབྲེལ་རྣམས་ཏེ་ཤེས་བྱ་དང་ལམ་ལ་སྤྱོད་པའི་རང་
བཞིན་ཕ་རོལ་ཏུ་ཕྱིན་པ་ནས་ལྟ་བའི་རང་བཞིན་སྟོང་པ་ཉིད། རྣལ་འབྱོར་གྱི་རང་བཞིན་དྲན་
པ་ཉེ་བར་བཞག་པ་ལ་སོགས་པ་དང་འབྲས་བུའི་རང་བཞིན་གཉིས་པོ་མཐར་ཐུག་པ་མ་ཡིན་
པ་ཏིང་ངེ་འཛིན་དང་གཟུངས་དང་མཐར་ཐུག་པ་སྟོབས་བཅུ་ལ་སོགས་པ་དང་ལྡན་པ་དང་།
• 1 ：31 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་ལྡན་པར་མི་མཐོང་བའམ་ཡང་ན་ཡུལ་དེ་ལ་སྦྱོར་བ་དང་མི་སྦྱོར་བ་བཀག་པར་མདོ་ནས་
གསུངས་པ་བཞིན་བལྟའོ། །རྣམ་པར་མི་རྟོག་པ་ཉིད་སྟོན་པ་ན་སྟོང་པ་ནང་སྟོང་པ་ཉིད་ནི་ལ་
སོགས་པ་ནི་ཕྱི་སྟོང་པ་ཉིད་ལ་སོགས་པ་དང་ཞེས་བྱ་བ་སྟེ། སོགས་པའི་སྒྲས་བསྡུས་པ་སྟོང་པ་
ཉིད་སྟོང་པ་ཉིད་ཀྱི་རྣལ་འབྱོར་དང་། སྦྱོར་བར་མི་བྱེད་པ་དང་། མཚན་མ་མེད་པ་དང་། སྨོན་
པ་མེད་པ་ལ་ཡང་དེ་བཞིན་དུ་སྦྱོར་བ་བཀག་པར་གསུངས་སོ། །ལམ་གྱི་ངེས་པར་འབྱིན་པ་
ཉིད་བསྟན་པ་ནི་གཟུགས་ནས་རྣམ་པ་ཐམས་ཅད་མཁྱེན་པ་ཉིད་ཀྱི་བར་སྔོན་གྱི་མཐའ་ལ་
སོགས་པ་གསུམ་དང་མི་སྦྱོར་བ་དང་སྔོན་གྱི་མཐའ་ལ་སོགས་པ་ཕན་ཚུན་མི་སྦྱོར་བ་དང་། །
ཐམས་ཅད་མཁྱེན་པ་ཉིད་དུས་གསུམ་དང་སྦྱོར་བ་བཀག་པས་མདོར་གསུངས་སོ། །འདིར་
སྔོན་དང་ཕྱི་མའི་མཐའ་དག་ཕན་ཚུན་དུ་བྱ་བ་ནི་མཚོན་པ་ཙམ་མོ། །
གསུམ་པ་དཀོན་མཆོག་ལ་གདམས་པ་རྒྱས་པར་བཤད་པ་ལས་སངས་རྒྱས་
དཀོན་མཆོག་ལ་གདམས་པ་རྒྱས་པར་བཤད་པ་ལས་སངས་རྒྱས་ལ་ཞེས་བྱ་བ་ལ་སོགས་
པའོ། །འདིས་ཀྱང་སངས་རྒྱས་སུ་བྱེད་པའི་ཆོས་ཀྱི་རང་བཞིན་དང་། དེ་ཡང་མཉམ་པར་ཤེས་
པའི་ཡེ་ཤེས་ཉིད་ཡིན་པ་དང༌། དེའི་འཐད་པ་གསུམ་བསྟན་ཏེ། སངས་རྒྱས་སུ་བྱེད་པའི་ཆོས་
ཀྱི་མཚན་ཉིད་ནི་རྣམ་པ་ཐམས་ཅད་མཁྱེན་པ་ཉིད་མི་དམིགས་པ་ལ་གཟུགས་ལ་སོགས་པ་མི་
སྦྱོར་བས་ཞེས་བྱའོ། །འདིའི་མདོ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་གཟུགས་
དང་རྣམ་པ་ཐམས་ཅད་མཁྱེན་པ་ཉིད་དུ་སྦྱོར་བས་མི་བྱེད་དོ། །དེ་ནི་འདི་ལྟར་གཟུགས་
གཉིས་ཀྱང་ཡང་དག་པར་རྗེས་སུ་མི་མཐོང་སྟེ། ཡང་དག་པར་རྗེས་སུ་མ་མཐོང་ན་གཟུགས་
དང་རྣམ་པ་ཐམས་ཅད་མཁྱེན་པ་ཉིད་དུ་སྦྱོར་བའམ་འབྱེད་པ་ལྟ་ག་ལ་ཡོད་ཅེས་བྱ་བ་ནས་
རྣམ་པ་ཐམས་ཅད་མཁྱེན་པའི་བར་ལ་སྦྱར་བས་གསུངས་པ་ཡིན་ནོ། །རྣམ་པ་ཐམས་ཅད་
མཁྱེན་པ་དེ་ལྟར་རྗེས་སུ་བརྗོད་ནས་དེ་མཉམ་པར་ཤེས་པའི་ཡེ་ཤེས་ཀྱི་རང་བཞིན་སྒྲུབ་པ་ནི།
- ]
] ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
དམིགས་པར་བྱ་བ་དང་དམིགས་པར་བྱེད་པ་མཉམ་པ་ཉིད་དུ་ཤེས་པ་ཞེས་བྱ་བའོ། །འདིའི་
མདོ་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་སངས་རྒྱས་དང་རྣམ་པ་ཐམས་ཅད་
མཁྱེན་པ་ཉིད་དུ་མི་སྦྱོར་མི་འབྱེད་དོ། །རྣམ་པ་ཐམས་ཅད་མཁྱེན་པ་ཉིད་དང་སངས་རྒྱས་སུ་
མི་སྦྱོར་མི་འབྱེད་དོ་ཞེས་བྱ་བ་དང༌། བྱང་ཆུབ་ལ་ཡང་དེ་བཞིན་དུ་བརྗོད་པ་གསུངས་པ་ཡིན་
ནོ༑ ༑དེའི་འཐད་པ་ནི། སངས་རྒྱས་དང་བྱང་ཆུབ་དག་མཚན་ཉིད་གཅིག་པ་ཉིད་ཀྱིས་ཞེས་བྱ་
བའོ། །འདིའི་མདོ་ནི་དེ་ཅིའི་ཕྱིར་ཞེ་ན། སངས་རྒྱས་ཉིད་རྣམ་པ་ཐམས་ཅད་མཁྱེན་པ་རྣམ་པ་
ཐམས་ཅད་མཁྱེན་པ་ཉིད་བྱང་ཆུབ་བོ། །དེ་ནི་འདི་ལྟར་བྱང་ཆུབ་ཉིད་ཡང་དག་པར་རྗེས་སུ་
མི་མཐོང་ངོ༌། །རྣམ་པ་ཐམས་ཅད་མཁྱེན་པ་ཉིད་ཀྱང་ཡང་དག་པར་རྗེས་སུ་མི་མཐོང་ངོ་ཞེས་
བྱ་བ་སྟེ། གཉིས་ ཀ་རྣམ་པ་ཐམས་ཅད་མཁྱེན་པའི་མཚན་ཉིད་དུ་གཅིག་པའི་ཕྱིར་ཞེས་
དགོངས་པའོ། །
ཆོས་དཀོན་མཆོག་རྒྱས་པར་བཤད་པ་ནི་ཆོས་ལ་ཞེས་བྱ་བ་ལ་སོགས་པའོ།།
ཐམས་ཅད་མཁྱེན་པ་ཉིད་གསུམ་གྱི་བསྡུས་པ་ཞེས་བྱ་བ་ཡེ་ཤེས་གསུམ་གྱི་ཡུལ་དུ་བྱས་པའོ།།
གཞི་དང་གཉེན་པོ་དང་རྣམ་པ་མཐའ་དག་བསྡུས་པ་ཞེས་བྱ་བ་ནི་གསུམ་བསྡོམས་པའོ། །དེ་
དག་གིས་བསྡུས་པ་ནི་དེ་ནི་གསུམ་གྱིས་ཁྱབ་པའི་དོན་ཏེ། ཡེ་ཤེས་གསུམ་གྱི་ཡུལ་བསྡོམས་
པས་ཁྱབ་པའི་དངོས་པོ་ཐམས་ཅད་ཅེས་བྱ་བའི་དོན་ཏོ། །ཆོས་ནི་འདིར་མཚན་ཉིད་འཛིན་
པའི་དོན་ཐམས་ཅད་ཡིན་ལ་དེ་ཡང་རང་བཞིན་གྱིས་དེ་བཞིན་ཉིད་ཀྱི་ངོ་བོ་ཡིན་པས་རྟོགས་
པའི་ཆོས་ཀྱི་གཙོ་བོ་འགོག་པའི་བདེན་པ་ཡིན་ནོ། །དེ་ལ་གཞི་ཤེས་ཀྱི་ཡུལ་ངོ་བོ་མ་གྲུབ་པར་
སྟོན་པ་ནི་མདོ་ལས་གཟུགས་ནས་རྣམ་པ་ཐམས་ཅད་མཁྱེན་པའི་བར་གྱི་ཆོས་ཐམས་ཅད་ལ་
དངོས་པོ་ཡོད་པ་དང་དངོས་པོ་མེད་པའི་ངོ་བོ་ཉིད་བཀག་པ་གཟུགས་དངོས་པོ་ཡོད་ཅེས་བྱ་
བར་མི་སྦྱོར་རོ་ཞེས་བྱ་བ་དང་དེ་ཁོ་ན་བཞིན་རྟག་པ་དང་བདེ་བ་དང་བདག་དང་མ་ཞི་བ་ཟླ་
-，
， 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་བཅས་པ་བཀག་པས། ཆོས་ཀྱི་སྡོམ་ཟླ་དང་བཅས་པས་བཀག་པ་དང་། རྣམ་པར་ཐར་པ་
གསུམ་ཟླ་དང་བཅས་པ་དང་སྐྱེ་འའགག་བཀག་པ་དང༌། དུས་གསུམ་དང་བརྟན་མི་བརྟན་
དང་ཡོད་མེད་བཀག་པ་དང་སྤྱོད་པ་ལ་སོགས་པ་བཞི་བཀག་པ་གསུངས་པ་ཡིན་ནོ། །ཆོས་ནི་
འདོད་ཆགས་དང་བྲལ་བ་ཡིན་པས་དེའི་གཉེན་པོ་སྟོན་པས་ལམ་ཤེས་ཀྱི་ཡུལ་ངོ་བོ་མེད་པར་
སྟོན་པ་ནི་མདོ་ལས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་སྦྱིན་པའི་ཕ་རོལ་ཏུ་ཕྱིན་
པའི་དོན་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་མི་སྤྱོད་དེ་ཞེས་བྱ་བ་ནས་བརྩམས་ཏེ་ཕ་རོལ་ཏུ་
ཕྱིན་པ་དང་སྟོང་པ་ཉིད་རྣམས་དང་ཕྱིར་མི་ལྡོག་པའི་ས་ཐོབ་པ་དང་སེམས་ཅན་ཡོངས་སུ་སྨིན་
པ་དང་སངས་རྒྱས་ཀྱི་ཞིང་སྦྱོང་བ་དྲན་པ་ཉེ་བར་བཞག་པ་ལ་སོགས་པ་རྣལ་འབྱོར་གྱི་ལམ་
གྲུབ་པ་དང་། གནས་སྐབས་ཀྱི་འབྲས་བུ་མངོན་པར་ཤེས་པ་དང་ཏིང་ངེ་འཛིན་དང་གཟུགས་
ཀྱི་སྒོ་ནས་མཐར་ཐུག་པའི་འབྲས་བུ་སྟོབས་བཅུ་ལ་སོགས་པའི་དགེ་འདུན་མི་སློབ་པའི་ཞེས་
བྱ་བ་དང༌། དེའི་འཐད་པར་ཆོས་ཐམས་ཅད་ལ་ཐ་དད་པ་དང༌། བྱེ་བྲག་དང་། ཁྱད་པར་དུ་ལྟ་
བ་མེད་དེ་ཞེས་བྱ་བ་དང་། མངོན་པར་ཤེས་པ་དྲུག་ཡུལ་དང་བཅས་པའི་དོན་དུ་ཤེས་རབ་ཀྱི་
ཕ་རོལ་ཏུ་ཕྱིན་པ་ལ་མི་སློབ་པར་གསུངས་པ་ཡིན་ནོ། །དེ་ལྟར་སྤྱད་པས་ཐོབ་པའི་ཡོད་ཏན་
གྱི་རྣམ་པ་འཐད་པ་དང་བཅས་པས་རྣམ་པ་ཐམས་ཅད་མཁྱེན་ཉིད་ཀྱི་ཡུལ་ངོ་བོ་ཉིད་མེད་པར་
སྟོན་པ་ནི། མདོ་ལས་ཤཱ་རིའི་བུ་གཞན་ཡང་བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་
ཏུ་ཕྱིན་པ་ལ་སྤྱོད་པའི་ཚེ་བདུད་གླགས་འཚོལ་ཞིང་ཉམས་བསྐྱོད་པ་རྣམས་ཀྱིས་གླགས་མི་
རྙེད་དོ། །འཇིག་རྟེན་དང་འཇིག་རྟེན་ལས་འདས་པའི་བྱ་བ་ཐམས་ཅད་ལྷུན་གྱིས་གྲུབ་པ་དང་
རྟག་པ་མེད་པར་མཐུན་པར་གྲུབ་བོ་ཞེས་བྱ་བ་ནས་བཟུང་སྟེ། འཇིག་རྟེན་པའི་ཉོན་མོངས་པ་
བསལ་བ་དང་། སངས་རྒྱས་དང་ཉན་ཐོས་དང་ལྷའི་རིགས་རྣམས་ཀྱིས་བསྲུང་བ་དང་བྱམས་
པའི་རྒྱུ་ཅན་མཐོང་བའི་ཆོས་ཀྱི་ལས་ཀྱི་སྒྲིབ་པའི་འབྲས་བུ་རྣམ་པར་སྦྱོང་བ་དང་། ཚེགས་
- ]
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥།
ཆུང་དུས་གཟུངས་དང་ཏིང་ངེ་འཛིན་གྱི་སྒོ་མངོན་དུ་འགྱུར་བ་དང་བྱང་ཆུབ་ཀྱི་སྙིང་པོའི་བར་དུ་
སྐྱེ་བ་ཀུན་ཏུ་སངས་རྒྱས་རྣམས་མཉེས་པར་བྱེད་པ་དང་ཆོས་རྣམས་ལ་མི་དམིགས་པས་ཕྲད་
པ་དང་བྲལ་བ་བཀག་པ་དང༌། དེ་མི་དམིགས་པར་ཆོས་ཀྱི་དབྱིངས་བདག་གིས་མྱུར་དུ་མངོན་
པར་བྱང་ཆུབ་པ་བཀག་པ་སྣ་ཚོགས་པར་བྱེད་པ་མེད་པའི་རྟོགས་པར་བྱ་བ་དང་རྟོགས་པའི་
ཆོས་ཉེ་བར་མི་དམིགས་པ་དང་། ཆོས་ཀྱི་དབྱིངས་ལ་སྟོང་པ་དང་མི་སྟོང་པར་སྦྱོར་བ་བཀག་
པ་དང༌། མིག་ལ་སོགས་པའི་ཁམས་བཅོ་བརྒྱད་སྟོང་པ་ཉིད་ཕན་ཚུན་མི་སྦྱོར་བ་དང་། ཉན་
ཐོས་ལ་སོགས་པའི་ས་ལས་འདས་པ་དང་སངས་རྒྱས་ཀྱི་ཞིང་ཡོངས་སུ་སྦྱོང་བ་དང་། སེམས་
ཅན་སྨིན་པར་བྱེད་པ་དང་། ཡང་དག་པར་རྫོགས་པའི་བྱང་ཆུབ་ཐོབ་པའི་རྒྱུ་ཡིན་པའི་ཕྱིར་
སྟོང་པ་ཉིད་ཀྱི་རྣལ་འབྱོར་མཆོག་ཏུ་བསྔགས་པ་དང་། རྟོགས་པ་ཐམས་ཅད་ལ་ང་རྒྱལ་མེད་
པ་དང༌། ཕ་རོལ་ཏུ་ཕྱིན་པ་དྲུག་གི་མི་མཐུན་པའི་ཕྱོགས་སེར་སྣ་ལ་སོགས་པའི་སེམས་མི་
བསྐྱེད་པར་གསུངས་པས་གསལ་བར་མཛད་པ་ཡིན་ནོ། ། །
དགེ་འདུན་དཀོན་མཆོག་གི་དོན་རྒྱས་པར་འཆད་པ་ནི་འོག་ཏུ་འཆད་པས་འདིར་
མི་བཤད་དོ། །མ་ཞེན་པ་ཞེས་བྱ་བ་ནི་ལུས་ངག་དང་ཡིད་ཀྱི་ལས་དང་ཆོས་རྣམས་ལ་དོན་དམ་
པའི་དངོས་པོར་མི་ལྟ་བ་སྟེ། དེས་ན་ཤེས་རབ་ཀྱི་ཕ་རོལ་ཏུ་ཕྱིན་པའི་སྒྲུབ་པ་མི་ཉམས་པའི་
ཐབས་ཡིན་ནོ། །དེས་ན་འཕགས་པ་རྣམ་པར་གྲོལ་བའི་སྡེས་དེ་ལ་མ་ཞེན་པས་ནི་ཡོངས་སུ་
ཉམས་པར་མི་འགྱུར་རོ། །མི་ངལ་བས་ནི་བགོད་པར་བྱ་བ་ཇི་སྲིད་པར་འགྲོ་བར་འགྱུར་རོ་
ཞེས་གསུངས་སོ། །ལུས་ལ་སོགས་པའི་བསོད་སྙོམས་ཀྱིས་ལ་ལ་མངོན་པར་ཞེན་པར་འགྱུར་
བས་ཞེས་བྱ་བ་ནི་ལུས་ཀྱི་བདེ་བ་དོན་དམ་པར་ཞེས་པས་ལུས་ཀྱི་བདེ་བ་བརྩོན་འགྲུས་ལ་
སོགས་པ་དེའི་གཉེན་པོ་དངོས་པོ་ཡོད་པར་འཛིན་པའི་ཕྱིར་རོ། །རློམ་པ་མེད་པ་ནི་དོན་དམ་
པར་ཡོད་པ་མ་ཞེན་ཡང་ཀུན་རྫོབ་ཀྱི་དངོས་པོ་དང་དངོས་པོ་མེད་པ་རྟོགས་པ་དང་གོམས་པར་
- ] 9 j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱས་པས་ང་རྒྱལ་བྱེད་པ་སྤངས་ཏེ་རློམ་པས་ཤེས་རབ་ཀྱི་ཕ་རོལ་ཏུ་ཕྱིན་པའི་སྒྲུབ་པ་ལས་མི་
ཉམས་ཀྱང་ལྷག་པ་མི་འཕེལ་བས་རྒྱུན་འཕེལ་བ་ལྡོག་པའི་ཕྱིར་རོ། །ལམ་ཡོངས་སུ་འཛིན་པ་
ནི་ཕྱོགས་བཅུའི་སངས་རྒྱས་འཁོར་དང་བཅས་པ་སངས་རྒྱས་ཀྱི་ཞིང་རྣམ་པར་ཕྱེ་བ་དང་
བཅས་པ་མཐོང་ཞིང་ཆོས་ཀྱང་ཉན་ལ་དེར་རྣམ་པར་རྟོག་པར་མི་འགྱུར་བའི་ཐབས་ཀྱི་ཡེ་
ཤེས་དེ་དང་མི་འབྲལ་བ་སྟེ། དེ་ལྟ་མ་ཡིན་ན་དོན་རེ་རེའི་ཕྱིར་དེ་དག་གི་གམ་དུ་འགྲོ་དགོསན་
དེ་ལྟར་ཡང་མི་ནུས་པས་ཞུམ་པར་འགྱུར་རོ། །སྤྱན་ལྔ་དང༌། མངོན་པར་ཤེས་པ་དྲུག་དང་
མཐོང་ལམ་བཤད་དུ་མེད་དོ། ། །
སྒོམ་པའི་ལམ་ལ་གདམས་པའི་དབང་དུ་བྱ་སྟེ། འདུས་བྱས་དང་འདུས་མ་བྱས་
དག་ངོ་བོ་གཅིག་པ་ཉིད་ཀྱིས་ཕན་ཚུན་ཐ་དད་པར་གདགས་པར་མི་ནུས་པ་བཞིན་དུ་ཞེས་བྱ་
བ་ལ། འདུས་བྱས་ནི་ལམ་མོ། །འདུས་མ་བྱས་ནི་སྤང་བ་སྟེ། དེ་གཉིས་ངོ་བོ་ཉིད་གཅིག་པ་
བཞིན་དུ་མཐོང་བའི་ལམ་དང་སྒོམ་པའི་ལམ་ཡང་རང་བཞིན་མི་འདྲ་བ་མེད་དེ། ཆོས་ཉིད་ཀྱི་
རྣམ་པ་ཅན་ཡིན་པའི་ཕྱིར་རོ། །འོན་ཀྱང་སྒོམ་པའི་ལམ་ནི་ཉོན་མོངས་པ་སྤོང་བའི་ནུས་པ་
ལྷག་པས་ཐ་དད་དུ་བཞག་པར་ཟད་དེ། སྤངས་པ་ནི་ལམ་ལས་མཚན་ཉིད་གཞན་དུ་བཞག་
པས་ཐ་དད་པ་བཞིན་ནོ། །ཞེས་བྱ་བ་ཡིན་ནོ། །དེ་ཡང་མདོ་ལས་འདུས་བྱས་ཀྱི་དབྱིངས་མེད་
པར་ཡང་འདུས་མ་བྱས་ཀྱི་དབྱིངས་གདགས་པར་མི་ནུས་སོ། །ཞེས་བྱ་བ་ལ་སོགས་པ་
གསུངས་པ་ཡིན་ནོ། །
གསུམ་པ་དོན་བསྡུ་བ་བརྗོད་ པ་ནི། དེ་ལྟར་ན་བྱང་ཆུབ་ཀྱི་སེམས་དང་དེས་
འཕངས་པའི་ཆོས་ཀྱི་ངོ་བོ་ཉིད་ཅེས་བྱ་བ་ལ་སོགས་པའོ། ཁྱད་པར་དུ་འགྲོ་བའི་རྒྱུ་ཞེས་བྱ་བ་
ནི་ཤེས་རབ་ཀྱི་ཕ་རོལ་ཏུ་ཕྱིན་པའི་སྒྲུབ་པ་ཉམས་པ་ལས་ལྡོག་པའི་ཁྱད་པར་ཅན་ཉིད་དུ་
གནས་པའི་རྒྱུའོ། །མི་ལྡོག་པར་འགྲོ་བའི་རྒྱུ་གང་ཡིན་པ་ཞེས་བྱ་བ་ནི་ཕྱི་མ་ཕྱི་མ་རྒྱུན་རྒྱུད་
བ 1
2 f -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས: ༼༥
མར་རྗེས་སུ་སྒྲུབ་པའི་རྒྱུ་དེ་མི་རློམ་ན་མི་སྐྱོ་བས་སྒྲུབ་པ་སྔ་མ་མ་ཉམས་པའི་སྟེང་དུ་ཕྱི་མ་རྗེས་
སུ་གྲུབ་པའི་ཕྱིར་རོ། །ལྷག་མ་ནི་སླའོ། །དགེ་འདུན་ལ་ཁྱད་པར་བརྗོད་པ་ནི། དགེ་འདུན་
དཀོན་མཆོག་གི་སྐབས་སུ་ཞེས་བྱ་བ་ལ་སོགས་པའོ། །འདིར་ཉན་ཐོས་དང་རང་སངས་རྒྱས་
ཀྱི་ཐོབ་པར་བྱ་བའི་དད་པའི་རྗེས་སུ་འབྲང་བ་དང་། ཆོས་ཀྱི་རྗེས་སུ་འབྲང་བ་ལ་སོགས་པའི་
མཚན་ཉིད་པ་ནི་བྱང་ཆུབ་སེམས་དཔའ་མ་ཡིན་གྱི། འོན་ཀྱང་ཉན་ཐོས་དང་རང་སངས་རྒྱས་
ཀྱི་གང་ཟག་དང་ཚུལ་འདྲ་བ་ཙམ་ལ་བརྟེན་ནས་སངས་རྒྱས་པའི་ལུགས་རྣམ་པར་བཞག་པ་
ཙམ་དུ་ཟད། དེ་ལྟར་བསྟན་པས་བྱང་ཆུབ་སེམས་དཔའི་ཡོན་ཏན་ལ་འཇུག་པར་བྱ་བའི་ཕྱིར་
རོ༑ ༑དེ་དང་ཚུལ་འདྲ་བ་ཙམ་གྱིས་ཡོན་ཏན་རང་གིས་མངོན་དུ་བྱས་པས་ནི་གཞན་དག་ཀྱང་
དེ་ལ་འཇོག་པར་ནུས་ཀྱི་གཞན་དུ་མ་ཡིན་ནོ། །བྱང་ཆུབ་སེམས་དཔའ་དེ་དག་ཀྱང་གང་ཡིན་
ཞེ་ན་ཕྱིར་མི་ལྡོག་པའོ། །དེ་ཡང་ས་བརྒྱད་པ་ལ་གནས་པ་འབའ་ཞིག་ནི་མ་ཡིན་ཏེ། གང་ཟག་
རྣམ་པར་བཞག་པ་དེ་ནི་ཕྱིར་མི་ལྡོག་པའི་བྱང་ཆུབ་སེམས་དཔའ་མ་གཏོགས་པ་དབང་པོ་རྟུལ་
པོ་ཡིན་ཏེ། ཞེས་བྱ་བ་ལ་སོགས་པས་ས་བརྒྱད་པ་ཐོབ་པའི་ཕྱིར་མི་ལྡོག་པ་མ་ཡིན་པ་ཡང་
ཞལ་གྱིས་བཞེས་པའི་ཕྱིར་དང་། ལྷ་ཚེ་རིང་པོར་སྐྱེ་བ་ལ་སོགས་པ་ས་བརྒྱད་པ་དང་མི་མཐུན་
པའི་ཆོས་ཀྱང་གསུངས་པར་སྣང་བའི་ཕྱིར་རོ། །སོ་སོ་སྐྱེ་བོ་ཕྱིར་མི་ལྡོག་པ་ལ་སོགས་པ་
བརྗོད་པ་ཡང་མངོན་པར་འདོན་པ་མ་ཡིན་ཏེ། གང་ཟག་རྣམ་པར་བཞག་པ་ནི་འཕགས་པའི་
དབང་དུ་བྱས་པར་འཐད་པའི་ཕྱིར་ཏེ། གཞན་དུ་ཁྱད་པར་ཅན་གྱི་ཚུལ་འདྲ་བ་ཉིད་མེད་པའི་
ཕྱིར་དང༌། འདིར་མ་འདུས་པ་མཐའ་ཡས་པ་ཡོད་པས་མ་ཁྱབ་པར་འགྱུར་བའི་ཕྱིར་རོ།།
དེས་ན་ས་བཅུ་པ་ལ་གནས་པ་ཡིན་པར་འདོད་དོ། །
དེ་ཡང་བཞི་སྟེ། འཇིག་རྟེན་ནས་འདས་པའི་སེམས་དང་པོ་བསྐྱེད་པ་དང་།
སྤྱོད་པ་ལ་ཞུགས་པ་དང་། ཕྱིར་མི་ལྡོག་པ་དང་། སྐྱེ་བ་གཅིག་གིས་ཐོགས་པའོ། །དང་པོ་ལ་
- 1
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྔ་སྟེ། དད་པའི་རྗེས་སུ་འབྲང་བ་དང༌། ཆོས་ཀྱི་རྗེས་སུ་འབྲང་བ་དང༌། རྒྱུན་དུ་ཞུགས་པའི་
འབྲས་བུའི་དངོས་གཞི་ལ་གནས་པ་དང༌། དེའི་ཁྱད་པར་ལ་གནས་པ་གཉིས་ཏེ་ལྔའོ། །སྤྱོད་
པ་ལ་ཞུགས་པ་ནི་བཞི་སྟེ། དད་པས་མོས་པ་དང་མཐོང་བས་ཐོབ་པ་དང༌། ལན་ཅིག་ཕྱིར་
འོང་བའི་དངོས་གཞི་ལ་གནས་པ་དང༌། དེའི་ཁྱད་པར་བར་ཆད་གཅིག་པའོ། །ཕྱིར་མི་ལྡོག་པ་
ནི་དགུ་སྟེ། ཕྱིར་མི་འོང་བའི་དངོས་གཞི་ལ་གནས་པ་གཅིག་དང་། དེའི་ཁྱད་པར་ལ་གནས་པ་
བརྒྱད་དོ། །དགྲ་བཅོམ་པའི་རྒྱུ་ལ་ཞུགས་པ་ནི་སྐྱེ་བ་གཅིག་གིས་ཐོགས་པ་ཡིན་ནོ། །རང་
སངས་རྒྱས་ཀྱང་ཇི་ལྟར་རིགས་པར་དེ་བཞིར་འདུ་བ་ཉིད་དོ། །དེ་ལ་དད་པའི་རྗེས་སུ་འབྲང་
བ་དང་ཆོས་ཀྱི་རྗེས་སུ་འབྲང་བ་གཉིས་ནི་དབང་པོའི་བྱེ་བྲག་གིས་ཐ་དད་པ་ཡིན་ཡང་མཐོང་
བའི་ལམ་སྐད་ཅིག་བཅོ་ལྔ་ལ་གནས་པ་ཉིད་ཡིན་ནོ། །དེ་དག་ནི་གཉེན་པོའི་བྱེད་པ་དང་
བཅས་པའི་གནས་སྐབས་ཡིན་ལ། དེ་ཡང་དབང་པོའི་དབྱེ་བས་གཉེན་པོའི་ནུས་པ་ཐ་དད་
པས་གཉིས་སུ་བཞག་གོ །འབྲས་བུ་ལ་གནས་པ་ནི་གཉེན་པོའི་བྱེད་པ་རྒྱུན་བཅད་པས་
སྤངས་པའི་གནས་སྐབས་ཏེ། མཐོང་སྤང་གི་སྒྲིབ་པ་སྤངས་ནས་ནི་འགོག་པ་ཙམ་དུ་གཅིག་
པས་དབང་པོའི་དབྱེ་བས་ཐ་དད་པ་མེད་པར་འབྲས་བུ་ནི་གཅིག་ཏུ་ཟད་དོ། །དེ་ལས་ཀྱང་དང་
པོ་ནི་མི་ལས་ཤི་འཕོས་པའི་བདེན་པ་མཐོང་བ་དབང་པོ་རྟུལ་པོ་ཤེས་རབ་ཀྱི་ཕ་རོལ་ཏུ་ཕྱིན་
པའི་རྣལ་འབྱོར་ལ་མྱུར་དུ་མཉམ་པར་མི་འཇོག་པ་དང༌། ཏིང་ངེ་འཛིན་དང་གཟུངས་ཀྱི་སྒོ་
ཡང་མྱུར་བར་མངོན་དུ་མི་འགྱུར་བའོ། །གཉིས་པ་ནི་འཇིག་རྟེན་གྱི་ཁམས་གཞན་ནམ་དགའ་
ལྡན་ནས་འཆི་འཕོས་པ་འདིར་སྐྱེས་པ་དབང་པོ་རྣོན་པོ་སྟེ། སྔ་མ་ལས་ལྡོག་པའོ། །གསུམ་པ་
ནི་འབྲས་བུ་སྤངས་པ་མངོན་དུ་བྱས་ཀྱང་དེས་མི་རློམ་པ་སྟེ། གོང་མའི་གནས་སྐབས་ཀྱི་
འབྲས་བུ་ཡིན་ནོ། །དེའི་འོག་ཏུ་སྤྱོད་པ་ལ་ཞུགས་པ་སྒོམ་པའི་ལམ་གྱིས་ཤེས་བྱའི་སྒྲིབ་པ་
སྒོམ་པས་སྤང་བར་བྱ་བ་སྤོང་བའི་གཉེན་པོ་ཐོབ་པ་གཉིས་དང་། དེའི་འབྲས་བུ་སྤངས་པ་ལ་
- ！
9 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥
གནས་པའི་གང་ཟག་གསུམ་མོ། །དེ་ལ་འབྲས་བུ་གཉིས་པ་དང་གསུམ་པ་ལ་ཞུགས་པའི་དད་
པས་མོས་པ་དང༌། དབང་པོ་རྟུལ་པོ་དག་གཅིག་ཏུ་བཞག་པ་ནི་བསམ་གཏན་སྒྲུབ་ཅིང་ཕ་
རོལ་ཏུ་ཕྱིན་པ་ལ་སྤྱོད་པ་བསམ་གཏན་གྱི་དབང་གིས་ལྷ་ཚེ་རིང་པོར་སྐྱེས་ནས་འདོད་པར་
མིའམ་ལྷར་སྐྱེ་བ་དེ་ལྟར་སྤྱོད་པ་གཏན་ནམ་སྤངས་ནས་འདོད་པར་སྐྱེ་བའོ། །འབྲས་བུ་
གཉིས་པ་དང་གསུམ་པ་ལ་ཞུགས་པའི་མཐོང་བས་ཐོབ་པ་དག་གཅིག་ཏུ་བཞག་པ་ནི་དེ་ལྟར་
སྤྱོད་པ་བསམ་གཏན་ནམ་གཟུགས་མེད་པའི་དབང་གིས་མི་སྐྱེ་བར་དེ་ལས་མ་ཉམས་བཞིན་
དུ་ཐབས་མཁས་པས་སངས་རྒྱས་བཞུགས་པར་སྐྱེ་བའོ། །དེས་ན་དབང་པོ་རྣོན་པོ་དང་རྟུལ་
པོའི་འབྲས་བུ་གཉིས་པའི་དངོས་གཞི་ལ་གནས་པ་དག་སྔ་མ་ལྟར་གཅིག་ཏུ་བཞག་པ་ནི་དེ་
ལྟར་སྤྱོད་པ་དགའ་ལྡན་གྱི་ལྷ་དང་སྐལ་བ་མཉམ་པར་སྐྱེས་ནས་དྲན་པ་དང་ལྡན་བཞིན་དུ་དེ་
ནས་འཕོས་ཏེ་ལྷ་བྱེ་བ་ཕྲག་ཁྲིག་གིས་བསྐོར་ནས་འདིར་སྐྱེ་བ་བླངས་ཏེ་སངས་རྒྱས་ནས་
སངས་རྒྱས་ཀྱི་ཞིང་སྣ་ཚོགས་སུ་ཆོས་ཀྱི་འཁོར་ལོ་བསྐོར་བའོ། །དེ་ནས་ཕྱིར་མི་ལྡོག་པའི་
འབྲས་བུ་གསུམ་པ་ལ་གནས་པར་བཞག་པ་ནི་དེ་ལྟར་སྤྱོད་པའི་བྱང་ཆུབ་སེམས་དཔའ་
མངོན་པར་ཤེས་པ་དྲུག་ཐོབ་པ་འདིར་ཁམས་གསུམ་དུ་མི་སྐྱེ་བར་སངས་རྒྱས་ལ་མཆོད་པའི་
ཕྱིར་འཇིག་རྟེན་གྱི་ཁམས་གཞན་ནས་གཞན་དུ་འགྲོ་བའམ་ཐེག་པ་དམན་པའི་སྒྲ་མི་སྒྲིག་
པའི་འཇིག་རྟེན་གཞན་དང་གཞན་ནམ་སེམས་ཅན་གྱི་ཚེ་དཔག་ཏུ་མེད་པའི་འཇིག་རྟེན་གྱི་
ཁམས་གཞན་དང་གཞན་ནས་དཀོན་མཆོག་གསུམ་གྱི་སྒྲ་མི་གྲགས་པའི་འཇིག་རྟེན་གྱི་
ཁམས་གཞན་དུ་སོང་ནས་དེ་དག་ཏུ་དོན་བྱས་ནས་འཚང་རྒྱ་བའོ། །དེའི་འོག་ཏུ་རྒྱུན་དུ་ཞུགས་
པའི་ཁྱད་པར་ལ་གནས་པ་རིགས་ནས་རིགས་སུ་སྐྱེ་བ་གཉིས་ལས། མིའི་རིགས་ནས་རིགས་
སུ་སྐྱེ་བ་ནི་བྱང་ཆུབ་སེམས་དཔའ་བསམ་གཏན་ནམ་གཟུགས་མེད་པའི་དབང་གིས་མི་སྐྱེ་
བར་དེ་ལས་མ་ཉམས་བཞིན་དུ་ཐབས་མཁས་པས་སངས་རྒྱས་བཞུགས་པར་སྐྱེ་བའོ། །དེས་
-
G 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་དབང་པོ་རྣོན་པོ་དང་རྟུལ་པོའི་འབྲས་བུ་གཉིས་པའི་དངོས་གཞི་ལ་གནས་པ་དག་སྔ་མ་
ལྟར་གཅིག་ཏུ་བཞག་པ་ནི་དེ་ལྟར་སྤྱོད་པར་དགའ་ལྡན་གྱི་ལྷ་དང་སྐལ་བ་མཉམ་པར་སྐྱེས་
ནས་དྲན་པ་དང་ལྡན་བཞིན་དུ་དེ་ནས་འཕོས་ཏེ་ལྷ་བྱེ་བ་ཕྲག་ཁྲིག་གིས་བསྐོར་ནས་འདིར་སྐྱེ་
བ་བླངས་ཏེ་སངས་རྒྱས་ཀྱི་ཞིང་སྣ་ཚོགས་སུ་ཆོས་ཀྱི་འཁོར་ལོ་བསྐོར་བའོ། །དེ་ནས་ཕྱིར་མི་
ལྡོག་པའི་འབྲས་བུ་གསུམ་པ་ལ་གནས་པར་བཞག་པ་ནི་དེ་ལྟར་སྤྱོད་པའི་བྱང་ཆུབ་སེམས་
དཔའ་མངོན་པར་ཤེས་པ་དྲུག་ཐོབ་པ་འདིར་ཁམས་གསུམ་དུ་མི་སྐྱེ་བར་སངས་རྒྱས་ལ་
མཆོད་པའི་ཕྱིར་འཇིག་རྟེན་གྱི་ཁམས་གཞན་ནས་གཞན་དུ་འགྲོ་བའམ་ཐེག་པ་དམན་པའི་སྒྲ་
མི་སྒུག་པའི་འཇིག་རྟེན་གཞན་དང་གཞན་ནམ་སེམས་ཅན་གྱི་ཚེ་དཔག་ཏུ་མེད་པའི་འཇིག་
རྟེན་གྱི་ཁམས་གཞན་དང་གཞན་ནས་དཀོན་མཆོག་གསུམ་གྱི་སྒྲ་མི་གྲགས་པའི་འཇིག་རྟེན་
གྱི་ཁམས་གཞན་དུ་སོང་ནས་དེ་དག་ཏུ་དོན་བྱས་ནས་འཚང་རྒྱ་བའོ། །དེའི་འོག་ཏུ་རྒྱུན་དུ་
ཞུགས་པའི་ཁྱད་པར་ལ་གནས་པ་རིགས་ནས་རིགས་སུ་སྐྱེ་བ་གཉིས་ལས། མིའི་རིགས་ནས་
རིགས་སུ་སྐྱེ་བ་ནི་བྱང་ཆུབ་སེམས་དཔའ་བསམ་གཏན་དང་། གཟུགས་མེད་པའི་སྙོམས་པར་
འཇུག་པ་ཐོབ་པ་དག་ཐབས་མཁས་པས་མིའི་རིགས་རྒྱལ་རིགས་དང་། བྲམ་ཟེ་དང་། ཁྱིམ་
བདག་གི་རིགས་ཤིང་ས་ལ་ཆེན་པོ་ལྟ་བུ་རྣམས་སུ་སྐྱེ་བའོ། །ལྷའི་རིགས་ནས་རིགས་སུ་སྐྱེ་བ་
ཡང་རྒྱལ་ཆེན་རིགས་བཞི་ལ་སོགས་པའི་ལྷའམ་གཟུགས་ཀྱི་ལྷ་ཚངས་པ་ཆེན་པོར་རིགས་
ནས་རིགས་སུ་སྐྱེ་བའོ། །དེ་དག་ནི་ཉོན་མོངས་པ་གསུམ་པ་དང་བཞི་པ་སྤངས་པ་དང་དེའི་
གཉེན་པོ་ཟག་པ་མེད་པའི་དབང་པོ་ཐོབ་པ་དང༌། སྐྱེ་བ་གཉིས་གསུམ་ལྷག་པས་རྒྱུན་དུ་
ཞགས་པའི་དངོས་གཞི་བས་ཁྱད་པར་དུ་འཕགས་སོ། །དེའི་འོག་ཏུ་ལན་ཅིག་ཕྱིར་འོང་བའི་
ཁྱད་པར་བར་ཆད་གཅིག་པ་སྟེ། དེ་ནི་དེ་ལྟར་སྤྱོད་པའི་བྱང་ཆུབ་སེམས་དཔའ་བསམ་གཏན་
དང་ཚད་མེད་པ་དང་གཟུགས་མེད་པ་དང་བྱང་ཆུབ་ཀྱི་ཕྱོགས་དང་མངོན་པར་ཤེས་པ་དྲུག་
- ? 1) {j .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༦
ནས་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དུ་ཐོབ་པ་དག་བདེན་པ་རྟོགས་པའི་
དོན་དུ་སྤྱོད་ཀྱང་བདེན་པ་མངོན་དུ་མི་བྱེད་པ་སྟེ་དེ་རྣམས་གཅིག་གིས་ཐོགས་པ་ཡིན་ནོ། །དེ་
ཡང་ཉོན་མོངས་པའི་རྣམ་པ་བདུན་དང་བརྒྱད་པ་སྤངས་ཤིང་དེའི་གཉེན་པོ་ཐོབ་པ་དང་སྐྱེ་བ་
གཅིག་ལྷག་ལུས་པར་ལན་ཅིག་ཕྱིར་འོང་བ་ལས་ཁྱད་པར་ཡོད། ཕྱིར་མི་འོངས་པའི་ཁྱད་པར་
གནས་པ་བར་མ་དོར་མྱ་ངན་ལས་འདའ་བ་ནི་སྔ་མ་ལྟ་བུའི་བྱང་ཆུབ་སེམས་དཔའ་ཐབས་
མཁས་པས་ཚངས་རིས་ནས་འོག་མིན་གྱི་བར་དུ་སྐྱེ་བ་བླངས་ནས་དེར་སངས་རྒྱས་ཏེ། འདིར་
བྱང་ཆུབ་པ་ལ་སོགས་པ་སྟོན་པ་ཡིན་ནོ། །སྐྱེས་ནས་མྱ་ངན་ལས་འདའ་བ་ནི་སྙིང་རྗེ་བྱང་ཆུབ་
ལ་འདུག་ནས་སེམས་དང་པོ་བསྐྱེད་པ་ཉིད་ཀྱིས་སངས་རྒྱས་ཏེ་ཆོས་ཀྱི་འཁོར་ལོ་བསྐོར་ནས་
སེམས་ཅན་གྱི་དོན་བྱས་ཏེ་མྱ་ངན་ལས་འདས་ནས། དམ་པའི་ཆོས་བསྐལ་པའམ་བསྐལ་པ་
ལས་ལྷག་པར་གནས་པའོ། །མངོན་པར་འདུ་བྱེད་པ་དང་བཅས་པར་མྱ་ངན་ལས་འདས་པ་
ནི༑ བྱང་ཆུབ་སེམས་དཔའ་ ཕ་རོལ་ཏུ་ཕྱིན་པ་དྲུག་ལ་སྤྱོད་པ་དག་འཇིག་རྟེན་གྱི་ཁམས་
གཞན་དང་གཞན་དུ་སོང་ཞིང་སེམས་ཅན་གྱི་དོན་ལ་བརྩོན་པར་བྱས་ནས་བསྐལ་པ་གྲངས་
མེད་ཚད་མེད་པས་འཚང་རྒྱ་བའོ། །མངོན་པར་འདུ་བྱ་བ་མེད་པར་མྱ་ངན་ལས་འདའ་བ་ནི་
སེམས་དང་པོ་བསྐྱེད་པ་ཉིད་ཀྱིས་བྱང་ཆུབ་སེམས་དཔའི་སྐྱོན་མེད་པ་ལས་འདའ་ཞིང་ཕྱིར་མི་
ལྡོག་པའི་ས་ལ་གནས་ཏེ། བྱང་ཆུབ་སེམས་དཔའ་བྱེ་བ་ཕྲག་ཁྲིག་དུ་མ་དང་ལྷན་ཅིག་སངས་
རྒྱས་ཀྱི་ཞིང་སྦྱངས་པ་ལ་སོགས་པ་བྱས་ནས་འཇིག་རྟེན་གྱི་ཁམས་སྣ་ཚོགས་པར་འཚང་རྒྱ་
བའོ། །དེའི་འོག་ཏུ་ལྔ་པ་གོང་དུ་འཕོ་བ་གང་ཟག་གཅིག་ཏུ་བཞག་གོ །དེ་ཡང་འོག་མིན་གྱི་
མཐར་ཐུག་པར་འགྲོ་བ་གསུམ་དང༌། སྲིད་པའི་རྩེ་མོའི་མཐར་ཐུག་པར་འགྲོ་བ་ལ་གསུམ།
དེ་ལས་དང་པོ་འཕར་བ་སྟེ། དེ་ནི་བསམ་གཏན་བཞི་རྫོགས་པར་བྱས་ནས་བསམ་གཏན་
གསུམ་ལས་ཉམས་པར་བྱས་ཏེ་བསམ་གཏན་དང་པོ་སྒྲུབ་པ་ལ་བརྟེན་ནས་ཚངས་རིས་སུ་སྐྱེ་
- ， །) 1 -



L-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ༑ སྔོན་གོམས་པའི་དབང་གིས་བསམ་གཏན་བཞི་པ་སྐྱེ་བ་ཟག་པ་མེད་པའི་ལམ་དང་སྤེལ་
མར་བསྒོམས་པས་དེ་ནས་ཤི་འཕོས་ཏེ་འོག་མིན་དུ་སྐྱེ་སྟེ། སངས་རྒྱས་ཀྱི་ཞིང་གཞན་སྣ་
ཚོགས་སུ་མངོན་པར་འཚང་རྒྱ་བའོ། །གཉིས་པ་ཕྱེད་དུ་འཕར་བ་ནི་སྔ་མ་ལྟ་བུ་ཚངས་རིས་
ནས་འཕོས་ནས་གནས་གཙང་མའི་གནས་གཞན་མི་ཆེ་བ་ནས་ཤིན་ཏུ་མཐོང་བའི་བར་དུ་སྐྱེས་
ཏེ༑ དེ་ནས་འོག་མིན་དུ་སྐྱེས་ནས་སངས་རྒྱས་ཀྱི་ཞིང་གཞན་སྣ་ཚོགས་སུ་འཚང་རྒྱ་བའོ།།
གནས་ཐམས་ཅད་དུ་འཆི་འཕོ་བ་ནི་དགའ་ལྡན་གྱི་གནས་སྦྱངས་ནས་ཚངས་རིས་ནས་འོག་
མིན་གྱི་བར་གནས་གཞན་ཐམས་ཅད་དུ་སྐྱེ་བ་བཟུང་ནས་ངན་སོང་གི་སྐྱེ་གནས་ཀྱི་བར་ལ་
ཆོས་བསྟན་པ་དང༌། ཕྱོགས་བཅུའི་སངས་རྒྱས་ཀྱི་ཞིང་དུ་སོང་ནས་སེམས་ཅན་སྨིན་པ་ལ་
སོགས་པར་བྱས་ནས་སངས་རྒྱས་ཀྱི་ཞིང་གཞན་སྣ་ཚོགས་སུ་འཚང་རྒྱའོ། །སྲིད་པའི་རྩེ་མོར་
མཐར་ཐུག་པར་འགྲོ་བ་ནི་བསམ་གཏན་དང་སྙོམས་པར་འཇུག་པ་མཐའ་དག་བསྒྲུབས་ཏེ་
ཚངས་རིས་ནས་དགེ་རྒྱས་ཀྱིས་མཚོན་པ། སྤྲིན་མེད་དང་བསོད་ནམས་སྐྱེས་ཀྱི་བར་དུ་སྐྱེས་
ནས་གཙང་མ་རིགས་ལྔ་བཀོལ་ཏེ། ནམ་མཁའ་མཐའ་ཡས་ནས་བཟུང་ནས་སྲིད་པའི་རྩེ་མོར་
སྐྱེ་སྟེ། སངས་རྒྱས་ཀྱི་ཞིང་གཞན་སྣ་ཚོགས་པར་འཚང་རྒྱ་བའོ། །གཟུགས་ཀྱི་ཆགས་པ་
བཅོམ་པ་ནི་འདི་ནས་གཟུགས་མེད་པའི་གནས་སུ་སྐྱེས་ཏེ་སངས་རྒྱས་ཀྱི་ཞིང་སྣ་ཚོགས་སུ་
སངས་རྒྱ་བའོ། །བདུན་པ་མཐོང་བའི་ཆོས་ལ་མྱ་ངན་ལས་འདའ་བ་ནི་བྱང་ཆུབ་སེམས་དཔའ་
ལུས་མཚན་གྱིས་བརྒྱན་པ་དང་། དབང་པོ་ཡོངས་སུ་དག་པ་དང་། ངན་སོང་སྤངས་པ་དང་།
བདག་བསྟོད་པ་ལ་སོགས་པ་དང་བྲལ་བ་མཐོང་ན་འགྲོ་བ་མང་པོ་རྒལ་བ་དག་ཚེ་དཔག་ཏུ་
མེད་པ་དང་ལྡན་ཞིང་འཁོར་ལོས་བསྒྱུར་བའི་རྒྱལ་སྲིད་སྟོང་ཕྲག་དུ་མ་འཛིན་པ་དང་། དེ་ལ་
གནས་ནས་སངས་རྒྱས་མང་པོ་ལ་མཆོད་པ་བྱས་ནས་ཕྱིས་ལུས་དེ་ཉིད་ཀྱིས་འཇིག་རྟེན་གྱི་
ཁམས་དེ་ཉིད་དུ་འཚང་རྒྱ་བའོ། །མྱ་ངན་ལས་འདའ་བ་དང་འདྲ་བའི་ཆོས་ལུས་ཀྱི་མངོན་སུམ་
ས
- 2 []
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥།
དུ་བྱེད་པ་ནི་བསམ་གཏན་དང་པོ་ནས་འདུས་ཤེས་མེད་མིན་གྱི་སྐྱེ་མཆེད་ཀྱི་བར་རེ་རེ་ལས་
ལངས་ནས་འགོག་པ་ལ་སྙོམས་པར་འཇུག་པ་སྟེ་ཐབས་མཁས་པས་བསམ་གཏན་ལ་སོགས་
པའི་དབང་གིས་མི་སྐྱེ་བར་འཇིག་རྟེན་གྱི་ཁམས་གཞན་དུ་དམྱལ་བའི་གནས་ལ་སོགས་པར་
ཡང་སྐྱེ་བ་བཟུང་ནས་སངས་རྒྱས་ཀྱི་ཞིང་སྣ་ཚོགས་སུ་འཚང་བའོ། །དགྲ་བཅོམ་པའི་རྒྱུ་ལ་
ཞུགས་པ་ནི་བྱང་ཆུབ་སེམས་དཔའ་ཕ་རོལ་ཏུ་ཕྱིན་པ་དྲུག་ལ་གནས་པ་དག་སེམས་ཅན་ལོག་
པར་ལྟ་བའི་མུན་པ་ཅན་རྣམས་ལ་སངས་རྒྱས་ཀྱི་ཆོས་ཀྱིས་སྣང་བར་བྱེད་ཅིང་བདག་ཉིད་
སངས་མ་རྒྱས་ཀྱི་བར་དུ་སངས་རྒྱས་ཀྱི་ཆོས་ཀྱི་སྣང་བ་དང་མི་འབྲལ་བ་ཡིན་ཏེ། དེ་ནི་ས་བཅུ་
པ་ལ་གནས་པ་ཁོ་ནའོ། །ལམ་ཤེས་པའི་སྒོམ་པའི་ལམ་གྱི་སྤང་བྱ་དགུ་པོ་འཇིག་རྟེན་པའི་
ལམ་མངོན་དུ་སོང་ན་སྲིད་པའི་རྩེ་མོའི་ཉོན་མོངས་པ་བརྒྱད་པ་སྤངས་པ་སྐྱེ་བ་གཅིག་གིས་
ཐོགས་པར་བཤད་པ་མི་འཐད་པར་འགྱུར་བའི་ཕྱིར་དང༌། སྲིད་པའི་རྩེ་མོ་ཉོན་མོངས་པ་མ་
གཏོགས་པ་མཐོང་ལམ་ཉིད་སྤོང་བར་བཤད་པ་ནི། ཉན་ཐོས་ཀྱི་ཚུལ་དང་བསྟུན་ནས་བཤད་
པ་ཙམ་ཡིན་གྱི། སྒྲ་ཇི་བཞིན་པ་ནི་མིན་ཏེ། ཉོན་མོངས་པའི་སྒྲིབ་པ་སྤོང་བར་འདོད་ན་ནི། དུ་
སྤོང་བས་ན་ཕྱིར་མི་འོང་པ་མ་ཡིན་པའི་གང་ཟག་ཤེས་བྱའི་སྒྲིབ་པ་སྤངས་བྱར་འདོད་ན་ཡང་
མཐོང་ལམ་གྱི་སྔ་རོལ་གྱི་འཇིག་རྟེན་པའི་ལམ་གྱིས་སྤང་བྱར་མི་འཐད་པའི་དེ། དེ་ནི་རྣམ་
པར་རྟོག་པ་ཡིན་པས་ཤེས་བྱའི་སྒྲིབ་པའི་རང་བཞིན་ཡིན་པའི་ཕྱིར་རོ། །དེ་འཇིག་རྟེན་པའི་
ལམ་གྱི་སྤང་བྱ་ཡིན་ན་ནི་སྲིད་པའི་རྩེ་མོའི་ཉོན་མོངས་པ་མ་གཏོགས་པ་མཐོང་ལམ་གྱི་སྔ་
རོལ་གྱི་འཇིག་རྟེན་པའི་ལམ་གྱི་སྤང་བྱར་མི་འཐད་པའི་ཕྱིར་རོ། །འོག་མ་མཐོང་ལམ་ཡོད་
པར་བཤད་པ་མི་འཐད་པར་འགྱུར་བའི་ཕྱིར་རོ། །འོ་ན་འཇིག་རྟེན་ལས་འདས་པའི་སྒོམ་
ལམ་ཉིད་ཀྱིས་ཉོན་མོངས་པ་ཆེ་འབྲིང་སྤངས་པ་ལ་ལྟོས་ནས་ལན་ཅིག་ཕྱིར་འོང་བའི་འབྲས་
བུ་ལ་ཞུགས་པ་ལ་སོགས་པ་རྣམ་པར་འཇོག་པ་ན་མི་འཐད་པ་ཅི་ཡོད་ཅེ་ན། བརྗོད་པ་ཉོན་
- 2 (0 3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མོངས་པའི་སྒྲིབ་པ་ཆེ་འབྲིང་སྤངས་པ་ལ་ལྟོས་ནས་དེ་ལྟར་འཇོག་པ་ནི་མི་འཐད། སྲིད་པའི་
རྩེ་མོའི་ཉོན་མོངས་པ་སྤངས་པ་ནི་སངས་རྒྱས་ཉིད་ཡིན་པར་བཤད་པ་དང་། དེའི་བརྒྱད་པ་
མན་ཆད་སྤངས་པས་ས་བཅུ་པར་བཤད་པ་མི་འཐད་པའི་ཕྱིར། ཤེས་བྱའི་སྒྲིབ་པ་ལ་ལྟོས་
ནས་དེ་ལྟར་འཇོག་ན་ཡང་དེ་ལ་ཁམས་གསུམ་གྱི་དབྱེ་བ་མེད་པས་འདོད་ཁམས་ཀྱི་ཆུང་ངུའི་
ཆུང་ངུ་སྤངས་ པ། ཕྱིར་མི་འོང་ པར་ བརྗོད་ པ་མི་འཐད་དེ། དེ་སྤངས་ན་ཁམས་གསུམ་པ་
མཐའ་དག་སྤངས་པས་སངས་རྒྱས་ཉིད་དུ་རིགས་པའི་ཕྱིར་རོ། །དེ་ལ་ཁམས་གསུམ་གྱི་དབྱེ་
བ་མེད་ པ་ ཡང་ ཁམས་ གསུམ་ པའི་ སེམས་ ཀྱི་ སྤང་བྱ་མ་ཡིན་ པའི་ ཕྱིར་ཏེ། ཉོན་མོངས་
པའི་སྒྲིབ་པ་ནི་གཟུགས་དང་གཟུགས་མེད་པའི་སེམས་ཀྱི་སྤང་བྱ། འདོད་པའི་སེམས་ཀྱིས་མི་
སྤོང་བ་ནི། འདོད་པར་གཏོགས་པ་གཟུགས་མེད་ཀྱི་སྤང་བྱ། གཟུགས་ཁམས་ཀྱི་སྤང་བྱ་མི་
སྤོང་བ་ནི། གཟུགས་ ཁམས་ པ་ གཟུགས་མེད་ཀྱི་སྤངས་བྱ་མ་ ཡིན་པའི་གཟུགས་མེད་དུ་
གཏོགས་པར་འཇོག་པ་ཡིན་ན། འདི་ལ་ནི་དེ་ལྟར་བྱར་མེད་དོ། །དེས་ན་འདི་ནི་སྤངས་པ་ལ་
ལྟོས་ནས་བཞག་པ་ཉན་ཐོས་ཀྱི་གང་ཟག་དང་ཆོས་མཐུན་པ་ཁྱད་པར་ཅན་ལ་བརྟེན་ནས་རྣམ་
པར་བཞག་པ་ཙམ་ཡིན་གྱི། ཉན་ཐོས་ཀྱི་ཇི་ལྟ་བ་བཞིན་སྤངས་པ་ལ་ལྟོས་ནས་བཞག་པ་ནི་
མ་ཡིན་པར་ངེས་སོ། །རང་སངས་རྒྱས་ནི་བྱང་ཆུབ་སེམས་དཔའ་གང་དག་གི་སངས་རྒྱས་
མི་བཞུགས་ཞིང་ཉན་ཐོས་མེད་པའི་འཇིག་རྟེན་གྱི་ཁམས་སུ་རང་བྱང་ཆུབ་ཏུ་སངས་རྒྱས་ནས་
ཐབས་མཁས་པས་སྲོག་ཆགས་མང་པོ་ཐེག་པ་གསུམ་ལ་བཀོད་ནས་དེའི་འོག་ཏུ་མངོན་པར་
རྫོགས་པར་འཚང་རྒྱ་བའོ། །དེ་ཡང་དོན་བྱས་མ་ཡིན་དེ་སངས་རྒྱས། །མེད་པར་སྐྱེས་ནས་
སྤྲུལ་དོན་གཉེར། །བསམ་གཏན་དོན་བརྩོན་བརྟེན་ནས་ནི། །བྱང་ཆུབ་དམ་པ་ཐོབ་པར་
འགྱུར། །ཞེས་བཤད་པ་ཉིད་ཡིན་པར་བལྟའོ། །
དབང་པོ་རྟུལ་དང་རྣོན་པོ་དག །ཅེས་བྱ་བ་ལ་སོགས་པའི་ཚིགས་སུ་བཅད་པས་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥།
ནི་རྒྱུན་དུ་ཞུགས་པ་དང་ལན་ཅིག་ཕྱིར་འོང་བ་དང་ཕྱིར་མི་འོང་བའི་དངོས་གཞི་ལ་གནས་པ་
གསུམ་དང༌། དགྲ་བཅོམ་པའི་རྒྱུན་ལ་ཞུགས་པ་སྟེ་བཞི་པོ་དངོས་སུ་སོ་སོར་མ་གྲངས་པར་
ལྷག་མ་དངོས་སུ་བགྲང་བར་བལྟའོ། །བཞི་པོ་དེ་ཡང་དད་དང་མཐོང་ཐོབ་ཞེས་བྱ་བས་མཚོན་
ཏེ༑ དེ་གཉིས་ཀྱི་གཙོར་འབྲས་བུ་གཉིས་པ་དང༌། གསུམ་པ་ལ་ཞུགས་པ་བརྗོད་ཀྱང་དེ་དང་
དད་པས་མོས་པ་དང༌། མཐོང་བས་ཐོབ་པ་དང་རིགས་འདྲ་བ་གཞན་ལྷག་མ་བཞི་འཕངས་
པའི་ཕྱིར་ཏེ། ཕྱིར་མི་ལྡོག་པའི་འཁོར་ལོའི་མདོ་ལས་ཀྱང་། དད་པའི་རྗེས་སུ་འབྲང་བ་དང་
ཆོས་ཀྱི་རྗེས་སུ་འབྲང་བ་དང༌། བརྒྱད་པ་དང་རྒྱུན་དུ་ཞུགས་པ་དང་ལན་ཅིག་ཕྱིར་འོང་བ་
དང༌། ཕྱིར་མི་འོང་བ་དང༌། ཉན་ཐོས་དང༌། རང་སངས་རྒྱས་ཞེས་བྱ་བ་ནི་གང་ཟག་དགུ་
བཤད་པ་དེ་དག་ནི་བྱང་ཆུབ་སེམས་དཔའ་ཉིད་ལ་དེ་སྐད་བརྗོད་པར་གསུངས་པས་ན་གང་
ཟག་ཉི་ཤུ་པོ་འདི་ཡང་བྱང་ཆུབ་སེམས་དཔའ་ཉིད་ཡིན་པར་འཐད་པ་ཡིན་ནོ། །
ངེས་པར་འབྱེད་པའི་ཆ་དང་མཐུན་པ་ཡང་གཉིས་ལས་དང་པོ་བྱང་ཆུབ་སེམས་
དཔའི་ངེས་པར་འབྱེད་པའི་ཆ་དང་མཐུན་པར་ཁྱད་པར་དུ་བྱེད་པའི་ཆོས་མདོར་བསྟན་པ་ནི།
དམིགས་པ་དང་ནི་རྣམ་པ་དང་། །ཞེས་བྱ་བའི་ཚིགས་བཅད་གཉིས་འགྲེལ་པ་དང་བཅས་
པའོ། །བྱང་ཆུབ་སེམས་དཔའ་རྣམས་ནི་ངོ་བོ་ཉིད་ཀྱིས་ཁྱད་པར་རྣམ་པར་འབྱེད་པར་མི་ཟད་
ཀྱི༑ འོན་ཀྱང་གཞན་ཡང་རྣམ་པར་བྱེད་དེ་ཞེས་བྱ་བ་ནི་ཁ་ཅིག་ཏུ་རྒྱུའི་སྒོ་ནས་ཞེས་བྱ་བ་སྟེ།
རྒྱུ་རྣམ་པར་བྱས་པའི་སྒོ་ནས་བདེན་པ་བཞིའི་དངོས་པོ་ལ་དམིགས་པ་ཡིན་ལ་ཞེས་འབྲེལ་ཏེ་
ཕྱི་མར་དེ་བཞིན་ནོ། །རྒྱུ་ནི་འབྲས་བུ་སྐྱེད་པའི་ནུས་པ་ཡིན་པས་དེ་རྣམ་པར་འབྱེད་པ་ནི་
བཟོད་པ་འབྲིང་སྟེ་དེ་སྐྱེ་བ་ངེས་པར་འབྱུང་བ་མེད་པ་འདི་ནི་རྟོགས་པས་ལུས་དང་ངག་དང་
ཡིད་དང་ཞིང་དང་མཚན་ཡོངས་སུ་དག་པའི་རྒྱུ་ཡིན་ནོ་ཞེས་འཛིན་པའི་ཕྱིར་རོ། ཁ་ཅིག་ཏུ་ནི་
འབྲས་བུའི་སྒོ་ནས་ཞེས་བྱ་བ་ནི་ཆོས་མཆོག་ཆུང་ངུ་སྟེ། དཔའ་བར་འགྲོ་བ་ལ་སོགས་པའི་
-
()
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏིང་ངེ་འཛིན་འདི་ནི་སེམས་ཅན་ལ་ཕན་པའི་འབྲས་བུ་དང་ལྡན་པ་ཡིན་ནོ་ཞེས་རྟོགས་པའི་
ཕྱིར་རོ། །སྔ་མ་ནི་འབྲས་བུ་ཉིད་མངོན་དུ་མ་རྟོགས་པར་དེ་སྐྱེད་པའི་ནུས་པ་རྣམ་པར་འབྱེད་
པའི་ཡིན་ལ། འདིར་ནི་འབྲས་བུ་ཉིད་དམིགས་པ་དེ་ལ་དངོས་སུ་ཡོད་པར་རྟོགས་ནས་རྣམ་
པར་བྱེད་པ་ཡིན་ནོ། ཁ་ཅིག་ཏུ་ངོ་བོ་ཉིད་ཀྱི་སྒོ་ནས་ཞེས་བྱ་བས་ན་བཟོད་པ་ཆུང་དུ་སྟེ། དོན་
དམ་པར་ངོ་བོ་མེད་པ་འདི་ཉིད་ཀུན་རྫོབ་ཏུ་ངོ་བོ་ཡོད་པ་ཡིན་ནོ་ཞེས་རྟོགས་པའི་ཕྱིར་རོ། ཁ་
ཅིག་ཏུ་ནི་ཆོས་ཉིད་ཀྱི་རྣམ་པའི་སྒོ་ནས་ཞེས་བྱ་བ་ནི་ལྷག་དགུ་པོ་སྟེ། དོན་དམ་པར་རྣམ་པར་
འབྱེད་པའི་ཕྱིར་ཏེ་རྣམ་པ་གཞན་གྱིས་ཀྱང་ཞེས་བྱ་བ་ནི་མི་རྟག་པ་ཉིད་ལ་སོགས་པའི་ངོ་བོ་
ཉིད་ཀྱི་ཁྱད་པར་རྣམ་པས་འབྱེད་པའོ། །དེ་ལྟར་ཀུན་རྫོབ་དང་དོན་དམ་པ་གཉིས་ལས། ཀུན་
རྫོབ་ལ་རྒྱུ་དང་འབྲས་བུ་དང་ངོ་བོ་ཉིད་དེའི་ཁྱད་པར་བཞི་རྣམ་པར་འབྱེད་པ་ཡིན་ལ། དོན་
དམ་པ་ལ་ནི་ཆོས་ཉིད་ཀྱི་རྣམ་པ་ཁོ་ནར་ཟད་དོ། ། །
ཁྱད་པར་གྱི་ཆོས་མངོན་བསྟན་པ་དེ་ཉིད་རྒྱས་པར་འཆད་པ་ནི་དམིགས་པ་
དང་རྣམ་པའི་ཁྱད་པར་ཇི་ལྟ་བུ་ཞིག་ཡིན་ཞེ་ན། ཞེས་བྱ་བའོ། །འདི་ལ་གསུམ་ལས་དམིགས་
པ་ལ་སོགས་པ་བཞི་རྒྱས་པར་འཆད་པ་ནི། དམིགས་པ་མི་རྟག་ལ་སོགས་པ་ཞེས་བྱ་བ་ལ་
སོགས་པ་ཚིགས་སུ་བཅད་པ་བདུན་འགྲེལ་པ་དང་བཅས་པའོ། །དེ་ལ་དྲོད་ཆུང་ངུའི་དམིགས་
པ་དང་རྣམ་པ་ནི་བདེན་པ་བཞིའི་དབང་དུ་བྱས་ཏེ། དམིགས་རྣམ་གྱི་དོན་བསྟན་པ་དང་། རྣམ་
པའི་དོན་བཤད་པ་དང༌། འགོག་པ་དང་ལམ་གྱི་དབང་དུ་བྱས་ནས་དམིགས་པའི་ཁྱད་པར་
མཚན་མ་མེད་པའི་དོན་བཤད་པ་གསུམ་གྱིས་མདོ་ནས་བཤད་དེ། དེ་ལ་སྡུག་བསྔལ་གྱི་
བདེན་པའི་དམིགས་རྣམ་གྱི་དོན་བསྟན་པ་ནི། བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་སྤྱོད་པའི་ཚེ། གཟུགས་མི་རྟག་ཅེས་ བྱ་བ་དང་སྡུག་བསྔལ་བ་དང་སྟོང་པ་དང་
བདག་མེད་ཅེས་བྱ་བ་ལྡོག་ཟླ་དང་བཅས་པར་མངོན་པར་ཞེས་པ་དང་། ལྷག་པར་གནས་པ་
- ? ] 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
དང་ཀུན་ཤེས་པ་དང་སྟོང་པ་དང་སྨོན་པ་མེད་ཅེས་བྱ་བ་མངོན་པར་ཞེན་པ་ལ་སོགས་པ་
མཐུན་པའི་ཆོས་ལ་སྲེད་པ་སྐྱོན་དུ་འགྱུར་བའོ་ཞེས་བྱ་བ་ཕུང་པོ་ལྔ་ལ་སྦྱར་བ་ནི་འབྲས་བུར་
གྱུར་པ་ལའོ། །ཀུན་འབྱུང་ལ་ནི་གཟུགས་འདི་ལྟར་སྤང་བར་བྱའོ། །གཟུགས་འདིས་སྤང་བར་
བྱའོ། །ཞེས་མངོན་པར་ཞེན་པ་ཞེས་ བྱ་བ་ལ་སོགས་པ་ཕུང་པོ་ལྔ་ལ་སྦྱར་བའོ། །དེ་ཉིད་
གཉིས་ཀ་ཉེ་བར་བསྡུ་བ་ནི་སྡུག་བསྔལ་འདི་ལྟར་ཡོངས་སུ་ཤེས་པར་བྱའོ་ཞེས་བྱ་བ་ལ་
སོགས་ཚིག་བཞིའོ། །འགོག་པའི་དབང་དུ་བྱས་ཏེ་བསྟན་པ་ནི་འགོག་པ་འདི་ལྟར་ཞེས་བྱ་བ་
དང༌། འདིས་ཞེས་བྱ་བའོ། །ལམ་གྱི་དབང་དུ་བྱས་ཏེ་བསྟན་པ་ནི་ལམ་འདི་ལྟར་ཞེས་བྱ་བ་ལ་
སོགས་པའོ། །མངོན་པར་ཞེན་པ་དང་ལྷག་པར་གནས་པ་དང་ཀུན་ཤེས་པ་ཞེས་བྱ་བ་མ་ཤེས་
ན་ལྡོག་པ་ཡང་མི་ཤེས་པས་རྣམ་པའི་དོན་བཤད་པ་ནི་འདི་ནི་ཀུན་ནས་ཉོན་མོངས་པའོ།།
ཞེས་བྱ་བ་ནས་སྐྱོན་དུ་འགྱུར་བའོ་ཞེས་བྱ་བའི་ཕྱིར་རོ། །དེས་ཀྱང་ཤེས་བྱ་ལ་སྤང་བར་བྱ་བ་
དང་སྤང་བར་བྱ་བ་མ་ཡིན་པར་ཞེན་པ་དང་སྤྱོད་པ་ལ་བསླབ་པར་བྱ་བ་དང་། བསླབ་པར་བྱ་
བ་མ་ཡིན་པར་ལྷག་པར་གནས་པ་དང་། སྦྱིན་པ་ལ་སོགས་པ་རབ་ཀྱི་མཐར་ཕྱིན་པ་འབྲས་བུ་
གྱུར་པ་དང༌། དེ་ལྟ་བུ་མ་ཡིན་པ་ལ་ཐོབ་པར་བྱ་བ་ཐབས་མཁས་པ་དང་། དེ་ལྟ་མ་ཡིན་
པར་ཀུན་ཤེས་པ་ཡིན་ནོ་ཞེས་གསལ་བར་བསྟན་ཏེ། འདིར་འགོག་པ་དང་ལམ་དག་རྣམ་པར་
ཐར་ པའི་སྒོ་མཚན་མ་ མེད་ པ་ ཡིན་པས། དེ་དག་ལ་ མཚན་ མ་ མེད་ པའི་དོན་གསུམ་པོ་
དམིགས་པའི་རང་བཞིན་དུ་བརྗོད་པའི་ཕྱིར་གཞུང་འདི་དག་ཉེ་བར་བཀོད་དོ་ཞེས་འཕགས་
པ་རྣམ་པར་གྲོལ་བའི་སྡེས་གསུངས་པ་དེ་ནི་སྒྲ་ཇི་ལྟ་བ་ཡིན་པར་མི་འཐད་དེ། གཞུང་འདིས་
ནི་མངོན་པར་ཞེན་པ་དང་ལྷག་པར་གནས་པ་དང་ཀུན་མཁྱེན་པ་མེད་པའི་དོན་ལྡོག་པའི་སྒོ་
ནས་བརྗོད་པ་ཡིན་ལ་དེ་ཡང་བདེན་པ་བཞི་གའི་དམིགས་པའི་ཁྱད་པར་དུ་གྱུར་པའི་རྣམ་པ་
ཡིན་གྱི་མཚན་མ་མེད་པའི་དོན་ནི་མ་ཡིན་པའི་ཕྱིར་ཏེ། དེ་ནི་དམིགས་པ་ཉིད་ཀྱི་ཕྱིར་དང་།
ར་
- 2 [) 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སྡུག་བསྔལ་དང་ཀུན་འབྱུང་ལ་མེད་པའི་ཕྱིར་རོ། །ཡོད་ན་ནི་སྔ་མ་མེད་པའི་རྣམ་པ་སྤངས་པ་
ཡང་འགལ་ལོ། །དེས་ན་འཕགས་པ་རྣམ་གྲོལ་སྡེའི་དགོངས་པ་དཔྱད་པར་རིགས་སོ། །
བདེན་པ་གཉིས་ཀྱི་མཚན་མ་མེད་པའི་དོན་བཤད་པ་ནི་སྐྱོན་མེད་པ་གང་ཡིན་ཞེས་
བྱ་བ་ལ་སོགས་པའོ། །དེ་ལ་སྟོང་པ་ཉིད་ཕན་ཚུན་མཐོང་བ་བཀག་པས་ནི་འགོག་པ་ལ་
དམིགས་པའི་མཚན་མ་མེད་པ་གསུངས་ལ། གཟུགས་ནས་རྣམ་པ་ཐམས་ཅད་མཁྱེན་པའི་
བར་ལ་རློམ་སེམས་བཀག་པ་ནི་ལམ་ལ་རློམ་པའི་མཚན་མ་མེད་པ་གསུངས་པ་ཡིན་ནོ། །དེ་
ལྟར་ན་དྲོད་ཆུང་ངུའི་དམིགས་རྣམ་གྱི་དོན་ནི་སྡུག་བསྔལ་དང་ཀུན་འབྱུང་དག་ལ་སོ་སོའི་རྣམ་
པ་བཞི་བཞི་དང་ཐུན་མོང་གི་སྟོང་པ་དང་སྨོན་པ་མེད་པ་ནི་དམིགས་པའོ། །འགོག་པ་དང་
ལམ་ལ་ཡང་སོ་སོའི་རྣམ་པ་བཞི་བཞི་དང་ཐུན་མོང་གི་མཚན་མ་མེད་པ་ནི་དམིགས་པའོ།།
རྣམ་པ་ནི་ཐམས་ཅད་ལ་མངོན་པར་ཞེན་པ་དང་ལྷག་པ་གནས་པ་དང་ཀུན་ཤེས་པ་བཀག་པ་
ཡིན་ནོ། །ངེས་འབྱེད་བཞི་གའི་རྒྱུ་ཉིད་ཀྱི་ཁྱད་པར་ནི་བརྗོད་པའི་གཞུང་གསུམ་གའི་རྒྱུར་
གསུངས་པའི་སྒོ་ནས་དེའི་བརྗོད་བྱ་རྗོད་བྱེད་དེ་ཐེག་པ་གསུམ་གྱི་རྒྱུར་བསྟན་པ་གསུངས་སོ།།
དྲོ་བ་འབྲིང་གི་དམིགས་པ་ནི་མོས་པ་དང་དེ་ཁོ་ན་ཉིད་ཡིད་ལ་བྱེད་པ་དག་གིས་ཞེས་བྱ་བ་ལ་
སོགས་པའོ། །དེ་ནི་བརྗོད་པའི་བག་ཆགས་ཀྱི་དབང་གིས་སྣང་བའི་གཟུགས་ལ་སོགས་པ་ལ་
རང་རྒྱུད་པའི་སྒྲུབ་པ་དང་། དགག་པ་དག་མི་དམིགས་པས་དང་མ་མཐོང་བ་སྟེ། རང་རྒྱུད་
པའི་ རང་བཞིན་བཀག་པའོ། །དེའང་མདོ་ནས་བཅོམ་ལྡན་འདས་བདག་གིས་ཆོས་ཐམས་
ཅད་འདུ་བ་དང་འགོད་པ་མ་དམིགས་མ་འཚལ་ཏེ། མིང་ཙམ་གྱིས་འདུ་བ་དང་འགོད་པར་
བགྱིད་པ་ནི་བློ་ལ་འཇགས་སོ་ཞེས་བྱ་བ་ནས་བདག་གིས་གཟུགས་ཀྱི་འདུ་བ་དང་འགོད་པ་མ་
དམིགས། ཡང་དག་པར་རྗེས་སུ་མ་མཐོང་ན་བྱང་ཆུབ་སེམས་དཔའ་ཞེས་གང་ལ་མིང་དུ་
གདགས་པར་བགྱི་ཞེས་བྱ་བ་ལ་སོགས་པ་སངས་རྒྱས་ནས་ཆོས་ཐམས་ཅད་ཀྱི་དེ་བཞིན་ཉིད་
- ? || 5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
ཀྱི་བར་ལ་དེ་བཞིན་དུ་གསུངས་པའོ། །རྣམ་པ་ནི་མིང་ཐམས་ཅད་མེད་པ་ཉིད་ཀྱི་ཞེས་བྱ་བ་ལ་
སོགས་པའི་དོན་གྱི་བརྗོད་པའི་སྟོབས་ཀྱིས་སྣང་བའི་རང་བཞིན་རྒྱུན་འདྲ་བ་དང་མི་འདྲ་བས་
མཚོན་པ་རིགས་འདྲ་བ་དང་མི་འདྲ་བ་དག་དེ་ཁོ་ནར་མེད་པ་ཡིན་ཏེ། མིང་ཉིད་དེ་ཁོ་ནར་མ་
གྲུབ་པའི་ཕྱིར་རོ་ཞེས་བྱའོ། །འདིའི་མདོ་ནི་མིང་དེ་ལ་གནས་པ་ཡང་མ་ལགས། གནས་པ་
དང་བྲལ་བ་མ་ལགས། གནས་པ་དང་བྲལ་བ་མ་ལགས་པ་ཡང་མ་ལགས་ཏེ། དེ་ཅིའི་སླད་དུ་
ཞེ་ན། མིང་སྟེ་མ་མཆིས་པས་ཞེས་བྱ་བ་ལ་སོགས་པའོ། །
དྲོད་ཆེན་པོའི་དམིགས་པ་ནི་ཞེན་ནས་བསྟན་པ་དང་། བརྡ་དང་ཐ་སྙད་ཀྱིས་
བརྗོད་པའི་ཆོས་ཐམས་ཅད་དེ་ཀུན་རྫོབ་པའི་དོན་གྲགས་པ་ཐམས་ཅད་དེ། རྣམ་པ་ངོ་བོ་ཉིད་
ཀྱིས་སྒྲའི་ཤེས་པ་ལ་མི་སྣང་བས་དགེ་བ་ལ་སོགས་པའི་ཆོས་ཐམས་ཅད་དུ་བརྗོད་དུ་མེད་
པའོ། །དེ་དག་ཀྱང་མདོ་ལས། བྱང་ཆུབ་ སེམས་ཞེས་ཆོས་ཀྱི་བརྡར་བགྱི་བ་དང་ཆོས་སུ་
གདགས་པ་དེ་ཡང་ཞེས་དམིགས་པར་གསུངས་ནས། ཕུང་པོ་ཁམས་སམ་སྐྱེ་མཆེད་དམ།
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དུ་བརྗོད་དུ་མ་མཆིས་ཏེ། གདགས་པ་
ཙམ་དུ་བས་སོ་ཞེས་རྣམ་པ་གསུངས་སོ། །དེ་ལ་དྲོད་ཆུང་ངུ་ལ་ནི་བདེན་པ་བཞི་རྣམ་པར་
བཞག་ནས་དམིགས་རྣམ་གསུངས་ལ། ལྷག་མ་དེ་ལྟར་དངོས་སུ་རྣམ་པར་མ་བཞག་པར་ཕུང་
པོ་ལ་སོགས་ པ་ སྤྱིར་ཉེ་བར་བཟུང་ནས་ གསུངས་ པར་བལྟའོ། །རྩེ་མོ་ཆུང་ངུ་དང་འབྲིང་
གསུམ་ལས་ཆུང་ངུའི་དམིགས་རྣམ་བདེན་པ་བཞིར་རྣམ་པར་མ་བཞག་པར་སྤྱིར་བརྗོད་ལ།
གཟུགས་སོགས་མི་དམིགས་པ་དེ་དག་ནི། དེའི་ངོ་བོ་རང་བཞིན་མེད་ཅེས་བྱ་བ་ནི། དམིགས་
པ་སྟེ། ཕུང་པོ་ནས་རྟེན་འབྲེལ་གྱི་བར་ལ་གནས་པར་མི་བྱ་སྟེ། དེ་རྣམས་ལ་ཆོས་གཞན་ཡང་
རང་རང་གི་ངོ་བོས་སྟོང་པའི་ཕྱིར་ཞེས་བྱ་བའོ། །དེ་དག་གཅིག་གི་རང་བཞིན་གཅིག་ཅེས་བྱ་
བ་ནི་རྣམ་པ་སྟེ། ཤེས་བྱ་དང་ལམ་དང་འབྲས་བུའི་མཚན་ཉིད་དོན་དང་དེ་བརྗོད་པའི་ཆོས་
ས
-
() 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་དོན་དང་ཆོས་རྟོགས་པའི་ཡོན་ཏན་ཏིང་ངེ་འཛིན་དང་གཟུངས་ཀྱི་སྒོ་རྣམས་ཀྱི་སྟོང་པ་ཉིད་
དེ་རྣམས་མ་ཡིན་པ་དང་། དེ་རྣམས་ལས་གུད་ན་ཡང་སྟོང་པ་ཉིད་མེད་དེ་ཡུན་གཅིག་པའི་ཕྱིར་
རོ་ཞེས་བྱ་བའོ། ། །
རྩེ་མོ་ཆུང་ངུའི་དམིགས་རྣམ་བདེན་པ་བཞིར་རྣམ་པར་བཞག་པ་ལ་ལྟོས་ཏེ།
ཐམས་ཅད་ཀྱི་དམིགས་པའི་དོན་བརྗོད་པ་ནི། དེ་མི་རྟག་སོགས་པར་མི་གནས་ཞེས་བྱ་བ་སྟེ།
ཕུང་པོ་རྣམས་ཀྱི་མི་རྟག་པ་དང་སྡུག་བསྔལ་བ་དང་བདག་མེད་པ་དང་ཞི་བ་ལ་གནས་པར་མི་
བགྱི་ཞེས་བྱས་པས་ནི་སྡུག་བསྔལ་གྱི་བདེན་པ་ལ་དམིགས་པའི་ཁྱད་པར་དང༌། ཕུང་པོ་
རྣམས་ཀྱི་སྟོང་པ་དང་མཚན་མ་མེད་པ་དང་སྨོན་པ་མེད་པ་ལ་སོགས་པ་དབེན་པར་གནས་
པར་མི་བགྱི་སྟེ་ཞེས་བྱ་བ་ནི་སྒྲ་གཞན་གྱི་བརྗོད་པའི་སྒོ་ནས་རྒྱུ་དང་ཀུན་འབྱུང་བ་དང་རབ་ཏུ་
སྐྱེ་བ་དང་རྐྱེན་རྣམས་ལ་གནས་པ་བཀག་པས་ཀུན་འབྱུང་གི་དམིགས་པའི་ཁྱད་པར་དང་། དེ་
བཞིན་ཉིད་དང་། ཆོས་ཉིད་དང་ཆོས་ཀྱི་དབྱིངས་དང་ཆོས་ངེས་པ་ཉིད་དང་ཡང་དག་པའི་
མཐའ་ལ་གནས་པར་མི་བགྱི་སྟེ་ཞེས་བྱ་བས་ནི་འགོག་པའི་བདེན་པའི་དམིགས་པའི་ཁྱད་
པར་གསུངས་པ་རྣམས་དང༌། གལ་ཏེ་གཟུགས་ལ་གནས་ན་གཟུགས་མངོན་པར་བགྱི་བ་ལ་
སྤྱོད་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པའི་ལ་མི་སྤྱོད་དོ། །ཞེས་བྱ་བ་ལ་སོགས་པས་ལམ་གྱི་
དམིགས་པའི་ཁྱད་པར་གསུངས་པའི་དོན་བཞི་གའི་དོན་བསྡུས་པའོ། །སྡུག་བསྔལ་དང་ཀུན་
འབྱུང་དང་འགོག་པ་ལ་གནས་པ་འགོག་པའི་འཐད་པ་ནི་དེ་རྣམས་དེ་ཡི་ངོ་བོས་སྟོང་ཞེས་བྱ་
བ་སྟེ། མི་རྟག་པ་ལ་སོགས་པ་དེ་རྣམས་རང་གི་ངོ་བོས་སྟོང་པའི་ཕྱིར་རོ། །ཞེས་བྱ་བ་སྟེ། དེ་
ཅིའི་ཕྱིར་ཞེ་ན། གཟུགས་མི་རྟག་པ་ནི་གཟུགས་མི་རྟག་པ་ཉིད་ཀྱིས་སྟོང་པའི་ཕྱིར་རོ་ཞེས་བྱ་
བ་ལ་སོགས་པའི་མདོའི་དོན་བསྡུས་པ་ན། བདེན་པ་སྔ་མ་གསུམ་གྱི་རྣམ་པའི་ཁྱད་པར་ནི།
དེ་དག་གཅིག་གི་རང་བཞིན་གཅིག་ཅེས་བྱ་བ་སྟེ་མི་རྟག་པ་ཉིད་ཀྱིས་སྟོང་པ་ཉིད་དེ་ཡང་མི་
2 ༔ () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥
རྟག་པ་ཉིད་མ་ལགས། མི་རྟག་པ་ཉིད་ལས་གུད་ན་ཡང་སྟོང་པ་ཉིད་མ་མཆིས་ཏེ། མི་རྟག་པ་
ཉིད་སྟོང་པ་ཉིད་མི་རྟག་པ་ཉིད་དོ་ཞེས་བྱ་བ་ནས་ཡང་དག་པའི་མཐའི་བར་ལ་དེ་བཞིན་དུ་
སྦྱར་བ་བསྡུས་པའོ། །སྔར་བཤད་པའི་རྩེ་མོ་ཆུང་ངུས་རྟོགས་པར་བྱ་བའི་ལམ་གྱི་དམིགས་
པའི་ཁྱད་པར་ལ་གནས་པའི་རྣམ་པ་དང་། འཆད་པར་འགྱུར་བའི་རྩེ་མོ་འབྲིང་གི་དམིགས་པ་
ལ་བརྟེན་པའི་རྣམ་པ་གཉིས་ཀ་བསྡུས་པ་ནི། ཆོས་རྣམས་མི་འཛིན་དང་ཞེས་བྱ་བས་ཏེ། དེ་
ཅིའི་སླད་དུ་ཞེ་ན། གཟུགས་ནི་ཡོངས་སུ་བཟུང་བ་མ་མཆིས་པ་དེ་ཞེས་བྱ་བ་ལ་སོགས་པ་ཡང་
དག་པའི་མཐའི་བར་ལ་དེ་བཞིན་དུ་སྦྱར་བས་སྟོང་པ་ཉིད་རྣམས་ལ་ཡོངས་སུ་བཟུང་བ་
བཀག་པ་དང༌། རྩེ་མོ་འབྲིང་གི་དམིགས་པ་རྫོགས་པའི་མཇུག་ཐོགས་སུ། དེ་ཅིའི་ཕྱིར་ཞེ་ན།
དེས་ཡེ་ཤེས་དེ་ནང་དུ་ཡང་དག་པར་རྗེས་སུ་མ་མཐོང་ཞེས་བྱ་བ་ནས། ཆོས་ཐམས་ཅད་
བཟུང་དུ་མ་མཆིས་པ་དང་། བཏང་དུ་མ་མཆིས་པ་གང་ལགས་པ་དེ་ནི་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་ སོགས་པ་དེ་ནི། ཤེས་རབ་ཀྱི་ཞེས་གསུངས་པ་གཉིས་ཀ་བསྡུས་པའོ། །རྩེ་མོ་
འབྲིང་གི་དམིགས་པ་བསྡུས་པ་ན་དེ་དག་མཚན་མར་མི་མཐོང་ཕྱིར། །ཞེས་བྱ་བ་སྟེ། རྣམ་པ་
ཐམས་ཅད་མཁྱེན་པ་ཉིད་ནི་མཚན་མར་བགྱི་བ་མ་ལགས་ཏེ་ཞེས་བྱ་བ་ནས། མཚན་མ་དེ་
དག་གང་ཞེ་ན། གཟུགས་ནི་མཚན་མའོ་ཞེས་བྱ་བ་ལ་སོགས་པ་དོན་དང་ཆོས་ཐམས་ཅད་ལ་
དེ་བཞིན་དུ་གསུངས་པ་རྣམས་བསྡུས་པའོ། །རྩེ་མོ་ཆེན་པོའི་དམིགས་པ་སྟོན་པ་ནི་ཤེས་རབ་
ཀྱིས་ནི་ཡོངས་རྟོགས་པ་ཞེས་བྱ་བ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཅི་ཞིག་གང་གི་
གང་ཡིན་ཆོས་ཐམས་ཅད་མི་དམིགས་པ་དེ་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་ནམ་ཞེས་བྱ་བ་
བསྡུས་པ་སྟེ། ཕུང་པོ་ལ་སོགས་པ་ཅི་ཞིག་སྟེ་མཚན་ཉིད་ཅི་ཡིན། གང་གི་སྟེ་འབྲེལ་བ་ཅན་
གང་གི་ཡིན། གང་ཡིན་ཏེ་ངོ་བོ་གང་ཡིན་ཞེས་རྟོག་པའོ། །རྣམ་པ་སྟོན་པ་ནི་ཐམས་ཅད་
དམིགས་སུ་མེད་པའི་བར་རོ་ཞེས་བྱ་བ་སྟེ། ཚེ་དང་ལྡན་པ་ཤཱ་རིའི་བུ་ནང་སྟོང་པ་ཉིད་ལ་
- ? 1 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པའི་ཕྱིར་གཟུགས་མེད་ཅིང་མི་དམིགས་སོ་ཞེས་བྱ་བ་ནས་རྣམ་པ་ཐམས་ཅད་མཁྱེན་
པའི་བར་ལ་ཡང་དེ་བཞིན་དུ་སྦྱར་བ་བསྡུས་པའོ། །དེ་ནི་འཕགས་པ་རྣམ་གྲོལ་སྡེའི་བཤད་
པའོ། །བཙུན་པ་རིན་ཆེན་འབྱུང་གནས་ཞི་བ་ན་རེ། གཟུགས་སོགས་མི་གནས་དེ་དག་ནི།།
དེའི་ངོ་བོ་རང་བཞིན་མེད་ཅེས་བྱ་བ་ནི་དམིགས་པར་བཞག་པ་དང་། དེ་དག་གཅིག་གི་རང་
བཞིན་གཅིག་ཅེས་སྔ་མ་ལྟར་རྣམ་པར་བཞག་པ་དང༌། ཡང་ན་དེ་མི་རྟག་སོགས་པར་མི་
གནས། །དེ་རྣམས་དེ་ ཡི་ངོ་བོས་སྟོང་། །ཞེས་བྱ་བ་དམིགས་པར་བཞག་པ་དང༌། དེ་དག་
གཅིག་གི་རང་བཞིན་གཅིག །ཅེས་བྱ་བ་ནི་རྩེ་མོ་ཆུང་ངུའི་དམིགས་རྣམ་ཡིན་ཏེ། འབྲིང་གི་ན།
ཆོས་རྣམས་མི་འཛིན་གང་ཡིན་དང་། །ཞེས་བྱ་བ་དམིགས་པར་བཞག་པ་དང་། དེ་དག་མཚན་
མར་ མི་ མཐོང་ ཕྱིར། །ཞེས་ བྱ་བ་རྣམ་པར་བཞག་པའོ། །ཆེན་པོའི་ནི། ཤེས་ རབ་ཀྱིས་ནི་
ཡོངས་རྟོགས་པ། །ཞེས་བྱ་བ་ནི་དམིགས་པ་ཡིན་ལ། ཐམས་ཅད་དམིགས་སུ་མེད་པར་རོ།།
ཞེས་བྱ་བ་ནི་རྣམ་པ་ཡིན་ཏེ་སྔར་བཤད་པ་བཞིན་ནོ་ཞེས་བྱ་བར་འཆད་དོ། །དེ་ཡང་མདོ་དང་
སྦྱར་དུ་རུང་བར་སྣང་མོད་ཀྱི། བཤད་པ་སྔ་མ་བཞིན་འཐད་པར་མཐོང་ངོ༌། །སློབ་དཔོན་སེང་
གེ་བཟང་པོས་འདིར་ཇི་སྐད་བཤད་པ་ནི་མདོ་དང་ཤིན་ཏུ་མི་མཐུན་པས་འཁྲུལ་བ་ཡིན་པར་
བདག་གིས་རྟོགས་སོ། ། །
བཟོད་པ་ཆུང་ངུའི་དམིགས་པ་རྣམ་པའི་ཁྱད་པར་ནི་གཟུགས་སོགས་ངོ་བོ་
ཉིད་མེད་ཉིད་ཅེས་བྱ་བ་སྟེ། ཆོས་དང་གཉིས་ཀ་རྟོགས་པ་པོ་གང་ཟག་དང་ཆོས་ཉིད་རྣམས་ལ་
རང་བཞིན་ཅེས་བྱ་བའི་མིང་ཅན་ངོ་བོ་ཉིད་བཀག་པ་དང༌། དེ་བཞིན་དུ་མཚན་ཉིད་ཅེས་བྱ་བ་
དེ་ལ་བརྟེན་པའི་སྤྱིའི་ཆོས་དགག་པ་རྣམ་པའི་འོག་ཏུ་འཆད་པར་འགྱུར་བ་དང་། རང་བཞིན་
ལ་དོན་ཇི་ལྟ་བའི་མཚན་ཉིད་གཞན་དུ་གྱུར་པ་དང་། མཚན་ཉིད་ལ་ཡང་རང་བཞིན་དེ་ལྟ་བུར་
གྱུར་པ་བཀག་པ་སྟེ། དོན་ཇི་ལྟ་བ་ཉིད་མཚན་ཉིད་དང་དེའི་རྟེན་ཐ་དད་པར་གྲུབ་པ་ལ་ལྟོས་
- ? །
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། (༥
ལ༑ དེ་ལྟ་ན་ཡང་དོན་དུས་མཉམ་པ་ཐ་དད་པ་ལ་འབྲེལ་བའི་འཐད་པར་རང་བཞིན་དང་
མཚན་ཉིད་དུ་མི་གྲུབ་སྟེ་དེས་ན་དེ་གཉིས་མེད་པ་ཡིན་ཏེ། རྣམ་པ་ནི་གཟུགས་ཀྱི་རང་བཞིན་
ཇི་ལྟ་བུ་ཞེས་བྱ་བ་ལ་སོགས་པ་དྲིས་པའི་ལན་དང་། གཟུགས་ཀྱི་རང་བཞིན་ནི་དངོས་པོ་མེད་
པའོ་ཞེས་བྱ་བ་ལ་སོགས་པ་གསུངས་པ་སྟེ། དེ་བསྡུས་པ་ནི། དེ་མེད་པ་ཉིད་ངོ་བོ་ཉིད་ཅེས་བྱ་
བ་སྟེ། ཡང་དག་པའི་དངོས་པོའི་རང་བཞིན་དང་བྲལ་བ་ཀུན་རྫོབ་པ་ཉིད་རང་བཞིན་ཡིན་ནོ་
ཞེས་བྱ་བའི་དོན་ཏེ། མཚན་ཉིད་ལ་ཡང་དེ་ལྟར་དོན་གྱིས་རྟོགས་པར་བྱའོ། །འདི་ནི་སློབ་
དཔོན་སེང་གེ་བཟང་པོས་བཤད་པ་སྟེ། མདོ་དང་རྗེས་སུ་མཐུན་པས་ལེགས་པར་བཤད་པར་
ཁོ་བོས་རྟོགས་སོ། །འཕགས་པ་རྣམ་གྲོལ་སྡེ་དམིགས་པ་ནི་ཆོས་ལ་སོགས་པ་ལ་རང་བཞིན་
བཀག་པ་དང་། ཇི་ལྟ་བུ་ཞེས་དྲིས་པའི་ལན་དུ་གཟུགས་ཀྱི་རང་བཞིན་ནི་དངོས་པོ་མེད་པའོ་
ཞེས་བྱ་བ་ལ་སོགས་པ་ཡང་དག་པའི་མཐའི་བར་ལ་དེའི་མཚན་ཉིད་བཀག་པ་སྟེ། གཟུགས་
སོགས་ངོ་བོ་ཉིད་མེད་ཉིད། །ཅེས་བྱ་བས་བརྗོད་པ་ཡིན་ལ། རྣམ་པ་ནི་མཚན་ཉིད་ལས་དོན་
གཞན་དུ་གྱུར་པའི་ངོ་བོ་བཀག་པ་གཞན་མ་ཡིན་པ་ཉིད་ངོ་བོ་ཡིན་ལ། ངོ་བོ་ལ་ཡང་དོན་དུ་
གྱུར་པའི་མཚན་ཉིད་བཀག་པ་གཞན་མ་ཡིན་པ་ཉིད་ཀུན་རྫོབ་ཀྱི་མཚན་ཉིད་ཡིན་ནོ་ཞེས་
ཟེར་བའི་མངོན་པར་རྟོགས་པའི་རྒྱན་དང་མཐུན་པར་མི་སྣང་བས་དཔྱད་དགོས་སོ། །
འབྲིང་གི་དམིགས་པ་ནི་གཟུགས་ལ་སོགས་པ་དོན་དམ་པར་རང་རང་གི་རང་
བཞིན་གྱིས་སྟོང་པས་སྐྱེ་བ་དང་དེ་ཟད་པ་ངེས་པར་འབྱུང་བ་མེད་པའོ། །རྣམ་པ་ནི་རྣམ་པར་
དག་པའི་ཡོན་ཏན་ཐོབ་པར་བྱེད་པ་སྟེ། ལུས་དང་ངག་དང་སེམས་དང་མཚན་དག་པའི་
མཚན་ཉིད་རྣམ་པར་སྨིན་པ་ལས་འདས་པ་དང་འདོད་ཆགས་དང་ལྡན་པའི་སེམས་མི་སྐྱེ་བ་ལ་
སོགས་པ་ངན་འགྲོའི་རྒྱུ་ལས་འདས་པ་དང་མངལ་དུ་མི་སྐྱེ་ཞིང་བསྡུས་ཏེ་སྐྱེ་བ་དང་ངན་སོང་
དུ་མི་སྐྱེ་བའི་མཚན་ཉིད་ཡོངས་སུ་ཉམས་པ་ལས་འདའ་བའི་ཡོན་ཏན་ཡིན་ནོ། །
- 3 }
{ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆེན་པོའི་དམིགས་པ་ནི་གཟུགས་ལ་སྤྱོད་ན་མཚན་མ་ལ་སྤྱོད་ཀྱི་ཤེས་རབ་ཀྱི་ཕ་
རོལ་ཏུ་ཕྱིན་པ་ལ་མི་སྤྱོད་དོ་ཞེས་བྱ་བ་ལ་སོགས་པས་རང་གི་མཚན་ཉིད་ཀྱི་མཚན་མ་བཀག་
པ་དང་། གཟུགས་ལ་སོགས་པ་ལ་ཆོས་ཀྱི་སྡོམ་བཞི་དབེན་པ་དང་ལྔའི་རང་བཞིན་ལྡོག་ཟླ་
དང་བཅས་པས་བཀག་པས་སྤྱིའི་མཚན་ཉིད་ཀྱི་མཚན་མ་བཀག་པ་སྟེ། དེ་ཡང་དེ་དག་མཚན་
མ་མེད་ཅེས་བྱ་བས་བསྡུས་ཏེ་བརྗོད་པའོ། །རྣམ་པ་ནི་གཟུགས་ལ་སོགས་པ་ལ་གནས་པ་དང་
ལྷག་པར་མོས་པ་དང་འདུ་ཤེས་བཀག་པ་སྟེ། དེའི་མཚན་མར་མི་གནས་པས། ཆོས་མིན་འདུ་
ཤེས་མེད་པ་ཡིན་པ་ཞེས་བྱ་བས་བསྟན་པའོ། །ཆོས་ཀྱི་མཆོག་ཆུང་ངུའི་དམིགས་པ་ནི། ཆོས་
ཐམས་ཅད་སྐྱེ་བ་མེད་པ་དང༌། དཔའ་བར་འགྲོ་བ་དང་། རིན་ཆེན་ཕྱག་རྒྱ་ནས་སོགས་པ་
ནས་ནམ་མཁའ་ལྟར་ཆགས་པ་མེད་ཅིང་གོས་པ་མེད་པས་རྣམ་པར་གྲོལ་ཞེས་བྱ་བའི་བར་
མྱུར་དུ་མངོན་པར་འཚང་རྒྱ་བའི་ཐབས་སུ་གྱུར་པའི་ཏིང་ངེ་འཛིན་གྱི་ངོ་བོ་སྟེ། ཏིང་ངེ་འཛིན་
ཅེས་བྱ་བའི་ངོ་བོས་བསྟན་པའོ། །རྣམ་པ་ནི་དེའི་ཆོས་ཏིང་ངེ་འཛིན་གྱི་བྱེད་པ་ཏིང་ངེ་འཛིན་
གང་གིས་ཏིང་ངེ་འཛིན་ཐམས་ཅད་ཀྱི་སྤྱོད་ཡུལ་ཉམས་སུ་མྱོང་བར་འགྱུར་བ་སྟེ་ཞེས་བྱ་བ་ལ་
སོགས་པའོ། །དེའི་བྱེད་པ་ཉིད་ཅེས་བྱ་བས་བསྟན་པའོ། །འབྲིང་གི་དམིགས་པ་ནི་ཏིང་ངེ་
འཛིན་དེ་དག་གིས་རྣམ་པར་སྤྱོད་པ་དེ་ནི་སྔོན་གྱི་སངས་རྒྱས་དང་། ད་ལྟར་ཕྱོགས་བཅུ་ན་
བཞུགས་པས་ལུང་བསྟན་པར་བྱའོ་ཞེས་བྱ་བ་སྟེ། ལུང་བསྟན་པ་དང་ཞེས་བྱ་བས་བསྟན་
པའོ། །ཏིང་ངེ་འཛིན་མི་མཐོང་ཞིང་མཉམ་པར་བཞག་པར་གྱུར་ཏོ་ཞེས་བྱ་བ་ལ་སོགས་པར་
མི་རློམ་པ་ནི་རྣམ་པ་སྟེ། རློམ་པ་ཟད་ཅེས་བྱ་བས་བསྟན་པའོ། །ཆེན་པོའི་དམིགས་པ་ནི་སྒོམ་
པར་བྱ་བ་དང་། དམིགས་པ་སྒོམ་པ་དང༌། སྒོམ་པ་པོ་གསུམ་ཐ་མི་དད་པས་སྒོམ་པ་མི་མཐོང་
བའོ། །རྣམ་པ་ནི་སྒོམ་པར་འདུ་ཤེས་པ་མེད་པ་དང་རྣམ་པར་རྟོག་པ་མེད་པའོ། །དེ་དག་ཀྱང་
གསུམ་པོ་ཕན་ཚུས་ངོ་བོ་གཅིག །ཏིང་འཛིན་རྣམ་པར་མི་རྟོག་པ་ཞེས་བྱ་བས་བསྟན་ཏོ།།
- ? ]
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་དཀའ་འགྲེལ་རིན་ཆེན་སྒྲོན་མེ་བཞུགས། ༼ལ་
དམིགས་པ་དང་རྣམ་པ་འདི་དག་ཀྱང་རྗེས་ཐོབ་ཀྱིས་བསྡུས་པ་ཡིན་པར་འཐད་དེ་མཉམ་པར་
བཞག་པའི་ཚེ་ནི་ཐམས་ཅད་དུ་ཆོས་ཀྱི་དབྱིངས་ཀྱི་རྣམ་པ་ཅན་ཉིད་དོ། །འོན་ཀྱང་རྗེས་ཀྱིས་
མཚོན་པས་འདིར་བཤད་པར་ཟད་དོ། །དེས་ན་དམིགས་པ་ལ་སོགས་པ་བཞི་རྒྱས་པར་
བཤད་པ་ཡིན་ནོ། །སྤང་བྱའི་རྣམ་པར་རྟོག་པ་བཞི་དང་ལྡན་པ་ཉིད་རྒྱས་པར་འཆད་པ་ནི།
བཞི་དང་དེ་ཡི་གཉིས་པོ་ཡིས། །ཞེས་བྱ་བ་ལ་སོགས་པ་ཚིགས་སུ་བཅད་པ་གཉིས་འགྲེལ་པ་
དང་བཅས་པའོ། །གཟུང་བ་ནི་བཏགས་པའམ་རྫས་སུ་ཡོད་པ་དག་གིས་སྤྱད་པར་བྱ་བ་སྟེ་
བཟའ་བྱའོ། །འཛིན་པ་ནི་དེ་ལ་སྤྱོད་པར་བྱེད་པ་སྟེ་ཟ་བ་པོའོ། །དང་པོ་ལ་གཉིས་ཏེ། ཀུན་
ནས་ཉོན་མོངས་པ་དང་རྣམ་པར་བྱང་བ་སྟེ་སྤང་བར་བྱ་བ་དང་བླང་བར་བྱ་བ་བདག་གི་བར་
གྱུར་པའོ། །ཕྱི་མ་ལ་ཡང་གཉིས་ཏེ། རྫས་སུ་ཡོད་པ་དང་བཏགས་པར་ཡོད་པའོ། །དེ་བཞི་
ཡང་རིམ་པ་བཞིན་ངེས་པར་འབྱེད་པའི་ཆ་དང་མཐུན་པ་བཞིའི་ངོ་བོ་ཡིན་ནོ་ཞེས་བརྗོད་པ་
སྟོན་ཏེ། དེ་བཞི་ལས་ལངས་པ་ན་རྗེས་ཐོབ་ཀྱི་སེམས་རྣམས་འཇིག་རྟེན་པའི་མཉམ་པར་
བཞག་པ་བཞིའི་སྟོབས་ཀྱིས་དེ་ལྟ་བུའི་ཡིད་ལ་བྱེད་པ་མངོན་དུ་རྒྱུ་བཞིས་མང་དུ་གནས་པའི་
ཕྱིར་ཏེ། དེ་ལས་རྟོག་པ་དང་པོའི་ཡུལ་ནི་ཀུན་ནས་ཉོན་མོངས་པ་ཡིན་ལ། དེ་ཡང་སྤྱིའི་མཚན་
ཉིད་དང་ཁྱད་པར་གྱི་མཚན་ཉིད་རྣམ་པ་དགུའོ། །སྤྱིའི་མཚན་ཉིད་ནི་གཉིས་ཏེ། ཉོན་མོངས་
པ་དང་སྡུག་བསྔལ་ལོ། ཁྱད་པར་གྱི་མཚན་ཉིད་ལ་ཡང་ཉོན་མོངས་པའི་ཁྱད་པར་ནི་བཞི་སྟེ།
ལོག་པའི་འབྲས་བུ་ལ་དགའ་བའི་སྲེད་པ་དང༌། ལོག་པའི་ཤེས་བྱ་ལ་ཞེན་པ་སྡང་བ་དང་།
ལོག་པའི་རྗེས་སུ་སྒྲུབ་ལ་བརྩོན་པ་མ་དད་པ་དང་ལེ་ལོ་སྟེ། ཀུན་ནས་ཉོན་མོངས་པ་དང་རྣམ་
པར་བྱང་བ་དག་ལ་སྤང་བྱ་དང་བླང་བྱར་ཡིད་མི་ཆེས་པ་ལ་བརྟེན་ནས་དགེ་བའི་ཆོས་
འཕགས་པའི་ལམ་མ་ཡིན་པ་ལ་བརྩོན་པའི་ཕྱིར་ཏེ། སྡུག་བསྔལ་གྱི་ཁྱད་པར་གྱི་མཚན་ཉིད་
ལ་གསུམ་སྟེ། ཚོར་བའི་ཡུལ་དམིགས་པ་དང་རྟེན་བདག་དང་གཞན་དང་། ཚོར་བའི་རང་
.
- ? |-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་རྣམ་པར་དག་པ་བསྐྱེད་པ་ལ་སོགས་པ་སྟེ། གང་ཅི་ཚོར་བ་དེ་ཐམས་ཅད་དོན་དམ་པར་
སྡུག་བསྔལ་བ་ཉིད་ཡིན་པའི་ཕྱིར་དང༌། སྡང་བསྔལ་ཡང་སྐྱོ་བའི་རྒྱུ་ཡིན་པར་རྣམ་པར་དག་
པ་སྐྱེས་པར་བྱེད་པའི་ཕྱིར་ཏེ། དེ་ལྟར་ཡུལ་ཀུན་ནས་ཉོན་མོངས་པ་དགུ་ཡོད་པས་ཡུལ་ཅན་
གྱི་རྟོག་པ་དགུ་སྟེ། དེ་དག་ལ་བཟའ་བར་བྱ་བའི་མཚན་ཉིད་དུ་ཞེན་པའོ། །རྣམ་པར་རྟོག་པ་
གཉིས་པའི་ཡུལ་ནི་རྣམ་པར་བྱང་བ་ཡིན་ལ་དེ་ཡང་དགུ་སྟེ། རྣམ་པར་བྱང་བའི་ཡུལ་ཕུང་
པོ་དང༌། བདག་པོའི་ རྐྱེན་ སེམས་བསྐྱེད་དེ་དང༌། རྒྱུའི་རྐྱེན་ཁམས་དང༌། མི་མཐུན་པའི་
ཕྱོགས་དང་བྲལ་བ་རྟེན་ཅིང་འབྲེལ་བར་འབྱུང་བ་ལུགས་ལས་ལྡོག་པ་དང་། ཡུལ་སྟོང་པ་
ཉིད་དང་སྤྱོད་པ་ཕ་རོལ་ཏུ་ཕྱིན་པ་དང་། རྣལ་འབྱོར་ཡིད་ལ་བྱེད་པའི་མཚན་ཉིད་ལམ་གསུམ་
སྟེ༑ མཐོང་བ་དང༌། སྒོམ་པ་དང༌། མི་སློབ་པ་དང་། དེ་ལྟར་ཡུལ་དགུ་ཡོད་པས་དེའི་ཡུལ་
ཅན་རྣམ་པར་རྟོག་པ་ཡང་དགུ་སྟེ་སྔ་མ་བཞིན་ནོ། །
དེ་ལ་གཟུང་བའི་རྟོག་པ་དང་པོ་དགུ་ནི་ཀུན་ནས་ཉོན་མོངས་པ་ལས་རྣམ་པར་
བྱང་བ་ཐ་དད་པར་སྒོམ་པའི་སྟོབས་ཀྱིས་མ་ངེས་པར་ཀུན་ནས་ཉོན་མོངས་པའི་མཚན་ཉིད་
ངེས་པར་སྤྱོད་པས་ན་རྣམ་པར་བྱང་བ་ཡང་དོན་གྱིས་དེར་འདུས་པ་ལ་རྟོགས་པས་ཀུན་ནས་
ཉོན་མོངས་པ་ལ་དམིགས་པ་ཞེས་ཀྱང་བརྗོད་ལ། དེ་ཉིད་ཀྱིས་ནི་དངོས་པོ་ཙམ་ལ་དམིགས་
པ་ཞེས་ཀྱང་འཕགས་པ་རྣམ་གྲོལ་སྡེས་གསུངས་སོ། །གཉིས་པ་ནི་ཀུན་ནས་ཉོན་མོངས་པ་
ལས་རྣམ་པར་བྱང་བ་ལ་དམིགས་པ་ཞེས་བརྗོད་དོ། །དེ་དག་གི་རབ་ཏུ་དབྱེ་བ་དགུ་དགུར་
བརྗོད་པ་ཡང་རྣམ་རྟོག་ཉིད་ཀྱིས་གྲངས་དགུར་ཐ་སྙད་མི་བྱེད་ཀྱང་དེའི་ཡུལ་མཚན་ཉིད་ལ་
དགུར་གནས་པས་བསྟན་བཅོས་བྱེད་པས་མཚན་ཉིད་ཀྱི་རྗེས་སུ་འབྲངས་ནས་དགུར་ཕྱེ་
བའོ། །ཡང་ན་རྣམ་རྟོག་ཉིད་ཀྱིས་ཀྱང་མཚན་ཉིད་དགུར་རྟོག་པ་ཡིན་ཏེ། རྗེས་ཀྱི་སེམས་ལ་
ཏིང་ངེ་འཛིན་གྱི་སྟོབས་ཀྱིས་ཡུལ་ངེས་པ་སྤྱོད་པ་ནི་ཆོས་ཉིད་ཡིན་པའི་ཕྱིར་ཏེ། འོག་མ་དགུ་
- ? 1 f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥
ཚན་གཉིས་ལ་ཡང་དེ་བཞིན་ནོ། །འཛིན་པའི་རྟོག་པ་དང་པོ་དགུ་ནི་རང་དབང་ཅན་དང་
གཅིག་དང་རྒྱུ་དང་ལྟ་བ་པོ་ལ་སོགས་པ་སྟེ། དབང་སྒྱུར་བར་བྱེད་པ་དང་གཅིག་པུ་དང་བྱེད་པ་
པོ་དང་ཤེས་པ་པོའི་མཚན་ཉིད་ཅན་དང༌། ཀུན་ནས་ཉོན་མོངས་པའི་རྟེན་དང་རྣམ་པར་བྱང་
བའི་རྟེན་དང་དེ་ཐོབ་པ་དང་སྤོང་བའི་ཐབས་མཐོང་བ་དང་སྒོམ་པ་དང་དོན་བྱས་པ་སྟེ་མི་སློབ་
པའི་ལམ་གྱི་རྟེན་དུ་གྱུར་པ་རྣམས་ལ་དམིགས་པ་སྟེ། དེ་རྣམས་བཀག་པའི་ཆོས་དང་འབྲེལ་
བར་རྟོགས་པའོ། །དགག་པའི་གཞི་ནི་གཟུགས་ལ་སོགས་པ་ཡིན་པར་གོ་བར་བྱའོ། །དེ་སྐད་
དུ་ཡང་མདོ་ལས་ཤཱ་རིའི་བུ་གཟུགས་ཉེ་བར་མི་དམིགས་སོ་ཞེས་བྱ་བ་ནས་རྣམ་པ་ཐམས་ཅད་
མཁྱེན་པ་ཉིད་ཀྱི་བར་དུ་མི་དམིགས་སོ། །ཇི་ལྟར་མི་དམིགས་ཞེ་ན། བདག་ཉིད་དུའོ། །ཅིའི་
ཕྱིར་ཞེ་ན། ཤིན་ཏུ་རྣམ་པར་དག་པའི་ཕྱིར་ཏེ་ཞེས་གསུངས་ཏེ། དེས་ནས་གཟུགས་ལ་སོགས་
པ་ལ། གཅིག་པ་ཉིད་ལ་སོགས་པ་བཀག་པ་ཉིད་དུ་མཚན་མར་ཞེན་པ་ཤེས་བྱའི་སྒྲིབ་པའི་
རང་བཞིན་ཁོ་ན་རྫས་སུ་ཡོད་པའི་འཛིན་པ་པོར་རྟོག་པ་ཞེས་བྱའོ། །དེ་སྒྲུབ་པ་ནི་མ་ཡིན་ཏེ་
ཉོན་མོངས་པའི་སྒྲིབ་པར་ཐལ་བའི་ཕྱིར་དང༌། དེ་ལྟར་འདོད་ན་བྱང་ཆུབ་སེམས་དཔའི་
བཟོད་པ་ཉིད་ཀྱི་ཐུན་མོང་མ་ཡིན་པའི་ཁྱད་པར་དུ་མི་འཐད་པར་ཐལ་བར་འགྱུར་རོ། །འཛིན་
རྟོག་གཉིས་པ་དགུ་ཡང་ཡུལ་དགུའི་སྒོ་ནས་ཏེ། ཕུང་པོ་དང་སྐྱེ་མཆེད་དང་ཁམས་དང་རྟེན་
ཅིང་འབྲེལ་བར་འབྱུང་བ་དང་རྣམ་པར་བྱང་བ་དང༌། མཐོང་ལམ་དང་སྒོམ་ལམ་དང་ཁྱད་པར་
གྱི་ལམ་དང་མི་སློབ་པའི་ལམ་རྣམས་ལ་བཏགས་པའི་བདག་ཏུ་ཡོད་པའི་མཚན་མར་ཞེན་
པའི་ཕྱིར་རམ། ཕུང་པོ་ལ་སོགས་པ་ཉིད་ལ་བཏགས་པའི་མཚན་མར་བཟུང་ནས་བདག་ཉིད་
དུ་བཏགས་པར་རྟོགས་པའི་ཕྱིར་རོ། ། །
ཡོངས་སུ་འཛིན་པའི་ཁྱད་པར་རྒྱས་པར་བསྟན་པ་ནི། སེམས་མི་འགོང་བ་ཉིད་ལ་
སོགས་ ཞེས་བྱ་བའོ། །ཡོངས་སུ་ འཛིན་ པ་ནི་ གཉིས་ ཏེ་ཐབས་མཁས་པ་དང་། དགེ་བའི་
བ ? | ༑ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤེས་གཉེན་དེ་ལས་ལྡོག་པའི་ཆོས་དང་གཏན་བྲལ་བའོ། །ཐབས་མཁས་པ་ནི་རྣམ་པ་
ཐམས་ཅད་མཁྱེན་པ་ཉིད་དང་ལྡན་པའི་ཡིད་ལ་བྱེད་པས་གཟུགས་ལ་སོགས་པ་ལ་མི་རྟག་པ་
ལ་སོགས་པ་དང་ཞི་བ་དང་དབེན་པར་མི་དམིགས་པའི་ཚུལ་གྱིས་རང་ཉིད་སོ་སོར་རྟོག་པ་
དང༌། དེ་ལྟར་དེ་དག་ཉིད་མི་རྟག་པ་ལ་སོགས་པར་གཞན་ལ་སྟོན་པ་དང༌། མཆོག་ཏུ་མི་
འཛིན་པ་དང༌། དེ་ལྟར་བཟོད་ཅིང་འདོད་པ་དང་། དེ་ལྟ་བུའི་ཡིད་ལ་བྱེད་པ་མི་འདོར་བ་དང་།
ཐེག་པ་གཞན་དང་མ་འདྲེས་པ་དང༌། སྟོང་པ་ཉིད་ཀྱི་ཆོས་མི་འཇིག་གི་ཆོས་རྣམས་དང་། སྟོང་
པ་ཉིད་ཀྱི་ཆོས་རང་བཞིན་གཅིག་པར་ཤེས་པ་རྣམས་ནི་རིམ་པ་བཞིན་ཕ་རོལ་ཏུ་ཕྱིན་པ་དྲུག་
ཡིན་པར་གསུངས་པས་བརྗོད་ལ། མི་མཐུན་པའི་ཕྱོགས་དང་བྲལ་བ་ནི་ཐམས་ཅད་མཁྱེན་པ་
དང་ལྡན་པའི་ཡིད་ལ་བྱེད་པ་དང་བྲལ་བས། དམིགས་པར་ལྟ་བ་དང་བྲལ་བ་ལ་སོགས་པའི་
རྒྱུར་གསུངས་པས་བསྟན་ཏོ། །དགེ་བའི་བཤེས་གཉེན་ནི་གཟུགས་ནས་མ་འདྲེས་པའི་བར་
རྣམས་མི་དམིགས་པར་སྟོན་ཅིང་དེའི་དགེ་བ་རྫོགས་པའི་བྱང་ཆུབ་ཏུ་བསྔོར་འཇུག་པ་ཡིན་པ་
དང༌། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྙན་ངག་ཡིན་པར་བརྗོད་པ་དང་། བདུད་ཀྱི་ལས་
དང་ཉན་ཐོས་ལ་སོགས་པའི་མདོ་དང་སླ་བ་ཉེ་བར་སྟོན་པ་རྣམས་འདི་དག་བདུད་ཀྱི་ལས་
ཡིན་པར་མི་སྟོན་པ་དེའི་མི་མཐུན་པའི་ཕྱོགས་ཡིན་པས་གསུངས་པས་བསྟན་ཏོ། །
རིགས་ཀྱི་ཁྱད་པར་འཆད་པ་ནི། རྟོགས་པ་ཡི་ནི་ཆོས་དྲུག་དང་། །ཞེས་བྱ་བ་ལ་
སོགས་པའོ། །འདི་ལ་སྤྱིའི་མཚན་ཉིད་དང་། དབྱེ་བ་དང་། དབྱེ་བ་ལ་རྩོད་པ་སྤང་བ་གསུམ་
གྱིས་ཤེས་པར་བྱའོ། །སྤྱིའི་མཚན་ཉིད་ནི་རང་བཞིན་དུ་གནས་པའི་རིགས་དང་སྐྱབས་སུ་འགྲོ་
བས་སད་པར་གྱུར་པ་འབྲས་བུ་གཅིག་གི་སྐྱེད་པར་རུང་བ་སྟེ། ཐེག་པ་ཆེན་པོའི་རྒྱུ་སད་པ་
ཡིན་གྱི། ཡོད་པ་ཙམ་ནི་མ་ཡིན་ནོ། །དབྱེ་བ་ནི་བྱང་ཆུབ་སེམས་དཔའ་བཅུ་གསུམ་གྱི་རང་
བཞིན་ཏེ། ས་བརྒྱད་པ་ལ་འཇུག་པའི་སྦྱོར་བའི་ལམ་དང༌། བར་ཆད་མེད་པའི་ལམ་མ་ཐོབ་
- 2 1 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
པའི་བར་དུ་ནི་རྟོགས་པའི་ཆོས་དྲུག་གིས་སྟོན་ཏེ། དེ་ཐོབ་པ་ནི་གཉེན་པོའི་རྟེན་ནོ། །རྣམ་པར་
གྲོལ་བའི་ལམ་ནི་སྤོང་བ་སྟེ་ཉོན་མོངས་པའི་སྒྲིབ་པ་སྤོང་བ་རྫོགས་པ་ཉིད་དོ། །དེ་དག་ཡོངས་
སུ་གཏུགས་པ་ནི་རྩོལ་བ་ཟད་པ་སྟེ་ཤེས་བྱའི་སྒྲིབ་པ་སྤངས་པའི་ཁྱད་པར་རོ། །ཤེས་རབ་དང་
སྙིང་རྗེ་ནི་དེའི་དེ་མ་ཐག་ཏུ་མི་གནས་པའི་མྱ་ངན་ལས་འདས་པ་ཐོབ་པའོ། །སློབ་མ་དང་ཐུན་
མོང་མ་ཡིན་པ་ཐོབ་པ་ནི། ས་དགུ་པའི་ཡོན་ཏན་ཐོབ་པའོ། །གཞན་གྱི་དོན་གྱི་གོ་རིམ་ནི་ས་
བཅུ་པའི་ཕྲིན་ལས་ཐོབ་པའོ། །ཡེ་ཤེས་རྩོལ་བ་མི་མངའ་བ་ནི་སངས་རྒྱས་ཀྱི་སའི་ཡེ་ཤེས་
འབད་པ་མེད་པར་འཇུག་པ་སྟེ། རིམ་པ་བཞིན་འབྱུང་བའི་ཆོས་བཅུ་གསུམ་པོའི་རྟེན་བཅུ་
གསུམ་གྱི་རིགས་ཡིན་ཏེ། དེ་རྣམས་ཀྱི་སྔོན་དུ་འགྲོ་བའི་རྒྱུའོ། ། །
དབྱེ་བ་ལ་རྩོད་པ་སྤོང་བ་ནི་གལ་ཏེ་ཞེས་བྱ་བ་ལ་སོགས་པའོ། །རྩོད་པའི་དོན་
ནི་ཆོས་ཀྱི་དབྱིངས་ཞེས་བྱ་བ་སྟོང་པ་ཉིད་ཀྱི་ཆོས་ཉིད་སྟོབས་ལ་སོགས་པ་སངས་རྒྱས་ཀྱི་
ཆོས་རྣམས་ཀྱི་རང་བཞིན་དུ་གནས་པའི་རིགས་ཡིན་ན་དེའི་ཚེ་རིགས་དེ་བྱང་ཆུབ་ཉིད་ཀྱི་རང་
བཞིན་མ་ཡིན་ཏེ། དེས་ན་ཉན་ཐོས་པ་ལ་སོགས་པ་ཡང་ཡོད་པས་ཐེག་པ་ཆེན་པོའི་རིགས་
ཅན་དུ་ཐལ་བར་འགྱུར་ན་འདོད་པ་ནི་མ་ཡིན་ནོ་ཞེས་བྱ་བ་ཡིན་ནོ། །ལན་ནི་ཇི་ལྟར་ཞེས་བྱ་
བ་ལ་སོགས་པ་ཡིན་ནོ། །འདི་ནི་ཆོས་ཀྱི་དབྱིངས་ཐེག་པ་མི་འདྲ་བའི་རྟོགས་པ་ཐ་དད་པའི་
ཡུལ་ཡིན་པ་བཞིན་དེ་དག་གི་རྒྱུར་ཡང་ཐ་སྙད་གདགས་ཏེ། རྒྱུ་མ་ཡིན་པ་ཡུལ་མ་ཡིན་པ་ཞེས་
བྱ་བའི་ཚུལ་གྱིས་སོ་ཞེས་བྱ་བ་སྟེ། ལན་དུ་རིགས་པ་རྩ་བར་མ་བརྗོད་པའོ། །རྩ་བའི་ལན་ནི་
སྟོང་པ་ཉིད་རང་བཞིན་དུ་གནས་པ་ལ་ཐ་དད་མེད་ཀྱང་དེ་ལ་བརྟེན་པ་ཐེག་པ་གསུམ་གྱི་
འབྲས་བུ་ཐ་དད་པས་རྟེན་ཐ་དད་པར་འཇོག་སྟེ། སྣོད་རྣམས་དེ་ལ་བརྟེན་པའི་བཅུད་ཀྱིས་ཐ་
དད་དུ་འཇོག་པ་བཞིན་ནོ། །ཞེས་བྱ་བ་ཡང་ཡིན་པར་སློབ་དཔོན་སེང་གེ་བཟང་པོ་བཞེད་དོ།།
ཡང་ན་རྩོད་པའི་དོན་ནི་སྟོང་པ་ཉིད་རང་བཞིན་དུ་གནས་པའི་རིགས་ཡིན་ན། དེ་ལ་དབྱེ་བ་
- !
}
) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པས་བཅུ་གསུམ་དུ་བརྗོད་པ་མི་འཐད་དོ་ཞེས་བྱ་བའོ། །ལན་དང་པོ་ནི་མཚུངས་པ་ཡིན་
ནོ༑ ༑རྩེ་བའི་ལན་ནི་དོན་ནི་རྟེན་ཆོས་ཉིད་དུ་གནས་པ་ལ་རང་གི་ངོ་བོས་དབྱེ་བ་མེད་པ་བདེན་
ཡང་། དེ་ལ་བརྟེན་པ་སྒྲུབ་པ་ལས་བྱུང་བའི་རིགས་ཐ་དད་པས་རྟེན་ཐ་དད་དུ་འཇོག་སྟེ། བུམ་
པའི་རང་བཞིན་འདྲ་བ་རྣམས་བརྟེན་པ་ཐ་དད་པས་མི་འདྲ་བར་བརྗོད་པ་བཞིན་ནོ་ཞེས་བྱ་བ་
ཡིན་ཏེ། དེ་ལྟར་ན་རིགས་ནི་རྟེན་དང་བརྟེན་པ་དང་ཞེས་བྱ་བ་ལ་སོགས་པས་རང་བཞིན་དུ་
གནས་པ་དང་བསྒྲུབས་པ་ལས་བྱུང་བ་དག་རྟེན་དང་བརྟེན་པར་བཤད་པ་དང་མཐུན་ནོ་ཞེས་
གཞན་བརྗོད་དོ། །
སྒྲུབ་པའི་དམིགས་པ་ནི་རྣམ་པ་གསུམ་སྟེ། སྤྱིའི་མཚན་ཉིད་དང་། རབ་ཏུ་དབྱེ་
བ་དང་། ལོག་པར་རྟོག་པ་སྤང་བའོ། །དང་པོ་ནི་སྔར་མ་རྟོགས་པའི་ཆོས་རྟོགས་པའི་གཞི་སྟེ་
མི་མཐུན་པ་དང་གཉེན་པོ་གཉིས་ཀྱི་ཐུན་མོང་གི་ཡུལ་ལོ། །རབ་ཏུ་དབྱེ་བ་ནི་བཅུ་གཅིག་སྟེ།
ཆོས་ཐམས་ཅད་ལ་བདག་ཡོད་པ་དང་། བདེ་བ་དང་རྟག་པ་དང་། ཉོན་མོངས་པ་དང་འབྲེལ་
བས་རབ་ཏུ་མ་ཞི་བར་རྟོག་པ་བྱིས་པ་རྣམས་ ཀྱི་ ཕྱིན་ཅི་ལོག་བཞི་དང་། དེའི་གཉེན་པོ་
འཕགས་པ་ཉན་ཐོས་རྣམས་ཆོས་ཀྱི་སྡོམ་བཞིར་རྟོག་པ་དང༌། དེ་བཞི་གའི་གཉེན་པོ་བྱང་ཆུབ་
སེམས་དཔའ་རྣམས་ཀྱི་མཐའ་ལས་འདས་པ་བཞི་རྟོགས་པར་བྱ་བ་ནི་ཆོས་བཅུ་གཅིག་ཁོ་ན་
ཡིན་ཏེ། དགེ་བ་ལ་སོགས་པ་གསུམ་དང༌། འཇིག་རྟེན་པ་ལ་སོགས་པ་བཞི་དང༌། འདུས་
བྱས་དང་འདུས་མ་བྱས་གཉིས་དང་། ཐུན་མོང་གི་ཡོན་ཏན་ཅན་དང་ཐུན་མོང་མ་ཡིན་པའི་
ཡོན་ཏན་ཅན་གྱི་མྱ་ངན་ལས་འདས་པ་གཉིས་ཏེ། དེ་ཙམ་ཁོ་ནས་མི་མཐུན་པའི་རྟོག་པ་བཞི་
ཚན་གཉིས་དང་། གཉེན་པོ་བཞིའི་ཡུལ་ཡོངས་སུ་རྫོགས་པའི་ཕྱིར་ཏེ། དམིགས་པ་ལ་ལོག་
པར་རྟོག་པ་སྤང་བ་ནི། ཆོས་ཀྱི་དབྱིངས་ཤིན་ཏུ་རྣམ་པར་དག་པའི་རང་བཞིན་གཉིས་མེད་
པའི་ཤེས་པའི་ཆོས་ཉིད་ནི་དམིགས་པ་ཡིན་ཏེ། ཡུལ་དུ་བྱ་བ་ཡིན་པའི་ཕྱིར་རོ་ཞེས་ཁ་ཅིག་
- )
! །-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
གིས་རྟོགས་སོ། །དེ་སྤང་བ་ནི་དེ་དམིགས་པར་ཁས་ལེན་ན་དེ་ལ་རྣམ་པར་དག་པའི་ཡུལ་གྱི་
རྣམ་པ་གོང་ནས་གོང་དུ་ཤེས་པར་བྱར་མེད་པས། གཅིག་ཅར་སྒྲིབ་པ་ཐམས་ཅད་དག་པའམ་
གཏན་དག་པ་མེད་པར་འགྱུར་ཏེ། དེ་བཞིན་ཉིད་རྟོགས་པ་ལས་ཁྱད་པར་དུ་འཕགས་པའི་
གཉེན་པོ་མི་སྲིད་པའི་ཕྱིར་རོ་ཞེས་བྱ་བ་ཡིན་ནོ། །འོན་ཏེ་ཆུ་ཁམས་གསེར་དང་ནམ་མཁའ་
རྣམས། །དག་པ་བཞིན་དུ་དག་པར་འདོད། །ཅེས་བྱ་བའི་ཚུལ་གྱིས་དག་པ་གཏན་མེད་པར་
མི་ཐལ་ཏེ། རང་བཞིན་གྱིས་རྣམ་པར་དག་པ་ཡོད་པའི་ཕྱིར་རོ་ཞེ་ན། འོ་ན་རང་བཞིན་གྱིས་
རྣམ་པར་དག་པ་ལས་གཞན་སྤངས་པའི་རྣམ་པར་དག་པ་མེད་པར་འགྱུར་བས་དག་པ་ཕྱོགས་
གཅིག་པར་ཐལ་ཏེ། དམིགས་པའི་རང་བཞིན་ཡོངས་སུ་གྲུབ་པ་རྟོགས་པས་དག་པ་མི་མཐུན་
པའི་ཕྱོགས་མེད་པའམ་གཅིག་ཅར་དག་པ་ཐལ་བའམ། དེ་ལས་ལྷག་པའི་གཉེན་པོ་ཡང་མི་
སྲིད་པའི་ཕྱིར་ཏེ། འོ་ན་ཁྱེད་ལ་ཡང་དག་པ་མེད་པར་ཐལ་ཏེ། འདིའི་དམིགས་པ་དངོས་མེད་
དེ༑ ༑ཞེས་བྱ་བའི་ཚུལ་གྱིས་དངོས་པོ་མེད་པ་དམིགས་པར་འདོད་ལ། དེ་ལ་ཡང་གོང་ནས་
གོང་དུ་རྣམ་པར་དག་པའི་ཡུལ་རྟོགས་པར་བྱར་མེད་པའི་ཕྱིར་ཏེ། རྣམ་པར་དག་པའི་ཡུལ་ནི་
དེ་ཙམ་དུ་ཟད་པའི་ཕྱིར་ཏེ་ཞེ་ན། དེ་ནི་མ་ཡིན་ཏེ། དངོས་པོ་མེད་པ་ནི་ཡང་དག་པའི་མཐའ་
ཡོངས་སུ་གྲུབ་པ་ལ་མི་བརྗོད་ཀྱི། འོན་ཀྱང་གཞན་དབང་ངམ་ཀུན་བཏགས་པ་ལ་བརྗོད་ལ།
དེ་ལ་ཡང་རྣམ་པར་དག་པའི་ཡུལ་ཡོངས་སུ་གྲུབ་པ་གོང་ནས་གོང་དུ་དག་པར་བྱར་ཡོད་པར་
གཏན་དག་པ་མེད་པའམ། གཅིག་ཅར་དག་པར་མི་ཐལ་བས་མི་མཚུངས་སོ། །དེ་ལྟ་ན་ཡང་
རྣམ་པར་དག་པའི་ཡུལ་ཡོངས་སུ་གྲུབ་པའི་བློ་གཅིག་གིས་རྟོགས་པ་ན། བདག་ཉིད་ཐམས་
ཅད་རྟོགས་པས་གཅིག་ཅར་རྣམ་པར་དག་པར་འགྱུར་རོ། །འོན་ཏེ་དེ་རྟོགས་ཀྱང་སྒྲིབ་པ་
འབའ་ཞིག་མི་དག་ན་སྒྲིབ་པ་གང་ཡང་མི་འདག་པས་གཏན་དག་པ་མེད་པར་འགྱུར་རོ་སྙམ་ན།
དེ་དངོས་པོར་ཁས་ལེན་ན་རྩོད་པ་དེ་ཡོད་ཀྱང་དེ་ལྟར་ནི་ཁས་མི་ལེན་ཏེ། ཕྱིན་ཅི་ལོག་གི་དོན་
-
༈ ། -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅད་ཡོད་ན་སྣང་དུ་རུང་བ་ལས་མ་དམིགས་པ་ལ། ཕྱིན་ཅི་མ་ལོག་པའི་ཡོངས་སུ་གྲུབ་
པའི་ཡོངས་སུ་གྲུབ་པ་མཐོང་བར་བརྗོད་དོ། །དེ་བས་ན། འགལ་ཡང་མཐོང་བ་མེད་པ་ནི་དེ་
ཁོ་ན་མཐོང་བའོ་ཞེས་བྱ་བ་ལ་སོགས་པ་གསུངས་སོ། །དེའི་ཕྱིར་ཕྱིན་ཅི་ལོག་གི་དོན་འགའ་
ཞིག་གམ། ཕལ་ཆེར་རམ། མཐའ་དག་མ་མཐོང་བ་ལ་ལྟོས་ཏེ། དེ་ཁོ་ནའི་དོན་རྣམ་པར་དག་
པའི་ཡུལ་གོང་ནས་གོང་དུ་རྟོགས་པ་ཡོད་པ་ཉིད་དོ། །འདི་ལ་དགོངས་ནས་འཕགས་པ་རྣམ་
པར་གྲོལ་བའི་སྡེས་དམིགས་པ་རྣམ་པར་བཞག་པ་འདི་ལ་བརྗོད་པར་བྱ་བ་མང་དུ་ཡོད་དོ་
ཞེས་གསུངས་སོ། །ཆེད་དུ་བྱ་བ་གསུམ་པོ་ནི་སྒྲུབ་པའི་ཁྱད་པར་ཏེ། ཡུལ་འདི་དག་ཆེད་དུ་
བྱེད་པ་ནི་རྣམ་པ་ཐམས་ཅད་མཁྱེན་པ་ཉིད་ཐོབ་པར་ནུས་པ་ཡིན་གྱི་གཞན་དུ་ནི་མ་ཡིན་ནོ་
ཞེས་བྱ་བའི་དོན་ཏོ། །མཆོག་ཉིད་ནི། བདག་ཉིད་སེམས་ཅན་གྱི་སྡེ་ཆེན་པོ་ལ་ཕན་འདོགས་
པར་བྱེད་པ་ཡིན་ལ། དེ་ཡང་བརྩེ་བ་ཆེན་པོས་གཞན་གྱི་དོན་བྱེད་པས་མཆོག་ཏུ་བྱེད་པས་དེའི་
ཐབས་སྙིང་རྗེ་ཆེན་པོས་བསྟན་པ་ཡིན་ནོ། །ཡང་ན་སེམས་ཅན་གཞན་མཐའ་དག་སེམས་ཅན་
གྱི་མཆོག་ཏུ་བྱེད་པ་མཆོག་ཡིན་པས་དེས་གཞན་གྱི་དོན་བྱེད་པ་མཐའ་དག་ཉེ་བར་མཚོན་པ་
ཡིན་ནོ། །སྤོང་བ་ཆེན་པོ་ནི་སྤངས་པ་མཐར་ཕྱིན་པ་སྟེ་སྒྲིབ་པ་གཉིས་དང་བྲལ་བའོ། །རྟོགས་
པ་ཆེན་པོ་ནི་ཇི་ལྟ་བ་དང་ཇི་སྙེད་པ་རྟོགས་པའི་ཡེ་ཤེས་མཐར་ཕྱིན་པའོ། །
ཆེད་དུ་བྱ་བ་འདི་གསུམ་ནི་སྒྲུབ་པའི་ཁྱད་པར་དུ་བསྟན་པ་ཡིན་གྱི་འབྲས་བུའི་ངོ་
བོར་བསྟན་པ་མ་ཡིན་པས་ན། སྒྲུབ་པ་པོ་བྱང་ཆུབ་སེམས་པའི་ཁྱད་པར་དུ་བཀོད་དོ། །དེ་
ལྟར་སྒྲུབ་པ་ཁྱད་པར་དུ་བྱེད་པ་རྟེན་དང་ཆེད་དུ་བྱ་བ་དང་དམིགས་པ་གསུམ་བསྟན་པ། སྒྲུབ་
པའི་ རང་བཞིན་འཆད་དེ། འདི་ལ་སྤྱིའི་མཚན་ཉིད་དང་། དབྱེ་བ་དང་། སོ་སོའི་མཚན་ཉིད་
གསུམ་ལས་དང་པོ་ནི། དེ་ལྟར་ཞེས་བྱ་བ་ནས་བྱ་བ་ནི་སྒྲུབ་པ་སྟེ་ཞེས་བྱ་བའི་བར་རོ། །དོན་
ནི་སྤྱོད་པ་གཙོ་བོར་གྱུར་པའི་མཚན་ཉིད་ཡིན་ནོ་ཞེས་བྱ་བའོ། །དེ་ཡང་གནས་སྐབས་གང་དུ་
-2 ? ,



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས༔ J༥
ཡུལ་གང་ལ་འཇུག་པའི་བྱ་བ་ཡིན་ཞེ་ན། ཐམས་ཅད་མཁྱེན་པ་ཉིད་གསུམ་གྱི་ཡུལ་ལ་ཞེས་བྱ་
བ་ལ་སོགས་པ་སྨོས་ཏེ། ཀུན་མཁྱེན་གསུམ་གཏན་ལ་འབེབ་པའི་གནས་སྐབས་དེ་རུ་བརྗོད་
དེ༑ ཡུལ་ལ་ཞེས་བྱ་བ་ནི་རྟེན་གི་ཡུལ་དེ་གནས་སྐབས་དེ་ན་ཡོད་པའི་ཞེས་བྱ་བའི་དོན་ནོ།།
སྤྱིར་དགེ་བའི་ཆོས་ཀྱི་རྟེན་ཅན་ཞེས་བྱ་བ་ནི་ཕ་རོལ་ཏུ་ཕྱིན་པ་དྲུག་གི་མཚན་ཉིད་ཁྱད་པར་
ཅན་གྱིས་མ་ཟིན་པ་སྟེ། དེ་ལ་སྒྲུབ་པས་དེའི་རྟེན་ཅན་ཏེ་བྱ་བ་ཅན་ནོ། །རྣམ་པ་ཀུན་མངོན་
པར་རྟོགས་པ་ལ་སོགས་པ་ནི་མངོན་པར་རྟོགས་པ་བཞི་ལ་ཞེས་བྱ་བ་ཡང་དེ་ལ་གནས་
སྐབས་དེ་ལ་ཡོད་པའོ། །ཕ་རོལ་ཏུ་ཕྱིན་པ་དྲུག་གི་རྟེན་ཅན་ཞེས་བྱ་བ་ནི་དྲུག་གི་བསྒྲུབ་བྱ་
ཅན་ནོ། །སྤྱིར་དགེ་བའི་ཆོས་སྒྲུབ་པའི་བྱ་བ་དང་ཕ་རོལ་ཏུ་ཕྱིན་པ་དྲུག་སྒྲུབ་པའི་བྱ་བ་ནི་སྒྲུབ་
པ་ཉིད་ཡིན་ལ། འདིར་བཀོད་པའི་སྒྲུབ་པ་བཞི་པོ་ནི་མངོན་པར་རྟོགས་པ་བཞིའི་གནས་
སྐབས་ན་ཡོད་པའི་ཕ་རོལ་ཏུ་ཕྱིན་པ་དྲུག་སྒྲུབ་པའི་བྱ་བ་ཅན་ཡིན་ཏེ། ཐམས་ཅད་མཁྱེན་པ་
གསུམ་གྱི་གནས་སྐབས་ན་ཡོད་པ་ཡང་འདིས་དོན་གྱིས་མཚོན་པ་ཡིན་ནོ་ཞེས་བསམ་པའོ།།
དབྱེ་བ་ནི་དེ་ལྟ་ཇི་ལྟ་བ་བཞིན་དུ་ཞེས་བྱ་བ་ལ་སོགས་པའོ། །དེ་ལ་གོ་ཆ་ནི་བརྒྱུད་པའི་སྦྱོར་བ་
སྟེ་ཚོགས་ལམ་ཉིད་དོ། །འཇུག་པ་ནི་དངོས་ཀྱི་སྦྱོར་བ་སྟེ་སྦྱོར་ལམ་ཡིན་ཏེ་ཚོགས་ལ་གཟུངས་
ཀྱི་ཚོགས་ཡན་ཆད་བཅོ་ལྔ་ནི་ཆོས་མཆོག་ཆེན་པོའོ། །སའི་ཚོགས་ཡང་རབ་ཏུ་དགའ་བ་ནི་
མཐོང་ལམ་མོ། །གཞན་དགུ་ནི་སྒོམ་ལམ་མོ། །གཉེན་པོ་ནི། མཐོང་ལམ་དང་སྒོམ་ལམ་ཡིན་
ཏེ༑ ངེས་པར་འབྱུང་བའི་སྒྲུབ་པ་ནི་ཁྱད་པར་གྱི་ལམ་མོ། །དང་པོ་ཐོབ་པའི་ས་མཚམས་སོ། །
སོ་སོའི་མཚན་ཉིད་བཞི་ལས་གོ་ཆའི་སྒྲུབ་པའི་མཚན་ཉིད་ནི། དེ་དག་སོ་སོར་
སྦྱིན་ལ་སོགས་ཞེས་བྱ་བ་ལ་སོགས་པ་སྟེ། ཐེག་པ་ཆེན་པོ་ལ་འཇུག་པའི་གནས་སྐབས་ལས་
སྔོན་རོལ་ཏུ་འཇུག་པའི་རྟོགས་བྱེད་པ་ནི་གོ་ཆ་སྟེ། ཕ་རོལ་ཏུ་ཕྱིན་པ་རེ་རེར་དྲུག་བསྡུས་ནས་
སློབ་པ་ནི་འཇུག་པའི་དོན་དུ་སྦྱོར་བ་བསྟན་པར་སྒྲུབ་པའོ། །འཇུག་པའི་སྒྲུབ་པའི་མཚན་ཉིད་
»? 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི༑ བསམ་ གཏན་གཟུགས་མེད་ཅེས་ བྱ་ བ་ ལ་ སོགས་པའོ། །འདིའི་མཚན་ཉིད་ནི་ཐེག་
པ་ཆེན་པོ་ལ་འཇུག་པའི་གནས་སྐབས་འབྱུང་བའི་བྱ་བ་སྟེ། ཐོབ་པ་དང་མི་ཉམས་པ་དང་
འཕེལ་བར་འགྱུར་བའོ། །དེ་ཡང་ཡུལ་གྱི་སྒོ་ནས་དགུར་འགྱུར་ཏེ། འདི་ལྟར་ཐེག་པ་ཆེན་པོ་
ནི་ལམ་དང་འབྲས་བུ་གཉིས་སོ། །ལམ་ལ་གསུམ་སྟེ། འཇིག་རྟེན་པའི་ལམ་དང༌། འཇིག་
རྟེན་ལས་འདས་པའི་ལམ་དང་། དེ་གཉིས་ཀ་ཐེག་པ་ཆེན་པོ་མ་ཡིན་པ་ལས་ཐ་དད་པར་བྱེད་
པའི་ཁྱད་ པར་རོ། །དང་པོ་ནི། བསམ་གཏན་དང་གཟུགས་མེད་ པའོ། །གཉིས་པ་ནི་འཇིག་
རྟེན་ལས་འདས་པའི་ལམ་ལ་རང་དོན་ཐོབ་པར་བྱེད་པ་ནི། སྦྱིན་པ་ལ་སོགས་པ་དང་། མཐོང་
བ་ལ་སོགས་པའི་ལམ་བཞི་སྟེ། རིམ་པ་བཞིན་ཡོན་ཏན་ཐོབ་པར་བྱེད་པ་དང༌། སྒྲིབ་པ་སྤོང་
བར་བྱེད་པའོ། །གཞན་དོན་ཐོབ་པར་བྱེད་པའི་ལམ་ནི་གཉིས་ཏེ། བྱམས་པ་ལ་སོགས་པ་
ཚད་མེད་པ་དང་ལྡན་པ་དང་། མི་དམིགས་པར་རྟོགས་པའི་ཡེ་ཤེས་ཏེ། རིམ་པ་བཞིན་གཞན་
དོན་ལ་སྤྲོ་བ་དང་རང་དོན་དུ་སྒྲུབ་པ་ལ་མཁས་པའོ། །དེ་གཉིས་ཀའི་ཁྱད་པར་ནི་རྣམ་པར་མི་
རྟག་པ་དང་ཆེད་དུ་བྱ་བ་དོན་དུ་གཉེར་བ་དང་མཐུའི་ཁྱད་པར་འཁོར་གསུམ་དག་པ་དང་ཆེད་
དུ་བྱ་བ་དང་མངོན་པར་ཤེས་པ་དྲུག་གོ །འབྲས་བུ་ནི། རྣམ་པ་ཐམས་ཅད་མཁྱེན་པ་ཉིད་ཐོབ་
ནས་ཆོས་ཀྱི་འཁོར་ལོ་བསྐོར་བར་མཛད་པའོ། །དེས་ན་འཇུག་པའི་ཡུལ་དགུ་ཡོད་པ་དེའི་
ཡུལ་ཅན་གྱི་བྱ་བ་འཇུག་པའི་སྒྲུབ་པ་རྣམ་པ་དགུའོ། །འདིར་མི་སློབ་པའི་ལམ་ནི་ལམ་གྱི་དབྱེ་
བ་ཙམ་དུ་བཀོད་ཀྱི་རྣམ་པ་ཐམས་ཅད་མཁྱེན་པར་མ་འདུས་པ་ཐེག་པ་ཆེན་པོ་མི་སློབ་པའི་
ལམ་ནི་མེད་དོ། །རྣམ་པ་ཐམས་ཅད་མཁྱེན་པ་ཉིད་ལ་འཇུག་པ་ནི་དེ་ཐོབ་པའི་གནས་སྐབས་
ན་དེ་ཐོབ་པར་བྱེད་པའི་བྱ་བ་ཡིན་གྱི་དེ་ཐོབ་ཟིན་ནས་ནི་སྒྲུབ་པ་རྒྱུན་ཆད་པས་འཇུག་པའི་བྱ་
བ་བྱེད་པ་ཉིད་དོ། །གཞན་ལ་ནི་མི་ཉམས་པ་དང་ཁྱད་པར་དུ་འགྲོ་བའི་དོན་དུ་ཞུགས་ནས་
ཀྱང་བྱ་བ་ཡོད་པ་ཉིད་དོ། །ཚོགས་ཀྱི་སྒྲུབ་པའི་མཚན་ཉིད་ནི། བརྩེ་དང་སྦྱིན་ལ་སོགས་པ་
- ? 2 f -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། (༥
དྲུག་ཅེས་བྱ་བ་ལ་སོགས་པའོ། །འདིའི་མཚན་ཉིད་ནི་ཐེག་པ་ཆེན་པོ་ལ་ཞུགས་ན། དེ་མཐར་
ཐུག་པར་བྱ་བའི་དོན་དུ་བསྔོགས་ལ་འབད་པ་སྟེ། དེའི་དོན་དུ་གོ་ཆ་གྱོན་པའོ། །དེ་ཡང་རྣམ་
པ་བཞི་སྟེ་དབྱེ་བ་མདོར་བསྟན་པ་ནི། ཚིག་ལེའུར་བྱས་པ་དང་དེའི་འགྲེལ་པ་བཅུ་བདུན་ནོ་
ཞེས་བྱ་བ་ཡན་ཆད་དོ། །བཅུ་བདུན་པོ་འདི་རྣམས་ཀྱང་རྣམ་པ་ལྔར་འདུས་ཏེ། བསམ་པ་དང་
སྦྱོར་བ་ནི་བརྩེ་བ་དང་ལྡན་དང་། ཕ་རོལ་ཕྱིན་པ་དྲུག་སྤྱོད་ཅིང་མཉམ་པར་བཞག་པ་དང་།
མཉམ་པར་མ་བཞག་པ་ནི་ཞི་གནས་དང༌། ལྷག་མཐོང་སོ་སོ་བ་དང་ཟུང་དུ་འབྲེལ་བ་གསུམ་
དང་ཐབས་མཁས་པ་སྟེ། ཐབས་མཁས་པ་ནི། རྣམ་པ་ཐམས་ཅད་མཁྱེན་པ་ཉིད་དང་ལྡན་
པའི་ཡིད་ལ་བྱེད་པས་ཕ་རོལ་ཏུ་ཕྱིན་པ་དྲུག་ལ་སྤྱོད་ཅིང་དེ་ཡང་མི་དམིགས་པའི་ཚུལ་གྱིས་
སེམས་ཅན་ཐམས་ཅད་དང་ཐུན་མོང་དུ་བྱས་ནས་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་ཏུ་བསྔོ་བ་ཡིན་པས་མཉམ་པར་མ་བཞག་པ་ཡིན་ཏེ། ལྟ་བ་དང་སྤྱོད་པའི་ཚོགས་ནི་ཡེ་
ཤེས་དང་བསོད་ནམས་སོ། །འབྲས་བུ་སྒྲུབ་པ་དང་དམིགས་པ་འཛིན་པའི་ཚོགས་ནི་ལམ་དང་
གཟུངས་ཀྱི་ཚོགས་སོ། །ཡོན་ཏན་གྱི་རྟེན་བྱེད་པ་དང་ཉེས་པ་སེལ་བར་བྱེད་པའི་ཚོགས་ནི་ས་
དང་གཉེན་པོ་ཡིན་ནོ། །
གཉིས་པ་ཡེ་ཤེས་ཀྱི་ཚོགས་བྱེ་བྲག་ཏུ་བཤད་པ་ནི། དེ་ལ་ཡེ་ཤེས་ཀྱི་ཚོགས་ནི་
ཞེས་བྱ་བ་ལ་སོགས་པའོ། །དེ་ལ་ནང་དང་ཕྱི་དང་ཕྱི་ནང་སྟོང་པ་ཉིད་གསུམ་གྱིས་ནི་དེའི་ཡུལ་
ཅན་ཚོགས་ལམ་འཕེན་ནོ། །འཇིག་རྟེན་པའི་སྒོམ་པ་ལས་བྱུང་བའི་ཤེས་པས་དང་པོ་རྟོགས་
པར་བྱ་བ་ཡིན་པས་སོ། །སྟོང་པ་ཉིད་སྟོང་པ་ཉིད་བརྗོད་པས་ནི་ཡུལ་ཅན་སྦྱོར་ལམ་འཕེན་ཏེ།
སྦྱོར་བའི་ལམ་བཞི་རིམ་པ་བཞིན་བསྒོམས་པས་འཛིན་པ་མེད་པར་རྟོགས་པ་ན་སྟོང་པ་ཉིད་
ལ་འཛིན་པ་མེད་པར་ཡང་དེ་ཉིད་ཀྱིས་རྟོགས་པའི་ཕྱིར་རོ། །ཆེན་པོ་སྟོང་པ་ཉིད་གསུངས་
པས་ནི་མཐོང་ལམ་འཕེན་ཏེ། དེས་ཆོས་ཀྱི་དབྱིངས་ཀུན་ཏུ་འགྲོ་བ། རྟོགས་པ་ན། སྟོང་པ་
བ ? ? ： -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཏུ་རྟོགས་ལ། དེ་ལྟར་ན་དེའི་རང་བཞིན་ཀུན་ཏུ་འགྲོ་བ་ཀུན་སྟོང་པར་རྟོགས་པས་ཕྱོགས་
ཀྱང་སྟོང་པར་རྟོགས་པའི་ཕྱིར་རོ། །དོམ་དམ་པ་སྟོང་པ་ཉིད་གསུངས་པས་ནི་ས་གཉིས་པའི་
ཡེ་ཤེས་འཕེན་ཏེ། དེས་ཆོས་ཀྱི་དབྱིངས་མཆོག་གི་དོན་དུ་རྟོགས་པ་ན་སྟོང་པ་ཉིད་དུ་རྟོགསལ།
དེ་ལྟར་ན་དེའི་རང་བཞིན་ཅན་མྱ་ངན་ལས་འདས་པ་མཆོག་ཀྱང་སྟོང་པར་རྟོགས་པས་སོ།།
འདུས་བྱས་སྟོང་པ་ཉིད་ཀྱིས་ནི་ས་གསུམ་པའི་ཡེ་ཤེས་འཕེན་ཏེ། དེས་ཆོས་ཀྱི་དབྱིངས་རྒྱུ་
མཐུན་པའི་དོན་ཀྱི་མཆོག་ཏུ་རྟོགས་པ་ན་དེ་སྟོང་པ་ཉིད་དུ་རྟོགས་ལ། དེ་ལྟར་ན་དེའི་རང་
བཞིན་ཅན་འཁོར་བ་འདུས་བྱས་དེའི་གཉེན་པོར་བྱ་བར་ནུས་པ་ཡང་སྟོང་པར་རྟོགས་པས་སོ།།
རྒྱུ་མཐུན་པ་ནི་མཐུན་པའི་རྒྱུ་ཡིན་གྱི་འདྲ་བའི་འབྲས་བུ་ནི་མ་ཡིན་ཏེ། འདུས་མ་བྱས་སྟོང་པ་
ཉིད་བརྗོད་པས་ནི་ས་བཞི་པའི་ཡེ་ཤེས་འཕེན་ཏེ། དེས་ཆོས་ཀྱི་དབྱིངས་ཡོངས་སུ་འཛིན་པ་
མེད་པའི་དོན་དུ་རྟོགས་པ་ན་དེས་སྟོང་པ་རྟོགས་ལ། དེ་ལྟ་ན་དེའི་རང་བཞིན་ཅན་ལྟོས་ཟླའི་
ཡོངས་སུ་འཛིན་པ་མེད་པའི་སྟོང་པ་འདུས་མ་བྱས་ཀྱང་སྟོང་པར་རྟོགས་པའི་ཕྱིར་རོ། །མཐའ་
ལས་འདས་པ་སྟོང་པ་ཉིད་ཀྱིས་ནི་ས་ལྔ་པའི་ཡེ་ཤེས་འཕེན་ཏེ། དེས་ཆོས་ཀྱི་དབྱིངས་རྒྱུད་ཐ་
དད་པ་མེད་པར་རྟོགས་པ་ན་དེ་སྟོང་པར་རྟོགས་ལ། དེ་ལྟ་ན་དེའི་རང་བཞིན་ཅན་རྒྱུད་ཐ་དད་
པ་རྟག་ཆད་ཀྱི་མཐའ་དང་བྲལ་བ་དབུས་ཀྱི་རང་བཞིན་ཡང་སྟོང་པར་རྟོགས་པས་སོ། །ཐོག་
མ་དང་ཐ་མ་མེད་པ་སྟོང་པ་ཉིད་ཀྱིས་ནི་ས་དྲུག་པའི་ཡེ་ཤེས་འཕེན་ཏེ། དེས་ཆོས་ཀྱི་དབྱིངས་
ཀུན་ནས་ཉོན་མོངས་པ་མེད་པ་རྣམ་པར་བྱང་བའི་དོན་དུ་རྟོགས་པ་ན་དེ་སྟོང་པར་རྟོགས་ལ།
དེ་ལྟ་ན་འཁོར་བའི་ཆོས་ཀྱི་དབྱིངས་ཀྱི་རྗེས་སུ་སྐྱེས་པ་དེའི་རིགས་ཅན་དུ་གྱུར་པ་དེ་ཡང་སྟོང་
པར་རྟོགས་པའི་ཕྱིར་ཏེ། དོར་བ་མེད་ལ་སྟོང་པ་ཉིད་གསུངས་པས་ནི་དེའི་ཡུལ་ཅན་ས་བདུན་
པའི་ཡེ་ཤེས་འཕེན་ཏེ། དེས་ཆོས་ཀྱི་དབྱིངས་ཐ་དད་པ་མེད་པའི་དོན་དུ་རྟོགས་པ་ན་དེ་སྟོང་པ་
ཉིད་དུ་རྟོགས་ལ། དེ་ལྟ་ན་དེའི་རང་བཞིན་ཅན་འཁོར་བ་དོར་བ་མེད་པ་སྟོང་པར་རྟོགས་པས་
- ? ? f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
སོ༑ ༑རང་བཞིན་དང་ཆོས་ཐམས་ཅད་སྟོང་པ་ཉིད་གཉིས་ཀྱིས་ནི་དེའི་ཡུལ་ཅན་ས་བརྒྱད་
པའི་ཡེ་ཤེས་འཕེན་ཏེ། དེས་ཆོས་ཀྱི་དབྱིངས་འབྲི་བ་དང་འཕེལ་བ་མེད་པའི་དོན་དང་། རྣམ་
པར་མི་རྟོག་པ་དང་། ཞིང་ཡོངས་སུ་དག་པ་ལ་དབང་བའི་གནས་སུ་རྟོགས་པ་ན། དེ་སྟོང་པ་
ཉིད་དུ་རྟོགས་ལ། དེ་ལྟ་ན་དེའི་རང་གི་ངོ་བོ་རང་བཞིན་དང་དེའི་རྣམ་འགྱུར་ཆོས་ཐམས་ཅད་
སྟོང་པར་རྟོགས་པའི་ཕྱིར་རོ། །རང་གི་མཚན་ཉིད་སྟོང་པ་དང་མི་དམིགས་པར་སྟོང་པ་ཉིད་
གཉིས་ཀྱིས་ནི་དེའི་ཡུལ་ཅན་ས་དགུ་པའི་ཡེ་ཤེས་འཕེན་ཏེ། དེས་ཆོས་ཀྱི་དབྱིངས་ཡེ་ཤེས་ལ་
དབང་བའི་གནས་སུ་རྟོགས་ལ། དེ་ལྟར་ན་དེའི་རང་བཞིན་མཚན་ཉིད་མཐའ་དག་དུས་
ཐམས་ཅད་ཤེས་པའི་ཡེ་ཤེས་ཀྱི་རྟེན་དུ་གྱུར་པ་མཚན་ཉིད་དང་དུས་རྣམས་སྟོང་པར་རྟོགས་
པའི་ཕྱིར་ཏེ། དངོས་པོ་མེད་པའི་ངོ་བོ་ཉིད་སྟོང་པ་ཉིད་དངོས་པོ་སྟོང་པ་ཉིད་གཉིས་ཀྱིས་ནི་ས་
བཅུ་པའི་ཡེ་ཤེས་འཕེན་ཏེ། དེས་ཆོས་ཀྱི་དབྱིངས་ལས་ལ་དབང་བའི་གནས་ཉིད་དུ་རྟོགས་པ་
ན་སྟོང་པར་རྟོགས་ལ། དེ་ལྟ་ན་དེའི་རིགས་ཅན་ཚོགས་པ་དང་ཡན་ལག་ལས་ཀྱི་གནས་ཀྱང་
སྟོང་པར་རྟོགས་པའི་ཕྱིར་རོ། །དངོས་པོ་མེད་པ་སྟོང་པ་ཉིད་དང་རང་གི་ངོ་བོ་སྟོང་པ་ཉིད་དང་།
གཞན་གྱི་ངོ་བོ་སྟོང་པ་ཉིད་གསུམ་གྱིས་ནི། སངས་རྒྱས་ཀྱི་སའི་ཡེ་ཤེས་འཕེན་ཏེ། དེས་ཉོན་
མོངས་པ་སྤངས་པ་དང་། ཤེས་བྱའི་སྒྲིབ་པ་སྤངས་པ་དང་རང་བྱུང་ཉིད་ཐོབ་པ་ན་དེ་སྟོང་པར་
རྟོགས་ལ། དེ་ལྟ་ན་དེའི་རང་བཞིན་ཅན་ཆགས་པ་དང་གནོད་པར་བྱེད་པ་ལ་སོགས་པ་མེད་
པའི་ནམ་མཁའ་དང་། གཟུང་འཛིན་དང་བྲལ་བའི་སྟོང་པ་ཉིད་དང་། གཞན་ལ་མི་ལྟོས་པའི་
བྱེད་པ་པོ་སྟོང་པར་རྟོགས་པའི་ཕྱིར་རོ། ། །
གསུམ་པ་སའི་ཚོགས་བྱེ་བྲག་ཏུ་བཤད་པ་ནི། སའི་ཚོགས་ལ་ཞེས་བྱ་བ་ལ་
སོགས་པའོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པས་བསམ་པ་བཅོས་མ་མ་ཡིན་པ་
དང་། སེམས་ཅན་གྱི་དོན་དུ་ཐེག་པ་ཆེན་པོའི་ཡེ་ཤེས་དོན་དུ་གཉེར་བ་དང་། ཚད་མེད་པ་བཞི་
- ?
?
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒྲུབ་པ་དང་། འཁོར་གསུམ་དུ་མི་རྟོག་པར་སྦྱིན་པ་དང་། རྣམ་པ་ཐམས་ཅད་མཁྱེན་པ་ཉིད་ལ་
བསྐུལ་བ་ལ་སོགས་པ་བརྟེན་པ་དང་ཐམས་ཅད་མཁྱེན་པ་ཉིད་དོན་དུ་གཉེར་བ་ཆོས་འཚོལ་
ཞིང་ས་འོག་མར་མི་ལྟུང་བ་དང༌། བར་ཆོད་བྱེད་པ་མེད་པར་རབ་ཏུ་འབྱུང་བ་དང་། སངས་
རྒྱས་ཀྱི་སྐུ་མཐོང་ནས་དེ་མ་ཐོབ་ཀྱི་བར་དུ་དེ་ཡིད་ལ་བྱེད་པ་དང་མི་འབྲལ་བ་དང་། སེམས་
ཅན་རྣམས་ལ་ཐོག་མར་དགེ་བ་ལ་སོགས་པའི་ཆོས་བཤད་ཅིང་ང་རྒྱལ་མེད་པ་དང་། དམ་
བཅས་པ་བཞིན་བྱེད་པ་ནི་ས་དང་པོ་ཡོངས་སུ་སྦྱོང་བ་བཅུ་ཡིན་ནོ། །ཉན་ཐོས་སམ་རང་
སངས་རྒྱས་སམ་ཚུལ་ཁྲིམས་ངན་པ་དང་བྱང་ཆུབ་ཀྱི་གེགས་སུ་གྱུར་པ་ཡིད་ལ་མི་བྱེད་པ་དང་།
ཕན་པ་ཆུང་ངུ་ལའང་རྟག་ཏུ་མི་བརྗེད་པ་དང་། སེམས་ཅན་ཀུན་ལ་གནོད་སེམས་མེད་པ་དང་
སེམས་ཅན་རྣམས་ཐེག་པ་གསུམ་ལ་སྨིན་པར་བྱེད་པར་སྤྲོ་བ་དང༌། སེམས་ཅན་རེ་རེའི་དོན་
དུ་ཡང་བསྐལ་པ་མང་པོར་དམྱལ་བའི་སྡུག་བསྔལ་མྱོང་བ་ལ་མི་སྐྱོ་བ་དང་། ཐམས་ཅད་ལ་ང་
རྒྱལ་མེད་པ་དང༌། བླ་མ་ལ་སྟོན་པར་འདུ་ཤེས་པ་དང་། སེམས་ཅན་གྱི་དོན་དུ་ལས་གཞན་
མེད་པར་ཕ་རོལ་ཏུ་ཕྱིན་པ་དྲུག་ལ་བརྩོན་པ་ནི། ས་གཉིས་པའི་སྦྱོང་བའོ། །སངས་རྒྱས་ཀྱི་
ཆོས་བཤད་པ་ཉན་པས་མི་ངོམས་པ་དང་། ཆོས་བཤད་པའི་འབྲས་བུ་བྱང་ཆུབ་ཀྱང་རང་དོན་
དུ་མི་འདོད་པ་དང༌། རྟེན་དང་བརྟེན་པ་སྦྱོང་བ་དང་། སེམས་ཅན་སྨིན་པ་དང་ཞིང་དག་པར་
བྱེད་པའི་དགེ་བ་སྒྲུབ་པས་འཁོར་བར་གནས་པ་ལ་མི་སྐྱོ་བ་དང༌། ཉན་ཐོས་དང་རང་སངས་
རྒྱས་ཀྱིས་ཀྱང་ངོ་བོ་ནི་རིམ་པ་བཞིན་ས་གསུམ་པའི་སྦྱོང་བའོ། །ཉན་ཐོས་དང་རང་སངས་
རྒྱས་ཀྱི་སས་དབེན་པ་དང༌། བྱང་ཆུབ་ལ་ཡང་འདོད་པ་མེད་པ་དང༌། རྣམ་པ་ཐམས་ཅད་
མཁྱེན་པ་ཉིད་ཐོབ་ཀྱང༌། དེས་མི་རློམ་པ་དང༌། ཆོས་ཟབ་མོ་རྟོགས་པ་ལ་གནས་པ་དང་།
བསླབ་པ་ཐམས་ཅད་ཡིད་ལ་མི་བྱེད་པ་དང་། འདོད་པའི་ཡོན་ཏན་ལ་འདོད་པ་མེད་པ་དང་།
ཆོས་ཐམས་ཅད་ལ་མངོན་པར་འདུ་བྱེད་པ་མེད་པ་དང༌། ཕྱི་ནང་གི་དངོས་པོ་ཡོངས་སུ་མི་
- ， ? $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། (༥
འཛིན་པ་དང་རྣམ་པར་ཤེས་པ་གནས་པའི་ཡུལ་ལ་སེམས་མི་གནས་པ་དང་། དངོས་པོ་གང་
ཡང་ཡིད་ལ་མི་བྱེད་པ་ནི། རིམ་པ་བཞིན་ས་བཞི་པའི་སྦྱོང་བ་བཅུའོ། །བསྡུས་ཏེ་སྐྱེ་ཞིང་རབ་
ཏུ་བྱུང་བའི་ཆ་བྱས་འཛིན་ཞིང་དགེ་སློང་མ་དང་ལྷན་ཅིག་མི་གནས་ལ་དེ་ལས་གོས་མི་ལེན་པ་
དང༌། གཞན་གྱིས་སྦྱིན་བདག་ལ་རྙེད་པ་ཐོབ་པ་ལ་ཕྲག་དོག་མེད་པ་དང་། ཐེག་པ་དམན་པ་
དང་ལྡན་པར་མི་གནས་ཤིང་གནོད་སེམས་སྤོང་བ་དང་། ནང་གི་ཆོས་མི་མཐོང་བ་དང་། ཕྱིའི་
ཆོས་རྣམས་མི་མཐོང་བ་དང༌། མི་དགེ་བ་བཅུའི་ཉེས་པ་རིག་པ་དང་། ལྷག་པའི་ཆོས་སུ་མི་
མཐོང་བས་ཁེངས་པའི་རྒྱུ་མེད་པར་ཤེས་པ་དང་། དངོས་པོར་དམིགས་པ་མེད་པ་དང་། ཆོས་
ཐམས་ཅད་ཡིད་གཉིས་དང་བྲལ་བར་རྟོགས་པ་དང་། འདོད་ཆགས་ལ་སོགས་པ་མི་མཐོང་བ་
ནི༑ རིམ་པ་བཞིན་ས་ལྔ་པའི་སྦྱོང་བ་བཅུའོ། །ཕ་རོལ་ཏུ་ཕྱིན་པ་དྲུག་རྫོགས་པར་བྱ་བ་དང་།
ཉན་ཐོས་ཀྱི་སེམས་ལ་སོགས་པ་དྲུག་སྤང་བར་བྱ་བ་སྟེ་བཅུ་གཉིས་ནི་ས་དྲུག་པའི་སྦྱོང་བའོ།།
ས་བདུན་པའི་ཡོངས་སུ་སྦྱོང་བ་ནི། སྤང་བར་བྱ་བ་ཉི་ཤུ་དང་བྲལ་བར་བྱ་བ་དང་དེའི་གཉེན་
པོ་ཉི་ཤུ་ཐོབ་པའོ། །དེ་ལ་རྣམ་པར་ཐར་པའི་སྒོ་གསུམ་ཤེས་པས་ནི། རིམ་པ་བཞིན་ཤེས་བྱ་
གང་ཟག་དང་ཆོས་ཀྱི་བདག་ཡོད་པར་འཛིན་པ་དང་། སྤྱོད་པ་རྗེས་སུ་སྒྲུབ་པ་པོ་སེམས་ཅན་
འཛིན་པ་དང་། འབྲས་བུའི་མཚན་ཉིད་སྙིང་པོར་གྱུར་ཅིང་གཅེས་པར་བྱ་བ་སྲོག་ཏུ་འཛིན་པ་
གསུམ་སྤོང་ངོ༌། །ལུས་དང་ངག་དང་ཡིད་ཀྱི་རང་བཞིན་འཁོར་གསུམ་རྣམ་པར་དག་པར་བྱེད་
པས་ནི། གང་ཟག་གཅིག་པུ་དབུགས་དབྱུང་དུ་མེད་པར་འཛིན་པ་སྤོང་སྟེ། དེས་ན་བདག་ཉིད་
ལ་ཁྱད་དུ་གསོད་པར་མི་བྱེད་དོ། །སྙིང་རྗེ་དང་ལྡན་པས་ནི་མེད་པར་འཛིན་པ་སྤངས་ཏེ། བརྩེ་
བའི་ཡུལ་སེམས་ཅན་ཀུན་རྫོབ་མེད་པར་མི་འཛིན་པ་དང༌། དེས་ན་དུས་མུ་མཐའ་མེད་པར་
བདག་ཉིད་སེམས་ཅན་གྱི་དོན་དུ་གནས་པར་ཁས་ལེན་པར་ཆད་པས་མི་སེམས་པའི་ཕྱིར་ཏེ།
རློམ་པ་མེད་པས་ནི་རྟོག་པར་འཛིན་པ་སྤོང་སྟེ། བདག་ཁོ་ན་བྱང་ཆུབ་སེམས་དཔའ་ཡིན་ནོ་
- 2 !
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྙམ་དུ་མི་རློམ་པས་གཞན་ཁྱད་དུ་གསོད་ཅིང་སངས་རྒྱས་ཀྱི་ཆོས་ཀྱི་ས་བོན་དང་བྲལ་བས་
རྟག་ཏུ་ཉེས་པ་ཅན་གྱི་རང་བཞིན་དུ་མི་འཛིན་པའི་ཕྱིར་རོ། །ཆོས་མཉམ་པ་ཉིད་དུ་ཤེས་པས་
ནི་ཀུན་ནས་ཉོན་མོངས་པ་བྲི་བ་དང་རྣམ་པར་བྱང་བ་འཕེལ་བ་ཉིད་ཀྱི་མཚན་མར་འཛིན་པ་
སྤོང་སྟེ། དེ་གཉིས་བྲི་བ་མེད་པ་དང་འཕེལ་བ་མེད་པས་མཉམ་པར་ཤེས་པའི་ཕྱིར་ཏེ། ཚུལ་
གཅིག་པར་ཤེས་པས་ནི་ཐེག་པ་གསུམ་གྱི་རྒྱུ་རིགས་ཐ་དད་པས་འཛིན་པ་སྤོང་སྟེ། སངས་
རྒྱས་ཀྱི་སྙིང་པོ་ཅན་དུ་རང་བཞིན་གཅིག་པར་རིགས་པའི་ཕྱིར་ཏེ། མིང་དང་གཟུགས་ཀྱི་སྐྱེ་བ་
མེད་པར་ཤེས་པས་ནི་ཕུང་པོར་འཛིན་པ་སྤོང་སྟེ། ཕུང་པོ་མ་སྐྱེས་པས་རྟོགས་པས་སོ། །རྟེན་
ཅིང་འབྲེལ་བར་འབྱུང་བའི་ངོ་བོ་མེད་པའི་དོན་ཟད་པ་ཤེས་པས་ནི་ཁམས་གསུམ་འཛིན་པ་
སྤོང་སྟེ། ས་བོན་དང་དེ་ལས་འབྱུང་བའི་འབྲས་བུ་མེད་པར་རྟོགས་པས་སོ། །ཆོས་ཐམས་ཅད་
ཐེག་པ་ཆེན་པོའི་རང་བཞིན་གཟུང་འཛིན་གཉིས་དང་བྲལ་བས་ཚུལ་གཅིག་ཏུ་རྟོགས་ནས་
སྟོང་པས་ནི་སྐྱེ་མཆེད་འཛིན་པ་སྤོང་སྟེ། དེ་ནི་གཟུང་འཛིན་གཉིས་ཀྱི་རང་བཞིན་ཡིན་པས་སོ།།
རྟོག་པ་ཀུན་ཏུ་བཅོམ་པས་ནི་ཁམས་གསུམ་པ་ལ་གནས་པ་སྤོང་སྟེ། གནས་པ་དེར་འཛིན་
པའི་རྟོག་པ་ཉིད་ཡིན་པས་སོ། །འདུ་ཤེས་དང་ལྟ་བ་དང་ཉོན་མོངས་པ་སྤོང་བས་ནི་ཁམས་
གསུམ་པ་ལ་ཆགས་པ་སྤོང་སྟེ། ཁམས་གསུམ་པ་ལ་དམན་པར་འདུ་ཤེས་པ་དང་དེའི་ཆོས་
ཉིད་ལ་མི་རྟག་པར་མི་ལྟ་བས་ཐེག་པ་དམན་པར་མ་ལྟུང་བ་དང་འདོད་ཆགས་ལ་སོགས་པ་
ཉོན་མོངས་པའི་བག་ཆགས་ཀྱི་མཚམས་སྦྱོར་བ་རྒྱུན་ཆད་པས་འཁོར་བར་མ་ལྷུང་བའི་ཕྱིར་རོ།
ཁམས་གསུམ་ལ་ཆགས་པ་ནི་དེར་ལྷུང་བ་ཡིན་ལ་དེ་ནི་ཉེ་བར་མཚོན་པ་ཡིན་པས་མྱ་ངན་
ལས་འདས་པར་ལྷུང་བ་ཡང་དོན་གྱིས་ལྟའོ། །དེ་སྐད་དུ་ཉི་ཁྲི་ལས་འདི་ཉིད་ཀྱི་སྐབས་སུ། དེ་
ལ་བྱང་ཆུབ་སེམས་དཔའ་ཆེན་པོའི་འདུ་ཤེས་དང་ལྟ་བ་རྣམ་པར་ལྡོག་པ་གང་ཞེ་ན། ཉན་ཐོས་
དང་རང་སངས་རྒྱས་ཀྱི་ས་སྤོང་བ་སྟེ་ཞེས་བྱ་བ་དང༌། དེ་ལ་བྱང་ཆུབ་སེམས་དཔའ་སེམས་
-23 ，， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། (༥
དཔའ་ཆེན་པོའི་ཉོན་མོངས་པ་རྣམ་པར་ལྡོག་པ་གང་ཞེ་ན། བག་ཆགས་ཀྱི་མཚམས་སྦྱོར་བའི་
ཉོན་མོངས་པ་ཐམས་ཅད་ཟད་པ་སྟེ་ཞེས་བྱ་བ་ལ་སོགས་པ་གསུངས་པ་ཡིན་ནོ། །
ཞི་གནས་ལ་ངེས་པར་སེམས་པ་ནི་ཡོན་ཏན་ལ་ཁྱད་པར་ཐོབ་པར་མི་ནུས་པས་
སེམས་ཞུམ་པ་སྤོང་ངོ༌། །ལྷག་མཐོང་ལ་མཁས་པས་ནི་སངས་རྒྱས་ལ་ལྟ་བ་སྤོང་སྟེ། ཐམས་
ཅད་མཁྱེན་པ་ཉིད་ནི་ལྷག་མཐོང་གི་རང་བཞིན་སྒྱུ་མ་ལྟ་བུར་ཤེས་པའི་ཕྱིར་རོ། །སེམས་དུལ་
བས་ནི་ཆོས་ཡོངས་སུ་འཛིན་པ་སྤོང་སྟེ། ཆོས་ཀྱི་མཚན་ཉིད་དེ་ཤེས་པ་དམིགས་པར་ལྟ་བའི་
སེམས་ཁེངས་པ་དང་བྲལ་བའི་ཕྱིར་རོ། །དུས་གསུམ་ལ་སོགས་པ་ལ་ཐོགས་པའི་ཡེ་ཤེས་
ཐོབ་པས་ནི་དགེ་འདུན་དུ་འཛིན་པ་སྤོང་སྟེ། སྒྲའི་དོན་ཉེ་བར་བཟུང་ན་དགེ་འདུན་མེད་པ་ནི་
ཐོགས་པ་མེད་པ་ཉིད་ཡིན་པས་སོ། །ཆགས་པའི་ས་མ་ཡིན་པར་ཤེས་པས་ནི་སྐྱེ་མཆེད་དྲུག་
ལ་བཏང་སྙོམས་པ་ཉིད་ཐོབ་པའི་ཕྱིར་ན་ཚུལ་ཁྲིམས་སུ་མངོན་པར་ཞེན་པ་སྤོང་སྟེ། ཚུལ་
ཁྲིམས་སུ་འདུ་ཤེས་པས་ནི་སྐྱེ་མཆེད་དྲུག་གི་སྒོ་སྡོམ་པ་ལ་འབད་པའི་ཕྱིར་རོ། །འདི་ལས་མ་
གཡོས་པར་དུས་མཉམ་དུ་ཞི་གནས་དུ་འགྲོ་བ་ལ་མཁས་པས་ནི་རང་གི་གདུལ་བྱའི་རྒྱུད་ལ་
ཡོད་པ་སྟོང་པ་ཉིད་ལ་རྩོད་པ་ཉེས་པ་འདི་ལྟ་སྟེ། སྟོང་པ་ཉིད་ནི་དངོས་པོ་འཇིག་པར་བྱེད་པ་
ཡིན་ནམ་ཞེས་བྱའི་དོགས་པ་སེལ་མི་ནུས་པའི་མཚན་ཉིད་ཅན་སྤོང་སྟེ། དེ་བསལ་བའི་དོན་དུ་
གདུལ་བྱ་ཡོད་པ་ཐམས་ཅད་དུ་ཁྱབ་པར་འགྲོ་བའི་ཕྱིར་རོ། །དེ་སྐད་དུ་ཡང་འདི་ཉིད་ཀྱི་
སྐབས་སུ་ཆོས་ཐམས་ཅད་སྟོང་པ་མ་ཡིན་གྱི་རང་གི་མཚན་ཉིད་ཀྱིས་སྟོང་པའི་ཕྱིར་ཏེ་ཞེས་ཉི་
ཁྲི་ལས་གསུངས་སོ། །ཀུན་ཏུ་བདག་གི་ལུས་སྟོན་པས་ནི་སྟོང་པ་ཉིད་ཀྱི་མཚན་ཉིད་དང་
འགལ་བའི་ཉེས་པ་ལུས་ལ་དབང་བསྒྱུར་ལ་མི་ནུས་པ་སྤོང་སྟེ། སྟོང་པ་ཉིད་ཀྱི་རང་བཞིན་
དང་མཐུན་པར་ཇི་ལྟར་འདོད་པར་དབང་བསྒྱུར་བར་ནུས་པའི་ཕྱིར་ཏེ། སྟོང་པ་ཉིད་ཀྱི་རང་
བཞིན་ཅན་ནི་སྟོང་པ་ཉིད་ཀྱི་རང་བཞིན་དང་འགལ་བར་མི་བྱེད་པས་སོ། །དངོས་པོའི་ངོ་བོར་
1•
- ?
༣ ! -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲུབ་པའི་དོན་ལ་ནི་འདི་མི་འཐད་དོ། །སེམས་གཅིག་གིས་སེམས་ཅན་ཀུན་གྱི་སེམས་ཤེས་པ་
དང་། མངོན་པར་ཤེས་པས་རྣམ་པར་བརྩེ་བ་དང༌། སྟོང་གསུམ་པའི་འཁོར་ལོས་བསྒྱུར་བའི་
ས་ལ་གནས་ནས་དེ་ཐམས་ཅད་ཡོངས་སུ་གཏོང་ཡོངས་སུ་རློམ་པ་མེད་པ་དང་། སེམས་ཅན་
ཀུན་ལ་ཕན་པའི་དོན་དུ་ཆོས་ལ་བསྙེན་བཀུར་བྱེད་ཅིང་སངས་རྒྱས་ཀྱི་ཆོས་ཀྱི་སྐུ་ཇི་ལྟ་བ་
རྟོགས་པར་བྱེད་པ་དང༌། སྟོབས་བཅུ་ལ་གནས་ཤིང་སེམས་ཅན་གྱི་དབང་པོ་རྫོགས་པར་
ཤེས་པ་དང་སེམས་ཅན་ཀུན་གྱི་སེམས་སྦྱོང་བ་དང་། སྒྱུ་མ་ལྟ་བུའི་ཏིང་ངེ་འཛིན་གྱིས་ཡང་
ནས་ཡང་དུ་གནས་པ་དང༌། སེམས་ཅན་སྨིན་པ་དང་། མཐུན་པར་ཆེད་དུ་བསམ་ནས་ལུས་
ཡོངས་སུ་འཛིན་པ་སྟེ། དེ་བརྒྱད་ནི་ས་བརྒྱད་པའི་སྦྱོང་བའོ། །ཕ་རོལ་ཏུ་ཕྱིན་པ་དྲུག་རྫོགས་
པས་ཇི་ལྟར་སྨོན་པ་གྲུབ་པ་དང་། ངེས་པའི་ཚིག་སོ་སོ་ཡང་དག་པར་རིག་པ་རྟོགས་པ་དང་།
སྤོབས་པ་སོ་སོ་ཡང་དག་པར་རིག་པ་རྟོགས་པ་དང་། ཚེ་རབས་ཐམས་ཅད་དུ་བརྫུས་ཏེ་སྐྱེ་བ་
དང་རིགས་མཐོ་བར་སྐྱེ་བ་དང་། རྒྱལ་རིགས་དང་བྲམ་ཟེའི་རུས་ཆེ་ཞིང་མཐོ་བར་སྐྱེ་བ་དང་།
སྔོན་བྱང་ཆུབ་སེམས་དཔའ་བྱུང་བའི་རྒྱུད་དུ་སྐྱེས་པ་དང་། བྱང་ཆུབ་ལ་རང་གིས་བཞག་པའི་
བྱང་ཆུབ་སེམས་དཔའ་འཁོར་དང་ལྡན་པ་དང༌། སྐྱེས་མ་ཐག་ཏུ་འཇིག་རྟེན་གྱི་ཁམས་སྣང་
བས་བཀང་ཞིང་དེ་དག་རྣམ་པ་དྲུག་ཏུ་གཡོ་བར་བྱེད་པ་དང་། སེམས་ཅན་བྱེ་བ་ཁྲི་ཕྲག་བརྒྱ་
སྟོང་མང་པོ་དང་ལྷན་ཅིག་རབ་ཏུ་འབྱུང་ཞིང་སེམས་ཅན་དེ་དག་ཐེག་པ་གསུམ་ལ་འགོད་པ་
དང༌། རྩ་བ་དང་ལྷུན་དང་ཡན་ལག་དང་མེ་ཏོག་རིན་པོ་ཆེ་སྣ་ཚོགས་ཀྱི་རང་བཞིན་ཅན་དྲི་མ་
ཞིམ་པ་འོད་མཐའ་ཡས་པ་དང༌། ལྡན་པ་ཕུན་སུམ་ཚོགས་པ་དང་། སེམས་ཅན་སྨིན་པ་དང་
སངས་རྒྱས་ཀྱི་ཞིང་རྣམ་པར་དག་པ་ཡོངས་སུ་རྫོགས་པ་ནི་ས་དགུ་པའི་སྦྱོང་བའོ། །ས་བཅུ་པ་
ལ་ནི་ཡོངས་སུ་སྦྱོང་བ་མ་བསྟན་ཏེ། འབྲས་བུའི་ས་ཉིད་ཀྱིས་རྒྱུའི་ས་རྣམས་ལས་རིགས་མི་
འདྲ་བར་གྲུབ་པས་སྦྱོང་བྱེད་ཐ་དད་པས་ཐ་དད་པར་རྣམ་པར་བཞག་མི་དགོས་པའི་ཕྱིར་རོ།།
- 2
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥
གཉེན་པོའི་ཚོགས་བྱེ་བྲག་ཏུ་བཤད་པ་ནི་རྟོགས་པར་སླའོ། །
ངེས་པར་འབྱུང་བའི་སྒྲུབ་པ་སྟོན་པ་ནི། ཆེད་དུ་བྱ་དང་མཉམ་ཉིད་དང༌། །ཞེས་
བྱ་བ་ལ་སོགས་པའོ། །འདི་ཡང་ངེས་པར་འབྱུང་བ་གཞི་བརྒྱད་ཀྱིས་རྣམ་པ་བརྒྱད་དོ། །གཞི་
བརྒྱད་ནི་མདོར་ན་གཉིས་ཏེ་སྤྱིའི་མཚན་ཉིད་རང་བཞིན་དང་ཁྱད་པར་གྱི་རང་བཞིན་ནོ།།
དང་པོ་ནི་ཆེད་དུ་བྱ་བ་སྟེ། སྔར་བཤད་པ་གསུམ་པོ་ཉིད་དོ། །དེ་ཉིད་ཀྱི་ཁྱད་པར་གྱི་དབྱེ་བས་
རྣམ་པ་གསུམ་ལས། སེམས་ཆེ་བ་ཉིད་ནི་མཉམ་ཉིད་དང་སེམས་ཅན་གྱི་དོན་དང་འབད་པ་
མེད་པ་གསུམ་དུ་བཞག་སྟེ། མཉམ་པར་རྟོགས་པར་སེམས་ཅན་ཀུན་གྱི་དོན་ལ་འབད་པ་
མེད་པར་འཇུག་པ་ནི་གཞན་དོན་ཕུན་སུམ་ཚོགས་པ་ཡིན་པས་སོ། །སྤོང་བ་ཆེན་པོ་ཉིད་ནི་
མཐའ་འཛིན་པའི་ཕྱིན་ཅི་ལོག་ཐམས་ཅད་སྤངས་པ་མི་གནས་པའི་མྱ་ངན་ལས་འདས་པ་དང་།
ཐེག་པ་གསུམ་གྱིས་བསྡུས་པའི་ཡོན་ཏན་ཐམས་ཅད་ཐོབ་པ་སྟེ། རྣམ་པ་ཐམས་ཅད་ཀྱི་
མཆོག་དང་ལྡན་པའི་སྟོང་པ་ཉིད་ཁོ་ན་མཐའ་ལས་འདས་པ་དང༌། ཐེག་པ་གསུམ་གྱི་གནས་
སྐབས་ཀྱི་དོན་ཐོབ་པ་གཉིས་སུ་རྣམ་པར་བཞག་གོ །རྟོགས་པ་ཆེན་པོ་ནི། རྣམ་པ་ཐམས་ཅད་
མཁྱེན་པ་ཉིད་ནི་ཡོངས་སུ་རྫོགས་པ་དང༌། སྔོན་གྱི་ཚེ་ཐོབ་པ་ལམ་གྱི་རང་བཞིན་ཅན་དྲན་
པ་ཉེ་བར་བཞག་པ་ལ་སོགས་པའི་ཡེ་ཤེས་ཤིན་ཏུ་ཁྱད་པར་ཅན་དུ་གནས་པའི་རང་བཞིན་
ཅན་གཉིས་སུ་བཞག་གོ །དེ་ལྟར་སྤྱིར་གཅིག་དང་། བྱེ་བྲག་ཏུ་བདུན་དུ་རྣམ་པར་བཞག་པ་ནི་
ངེས་པར་འབྱུང་བའི་གཞི་བརྒྱད་ཡིན་པས་དེར་ངེས་པར་འབྱུང་བ་རྣམ་པ་བརྒྱད་དུ་བཤད་དོ།།
དེ་ལྟར་རྣམ་པ་ཐམས་ཅད་མཁྱེན་པ་རྗེས་སུ་སྒྲུབ་བྱེད་ཀྱི་རྩོམ་པ་སེམས་བསྐྱེད་པ་ནས་བཟུང་
སྟེ༑ རྗེས་སུ་སྒྲུབ་བྱེད་མཐར་ཕྱིན་པ་ངེས་པར་འབྱུང་བའི་སྒྲུབ་པའི་བར་རྣམ་པ་བཅུས་ནི།
འབྲས་བུ་རྣམ་པ་ཐམས་ཅད་མཁྱེན་པ་ཉིད་སྟོན་པས་རྣམ་པ་ཐམས་ཅན་མཁྱེན་པའི་སྐབས་སུ་
དེ་ལྟར་སྒྲུབ་བྱེད་བཅུ་བཤད་དོ། །སྐབས་དང་པོའོ།། །།
-， 33 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
༈ ལམ་ཤེས་པ་ཉིད་ནི་དངོས་པོ་བཅུ་གཅིག་གིས་ཡུལ་བཀོད་པས་ཡུལ་/ཅན་དོན་
གྱིས་འཕེན་ཏོ། །བཅུ་གཅིག་པོ་དེ་ཡང་དོན་ལྔར་གནས་ཏེ། ལམ་སྒོམ་པ་པོའི་གང་ཟག་དང་།
དེས་མངོན་དུ་བྱ་བ་ཉན་ཐོས་ཀྱི་ལམ་དང་། རང་སངས་རྒྱས་ཀྱི་ལམ་དང་། བྱང་ཆུབ་སེམས་
དཔའི་མཐོང་ལམ་དང༌། བྱང་ཆུབ་སེམས་དཔའི་སྒོམ་ལམ་མོ། །དང་པོ་ནི་རྟེན་གྱི་ངོ་བོ་ཉིད་
གེགས་དང་བྲལ་བ་དང་། བདག་པོའི་རྐྱེན་སེམས་བསྐྱེད་པ་དང་། རྒྱུའི་རྐྱེན་རིགས་དང་ལྡན་
པ་དང༌། འཁོར་བ་མི་འདོར་བའི་རང་བཞིན་ཅན་དང་། དེ་གཞན་ལ་ཕན་པ་སྒྲུབ་པའི་ལས་
ཅན་ཏེ་ཁྱད་པར་བཞི་དང་ལྡན་པ་སྟེ། དེ་ལྟར་ལྔས་བསྟན་ཏོ། །དེ་ཡང་ལྷ་རྣམས་རུང་བར་བྱ་
བའི་ཕྱིར་ཞེས་བྱ་བ་ལ་སོགས་པ་ཚིག་ལྔ་ལ་སོགས་ཞེས་སློབ་དཔོན་སེང་གེ་བཟང་པོས་
རྟོགས་སོ། །ཡང་ན་རྟེན་གྱི་ངོ་བོ་གང་དང་བྲལ་བ་དང་། སེམས་བསྐྱེད་པའི་སྐལ་བ་ཅན་ཟག་
པ་མ་ཟད་པ་ཉིད་ལ་ངེས་པ་དང་། ཟག་པ་ཟད་པ་ཡང་ཁྱབ་པ་དང་རང་བཞིན་དང་། ལས་སོ་
ཞེས་འཕགས་པ་རྣམ་གྲོལ་སྡེས་བཤད་དེ་འདི་ཉིད་དོན་ཡིན་ནོ། །དེས་མངོན་དུ་བྱ་བའི་ཉན་
ཐོས་ཀྱི་ལམ་གཉིས་ཀྱིས་སྟོན་ཏེ། ལམ་གྱི་རང་བཞིན་དང་། དེ་སྐྱེད་པའི་སྦྱོར་བ་ཡིད་ལ་བྱེད་
པའོ། །ངོ་བོ་ནི་མི་དམིགས་པའི་ཁྱད་པར་ཅན་གྱི་རྣམ་པ་བཅུ་དྲུག་མཐོང་བའོ། །རྣམ་པ་ཡང་།
སྐྱེ་བ་དང་འཇིག་པས་ན་མི་རྟག་པའོ། །ཟག་པ་དང་བཅས་པས་ན་སྡུག་བསྔལ་བ་སྟེ་འཕགས་
པ་རྣམས་ལ་མི་མཐུན་པས་སོ། །བདག་གཞན་གྱིས་མ་བཟུང་བས་སྟོང་པ་སྟེ། བདག་གི་བ་མ་
ཡིན་ནོ། །བདག་གི་བ་ལ་དབང་སྒྱུར་བྱེད་མ་ཡིན་པས་བདག་མེད་པ་སྟེ། བདག་མ་ཡིན་པའོ།།
སྡུག་བསྔལ་གྱི་དང་པོ་རྩ་བར་གྱུར་པས་ནའོ། །སྡུག་བསྔལ་དངོས་སུ་ཀུན་འབྱུང་བར་བྱེད་
པས་ན་འབྲས་སོ། །སྡུག་བསྔལ་གྱི་རྐྱེན་ཡིན་པས་ཟུག་རྔུའོ། །སྡུག་བསྔལ་རྒྱུན་མི་ཆད་པར་
འཕེན་པས་ན་སྡིག་པའོ། །ཕྱིར་རྒོལ་བར་འགྱུར་བས་ཕ་རོལ་པོའོ། །གནོད་བྱེད་ཀྱི་གཞིག་
ནུས་པས་འཇིག་པའི་ཆོས་ཅན་ནོ། །མི་གནས་པའི་ཚུལ་ཅན་ཡིན་པས་གཡོ་བའོ། །རྒྱུ་མེད་
- 2 3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
A53
པར་འཇིག་པས་རབ་ཏུ་འཇིག་པའོ། །འདི་དང་གཞན་གྱི་གནོད་པའི་གནས་ཡིན་པས་འཇིག་
པའོ། །སྲིན་པོ་ལ་སོགས་པའི་གནོད་བྱེད་ཀྱིས་གྲགས་ཐོད་ཡིན་པས་ན་འགོང་བའོ། །འབྱུང་
བ་འཁྲུགས་པ་དང་ཐོག་འབབ་པ་ལ་སོགས་པའི་གནོད་པའི་གནས་ཡིན་པས་འཚེ་བའོ།།
ཉོན་མོངས་པ་དང་འབྲལ་བས་བདག་མེད་པའོ། །སྡུག་བསྔལ་ཞི་བ་ན་ཞི་བའོ། །བདེ་བ་དང་
གཙང་བའི་རང་བཞིན་ཡིན་པས་དབེན་པའོ། །རྟག་པ་དང་ཕན་པའི་རང་བཞིན་ཡིན་པས་
ངེས་པར་འབྱུང་སྟེ། འགོག་པ་ལ་སོགས་པ་བཞིའི་རྣམ་པའོ། །ངེས་པར་འབྱུང་བའི་མཚན་
ཉིད་ཅི་ལྟར་ངེས་པར་འབྱུང་བ་ནི་སྟོང་པ་ལ་སོགས་པ་གསུམ་མོ། །གང་ངེས་པར་འབྱུང་བ་ནི་
མངོན་པར་འདུ་བྱེད་པ་མེད་པའོ། །ལམ་གྱི་རྣམ་པ་བཞི་ནི་རྟོགས་པ་ཁོ་ནའོ། །དེ་སྐྱེད་པའི་
སྦྱོར་བ་ནི་ས་བརྒྱད་པ་ལ་སོགས་པར་ཉན་ཐོས་ཀྱི་ངེས་པར་འབྱེད་པ་དང་མཐུན་པར་འཇིག་
རྟེན་པའི་ཤེས་པས་ཡིད་ལ་བྱེད་པས་ན་དྲོད་ལ་སོགས་པ་དང་འདྲ་བས་དྲོད་ལ་སོགས་པ་ཡིན་
པར་བརྗོད་དོ། །དེ་ཡང་འཕགས་པ་ཉན་ཐོས་ལ་ལ་ནི་ཞེས་བྱ་བ་ལ་སོགས་པ་སྟེ། དོན་གོ་
བར་ཟད་དོ། ། །
རང་སངས་རྒྱས་ཀྱི་ལམ་བྱང་ཆུབ་སེམས་དཔའ་པའི་མངོན་དུ་བྱ་བ་སྟོན་པ་ནི།
ངོ་བོ་དང་སྦྱོར་བ་གཉིས་ཀྱིས་སྟོན་ཏོ། །ངོ་བོ་ཡང་འབྲས་བུའི་ཁྱད་པར་དང་། རང་བཞིན་གྱི་
ཁྱད་པར་དང༌། རྟེན་གྱི་ཁྱད་པར་གསུམ་གྱིས་བརྗོད་དོ། །དེ་ལ་དང་པོ་ནི་རང་འབྱུང་བདག་
ཉིད་རྟོགས་པའི་ཕྱིར་ཞེས་བྱ་བ་ལ་སོགས་པའོ། །གཞན་གྱིས་བསྟན་ཡང་མི་དགོས་ཞེས་བྱ་
བའི་ཡང་གི་སྒྲས་ནི་གཞན་ལ་རང་གིས་བསྟན་མི་དགོས་པ་ཡང་བསྡུའོ། །དེས་ན་དང་པོས་ནི་
ཤེས་པ་ཟབ་པ་ཉིད་སྟོན་ཏེ། བརྗོད་པའི་ཡུལ་མ་ཡིན་པའི་དོན་རྟོག་པར་བྱེད་པའི་ཕྱིར་ཏེ།
རང་གིས་མི་སྟོན་པས་ནམ་བརྗོད་པ་ཟབ་པར་སྟོན་ཏོ། །རྟག་ལས་ཤེས་པར་བྱར་མེད་པའི་
ཕྱིར་རོ། །དེ་ཡང་རྟོགས་པ་ཟབ་པ་ནི་མཉམ་གཞག་གི་ཤེས་པའོ། །མ་བརྗོད་པ་ཟབ་པ་ནི་
-33) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ལར་ཕྱིན་འགྲེལ་སྐོར།
རྗེས་ཐོབ་ཀྱི་ཤེས་པའོ། །ཟབ་པ་སྔ་མ་ལ་ནི་ཕྱི་མས་ཀྱང་ཁྱབ་ལ། ཕྱི་མ་ནི་སྔ་མས་མ་ཁྱབ་བོ།།
ཟབ་པ་དེ་ཉིད་སྟོན་པ་ནི། བསེ་རུ་ལྟ་བུའི་ཡེ་ཤེས་ནི། །ཟབ་པ་ཉིད་དུ་མངོན་པར་བརྗོད།།
ཅེས་བྱ་བའོ། །འོ་ན་མ་བརྗོད་པར་གཞན་ཇི་ལྟར་རྟོགས་པར་བྱེད་སྙམ་ན། གང་གང་ཞེས་བྱ་
བ་སོགས་པས་དེ་སྟོན་ཏོ། །འབྲས་བུའི་ཁྱད་པར་འདི་ནི་རང་སངས་རྒྱས་རང་རྒྱུད་པ་ཉིད་ཡིན་
ཏེ༑ བྱང་ཆུབ་སེམས་དཔའི་རྒྱུད་ལ་ཡོད་པས་ཀྱང་དེའི་ཐབས་མངོན་དུ་བྱས་པ་ལ་བརྟེན་ནས་
གཞན་ལ་བརྟེན་པས་གཞན་གྱི་རྒྱུད་ལ་འབྲས་བུ་དེ་ཐོབ་པར་བྱ་བའི་ཕྱིར་དང་། རང་རྒྱུད་པའི་
ལམ་གྱིས་ནི་རང་གི་རྒྱུད་ཉིད་ལ་འབྲས་བུ་དེ་སྐྱེད་པའི་ཕྱིར་རོ། །རང་བཞིན་གྱི་ཁྱད་པར་ནི།
གཟུང་དོན་རྟོག་པ་སྤོང་ཕྱིར་དང་། །འཛིན་པ་མི་སྤོང་ཕྱིར་དང་ནི། །བསེ་རུ་ལྟ་བུའི་ལམ་ཡང་
དག་གསུངས་པར་ཤེས་པར་བྱ། །ཞེས་བྱ་བ་དང་འབྲེལ་བས་སྟོན་ཏོ། །འདི་ཡང་དེ་སྤོང་བའི་
ནུས་པ་ཡོད་པ་དང་མེད་པ་ཙམ་ལ་བལྟའོ། ཁྱད་པར་གསུམ་པ་ནི། རྟེན་གྱི་བསེ་རུ་ལྟ་བུའི་
ལམ། །ཡང་དག་བསྡུས་པར་ཤེས་པར་བྱ། །ཞེས་བྱ་བ་སྟེ། རྟེན་ནི་ལམ་སྒོམ་པ་པོའི་གང་
ཟག་གོ །དེ་ཡང་རྗེས་སུ་བྱེད་པའི་ལམ་གྱི་རྟེན་ནི་ཕྱིར་མི་ལྡོག་པའི་བྱང་ཆུབ་སེམས་དཔའོ།།
རང་རྒྱུད་པའི་འབྲས་བུ་མཐར་ཐུག་པ་མངོན་དུ་འགྱུར་བའི་རྟེན་ནི་དགྲ་བཅོམ་པ་བསམ་པ་
ཡོངས་སུ་རྫོ་གས་པ་སྟེ། རང་བྱང་ཆུབ་ཀྱི་འབྲས་བུ་ཐོབ་པས་ཉོན་མོངས་པ་ཐམས་ཅད་བཅོམ་
པའོ། །རང་ རྒྱུད་ པའི་ གཉེན་ པོ་ མངོན་ དུ་ གྱུར་ པའི་ རྟེན་ནི་རྒྱུན་དུ་ཞུགས་པ་བདེན་པ་
མཐོང་བའོ། །ཅི་རིགས་པར་རྗེས་སུ་བྱེད་པ་དང་རང་རྒྱུད་པའི་ལམ་དེ་དག་མངོན་དུ་མ་གྱུར་
ཀྱང་དབང་དང་ས་བོན་གྱི་དངོས་པོ་ཐོབ་པས་ན་བསྐྱེད་པའི་ནུས་པ་དང་ལྡན་པའི་རྟེན་ནི་སོ་
སོའི་སྐྱེ་བོ་ཡིན་ཡང་སངས་རྒྱས་ལ་བསྙེན་བཀུར་བྱས་པ་དེ་ལས་དགེ་བའི་རྩ་བ་བསྐྱེད་པའི་
དགེ་བའི་བཤེས་གཉེན་གྱིས་ཡོངས་སུ་ཟིན་པ་ཡིན་ནོ། །སྐྱེ་བའི་སྦྱོར་བ་ནི་སྔར་བཤད་པའི་
སྐྱེད་བྱེད་ཀྱི་ཆ་དང་མཐུན་པ་བཞི་པོ་དམིགས་པ་ལ་སོགས་པ་དྲུག་གིས་ཁྱད་པར་དུ་འཕགས་
- » 3 5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། [༦་
པ་ཉིད་རང་སངས་རྒྱས་ཀྱི་ལམ་གྱི་ཁྱད་པར་གྱིས་ཟིན་པ་སྟེ་དེའི་སྐྱེད་བྱེད་ཀྱི་རྗེས་སུ་བྱེད་པས་
ས་བརྒྱད་པ་ལ་སྒོམ་པ་ནི་བྱང་ཆུབ་སེམས་དཔས་མངོན་དུ་བྱ་བའི་རང་སངས་རྒྱས་ཀྱི་ལམ་གྱི་
སྦྱོར་བ་ཡིན་ནོ། །དེའང་བཏགས་པའི་ཆོས་ཉིད་མི་འགལ་བར། །སྟོན་པའི་རྣམ་པར་དྲོར་གྱུར་
པ༑ ༑ཞེས་བྱ་བ་ལ་སོགས་པ་གསུངས་སོ། །དེ་བཞིན་དུ་ཉན་ཐོས་ཀྱི་ལམ་གྱི་སྦྱོར་བ་ལ་ཡང་
བལྟ་བར་བྱའོ། །དེ་ཉིད་ལ་དགོངས་ནས། ཐེག་པ་གསུམ་ཆར་ཐོབ་པའི་རྒྱུ་ཞེས་བཤད་དོ།།
རང་སངས་རྒྱས་ཀྱི་ལམ་གྱི་འབྲས་བུའི་ཁྱད་པར་དང་། རང་བཞིན་གྱི་ཁྱད་པར་དང་། རྟེན་གྱི་
ཁྱད་པར་གྱིས་ནི། ཉན་ཐོས་ཀྱི་ལམ་དང་བྱང་ཆུབ་སེམས་དཔའི་ལམ་ལ་ཡང་དོན་གྱི་ཁྱད་
པར་གོ་བར་བྱའོ། །དེ་ལྟར་ཡིན་དང་ཕྱིར་མི་ལྡོག་པའི་བྱང་ཆུབ་སེམས་དཔའ་ལ་སོགས་པ་
བཞི་ནི་ལམ་གསུམ་གའི་རྟེན་བརྗོད་པ་ཡིན་ཏེ། དེ་ཡང་རང་གིས་ཅི་རིགས་པར་རྟེན་གྱི་ཁྱད་
པར་ལམ་སོ་སོ་ལ་རྟོགས་པར་བྱའོ། །
བྱང་ཆུབ་སེམས་དཔའི་མཐོང་ལམ་ངོ་བོ་དང་ཡོན་ཏན་གྱི་ཁྱད་པར་མདོར་བསྟན་པ་
དང་རྒྱས་པར་བཤད་པ་གཉིས་ལས། དང་པོ་ནི། བདེན་དང་བདེན་ལ་བཟོད་པ་ཞེས་བྱ་བའི་
ཚིགས་སུ་བཅད་པའོ། །དེ་ཉིད་རྒྱས་པར་བཤད་པ་ལ་ཡང་། ཚད་མེད་དང་ཞེས་བྱ་བ་ཡན་
ཆད་ཀྱིས་ནི་མཐོང་ལམ་གྱི་ངོ་བོ་སྟོན་ཏོ། །དེ་ལ། དེ་བཞིན་ཉིད་དང་སངས་རྒྱས་དག །ཕན་
ཚུན་བརྟེན་པ་བརྟེན་མེད་ཕྱིར། །རྣམ་གྲངས་ཁས་མི་ལེན་པ་དང་ཞེས་བྱ་བས་ནི་བདེན་པ་
བཞིའི་ཡུལ་ཅན་གྱི་ཆོས་ཤེས་པའི་བཟོད་པ་བཞི་བརྗོད་དེ། དྲི་མ་དང་བཅས་པའི་དེ་བཞིན་
ཉིད་ལ། ཕན་གདགས་པར་བྱ་བ་དང་བྱེད་པའི་ཤེས་པར་བྱ་བ་དང་ཤེས་པར་བྱེད་པ་གཉིས་
ཡང་དག་པར་མེད་པའི་རྣམ་པར་རྟོག་པ་ནི། གཉིས་མེད་པ་རྟོག་པ་དང་བསམ་པའི་ཡུལ་མ་
ཡིན་པ་རྟོགས་པས་གཉིས་མེད་ཅིང་བསམ་གྱིས་མི་ཁྱབ་པའི་རྣམ་པ་ཅན་ནོ། །དེ་ཡང་མདོ་
ནས་བྱིན་ གྱིས་བརླབས་མེད་ པའི་ཆོས་ཉིད་ལས་དེ་བཞིན་ གཤེགས་ པ་ ཐ་དད་ པའམ།
- 2
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་བཞིན་གཤེགས་པ་ལས་བྱིན་གྱིས་བརླབས་མེད་པའི་ཆོས་ཉིད་ཐ་དད་པར་མི་དམིགས་པ་
དང༌། དེ་དག་ཕན་ཚུན་ཡོད་པར་མི་དམིགས་པ་ལ་སོགས་པ་གསུངས་པ་དང་། ཕུང་པོ་ནས་
རྣམ་པ་ཐམས་ཅད་མཁྱེན་པའི་བར་ལས་སམ་དེ་ལས་གཞན་ལས་ཤེས་རབ་ཀྱི་ཕ་རོལ་ཏུ་ཕྱིན་
པ་བཙལ་བ་བཀག་པ་དང་དེའི་འཐད་པར་དེ་དག་ཕན་ཚུན་གཅིག་པ་དང༌། ཐ་དད་པར་
བཀག་པ་དག་གིས། རིམ་པ་བཞིན་ཕན་གདགས་བྱ་འདོགས་བྱེད་དང་ཤེས་བྱ་ཤེས་བྱེད་མེད་
པར་གསུངས་པ་ཡིན་ནོ། །ཆེན་པོ་ཞེས་བྱ་བ་ནི་བདེན་པ་བཞི་དང་འབྲེལ་བ་ཆོས་ཤེས་པོ་བཞི་
བརྗོད་དོ། །དྲི་མ་མེད་པའི་དེ་བཞིན་ཉིད་ལ། དུས་ གསུམ་ཁྱབ་པར་སྐྱེ་བ་ལ་སོགས་པ་
དམིགས་སུ་མེད་པའི་དེ་བཞིན་གློ་བུར་གྱི་དྲི་མ་དང་བྲལ་བས་ཁྱད་པར་དུ་འཕགས་པ་ཉིད་དུ་
རྟོགས་པས་ཆེན་པོའི་རྣམ་པ་ཅན་ཉིད་དོ། །དེ་ཡང་མདོ་ནས་ཕ་རོལ་ཏུ་ཕྱིན་པ་འདི་ནི་ཆེ་བ་སྟེ།
དེ་ཅིའི་ཕྱིར་ཞེ་ན། གཟུགས་ ཀྱི་སྔོན་གྱི་མཐའ་མི་དམིགས། ཕྱི་མའི་མཐའ་ མི་ དམིགས།
དབུས་མི་དམིགས་སོ་ཞེས་བྱ་བ་ནས་རྣམ་པ་ཐམས་ཅད་མཁྱེན་པའི་བར་ལ་དེ་བཞིན་དུ་སྦྱར་
གསུངས་སོ། །ཚད་མ་མེད་པ་ཞེས་བྱ་བས་ནི་བདེན་པ་བཞི་དང་འབྲེལ་བ་རྗེས་སུ་ཤེས་པའི་
བཟོད་པ་བཞི་བརྗོད་དོ། །མ་དག་པ་དང་དག་པའི་དེ་བཞིན་ཉིད་རྟོགས་པའི་ཤེས་བཟོད་དག་
ལ༑ གཞལ་བྱའི་མཚན་མ་རྗེས་སུ་རྟོགས་པའི་ཚད་མ་ཉིད་དུ་དེ་ཁོ་ནར་མ་གྲུབ་པར་རྟོགས་
པས་མཚན་མ་མེད་པའི་རྣམ་པ་ཅན་ཡིན་ནོ། །དེ་ཡང་མདོ་ནས་ཕ་རོལ་ཏུ་ཕྱིན་པ་འདི་ནི་ཚད་
མ་མེད་པ་སྟེ། དེ་ཅིའི་ཕྱིར་ཞེ་ན། ནམ་མཁའ་ལ་ཚད་མ་མི་དམིགས་པ་དེ་བཞིན་དུ་གཟུགས་
ལ་ཚད་མ་མི་དམིགས་སོ་ཞེས་བྱ་བ་ནས་རྣམ་པ་ཐམས་ཅད་མཁྱེན་པའི་བར་ལ་དེ་བཞིན་དུ་
སྦྱར་བ་གསུངས་སོ། །ཚད་མེད་པ་ཞེས་བྱ་བས་ནི་བདེན་པ་བཞི་དང་རྗེས་སུ་འབྲེལ་བ་རྗེས་
སུ་ཤེས་པ་བཞི་བརྗོད་དེ། རྗེས་སུ་ཤེས་པའི་བཟོད་པ་རྣམས་ལ། རང་གི་ཡོན་ཏན་གྱི་ངོ་བོའི་
གྲངས་སམ་ནུས་པའི་གྲངས་སུ་གྱུར་པ་ཚད་མེད་པའི་རྣམ་པ་བཅན་ནོ། །དེ་ཡང་མདོ་ལས་
- 2
3
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་ཚད་མེད་པ་སྟེ། ཅིའི་ཕྱིར་ཞེ་ན། ནམ་མཁའ་ཚད་མི་
དམིགས་པར་དེ་བཞིན་དུ་གཟུགས་ཀྱི་ཚད་དམིགས་སུ་མེད་དོ་ཞེས་བྱ་བ་རྣམ་པ་ཐམས་ཅད་
མཁྱེན་པའི་བར་ལ་དེ་བཞིན་དུ་སྦྱར་བ་གསུངས་སོ། །དེ་ལྟར་མཐོང་ལམ་བཟོད་པ་བརྒྱད་
ཤེས་པ་བརྒྱད་པོ་བདེན་པ་བཞི་དང་འབྲེལ་བ་རྣམ་པ་བཅུ་དྲུག་ཏུ་གྱུར་པའི་ངོ་བོ་བརྗོད་ནས།
དེ་རྣམས་ཀྱི་ཕན་ཡོན་རྣམ་པ་བཅུ་དྲུག་སྟོན་ཏོ། །དེ་ལ་མཐའ་མེད་ཞེས་བྱ་བས་ནི་སྡུག་བསྔལ་
དང་འབྲེལ་བའི་བཟོད་པ་དང་ཤེས་པ་བཞི་དང་། ཀུན་འབྱུང་ལ་ཆོས་ཤེས་པའི་བཟོད་པ་སྟེ།
སྐད་ཅིག་ལྔའི་ཕན་ཡོན་སྟོན་ཏོ། །དེ་ལ་ཤེས་བྱ་མཐའ་ཡས་པ་དང༌། རྣམ་པ་ཐམས་ཅད་
མཁྱེན་པ་ཉིད་དམིགས་པ་མཐའ་ཡས་པ་དང་། ཆོས་ཀྱི་དབྱིངས་མཐའ་ཡས་པ་དང་། དེ་
བཞིན་ཉིད་མཐའ་ཡས་པ་བཞི་ནི། རིམ་པ་བཞིན་ཤེས་བྱ་དང༌། འབྲས་བུ་དང༌། རྒྱུ་དང༌།
རང་བཞིན་ཕྱིན་ཅི་མ་ལོག་པར་རྟོགས་པའི་མཚན་ཉིད་ཀྱི་དགེ་བའི་ཆོས་ཀྱི་རྟེན་བྱེད་པ་ཉིད་དུ་
བརྗོད་ལ། དེའང་སྡུག་བསྔལ་ལ་ཆོས་ཤེས་པ་ལ་སོགས་པ་བཞིའི་འདི་དང་གཞན་པའི་ཕན་
ཡོན་ཡིན་ནོ། །སེམས་ཅན་མཐའ་ཡས་པས་ནི་ཀུན་འབྱུང་ལ་ཆོས་ཤེས་པའི་བཟོད་པ་སེམས་
ཅན་མཐའ་ཡས་པ་ཕྱིན་ཅི་ལོག་མེད་པས་མཐའ་ལས་འདས་པ་ཉིད་དུ་སྒྲུབ་པའི་བྱེད་པ་ཅན་
ཉིད་དུ་བསྟན་ཏོ། །དེའང་མདོ་ནས་ཕ་རོལ་ཏུ་ཕྱིན་པ་འདི་ནི་མཐའ་ཡས་པ་ཞེས་བྱ་བ་དང་།
དེའི་འཐད་པར། གཟུགས་ལ་སོགས་པ་མཐའ་ཡས་པ་དང་། དམིགས་པ་མཐའ་ཡས་པ་དང་།
ཆོས་ཀྱི་དབྱིངས་མཐའ་ཡས་པ་དང་། དེ་བཞིན་ཉིད་མཐའ་ཡས་པ་དང་། སེམས་ཅན་མཐའ་
ཡས་པར་གསུངས་པ་ཡིན་ནོ། །དེར་གནས་གཟུགས་ལ་སོགས་པ་ལ། །སངས་རྒྱས་ཉིད་དུ་
ངེས་འཛིན་དང་ཞེས་བྱ་བས་ནི། ཀུན་འབྱུང་ལ་ཆོས་ཤེས་པའི་ཕན་ཡོན་བསྟན་ཏེ། དེ་དང་
ལྡན་པ་སངས་རྒྱས་དང་འདྲ་བར་རྟོགས་པར་བྱ་ཞིང་དེ་དང་འདྲ་བར་གུས་པར་བྱ་བ་ལ་
སོགས་པའོ། །དེ་ཡང་མདོ་ནས་བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་ཏུ་ཕྱིན་པ་དང་མ་
- ? 3 4 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྲལ་བ་དེ་ནི་དེ་བཞིན་གཤེགས་པ་ཉིད་དུ་གཟུང་བར་བྱའོ་ཞེས་བྱ་བ་ལ་སོགས་པ་དང་། ཆོས་
ཐམས་ཅད་མི་དམིགས་ཀྱང་ཐེག་པ་གསུམ་ལ་སློབ་པ་དང༌། ཕ་རོལ་ཏུ་ཕྱིན་པ་དང་སྟོང་པ་
ཉིད་རྣམས་དང་བྱང་ཆུབ་ཀྱི་ཕྱོགས་དང་འཕགས་པའི་བདེན་པ་ལ་སོགས་པ་རྣམ་པར་བྱང་བ་
ཐམས་ཅད་ལ་སློབ་པ་དང་། དེ་ལྟར་སྤྱོད་པ་ལ་དེ་བཞིན་གཤེགས་པ་མར་མེ་མཛད་ཀྱིས་ལུང་
བསྟན་པར་གྱུར་ཏོ་ཞེས་གསུངས་པ་ཡིན་ཏེ། བླངས་མེད་དོར་བ་མེད་སོགས་དང་ཞེས་བྱ་བ་ནི་
ཀུན་འབྱུང་ལ་རྗེས་སུ་ཤེས་པའི་བཟོད་པའི་ཕན་ཡོན་སྟོན་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་
འདི་མི་ལེན་མི་འདོར་བར་གཟུགས་ནས་རྣམ་པ་ཐམས་ཅད་མཁྱེན་པ་ཉིད་ཀྱི་བར་གྱི་ཆོས་
རྣམས་རྣམ་པ་ཐམས་ཅད་མཁྱེན་པ་ཉིད་དང་མཐུན་པར་ཡོངས་སུ་འཛིན་པ་ཉིད་དང་། ཤེས་
རབ་ཀྱི་རོལ་ཏུ་ཕྱིན་པ་འདི་འཛིན་པ་ལ་བདུད་ལ་སོགས་པས་གླགས་མི་རྙེད་པ་དང༌། དེའི་
འཐད་པར་ཆོས་ཐམས་ཅད་སྟོང་པ་ཉིད་ལ་སོགས་པར་གནས་པར་གྱུར་པ་དང་། སྟོང་པ་ཉིད་
ལ་སྟོང་པ་ཉིད་ཀྱིས་གླགས་མི་རྙེད་པ་ལ་སོགས་པར་གསུངས་པ་ཡིན་ནོ། །བྱམས་ལ་སོགས་
དང་ཞེས་བྱ་བས་ནི་ཀུན་འབྱུང་ལ་རྗེས་སུ་ཤེས་པའི་ཕན་ཡོན་བརྗོད་དེ། དེ་ཡང་མདོ་ནས་དེ་
ལ་མིའམ་མི་མ་ཡིན་པ་གླགས་ལྟ་ཞིང་འཚོལ་བ་རྣམས་ཀྱི་གླགས་རྙེད་པར་མི་འགྱུར་རོ། །དེ་
ཅིའི་ཕྱིར་ཞེ་ན། དེ་དག་གིས་མི་དམིགས་པའི་ཚུལ་དུ་སེམས་ཅན་རྣམས་ལ་བྱམས་པ་ལ་
སོགས་པ་ཤིན་ཏུ་བསྒོམས་པ་ཉིད་དང༌། སྤང་བ་མ་སྤངས་བར་དུས་བྱེད་པར་མི་འགྱུར་བ་དང་།
དེའི་འཐད་པར་དེ་དག་སྦྱིན་པའི་ཕ་རོལ་ཏུ་ཕྱིན་པ་ལ་སྤྱོད་པ་ན་སེམས་ཅན་རྣམས་ལ་ཡང་
དག་པར་རིམ་གྲོ་བྱས་པ་དང༌། ལྷའི་ཚོགས་རྣམས་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་
ལེན་པར་གསུངས་པ་ཡིན་ནོ། །སྟོང་ཉིད་དང་ཞེས་བྱ་བས་ནི་འགོག་པ་ལ་ཆོས་ཤེས་པའི་
བཟོད་པའི་ཕན་ཡོན་བརྗོད་དོ། །དེ་ཡང་མདོ་ནས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་དེ་
དག །ཁྱིམ་སྟོང་པའམ་བླ་གབ་མེད་པའམ་ལམ་གོལ་བར་འདུག་ཀྱང་རུང་སྟེ་འཇིགས་པའམ་
- 21 (] .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བའགས། (༥ །
དངངས་ པར་ མི་ འགྱུར་ བ་དང༌། དེའི་འཐད་ པར་ དེ་ དག་གིས་ སྟོང་ པ་ཉིད་བཅུ་དྲུག་མི་
དམིགས་ པའི་ཚུལ་ གྱིས་ ཤིན་ཏུ་བསྒོམ་པར་ གསུངས་ པ་དང༌། ལྷ་རྣམས་ ཀྱིས་སྲུང་བ་
དང་སྐྱབས་པ་དང་སྦ་བར་ཁས་བླངས་པ་དང་། དེའི་འཐད་པར་བྱང་ཆུབ་སེམས་དཔའ་ཡོད་
ན་ངན་སོང་ཀུན་ཆད་པ་དང༌། མཐོ་རིས་ཀྱི་འཚེ་བ་རྒྱུན་ཆད་པ་དང་། དགེ་བ་བཅུ་ནས་མངོན་
པར་ཤེས་པ་ལྔའི་བར་འཇིག་རྟེན་པའི་ལམ་དང་། ཕ་རོལ་ཏུ་ཕྱིན་པ་ལ་སོགས་པ་འཇིག་རྟེན་
ལས་འདས་པའི་ལམ་དང༌། རྒྱལ་རིགས་ཤིང་ས་ལ་ཆེན་པོ་ལ་སོགས་པ་འཇིག་རྟེན་གྱི་འབྲས་
བུ་དང་། རྒྱུན་དུ་ཞུགགས་པ་ལ་སོགས་པ་འཇིག་རྟེན་ལས་འདས་པའི་འབྲས་བུ་ཡོད་པར་
གསུངས་པ་ལ་སོགས་པས་བསྟན་ཏོ། །སངས་རྒྱས་ཉིད་ནི་ཐོབ་པ་དང་ཞེས་བྱ་བས་ནི་འགོག་
པ་ལ་ཆོས་ཤེས་པའི་ཕན་ཡོན་བསྟན་ཏོ། །དེ་ཡང་མདོ་ལས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་
སྤྱོད་པ་དེ་དག་སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་བས་སེམས་ཅན་ཡོངས་སུ་
སྨིན་པ་དང་སངས་རྒྱས་ཀྱི་ཞིང་རྣམ་པར་སྦྱོང་བ་དང་། གང་གིས་སངས་རྒྱས་རིམ་གྲོ་བྱེད་པར་
འགྱུར་བའི་དགེ་བའི་རྩ་བ་ཕུན་སུམ་ཚོགས་པར་འགྱུར་བ་དང་། སངས་རྒྱས་རྣམས་ལས་ཆོས་
གང་ཐོས་པ་ཐམས་ཅད་བྱང་ཆུབ་ཀྱི་བར་དུ་དྲན་པ་མི་ཉམས་པར་ཡོངས་སུ་འཛིན་པ་དང་། །
རིགས་དང༌། བདེ་སྐྱིད་དང༌། ཚེ་དང༌ ། འཁོར་དང༌། མཚན་དང༌། འོད་དང༌ ། མིང་དང༌།
དབྱངས་དང༌། ཏིང་ངེ་འཛིན་དང༌། གཟུངས་ཕུན་སུམ་ཚོགས་པར་འགྱུར་བ་དང༌། ཐབས་
མཁས་པས་བདག་ཉིད་ཀྱི་སྐུ་མངོན་པར་སྤྲུལ་ནས་འཇིག་རྟེན་གྱི་ཁམས་ནས་འཇིག་རྟེན་གྱི་
ཁམས་སུ་རྒྱུ་བ་དང་། སངས་རྒྱས་མེད་པའི་འཇིག་རྟེན་གྱི་ཁམས་སུ་སོང་ནས་ཕ་རོལ་ཏུ་ཕྱིན་
པ་ལ་སོགས་པའི་ཡོན་ཏན་སྒྲོག་པ་དང༌། ཐབས་མཁས་པས་སེམས་ཅན་རྣམས་ལ་ཆོས་སྟོན་
ཅིང་ཐེག་པ་གསུམ་ལ་འདུལ་བར་བྱེད་པ་ཉིད་དུ་གསུངས་པ་ཡིན་ནོ། །
རྣམ་པར་བྱང་ཀུན་ཡོངས་བསྡུས་དང་ཞེས་བྱ་བས་ནི་འགོག་པ་ལ་རྗེས་སུ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་པའི་བཟོད་པའི་ཕན་ཡོན་སྟོན་ཏེ། དེ་ཡང་མདོ་ནས་ཤེས་རབ་ཀྱི་ཕ་རོལ་ཏུ་ཕྱིན་པ་
བཟུང་བས་ཕ་རོལ་ཏུ་ཕྱིན་པ་ཐམས་ཅད། སྟོང་པ་ཉིད་རྣམས་དང༌། བྱང་ཆུབ་ཀྱི་ཕྱོགས་
རྣམས་དང་། འཕགས་པའི་བདེན་པ་ལ་སོགས་པ་དང༌། སྟོབས་བཅུ་ལ་སོགས་པ་ཡོངས་སུ་
གཟུང་བར་འགྱུར་བ་དང་། མུ་སྟེགས་ཅན་དང་བདུད་ཀྱི་རིས་སུ་གཏོགས་པ་ཤེས་རབ་ཀྱི་ཕ་
རོལ་ཏུ་ཕྱིན་པ་ལ་བར་ཆོད་བྱེད་འདོད་པ་རྣམས་ནུབ་པར་བྱེད་པ་དང༌། དེའི་འཐད་པར་ཕ་
རོལ་ཏུ་ཕྱིན་པ་དྲུག་ལ་སྤྱོད་པ་ནི། གང་གི་དོན་དུ་འཐབ་པ་ལ་སོགས་པར་འགྱུར་བའི་ཆོས་
དག་ཡོངས་སུ་བཏང་ནས་མྱ་ངན་ལས་འདས་པར་གསུངས་པ་ཡིན་ཏེ་སེམས་ཅན་རྣམས་ཕ་
རོལ་ཏུ་ཕྱིན་པ་དྲུག་ལ་བཀོད་པ་དང༌། གང་གིས་འཁོར་བ་འཛིན་པར་བྱེད་པའི་བག་ལ་ཉལ་
དང་ཀུན་ནས་བཏང་བ་བཏང་ནས་བསམ་གཏན་དང་ཚད་མེད་པ་ནས་ཡང་དག་པར་རྫོགས་
པའི་བྱང་ཆུབ་པ་ལ་བཞག་པ་ཞེས་བྱ་བ་ཚེ་འདིའི་ཡོན་ཏན་དང་། ཚེ་རབས་གཞན་དུ་སངས་
རྒྱས་ནས་ཆོས་ཀྱི་འཁོར་ལོ་བསྐོར་ཏེ་སེམས་ཅན་གྱི་དོན་བྱས་ནས་མྱ་ངན་ལས་འདས་པར་
གསུངས་པ་ཡིན་ནོ། །ཉམ་ང་བ་དང་ནད་ཀུན་སེལ་ཞེས་བྱ་བས་ནི་འགོག་པ་ལ་རྗེས་སུ་ཤེས་
པའི་ཕན་ཡོན་སྟོན་ཏོ། །དེ་ཡང་མདོ་ནས་ཤེས་རབ་ཀྱི་ཕ་རོལ་ཏུ་ཕྱིན་པ་འཛིན་པ་དེ་དག་གང་
ན་འདུག་པའི་ས་ཕྱོགས་དེར་བདུད་ལ་སོགས་པ་བར་ཆོད་བྱེད་པ་མི་འོངས་པ་དང་། དེ་ལ་
བསླབས་པས་ཐེག་པ་གསུམ་གྱི་སེམས་ཅན་རྣམས་སྡུག་བསྔལ་མཐར་ཕྱིན་པར་བྱེད་པ་ཉིད་
དང༌། དོན་དེ་ཉིད་རྩི་མ་གིའི་དཔེས་བརྗོད་ནས་གསུངས་སོ། །མྱ་ངན་འདས་འཛིན་ཞི་ཉིད་
དང༌། །ཞེས་བྱ་བས་ནི་ལམ་ལ་ཆོས་ཤེས་པའི་ཕན་ཡོན་སྟོན་ཏོ། །དེ་ཡང་མདོ་ནས། དེ་ཅིའི་
ཕྱིར་ཞེ་ན། ཞེས་གོང་མ་ཉིད་ལ་འཐད་པ་དྲིས་པའི་ལན་དུ། སྡིག་ཏོ་མི་དགེ་བའི་ཆོས་རྣམས་
ཞི་བར་བྱེད་ ཀྱི་རྣམ་པར་འཕེལ་བར་བྱེད་པ་མ་ཡིན་ནོ། །ཆོས་དེ་ཡང་གང་ཞེ་ན། འདོད་
ཆགས་ལ་སོགས་པ་དང༌། སྲིད་པའི་ཡན་ལག་རྣམས་དང་། བར་དོ་དང་སྒྲིབ་པ་དང་བག་ལ་
- ? 4
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
ཉལ་དང་ཀུན་ནས་ལྡང་བ་དང༌། ལྟ་བ་སྣ་ཚོགས་པ་དང་། ཕ་རོལ་ཏུ་ཕྱིན་པ་མི་མཐུན་པའི་
ཕྱོགས་རྣམས་དང༌། ཕྱིན་ཅི་ལོག་བཞི་དང་སྲེད་པ་དང་ཤེས་བྱ་དང་ལམ་དང་འབྲས་བུའི་རང་
བཞིན་ཆོས་ཐམས་ཅད་དུ་འཛིན་པ་དང་མྱ་ངན་ལས་འདས་པའི་བར་དུ་འཛིན་པ་ཞི་བར་བྱེད་
ཀྱི་འཕེལ་ བར་ བྱེད་ པ་ མ་ ཡིན་ནོ། །ཞེས་ གསུངས་ པ་ཡིན་ནོ། །སངས་རྒྱས་རྣམས་ཀྱིས་
བསྲུངས་ལ་སོགས། །ཞེས་བྱ་བ་ནི་ལམ་ལ་ཆོས་ཤེས་པའི་ཕན་ཡོན་སྟོན་ཏོ། །དེ་ཡང་མདོ་
ནས་རྒྱལ་པོ་ཆེན་པོ་བཞི་དང་ལྷའི་དབང་པོ་བརྒྱ་བྱིན་དང་། མི་མཇེད་ཀྱི་བདག་པོ་ཚངས་པ་
དང་འོག་མིན་གྱི་བར་གྱི་ལྷ་རྣམས་དང༌། ཕྱོགས་བཅུའི་སངས་རྒྱས་དང་བྱང་ཆུབ་སེམས་
དཔའ་རྣམས་ཤེས་རབ་ཀྱི་ཕ་རོལ་ཏུ་ཕྱིན་པ་འཛིན་པ་ལ་སོགས་པ་བྱེད་པ་ལ་བསྲུང་བ་དང་
སྐྱོབ་པ་དང་སྦེད་པ་དང་མི་དགེ་བ་སྤོང་བ་དང༌། ཕ་རོལ་ཏུ་ཕྱིན་པ་དང་སྟོང་པ་ཉིད་བྱང་ཆུབ་
ཀྱི་ཕྱོགས་དང་འཕགས་པའི་བདེན་པ་དང༌། བསམ་གཏན་དང་། ཚད་མེད་པ་ལ་སོགས་པ་
དང༌། སྟོབས་བཅུ་ལ་སོགས་པ་འཕེལ་བར་འགྱུར་བ་དང་ཉིད་དུ་གསུངས་པ་ཡིན་ཏེ། སྲོག་མི་
གཅོད་པ་ལ་སོགས་པ་ཞེས་བྱ་བ་ལ་སོགས་པ་ནི་ལམ་ལ་རྗེས་སུ་ཤེས་པའི་བཟོད་པའི་ཕན་
ཡོན་སྟོན་ཏོ། །དེ་ཡང་མདོ་ནས་དེའི་ཚིག་བླང་བར་འོས་པ་ལ་སོགས་པ་དང་། ཁྲོ་བ་ལ་སོགས་
པས་ཟིལ་གྱིས་མི་ནོན་པ་དང་། དགེ་བ་བཅུ་དང་ཕ་རོལ་ཏུ་ཕྱིན་པ་དྲུག་དང་། སྟོང་པ་ཉིད་
རྣམས་ནས་རྣམ་པ་ཐམས་ཅད་མཁྱེན་པའི་བར་ལ་བདག་ཉིད་གནས་པ་དང་གཞན་འགོད་པ་
དང་དེ་ལ་ཞུགས་པ་ལ་བསྔགས་པ་བརྗོད་པ་དང་མཐུན་པར་དགའ་བར་བྱེད་པར་གསུངས་པ་
ཡིན་ནོ། །
སྦྱིན་པ་ལ་སོགས་པ་རྫོགས་པའི་བྱང་ཆུབ་ཏུ་བསྔོ་བ། ཞེས་བྱ་བས་ནི་ལམ་ལ་
རྗེས་སུ་ཤེས་པའི་ཕན་ཡོན་བརྗོད་དོ། །དེ་ཡང་མདོ་ནས་སྦྱིན་པ་ལ་སོགས་པ་མི་དམིགས་པའི་
ཚུལ་གྱིས་བསྒྲུབས་ནས། བྱང་ཆུབ་ཏུ་བསྔོ་བ་དང་། ཕ་རོལ་ཏུ་ཕྱིན་པ་དང་བྲལ་བའི་ཉེས་
ས་
བ ༡ 4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་ཡིད་ལ་བྱེད་པ་དང༌། ཕ་རོལ་ཏུ་ཕྱིན་པ་མ་བསྒྲུབས་ན་ཆེད་དུ་བྱ་བ་མི་ཐོབ་པ་ཉིད་དུ་
དྲན་པས་སོ་སོར་རྟོག་པ་ཉིད་དུ་དྲན་པ་གསུངས་པ་ཡིན་ནོ། །ཡང་ན་ཁག་ཅིག་ན་རེ། འདིར་
ནི་མཐོང་ལམ་སྐད་ཅིག་མ་བཅུ་དྲུག་ཏུ་ཉེ་བར་མཚོན་པར་བྱེད་པའི་ཕན་ཡོན་བཅུ་དྲུག་བསྟན་
པ་ཡིན་ཏེ། ལམ་གྱི་ངོ་བོ་བསྟན་པ་མ་ཡིན་ནོ་ཞེས་ཟེར་རོ། །དེ་དག་གིས་ལྟར་ན། དེ་བཞིན་
ཉིད་དང་སངས་རྒྱས་རྣམ་གྲངས་ཀྱི་ངོ་བོ་ཉིད་ཀྱི་བཀག་པས་ནི་བསམ་གྱིས་མི་ཁྱབ་པའི་ཆོས་
སངས་རྒྱས་ཀྱི་རྒྱུད་ལ་མངའ་བ་ཐོབ་པར་བྱེད་པའི་དགེ་བའི་ཆོས་ཀྱི་རྟེན་བྱེད་པའི་ཕན་ཡོན་
སྟོན་ཏོ། །ཆེན་པོས་ནི་མི་ཉམས་པའི་ཆོས་ཐོབ་པར་བྱེད་པའི་རྟེན་བྱེད་པའི་ཕན་ཡོན་སྟོན་ཏོ།།
ཚད་མེད་པ་ནི་གཞལ་དུ་མེད་པའི་ཆོས་ཐོབ་པར་བྱེད་པའི་ཕན་ཡོན་སྟོན་ཏོ། །ཚད་མེད་པས་
ནི་གྲངས་དང་མཐུ་བགྲང་བ་ལས་འདས་པའི་ཆོས་ཐོབ་པར་བྱེད་པའི་དགེ་བ་རྣམས་ཀྱི་རྟེན་
བྱེད་པའི་ཕན་ཡོན་སྟོན་ཏོ། །མཐའ་ལས་འདས་པ་རྣམ་པ་ལྔས་ནི་ཤེས་བྱ་དང་འབྲས་བུ་དང་
རྒྱུ་དང་རང་བཞིན་དང་ཆེད་དུ་བྱ་བ་རྣམས་ལ་ཕྱིན་ཅི་མ་ལོག་པའི་དགེ་བའི་ཆོས་ཀྱི་རྟེན་བྱེད་
པའི་ཕན་ཡོན་སྟོན་ཏོ། །ཤེས་བྱ་དང་འབྲས་བུ་དང་རྒྱུ་དང་རང་བཞིན་བཞི་ལ་ཕྱིན་ཅི་མ་ལོག་
པའི་མཚན་ཉིད་འགོག་པ་ལ་ཆོས་ཤེས་པའི་བྱེད་པ་དེ་ཡང་རྒྱུ་ཉིད་ལ་སོགས་པ་དེ་ཁོ་ནར་
འགོག་པ་ཡིན་ནོ་ཞེས་བྱ་བར་འདོད་དོ། །དེས་ན་ཕྱོགས་འདི་ལ་བདེན་པའི་རྣམ་པ་བཅུ་དྲུག་
མི་དམིགས་པར་རྟོགས་པ་ཉན་ཐོས་ཀྱི་ལམ་འདིར་ལམ་ཤེས་ཀྱི་ཡུལ་དུ་བཤད་པ་དང་ཁྱད་
པར་མེད་པའི་ཉེས་པ་ཡང་མེད་པ་ཉིད་དོ། །དེར་གནས་གཟུགས་ལ་སོགས་པ་ལ། །སངས་
རྒྱས་ཉིད་དུ་ངེས་འཛིན་དང་། །ཞེས་བྱ་བ་ལ་སོགས་པས་ནི་སྔ་མ་དང་མཐུན་ནོ། །འདི་ནི་
འཕགས་ པ་རྣམ་ གྲོལ་སྡེས་ཀྱང་བཞེད་ པ་ཡིན་ནོ། །སློབ་དཔོན་སེང་གེ་བཟང་པོས་འདི་
ཐམས་ཅད་ ཕན་ཡོན་རྟོགས་པའི་ཤེས་པ་བདག་མེད་པར་ངེས་པར་ཆོས་ཐམས་ཅད་ལ་
དམིགས་པ་ན་མཐོང་བའི་ལམ་སྐྱེ་བས་མཐོང་ལམ་གྱི་རྣམ་པ་ཉིད་དེ་ལྟ་བུ་ཡིན་པར་སྟོན་པར་
- ? .
} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། [༥
བྱེད་པ་ཡིན་ནོ་ཞེས་བཤད་པ་ནི་ལེགས་པ་མ་ཡིན་ཏེ། ཕན་ཡོན་ནི་ཀུན་རྫོབ་ཀྱི་འབྲས་བུའི་
ཁྱད་པར་ཡིན་ཏེ། དེས་ན་དེ་བསྒོམས་པས་དོན་དམ་པ་རྟོགས་པ་སྐྱེ་བར་མི་འཐད་དོ། །མཐོང་
བའི་ལམ་དེ་དག་ཉིད་ཀྱང་རྣམ་པ་དེ་དང་ལྡན་པར་མི་འཐད་དེ། དག་པ་འཇིག་རྟེན་པ་གཞན་
དབང་གི་ཡུལ་ཅན་ཉིད་དུ་ཐལ་བར་འགྱུར་བའི་ཕྱིར་ཏེ། མཐོང་ལམ་གྱི་རྗེས་ལ་བྱང་ཆུབ་
སེམས་དཔའི་སྒོམ་ལམ་ནི་རྣམ་པ་གསུམ་གྱིས་སྟོན་ཏེ། ཐུན་མོང་གི་བྱེད་པ་དང་། ཟག་པ་དང་
བཅས་པ་དང་། ཟག་པ་མེད་པའི་སྒོམ་པའི་ལམ་མོ། །
དང་པོ་ནི་རྣམ་པ་དྲུག་སྟེ། ཉོན་མོངས་པའི་བག་ལ་ཉལ་དང་ཀུན་ནས་ལྡང་བ་དག་
ཉེ་བར་གནས་བཞིན་དུ་ནུས་པ་འཇོམས་ཤིང་ཇི་ལྟར་འདོད་པ་བཞིན་དེ་དག་ལ་དབང་བསྒྱུར་
བས་ཀུན་ནས་དུལ་བར་བྱེད་པ་དང༌། ཉོན་མོངས་པ་དང་ཤེས་བྱའི་སྒྲིབ་པ་སྔོན་དུ་རྒྱུ་སྤངས་
པས་དམིགས་པར་ལྟ་བའི་ཁེངས་པ་དང་བྲལ་བའི་ཕྱིར་ཐམས་ཅད་ནས་འདུད་པ་དང་། སྒྲིབ་
པ་གཉིས་ཀྱི་བག་ལ་ཉལ་སྤངས་པས་དང་ཉོན་མོངས་པ་ལས་རྒྱལ་བ་དང་། ཕྱི་རོལ་གྱི་གནོད་
པས་མི་བརྫི་བ་དང་། མངོན་པར་བྱང་ཆུབ་པ་ཐོབ་པར་བྱེད་པའི་དགེ་བའི་ཆོས་གཞན་གྱི་རྟེན་
བྱེད་པས་བྱང་ཆུབ་པར་བྱེད་པ་དང་། སྒོམ་ལམ་འདིས་གང་དུ་གནས་པའི་སའི་ཆ་མཆོད་པའི་
ཞིང་དུ་བྱེད་པའོ། །དེ་ཡང་དང་པོ་ནི། ཟག་པ་དང་བཅས་པའི་བྱེད་པ་ཡིན་ཏེ། མངོན་དུ་རྒྱུ་ཉེ་
བར་གནས་པའི་ཕྱིར་རོ། །གཉིས་པ་ནི་སྒྲུབ་པའི་བྱེད་པ་ཡིན་ཏེ་མངོན་པར་འདུ་ཤེས་པ་མེད་
པའི་ཕན་ཡོན་ཡིན་པའི་ཕྱིར་རོ། །གསུམ་པ་ནི་ཤིན་ཏུ་རྣམ་པར་དག་པའི་བྱེད་པ་ཡིན་ཏེ། རྣམ་
པར་རྟོག་པ་སྤངས་པ་ཉིད་ཀྱི་ཕྱིར་རོ། །ལྷག་མ་གསུམ་ནི་གསུམ་པོ་རྣམས་ཀྱི་ཐུན་མོང་གི་ཕན་
ཡོན་དུ་བལྟའོ། །དྲུག་པོ་རྣམས་ཐམས་ཅད་ཐུན་མོང་གི་འབྲས་བུར་བརྗོད་པ་ནི་འདིར་ཕན་
ཡོན་རྣམ་པར་མ་ཕྱེ་བར་བཤད་པ་ལ་བསམ་པ་ཡིན་ནོ། །ཟག་པ་དང་བཅས་པ་ལ་ཡང་
གསུམ་ལས། དང་པོ་མོས་པ་ཡིད་ལ་བྱེད་པ་སྟེ། མོས་པ་ནི་དོན་གྱི་བདག་ཉིད་ཤེས་རབ་ཀྱི་ཕ་
- ? .：.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རོལ་ཏུ་ཕྱིན་པའི་རང་གི་ངོ་བོ་ལ་མི་དངངས་པ་ལ་སོགས་པས་ཡིད་ཆེས་པ་དང་། དེ་ལ་བརྟེན་
པའི་ཡོན་ཏན་ལ་ཡང་ཡིད་ཆེས་པ་དང༌། དེ་འདྲ་བ་ཡོན་ཏན་ཅན་དེ་ཐོབ་པར་རུང་བ་ཉིད་དུ་
ངེས་པའོ། །དེ་ཡང་དང་པོ་འཇིག་རྟེན་ལས་འདས་པའི་ཡེ་ཤེས་མ་ཐོབ་ཀྱི་གནས་སྐབས་ན་ནི་
རང་དོན་ཏེ། རང་ཉིད་ཀྱི་དོན་ཆེ་བ་དང་ཆེས་འཛིན་པས་སོ། །མ་དག་པའི་ས་བདུན་ལ་ནི་
གཉིས་ཀ་དོན་ཏེ། རང་གཞན་མཉམ་པར་རྟོགས་པས་རང་ཉིད་གཙོར་མི་བྱེད་པས་སོ། །དག་
པའི་ས་གསུམ་ལ་ནི་གཞན་གྱི་དོན་ཏེ། རང་ཉིད་བདག་འཛིན་ཉེ་བར་ཞི་བས་གཞན་འབའ་
ཞིག་གི་དོན་ལས་རང་གི་དོན་ཐ་དད་ཕྱེད་པས་སོ། །མོས་པ་ལ་དེ་ལྟར་དབྱེ་བས་ཉི་ཤུ་རྩ་
བདུན་དུ་ཕྱེ་བ་འདི་དང་། དེ་སྒོམ་པར་བྱེད་པ་སྤྲོ་བ་སྒྲུབ་པ་སྟོད་པ་ལ་སོགས་པ་ཉི་ཤུ་རྩ་བདུན་
དུ་དབྱེ་བ་འདི་ནི། བསྔོ་བ་དང་རྗེས་སུ་ཡི་རང་བ་ཡིད་ལ་བྱེད་པ་ཡང་རྟོགས་པར་བྱ་སྟེ། དེ་
གསུམ་ནི་རྗེས་སུ་འབྲེལ་བས་གྲུབ་བདེ་གཅིག་པའི་ཕྱིར་རོ། །
གཉིས་པ་བསྔོ་བ་ཡིད་ལ་བྱེད་པ། འདི་ནི་དངོས་པོ་གཅིག་ཉིད་མཚན་ཉིད་བཅུ་
གཉིས་དང་ལྡན་པས་བཅུ་གཉིས་གསུངས་སོ། །དེ་ཡང་གང་གི་ཆེད་དུ། གང་ཞིག །གང་གིས།
ཅི་འདྲ་བ་ཞིག་ཏུ་ཡོངས་སུ་བསྔོས་ཤིང་ཡོངས་སུ་བསྒྱུར་ན། བསོད་ནམས་ཅི་ཙམ་ཞིག་འཛིན་
པའི་དབང་དུ་བྱས་ན། བྱང་ཆུབ་ཆེན་པོའི་ཆེད་དུ་བསྔོ་བར་བྱེད་པ་ཉིད་ཀྱིས་བྱིས་པ་དང་ཉན་
ཐོས་ཀྱི་བསྔོ་བ་ལས་ཁྱད་པར་ཉིད་ནི་ཆེད་དུ་བྱ་བ་དོན་དུ་གཉེར་བའི་ཁྱད་པར་རོ། །འདས་
པའི་སངས་རྒྱས་ཀྱི་དགེ་བའི་རྩ་བ་ལ་སོགས་པ་ལ་རྗེས་སུ་ཡི་རང་བ་ལས་བྱུང་བསོད་ནམས་
ལ་སོགས་པ་བསྔོ་བར་བྱ་བ་དམིགས་པ་དང་མཚན་མའི་རང་བཞིན་དང་བྲལ་བ་ནི་བསྔོ་བར་
བྱ་བའི་ཁྱད་པར་རོ། །ཕྱིན་ཅི་ལོག་གི་འཛིན་པ་མེད་པའི་སེམས། དབེན་པར་རྟོགས་པའི་
ཤེས་རབ་དང་ལྡན་པ་ནི་བསྔོ་བར་བྱེད་པའི་ཁྱད་པར་རོ། །ཆེད་དུ་བྱ་བ་དེ་དོན་དུ་གཉེར་
བས་རང་བཞིན་མེད་པའི་དགེ་བ་སྟེ། སེམས་དེ་འདྲ་བས་བསྔོ་བར་བྱེད་པ་ནི་ཆེད་དུ་བྱ་བ་དེ་
- 2 4 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥
དང་ཡུལ་དེ་དང་བྱེད་པ་པོ་དེའི་ཁྱད་པར་ཅན་བསྔོ་བའི་བྱེད་པ་གང་ཞིག་གི་བྱེད་པའི་སེམས་
ཀྱི་ཆོས་སུ་འགྱུར་བ་དེ་ཉིད་ཀྱི་རང་བཞིན་གྱི་ཁྱད་པར་ནི་རྣམ་པ་ལྔ་སྟེ། ཇི་ལྟར་སངས་རྒྱས་དེ་
དག་ཡོངས་སུ་མྱ་ངན་ལས་འདས་པ་བཞིན་དུ་བསྔོ་བའི་ཆེད་དུ་བྱ་བ་དང་ཡུལ་དང་བྱེད་པ་པོ་
དང༌། བྱེད་པ་དེ་ཉིད་ཀྱང་མྱ་ངན་ལས་འདས་པར་དྲན་པར་བྱ་བ་ཉིད་དུ་རྟོགས་པ་དང་། སྦྱིན་
པ་ལ་སོགས་པ་ཐབས་དང་བཅས་པ་དང་། མཚན་མའི་དུག་གིས་མི་འཛིན་པ་དང༌། སངས་
རྒྱས་ཀྱིས་ཅི་འདྲ་བར་མཁྱེན་པ་དང་། ཆོས་ཉིད་ཇི་ལྟར་གནས་པ་བཞིན་དུ་ལྷག་པར་མོས་པ་
དང༌། ཁམས་གསུམ་པའི་འབྲས་བུ་མི་འཛིན་པས་ཁམས་གསུམ་པར་མ་གཏོགས་པའི་མཚན་
ཉིད་ལྔས་ཁྱད་པར་དུ་འཕགས་པའོ། །དེ་ཉིད་ཀྱི་ནུས་པའི་ཁྱད་པར་ནི་གསུམ་སྟེ། འཇིག་རྟེན་
པའི་དགེ་བ་བཅུ་ནས་མངོན་པར་ཤེས་པ་ལྔའི་བར་ལ་བཀོད་པ་དང་། བྱང་ཆུབ་སེམས་དཔའ་
སྐྱོན་མེད་པ་རྒྱུན་དུ་ཞུགས་པ་ནས་དགྲ་བཅོམ་པའི་བར་ལ་བཀོད་པ་དང་། བྱང་ཆུབ་སེམས་
དཔའ་སྐྱོན་མེད་པ་ལ་ཞུགས་པ་སྟོང་གསུམ་གང་བ་ལ་མཆོད་པའི་བསོད་ནམས་པས་ལྷག་
པའི་བསོད་ནམས་ཆུང་ངུ་དང་། འབྲིང་དང་ཆེན་པོ་གསུམ་ཡོངས་སུ་འཛིན་པར་བྱེད་ནུས་པའོ།།
དེ་ལྟར་ན། གང་གི་དོན་དུ་གང་ཞིག་བྱེད་པ་པོ་བསྔོ་བའི་བསྔོ་བ་ཅི་འདྲ་བ་ལས་འབྲས་བུ་གང་
འཛིན་པ་ལ་ལྟོས་ཏེ་མཚན་ཉིད་བཅུ་གཉིས་སོ། །རྗེས་སུ་ཡི་རང་བ་ཡིད་ལ་བྱེད་པ་ནི་ཀུན་
རྫོབ་དང་དོན་དམ་པའི་ཡུལ་ཅན་རང་དང་གཞན་གྱི་དགེ་བ་དུས་གསུམ་པ་ལ་རྗེས་སུ་ཡི་རང་
བ་དང་རོ་མྱང་བ་དང་མངོན་པར་དགའ་བ་ཉིད་དུ་བྱེད་པ་སྟེ་མདོ་སྡེ་རྒྱན་ནས་བཤད་པ་བཞིན་
ནོ༑ ༑
ཟག་པ་མེད་པའི་སྒོམ་པའི་ལམ་ལ་གཉིས་ཏེ། གཞན་དབང་སྔོན་དུ་བྱེད་པ་སྒྱུ་མ་
ལྟ་བུར་རྟོགས་པ་དང་། ཡོངས་སུ་གྲུབ་པ་མངོན་དུ་བྱེད་པས་ནམ་མཁའ་ལྟ་བུར་རྟོགས་པའོ།།
དང་པོ་ཡོན་ཏན་མངོན་པར་སྒྲུབ་པའི་ལམ་ཡིན་ལ། གཉིས་པ་ནི་ཉེས་པ་རྣམ་པར་སེལ་བའི་
-
| 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་ངང་པོ་ཕར་ཕྱིན་འགྲེལ་སྐོར།
ལམ་ཡིན་ནོ། །དེ་སྐད་དུ་ཡང་མདོ་སྡེ་རྒྱན་ནས། ཐུབ་པས་གསུངས་པའི་དམ་ཆོས་ལེགས་
བཞག་པ། །རྩ་བ་ཆོས་ཀྱི་དབྱིངས་ལ་འདི་བློ་བཞག །དྲན་རྒྱུ་རྟོག་པ་ཙམ་ཤེས་བརྟན་པ་
རྣམས། །མྱུར་དུ་ཡོན་ཏན་རྒྱ་མཚོ་ཕ་རོལ་འགྲོ། །ཞེས་བྱ་བས་ཡང་དག་པའི་འཇིག་རྟེན་པའི་
ཤེས་པའི་བྱེད་པ་གསུངས་པ་དང༌། བློ་དང་ལྡན་པ་མི་རྟོག་ཡེ་ཤེས་སྟོབས། །རྟག་ཏུ་ཀུན་ནས་
མཉམ་པར་སོང་བ་ཡིས། །དེ་ལ་བརྟེན་པའི་ཉེས་ཚོགས་ཚང་ཚིང་རྣམས། །དུག་སྨན་ཆེན་
པོས་དུག་བཞིན་སེལ་བར་བྱེད། །ཅེས་བྱ་བས་འཇིག་རྟེན་ལས་འདས་པ་རྣམ་པར་མི་རྟོག་
པའི་བྱེད་པ་གསུངས་པ་དང༌། ཡང་ཐེག་པ་ཆེན་པོ་རྒྱུད་བླ་མ་ལས། ཆུ་མཚོ་སོགས་བཞིན་
འདོད་ཆགས་སོགས། །གློ་བུར་ཉོན་མོངས་དག་པ་ནི། །མདོར་ན་མི་རྟོག་ཡེ་ཤེས་ཀྱི། །འབྲས་
བུ་ཡིན་པར་རབ་ཏུ་བརྗོད། །རྣམ་པ་ཀུན་གྱི་མཆོག་ལྡན་པ། །སངས་རྒྱས་སྐུ་ནི་ངེས་ཐོབ་པ།།
དེ་ནི་རྗེས་ལ་ཐོབ་པ་ཡི། །ཡེ་ཤེས་འབྲས་བུ་ཡིན་པར་བརྗོད། །ཅེས་བྱ་བ་དང་། མདོར་ན་ཡེ་
ཤེས་གཉིས་པོ་ཡི། །ལས་སུ་འདི་ནི་ཤེས་བྱ་སྟེ། །གྲོལ་བའི་སྐུ་ནི་སྦྱོང་བ་དང་
། །ཆོས་ཀྱི་སྐུ་ནི་
རྫོགས་པའོ། །ཞེས་གསུངས་སོ། །དེ་སྒྲུབ་པ་ལ་ནི་ལྔས་སྟོན་ཏེ། གང་གིས་སྒྲུབ་པར་བྱེད་པའི་
རང་བཞིན་ནི། གཞན་གྱི་དབང་ལ་ཕྱིན་ཅི་མ་ལོག་པའི་ངོ་བོ་ཉིད། སངས་རྒྱས་ཀྱི་ཆོས་ཐོབ་
པར་བྱེད་པའི་ཐབས་དམ་པ་ཉིད་མཆོག་ཉིད་དང༌། དངོས་པོ་ཐམས་ཅད་ལ་ཡང་དག་པར་
ཡོད་པར་ཞེན་པའི་མངོན་པར་འདུ་བྱེད་པ་མི་བསྐྱེད་པ་དང་། སེལ་བར་བྱེད་པས་མངོན་པར་
འདུ་བྱེད་པ་ཉིད་དོ། །གང་སྒྲུབ་ པར་ བྱ་བ་ལ་ལྟོས་པའི་ནུས་པའི་ཁྱད་པར་ནི། བྱང་ཆུབ་
སེམས་དཔའི་གནས་སྐབས་ན་ཡོད་པའི་ཡོན་ཏན་གྱི་ཆོས་རྣམས་མི་དམིགས་པར་ཤེས་པས་
དེ་དག་ལ་གཏོད་པར་བྱེད་ནུས་པ་དང་། དོན་ཆེན་པོ་སངས་རྒྱས་ཉིད་ཐོབ་པར་བྱེད་ནུས་
པའོ། །
ཤིན་ཏུ་རྣམ་པར་དག་པ་ལ་བཞི་སྟེ། རྒྱུ་དང་། ཡུལ་དང་། འབྲས་བུ་དང༌། ངོ་བོ་
དབངན
- 2
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས༔ [༥
ཉིད་ཀྱི་ཁྱད་པར་རོ། །རྒྱུའི་ཁྱད་པར་ལ་གཉིས་ཏེ། རྗེས་སུ་མཐུན་པའི་ཆོས་བརྟེན་པ་ནི།
སངས་རྒྱས་སྔ་ཆ་ལ་བསྙེན་བཀུར་བྱས་པ་དང༌། སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་ལ་
སྤྱད་པ་དང་། དོན་དམ་པར་མི་དམིགས་པ་དང་མ་བྲལ་བར་ཕ་རོལ་ཏུ་ཕྱིན་པ་ལ་བརྩོན་པ་
དང་། འཕེལ་བ་དང་འགྲིབ་པ་མི་མཐོང་བ་ཡང་ཆོས་གང་ཡང་མི་སྤོང་བར་སངས་རྒྱས་དང་མི་
འབྲལ་བ་དང༌། དེ་ལ་མཆོད་པ་ལ་སོགས་པའི་རྒྱུའི་དགེ་བ་རྣམས་སེམས་བསྐྱེད་པ་ཙམ་
གྱིས་གྲུབ་པ་དང༌། ཉོན་མོངས་པ་ཅན་དང་ཐེག་པ་དམན་པ་དང་མ་འདྲེས་པའི་སེམས་ཀྱིས་
སེམས་ཅན་སྨིན་པ་དང་སངས་རྒྱས་ཀྱི་ཞིང་སྦྱོང་ཞིང་འཁོར་བ་དང་མྱ་ངན་ལས་འདས་པ་
སྤང་བར་བྱེད་པའི་ཐབས་མཁས་པ་སྒོམ་པའོ། །བར་དུ་གཅོད་པའི་ཆོས་སྤོང་བ་ལ་བཞི་སྟེ།
དགེ་བ་སྔོན་མ་བསག་པས་བདུད་ཀྱིས་གནོད་པ་བྱས་པ་དང་། རིགས་མེད་པས་ཆོས་ཟབ་མོ་
ལ་མི་མོས་པ་དང༌། བློ་གྲོས་མ་སྦྱངས་པས་ཕུང་པོ་ལ་སོགས་པ་ལ་མངོན་པར་ཞེན་པ་དང་།
གྲོགས་ངན་པས་སྡིག་པའི་གྲོགས་པོས་ཟིན་པ་དག་སྟེ། དེ་དག་བྲལ་བའོ། །ཡུལ་ནི་དྲི་མ་དང་
བཅས་པ་དང་དྲི་མ་མེད་པའི་གནས་སྐབས་གཉིས་ཀ་ལ་ཁྱད་པར་བྱེད་པའི་ཆོས་ཉིད་དེ། སྤྱིའི་
མཚན་ཉིད་དུ་རྣམ་པར་བཞག་པའི་རང་བཞིན་གྱིས་རྣམ་པར་དག་པའོ། །འབྲས་བུ་ནི་དྲི་མ་
མེད་པའི་རྣམ་པར་དག་པ་འཕགས་པའི་གནས་སྐབས་ཉིད་ལས་གཞན་ན་མེད་པ་ཁྱད་པར་གྱི་
མཚན་ཉིད་དུ་རྣམ་པར་བཞག་པའོ། །རང་གི་ངོ་བོ་ཉིད་ནི་གཉིས་ཏེ། དབྱེ་བ་དང་མཚན་ཉིད་
དེ༑ དབྱེ་བ་ནི། ས་དགུ་ལ་ནི་ཆེན་པོ་ཡི། །ཆེན་པོ་ལ་སོགས། ཞེས་བྱ་བའོ། མཚན་ཉིད་ནི།
དེ་ལ་ཀླན་ཀ་ སྤངས་ པ་ ཡིས། །ཞེས་ བྱ་ བ་ ལ་ སོགས་པའོ། །ཡང་ན་སློབ་དཔོན་སེང་གེ་
བཟང་པོ་ལྟར་ན་ལམ་གྱི་དབྱེ་བ་དང་། མཐར་ཐུག་པའི་ལམ་གྱི་ཁྱད་པར་རོ། །དེ་ཡང་རིམ་པ་
བཞིན་ཚིགས་སུ་བཅད་པ་གཉིས་ཀྱིས་བརྗེད་དོ། །ལམ་ཤེས་པའི་སྐབས་སོ།། །། །
༈ ཐམས་ཅད་ཤེས་པ་ཉིད་ནི་དོན་དྲུག་གིས་སྟོན་ཏོ། །སྙིང་རྗེའི་ཁྱད་པར་དང་།
- 2 , j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་རབ་ཀྱི་ཁྱད་པར་དང༌། གཉེན་པོའི་ཉིད་ཀྱི་ཁྱད་པར་དང༌། སྦྱོར་བའི་ཁྱད་པར་དང་།
ལམ་གྱི་ངོ་བོ་ཉིད་ཀྱི་ཁྱད་པར་དང་། ཐམས་ཅད་མཁྱེན་པ་ཉིད་གསུམ་གྱི་དོན་བསྡུ་བའོ།།
འདིར་བྱང་ཆུབ་སེམས་དཔའ་དང་སངས་རྒྱས་དང་ཉན་ཐོས་རང་སངས་རྒྱས་ཀྱི་རྒྱུད་ལ་སྐྱེ་
བའི་གཞི་ཙམ་ཤེས་པའི་ཡེ་ཤེས་རྣམ་པར་མི་རྟོག་པ་ཡན་ལག་དང་བཅས་པ་ནི་ཐམས་ཅད་
ཤེས་པར་བརྗོད་དོ། །དེ་གཉིས་ཀ་ཡང་ཁྱད་པར་དུ་འཕགས་པ་དང༌། དེའི་ལྡོག་ཕྱོགས་ཀྱི་སྒོ་
ནས་ལེའུ་འདིར་འཆད་དོ། །དེ་ལ་འདི་གཉིས་ཀྱི་ཁྱད་པར་བསྟན་པའི་ཕྱིར་སྙིང་རྗེའི་ཁྱད་པར་
འཆད་པ་ནི། ཚུ་རོལ་ཕ་རོལ་མཐའ་ལ་མིན། །ཞེས་བྱ་བའི་ཚིགས་སུ་བཅད་པ་གཅིག་གོ།
འདིས་ནི་སྲིད་པའི་ཉེས་པ་མི་རྟག་པ་ལ་སོགས་པ་རྟོགས་པས་འཁོར་བར་མི་གནས་པ་ནི་ཉན་
ཐོས་ལ་སོགས་པ་དང་ཐུན་མོང་མ་ཡིནཔས། སྙིས་རྗེ་ཆེན་པོས་མྱ་ངན་ལས་འདས་པར་མི་
གནས་པས་ཉན་ཐོས་ལ་སོགས་པ་ལས་ཁྱད་པར་དུ་འཕགས་པར་བརྗོད་དོ། །ལམ་མཐར་མི་
གནས་པ་ནི་མཐའ་གཉིས་ཐོབ་པར་མི་བྱེད་པའི་དོན་ཏོ། །ལྡོག་པས་ཉན་ཐོས་ལ་ནི་འཁོར་
བར་མི་གནས་པ་ཉིད་འདྲ་བར་གསུངས་ཀྱང་མྱ་ངན་ལས་འདས་པར་མི་གནས་པ་མེད་པའི་
བརྩེ་བ་ཆེན་པོ་དང་བྲལ་བར་བརྗོད་དོ། །ཤེས་རབ་ཀྱི་ཁྱད་པར་གཞན་དབང་གི་དོན་མི་
རྟག་པ་ལ་སོགས་པར་རྟོགས་པ་ཉན་ཐོས་ལ་ཡོད་ཀྱང་ཡོངས་སུ་གྲུབ་པ་ནམ་མཁའ་ལྟ་བུར་
རྟོགས་པ་མེད་པ་ཡིན་ལ། བྱང་ཆུབ་སེམས་དཔའ་ནི་དེ་ལྟར་རྟོགས་པ་ཁྱད་པར་དུ་འཕགས་པ་
ཞེས་སྟོན་པ་ནི། དེ་ནི་མཚན་མར་དམིགས་སྒོ་ནས། །ཞེས་བྱ་བའི་ཚིགས་སུ་བཅད་པའོ།།
ཐབས་མ་ཡིན་པ་ནི་ཡོངས་སུ་གྲུབ་པ་མངོན་དུ་བྱེད་པའི་ཐབས་མིང་དང་མཚན་མའི་རང་
བཞིན་ཀུན་བཏགས་པ་དང་། གཉིས་སུ་སྣང་བ་ལ་བདེན་པར་མངོན་པར་མ་ཞེན་པ་མེད་པའོ།།
ཐབས་ལ་མཁས་པ་ནི་ཡོངས་སུ་གྲུབ་པ་མངོན་དུ་བྱེད་པའི་ཐབས་མིང་ཇི་ལྟ་བ་དང་བྲལ་བའི་
ཤེས་རབ་ཀྱི་ཕ་རོལ་ཏུ་ཕྱིན་པ་དེ་ལས་ཉེ་བ་དང་། རིང་བར་འདོད་དེ། གཉེན་པོ་ཉིད་ཀྱི་ཁྱད་
- 2 ：; [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། །
པར་ནི་ལྔས་སྟོན་ཏེ། དང་པོ་ཤེས་བྱའི་མཚན་མར་འཛིན་པ་ནི་ཆོས་ཉིད་སྟོང་པ་དང༌། ཆོས་
གཟུགས་ལ་སོགས་པ་དོན་དམ་པར་རྟོག་པའོ། །དེ་ནི་གཟུགས་སོགས་ཞེས་བྱ་བའི་རྐང་པ་
གཉིས་ལ། འདུས་ཤེས་བྱ་བ་འབྲེལ་བར་བྱས་པས་བསྟན་ཏེ། སྤྱོད་པའི་མཚན་མར་འཛིན་
པ་སྤྲིན་པ་ལ་སོགས་པ་བྱང་ཆུབ་ཀྱི་ལམ་དེ་ཁོ་ནར་ཡོད་པར་རྟོག་པའོ། །དེས་ནི་ཤེས་བྱ་དང་
སྤྱོད་པར་རྟོག་པ་མི་མཐུན་པའི་ཕྱོགས་སུ་བསྟན་པའོ། །
གཉིས་པ་དེའི་གཉེན་པོ་བསྟན་པ་ནི། ཚིག་རྐང་གསུམ་གྱིས་བསྟན་ཏོ། །དེ་ཡང་
ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་དང་སྦྱར་ན། དེ་ནི་ཆགས་པའི་མཐའ་འགོག་པས།།
སྲིན་ལ་སོགས་ལ་ངར་འཛིན་མེད། །གཞན་དག་དེ་ལ་སྦྱོར་བྱེད་པ། །ཞེས་བྱ་བ་ཡིན་ཏེ། རྐང་
པ་དང་པོས་ནི་ཤེས་བྱ་ལ་ཆགས་པ་འགོག་པ་བརྗོད་ལ། འོག་མ་གཉིས་ཀྱིས་ནི་སྤྱོད་པ་ལ་
རློམ་པ་ཡིན་ནོ་ཞེས་བསྟན་ཏོ། །དེས་ནི་དེ་དག་གི་གཉེན་པོ་བསྟན་ཏོ། །གསུམ་པ་འབྲས་བུའི་
མཚན་མར་འཛིན་པ་མི་མཐུན་པའི་ཕྱོགས་ཡིན་པ་ནི། རྒྱལ་ལ་སོགས་ལ་ཆགས་པ་ཕྲ། །ཞེས་
བྱ་བའོ། །དེའི་གཉེན་པོ་བསྟན་པ་ནི། ཆོས་རྣམས་རང་བཞིན་གཅིག་པར་ནི་ཞེས་བྱ་བ་ལ་
སོགས་པའོ། །ལྔ་པ་མི་མཐུན་པ་དང་གཉེན་པོ་ནི། དངོས་པོ་ཉིད་མཇུག་བསྡུ་བ་ནི། དེ་ལྟར་
ཀུན་ཤེས་ཉིད་ལུགས་ལ་ཞེས་བྱ་བའི་ཚིགས་སུ་བཅད་པའོ། །སྦྱོར་བའི་ཁྱད་པར་གཉིས་ཏེ།
རང་གི་མཚན་ཉིད་དང༌། སྤྱིའི་མཚན་ཉིད་དོ། །རང་གི་མཚན་ཉིད་ནི་སྦྱོར་བ་གཉིས་ཀྱི་ཆོས་ཀྱི་
ཁྱད་པར་མི་འདྲ་བ་རྣམ་པ་བཅུའོ། །དེ་དག་ཀྱང་ཡུལ་གྱི་སྒོ་ནས་ནི་བཞི་སྟེ། ཀུན་རྫོབ་ཀྱི་ངོ་བོ་
ཉིད་ཇི་ལྟ་བའི་ཁྱད་པར་དང༌། ཇི་སྙེད་པའི་ཁྱད་པར་ཡུལ་དུ་བྱས་ནས་སློབ་པ་ནི། གཟུགས་
ལ་སོགས་པ་དང་དེའི་མི་རྟག་པ་ལ་སོགས་པ་དང༌། དེའི་མ་རྫོགས་པ་དང་རྫོགས་པ་དང་།
སྤྱོད་པའི་འདུ་ཤེས་བཀག་པས་སྦྱོར་བ་གསུམ་མོ། །ཆགས་པ་མེད་པའི་སྦྱོར་བ་ནི་དོན་དམ་
པར་ཆགས་པ་ཐམས་ཅད་རྣམ་པར་ཞི་བ་ཆགས་པ་དང་མ་ཆགས་པ་ཉིད་བྲལ་བ་སྤྱོད་པ་
- ?
{ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཀག་པས་སྦྱོར་བ་སྟེ་བཞིའོ། །སྦྱོར་བའི་ངོ་བོ་ཉིད་ཀྱིས་ནི་རྣམ་པ་གསུམ་དུ་དབྱེ་སྟེ། ལས་ཀྱི་
རང་བཞིན་མ་ཡིན་པ་དང༌
། བྱེད་པ་པོའི་རང་བཞིན་མ་ཡིན་པ་དང་། བྱ་བའི་འབྲས་བུ་མ་ཡིན་
པའི་མཚན་ཉིད་ཅན་ནོ། །ལས་ཀྱི་རང་བཞིན་མ་ཡིན་པ་མི་འགྱུར་བའི་སྦྱོར་བ་སྟེ། བསྔགས་
པ་དང་བསྔགས་པ་མ་ཡིན་བརྗོད་པས་ནམ་མཁའ་ལ་འཕེལ་བ་དང་འགྲིབ་པ་མེད་པས་ན་
ནམ་མཁའ་ནི་དེས་གཞན་དུ་བསྒྱུར་བར་བྱ་བ་མ་ཡིན་པ་དང་འདྲ་བར་ཤེས་རབ་ཀྱི་ཕ་རོལ་ཏུ་
ཕྱིན་པའི་སྦྱོར་བའི་བདག་ཉིད་ཅན་འདི་ཡང་དོན་དམ་པར་འཛིན་པ་དང་བྲལ་བའི་ཕྱིར་ན་
བཤད་པས་དེའི་དོན་ཡོད་པར་རྟོགས་པ་བསྐྱེད་པར་བྱ་བའམ་མ་བཤད་པས་དེ་འདྲ་བའི་
རྟོགས་པ་མི་སྐྱེ་བས། འཕེལ་བ་དང་འགྲིབ་པ་ནི་ཆོས་ཅན་མ་ཡིན་ཏེ། ཐམས་ཅད་དུ་དེ་བཞིན་
ཉིད་རྟོགས་པའི་ཤེས་པ་མོས་པའི་རང་བཞིན་གྱིས་རབ་ཏུ་ཕྱེ་བའི་ཕྱིར་ཏེ། བྱེད་པ་པོ་མ་
ཡིན་པའི་སྦྱོར་བ་ནི་རང་གི་མིང་ནས་བརྗོད་པ་ཉིད་དོ། །དེ་ཡང་སྒྱུ་མའི་སྐྱེས་བུ་མ་བསྔགས་པ་
དང་མི་བསྔགས་པ་བརྗོད་པའི་རྗེས་སུ་ཆགས་པ་དང་ཁོང་ཁྲོ་བར་བྱེད་པའི་བྱེད་པ་པོ་མ་ཡིན་
པ་བཞིན་དུ། སྦྱོར་བའི་ངོ་བོའི་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡང་བསྔགས་པའམ་
བསྔགས་པ་མ་ཡིན་པ་བརྗོད་པའམ་སྦྱོར་བ་བྱས་པའམ་མ་བྱས་པས་ཁོང་ཁྲོ་བ་དང་རྗེས་སུ་
ཆགས་པར་བྱེད་པའི་བྱེད་པ་པོ་མ་ཡིན་ཏེ། ཁྲོ་བ་དང་ཆགས་པའི་རྒྱུན་དང་ཡུལ་ཉིད་དུ་རྣམ་
པར་མི་རྟོག་པ་དེ་ཁོ་ན་ཉིད་དུ་སྟོང་པར་ལྷག་པར་མོས་པའི་རང་བཞིན་ཡིན་པའི་ཕྱིར་རོ། །བྱ་
བའི་འབྲས་བུ་མ་ཡིན་པ་ནི་བྱ་དཀའ་བ་རྣམ་པ་གསུམ་གྱི་མཚན་ཉིད། རྣམ་པ་གསུམ་གྱི་རང་
བཞིན་དུ་དེ་འཁོར་བྱ་བར་མི་ནུས་པ་དེ་བཞིན་ཉིད་ཙམ་དུ་རྟོགས་པའི་རང་བཞིན་ཡིན་པའི་
ཕྱིར་རོ། །དེ་ལ་ཆེད་དུ་བྱ་བ་ཉིད་བྱ་བར་དཀའ་བ་ནི་དེ་བཞིན་ཉིད་རྟོགས་པའི་སྦྱོར་བ་ལྷག་
པར་མོས་པའི་རང་བཞིན་འདི་ནི་རྣམ་པ་ཐམས་ཅད་མཁྱེན་པའི་མཚན་ཉིད་ཀྱི་ཆེད་དུ་བྱ་བའི་
རང་བཞིན་མ་ཡིན་པ་སྟེ། རྣམ་པ་ཐམས་ཅད་མཁྱེན་པ་ཉིད་ཀྱི་ཆེད་དུ་བྱ་བ་སྟོང་པར་རྟོགས་པ་
- ? 5 ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། (༥
ཉིད་ཡིན་པའི་ཕྱིར་རོ། །དེ་ཉིད་ཀྱི་རྣམ་པ་ཐམས་ཅད་མཁྱེན་པའི་རང་བཞིན་གྱི་ཆེད་དུ་བྱ་བ་
དོན་དང་མི་ལྡན་པ་ཡང་མ་ཡིན་ནོ། །དེ་ཡང་ནམ་མཁའ་སྨིན་པ་དང་གྲོལ་བར་མི་འདོད་པ་
བཞིན་དུ་སེམས་ཅན་གྱི་དོན་དུ་གོ་ཆ་བགོ་མི་ནུས་པར་གསུངས་པས་བསྟན་པ་ཡིན་ཏེ། སྦྱོར་
བ་བྱ་དཀའ་བ་ནི་བྱེད་པ་པོའི་བསྐྱེད་པ་ཐོབ་བྱའི་དོན་སྒྲུབ་པ་ལམ་ཤེས་ཀྱི་རང་བཞིན་དོན་
དམ་པར་མི་དམིགས་པར་རྟོགས་པར་ལྷག་པར་མོས་པའི་སྦྱོར་བ་འདི་ནི་དེའི་སྦྱོར་བའི་མཚན་
ཉིད་དུ་གྱུར་པ། བྱ་བའི་འབྲས་བུའི་རང་བཞིན་དེ་དང་ལྡན་པ་ཡིན་མ་ཡིན་པའོ། །དེ་ཡང་ནམ་
མཁའ་བར་སྣང་ལ་འདོད་པར་འདོད་པ་ལྟར་སྒྲུབ་དཀའ་བར་གསུངས་པས་བསྟན་ཏོ། །ལས་
བྱ་དཀའ་བ་ནི་ལས་ལ་གནས་པས་མཚན་ཉིད་བྱེད་པ་པོས་སྒྲུབ་པར་བྱ་བ་ལའང་། སེམས་
ཅན་གཞན་གྱི་རྒྱུད་ལ་ཡོད་པའི་གཞི་ཤེས་ཀྱི་སྦྱོར་བ་དེ་ཁོ་ནར་མེད་པར་རྟོགས་པ་འདི་ནི་གཞེ་
ཤེས་ཀྱི་རང་བཞིན་གཞི་ཤེས་ཀྱི་འབྲས་བུ་དང་ལྡན་པ་མ་ཡིན་ནོ་པའོ། །དེ་ཡང་སེམས་ཅན་
གྱི་ཁམས་རང་བཞིན་གྱིས་སྟོང་པས་དེ་མྱ་ངན་ལས་འདའ་བར་དཀའ་བ་ཉིད་ནམ་མཁའ་
ཡོངས་སུ་སྨིན་པ་དང་ནམ་མཁའ་གྲོལ་བར་འདོད་པའི་དཔེས་གསུངས་པ་ཡིན་ནོ། །དེ་བས་
ན་གཙོ་བོའི་འབྲས་བུ་གང་གི་ཆེད་དུ་སྦྱོར་བ་སྒྲུབ་པས་ལས་གང་བྱས་པ་དེ་གསུམ་ག་དོན་དམ་
པར་མེད་པར་རྟོགས་པས། རྟོགས་པ་དེས་བཀག་པའི་བྱ་བའི་འབྲས་བུ་དཀའ་བ་དང་འབྲེལ་
བའི་རང་བཞིན་ཡིན་ནོ། །བྱ་བ་བྱེད་པའི་སྒོ་ནས་ནི་གཉིས་སུ་དབྱེ་སྟེ། འབྲས་བུ་སྐྱེད་པའི་བྱ་
བ་བྱེད་པས་ནི་འབྲས་བུ་ཡོད་པར་འདོད་པའི་སྦྱོར་བའོ། །ཕན་ཡོན་ཡོངས་སུ་འཛིན་པའི་བྱ་
བ་བྱེད་པ་ནི་བསྲུང་བ་དང་སྐྱབ་པ་དང་སྲ་བ་ཉིད་གཞན་གྱི་བྱ་མི་དགོས་པ་སྟེ། སྦྱོར་བ་དེ་
ཉིད་ཀྱིས་གནོད་པ་ལས་བསྲུང་བ་ལ་སོགས་པར་འགྱུར་བའོ། །གཙོ་བོའི་འབྲས་བུ་ནི་འབྲས་
བུ་ཡིན་པ་ལ་འཕྲལ་གྱི་འབྲས་བུ་ནི་ཕན་ཡོན་ཡིན་ཏེ། རྟོགས་བྱའི་དཔེའི་སྒོ་ནས་ནི། རྨི་ལམ་
དང༌། སྒྱུ་མ་དང༌། སྨིག་རྒྱུ་དང་། བྲག་ཆ་དང་། གཟུགས་བརྙན་དང༌། དྲི་ཟའི་གྲོང་ཁྱེར་དང་།
-
j :} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤྲུལ་པའི་དཔེ་བདུན་དང་འདྲ་བ་སྟེ་ཆོས་ཐམས་ཅད་རྟོགས་པར་བྱེད་པའོ། །སྤྱིའི་མཚན་ཉིད་
ནི་སྦྱོར་བའི་ཁྱད་པར་ཐམས་ཅད་ལ་ཐུན་མོང་དུ་ཡོད་པ་མཉམ་པ་ཉིད་རྣམ་པ་བཞིར་རྟོགས་
པ་སྟེ། དཔེར་མཚོན་པའི་དོན་གྱི་རང་བཞིན་ཕྱིན་ཅི་མ་ལོག་པར་རྟོགས་པ་ཉིད་དེ། གཟུགས་
ལ་སོགས་པ་ལ་ངོ་བོ་ཉིད་ཁྱད་པར་གྱི་ཆོས་ཤེས་པར་བྱ་བ་ཉིད་དུ་ཤེས་པ་དང་། བདག་གིས་
བསླབ་པར་བྱ་བའི་སྤྱོད་པར་གྱུར་པས་བདག་དགེ་བ་ཉིད་དང་། ཐོབ་པར་བྱ་བར་རྟོག་པ་སྟེ།
ཞེན་པ་དང༌། མཚན་མ་དང༌། སྤྲོས་པ་དང༌། རྟོག་པའི་རློམ་པ་བཞི་པོ་རྣམས་དེ་ཁོ་ནར་མི་
དམིགས་པར་རྟོགས་པའོ། །
ལམ་གྱི་ངོ་བོ་ཉིད་ཀྱི་ཁྱད་པར་ནི་གཉིས་ཀྱིས་རྟོགས་ཏེ། སྐད་ཅིག་གི་དབྱེ་བ་
མདོར་བསྟན་པ་དང༌། རྣམ་པ་སོ་སོར་ངེས་པ་རྒྱས་པར་བཤད་པའོ། །ཐ་མ་ནི་བདེན་པ་བཞི་
ལ་དམིགས་པ་རྣམ་པ་བཅུ་དྲུག་ལས། སྡུག་བསྔལ་གྱི་བདེན་པ་ལ་དམིགས་པའི་རྣམ་པ་དང་
པོ་ནི། གཟུགས་རྟག་མ་ཡིན་མི་རྟག་མིན། །ཞེས་བྱ་བ་ནི། གཟུགས་ནས་རྣམ་པ་ཐམས་ཅད་
མཁྱེན་པའི་བར་གྱི་ཆོས་ཐམས་ཅད་ལ་མི་རྟག་པ་དང་། སྡུག་བསྔལ་བ་དང་། བདག་མེད་པ་
དང༌། མི་གཙང་བ་རྣམས་ལྡོག་ ཟླ་དང་བཅས་པ་དང༌། བཅིངས་པ་དང༌། གྲོལ་བ་དང༌།
འདས་པ་དང༌། མ་འོངས་པའི་མཚན་ཉིད་བཀག་པས་ན། མི་རྟག་པའི་རང་བཞིན་མི་
དམིགས་པ་ཉིད་ཀུན་རྫོབ་ཏུ་མི་རྟག་པའི་རྣམ་པར་རྟོགས་པའོ། །རྣམ་པ་གཉིས་པོ་ནི་མཐའ་
ལས་འདས་པ་དང༌། ཞེས་བྱ་བ་སྟེ་ཆོས་དེ་རྣམས་ཉིད་ལ། མཐའ་ལས་འདས་པ་དེ་ཁོ་ནར་
བསྒྲུབས་པས་སྡུག་བསྔལ་བའི་རང་བཞིན་མི་དམིགས་པ་ཉིད་ཐ་སྙད་དུ་སྡུག་བསྔལ་བར་
རྟོགས་པའོ། །རྣམ་པ་གསུམ་པ་ནི། རྣམ་གཞག་དང་ཞེས་བྱ་བ་སྟེ། ཆོས་དེ་རྣམས་ཉིད་ལ་
ཡོངས་སུ་དག་པའི་ངོ་བོར་རྟོགས་པས་དོན་དམ་པར་སྟོང་པ་དང་མི་སྟོང་པ་དང་བྲལ་བ་
ཉིད་ཀུན་རྫོབ་ཏུ་སྟོང་པར་ཤེས་པའོ། །སྐད་ཅིག་མ་བཞི་པ་ནི་ཆོས་དེ་རྣམས་ཉིད་ལ་སྐྱེ་བ་དང་
- ?
$ 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥
འགག་པ་མེད་པ་དང་ཀུན་ནས་ཉོན་མོངས་པ་མེད་པ་དང་རྣམ་པར་བྱང་བ་མེད་པ་ཡོངས་སུ་
དག་པའི་ཁྱད་པར་དང་ལྡན་པར་རྟོགས་པས་དོན་དམ་པར་བདག་མེད་པ་མི་དམིགས་པ་
ཉིད་ཀུན་རྫོ་བ་བདག་མེད་པ་ཡིན་པར་རྟོགས་པའོ། །སྐད་ཅིག་མ་སྔ་མ་ནི་མཁའ་འདྲ་ཞེས་བྱ་
བ་སྟེ་ཆོས་དེ་རྣམས་ཉིད་ནམ་མཁའ་ལྟར་སྐྱེ་བ་ལ་སོགས་པའི་རྣམ་པར་འགྱུར་བ་མེད་པའི་ངོ་
བོ་རྟོགས་པས་དོན་དམ་པར་རྒྱུ་ཉིད་མི་དམིགས་པ་ཁོ་ན་ཀུན་རྫོབ་ཏུ་རྒྱུ་ཡིན་པར་ཤེས་པའོ།།
སྐད་ཅིག་དྲུག་པ་ནི། ཆགས་པ་སྤངས་པ་དང་ཞེས་བྱ་བ་སྟེ་ཆོས་དེ་རྣམས་ཉིད་ནམ་མཁའ་
ལྟར་ཆགས་པ་དང་གོས་པ་མེད་པར་རྟོགས་པས་དོན་དམ་པར་ཀུན་འབྱུང་བ་མེད་པ་ཁོ་
ན་ཀུན་རྫོབ་ཏུ་ཀུན་འབྱུང་བར་རིག་པའོ། །སྐད་ཅིག་བདུན་པ་ནི། ཡོངས་སུ་འཛིན་པས་གྲོལ་
བ་དང་ཞེས་བྱ་བ་སྟེ། ཆོས་དེ་རྣམས་ནམ་མཁའ་ལྟར་གང་གིས་ཀྱང་ངོ་བོ་ཉིད་སྒྲུབ་པའི་འཛིན་
པས་ཡུལ་དུ་བྱ་བར་མི་ནུས་པར་རིག་པས་དོན་དམ་རབ་ཏུ་སྐྱེ་བར་མི་དམིགས་པ་ཉིད་ཐ་སྙད་
དུ་རབ་ཏུ་སྐྱེ་བར་རྟོགས་པའོ། །སྐད་ཅིག་བརྒྱད་པ་ནི། ངོ་བོ་ཉིད་ཀྱིས་བརྗོད་མེད་དང་ཞེས་བྱ་
བ་སྟེ། ཆོས་དེ་དག་ཉིད་ནམ་མཁའ་དང་སྒྲ་བརྙན་གཉིས་ཀྱི་ཐ་སྙད་དུ་བྱར་མེད་པ་བཞིན་དུ་ཐ་
སྙད་དུ་བྱ་བ་མ་ཡིན་པས་དེ་ཁོ་ནར་རྐྱེན་མི་དམིགས་པ་ཉིད་སྔ་མ་ལྟར་རྐྱེན་དུ་རྟོགས་པའོ།།
སྐད་ཅིག་མ་དགུ་པ་ནི། གང་ཕྱིར་འདི་དོན་བརྗོད་པ་ཡིས། །གཞན་ལ་སྦྱིན་པ་མེད་པ་དང་།།
ཞེས་བྱ་བ་སྟེ། ཆོས་དེ་ཉིད་ནམ་མཁའ་ལྟར་གཞན་གྱིས་གཞན་ལ་བརྗོད་པས་རྟོགས་པར་བྱ་
བར་མེད་པ་ནི་དེ་ཁོ་ནར་འགོག་པ་ཉིད་དུ་མི་དམིགས་པ་ཁོ་ན་ཀུན་རྫོབ་ཏུ་འགོག་པ་ཡིན་པར་
རྟོགས་ པའོ། །སྐད་ཅིག་མ་བཅུ་པ་ནི། དམིགས་པ་མེད་པར་བྱེད་པ་དང༌། །ཞེས་བྱ་བ་སྟེ།
ཆོས་དེ་རྣམས་ཉིད། ནམ་མཁའ་ལྟར་རང་གིས་ཡོད་ པ་ ཉིད་ལ་ སོགས་པ་རྣམ་པ་གང་དུ་
ཡང་དམིགས་པར་བྱ་བ་མ་ཡིན་པས་དེ་ཁོ་ནར་ཞི་བ་དམིགས་སུ་མེད་པ་ཉིད་ཀུན་རྫོབ་ཏུ་ཞི་
བར་རྟོགས་པའོ། །སྐད་ཅིག་མ་བཅུ་གཅིག་པ་ནི། ཤིན་ཏུ་རྣམ་པར་དག་ཅེས་བྱ་བ་སྟེ། ཆོས་
- '?：，
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་རྣམས་ཉིད། ནམ་མཁའ་ལྟར་མཐའ་ལས་འདས་པ་རྣམ་པར་དག་པ་ཉིད་ཡིན་པས་སྐྱེ་བ་
དང་འགག་པ་དང་ཀུན་ནས་ཉོན་མོངས་པ་དང་རྣམ་པར་བྱང་བ་མེད་པ་དག་པའི་རང་བཞིན་
ཡིན་པས་གྱ་ནོམ་པ་དེ་ཁོ་ནར་མི་དམིགས་པ་ཉིད་ཐ་སྙད་དུ་གྱ་ནོམ་པར་ཤེས་པའོ། །སྐད་
ཅིག་མ་བཅུ་གཉིས་པ་ནི། ནད་མི་འབྱུང་ཞེས་བྱ་བ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་
སྤྱོད་པ་ནི་མིག་ནད་ལ་སོགས་པ་གནོད་པ་ཐམས་ཅད་དང་བྲལ་བར་རྟོགས་པར་བྱེད་པ་ཡིན་
པས་དོན་དམ་པར་ངེས་པར་འབྱུང་བ་མི་དམིགས་པ་ཉིད་ཀུན་རྫོབ་ཏུ་ངེས་པར་འབྱུང་བར་
ཤེས་པའོ། །སྐད་ཅིག་བཅུ་གསུམ་པ་ནི། ངན་སོང་ཆད་དང་ཞེས་བྱ་བ་སྟེ། ཐམས་ཅད་ཤེས་
པའི་རང་བཞིན་གྱིས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་ངན་སོང་ལ་སོགས་པ་འཁོར་བའི་
སྡུག་བསྔལ་དག་པར་བྱེད་པས་དགའ་བ་རྒྱས་པར་བྱེད་པའི་རྒྱུའི་རིན་པོ་ཆེ་ཉིད་ཡིན་པས་དེ་
ཁོ་ནར་ལམ་མི་དམིགས་པ་ཉིད་ཀུན་རྫོབ་ལ་ལམ་དུ་རིག་པར་བསྟན་ཏོ། །སྐད་ཅིག་མ་བཅུ་
བཞི་པ་ནི། མཚན་མ་དག་དང་མ་འབྲེལ་དང་། །འབྲས་བུ་ནི། མངོན་དུ་བྱ་ལ་མི་རྟོག་ཉིད།།
ཅེས་བྱ་བ་སྟེ། ལམ་གྱི་རང་བཞིན་གྱི་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་སྐྱེ་བ་དང་འགག་
པ་ལ་སོགས་པ་རྣམས་སུ་མི་རྟོག་པར་དགེ་བའི་རང་བཞིན་ཉིད་ཡིན་པས་དེ་ཁོ་ནར་རིགས་མི་
དམིགས་པ་ཉིད་ཀུན་རྫོབ་ཏུ་རིགས་པ་ཡིན་པར་བསྟན་ཏོ། །སྐད་ཅིག་མ་བཅོ་ལྔ་པ་ནི།
མཚན་མ་དག་དང་མ་འབྲེལ་དང་ཞེས་བྱ་བ་སྟེ། ཐམས་ཅད་མཁྱེན་པའི་རང་བཞིན་དུ་གྱུར་
པའི་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་དྲི་མས་མ་གོས་པའི་རིན་པོ་ཆེ་ཉིད་ཡིན་པས་དེ་ཁོ་
ནར་རིགས་པ་མི་དམིགས་པ་ཉིད་ཀུན་རྫོབ་ཏུ་རིགས་པ་ཉིད་དུ་སྒྲུབ་པ་མི་དམིགས་པ་ཉིད་ཐ་
སྙད་དུ་སྒྲུབ་པ་ཡིན་པར་བསྟན་ཏོ། །སྐད་ཅིག་མ་བཅུ་དྲུག་པ་ནི། དངོས་དང་མིང་དང་གཉིས་
པོ་ལ། །ཤེས་པ་སྐྱེ་བ་མེད་པ་ནི། །ཞེས་བྱ་བ་སྟེ་ཐམས་ཅད་མཁྱེན་པ་ཉིད་གསུམ་གྱི་རང་
བཞིན་དུ་གྱུར་པའི་རིན་པོ་ཆེ་འདི་ནི་རྣམ་པར་མི་ཤེས་པ་དང་རྣམ་པར་རྟོག་པར་མི་བྱེད་པ་དང་
- ? $ $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། [༥
མི་དམིགས་པའི་རང་བཞིན། གཞན་དབང་དང་ཀུན་བཏགས་པ་དང་གཉིས་ཀ་ལ་བློ་འཇུག་
པ་མ་ཡིན་པས་དོན་དམ་པར་ངེས་པར་འབྱིན་པ་མི་མཐོང་བའི་ཚུལ་དུ་ངེས་པར་འབྱིན་པ་
བརྗོད་པ་ཡིན་ནོ། །དེ་ལྟར་ན་སྔར་ལམ་ཤེས་ཀྱི་ཡུལ་དུ་བཤད་པའི་ཉན་ཐོས་ཀྱི་ལམ་དེ་ཉིད་
བྱང་ཆུབ་སེམས་དཔའི་རྒྱུད་ལ་སྐྱེ་བའི་གཞི་ཤེས་ཡིན་མོད་ཀྱི། དེར་ནི་ཉན་ཐོས་ཀྱི་ཚུལ་དང་
མཐུན་པའི་རྣམ་པ་བཅུ་དྲུག་གི་སྒོ་ནས་བཤད་ལ། འདིར་ནི་ཉན་ཐོས་དང་མི་འདྲ་བའི་ཁྱད་
པར་དུ་རྣམ་པ་བཅུ་དྲུག་རྟོགས་པའི་སྒོ་ནས་གཙོ་བོར་བརྗོད་པའི་ཕྱིར་ཟློས་པ་མ་ཡིན་ནོ། །དེ་
ལྟར་ཉན་ཐོས་ལ་ནི་ལམ་གསུམ་ག་སྐྱེ་ལ་བྱང་ཆུབ་སེམས་དཔའི་གཞི་ཤེས་ནི་མཐོང་ལམ་
ཙམ་ཡིན་པས་ཀྱང་ཁྱད་པར་དུ་འཕགས་པ་བརྗོད་པར་བྱའོ། ། །
དྲུག་པ་ཐམས་ཅད་མཁྱེན་པ་གསུམ་གྱི་དོན་བསྡུ་བ་ནི། དེ་ལྟར་འདི་དང་ཡང་འདི་
དང༌། །ཡང་འདི་ཡིན་ཏེ་རྣམ་གསུམ་པོ། །འདི་ནི་གནས་སྐབས་གསུམ་པོ་དག །རྫོགས་པར་
ཡོངས་སུ་བསྟན་པ་ཡིན། །ཞེས་བྱ་བ་སྟེ་རབ་འབྱོར་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་
ཆོས་གང་ཡང་ཐོབ་པར་བྱེད་པ་མ་ཡིན། སྟོན་པར་བྱེད་པ་མ་ཡིན་འཛིན་པའམ་འབྱིན་པར་
བྱེད་པའམ་འགག་པར་བྱེད་པ་མ་ཡིན། ཀུན་ནས་ཉོན་མོངས་པའམ་རྣམ་པར་བྱང་བར་བྱེད་
པའམ་འཕེལ་བར་བྱེད་པའམ། འདས་པ་དང་མ་འོངས་པ་དང་ད་ལྟར་བྱུང་བར་བྱེད་པ་མ་
ཡིན་ནོ་ཞེས་བྱ་བས་གཞིར་འགྱུར་བའི་ཆོས་ཐམས་ཅད་ལ་མི་མཐུན་པ་དང་གཉེན་པོའི་རྣམ་
པར་རྟོག་པའི་ཡུལ་བཀག་པས་གཞི་ཤེས་བསྡུས་པའོ། །ཡང་ཤེས་རབ་ཀྱི་ཕ་རོལ་ཏུ་ཕྱིན་པ་
འདི་ནི་འདོད་པའི་ཁམས་ལས་འདའ་བར་བྱེད་པ་མ་ཡིན་ཞེས་བྱ་བས། གཟུགས་ཀྱི་ཁམས་
དང་གཟུགས་མེད་པའི་ཁམས་དང་། ཕ་རོལ་ཏུ་ཕྱིན་པ་དྲུག་སོ་སོར་སྒྲུབ་པར་བྱེད་པ་མ་ཡིན་
འདོར་བར་བྱེད་པ་མ་ཡིན་པ་དང་སྟོང་པ་ཉིད་བཅུ་དྲུག་དང་བྱང་ཆུབ་ཀྱི་ཕྱོགས་དང་། བདེན་
པ་དང་བསམ་གཏན་ནས་རྣམ་པ་ཐམས་ཅད་མཁྱེན་པའི་བར་ལ་སྒྲུབ་པར་བྱེད་པ་དང་འདོར་
- 2
5
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་བྱེད་པ་བཀག་པས་ནི། འཁོར་བ་དང་མྱ་ངན་འདས་པའི་རང་བཞིན་བཀག་པའི་ལམ་
ཤེས་ཀྱི་དོན་བསྡུ་བའོ། །ཡང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་སངས་རྒྱས་ཀྱི་ཆོས་
རྣམས་སྒྲུབ་པར་བྱེད་པ་མ་ཡིན། འདོར་བར་བྱེད་པ་མ་ཡིན། སོ་སོའི་སྐྱེ་བོའི་ཆོས་སྒྲུབ་པར་
བྱེད་པ་དང་འདོར་བར་བྱེད་པ་མ་ཡིན་ཞེས་བྱ་བ་ལ་སོགས་པ་ནས། དེ་ཅིའི་ཕྱིར་ཞེ་ན། དེ་
བཞིན་གཤེགས་པ་རྣམས་བྱུང་ཡང་རུང་མ་བྱུང་ཡང་རུང་སྟེ་ཆོས་ཐམས་ཅད་ཀྱི་ཆོས་ཉིད་ཆོས་
ངེས་པ་འདི་ནི་གནས་པ་ཡིན་ཞིང་ཆོས་ངེས་པ་འདི་ནི་གནས་པ་ཡིན་ཏེ། དེ་བཞིན་གཤེགས་
པ་མངོན་པར་རྫོགས་པར་སངས་རྒྱས་ནས་མངོན་པར་རྟོགས་སོ། །མངོན་པར་རྫོགས་པར་
སངས་རྒྱས་ཞིང་མངོན་པར་རྟོགས་ནས་ཀྱང་གསུངས་པར་མཛད། སྟོན་པར་མཛད། རྣམ་
པར་འགྲེལ་པར་མཛད། གསལ་བར་མཛད། ཡང་དག་པར་འཆད་པར་མཛད་ཅེས་བྱ་བ་ནི་
རྣམ་པ་ཐམས་ཅད་མཁྱེན་པའི་སྐབས་སུ་བསྡུས་པ་ཡིན་ཏེ། རང་བཞིན་གྱི་དོན་རྣམ་པ་ཐམས་
ཅད་རྟོགས་པ་དང་བཤད་པའི་དོན་བསྡུས་པའི་ཕྱིར་རོ། །ཐམས་ཅད་ཤེས་པའི་སྐབས་སོ།། །།
༈ དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པའི་མཚན་ཉིད་མཁྱེན་པ་གསུམ་ལེགས་
པར་རྟོགས་པ་རྣམས་རང་གི་རྒྱུད་ལ་ཐོབ་པར་བྱེད་པའི་རྣལ་འབྱོར་ཉམས་སུ་ལེན་པ་ནི་སྦྱོར་
བ་ཡིན་ནོ། །དེ་ལ་ཡང་བཞི་ཡོད་པ་ལས་རྟེན་དུ་གྱུར་པའི་སྦྱོར་བ་དང་པོ་ཉིད་ཐོབ་པ་རྣམ་པ་
ཀུན་མངོན་པར་ རྫོགས་ པར་རྟོགས་ པ་ནི་ དང་ པོའོ། །དེ་ཡང་བཞི་སྟེ། མཚན་གཞི་དང་།
མཚན་ཉིད་དང༌། ཐོབ་པའི་དུས་དང༌། སྒོམ་ པས་ཐོབ་པ་སྦྱོར་བའི་ནུས་པའི་དབྱེ་བའོ།།
མཚན་གཞི་ལ་ཡང་བཞི་སྟེ། ཡུལ་གྱི་ཁྱད་པར་དང༌། སྦྱོར་བའི་རང་བཞིན་གྱི་ཁྱད་པར་དང་།
འབྲས་བུའི་ཁྱད་པར་དང༌། བར་ཆོད་ཀྱི་ཁྱད་པར་རོ། །ཡུལ་ནི་ཐམས་ཅད་མཁྱེན་པ་ཉིད་
གསུམ་གྱི་རྣམ་པ་སྟེ། གཙོར་ན་ཆོས་དབྱིངས་ཀྱི་རང་བཞིན་དུ་གྱུར་པ་བདག་མེད་པ་གཉིས་
ཀྱི་མཚན་ཉིད་དེ། དེ་ཡང་རྟོགས་པར་བྱེད་པའི་ཤེས་པའི་རྣམ་པས་བསྟན་ཏེ། གཉེན་པོ་
- 2 5 $ -



N-
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
མཐའ་དག་ལ་ཡོད་པའི་འཛིན་པའི་རྣམ་པ་མ་ཚང་བ་མེད་པར་བཀོད་པས། དེས་རྟོགས་པར་
བྱ་བའི་རང་བཞིན་གཉེན་པོའི་ཡུལ་མཐའ་དག་བསྒོམ་པར་བྱ་བར་བསྟན་པའི་ཕྱིར་ཏེ། ཤེས་
རབ་ཀྱི་ཕ་རོལ་ཏུ་ཕྱིན་པའི་རྣལ་འབྱོར་འདི་ནི་རྣལ་འབྱོར་འདི་ཐམས་ཅད་ལས་ཁྱད་པར་དུ་
འཕགས་པ་ཡིན་ནོ། །རྣམ་པ་དེ་ཡང་ གཉིས་ ཀྱིས་སྟོན་ཏེ། མཚན་ཉིད་དང་དབྱེ་བ་མདོར་
བསྟན་པ་དང༌། རྒྱས་པར་བཤད་པའོ། །འདི་ལ་གསུམ་ལས་ཐམས་ཅད་ཤེས་པའི་རྣམ་པ་ནི་
ཉི་ཤུ་རྩ་བདུན་ནོ། །དེ་ལ་སྡུག་བསྔལ་ལ་སོགས་པ་བདེན་པ་གསུམ་དང་འབྲེལ་བའི་ཀུན་
ཤེས་ཀྱི་རྣམ་པ་ནི་མེད་པ་ལ་སོགས་པ་བཅུ་གཉིས་སོ། །ལམ་དང་འབྲེལ་བའི་ཀུན་ཤེས་ཀྱི་
རྣམ་པ་ནི་བཅོ་ལྔར་བཤད་དོ། །དེ་ལ་རྣམ་པ་བཞི་ནི་ཉོན་མོངས་པའི་སྒྲིབ་པའི་གཉེན་པོ་ཡིན་
ནོ༑ ༑ལྷག་མ་བཅུ་གཅིག་ནི་ཤེས་བྱའི་སྒྲིབ་པའི་གཉེན་པོ་ཡིན་ནོ། །ཉོན་མོངས་པའི་སྒྲིབ་པའི་
གཉེན་པོ་རྣམ་པ་བཞི་ནི་ཟག་པ་མེད་པའི་མཐོང་བའི་ལམ་ལ་དམིགས་པའི་ཀུན་ཤེས་ཀྱི་རྣམ་
པ་ཡིན་ནོ། །ཤེས་བྱའི་སྒྲིབ་པའི་གཉེན་པོ་ཡང་རྨི་ལམ་ལ་སོགས་པ་ལྔ་ནི་ཟག་པ་དང་བཅས་
པའི་སྒོམ་པའི་ལམ་དང་འབྲེལ་བའི་ཀུན་ཤེས་པའི་རྣམ་པ་ཡིན་ནོ། །མཐོང་བའི་ལམ་ཟག་པ་
མེད་པ་ལ་དམིགས་པའི་ཀུན་ཤེས་ཀྱི་རྣམ་པ་ནི། ཀུན་ནས་ཉོན་མོངས་པ་མེད་པ་ལ་སོགས་པ་
དྲུག་ཡིན་ནོ། །དེས་ན་ལམ་འདི་གསུམ་ག་ཡང་ལམ་གྱི་བདེན་པ་ཀུན་ཤེས་པའི་བདེན་པ་
དམིགས་པས་བསྡུས་པ་ཁོ་ན་ཡིན་ལ། དེ་ལས་ཀྱང་ཐམས་ཅད་ཤེས་པ་ཉིད་ཀྱི་རང་སངས་
རྒྱས་རྣམས་ཀྱང་བསྡུས་པས་ཞེས་བྱ་བ་གསུམ་པ་ནི་མ་འབྲེལ་བར་རྟོགས་པར་བྱ་སྟེ། ཐམས་
ཅད་ཤེས་པའི་དམིགས་པ་ཐམས་ཅད་མཁྱེན་པར་མ་འདུས་པ་ནི་མི་འགལ་བའི་ཕྱིར་ཏེ། སྡུག་
བསྔལ་ལ་སོགས་པའི་བདེན་པ་གསུམ་བཞིན་ནོ། །གཞན་ཡང་གལ་ཏེ་ལམ་འདི་གསུམ་ནི་
ཀུན་ཤེས་ཀྱི་རང་བཞིན་དུ་གྱུར་པ་དམིགས་པ་རྟོགས་པར་བྱེད་པ་ཡིན་པར་འདོད་ན་ནི། ལམ་
འདི་རྣམས་ཀྱི་རྟོགས་པར་བྱ་བའི་དམིགས་པ་མ་བརྗོད་པར་འགྱུར་ལ། དེ་ལྟ་ན་ཡང་སྐབས་
- ?
j
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་འགལ་ཏེ། སྡུག་བསྔལ་ལ་སོགས་པ་ཀུན་ཤེས་ཀྱི་དམིགས་པ་བརྗོད་པར་བྱ་བའི་སྐབས་
ཡིན་པའི་ཕྱིར་རོ། །འོ་ན་སངས་རྒྱས་དང་བྱང་ཆུབ་སེམས་དཔའི་རྒྱུད་ལ་མངའ་བའི་ལམ་དང་
འབྲེལ་བའི་ཀུན་ཤེས་ཀྱི་རྣམ་པ་རྣམས་ཅི་སྟེ་མ་བཤད་དེ། དེ་དག་ཀྱང་ལམ་གྱི་བདེན་པར་
འདུས་པས་ལམ་གྱི་བདེན་པ་ལ་དམིགས་པའི་ཐམས་ཅད་ཤེས་པར་རྟོགས་པར་བྱ་བ་ཡིན་པ་
ཁོ་ནའོ་ཞེ་ན། མ་བརྗོད་ དོ་ཞེས་ སུས་སྨྲས། སློབ་དཔོན་སེང་གེ་བཟང་པོས་བཤད་པའི་
འཁྲུལ་བའི་རྗེས་སུ་འབྲངས་པའི་རྩོད་པ་འདི་ནི་མ་འཁྲུལ་བའི་ལུགས་བརྗོད་པ་ཁོ་བོ་ཅག་ལ་
བྱ་བར་མི་རིགས་སོ། །དེས་ན་འདིར་མཐོང་བའི་ལམ་ཟག་པ་མེད་པས་ནི་ཤེས་བྱའི་སྒྲིབ་པའི་
གཉེན་པོར་གྱུར་པ། རང་སངས་རྒྱས་དང་བྱང་ཆུབ་སེམས་དཔའ་དང་སངས་རྒྱས་ཀྱི་རྒྱུད་ལ་
ཡོད་པ་ཀུན་ཉེ་བར་བསྟན་ཏོ། །སྒོམ་པའི་ལམ་ཟག་པ་དང་བཅས་པས་ཀྱང་། རང་སངས་
རྒྱས་དང་བྱང་ཆུབ་སེམས་དཔའ་དང་སངས་རྒྱས་ཀྱི་རྒྱུད་ལ་མངའ་བ་ཤེས་བྱའི་སྒྲིབ་པའི་
གཉེན་པོ་ཀུན་བརྗོད་པ་ཡིན་པར་འཕགས་པ་གྲོལ་སྡེས་བཞེད་དེ། ཁྱད་པར་ཉེ་བར་མཚོན་
པའི་ཚིག་མེད་པ་དང༌། སྤྱིའི་ཡུལ་ཅན་གྱི་སྒྲ་ཡང་དོན་ཇི་ལྟར་རིགས་པས་འཐད་པའི་ཕྱིར་རོ།།
ལམ་ཤེས་ཀྱི་རྣམ་པ་སུམ་ཅུ་རྩ་དྲུག་ནི་ཤེས་པར་སླའོ། །དེ་ལྟར་གཞི་ཤེས་དང་ལམ་ཤེས་ཀྱི་
རྣམ་པ་རྣམས་དམིགས་པ་བདེན་པ་བཞིའི་སྒོ་ནས་བརྗོད་ནས། རྣམ་པ་ཐམས་ཅད་མཁྱེན་
པའི་རྣམ་པ་བརྒྱ་རྩ་བཅུ་པོ་རྣམས་དམིགས་པར་བྱེད་པའི་ཡེ་ཤེས་ཀྱི་སྒོ་ནས་གསུངས་པ་ནི་
དྲན་པ་ཉེ་བར་བཞག་པ་ནས་བཟུང་སྟེ་ཞེས་བྱ་བའོ། །དེ་རྣམས་ཅི་ཞེ་ན། རིམ་པ་བཞིན་དུ།
སློབ་མ་དང་བྱང་ཆུབ་སེམས་དཔའ་དང་སངས་རྒྱས་རྣམས་ལ་ཞེས་བརྗོད་དེ། དེ་རྣམས་ཀྱི་ཡེ་
ཤེས་ཡིན་ནོ། །ཅི་ལྟར་བྱས་པས་ཞེ་ན། ཀུན་ཤེས་གསུམ་དུ་ཕྱེ་བས་སོ། །རྣམ་པ་ཐམས་ཅད་
མཁྱེན་པ་ཀུན་མཁྱེན་གསུམ་དུ་ཇི་ལྟར་བྱ་ཞེ་ན། ལམ་གྱི་བདེན་པའི་རྗེས་སུ་མཐུན་པར་སྟེ།
ལམ་རྣམ་པ་གསུམ་དང་རྗེས་སུ་མཐུན་པས་ཀུན་མཁྱེན་དུ་ཐ་སྙད་བྱའི་དངོས་སུ་ནི་མ་ཡིན་ནོ།།
O
-?
fj (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥༽
རྣམ་པ་ཐམས་ཅད་མཁྱེན་པ་ཁོ་ན་ཡིན་ནོ། །དེ་ལ་དངོས་པོ་ལ་ཡོངས་སུ་རྟོག་པ་ལ་སོགས་
པའི་ལམ་བདུན་དང་མཐུན་པས་ནི་རྣམ་པ་ཐམས་ཅད་ཤེས་པ་ཉིད་ཉན་ཐོས་ཀྱི་ལམ་དུ་
བཞག་གོ །གཉེན་པོའི་ལམ་ལ་སོགས་པ་དྲུག་དང་ཚུལ་མཐུན་པས་ན་ལམ་ཤེས་སུ་བཞག་གོ།
རྣམ་པ་ཐམས་ཅད་མཁྱེན་པའི་ལམ་ཐུན་མོང་མ་ཡིན་པའི་རང་བཞིན་ཅན་ཉིད་ཀྱིས་ནི་རྣམ་པ་
ཐམས་ཅད་མཁྱེན་པར་བཞག་ཏུ་ཟད་ཀྱི་དངོས་སུ་ནི་ཀུན་མཁྱེན་གསུམ་མ་ཡིན་ནོ་ཞེས་བྱ་
བའི་དོན་ཏོ། །
རང་བཞིན་གྱི་ཁྱད་པར་གཉིས་ཏེ། སྐྱེ་བའི་རྟེན་དང་སྦྱོར་བའི་དབྱེ་བའོ། །དང་པོ་
ལ་གསུམ་སྟེ་ཉན་པའི་རྟེན་ནི་ཚིགས་སུ་བཅད་པ་དང་པོས་བརྗོད་དོ། །སངས་རྒྱས་རྟེན་དང་
ཀུན་འབྲི་དང་ཞེས་བྱ་བས་ནི་འཛིན་པ་དང་འཆང་བ་དང་ཀུན་ཆུབ་པར་བྱེད་པའི་བར་གྱི་
བསྟན་ཏོ། །སྦྱིན་པ་ཚུལ་ཁྲིམས་སོགས་སྤྱོད་པས། །ཞེས་བྱ་བས་ནི་ཚུལ་བཞིན་དུ་ཡིད་ལ་བྱེད་
པ་དང་མི་དངངས་པ་ཀུན་ཏུ་མི་སྐྲག་པ་དང་ཀུན་ཏུ་སྐྲག་པ་དང་མི་ལྡན་པའི་རྟེན་ནོ། །རབ་ཏུ་
དབྱེ་བ་ལ་རྣམ་པ་ལྔས་དབྱེ་སྟེ། ཡུལ་དང་སྦྱོར་བའི་གནས་སྐབས་དང་། ཤེས་རབ་ཀྱི་ཕ་རོལ་
ཏུ་ཕྱིན་པའི་སྒོམ་པ་ཡོངས་སུ་རྫོགས་པའི་ཐབས་དང་འབྲས་བུ་དང་དུས་ཀྱི་སྒོ་ནས་དབྱེ་བའོ།།
དང་པོ་ལ་ལྔ་སྟེ། རྣམ་པར་ཐར་པའི་སྒོ་སྟོང་པ་ཉིད་ལ་དམིགས་པས་ནི་གཟུགས་ལ་སོགས་པ་
ལ་དམིགས་པའི་སྦྱོར་བའོ། །མཚན་མ་མེད་པ་ལ་དམིགས་པ་ནི། དེ་ལ་སྦྱོར་བ་བཀག་པའི་
སྦྱོར་བའོ། །སྨོན་པ་མེད་པ་ལ་དམིགས་པ་ལ་གསུམ་སྟེ། ཟབ་པ་དང་གཏིང་དཔགས་དཀའ་
བ་དང་ཚད་མེད་པའི་སྦྱོར་བ་སྟེ། གཞི་ཤེས་པ་མྱ་ངན་འདས་པའི་ཐར་གནས་པ་སྨོན་པའི་ཡུལ་
དུ་འཛིན་པ་དང་། ལམ་ཤེས་སྙོག་པ་དང་བཅས་པ་སྨོན་པའི་ཡུལ་དུ་འཛིན་པ་དང༌། རྣམ་པ་
ཐམས་ཅད་མཁྱེན་པ་མཐའ་དམིགས་པ་སྨོན་པའི་ཡུལ་དུ་འཛིན་པ་བཀག་ནས་ཀུན་མཁྱེན་
གསུམ་གྱི་རང་བཞིན་ལེགས་པར་རྟོགས་པ། མཐར་གནས་པ་དང་སྙོག་པ་དང་བཅས་པ་དང་
- ? fj 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐའ་དམིགས་པ་མ་ཡིན་པར་རྟོགས་པའི་སྦྱོར་བ་རབ་འབྲིང་གསུམ་མོ། །ཡང་ན་ཟབ་པ་
དང་ཐུ་མོང་མ་ཡིན་པ་དང་བླ་ན་མེད་པ་མངོན་པར་བྱང་ཆུབ་པའི་ རང་བཞིན་ལེགས་པར་
རྟོགས་པས་ཟབ་པ་ལ་སོགས་པ་གསུམ་གྱི་ཡུལ་ཅན་ནོ། །རྣམ་པར་ཐར་པའི་སྒོ་གསུམ་གྱི་
རྣམ་པ་དེ་ཡང་ཀུན་མཁྱེན་གསུམ་གྱི་རྣམ་པ་བརྒྱ་བདུན་ཅུ་རྩ་གསུམ་པོ་ཉིད་བསྡུས་པ་སྟེ།
དཔེར་ན་བདེན་པའི་རྣམ་པ་བཅུ་དྲུག་པོ་སྒོ་གསུམ་དུ་འདུ་བ་བཞིན་ནོ། །སྦྱོར་བ་པོའི་གནས་
སྐབས་ཀྱི་ཁྱད་པར་གོང་ནས་གོང་དུ་ཐོབ་པའི་སྒོ་ནས་དབྱེ་བ་ནི་རྣམ་པ་བརྒྱད་དོ། །དེ་ལ་མྱུར་
དུ་རྟོགས་པའི་སྐལ་བ་ཅན་མ་ཡིན་པ་དང་དངངས་པ་ལ་སོགས་པ་དང་ལྡན་པ་ནི་ཚེགས་ཆེན་
པོས་ཡུན་རིང་པོ་ནས་རྟོགས་པའི་སྦྱོར་བའོ། །ཡོངས་སུ་སྦྱང་བ་བྱས་པ་མི་དངངས་པ་ལ་
སོགས་པའི་སྦྱོར་བ་ནི་ལུང་བསྟན་པའི་རྒྱུ་དང་། ཕྱིར་མི་ལྡོག་པའི་ས་ལ་གནས་པ་དང་། བར་
དོ་ལས་འདས་པ་དང་། རྒྱུན་མི་ཆད་པ་དང་། ཟག་པ་མེད་པའི་ཆོས་གསར་གྱི་སྐྱེ་བའི་རྟེན་ཏེ་
སྐྱེ་བར་རུང་བའི་ནུས་པ་ཅན་དུ་རྒྱུད་ལེགས་པར་གྲུབ་པ་དང་། རྒྱུད་ལ་བརྟེན་པའི་སྒྲུབ་པའི་
ཆོས་བྱང་ཆུབ་ཐོབ་པ་ལ་མཐུ་ཡོད་པར་གྲུབ་པ་དང་། གཞན་དོན་དུ་ཆོས་ཀྱི་འཁོར་ལོ་བསྐོར་
ཅིང་བསྐོར་དུ་འཇུག་པ་སྟེ། ཚུལ་ཁྲིམས་རྣམ་གསུམ་ཉིད་དུ་ཐོབ་པ་རྣམས་སོ། །ཤེས་རབ་ཀྱི་
ཕ་རོལ་ཏུ་ཕྱིན་པའི་རྣལ་འབྱོར་ཡོངས་སུ་རྫོགས་པའི་ཐབས་ཀྱི་སྒོ་ནས་ནི་བཞིར་དབྱེ་སྟེ།
འཕེལ་འགྲིབ་མེད་པ་དང་ཆོས་དང་ཆོས་མ་ཡིན་པ་ལ་སོགས་པའི་མཐོང་བ་དང་། ཟག་པ་ལ་
སོགས་པ་བསམ་གྱིས་མི་ཁྱབ་པའི་རྣམ་པར་མི་མཐོང་བ་དང༌། གཟུགས་ལོག་པ་དང་དེའི་
མཚན་མ་དང་དེའི་ངོ་བོར་རྣམ་པར་མི་རྟོག་པའོ། །
འབྲས་བུའི་སྒོ་ནས་དབྱེ་བ་ནི་གཉིས་ཏེ། ཡོན་ཏན་ཐོབ་པ་དང་ཉེས་པ་སྤངས་པ་
བསྒྲུབས་པས་འབྲས་བུ་རིན་པོ་ཆེ་སྦྱིན་པ་དང་། དག་པའི་སྦྱོར་བའོ། །དུས་ཀྱི་སྒོ་ནས་ནི་མུ་
མཚམས་དང་བཅས་པ་སྟེ་ཟླ་བ་ནས་ལོའམ་ལོ་གཉིས་ལ་སོགས་པས་མཐར་ཕྱིན་པའམ་སྦྱོར་
སྦྱོ
- ! f; ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། (༥
བའོ། །འབྲས་བུའི་ཁྱད་པར་ནི་ཡོན་ཏན་རྣམ་པ་བཅུ་བཞིའོ། །དེ་ཡང་འདི་ལྟ་སྟེ། སྒྲུབ་པ་པོ་
ལ་ཕན་པའི་མཚན་ཉིད་བར་དུ་གཅོད་པར་བྱེད་པའི་མཐུ་ཉམས་པར་བྱས་པས་སྦྱོར་བ་མ་
ཉམས་པ་ནི། བདུད་ཀྱི་མཐུ་བཅོམ་པའོ། །དེ་བཞིན་དུ་སྒྲུབ་པ་པོ་ལ་ནུས་པ་བསྐྱེད་པས་སྦྱོར་
བ་མ་ཉམས་པ་ནི། སངས་རྒྱས་ཀྱིས་དགོངས་ཤིང་མཁྱེན་པའོ། །དེ་ལྟར་མཛད་པ་ལ་བརྟེན་
ནས་སྦྱོར་བ་མ་ཉམས་པ་ཙམ་ལས་ལྷག་པར་ཁྱད་པར་ཅན་གྱི་དགོས་པ་གཞན་ཐོབ་པ་ནི།
སངས་རྒྱས་ཀྱིས་མངོན་སུམ་དུ་མཛད་པའོ། །དེ་བཞིན་ཉིད་ཀྱི་དོན་ལ་རྟོགས་པ་བརྟན་པས་
བྱང་ཆུབ་ཀྱི་འབྲས་བུ་ཐོབ་པར་བྱེད་པའི་མཐུ་ཁྱད་པར་ཅན་སྐྱེས་པ་ནི། ཡང་དག་པར་རྫོགས་
པའི་བྱང་ཆུབ་དང་ཉེ་བར་གྱུར་པའོ། །དེ་ལྟ་བུའི་མཐུ་ཁྱད་པར་ཅན་མ་ཐོབ་ཀྱང་། སངས་རྒྱས་
དང་ཕྲད་པ་དང་མཐོ་རིས་ལ་གཞོལ་བ་དང༌། བྱང་ཆུབ་དང་གཞན་གྱི་དོན་བྱེད་པའི་རྒྱུ་ཙམ་
འཛིན་པ་ནི། དོན་ཆེན་པོ་ལ་སོགས་པའོ། །ཤེས་རབ་ཀྱི་ཕ་རོལ་ཏུ་ཕྱིན་པའི་དོན་རྟོགས་པའི་
སྒོ་ནས་དེ་རྒྱས་པར་སྤྱོད་པའི་ཡོན་ཏན་མཐོ་རིས་སུ་སྐྱེ་བ་དང་། ཐ་མར་མྱ་ངན་ལས་འདའ་བ་
ལ་སོགས་པ་ཐོབ་པ་ནི། ཡུལ་སྤྱད་པའི་ཡོན་ཏན་ནོ། །མི་དངངས་པ་དང་མི་སྐག་པ་ལ་སོགས་
པས་ཟག་པ་མེད་པའི་ཡོན་ཏན་རྫོགས་པར་བྱེད་པའི་མཐུ་ཐོབ་པ་ནི། ཟག་པ་མེད་པའི་ཡོན་
ཏན་ཐམས་ཅད་རྫོགས་པའོ། །སྔོན་གྱི་སྦྱོར་བའི་མཐུ་ལས་སངས་རྒྱས་ཀྱི་བྱིན་གྱིས་བརླབས་
པས་ཆོས་སྨྲ་བའི་ནུས་པ་ཐོབ་ཅིང་ཆོས་སྨྲ་བ་ལ་སོགས་པར་བརྩོན་པ་ནི་སྨྲ་བའི་སྐྱེས་བུ་ཉིད་
དོ༑ ༑བདུད་དམ་གཞན་གྱིས་ཤེས་རབ་ཀྱི་ཕ་རོལ་ཏུ་ཕྱིན་པ་ལས་མོས་པ་བཟློག་པར་མི་ནུས་
པ་ནི། མི་ཕྱེད་པ་ཉིད་ཀྱི་ཡིན་ནོ། །ཐེག་པ་ཆེན་པོ་ལ་དམིགས་པའི་དགའ་བ་རྒྱ་ཆེན་པོས་ཐེག་
པ་གཞན་དང་མི་མཚུངས་པའི་དགེ་བའི་རྩ་བ་ཐོབ་པ་ནི། དགེ་བའི་རྩ་བ་ཐུན་མོང་མ་ཡིན་པ་
སྐྱེས་པའོ། །སྨོན་ལམ་གྱིས་ཐོབ་པར་བྱ་བ་ཁས་བླངས་པ་དེ་ཁོ་ན་བཞིན་ཐོབ་པའི་སྟོང་སངས་
རྒྱས་ཀྱི་མཛད་ པ་ནི། དམ་བཅས་ པའི་དོན་ཇི་ལྟ་བ་བཞིན་སྒྲུབ་པའོ། །སྦྱོར་བའི་གནས་
- ?
$
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐབས་ཉིད་དུ་ཟབ་པ་དང་རྒྱ་ཆེ་བའི་ཡོན་ཏན་རང་དོན་གྱི་མཚན་ཉིད་ཐོབ་པ་ནི། འབྲས་བུ་རྒྱ་
ཆེན་པོ་ཡོངས་སུ་འཛིན་པའོ། །སྦྱོར་བའི་གནས་སྐབས་ཉིད་དུ་སེམས་ཅན་གྱི་དོན་སྒྲུབ་པའི་
ནུས་པ་གཞན་དོན་གྱི་མཚན་ཉིད་ཐོབ་པ་ནི། གཞན་དོན་སྒྲུབ་པའོ། །ཕན་ཡོན་དེ་དག་གི་རྒྱུ་
ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་སྐྱེ་བ་གཞན་དུ་ཚང་བར་རྙེད་པ་ནི་ངེས་པར་ཐོབ་པའི་ཕན་
ཡོན་ནོ། །
བར་ཆོད་ཀྱི་ཁྱད་པར་ནི་བདུད་ཀྱི་ལས་བཞི་བཅུ་རྩ་དྲུག་གོ །དེ་ཡང་འདི་ལྟ་སྟེ།
འཆད་པ་པོས་ཡུན་རིང་མོ་ན་དོན་རྟོགས་ཀྱི་མྱུར་བར་མ་ཡིན་པ་ནི། ཚེགས་ཆེན་པོས་ཐོབ་
པའོ། །དེ་ཁོ་ན་མ་རྟོགས་པ་མྱུར་དུ་སྐྱེད་པ་ནི། སྤོབས་པ་ཧ་ཅང་མྱུར་བའོ། །གླལ་པ་དང་རྒོད་
པ་དང་སྡིགས་ཤིང་འདྲི་བ་ནི་ལུས་ཀྱི་གནས་ངན་ལེན་ཏོ། །སེམས་རྣམ་པར་གཡེང་བ་དང་།
ཕན་ཚུན་ཆགས་པ་དང་དྲན་པ་མི་ཐོབ་པ་སྟེ་དང་པོ་ཉིད་ནས་ཡིད་ཉེ་བར་གཏོད་པ་མི་འཇུག་
པ་ནི་སེམས་ཀྱི་གནས་ངན་ལེན་ཏོ། །གསུམ་གྱི་ལས་ནི་སྔ་མ་གཉིས་ཀྱི་སྟེང་དུ་འདིའི་རོ་མ་
རྙེད་དོ་སྙམ་དུ་སེམས་བསྐྱེད་ནས་ལངས་ཏེ། འགྲོ་བ་བསྣན་པས་གསུམ་བརྗོད་ཀྱི་དྲན་པ་མི་
ཐོབ་པ་ནི་མ་གསུངས་སོ། །རིགས་པ་མ་ཡིན་པས་སྐྱེད་པའི་ཁ་ཏོན་བྱེད་པ་ལ་སོགས་པ་ཞེས་
བྱ་བ་ནི། ལུས་ཀྱི་རྣམ་འགྱུར་གསུམ་པོ་དེ་ཉིད་ ཀྱིས་འཆད་པ་ལ་སོགས་པ་བྱེད་པ་དང་།
སེམས་ཀྱི་རྣམ་འགྱུར་དེ་གསུམ་ཉིད་ཀྱིས་འཛིན་པ་ལ་སོགས་པའོ། །འདིར་བཞད་གད་བྱེད་
པ་དང་། གཡེང་བ་དང་ཕན་ཚུན་ཆགས་པ་དང་མི་མཐུན་ཞེས་བྱ་བས་ནི་གནས་ངན་ལེན་དྲུག་
པོ་མཚོན་པའོ། །དེ་ཡང་རྒོད་པ་དང་སྡིགས་པ་སྨོས་པས་གླལ་བ་མཚོན་ནོ། །གཡེང་བས་ནི་
ཆགས་པ་དང་དྲན་པ་མི་ཐོབ་པ་མཚོན་ནོ། །ཕྱིར་ཕྱོགས་པའི་རྒྱུ་མཚན་འཛིན་པ་ནི་མི་མོངས་
པའི་རྒྱུ་མཚན་གསུམ་ནི་རོ་མ་མྱོང་ངོ་སྙམ་པས་སྟན་ལས་ལངས་ཏེ་འགྲོ་བ་དང་ལུང་མ་བསྟན་
ཏོ་སྙམ་པའམ་བདག་གང་དུ་སྐྱེས་པའི་གྲོང་ལ་སོགས་པ་མ་བརྗོད་དོ་སྙམ་པས་མི་ཉན་པར་
-2
6 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥
འགྲོ་བའོ། །གསུམ་གྱི་ལས་ནི་ལྔ་པ་བཞག་པ་གཉིས་པོ་ཉིད་གསུངས་སོ། །ཆོས་ཐམས་ཅད་
རྟོགས་པ་དང་ཡོན་ཏན་ཐམས་ཅད་ཐོབ་པའི་རྒྱུད་ལ་དེ་ལྟར་མི་ཤེས་པ་ནི། རྒྱུ་ལ་མངོན་པར་
ཞེན་པ་ཉམས་པའོ། །འབྲས་བུ་མཆོག་གཞན་གྱི་དོན་གྲུབ་པས་དགའ་བའི་རོ་མི་མྱང་བར་
རང་དོན་ཐོབ་པས་ཚིམ་པར་འཛིན་པ་ནི་གྱ་ནོམ་པའི་རོ་མྱང་བ་ཉམས་པའོ། །སངས་རྒྱས་ཀྱི་
ལམ་མཆོག་ཏུ་མ་གཏོགས་པ་ནི་ཐེག་པ་མཆོག་ཏུ་འཛིན་པ་ལས་ཉམས་པའོ། །ཆེད་དུ་བྱ་བ་
ཉམས་པ་ནི་ཐམས་ཅད་མཁྱེན་པ་ཉིད་ཀྱི་ཆེད་དུ་བྱ་བ་མེད་པར་མ་རྟོགས་པ་སྟེ། བ་གླང་གི་
རྨིག་རྗེས་རིན་པོ་ཆེའི་འབྱུང་གནས་མ་ཡིན་པ་ལ་དེར་འཛིན་པ་ལྟར་ཉན་ཐོས་ཀྱི་ས་ཐོབ་པར་
བྱེད་པ་ཆེད་དུ་བྱ་བ་མཆོག་གི་རྒྱུ་མ་ཡིན་པ་ལ་དེར་འཛིན་པའོ། །རྒྱུ་དང་འབྲས་བུ་འབྲེལ་བ་
ཉམས་པ་ནི་ཐམས་ཅད་མཁྱེན་པའི་རྒྱུ་ལ་དེར་མི་ཤེས་པར་རྒྱུ་མ་ཡིན་པ་ལ་དེར་ཤེས་པ་སྟེ་ཉི་
ཟླའི་ཚད་བརྩམས་པ་ལས་རྣམ་པར་རྒྱལ་བའི་ཚད་ཉེ་བར་འཁྲུལ་བ་བཞིན་ནོ། །གོང་ན་མེད་
པ་ཉམས་པ་ནི་ཐབས་མཁས་པ་བླ་ན་མེད་པ་དང་ལྡན་པ་དེ་ལ་དེར་མ་རྟོགས་པར་དེ་དང་བྲལ་
བ་ལ་དེ་ལྟར་ལྡན་པར་ཤེས་པ་སྟེ། འཁོར་ལོས་བསྒྱུར་བའི་ཐུན་མོང་མ་ཡིན་པའི་ཆེ་བ་མ་
ཤེས་པ་ལ་སོགས་པ་བཞིན་ནོ། །ཡུལ་མང་པོ་རྟོག་པ་འབྱུང་བ་ནི་ཤེས་རབ་ཀྱི་ཕ་རོལ་ཏུ་ཕྱིན་
པ་ལ་སྦྱོར་བ་དེ་ལས་གཞན་པའི་ཡུལ་དོན་དམ་པར་ཡོད་པར་བཟུང་ནས་རྣམ་པ་ཐམས་ཅད་
མཁྱེན་པའི་བར་ལ་སེམས་འཕྲོ་བའོ། །ཡི་གེར་འབྲི་བ་ལ་མངོན་པར་ཞེན་པ་ནི་བྲིས་པའི་ཡི་
གེའི་དོན་དུ་རྟོག་པའོ། །དངོས་པོ་མེད་པ་ལ་མངོན་པར་ཞེན་པ་ནི་མེད་པའི་མཚན་ཉིད་ལ་དེར་
རྟོག་པའོ། །ཡི་གེ་ལ་མངོན་པར་ཞེན་པ་ནི་ཡི་གེ་ཤེས་རབ་ཀྱི་ཕ་རོལ་ཏུ་ཕྱིན་པར་རྟོག་པའོ།།
ཡི་གེ་མེད་པ་ལ་མངོན་པར་ཞེན་པ་ནི་ཡི་གེ་ལས་གཞན་ལ་དེར་རྟོག་པའོ། །ཡུལ་ལ་སོགས་པ་
ཡིད་ལ་བྱེད་པ་ནི་ཆགས་པ་དང་སྡང་བའི་མཚན་མ་ཡུལ་དང་གྲོང་དང་གྲོང་ཁྱེར་ལ་སོགས་པ་
ལ་སེམས་འཕྲོ་བའོ། །རྙེད་པ་ལ་སོགས་པའི་རོ་མྱང་བ་ནི་དེ་ལ་བརྐམ་པའོ། །ལམ་མ་ཡིན་པ་
- ? $ $ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་ཐབས་མཁས་པ་འཚོལ་ཐབས་མཁས་པ་དོན་དུ་གཉེར་བ་ཡང་དེ་མེད་པ་ལ་འཚོལ་བའོ།།
སྔར་གྱི་གོང་ན་མེད་པ་ལས་ཉམས་པ་ནི་ཐེག་པ་ཆེན་པོ་ལ་ཐབས་མཁས་པ་ཉིད་ཡོད་པར་མ་
རྟོགས་པ་ཡིན་ལ་དེ་ཡང་ཐབས་མཁས་པ་ཤེས་པ་ཉིད་ཀྱིས་སོ། །དེ་ལྟར་ཉི་ཤུ་པོ་དེ་ནི་སྦྱོར་བ་
ལ་ཞུགས་པ་མཐར་ཕྱིན་པའི་གེགས་སོ། །དེ་ལས་དང་པོ་གཉིས་ནི་སྤྱིར་དོན་ཡོངས་སུ་ཤེས་
པའི་བར་ཆད་དོ། །ལུས་ཀྱི་གནས་ངན་ལེན་ནི། གཙོར་ལུས་ངག་གི་བྱ་བ་གཙོར་གྱུར་པའི་
སྦྱོར་བའི་བར་ཆོད་དོ། །སེམས་ཀྱི་གནས་ངན་ལེན་ནི་གཙོར་སེམས་ཀྱི་བྱ་བ་གཙོར་གྱུར་པའི་
བར་ཆོད་དོ། །རིགས་པ་མ་ཡིན་པའི་ཁ་ཏོན་བྱེད་པ་ལ་སོགས་པ་ནི་ལམ་གསུམ་གྱི་སྦྱོར་བ་ལ་
སྤྱིར་བར་ཆོད་དུ་བཞག་པའོ། །ཕྱིར་ཕྱོགས་པའི་རྒྱུན་འཛིན་པ་ནི་ཆོས་སྤོང་བའི་རྒྱུར་གྱུར་པའི་
བར་ཆོད་དོ། །རྒྱུ་ལ་མངོན་པར་ཞེན་པ་ཉམས་པ་ན། རང་དོན་གྱི་འབྲས་བུ་དམ་པ་དོན་དུ་མི་
གཉེར་བས་དེའི་རྒྱུ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་མངོན་པར་ཞེན་པ་མེད་པའོ། །གྱ་ནོམ་
པའི་རོ་མྱང་བ་ཉམས་པ་ནི་གཞན་གྱི་འབྲས་བུ་དམ་པ་དོན་དུ་མི་གཉེར་བའོ། །ཐེག་པ་མཆོག་
ཏུ་འཛིན་པ་ཉམས་པ་ནི་ཐེག་པ་མཆོག་དོན་དུ་གཉེར་ཡང་མདོ་འདིའི་དོན་ཡིན་པར་མ་རྟོགས་
པས་སོ། །ཆེད་དུ་བྱ་བ་ཉམས་པ་ནི་ཆེད་དུ་བྱ་བ་དོན་དུ་གཉེར་ཡང་འདིའི་འབྲས་བུ་ཡིན་པར་
མ་རྟོགས་པའོ། །རྒྱུ་དང་འབྲས་བུ་འབྲེལ་བ་ཉམས་པ་ནི་རྒྱུ་འབྲས་སོ་སོར་ངེས་པ་ཉིད་དུ་མ་
རྟོགས་པར་གཉིས་ཀའི་འབྲས་བུ་ཉིད་དུ་རྟོགས་པའོ། །གོང་ན་མེད་པ་ཉམས་པ་ནི། ཐབས་
མཁས་པ་དང་ལྡན་པས་ཕུལ་དུ་བྱུང་བར་མ་རྟོགས་པའོ། །ཡུལ་མང་པོ་ལ་རྣམ་པར་རྟོག་པ་
འབྱུང་བ་ནི་དོན་དམ་པར་གཟུགས་ལ་སོགས་པ་ཡོད་པར་རྟོག་པའོ། །དེ་ནས་ཡང་སྦྱོར་བ་ཉི་
ཤུ་རྩ་གསུམ་ནི་ཕལ་ཆེར་སྦྱོར་བ་ལ་འཇུག་པའི་གེགས་ཡིན་ཏེ། ཇི་ཞིག་ལྟར་དེ་ལྟར་སྦྱོར་བ་
ལ་ཞུགས་པ་མཐར་ཕྱིན་པའི་གེགས་སུ་ཡང་མི་སྲིད་པ་ནི་མ་ཡིན་ནོ། །ཐ་མ་གསུམ་པོ་ནི་ཡང་
ཞུགས་ཟིན་པ་མཐར་ཕྱིན་པར་བྱེད་པའི་གེགས་ཡིན་ནོ། །
- 2
G
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༣༥
མཚན་གཞིའི་ངོ་བོ་དེ་ལ་ཡོད་ པའི་མཚན་ཉིད་ཀྱི་ཆོས་ལ་གཉིས་ཏེ། མདོར་
བསྟན་པ་དང་རྒྱས་པར་བཤད་པའོ། །དང་པོ་ནི་གང་གིས་མཚོན་དེ་ཞེས་བྱ་བ་ལ་སོགས་པའོ།།
དེ་ཡང་ཤེས་པ་དང་བྱེད་པ་དང་ནི་ཁྱད་པར་དང་བྱེད་པ་ནི་མཚན་ཉིད་དངོས་མིན་ལ། ངོ་བོ་
ཉིད་ནི་མཚོན་བྱེད་ཀྱི་ལྟོས་ས་མཚོན་བྱའི་ཆོས་ཡིན་ནོ། །མཚོན་བྱེད་ཀྱི་ཆོས་ཀྱང་ཤེས་པས་
ཡུལ་དུ་བྱས་པའི་རང་བཞིན་ནི་ཤེས་པའི་མཚན་ཉིད་དོ། །དེ་གཞན་དང་ཐུན་མོང་མ་ཡིན་པའི་
ཆོས་ནི་གཞན་གྱི་མཚན་ཉིད་དོ། ཁྱད་པར་ཅན་གྱི་དོན་སྒྲུབ་པ་ནི་བྱེད་པའི་མཚན་ཉིད་ཡིན་
པས་མཚན་གཞིའི་རང་བཞིན་དུ་གྱུར་པ་ཉིད་དོ། ། །
རྒྱས་པར་བཤད་པ་ཡང་བཞི་ལས། དང་པོ་ཤེས་པའི་མཚན་ཉིད་དོ། །དེ་ལ་སྦྱོར་
བ་ཉི་ཤུ་པོ་འདི་ལམ་ཤེས་ཀྱི་རང་བཞིན་དུ་གྱུར་པ་ཁོ་ན་ཡིན་མོད་ཀྱི་བསྒོམ་པར་བྱ་བའི་ཡུལ་
ཐམས་ཅད་མཁྱེན་པ་ཉིད་གསུམ་གྱི་རྣམ་པ་ལ་དམིགས་པའི་སྒོ་ནས་ཐམས་ཅད་མཁྱེན་པ་
ཉིད་གསུམ་གྱི་སྦྱོར་བཉི་ཤུ་པོ་རྣམ་པ་གསུམ་དུ་འགྱུར་རོ། །དེ་དག་ཀྱང་ལྡོག་པའི་དབྱེ་བས་
གསུམ་ཡིན་གྱི་ངོ་བོ་ཉིད་ཐ་དད་པའི་ངེས་པ་ནི་མེད་དོ། །དེ་ལས་ཐམས་ཅད་ཤེས་པ་ཉིད་ཀྱི་
སྦྱོར་བའི་མཚན་ཉིད་ཤེས་པར་བྱ་བའི་རང་བཞིན་དུ་གྱུར་པས་ཤེས་པའི་མཚན་ཉིད། དེ་ལ་
འབྱུང་བ་ཤེས་པ་ལ་སོགས་པའོ། །དེ་ཡང་རབ་འབྱོར་ཤེས་རབ་ཀྱི་ཕ་རོལ་ཏུ་ཕྱིན་པ་ནི་སངས་
རྒྱས་རྣམས་ སྐྱེས་ པའོ། །འཇིག་རྟེན་ སྟོན་ པའོ་ཞེས་ གསུངས་ པའི་ དོན་ཞུས་པའི་ལན་དུ་
དེ་བཞིན་གཤེགས་པའི་སྟོབས་བཅུ་དང་མི་འཇིགས་པ་བཞི་དང་སོ་སོ་ཡང་དག་པར་རིག་པ་
དང༌། བྱམས་པ་ཆེན་པོ་དང་སྙིང་རྗེ་ཆེན་པོ་དང་མ་འདྲེས་ཆོས་དང་རྣམ་པ་ཐམས་ཅད་མཁྱེན་
པ་ཉིད་ཀྱི་བར་དུ་སྐྱེས་པ་དེ་བཞིན་གཤེགས་པ་སྐྱེད་པར་བྱེད་པར་གསུངས་པས་ནི། དེ་ལྟར་
རྣལ་འབྱོར་པས་ཤེས་པར་བྱ་བའི་རང་བཞིན་དེ་བཞིན་གཤེགས་པ་འབྱུང་བ་ཤེས་པ་བསྟན་
ཏོ༑ །དེ་བཞིན་གཤེགས་པ་ལ་ཇི་ལྟར་འཇིག་རྟེན་འདི་སྟོན་པ་ཉིད་བཤད་པས་ནི་མཚན་ཉིད་
- 2 f;
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྷག་མ་བཅོ་ལྔ་གསུངས་ཏེ། ཕུང་པོ་ལྔའི་འཇིག་རྟེན་འཇིག་པ་དང༌། རབ་ཏུ་འཇིག་པ་མ་ཡིན་
པར་སྟོན་པར་གསུངས་པས་ནི། དེ་ལྟར་ཤེས་པར་བྱ་བ་འཇིག་རྟེན་འཇིག་པ་མེད་པའི་བདག་
ཉིད་དུ་ཤེས་པའོ། །ཤེས་རབ་ཀྱི་ཕ་རོལ་ཏུ་ཕྱིན་པས་སེམས་ཉིད་དང་། གཟུགས་ནས་རྣམ་པ་
ཐམས་ཅད་མཁྱེན་པའི་བར་གྱི་ཆོས་རྣམས་སེམས་ཅན་དང་ཆོས་བཏགས་པ་ཡང་མེད་པར་དེ་
བཞིན་གཤེགས་པ་ལ་སྟོན་པ་ཉིད་དུ་ཤེས་པར་བྱ་བ་ནི་སེམས་ཅན་གྱི་སེམས་གྱི་སྤྱོད་པ་མེད་
པར་ཤེས་པའོ། །དེ་བཞིན་དུ་ཤེས་རབ་ཀྱི་ཕ་རོལ་ཏུ་ཕྱིན་པ་འདིས་དེ་བཞིན་གཤེགས་པ་ལ།
སེམས་ཅན་གྱི་སེམས་བསྡུས་པ་དང་སྤྲོས་པ་དག་ཆོས་ཉིད་རང་གི་ངོ་བོར་དམིགས་སུ་མེད་པ་
སྟོང་པ་ཉིད་དུ་ཤེས་པར་བྱ་བ་གཉིས་དང༌། བསྡུས་པ་དང་སྤྲོས་པ་དག་ཉིད་འདོད་ཆགས་དང་
བྲལ་པ་དང་། འགོག་པ་དང་སྤངས་པའི་ཚུལ་གྱིས་མི་ཟད་པའི་རྣམ་པར་སྟོན་པ་ཉིད་དུ་ཤེས་
པར་བྱ་བ་དང་། སེམས་ཀྱི་ཆགས་པ་དང་ལྡན་པ་དང་གཏི་མུག་དང་བཅས་པ་ལ་སེམས་ཀྱི་ངོ་
བོ་ཉིད་མེད་པས་ཆགས་པ་དང་བཅས་པའི་ཁྱད་པར་དུ་ངོ་བོར་མེད་པར་སྟོང་པ་ཉིད་དུ་ཤེས་
པར་བྱ་བ་དང་། ཆགས་པ་དང་བྲལ་བ་ལ་སོགས་པ་ལ་ཡང་དེ་ལྟར་སྟོན་པ་ཉིད་དུ་ཤེས་པར་
བྱ་བ་དང་། སེམས་ཀྱི་རྟོགས་པ་འཕེལ་བས་རྒྱ་ཆེན་པོར་གྱུར་པ་ལ་དོན་དམ་ངོ་བོ་ཉིད་མེད་
པས་རྒྱ་ཆེན་པོའི་ཁྱད་པར་ཉིད་མེད་པར་སྟོན་པར་ཤེས་པར་བྱ་བ་དང་། སེམས་ཅན་ཐམས་
ཅད་ལ་ཁྱབ་ཆེན་པོར་གྱུར་པ་ལ་དོན་དམ་པར་ངོ་བོ་ཉིད་མེད་པས་དེ་འདྲ་བའི་ཁྱད་པར་མེད་
པ་ཉིད་དུ་སྟོན་པར་ཤེས་པར་བྱ་བ་དང༌། དེ་ལྟར་ཤེས་པར་བྱེད་པའི་རྣལ་འབྱོར་པ་དེ་ཉིད་ལ་
ལྟོས་ཏེ་ཚད་མའི་ཡུལ་མ་ཡིན་པའི་སེམས་དག་ལ་དོན་དམ་པར་རྒྱུ་གནས་པའི་རྟེན་མེད་པས་
ཚད་མ་ཐམས་ཅད་ཀྱི་ཡུལ་ལས་འདས་པར་སྦྱོར་བ་འདིས་སྟོན་པར་ཤེས་པར་བྱ་བ་དང་
སེམས་ལ་རང་གི་མཚན་ཉིད་མེད་པས་གནས་ལ་བསྟན་དུ་མེད་པར་སྟོན་པ་ཉིད་དུ་ཤེས་པར་
བྱ་བ་དང་། རང་གི་མིག་ལྔས་བལྟར་མེད་པར་སྟོན་པར་ཤེས་པར་བྱ་བ་དང་། སེམས་གཡོ་བ་
- ? $ $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥
དང་བཅུམ་པའི་མཚན་ཉིད་ཡུལ་ལ་འཇུག་པ་དང་ལྡོག་པ་དག་ལ་དེ་དག་ཐམས་ཅད་ཕུང་པོ་
ལ་བརྟེན་པར་སྟོན་པ་ཉིད་དུ་ཤེས་པར་བྱ་བ་བདག་དང་འཇིག་རྟེན་རྟག་པ་དང་མི་རྟག་པ་དང་
གཉིས་ཀ་དང་གཉིས་ཀ་མ་ཡིན་ནོ། །ཞེས་བྱ་བ་བཞི་དང་དེ་བཞིན་དུ་དེ་དག་ཉིད་ལ་མཐའ་
ཡོད་པ་དང་མེད་པ་དང་གཉིས་ཀ་དང་གཉིས་ཀ་མ་ཡིན་པ་ཞེས་བྱ་བ་བཞི་དང༌། དེ་བཞིན་
གཤེགས་པ་གྲོངས་ཕན་ཆད་འབྱུང་བ་དང་མི་འབྱུང་བ་དང་གཉིས་ཀ་དང་གཉིས་ཀ་མ་ཡིན་པ་
ཞེས་བྱ་བ་བཞི་དང་། ལུས་དེ་ཉིད་སྲོག་ཡིན་ནོ། །ལུས་ཀྱང་གཞན་ལ་སྲོག་ཀྱང་གཞན་ནོ་ཞེས་
བྱ་བ་གཉིས་ཏེ། ལུང་བསྟན་པར་བྱ་བ་མ་ཡིན་པ་ཕྱིན་ཅི་ལོག་གི་ལྟ་བས་བསྡུས་པའི་སེམས་
སྒྲུབ་པ་དང་དགག་པའི་སྒོ་ནས་འཇུག་པ་རྣམས་ལ་དེ་ལྟ་བུའི་གཞི་ནི་ཡོད་པ་མ་ཡིན་ཏེ། སྐྱ་མ་
ལྟ་བུའི་ཕུང་པོ་ལ་བརྟེན་ནས་འབྱུང་བ་སྟེ། སྒྲོ་འདོགས་པ་དང་སྐུར་བའི་རྟེན་ཡིན་ནོ་ཞེས་བྱ་བ་
སྟོན་པར་བྱེད་པ་སྦྱོར་བ་འདི་ཡིན་པར་ཤེས་པར་བྱ་བ་ཉིད་དང་། སེམས་གཡོ་བ་ལ་སོགས་པ་
དང་གཞན་གཟུགས་ལ་སོགས་པ་ཕུང་པོ་ལྔ་པོ་རྣམས་དེ་བཞིན་ཉིད་ཀྱི་རྣམ་པར་སྟོན་པར་བྱེད་
པ་ཉིད་དུ་ཤེས་པར་བྱ་བ་དང༌། ཆོས་ཐམས་ཅད་ཀྱི་དེ་བཞིན་ཉིད་ཐ་མི་དད་པ་སྟེ་དེ་བཞིན་
གཤེགས་པས་མངོན་པར་རྫོགས་པར་སངས་རྒྱས་ནས་གཞན་ལ་སྟོན་པར་བྱེད་པ་ནི་རྣམ་པ་
ཐམས་ཅད་མངོན་པར་རྟོགས་པའི་སྦྱོར་བ་འདིས་བྱས་པ་ཡིན་པར་ཤེས་པར་བྱའོ། །དེ་ལྟར་
རྣལ་འབྱོར་པས་བསྒོམས་པའི་མཐུས་རྗེས་ཐོབ་ཀྱི་གནས་སྐབས་སུ་སྐྱེས་པའི་བློས་ངོ་བོ་ཉིད་
ཀྱིས་ཤེས་པར་བྱ་བ་ནི་ཤེས་པའི་མཚན་ཉིད་ཐམས་ཅད་ཤེས་པས་བསྡུས་པ་སྟེ། འོག་མ་དག་
ལ་ཡང་དེ་བཞིན་དུ་ལྟའོ། །འདོད་པ་དང་གཟུགས་ན་སྤྱོད་པའི་ལྷའི་བུ་རྣམས་ཀྱིས་བཅོམ་ལྡན་
འདས་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་བཤད་ན་འདིའི་མཚན་ཉིད་ཇི་ལྟ་བུ་ལགས་
ཞེས་ཞུས་པའི་ལན་དུ། ལྷའི་བུའི་དག་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ནི་སྟོང་པ་
ཉིད་ཀྱི་མཚན་ཉིད་དེ་ཞེས་བྱ་བ་ལ་སོགས་པས་ནི་ལམ་ཤེས་ཀྱི་སྦྱོར་བའི་ཤེས་པའི་མཚན་
-
f ： -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་བཅུ་དྲུག་གསུངས་སོ། །དེ་ཡང་སྟོང་པ་དང་མཚན་མ་མེད་པ་དང་སྨོན་པ་དང་སྐྱེ་བ་དང་།
འགགས་པ་དང་། ཀུན་ནས་ཉོན་མོངས་པ་དང་རྣམ་པར་བྱང་བ་དང་། དངོས་པོ་དང་ངོ་བོ་ཉིད་
རྟེན་མེད་པ་དང་། ནམ་མཁའི་མཚན་ཉིད་དེ། རྣམ་པར་མི་འཁྲུག་པའི་མཚན་ཉིད་དེ། ལྷ་དང་
མི་ལ་སོགས་པ་ཡང་དེ་ལྟ་བུ་ཡིན་པས་དེ་དག་གིས་དེ་ལས་ཉམས་པར་བྱ་བ་མ་ཡིན་པ་དང་།
འདུ་མི་བྱེད་པའི་མཚན་ཉིད་དེ་གཟུགས་ནས་རྣམ་པ་ཐམས་ཅད་མཁྱེན་པའི་བར་གྱི་མཚན་
ཉིད་དེ་སྒྲུབ་པར་བྱ་བ་མ་ཡིན་པ་དང༌། རྣམ་པར་མི་རྟོག་པའི་མཚན་ཉིད་ཆོས་ཐམས་ཅད་
འདུས་མ་བྱས་པའི་མཚན་ཉིད་གང་དང་ཡང་མ་འབྲེལ་བའི་ཕྱིར་མཚན་ཉིད་དེ་དང་ལྡན་པར་
བརྟག་པར་བྱ་བ་མ་ཡིན་པ་དང་། རབ་ཏུ་བྱེད་པའི་མཚན་ཉིད་མཚན་ཉིད་དང་བྲལ་བའི་ཆོས་
འདི་ལ་བསླབས་ནས་མཚན་ཉིད་མེད་པའི་དབྱིངས་སངས་རྒྱས་ཏེ་གཟུགས་ལ་སོགས་པའི་
མཚན་ཉིད་ཀྱི་དབྱེ་བ་སྟོན་པ་ཞེས་བྱ་བས་གང་གསུངས་པ། མཚན་ཉིད་དང་བྲལ་བའི་སྦྱོར་བ་
འདི་སེམས་ཅན་གྱི་དོན་བྱེད་པའི་འབྲས་བུ་ཅན་ཡིན་པ་ཉིད་དང༌། མཚན་ཉིད་མེད་པའི་
མཚན་ཉིད་དེ་མཚན་ཉིད་ཀྱི་རབ་ཏུ་དབྱེ་བ་ཇི་ལྟར་བསྟན་པ་དེ་ཉིད་ཀྱང་སྦྱོར་བའི་བདག་ཉིད་
ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཡང་དག་པར་མེད་པ་སྟེ། གཟུགས་ནི་གཟུགས་སུ་རུང་
བའི་མཚན་ཉིད་དེ། དེ་ཡང་དེ་བཞིན་གཤེགས་པས་མཚན་ཉིད་མེད་པར་མངོན་པར་རྫོགས་
པར་སངས་རྒྱས་སོ་ཞེས་བྱ་བ་ལ་སོགས་པ་དང༌། ཕུང་པོ་དང་། ཕ་རོལ་ཏུ་ཕྱིན་པ་དང་།
བསམ་གཏན་དང་ཚད་མེད་པ་དང་གཟུགས་མེད་པའི་སྙོམས་པར་འཇུག་པ་དང་། བྱང་ཆུབ་
ཀྱི་ཕྱོགས་ཀྱི་དང་། རྣམ་པ་ཐམས་ཅད་མཁྱེན་པ་ཉིད་ཀྱི་མཚན་ཉིད་དང་། གཟུགས་སུ་རུང་བ་
ལ་སོགས་པ་དང༌། ཡོངས་སུ་གཏོང་བ་ལ་སོགས་པ་དང༌། འཕགས་པའི་ལམ་ངེས་པར་སྐྱེས་
པས་མི་འཁྲུགས་པ་ཉིད་དང༌། ངེས་པར་འབྱིན་པ་ཉིད་དང་། མངོན་དུ་བྱེད་པ་མེད་པ་ཞེས་བྱ་
བ་དེ་ལྟར་ཤེས་པར་བྱ་བ་ཉིད་ཀྱི་ཆོས་རྣམ་པ་བཅུ་དྲུག་གོ །ལམ་ཤེས་ཀྱི་སྦྱོར་བའི་ཤེས་པའི་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། (༥་
མཚན་ཉིད་རྣམས་སོ། །ཡང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་དེ་བཞིན་གཤེགས་པ་སྐྱེད་པ་
དང་འཇིག་རྟེན་སྟོན་པ་ཉིད་ཀྱི་ཡིན་ཕྱིར་ཡང་དག་པར་རྫོགས་པའི་སངས་རྒྱས་ནི་འདི་ལྟར་ཏེ་
ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བརྟེན་ཅིང་རྣམ་པར་སྤྱོད་ཞེས་བྱ་བ་ལ་སོགས་པ་ཉིད་
ཀྱི་ཆོས་དེ་སྐྱེད་པའི་རྒྱུ་ལ་བརྟེན་ནས་གནས་པ་ཉིད་དང་། ཡོན་ཏན་ལྡན་པར་བཟུང་བ་དང་།
ཆེན་པོའི་གནས་སུ་བཞག་པ་དང་། ཀུན་དགའ་བར་བྱེད་པའི་སྤྱོད་པས་རྗེས་སུ་མཐུན་པར་
འཇུག་པ་དང་། དད་པའི་ཡུལ་དུ་བྱས་ཏེ་རྫས་དང་བསྙེན་བཀུར་གྱིས་མཆོད་པར་བྱ་བ་ཉིད་ཀྱི་
རང་བཞིན། སངས་རྒྱས་ཀྱིས་དེ་ལྟར་བསྒྲུབ་པར་བྱ་བ་ཉིད་དུ་ཤེས་པར་བྱ་བའི་ཆོས་ལྔ་དང་། །
བྱས་པ་མེད་པའི་མཚན་ཉིད་བྱེད་པ་པོ་དངོས་པོར་གྱུར་པའི་ཡུལ་མེད་པའི་ཕྱིར་སུས་ཀྱང་མ་
བྱས་པ་ཉིད་དུ་མངོན་པར་སངས་རྒྱས་པར་བྱེད་པ་ཉིད་སྦྱོར་བ་འདི་ཡིན་པར་ཤེས་པར་བྱ་བ་
དང༌། མ་མཐོང་བའི་དོན་སྟོན་པའི་མཚན་ཉིད་གཟུགས་ནས་རྣམ་པ་ཐམས་ཅད་མཁྱེན་པའི་
བར་ལ་དམིགས་པ་ཤེས་པ་མི་སྐྱེད་པས་མ་མཐོང་བའི་གཟུགས་ལ་སོགས་པ་མཐོང་བར་བྱེད་
པ་སྦྱོར་བ་འདི་ཡིན་པར་ཤེས་པར་བྱ་བ་དང་། འཇིག་རྟེན་སྟོང་ཉིད་ཀྱི་རྣམ་པའི་མཚན་ཉིད་དེ་
བཞིན་གཤེགས་པ་རང་ལ་སྟོང་པ་ཉིད་དུ་རྟོགས་པར་བྱེད་པ་སྦྱོར་བ་འདི་ཡིན་པར་ཤེས་པར་
བྱ་བ་དང་། འཇིག་རྟེན་སྟོང་པ་ཉིད་དུ་བརྗོད་པ་དང་། ཤེས་པར་མཛད་པ་དང༌། མཐོང་བར་
མཛད་པའི་མཚན་ཉིད་རིམ་པ་བཞིན་བསྡུས་པ་དང་སྨིན་པར་བྱ་བ་དང་། གྲོལ་བར་བྱས་པའི་
གདུལ་བྱ་གཞན་ལ་ཕྱོགས་གཅིག་ལ་འཇུག་པ་དང༌། ཆེད་དུ་བྱ་བ་ལ་འཇུག་པ་དང་། མངོན་
དུ་བྱེད་པ་ལ་འཇུག་པའི་ཤེས་པ་སྐྱེད་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྦྱོར་བའི་རང་བཞིན་
འདི་ཡིན་པར་ཤེས་པར་བྱ་བ་གསུམ་དང༌། བསམ་གྱིས་མི་ཁྱབ་པའི་མཚན་ཉིད་ཕུང་པོ་ནས་
རྣམ་པ་ཐམས་ཅད་མཁྱེན་པའི་བར་རྣམས་དེའི་རང་བཞིན་དང་བྲལ་བར་སྦྱོར་བ་འདིས་དེ་
བཞིན་གཤེགས་པ་ལ་བསྟན་པར་ཤེས་པར་བྱ་བ་དང་། ཞི་བའི་མཚན་ཉིད་དེ་དག་ཉིད་ཀུན་
-2 7
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་ཉོན་མོངས་པ་དང་བྲལ་བར་སྦྱོར་བ་འདིས་བསྟན་པར་ཤེས་པར་བྱ་བ་དང་། འཇིག་རྟེན་
འགོག་པ་དང་འདུ་ཤེས་འགོག་པའི་མཚན་ཉིད། འཇིག་རྟེན་དངོས་པོར་མེད་པ་དང་འདུ་ཤེས་
དངོས་པོར་མེད་པར་སྦྱོར་བའི་རང་བཞིན་གྱི་ཤེས་རབ་ཀྱི་ཕ་རོལ་ཏུ་ཕྱིན་པ་འདིས་དེ་བཞིན་
གཤེགས་པ་ལ་བསྟན་པར་ཤེས་པར་བྱ་བ་སྟེ། རབ་འབྱོར་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་
མོ་འདི་འཇིག་རྟེན་ཇི་ལྟར་སྟོན་ཅེ་ན། ཅི་ནས་ཀྱང་འཇིག་རྟེན་འདིའི་འདུ་ཤེས་དང་འཇིག་རྟེན་
ཕ་རོལ་གྱི་འདུ་ཤེས་སུ་མི་འགྱུར་བ་དེ་ལྟར་སྟོན་ཏེ། དེ་ཅིའི་ཕྱིར་ཞེ་ན། གང་གིས་འཇིག་རྟེན་
འདི་ཕ་རོལ་ཏུ་འདུ་ཤེས་སུ་འགྱུར་བའི་ཆོས་དེ་ལྟ་བུ་མེད་དོ་ཞེས་བྱ་བའི་དོན་དང་འཐད་པར་
རིམ་པ་བཞིན་འདུ་ཤེས་དང་འཇིག་རྟེན་བཀག་པར་གང་གསུངས་པ་ཡིན་ནོ། །དེ་ལྟར་ན་རྣམ་
པ་ཐམས་ཅད་མཁྱེན་པའི་སྦྱོར་བ་ལ་ཡོད་པའི་ཤེས་པའི་མཚན་ཉིད་བཅུ་དྲུག་པོ་འདི་རྣམས་ནི།
སྦྱོར་བ་འདིས་དེ་བཞིན་གཤེགས་པ་རྣམ་པ་དེ་ལྟ་བུ་ཉིད་བྱེད་པར་ཤེས་པར་བྱ་བའི་ཆོས་ཡིན་
ནོ༑ ་ཤེས་པས་ཡུལ་དུ་བྱས་པའི་རང་བཞིན་ཤེས་པའི་མཚན་ཉིད་བཤད་ནས། རང་སངས་
རྒྱས་ལ་སོགས་པ་དང༌། ཐུན་མོང་མ་ཡིན་པའི་ཆོས་ཁྱད་པར་གྱི་མཚན་ཉིད་ལས་མདོར་
བསྟན་པ་ནི། བསམ་མི་ཁྱབ་སོགས་ཞེས་བྱ་བ་ལ་སོགས་པའོ། །དེ་ཉིད་འཆད་པ་ནི་བསམ་མི་
ཁྱབ་དང་མི་མཉམ་ཞེས་བྱ་བ་ལ་སོགས་པའོ། །དེ་ཡང་མདོ་ནས་བཅོམ་ལྡན་འདས་ཤེས་རབ་
ཀྱི་ཕ་རོལ་ཏུ་ཕྱིན་པ་འདི་ནི་དོན་ཆེན་པོའི་སླད་དུ་ཉེ་བར་གནས་སོ་ཞེས་སྤྱིར་ཉེ་བར་བཀོད་
ནས། དོན་བསམ་གྱིས་མི་ཁྱབ་པ་དང་། མི་མཉམ་པ་དང་། གཞལ་དུ་མེད་པ་དང་། བགྲང་དུ་
མེད་པའི་སླད་དུ་ཉེ་བར་གནས་སོ་ཞེས་བྱ་བ་དང་། དེ་དེ་བཞིན་ནོ་ཞེས་སུ་བརྗོད་ནས། དེའི་
ཐར་པར་ཐམས་ཅད་མཁྱེན་པ་ཉིད་བསམ་གྱིས་མི་ཁྱབ་པ་དང་། མི་མཉམ་པ་དང༌། གཞལ་
དུ་མེད་པ་དང་། བགྲང་དུ་མེད་པར་གསུངས་པས་ནི། སྡུག་བསྔལ་གྱི་བདེན་པ་ལ་དམིགས་
པའི་ཤེས་པའི་སྐད་ཅིག་མ་བཞི་པོ་རྣམས་རིམ་པ་བཞིན། བསམ་གྱིས་མི་ཁྱབ་པ་ལ་སོགས་
->
， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥
པའི་ཆོས་ཐོབ་པའི་རྒྱུ་ཡིན་པས་དེ་ལྟར་བསྟན་པ་ཡིན་ཏེ། དེ་དག་ཆེད་དུ་བྱེད་པའམ་ངོ་བོ་ཉིད་
ཀྱིས་དེ་དག་གི་རྒྱུ་ཡིན་པའི་ཕྱིར་རོ། །འཕགས་པའི་གང་ཟག་ཐམས་ཅད་བསྡུས་པའི་ཁྱད་
པར་གྱི་སྐད་ཅིག་ནི། ཡང་ཤེས་རབ་ཀྱི་ཕ་རོལ་ཏུ་ཕྱིན་པ་དོན་ཆེན་པོ་ལ་སོགས་པར་ཞུས་པ་ལ།
དེ་དེ་བཞིན་ནོ་ཞེས་ཞལ་གྱིས་བཞེས་ཏེ། དེའི་འཐད་པར་ཤེས་རབ་ཀྱི་ཕ་རོལ་ཏུ་ཕྱིན་པ་
འདིར་ཤེས་རབ་ཀྱི་ཕ་རོལ་ཏུ་ཕྱིན་པ་ལྔ་བསྡུས་སོ་ཞེས་བྱ་བ་ལ་སོགས་པས་བློན་པོའི་དཔེས་
ཤེས་རབ་ཀྱི་ཕ་རོལ་ཏུ་ཕྱིན་པར་འཕགས་པའི་ཆོས་ཐམས་ཅད་འདུས་པར་གསུངས་པས་དེ་
ལྟ་བུའི་དགེ་བའི་ཆོས་བསྐྱེད་པའི་ལམ་གྱི་སྐད་ཅིག་མ་བསྟན་པའོ། །མཁས་པས་རིག་པར་བྱ་
བའི་སྐད་ཅིག་མ་ནི། ཕྲ་བ་མཛངས་པ་མཁས་པ་རྣམས་ཤེས་པས་རིག་པར་བྱ་བ་ཤེས་པར་
བྱེད་པའི་ཤེས་པ་བསྐྱེད་པའམ་ལམ་གྱི་སྐད་ཅིག་སྟེ། ཇི་ལྟ་བ་དང་ཇི་སྙེད་པ་དང་། དེ་གཉིས་
ཉིད་སྦྱང་པའི་བློ་ཅན་སོ་སོའི་སྐྱེ་བོ་དང་། དེ་ཁོ་ན་མཐོང་ནས་རྟོགས་པར་བྱ་བའི་དབང་དུ་བྱས་
ནས་རིམ་པ་བཞིན་གོ་བར་བྱའོ། །གཞན་དང་ཐུན་མོང་མ་ཡིན་པའི་སྐད་ཅིག་ནི་ཁྱད་པར་དུ་
འཕགས་པའི་ཤེས་པ་བསྐྱེད་པ་སྟེ། དད་པས་རྗེས་སུ་འབྲངས་པ་ནས་རང་སངས་རྒྱས་ཀྱི་
བར་ཀྱི་ཤེས་པ་དང་སྤངས་པ་ཐམས་ཅད་པས་འདི་ལ་མོས་པ་མཆོག་ཏུ་གསུངས་པས་བསྟན་
པའོ། །མངོན་པར་ཤེས་པ་མྱུར་བའི་སྐད་ཅིག་མ་ནི་མྱུར་དུ་ངེས་པར་འབྱིན་པའི་ཤེས་པ་སྐྱེད་
པ་སྟེ། བསླབ་པའི་གནས་ཐམས་ཅད་རྒྱ་ཆེར་སྟོན་པས་ན་འདི་ལ་སྦྱོར་བ་རྣམས་མེད་དོ་གཞན་
ལའམ་བསྐལ་པའམ་དེ་ལས་ལྷག་པར་སྦྱོར་བ་བས་མྱུར་དུ་ངེས་པར་འབྱུང་བར་གསུངས་
པས་བསྟན་པའོ། །བྲི་བ་དང་གང་བ་མེད་པའི་སྐད་ཅིག་ནི་དེ་ལྟར་རྟོགས་པར་བྱེད་པའི་ཤེས་
པ་སྐྱེད་པར་བྱེད་པ་སྟེ། འདི་ལ་བསླབས་པས་དུས་གསུམ་གྱི་འཕགས་པ་རྣམས་ངེས་པར་
འབྱུང་ཡང་ཉམས་པ་དང་འཕེལ་བ་མེད་པར་གསུངས་པས་བསྟན་པའོ། །དྲག་ཏུ་སྒྲུབ་པའི་
སྐད་ཅིག་ནི་དྲག་ཏུ་སྒྲུབ་པའི་སྦྱོར་བ་སྐྱེད་པ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་ཐོས་མ་ཐག་ཏུ་
- ：
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མོས་ཤིང་དེ་ཡིད་ལ་བྱེད་པ་དང་མི་འབྲལ་བ་དང་། དེ་མཐོང་བས་རྟོགས་པ་ལ་སོགས་པར་མ་
གྲུབ་ཀྱི་བར་དུ་བ་བེའུ་མི་འདོར་བ་ལྟར་ཆོས་སྨྲ་བ་མི་འདོར་བར་གསུངས་པས་བསྟན་པའོ།།
ཡང་དག་པར་སྒྲུབ་པའི་སྐད་ཅིག་མ་ནི་ཕྱིན་ཅི་མ་ལོག་པར་སྒྲུབ་པའི་རྒྱུ་སྟེ། སྔོན་ཐེག་པ་
དམན་པར་ལྟུང་བའི་ཉེས་པ་སྤངས་ནས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱིན་ཅི་མ་ལོག་
པར་སྤྱད་པ་ལས་ཚེ་འདིར་དེ་ལ་མོས་པ་དང་སྒྲུབ་པ་ལ་སོགས་གསུངས་པས་བསྟན་པའོ།།
དམིགས་པའི་སྐད་ཅིག་ནི་དམིགས་པ་ཡོངས་སུ་ཤེས་པའི་རྒྱུ་སྟེ། ཤེས་རབ་ཀྱི་ཕ་རོལ་ཏུ་ཕྱིན་
པའི་རང་བཞིན་སྦྱིན་པ་ནས་རྣམ་པ་ཐམས་ཅད་མཁྱེན་པའི་བར་ལ་འབྲི་བ་དང་སྟོན་པ་དང་ཁ་
ཏོན་བྱེད་པ་དང་ཚུལ་བཞིན་ཡིད་ལ་བྱེད་པ་ལ་སོགས་པའི་སྦྱོར་བས་བརྟེན་པའོ། །དེ་ཡང་གྲུ་
ཞིག་པའི་སྐྱེས་བུ་ཤིང་ལ་སོགས་པ་ལ་འཇུ་བས་དཔེས་བསྟན་ཏོ། །རྟེན་གྱི་སྐད་ཅིག་མ་ནི་རྟེན་
དུ་གྱུར་པའི་རྒྱུ་ཡོངས་སུ་སྨིན་པར་བྱེད་པའི་དགེ་བའི་ཆོས་ཀྱི་རྒྱུ་ཐབས་མཁས་པ་དང་ཤེས་
རབ་ཀྱི་ཕ་རོལ་ཏུ་ཕྱིན་པ་ནས་རྣམ་པ་ཐམས་ཅད་མཁྱེན་པ་ཉིད་ཀྱི་བར་ལ་གནས་པའི་རྒྱུ་ཡིན་
ཏེ༑ དེ་ནི་བུམ་པ་སོ་བཏང་བས་སྲ་བར་བྱས་པའི་དཔེས་བསྟན་ཏོ། །མཐར་ཐུག་པའི་སྐད་
ཅིག་ནི་བྱང་ཆུབ་གྱི་རྒྱུ་སྦྱིན་པ་ལ་སོགས་པ་དགེ་བའི་ཆོས་ཚང་བའི་རྒྱུ་སྟེ། དེ་ནི་གྲུ་ཟག་ལྷན་
བྱས་པ་ཐོབ་པའི་ཚོང་པའི་དཔེས་བསྟན་ཏོ། །
ཡོངས་སུ་འཛིན་པའི་སྐད་ཅིག་མ་ནི་བྱང་ཆུབ་ཐོབ་པའི་ནུས་པ་བརྟན་པར་བྱེད་
པའི་དགེ་ཆོས་ཀྱི་རྒྱུན་ཏེ། དེ་ནི་སྐྱེས་བུ་གཉིས་ཀྱིས་བསྟེན་པའི་རྒན་པོའི་དཔེས་བསྟན་ཏོ།།
རོ་མྱང་བ་མེད་པའི་སྐད་ཅིག་ནི་ཐོབ་བྱ་ལ་ལྷག་པར་འདོད་པ་མེད་པར་ཐོབ་བྱ་དོན་དུ་
གཉེར་བའི་དགེ་བའི་ཆོས་ཀྱི་རྒྱུ་སྟེ། སྐད་ཅིག་བཅུ་དྲུག་པོ་འདི་ནི་ལམ་གནས་པས་ཁྱད་པར་
དུ་འཕགས་པས་ན་ཁྱད་པར་དུ་གྱུར་པའི་མཚན་ཉིད་དོ། །འདི་ཡང་སྐད་ཅིག་མ་དེ་འདྲ་བས་
སྐྱེད་པའི་དགེ་བའི་ཆོས་རྗེས་ཐོབ་ཀྱིས་བསྡུས་པ་ལ་མཐོང་ལམ་གྱི་མཚན་ཉིད་ཅེས་བརྗོད་
- 2
7 4.



བs-
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
པར་ཟད་དོ། །དེ་ལྟར་མཐོང་ལམ་ཁྱད་པར་དུ་འཕགས་པ་དེའི་སྦྱོར་བ་དང་བརྒྱུད་པའི་སྦྱོར་བ་
དང་རྗེས་ཐོབ་དང་མཉམ་གཞག་གི་མཚན་ཉིད་འབྲས་བུ་ལས་ཁྱད་པར་དུ་གྲུབ་པས་རྣམ་པ་
ཀུན་མངོན་པར་རྟོགས་པའི་གནས་སྐབས་ཐམས་ཅད་ཁྱད་པར་དུ་གྲུབ་པའི་ཕྱིར་ན་མཐོང་
ལམ་རྣམས་ཉིད་ཁྱད་པར་གྱི་མཚན་ཉིད་དུ་བཤད་དོ། །
བྱེད་ པའི་མཚན་ཉིད་ནི། ཕན་དང་བདེ་དང་སྐྱོབ་པ་དང༌། །ཞེས་བྱ་བ་ལ་
སོགས་པ་ཚིགས་སུ་བཅད་པ་གཉིས་འགྲེལ་པ་དང་བཅས་པས་བཤད་དོ། །འདིའང་སྒྲུབ་པ་
པོ་སྦྱོར་བ་དང་ལྡན་པས་བྱང་ཆུབ་སེམས་དཔའི་གནས་སྐབས་ཉིད་དམ་སངས་རྒྱས་ནས་ཆོས་
བསྟན་པས་གཞན་ལ་ཕན་པ་གྲུབ་པ་ཡིན་པས་དེའི་སྒོ་ནས་དེ་སྒྲུབ་པའི་ནུས་པ་སྦྱོར་བའི་ངོ་བོ་
ཉིད་མཚན་ཉིད་དུ་སྟོན་པ་ཡིན་ནོ། །དེ་ལ་དང་པོ་བརྒྱད་ནི་ཐུན་མོང་གི་བྱེད་པའོ། །ཐ་མ་
གསུམ་ནི་ཐུན་མོང་མ་ཡིན་པའོ། །ཐུན་མོང་བ་ལ་གཉིས་ཏེ། བདེ་ལེགས་སྒྲུབ་པ་དང་།
རྟོགས་པ་སྒྲུབ་པའོ། །སྔ་མ་ནི་ལྔ་སྟེ། མ་འོངས་པའི་སྲིད་པ་ཞི་བའི་རྒྱུ་ཐོབ་པ་དང་། ད་ལྟར་གྱི་
འཚེ་བ་མེད་པའི་བདེ་བ་ཐོབ་པར་བྱེད་པས་བདེ་བ་དང་། འདི་དང་མ་འོངས་པའི་སྡུག་བསྔལ་
སེལ་བས་སྐྱོབ་པ་དང་། བདེ་བ་ཐོབ་པ་དང་སྡུག་བསྔལ་དང་བྲལ་བ་དང་གཏན་དུ་བའི་ངོ་
བོར་བྱེད་པས་སྐྱབས་དང༌། སྡུག་བསྔལ་གྱི་རྒྱུ་དང་བྲལ་ཞིང་བདེ་བའི་རྒྱུ་དང་ལྡན་པར་བྱེད་
པས་གནས་ཀྱི་བྱེད་པའོ། །
ཡེ་ཤེས་སྒྲུབ་པ་ནི་གསུམ་སྟེ། རང་གི་དོན་སྲིད་པ་དང་ཞི་བ་མཉམ་པ་ཉིད་དུ་
རྟོགས་པ་ཇི་ལྟ་བུའི་ཡེ་ཤེས་ཐོབ་པར་བྱེད་པ་དང་དཔུང་གཉེན་དང་གཉིས་ཀའི་དོན་ཇི་སྙེད་པ་
མཁྱེན་པའི་ཡེ་ཤེས། སྲིད་པའི་ཉེས་པ་དང་བྲལ་བས་སྲེད་པ་ཟད་པ་དང་འདོད་ཆགས་དང་
བྲལ་བ་དང་འགོག་པ་དང་མྱ་ངན་ལས་འདས་པ་སྟོན་པར་བྱེད་པ་ཉིད་ཐོབ་པས་གླིང་དང༌།
གཞན་གྱི་དོན་སྒྲུབ་པའི་ནུས་པ་དང་ལྡན་པ་ཐོབ་པར་བྱེད་པས་ཡོངས་སུ་འདྲེན་པའི་བྱེད་པ་སྟེ།
- ༡ ：) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་པར་ཕྱིན་འགྲེལ་སྐོར།
རར་
གཞན་དག་རང་དང་གཉིས་ཀ་དང་གཞན་གྱི་དོན་བྱེད་པའི་ཡེ་ཤེས་གསུམ་ལ་བཀོད་པའོ།།
སྔ་མ་ལྔ་ནི་བྱང་ཆུབ་སེམས་དཔའི་གནས་སྐབས་ཀྱི་བྱེད་པ་དང་ཕྱི་མ་གསུམ་ནི་སངས་རྒྱས་
ནས་བྱེད་པར་གསུངས་སོ། །ཐུན་མོང་མ་ཡིན་པའི་བྱེད་པ་ཡང་ལྷུན་གྱིས་གྲུབ་པ་ནི་གཞི་ཤེས་
ཀྱི་སྦྱོར་བའི་བྱེད་པ་སྟེ། རྟོག་པ་མེད་པའི་མཚན་ཉིད་ཀྱི་སྦྱོར་བ་གཞི་ཤེས་གཞན་ལ་སྐྱེད་པ་ནི་
གཞི་ཤེས་ཀྱི་སྦྱོར་བ་སྒོམ་པའི་འབྲས་བུ་ཡིན་ནོ། །དེ་ཡང་ཆོས་ཐམས་ཅད་ལ་རློམ་སེམས་དང་
བྲལ་བ་ཐོབ་པར་བྱེད་པའི་ཆོས་བསྟན་པས་ཡེ་ཤེས་དེ་ཐོབ་པར་བྱེད་པའོ། །རྟེན་གྱི་བྱེད་པ་ནི་
རྣམ་པ་ཐམས་ཅད་མཁྱེན་པའི་སྦྱོར་བ་སྒོམ་པའི་བྱེད་པ་སྟེ། དེ་སྒོམ་པས་དེ་ཐོབ་པར་བྱེད་པའི་
ཆོས་བསྟན་པས་འཇིག་རྟེན་དང་འཇིག་རྟེན་ལས་འདས་པའི་དགེ་བ་ལ་སོགས་པ་ཕུན་སུམ་
ཚོགས་པའི་རྟེན་རྣམ་པ་ཐམས་ཅད་མཁྱེན་པ་ལ་གཞན་འགོད་པའི་ཕྱིར་རོ། །ཐུན་མོང་མ་ཡིན་
པའི་བྱེད་པ་འདི་གསུམ་ཡང་སངས་རྒྱས་ནས་བྱེད་པར་མདོ་ནས་གསུང་པ་བཞིན་རྟོགས་པར་
བྱའོ། །དེ་ལྟར་མཚོན་པར་བྱེད་པའི་མཚན་ཉིད་གསུམ་བཤད་ནས་གང་ལ་ལྟོས་ནས་དེ་དག་
མཚན་ཉིད་དུ་གནས་པ་ལྟོས་པར་འགྱུར་བ་མཚོན་བྱའི་ཆོས་གསུངས་པ་ནི། ཉོན་མོངས་
རྟགས་དང་མཚན་མ་དང་ཞེས་བྱ་བ་ལ་སོགས་པའོ། །འདི་དག་ཀྱང་ཡོན་ཏན་ཐོབ་པར་བྱེད་
པའི་ངོ་བོ་ནི་བདུན་ཏེ། དང་པོ་བཞི་ནི་མི་མཐུན་པ་དང་བྲལ་བའི་ཡོན་ཏན་དང་། དེ་ནས་
གསུམ་ནི་གཉེན་པོ་དང་ལྡན་པའི་ཡོན་ཏན་ཐོབ་པར་བྱེད་པ་ཉིད་དུ་མཚོན་པར་བྱ་བའོ། །དེ་
ལ་ཉོན་མོངས་པའི་སྒྲིབ་པས་བསྡུས་པ་མངོན་དུ་རྒྱུ་དང༌། དེས་བསླངས་པའི་འབྲས་བུ་ལས་
གསུམ་དང༌། ཉོན་མོངས་པ་སྔ་མས་བཞག་པའི་བག་ཆགས་རྒྱུའི་རང་བཞིན་གསུམ་དང་།
ཤེས་བྱའི་སྒྲིབ་པས་བསྡུས་པ་མི་མཐུན་པ་དང་གཉེན་པོའི་རྣམ་པར་རྟོག་པ་དང་བྲལ་བ་ནི་
བདེན་པ་བཞིའོ། །དཀའ་བ་དང་ངེས་པ་དང་ཆེད་དུ་བྱ་བའི་ངོ་བོ་ནི། སེམས་ཅན་ཐམས་ཅད་
མྱ་ངན་ལས་འདའ་བའི་གོ་ཆའི་ཆོས་ཐམས་ཅད་མ་བྲལ་བ་དང་མི་གནས་པའི་མྱ་ངན་ལས་
- »
{j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥
འདས་པ་ཉིད་སེམས་ཅན་ཐམས་ཅད་ཀྱི་དོན་དང་རྣམ་པ་ཐམས་ཅད་མཁྱེན་པ་ཉིད་ཐོབ་པར་
བྱེད་པ་ཡིན་ཏེ། རིམ་པ་བཞིན་ནོ། །ལྷག་མ་དགུ་ནི་དམིགས་པ་རྟོགས་པར་བྱེད་པའི་ངོ་བོའོ།།
དེ་ལས་མི་དམིགས་པ་དང་མངོན་པར་ཞེན་པ་བཀག་པ་དང་། དེ་བཞིན་ཉིད་དམིགས་པའི་ངོ་
བོ་ནི་ཀུན་མཁྱེན་གསུམ་གྱི་སྦྱོར་བའི་ཐུན་མོང་མ་ཡིན་པའི་ངོ་བོ་སྟེ། གཞི་ཤེས་ཀྱི་རྣམ་པར་
རྟོག་པར་བྱེད་པ་སྒོམ་པ་ལ་སོགས་པ་གསུམ་མི་དམིགས་པས་ཆོས་ཐམས་ཅད་ལ་སྒོམ་པ་རྣམ་
པར་འཇོག་པ་ཉིད་དང་། ལམ་ཤེས་ཀྱི་རྣམ་པ་སྒོམ་པར་བྱེད་པ་ཤེས་རབ་ཀྱི་ཕ་རོལ་ཏུ་ཕྱིན་པ་
ནས་སྦྱིན་པའི་བར་དང་རྣམ་པ་ཐམས་ཅད་མཁྱེན་པ་ཉིད་ཀྱི་བར་གྱི་ཆོས་ཐམས་ཅད་ལ་མངོན་
པར་ཞེན་པ་སྤང་བ་དང་ལོག་པའི་ཡིད་ལ་བྱེད་པ་དང་སྦྱོར་བ་སྤང་བའི་ཕྱིར་རྟོགས་པར་བྱ་བ་
ཉིད་དང་། རྣམ་པ་ཐམས་ཅད་མཁྱེན་པ་ཉིད་ལ་གཞོལ་བའི་བསམ་པས་ཤེས་རབ་ཀྱི་ཕ་རོལ་
ཏུ་ཕྱིན་པ་ཟབ་མོ་ལ་རྟོགས་པར་བྱེད་པ་ལམ་ཤེས་དང་གཞི་ཤེས་ཀྱི་ཡུལ་རྟོག་པ་མ་ཡིན་པ།
སུས་ཀྱང་མ་བྱས་ཤིང་གང་གིས་ཀྱང་མངོན་པར་རྫོགས་པར་སངས་རྒྱས་པར་བྱ་བ་མ་ཡིན་
པའི་དེ་བཞིན་ཉིད་ལ་དམིགས་པར་བྱེད་དུ་གསུངས་པ་ནི། རིམ་པ་བཞིན་ཀུན་མཁྱེན་གསུམ་
གྱི་རྣམ་པར་སྒོམ་པའི་ངོ་བོ་ཉིད་བརྗོད་དོ། །སྦྱོར་བ་གསུམ་གྱི་ཡུལ་ཐུན་མོང་དུ་རྟོགས་པའི་ངོ་
བོ་ཡང་དྲུག་ལས་ཆོས་རྟོགས་པར་བྱེད་པའི་ངོ་བོ་ནི་གསུམ་སྟེ། མི་མཐུན་པའི་ངོ་བོ་ཉིད་ནི་
འཛིན་པ་ལ་སྤྱོད་པའི་འཇིག་རྟེན་དང་མི་མཐུན་པར་འཛིན་པ་དང་བྲལ་བར་རྟོག་པ་སྟེ། སྦྱོར་
བ་གསུམ་གྱི་ཡུལ་དུ་གྱུར་པའི་ཆོས་འདི་ནི་ཆོས་ཉིད་དང་ཆོས་ཐམས་ཅད་ཟབ་པས་ཟབ་པ་
ཉིད་དེ་ཡང་འཛིན་པ་ལ་སྤྱོད་པས་རྟོགས་པར་བྱ་བ་དང་མི་མཐུན་པར་གསུངས་པས་བསྟན་ཏོ།།
ཐོགས་པ་མེད་པའི་ངོ་བོ་ནི་ཆོས་ཐམས་ཅད་ལ་ཐོགས་པ་མེད་པར་རྟོགས་པར་བྱེད་པ་སྟེ་
ཐམས་ཅད་མཁྱེན་པ་ཉིད་གསུམ་གྱི་ཡུལ་དུ་གྱུར་པའི་ཆོས་འདི་ཆོས་ཐམས་ཅད་རྗེས་སུ་
མཐུན་ཞིང་ཐོགས་པ་མེད་པར་རྟོགས་པར་བྱེད་པར་གསུངས་པས་བསྟན་ཏོ། །གཞི་མེད་པའི་
- ，
， .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
ངོ་བོ་ནི་ཤེས་པ་དང་ཤེས་བྱ་མཉམ་པ་ཉིད་ཀྱིས་ཤེས་བྱར་གྱུར་པའི་གཞི་མི་དམིགས་པར་
རྟོགས་པ་སྟེ། ཐམས་ཅད་མཁྱེན་པ་ཉིད་གསུམ་ གྱི་ སྦྱོར་བར་གྱུར་པའི་ཆོས་འདི་ལ་ཆོས་
ཐམས་ཅད་ཀྱི་རང་བཞིན་ཅན་དུ་གྱུར་པའི་རྟེན་དུ་ཡོད་པ་ཉིད་བཀག་པར་གསུངས་པས་
བསྟན་པ་ཡིན་ནོ། །
ཡང་ཆོས་ཉིད་རྟོགས་པར་བྱེད་པ་སྦྱོར་བ་གསུམ་གྱི་ཐུན་མོང་གི་ངོ་བོའི་མཚན་
ཉིད་རྟོགས་པར་བྱེད་པ་ལ་གསུམ་ལས། འགྲོ་བ་མེད་པ་དང་སྐྱེ་བ་མེད་པར་རྟོགས་པ་ནི་དེ་
བཞིན་ཉིད་ཀྱི་གནས་སྐབས་མི་དམིགས་པར་བསྟན་ལ་དེ་བཞིན་ཉིད་མི་དམིགས་པར་རྟོགས་
པས་ན་དེ་བཞིན་ཉིད་ཀྱི་ངོ་བོ་མི་དམིགས་པར་བསྟན་ཏོ། །དེའང་ལྷའི་བུ་རྣམས་ཀྱིས་གནས་
བརྟན་རབ་འབྱོར་ནི་དེ་བཞིན་གཤེགས་པའི་རྗེས་སུ་སྐྱེད་དེ་སྟོང་པ་ཉིད་དང་མཚན་མ་མེད་པ་
དང་སྨོན་པ་མེད་པ་འབའ་ཞིག་ལས་བརྩམས་ཏེ་ཆོས་སྟོན་པའི་ཕྱིར་རོ། །ཞེས་བྱ་བའི་ཚིག་ཉེ་
བར་བཟུང་ནས། ཇི་ལྟར་དེ་བཞིན་གཤེགས་པའི་དེ་བཞིན་ཉིད་འགྲོ་བ་མེད་པ་དང་ཆོས་
ཐམས་ཅད་ཀྱི་དེ་བཞིན་ཉིད་ཡིན་པ་དང་དེ་བཞིན་ཉིད་ཀྱི་རང་བཞིན་མ་ཡིན་པ་དང་འགྱུར་བ་
མེད་ཅིང་རྣམ་པར་མི་རྟོག་པ་དང༌། ཐོགས་པ་མེད་པ་ལྟར་རབ་འབྱོར་ཀྱི་དེ་བཞིན་ཉིད་ཀྱང་
ཡིན་པས་དེ་དེ་བཞིན་གཤེགས་པའི་རྗེས་སུ་སྐྱེས་པར་གསུངས་པས་ནི་འགྲོ་བ་མེད་པར་
བསྟན་ཏོ། །གཟུགས་ལ་སོགས་པའི་ཆོས་ཐམས་ཅད་དེ་ལས་གཞན་དང་དེ་དག་གི་དེ་བཞིན་
ཉིད་དམ་དེ་ལས་གཞན་པའི་རྗེས་སུ་སྐྱེས་པ་བཀག་པས་ནི་སྐྱེ་བ་མེད་པའི་ངོ་བོ་བསྟན་ཏེ། དེ་
བཞིན་ཉིད་མ་ནོར་བ་དེ་བཞིན་ཉིད་ལ་ སོགས་པ་ལ། ཆོས་ཐམས་ཅད་དེ་དག་གི་དེ་ཉིད་
བཀག་པས་ནི་དེ་བཞིན་ཉིད་མི་དམིགས་པའི་ངོ་བོར་བསྟན་ཏེ། དེ་ནི་ངོ་བོ་ཉིད་ཀྱི་མཚན་ཉིད་
དེ༑ དེ་ལྟར་རྟོགས་པར་བྱ་བའི་ཆོས་སོ། ། །
རྣམ་པ་ཐམས་ཅད་མངོན་པར་རྟོགས་པའི་སྦྱོར་བ་ཐོབ་པའི་དུས་ནི་གཉིས་ཏེ།
- 2 7



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། (༥
དང་པོ་སྦྱོར་བ་ལ་འཇུག་པའི་དུས་དང༌། སྦྱོར་བ་རྣམས་མ་ཚང་བ་མེད་པར་རྫོགས་པའི་དུས་
སོ༑ ༑དང་པོ་ནི་ཐར་པའི་ཆ་མཐུན་གྱི་དགེ་བའི་རང་བཞིན་ཚོགས་ཀྱི་ལམ་ཆུང་ངུ་ཉིད་དོ། །དེ་
ཡང་རྣམ་པ་གསུམ་སྟེ། དད་པ་ལ་སོགས་པའི་ཆོས་ཀྱི་ཐུན་མོང་གི་མཚན་ཉིད་ནི། མཚན་མེད་
རབ་ཏུ་སྦྱིན་ལ་སོགས་ཞེས་བྱ་བའི་ཚིགས་སུ་བཅད་པ་གཅིག་འགྲེལ་པ་དང་བཅས་པ་སྟེ། དེ་
ཡང་མདོ་ནས་བྱང་ཆུབ་སེམས་དཔའ་ཆེན་པོ་ཐོག་མ་སེམས་བསྐྱེད་པ་ནས་ཉེར་བར་བཟུང་སྟེ་
ཞེས་བྱ་བ། བྱང་ཆུབ་སེམས་དཔའ་ཐབས་མཁས་པའོ་ཞེས་བྱ་བའི་བར་གྱིས་གསུངས་པ་ཡིན་
ནོ༑ །དོན་ནི་ཤེས་རབ་ཀྱི་ཕ་རོལ་ཏུ་ཕྱིན་པས་སྦྱིན་པ་ནས་རྣམ་པ་ཐམས་ཅད་མཁྱེན་པའི་བར་
མི་དམིགས་ཀྱང་། ཀུན་རྫོབ་ཀྱི་ཡུལ་ཅན་གྱི་ཐབས་མཁས་པས་ཕྱིན་ཅི་མ་ལོག་པར་སྤྱོད་པ་
ནི་ཐར་པའི་ཆ་མཐུན་གྱི་སྤྱིའི་མཚན་ཉིད་ཞེས་བྱ་བའི་དོན་ནོ། །
གཉིས་ པ་ དད་ པ་ལ་སོགས་པ་ སོ་ སོའི་ མཚན་ཉིད་ནི། སངས་རྒྱས་སོགས་
དམིགས་དད་པ་དང༌། །ཞེས་བྱ་བ་ལ་སོགས་པ་ཚིགས་སུ་བཅད་པ་ཕྱེད་དང་གཉིས་ཏེ། དེ་
ཡང་མདོ་ནས། འདས་པ་དང་མ་བྱོན་པ་དང་ད་ལྟར་བྱུང་བའི་སངས་རྒྱས་བཅོམ་ལྡན་འདས་
རྣམས་ཀྱི་ཚུལ་ཁྲིམས་དང་ཞེས་བྱ་བ་ལ་སོགས་པས་སོ་སོའི་མཚན་ཉིད་རྣམ་པ་ལྔར་གསུངས་
པ་བཞིན་ནོ། །གསུམ་པ་ཆེ་འབྲིང་གི་དབྱེ་བ་ནི། རྫོགས་པའི་བྱང་ཆུབ་རྣོན་པོ་ཡིས། །རྟོགས་
ས་རྟུལ་པོས་རྟོགས་དཀར་བཞེད། །ཅེས་བྱ་བས་བསྟན་ཏོ། །འདིའི་དོན་ཡང་རྣོན་པོ་ནི་ཆེན་
པོའོ། །རྟུལ་པོ་ནི་ཆུང་ངུའོ། །འབྲིང་ཡང་ཤུགས་ཀྱིས་གོ་བས་ཆེན་པོ་དང་ཆུང་ངུ་དང་འབྲིང་
གསུམ་དུ་བལྟའོ། །ཞེས་བྱ་བའོ། །དེ་ཡང་མདོ་ནས། བཅོམ་ལྡན་འདས་ཀྱིས་གང་འདི་སྐད་
དུ་ཞེས་བྱ་བ་ནས། རྣམ་པ་ཐམས་ཅད་མཁྱེན་པ་ཉིད་ཀྱི་བར་རང་བཞིན་གྱིས་སྟོང་ངོ་ཞེས་བྱའི་
བར་གྱིས་ནི་ཆེན་པོའོ། །དེ་ནས་ཚེ་དང་ལྡན་པ་ཤཱ་རིའི་བུས་ཞེས་བྱ་བ་ནས་གང་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ལས་ལྡོག་པའི་ཆོས་དེ་ལྟ་བུ་ཡོད་དམ་ཞེས་བྱ་བའི་བར་
- ༡ ཌ
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱིས་ནི་ཆུང་ངུའོ། །གནས་བརྟན་རབ་འབྱོར་གྱིས་ཆོས་ཀྱི་ཚུལ་དང་རྣམ་པ་དེ་ལྟར་བསྟན་པ་
ལྟར་ན་ཞེས་བྱ་བ་ལ་སོགས་པས་ནི་འབྲིང་གསུངས་སོ། །ཡང་ན་དད་པ་ལ་སོགས་པའི་མཚན་
ཉིད་བསྟན་པ་དང་བཤད་པས་ནི་ཆུང་ངུ་སྟེ་ཆུང་ངུ་ཉེ་བར་བཟུང་ནས་ཐུན་མོང་བ་དང་སོ་སོའི་
མཚན་ཉིད་བཤད་དེ་སྔར་ཆེན་པོ་བརྗོད་པ་ཉིད་དང་བྱང་ཆུབ་པར་དཀའ་བ་དང་། དེའི་འཐད་
པ་གསུངས་པས་ནི་འབྲིང་ངོ༌། །གཟུགས་ལ་སོགས་པའམ་དེ་ལས་གཞན་ནམ་དེའི་དེ་བཞིན་
ཉིད་དམ་དེ་ལས་གཞན་བྱང་ཆུབ་ལས་ལྡོག་པ་བཀག་པས་ནི་ཆེན་པོ་བསྟན་པ་ཡིན་ནོ་ཞེས་དེ་
ལྟར་ཆེ་འབྲིང་གི་བཤད་པ་རྣམ་པ་གཉིས་སུ་འཕགས་པ་རྣམ་གྲོལ་སྡེས་གསུངས་སོ། །འདིར་
དབང་པོ་རྣོན་པོས་བྱང་ཆུབ་རྟོགས་པར་སླ་ལ་དེ་དག་ཉིད་ལ་རྟུལ་པོས་ནི་རྟོགས་པར་དཀའ་
བོ་ཞེས་བྱ་བ་འདི་ནི་ཆོས་ཉིད་ཡིན་པས། ཤུགས་ཀྱིས་ན་འབྲིང་པོ་རྣམས་ཀྱིས་ནི་རང་སངས་
རྒྱས་ཀྱི་བྱང་ཆུབ་རྟོགས་ལ་ཆུང་ངུ་རྣམས་ཀྱིས་ནི་ཉན་ཐོས་ཀྱི་བྱང་ཆུབ་རྟོགས་སོ་ཞེས་བྱ་བ་
འདི་འཕངས་པ་ཡིན་ནོ། །ཞེས་བྱ་བས་རྣོན་པོ་ནི་བྱང་ཆུབ་སེམས་དཔའ། འབྲིང་རང་སངས་
རྒྱས། རྟུལ་པོ་ཆུང་ངུ་ནི་ཉན་ཐོས་ཀྱི་རིགས་ཅན་དུ་བཤད་པ་ཡིན་ཏེ། རྟུལ་པོས་འབྲིང་དང་
ཆུང་ངུ་བཟུང་བའི་དོན་ཏོ། །དེས་ན་བཤད་པ་འདི་འཁྲུལ་པར་ཤེས་པར་བྱ་བའོ། །འདི་ནི་སྦྱོར་
བ་འདི་ལ་དང་པོ་ཞུགས་པས་རང་ཉིད་བསྟན་པ་ལ་འཇུག་པའམ། གཞན་དག་ཀྱང་བསྟན་པ་
ལ་འཇུག་པར་བྱེད་ནུས་པ་ཡིན་ཏེ། རང་གིས་ཐོབ་པའི་སྦྱོར་བ་ལ་འགོད་པའི་མཐུ་ཁྱད་པར་
ཅན་ཐོབ་པའི་ཕྱིར་ཏེ། རང་ཉིད་མ་ཞུགས་པ་ལ་ལྟོས་ན་རང་ཉིད་ཞུགས་པ་མཐུ་ལྷག་པའི་
ཕྱིར་རོ། །སྦྱོར་བ་རྫོགས་པའི་དུས་ནི་ངེས་པར་འབྱེད་པའི་ཆ་དང་མཐུན་པའོ། །འདི་ལ་དང་
པོ་དྲོད་རྣམ་པ་གསུམ་གྱི་དམིགས་པ་ནི་སེམས་ཅན་ཐམས་ཅད་དོ། །རྣམ་པ་ནི་ཚེ་འདི་ལ་བདེ་
བ་ཐོབ་ཅིང་སྡུག་བསྔལ་དང་བྲལ་བའི་རྣམ་པ་སྟེ། མཉམ་པ་དང་རྣམ་པར་འཚེ་བ་མེད་པ་དང་།
ཕ་རོལ་ཏུ་བདེ་བ་ཐོབ་ཅིང་སྡུག་བསྔལ་དང་བྲལ་བའི་རྣམ་པ་བྱམས་པ་དང་། ཕན་པ་དང་ཁོང་
- ? $
| -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥
ཁྲོ་བ་མེད་པ་དང་། འདི་དང་ཕ་རོལ་གཉིས་ཀར་བདེ་བ་ཐོབ་ཅིང་སྡུག་བསྔལ་དང་བྲལ་བའི་
རྣམ་པ་ཕ་དང་མ་ལ་སོགས་པའི་རྣམ་པ་ལྔ་ནི། རིམ་པ་བཞིན་ཆུང་ངུ་དང་འབྲིང་དང་ཆེན་པོའི་
རྣམ་པའོ། །རྩེ་མོ་ལ་སོགས་པའི་དམིགས་པ་ནི་སྔ་མ་བཞིན་སེམས་ཅན་ཐམས་ཅད་དོ། །དེ་
ལ་བདག་ཉིད་སྡུག་བསྔལ་གྱི་རྒྱུ་མི་དགེ་བ་བཅུ་ལས་ལྡོག་པ་ལ་གནས་ཤིང་གཞན་དེ་ལ་
འགོད་པ་དང་བསྔགས་པ་བརྗོད་པ་དང་མཐུན་པས་དགའ་བར་བྱེད་པ་ནི་ཆུང་ངུའོ། །བདག་
ཉིད་བདེ་རྒྱུ་ཕ་རོལ་ཏུ་ཕྱིན་པ་དྲུག་ལ་གནས་པས་གཞན་དེ་ལ་འགོད་པ་ལ་སོགས་པ་ནི་འབྲིང་
གིའོ། །བདག་ཉིད་བདེ་བ་དང་སྡུག་བསྔལ་ཕྱིན་ཅི་ལོག་མེད་པའི་མཚན་ཉིད་ལ་གནས་ནས་
གཞན་འགོད་པ་ལ་སོགས་པ་ནི་རྩེ་མོ་ཆེན་པོའི་རྣམ་པ་སྟེ། སྦྱིན་པ་ལ་སོགས་པ་ལ་གནས་
པས་ཞེས་བྱ་བ་ལ་སོགས་པས་ སྒྲས་སྟོང་པ་ཉིད་ལ་གནས་པ་ཡང་བསྡུས་པའོ། །བདག་
འཕགས་པའི་ལམ་བདེན་པ་ཤེས་པ་ལ་གནས་པ་དང་། འབྲས་བུ་མངོན་དུ་བྱེད་ཀྱང་ཡང་དག་
པའི་མཐར་མི་ལྟུང་བ་དང་། བྱང་ཆུབ་སེམས་དཔའི་སྐྱོན་མེད་པ་ལ་འཇུག་པ་ལ་གནས་པས་
གཞན་དག་དེ་རྣམས་ལ་འགོད་པ་ནི། རིམ་པ་བཞིན། བཟོད་པ་ཆུང་ངུ་ལ་སོགས་པ་གསུམ་གྱི་
རྣམ་པའོ། །ཡང་བདག་ཉིད་ཁྱད་པར་མེད་པར་གསུམ་གྱི་སྒོ་ནས་སེམས་ཅན་སྨིན་པར་བྱེད་
པ་ལ་གནས་པ་དང༌། ཁྱད་པར་དུ་བྱང་ཆུབ་སེམས་དཔའི་ལམ་ལ་ངེས་པར་སྦྱོར་བ་ལ་གནས་
པ་དང་ཕུན་སུམ་ཚོགས་པ་ཐམས་ཅད་ཀྱི་མཐར་ཐུག་པ་རྣམ་པ་ཐམས་ཅད་མཁྱེན་པའི་ཡེ་
ཤེས་བསྐྱེད་པ་ལ་གནས་པ་དང༌། གཞན་དེ་དག་འགོད་པ་དང་བསྔགས་པ་བརྗོད་པ་དང་
མཐུན་པར་དགའ་བར་བྱེད་པ་ནི་རིམ་པ་བཞིན་དཀོན་མཆོག་གསུམ་གྱི་རྣམ་པའོ། །འདི་
ཐམས་ཅད་སྦྱོར་ལམ་གྱི་རྗེས་ཐོབ་ཀྱི་དམིགས་པ་དང་རྣམ་པས་དེ་ལ་བསྟན་པ་ཡིན་ནོ། །འདི་
ནི་སྦྱོར་བ་འདི་ཡོངས་སུ་རྫོགས་པས་ན་ངེས་པར་འབྱེད་པའི་ཆ་དང་མཐུན་པའི་གནས་སྐབས་
སུ༑ གཉེན་པོ་སྤྱོད་པ་དང་ཉོན་མོངས་པ་སྤང་བ་ལ་མཐུ་ཐོབ་པ་ཡོངས་སུ་སྨིན་པའི་གནས་
- 2 8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐབས་སོ། །དེ་ལྟར་ཐོབ་པའི་དུས་བཤད་ནས་བསྒོམས་པའི་ནུས་པ་སྟོན་ཏོ། །
དེ་ཡང་སྒོམ་པ་པོའི་རྟེན་གྱི་དབྱེ་བ་དང་། དེ་ལ་ཡོད་པའི་ནུས་པའི་དབྱེ་བ་གཉིས་
ཀྱིས་སྟོན་ཏོ། །དེ་ལ་སྒོམ་པ་པོའི་རྟེན་གྱི་དབྱེ་བ་ལ་བཞི་ལས། དང་པོ་མདོར་བསྟན་པ་ནི། དེ་
དེ་ཡན་ལག་གནས་བཟུང་སྟེ། །ཞེས་བྱ་བའི་ཚིགས་སུ་བཅད་པ་གཅིག་འགྲེལ་པ་དང་བཅས་
པའོ། །གཉིས་པ་སྦྱོར་བ་ལ་གནས་པའི་མཚན་ཉིད་ནི་གཟུགས་ལ་སོགས་ལས། ཞེས་བྱ་བ་
ལ་སོགས་པས་བསྟན་པ་དང་དེ་ཉིད་བཤད་པ་གཟུགས་ལ་སོགས་ལས་ལྡོག་པ་དང༌
། །ཞེས་
བྱ་བ་ལ་སོགས་ཚིགས་བཅད་པ་དྲུག་པོ་འགྲེལ་པ་དང་བཅས་པའོ། །འདི་དག་ཀྱང་སྔ་མ་
བཞིན་རྗེས་ཐོབ་ཀྱི་བློ་བསྒོམས་པའི་སྟོབས་ཀྱིས་ངོ་བོ་ཉིད་ཀྱི་སྐྱེ་བའི་དམིགས་རྣམ་ཡིན་ནོ།།
གསུམ་པ་མཐོང་ལམ་ལ་གནས་པའི་རྟགས་ཀྱང༌། ཚིགས་བཅད་གཅིག་གིས་བསྟན་ནས།
ཚིགས་སུ་བཅད་པ་ལྔས་བཤད་པའོ། །འདི་ཡང་རྗེས་ཐོབ་ཀྱི་སྒོ་ནས་དེ་ལ་གནས་པའི་བྱང་
ཆུབ་སེམས་དཔའ་མཚོན་པའོ། །བཞི་པ་ནི་སྒོམ་ལམ་ལ་གནས་པའི་མཚན་ཉིད་དོ། །འདི་ལ་
རྣམ་པ་དྲུག་ལས། སྒོམ་པའི་ལམ་གྱིས་ཁྱད་པར་དུ་བྱེད་པའི་ཆོས་ནི། སྒོམ་པའི་ལམ་ནི་ཟབ་
པ་སྟེ་ཞེས་བྱ་བ་ལ་སོགས་པའོ། །སྟོང་པ་ཉིད་ལ་སོགས་པ་ཞེས་བྱ་བ་ནི། སྟོང་པ་ཉིད་མཚན་
མ་མེད་པ་དང་སྨོན་པ་མེད་པ་དང་མངོན་པར་འདུ་བྱ་བ་མེད་པ་དང༌། སྐྱེ་བ་མེད་པ་དང་།
འདོད་ཆགས་དང་བྲལ་བ་དང་། འགོག་པ་དང་ཞི་བ་དང་དེ་བཞིན་ཉིད་ཡང་དག་པའི་མཐའ་
སྟེ༑ དེ་དག་ནི་ཟབ་མོ་ཡིན་ནོ། །ཇི་ལྟར་ཞེ་ན། ཟབ་མོའི་མཚན་ཉིད་མཐའ་གཉིས་དང་བྲལ་
བའི་ཕྱིར་རོ་ཞེས་སྟོན་པ་ནི་ཟབ་པ་དེ་ནི་ཞེས་བྱ་བ་ལ་སོགས་པའོ། །
གཉིས་པ་ངོ་བོ་སྟོན་པ་ནི། དེ་ཡན་ལག་དང་ཞེས་བྱ་བ་ལ་སོགས་པའོ། །གསུམ་
པ་དབྱེ་བ་སྟོན་པ་ནི་། དེ་ནི་རྒྱུན་ཆགས་ཡིན་ཕྱིར་ཞེས་བྱ་བ་ལ་སོགས་པའོ། །དབྱེ་བ་འདི་ཉིད་
ལ་ཉུང་བར་དོགས་པ་སྤོང་བ་ནི། གྲངས་མེད་ལ་སོགས་བསྟན་པ་རྣམས་ཞེས་བྱ་བ་ལ་སོགས་
- ?
Y
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
ཤ
པའོ། །བཞི་པ་བྱེད་པ་སྟོན་པས་རྩོད་པ་འགོད་པ་ནི་དངོས་པོ་བརྗོད་དུ་མེད་པ་ལ་ཞེས་བྱ་བའི་
ཚིགས་སུ་བཅད་པ་གཅིག་འགྲེལ་པ་དང་བཅས་པའོ། །དེ་ལ་ལན་གསུངས་པ་ནི་བྱང་ཆུབ་ཇི་
ལྟར་དེ་བཞིན་དུ་བྱ་བ་ཚིགས་བཅད་གཅིག་གོ །བཤད་མ་ཐག་པའི་ཚིགས་སུ་བཅད་པ་འདི་
གསུམ་གྱི་དོན་སློབ་དཔོན་སེང་གེ་བཟང་པོ་ལྟར་ན་གཞུང་ནས་གསལ་བར་ཟད་དོ། །ཡང་ཇི་
ལྟ་བ་དང་སྦྱར་ནས་བཤད་པར་བྱ་སྟེ། བསོད་ནམས་གྲངས་མེད་པ་དང་གཞལ་དུ་མེད་པ་དང་
ཚད་མེད་པ་འཕེལ་བས་སྒོམ་པའི་ལམ་ཆེན་པོའི་ཆེན་པོ་གསུངས་ལ། དོན་དམ་པར་དེ་དག་
གསུམ་གྱི་མཚན་ཉིད་མི་འདྲ་བ་ཞུས་པའི་ལན་དུ་ཕྱིན་ཅི་ལོག་གི་སྒྲོ་བཏགས་འགོག་པའི་སྒོ་
ནས་མི་འདྲ་བའི་ཁྱད་པར་རབ་འབྱོར་གྲངས་མེད་པ་ཞེས་བྱ་བ་ནི་འདུས་བྱས་ཀྱི་ཁམས་
འདུས་མ་བྱས་ཀྱི་ཁམས་སུ་བགྲང་བར་ཉེ་བར་མི་འགྲོ་བའོ། །གཞལ་དུ་མེད་པ་ཞེས་བྱ་བ་ནི་
དུས་གསུམ་ལ་ཚད་མི་དམིགས་པའོ། །ཚད་མེད་པ་ཞེས་བྱ་བ་ནི་རྣམ་པ་འགས་ཀྱང་ཚད་
གཟུང་བར་བྱ་བ་མ་ཡིན་ཏེ། ཞེས་བྱ་བ་དང་། དེ་ལ་གཟུགས་ལ་སོགས་པ་ཐམས་ཅད་དེ་ལྟར་
ཡིན་པའི་རྣམ་གྲངས་ཡོད་དམ་ཞེས་ཞུས་པ་དང༌། ཡོད་པར་ཞལ་གྱིས་བཞེད་པ་དང༌། རྣམ་
གྲངས་དེ་གང་ཡིན་ཞུས་པ་དང་། སྟོང་པ་ཉིད་ཀྱིས་དེ་ལྟར་ཡིན་པར་གསུངས་པ་ལ། སྟོང་པ་
ཉིད་ལ་དབྱེ་བ་མེད་པས་དེ་གསུམ་གྱི་དོན་ཐ་དད་དུ་བརྟག་པར་མི་ནུས་པས་ན་དེ་གསུམ་ལ་
དོན་དང་ཡི་གེའི་སྒོ་ནས་ཁྱད་པར་མེད་པར་ཞུས་པ་བརྩད་པ་ཡིན་པར་བྱས་ནས། གྲངས་མེད་
ལ་སོགས་བསྟན་པ་རྣམས། །དམ་པའི་དོན་དུ་བཟོད་མ་ཡིན། །ཞེས་བྱ་བས་བསྡུས་ཏེ་བརྗོད་
དོ༑ ༑སྟོང་པ་ཉིད་ཀྱི་གྲངས་མེད་པ་ལ་སོགས་པ་ནི་ཡིན་པར་རྟོག་ན་རྣམ་པ་གསུམ་དུ་མི་
འཐད་པས་གསུམ་དུ་བརྗོད་པ་འགལ་ལོ་ཞེས་བྱ་བའི་དོན་ཏོ། །དོན་དམ་པར་སྒྲུབ་པའི་སྒོ་
ནས་དོན་གསུམ་མེད་ཀྱང་མངོན་པར་ཞེན་པའི་འཛིན་པ་གཅོད་པའི་སྒོ་ནས་ཚིག་ཏུ་བརྗོད་ཀྱི་
སྟོང་པ་ཉིད་ལ་ནི་བརྗོད་པར་བྱ་བའི་བདག་ཉིད་ཀྱང་མེད་ན། སྒྲུབ་པའི་སྒོ་ནས་དོན་གསུམ་ཐ་
- ?
$ 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དད་པར་ལྟ་ག་ལ་ཡོད་ཅེས་ལན་འདེབས་པ་ནི། ཀུན་རྫོབ་ཏུ་ནི་ཐུགས་བརྩེ་བའི། །རྒྱུ་མཐུན་
དེ་དག་ཐུབ་པ་བཞེད་ཅེས་བྱ་བ་སྟེ། སྒྲོ་བཏགས་སེལ་བའི་དགོས་པ་ལ་ལྟོས་ཏེ། གསུམ་དུ་
གསུངས་ཤིང་དེ་བཞིན་ དུ་ སྟོང་པ་ ཉིད་ ལ་ཞེན་ པ་ འགོག་ པའི་ ཚིག་ གཞན་དག་ ཀྱང་
གསུངས་པས་མི་འགལ་བའི་དོན་ཏེ། འདིའི་མདོ་ནི། རབ་འབྱོར་དེ་དེ་བཞིན་དེ། དེ་དོན་དང་
ཡི་གེ་ཐ་དད་པ་མི་དམིགས་ཏེ། འོན་ཀྱང་བརྗོད་དུ་མེད་པའི་དོན་དེ་ལ་དེ་བཞིན་གཤེགས་
པས་མི་ཟད་པ་ཞེའམ་གྲངས་མེད་པའི་གཞལ་དུ་མེད་པའམ་ཚད་མེད་པའམ་སྟོང་པའམ་
མཚན་མ་མེད་པའམ་སྨོན་པ་མེད་པའམ་མངོན་པར་འདུ་བྱ་བ་མེད་པའམ་སྐྱེ་བ་མེད་པའམ་
འདོད་ཆགས་དང་བྲལ་བའམ་འགོག་པ་ཞེས་སམ་མྱ་ངན་འདས་པ་ཞེས་མངོན་པར་བརྗོད་པ་
གང་ཡིན་པ་འདི་ནི་དེ་བཞིན་གཤེགས་པའི་ཐུགས་རྗེ་ཆེན་པོའི་རྒྱུ་མཐུན་གྱིས་བསྟན་པ་ཡིན་ཏེ།
ཞེས་གསུངས་པ་ཡིན་ནོ། །གལ་ཏེ་སྒྲོ་འདོགས་སེལ་བའི་མཚན་ཉིད་དབང་གིས་བརྗོད་པས་
གདུལ་བྱ་ལ་འབྲས་བུ་བསྐྱེད་པར་ཟད་ཀྱི་སྟོང་པ་ཉིད་བརྗོད་པར་བྱ་བའི་བག་ཆགས་དང་
བྲལ་བ་ཡིན་ན་མི་མཐུན་པའི་ཕྱོགས་ཉམས་པ་དང་གཉེན་པོ་འཕེལ་བ་མི་འཐད་པར་བསམ་
ནས། འཕགས་པ་རབ་འབྱོར་གྱིས་གསོལ་བ་ནི། བཅོམ་ལྡན་འདས་བརྗོད་དུ་མ་མཆིས་པའི་
དོན་ལ་འཕེལ་བའམ་ཡོངས་སུ་འགྲིབ་པ་མ་མཆིས་སམ་ཞེས་བྱ་བ་ནས། སྦྱིན་པའི་ཕ་རོལ་ཏུ་
ཕྱིན་པ་ནས་སངས་རྒྱས་ཀྱི་ཆོས་མ་འདྲེས་པའི་བར་ལ་འཕེལ་འགྲིབ་མེད་པས་ཕ་རོལ་ཏུ་ཕྱིན་
པ་ནས་མ་འདྲེས་པའི་བར་དང་རྣམ་པ་ཐམས་ཅད་མཁྱེན་པ་ཉིད་ཀྱང་དེ་བཞིན་དུ་མེད་པས་
བྱང་ཆུབ་ཏུ་འཚང་རྒྱ་བ་མེད་པར་ཞུས་པའི་དོན། རྩོད་པའི་ངག་གིས་བསྡུས་པ་ནི། དངོས་པོ་
བརྗོད་དུ་མེད་པ་ལ། །ཞེས་བྱ་བའི་ཚིགས་སུ་བཅད་པའོ། །བརྗོད་དུ་མེད་པའི་དོན་ལ་དོན་
དམ་ པར་ འཕེལ་ བ་ དང་ འགྲིབ་ པ་ ཉིད་ ཀྱིས་ ཐབས་ མཁས་ པའི་ དོན་ བྱང་ ཆུབ་ སེམས་
དཔའི་དོན་དམ་པར་འཕེལ་འགྲིབ་མེད་ཅིང་བྱང་ཆུབ་ཐོབ་པར་ཡང་མེད་པར་རྟོག་པས་རློམ་
- 2
{ 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
--
-
，
- -
-
པ་ཐམས་ཅད་དང་བྲལ་བའི་བློས་ཐ་སྙད་ཙམ་དུ་དེ་ཐམས་ཅད་དམིགས་ནས་སྒྲུབ་ཅིང་བླ་ན་
མེད་པའི་བྱང་ཆུབ་ཇི་ལྟ་བ་བཞིན་མཚན་མ་མི་དམིགས་པས་བྱང་ཆུབ་ཏུ་བསྔོ་བ་དགེ་བའི་རྩ་
བ་རྣམ་པར་འཕེལ་བ་དང་མི་མཐུན་པའི་ཉམས་པ་ཐ་དད་དུ་ཡོད་པས་བྱང་ཆུབ་ཐོབ་པར་བྱེད་
དོ༑ ༑ཞེས་ལན་འདེབས་པ་ནི། བྱང་ཆུབ་ཇི་ལྟ་དེ་བཞིན་དུ། །མོས་པས་དགེ་བའི་རྩ་བ་སྒྲུབ་
ཅིང་ཡོངས་སུ་བསྔོ་བ། འདི་ནི་འདོད་པའི་དོན་སྒྲུབ་བྱེད། །དེ་གཉེན་པོ་འཕེལ་བ་དང་མི་
མཐུན་པ་ཉམས་པས་བྱང་ཆུབ་ཐོབ་པར་བྱེད་པའོ། །འདི་ནི་མདོ་ལས་རབ་འབྱོར་དེ་དེ་བཞིན་
ཏེ་ཞེས་བྱ་བ་ནས་བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པར་བྱེད་
པའི་ཚེ་བདག་ནི་ཤེས་རབ་ནས་སྦྱིན་པའི་ཕ་རོལ་ཏུ་ཕྱིན་པའི་བར་རྣམ་པར་འཕེལ་ལོ་སྙམ་དུ་
མི་བསམ་གྱི། ཤེས་རབ་ཀྱི་བར་འདི་ནི་ཐ་སྙད་ཙམ་མོ་སྙམ་ཞིང་དེ་ལྟར་སྤྱོད་པའི་ཚེ་དགེ་བའི་
རྩ་བ་དེ་དག་བྱང་ཆུབ་ཏུ་བསྔོ་སྟེ་བྱང་ཆུབ་ཇི་ལྟ་བ་བཞིན་དུ་ཡོངས་སུ་བསྔོའོ་ཞེས་བྱ་བའི་བར་
དུ་གང་གསུངས་པ་ཡིན་ནོ། །གསོལ་བ་བཅོམ་ལྡན་འདས་བྱང་ཆུབ་ཇི་ལྟ་བུ་ལགས། བཀའ་
སྩལ་པ་ཆོས་ཐམས་ཅད་ཀྱི་དེ་བཞིན་ཉིད་ཇི་ལྟ་བ་དེ་བཞིན་དུ་བླ་ན་མེད་པའི་བྱང་ཆུབ་བོ།།
གསོལ་བ་ཇི་ལྟ་ ཆོས་ཐམས་ཅད་ཀྱི་དེ་བཞིན་ཉིད་ཇི་ལྟ་བར་བླ་ན་མེད་པའི་བྱང་ཆུབ་ལ།
བཀལ་སྩལ་པ་གཟུགས་ཀྱི་དེ་བཞིན་ཉིད་ཇི་ལྟ་བར་བླ་ན་མེད་པའི་བྱང་ཆུབ་བོ་ཞེས་བྱ་བ་ལ་
སོགས་ པའི་དོན་གསུངས་པ་ནི། བྱང་ཆུབ་དེ་བཞིན་ཉིད་མཚན་ཉིད། །དེ་ཡང་དེ་ཡི་མཚན་
ཉིད་བཞེད། །ཅེས་བྱ་བའོ། །ལྔ་པ་སྒོམ་ལམ་གྱི་འབྲས་བུ་བསྟན་པའི་དོན་དུ་རྩོད་པ་དགོད་པ་
ནི༑ སེམས་ནི་སྔ་མས་ཞེས་བྱ་བ་ལ་སོགས་པའོ། །དེའི་ལན་ནི། མར་མེའི་དཔེ་ཡི་ཚུལ་གྱིས་
ནི་ཞེས་བྱ་བ་ལ་སོགས་པའོ། །དྲུག་པ་ཟབ་མོའི་དོན་རྟོགས་པའི་ཆོས་དང་ལྡན་པ་ཁོ་ན་ཕྱིར་མི་
ལྡོག་པའི་མཚན་ཉིད་དུ་སྦྱར་བ་ནི། ཇི་སྐད་མོས་པའི་དཔེ་ཁོ་ནས་ཞེས་བྱ་བ་ལ་སོགས་པའོ།།
སེམས་བསྐྱེད་པ་སྔ་མ་དང་ཕྱི་མ་འབའ་ཞིག་ལས་མ་ཡིན་དགེ་བ་མེད་པར་ཡང་མ་ཡིན་ལ་
བ ?
$
j -



ན་ངའ་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཚང་ཡང་རྒྱ་བ་ནི་རྟེན་ཅིང་འབྲེལ་བར་འབྱུང་བ་ཟབ་མོ་ཞེས་གསོལ་བ་ལ། ལན་དུ་སེམས་
འགགས་པ་ཕྱིས་མི་སྐྱེ་བར་གསུངས་པས་རྒྱུ་ལ་འབྲས་བུ་མེད་པར་དེ་ཉིད་ཡོད་ན་སྐྱེ་བ་རྟོགས་
པར་དཀའ་བ་དང་། འགགས་པའི་ངང་ཅན་འགགས་པས་དེ་རྟོགས་པར་དཀའ་བ་དང་། དེ་
བཞིན་ཉིད་མི་འགྱུར་བར་ཇི་ལྟ་བ་བཞིན་གནས་ཀྱང་རྟག་པའི་རང་བཞིན་མ་ཡིན་པས་དེའི་
རང་བཞིན་རྟོགས་པར་དཀའ་བ་དང་། དེ་བཞིན་ཉིད་སེམས་མ་ཡིན་ལ་སེམས་ལས་གཞན་ན་
ཡང་མེད་ཅིང་སེམས་དང་དེ་བཞིན་ཉིད་ཕན་ཚུན་དབེན་ཡང་དེ་བཞིན་ཉིད་སེམས་ཀྱིས་ཤེས་
པར་བྱ་བ་རྟོགས་པར་དཀའ་བ་དང་། དེ་ཉིད་ཀྱི་ཕྱིར་སེམས་ཀྱིས་དེ་བཞིན་ཉིད་མི་མཐོང་ཡང་
སེམས་དེ་བཞིན་ཉིད་ཤེས་པར་བྱེད་པ་ཡིན་པ་རྟོགས་དཀའ་བ་དང༌། དེ་ལྟར་སྤྱོད་པ་ཅི་ལ་
ཡང་མི་སྤྱོད་པས་ཡིན་པ་རྟོགས་པར་དཀའ་བ་དང༌། མཚན་མ་དང་མཚན་མ་མེད་པའི་འདུ་
ཤེས་རྣམ་པར་བཤིག་པ་ཉིད་གཉིས་མེད་པའི་མཚན་ཉིད་ཡིན་པ་རྟོགས་པར་དཀའ་བ་དང་།
ཏིང་ངེ་འཛིན་གསུམ་ལ་གནས་པ་མི་སྤོང་བར་སེམས་ཅན་སྨིན་པར་བྱེད་པའི་ཐབས་མཁས་པ་
རྟོགས་པར་དཀའ་བ་ནི། རིམ་པ་བཞིན་སྐྱེ་བ་ཟབ་པ་ལ་སོགས་པ་རྣམ་པ་བརྒྱད་ཡིན་ནོ། །དེ་
ཉིད་འཆད་པ་ནི་སྐད་ཅིག་མ་སྔ་མ་དང་ཞེས་བྱ་བ་ལ་སོགས་པ་སྟེ། བཤད་པ་ཉིད་གསལ་བར་
ཟད་དོ། །
རྟེན་གྱི་དབྱེ་བ་གསུངས་ནས་དེ་ལ་ཡོད་པའི་ནུས་པའི་དབྱེ་བ་གསུམ་སྟེ། སྐུ་
གསུམ་ཐོབ་པར་བྱེད་པའོ། །དེ་ལ་ཆོས་ཀྱི་སྐུ་ཐོབ་པར་བྱེད་པའི་ནུས་པ་གནས་སྐབས་གསུམ་
ལ་གནས་པའི་གང་ཟག་དང་འབྲེལ་བ་སྤྱིར་གསུངས་པ་ནི་ཆོས་རྣམས་རྨི་ལམ་འདྲ་བའི་ཕྱིར་
ཞེས་བྱ་བ་ལ་སོགས་པའོ། །ཞིང་ཡོངས་སུ་དག་པར་བྱེད་པ་ནི་གཟུགས་ཀྱི་སྐུ་དང་བཤད་པའི་
ཆོས་ལ་ལོངས་སྤྱོད་པའི་རྒྱུ་ཡིན་པས། སྐུ་གཉིས་ཐོབ་པར་བྱེད་པའི་རྒྱུ་ཡིན་ཏེ། སེམས་ཅན་
འཇིག་རྟེན་དེ་བཞིན་དུ། །ཞེས་བྱ་བ་ལ་སོགས་པའོ། །སྤྲུལ་པའི་སྐུ་ཐོབ་པར་བྱེད་པའི་ནུས་པ་
- !
$ {j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
ནི་ཐབས་མཁས་པ་སྟེ། བྱང་ཆུབ་སེམས་དཔའི་ཐབས་མཁས་པ་འདི་ལ་བསླབས་པས།
སངས་རྒྱས་ཀྱི་མཛད་པ་ལྷུན་གྱིས་གྲུབ་པར་འཇུག་པས་གཞན་གྱི་དོན་བྱེད་པ་ཡིན་ནོ།།
ཐབས་མཁས་པའི་ནི་ཁྱད་པར་ཅན་གྱི་ཡུལ་ལ་དམིགས་པའི་སྦྱོར་བ་ཡིད་ལ་བྱེད་པའི་མཚན་
ཉིད་ཅན་ཡིན་པས། འདི་ཡི་ཡུལ་དང་སྦྱོར་བ་ཡང༌། །ཞེས་སྤྱིའི་རང་བཞིན་གསུངས་ཏེ། ཡུལ་
ལ་འཇུག་པའི་སྦྱོར་བ་ཡིད་ལ་བྱེད་པ་དེའི་མཚན་ཉིད་ཞེས་བྱ་བའི་དོན་ཏོ། །དེ་ན་ཡང་མདོ་
ནས། སྟོང་པ་ཉིད་ཀྱི་ཏིང་ངེ་འཛིན་ལ་སོགས་པ་ནས་དྲན་པ་ཉེ་བར་བཞག་པ་དང་བདེན་པ་
དང་མ་འདྲེས་པའི་བར་ལ་ཇི་ལྟར་བསླབ་པར་བྱ་ཞེས་ཞུས་པའི་ཡུལ་ཉེ་བར་བཀོད་པ་དང་།
དེའི་ལན་གཟུགས་ནས་རྣམ་པ་ཐམས་ཅད་མཁྱེན་པ་ཉིད་ཀྱི་བར་དང་། ཁམས་གསུམ་པ་ལ་
མི་གཡེང་བར་རྟོགས་པ་དང་དེ་དག་དེ་ཁོ་ནར་མི་མཐོང་བ་དང་མཐོང་བས་མངོན་དུ་མི་བྱེད་
པར་གསུངས་པས་ནི། ཡོངས་སུ་འདྲིས་པར་བྱེད་ཀྱི་མངོན་དུ་མི་བྱེད་པའི་རང་བཞིན་དུས་
དང་དུས་མ་ཡིན་པ་ཤེས་པའི་སྦྱོར་བ་ཡིད་ལ་བྱེད་པ་ཐབས་མཁས་པའི་རང་བཞིན་བསྟན་ཏོ།།
ཡུལ་དེ་ལྟ་བུ་ལ་འཇུག་པའི་སྦྱོར་བ་ཡང་། རྣམ་པ་བཅུ་ཞེས་བྱ་བར་འབྲེལ་བས་ནི་རབ་ཏུ་དབྱེ་
བའི་མཚན་ཉིད་སྟོན་ཏོ། །དགྲ་བོ་ལས་འདའ་བའི་ཐབས་མཁས་པ་ནི། བསམ་གདུལ་བྱ་
ཕྱིར་རྒོལ་བ་ལས་ཐར་བར་བྱེད་པའི་སྦྱོར་བ་སྟེ། སྐྱེས་བུ་སྒྱུ་རྩལ་ལ་བྱང་བས་གཉེན་བཤེས་
དགྲ་བོ་ལས་ཐར་བར་བྱེད་པའི་དཔེས་བསྟན་ཏོ། །མི་གནས་པའི་ཐབས་མཁས་པ་ནི་སྟོང་པ་
ལ་སོགས་མངོན་དུ་བྱེད་པའི་ཚུལ་གྱིས་མི་གནས་པས་དེ་ལ་གནས་པ་སྟེ། འདབ་ཆགས་བྱ་
བར་སྣང་ལ་མི་བརྟེན་པར་གནས་པའི་དཔེ་བསྟན་ཏོ། །ཤུགས་ཀྱིས་ཇི་ལྟར་འཕངས་པ་བཞིན་
མངོན་དུ་བྱེད་པའི་ཐབས་མཁས་པ་ནི། བསམ་པའི་འཕེན་ཤུགས་ཀྱིས་སྟོབས་ཀྱིས་ས་གཉིས་
སུ་མི་ལྟུང་བར་དུས་ཇི་ལྟ་བ་བཞིན་རྣམ་པ་ཐམས་ཅད་མཁྱེན་པ་ཐོབ་པར་བྱེད་པའོ། །ཐུན་
མོང་མ་ཡིན་པའི་ཐབས་མཁས་པ་ནི། སེམས་ཅད་ཐམས་ཅད་མི་གཏོང་བའི་བསམ་པས་དམ་
，
• ?
$ ཌ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་མ་ཡིན་པའི་ཆོས་ལ་གནས་པ་སྒྲོལ་བར་བྱེད་པས་གཞན་གྱིས་མི་ནུས་པ་དཀའ་བའི་སྦྱོར་བ་
ཉམས་སུ་ལེན་པའོ། །མ་ཆགས་པའི་ཐབས་མཁས་པ་ནི། སྟོང་པ་ཉིད་ལ་སོགས་པ་གནས་
ཟབ་མོ་ལ་རྟོགས་པས་སེམས་ཅན་གྱི་ཕྱིན་ཅི་ལོག་ཐམས་ཅད་སྤོང་ཞིང་རྣམ་པར་ཐར་པའི་སྒོ་
ལ་སྙོམས་པར་འཇུག་ཀྱང་། འབྲས་བུ་མངོན་དུ་མི་བྱེད་པས་དེ་ལ་མ་ཆགས་པ་དང་ཕ་རོལ་ཏུ་
ཕྱིན་པའི་རོ་མི་མང་བས་དེ་དག་རྣམ་པར་འཕེལ་བར་བྱེད་པའོ། །མི་དམིགས་པའི་ཐབས་
མཁས་པ་ནི། དམིགས་པར་ལྟ་བ་སྤང་བའི་དོན་དུ་བྱང་ཆུབ་ཐོབ་པར་འདོད་པས་སངས་རྒྱས་
ཀྱི་ཆོས་མ་རྫོགས་པར་ས་འོག་མར་མི་ལྟུང་ཞིང་རྣམ་པར་ཐར་པའི་སྒོ་སྟོང་པ་ཉིད་ཡོངས་སུ་
རྫོགས་པར་བྱེད་པ་ལ་མཁས་པའོ། །མཚན་མ་མེད་པའི་ཐབས་མཁས་པ་ནི། མཚན་མར་ལྟ་
བ་སྤོང་བའི་དོན་དུ་སྔ་མ་ལྟར་བྱེད་པ་མཚན་མ་མེད་པའི་སྒོ་རྫོགས་པར་བྱེད་པ་ལ་མཁས་པའོ།།
སྨོན་པ་མེད་པའི་ཐབས་མཁས་པ་ནི། སྔ་མ་ལྟར་བྱེད་པ་སྨོན་པ་མེད་པའི་སྒོ་སྒོམ་པ་རྫོགས་
པར་བྱེད་པ་ལ་མཁས་པའོ། །ཕྱིར་མི་ལྡོག་པའི་རྟགས་བརྗོད་པ་དང་ལྡན་པའི་ཐབས་མཁས་
པ་ནི། ཡང་དག་པའི་མཐའ་གང་རྟོགས་ན་འབྲས་བུ་གཞན་ཐོབ་པར་མི་བྱེད་ཅིང་ཡང་དག་
པའི་མཐའ་མངོན་དུ་མི་བྱེད་ཅེས་ཐབས་མཁས་པ་དྲིས་པས་ན། ཕྱིར་མི་ལྡོག་པ་དང་ལྡན་པའི་
ལན་བརྗོད་པར་ཐབས་མཁས་པ་དང་ལྡན་པར་དགག་པར་བྱ་བའི་ཐབས་མཁས་པ་སྟེ།
རྟགས་ལ་མི་འཁྲུལ་བའི་ཐབས་མཁས་པ་ཀུན་ཉེ་བར་མཚོན་པའོ། །ཡུལ་ཚད་མེད་པ་ཤེས་
པའི་ཐབས་མཁས་པ་ནི། དེ་ལྟར་དཔག་པར་བྱ་བ་དེ་ཐབས་ཀྱི་ཡུལ་ཚད་མེད་པ་ཤེས་པ་ཉིད་
ཡིན་པ་སྟེ། དེ་ལྟར་ལན་འདེབས་པ་དེ་དགེ་བའི་རྩ་བ་འབར་བ་སྐྱེས་པ་དང་འཇིག་རྟེན་ཀུན་
གྱིས་མི་ཕྲོགས་པར་གསུངས་པས་གང་བརྗོད་པ་ཡིན་ནོ། །རྣམ་པ་ཐམས་ཅད་མངོན་པར་
རྟོགས་པའི་སྐབས་སོ།། །། །
༈ རྣམ་པ་ཀུན་མངོན་པར་རྟོགས་པ་སྒོམ་པ་ལ་བརྟེན་ནས་ཐོབ་པ་རྣམ་པ་ལ་
• 2
3 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། [༥
སློབ་པ་ལས་གཞན་གྱི་མཚན་ཉིད་ཅན་སྦྱོར་བ་སྔ་མའི་འབྲས་བུར་གྱུར་པ་ནི་རྩེ་མོའི་མངོན་
པར་རྟོགས་པ་ཡིན་པས་དེ་འཆད་དོ། །འདི་ལ་ཡང་རྣམ་པ་བདུན་ལས། དང་པོ་རྟགས་དང་
ལྡན་པ་ནི། རྨི་ལམ་ན་ཡང་ཞེས་བྱ་བ་ལ་སོགས་པའོ། །རྨི་ལམ་ལ་ཡང་རྨི་ལམ་ལ་སོགས་པ་
ལྟ་བུར་ཡིད་ཆེས་པ་དང་། ཉན་ཐོས་ལ་སོགས་པ་ལ་དགའ་བའི་སེམས་མི་སྐྱེད་པ་དང༌། དེ་
བཞིན་གཤེགས་པ་ལ་ སོགས་ པ་ མཐོང་བ་དང༌། དེའི་རྫུ་ འཕྲུལ་ གྱི་རྣམ་པར་འཕྲུལ་བ་
དམིགས་པ་དང་། གྲོང་བཅོམ་པ་དང་ཕ་མ་ཤི་བར་རྨིས་པ་ལ་མི་སྐྲག་པར་སད་ནས་རྨི་ལམ་
ལྟར་ཆོས་བསྟན་པའི་སེམས་བསྐྱེད་པ་དང་། ངན་སོང་རྨིས་ནས་དེ་སྤང་བར་སེམས་བསྐྱེད་པ་
དང༌། གྲོང་ཚིག་པ་ལ་སོགས་པ་ཞི་བའི་བདེན་པའི་བྱིན་གྱིས་བརླབས་སད་པ་དང་རྨི་ལམ་དུ་
གྲུབ་པ་དང་། མི་མ་ཡིན་པ་སེལ་བའི་བདེན་པའི་བྱིན་གྱིས་བརླབས་གྲུབ་པ་དང་། རང་ཉིད་
ཤེས་པས་རྣམ་པར་གནོན་པའི་ཆོས་ཅན་གྱིས་ཕྱི་ནང་གི་བཤེས་གཉེན་ལ་བསྟེན་པ་དང༌།
ཡུམ་ལ་སློབ་པ་ལྷུར་ལེན་པ་དང༌། ཀུན་ནས་ཉོན་མོངས་པ་དང༌། རྣམ་པར་བྱང་བའི་ཆོས་
ཐམས་ཅད་ལ་མངོན་པར་ཞེན་པ་མེད་པ་དང༌། མི་དམིགས་པའི་སྤྱོད་པ་ལ་བརྩོན་པས་སངས་
རྒྱས་ཀྱི་བྱང་ཆུབ་དང་ཉེ་བར་གྱུར་པ་སྟེ། སྔ་མ་བརྒྱད་ནི་སྦྱོར་བ་ལ་མི་འཁྲུལ་བའི་མཚོན་དོན་
གཞན་དུ་གྱུར་པ་ཡིན་ལ། ཕྱི་མ་བཞི་ནི་སྦྱོར་བའི་ངོ་བོར་གྱུར་པའོ། །སྦྱོར་བ་གཉིས་པ་རྣམ་
པར་འཕེལ་བར་བྱེད་པའི་རང་བཞིན་ནི། འཛམ་བུའི་གླིང་གི་སྐྱེ་བོ་ཇི་སྙེད་ཀྱི་སངས་རྒྱས་
ལས་ལྷག་པའི་བསོད་ནམས་ཡོངས་སུ་འཛིན་པ་དང༌། ཁྱད་པར་ཡུམ་ཡིད་ལ་བྱེད་པ་དང་།
མི་བསྐྱེད་པར་བཟོད་པ་དང་། བྱང་ཆུབ་པར་བྱ་བ་དང་། བྱེད་པའི་ཆོས་མི་དམིགས་པ་དང༌།
དགེ་བ་བཅུ་ནས་གཟུགས་མེད་པ་ལ་སྙོམས་པར་འཇུག་པ་བས་ལྷག་པའི་བསོད་ནམས་
འཛིན་པ་དང༌། ལྷའི་རིས་ཀུན་ཉེ་བར་འོང་བ་དང་། བདུད་ཐམས་ཅད་ཟིལ་གྱིས་གནོན་པ་
དང༌། སྐྱེ་བོ་ཀུན་ལ་སྟོན་པ་དང་། མཚུངས་པར་གནས་པ་དང་། ཐབས་མཁས་པས་བསླབ་པ་
- ! $
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོངས་སུ་དག་པ་དང་། སངས་རྒྱས་ཀྱི་རིགས་ཅན་དུ་འགྱུར་བ་དང་། འབྲས་བུ་སངས་རྒྱས་
ཐོབ་པའི་རྒྱུར་གྱུར་པ་དང༌། ཕ་རོལ་ཏུ་ཕྱིན་པའི་མི་མཐུན་པའི་ཕྱོགས་ཀྱི་སེམས་མ་བསྐྱེད་པ་
དང༌། ཆོས་སུ་རྟོགས་པའི་སེམས་མི་བསྐྱེད་པ་དང་། ཕ་རོལ་ཏུ་ཕྱིན་པ་ཀུན་སྡུད་པ་དང༌། ཕུན་
སུམ་ཚོགས་པ་ཐམས་ཅད་ཐོབ་པར་བྱེད་པ་དང་། ཡང་དག་པར་རྫོགས་པའི་བྱང་ཆུབ་ལ་ཉེ་
བར་གྱུར་པ་ཞེས་བྱ་བ་རྣམ་པ་བཅུ་དྲུག་གོ །
སྦྱོར་བ་གསུམ་ལ་ངེས་པར་བསྟན་པ་ནི། ཀུན་མཁྱེན་ཉིད་གསུམ་ཆོས་རྣམས་
ཀྱི༑ ༑ཞེས་བྱ་བ་ལ་སོགས་པ་སྟེ། ཐམས་ཅད་མཁྱེན་པ་གསུམ་གྱི་ཆོས་ཡོངས་སུ་རྫོགས་པར་
བྱེད་པ་དང་སེམས་ཅན་གྱི་དོན་ཡོངས་སུ་མི་འདོར་བའི་མཚན་ཉིད་ཅན་རྣམ་པར་འཕེལ་བར་
བྱེད་པ་ལས། རང་གིས་རང་གི་འཇུག་པ་ཐོབ་པ་སྟེ། དེ་ནི་ཕྱིར་མི་ལྡོག་པའི་ཕྱིར་བསྟན་པའོ།།
ཡང་དག་པར་རྫོགས་པའི་བྱང་ཆུབ་ལ་སྦྱོར་བ། བཞི་པ་སེམས་ཀུན་ཏུ་གནས་པ་སྟོན་པ་ནི།
གླིང་བཞི་པ་དང་སྟོང་དག་དང་ཞེས་བྱ་བ་ལ་སོགས་པ་སྟེ། ཆོས་ཀྱི་མཆོག་གི་གནས་སྐབས་ཀྱི་
རྩེ་མོའི་མངོན་པར་རྟོགས་པའི་ཏིང་ངེ་འཛིན་ལ་གནས་པ་ཡི། རྗེས་སུ་ཡི་རང་བའི་བསོད་
ནམས་རྒྱ་ ཆེ་བ་ཉིད་ནི། གླིང་བཞི་པ་ནས་བརྩམས་ཏེ། སྟོང་གསུམ་གྱི་བར་གྱི་སའི་ཕུང་པོ་
སྲང་ལ་བཅལ་བ་དང་ཆུའི་ཕུང་པོ་སྐྲ་ཉག་མས་བླངས་པའི་ཐིགས་པའི་ཚད་གཟུང་བའི་དཔེས་
བསྟན་པ་དང་། དེའི་ཡོན་ཏན་གྱི་ཁྱད་པར་བསྟན་པས་གསུངས་པ་ཡིན་ནོ། །འདི་བཞི་ནི་ངེས་
པར་འབྱེད་པའི་ཆ་དང་མཐུན་པ་བཞིའི་གནས་སྐབས་ཀྱི་རྩེ་མོར་གཏོགས་པའི་སྦྱོར་བ་ཡིན་
ནོ༑ ༑སྦྱོར་བ་ལྔ་པ་མཐོང་བའི་ལམ་བཤད་པའི་ཕྱིར། ངེས་པར་འབྱེད་པའི་ཆ་དང་མཐུན་པའི་
འོག་ཏུ་ཞེས་བྱ་བ་བརྗོད་དོ། །འདི་ལ་ཡང་ལྔ་ལས། དང་པོ་སྤང་བར་བྱ་བ་སྟོན་ཏོ། །དེ་ལ་
སྤང་བར་བྱ་བ་མདོར་བསྟན་པ་ནི། འཇུག་པ་དང་ནི་ལྡོག་པ་ལ་ཞེས་བྱ་བ་ལ་སོགས་པ་ཚིགས་
སུ་བཅད་པ་གསུམ་འགྲེལ་པ་དང་བཅས་པ་སྟེ། མདོ་ལས་གཟུང་བའི་རྟོག་པ་གཉིས་དང༌།
- 2
9 [) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥
འཛིན་པའི་རྟོག་པ་གཉིས་ཏེ། བཞི་པོར་མདོར་བསྡུས་ནས་སྤྱིའི་ཚུལ་དུ་གསུངས་པ་རྣམ་པ་
བཞིའི་དོན་བསྡུས་པའོ། །སྤང་བར་བྱ་བ་དེ་ཉིད་རྒྱས་པར་བཤད་པ་ནི། ངོ་བོ་ཉིད་དང་རིགས་
དང་ནི། །ཞེས་དབྱེ་བའི་ཚིགས་སུ་བཅད་པ་གཉིས་ཀྱིས་བླང་བར་བྱ་བ་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་དམིགས་པ་གཟུང་བའི་རྣམ་པར་རྟོག་པ་དགུ་བསྟན་ཏོ། །ཤེས་རབ་ཀྱི་ཕ་རོལ་ཏུ་
ཕྱིན་པ་དང་ལྡན་པ་དེ་ཡང་མདོར་ན་གཉིས་ཏེ། སྤྱིའི་རང་བཞིན་དང༌། ཁྱད་པར་གྱི་རང་
བཞིན་ནོ། ཁྱད་པར་རྣམ་པ་གསུམ་སྟེ། རྒྱུ་དང་ལམ་དང་འབྲས་བུའོ། །ལམ་ལ་གསུམ་སྟེ་
ལམ་གྱི་ངོ་བོ་དང༌། ཡུལ་དང༌། མི་མཐུན་པའི་ཕྱོགས་སེལ་བའི་ནུས་པའོ། །འབྲས་བུ་ལ་
གཉིས་ཏེ། རང་དོན་དང༌། གཞན་དོན་ནོ། །གཞན་དོན་ལ་གསུམ་སྟེ། བྱེད་པ་པོའི་ནུས་པ་
དང༌། བྱ་བའི་ལས་དང༌། བྱ་བའི་འབྲས་བུའོ། །དེ་དག་ཀྱང་རིམ་པ་བཞིན་ངོ་བོ་ཉིད་ལ་
སོགས་པ་དགུ་ཡིན་ནོ། །དེ་ཡང་ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་ནས་རྣམ་པར་རྟོག་པའི་
གཉེན་པོ་ཤེས་རབ་ཀྱི་ཕ་རོལ་ཏུ་ཕྱིན་པས། ཤེས་རབ་ཀྱི་ཕ་རོལ་ཏུ་ཕྱིན་པའི་སྤྱི་དང་ཁྱད་པར་
གྱི་དོན་རྣམ་པ་དགུ་པོ་དེ་ལ། རྣམ་པར་རྟོག་པས་བཏགས་པའི་ཡུལ་དགུ་དེ་ཁོ་ནར་གྲུབ་པ་
བཀག་པར་གསུངས་པས། དགག་པར་བྱ་བ་ལ་དམིགས་པའི་རྟོག་པ་དོན་གྱི་འཕངས་སོ།།
དངོས་སུ་བཀག་པ་དེ་ཡང་། ཤེས་རབ་ཀྱི་ཕ་རོལ་ཏུ་ཕྱིན་པ་ནས་རྣམ་པ་ཐམས་ཅད་མཁྱེན་
པའི་བར་གང་གིས་འཚང་རྒྱ་བ་དང་གང་འཚང་རྒྱ་བའི་ཆོས་དབེན་པར་གསུངས་པས་ནི་མི་
དབེན་པའི་ངོ་བོ་ཉིད་དུ་རྟོག་པའི་ཡུལ་བཀག་གོ །ནམ་མཁའ་རང་བཞིན་ལ་ཉེ་བ་དང་མི་ཉེ་
བར་མི་རྟོག་པའི་དཔེས་རྒྱུར་རྣམ་པར་རྟོག་པ་བཀག་གོ །སྒྱུ་མའི་སྐྱེས་བུ་རང་འགྲུབ་པའི་
ཐབས་ལ་རྣམ་པར་མི་རྟོག་པའི་དཔེས་ལམ་གྱི་ངོ་བོ་ཉིད་ཀྱི་རྟོག་པ་བཀག་པ་དང་། གཟུགས་
བརྙན་རང་གི་རྟེན་གྱི་དམིགས་པ་ལ་རྣམ་པར་མི་རྟོག་པའི་དཔེས་ནི་ལམ་གྱི་དམིགས་པ་
བཀག་པ་དང་། སངས་རྒྱས་རང་ལ་ཕན་འདོགས་པ་དང་གནོད་པར་བྱེད་པ་ལ་ཆགས་སྡང་དུ་
འ
- ?
? ！ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པར་མི་རྟོག་པའི་དཔེས་མི་མཐུན་པ་དང་གཉེན་པོ་བཀག་པ་དང་། ཡང་སངས་རྒྱས་རང་
ཉིད་ལ་ཐོབ་བྱར་རྣམ་པར་མི་རྟོག་པའི་དཔེས་རང་དོན་ཐོབ་པར་རྣམ་པར་རྟོག་པ་བཀག་པ་
དང་། དེའི་སྤྲུལ་པ་རང་གི་ལས་ལ་རྣམ་པར་མི་རྟོག་པའི་དཔེས་ལས་སུ་རྣམ་པར་རྟོག་པ་
བཀག་པ་དང་། འཕྲུལ་འཁོར་རང་གི་བྱ་བའི་འབྲས་བུ་ལ་རྣམ་པར་མི་རྟོག་པའི་དཔེས། བྱ་
བའི་འབྲས་བུར་རྣམ་པར་རྟོག་པ་བཀག་པའོ། །ཚིགས་སུ་བཅད་པ་འདིར་ནི་དོན་གྱི་འཕངས་
པའི་ཡུལ་དངོས་སུ་གསུངས་སོ། །འདི་ལ་སློབ་དཔོན་སེང་གེ་བཟང་པོས་མདོ་ནས་དངོས་སུ་
གསུངས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་དབེན་པ་ལ་རྟོག་པའི་རང་བཞིན་དུ་གསུངས་པ་
ཉིད་རྣམ་པར་རྟོག་པའི་ཡུལ་དུ་ཉེ་བར་བཀོད་ནས་དེ་དག་དོན་དམ་པའི་རང་བཞིན་དུ་རྟོག་པ་
མི་མཐུན་པའི་ཕྱོགས་ཡིན་པར་མདོའི་དོན་འཆད་པ་ནི། དབེན་པས་དབེན་པར་མ་རྟོགས་པའི་
ངོ་བོ་ཉིད་དང་ཞེས་བྱ་བ་ལ་སོགས་པ་གསུངས་པ་ཡིན་ཏེ། དབེན་པས་དབེན་པ་དོན་དམ་པར་
ཡོད་པར་མ་རྟོགས་ཀྱི་འོན་ཀྱང་ཀུན་རྫོབ་ཙམ་རྟོགས་པར་བྱེད་པ་ནི་ཤེས་རབ་ཀྱི་ཕ་རོལ་ཏུ་
ཕྱིན་པ་སྤྱིའི་ངོ་བོ་ཉིད་དེ་ཞེས་བྱ་བའི་དོན་ཏེ། དེས་ན་དེ་ལ་དོན་དམ་པའི་རང་བཞིན་དུ་རྟོགས་
པ་མི་མཐུན་པའི་ཕྱོགས་ཡིན་པར་མདོའི་དོན་འཆད་པ་ནི། སངས་རྒྱས་ཀྱི་རིགས་སུ་ངེས་པ་
ཞེས་བྱ་བ་ཡང་སྒྱུ་མ་ལྟ་བུའམ་ཡང་དག་པའི་མཐའ་ལ་རིགས་སུ་རྣམ་པར་བཞག་པ་ཙམ་སྟེ།
དེ་དོན་དམ་པར་འཛིན་པ་ནི་རྟོག་པ་ཡིན་ནོ་ཞེས་བྱ་བའི་དོན་ཏོ། །དེ་བཞིན་དུ་ཐམས་ཅད་
ཤེས་རབ་ཀྱི་ཕ་རོལ་ཏུ་ཕྱིན་པའི་རང་བཞིན་ཕྱིན་ཅི་མ་ལོག་པ་ཉིད་རྣམ་པར་རྟོག་པའི་ཡུལ་དུ་
བཀོད་དོ། །ཕྱོགས་འདི་ལ་ནི་ནམ་མཁའ་ནི་ཆོས་ཉིད་དུ་གནས་པའི་རིགས་ཀྱི་དཔེའོ། །སྒྱུ་མ་
ནི་ལམ་གྱི་ངོ་བོའི་དཔེའོ། །གཟུགས་བརྙན་ནི་ལམ་གྱི་དམིགས་པའི་དཔེ་དང༌། སངས་རྒྱས་
ནི་གཉེན་པོའི་དཔེའོ། །ཡང་སངས་རྒྱས་ནི་རང་དོན་ཐོབ་པའི་དཔེ་དང་། དེའི་སྤྲུལ་པ་ནི་བྱེད་
པོའི་ནུས་པའི་དཔེ་དང༌། ཡང་སྤྲུལ་པ་ནི་ལས་ཀྱི་དཔེ་དང་། འཕྲུལ་འཁོར་ནི་བྱ་བའི་འབྲས་
-
， ， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥
བུའི་དཔེར་གོ་བར་བྱའོ། །དོན་དམ་པར་དཔྱད་ན་ཤེས་རབ་ཀྱི་ཕ་རལ་ཏུ་ཕྱིན་པའི་བཀག་
པའི་དོན་ཡང་དག་པར་རྟོགས་པའམ། ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཡང་དག་པར་འཛིན་
ཀྱང་བླ་སྟེ་རྣམ་པར་རྟོག་པ་ཁོ་ན་ཡིན་ནོ་ཞེས་བསྟན་པའི་ཕྱིར་དེ་ལྟར་བཤད་དོ། །སྔར་གྱི་
བཤད་པའི་གཞུང་གི་དོན་ཇི་ལྟ་བར་འཕགས་པ་རྣམ་གྲོལ་གྱིས་བཤད་པ་དང་མཐུན་པར་
བདག་གིས་བརྗོད་པ་ཡིན་ནོ། །གཟུང་བའི་རྣམ་པར་རྟོག་པ་གཉིས་པ་སྤང་བར་བྱ་བ་ཤེས་
རབ་ཀྱི་ཕ་རོལ་ཏུ་ཕྱིན་པ་དང་བྲལ་བ་ལ་དམིགས་པ་དགུ་གསུངས་པ་ནི། སྲིད་དང་ཞི་བར་
ལྟུང་བའི་ཕྱིར། །ཞེས་བྱ་བ་ལ་སོགས་པ་ཚིགས་སུ་བཅད་པ་གསུམ་མོ། །དེ་དག་ཀྱང་ཉི་ཟླས་
གླིང་བཞིར་ལས་བྱེད་པའི་དཔེས་ཤེས་རབ་དང་མ་བྲལ་བར་ལྔས་མཐའ་གཉིས་སུ་མི་ལྟུང་
བར་ལས་བྱེད་པ་དང༌། རིན་ཆེན་སྣ་བདུན་གྱིས་འཁོར་ལོ་སྒྱུར་བར་བྱེད་པའི་དཔེས་ཤེས་
རབ་དང་མ་བྲལ་བར་ལྔས་ཐོབ་བྱ་ལ་དབང་བསྒྱུར་བ་དག་ལས་ལྡོག་པས་ནི་མཐའ་གཉིས་སུ་
ལྷུང་བས་ན་རྟོགས་པ་དམན་པའི་རྣམ་པར་རྟོག་པ་བསྟན་ཏོ། །ཤེས་རབ་དང་མ་བྲལ་བ་ལྔ་པོ་
ཉིད། ཁྱིམ་ཐབས་ཀྱིས་བསྲུང་བའི་བུད་མེད་ཀྱི་དཔེས་གཞན་གྱིས་གླགས་མི་རྙེད་པ་དང་། གོ་
མཚོན་ཚང་བ་དགྲས་མི་ཐུབ་ཅིང་འཇོམས་པར་ནུས་པའི་དཔེས་མི་མཐུན་པའི་སྡེ་འཇོམས་
ནུས་པ་དང༌། འཁོར་ལོས་བསྒྱུར་བའི་དབང་གིས་མཁར་གྱི་རྒྱལ་པོའི་དཔེས་ཐམས་ཅད་
མཁྱེན་པ་ཉིད་དུ་འོངས་བ་དང་། གང་གིས་གྲངས་པའི་རླུང་རྒྱ་མཚོར་འཇུག་པའི་དཔེས་ཆེད་
དུ་བྱ་བར་འགྲོ་བ་དང་། ལག་པ་གཡས་པས་ལས་ཀུན་བྱེད་པའི་དཔེ་ལས་ཀུན་བྱེད་པ་དང་།
རྒྱ་མཚོར་ཕྱིན་པའི་ཆུ་རོ་གཅིག་པའི་དཔེས་ཤེས་རབ་ཏུ་རོ་གཅིག་པ་དང་། འཁོར་ལོ་རིན་པོ་
ཆེས་དཔུང་འགྲོ་ཞིང་གནས་པར་བྱེད་པའི་དཔེས་ཐམས་ཅད་མཁྱེན་པར་འགྲོ་ཞིང་གནས་
པར་བྱེད་པ་དང༌། དཔུང་རྣམས་རིན་པོ་ཆེ་སྣ་བདུན་གྱི་རྗེས་སུ་འགྲོ་བའི་དཔེས་ཤེས་རབ་ཀྱི་
རྗེས་སུ་བབྲང་ཡང་དེར་མི་དམིགས་པ་དང་རྗེས་སུ་ཐོབ་པ་ཡང་ཡོད་པ་ཉིད་རྣམས་ལས་ལྡོག་
->
? -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་རིམ་པ་བཞིན་བསྟན་ཏོ། །འདིའི་བཤད་པར་ཐེག་པ་ཆེན་པོ་ཐམས་ཅད་སྡུད་པར་བྱེད་པ་
ཉིད་ཀྱིས་རྣམ་པ་ཐམས་ཅད་མཁྱེན་པ་ཉིད་མྱ་ངན་ལས་འདས་པ་ཐམས་ཅད་ཀྱི་མཇུག་ཏུ་འགྲོ་
བ་ཞེས་བྱ་བ་ནི། ཐམས་ཅད་མཁྱེན་པ་ཉིད་རྒྱུ་དང་བཅས་པས་ཐེག་པ་ཆེན་པོ་ཐམས་ཅད་སྡུད་
པ་ཉིད་ཀྱིས། ཐེག་པ་ཆེན་པོ་དང་བྲལ་བའི་ཤེས་རབ་ཀྱི་རྗེས་སུ་རྣམ་པ་ཐམས་ཅད་མཁྱེན་པ་
ཉིད་མི་འབྲང་གི་འོན་ཀྱང་མྱ་ངན་འདས་པ་གཞན་དེའི་རྗེས་སུ་འབྲངས་པས་རྣམ་པ་ཐམས་
ཅད་མཁྱེན་པ་ཉིད་མཇུག་ཏུ་འགྲོ་བ་ཞེས་བརྗོད་དོ། །འཛིན་པའི་རྣམ་རྟོག་དང་པོ་སྐྱེས་བུ་རྫ་ས་
སུ་ཡོད་པ་ལ་བརྟེན་པ་དགུ་གསུངས་པ་ནི། འཛིན་པ་དང་ནི་འདོར་བ་དང་ཞེས་བྱ་བ་ལ་
སོགས་པའོ། །འདི་དག་ཀྱང་རྟོག་པའི་གཉེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་དངོས་སུ་
གསུངས་པས། དེ་ལས་ལྡོག་པའི་རྟོག་པ་དོན་གྱིས་བསྟན་ཏེ། ཤེས་རབ་ཀྱི་ཕ་རོལ་ཏུ་ཕྱིན་
པས་གཟུགས་ལ་སོགས་པའི་ཆོས་ཐམས་ཅ་མི་འཛིན་མི་འདོར་བ་ཉིད་དང་། དེ་ཇི་ལྟར་ཞེས་
ཞུས་པའི་ལན་དུ། གཟུགས་ལ་སོགས་པའི་ཆོས་ཐམས་ཅད་ཡིད་ལ་བྱེད་པ་དང་ཡིད་ལ་མི་
བྱེད་པ་ཉིད་ཀྱིས་དགེ་བའི་རྩ་བ་རྣམ་པར་འཕེལ་བ་དང་ཕ་རོལ་ཏུ་ཕྱིན་པ་དྲུག་རྫོགས་པ་དང་
རྣམ་པ་ཐམས་ཅད་མཁྱེན་པ་ཐོབ་སྟེ་སངས་རྒྱས་པའི་རྒྱུ་ཡིན་པའི་ཕྱིར་ཞེས་བྱ་བ་དང་། དེའི་
འཐད་པ་ཞུས་པ་ལ་ཡིད་ལ་བྱེད་པ་མི་བྱེད་པ་ཁམས་གསུམ་དང་འབྲེལ་བའི་རྒྱུ་ཡིན་པ་དང་མ་
ཡིན་པར་གསུངས་པ་དང༌། དེ་ལྟར་སྤྱོད་པ་ཆོས་ཐམས་ཅད་ལ་མི་གནས་པར་གསུངས་པ་
དང༌། དེའི་འཐད་པར་ཆགས་པར་བྱ་བ་མེད་པས་མངོན་པར་ཆགས་པ་མེད་པར་གསུངས་པ་
དང༌། ཆགས་པ་མེད་པ་ཉིད་དུ་ཡིད་ལ་བྱེད་པ་དང་དེ་བཞིན་གཤེགས་པས་རང་གི་ཆོས་
ཐམས་ཅད་མ་བཟུང་བ་ཉིད་དུ་སངས་རྒྱས་ནས་བཤད་དོ་སྙམ་ན་ཡང་ཤེས་རབ་ཀྱི་ཕ་རོལ་ཏུ་
ཕྱིན་པ་ལས་རིང་ཞིང་ཉམས་པ་ཡིན་ཏེ། དེས་ཆོས་གང་ཡང་སངས་རྒྱས་པའམ་བསྟན་ཅིང་
བཏགས་པ་མེད་པར་གསུངས་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པས་ཆོས་དེ་
- ?
9
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། (༥
དག་མ་བཟུང་བས་སྐྱོན་དེ་མེད་པ་ཉིད་དང་མ་བཟུང་བ་ཉིད་དུ་ཆགས་པ་ཡང་ཤེས་རབ་ཀྱི་ཕ་
རོལ་ཏུ་ཕྱིན་པ་དང་བྲལ་བ་ཡིན་ཏེ། དེ་ནི་མངོན་པར་ཆགས་པས་མ་བརྗོད་པའི་ཕྱིར་རོ།།
ཞེས་གསུངས་པ་དང༌། ཕ་རོལ་ཏུ་ཕྱིན་པ་ལ་སོགས་པ་གཉེན་པོ་རྣམས་དེ་དག་ཉིད་དང་མ་
བྲལ་བས་ན་གཉེན་པོ་དང་དེའི་དམིགས་པ་མཉམ་པར་གསུངས་པ་དང་། འཁོར་ལོས་བསྒྱུར་
བའི་དཔུང་ཚོགས་རྣམས་དེ་གར་འདོད་པར་འགྲོ་བའི་དཔེས་ལྔ་པོ་ཤེས་རབ་ཀྱི་རྗེས་སུ་
འབྲངས་ནས་རྣམ་པ་ཐམས་ཅད་མཁྱེན་པ་ཉིད་དུ་འགྲོ་བར་གསུངས་པ་ལས་ལྡོག་པའི་ཆོས་
དང་ལྡན་པའི་གང་ཟག་དགུ་གསུངས་པ་ཡིན་ནོ། །འདི་ཡང་སློབ་དཔོན་སེང་གེ་བཟང་པོས་
དངོས་སུ་གསུངས་པའི་གཉེན་པོའི་ཆོས་དགུ་དང་ལྡན་པ་ཡུལ་དུ་བཞག་ནས། གང་ཟག་ཏུ་
རྟོག་པ་དོན་དམ་པར་སྒྲོ་འདོགས་པའི་རྣམ་པ་ཅན་དུ་བཤད་པའི་ཕྱིར། ཀུན་རྫོབ་ཏུ་སྒྱུ་མ་ཅན་
དུ་འཛིན་པ་དང་གཏོང་བ་དང་ཞེས་བརྗོད་དེ། དོན་དམ་པར་འཛིན་པ་དང་འདོར་བར་མེད་
པར་ཤེས་པ་པོའི་གང་ཟག་ཅེས་བྱ་བའི་དོན་ཏོ། །དེ་བཞིན་དུ་གཞན་ལ་ཡང་དོན་དམ་པ་ཕྱིན་
ཅི་མ་ལོག་པར་རྟོགས་པ་པོ་རྫས་སུ་ཡོད་པར་བཏགས་པའི་སྐྱེས་བུར་བསམས་པའོ། །ཤེས་
རབ་ཀྱི་ཕ་རོལ་ཏུ་ཕྱིན་པ་ཡང་དག་པར་མ་ཤེས་པ་ཉིད་ཀྱིས་ཞེས་བྱ་བ་ནི། དོན་དམ་པའི་
དངོས་པོར་མ་ཤེས་པ་སྟེ་སྒྱུ་མ་ལྟ་བུར་ཤེས་པ་ཉིད་ཀྱིས་སོ། །དངོས་པོ་ཇི་ལྟ་བ་བཞིན་དུ་འགྲོ་
བ་ལ་ཐོགས་པ་ནི་དོན་དམ་པའི་དངོས་པོ་ཇི་ལྟ་བ་བཞིན་འགྲོ་བ་བཀག་པ་ལ་སྟེ། དེ་ལྟ་བུའི་
རྟོགས་པ་པོ་རྫས་སུ་རྟོག་པའོ། །
འཛིན་པའི་རྟོག་པ་གཉིས་པ་སྐྱེས་བུ་བཏགས་པ་ལ་དམིགས་པ་ནི། ཆེད་བཞིན་
ངེས་པར་མི་འབྱུང་དང་ཞེས་བྱ་བ་ལ་སོགས་པ་གསུངས་སོ། །སྔ་མ་བཞིན་ཤེས་རབ་ཀྱི་ཕ་
རོལ་ཏུ་ཕྱིན་པ་དངོས་སུ་གསུངས་པས་དེ་ལ་སོགས་པའི་མི་མཐུན་པའི་ཕྱོགས་དང་ལྡན་པ་
གང་ཟག་བཏགས་ཡོད་ལ་རྟོག་པ་དོན་གྱིས་འཕངས་ཏེ། དེ་དག་ཀྱང་ཁ་ལོ་བསྒྱུར་བ་རྟ་ཟུང་
- 2
3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞི་པའི་ཤིང་རྟ་ལ་བཞོན་ནས་ལམ་མཉམ་པ་ནས་འགྲོ་བའི་དཔེས་ཤེས་རབ་ཀྱི་ཕ་རོལ་ཏུ་
ཕྱིན་པས་ལྔ་པོ་ཁ་ལོ་བསྒྱུར་ཞིང་ཆེད་དུ་བྱ་བ་དང་མཐུན་པའི་ལམ་མཉམ་པ་ནས་འགྲོ་བར་
གསུངས་པ་དང་། བྱང་ཆུབ་སེམས་དཔའ་དང་ཉན་ཐོས་ཀྱི་ལམ་ལ་རྣམ་པ་ཐམས་ཅད་མཁྱེན་
པའི་ལམ་ལ་ལམ་མ་ཡིན་པར་གསུངས་པ་དང༌། ཤེས་རབ་ཀྱི་ཕ་རོལ་ཏུ་ཕྱིན་པས་ཆོས་གང་
ཡིན་མི་སྒྲུབ་མི་འགོག་པར་གསུངས་པ་དང༌། གཟུགས་ལ་སོགས་པའི་ཆོས་ཐམས་ཅད་ལ་
ལྡན་པ་དང་མི་ལྡན་པར་མི་རྟག་པས་ཕ་རོལ་ཏུ་ཕྱིན་པ་དྲུག་ལ་བརྩོན་པར་བྱ་བར་གསུངས་པ་
དང༌། གཟུགས་ལ་སོགས་པའི་ཆོས་ཐམས་ཅད་ལ་གནས་པར་བྱའོ། །ཞེས་བརྩོན་པར་མི་བྱ་
བར་གསུངས་པ་དང་། ཨ་མྲའི་འབྲས་བུ་ཟ་བར་འདོད་པས་དེའི་ས་བོན་ཆུད་མི་ཟ་བར་བྱ་
བའི་དཔེས་སངས་རྒྱས་ཀྱི་རིགས་ཕ་རོལ་ཏུ་ཕྱིན་པ་དྲུག་ལ་བསླབས་ཤིང་དེས་སེམས་ཅན་
རྗེས་སུ་བཟུང་བར་གསུངས་པ་དང་། གཞན་གྱི་དྲིང་མི་འཇོག་པ་དང་སངས་རྒྱས་ཀྱི་ཞིང་སྦྱང་
བ་དང་སྙིང་པོ་བྱང་ཆུབ་ལ་འདུག་པ་དང་། ཆོས་ཀྱི་འཁོར་ལོ་བསྐོར་བ་ནས་ཆོས་ཐམས་ཅད་
ལ་དབང་ཐོབ་པར་འདོད་པས་ཕ་རོལ་ཏུ་ཕྱིན་པ་དྲུག་ལ་བསླབ་བར་གསུངས་པ་དང་། དེའི་
འཐད་པར་རྒྱ་མཚོ་རིན་པོ་ཆེ་ཐམས་ཅད་ཀྱི་རྒྱུ་ཡིན་པའི་དཔེས། ཤེས་རབ་ཀྱི་ཕ་རོལ་ཏུ་ཕྱིན་
པ་འཕགས་པའི་གང་ཟག་ཐམས་ཅད་ཀྱི་རྟོགས་པའི་རྒྱུ་ཡིན་པར་གསུངས་པ་ལས་ལྡོག་པའི་
ཆོས་དང་ལྡན་པའི་གང་ཟག་བཏགས་པ་བ་ལ་དོན་དུ་ཡོད་པར་འཛིན་པའོ། །འདིར་སློབ་
དཔོན་སེང་གེ་བཟང་པོས་འཛིན་པའི་རྣམ་པར་རྟོག་པ་སྔ་མ་གཉེན་པོ་དང་ལྡན་པ་དང་
། ཕྱི་མ་
དེའི་ལྡོག་ཕྱོགས་མི་མཐུན་པའི་ཕྱོགས་དང་ལྡན་པར་བཤད་པ་ནི་གཞུང་གི་དོན་ཇི་ལྟ་བ་མ་
ཡིན་ཡང་། དོན་གྱི་རྗེས་སུ་འབྲངས་ན་སྔ་མ་དང་ཕྱི་མ་གཉིས་ཀ་ལ་གཉིས་ཀ་དང་ལྡན་པར་
འཛིན་པ་ཤེས་རབ་ཀྱི་ཕ་རོལ་ཏུ་ཕྱིན་པའི་མི་མཐུན་པའི་ཕྱོགས་རྣམ་པར་རྟོག་པ་ཡིན་པར་
འཐད་དོ། །མཐོང་བའི་ལམ་གྱི་འབྲས་བུ་སྐྱེད་པའི་ནུས་པ་གསུངས་པ་ན། བྱང་ཆུབ་ལ་གཞན་
- ?
J fj -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། དོལ་
སྟོན་པ་དང༌། །ཞེས་བྱ་བ་ལ་སོགས་པ་ཚིགས་སུ་བཅད་པ་གཅིག་གོ །མཐོང་ལམ་གྱི་འབྲས་
བུའི་རང་བཞིན་གསུངས་པ་ནི། དྲི་མ་ཟད་དང་མི་སྐྱེ་བའི། །ཞེས་བྱ་བ་ལ་སོགས་པ་ཚིགས་སུ་
བཅད་པ་བཞི་སྟེ། དོན་དམ་པར་མེད་པ་ཉིད་དུ་ཟད་པ་དང་མི་སྐྱེ་བ་ཤེས་པ་བྱང་ཆུབ་ཡིན་པ་
དང༌། དེ་དོན་དམ་པར་མེད་པའི་འཐད་པ་དང་དངོས་པོར་ལྟ་ལ་ཐར་པ་མེད་པ་དང༌། སྟོང་
པར་ལྟ་བ་ལ་ཐར་པ་མེད་པ་འཐད་པ་རིམ་པ་བཞིན་དུ་གསུངས་སོ། །མཐོང་ལམ་གྱི་རང་
བཞིན་གསུངས་པ་ནི། སྤྱིན་པ་ལ་སོགས་རེ་རེ་ཡང་། །ཞེས་བྱ་བ་ལ་སོགས་པའི་ཚིགས་སུ་
བཅད་པ་སྟེ། རྗེས་ཐོབ་ཀྱི་བྱ་བས་མཐོང་ལམ་མཚོན་པའོ། །མཐོང་ལམ་གྱི་བྱེད་པ་གསུངས་
པ་ནི། དེ་ནས་སེང་གེ་རྣམ་བསྒྱིངས་པའི་ཞེས་བྱ་བའི་ཚིགས་སུ་བཅད་པའོ། ། །
སྤྱོར་བ་དྲུག་ པ་ སྒོམ་པའི་ལམ་ལ་ གསུམ་ལས། དང་པོ་ངོ་བོ་བསྟན་པ་ནི།
འགོག་དང་བཅས་པའི་སྙོམས་འཇུག་དགུར། །ཞེས་བྱ་བའི་ཚིགས་སུ་བཅད་པ་གཉིས་སོ།།
གཉིས་པ་ནི་མི་མཐུན་ཕྱོགས་སོ། །འདི་ལ་བཞི་ལས་དང་པོ་གཟུང་བའི་རྣམ་པར་རྟོག་པ་སྦྱོར་
བའི་ཡུལ་ཅན་གསུངས་པ་ནི་མདོར་བསྡུས་རྒྱས་དང་ཞེས་བྱ་བ་ལ་སོགས་པའི་ཚིགས་སུ་
བཅད་པ་ཕྱེད་གསུམ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་དང་ལྡན་པ་ལས་ལྡོག་པའི་སྦྱོར་བ་
དགུ་ལ་དམིགས་པའོ། །དེ་དག་ཀྱང་མདོ་ལས་ཆོས་མདོ་དང་རྒྱས་པ་བསྟན་པ་ལ་བྱང་ཆུབ་
སེམས་དཔའི་ཕ་རོལ་ཏུ་ཕྱིན་པ་དྲུག་ལ་མདོ་དང་རྒྱས་པར་ཀུན་ཆུབ་པར་བྱེད་པ་གོམས་པར་
བྱེད། ཡིད་ཀྱིས་རྟོགས་པ་དང་སེམས་དང་སེམས་ལས་བྱུང་བ་མི་རྒྱུ་བར་རྟོགས་པ་མདོ་དང་
རྒྱས་པ་ཤེས་པའི་རྒྱུར་གསུངས་པ་ནས་དེ་བཞིན་ཉིད་དང་ཡང་དག་པའི་མཐའ་དང་ཆོས་ཀྱི་
དབྱིངས་ཤེས་པའི་མཚན་ཉིད་བསྟན་པ་ལ་སོགས་པས་མཚན་ཉིད་ཤེས་པར་བྱ་བའི་དོན་དུ་
ཚོགས་ལམ་གྱི་སྦྱོར་བ་གཉིས་གསུངས་པ་དང༌། ཤེས་ནས་འབྲས་བུ་ཐོབ་པའི་དོན་དུ་ཚོགས་
ལམ་ཉིད་དུ་སྦྱོར་བའི་ཕན་ཡོན་བདུད་ཀྱི་ལས་སྤོང་བ་དང་། སངས་རྒྱས་ཀྱི་དགོངས་པ་དང་
- ） }
༑ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསོད་ནམས་ཆེན་པོ་འཛིན་པ་ལ་སོགས་པ་གསུངས་པ་དང༌། སྦྱོར་ལམ་དུ་སྦྱོར་བའི་ཡོན་
ཏན་ཕྱིར་མི་ལྡོག་པ་ཉིད་དུ་རིག་པར་བྱ་བ་ནས་དེ་བཞིན་གཤེགས་པས་དགོངས་པ་དང་དེ་ལ་
བསྙེན་བཀུར་བྱས་ཤིང་དགེ་བའི་རྩ་བ་སྐྱེད་པ་དང་དགེ་བའི་བཤེས་གཉེན་གྱིས་ཟིན་པ་དང་།
ཕ་རོལ་ཏུ་ཕྱིན་པ་དྲུག་ནས་སྟོབས་བཅུ་ལ་སོགས་པ་སྒོམ་པ་དང་གཞོན་ནུར་གྱུར་པ་དང་
བསམ་པ་ཡོངས་སུ་རྫོགས་པ་ནས་ལུང་བསྟན་པ་ཕུན་སུམ་ཚོགས་པ་ལ་སོགས་པ་ནས་དོན་
དང་ཡི་གེ་ནས་ཐེག་པ་གསུམ་རྣམ་པར་དགོད་དགྲོལ་བ་ལ་མཁས་པའི་བར་ཤེས་རབ་ཀྱི་ཕ་
རོལ་ཏུ་ཕྱིན་པའི་སྤྱོད་པའི་ཡོན་ཏན་འདི་དག་ཡིན་ནོ་ཞེས་བྱ་བས་གསུངས་པ་དང་། ཤེས་རབ་
ཀྱི་ཕ་རོལ་ཏུ་ཕྱིན་པ་མངོན་པར་སྒྲུབ་ཞེས་བྱ་བས་མཐོང་ལམ་དུ་སྦྱོར་བའི་ཡོན་ཏན་གསུངས་
པས་དང་། ཤེས་རབ་ཀྱི་ཕ་རོལ་ཏུ་ཕྱིན་པ་སྒོམ་པར་བྱེད་པ་ཞེས་བྱ་བ་སྒོམ་ལམ་གྱི་སྦྱོར་བའི་
ཡོན་ཏན་གསུངས་པ་དང༌། ཕུང་པོ་རྣམས་ཞི་བ་དང་ཡང་བླ་མ་དང་གསོག་དང་སྙིང་པོ་མེད་
པར་སློབ་པ་སྦྱོར་ལམ་ཇི་ལྟ་བ་བཞིན་ཤེས་པའི་སྦྱོར་བ་དང༌། ནམ་མཁའ་ལྟར་མངོན་པར་
གྲུབ་པ་མཐོང་ལམ་ཇི་ལྟ་བ་བཞིན་ཤེས་པའི་སྦྱོར་བ་དང་། ནམ་མཁའ་ལྟར་སྟོང་པ་ཉིད་སྒོམ་
པ་སྒོམ་ལམ་ཇི་ལྟ་བ་བཞིན་ཤེས་པའི་སྦྱོར་བ་གསུངས་པ་ལས་ལྡོག་པ་གསུངས་སོ། །དེ་ཡང་
དཔྱད་ན་དངོས་སུ་གསུངས་པ་ཡང་དག་པའི་སྦྱོར་བའམ་དེ་ལས་ལྡོག་པ་ལོག་པའི་སྦྱོར་བ་ལ་
དོན་དམ་པར་སྒྲོ་འདོགས་པ་གཉིས་ཀ་མི་མཐུན་པའི་ཕྱོགས་རྣམ་པར་རྟོག་པ་ཡིན་པས་སློབ་
དཔོན་སེང་གེ་བཟང་པོས་ཚིག་ལེའུར་བྱས་པའི་དོན་ལ་འཇོག་པ་ཁོ་ན་རྣམ་པར་རྟོག་པའི་ཡུལ་
དུ་བཀོད་པ་ཡིན་ནོ། །སྦྱོར་བའི་རྣམ་པའི་སྤྱོད་ཡུལ་ཅན་ཞེས་བྱ་བ་དེའི་སྤང་བྱར་གསུངས་པ་
ནི༑ སློབ་དཔོན་ཕྱིན་ཅི་ལོག་ཏུ་གོ་བ་ཡིན་པར་བལྟ་སྟེ་གཟུང་བར་མི་བྱའོ། །དེ་ནས་བསམ་
པའི་ཡུལ་གྱི་གཟུང་བའི་རྣམ་པར་རྟོག་པ་དགུ་གསུངས་པ་ནི། གཉིས་པ་སེམས་དང་སེམས་
བྱུང་རྣམས། །ཞེས་བྱ་བའི་ཚིགས་སུ་བཅད་པ་ཕྱེད་དང་གསུམ་མོ། །དེ་ཡང་མདོ་ལས་ཇི་ལྟར་
- ༧
9 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱད་པར་བགྱི་ཞེས་ཞུས་པ་དང་སེམས་དང་པོ་བསྐྱེད་པ་ནས་
ཉེ་བར་བཟུང་སྟེ་སྙིང་པོ་བྱང་ཆུབ་ལ་འདུག་གི་བར་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱད་
པ་དང་སྒོམ་པ་དང་སྒྲུབ་པར་བྱའོ། །ཞེས་བྱ་བས་ཚོགས་ཀྱི་ལམ་དུ་འདུན་པ་དང་ལྡན་པའི་
སེམས་བསྐྱེད་པ་དང༌། བསམ་པ་དང་ལྡན་པའི་ལ་སོགས་པས་བྱང་ཆུབ་ཀྱི་སྙིང་པོ་ཡིད་ལ་
བྱེད་པ་མི་འདོར་བར་སློབ་པའི་བསམ་པ་གསུངས་པ་དང༌། ཡིད་ལ་བྱེད་པ་གཞན་གྱི་གོ་
སྐབས་མི་འབྱེད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱད་པ་དང་། བསླབ་པ་དང་སྒོམ་པར་
བསྟན་པས་སྦྱོར་ལམ་དུ་ཐེག་པ་གཉིས་ཀྱི་ཡིད་ལ་བྱེད་པ་དང་བྲལ་བའི་བསམ་པས་ཤེས་རབ་
ཀྱི་ཕ་རོལ་ཏུ་ཕྱིན་པ་ལ་སློབ་པར་གསུངས་པ་དང་། རྣམ་པ་ཐམས་ཅད་མཁྱེན་པ་ཉིད་ཡིད་ལ་
བྱེད་པ་མི་འདོར་བས་སེམས་ལས་བྱུང་བའི་ཆོས་རྣམས་མི་འཇུག་པར་བསླབ་པ་དང་སྒོམ་པར་
བྱ་ཞིང་དེ་ལྟར་བྱས་པས་རྣམ་པ་ཐམས་ཅད་མཁྱེན་པ་ཐོབ་པ་མི་དམིགས་པས་སློབ་པ་མཐོང་
བའི་ལམ་དུ་སློབ་པའི་བསམ་པ་དང༌། ཤེས་རབ་ཀྱི་ཕ་རོལ་ཏུ་ཕྱིན་པ་སྒོམ་པས་རྣམ་པ་ཐམས་
ཅད་མཁྱེན་པ་ཐོབ་པ་ མི་ དམིགས་པར་ ཡིད་ལ་བྱེད་པ་དང་། མ་སྒོམ་པས་ཐོབ་པའི་མི་
དམིགས་པ་དང་། གཉིས་ཀ་གཉིས་ཀ་མ་ཡིན་པས་དེ་ཐོབ་པ་མི་དམིགས་པར་སློབ་པའི་
བསམ་པ་གསུངས་པས་སྒོམ་པའི་ལམ་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སློབ་པའི་བསམ་
པ་གསུངས་པ་དང་། འོ་ན་ཇི་ལྟར་ཐོབ་པར་བྱ་བ་ཞུས་པའི་ལན་དུ་དེ་བཞིན་ཉིད་ཇི་ལྟ་བ་དང་
ཆོས་ཀྱི་དབྱིངས་ཇི་ལྟ་བ་བཞིན་དུ་ཐོབ་པར་བྱ་བ་བསྟན་པས་ཁྱད་པར་གྱི་ལམ་དུ་ཤེས་རབ་
ཀྱི་ཕ་རོལ་ཏུ་ཕྱིན་པ་ལ་སློབ་པའི་བསམ་པ་ཕྱིན་ཅི་མ་ལོག་པ་དང་ལྡན་པ་གསུངས་པ་རྣམས་
ལས་ལྡོག་པ་དགུ་ཡུལ་དུ་བྱས་ན་དོན་དམ་པར་རྟོག་པ་དོན་གྱིས་བསྟན་ཏོ། །འདི་ཡང་དངོས་
སུ་གསུངས་པ་ཕྱིན་ཅི་མ་ལོག་པའི་བསམ་པ་ལ་དོན་དམ་པར་ཞེན་ན་ཡང་ཤེས་རབ་ཀྱི་ཕ་
རོལ་ཏུ་ཕྱིན་པའི་མི་མཐུན་ཕྱོགས་སུ་གཏོགས་པར་བྱའོ། །འཛིན་པའི་རྣམ་པར་རྟོག་པ་ཡང་
- ?
J] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ལས་དང་པོ་གང་ཟག་རྫས་སུ་ཡོད་པ་ལ་བརྟེན་པའི་རྣམ་པར་རྟོག་པ་གསུངས་པའི་
ཚིགས་སུ་བཅད་པ་ གཉིས་ཏེ། སེམས་ཅན་བཏགས་པའི་ སྤྱོད་ཡུལ་དང༌། ཞེས་བྱ་བ་ལ་
སོགས་པའོ། །འདི་ཡང་མདོ་ནས་སེམས་ཅན་ལ་སོགས་པ་ཇི་ལྟ་བ་བཞིན་རྟོགས་པའི་ཤེས་
རབ་ཀྱི་ཕ་རོལ་ཏུ་ཕྱིན་པར་གསུངས་པས་དེ་ལས་ལྡོག་པར་བཀག་པ་ཡི་ཡུལ་དང་ཡུལ་ཅན་
འཕངས་པའི་ཚིག་ལེའུ་བྱས་པར་བཀོད་པའོ། །མདོ་ནི་ཆོས་ཀྱི་དབྱིངས་ཇི་ལྟ་བུ་ལགས་ཞེས་
ཞུས་པ་ལགས། བདག་དང་སེམས་ཅན་དང་སྲོག་དང་གང་ཟག་གི་ཁམས་ཇི་ལྟ་བ་བཞིན་ནོ།།
ཞེས་བྱ་བ་དང་བདག་ལ་སོགས་པ་དེ་ཡང་དམིགས་སུ་མེད་པ་ཉིད། དེས་ན་བདག་ལ་སོགས་
པ་གདགས་པར་བྱར་མེད་པ་དང་། མ་བརྟགས་པས་རྣམ་པ་ཐམས་ཅད་མཁྱེན་པ་ཐོབ་པ་
དང༌། ཆོས་ཐམས་ཅད་གདགས་སུ་མེད་པ་ལ་དམྱལ་བ་ལ་སོགས་པར་བརྟག་པ་ཉིད་ཀྱང་
བཀག་པར་གསུངས་པ་དང༌། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པས་གཟུགས་ལ་སྤྱད་
པར་བགྱིའམ་ཞེས་བྱ་བ་ལ་སོགས་པས་རྣམ་པ་ཐམས་ཅད་མཁྱེན་པའི་བར་གྱི་ཆོས་རྣམས་ལ་
བཏགས་པ་ཉིད་དུ་ཡང་དག་པར་ཞེན་པའི་སློབ་པ་བཀག་པར་གསུངས་པ་དང་། གཟུགས་ལ་
སོགས་པ་ལ་བྲི་བ་དང་བསྟན་པ་མེད་པར་སློབ་པ་ཞལ་གྱིས་བཞེས་པ་དང་། དེ་ཡི་མཚན་ཉིད་
ཀྱང་སྐྱེ་འགག་མེད་པར་སློབ་པ་ཡིན་པ་དང་། དེའི་དོན་ཡང་མངོན་པར་འདུ་བྱ་བ་མེད་པ་ཡིན་
པ་དང་། དེ་ཡང་ཆོས་རྣམས་རང་གི་མཚན་ཉིད་ཀྱིས་སྟོང་པར་མཐོང་བ་ལ་སློབ་པ་དང༌།
དེ་ཉིད་ཀྱི་དོན་གཟུགས་ནས་བྱང་ཆུབ་ཀྱི་བར་སྟོང་པར་མཐོང་བར་བསྟན་པ་དང༌། དེ་ལ་མི་
སྤྱོད་པ་ཉིད་སྤྱོད་པ་ཡིན་པ་ལ་སོགས་པ་ནས་དམིགས་སུ་མེད་པའི་སྦྱིན་པ་ལ་སོགས་པ་ལ་
སྤྱོད་པ་རྒྱ་ཆེར་དམིགས་པ་དང་མི་དམིགས་པར་གསུངས་ པ་དང༌། དམིགས་པ་དང་མི་
དམིགས་པ་ལ་མ་ཆགས་པར་ས་ནས་སར་ཡོངས་སུ་རྫོགས་པ་ཅི་ལྟར་བྱེད་ཞུས་པ་ལ་དེ་ལྟར་
དམིགས་པ་ལས་རྫོགས་པ་བཀག་པ་ལ་སོགས་པ་གསུངས་པ་དང་
། དེ་ལྟར་ཡིན་ན་གཟུགས་
-:{{) [） -



གྲགས་ཆེན་བཅོ་བརྒྱད་ཀྱི་ཤེར་ཕྱིར་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། (༥་
ནས་རྣམ་པ་ཐམས་ཅད་མཁྱེན་པའི་བར་གྱི་ཆོས་ཀྱི་མཚན་ཉིད་རྣམ་པར་འབྱེད་པ་མེད་པར་
ཞུས་པ་ལ་དམིགས་པའི་ཚུལ་གྱིས་ཆོས་རབ་ཏུ་རྣམ་པར་འབྱེད་པ་མེད་པར་གསུངས་པ་དང་།
ཐམས་ཅད་མི་དམིགས་ན་སྦྱིན་པའི་ཕ་རོལ་ཏུ་ཕྱིན་པ་ནས་སེམས་ཅན་ཡོངས་སུ་བསྒྲལ་བ་
མེད་པར་ཞུས་པ་ལ་གཟུགས་ནས་རྣམ་པ་ཐམས་ཅད་མཁྱེན་པའི་དོན་དུ་མི་སྤྱོད་པ་ནས་གང་
གི་ཡང་དོན་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་མི་སྤྱོད་པར་གསུངས་པ་དང་། དེ་ལྟར་ཡིན་ན་
ཐེག་པ་གསུམ་རྣམ་པར་དགོད་པ་མེད་པར་ཞུས་པ་ལ་དོན་དམ་པར་ཐེག་པ་གསུམ་རྣམ་པར་
དགོད་པ་མེད་པར་གསུངས་པ་དང་། དོན་དམ་པར་མེད་པར་ཆོས་ཐམས་ཅད་དང་དེ་བཞིན་
གཤེགས་པ་ཡང་སྤྲུལ་པ་དང་འདྲ་བ་ཡིན་ན་ཡོན་རྣམ་པར་སྦྱོང་བར་མི་འགྱུར་བར་ཞུས་པ་ལ་
དེ་བཞིན་གཤེགས་པ་དང་སྤྲུལ་པའི་ཆོས་ཉིད་ཤེས་ནས་བྱ་བ་བྱེད་པས་ཡོན་རྣམ་པར་སྦྱོང་བ་
ཉིད་དང༌། དེ་བཞིན་གཤེགས་པ་ལ་བྱས་པར་སེམས་དང་དེ་བཞིན་གཤེགས་པ་ལ་མེ་ཏོག་
གཅིག་ནམ་མཁར་འཐོར་བ་དང་། ཕྱག་འཚལ་ལོ་ཟེར་བ་ཡང་སྡུག་བསྔལ་ཟད་པའི་རྒྱུར་
འགྱུར་བ་གསུངས་པ་དང་། བྱང་ཆུབ་སེམས་དཔའ་ཆོས་རྣམས་ཀྱི་ཆོས་ཉིད་ཀྱི་ཁོང་དུ་ཆུད་པ་
བྱ་ཞིང་ཆོས་ཉིད་རྣམ་པར་འཁྲུག་པར་མི་བྱ་སྟེ། འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པའོ་འདི་
ནི་དེའི་ཆོས་ཉིད་དོ་ཞེས་པ་ནས་རྣམ་པ་ཐམས་ཅད་མཁྱེན་པའི་བར་ལ་དེ་ལྟར་རྣམ་པར་འཁྲུག་
པར་མི་བྱ་བ་ཉིད་དུ་བསྟན་པ་དང་། དེ་ལྟར་སྟོན་པས་དེ་བཞིན་གཤེགས་པ་ཆོས་ཉིད་ཀྱི་རྣམ་
པར་འཁྲུག་པར་བྱེད་པར་མི་འགྱུར་རམ་ཞེས་ཞུམ་པ་ལ་རྣམ་པར་མི་འཁྲུག་པའི་དོན་རྟོགས་
པར་ བྱ་བའི་ཐབས་ ཀྱིས་ མིག་གི་དེ་ལྟར་བསྟན་པར་རྣམ་པར་འཁྲུག་པར་མི་བྱེད་པར་
གསུངས་པ་རྣམས་ཀྱིས་དེ་ལས་ལྡོག་པ་དོན་གྱིས་འཕངས་པ་སྟེ་ཤེས་རབ་ཀྱི་ཕ་རོལ་ཏུ་ཕྱིན་
པའི་ཡུལ་ལས་ལྡོག་པའི་ཆོས་ལྡན་པའི་གང་ཟག་ཏུ་རྟོགས་པ་ཞེས་བྱ་བའི་དོན་ཏོ། །འདིས་ནི་
ཤེས་རབ་ཀྱི་ཕ་རོལ་ཏུ་ཕྱིན་པའི་ཡུལ་ཉིད་ལ་དོན་དམ་པའི་རྣམ་པར་ཤེས་པ་ཡང་མི་མཐུན་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱོགས་ཡིན་པར་དོན་གྱིས་སྟོན་ཏེ་མཚན་ཉིད་མཚུངས་པའི་ཕྱིར་རོ། །
འཛིན་པའི་རྣམ་པར་རྟོག་པ་གཉིས་པ་སྐྱེས་བུ་བཏགས་པར་ཡོད་པ་ལ་དམིགས་པ་
གསུངས་པ་ནི། སེམས་ཅན་བཏགས་དང་དེའི་རྒྱུ། །ཞེས་བྱ་བ་ལ་སོགས་པའི་ཚིགས་སུ་
བཅད་པ་གསུམ་མོ། །དེ་ལ་རབ་འབྱོར་མིང་དང་མཚན་མ་ལ་མངོན་པར་ཞེན་པ་མ་ཡིན་ཏེ་
ཞེས་བྱ་བ་ཡིན་པས་མིང་ཡང་མིང་གི་མཚན་མ་ཡང་མཚན་མས་སྟོང་སྟེ། དེའི་ཕྱིར་བྱང་ཆུབ་
སེམས་དཔའ་རྣམ་པ་ཐམས་ཅད་མཁྱེན་པ་ཐོབ་པར་བྱེད། ཆོས་ཀྱི་འཁོར་ལོ་བསྐོར་བར་བྱེད་
དོ་ཞེས་བྱ་བའི་བར་གྱིས་སེམས་ཅན་དུ་བཏགས་པ་མིང་དང་བཏགས་པའི་རྒྱུ་མཚན་དག་སྟོང་
པར་བཤད་པ་ཤེས་རབ་ཀྱི་ཕ་རོལ་ཏུ་ཕྱིན་པའི་ཡུལ་ལས་ལྡོག་པའི་ཆོས་དང་ལྡན་པ་རྣམ་པར་
རྟོག་པའི་ཡུལ་སྤྱིར་འཕངས་པ་མདོ་ཡི་དོན་སྡུད་པ་ནི་ཚིགས་སུ་བཅད་པ་དང་པོའོ། །ཐམས་
ཅད་མཁྱེན་པ་ཉིད་གསུམ་ལ་ཁྱད་པར་ཅི་ཞིག་མཆིས་ཞེས་ཞུས་པ་ལས་བརྩམས་ནས་རྣམ་པ་
ཐམས་ཅད་མཁྱེན་པ་ཉིད་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་རྣམས་ཀྱི་ཡིན་ཞེས་བྱའོ། །ཞེས་བྱ་བའི་བར་དང་། ཅིའི་སླད་དུ་ལམ་ཤེས་ཉིད་
བྱང་ཆུབ་སེམས་དཔའ་རྣམས་ཀྱི་ལགས་ཞེས་བྱ་བ་ནས་བརྩམས་ཏེ་དེའི་ཕྱིར་ལམ་ཤེས་པ་ནི་
བྱང་ཆུབ་སེམས་དཔའ་རྣམས་ཀྱི་ཡིན་ནོ་ཞེས་བྱ་བའི་བར་དང་། ཐམས་ཅད་ཤེས་པ་ཉིད་ལ་
དེ་ལྟར་ཞུས་པ་ནས་བརྩམས་ཏེ་ལམ་ཐམས་ཅད་ཀྱིས་ཀྱང་མ་ཡིན་ལ་རྣམ་པ་ཐམས་ཅད་ཀྱིས་
ཀྱང་མ་ཡིན་ནོ་ཞེས་བྱ་བའི་བར་གྱིས་ཤེས་རབ་ཀྱི་ཕ་རོལ་ཏུ་ཕྱིན་པའི་ཡུལ་སྒྱུ་མ་ལྟ་བུའི་
ཐམས་ཅད་མཁྱེན་པ་ཉིད་གསུམ་གྱི་རང་བཞིན་གསུངས་པ་ལས་ལྡོག་པའི་ཆོས་དང་ལྡན་པའི་
གང་ཟག་བཏགས་པ་ནི་སྒྲིབ་པའི་སྒྲར་བརྗོད་དེ། སྒྱུ་མ་ལྟ་བུའི་ཀུན་མཁྱེན་གསུམ་ལས་ལྡོག་
པའི་ཆོས་ཉིད་དེ་ཐོབ་པའི་གེགས་ཡིན་པས་དེ་དང་ལྡན་པ་ལའང་སྒྲིབ་པ་ཡིན་པར་གསུངས་
སོ༑ །དེ་བཞིན་དུ་ལམ་ལ་གནས་ཏེ་ཡང་དག་པའི་མཐའ་མངོན་དུ་བགྱིད་དམ་ཞེས་བྱ་བ་ནས་
- 3 {] ! -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥།
བརྩམས། ཅི་ལ་ཡང་མི་གནས་པས་སེམས་ཅན་རྣམས་ལ་གྲོལ་བཞིན་དུ་བྱང་ཆུབ་སེམས་ད་
པའ་ཡང་དག་པའི་མཐའ་མངོན་དུ་བྱེད་པར་གསུངས་པ་དང༌། ཐམས་ཅད་མཁྱེན་པ་ཉིད་
གསུམ་ལ་ཉོན་མོངས་པ་སྤང་བའི་བྱེ་བྲག་མེད་པ་ནས་ལམ་དང་ལམ་མ་ཡིན་པ་དེ་ཁོ་ནར་མི་
དམིགས་ཀྱང་ཐ་སྙད་དུ་འདུས་མ་བྱས་ཀྱི་རབ་ཏུ་ཕྱེ་བ་ལམ་དང་འབྲས་བུའི་དབྱེ་བ་རྣམ་
པར་བཞག་པར་གསུངས་པས་མྱ་ངན་འདས་པའི་ལམ་ཇི་ལྟ་བ་བཞིན་རྣམ་པར་དག་པ་དང། །
ཤེས་རབ་ཀྱི་ཕ་རོལ་ཏུ་ཕྱིན་པ་དེ་བཞིན་དང་ཡང་དག་པའི་མཐའ་དང་ཆོས་ཀྱི་དབྱིངས་རྣམས་
ཡང་དག་པར་འདུས་པ་དང་། གཟུགས་མེད་པ་བསྟན་དུ་མེད་པ་ལ་སོགས་པའི་ཕྱིར་ཤེས་
རབ་ཀྱི་ཕ་རོལ་ཏུ་ཕྱིན་པ་ཆོས་གང་དང་ཡང་ལྡན་པ་དང་མི་ལྡན་པ་དང་བསྟན་དུ་ཡོད་པ་ལ་
སོགས་པའི་རང་བཞིན་མ་ཡིན་པར་གསུངས་པས་ཤེས་རབ་ཀྱི་ཕ་རོལ་ཏུ་ཕྱིན་པའི་ རང་
བཞིན་བཞག་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཆོས་ཐམས་ཅད་ཀྱི་སྤོབས་པ་དང་སྣང་
བ་ཐམས་ཅད་སྐྱེད་པར་བྱེད་པ་དང་། བདུད་དང་ཉན་ཐོས་ཀྱི་ཐེག་པ་དང་སྡིག་པའི་ཕྱོགས་ལ་
སོགས་པས་དབྲོག་པར་མི་ནུས་པ་ཁྱད་པར་དུ་འཕགས་པར་གསུངས་པ་དང་། ཤེས་རབ་ཀྱི་
ཕ་རོལ་ཏུ་ཕྱིན་པ་ལ་སྤྱོད་པས་སྡུག་བསྔལ་ལ་སོགས་པ་ཡོངས་སུ་ཤེས་པ་བཅུ་གཅིག་ལ་
བསླབ་པར་གསུངས་པ་དང་། དོན་དང་དོན་མ་ཡིན་པ་མི་དམིགས་ན་ཅི་ལྟར་ཤེས་རབ་ཀྱི་ཕ་
རོལ་ཏུ་ཕྱིན་པ་ལ་སྤྱད་པར་བགྱི་ཞེས་པ་ལ་ཉོན་མོངས་པ་རྣམས་ཀྱིས་ཆོས་ཉིད་ལ་དོན་དང་
དོན་མ་ཡིན་པ་མེད་པས་ན་ཆོས་ཐམས་ཅད་ཀྱི་དེ་བཞིན་ཉིད་ལ་དོན་དང་དོན་མ་ཡིན་པ་
བཀག་པ་དང༌། གཉིས་སུ་མེད་པས་གཉིས་སུ་མེད་པ་ཐོབ་པར་བྱེད་པ་ལ་སོགས་པ་མུ་བཞི་
བཀག་པས་གཉིས་སུ་མེད་པའི་དོན་ཇི་ལྟ་བ་བཞིན་རྣམ་པར་བཞག་པས་ན་དེ་ལ་ལྡོག་པའི་
ཆོས་དང་ལྡན་པའི་སྐྱེས་བུ་བཏགས་པ་བ་ལ་ཡུལ་དུ་བྱས་པའི་རྟོག་པ་དོན་དམ་པར་འཛིན་པ་
དོན་གྱིས་འཕངས་པ་ཡིན་ནོ། །འདིར་ཡང་ཤེས་རབ་ཀྱི་ཕ་རོལ་ཏུ་ཕྱིན་པའི་ཡུལ་ཉིད་ལ་དོན་
-3 [] 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དམ་པར་རྟོགས་པ་ཡང་མི་མཐུན་པའི་ཕྱོགས་སུ་ལྟ་སྟེ་མཚན་ཉིད་མཚུངས་པའི་ཕྱིན་རོ།།
འདིར་ཀུན་ཏུ་རྨོངས་པ་ཞེས་བྱ་བ་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་ཡུལ་ལས་ལྡོག་པའི་
ཡུལ་ཉིད་ལ་བརྗོད་དེ། ཡུལ་ཅན་གྱི་མིང་གིས་བཏགས་པའོ། །ཡུལ་ཅན་ནི་རྣམ་པར་རྟོག་པ་
ཉིད་ཡིན་ནོ་སྒོམ་པའི་ལམ་གྱི་བྱེད་པ་གསུངས་པ་ནི། ཡམས་ནད་འདི་རྣམས་ཟད་ནས་ནི།།
ཞེས་བྱ་བ་ལ་སོགས་པ་སྟེ་དོན་གོ་བར་ཟད་དོ། །
རྩེ་མོར་ཕྱིན་པའི་སྦྱོར་བ་བདུན་པ་ཁྱད་པར་གྱི་ལམ་གསུངས་པ་ནི། སྟོང་གསུམ་སྐྱེ་
བོ་ཉན་ཐོས་དང་། །ཞེས་བྱ་བ་ལ་སོགས་པའོ། །བར་ཆད་མེད་པའི་ཏིང་ངེ་འཛིན་འདི་ལ་དོན་
གསུམ་གྱིས་སྟོན་པ་ལས་ཏིང་ངེ་འཛིན་ཉིད་ཀྱིས་རང་གི་ངོ་བོ་ གསུངས་པ་ནི། ཚིགས་སུ་
བཅད་པ་གཉིས་འགྲེལ་པ་དང་བཅས་པས་སྟོན་ཏོ། །སེམས་དང་པོ་བསྐྱེད་པ་ནི་བླ་ན་མེད་པ་
ཡང་དག་རྫོགས་པའི་བྱང་ཆུབ་ཏུ་ཞུགས་པའི་བསོད་ནམས་རྒྱ་ཆེན་པོ་གསུངས་པ། སྟོང་
གསུམ་གྱི་སེམས་ཅན་ཉན་ཐོས་ཀྱི་ས་ལ་བཀོད་པ་ནས་བྱང་ཆུབ་སེམས་དཔའི་སྐྱོན་མེད་པ་ལ་
བཀོད་པ་བས་མཆོག་ཏུ་ཁྱད་པར་འཕགས་པའི་བསོན་ནམས་འཛིན་པ་སྟེ། སེམས་དང་པོ་
བསྐྱེད་པ་ནི་འདིར་བྱང་ཆུབ་ཀྱི་སྙིང་པོ་ལ་འདུག་ནས་བླ་ན་མེད་པའི་བྱང་ཆུབ་ཏུ་མངོན་པར་
རྫོགས་པར་འཚང་རྒྱ་བའི་སེམས་བསྐྱེད་ པ་སྟེ་གང་ཟག་དེ་ལ་ཡོད་པའི་བར་དེ་བཞིན་
གཤེགས་པའི་ཏིང་ངེ་འཛིན་ཉེ་བར་མཚོན་པར་བྱེད་པའོ། །དེས་ན་འདིའི་བསོད་ནམས་ལས་
ཁྱད་པར་དུ་འཕགས་པ་ནི་དེ་བཞིན་གཤེགས་པ་ཉིད་ཡིན་པར་གསུངས་ཏེ་གཞན་ཐམས་ཅད་
ལས་སྐབས་འདི་ཉིད་མཆོག་ཏུ་གྱུར་པའོ། །ཞེས་སྟོན་པའོ། །འདི་ཡི་དེ་མ་ཐག་པའི་འབྲས་བུ་
ཉིད་ཡིན་པར་བསྟན་པའི་དོན་དུ་སེམས་དང་པོ་བསྐྱེད་པས་ཅི་ཡིད་ལ་བགྱིད་ཅེས་ཞུས་པ་
ལས་རྣམ་པ་ཐམས་ཅད་མཁྱེན་པ་ཡིད་ལ་བྱེད་དོ། །ཞེས་གསུངས་སོ། །མདོ་འདི་སྡུད་པ་ནི།
དེ་ནི་རྣམ་པ་ཀུན་མཁྱེན་ཉིད་ཅེས་ བྱའོ། །རྣམ་པ་ཐམས་ཅད་མཁྱེན་པའི་དངོས་པོ་དང་།
-3 []
1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
དབང་བསྒྱུར་བ་དང་དམིགས་པ་དང༌། རྣམ་པ་དང་མཚན་ཉིད་རྣམས་ལ་ཅི་ལྟ་བུ་ཞིག་མཆིས་
ཞེས་ཞུས་པ་ལས། དངོས་པོ་མེད་པ་སོགས་ལ་འདི་ཡི་དངོས་པོ་ཡིན་པ་དང་། དམིགས་པ་ནི་
དངོས་པོ་མེད་པའོ། །བདག་པོ་ནི་དྲན་པའོ། །རྣམ་པ་བཞི་པའོ། །མཚན་ཉིད་ནི་མཚན་ཉིད་
མེད་པའོ། །ཞེས་གསུངས་པ་ནི་སྡུད་པས་རྣམ་པ་ཐམས་ཅད་མཁྱེན་པ་ཉིད་འདིའི་མཐུན་པའི་
རྐྱེན་ཚང་བ་གསུངས་པ་ནི། འདིའི་དམིགས་པ་དངོས་པོ་མེད་དེ་ཞེས་བྱ་བ་ཚིགས་སུ་བཅད་པ་
གཅིག་ཡིན་པར་སློབ་དཔོན་སེ་གེ་བཟང་པོས་བཤད་དོ། །འཕགས་པ་རྣམ་གྲོལ་སྡེས་ནི་ཚིག་
རྐང་གསུམ་ཉིད་བསྐྱེད་པའི་རྐྱེན་སྟོན་པར་བཤད་དོ། །དངོས་མེད་ནི་གཞན་བྱ་བའི་དོན་དུ་
གཞན་དབང་ཀུན་བཏགས་པ་དང་བཅས་པའོ། །བདག་པོའི་རྐྱེན་དྲན་པ་ཡིན་པ་ནི་མཉམ་
པར་འཇོག་པའི་དྲན་པས་ཡུལ་ལ་ཉེ་བར་གཏོད་པའི་ཕྱིར་བདག་པོ་ཡིན་ཏེ། མིག་གི་བློ་ལ་
མིག་བཞིན་ནོ། །རྣམ་པ་བཞི་པ་ནི་སྤྲོས་པ་ཉེ་བར་ཞི་བ་སྟེ་སྟོང་པ་ཉིད་དོ། །མཚན་ཉིད་ནི་
མཚན་མ་མེད་པ་ཞེས་བྱ་བ་ཡང་རྣམ་པ་བཞི་པ་ཉིད་ཀྱི་ཁྱད་པར། གཉེན་པོས་སྤངས་པའི་ཞི་
བ་ལས་ཁྱད་པར་དུ་རང་བཞིན་གྱིས་ཞི་བ་སྟོན་པས་མཚན་ཉིད་ནི་མཚན་ཉིད་མེད་པའོ།།
ཞེས་གསུངས་པར་འཕགས་པ་རྣམ་གྲོལ་སྡེས་བཤད་དོ། །དོན་དམ་པའི་རྣམ་པ་ཐམས་ཅད་
མཁྱེན་པ་འདི་དང་བར་ཆད་མེད་པའི་ཏིང་ངེ་འཛིན་ནི་ཆོས་ཀྱི་དབྱིངས་ཀྱི་ཡུལ་ཅན་རྣམ་པར་
མི་རྟོག་པའི་བདག་ཉིད་དང་དམིགས་པ་གཅིག་ལ་འཇུག་པ་ནི། དྲན་པ་གཅིག་གིས་དམིགས་
པ་དང་། རྣམ་པའི་ཡུལ་ལ་འཇུག་པ་འཕངས་པ་དང་། རང་བཞིན་གྱིས་ཞི་བའི་རྣམ་པ་ཅན་དུ་
མཚུངས་པའི་ཕྱིར་ན་སློབ་དཔོན་སེང་གེ་བཟང་པོས་དམིགས་པ་ལ་སོགས་པ་འདི་དག་བར་
ཆད་མེད་པའི་ཏིང་ངེ་འཛིན་གྱི་ཡིན་པར་གསུངས་པ་ཡང་མི་འགལ་བར་རིག་པར་བྱའོ། །དེས་
ནི་བར་ཆད་པའི་ཏིང་ངེ་འཛིན་གྱི་རྣམ་པ་ཐམས་ཅད་མཁྱེན་པའི་མཚན་ཉིད་ཀྱི་འབྲས་བུ་སྐྱེད་
པ་ལ་རྗེས་སུ་མཐུན་པའི་རྐྱེན་གཞན་ཚང་བ་དང་ལྡན་པར་བསྟན་ཏོ། །མི་མཐུན་པའི་གེགས་
-
(} ༡.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་བྲལ་བའི་ཁྱད་པར་ནི་ལོག་པར་རྟོག་པ་བཅུ་དྲུག་རྣམ་པ་ཐམས་ཅད་མཁྱེན་པའི་ཡུལ་ལ་
བཀག་པས་བར་ཆད་པའི་ཏིང་ངེ་འཛིན་གྱི་ཁྱད་པར་དུ་བྱེད་དོ། །དེ་ཡང་འདི་ལ་ནི། རབ་ཏུ་སྨྲ་
རྣམས་རྒྱུན་མར་རྒོལ། །ཞེས་བྱ་བ་ནས་བརྩམས་པ་འཕགས་པ་རྣམ་གྲོལ་སྡེས་འཆད་དོ།།
ལོག་པར་རྟོག་པ་བཅུ་དྲུག་པོ་འདི་དག་བཀག་པ་ནི་བར་ཆད་མེད་པའི་ཏིང་ངེ་འཛིན་ཐོབ་པའི་
གེགས་སྤངས་པའི་སྒོ་ནས་དེ་སྐྱེ་བའི་རྒྱུ་བརྗོད་ལ་དེས་ན་རྣམ་པ་ཐམས་མཁྱེན་པ་ཉིད་སྐྱེ་བའི་
གེགས་དང་བྲལ་བར་ཡང་གྲུབ་པ་ཡིན་ནོ། །ལོག་པར་རྟོག་པ་དེ་དག་བཀག་པར་ཡང་རྣམ་པ་
ཐམས་ཅད་མཁྱེན་པའི་དངོས་པོ་དང་བཅས་པའི་དམིགས་པའི་དངོས་པོ་མེད་པ་ལ་འཐད་པ་
མེད་དོ་སྙམ་དུ་དོགས་པ་འགོག་པས་སྦྱོར་བ་ལས་བྱུང་བའི་ཆོས་ལ་ངོ་བོ་ཉིད་མེད་ཞེས་བྱ་བས་
འཐད་པ་གསུངས་པའོ། །དམིགས་པའི་ངོ་བོ་ཉིད་མེད་པར་གཟུང་བ་ལ་ལོག་པར་རྟོག་པ་
སྤང་བ་ནི་གལ་ཏེ་དམིགས་པ་དངོས་པོ་མེད་པ་སྤོང་བ་ཡིན་ན་དེ་ལ་ཡང་དག་པའི་རང་བཞིན་
འགའ་ཡང་ཤེས་པར་བྱར་མེད་པར་རྣམ་པར་དག་པའི་ཡུལ་གྱི་རང་བཞིན་དང་བྲལ་བ་ཡིན་ནོ་
སྙམ་ན་དངོས་པོ་མེད་པ་དེ་ཡི་དེ་ཁོ་ན་རྣམ་པར་དག་པའི་ཡུལ་གྱི་མཚན་ཉིད་སྟོང་པ་ཉིད་ལ་
སོགས་པ་དང་དེ་བཞིན་ཉིད་ཡང་དག་པའི་མཐའ་དང་ཆོས་དབྱིངས་ཀྱི་ངོ་བོ་ཉིད་དུ་གསུངས་
པ་ལ་སོགས་པའོ། །རྣམ་པ་ཐམས་ཅད་མཁྱེན་པའི་ཡེ་ཤེས་ལ་སོགས་པར་རྟོག་པ་སྤང་བ་ནི་
གལ་ཏེ་དེ་ཡུལ་དང་བཅས་པ་དངོས་པོ་མེད་པ་ཡིན་ན། འོ་ན་གང་གིས་གང་ཤེས་ཏེ་རྣམ་པ་
ཐམས་ཅད་མཁྱེན་པའི་ཡེ་ཤེས་མི་འཐད་དོ་སྙམ་ན། དེ་སངས་རྒྱས་ཀྱི་སྤྱན་གྱིས་འཇིག་རྟེན་
ལ་རྣམ་པར་ལྟ་བ་ན་དངོས་པོ་མེད་པ་ཡང་མི་མཐོང་ན་དངོས་པོ་ལྟ་ཅི་སྨོས་ཞེས་བྱ་བ་ནས་
འཇིག་རྟེན་གྱི་ཀུན་རྫོབ་ཏུ་དངོས་པོ་མེད་པ་ལ་སོགས་ལ་དམིགས་པར་སྟོན་པར་གསུངས་སོ།།
དོན་དམ་པ་དང་ཀུན་རྫོབ་ལ་ལོག་པར་རྟོག་པ་སྤོང་བ་ནི་ཐམས་ཅད་མེད་པ་ཡིན་
ན་དོན་དམ་པ་དང་ཀུན་རྫོབ་ཉིད་མི་རུང་ངོ་སྙམ་ན། འཇིག་རྟེན་ཀུན་རྫོབ་ཀྱི་དེ་བཞིན་ཉིད་
- 3 {， f; -



གྲགས་ཆེན་བཅོ་བརྒྱད་ཀྱི་ཤེར་ཕྱིར་མངོན་རྒྱུར་དཀའ་འགྲེལ་རིན་ཆེན་སྒྲོན་མེ་བཞུགས། ༥ །
གང་ཡིན་པ་དེ་ཉིད་དོན་དམ་པའི་དེ་བཞིན་ཉིད་དུ་གསུངས་པས་གཉིས་ཀ་ཡང་དངོས་པོ་མེད་
བཞིན་དུ་རྣམ་པར་བཞག་པར་གསུངས་སོ། །སྦྱོར་བ་ལ་ལོག་པར་རྟོག་པ་སྤང་བ་ནི་གལ་ཏེ་
ཐམས་ཅད་དངོས་པོ་མེད་པ་ཡིན་ན་གང་གི་དོན་དུ་ཅི་ཞིག་སྤྱོད་པ་མེད་པས་བྱང་ཆུབ་ཀྱི་དོན་
དུ་སྤྱོད་པ་མེད་པར་དགོངས་པ་ལ། སྤྱོད་པ་དང་རྗེས་སུ་སྤྱོད་པ་ཉིད་སྤྱོད་པར་གསུངས་པ་ཡིན་
ནོ༑ ༑ཐམས་ཅད་མེད་པ་ཡིན་ན་སངས་རྒྱས་དང་ཆོས་དང་དགེ་འདུན་གྱི་དོན་ཕྱིན་ཅི་མ་ལོག་
པ་མི་འཐད་དོ་སྙམ་དུ་དཀོན་མཆོག་གསུམ་ལ་ལོག་པར་རྟོག་པ་སྤང་བའི་ཕྱིར། སངས་རྒྱས་
དང་ཆོས་དང་དགེ་འདུན་སྒྲ་འཇུག་པའི་རྒྱུན་དོན་དམ་པར་མེད་པར་ཀུན་རྫོབ་ཏུ་འཐད་པར་
གསུངས་པ་ཡིན་ནོ། །ཐབས་མཁས་ལ་ལོག་པར་རྟོག་པ་སྤང་བ་ནི་ཐམས་ཅད་དངོས་པོ་མེད་
པ་ཡིན་ན་རྣམ་པ་ཐམས་ཅད་མཁྱེན་པའི་རྒྱུ་ཐབས་མི་འཐད་དོ་སྙམ་ན་མི་དམིགས་པས་དགེ་
བ་སྒྲུབ་པ་ལ་བཟོད་པ་དངོས་པོ་མེད་པ་ལ་འཐད་པར་གསུངས་པའོ། །མངོན་པར་རྟོགས་པ་
ལ་ལོག་པར་རྟོག་པ་སྤང་བ་ནི་ཐམས་ཅད་དངོས་པོ་མེད་པ་ཡིན་ན། དངོས་པོ་མེད་པས་དངོས་
པོ་མེད་པ་མངོན་པར་རྟོགས་པ་ལ་སོགས་པ་མུ་བཞིར་མི་འཐད་པར་དགོངས་པ་ལ། དེ་ལྟ་བུ་
ལས་གཞན་པ་དངོས་པོ་དང་དངོས་མེད་པ་མཉམ་པ་ཉིད་དུ་མཐོང་བ་མངོན་པར་རྟོགས་པར་
གསུངས་པ་ཡིན་ནོ། །ཕྱིན་ཅི་ལོག་ལ་ལོག་པར་རྟོག་པ་སྤོང་བ་ནི། ཐམས་ཅད་དངོས་པོ་མེད་
པ་ཡིན་ན་མངོན་པར་རྟོགས་པས་གང་སྤང་བར་བྱ་བ་མི་མཐུན་པའི་ཕྱོགས་ཕྱིན་ཅི་ལོག་མི་
འཐད་དོ་སྙམ་ན། དངོས་པོ་མེད་པ་ལ་རྟག་པ་དང་མི་རྟག་པ་དང་བདེ་བ་དང་སྡུག་བསྔལ་བ་
དང་བདག་དང་བདག་མེད་པ་དང་ཞི་བ་དང་མ་ཞི་བ་ལ་སོགས་པར་མངོན་པར་ཞེན་པ་སྤོས་
པ་ཡིན་པས་ཕྱིན་ཅི་ལོག་ཡོད་པ་དེ་རྡོ་རྗེ་ལྟ་བུའི་ཏིང་ངེ་འཛིན་གྱི་སྐད་ཅིག་མ་གཅིག་ལ་དེ་
གཏན་སྤངས་ནས་རྣམ་པ་ཐམས་ཅད་མཁྱེན་པ་ཉིད་ཐོབ་པར་གསུངས་པ་ཡིན་ནོ། །ལམ་ལ་
ལོག་པར་རྟོག་པ་སྤོང་བ་ནི་གལ་ཏེ་ཆོས་ཐམས་ཅད་དངོས་པོ་མེད་པ་ལ་ལམ་ཤེས་པ་ཡོངས་
-3 [] ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོང།
སུ་རྫོགས་པ་ཉིད་ཅི་ལྟར་འཐད་རྟོགས་པར་བྱ་བ་ཐ་དད་མེད་པར་ལམ་གཅིག་ཏུ་འགྱུར་བའི་
ཕྱིར་རོ། །འོན་ཏེ་ལམ་ཐམས་ཅད་རྫོགས་པར་བྱེད་ན་འབྲས་བུ་ཐམས་ཅད་ཀྱང་མངོན་དུ་བྱེད་
པར་འགྱུར་བས་བརྒྱད་པ་དང་རྒྱུན་དུ་ཞུགས་པ་ལ་སོགས་པ་ཐམས་ཅད་དུ་ཐལ་བས་འགལ་
ལོ་སྙམ་ན། ལམ་ཐམས་ཅད་རྫོགས་པར་བྱེད་ཀྱང་ལམ་གཞན་ལས་འདས་ནས་བྱང་ཆུབ་
སེམས་དཔའ་རང་གི་ལམ་གྱི་འབྲས་བུ་རྣམ་པ་ཐམས་ཅད་མཁྱེན་པ་ཉིད་མངོན་དུ་བྱེད་པར་
གསུངས་པ་ཡིན་ནོ། །གཉེན་པོ་དང་མི་མཐུན་པ་ལ་ལོག་པར་རྟོག་པ་སྤང་བ་ནི་གལ་ཏེ་ཐམས་
ཅད་དངོས་པོ་མེད་ན་མི་མཐུན་པ་དང་གཉེན་པོ་ལྡན་པ་མི་འཐད་དེ་གཉིས་ཀ་བདེན་པའི་ཡུལ་
ཅན་མ་ཡིན་པའི་ཕྱིར་རོ་སྙམ་ན། དེ་ཐམས་ཅད་སེམས་ཅན་བཟུང་བའི་ཕྱིར་འཇིག་རྟེན་གྱི་ཐ་
སྙད་ཙམ་དུ་ཡོད་པར་གསུངས་པ་ཡིན་ནོ། ། །
མཚན་ཉིད་ལ་ལོག་པར་རྟོག་པ་སྤང་བ་ནི། གལ་ཏེ་ཐམས་ཅད་དངོས་པོ་མེད་
པའི་ཕྱོགས་ལ་ཆོས་ཐམས་ཅད་མཚན་ཉིད་མེད་པར་མཚན་ཉིད་གཅིག་པ་ཡིན་པས་དེ་ལ་
བསླབ་པར་བྱ་བ་ཡང་ཉན་ཐོས་པ་ལ་སོགས་པའི་ས་ལས་འདས་པ་དང་མཚན་ཉིད་མེད་པ་ལ་
སློབ་པ་ཉིད་ཀྱང་མེད་དོ་སྙམ་ན། དེ་ཁོ་ནར་ཐམས་ཅད་ཁས་མི་ལེན་པར་གང་ལ་ཡང་སློབ་པ་
མེད་པར་གསུངས་པ་ལ་སོགས་པ་ཡིན་ནོ། །སྒོམ་པ་ལ་ལོག་པར་རྟོག་པ་སྤང་བ་ནི། གལ་ཏེ་
མཚན་ཉིད་ཤེས་པའི་དོན་དུ་སློབ་པ་ཉིད་མེད་ན་ཆེད་དུ་བྱ་བ་ཐོབ་པའི་དོན་དུ་སྒོམ་པ་མི་
འཐད་དོ་སྙམ་ན། སྒོམ་པ་རྣམ་པར་འཇིག་ཅིང་སྒོམ་པ་དམིགས་སུ་མེད་པ་ཉིད་ཤེས་རབ་ཀྱི་
ཕ་རོལ་ཏུ་ཕྱིན་པ་སྒོམ་པར་གསུངས་པ་ཡིན་ཏེ། དེ་ལྟ་བུའི་ལོག་པར་རྟོག་པ་བཀག་པས་
ཐམས་ཅད་མཁྱེན་པ་ཉིད་ལ་ཡིད་ཆེས་པ་བརྟན་པ་ཐོབ་པ་ནི། བར་ཆད་མེད་པའི་ཏིང་ངེ་
འཛིན་འདི་སྐྱེ་བའི་རྒྱུ་ཡིན་ནོ། །བར་ཆད་མེད་པའི་ཏིང་ངེ་འཛིན་ཏེ་དེ་ཁོ་ནའི་མངོན་པར་
རྟོགས་པའོ།། །།
-3 !] 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༼༥
༈ གཞིའི་སྦྱོར་བ་དང་དེའི་བརྟེན་པའི་སྦྱོར་བ་གཉིས་བཤད་ནས་དེ་གཉིས་ཉིད་
མཐར་ཐུག་པར་བྱེད་པའི་ཐབས་སུ་གདོན་མི་ཟ་བར་མཐར་གྱིས་བསླབ་པར་བྱ་བ་ཉིད་ཀྱིས་
ཡུལ་ལ་མཐར་གྱིས་སློབ་པ་མངོན་པར་རྟོགས་པ་གསུམ་པ་གསུངས་པ་ནི་རྩེ་མོའི་མངོན་པར་
རྟོགས་པ་ཐོབ་པ་ཞེས་བྱ་བ་ལ་སོགས་པའོ། །དེའང་བཅུ་གསུམ་སྟེ། ཕ་རོལ་ཏུ་ཕྱིན་པ་དྲུག་
དང༌། རྗེས་སུ་དྲན་པ་དྲུག་དང་། ཆོས་ཐམས་ཅད་དངོས་པོ་མེད་པའི་ངོ་བོ་ཉིད་ལ་སློབ་པའོ།།
དེ་ཡང་ཐོག་མར་དངོས་པོ་མེད་པའི་ངོ་བོ་ཉིད་ལ་བསླབ་པར་བྱའོ། །དེ་ནས་རྗེས་སུ་དྲན་པ་
དྲུག་པོ་རྟེན་རྗེས་སུ་དྲན་པ་གསུམ་པོ་སངས་རྒྱས་དང་ཆོས་དགེ་འདུན་རྗེས་སུ་དྲན་པ་དང་།
དེའི་འོག་ཏུ་སྤྱོད་པ་རྗེས་སུ་དྲན་པ་གཉིས་པོ་སྡིག་པ་ལས་ལྡོག་པའི་ཚུལ་ཁྲིམས་ཀྱི་སྤྱོད་པ་
དང༌། དགེ་བ་ལ་འཇུག་པ་གཏོང་བ་རྗེས་སུ་དྲན་པའོ། །དེའི་འོག་ཏུ་འབྲས་བུ་རྗེས་སུ་དྲན་པ་
སྟེ་འཇིག་རྟེན་དང་འཇིག་རྟེན་ལས་འདས་པའི་ལྷ་རྗེས་སུ་དྲན་པའོ། །དེའི་འོག་ཏུ་ཕ་རོལ་ཏུ་
ཕྱིན་པ་དྲུག་རིམ་པ་བཞིན་སློབ་པའི་མཐར་གྱིས་པའི་བྱ་བའོ། །དེ་ལ་ཐབས་དང་སྨོན་ལམ་
དང་སྟོབས་དང་ཡེ་ཤེས་བཞི་ཤེས་རབ་ཏུ་འདྲ་བའི་ཕྱིར་ས་བཅུ་ལ་ཕ་རོལ་ཏུ་ཕྱིན་པ་དྲུག་ལ་
རིམ་གྱིས་སློབ་པ་ནི་གཙོ་བོར་ཕ་རོལ་ཏུ་ཕྱིན་པ་དྲུག་ལ་མཐར་གྱིས་སློབ་པ་སྟེ། སྔར་ཡང་དེ་
དྲུག་ལ་མཐར་གྱིས་སློབ་པ་མེད་པ་ནི་མ་ཡིན་ནོ། །དེ་ལ་སངས་རྒྱས་རྗེས་སུ་དྲན་པ་ཡང་ལྔ་སྟེ།
གཟུགས་ལ་སོགས་པ་དང་། མཚན་དང་དཔེ་བྱད་ལ་སོགས་པ་དང་། ཚུལ་ཁྲིམས་ལ་སོགས་
པའི་ཕུང་པོ་དང༌། སྟོབས་བཅུ་ལ་སོགས་པ་དང༌། རྟེན་འབྲེལ་དུ་ཡིད་ལ་མི་བྱེད་པས་མི་
དམིགས་པའི་རྣམ་པར་དེ་རྗེས་སུ་དྲན་པའོ། །དེ་ཡང་དང་པོ་ནི་སེམས་བསྐྱེད་པ་དང་པོའི་
གནས་སྐབས་ཚོགས་ཀྱི་ལམ་དུ་རྗེས་སུ་དྲན་པར་བྱེད་པའོ། །དེ་ནས་བཞི་ནི་རིམ་པ་བཞིན་
ངེས་པར་འབྱེད་པའི་བཞིའི་གནས་སྐབས་སུའོ། །དེ་ལྟར་སློབ་པས་དྲན་པ་ཉེ་བར་བཞག་པ་
ལ་སོགས་པ་བྱང་ཆུབ་ཀྱི་ཕྱོགས་ཀྱི་ཆོས་རྫོགས་པར་བྱེད་པས་ནི་མཐོང་བའི་ལམ་སྟེ། སྔར་ནི་
-3
）
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ལྟར་སློབ་པས་མ་ཟིན་པའི་རྗེས་སུ་དྲན་པ་ཙམ་ཡིན་པའི་ཕྱིར་རོ། །དེའི་འོག་ཏུ་རྣམ་པ་
ཐམས་ཅད་མཁྱེན་པའི་ཡེ་ཤེས་ཡོངས་སུ་རྫོགས་པ་ལ་སློབ་པས་ཁྱད་པར་དུ་བྱས་པ་ནི་སྒོམ་
པའི་ལམ་གྱི་གནས་སྐབས་སོ། །དེ་བཞིན་དུ་ཆོས་དང་དགེ་འདུན་རྗེས་སུ་དྲན་པ་ཡང་དང་པོ་
ཚོགས་ཀྱི་ལམ་ཆུང་ངུ་ནས་བརྩམས་ཏེ་ཐོབ་པར་བལྟའོ། །ཕ་རོལ་ཏུ་ཕྱིན་པ་ལ་མཐར་གྱིས་
སློབ་པ་ཡང་སྦྱིན་པའི་དབང་དུ་བྱས་ཏེ་དེའི་ངོ་བོ་ཉིད་གོམས་པར་བྱེད་པ་དང་དེ་ནས་ཚུལ་
ཁྲིམས་ཀྱི་ཕུང་པོ་དེ་ནས་ཏིང་ངེ་འཛིན་དེ་ནས་ཤེས་རབ་དེ་ནས་རྣམ་པར་གྲོལ་བ་དེ་ནས་རྣམ་
པར་གྲོལ་བའི་ཡེ་ཤེས་དང་ལྡན་པར་སྦྱིན་པ་ལ་གོམས་པར་བྱེད་པས་མཐར་གྱིས་སློབ་པ་
དང༌། ཚུལ་ཁྲིམས་ལ་སོགས་པ་ཕ་རོལ་ཏུ་ཕྱིན་པ་རིགས་མི་མཐུན་པ་གཞན་ལ་ལྟོས་ནས་ཀྱང་
མཐར་གྱིས་སློབ་པར་བལྟའོ། །དེ་ནི་མཐར་གྱིས་མངོན་པར་རྟོགས་པའོ།། །།
༈ སྐད་ཅིག་མ་གཅིག་ལ་མངོན་པར་བྱང་ཆུབ་པ་ནི། སྦྱོར་བ་སྔ་མ་རྣམས་ཀྱི་ཡུལ་
དུ་ཕྱིན་པ་ཐོབ་པའི་གནས་སྐབས་སོ། །དེའང་བཞི་ལས་དང་པོ་རྣམ་པར་སྨིན་པ་མ་ཡིན་པའི་
གནས་སྐབས་ཀྱི་ཟག་པ་མེད་པའི་ཆོས་ཐམས་ཅད་སྐད་ཅིག་མ་གཅིག་ལ་མངོན་པར་རྫོགས་
པར་བྱང་ཆུབ་པའོ། །འདི་ལ་དོན་དགོད་པ་དང༌། དེ་ཉིད་དཔེས་སྒྲུབ་པ་ལས། དང་པོ་ནི།
སྦྱིན་པ་ལ་སོགས་རེ་རེས་ཀྱང་། །ཞེས་བྱ་བ་ལ་སོགས་པའོ། །གཉིས་པ་ནི། ཇི་ལྟར་སྐྱེས་བུས་
ཟོ་ཆུན་རྒྱུད་ཅེས་བྱ་བ་ལ་སོགས་པའོ། །སྐད་ཅིག་མ་གཅིག་ལ་བྱང་ཆུབ་ཀྱི་ཕྱོགས་ཀྱི་ཆོས་
དང་ཕ་རོལ་ཏུ་ཕྱིན་པ་ལ་སོགས་པ་མངོན་པར་རྟོགས་པ་དང་པོ་འདི་ནི་ས་བདུན་པ་ལ་ཐོབ་
པར་བལྟ་སྟེ་ཇི་སྐད་དུ། ཐེག་པ་ཆེན་པོ་མདོ་སྡེའི་རྒྱན་ལས། བྱང་ཆུབ་སེམས་དཔའ་ལྟ་བ་རྣམ་
དག་པས། །ཚུལ་ཁྲིམས་ཤིན་ཏུ་རྣམ་དག་མཉམ་པར་བཞག །ཆོས་ལ་ང་རྒྱལ་རྒྱུད་ཀུན་ཉོན་
མོངས་མེད། །རྣམ་པར་དག་པ་ཐ་དད་ ང་རྒྱལ་མེད། །སྐད་ཅིག་གཅིག་བློ་ཐོབ་པ་བཏང་
སྙོམས་པ། །ཞིང་རྣམས་ སྦྱོང་བའི་སེམས་ཅན་སྨིན་པར་བྱེད། །མཁས་པ་མཐུ་ཆེན་ལུས་
༈
- ：
} [ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
ཡོངས་རྫོགས་པ་དང༌། །ངེས་པར་སྟོན་ལ་མཁས་པ་དབང་བསྐུར་ཡིན་ཞེས་བྱ་བ་དང་། དེའི་
འགྲེལ་པ་ནས་ལྟ་བ་དང་ཚུལ་ཁྲིམས་རྣམ་པར་དག་པ་དང་མཉམ་པར་བཞག་པ་དང་ཆོས་ལ་
ཐ་དད་ཀྱི་ང་རྒྱལ་སྤངས་པ་དང་རྒྱུད་ཐ་དད་པའི་ང་རྒྱལ་སྤངས་པ་དང་ཀུན་ནས་ཉོན་མོངས་པ་
དང་རྣམ་པར་བྱང་བ་ཐ་དད་པའི་ང་རྒྱལ་མེད་པ་ནི་རིམ་པ་བཞིན་ས་དང་པོ་ནས་དྲུག་པའི་ཁྱད་
པར་ཡིན་ལ། བདུན་པ་ལ་ནི་མཚན་མ་མེད་པར་གནས་པའི་མཐུས་སྐད་ཅིག་རེ་རེ་ལ་བྱང་
ཆུབ་ཀྱི་ཕྱོགས་དང་མཐུན་པ་སུམ་ཅུ་རྩ་བདུན་སྒོམ་པར་སྐད་ཅིག་གཅིག་དང་ལྡན་པའི་བློ་ཐོབ་
པ་ཡིན་ནོ། །ཞེས་བྱ་བ་ལ་སོགས་པ་གསུངས་པ་ཡིན་ནོ། །རྣམ་པར་སྨིན་པའི་གནས་སྐབས་
ཀྱི་ཟག་པ་མེད་པའི་ཆོས་ཐམས་ཅད་སྐད་ཅིག་མ་གཅིག་ལ་མངོན་པར་རྫོགས་པར་བྱང་ཆུབ་
པ་ས་བརྒྱད་པའི་གནས་སྐབས་ཏེ། ས་དེ་ལ་མཚན་མ་མེད་པ་ལ་གནས་པ་ལྷུན་གྱིས་གྲུབ་པར་
དེའི་ཡེ་ཤེས་རྣམ་པར་སྨིན་པ་དང་འདྲ་བར་གསུངས་པ་ཡིན་ནོ། །དེ་བཞིན་དུ་སྐད་ཅིག་མ་
གཅིག་ལ་མངོན་པར་བྱང་ཆུབ་པ་གསུམ་པ་ནི་ས་དགུ་པའི་གནས་སྐབས་ཏེ། དེ་ལ་སེམས་
ཅན་སྨིན་པར་བྱེད་པ་སྦྱིན་པ་ལ་སོགས་པའི་སྤྱོད་པའི་ཆོས་ཐམས་ཅད་རྨི་ལམ་ལྟ་བུ་ལ་གནས་
ནས་མཚན་ཉིད་མེད་པའི་ཆོས་ཐམས་ཅད་སྐད་ཅིག་མ་གཅིག་ལ་མངོན་དུ་རྟོགས་པའི་མཐུ་
ཐོབ་པའི་ཕྱིར་རོ། །བཞི་པ་ནི་ས་བཅུ་པའི་གནས་སྐབས་ཏེ། ས་དེ་ལ་གཉིས་སུ་སྣང་བའི་བག་
ཆགས་ཕྲ་མོའི་གཉེན་པོ་ཐོབ་པའི་ཕྱིར་རོ། །དེ་ལྟར་སྐད་ཅིག་མ་གཅིག་ལ་མངོན་པར་རྫོགས་
པར་བྱང་ཆུབ་པ་བཞི་པོ་འདི་ནི་སློབ་པ་དང་སྒོམ་པའི་འབྲས་བུ་བཞི་གྱུར་པའི་ས་བཞིའི་
གནས་སྐབས་སོ། །དེ་སྐད་དུ་ཡང་འབྲས་བུ་རྣམ་པ་འདི་བཞི་ཡང་། །ས་བཞི་ལ་ནི་ཡང་དག་
བརྟེན་ཞེས་གསུངས་པ་ཡིན་ནོ། །སྐད་ཅིག་མ་ལ་མངོན་པར་རྫོགས་པར་བྱང་ཆུབ་པའོ། །། །
༈ ཆོས་ཀྱི་སྐུ་ལ་གཉིས་ཏེ། སྤྱིའི་མཚན་ཉིད་ནི་དེ་བཞིན་ཉིད་དྲི་མ་མེད་པའི་
གནས་སྐབས་ཀྱི་ཆོས་ཀུན་རྫོབ་དང་དོན་དམ་པར་རང་དང་གཞན་ལ་སྣང་བ་དང་མི་སྣང་བ་
5
-3 1 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐའ་དག་གོ །རབ་ཏུ་དབྱེ་ན་བཞི་སྟེ། ངོ་བོ་ཉིད་རྫོགས་པར་ལོངས་སྤྱོད་པ་དང༌། སྤྲུལ་པ་
གསུམ་ནི་ཆོས་སྐུའི་རང་བཞིན་ཡིན་ལ། དེའི་མཛད་པ་ནི་འབྲས་བུའི་ཁྱད་པར་ཡིན་ཏེ་རྣམ་པ་
བཞིའོ། །དེ་ལ་ངོ་བོ་ཉིད་ཀྱི་སྐུ་ལ་རང་བཞིན་མདོར་བསྟན་པ་ནི། ཐུབ་པའི་ངོ་བོ་ཉིད་སྐུ་ནི་
ཞེས་བྱ་བ་ལ་སོགས་པའོ། །ཟག་པ་མེད་པའི་ཆོས་ཞེས་བྱ་བ་ནི་རང་བཞིན་གྱིས་དྲི་མ་མེད་
པའི་ཡོན་ཏན་ནོ། །རྣམ་ཀུན་རྣམ་དག་པ་ནི་གློ་བུར་གྱི་དྲི་མ་དང་བྲལ་བའོ། །དེའི་ཡོན་ཏན་གྱི་
རྣམ་པའི་སྒོ་ནས་རྒྱས་པར་འཆད་པ་ནི། བྱང་ཆུབ་ཕྱོགས་མཐུན་ཞེས་བྱ་བ་ལ་སོགས་པའོ།།
འདི་ལ་བཞི་ལས་དབྱེ་བ་སྤྱིར་བསྟན་པ་ནི། ཆོས་ཀྱི་སྐུ་ཞེས་བརྗོད་པ་ཡིན་ཞེས་བྱ་བ་ཡན་ཆད་
དོ༑ ༑དེའི་ཁྱད་པར་བཤད་པ་ནི། ཉན་ཐོས་ཉོན་མོངས་མེད་པའི་ལྟ། །ཞེས་བྱ་བ་ལ་སོགས་
པའི་ཚིགས་སུ་བཅད་པ་གཉིས་སོ། །རྟག་ཏུ་དོན་མི་མཛད་པའི་རྒྱུ་ནི། རྒྱུ་ནི་ཡོངས་སུ་སྨིན་
གྱུར་ནས་ཞེས་བྱ་བ་ལ་སོགས་པའི་ཚིགས་སུ་བཅད་པ་གཉིས་སོ། ཁྱབ་པ་དང་རྟག་པར་
བརྗོད་པའི་རྒྱུ་ནི། དེ་ལྟར་མཛད་པ་རྒྱ་ཆེའི་ཕྱིར་ཞེས་བྱ་བའི་ཚིགས་སུ་བཅད་པའོ། །
ལོངས་སྤྱོད་རྫོགས་པའི་སྐུ་ལ་གཉིས་ལས། རང་བཞིན་མདོར་བསྟན་པ་ནི།
མཚན་ནི་སུམ་ཅུ་རྩ་གཉིས་དང༌། །ཞེས་བྱ་བའི་ཚིགས་སུ་བཅད་པ་དག་གོ །ཡོན་ཏན་རྒྱས་
པར་བཤད་པ་ནི། ཕྱག་ཞབས་འཁོར་ལོའི་མཚན་དང་ཞེས་བྱ་བའི་ཚིགས་སུ་བཅད་པ་ལྔས་
མཚན་རྣམས་ཀྱི་མཚན་ཉིད་གསུངས་སོ། །འདི་ལ་མཚན་ནི་གང་གང་གི་ཞེས་བྱ་བའི་ཚིགས་
སུ་བཅད་པ་གསུམ་གྱིས་དེའི་སྒྲུབ་བྱེད་བཤད་དོ། །དེ་ནས་ཚིགས་སུ་བཅད་པ་གཅིག་གིས་ནི་
སྤྲུལ་པའི་སྐུ་བཤད་དོ། །དེ་བཞིན་འཁོར་བ་ཇི་སྲིད་འདི། །ལས་ནི་རྒྱུན་མི་ཆད་པར་འདོད།།
ཞེས་བྱ་བ་སོགས་པས་ནི་ཕྲིན་ལས་སོ། །དེ་ལ་དང་པོར་ཐེག་པ་ཆེན་པོའི་ཚོགས་ལམ་ལ་
དགོད་པའི་ཕྲིན་ལས་ནི་གསུམ་སྟེ། བསམ་པ་རྣམ་པར་དག་པ་ལ་འགྲོ་བ་ལ་མངོན་པར་ཞེན་
པ་ཞི་བའི་མཚན་ཉིད་མྱ་ངན་ལས་འདའ་བ་ལ་འཇུག་པ་ལ་འགྲོ་བ་ཞི་བའི་ལས་སོ། །སྦྱོར་བ་
- 3 1
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༥
རྣམ་པར་དག་པར་དགོད་པ་ནི་བསྡུ་བ་བཞི་ལ་དགོད་པའི་ལས་སོ། །ལྟ་བ་རྣམ་པར་དག་པ་
ལ་འགོད་པ་ནི་ཀུན་ནས་ཉོན་མོངས་པ་དང་རྣམ་པར་བྱང་བ་རྟག་པ་མཛད་པ་སྟེ་གཉེན་པོ་
བདེན་བཞི་ཡོངས་སུ་ཤེས་པ་ལ་སོགས་པ་ལ་འགོད་པའོ། ། །
དེ་ནས་ཐེག་པ་ཆེན་པའི་སྦྱོར་ལམ་ལ་འགོད་པའི་ ཕྲིན་ལས་ལ་གསུམ་སྟེ།
བསམ་པ་རྣམ་པར་དག་པ་ལ་འགོད་པ་ནི་བྱམས་པ་ལ་སོགས་པ་གཞན་གྱི་དོན་བསམ་པ་ལ་
འགོད་པའི་ལས་སོ། །སྤྱོད་པ་ལ་འགོད་པ་ལ་གཉིས་ལས། རང་དོན་གྱི་སྤྱོད་པ་ལ་འགོད་པ་
ནི་ཕ་རོལ་ཏུ་ཕྱིན་པ་ལ་འགོད་པའོ། །གཉིས་ཀའི་དོན་སྤྱོད་ལ་འགོད་པ་ནི་སངས་རྒྱས་ཀྱི་ལམ་
ལ་འགོད་པའོ། །ལྟ་བ་རྣམ་པར་དག་པ་ལ་འགོད་པ་ནི་རང་བཞིན་གྱིས་སྟོང་པ་ཉིད་ལ་འགོད་
པའོ། །དེའི་འོག་ཏུ་མཐོང་བའི་ལམ་ལ་འགོད་པ་ནི། གཟུང་བ་དང་འཛིན་པ་གཉིས་མེད་པར་
རིག་པ་ལ་འགོད་པའོ། །དེའི་འོག་ཏུ་སྒོམ་པའི་ལམ་ལ་འགོད་པ་ལ་ཀུན་རྫོབ་ཏུ་ཚུལ་ཁྲིམས་
དང་ཏིང་ངེ་འཛིན་ལ་དགོད་པ་ནི། །བརྡ་ལ་དགོད་པའི་ཕྲིན་ལས་ཏེ་ས་གཉིས་པ་དང་གསུམ་
པ་ལ་དགོད་པའོ། །དེ་ནས་མི་དམིགས་པའི་ཤེས་རབ་ཀྱི་བསླབ་པ་ལ་བཞི་པ་ལ་ཐོབ་པར་
བྱེད་པ་དང༌། ས་ལྔ་པ་ལ་བདེན་པའི་སྤྱོད་ཡུལ་ལ་ལྷག་པར་མི་དམིགས་པ་དང་། ས་དྲུག་པ་
ལ་རྟེན་ཅིང་འབྲེལ་བར་འབྱུང་བ་ལུགས་སུ་འཇུག་པ་དང་ལུགས་ལས་ལྡོག་པ་ལ་ལྷག་པར་མི་
དམིགས་པ་ལ་འགོད་པ་ནི་དམིགས་པ་མེད་པའི་ལས་སོ། །དེའི་འོག་ཏུ་ས་བདུན་པ་ལ་འགོད་
པ་ནི། ལུས་ཅན་ཡོངས་སུ་སྨིན་པར་བྱེད་པ་ལ་འགོད་པའི་ལས་སོ། །དེའི་འོག་ཏུ་ས་བརྒྱད་པ་
ལ་རང་གི་ངང་གིས་འཇུག་པའི་ལམ་ཤེས་པ་བསྐྱེད་པས། བྱང་ཆུབ་སེམས་དཔའི་ལམ་དང་།
ཆོས་ཐམས་ཅད་ལ་མངོན་པར་མ་ཞེན་པ་དང་། བྱང་ཆུབ་ཐོབ་པ་སྟེ་ཐེག་པ་ཆེན་པོའི་རྒྱུད་བླ་
མ་ནས་བཤད་པ་བཞིན་ཆོས་ཐམས་ཅད་ལ་དབང་བསྒྱུར་བ་ཐོབ་པས་བྱང་ཆུབ་ཐོབ་པ་དང་།
སངས་རྒྱས་ཀྱི་ཞིང་དག་པ་སྟེ་ས་དེ་ལ་ཞིང་ལ་དབང་ཐོབ་པ་ཉིད་ཇི་སྐད་བཤད་པ་བཞིན་དུ་
- 3 ]
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲུབ་པ་ལ་འགོད་པའི་ལས་སོ། །བྱང་ཆུབ་པ་ཉིད་དུ་ངེས་པ་ལ་བཀོད་པ་དང༌། སེམས་ཅན་གྱི་
དོན་ཚད་མེད་པ་བྱེད་པ་ལ་བཀོད་པ་ནི་ས་དགུ་པ་སྟེ། ས་དེ་ལ་སེམས་ཅན་སྨིན་པར་བྱེད་པར་
གསུངས་པ་ཡིན་ནོ། །དེའི་འོག་ཏུ་ས་བཅུ་པ་ལ་ཡེ་ཤེས་མཐུ་ཆེན་པོ་ཐོབ་ནས་སངས་རྒྱས་
རྣམས་ཀྱི་དྲུང་དུ་ཕྱོགས་བཅུར་འགྲོ་བ་དང་། བྱང་ཆུབ་ཀྱི་ཡན་ལག་སྦྱིན་པ་ལ་སོགས་པ་ཁྱད་
པར་ཅན་ལ་འགོད་པ་དང་། འགྲོ་བ་ལྔའི་འཁོར་བའི་ཆོས་ཇི་ལྟ་བ་བཞིན་ཤེས་པ་ལས་དང་
འབྲས་བུ་ཆུད་མི་ཟ་བ་རྟོགས་པ་དང་། བདེན་པ་རྣམས་ལ་མཉམ་པ་ཉིད་དུ་མཐོང་བ་དང༌།
ཕྱིན་ཅི་ལོག་བཞི་ཟད་པ་རྗེས་སུ་ཐོབ་པ་དང༌། ཕྱིན་ཅི་ལོག་བཞི་དངོས་པོར་འཛིན་པ་མེད་
པའི་གཉེན་པོ་ཐོབ་པ་དང་། ཐ་སྙད་པའི་རྣམ་པར་བྱང་བ་ཡོངས་སུ་རྫོགས་པ་དང་། ཚོགས་
ཡོངས་སུ་རྫོགས་པ་ཉིད་ཐོབ་པ་དང་། འདུས་བྱས་དང་འདུས་མ་བྱས་ཐ་དད་པ་མེད་པར་
ཡོངས་སུ་ཤེས་པ་སྟེ་དེ་ལྟར་རྣམ་པ་དགུ་ལ་བཀོད་ནས། སངས་རྒྱས་ཀྱི་ས་ལ་བཀོད་པས་ཐ་
མར་མྱ་ངན་འདས་པ་ལ་བཀོད་པའི་ཕྲིན་ལས་སོ། །སློབ་དཔོན་སེང་གེ་བཟང་པོའི་ལྟར་ན།
ཆོས་ཀྱི་སྐུའི་གནས་སྐབས་འདི་ལྟ་སྟེ། རང་བཞིན་དང༌། ཆོས་དང༌། ལོངས་སྤྱོད་པ་དང༌།
སྤྲུལ་པའི་སྐུ་དང་བཞི་ཆོས་སྐུའི་མཛད་པའོ། ། །
གཉིས་པ་ཆོས་ཀྱི་སྐུ་ལ་བཞི་སྟེ། རང་བཞིན་སྤྱིར་རྣམ་པར་བཞག་པ་དང་། དེའི་
ཁྱད་པར་བཤད་པ་དང་། རྟག་ཏུ་དོན་མི་བྱེད་པའི་རྒྱུ་དང་། ཁྱབ་པ་རྟག་པར་བཞག་པའི་
རྒྱུའོ། །རང་བཞིན་སྤྱིར་བཞག་པ་ལ་ཡང་བཞི་ལས། ཆོས་སྐུ་ངོ་བོ་ཉིད་ལས་ཐ་དད་དུ་རྣམ་
པར་བཞག་པ་ནི་སྐུ་དང་པོ་བསྟན་ནས་ཞེས་བྱ་བ་ནས་བརྩམས་ཏེ་ཁ་ཅིག་གི་ཞེས་པའི་བར་
རོ༑ ༑ཐ་མི་དད་པར་རྣམ་པར་དག་པའི་ཚུལ་ནི། གཞན་དག་ནི་ཞེས་བྱ་བ་ནས་ཚིགས་ལེའུར་
བྱས་པ་འཇུག་པར་བྱེད་དོའི་བར་རོ། །ཐ་མི་དད་པ་ལ་གནོད་པ་བརྗོད་པ་ནི། གཞན་དག་ན་
རེ་ཞེས་བྱ་བ་ལ་སོགས་པའོ། །ཐ་མི་དད་པའི་ཚུལ་ལ་གནོད་པ་སྤང་བ་ནི་ཁ་ཅིག་ན་རེ་ཞེས་བྱ་
- 3
|
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་དཀའ་འགྲེལ་རིན་ཆེན་སྒྲོན་མེ་བཞུགས། ༣༥
བ་ལ་སོགས་པའོ། །དེ་ལྟར་རང་བཞིན་སྤྱིར་རྣམ་པར་བཞག་ནས་ ཁྱད་པར་བཤད་པ་ནི་
ཚིགས་སུ་བཅད་པ་གཉིས་འགྲེལ་པ་དང་བཅས་པའོ། །རྟག་ཏུ་དོན་མི་བྱེད་པའི་རྒྱུན་ནི་
ཚིགས་སུ་བཅད་པ་གཉིས་འགྲེལ་པ་དང་བཅས་པའོ། ཁྱབ་པ་དང་རྟག་པར་བརྗོད་པའི་རྒྱུ་ནི་
དེ་ལྟར་མཛད་པ་རྒྱ་ཆེའི་ ཕྱིར། །ཞེས་བྱ་བའི་ཚིགས་སུ་བཅད་པ་གཅིག་གོ །ལོངས་སྤྱོད་
རྫོགས་པ་དང་སྤྲུལ་པ་ནི་སྔ་མ་བཞིན་ནོ། །མཛད་པ་ཡང་སྔ་མ་ཉིད་ལས་གསལ་ལོ། །དེ་ལྟར་
ཡན་ལག་རྣམ་པར་དབྱེ་བ་བཤད་ནས། ལྔ་པ་དོན་བསྡུ་བ་ནི་ཚིགས་སུ་བཅད་པ་གཉིས་ཏེ་
ཤིན་ཏུ་གསལ་ལོ།། །།
དེ་ལྟར་བཤད་པ་ལ་འཇུག་པ་དང༌། བཤད་པ་ཉེ་བར་དགོད་པ་དག་བྱས་ནས་
བཤད་པ་མཐར་ཕྱིན་པའི་བྱ་བ་ནི་ལ་ལས་དོན་ཞེས་བྱ་བ་ལ་སོགས་པའོ། །འདི་ལའང་ལྔ་
ལས། དང་པོ་བཤད་པར་བྱ་བའི་ཁྱད་པར་ནི་ཁོ་ནར་བཤད་པའི་ཚིགས་སུ་བཅད་པ་གཉིས་
ཏེ༑ རྒྱས་འབྲིང་མཐའ་དག་གི་དོན་བསྡུས་པ་མཐའ་དག་གི་ཚུལ་ལུགས་ལེགས་པར་བསྡུས་
པའི་ཚིག་ལེའུར་བྱས་པ་བཤད་པར་བྱས་སོ་ཞེས་བྱ་བའི་དོན་ནོ། །གཉིས་པ་བཤད་པའི་ཚུལ་
ལའང་ཚིགས་སུ་བཅད་པ་གཉིས་སོ། །བཤད་པའི་བསོད་ནམས་བསྔོ་བ་དང་ཁེངས་སྐྱུང་བ་
དང་བཤད་པ་ལ་སྤྲོ་བ་སྒྲུབ་པ་གསུམ་གྱི་གོ་བར་ཟད་དོ། །
ཤེས་རབ་ཕ་རོལ་ཏུ་ཕྱིན་པའི་དོན་གྱི་ཚུལ། །འབད་དེ་བློ་ངན་རྣམས་ཀྱི་ཡུལ་མིན་
འདི། །དེ་ལྟར་བདག་གིས་ཕྱོགས་ཙམ་རྣམ་ཕྱེ་བས། །མཁས་རྣམས་ལེགས་པའི་ལམ་འདི་
གུས་སྟོན་ཤོག །བདག་ཀྱང་སྐྱེ་བ་ཀུན་ཏུ་རྒྱལ་བའི་ཡུམ། །ཟབ་མོ་འདི་ལ་རྟག་ཏུ་སྤྱོད་བྱེད་
ཅིང་། །རྒྱལ་དང་དེ་སྲས་རྣམས་ཀྱིས་རྗེས་བཟུང་སྟེ། །གཞན་དོན་བྱེད་ལས་སླར་ལྡོག་མ་གྱུར་
ཅིག །ཤེས་རབ་ཀྱི་ཕ་རོལ་ཏུ་ཕྱིན་པ་མན་ངག་གི་བསྟན་བཅོས་དོན་བསྡུས་པ་དགེ་སློང་བློ་
ལྡན་ ཤེས་ རབ་ ཀྱིས་ རབ་ ཏུ་ སྦྱར་ བའོ། །བློ་ཆེན་བསྟན་པའི་སྒྲོན་མེ་བདག་ཉིད་ཆེ། །བློ་ལྡན་བྱང་ཆུབ་སེམས་
.:
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔའ་རབ་གྲགས་པ། །ཟབ་མོའི་འགྲེལ་པ་དོན་ཟབ་ཚིག་རླུང་སྦྱར། །མི་གསལ་བློ་ཅན་སྐྱེ་བོའི་ཡུལ་མ་ཡིན། །དེས་ན་དམན་
རྣམས་མོས་པ་དཀའ་ན་ཡང་། །མཁས་པ་རྣམས་ཀྱིས་ཡིད་ཆེས་བྱ་བའི་ཕྱིར། །མཚན་ནི་རིན་པོ་ཆེ་ཡི་སྒྲོན་མེ་ཡིན།། ཡང་ན་
རྒྱན་གྱི་རྒྱན་ཅེས་བྱ་བར་བཟུང་། །དགེའོ།། །།
-3]
6 -



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ།། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་། །
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
787mm X 1092mm 1/16
པར་ཤོག
ཁྲི་ 1284
པར་གཞི།
2015ལོའི་ཟླ་11པར་པར་གཞི་དང་པོ་བསྒྲིགས།
པར་ཐེངས།
2015ལོའི་ཟླ་11 པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0
སྒོར་3840.00 ༼ ཁྱོན་པོད་དོན་དགུ་ཡོད།༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག
དེབ་ཚད།
2316.25
ཡིག་གྲངས།
རིན་གོང་།



图书在版编目(CIP)数据
六大集成之般若集:藏文/ 美桑古籍整编组整理,
一拉萨:西藏藏文古籍出版社,2015.11
| ISBN 978-7-80589-670-0
I. 0六… I.O美…. 0藏语一研究
V.OH214
中国版本图书馆 CIP 数据核字(2015)第210402号
六大集成之般若集
作者
责任编辑
封面设计
出版
社址
邮政编码
经销
邦译师罗追丹巴 等
乌金群培,嘎瓦西热桑布 土日美朗
上日美朗,萨迦格列
西藏藏古籍出版社
拉萨市色拉路22号
850010
全国新华书店
成都一千印务有限公司
787mm×1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
3840.00 元(全七十九册)
字数
版次
印 次
标准书号
定价
版权所有
翻印必究
