༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup:
ISBN:
13CN4455
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
Date:
n/a
bod jongs bod yig dpe raying dpe skrun khang /
Volume:
80
Total Volumes:
TBRC Pages:
RINI || |
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



(ཕགས་ཡུམ་རྒྱན་དྲུག་སོ། ། གཉིས། བྱེ་རྣལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱ་
ཕར་ཕྱིན་སྐོར།
རྒྱུད་བླ་མ་པོད་དྲུག་པ།
སྨོན་བཟང་བཝེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང༌། །



འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
རྒྱུད་བླ་མ་པོད་དྲུག་པ།
༡ - ༦
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



༑ དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང་། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང༌། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས། །
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
༈ བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང༌། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་དྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲྭ་པ་
མངོན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྤྱི་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང༌། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང་། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང་། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང་། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
ཚོགས་ལྔ་དང༌། བུདྡྷ་པཱ་ལི་ཏ། བཞི་བརྒྱ་པ་ཟླ་གྲོགས་འགྲེལ་ཆེན་དང༌། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང༌།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང༌། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང༌། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང༌། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ།དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང༌། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང་། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲྭ་བསྐོར་ཕེབས་པའི་



ལས་རིམ་གླེང་སློང་གཏམ། །
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང༌། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང་། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆོད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང་། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་སྤྱི་ལོ་༡༢༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་(སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་
5



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང༌། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ།
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་ཚན་པ་ཆུང་ངུ་ཞིག་ཁ་བསྐང་ཡོད། དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང༌། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང༌། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། /༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ༤
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། ༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད། །
བཞི་པ་ཇི་ལྟར་བསྡུས་པའི་ཚུལ་དངོས་ནི། སྤྱི་ལོ་༢༠༠༡ ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་སྤྱི་ལོ་༢༠༠༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་(སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་



ལས་རིམ་གླེང་སློང་གཏམ།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །། །
༼གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།།
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤྱད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
༼སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།།
1
0



དཀར་ཆག
དཀར་ཆག
༈ ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། ....... ཡེ་ཤེས་རྡོ་རྗེས།
ཀླད་དོན་ནི། ......
........ • •(1)
ལུས་རྣམ་པར་བཞག་པ། ….…...
.................. •(6)
དཀོན་མཆོག་གི་རྣམ་གཞག ....….
•............ • •(10)
སྐྱབས་འགྲོའི་རྣམ་གཞག་ནི། ........ • • • • • • • • • • • • • • • • • • • • • • •(28)
གཞུང་གི་དོན་ནི། ...…...........
• • • • • • •(37)
སྒྲུབ་བྱེད་ཀྱི་རིགས་ངོས་འཛིན་པ་ནི། ........
• • • • • • • •(41)
གཞུང་གི་དོན་ནི། ....................…. • • •.....• •(50)
མཇུག་གི་དོན་ནི། .....................................• •(64)
མ་དག་པའི་གནས་སྐབས་མི་འགྱུར་བ། .…………….…………………………………………………. བ(72)
ཡོན་ཏན་དབྱེར་མེད་པའི་དོན་ནི། ..…....….….…..…. • • • • • •(80)
བསྒྲིབ་བྱའི་དཔེ་དོན་གཏན་ལ་དབབ་པ། .…..…... •........• • • • •• • • • •(99)
ཁམས་བསལ་བཞག་དང་བྲལ་བའི་ཚུལ་ནི། ...…...…….…. •.....• •(107)
འཁོར་ལོ་བར་པའི་དགོངས་པ། ................….
....•(1 18)
རྟོགས་བྱ་བྱང་ཆུབ་ནི། .................... ........
རང་གཞན་གྱི་ཡོན་ཏན་ནི། ........
.......• •(128)
བསམ་མི་ཁྱབ་ནི། 。。。。
........ •(146)
• • • • • • • • •(121）
- 1 -



དཀར་ཆག
ཡོན་ཏན་གྱི་དོན་ནི། ....…….....…..................….….. བ(147)
བཤད་བྱའི་ཡོན་ཏན་གཏན་ལ་དབབ་པ། ...….
• • • • • • • • •(157)
རྟོགས་བྱེད་ཕྲིན་ལས་ནི། ...….
•(160)
གཞི་དག་མ་དག་ལ་གཟུངས་བརྙན་འཆར་ཚུལ། .….. • • • • • • • •(166)
གསུང་སྐུ་ཕྲིན་ལས་འཇུག་ཚུལ། …....….
，.......• •(178)
མོས་པའི་ཕན་ཡོན་ནི། …….....
•..• • • • • •(187)
རྒྱུ་རིགས་དང་འབྲས་བུ་བྱང་ཆུབ་ལ་མོས་པའི་ཕན་ཡོན། ....... •......• •(193)
བསྟན་བཅོས་ཡོངས་སུ་རྫོགས་པའི་བྱ་བ་ནི། .....…......... •.......• •(196)
༈ ཐེག་པ་ཆེན་པོ་རྒྱུད་བླ་མའི་ཟིན་བྲིས་བྱམས་མགོན་གྱི་དགོངས་པ་ཕྱིན་ཅི་མ་ལོག་པ། ཁ གྲགས་པ་རྒྱལ་མཚན།
ཐོག་མའི་ངག་རྣམས། ..…………….
• • • • • • • • •(207)
ཡོན་ཏན་རང་ཆས་སུ་ཡོད་པར་འདོད་པ་དགག་པ། .…..
• • • • • •(221)
མཇུག་དོན་ནི། ..……....
•......• •(249)
༑ རྒྱུད་བླ་མའི་བསྟན་བཅོས་གསལ་བྱེད། ………….
• •... མཛད་བྱང་མེད།
མཆོད་བརྗོད་སོགས། ..…..….
•• • •(250）
ལེའུ་དང་པོའི་དོན། ...…....
• • • • •(259)
ལེའུ་གཉིས་པ་བྱང་ཆུབ། ...…………....
......(312)
ཡོན་ཏན་དང་ཕྲིན་ལས་ཀྱི་ལེའུ་བསྟན་པ། ...……...….
• • • • • • •(340)
མོས་པ་དང་ཕན་ཡོན་བསྟན་པ། ...。。。。。
། རྒྱུད་བླ་མའི་རྣམ་བཤད་དོན་དམ་རྣམ་ངེས་བསྡུས་པའི་སྙིང་པོའི་སྙིང་པ། ........ མཛད་བྱང་མེད། (374)
...• •(364）



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
༄༅། །ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་
ནོར་བུའི་མཛོད་ཅེས་བྱ་བ་བཞུགས་སོ། །
ཡེ་ཤེས་རྡོ་རྗེས་མཛད།
|
༈ ཐེགས་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད་
ཅེས་བྱ་བ། དཔལ་ལྡན་བླ་མ་དམ་པ་དང་སངས་རྒྱས་བྱང་ཆུབ་སེམས་དཔའ་ཐམས་ཅད་ལ་
ཕྱག་འཚལ་ལོ། །མཁྱེན་བརྩེའི་དཀྱིལ་འཁོར་རྒྱ་ཆེ་ཞིང་། །དཔག་མེད་ཕྲིན་ལས་འོད་དཀར་
ཅན། །སྐྱེ་རྒུ་ཀུན་གྱི་གཉེན་གཅིག་པུ། །མཚུངས་མེད་བླ་མའི་ཞབས་ལ་འདུད། །དོན་གཉིས་
མཐར་ཕྱིན་སངས་རྒྱས་བཅོམ་ལྡན་འདས། །དེ་ཡིས་ལེགས་གསུངས་བདུད་རྩི་དམ་པའི་ཆོས།།
ཚུལ་བཞིན་སྒྲུབ་པ་སྐྱོབ་པ་འཕགས་པའི་ཚོགས། །ལེགས་པར་འདུད་དོ་བླ་མེད་དཀོན་
མཆོག་གསུམ། །རྒྱལ་བའི་དགོངས་པ་གསལ་མཛད་པ། །རྒྱལ་ཚབ་མི་ཕམ་མགོན་པོ་དང་། །
དེ་སྲས་དཔལ་ལྡན་ཐོགས་མེད་སོགས། །ལེགས་བརྒྱུད་བླ་མ་རྣམས་ལའང་འདུད། །བསྟན་
པའི་སྙིང་པོ་ཐེག་པ་ཆེ། །དེ་ཡི་ཡང་སྙིང་སྙིང་པོའི་མདོ། །ལེགས་པར་འགྲེལ་བའི་རྒྱུད་བླ་མ། །
འདི་ཡི་ཚིག་དོན་འབྱེད་པར་སྤྲོ། །སྣ་ཚོགས་སྣང་བ་རྨི་ལམ་སྒྱུ་མ་ལྟར། །མེད་བཞིན་རྣམ་བཀྲ་
རྐྱེན་ལ་སྣང་བའི་ཚུལ། །དོན་དམ་འོད་གསལ་གདོད་ནས་འགྱུར་མེད་དོན། །ལེགས་སྟོན་བླ་
མ་དེ་ཡི་མཐུ་ལས་སོ། ། །
འདིར་ངེས་པའི་དོན་མཐར་ཐུག་པ་བདེ་བར་གཤེགས་པའི་སྙིང་པོ་གསལ་བར་
སྟོན་པ་འཁོར་ལོ་ཐ་མའི་དགོངས་འགྲེལ་ཐུན་མོང་མ་ཡིན་པ་རྒྱུད་བླ་མའི་བསྟན་བཅོས་འདི་
- 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤད་པར་བྱའོ། །འདི་ལ་གསུམ་སྟེ། བསྒྱུར་པ་དང་འབྲེལ་བ་ཀླད་གྱི་དོན། བསྒྱུར་བྱ་གཞུང་
གི་དོན། ཇི་ལྟར་བསྒྱུར་བའི་ཚུལ་འགྱུར་བྱང་ངོ༌། །དང་པོ་ལ་གཉིས་ཏེ། མཚན་གྱི་དོན་དང་།
མཆོད་པར་བརྗོད་པའོ། །དང་པོ་ལ་བཞི་སྟེ། མཚན་བཏགས་པའི་དགོས་པ། དགོས་པ་ཅན་
གྱི་མཚན་བསྒྱུར་བ། བསྒྱུར་བའི་དོན་བཤད་པ། མཚན་ཇི་ལྟར་བཏགས་པ་ངོས་བཟུང་པའོ། །
དང་པོ་ལ་བཞི་སྟེ། སྤྱིར་མཚན་བཏགས་པའི་དང་། བྱེ་བྲག་རྒྱ་སྐད་དང་། ལན་གཉིས་དང༌།
ཀླད་དུ་སྨོས་པའི་དགོས་པའོ། །དང་པོ་ནི། མིང་དེ་ལས་དེའི་དོན་རྟོགས་པ་སྟེ། ཚད་མ་རྣམ་
པར་ངེས་པར་བརྡ་སྦྱར་བའང་དོན་རྟོགས་པའི་ཕྱིར་དུ་ཡིན་ན་ཞེས། གསུངས་པ་ལྟར་རོ། །
གཉིས་པ་ནི། བསྟན་བཅོས་ཁུངས་བཙུན་པར་ཤེས་པ་དང༌། སཾ་སྐྲྀ་ཏའི་སྐད་ལ་བག་ཆགས་
འཇོག་པ་དང༌། བརྗོད་པས་བྱིན་རླབས་ཆེ་བའོ། །ཞེས་གོང་མ་དག་གསུང་ངོ༌། །སྤང་ལོ་ཙྪས་
ནི་འདིའི་ཐོག་མཐའ་གཉིས་མ་ངེས་སོ། །ཞེས་ཀྱང་གསུང་ངོ༌། །གསུམ་པ་ནི། ལོ་པཎ་གྱི་དྲིན་
དྲན་པ་དང༌། སྒྲ་ཐད་ལོག་ཡིན་མིན་ཤེས་ཤིང་འགྱུར་གྱི་ཕྱོགས་ཙམ་གོ་བ་དང་། རྒྱ་བོད་ཀྱི་
བསྟན་བཅོས་དོན་མཐུན་པར་ཤེས་པའོ། །བཞི་པ་ནི། གླེགས་བམ་བཙལ་སླ་བའོ། །ཞེས་
གསུང་ངོ་། །འདི་ཡང་རྒྱ་དཔེ་བོད་དཔེ་མཚན་ཀླད་ན་མེད་པ་དང་ཡོད་པ་ལ་བཙའ་དཀའ་སླའི་
ཁྱད་པར་མེད་པས་མི་རིགས་སོ། །དེས་ན་ལོ་ཙཱ་བ་སྔ་མ་རྣམས་ཀྱིས་མཛེས་པའི་དོན་དུ་བཀོད་
པའི་སྲོལ་བསྐྱང་པའོ། །ཞེས་ཀྱང་སྤང་ལོས་གསུང་ངོ༌། །གཉིས་པ་ནི་རྒྱ་གར་སྐད་དུ་མ་ཧ་དང་།
ཡ་ན་དང་ཨུ་ཏ་ར་དང་། ཏན་དང་། ཤཱསྔ་ཞེས་པ་རྣམས། བོད་སྐད་དུ་རིམ་པ་ལྟར་ཆེན་པོ་དང་།
ཐེག་པ་དང༌། བླ་མ་དང་། རྒྱུད་དང༌། བསྟན་བཅོས་ཞེས་པའོ། །གསུམ་པ་ནི། རྒྱགར་དང་
བོད་ཅེས་པ་ནི་འདོད་རྒྱལ་གྱི་མིང་སྟེ། དེ་ཡང་བུ་རམ་ཤིང་པའི་གདུང་བརྒྱུད་རྒྱལ་པོ་ཨོཾ་ག་
དང་མཾ་ག་གཉིས་ཀྱིས་ཁྱབ་པའི་ཡུལ་ནི་རྒྱ་གར་ཞེས་བྱ་ལ། དེར་གྲགས་པའི་སྐད་ཡིན་པས་ན་
དེའི་སྐད་དུའོ། །ཡང་ན་མ་ཧ་ཡ་ན་སོགས་ནི་ལྷའི་སྐད་ཡིན་ཡང་འདྲ་བས་དེར་བཏགས་པའོ་



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
ཞེས་སྤང་ལོས་གསུང་ངོ༌
། །བོད་ནི་གྲགས་པར་ཟད་དོ། །བགྲོད་པའི་རྟེན་བྱེད་པས་ན་ཐེག་པ་
སྟེ་དོན་གྱིས་ན་ཐབས་ཤེས་སོ། །བདག་གཉིས་ཀྱིས་སྟོང་པའི་དབྱིངས་དང་། ལམ་སྒོམ་པ་
པོའི་གང་ཟག་དང༌། དེས་ཐོབ་པའི་འབྲས་བུ་རྣམས་ཀྱང་རིམ་པ་ལྟར་བགྲོད་པའི་ལམ་གྱི་
དམིགས་པ་དང༌། བགྲོད་པ་པོ་དང་། བགྲོད་བྱ་ཡིན་པས་ན་ཐེག་པའི་སྒྲ་འཇུག་པར་མདོ་སྡེ་
རྒྱན་དུ་བཤད་དོ། །དེ་ལའང་སངས་རྒྱས་དང་བྱང་སེམས་ཀྱི་ཐེག་པ་ནི་ཆེན་པོ་བདུན་དང་ལྡན་
པས་ཆེན་པོ་ཞེས་བྱ་ལ། ཉན་རང་གི་ནི་བཟློག་པ་ཉིད་ཀྱིས་ན་དམན་པའོ། །བདུན་ནི། བྱང་
ཆུབ་སེམས་དཔའི་སྡེ་སྣོད་རྒྱ་ཆེན་པོ་ལ་དམིགས་པས་དམིགས་པ་ཆེ་བ་དང་། དེ་བཞིན་དུ་
སྦྱར་ཏེ། རང་གཞན་གཉིས་ཀའི་དོན་སྒྲུབ་པས་སྒྲུབ་པ་དང༌། བདག་མེད་གཉིས་ཀ་རྟོགས་
པས་ཡེ་ཤེས་དང་། གྲངས་མེད་གསུམ་དུ་རྟག་པ་དང་གུས་པར་སྦྱོར་བས་བརྩོན་འགྲུས་རྩོམ་
པ་དང༌། སྦྱོར་བས་འཁོར་བ་མི་གཏོང་ཞིང་བསམ་པས་ཉོན་མོངས་པ་མི་གོས་པས་ཐབས་
མཁས་དང༌། སྟོབས་དང་མི་འཇིགས་པ་ལ་སོགས་པའི་སངས་རྒྱས་ཀྱི་ཆོས་ཐམས་ཅད་ཐོབ་
པས་ཡང་དག་པར་འགྲུབ་པ་དང༌། འཁོར་བ་སྲིད་དུ་རྒྱུན་མི་ཆད་པར་མཛད་པ་སྟོན་པས་ན་
ཕྲིན་ལས་ཆེན་པོ་སྟེ། དེ་དག་ལས། དང་པོ་ལྔ་ནི་ལམ་དང་ཕྱི་མ་གཉིས་ནི་འབྲས་བུའི་ཐེག་
པའོ། །དེ་སྐད་དུའང་། དམིགས་པ་ཆེ་བ་ཉིད་དང་ནི། །དེ་བཞིན་སྒྲུབ་པ་གཉིས་དག་དང་། །
ཡེ་ཤེས་བརྩོན་འགྲུས་རྩོམ་པ་དང་། །ཐབས་ལ་མཁས་པར་གྱུར་པ་དང་། །ཡང་དག་སྒྲུབ་པ་
ཆེན་པོ་དང༌། །སངས་རྒྱས་ཕྲིན་ལས་ཆེན་པོ་སྟེ། །ཆེན་པོ་འདི་དག་ལྡན་པའི་ཕྱིར། །ཐེག་ཆེན་
ཞེས་ནི་ངེས་པར་བརྗོད། །ཅེས་རྒྱན་ལས་གསུངས་སོ། །དེ་ལྟ་བུའི་ཐེག་ཆེན་སྟོན་བྱེད་གྱི་
གཞུང་ལའང་ཐེག་པ་ཆེན་པོ་ཞེས་བྱའོ། །རྒྱུན་ཆགས་པའི་དོན་གྱིས་ན་རྒྱུད་ཅེས་བྱ་སྟེ། དེ་
ཡང་འཁོར་བ་དང་མྱང་འདས་ཀྱི་རྒྱུ་གཉིས་སོ། །དེ་ལ་འདིར་ནི་མཆོག་གམ་ཕྱི་མ་ཡིན་པས་ན་
རྒྱུད་བླ་མའམ་རྒྱུད་ཕྱི་མ་ཞེས་བྱ་སྟེ། རྡོ་རྗེ་རྩེ་མོར། རྒྱུད་ནི་རྒྱུན་ཆགས་ཞེས་བྱ་སྟེ། །འཁོར་བ་
-3 -



，
，
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུད་དུ་བརྗོད་ པར་ བྱ། །ཕྱི་ མ་ ཞེས་ བྱ་ ཕ་རོལ་སྟེ། །མྱ་ངན་འདས་པ་རྒྱུད་ཕྱི་མ། །ཞེས་
གསུངས་པ་ལྟར་རོ། །འདིར་སྤྲོས་པ་ཅུང་ཟད་བརྗོད་པར་བྱ་སྟེ། སྤྱིར་བརྗོད་བྱ་དོན་གྱི་རྒྱུད་
དང་། རྗོད་བྱེད་ཚིག་གི་རྒྱུད་གཉིས་ལས། དང་པོ་ལའང་། རྒྱུ་རྒྱུད། འབྲས་རྒྱུད། ཐབས་རྒྱུད་
གསུམ་སྟེ། གསང་འདུས་ཀྱི་རྒྱུད་ཕྱི་མར། རྒྱུད་ནི་རྒྱུན་ཞེས་བྱ་བར་བརྗོད། །རྒྱུན་དེ་རྣམ་པ་
གསུམ་དུ་འགྱུར། །ཞེས་སོ། །དེའི་དང་པོ་ནི། ཆོས་རྣམས་ཀྱི་གནས་ལུགས་རང་བཞིན་གྱིས་
འོད་གསལ་བར་ཐོག་མ་མེད་པ་ནས་རྒྱུན་ཆགས་པ་སྟེ། བདེ་གཤེགས་སྙིང་པོའམ་དང་པོའི་
སངས་རྒྱས་རིགས་མེད་པ། ཞེས་པའི་དོན་ཏོ། །འདི་ཉིད་ལ་རང་བཞིན་ནམ་རྣམ་པ་ཞེས་ཀྱང་
གསུངས་ཏེ། མན་ངག་སྙེ་མར། དངོས་པོ་རྣམས་ཀྱིས་སྟོང་པ་ཉིད་ཀྱི་ངོ་བོ་ནི་རང་བཞིན་དང་
རྣམ་པ་ཞེས་པ་ལས་དོན་གཞན་མ་ཡིན་ཏེ། རང་གི་ངོ་བོ་ཞེས་པའི་དོན་ཏོ། །དེ་རྒྱུ་སྟེ་ཉེ་བར་
ལེན་པའི་བྱེད་པ་པོ་ རྒྱུའི་རྡོ་རྗེ་འཛིན་པ་སྟེ། གང་འདི་རྣམས་ཀྱིས་ཐོག་མ་མེད་པའི་བག་
ཆགས་ཀྱི་དྲི་མས་མ་གོས་པ་ངོ་བོ་ཉིད་ཀྱིས་གྲུབ་པའི་སངས་རྒྱས་ཉིད་དེ། དེ་ཁོ་ན་ནི་དྲི་མ་མེད་
པ་ཉིད་ཐོབ་པའི་མཚན་ཉིད་ཅན་སངས་རྒྱས་ཉིད་ཀྱི་རྒྱུའོ་ཞེས་པའི་དོན་ཏོ། །ཞེས་སོ། །དེས་
ན་རྒྱུ་རྒྱུད་ཀྱི་དོན་ཀུན་གཞིའི་རྣམ་ཤེས་དེ་ལ་འཆད་པ་ནི་རྒྱུད་སྡེའི་དགོངས་པ་མིན་ནོ་ཞེས་
མཁས་པའི་དབང་ཕྱུག་ཀུན་མཁྱེན་དག་གསུང་ངོ་། །
གཉིས་པ་ནི། དེ་ཉིད་གློ་བུར་གྱི་དྲི་མ་དང་བྲལ་བའི་སངས་རྒྱས་ཀྱི་སྐུ་དང་ཕྲིན་
ལས་དང་བཅས་པ་རྒྱུན་ཆགས་པ་སྟེ། དེ་ཉིད་ལས། རྒྱུ་དེ་ལས་གློ་བུར་བའི་དྲི་མ་དང་བྲལ་བ་
ལས་གང་དྲི་མ་དང་བྲལ་བ་ཉིད་ཐོབ་པའི་མཚན་ཉིད་ཅན་གྱི་འབྲས་བུ། འབྲས་བུའི་རྡོ་རྗེའི་
འཛིན་པ་དེ་ནི་མི་འཕྲོགས་པར་བརྗོད་པར་བྱ་སྟེ། བག་ཆགས་ཀྱི་དྲི་མ་རྣམས་ཀྱིས་མི་
འཕྲོགས་པ་ཉིད་ཀྱིས་ཕྱིར་ཏེ་ཞེས་སོ། །གསུམ་པ་ནི་དེ་དག་མངོན་དུ་བྱེད་པའི་ཐབས་ལམ་
རྒྱུན་ཆགས་པའོ། །དེ་དག་ཀྱང་འདུས་པར། གཞི་དང་རང་བཞིན་ཉིད་དང་ནི། །མི་འཕྲོག་པ་



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། (༦
ཡི་རབ་དབྱེ་བས། །རང་བཞིན་རྣམ་པ་རྒྱུ་ཡིན་ཏེ། །དེ་བཞིན་མི་འཕྲོག་འབྲས་བུའོ། །གཞི་ནི་
ཐབས་ཞེས་བྱ་བ་སྟེ། །གསུམ་གྱིས་རྒྱུད་ཀྱི་དོན་བསྡུས་པའོ། །ཞེས་གསུངས་པའི་དོན་ཡིན་ནོ།།
དེ་དག་ནི་རྡོ་རྗེ་ཐེག་པའི་འཆད་ཚུལ་ཡིན་པས། འདིར་འབྲེལ་བ་མེད་དོ་སྙམ་ན་མིན་ཏེ། རྒྱུད་
གསུམ་ནི་གཞི་ལམ་འབྲས་བུ་གསུམ་ཡིན་ལ། རྒྱུ་དང་འབྲས་བུའི་རྡོ་རྗེ་འཛིན་པ་མ་དག་པའི་
གནས་སྐབས་ཀྱི་དབྱིངས་དང་དེ་ཉིད་དྲི་མ་དང་བྲལ་བའི་གནས་སྐབས་ཀྱི་བྱང་ཆུབ་ཡིན་པས་
དོན་ཁྱད་པར་མེད་པའི་ཕྱིར་དང་། རྒྱུད་ཅེས་དངོས་སུ་འབྱུང་བའི་དོན་འཆད་དགོས་པའི་ཕྱིར་
རོ༑ ༑གཉིས་པ་ནི། དེ་ལྟ་བུའི་རྒྱུད་གསུམ་སྟོན་པར་བྱེད་པའི་གཞུང་རྣམས་སོ། །དེས་ན་
འཁོར་ལོ་ཐ་མའི་དགོངས་འགྲེལ་དང་བཅས་པ་ལའང་རྒྱུད་བླ་མ་ཞེས་བྱ་སྟེ། སླར་ཡང་བླ་
མའི་རྒྱུད་འདིར་ནི། །ཞེས་པ་གསུངས་པས་སོ། །བསྟན་བཅོས་ནི་རྣམ་རིག་གི་ཁྱད་པར་ཉིད་
རྗོད་བྱེད་དུ་སྣང་བ་འཇིག་རྟེན་ལས་འདས་པའི་ཡེ་ཤེས་ཐོབ་པར་བྱེད་པའི་བྱེད་ལས་ཅན་ཏེ།
སྒྲ་དོན་ནི་འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ་ཞེས་པ་ལྟར་རོ། །བཞི་པ་ནི། ཐེག་པ་
ཆེན་པོ་རྒྱུད་བླ་མ་ཞེས་པ་ནི་དོན་ལ་མཚན་དུ་བཏགས་པ་ཡིན་ལ། བསྟན་བཅོས་ནི་རང་མིང་
དེ་གཞུང་འདི་བྱེད་ལས་གཞན་གཉིས་དང་ལྡན་པའི་ངག་ཡིན་པའི་ཕྱིར་རོ། །
གཉིས་པ་མཆོད་བརྗོད་ནི། ཕྱག་འཚལ་ལོ་ཞེས་པ་སྟེ་དེའི་དོན་ནི། སློབ་དཔོན་
དབྱིག་གཉེན་གྱི་ཞལ་སྔ་ནས། ཕྱག་འཚལ་ནས་ཞེས་པ་ནི། མགོས་བཏུད་ནས་སོ་ཞེས་
གསུངས་ པ་ལྟར་ཡིན་ནོ། །གང་གིས་ན་ལོ་ཙྪ་བས་སོ། །གང་ལ་ན། མ་རིག་གཉིད་ལས་
སངས་ཕྱིར་དང༌། །ཤེས་བྱ་ལ་ཡང་བློ་རྒྱས་ཕྱིར། །སངས་རྒྱས་ཞེས་པ་ལྟར་སྤང་རྟོགས་ཀྱི་
བདག་ཉིད་སངས་རྒྱས་དང༌། རྣམ་སྣང་མངོན་བྱང་ལས། བྱང་ཆུབ་ནམ་མཁའི་མཚན་ཉིད་དེ།།
དེ་ལ་སེམས་པ་གང་ཡིན་པ། །བྱང་ཆུབ་སེམས་དཔའ་བརྗོད་པར་བྱ། །ཞེས་གསུངས་པ་ལྟར་
བྱང་ཆུབ་ཡིད་ལ་བྱེད་པས་ན་བྱང་ཆུབ་སེམས་དཔའ་སྟེ་དེ་ཐམས་ཅད་ལའོ་ཡང་ན་སེམས་
- 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔའི་དོན་ནི། འབུམ་ཊིཀ་ལས་གཉིས་བཤད་དོ། །ཀུན་རྫོབ་ཀྱི་དང་དོན་དམ་པའི་བྱང་ཆུབ་
སེམས་དཔའོ། །དང་པོ་ནི། སེམས་ཅན་གྱི་དོན་དུ་བྱང་ཆུབ་ཐོབ་པར་བྱའོ་སྙམ་པའི་བསམ་
པས་སེམས་ཅན་དང་བྱང་ཆུབ་ལ་དམིགས་པའི་སེམས་བསྐྱེད་ནི་བྱང་ཆུབ་སེམས་དཔའ་སྟེ་དེ་
དང་ལྡན་པའི་གང་ཟག་ལ་དེར་གདགས་པ་སྟེ་དེའོ། །གཉིས་པ་ནི། ས་རབ་ཏུ་དགའ་བ་ལ་
སོགས་པའི་སེམས་བསྐྱེད་པ་བཅུ་པོ་ཡིན་པར་གསུང་ལ། སློབ་དཔོན་ཟླ་བ་གྲགས་པས་ས་
ཐོབ་པ་ཡན་ཆད་ཁོ་ན་ལ་བྱང་ཆུབ་སེམས་དཔའི་སྒྲ་འཇུག་པར་བཤད་པ་ཡང་དོན་དམ་པའི་
བྱང་ཆུབ་སེམས་དཔའི་དབང་དུ་བྱས་པར་མངོན་ན། ཁ་ཅིག་བྱང་བ་དང་ཆུབ་པའི་སྒྲ་བཤད་
སོ་སོར་མཛད་པ་ནི་ལེགས་སྦྱར་དང་མི་མཐུན་ནོ་ཞེས་ཐར་ལོ་གསུང་ངོ་། །ཐམས་ཅད་ནི་མ་
ལུས་པ་སྟེ། ལ་ནི་བཞི་པའི་དོན་ལ་བདུན་པའོ་ཞེས་རྔོག་ལོ་གསུངས་སོ། །འདིའི་དགོས་པ་ནི་
ཚོགས་རྫོགས་པས་བར་ཆད་ཞི་ཞིང་བཞེད་པའི་དོན་འགྲུབ་པ་ལ་སོགས་པའོ། །ཡང་ན་སྡེ་
སྣོད་གསུམ་མཚོན་པའི་དོན་དུ་ལོ་པཎ་བཀས་བཅད་པ་ཡིན་པས་སྡེ་སྣོད་གང་དུ་གཏོགས་པ་
ངོས་ཟིན་པའོ་ཞེས་གོང་མ་དག་གསུངས་ལ། སློབ་དཔོན་གཞན་ནི་བཀའ་བཅད་ན་མི་སྣང་
ཞིང་མ་ངེས་པས་དེ་ལྟར་མིན་ནོ་ཞེས་འཆད་ཅིང་། སྤང་ལོ་ནི་སྔར་དེ་ལྟར་བཀས་བཅད་པ་
སྲིད་ཀྱང་དེང་སང་ནི་འཆོལ་བར་སྣང་ངོ་ཞེས་གསུང་ངོ་། །
གཉིས་པ་ལ་གསུམ་སྟེ། ལུས་རྣམ་པར་བཞག་པ། ཡན་ལག་རྒྱས་པར་བཤད་པ།
ཡོངས་སུ་རྫོགས་པའི་བྱ་བའོ། །དང་པོ་ལ་གསུམ་སྟེ། ལུས་ཀྱི་རང་བཞིན། དེ་ལུང་དང་སྦྱར་
བ༑ གོ་རིམ་ངེས་པའི་ཚུལ་ལོ། །དང་པོ་ལ་གཞུང་གི་དང་། སྤྱིའི་དོན་གཉིས་ལས། དང་པོ་ནི་
གལ་ཏེ་ཡན་ལག་རྒྱས་བཤད་ཁོང་དུ་ཆུད་པ་ཉིད་ཀྱིས་ལུས་ཀྱི་དོན་ཁོང་དུ་ཆུད་པར་མི་འགྱུར་
རམ། ཅིའི་ཕྱིར་ལུས་ཐོག་མར་སྨོས་ཞེ་ན། དཀྱུས་ཀྱི་ས་སྔར་བསྟན་པའི་རྟ་ཐོགས་པ་མེད་པ་
རྒྱུག་པ་བཞིན་སློབ་མས་རྒྱས་བཤད་ཀྱི་དོན་བདེ་བླག་ཏུ་རྟོགས་པར་བྱ་བའི་དོན་དང་། རྟའི་
- 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
ཁ་ལོ་པས་རྟ་ཚར་གཅོད་ནུས་པར་འགྱུར་བ་བཞིན་དུ་འཆད་པ་པོས་མ་འཛིངས་པར་རྒྱས་
བཤད་འཆད་སླ་བའི་དོན་དུའོ། །དེས་ན་འཆད་པར་འགྱུར་བའི་རྒྱུད་བླ་མའི་བསྟན་བཅོས་
ཀུན་ཏེ་ཐམས་ཅད་ཀྱི་ལུས་ནི་མདོར་བསྡུས་ཏེ་བསྟན་ན་རྡོ་རྗེ་ལྟ་བུ་ཡི་ནི་གནས་བདུན་ནོ། །དེ་
ཉིད་གང་ཞེ་ན། འཆད་པར་འགྱུར་བ་ལྟར་དོན་གཉིས་ལྡན་པའི་སངས་རྒྱས་དཀོན་མཆོག་དང་།
བདེན་པ་གཉིས་ཀྱི་མཚན་ཉིད་ཅན་ཆོས་དཀོན་མཆོག་དང༌། རིག་གྲོལ་གཉིས་དང་ལྡན་པའི་
ཚོགས་དེ་དགེ་འདུན་དཀོན་མཆོག་དང་། རང་བཞིན་གྱིས་དག་པའི་ཁམས་བདེ་གཤེགས་
སྙིང་པོ་དང་། དེ་ཉིད་གློ་བུར་གྱི་དྲི་མ་མཐའ་དག་ལས་གྲོལ་བའི་གནས་སྐབས་བྱང་ཆུབ་དང་།
སྐུ་གསུམ་གྱི་བདག་ཉིད་ཅན་གྱི་བྱང་ཆུབ་དང་དབྱེར་མེད་པའི་སྟོབས་སོགས་ཀྱི་ཡོན་ཏན་དང་།
དོན་བདུན་གྱི་ཐ་མ་ལྷུན་གྱིས་གྲུབ་ཅིང་རྒྱུན་མི་ཆད་པའི་སངས་རྒྱས་ཀྱི་ཕྲིན་ལས་ཏེ་འདི་དག་
གོ ༑ཞེས་སྦྱར་རོ། ། །
གཉིས་པ་ལ་གསུམ་སྟེ། རྡོ་རྗེ་ལྟ་བུ་དང་གནས་ཀྱི་དོན་བསྟན། དོན་བདུན་སོ་སོའི་
ངོ་བོ་ངོས་བཟུང་། དེ་དག་ཏུ་གྲངས་ངེས་པའི་རྒྱུ་མཚན་ནོ། །དང་པོ་ནི། སངས་རྒྱས་ནས་ཕྲིན་
ལས་ཀྱི་བར་དོན་བདུན་ནི་རྡོ་རྗེ་ལྟ་བུ་སྟེ། ཐོས་བསམ་ལས་བྱུང་པའི་ཤེས་པས་ཕིགས་པར་
དཀའ་བའི་ཕྱིར་དང༌། བརྗོད་དུ་མེད་ཅིང་སོ་སོ་རང་གིས་རིག་པར་བྱ་བ་ཡིན་པའི་ཕྱིར་རོ། །
དེ་ལྟར་ཡང་རྒྱུད་ལས། རྡོ་རྗེ་མི་ཕྱེད་ཅེས་བྱར་བརྗོད་ཅེས་སོ། །དེ་དག་སྟོན་པར་བྱེད་པའི་ཡི་
གེ་ལ་ནི་དེའི་གནས་ཞེས་བྱ་སྟེ། དེ་ཐོབ་པ་དང་རྗེས་སུ་མཐུན་པའི་ལམ་སྟོན་པའི་ཕྱིར་རོ། །དེ་
ཡང་ཡི་གེ་ལ་བརྟེན་ནས་དོན་བདུན་པོ་དག་ཐོབ་ཅིང་མངོན་དུ་བྱེད་པས་ན་དེའི་གཞིའམ་རྟེན་
ཡིན་ནོ། །ཆོས་ཉིད་རྣམ་འབྱེད་ལས་ཀྱང་། གནས་ནི་ཆོས་ཐམས་ཅད་དང་གསུང་རབ་ཡན་
ལག་བཅུ་གཉིས་སུ་གཏོགས་པའི་མདོ་སྡེ་ཐམས་ཅད་ཅེས་དང་། རྣམ་པར་བཤད་པའི་སྒོ་བསྡུ་
བར་ཡང༌། དེ་ལ་ཚིག་འབྲུ་ནི་གནས་ཡིན་ལ་དོན་ནི་དེ་ལ་གནས་པ་ཡིན་པར་རིག་པར་བྱའོ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་གསུང་པ་དང་མཐུན་ནོ། །དེས་ན་འདིར་གཙོ་བོ་དོན་བདུན་པོ་རྡོ་རྗེ་ལྟ་བུ་ཞེས་དང་། དེ་
སྟོན་བྱེད་ཀྱི་ཡི་གེ་ལ་རྡོ་རྗེ་ལྟ་བུའི་གནས་ཞེས་གསུངས་ལ། སྐབས་ཀྱི་དབང་གིས་དོན་ལ་ཡང་
གནས་ཞེས་བཤད་པ་ཡོད་དེ། གོ་རིམ་ཇི་བཞིན་གནས་གཅིག་ནི། །ཞེས་དང༌། དོན་གནས་
རྣམ་བདུན་ཞེས་སོགས་དང༌། འགྲེལ་པར་དེ་ལྟར་ཕིགས་པར་དཀའ་བའི་དོན་དང་རྟེན་གྱི་
དོན་དང་ཡི་གེ་དག་རྡོ་རྗེའི་གནས་ཉིད་དུ་རིག་པར་བྱའོ། །ཞེས་གསུངས་པ་ལ་ཡང་དཔྱད་པར་
བྱའོ། ཁ་ཅིག་དོན་བསྟན་བཅོས་ཀྱི་ལུས་སུ་མི་འཐད་དེ་ངག་ཚིག་མིན་པའི་ཕྱིར་རོ། །ཞེས་
གསུངས་པ་ཡང་དཔྱད་ན་མི་འཐད་དེ། སྒོ་བསྡུ་བར། མདོ་སྡེའི་ལུས་ནི་གཉིས་ཏེ། ཚིག་འབྲུ་
དང་དོན་ནོ་ཞེས་དང༌། ཆོས་མཆོག་ཆུང་བར། རབ་ཏུ་བྱེད་པའི་ལུས་ནི་གཉིས་ཏེ། ཚིག་དང་
དོན་ཞེས་གསུང་པས་སོ། །གཉིས་པ་ནི། དོན་བདུན་པོ་ཐམས་ཅད་ལ་ཡང་ཀུན་རྫོབ་དང་དོན་
དམ་པ་གཉིས་གཉིས་ཏེ། དེ་ཡང་སངས་རྒྱས་དོན་དམ་པ་ནི་དྲི་མ་ཐམས་ཅད་དང་བྲལ་བའི་
དབྱིངས་དང་ཡེ་ཤེས་ཡིན་ལ། ཀུན་རྫོབ་པ་ནི་གཟུགས་སྐུ་གཉིས་སོ། །ཆོས་དོན་དམ་པ་ནི་
འགོག་ལམ་ཡིན་ལ། ཀུན་རྫོབ་པ་ནི་གསུང་རབ་བོ། །དགེ་འདུན་དོན་དམ་པ་ནི་རིག་གྲོལ་
དང་ལྡན་པའི་སློབ་པའི་འཕགས་པ་ཡིན་ལ་ཀུན་རྫོབ་པ་ནི་བསྟན་ལ་ལེགས་པར་ཞུགས་པའི་
སོ་སོ་སྐྱེ་བོ་རྣམས་སོ། ཁམས་དོན་དམ་པ་ནི་རང་བཞིན་དུ་གནས་པའི་རིགས་ཡིན་ལ། ཀུན་
རྫོབ་པ་ནི་རྒྱས་པ་ལས་གྱུར་པའི་རིགས་སོ། །བྱང་ཆུབ་ནི་སངས་རྒྱས་དཀོན་མཆོག་ལྟར་རམ་
ཡང་ན་དོན་དམ་པ་ནི་དབྱིངས་དང་ཇི་ལྟ་བ་མཁྱེན་པའི་ཤེས་རབ་ཡིན་ལ། ཀུན་རྫོབ་པ་ནི་
སྟོབས་སོགས་ཇི་སྙེད་པ་མཁྱེན་པའི་ཡེ་ཤེས་སོ། །ཡོན་ཏན་དོན་དམ་པ་ནི་བྲལ་བའི་ཡོན་ཏན་
ཡིན་ལ། ཀུན་རྫོབ་པ་ནི་རྣམ་སྨིན་གྱི་ཡོན་ཏན་རྣམས་སོ། །ཕྲིན་ལས་དོན་དམ་པ་ནི་བྱ་གྲུབ་
ཡེ་ཤེས་ཡིན་ལ་ཀུན་རྫོབ་པ་ནི་དེ་ལས་སྤྲུལ་པ་གསུམ་འབྱུང་བའོ་ཞེས་མཁྱེན་རབ་ཀྱི་དབང་
ཕྱུག་གོང་མ་དག་གསུང་ངོ༌། །འོན་ཀྱང་སྤྱིར་དེ་ལྟར་ཡིན་ཡང་། གཞུང་འདིའི་དགོངས་པ་
- 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། (༦
འགྲེལ་པར་འབྱུང་བའི་དོན་ནི་དེ་ལྟར་མི་གསལ་ལོ། །དེ་ཡང་ལྷག་པའི་བསམ་པ་བསྟན་པའི་
ལེའུ་ལས། ཀུན་དགའ་བོ་དེ་བཞིན་གཤེགས་པ་ནི་བསྟན་དུ་མེད་པ་སྟེ་དེ་ནི་མིག་གིས་བལྟ་
བར་མི་ནུས་སོ། །ཀུན་དགའ་བོ་ཆོས་ནི་བརྗོད་དུ་མེད་པ་སྟེ་དེ་ནི་རྣ་བས་མཉན་པར་མི་ནུས་
སོ༑ ༑ཀུན་དགའ་བོ་དགེ་འདུན་ནི་འདུས་མ་བྱས་པ་སྟེ་དེ་ནི་ལུས་དང་སེམས་ཀྱིས་བསྙེན་
བཀུར་བྱ་བར་མི་ནུས་སོ། །ཞེས་རྡོ་རྗེའི་གནས་དང་པོ་གསུམ་རྟོགས་པར་དཀའ་བའི་དོན་དེ་
ལྟར་བཤད་དོ། །དེ་ཡང་དཀོན་མཆོག་གསུམ་ག་བལྟར་མེད་པ་སོགས་སུ་ཁྱད་པར་མེད་ཀྱང་།
འཇིག་རྟེན་ན་སངས་རྒྱས་ལ་བལྟ་བྱ་དང༌། ཆོས་ལ་མཉན་བྱ་དང་། དགེ་འདུན་ལ་བསྙེན་
བཀུར་གྱིས་གནས་སུ་རྟོག་པ་ཡོད་པས་དེ་སྐད་གསུངས་སོ་ཞེས་བདག་ཉིད་ཆེན་པོ་རྔོག་ལོ་
གསུང་ངོ༌། ཁམས་རྟོགས་དཀའ་བའི་དོན་ནི། འཕགས་པ་འགྲིབ་པ་མེད་པ་དང་འཕེལ་བ་
མེད་པ་ཉིད་བསྟན་པ་ལས་གསུངས་ཏེ། ཇི་སྐད་དུ། ཤཱ་རིའི་བུ་དོན་འདི་ནི་དེ་བཞིན་གཤེགས་
པའི་ཡུལ་ཏེ། དེ་བཞིན་གཤེགས་པའི་སྤྱོད་ཡུལ་ལོ། །ཤཱ་རིའི་བུ་དོན་འདི་ནི་རེ་ཞིག་ཉན་ཐོས་
དང་རང་སངས་རྒྱས་ཐམས་ཅད་ཀྱིས་ཀྱང་རང་གི་ཤེས་རབ་ཀྱིས་ཡང་དག་པར་ཤེས་པའམ་
བལྟ་བའམ་བརྟག་པར་མི་ནུས་ན་བྱིས་པ་སོ་སོ་སྐྱེ་བོ་དག་གིས་ལྟ་ཅི་སྨོས་ཏེ། དེ་བཞིན་
གཤེགས་པ་ལ་དད་པས་རྟོགས་པ་ནི་མ་གཏོགས་སོ། །ཤཱ་རིའི་བུ་དོན་དམ་པ་ནི་དད་པས་
རྟོགས་པར་བྱ་བ་ཡིན་ནོ། །ཤཱ་རིའི་བུ་དོན་དམ་པ་ཞེས་བྱ་བ་འདི་ནི་སེམས་ཅན་གྱི་ཁམས་ཀྱི་
ཚིག་བླ་དྭགས་སོ། །ཤཱ་རིའི་བུ་སེམས་ཅན་གྱི་ཁམས་ཞེས་བྱ་བ་འདི་ནི་དེ་བཞིན་གཤེགས་པའི་
སྙིང་པོའི་ཚིག་བླ་དྭགས་སོ། །ཤཱ་རིའི་བུ་དེ་བཞིན་གཤེགས་པའི་སྙིང་པོ་ཞེས་བྱ་བ་འདི་ནི་ཆོས་
ཀྱི་སྐུའི་ཚིག་བླ་དྭགས་སོ། །ཞེས་སོ། །དེ་ལ་ཡུལ་དང་སྤྱོད་ཡུལ་ནི་མཉམ་རྗེས་ཀྱིས་རིམ་པ་
ལྟར་རོ། །ཤེས་པ་སོགས་གསུམ་ནི་སྦྱོར་དངོས་འཇུག་གསུམ་གྱི་ཤེས་པས་སམ་སྦྱོར་མཐོང་
སྒོམ་གསུམ་གྱི་ཤེས་པས་སོ་ཞེས་ལོ་ཙྪ་ཆེན་པོ་གསུང་ལ། ཡང་ན་ཐོས་བསམ་སྒོམ་གསུམ་གྱི་
- 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་པས་སོ་ཞེས་ཞང་ཆོས་ཀྱི་བླ་མས་གསུང་ངོ༌། །རྡོ་རྗེའི་གནས་ལྔ་པ་ནི། དཔལ་འཕྲེང་གི་
མདོ་ལས་གསུངས་ཏེ། བཅོས་ལྡན་འདས་བླ་ན་མེད་པར་ཡང་དག་པར་རྫོགས་པའི་བྱང་ཆུབ་
ཞེས་བགྱི་བ་འདི་ནི་མྱ་ངན་ལས་འདས་པའི་དབྱིངས་ཀྱི་ཚིག་བླ་དྭགས་སོ། །བཅོམ་ལྡན་
འདས་མྱ་ངན་ལས་འདས་པའི་དབྱིངས་ཞེས་བགྱི་བ་འདི་ནི་དེ་བཞིན་གཤེགས་པའི་ཆོས་ཀྱི་
སྐུའི་ཚིག་བླ་དྭགས་སོ། །ཞེས་སོ། །དྲུག་པ་ནི། འགྲིབ་པ་མེད་པ་དང་འཕེལ་བ་མེད་པ་ཉིད་
བསྟན་པ་ལས། དེ་བཞིན་གཤེགས་པས་བསྟན་པའི་ཆོས་ཀྱི་སྐུ་གང་ཡིན་པ་དེ་ནི་འདི་ལྟ་སྟེ།
གང་གཱའི་ཀླུང་གི་བྱེ་མ་ལས་འདས་པའི་དེ་བཞིན་གཤེགས་པའི་ཆོས་དག་དང་རྣམ་པར་དབྱེར་
མེད་པའི་ཆོས་དང་ལྡན་པའི་མ་བྲལ་བའི་ཡེ་ཤེས་ཀྱི་ཡོན་ཏན་ཅན་ནོ། །ཞེས་གསུངས་སོ། །
བདུན་པ་ཡེ་ཤེས་སྣང་བ་རྒྱན་གྱི་མདོ་ལས་གསུངས་ཏེ། འཇམ་དཔལ་དེ་བཞིན་གཤེགས་པ་
ནི་རྟོག་པར་མི་མཛད་རྣམ་པར་རྟོག་པར་མི་མཛད་མོད་ཀྱི། དེ་ལྟ་ན་ཡང་དེའི་འདི་ལྟ་བུའི་རང་
བཞིན་ཅན་གྱི་མཛད་པ་འདི་ནི་མི་རྟོག་རྣམ་པར་མི་རྟོག་བཞིན་དུ་ལྷུན་གྱིས་གྲུབ་པར་འཇུག་
གོ་ཞེས་སོ། །དེ་ལ་རྟོག་པར་མི་མཛད་པ་སོགས་ནི་སྤྱི་དང་བྱེ་བྲག་ལའོ། །
གསུམ་པ་ལ་དོན་དངོས་དང༌། དེ་ལ་རྩོད་པ་སྤང་བ་གཉིས་ལས། དང་པོ་ལའང་།
དཀོན་མཆོག་གི་དང་། མྱ་ངན་འདས་ཀྱི་འཁོར་ལོའི་དབང་དུ་བྱས་ཏེ་གྲངས་ངེས་པ་དང༌།
འཁོར་ལོའི་སྒྲ་དོན་གསུམ་ལས། དང་པོ་ནི། དཀོན་མཆོག་གི་འཁོར་ལོའི་དབང་དུ་བྱས་ཏེ།
འབྲས་བུ་གསུམ་དང་རྒྱུ་རྐྱེན་བཞིར་གྲངས་ངེས་ལ། དེ་ཡང་དཀོན་མཆོག་གསུམ་ནི་འབྲས་བུ་
སྟེ་གསུམ་དུ་གྲངས་ངེས་པ་ཡང་རིགས་ཅན་གསུམ་གྱི་འབྲས་བུའི་སྐྱབས་གནས་སུ་གྱུར་པ་
ལས་ཏེ། ཐར་པ་འདོད་པའང་རིགས་ཅན་གསུམ་པོ་ཉིད་དུ་ངེས་པའི་ཕྱིར་རོ། །དེ་ལྟ་ན་འདིར་
ཐུན་མོང་མ་ཡིན་པའི་དཀོན་མཆོག་ཏུ་མི་འགྱུར་རོ་ཞེ་ན། དོན་ཐ་དད་ལ་མིང་ཐུན་མོང་བར་
བྱས་པ་ནི་དམན་པ་རྣམས་རིམ་གྱིས་དྲང་བའི་ཕྱིར་ཡིན་པས་སྐྱོན་མེད་དོ་ཞེས་གསུངས་སོ། །
- 10 -



-
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
ཡང་ན་ས་བརྒྱད་པ་ལ་སོགས་པར་ནི་དཀོན་མཆོག་གསུམ་རིམ་གྱིས་འགྲུབ་ལ། སངས་རྒྱས་
ཀྱི་ས་ན་གསུམ་ག་རྫོགས་པར་གྲུབ་པས་འབྲས་བུ་དཀོན་མཆོག་གསུམ་དུ་གྲངས་ངེས་སོ། །
རྒྱུ་ རྐྱེན་བཞིར་གྲངས་ངེས་པར་ཡང་། ཁམས་ནི་ཉེ་བར་ལེན་པའི་རྒྱུ་ཡིན་ལ། བྱང་ཆུབ་
སོགས་གསུམ་ནི་ལྷན་ཅིག་བྱེད་པའི་རྐྱེན་ནོ། །འདི་ལ་ཡང་ཚུལ་གཉིས་ཏེ། ཉེ་བའི་རྒྱུ་རྒྱུད་
གཅིག་ཏུ་གཏོགས་པ་དང་། རིང་བའི་རྒྱུ་རྒྱུད་ཐ་དད་པའོ། །དང་པོ་ནི། ཚོགས་ལམ་ནས་ས་
བདུན་པའི་བར་གྱི་ཁམས་ནི་རྒྱུ་ཡིན་ལ། ས་བརྒྱད་པར་ཟབ་མོ་མངོན་པར་བྱང་ཆུབ་པ་དང་།
ས་དགུ་པར་ཡེ་ཤེས་ཀྱི་ཡོན་ཏན་དང་། བཅུ་པ་ཕྲིན་ལས་ཕུན་སུམ་ཚོགས་པ་གསུམ་ནི་རྐྱེན་
ཡིན་ལ། རྒྱུན་གྱི་ཐ་མར་རྒྱུ་རྐྱེན་བཞི་ག་འཚོགས་པ་ལས་ནི་དཀོན་མཆོག་གསུམ་དངོས་སུ་
འགྲུབ་བོ། །གཉིས་པ་ནི། མ་སད་པའི་དུས་ཀྱི་ཁམས་ནི་རྒྱུ་ཡིན་ལ། གཞན་རྒྱུད་ལ་བྱོན་པའི་
བྱང་ཆུབ་སོགས་གསུམ་ནི་རྐྱེན་ཡིན་ཏེ། དེ་ཡང་ཟབ་མོ་མངོན་པར་བྱང་ཆུབ་པ་ལས་ཟབ་མོ་
སྟོན་པ་དང་། ཡོན་ཏན་ལས་རྒྱ་ཆེ་བ་སྟོན་པ་དང༌། ཕྲིན་ལས་དོན་དེ་དག་ལས་དངོས་སུ་
འཇུག་པར་བྱེད་པ་འབྱུང་བས་རིམ་གྱིས་ཁམས་སད་པ་ལས་དཀོན་མཆོག་གསུམ་འགྲུབ་པའི་
ཕྱིར་རོ། །གལ་ཏེ་རྒྱུ་གཅིག་ལས་འབྲས་བུ་གསུམ་འགྲུབ་པ་མི་འཐད་དོ་སྙམ་ན་མིན་ཏེ། རྒྱུ་
གཅིག་ཀྱང་རྐྱེན་ཐ་དད་པའི་དབང་གིས་འབྲས་བུ་གསུམ་འགྲུབ་སྟེ། འདི་ལྟར་རྐྱེན་བྱང་ཆུབ་
ལས་ནི་སངས་རྒྱས་དང༌། ཡོན་ཏན་གྱི་རྐྱེན་ལས་ཆོས་དང༌། ཕྲིན་ལས་ཀྱི་རྐྱེན་ལས་དགེ་
འདུན་དཀོན་མཆོག་འགྲུབ་བོ་ཞེས་གོང་མ་དག་གསུང་ངོ༌། །འོན་ཀྱང་འབྲས་བུ་དོན་དམ་པའི་
དཀོན་མཆོག་གསུམ་ནི་ཐ་དད་པ་མིན་ཏེ། དཔལ་སྡོམ་པ་འབྱུང་བར། སངས་རྒྱས་དེ་བཞིན་
ཆོས་དགེ་འདུན། །གཅིག་ཀྱང་གསུམ་དུ་བཏགས་པའོ། །ཞེས་གསུངས་པ་ལྟར་གཅིག་ཡིན་
ལ༑ ཐོབ་པའི་དོན་ཡང་གདོད་ནས་རང་བྱུང་དུ་བཞུགས་པ་མངོན་དུ་གྱུར་པ་ཙམ་ཡིན་པས་
སྐྱོན་མེད་དོ་ཞེས་པ་གཞུང་གི་དགོངས་པའོ། །གཉིས་པ་ནི་མྱ་ངན་འདས་ཀྱི་འཁོར་ལོ་ལྟར་
- 1 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་ཆུབ་སོགས་གསུམ་ནི་འབྲས་བུ་ཡིན་ལ། དེ་ཡང་བྱང་ཆུབ་ནི་རང་དོན་དང་། ལོངས་སྤྲུལ་
ནི་ཉེ་རིང་གི་གདུལ་བྱའི་དོན་བྱེད་པས་དོན་གཉིས་ཀྱི་དབང་དུ་བྱས་ཏེ་འབྲས་བུ་གསུམ་དུ་
གྲངས་ངེས་སོ། ཁམས་ནི་རྒྱུ་ཡིན་ལ། དཀོན་མཆོག་གསུམ་ནི་རྐྱེན་ཏེ་སངས་རྒྱས་ཀྱིས་སྟོན་
པ་དང་། ཆོས་ཀྱིས་ལམ་དང་། དགེ་འདུན་གྱིས་གྲོགས་ཀྱི་བྱ་བ་བྱས་པ་ལས་ཁམས་སད་དེ་
བྱང་ཆུབ་སོགས་སུ་འགྲུབ་པའི་ཕྱིར་རོ། །འདི་ལ་ཡང་ཞིབ་ཏུ་ནི་སྔ་མ་ལྟར་སྦྱར་དུ་རུང་བར་
སྣང་ངོ༌། །གསུམ་པ་ནི། རང་རྒྱུད་ལ་དཀོན་མཆོག་དང་བྱང་ཆུབ་སོགས་མྱང་འདས་གྲུབ་པས་
རྐྱེན་བྱས་ཏེ་གཞན་རྒྱུད་ལའང་དེ་དང་དེ་འགྲུབ་པ་ནི་འཁོར་ལོ་ལྟར་འཕོ་བས་ན་དེ་དང་དེའི་
འཁོར་ལོའོ། །དེ་ཡང་། དང་པོ་ནི། གཞུང་ལས་དངོས་སུ་འབྱུང་བའི་དོན་ཡིན་ལ། ཕྱི་མ་ནི་
གཞུང་ལས་དངོས་སུ་མི་གསལ་ཡང་སྤྱིར་སྦྱར་དུ་རུང་བ་ཙམ་ཡིན་ནོ། །ཞེས་སེམས་སོ། །
གཉིས་པ་ནི། གལ་ཏེ་ཁམས་ནི་དབྱིངས་སྟོང་པ་ཉིད་ཡིན་པས་རྒྱུར་མི་འཐད་དོ་ཞེ་ན། སྐྱེད་
བྱེད་ཀྱི་རྒྱུར་མི་འཐད་ཀྱང་བྲལ་བའི་རྒྱུར་འཐད་དེ། དྲི་བཅས་ཀྱི་ཁམས་དྲི་མེད་དུ་གྱུར་པ་དེ་
ཉིད་དཀོན་མཆོག་ཡིན་པའི་ཕྱིར་རོ། །ཡང་དཀོན་མཆོག་གསུམ་དང་བྱང་ཆུབ་སོགས་གསུམ་
ཟློས་སོ་སྙམ་ན་མིན་ཏེ། འདི་ལྟར་འཁོར་ལོ་གཉིས་གང་གི་དབང་དུ་བྱས་ཀྱང་རྒྱུ་འབྲས་ཀྱི་
ཁྱད་པར་ཡོད་པའི་ཕྱིར་རོ། །འདི་དག་ལ་སྤྲོས་པའི་བཤད་པ་རེ་ཞིག་བཞག་གོ །གཉིས་པ་དེ་
ལུང་དང་སྦྱར་བ་ནི། རིག་པར་བྱ་སྟེ་ཞེས་དྲང་ངོ་། །གང་ན་རྡོ་རྗེའི་གནས་བདུན་པོ་འདི་དག་གོ།
གང་དུ་ན་གཟུངས་ཀྱི་དབང་ཕྱུག་རྒྱལ་པོས་ཞུས་པ་དེ་བཞིན་གཤེགས་པའི་ཐུགས་རྗེ་ཆེན་པོ་
བསྟན་པ་ཞེས་བྱ་བའི་མདོར་རོ། །ཇི་ལྟར་ན་འདིར་བསྟན་པའི་གོ་རིམ་ཇི་ལྟ་བ་བཞིན་དུའོ། །
དེ་ཡང་ཇི་ལྟར་བསྟན་ན། དོན་བདུན་པོའི་རང་རང་གི་མཚན་ཉིད་དམ་ངོ་བོ་ཉིད་ཀྱི་སྒོ་ནས་
འབྲས་བུ་དང་རྒྱུ་རྐྱེན་དུ་རྗེས་སུ་འབྲེལ་བར་རོ། །དེ་ཡང་མདོ་རེ་རེས་གནས་རེ་རེ་ཙམ་བསྟན་
པར་མ་ཟད་དོན་བདུན་གྱི་འབྲེལ་བ་ཚང་བར་བསྟན་ཏོ་ཞེས་པའང་གི་དོན་དེ་འགྱུར་འདིའི་
- 1
2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། །༦
ལྟར་གྱི་བཤད་པའོ། །པ་ཚབ་ཀྱིས་རང་མཚན་དང་རྗེས་འབྲེལ་ཀྱི་ཞེས་པར་བསྒྱུར་ཞིང་འང་
མེད་དོ། །དེ་ལྟ་ན་མདོའི་ཆ་གང་ལས་གང་བསྟན་ཞེ་ན། གླེང་གཞིའི་ལེའུ་ལས་ནི་གནས་དང་
པོ་གསུམ་བསྟན་ཏོ། །དེ་སྐད་དེ་ལས་ཇི་སྐད་དུ། བཅོམ་ལྡན་འདས་ཆོས་ཐམས་ཅད་མཉམ་
པ་ཉིད་དུ་མངོན་པར་རྫོགས་པར་སངས་རྒྱས་པ། ཆོས་ཀྱི་འཁོར་ལོ་ལེགས་པར་བསྐོར་བ།
སློབ་མའི་ཚོགས་ཤིན་ཏུ་དུལ་བ་མཐའ་ཡས་པ་མངའ་བ་ཞེས་སོགས་གསུངས་ཏེ། དང་པོའི་
དོན་ནི་ཇི་ལྟ་ཇི་སྙེད་མཁྱེན་པའི་ཡེ་ཤེས་བསྟན་ལ། ལྷག་མ་ནི་གོ་བར་སླའོ། །འདིས་ནི་ས་
བརྒྱད་པ་ལ་སོགས་པར་དཀོན་མཆོག་གསུམ་རིམ་གྱིས་འགྲུབ་པའི་ཚུལ་བསྟན་པ་འགྲེལ་
པར་གསུངས་སོ། །གནས་ཀྱི་ཕྱི་མ་བཞི་ནི། གླེང་གཞིའི་རྗེས་ཐོགས་སུ་བསྟན་ཏེ། དེ་ཡང་
ཁམས་ནི་རྒྱན་བཞི། སྣང་བ་བརྒྱད། སྙིང་རྗེ་བཅུ་དྲུག །ལས་སུམ་ཅུ་རྩ་གཉིས་ཏེ། ཡོངས་སུ་
དག་པར་བྱ་བའི་ཡོན་ཏན་གྱི་ཆོས་ཀྱིས་སྦྱོང་བྱེད་བློ་ལྡན་བྱང་སེམས་ཀྱི་ཡོངས་སྦྱོང་གི་ཆོས་
དྲུག་ཅུའི་རབ་ཏུ་དབྱེ་བས་བསྟན་པ་ལས་རིག་པར་བྱའོ། །དེ་ལ་རྒྱན་བཞི་ནི། གཞན་ལ་མི་
གནོད་པ་ཚུལ་ཁྲིམས་ཀྱི་དང་། བྱམས་པ་ཏིང་ངེ་འཛིན་གྱི་དང་། ཐེ་ཚོམ་མེད་པ་ཤེས་རབ་ཀྱི་
དང༌། དྲན་པ་མི་བརྗེད་པ་གཟུངས་ཀྱི་རྒྱན་དང་བཞིའོ། །སྣང་བ་བརྒྱད་ནི། དྲན་པ་དང་བློ་
དང༌། རྟོགས་པ་དང་། ཆོས་དང་། ཤེས་པ་དང་། བདེན་པ་དང་། མངོན་ཤེས་དང༌། སྒྲུབ་པའི་
སྣང་བ་སྟེ་བརྒྱད་དོ། །དེ་དག་ཀྱང་དོན་བརྒྱད་བརྒྱད་ཀྱི་སྒོ་ནས་མདོ་ལས་ཤེས་པར་བྱའོ། །
སྙིང་རྗེ་བཅུ་དྲུག་ནི། འཇིགས་ཚོགས་ལ་ལྟ་བ་ལ་སོགས་པའི་ལྟ་བ་སྣ་ཚོགས་ཅན་དང༌།
གཙང་བདག་བདེ་དང་རྟག་པར་ལྟ་བའི་ཕྱིན་ཅི་ལོག་དང་ལྡན་པ་དང༌། རྣམ་པར་ཤེས་པ་དང་
ཕུང་པོ་གཞན་བཞི་ལ་ང་དང་ང་ཡིར་འཛིན་པ་དང༌། འདོད་པ་ལ་འདུན་པ་དང་གནོད་སེམས་
དང་རྒོད་འགྱོད་དང་གཉིད་རྨུག་དང་ཐེ་ཚོམ་སྟེ་སྒྲིབ་པ་ལྔ་དང་ལྡན་པ་དང་། གཟུགས་སོགས་
སྐྱེ་མཆེད་དྲུག་གི་ཡུལ་ལ་ཆགས་པ་དང་། ཆུང་བ་བས་བདག་ཁྱད་པར་དུ་འཕགས་ལ་མཉམ་
ET
-
，
- 1
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དང་མཉམ་མོ་སྙམ་དུ་ཁེངས་པ། མཉམ་པ་བས་ཀྱང་བདག་ཁྱད་པར་དུ་འཕགས་སོ་སྙམ་
པ༑ དེ་ལས་ཀྱང་བདག་དེ་ལྟར་འཕགས་སོ་སྙམ་པ། ཉེར་ལེན་གྱི་ཕུང་པོ་ལྔ་ལ་བདག་གམ་
བདག་གིར་བཟུང་ནས་ཁེངས་པ། ཡོན་ཏན་དང་མི་ལྡན་པ་ལ་བདག་ཡོན་ཏན་དང་ལྡན་ནོ་
སྙམ་པ། ཡོན་ཏན་ གྱི་ཁྱད་པར་ཐོབ་པར་བདག་གིས་ཐོབ་བོ་སྙམ་པ། ཆོས་ཁྱད་པར་དུ་
འཕགས་པ་བས་བདག་ཅུང་ཟད་དམན་ཏེ་འོན་ཀྱང་བདག་བཟང་ངོ་སྙམ་པ། ང་རྒྱལ་དང་
ཞེས་པ་ལ་སོགས་པ་རིམ་པ་བཞིན་དུ་སྦྱར་རོ། །ང་རྒྱལ་དང་ཆེ་བའི་དང་ང་རྒྱལ་ལས་ཀྱང་ང་
རྒྱལ་ངའོ་སྙམ་པའི་ང་རྒྱལ་དང་ལོག་པའི་ང་རྒྱལ་དང་མངོན་པའི་ང་རྒྱལ་དང་ཅུང་ཟད་སྙམ་
པའི་ང་རྒྱལ་སྟེ་ང་རྒྱལ་བདུན་དང་ལྡན་པ་དང་
། ཐེག་པ་གསུམ་གྱིས་འཕགས་པའི་ལམ་ལས་
ཉམས་པ་དང་། སྲེད་པའི་ཁོལ་པོར་གྱུར་པས་བུ་དང་ཆུང་མ་སོགས་ཀྱི་དབང་དུ་བྱས་པས་རང་
དབང་མེད་པ་དང༌། མནར་སེམས་པའི་ཁོང་ཁྲོ་བ་དང་ལྡན་པ་དང་། གྲོགས་ངན་པ་སྡིག་པའི་
གྲོགས་པོ་དང་ལྡན་པ་དང་། ཆོག་མི་ཤེས་འཕགས་པའི་ཤེས་རབ་མེད་པ་དང་། རྒྱུ་འབྲས་ལ་
བསྐུར་པ་འདེབས་པས་རྟེན་འབྲེལ་ཟབ་མོ་མ་རྟོགས་པ་དང༌། བདག་ལྟ་བའི་བག་ལ་ཉལ་མ་
སྤངས་པ་དང༌། ཕུང་པོ་ལྔའི་བདག་ཉིད་ཀྱི་སྡུག་བསྔལ་བའི་ཁུར་དང་མ་བྲལ་བ་དང་། བསླུ་
བ་དང་། དྲེགས་པའི་གཡོ་དང་ང་རྒྱལ་ལ་སྤྱོད་པ་དང༌། མཐོ་རིས་དང་ཐར་པ་ལ་ཉམས་པའི་
སེམས་ཅན་དག་ལ་དམིགས་ནས་དེ་དག་དང་བྲལ་བར་བྱའི་ཕྱིར་ཆོས་བསྟན་པར་བྱའོ་སྙམ་
དུ་དམིགས་པ་ནི་སྙིང་རྗེ་བཅུ་དྲུག་གོ །ལས་སུམ་ཅུ་རྩ་གཉིས་ནི། གཏི་མུག་གི་གཉིད་སད་
པར་བྱེད་པ་དང༌། མོས་པ་དམན་པ་རྒྱ་ཆེན་པོ་ལ་སྦྱོར་བ་དང་། ཆོས་མ་ཡིན་པ་འདོད་པ་ཆོས་
འདོད་པ་ལ་སྦྱོར་བ་དང་། འཚོ་བ་མ་དག་པ་དེ་དག་པ་ལ་དང་། ལྟ་བ་ངན་པ་དེ་ཡང་དག་པའི་
ལྟ་བ་ལ་དང་། ཚུལ་མིན་ཡིད་ལ་བྱེད་པ་ཚུལ་བཞིན་ཡིད་ལ་བྱེད་པ་ལ་དང་། ལོག་པའི་ཆོས་
ལ་གནས་པ་ཡང་དག་པའི་ཆོས་ལ་དང་། ཕར་ཕྱིན་དྲུག་གི་མི་མཐུན་ཕྱོགས་དང་ལྡན་པ་ཕར་
-
E，
- 1 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
ཕྱིན་དྲུག་ལ་འགོད་པ་དྲུག་དང་། ཐབས་མི་མཁས་པ་མཁས་པ་ལ་དང༌། ཉོན་མོངས་ཅན་དེ་
མེད་པ་ལ་དང༌། དམིགས་པ་ཅན་དེ་མེད་པ་ལ་དང་། མ་དུལ་བ་དུལ་བ་ལ་དང༌། བྱས་པ་མི་
གཟོ་བ་བྱས་པ་གཟོ་བ་དང་། འདོད་པ་དང་སྲིད་པ་དང་ལྟ་བ་དང་མ་རིག་པའི་ཆུ་བོ་བཞིར་
ལྷུང་བ་དེ་ལས་ཐར་པ་ལ་དང་། བཀའ་བློ་མི་བདེ་བ་བདེ་བ་ལ་དང་། ཞེན་པ་མང་བ་དེ་མེད་
པ་ལ་དང༌། འཕགས་པའི་ནོར་མེད་པ་ནོར་ལ་དང༌། ནད་པ་ནད་མེད་པ་ལ་དང༌། ཤེས་པའི་
སྣང་བ་དང་ བྲལ་བ་སྣང་བ་ལ་དང༌། ཁམས་གསུམ་མི་ཤེས་པ་ཤེས་པ་ལ་དང༌། གཡོན་
ཕྱོགས་ཀྱི་ལམ་ལ་ཞུགས་པ་གཡས་ཕྱོགས་ལ་དང༌། ལུས་དང་སྲོག་ལ་ཆགས་པ་དེ་ལ་མ་
ཆགས་པ་ལ་དང་། དཀོན་མཆོག་དང་བྲལ་བ་དཀོན་མཆོག་གི་རིགས་མི་གཅོད་པ་ལ་དང༌།
ཆོས་ལ་ཉམས་པ་ཆོས་འཛིན་པ་ལ་དང༌། རྗེས་དྲན་དྲུག་ལ་ཉམས་པ་དྲན་པ་དྲུག་ལ་དང༌།
ཉོན་མོངས་པས་བསྒྲིབས་པ་དེ་མེད་པ་ལ་དང༌། མི་དགེ་བའི་ཆོས་དང་ལྡན་པ་དགེ་བའི་ཆོས་
ལ་སྦྱོར་བའོ། །འདི་དག་ཀྱང་བྱ་བའི་ཡུལ་སེམས་ཅན་མི་མཐུན་ཕྱོགས་དང་ལྡན་པ་རིགས་
ཅིང༌། བྱེད་པ་པོ་བྱང་སེམས་བདག་ཉིད་གཉེན་པོ་དང་ལྡན་པར་རིག་ནས། བྱ་བའི་ངོ་བོ་
སེམས་ཅན་རྣམས་མི་མཐུན་ཕྱོགས་སྤང་ཞིང་གཉེན་པོ་ལ་འགོད་པའོ། །དེ་ཡང་སྦྱོང་བྱེད་
བསྟན་པས་སྦྱང་བྱ་ཁམས་བསྟན་པར་འགྱུར་ཏེ་སྦྱང་བྱ་མེད་ན་དེ་ཡོངས་སུ་སྦྱོང་བ་མི་འཐད་
པའི་ཕྱིར་རོ། །དེ་སྐད་དུའང་། ཁམས་ཡོད་ན་ནི་ལས་བྱས་པས། །ས་ལེ་སྦྲམ་ནི་མཐོང་འགྱུར་
ཏེ༑ ཁམས་མེད་པར་ནི་ལས་བྱས་པས། །ཉོན་མོངས་འབའ་ཞིག་ བསྐྱེད་པར་ཟད། །ཅེས་
ཆོས་དབྱིངས་བསྟོད་པ་ལས་གསུངས་ཤིང་། མདོ་ལས་ཀྱང་། ཇི་ལྟར་རྡོའི་ཕྱེ་མ་ལ། །ས་ལེ་
སྦྲམ་ནི་མི་མཐོང་བ། །ཡོངས་སུ་སྦྱངས་པས་དེ་མཐོང་བཞིན། །འཇིག་རྟེན་ན་ནི་དེ་བཞིན་
གཤེགས། །ཞེས་གསུངས་སོ། །འཁོར་ལོ་གསུམ་གྱིས་ཁམས་སྦྱོང་ཚུལ་གྱི་མདོ་ནི་འོག་ཏུ་
འཆད་དོ། །རྡོ་རྗེའི་གནས་ཕྱི་མ་གསུམ་ནི་རྒྱལ་བ་སངས་རྒྱས་ཀྱི་ཆོས་ཀྱི་དབྱེ་བ་བརྒྱད་ཅུ་
- 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་པ་ལས་རིག་པར་བྱ་སྟེ། དེ་ཡང་དབྱིངས་བསྟན་པའི་རྗེས་སུ་བྱང་ཆུབ་ཆེན་པོའི་སྙིང་རྗེ་
རྣམ་པ་བཅུ་དྲུག་བསྟན་པས་བྱང་ཆུབ་གསལ་བར་མཛད་དེ། བཅུ་དྲུག་ནི། འཇིག་ལྟ་དང་
ཡང་དག་མིན་རྟོག་མེད་པས་རྩ་བ་དང་གནས་མེད་པའི་བྱང་ཆུབ་དང་། དེ་བཞིན་དུ་ནང་གི་
ཆོས་རྣམས་སྟོང་ཞིང་ཕྱི་རོལ་གྱི་ཡུལ་ལ་མི་རྒྱུག་པ་ཞི་བ་ཉེ་བར་ཞི་བའི་དང་། ནམ་མཁའ་དང་
མཉམ་ཞིང་ཉོན་མོངས་མེད་པས་རང་བཞིན་གྱིས་འོད་གསལ་བའི་དང་། ཆོས་ཐམས་ཅད་མི་
འཛིན་མི་འདོར་བ་བླང་དོར་མེད་པའི་དང༌། མིག་སོགས་ཀྱིས་མི་དམིགས་ཤིང་གཟུགས་
སོགས་ཡང་དག་པར་མི་མཐོང་བས་མཚན་མ་དང་དམིགས་པ་མེད་པའི་དང་། ཁམས་གསུམ་
པའི་སྤྱོད་ཡུལ་མིན་པའི་འདས་པ་སོགས་ལ་སེམས་དང་རྣམ་ཤེས་དང་ཡིད་ལ་བྱེད་པ་གསུམ་
མི་འཇུག་པ་འཁོར་གསུམ་ཡོངས་སུ་དག་པ་དུས་གསུམ་མཉམ་པ་ཉིད་ཀྱི་དང་རྣམ་ཤེས་དྲུག་
གི་ཤེས་བྱ་མ་ཡིན་ཞིང་སྐྱེ་འཇིག་གནས་གསུམ་དང་བྲལ་བ་དང༌། ལུས་མེད་ཅིང་འདུས་མ་
བྱས་པའི་དང་། དེ་བཞིན་ཉིད་དབྱེར་མེད་པ་དང་ཆོས་ཀྱི་དབྱིངས་གནས་མེད་པས་དབྱེར་མེད་
པ་དང་གནས་པ་མེད་པའི་དང༌། ལུས་བེམས་པོ་དང་སེམས་སྒྱུ་མ་ལྟ་བུ་ཡིན་པས་ཡུལ་དུ་ལྟ་
མི་ནུས་པས་ལུས་དང་སེམས་ཀྱི་ཡུལ་མ་ཡིན་པའི་དང༌། མིག་ཤེས་ལ་སོགས་པས་བཟུང་དུ་
མེད་ཅིང་གཟུགས་ལ་སོགས་པ་མི་དམིགས་པས་བཟུང་དུ་མེད་པ་དང་གཞི་མེད་པའི་དང༌།
ཆོས་ཐམས་ཅད་སྟོང་ཞིང་བྱང་ཆུབ་དང་ཚུལ་གཅིག་པ་སྟོང་པ་ཉིད་ཀྱི་དང་གང་ཡང་ཡོངས་སུ་
གྲུབ་པ་མེད་ཅིང་མཉམ་པའང་མ་ཡིན་མི་མཉམ་པའང་མ་ཡིན་པ་ནམ་མཁའ་དང་མཉམ་པའི་
དང༌། གཟུགས་ལ་སོགས་པ་ཇི་ལྟ་བར་བྱང་ཆུབ་སྟེ་དེ་བཞིན་ཉིད་ལས་མི་འདའ་བ་ཇི་ལྟ་བ་
བཞིན་གྱི་གནས་ཀྱི་དང༌། དགེ་བའི་ཆོས་ཐམས་ཅད་རྩོམ་ཡང་དམིགས་པ་མེད་པ་རྣམ་པ་ལ་
འཇུག་པ་དང་རྣམ་པ་མེད་པ་ལ་འཇུག་པའི་དང་། འདོད་པ་དང་སྲིད་པ་དང་ལྟ་བ་དང་མ་རིག་
པའི་ཟག་པ་དང་འདོད་པ་དང་སྲིད་པ་དང་བདག་ཏུ་ལྟ་བ་དང་ཚུལ་ཁྲིམས་བརྟུལ་ཞུགས་ཀྱི་ཉེ་
- 1
6 -



，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
བར་ལེན་པ་མེད་པས་ཟག་པ་དང་ཉེ་བར་ལེན་པ་མེད་པའི་དང༌། སྟོང་པ་ཉིད་མཚན་མ་མེད་
པ་དང་སྨོན་པ་མེད་པས་དག་པ་དང་དྲི་མ་མེད་པ་དང་ཉོན་མོངས་པ་མེད་པའི་བྱང་ཆུབ་སྟེ། དེ་
དག་ཏུ་མངོན་པར་བྱང་ཆུབ་ནས་མ་རྟོགས་པ་རྣམས་ལ་སྙིང་རྗེ་ཆེན་པོ་འཇུག་གོ །དེའི་རྗེས་སུ་
སྟོབས་བཅུ་ལ་སོགས་པའི་ཡོན་ཏན་སུམ་ཅུ་རྩ་གཉིས་དང་དེ་དག་གིས་ལས་སུམ་ཅུ་རྩ་གཉིས།
ལས་དང་ལས་ཅན་ལྷན་ཅིག་ཏུ་བསྟན་པས་རིམ་པ་ལྟར་ཡོན་ཏན་དང་ཕྲིན་ལས་གསལ་བར་
མཛད་དོ། །གསུམ་པ་གོ་རིམ་ངེས་པའི་ཚུལ་ནི། འདི་ལྟར་ཆོས་ཐམས་ཅད་མཉམ་པ་ཉིད་དུ་
མངོན་པར་རྫོགས་པར་སངས་རྒྱས་པ་ལས་ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་ལེགས་
པར་བསྐོར་བ་འབྱུང་ཞིང༌། ཆོས་བསྟན་པ་ལས་ནི་བསྟན་པ་ལྟར་སྒྲུབ་པའི་འཕགས་པའི་
ཚོགས་མཐའ་ཡས་པ་འབྱུང་ལ། ཚོགས་དགེ་འདུན་དུ་གྱུར་པ་ལས་རང་གི་སྙིང་པོ་ཡེ་ཤེས་
ཀྱི་ཁམས་སྒྲིབ་པ་ཅི་རིགས་པས་དག་པ་ཐོབ་ཅིང་། དེའི་མཐར་སྙིང་པོ་ཡེ་ཤེས་དེ་ཉིད་སྒྲིབ་པ་
ཐམས་ཅད་དང་བྲལ་བ་ཐོབ་ཅིང་མངོན་དུ་གྱུར་པ་ནི་བྱང་ཆུབ་མཆོག་ཡིན་ནོ། །དེ་ཡང་དམན་
པའི་བྱང་ཆུབ་ལས་མཆོག་ཡིན་པས་བྱང་ཆུབ་མཆོག་ཅེས་པ་སྟེ་དེ་ནི་ལྡན་གཞིའོ། །དེ་ལྟར་
བུའི་བྱང་ཆུབ་དེ་ལ་སྟོབས་བཅུ་དང་སོགས་ཀྱིས་བསྡུས་པ་མི་འཇིགས་པ་དང་མ་འདྲེས་པའི་
ཡོན་ཏན་གྱི་ཆོས་རྣམས་དང་ལྡན་པ་དེའི་ནུས་པས་གདུལ་བྱར་གྱུར་པའི་སེམས་ཅན་ཀུན་གྱི་
དོན་བྱེད་པའི་ཕྲིན་ལས་ཀྱི་ཆོས་རྣམས་དང་ལྡན་པར་འབྱུང་སྟེ་དེ་གཉིས་ནི་ལྡན་ཆོས་སོ། །དེ་
ལྟ་ན་དོན་བདུན་པོའི་གོ་རིམ་ནི་དེ་ལྟར་དུ་ངེས་སོ། །ཡང་ན་ཚོགས་ཀྱིས་མཚོན་པ་དཀོན་
མཆོག་གསུམ་གྱིས་རྐྱེན་བྱས་པ་ལས་ཁམས་སད་པ་ཐོབ་པར་བསྟན་པས་མྱང་འདས་ཀྱི་
འཁོར་ལོ་ཟིན་པ་ཡིན་ལ། སྙིང་པོ་ཡེ་ཤེས་ནི་ཆོས་སྐུ་སྟེ་དེའི་ཁམས་ནི་རྒྱུའི་རིགས་ཡིན་ནོ། །
ཞེས་མཁྱེན་རབ་ནམ་མཁའ་དང་མཉམ་པ་དག་གསུང་ངོ༌། །དཔྱད་པར་བྱའོ། །
གཉིས་པ་ཡན་ལག་རྒྱས་པར་བཤད་པ་ལ་གཉིས་ཏེ། འབྲས་བུ་དཀོན་མཆོག་
- 1 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་དང༌། སྒྲུབ་བྱེད་ རྒྱུའི་རིགས་གཏན་ལ་དབབ་པའོ། །དང་པོ་ལ་གཉིས་ཏེ། དཀོན་
མཆོག་གསུམ་སོ་སོའི་ངོ་བོ་ངོས་བཟུང་། དཀོན་མཆོག་གསུམ་ཐུན་མོང་དུ་གཏན་ལ་དབབ་
པའོ། །དང་པོ་ལ་གསུམ་སྟེ། སངས་རྒྱས་དང༌། ཆོས་དང༌། དགེ་འདུན་དཀོན་མཆོག །དང་
པོ་ལ་གསུམ་སྟེ། དོན་བསྟན། ཐ་སྙད་གདགས་པ། དོན་དང་ཐ་སྙད་སྦྱར་བའོ། །དང་པོ་ནི།
འདུད་དོ་ཞེས་དྲང་ངོ༌། །གང་ལ་ན་ཁྱད་པར་དྲུག་གམ་གཉིས་དང་ལྡན་པ་གང་ཞིག་ཡིན་པ་དེ་
ལའོ། །དེ་ལ་གང་ཞིག་ཅེས་པ་སྤྱི་སྒྲ་ཡིན་ཡང་ཁྱད་པར་གྱི་ཆོས་དང་འབྲེལ་བར་སངས་རྒྱས་ཏེ་
འོག་མ་རྣམས་སུའང་དེ་བཞིན་དུ་ཤེས་པར་བྱའོ། །འདིར་གཉིས་ཏེ། རང་དོན་དང་། གཞན་
དོན་གྱི་ཡོན་ཏན་ནོ། །དང་པོ་ལ་ཁྱད་པར་གསུམ་ལས། དང་པོ་འདུས་མ་བྱས་པའི་ཁྱད་པར་
ནི༑ འདུས་བྱས་ཀྱི་མཚན་ཉིད་ཐོག་མར་སྐྱེ་བ་དང་སྐྱེ་འགག་གཉིས་ཀྱི་དབུས་སྐད་ཅིག་
གནས་པ་དང་མཐའ་མར་འགག་པ་རྣམས་མེད་པའོ། །གཉིས་པ་ལྷུན་གྱིས་གྲུབ་པའི་ཁྱད་
པར་ནི། སྤྲོས་པ་དང་རྣམ་པར་རྟོག་པ་ཐམས་ཅད་ཉེ་བར་ཞི་བ་སྟེ། དེ་ཡང་སྤྲོས་པ་ནི་ཡོད་
མེད་སོགས་མཐའ་བརྒྱད་དམ་ཉོན་སྒྲིབ་ཡིན་ལ་རྟོག་པ་ནི་ཡོད་མེད་སོགས་སུ་རྟོག་པའམ་
ཤེས་བྱའི་སྒྲིབ་པའོ། །གསུམ་པ་གཞན་གྱི་རྐྱེན་གྱིས་མི་རྟོགས་པའི་ཁྱད་པར་ནི། སངས་རྒྱས་
ཀྱི་ཉིད་ཀྱིས་གཞན་གྱི་སྒྲ་དང་རྟགས་ལས་མ་ལྟོས་པར་སོ་སོར་རང་རིག་པའི་རང་འབྱུང་གི་ཡེ་
ཤེས་ཀྱིས་རྣམ་པར་སྟེ་རྫོགས་པར་སངས་རྒྱས་ཤིང་རྟོགས་པར་བྱ་བའོ། །གཉིས་པ་ལའང་
ཁྱད་པར་གསུམ་ལས། དང་པོ་མཁྱེན་པའི་ཡེ་ཤེས་ཀྱི་ཁྱད་པར་ནི་བཤད་མ་ཐག་པའི་ཁྱད་
པར་གསུམ་པོ་དེ་གཞན་ལ་མ་ཐོས་པར་རང་བྱུང་གི་ཡེ་ཤེས་ཀྱིས་བརྗོད་དུ་མེད་པའི་རང་
བཞིན་དུ་མངོན་པར་རྫོགས་པར་སངས་རྒྱས་པ་སྟེ་རྟོགས་པའོ། །གཉིས་པ་བརྩེ་བའི་ཁྱད་
པར་མི་སྟོན་པར་བྱེད་ཅེས་སྦྱར་རོ། །གང་ན་འཇིགས་པ་མེད་ཅིང་རྟག་པའི་ལམ་མོ། །འཇིག་
རྟེན་ལས་འདས་པས་ན་འཁོར་བའི་འཇིགས་པ་མེད་ཅིང་འཁོར་བར་ཕྱིར་མི་ལྡོག་པས་ན་རྟག་
- 18 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
པ་སྟེ་གཞི་མཐུན་ནོ། །དགོས་པ་ནི་དེ་ལྟ་བུ་མ་རྟོགས་པ་རྣམས་ཀྱིས་རྟོགས་པར་བྱ་བའི་ཕྱིར་
དུའོ། །དུས་ནི་རང་ཉིད་སངས་རྒྱས་པར་གྱུར་པའི་རྗེས་དེ་ནས་ནིའོ། །གསུམ་པ་ནུས་པའི་
ཁྱད་པར་ནི། གཅོད་པར་མཛད་ཅེས་དྲང་ངོ༌། །གང་ན་སྡུག་བསྔལ་མྱུ་གུའོ། །དེ་ཡང་མངལ་དུ་
ཐོག་མར་ཆགས་པ་ནས་བཟུང་སྟེ་མིང་དང་གཟུགས་ཀྱིས་བསྡུས་པའི་ཉེར་ལེན་གྱི་ཕུང་པོ་ནི་
སྡུག་བསྔལ་ཡིན་ལ། དེ་ཉིད་འབྲས་བུ་མངོན་པར་འགྲུབ་པས་མྱུ་གུ་སྟེ་གཞི་མཐུན་ནོ། །གང་
གིས་ན་སངས་རྒྱས་ཀྱིས་སོ། །ཐབས་གང་གིས་ན་མཁྱེན་པ་དང་བརྩེ་བ་རལ་གྲི་ལྟ་བུ་དེ་
བསྣམས་པ་ལ་བརྟེན་ནས་སོ། །ཡང་འཇིགས་པར་མཛད་ཅེས་དྲང་ངོ༌། །གང་ན་མཐོང་སྤངས་
སུ་གྱུར་པའི་འཇིག་ལྟ་སོགས་ལྟ་བ་ངན་པ་སྣ་ཚོགས་པ་ནི་ཐིབས་པོ་ནགས་ལྟ་བུ་རྣམས་ཀྱིས་
ཡོངས་སུ་བསྐོར་བ་སྟེ་དེའི་ནང་དུ་ཆུད་པའི་ཐེ་ཚོམ་གྱི་རྩིག་པ་བརྟན་པོའོ། །ཐིབས་པོ་ནི་མང་
ལ་སྤང་དཀའ་བའི་དོན་ནོ། །ཐབས་གང་གིས་ན་མཁྱེན་པའི་ཡེ་ཤེས་དང་བརྩེ་བའི་ཐུགས་རྗེ་
དབང་པོའི་རྡོ་རྗེ་མཆོག་ལྟ་བུ་བསྣམས་པ་ཡིས་སོ། །དེ་ཡང་གྲོལ་བའི་ཐབས་རང་གི་མཁྱེན་
ནས་བརྩེ་བས་བསྟན་པའི་སྒོ་ནས་གདུལ་བྱའི་སྡུག་བསྔལ་རྒྱུ་བཅས་བཟློག་པ་ཡིན་གྱི་མཐུ་
དང་དམ་པ་སྦྱིན་པ་ལྟ་བུ་ནི་མ་ཡིན་ནོ། །འདིར་མཐོང་སྤང་གཙོ་བོར་བསྟན་པ་ནི་འཁོར་བའི་
རྒྱུའི་གཙོ་བོ་ཡིན་པའི་ཕྱིར་ལ། འཇོམས་ཚུལ་ཡང་ཉོན་མོངས་བཅོམ་པའི་སྒོ་ནས་སྡུག་བསྔལ་
འཇོམས་པ་ཡིན་གྱི་གཞན་དུ་ན་ཀུན་འབྱུང་མ་སྤངས་པར་སྡུག་བསྔལ་མི་ལྡོག་པའི་ཕྱིར་རོ། །
སྤྲོས་པར་ཡོད་དེ་ཡི་གེས་འཇིགས་སོ། །གཅིག་ཅེས་པ་ནི་ཟླ་མེད་པར་སྟོན་པའོ། །འགྱུར་ཁ་
ཅིག་ཏུ་ཅིང་ཞེས་པར་བསྒྱུར་ཏེ་དེ་ལྟ་ན་རིམ་པ་སྟོན་པའོ། །གཉིས་པ་ཐ་སྙད་གདགས་པ་ནི།
རྒྱུ་རྐྱེན་གྱིས་འདུས་མ་བྱས་ཤིང་། ཕྲིན་ལས་ལྷུན་གྱིས་གྲུབ་པ་དང་གཞན་གྱི་སྒྲ་དང་རྟགས་ཀྱི་
རྐྱེན་གྱིས་རྟོགས་པར་བྱ་བ་མིན་པ་གསུམ་ནི་རང་དོན་ཡིན་ཏེ་རང་ཉིད་རྣམ་པར་གྲོལ་བའི་
ཕྱིར་རོ། །གཞན་དོན་གྱི་རྒྱུ་མཁྱེན་པའི་ཡེ་ཤེས་དང༌། རྐྱེན་བརྩེ་བའི་ཐུགས་རྗེ་དང༌། ངོ་བོ་
- ]
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནུས་པ་ཕྲིན་ལས་ཏེ་དེ་གསུམ་དང་ལྡན་པ་ནི་གཞན་དོན་ཏེ་གཞན་གྲོལ་བར་བྱེད་པའི་ཕྱིར་རོ།།
དེ་ལྟ་བུའི་དོན་གཉིས་ཕུན་སུམ་ཚོགས་པ་དང་ལྡན་པ་ནི་སངས་རྒྱས་དཀོན་མཆོག་ཉིད་ཡིན་
ནོ༑ ༑དེ་ལ་རང་དོན་ནི་ཆོས་སྐུ། མཁྱེན་བརྩེ་ལོངས་སྐུ། ནུས་པ་སྤྲུལ་སྐུའོ་ཞེས་ཐམས་ཅད་
མཁྱེན་པ་རྔོག་ལོས་གསུངས་སོ། །གསུམ་པ་དོན་དང་ཐ་སྙད་སྦྱར་བ་ནི། དོན་དམ་པའི་སངས་
རྒྱས་དཀོན་མཆོག་ཆེན་པོ། རྒྱུ་རྐྱེན་གྱིས་འདུས་མ་བྱས་པ་ཡིན་ཏེ། ཐོག་མར་སྐྱེ་བ་དབུས་
གནས་པ་མཐའ་མར་འགོག་པ་སྟེ་འདུས་བྱས་ཀྱི་ཆོས་དེ་རྣམས་མེད་པའི་རང་བཞིན་ཅན་ཡིན་
པའི་ཕྱིར་རོ། ཁྱབ་པ་ཡོད་དེ་འདུས་བྱས་ཐམས་ཅད་དེ་གསུམ་ལས་མ་འདས་པས་སོ། །
འདིས་ནི་རང་བཞིན་རྣམ་དག་བསྟན་ནོ། །ཡང་དེ་ཆོས་ཅན་རང་གི་ངོ་བོའམ་ཕྲིན་ལས་ལྷུན་
གྱིས་གྲུབ་པ་ཡིན་ནོ། །ཞེས་བྱ་བར་བརྗོད་དེ། སྤྲོས་པ་དང་རྣམ་རྟོག་ཐམས་ཅད་ཉེ་བར་ཞི་བ་
ཆོས་ཀྱི་སྐུའི་བདག་ཉིད་ཅན་ཡིན་པའི་ཕྱིར་རོ། །ཉན་ཐོས་ཀྱི་ལྷག་མེད་ཀྱི་མྱང་འདས་ལས་
ཁྱད་པར་དུ་བྱ་བའི་ཕྱིར་ཆོས་ཀྱི་སྐུ་སྨོས་སོ་ཞེས་མཁས་པའི་དབང་ཕྱུག་ཕྱྭ་པ་གསུང་ངོ༌། །དེ་
ཆོས་ཅན། གཞན་གྱིས་བརྗོད་པ་ལ་སོགས་པའི་རྐྱེན་ཀྱིས་རྟོགས་པར་བྱ་བ་མིན་པ་ཡིན་ཏེ།
སོ་སོ་རང་གིས་རིག་པའི་ཡེ་ཤེས་ཀྱི་རྟོགས་པར་བྱ་བ་ཡིན་པའི་ཕྱིར་རོ། །ཡང་སངས་རྒྱས་
ཆོས་ཅན། མཁྱེན་པའི་ཡེ་ཤེས་དང་ལྡན་པ་ཡིན་ཏེ། བཤད་མ་ཐག་པ་དེ་ལྟར་འདུས་མ་བྱས་
པ་སོགས་རྣམ་པ་གསུམ་པོ་རང་རིག་པའི་ཡེ་ཤེས་ཀྱིས་རྟོགས་པའི་ཕྱིར་རོ། །དེ་ཆོས་ཅན།
ཐུགས་བརྩེ་བ་དང་ལྡན་ཏེ། གདུལ་བྱ་རྣམས་ཀྱིས་ཁམས་རྟོགས་པར་བྱ་བའི་ཕྱིར་ཇི་ལྟར་
འོས་པར་འཇིག་རྟེན་ལས་འདས་པའི་ལམ་སྟོན་པའི་ཕྱིར་ནའོ། །དེ་ཆོས་ཅན། ནུས་པ་སྟེ་ཕྲིན་
ལས་ཕུན་སུམ་ཚོགས་པ་དང་ལྡན་ཏེ། ཡེ་ཤེས་དང་ཐུགས་རྗེ་གཉིས་པོ་ཡི་སྟོབས་ཀྱིས་སེམས་
ཅན་རྣམས་ཀྱི་ཉེ་ལེན་གྱི་ཕུང་པོ་དང༌། དེའི་རྒྱུ་ཐེ་ཚོམ་སོགས་ཉོན་མོངས་པ་སྟེ་ཀུན་འབྱུང་
མཐའ་དག་སྤོང་བའི་ཕྱིར་རོ། །དེ་ལ་ཡོན་ཏན་དང་པོ་གསུམ་གྱིས་ནི་རང་དོན་འགྲུབ་པ་ཡིན་
- 2 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
ལ༑ དེ་ནི་གཞན་འདྲེན་པའི་ཚིག་སྟེ། ཡེ་ཤེས་སོགས་ཕྱི་མ་གསུམ་གྱིས་ནི་གཞན་དོན་འགྲུབ་
པ་ཡིན་ནོ། །འདིར་མཁས་པའི་མཁས་པ་ཕྱུ་པའི་ཞལ་སྔ་ནས། གཞན་གྱི་རྐྱེན་གྱིས་རྟོགས་
མིན་པས་ནི་སྣང་མེད་ཀྱི་ཤེས་རབ་དང་། མཁྱེན་པ་ནི་སྣང་བཅས་ཀྱི་ཡེ་ཤེས་ཡིན་ལ། དེ་ལྟར་
རྣམ་གསུམ་ཞེས་པའང་གོང་མའི་དོན་བསྡུས་ཡིན་གྱི་རྟོགས་བྱ་ངོས་འཛིན་པ་མིན་ནོ། །གཞན་
དུ་ན་ཤེས་རབ་དང་ཡེ་ཤེས་ཁྱད་པར་མེད་པར་འགྱུར་རོ་ཞེས་གསུངས་ཡང་འགྲེལ་པའི་
དགོངས་པ་ཅུང་ཟད་མིན་པར་གོའོ་འདི་དག་ལུང་དང་སྦྱར་བ་ནི་འགྲེལ་པར་ཤེས་པར་བྱའོ། །
གཉིས་པ་ཆོས་དཀོན་མཆོག་ལ་གསུམ་སྟེ། དོན་བསྟན། ཐ་སྙད་གདགས། དོན་
དང་ཐ་སྙད་སྦྱར་བའོ། །དང་པོ་ནི། འདུད་དོ་ཞེས་དྲང་ངོ༌། །གང་ལ་ན་ཁྱད་པར་དྲུག་གམ་
གཉིས་དང་ལྡན་པའི་ཆོས་དཀོན་མཆོག་གང་ཞིག་ཡིན་པ་དེ་ལའོ། །འདིར་གཉིས་ཏེ། འགོག་
བདེན་དང༌། ལམ་བདེན་ནོ། །དང་པོ་ལ་ཁྱད་པར་གསུམ་ལས། དང་པོ་བསམ་དུ་མེད་པའི་
ཁྱད་པར་ལ་གསུམ་ལས། དང་པོ་ནི། འགོག་བདེན་ཆོས་ཅན། མཐར་འཛིན་ཅན་གྱི་བློས་
བསམ་དུ་མེད་པ་ཡིན་ཏེ། མཐར་འཛིན་ཅན་གྱི་བློས་མེད་པ་དང་ཡོད་པ་དང་གཉིས་ཀ་དང་
གཉིས་མིན་གང་དུ་ཡང་བརྟག་པར་མི་ནུས་པའི་ཕྱིར་རོ། ཁྱབ་པ་ཡོད་དེ་མཐར་འཛིན་ཅན་
གྱིས་བསམ་པ་ལ་དེ་བཞི་གང་རུང་གཅིག་ཏུ་རྟོག་དགོས་པའི་ཕྱིར། དེ་དག་སྒྲུབ་པ་ནི། དེ་
ཆོས་ཅན། མཐར་འཛིན་ཅན་གྱིས་མེད་པར་བརྟག་མི་ནུས་ཏེ་མེད་པ་མིན་པའི་ཕྱིར་རོ། །དེ་
ཡང་འཕགས་པ་རྣམས་ཀྱི་སོ་སོ་རང་རིག་པའི་སྤྱོད་ཡུལ་དུ་ཡོངས་སུ་གྲུབ་པའི་བདག་ཉིད་དུ་
ཡོད་པའི་ཕྱིར་ཏེ། དུས་ཀྱི་འཁོར་ལོ། ཐམས་ཅད་མེད་པ་ནི་མ་ཡིན་ཏེ། རྣལ་འབྱོར་པའི་རང་
རིག་པའི་ཕྱིར་རོ་ཞེས་སོ། །དེ་ཆོས་ཅན། དེས་མཐའ་གཅིག་ཏུ་ཡོད་པར་ཡང་བརྟག་པར་མི་
ནུས་ཏེ་སྤྲོས་པའི་ཆོས་གང་དུ་ཡང་མེད་པ་མིན་པའི་ཕྱིར་ཏེ་ཀུན་རྫོབ་ཐམས་ཅད་ལས་འདས་
པའི་ཕྱིར་རོ། །འདི་གཉིས་ནི། མདོ་སྡེ་རྒྱན་ལས། ཡོད་མིན་མེད་མིན་ཞེས་དང༌། འདི་ཉིད་
- 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དུའང་། གློ་བུར་དག་གིས་ཁམས་སྟོང་གི་ཞེས་སོགས་དང་མཐུན་པར་བཤད་པ་ཡིན། ཡང་དེ་
ཆོས་ཅན། དེས་ཡོད་མེད་གཉིས་ཀར་ཡང་བརྟག་པར་མི་ནུས་ཏེ། ཡོད་མེད་གཉིས་ཀར་གྲུབ་
པ་མ་ཡིན་པའི་ཕྱིར་ཏེ་ཡོད་མེད་ཕན་ཚུན་འགལ་བས་སོ། །དེ་ཆོས་ཅན། དེས་ཡོད་མེད་ལས་
གཞན་དུའང་བརྟག་པར་ཡང་མི་ནུས་ཏེ་མཐར་འཛིན་ཅན་གྱི་བརྟག་པའི་ཡུལ་མ་ཡིན་པའི་
ཕྱིར་རོ། །དེས་ན་གཞུང་འདི་དག་གི་དགོངས་པ་ཡོད་མེད་ལས་འདས་པའི་ཚུལ་ནི་དེ་ལྟར་
ཡིན་པར་གཞུང་གི་ཆ་དུ་མ་ལས་དཔྱད་པས་ཤེས་སོ། །རྟགས་གཉིས་པ་ནི། དམ་བཅའ་སྔར་
བཞིན་ལས་རྟགས་ནི། ངག་གི་ཡུལ་ལས་འདས་པས་ངེས་པའི་ཚིག་དང་བྲལ་བ་བརྗོད་དུ་
མེད་པའི་བདག་ཉིད་ཡིན་པའི་ཕྱིར་རོ། །དེ་ཡང་བརྗོད་དུ་མེད་པའི་དོན་ནི་དངོས་སུ་བརྗོད་དུ་
མེད་པ་ཙམ་ལ་མི་བྱ་སྟེ་བུམ་པ་ལ་སོགས་པ་རང་མཚན་གྱི་དངོས་པོ་རྣམས་ལ་ཧ་ཅག་ཐལ་
བའི་ཕྱིར་རོ། །དེས་ན་རྟོག་པས་ཞེན་ནས་ཀྱང་བརྗོད་པར་བྱ་བ་མ་ཡིན་པ་སྟེ་སྤྲོས་པ་ཐམས་
ཅད་ལས་ཤིན་ཏུ་འདས་པའི་ཕྱིར་རོ། །དབུ་མ་རྩ་བར། བརྗོད་པར་བྱ་བ་ལྡོག་པ་སྟེ། །སེམས་
ཀྱི་སྤྱོད་ཡུལ་ལྡོག་པས་སོ། །ཞེས་གསུངས་སོ། །རྟགས་གསུམ་པ་ནི། ཡང་དམ་བཅའ་སྔར་
བཞིན་ལས། འཕགས་པ་རྣམས་ཁོ་ནས་སོ་སོ་རང་གིས་རིག་པར་བྱ་བ་ཡིན་པའི་ཕྱིར་རོ། །
རྟགས་འདི་གསུམ་གྱིས་ནི་རང་བཞིན་རྣམ་དག་གི་འགོག་བདེན་བསྟན་ལ་ཁྱད་པར་འོག་མ་
གཉིས་ནི་གློ་བུར་དྲི་བྲལ་ལོ། ཁྱད་པར་གཉིས་པ་གཉིས་སུ་མེད་པ་དང་། ཁྱད་པར་གསུམ་པ་
རྟོག་པ་མེད་པ་ནི་རིམ་པ་ལྟར་འབྲས་བུ་ལས་དང་ཉོན་མོངས་པ་གཉིས་ཞི་བ་དང་། རྒྱུ་ཚུལ་
མིན་ཡིད་བྱེད་དམ་དངོས་པོར་མངོན་པར་ཞེན་པ་ཞི་བའོ། །གཉིས་པ་ལམ་བདེན་ནི། ལམ་གྱི་
བདེན་པའི་དམ་པའི་ཆོས་ཉི་མ་དང་འདྲ་སྟེ། ཉི་མ་ངོ་བོ་དག་པ་དང་གཟུགས་གསལ་བ་དང་
མུན་པའི་གཉེན་པོ་བྱེད་པ་ལྟར། རང་གི་ངོ་བོ་ལ་ཉོན་མོངས་པའི་དྲི་མ་མེད་པས་དག་པ་དང་།
ཤེས་སྒྲིབ་དང་བྲལ་བས་ཤེས་བྱའི་རྣམ་པ་ཐམས་ཅད་ལ་མཁྱེན་པའི་ཡེ་ཤེས་ཀྱི་འོད་ཟེར་གྱི་
- 2 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
སྣང་བ་བསམ་གྱིས་མི་ཁྱབ་པ་དང་ལྡན་པས་གསལ་བ་དང་། དམིགས་པར་བྱ་བའི་ཡུལ་ཀུན་
ལ་དམིགས་ནས་རྣམ་པ་སྡུག་པ་ལ་ཆགས་པ་དང་མི་སྡུག་པ་ལ་ཁྲོ་ཞིང་སྡང་བ་དང་བར་མ་ལ་
རྨོངས་ཤིང་གཏི་མུག་པའི་རབ་རིབ་སྟེ་དུག་གསུམ་པོ་མུན་པ་དང་འདྲ་བ་རྣམས་རྣམ་པར་ཏེ་
ལེགས་པར་འཇོམས་པར་མཛད་པས་གཉེན་པོར་གྱུར་པ་ཡིན་པའི་ཕྱིར་རོ། །འདིར་བཤད་
པའི་ལམ་བདེན་ནི་མཐོང་སྒོམ་གྱི་ཡེ་ཤེས་ལ་འགྲེལ་པར་འཆད་དོ། །
གཉིས་པ་ཐ་སྙད་གདགས་པ་ལ་གཉིས་ཏེ། ཐུན་མོང་དུ་བསྟན། ཕྱེ་སྟེ་བསྟན་པའོ། །
དང་པོ་ནི། བསམ་དུ་མེད་པ་དང་གཉིས་སུ་མེད་པ་དང་རྟོག་པ་མེད་པའི་ཁྱད་པར་གསུམ་ཉིད་
ཀྱིས་ནི་གང་ཞིག་ཆགས་པ་དང་བྲལ་བ་འགོག་བདེན་བསྟན་ལ། དག་པ་དང་གསལ་བ་དང་
གཉེན་པོའི་ཕྱོགས་ཏེ་ཁྱད་པར་གསུམ་ཉིད་ཀྱིས་ནི་གང་གིས་ཆགས་པ་དང་བྲལ་བར་བྱེད་པ་
ལམ་བདེན་བསྟན་ཏེ། དེ་ལྟར་ན་རྣམ་བྱང་གི་བདེན་པ་གཉིས་ཀྱིས་མཚན་ཉིད་དེ་རང་བཞིན་
ཅན་དེ་ཆོས་དཀོན་མཆོག་ཡིན་ནོ། །གཉིས་པ་ནི། འདོད་ཆགས་དང་བྲལ་བ་ཆོས་དཀོན་
མཆོག་ཉིད་ནི་བཤད་མ་ཐག་པ་ལྟར་འགོག་པའི་བདེན་པ་དང་། ལམ་གྱི་བདེན་པ་གཉིས་པོ་
དག་གིས་བསྡུས་པ་ཡིན་ལ་བདེན་པ་གཉིས་པོ་དེ་དག་ཀྱང་གོ་རིམ་ཇི་ལྟ་བ་བཞིན་དུ་བསམ་
དུ་མེད་པ་དང་དག་པ་སོགས་ཡོན་ཏན་གསུམ་གསུམ་གྱི་སྒོ་ནས་རིག་པར་བྱའོ། །གསུམ་པ་
དོན་དང་ཐ་སྙད་སྦྱར་བ་ནི། འགོག་པའི་བདེན་པ་ཆོས་ཅན་རྟོག་གེ་ཅན་གྱིས་བསམ་དུ་མེད་པ་
ཉིད་ཡིན་ཏེ། མུ་བཞི་པོ་གང་དུ་ཡང་རྟོག་གེ་ཅན་གྱིས་བརྟག་པར་བྱ་བ་མིན་པའི་ཕྱིར་དང་།
བརྗོད་པར་བྱ་བ་མིན་པའི་ཕྱིར་དང༌། ཇི་ལྟ་བ་བཞིན་འཕགས་པའི་ཡེ་ཤེས་ཁོ་ནས་མཁྱེན་
པའི་ཕྱིར་རོ། །དེ་ལ་དང་པོ་གཉིས་ཀྱིས་ནི་རང་གིས་མི་རྟོག་པ་དང་གཞན་ལ་མི་རྟོག་པའི་སྒོ་
ནས་དམིགས་བཅས་ཀྱིས་མི་རྟོག་པར་བསྟན་ལ། ཐ་མས་ནི་དམིགས་མེད་ཀྱིས་རྟོགས་པར་
བསྟན་ཅེས་རྔོག་ལོ་ཆེན་པོས་གསུངས་སོ། །ཡང་དེ་ཆོས་ཅན། ལས་དང་ཉོན་མོངས་པ་གཉིས་
-23 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པ་ཡིན་ཏེ། དེ་གཉིས་ཞི་བ་ཉིད་ཀྱི་ཕྱིར་རོ། །དངོས་པོར་མངོན་པར་ཞེན་པའི་རྟོག་པ་ཡང་
མེད་དེ། དེ་ཞི་བ་ཉིད་ཀྱི་ཕྱིར་རོ། །དེ་ཡང་ལས་དང་ཉེ་ཉོན་སོགས་རང་བཞིན་གྱིས་འགག་པ་
འགོག་པ་ཡིན་གྱི་ཉན་ཐོས་པས་འདོད་པ་ལྟར་དྲི་མ་སྔར་ཡོད་དེ་གསར་དུ་བཅོམ་པ་མིན་ཏེ།
དཔལ་འཕྲེང་གི་མདོར། བཅོམ་ལྡན་འདས་ཆོས་འཇིགས་པ་ནི་སྡུག་བསྔལ་འགོག་པ་མ་
ལགས་སོ། །བཅོམ་ལྡན་འདས་སྡུག་བསྔལ་འགོག་པ་ཞེས་བྱ་བ་འདི་ནི། ཐོག་མ་མེད་པའི་
དུས་ཅན། མ་བྱས་པ་མ་སྐྱེས་པ་མ་བྱུང་བ་ཟད་པ་མེད་པ་ཟད་པ་བྲལ་བ་རྟག་པ་བརྟན་པ་ཞི་
བ་མི་འཇིག་པ་རང་བཞིན་གྱིས་ཡོངས་སུ་དག་པ་ཉོན་མོངས་པའི་སྦུབས་ཐམས་ཅད་ལས་
གྲོལ་བ། རྣམ་པར་དབྱེ་བ་མེད་པ། བསམ་གྱིས་མི་ཁྱབ་པའི་སངས་རྒྱས་ཀྱི་ཆོས་གང་གཱའི་
ཀླུང་གི་བྱེ་མ་ལས་འདས་པ་དང་ལྡན་པ་དེ་བཞིན་གཤེགས་པའི་ཆོས་ཀྱི་སྐུར་བསྟན་པ་སྟེ།
བཅོམ་ལྡན་འདས་དེ་བཞིན་གཤེགས་པའི་ཆོས་ཀྱི་སྐུ་འདི་ཉིད་ཉོན་མོངས་པའི་སྦུབས་ལས་
མ་གྲོལ་བ་ནི་དེ་བཞིན་གཤེགས་པའི་སྙིང་པོ་ཞེས་བྱའོ་ཞེས་གསུངས་སོ། །འདིས་ནི་འགོག་
བདེན་མེད་དགག་ཡིན་པ་བཀག་ཅིང་བདེ་གཤེགས་སྙིང་པོའི་ས་མཚམས་སངས་རྒྱས་ཁོ་ན་
ལ་སྦྱོར་བ་དག་ལ་ཡང་བྱ་གཏོང་བ་ཡིན་ནོ། །ལམ་བདེན་གྱི་ཆོས་དག་པ་དང་སོགས་ཀྱིས་
བསྡུས་པ་གསལ་བ་གཉེན་པོ་གསུམ་ནི་ཉི་མ་དག་པ་དང་གསལ་བ་དང་གཉེན་པོ་ཡིན་པ་
བཞིན་ནོ། །
གསུམ་པ་དགེ་འདུན་དཀོན་མཆོག་ལ་གསུམ་སྟེ། དོན་བསྟན། ཐ་སྙད་གདགས་
པ༑ དོན་དང་ཐ་སྙད་སྦྱར་བའོ། །དང་པོ་ནི། འདུད་དོ་ཞེས་དྲང་ངོ༌། །གང་ལ་ན་དགེ་འདུན་
དཀོན་མཆོག་དེ་ལའོ། །ཇི་ལྟ་བུའི་དགེ་འདུན་དཀོན་མཆོག་ལ་ཞེ་ན། སེམས་ཅན་གྱི་ཆོས་
ཉིད་རང་བཞིན་གྱིས་རྣམ་པར་དག་པ་རྟོགས་པའི་ཡུལ་ཅན་གྱི་ཡེ་ཤེས་ཀྱི་གཟིགས་པ་ཇི་ལྟ་བ་
རིག་པ་དང་། དེ་ཉིད་སེམས་ཅན་མཐའ་ཡས་ཏེ་ཐམས་ཅད་ལ་ཁྱབ་པར་རྟོགས་པའི་ཡུལ་ཅན་
- 2 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
གྱི་ཡེ་ཤེས་ཀྱི་གཟིགས་པ་ཇི་སྙེད་པ་རིག་པ་སྟེ་དེ་གཉིས་མངའ་བའི་དགེ་འདུན་ནོ། །གཟིགས་
པའི་དོན་ནི་མངོན་སུམ་གྱིས་རྟོགས་པ་སྟེ་དོན་སྤྱིས་རྟོགས་པ་ནི་གཟིགས་པ་མ་ཡིན་ནོ་ཞེས་
འཕགས་མཆོག་ཉི་མ་སྦས་པ་སོགས་གསུངས་སོ། །དེ་ཉིད་རྒྱས་པར་བཤད་པ་ལ་གསུམ་སྟེ།
ཇི་ལྟ་བ་དང་། ཇི་སྙེད་པ་རིགས་པ་དང་། གྲོལ་བའི་ཡོན་ཏན་མངའ་བའོ། །དང་པོ་ནི། ཡང་
དག་པར་སྟེ་ལེགས་པར་རྟོགས་ཅེས་དྲང་ངོ༌། །གང་གིས་ན་རྒྱལ་སྲས་འཕགས་པ་གང་དག་
གིས་སོ། །གང་ན་འགྲོ་བ་སེམས་ཅན་ཐམས་ཅད་ཀུན་གང་ཟག་དང་ཆོས་ཀྱི་བདག་མེད་པར་
རོ་༑ ༑བདག་མེད་དེ་ཅི་འདྲ་བ་ཞིག་ཅེ་ན། ཞི་བ་སྟེ་སྤྲོས་པ་ཐམས་ཅད་དང་བྲལ་བའོ། །དེ་ལྟ་
བུའི་བདག་མེད་དེ་ཉིད་རྟོགས་བྱ་མཐར་ཐུག་པ་ཡིན་པས་ན་མཐའ་སྟེ་མུར་ཐུག་པའི་དོན་ཏོ། །
དེ་ལྟར་རྟོགས་པའི་རྒྱུ་མཚན་ཡང་སེམས་ཀྱི་རང་བཞིན་ལ་གདོད་མ་ནས་ཉོན་མོངས་པའི་ངོ་བོ་
མེད་པར་གཟིགས་པས་སོ། །དེའི་རྒྱུ་མཚན་ཡང་སེམས་ཏེ། རྐྱེན་གྱིས་དག་པར་བྱས་པ་མིན་
པར་ རང་བཞིན་གྱིས་འོད་གསལ་བ་ཡིན་པར་རྟོགས་པས་ནའོ། །གཉིས་པ་ནི། རྗེས་སུ་
ཞུགས་པ་སྟེ་ཁྱབ་བྱེད་དུ་ཡོད་པར་གཟིགས་སོ་ཞེས་སྦྱར་རོ། །གང་ན་རང་བཞིན་གྱིས་ལྷུན་
གྱིས་གྲུབ་པའི་རྫོགས་པའི་སངས་རྒྱས་བདེ་གཤེགས་སྙིང་པོ་དེའོ། །གང་ལ་ན་འགྲོ་བ་སེམས་
ཅན་ཐམས་ཅད་ལའོ། །ནས་ཞེས་པའི་དོན་ནི་རང་གི་སེམས་ཀྱི་ཆོས་ཉིད་དེ་ལྟར་དུ་རྟོགས་
ནས་ཆོས་ཉིད་དེ་ལྟ་བུ་དེ་རང་གཅིག་པུར་མ་ཟད་སེམས་ཅན་ཐམས་ཅད་ལའང་ཁྱབ་པར་
རྟོགས། ཞེས་པ་སྟེ། ཁ་གདང་ནས་ཉལ་ཞེས་པ་ལྟར་རོ། །གསུམ་པ་ནི། དེ་ལྟ་བུའི་གཟིགས་
པ་གཉིས་པོ་དེ་ཡང་ཆགས་ཐོགས་ཀྱི་སྒྲིབ་པ་མེད་པའི་བློ་སྟེ་རིག་པ་མངའ་བ་ཡིན་ནོ། །ཞེས་
པས་གྲོལ་བའི་ཡོན་ཏན་དང་ལྡན་པར་བསྟན་ནོ། །གཉིས་པ་ནི་ཤེས་རབ་མཆོག་ཏུ་རྣོ་བས་བློ་
ལྡན་ཏེ་བྱང་སེམས་འཕགས་པ་ཕྱིར་མི་ལྡོག་པའི་ཚོགས་ཏེ་དགེ་འདུན་ཆོས་ཅན། ཐེག་པ་
དམན་པ་ལས་བླ་ན་མེད་ཅིང་ཁྱད་པར་དུ་འཕགས་པའི་ཡོན་ཏན་དང་ལྡན་པ་ཉིད་ཡིན་ཏེ། ཇི་
- 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟ་བ་བཞིན་གྱི་ཡེ་ཤེས་ཀྱི་གཟིགས་པ་སྟེ་ཇི་ལྟ་བ་རིག་པ་དང༌། ཇི་སྙེད་པའི་ཡེ་ཤེས་ཀྱི་
གཟིགས་པ་སྟེ་ཇི་སྙེད་པ་རིག་པ་དང༌། ནང་གི་ནི་ཡེ་ཤེས་ཀྱི་གཟིགས་པ་ཏེ་ནང་རིག་པ་རྣམས་
ཆགས་ཐོགས་ཀྱི་སྒྲིབ་པ་དག་པ་མངའ་བས་ནའོ། །གསུམ་པ་ལ་གཉིས་ཏེ། རྟགས་ཀྱི་དོན།
དམ་བཅའི་དོན་ནོ། །དང་པོ་ལ་བཞི་སྟེ། ཇི་ལྟ་བ་དང་ཇི་སྙེད་པ་དང༌། ནང་རིག་པ་དང༌།
གྲོལ་བའི་ཡོན་ཏན་ནོ། །དང་པོ་ནི། རྒྱལ་སྲས་འཕགས་པའི་རྟོགས་པ་ཆོས་ཅན། ཇི་ལྟ་བ་
རིག་པ་ཉིད་ཡིན་ཏེ། འགྲོ་བ་ཐམས་ཅད་བདག་གཉིས་ཞི་བའི་ཆོས་ཉིད་དམ་རང་བཞིན་དུ་
རྟོགས་པའི་ཕྱིར་རོ། །རྟོགས་པ་དེས་རྒྱུ་མཚན་གཉིས་ལས་ཡིན་ཏེ། སེམས་རང་བཞིན་གྱིས་
ནི་འོད་གསལ་ཞིང་ཡོངས་སུ་དག་པར་མཐོང་བའི་ཕྱིར་དང་། གློ་བུར་གྱི་ཉོན་མོངས་པའི་དྲི་མ་
རྣམས་གདོད་མ་ནས་ཟད་ཅིང་འགག་པར་མཐོང་བའི་ཕྱིར་རོ། །འགྲེལ་པར་རྟོགས་པ་དེ་ཡང་
རྒྱུ་གཉིས་ལས་སྐྱེས་ཏེ་ཞེས་པའི་དོན་རྒྱུན་ལས་གོང་མ་དག་སྦྱར་ཏེ་འཐད་པར་གོའོ། ཁ་ཅིག་
ནི་ས་བདུན་པ་མན་ཆད་ཀྱི་གཉིས་པོ་དེ་ལས་ས་བརྒྱད་པ་ཡན་ཆད་ཀྱི་རྟོགས་པ་འདི་སྐྱེ་ཞེས་
གསུང་ངོ༌། །ཡང་འགྲེལ་པར། གང་ཟག་དང་ཆོས་འཇིག་པ་མེད་པའི་ཚུལ་དུ་རྟོགས་ཞེས་པའི་
དོན་ནི་སྔར་ཡོད་གསར་དུ་འཇིག་པ་མེད་པ་སྟེ། གཏན་དུ་གཟོད་མ་ནས་ཞི་བའི་ངོ་བོ་ཉིད་
ཀྱིས་ཞེས་རྒྱུ་མཚན་དུ་གསུངས་པའི་ཕྱིར་རོ། །དེས་ན་སེམས་ཀྱི་རང་བཞིན་ལ་གདོད་མ་ནས་
དྲི་མས་མ་གོས་པས་རང་བཞིན་རྣམ་དག་སྟེ། གཟུངས་ཀྱི་དབང་ཕྱུག་རྒྱལ་པོས་ཞུས་པའི་
མདོར། ཟད་པ་གཉེན་པོས་ཟད་པ་མ་ཡིན་ཏེ། །གདོད་ནས་ཟད་པས་དེ་ཕྱིར་ཟད་ཅེས་བསྟན།།
ཞེས་འདི་དང་མཐུན་པར་གསུངས་སོ། །གཉིས་པ་ནི། ཆོས་ཅན་སྔར་བཞིན་ལས། ཇི་སྙེད་
ཡོད་པ་རིག་པ་ཉིད་ཡིན་ཏེ། ཤེས་བྱ་མཐའ་དག་མཐའ་དྲུག་པ་སྟེ་མ་ལུས་པའམ་བདག་མེད་
པར་རྟོགས་པའི་འཇིག་རྟེན་ལས་འདས་པའི་བློ་ཤེས་རབ་ཀྱིས་ཐམས་ཅད་མཁྱེན་པའི་ཆོས་
ཉིད་བདེ་བར་གཤེགས་པའི་སྙིང་པོ་དེ་ནི་ཐ་ན་དུད་འགྲོ་རྣམས་ཀྱང་རུང་སྟེ་སེམས་ཅན་ཐམས་
- 2 6 -



，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
ཅད་ལ་ཁྱབ་པར་ཡོད་པར་མཐོང་བའི་ཕྱིར་རོ། །དེ་ཡང་ས་དང་པོར་ཏེ་ཆོས་ཀྱི་དབྱིངས་ཀུན་ཏུ་
འགྲོ་བ་རྟོགས་པའི་ཕྱིར་རོ། །ཞེས་གསུངས་སོ། །གསུམ་པ་ནི། སེམས་ཀྱི་ཆོས་ཉིད་བདག་
མེད་པ་དང་དེ་སེམས་ཅན་ཐམས་ཅད་ལ་ཁྱབ་པ་དེ་ལྟར་དུ་རྟོགས་པའི་ཡེ་ཤེས་གཉིས་པོ་གང་
ཡིན་པ་དེ་ནི་རང་རིག་པ་ཡང་ཡིན་ཏེ། གཞན་ལ་རང་མ་ལས་པར་སོ་སོ་རང་རིག་པའི་ཡེ་ཤེས་
ཀྱིས་མཐོང་བ་ཉིད་ཡིན་པའི་ཕྱིར་རོ། །བཞི་པ་ནི། རྟོགས་པ་གཉིས་པ་དེ་ཆོས་ཅན། ཉན་རང་
གི་མཐོང་བ་ལ་ལྟོས་ནས་ཤིན་ཏུ་རྣམ་པར་དག་པ་ཡིན་ཏེ། རིམ་པ་ལྟར་ཇི་ལྟ་བ་རྟོགས་པས་
ཡུལ་དྲི་མ་མེད་པའི་དབྱིངས་ཁམས་རང་བཞིན་གྱིས་རྣམ་པར་དག་པའི་ངོ་བོ་མཐོང་བ་ལ་
གེགས་སུ་གྱུར་པའི་ཆགས་པ་ཉོན་སྒྲིབ་སྤངས་པས་དེ་མེད་པར་བྱས་པའི་ཕྱིར་དང་ཇི་སྙེད་པ་
རྟོགས་པས་དེ་ཁྱབ་པར་མཐོང་བའི་གེགས་ཐོགས་པ་ཤེས་བྱའི་སྒྲིབ་པ་སྤངས་ཤིང་མེད་པའི་
ཕྱིར་རོ། །དེ་དག་གིས་ནི། ཇི་བཞིན་ཇི་སྙེད་ནང་གི་ནི། །ཡེ་ཤེས་གཟིགས་པ་དག་པས་ན། །
ཞེས་པའི་དོན་བསྟན་ནས། ད་ནི་གཉིས་པ་བློ་ལྡན་ཕྱིར་མི་ལྡོག་པ་ནི། །བླ་མེད་ཡོན་ཏན་དང་
ལྡན་ཉིད་ཅེས་པའི་དོན་འཆད་པ། རྒྱལ་སྲས་འཕགས་པ་ཕྱིར་མི་ལྡོག་པ་རྣམས་ནི་ཆོས་ཅན།
ལུས་ཅན་སེམས་ཅན་ཀུན་ཏེ་ཐམས་ཅད་ཀྱི་སྐྱབས་གནས་མཆོག་ཏུ་གྱུར་པ་ཡིན་ཏེ། སངས་
རྒྱས་ཀྱི་ཡེ་ཤེས་ཀྱི་གཟིགས་པ་བླ་ན་མེད་པར་དེ་དང་ཉེ་བར་གནས་པའི་ཕྱིར་ཏེ། ཇི་ལྟ་ཇི་སྙེད་
མཁྱེན་པའི་ཡེ་ཤེས་ཀྱིས་ཡུལ་ལ་གཟིགས་པ་ཆགས་ཐོགས་ཀྱི་སྒྲིབ་པ་རྣམ་པར་དག་པ་མངའ་
བས་ནའོ། །ཡང་ན་འཕགས་པ་ཕྱིར་མི་ལྡོག་པའི་ས་ལ་གནས་པའི་བྱང་སེམས་རྣམས་ཀྱི་ཡེ་
ཤེས་ཀྱི་གཟིགས་པ་དེ་ནི། ཆོས་ཅན། དེ་ལས་གཞན་ཚུལ་ཁྲིམས་དང་ཏིང་ངེ་འཛིན་ལ་སོགས་
པ་བྱང་ཆུབ་སེམས་དཔའི་ཡོན་ཏན་རྣམས་ལས་བླ་ན་མེད་པ་ཉིད་དུ་རིག་པར་བྱ་སྟེ། བླ་ན་
མེད་པའི་སངས་རྒྱས་ཀྱི་ཡེ་ཤེས་ཀྱི་གཟིགས་པ་རྣམ་པར་དག་པ་དང་ཉེ་བར་གྱུར་པའི་ཕྱིར་
དང༌། ཁྱོད་དང་ལྡན་པས་ཕྱིར་མི་ལྡོག་པའི་བྱང་སེམས་ལུས་ཅན་ཀུན་གྱི་སྐྱབས་སུ་གྱུར་པ་
-
，
- 2 7 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ཏེ་དེའི་ཕྱིར་རོ། ཁྱབ་པ་ཡོད་དེ་ཚུལ་ཁྲིམས་སོགས་དང་ལྡན་པས་ནི་སྐྱབས་སུ་གྱུར་པ་
མིན་པའི་ཕྱིར་རོ། །དག་པས་ན་ཞེས་པ་ནི་སྔ་མ་བཞིན་ཕྱོགས་ཆོས་སྒྲུབ་བྱེད་དུ་སྦྱར་རོ། །འདི་
ནི་འགྲེལ་པའི་དགོངས་པ་ཇི་ལྟ་བར་སེམས་སོ། །འདིར་ཉན་ཐོས་ཀྱི་དགེ་འདུན་ཅིའི་ཕྱིར་མ་
བཤད་ཅེ་ན། འགྲེལ་པར། བྱང་ཆུབ་སེམས་དཔའི་དགེ་འདུན་གྱི་རྗེས་ཐོགས་སུ་ཉན་ཐོས་ཀྱི་
དགེ་འདུན་ནི་མ་སྨོས་པ་སྟེ། དེ་མཆོད་པའི་འོས་མིན་པའི་ཕྱིར་རོ། །ཞེས་གསུངས་ཏེ། བྱང་
ཆུབ་སེམས་དཔའ་ཁོ་ན་མཆོད་པར་འོས་སོ་ཞེས་གོང་མ་དག་གསུང་པ་འཐད་པར་སེམས་ལ།
སློབ་དཔོན་ལ་ལས། ཉན་ཐོས་ཏེ་མཆོད་འོས་ཙམ་ཡིན་ཞེས་སྦྱོར་ཏེ་འགྲེལ་བའི་དགོངས་པར་
དཀའོ། །འདིར་དགེ་འདུན་དཀོན་མཆོག་ནི་ས་བརྒྱད་པ་ཡན་ཆད་པའི་དགེ་འདུན་གཙོ་བོར་
བཟུང་སྟེ་ཕྱིར་མི་ལྡོག་པའི་དགེ་འདུན་བསྟན་པའི་ཕྱིར་རོ། །གོང་དུ་མཐོང་བ་དེ་ཡང་ས་དང་པོ་
ལ་སྐྱེ་ཞེས་པ་དང་མི་འགལ་ཏེ། ས་དང་པོར་དང་པོ་ཐོབ་པ་ལ་བརྟེན་ནས་ས་བརྒྱད་པའི་དེ་
གྲུབ་པའི་ཕྱིར་རོ་ཞེས་རྔོག་ལོ་ཡབ་སྲས་རྣམས་གསུང་ངོ༌། །
གཉིས་པ་ཐུན་མོང་གི་བསྟན་པ་ལ་གཉིས་ཏེ། སྤྱིའི་དོན་དང་། གཞུང་གི་དོན་ནོ། །
དང་པོ་ལ་གཉིས་ཏེ། སྐྱབས་སུ་འགྲོ་བའི་རང་བཞིན་ཤེས་པར་བྱ་བ། ཤེས་ནས་ཉམས་སུ་
བླང་བར་བྱའོ། །དང་པོ་ལ་དྲུག་སྐྱབས་སུ་འགྲོ་བའི་ངོ་བོ། རྒྱུ། འབྲས་བུ། བྱེད་ལས། ལྡན་
པའི་ཡོན་ཏན་དང༌། རབ་ཏུ་དབྱེ་བའོ། །དང་པོ་ལ་གསུམ་ཏེ། མི་འཐད་པའི་ཆ་དགག །
འཐད་ལུགས་བཞག་པ། དེ་ལ་རྩོད་པ་སྤང་བའོ། །དང་པོ་ནི། ཁ་ཅིག་མ་འོངས་པ་ན་རང་ལ་
འབྱུང་བའི་སངས་རྒྱས་སོགས་ཐོབ་པར་བྱའོ། །ཞེས་འབྲས་བུར་དམ་བཅའ་བ་ནི་འབྲས་བུའི་
སྐྱབས་འགྲོ་ཡིན་ལ། དེའི་ཐབས་སུ་གཞན་རྒྱུད་ལ་བྱུང་ཟིན་པའི་སངས་རྒྱས་སོགས་ལ་
བརྟེན་པར་བྱའོ་ཞེས་རྒྱུར་དམ་བཅའ་བ་རྒྱུའི་སྐྱབས་འགྲོའོ་གསུངས་སོ། །དེ་ལྟ་ན་འབྲས་བུའི་
སྐྱབས་འགྲོ་དང་སེམས་བསྐྱེད་ཀྱི་རང་ལྡོག་ཁྱད་མེད་པར་འགྱུར་རོ། ཁ་ཅིག་སེམས་འབྱུང་
- 2
8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
དང་སེམས་ཡིན་པའི་ཁྱད་པར་ཡོད་ཅེས་གསུངས་པའང་དེའི་ཁྱད་པར་འབྱེད་དཀའོ། ཁ་ཅིག་
དམ་བཅའི་ལྕགས་ཀྱུ་སྔ་ཕྱི་ཡིན་གསུངས་པའང་མི་འཐད་དེ་རང་ལྡོག་ལ་ཁྱད་པར་མ་ཞུགས་
ན་དེས་ཁྱད་པར་མི་ཕྱེད་པའི་ཕྱིར་དང་ཧ་ཅང་ཐལ་བའི་ཕྱིར་རོ། །གཉིས་པ་ནི་སྐྱབས་སུ་འགྲོ་
བ་ཙམ་གྱི་ངོ་བོ་ནི་སྐྱབས་གནས་ལ་འཇིགས་པ་ལས་སྐྱོབ་བྱེད་དུ་བསམ་པ་ཐག་པ་ནས་ཁས་
ལེན་པ་ཡིན་ལ། འབྲས་བུའི་སྐྱབས་འགྲོ་ནི་ཐེག་པ་གསུམ་རང་རང་གི་འབྲས་བུ་མཐར་ཐུག་
པ་འཇིགས་པ་ཐམས་ཅད་ལ་སྐྱོབ་བྱེད་དུ་བསམ་པ་ཐག་པ་ནས་ཁས་ལེན་པ་སྟེ། དེ་ཡང་ཐེག་
ཆེན་པས་སངས་རྒྱས་དང་། རང་རྒྱལ་གྱིས་རྟོགས་པ་རང་འབྱུང་གི་ཆོས་དཀོན་མཆོག་དང༌།
ཉན་ཐོས་པས་དགྲ་བཅོམ་པའི་དགེ་འདུན་འཇིགས་པ་ལས་སྐྱོབ་བྱེད་དུ་ཁས་ལེན་པ་སྟེ།
ཐེག་གསུམ་ལ། མོས་པ་རྣམས་ཀྱིས་དབང་བྱས་ནས། །སྐྱབས་གསུམ་རྣམ་པར་བཞག་པ་
ཡིན། །ཞེས་གསུངས་པས། འདི་ནི་གཙོ་ཆེ་བར་བཞག་པ་སྟེ་དོན་གྱིས་ན་ཐེག་ཆེན་ལ་ནི་
དཀོན་མཆོག་གསུམ་ག་དགོས་ཏེ་རེ་རེ་ཁོ་ན་ལ་སྐྱབས་སུ་འགྲོ་བའི་ཆོ་ག་མི་སྣང་བའི་ཕྱིར་རོ།།
ཞེས་རྔོག་ལོ་ཆེན་པོས་གསུང་ངོ༌། །འདིའི་དམ་བཅའ་འཐད་ཀྱང་རྟགས་མ་ངེས་ཏེ་ཆོ་ག་ནི་
རྒྱུའི་སྐྱབས་གནས་ཀྱི་དབང་དུ་བྱས་པའི་ཕྱིར་དང་། ཐེག་ཆེན་ལ་ཡང་གསུམ་ག་དགོས་པར་
ཧ་ཅང་ཐལ་བའི་ཕྱིར་རོ། །དེས་ན་ལོ་ཙྪབའི་དེའི་ཁྱབ་པའི་རྒྱུ་མཚན་ཁྱད་པར་དཔྱད་པར་བྱའོ་
ཕྱུ་པ་གསུང་སྟེ་མད་པར་གོའོ། །ཉན་རང་ལའང་ཆོས་དང་དགེ་འདུན་གཉིས་ཀ་འབྲས་བུའི་
སྐྱབས་ གནས་ སུ་དོན་གྱིས་འགྱུར་རོ། །རྒྱུའི་སྐྱབས་འགྲོ་ནི། འཇིགས་པ་ལས་ཐར་པའི་
ཐབས་སུ་སངས་རྒྱས་ལ་སྟོན་པ་དང་ཆོས་ལ་ལམ་དང་དགེ་འདུན་ལ་ལམ་སྒྲུབ་པའི་གྲོགས་སུ་
བཟུང་ནས་འཇིགས་པ་ལས་སྐྱོབ་བྱེད་ཀྱི་སྐྱབས་སུ་ཁས་ལེན་པ་སྟེ། དེད་དཔོན་དང་རྫིང་དང་
ཚོང་ གྲོགས་བཞིན་ནོ། །དེ་ཡང་བྱེད་གསུམ་ལ། ཞེས་པས་ཤེས་སོ། །དེས་ན་རྒྱུའི་སྐྱབས་
གནས་ལ་ནི་ཐེག་པ་གསུམ་ག་ལ་ཡང་དཀོན་མཆོག་གསུམ་ག་དགོས་པར་བལྟའོ། །གསུམ་
-29 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ནི་ཁ་ཅིག་ན་རེ། འབྲས་བུའི་སྐྱབས་འགྲོ་མེད་དེ། རང་ལ་རང་སྐྱབས་སུ་མི་འགྲོ་བའི་ཕྱིར་
དང༌། འབྲས་བུ་མ་ཐོབ་པའི་ཚེ་ནི་སྐྱབས་གནས་མེད་ལ་ཐོབ་པ་ན་སྐྱབས་སུ་འགྲོ་བ་དོན་མེད་
པའི་ཕྱིར་རོ། །ཞེས་སྨྲ་ན། ཁྱེད་ལ་ཡང་སངས་རྒྱས་མ་ཐོབ་པའི་ཚེ་ནི་འདོད་བྱ་མེད་ལ་ཐོབ་ན་
འདོད་པར་བྱ་མི་དགོས་པའི་ཕྱིར་སྨོན་པ་སེམས་བསྐྱེད་མེད་པར་འགྱུར་རོ། །དེ་ནི་མི་མཚུངས་
ཏེ་ད་ལྟ་རང་གི་ཐོབ་བྱའི་སངས་རྒྱས་མེད་ཀྱང་གཞན་རྒྱུད་ལ་བྱོན་ཟིན་པའི་སངས་རྒྱས་དེ་དང་
ཆ་འདྲ་བ་ཞིག་མ་འོངས་པ་ན་ཐོབ་པར་འདོད་པས་སེམས་བསྐྱེད་ཡོད་དོ་ཞེ་ན། ཁོ་བོ་ལའང་
རང་གི་ཐོབ་བྱའི་སྐྱབས་གནས་ད་ལྟར་མེད་ཀྱང་རྒྱུའི་སྐྱབས་གནས་དང་ཆ་འདྲ་བ་ཞིག་ནམ་
ཞིག་ཐོབ་པ་ན་དེས་འཇིགས་པ་ཐམས་ཅད་ལ་སྐྱོབ་པར་ད་ལྟ་ནས་ཁས་ལེན་པ་མི་འགལ་ལོ།།
གལ་ཏེ་དེ་ལྟ་ན་འབྲས་བུའི་སྐྱབས་འགྲོ་དང་སྨོན་པ་སེམས་བསྐྱེད་ཀྱི་ཁྱད་པར་ཅི་ཞེ་ན།
སངས་རྒྱས་དེ་འཇིགས་པ་ལ་སྐྱོབ་བྱེད་ཡིན་པར་དང༌། ཐོབ་བྱར་ཁས་ལེན་པའི་ཁྱད་པར་
ཡོད་དེ། རྫོང་ཐོབ་པར་འདོད་པ་དང་ཐོབ་ནས་འཇིགས་པ་ལས་སྐྱོབ་བྱེད་དུ་ཁས་ལེན་པ་
བཞིན་ནོ། །མཛོད་འགྲེལ་དུ། སྐྱབས་སུ་འགྲོ་བ་རྣམས་ཀྱི་རང་བཞིན་ནི་ཅི་ཞེ་ན། ངག་གི་
རྣམ་པར་རིག་བྱེད་ཀྱི་ངོ་བོ་ཉིད་དག་ཡིན་ནོ་ཞེས་གསུངས་པ་ནི་དམན་པའི་ལུགས་ཡིན་པས་
འདིར་སྐྱོན་མེད་དོ། །ཤིན་ཏུ་ཡིད་ཆེས་སྐྱེས་བུའི་བདེན་ཚིག་ལས། །སྐྱེས་བུ་ཕལ་ཀྱང་བྱ་བས་
མི་རྨོངས་བཞིན། །ཡིད་ཆེས་བླ་མའི་གསུང་རབ་བསྟེན་པ་ན། །རྨོངས་པ་བདག་འདྲ་ཡིས་ཀྱང་
དོན་བཞིན་སྨྲས། །སྒྲ་དོན་ནི། ས་ར་ན་ག་མ་ཎ་ཞེས་པ་སྟེ། དེ་ཡང་སྐྱོབ་པར་བྱེད་པས་ན་
སྐྱབས་ཏེ། མཛོད་འགྲེལ་དུ། སྐྱབས་ཀྱི་དོན་ཅི་ཞེ་ན། དེ་ལ་བརྟེན་ནས་སྡུག་བསྔལ་ཐམས་
ཅད་ལས་གཏན་དུ་ངེས་པར་ཐར་བའི་ཕྱིར་རོ། །ཞེས་སོ། །དེ་ལ་བརྟེན་པར་བསྙེན་པས་ན་
འགྲོ་བའོ་གསུང་ངོ༌། །གཉིས་པ་རྒྱུ་ནི་འཇིག་རྟེན་པ་རྣམས་ནི་འཇིགས་པའི་དབང་གིས་
སྐྱབས་སུ་འགྲོ་ལ། ཉན་ རང་ནི་འཁོར་བས་འཇིགས་པ་དང༌། མྱང་འདས་འདོད་པ་དག་
- 3 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
དཀོན་མཆོག་ལ་དད་པའི་རྒྱུས་སོ། །ཐེག་ཆེན་ནི་དེ་དག་ཅི་རིགས་པ་དང་གཙོ་བོར་སྙིང་རྗེ་
བའི་དབང་གིས་ཏེ། རྒྱན་ལས། དེ་ཡང་སྙིང་རྗེ་ལས་རིག་བྱ། །ཞེས་སོ། །
གསུམ་པ་ལ་གཉིས་ཏེ། གནས་སྐབས་ཀྱི་དང་། མཐར་ཐུག་གི་འབྲས་བུའོ། །དང་
པོ་ལ་གཉིས་ཏེ། བྲལ་བའི་དང༌། ཐོབ་པའི་འབྲས་བུའོ། །དང་པོ་ནི། ལོག་པར་མོས་པའི་
ལས་སྒྲིབ་སྦྱོང་བ་དང༌། མི་དང་མི་མ་ཡིན་པའི་བར་ཆད་གྱིས་མི་ཚུགས་པ་དང༌། ལུས་དང་
སེམས་ཀྱི་སྡུག་བསྔལ་ཞི་བ་སོགས་ཏེ་མདོར་ན་མི་མཐུན་ཕྱོགས་ཐམས་ཅད་སྦྱོང་བའོ། །དེ་
ཡང་དང་པོ་གཉིས་ནི་རིམ་པ་ལྟར། ཕག་མོའི་རྟོགས་པ་བརྗོད་པ་དང་། དགེ་སློང་རྒན་ཞུགས་
ཀྱི་རྣམ་ཐར་ལྟར་ཤེས་པར་བྱའོ། །གཉིས་པ་ལ་གཉིས། མིང་འཕོ་བ་ནི་སངས་རྒྱས་པ་ཞེས་བྱ་
བའི་མིང་ཐོབ་པ་དང་དམ་པ་དམ་པ་ཞེས་བྱ་བའི་གྲངས་སུ་ཆུད་པའོ། །དོན་འཕོ་བ་ནི་ལྷ་དང་
བཅས་པའི་འཇིག་རྟེན་གྱི་མཆོད་གནས་སུ་འགྱུར་བ་དང༌། སྤྱིར་བསྲུང་བ་ཆེན་པོར་འགྲོ་བ་
དང༌། བྱེ་བྲག་ཏུ་བསྟན་པ་ལ་དགའ་བའི་ལྷ་རྣམས་ཀྱིས་བསྲུང་བ་དང་། སྐྱེལ་མ་རྙེད་པ་ལྟར་
ཚེ་འདིར་བློ་བདེ་ཞིང་། སྐྱེ་བ་ཐམས་ཅད་དུ་དཀོན་མཆོག་དང་མི་འབྲལ་བར་འགྱུར་བའོ། །
གཉིས་པ་མཐར་ཐུག་གི་འབྲས་བུ་ལ་གཉིས། རང་ཉིད་དང་། གཞན་ལ་འབྱུང་བའོ། །དང་པོ་
ནི་ཉན་རང་ནི་དམ་པའི་མྱང་འདས་ཐོབ་པ་དང༌། ཐེག་ཆེན་ནི་སངས་རྒྱས་ཐོབ་པ་སྟེ། དེ་ལས་
རྣམ་པར་ཀུན་མཁྱེན་ཅེས་སོ། །བྱེ་བྲག་ཏུ། སངས་རྒྱས་ལ་སྐྱབས་སུ་འགྲོ་བས་རང་མངོན་
པར་སངས་རྒྱས་པ་དང་། ཆོས་ལ་སྐྱབས་སུ་སོང་བས་ཆོས་ཀྱི་འཁོར་ལོ་རྒྱུན་མི་ཆད་པར་
བསྐོར་བ་དང་། དགེ་འདུན་ལ་སྐྱབས་སུ་སོང་བས་འཁོར་དགེ་འདུན་དཔག་ཏུ་མེད་པ་འདུ་
བའི་རྟེན་འབྲེལ་དུ་འགྱུར་བ་ཡིན་ནོ། །གཉིས་པ་ནི། རང་དེ་ལྟར་གྲུབ་པས་གདུལ་བྱ་རྣམས་
ཀྱང་རིམ་གྱིས་དཀོན་མཆོག་ལ་བཀོད་པས་དཀོན་མཆོག་གི་འཁོར་ལོ་རྒྱུན་མི་ཆད་པར་
འགྱུར་བའོ། །བཞི་པ་ནི། ཐུན་མོང་གི་བྱེད་ལས་སྡོམ་པ་ཐམས་ཅད་སྐྱེ་བའི་རྟེན་བྱེད་པ་སྟེ།
-3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱབས་འགྲོ་བདུན་ཅུ་པར། དཀོན་མཆོག་གསུམ་ལ་སྐྱབས་འགྲོ་བ། །དེ་ནི་སྡོམ་བརྒྱད་རྩ་བ་
ཡིན། །ཞེས་དང་། མཛོད་དུ། གཞན་ལ་བསྙེན་གནས་ཡོད་མོད་ཀྱི། །སྐྱབས་སུ་མ་སོང་བ་ལ་
མེད། །ཅེས་དང་། བྱང་ཆུབ་སེམས་དཔའི་སྡོམ་པ་དང་རིག་པ་འཛིན་པའི་སྡོམ་པ་དག་ལ་ཡང་
སྐྱབས་འགྲོ་སྔོན་དུ་བཏང་སྟེ་ལེན་པར་སྡེ་སྣོད་དང་རྒྱུད་སྡེ་རྣམས་སུ་གསུངས་པའི་ཕྱིར་རོ། །
ཐུན་མོང་མ་ཡིན་པ་ཐེག་ཆེན་གྱི་སྐྱབས་འགྲོའི་བྱེད་ལས་ནི་སེམས་ཅན་རྣམས་ལ་ཕན་བདེ་རྒྱ་
ཆེན་པོ་བསྐྱེད་པར་བྱེད་པ་དང༌། རང་ཉིད་བྱ་དཀའ་བའི་སྤྱོད་པ་ལ་སྐྱོ་བ་མེད་པར་བྱེད་པའོ་
ཞེས་རྒྱན་ལས་གསུང་ངོ༌། །ལྔ་པ་ནི། རིགས་ཅན་གསུམ་པོ་ལ་རང་རང་དང་འཚམས་པའི་
ཐེག་པས་སྨིན་པར་བྱེད་པའི་ཡོན་ཏན་དང་ལྡན་ཏེ་ཐེག་ཆེན་གྱི་དབང་དུ་བྱས་པའོ། །
དྲུག་པ་ལ་གསུམ། ཡུལ་ལ་སྐྱབས་སུ་འགྲོ་ཚུལ་གྱིས་དང༌། ས་མཚམས་སམ་སྐྱེ་
ཚུལ་གྱི་དང༌། མཆོག་དམན་ནམ་ཐེག་པའི་སྒོ་ནས་དབྱེ་བའོ། །དང་པོ་ནི། རྒྱུད་འདི་དང་
འབྲས་བུའི་སྐྱབས་འགྲོ་གཉིས་ཏེ་བཤད་ཟིན་ཏོ། །གཉིས་པ་ནི། ཚོགས་སྦྱོར་མན་ཆད་དུ་ཡང་
དག་པར་བླངས་པ་བརྡ་ལས་བྱུང་པའི་དང་། ས་ཐོབ་པ་ན་ཆོས་ཉིད་ཀྱིས་ཐོབ་པའི་སྐྱབས་
འགྲོ་སྟེ་རགས་པ་དང་ ཕྲ་བ་ གཉིས་སོ། །གསུམ་པ་ལ་གཉིས་ཏེ། འཇིག་རྟེན་པའི་དང༌།
འཇིག་རྟེན་ལས་འདས་པའི་སྐྱབས་འགྲོའོ། །དང་པོ་ནི། མདོ་ལས། འཇིགས་པས་སྐྲག་པའི་
མི་རྣམས་ནི། །ཕལ་ཆེར་རི་དང་ནགས་ཚལ་དང༌། །ཀུན་དགའ་དང་ནི་མཆོད་གནས་ཀྱི། །
ལྗོན་ཤིང་རྣམས་ལ་སྐྱབས་འགྲོ་སྟེ། །སྐྱབས་དེ་གཙོ་བོ་མ་ཡིན་ཞིང་། །སྐྱབས་དེ་མཆོག་གྱུར་
མ་ཡིན་ལ། །སྐྱབས་དེ་དག་ལ་བརྟེན་ནས་ཀྱང་། །སྡུག་བསྔལ་ཀུན་ལས་མི་གྲོལ་གྱི། །ཞེས་
དང༌། དབང་ཕྱུག་ལ་སོགས་སྐྱབས་འཛིན་ཕྱི་རོལ་པ། །ཡང་དག་སྐྱབས་མིན་སྲིད་མཚོར་
བསྒྲལ་མི་ནུས། །སྲིད་མཚོ་ལས་གྲོལ་གྲུ་ཆེན་སངས་རྒྱས་ཏེ། །སྡོམ་ཀུན་རྩ་བ་སྐྱབས་མཆོག་
གསུམ་ཡིན་ནོ། །ཞེས་སོ། །དཀོན་མཆོག་གསུམ་ལ་སྐྱབས་སུ་འགྲོ་ཡང་འཁོར་བའི་བདེ་
-3
2 -



རྒྱུ
བས
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༣༦
འབྲས་ཁོ་ནའི་ཆེད་དུ་དམིགས་ནས་འཇིག་རྟེན་པའི་སྐྱབས་འགྲོར་འགྱུར་རོ། །གཉིས་པ་ལ་
ཐེག་པ་དམན་པའི་དང༌། མཆོག་གི་སྐྱབས་འགྲོ་གཉིས་སོ། །དེ་དག་གི་ཁྱད་པར་ལ་བརྒྱད་དེ།
རྒྱུའི་དང༌། ཡུལ་གྱི་དང་། དུས་ཀྱི་དང༌། ཆེད་དུ་བྱ་བའི་དང༌། ཀུན་ཏུ་འགྲོ་བའི་དང་། ཁས་
ལེན་པའི་དང༌། རྟོགས་པའི་དང༌། ཟིལ་གྱིས་གནོན་པའི་ཁྱད་པར་རོ། །དང་པོ་ནི། བཤད་
ཟིན་ལ། གཉིས་པ་ནི། འཆད་པར་འགྱུར་རོ། །གསུམ་པ་ནི། ཐེག་དམན་གྱི་ཇི་སྲིད་འཚོའི་
བར་དང་། ཐེག་ཆེན་ནི་བྱང་ཆུབ་ཀྱི་སྙིང་པོ་ལ་ཐུག་གི་བར་དུ་སྐྱབས་སུ་འགྲོ་བ་ཡིན་ཏེ། སོ་
སོའི་ཆོ་ག་བརྗོད་པ་ལས་ཤེས་སོ། །བཞི་པ་ནི། ཐེག་དམན་གྱི་ནི་རང་དོན་དུ་སྐྱབས་སུ་འགྲོ་
བའོ། །ཐེག་ཆེན་ནི་གཞན་དོན་དུ་སྐྱབས་སུ་འགྲོ་བའོ། །ལྔ་པ་ནི། ཐེག་ཆེན་གྱི་སྐྱབས་འགྲོ་ནི་
སེམས་ཅན་ཐམས་ཅད་ཀྱི་དོན་དུ་ཞུགས་པས་སེམས་ཅན་ཀུན་ཏུ་འགྲོ་བ་དང་། ཐེག་པ་
གསུམ་ཆར་ལ་མཁས་པས་ཐེག་པ་ཀུན་ཏུ་འགྲོ་བ་དང་། བདག་མེད་གཉིས་ཀ་རྟོགས་པས་ཡེ་
ཤེས་ཀུན་ཏུ་འགྲོ་བ་དང་། འཁོར་འདས་མཉམ་ཉིད་དུ་རྟོགས་པས་མྱང་འདས་ཀུན་ཏུ་འགྲོ་བ་
ཡིན་ལ། དམན་ པའི་ སྐྱབས་འགྲོ་ནི་ དེ་ལས་བཟློག་ པའོ། །དྲུག་པ་ནི། ཐེག་ཆེན་གྱི་ནི།
བསམ་པ་བླ་ན་མེད་པའི་བྱང་ཆུབ་དོན་དུ་གཉེར་བ་དང་། སྦྱོར་བ་བྱ་དཀའ་བ་ལ་མི་སྐྱོ་བ་དང་།
འབྲས་བུ་སངས་རྒྱས་ཐམས་ཅད་དང་མཉམ་པར་འགྱུར་བ་ཡིན་ལ། དམན་པའི་བཟློག་པའོ།།
བདུན་པ་ནི་མོས་པའི་དུས་ནས་བཟུང་སྟེ་མཐར་ཐུག་པའི་བར་དུ་ཕན་ཡོན་རྒྱ་ཆེན་པོ་ཐོབ་
པའོ། །དམན་པའི་ནི་བཟློག་པའོ། །བརྒྱད་པ་ནི། ཐེག་ཆེན་གྱི་སྐྱབས་འགྲོས་ནི། ཉན་རང་གི་
སྐྱབས་འགྲོ་ཟིལ་གྱིས་གནོན་པ་ཡིན་ལ། དམན་པའི་སྐྱབས་འགྲོ་ནི་ཟིལ་གྱིས་མནན་བྱའོ། །
འདི་དག་གི་ལུང་དང་སྤྲོས་པའི་བཤད་པ་ནི་ཡི་གེས་འཇིགས་པས་མ་སྤྲོས་སོ། །
གཉིས་པ་ཤེས་ནས་ཉམས་སུ་བླང་བར་བྱ་བ་ལ་གསུམ། མ་ཐོབ་པ་ཐོབ་པར་བྱ་བ།
ཐོབ་པ་མི་ཉམས་པར་བསྲུང་ཚུལ། ཉམས་ནས་ཕྱིར་འཆོས་པའོ། །དང་པོ་ལ་གཉིས་ཏེ། གང་
-3
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་སྐྱབས་སུ་འགྲོ་བའི་ཡུལ། དེ་ལ་ཇི་ལྟར་སྐྱབས་སུ་འགྲོ་བའི་ཚུལ་ལོ། །དང་པོ་ནི། སྤྱིར་
དཀོན་མཆོག་གསུམ་སྟེ། སངས་རྒྱས་ཆོས་དང་དགེ་འདུན་སྟེ། །ཐར་པ་འདོད་པ་རྣམས་ཀྱི་
སྐྱབས། །ཞེས་དང༌། མདོ་ལས། གང་ཚེ་གང་ཞིག་སངས་རྒྱས་དང༌། །ཆོས་དང་དགེ་འདུན་
སྐྱབས་སོང་ལ། །སྡུག་བསྔལ་སྡུག་བསྡུལ་ཀུན་འབྱུང་དང་། །སྡུག་བསྔལ་ཡང་དག་འདས་པ་
དང༌། །འཕགས་ལམ་ཡན་ལག་བརྒྱད་བདེ་བ། །མྱ་ངན་འདས་པར་འགྲོ་འགྱུར་དང༌། །
འཕགས་པའི་བདེན་པ་བཞི་པོ་དག །ཤེས་རབ་ཀྱིས་ནི་བལྟ་བྱེད་པ། །སྐྱབས་དེ་གཙོ་བོ་ཡིན་
པ་སྟེ། །སྐྱབས་ཏེ་མཆོག་ཏུ་གྱུར་པ་ཡིན། །སྐྱབས་དེ་ལ་ནི་བརྟེན་ནས་ཀྱང་། །སྡུག་བསྔལ་
ཀུན་ལས་ གྲོལ་བར་འགྱུར། །ཞེས་སོ། །དེ་ཡང་གཉིས་ཏེ། ཐེག་པ་དམན་པའི་ལུགས་ཀྱི་
སྐྱབས་གསུམ་ངོས་བཟུང་། ཁྱད་པར་ཐེག་ཆེན་གྱི་ལུགས་ཀྱི་སྐྱབས་གནས་གཏན་ལ་དབབ་
པའོ། །དང་པོ་ནི། མཛོད་ལས། གང་ཞིག་གསུམ་ལ་སྐྱབས་འགྲོ་དེ། །སངས་རྒྱས་དགེ་འདུན་
བྱེད་པའི་ཆོས། །མི་སློབ་པ་དང་གཉིས་ཀ་དང༌། །མྱ་ངན་འདས་ལ་སྐྱབས་སུ་འགྲོ། །ཞེས་
གསུངས་ལ། དེའི་དོན་གང་ཞིག་སངས་རྒྱས་ལ་སྐྱབས་སུ་འགྲོ་བ་དེ་ནི། སངས་རྒྱས་སུ་བྱེད་
པའི་ཆོས་མི་སློབ་པ་ལ་སྐྱབས་སུ་འགྲོ་བ་ཡིན་ཏེ། དེ་གཙོ་བོར་གྱུར་པས་སྐུ་དེ་སངས་རྒྱས་
ཞེས་བརྗོད་པའམ་དེ་བརྙེས་པས་ཐམས་ཅད་ཐུགས་སུ་ཆུད་པས་སངས་རྒྱས་ཡིན་པའི་ཕྱིར་
ལ། ཆོས་དེ་ཡང་ཟད་པ་ཤེས་པ་འཁོར་བཅས་ཡིན་ནོ། །དེ་ལྟ་ན་དེ་བཞིན་གཤེགས་པ་ལ་ངན་
སེམས་ཀྱི་ཁྲག་ཕྱུང་བ་མཚམས་མེད་དུ་མི་འགྱུར་ཏེ། མི་སློབ་པའི་ཆོས་ལ་མི་གནོད་པའི་ཕྱིར་
རོ་ཞེ་ན། བྱེ་བྲག་ཏུ་སྨྲ་བ་རྣམས་ན་རེ། རྟེན་ལ་གནོད་པ་བྱས་པས་དེ་ལའང་གནོད་པ་བྱས་པ་
ཡིན་ནོ་ཟེར་རོ། །མི་འཐད་དེ་བསྟན་བཅོས་ལས། མི་སློབ་པའི་ཆོས་ཁོ་ན་སངས་རྒྱས་ཡིན་ནོ་
ཞེས་མི་འབྱུང་གི །སངས་རྒྱས་སུ་བྱེད་པའི་ཆོས་ཞེས་འབྱུང་བས་རྟེན་སངས་རྒྱས་ཡིན་པ་མ་
བཀག་པའི་ཕྱིར་རོ་ཞེས་དབྱིག་གཉེན་གསུང་ངོ༌། །གང་ཞིག་དགེ་འདུན་ལ་སྐྱབས་སུ་འགྲོ་བ་
-3 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
དེ་ནི། དགེ་འདུན་དུ་བྱེད་པའི་ཆོས་སློབ་པ་དང་མི་སློབ་པ་གཉིས་ཀ་ལ་སྐྱབས་སུ་འགྲོ་བ་ཡིན་
ཏེ༑ གང་དག་ཐོབ་པས་གང་ཟག་བརྒྱད་པོ་མི་ཕྱེད་པའི་ཕྱིར་དགེ་འདུན་དུ་འགྱུར་བའོ། །ཅི་
སངས་རྒྱས་དང་དགེ་འདུན་ཐམས་ཅད་ལའམ་གཅིག་ལ་སྐྱབས་སུ་འགྲོ་ཞེ་ན། མཚན་ཉིད་
ཅན་གྱི་སྒོ་ནས་ཐམས་ཅད་ལ་སྟེ། ལམ་མཚན་ཉིད་མི་འདྲ་བ་མེད་པའི་ཕྱིར་རོ། །གང་ཞིག་
ཆོས་ལ་སྐྱབས་སུ་འགྲོ་བ་དེ་ནི། ཉོན་མོངས་དང་སྡུག་བསྔལ་ཐམས་ཅད་ལས་གྲོལ་བའི་མྱང་
འདས་སོ་སོར་བརྟགས་འགོག་ལ་སྐྱབས་སུ་འགྲོ་བའོ། །ཞེས་འདོད་དོ། །གཉིས་པ་ལ་གཉིས་
ཏེ༑ འབྲས་བུའི་སྐྱབས་གནས་དོན་དམ་གྱི་དཀོན་མཆོག་དང་། རྒྱུའི་སྐྱབས་གནས་ཀུན་རྫོབ་
ཀྱི་དཀོན་མཆོག་གོ །དང་པོ་ནི། རང་འབྱུང་ལྷུན་གྱིས་གྲུབ་པའི་སངས་རྒྱས་དཀོན་མཆོག་
གསུམ་དབྱེར་མེད་པའི་བདག་ཉིད་ཅན་དེ་ཡིན་ཏེ། མྱ་ངན་འདས་མདོར། སངས་རྒྱས་ཀྱི་རང་
བཞིན་ནི་འདུས་མ་བྱས་པས་ན་རྟག་པའོ་ཞེས་དང་། དེ་བཞིན་གཤེགས་པ་ནི་འདུས་མ་བྱས་
པའོ། །འདུས་མ་བྱས་པ་ནི་རྟག་པའོ། །རྟག་པ་ནི་ཆོས་སོ། །ཆོས་ནི་དགེ་འདུན་ནོ། །དགེ་
འདུན་ནི་འདུས་མ་བྱས་པའོ། །འདུས་མ་བྱས་པ་ནི་རྟག་པའོ། །ཞེས་དང༌། ཆོས་རྣམ་པ་
གསུམ་པོ་འདི་ནི་ཐ་དད་པ་མ་ཡིན་པའི་མཚན་ཉིད་མི་རྟག་པ་མ་ཡིན་པའི་མཚན་ཉིད་མི་འཕོ་
བའི་མཚན་ཉིད་དོ། །གང་ཞིག་ཆོས་རྣམ་པ་གསུམ་པོ་འདི་དག་ཐ་དད་པར་འདུ་ཤེས་ན། དེ་ནི་
སྐྱབས་སུ་འགྲོ་བ་གསུམ་ལ་མི་གནས་པ། ཚུལ་ཁྲིམས་དང་མི་ལྡན་པ་ཞེས་བྱ་སྟེ་ཞེས་དང་།
སྔར་ཡང་དཀོན་མཆོག་གསུམ་འདུས་མ་བྱས་པར་སྟོན་པའི་ལུང་དྲངས་པ་རྣམས་དང་། རྒྱུད་
རྡོ་ རྗེ་ཕྲེང་བར། དྲི་མེད་སེམས་ནི་སངས་རྒྱས་ཏེ། །ཆོས་ནི་ངག་ཏུ་ཡང་དག་གསུང་། །སྐུ་ནི་
དགེ་འདུན་ཞེས་བྱ་སྟེ། །ཞེས་དང༌། སངས་རྒྱས་ལོངས་སྤྱོད་རྫོགས་པའི་སྐུ། །དམ་པའི་ཆོས་
ནི་ཆོས་ཀྱི་སྐུ། །དགེ་འདུན་སྤྲུལ་པའི་སྐུར་ནི་འགྱུར། །དེ་ནི་སྐུ་གསུམ་བདག་ཉིད་ཅན། །ཞེས་
སོགས་གསུང་ལ། འདིར་བཤད་པའི་སྐུ་གསུམ་དང་ལུས་ངག་སེམས་གསུམ་ཡང་དུས་འཁོར་
，
-35 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ༑ དེ་ཉིད་གཅིག་པུ་སྐུའི་རབ་ཏུ་དབྱེ་བ་རྣམ་པ་བཅུ་དྲུག །ཅེས་གསུངས་པ་ལྟར་ལྷན་ཅིག་
སྐྱེས་པའི་ཡེ་ཤེས་གཅིག་པུའི་དབྱེ་ཆོས་ཡིན་པར་བླ་མ་དམ་པའི་གསུང་ལས་རྟོགས་པར་བྱའོ།།
གཉིས་པ་ནི། ཐུན་མོང་མ་ཡིན་པའི་དཀོན་མཆོག་གསུམ་གཞན་རྒྱུད་ལ་བྱོན་ཟིན་པ་རྣམས་ཏེ།
གཞུང་ཉིད་ཀྱིས་རྟོགས་སོ། ། །
གཉིས་པ་དེ་ལ་ཇི་ལྟར་སྐྱབས་སུ་འགྲོ་བའི་ཚུལ་ནི། མདུན་གྱི་ནམ་མཁར་རྒྱལ་བ་
སྲས་བཅས་རྣམས་ཏིལ་གྱི་གའུ་ཁ་ཕྱེ་བ་བཞིན་བཞུགས་པར་བསྒོམ་ལ། སེམས་ཅན་ཐམས་
ཅད་འཇིགས་པ་ལས་སྐྱབས་པའི་ཕྱིར་གདོད་ནས་ལྷུན་གྲུབ་ཏུ་བཞུགས་པའི་དཀོན་མཆོག་
གསུམ་མངོན་དུ་བྱ་ཞིང་། དེའི་ཐབས་སུ་སངས་རྒྱས་ལ་སྟོན་པ་ཆོས་ལ་ལམ། དགེ་འདུན་ལ་
ལམ་སྒྲུབ་པའི་གྲོགས་ཞུ་བའི་བསམ་པས་སྙིང་ཐག་པ་ནས། བྱང་ཆུབ་སྙིང་པོ་མཆིས་ཀྱི་བར།།
སངས་རྒྱས་རྣམས་ལ་སྐྱབས་སུ་མཆི། །ཆོས་དང་བྱང་ཆུབ་སེམས་དཔའ་ཡི། །ཚོགས་ལའང་
དེ་བཞིན་སྐྱབས་སུ་མཆི། །ཞེས་སྤྱོད་འཇུག་ནས་འབྱུང་བ་བཞིན་དུ་བརྗོད་པར་བྱའོ། །གཞན་
ལ་འབོག་ན་དགོངས་གསོལ་དང་ཐབས་ལེགས་སོགས་བྱའོ། །གཉིས་པ་ལ་ཁྱད་པར་གྱི་དང་།
ཐུན་མོང་བསླབ་བྱ་གཉིས་ལས། དང་པོ་ནི། སངས་རྒྱས་ལ་སྐྱབས་སུ་སོང་བས་ལྷ་གཞན་ལ་
ཕྱག་མི་བྱ། ཆོས་ལ་སྐྱབས་སུ་སོང་བས་སེམས་ཅན་ལ་གནོད་པ་སྤང་། དགེ་འདུན་ལ་སྐྱབས་
སུ་སོང་བས་མུ་སྟེགས་ཅན་དང་གཏན་འགྲོགས་མི་བྱ་སྟེ། མདོ་ལས། གང་ཞིག་སངས་རྒྱས་
སྐྱབས་འགྲོ་བས། །དེ་ནི་ཡང་དག་དགེ་བསྙེན་ཏེ། །ནམ་དུའང་ལྷ་ནི་གཞན་དག་ལ། །སྐྱབས་
སུ་སོང་བ་མ་ཡིན་ནོ། །དམ་པའི་ཆོས་ལ་སྐྱབས་སོང་བས། །འཚེ་ཞིང་གནོད་པའི་སེམས་དང་
བྲལ། །དགེ་འདུན་ལའང་སྐྱབས་སོང་བས། །མུ་སྟེགས་གཞན་ལ་ཕྱོགས་མི་བྱེད། །ཅེས་སོ། །
གཉིས་པ་ནི་ལྔ་སྟེ། དུས་རྒྱུན་དུ་དཀོན་མཆོག་གི་མཆོད་པ་ལ་བརྩོན་པར་བྱ་ཞིང་ཐ་ན་ཅི་ཟ་ཅི་
འཐུང་གི་ཕུད་ཀྱིས་མཆོད་པར་བྱ་སྟེ། འདིའི་ཡན་ལག་བྱང་ཆུབ་གཞུང་ལམ་ལས། འབྲས་བུ་
- 3 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
ཆེན་པོར་ལོངས་སྤྱོད་ཕྱིར། །རྟག་ཏུ་གཏོར་མ་ལྷ་བཤོས་དང༌། །འཕྲོག་མ་ཕུད་ཀྱིས་ཆང་ཕུ་
དང༌། །ལྔ་པ་ལྷག་མ་སྦྱིན་པར་བྱ། །ཞེས་གསུང་པ་ལྟར་བྱའོ། །དུས་རྒྱུན་དུ་དཀོན་མཆོག་
གསུམ་ལ་སྐྱབས་སུ་འགྲོ་བ་ལ་བརྩོན་པར་བྱ་ཞིང་ཐ་ན་ཉིན་ལན་གསུམ་དུ་སྐྱབས་འགྲོ་བྱ།
དུས་རྒྱུན་དུ་དཀོན་མཆོག་གསུམ་ལ་བློ་ཁེལ་བར་བྱ་ཞིང་རྐྱེན་ཅི་བྱུང་ཡང་ཐབས་ལོག་ན་མི་
བཙལ། ཡུལ་གང་དུ་འགྲོ་ཡང་ཕྱོགས་དེའི་སངས་རྒྱས་དང་བྱང་ཆུབ་སེམས་དཔས་གཙོ་བྱས་
པའི་དཀོན་མཆོག་གསུམ་ལ་སྐྱབས་འགྲོ་བྱ། སྲོག་དང་བྱ་དགའི་ཆེད་དུ་ཡང་དཀོན་མཆོག་
གསུམ་མི་སྤོང་བ་ལ་བསླབ་པར་བྱའོ། །མདོར་ན་ཐམས་ཅད་དུ་སངས་རྒྱས་ཀྱི་བཀའ་བཞིན་
དུ་བསྒྲུབ་པ་ལ་ནན་ཏན་བྱའོ། །གསུམ་པ་ནི། གལ་ཏེ་རྐྱེན་གྱི་དབང་གིས་ཉམས་པར་གྱུར་ན།
སྡིག་པ་བཤགས་ཤིང་སླར་ཡང་བླང་བར་བྱ་སྟེ་སྐྱབས་སུ་འགྲོ་བ་འདི་ལ་མ་བརྟེན་པར་ཐར་པ་
མི་ཐོབ་པའི་ཕྱིར་རོ། །
གཉིས་པ་གཞུང་གི་དོན་ལ་གསུམ། སྐྱབས་གསུམ་དུ་བཞག་པའི་རྒྱུ་མཚན། དེ་
དག་ལས་མཐར་ཐུག་གི་སྐྱབས་གནས་ཡིན་མིན་ངོས་བཟུང་། དཀོན་མཆོག་གི་སྒྲ་དོན། །དང་
པོ་ནི། བཞག་པ་ཡིན་ནོ་ཞེས་དྲང་ངོ༌། །གང་ན་རིམ་པ་ལྟར་སངས་རྒྱས་དང་ཆོས་དང་དགེ་
འདུན་ནི་རྐང་གཉིས་རྣམས་ཀྱི་མཆོག་ཡིན་པའི་ཕྱིར་དང་། འདོད་ཆགས་དང་བྲལ་བ་རྣམས་
ཀྱི་མཆོག་ཡིན་པའི་ཕྱིར་དང་། ཚོགས་རྣམས་ཀྱི་མཆོག་ཡིན་པའི་ཕྱིར་རོ་ཞེས་སྐྱབས་གསུམ་
དུ་བསྟན་ཅིང་རྣམ་པར་བཞག་པ་ཡིན་ནོ། །གང་ཟག་གང་གི་དབང་དུ་བྱས་པ་ཡིན་ན། སངས་
རྒྱས་དོན་དུ་གཉེར་བར་ཞུགས་པའི་བྱང་སེམས་ཀྱི་ཐེག་པ་པའི་གང་ཟག་དང་། རང་ཉིད་རྟེན་
འབྲེལ་གྱི་ཆོས་ཟབ་མོ་རྗེས་སུ་རྟོགས་པའི་ཕྱིར་ཞུགས་པའི་རང་རྒྱལ་གྱི་ཐེག་པ་པའི་གང་ཟག་
དང༌། གཞན་གྱི་སྒྲའི་རྗེས་སུ་འབྲང་སྟེ་དགྲ་བཅོམ་པའི་ཕྱིར་ཞུགས་པའི་ཉན་ཐོས་ཀྱི་ཐེག་པ་
པའི་གང་ཟག་སྟེ་ཐེག་པ་གསུམ་ལ་གནས་པའི་གང་ཟག་གསུམ་དང་སངས་རྒྱས་དང་ཆོས་
- 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་དགེ་འདུན་ལ་རིམ་པ་ལྟར་སྟོན་པ་དང་ལམ་དང་གྲོགས་ཀྱི་མཆོག་ཏུ་བྱ་བ་བྱེད་པར་མོས་
པ་ནི་བྱེད་པ་གསུམ་ལ་མོས་པའི་གང་ཟག་སྟེ། དེ་ལྟར་ན་ལྡོག་པས་ཕྱེ་ན་དྲུག་དང་རིགས་བསྡུ་
ན་འབྲས་བུ་དང་རྒྱུ་ལ་མོས་པ་གཉིས་ཏེ་དེ་རྣམས་ཀྱི་དབང་དུ་བྱས་ནས་སོ། །དགོས་པ་ནི་སྟོན་
པ་སངས་རྒྱས་དང་དེའི་བསྟན་པ་དམ་ཆོས་དང་དེ་ལ་ཞུགས་པ་སློབ་མ་དགེ་འདུན་རྣམས་ཀྱི་
ཡོན་ཏན་བསྟན་པའི་དོན་གྱིས་ཏེ་དོན་དུའོ། །དེ་དག་ཀྱང་ཤིང་རྟ་གསུམ་གྱི་དཔེས་ཀུན་རྫོབ་
ཀྱི་རྟེན་ལ་གནས་པའི་སེམས་ཅན་རྣམས་ཐེག་པ་རིམ་གྱིས་ཞུགས་པའི་ཕྱིར་དུ་ཡིན་གྱི་དོན་
དམ་པར་ནི་སངས་རྒྱས་ཉག་གཅིག་སྐྱབས་སུ་ཟད་དོ། །ཀུན་རྫོབ་ཀྱི་རྟེན་ལ་གནས་པ་ནི་
གནས་སྐབས་ཀྱི་འབྲས་བུ་ཙམ་ལ་མཐར་ཐུག་པར་འཛིན་པའོ་ཞེས་ཕྱུ་པ་གསུང་ངོ་། །གཉིས་
པ་ལ་གཉིས་ཏེ། གནས་སྐབས་ཀྱི་ཆོས་དང་དགེ་འདུན་མཐར་ཐུག་གི་སྐྱབས་མིན་པའི་རྒྱུ་
མཚན། མཐར་ཐུག་གི་སྐྱབས་སངས་རྒྱས་གཅིག་པུར་འཇོག་པའི་འཐད་པའོ། །དང་པོ་ནི་
ཆོས་ནི་རྣམ་པ་གཉིས་ཏེ་ལུང་དང་རྟོགས་པའི་ཆོས་སོ། །དེ་ལ་ལུང་ནི་མིང་ཚིག་ཡི་གེའི་བདག་
ཉིད་ཡིན་ལ། དེ་ནི་གཏན་གྱི་སྟེ་གཏན་དུའམ་མཐར་ཐུག་པའི་སྐྱབས་མཆོག་ཏུ་གྱུར་པ་མ་ཡིན་
ཏེ༑ དོན་མངོན་པར་རྟོགས་པ་ན་སྤང་བར་བྱ་བ་ཡིན་པའི་ཕྱིར་ཏེ། དོན་ཤེས་པས་ནི་ཆོས་
རྣམས་ཀུན། །གཟིངས་དང་འདྲ་བ་ཉིད་དུ་རིག །ཅེས་རྒྱན་ལས་གསུངས་པ་ལྟར་རོ། །ཆོས་
རྟོགས་ པའི་ཆོས་ལའང་། ལམ་དང་འགོག་ པ་གཉིས་ལས། གནས་སྐབས་ པའི་ལམ་ནི།
གཏན་གྱི་སྐྱབས་མིན་ཏེ། འབད་པས་བསྒྲུབས་ཤིང་བོགས་དབྱུང་དུ་ཡོད་པས་བརྫུན་པ་བསླུ་
བའི་ཆོས་ཅན་ནམ་རང་བཞིན་ཡིན་པའི་ཕྱིར། ཉན་ཐོས་པས་འདོད་པ་ལྟར་གྱི་སོ་སོ་བརྟགས་
པའི་འགོག་པ་དེ་ཡང་གཏན་གྱི་སྐྱབས་ཡིན་ཏེ། ཉོན་མོངས་དང་སྡུག་བསྔལ་མེད་པ་ཙམ་གྱིས་
རབ་ཏུ་ཕྱེ་བ་ཡིན་པའི་ཕྱིར། ཁྱབ་པ་ཡོད་དེ་དེ་ནི་མེད་པར་དགག་པ་ཡིན་ལ་མེད་པ་ནི་སྐྱབས་
སུ་མི་རུང་བའི་ཕྱིར་རོ། །དེ་ཡང་མདོ་སྡེ་པས་མེད་དགག་ཏུ་འདོད་ལ་བྱེ་བྲག་ཏུ་སྨྲ་བས་འགོག་
་
.
་
-3
8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
པ་རྫས་གྲུབ་ཏུ་འདོད་ཀྱང་དོན་གྱིས་མེད་དགག་ལས་མ་འདས་པའོ། །ཐེག་པ་གསུམ་གྱི་
འཕགས་པའི་ཚོགས་དགེ་འདུན་ཡང་གཏན་གྱི་སྐྱབས་མ་ཡིན་ཏེ། རང་ཉིད་འཇིགས་པ་དང་
བཅས་ཤིང་སངས་རྒྱས་ལ་སྐྱབས་ཚོལ་བའི་ཕྱིར་ཏེ། ཉན་རང་དགྲ་བཅོམ་ནི། བྱང་ཆུབ་དམ་
པ་གཉིས་ཐོབ་ནས། །སྲིད་པས་སྐྲག་ཡིད་དེ་དག་ནི། །ཚེ་ཟད་ལ་དགའ། ཞེས་གསུང་པ་ལྟར་
འཇིགས་པ་དང་བཅས་ལ། བྱང་སེམས་རྣམས་ནི་གནས་ངན་ལེན་དང་བཅས་པའི་ཕྱིར་རོ། །
འདིར་སློབ་དཔོན་ཁ་ཅིག་ལམ་བདེན་ཙམ་པོ་ངོས་འཛིན་པར་བྱེད་དེ་འགྲེལ་པའི་སྒྲ་ཇི་བཞིན་
པ་དང་མཐུན་ཡང་། ཐུབ་པ་ཆོས་ཀྱི་སྐུ་ཅན་ཕྱིར་ཞེས་པ་དང་ནང་འགལ་བར་དོགས་སོ། །
སློབ་དཔོན་ཁ་ཅིག་གནས་སྐབས་པའི་ལམ་ལ་འཆད་དེ། སྐབས་ཀྱི་དབང་གིས་འཐད་པར་
མངོན་ལ་འོན་ཀྱང་འགྲེལ་པའི་དགོངས་པ་བརྟགས་ལ་བཤད་པར་བྱའོ། །འདིར་དཔྱད་པ་
འདི་ཡོད་དེ། འདི་དག་ཉན་ཐོས་ལྟར་རིམ་ཐེག་ཆེན་ལྟར་རྣམ་པར་བཞག །དང་པོ་མི་འཐད་
དེ་བསླུ་བ་དང་འཇིགས་བཅས་མི་གྲུབ་བོ། །གཉིས་པ་མི་འཐད་དེ་མེད་ཕྱིར་ཞེས་བྱ་བ་མ་གྲུབ་
པའི་ཕྱིར་རོ་ཞེ་ན། སྐྱོན་མེད་དེ་བསླུ་བ་དང་འཇིགས་བཅས་ནི་ཐེག་ཆེན་ལྟ་ཡིན་ལ། དེའི་ལྟར་
ན་འགོག་བདེན་ནི་གཉིས་ལས་མ་འདས་པ་སྟེ་མཐར་ཐུག་པ་ནི་སངས་རྒྱས་ཉིད་ཡིན་ལ།
མཐར་མ་ཐུག་པ་ནི་འཇིགས་པ་དང་བཅས་པའི་ཕྱིར་དགེ་འདུན་སྐྱབས་མ་ཡིན་པར་བསྟན་
པས་དེ་ཡང་གྲུབ་པས་ལོགས་སུ་སྨོས་མི་དགོས་ལ། མེད་ཕྱིར་ནི་ཉན་ཐོས་པ་ལྟར་ན་ཡིན་ཏེ།
དེས་སངས་རྒྱས་དང་དགེ་འདུན་གང་གིས་ཀྱང་མ་བསྡུས་པའི་ལྷག་མ་མེད་པའི་མྱང་འདས་སོ་
སོར་བརྟགས་འགོག་ཡོད་པར་སྨྲ་བས་དེ་སྐྱབས་མིན་པར་གྲུབ་པའོ། །ཞེས་ཆོས་ཀྱི་སྤྱན་ཅན་
དག་གསུང་ངོ༌། །གཉིས་པ་ནི། དེ་ལྟར་ན་དོན་དམ་པའི་སྐྱབས་གང་ཞེ་ན། སྐྱོབ་པ་མེད་ཅིང་
སྐྱབས་མེད་པའི་འགྲོ་བ་རྣམས་ཀྱི་དམ་པའི་དོན་དུ་སྟེ་གཏན་གྱི་དང་རྟག་པའི་དང་གཡུང་དྲུང་
གི་དང་དོན་དམ་པའི་སྐྱབས་ནི་དཀོན་མཆོག་གསུམ་གྱི་ནང་ན་སངས་རྒྱས་ཉག་མ་གཅིག་པུ་
- 39 -



，
，
，
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་དེ་ཁོ་ནའོ། །ཅིའི་ཕྱིར་ན། སྔར་བཤད་པ་ལྟར་འཇིག་མེད་པས་རབ་ཏུ་ཕྱེ་བའི་ཐུབ་པ་
སངས་རྒྱས་ནི་རྣམ་པར་བྱང་བའི་བདེན་པ་གཉིས་ཀྱི་རང་བཞིན་གྱི་ཆོས་ཀྱི་སྐུའི་བདག་ཉིད་
ཅན་ཡིན་པའི་ཕྱིར་ཆོས་མཐར་ཐུག་པ་སངས་རྒྱས་ཉིད་ཡིན་ལ། དེར་མ་ཟད་ཐེག་པ་གསུམ་
གྱི་ཚོགས་དགེ་འདུན་རྣམས་ཀྱང་དེའི་སྟེ་ཆོས་ཀྱི་སྐུ་རྣམ་པར་དག་པ་ཐོབ་པས་མཐར་ཐུག་པ་
སྟེ་མཐར་ཕྱིན་པར་འགྱུར་བའི་ཕྱིར་རོ། །སྐྱེ་གནས་གཅིག་ནས་གཅིག་ཏུ་འགྲོ་བས་ན་འགྲོ་བ་
ཞེས་བྱ་ལ། ཐུབ་པའི་དོན་ནི་སྐུ་གསུང་ཐུགས་བསྡམ་པའོ། །འགྲོ་བའི་དོན་སྐྱབས་འགྲོ་དང་
དམ་པའི་དོན་དེར་འགྲོ་བ་ཞེས་པ་ནི་དགོངས་པ་མིན་པར་སེམས་སོ། །གསུམ་པ་དཀོན་
མཆོག་གི་སྒྲ་དོན་ནི་རཏྣའི་སྒྲ་དཀོན་མཆོག་དང་རིན་པོ་ཆེ་གཉིས་ཀ་ལ་འཇུག་པས་ན་འདིར་
ཡང་ཆོས་མཐུན་པ་རྣམ་པ་དྲུག་གིས་དཀོན་མཆོག་གསུམ་རིན་པོ་ཆེ་དང་འདྲ་བར་སྟོན་ནོ། །དེ་
ཡང་རིན་པོ་ཆེ་འཇིག་རྟེན་ན་འབྱུང་བ་དཀོན་པ་དང་ཆོས་མཐུན་པར་དཀོན་མཆོག་གསུམ་
ཡང་བསྐལ་པ་མང་པོར་དགེ་བ་མ་བསྒྲུབ་པ་རྣམས་ཀྱིས་ཕྲད་པ་ཙམ་ཡང་མི་ཐོབ་པས་འབྱུང་
བ་དཀོན་བའི་ཕྱིར་དང་། རིན་པོ་ཆེ་རྒྱན་དུ་གྱུར་པ། རིན་པོ་ཆེ་དྲི་མ་མེད་པ་ལྟར་འདི་ཡང་ཉེས་
པའི་དྲི་མ་མེད་པའི་ཕྱིར་དང་། རིན་པོ་ཆེ་རྒུད་པ་སེལ་ཞིང་འབྱོར་པ་སྟེར་བའི་མཐུ་ཡོད་པ་
ལྟར་འདི་ཡང་མངོན་པར་ཤེས་པ་ལ་སོགས་པའི་ཡོན་ཏན་གྱི་མཐུ་བསམ་གྱིས་མི་ཁྱབ་པ་དང་
ལྡན་པའི་ཕྱིར་དང་། རིན་པོ་ཆེ་རྒྱན་དུ་གྱུར་པ་ལྟར་འདི་ཡང་འཇིག་རྟེན་པ་རྣམས་ཀྱི་བསམ་པ་
དགེ་བའི་རྒྱུར་གྱུར་པས་འཇིག་རྟེན་པ་ཀུན་གྱི་རྒྱན་དུ་འགྱུར་བའི་ཕྱིར་དང་། རིན་པོ་ཆེ་བཅོས་
མ་ལས་མཆོག་ཏུ་གྱུར་པ་ལྟར་འདི་ཡང་འཇིག་རྟེན་ལས་འདས་པས་ཆོས་ཐམས་ཅད་ཀྱི་ནང་
ནས་མཆོག་ཏུ་གྱུར་པ་ཉིད་ཀྱི་ཕྱིར་དང་། རིན་པོ་ཆེ་བསྟོད་སྨད་ལ་སོགས་པས་མི་འགྱུར་བ་
ལྟར་འདི་ཡང་འདུས་མ་བྱས་པས་དད་མ་དད་སོགས་ཀྱིས་འགྱུར་བ་མེད་པའི་ཕྱིར་ན་རིན་པོ་
ཆེ་དང་འདྲ་བས་དཀོན་མཆོག་ཉིད་དུ་བརྗོད་དོ། །ཡང་ན་རིན་ཆེན་ཉིད་ཅེས་བསྒྱུར་ན་འཐད་
t
- 4
0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
དམ་སེམས་སོ། །
གཉིས་པ་དེ་སྒྲུབ་བྱེད་གྱི་རིགས་ངོས་འཛིན་པ་ལ་གསུམ། ཐུན་མོང་དུ་བསྟན་པ།
སོ་སོར་བཤད་པ། རིགས་ལ་མོས་པའི་ཕན་ཡོན་ནོ། །དང་པོ་ལ་གསུམ་སྟེ། ངོ་བོ་ངོས་བཟུང་
སྟེ་བསམ་གྱིས་མི་ཁྱབ་པར་བསྟན། བསམ་གྱིས་མི་ཁྱབ་པའི་རྒྱུ་མཚན་བཤད། བཞི་པོ་རྒྱུ་
མཚན་དུ་ཇི་ལྟར་འགྱུར་བའི་ཚུལ་ལོ། །དང་པོ་ནི། དྲི་མ་དང་བཅས་པའི་དེ་བཞིན་ཉིད་ནི་ཉོན་
མོངས་པའི་སྦུབས་ལས་མ་གྲོལ་བའི་ཁམས་ལ་དེ་བཞིན་གཤེགས་པའི་སྙིང་པོ་ཞེས་བརྗོད་པ་
གང་ཡིན་པའོ། །དྲི་མ་མེད་པའི་དེ་བཞིན་ཉིད་ནི་དེ་ཉིད་སངས་རྒྱས་ཀྱི་སར་གནས་ཡོངས་སུ་
གྱུར་པའི་རང་བཞིན་དེ་བཞིན་གཤེགས་པའི་ཆོས་ཀྱི་སྐུ་ཞེས་བརྗོད་པ་གང་ཡིན་པའོ། །དྲི་མ་
མེད་པའི་སངས་རྒྱས་ཀྱི་ཡོན་ཏན་ནི་བཤད་མ་ཐག་པའི་ཆོས་ཉིད་སྐུ་དེ་ཉིད་ལ་ཡོད་པའི་
སྟོབས་བཅུ་ལ་སོགས་པ་སངས་རྒྱས་ཀྱི་ཆོས་གང་དག་ཡིན་པའོ། །རྒྱལ་བའི་མཛད་པ་ནི་ཡོན་
ཏན་གྱི་ནུས་པས་ལྷུན་གྱིས་གྲུབ་ཅིང་རྒྱུན་མི་ཆད་པའི་སྒོ་ནས་ཆོས་སྟོན་པར་མཛད་པ་ལ་
སོགས་པའོ། །དེ་ལྟར་དོན་བཞི་པོ་གང་ལས་འབྲས་བུ་དཀོན་མཆོག་དགེ་བ་གསུམ་འབྱུང་
བའི་རྒྱུ་རྐྱེན་བཞི་པོ་འདི་ནི་དོན་དམ་པའི་བདེན་པ་གཟིགས་པ་སངས་རྒྱས་རྣམས་ཀྱི་སྤྱོད་
ཡུལ་ཉིད་དོ། །དཀོན་མཆོག་ཀྱང་ཡིན་ལ་དགེ་བ་ཡང་ཡིན་པས་དཀོན་མཆོག་དགེ་བའོ། །
རྒྱལ་བ་ཞེས་པའི་དོན་ནི། རྒྱ་ཆེར་རོལ་པར། ང་འདྲ་རྒྱལ་བར་ཤེས་བྱ་སྟེ། །ང་ནི་སྡིག་པའི་
ཆོས་ལས་རྒྱལ། །ཞེས་པ་ལྟར་རོ། །
གཉིས་པ་ལ་གཉིས། མདོར་བསྟན། རྒྱས་པར་བཤད་པའོ། །དང་པོ་ནི། འབྲས་བུ་
དཀོན་མཆོག་གསུམ་པོ་འདིའི་སྒྲུབ་བྱེད་ཀྱི་རིགས་ཁམས་ལ་སོགས་པ་རྣམ་པ་བཞི་པོ་དེ་ཡང་
ཇི་ལྟ་བ་བཞིན་ཤེས་བྱ་ཐམས་ཅད་གཟིགས་པ་སངས་རྒྱས་རྣམས་ཀྱི་ཡུལ་ཡིན་གྱི་དེ་ལས་
གཞན་པའི་ཡུལ་མིན་ཏེ། རྒྱུ་མཚན་བཞི་ཡིས་སྒོ་ནས་ནི་གོ་རིམ་བཞིན་དུ་ཁྱེད་བཞི་བསམ་
-4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱིས་མི་ཁྱབ་པའི་ཕྱིར་རོ། །དེ་སྐད་དུ་ཡང་། དག་པའི་སེམས་ཅན་གྱིས་ཀྱང་སྤྱོད་ཡུལ་མིན་
ཞེས་སོགས་འཆད་པར་འགྱུར་རོ། །གཉིས་པ་ནི། རྒྱུ་མཚན་བཞི་པོ་གང་ཞེ་ན་དྲི་མ་དང་
བཅས་པའི་དེ་བཞིན་ཉིད་ནི་དུས་གཅིག་ཅར་དུ་རང་བཞིན་གྱིས་རྣམ་པར་དག་པ་ཡང་ཡིན་ལ་
གློ་བུར་གྱི་ཉོན་མོངས་པ་དག་དང་ལྡན་པ་ཡང་ཡིན་པའི་ཕྱིར། བསམ་གྱིས་མི་ཁྱབ་སྟེ། ཟབ་
མོའི་ཆོས་ཀྱི་ཚུལ་ལ་མོས་པའི་རང་རྒྱལ་རྣམས་ཀྱིའང་མིན་པའི་ཕྱིར་རོ། །དེ་སྐད་དུ་ཡང་།
དཔལ་ཕྲེང་གི་མདོ་ལས། གང་གིས་ཕྱིར་ལྷ་མོ་ཆོས་འདི་གཉིས་ནི་རྟོགས་པར་དཀའ་བ་སྟེ།
སེམས་རང་བཞིན་གྱིས་རྣམ་པར་དག་པ་རྟོགས་པར་དཀའ་བ་དང༌། སེམས་དེ་ཉིད་ཉེ་བར་
ཉོན་མོངས་པས་རྟོགས་པར་དཀའོ། །ལྷ་མོ་ཆོས་འདི་གཉིས་ཉན་པར་བྱེད་པ་ནི་ཁྱེད་དམ་ཡང་
ན་ཆོས་ཆེན་པོ་དང་ལྡན་པའི་བྱང་ཆུབ་སེམས་དཔའ་རྣམས་ཡིན་ནོ། །ལྷ་མོ་ལྷག་མ་ཉན་ཐོས་
དང་རང་སངས་རྒྱས་རྣམས་ཀྱིས་ནི་ཆོས་འདི་གཉིས་དེ་བཞིན་གཤེགས་པ་ལ་དད་པས་རྟོགས་
པར་བྱ་བ་ཉིད་དོ། །ཞེས་གསུངས་སོ། །འདི་དག་དབུས་མཐར། ཉོན་མོངས་རྣམ་དག་མིན་
དོན་དང་། །ཞེས་གསུངས་པ་དང་ཚིག་འགལ་བ་ལྟར་སྣང་ཡང་དོན་གཅིག་པ་ཡིན་ནོ། །དྲི་མ་
མེད་པའི་དེ་བཞིན་ཉིད་ནི་དང་པོ་ཉིད་ནས་རང་བཞིན་གྱིས་ཀུན་ནས་ཉོན་མོངས་པ་མེད་པ་
ཡང་ཡིན་ལམ་བསྒོམ་པས་ཕྱིས་དག་པར་གྱུར་པ་ཡང་ཡིན་པའི་ཕྱིར་བསམ་གྱིས་མི་ཁྱབ་སྟེ།
གང་གི་ཕྱིར་སེམས་ནི་རང་བཞིན་གྱིས་འོད་གསལ་བ་སྟེ། དེ་ནི་དེ་ཁོ་ན་བཞིན་ཤེས་སོ། །དེས་
ན་སྐད་ཅིག་གཅིག་དང་ལྡན་པའི་ཤེས་རབ་ཀྱིས་བླ་ན་མེད་པ་ཡང་དག་པར་རྫོགས་པའི་ཕྱིར་
བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ། །ཞེས་གསུངས་སོ། །སྐད་ཅིག་གཅིག་
དང་ལྡན་པའི་ཤེས་རབ་ནི་རྡོ་རྗེ་ལྟ་བུའི་ཏིང་ངེ་འཛིན་ནོ། །དྲི་མ་མེད་པའི་སངས་རྒྱས་ཀྱི་ཡོན་
ཏན་ནི། གཅིག་ཏུ་ཉོན་མོངས་པ་དང་བཅས་པ་སོ་སོ་སྐྱེ་བོ་རྣམས་ལ་ཡང་རྣམ་པར་དབྱེ་བ་མེད་
པའི་ཆོས་ཉིད་སྔ་ཕྱི་ཁྱད་པར་མེད་པར་ཡོད་པའི་ཕྱིར་བསམ་གྱིས་མི་ཁྱབ་སྟེ། ཕལ་ཆེན་གྱི་
- 4 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
འཇིག་རྟེན་ལས་འདས་པའི་ལེའུ་ལས། གང་གི་ཕྱིར་གང་ལ་དེ་བཞིན་གཤེགས་པའི་ཡེ་ཤེས་
མཐའ་དག་རྗེས་སུ་མ་ཞུགས་པའི་སེམས་ཅན་དེ་ནི་སེམས་ཅན་གྱི་རིས་ན་འགའ་ཡང་མེད་དོ།།
འོན་ཀྱང་འདུ་ཤེས་ཀྱི་འཛིན་པས་དེ་བཞིན་གཤེགས་པའི་ཡེ་ཤེས་མི་མངོན་ནོ། །འདུ་ཤེས་ཀྱི་
འཛིན་པ་དང་བྲལ་བ་ལ་ནི་ཐམས་ཅད་མཁྱེན་པའི་ཡེ་ཤེས་རང་བྱུང་གི་ཡེ་ཤེས་ཐོགས་པ་མེད་
པར་རབ་ཏུ་འབྱུང་ངོ༌། །ཞེས་སོགས་དར་ཡུག་གི་དཔེ་དང་བཅས་ཏེ་འགྲེལ་པར་ཤེས་པར་
བྱའོ། །རྒྱལ་བའི་མཛད་པ་ནི། འབད་རྩོལ་མེད་པར་ལྷུན་གྱིས་གྲུབ་ཅིང་འདི་དང་འདི་བྱའོ་
ཞེས་སོགས་སུ་རྣམ་པར་མི་རྟོག་བཞིན་དུ་གདུལ་བྱའི་དོན་མཐའ་དག་མཛད་པའི་ཕྱིར་བསམ་
གྱིས་མི་ཁྱབ་སྟེ། འདིའི་མདོ་ཡང་འགྲེལ་པ་ཉིད་དུ་བལྟ་བར་བྱའོ། །དུས་གསུམ་གཟིགས་
པའི་རྒྱལ་བ་སྲས་བཅས་ཀྱིས། །མ་འོངས་གདུལ་བྱའི་འཇུག་པ་ལེགས་གཟིགས་ནས། །ཆོས་
ཚུལ་ཟབ་མོ་འདི་ལྟར་གསལ་མཛད་ཀྱང་། །ལོག་པར་རྟོག་རྣམས་སྙིང་ལ་ཅི་ཞིག་ཞུགས། །
གསུམ་པ་ནི། ཁམས་ནི་ཤེས་པར་བྱ་བ་ཡིན་པས་རྟོགས་བྱའི་གནས་སོ། །བྱང་
ཆུབ་ནི་ཁམས་རྟོགས་པ་ཡིན་པའི་ཕྱིར་རྟོགས་པའི་གནས་སོ། །ཡོན་ཏན་ནི་བྱང་ཆུབ་ཀྱི་ཡོན་
ཏན་ཡིན་པའི་ཕྱིར་བྱང་ཆུབ་དེ་འདི་ནི་ཡན་ལག་གི་གནས་སོ། །ཕྲིན་ལས་ནི་རྟོགས་པར་བྱེད་
པའི་གནས་ཏེ། ཡོན་ཏན་གྱི་ནུས་པས་གཞན་གྱིས་ཁམས་རྟོགས་པར་བྱེད་ཕྱིར་རོ། །དོན་བཞི་
པོ་དེ་དག་ལས་གོ་རིམ་ཇི་ལྟ་བ་བཞིན་དུ་གནས་གཅིག་ཁམས་ནི་དག་པ་དཀོན་མཆོག་གི་ཉེ་
བར་ལེན་པའི་རྒྱུ་ཡིན་ཏེ། འཇིག་རྟེན་ལས་འདས་པའི་ཆོས་ཀྱི་ས་བོན་ཡིན་པའི་ཕྱིར་རོ། །
གནས་ལྷག་མ་གསུམ་ནི་དཀོན་མཆོག་གི་རྐྱེན་ཡིན་ཏེ། རང་ཉིད་མངོན་པར་བྱང་ཆུབ་ནས་
ཡོན་ཏན་གྱི་ནུས་པས་ཕྲིན་ལས་སུམ་ཅུ་རྩ་གཉིས་མཛད་པས་གདུལ་བྱའི་རྒྱུད་ལ་དཀོན་
མཆོག་སྒྲུབ་པའི་ཕྱིར་རོ། །ཡང་ན་པ་ཚབ་ཀྱིས། ཡན་ལག་རྟོགས་པར་བྱེད་པའི་ཞེས་བསྒྱུར་
བ་ལྟར་བཤད་ན་བདེའོ། །འདིར་སློབ་དཔོན་ཁ་ཅིག་འགྲེལ་པར་འཇིག་རྟེན་ལས་འདས་པའི་
-4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ཀྱི་ས་བོན་ཡིན་པའི་ཕྱིར་ཞེས་པ་རྒྱས་པའི་རིགས་ལ་སྦྱར་ཞིང་རང་བཞིན་དུ་གནས་པའི་
རིགས་རྒྱུ་བཏགས་པའོ། །ཞེས་གསུངས་པ་ཡང་། གཞུང་འདིའི་དགོངས་པ་མིན་པར་གོ་སྟེ་
གཞུང་འདིའི་སྟོད་སྨད་ཐམས་ཅད་དུ་རྒྱུར་བཤད་པའི་ཕྱིར་དང་། སློབ་དཔོན་ཀླུ་སྒྲུབ་ཀྱིས།
ས་བོན་གྱུར་པའི་ཁམས་དེ་ཉིད། །ཆོས་རྣམས་ཀུན་གྱི་རྟེན་དུ་འདོད། །ཅེས་གསུངས་ཤིང་།
མྱང་འདས་ཆེན་པོར། ཤེས་རབ་ཅན་རྣམས་ཀྱི་ནི་ངའི་ལུས་ལ་ཆོས་ཀྱི་སྐུའི་ས་བོན་དེ་ལྟ་བུ་
ཡོད་དོ་སྙམ་དུ་ཤེས་པས་ཞེས་སོགས་གསུངས་ཤིང༌། ཕྱག་རྒྱ་ཆེན་པོ་ཐིག་ལེའི་རྒྱུད་དུ།
དབྱིགས་ནི་ས་བོན་ཞེས་སུ་དྲན། །ཞེས་གསུངས་ལ། ཕྱག་རྡོར་གྱི་ཞལ་སྔ་ནས་ཀྱང་། དེ་ལྟར་
རྣམ་པ་ཀུན་ལྡན་རྣམ་པ་མེད་པ་ནི་རྒྱུ་སྟེ་ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་པ་ཉིད་ཆེན་པོ་རྣམ་
པ་ཐམས་ཅད་ཀྱི་མཆོག་དང་ལྡན་པའོ། །ཞེས་གསུངས་ཤིང་། དྲི་མེད་འོད་ལས། ཕྱག་རྒྱ་ཆེན་
པོ་ནི་རང་བཞིན་མེད་པའི་ཆོས་ཐམས་ཅད་ཀྱི་མཚན་ཉིད་རྣམ་པ་ཐམས་ཅད་ཀྱི་མཆོག་དང་
ལྡན་མ་ཤེས་རབ་ཀྱི་ཕ་རོལ་ཏུ་ཕྱིན་མ་སངས་རྒྱས་བསྐྱེད་པར་མཛད་མའོ། །ཆོས་འབྱུང་གི་
སྒྲས་ཀྱང་དེ་བརྗོད་དེ། ཆོས་འབྱུང་གང་ལས་རང་བཞིན་མེད་པའི་ཆོས་ཐམས་ཅད་འབྱུང་བར་
འགྱུར་བའོ། །རང་བཞིན་མེད་པའི་ཆོས་རྣམས་ནི་སྟོབས་བཅུ་དང་མི་འཇིགས་པ་ལ་སོགས་པ་
ཆོས་ཀྱི་ཕུང་པོ་བརྒྱད་ཁྲི་བཞི་སྟོང་རྣམས་སོ། །ཞེས་སོགས་རྒྱས་པར་གསུངས་པས་སོ། །
གཉིས་པ་སོ་སོར་བཤད་པ་ལ་བཞི། རྟོགས་བྱ་ཁམས་ཀྱི་གནས་ལུགས། རྟོགས་པ་
བྱང་ཆུབ་ཀྱི་ངོ་བོ། ཡན་ལག་ཡོན་ཏན་གྱི་རང་བཞིན། མཛད་པ་ཕྲིན་ལས་ཀྱི་རྣམ་གཞག་གོ །
དང་པོ་ལ་སྤྱི་དོན་གཞུང་དོན་གཉིས་ལས། དང་པོ་ལ་གསུམ། ལུང་དང་འགལ་བའི་རྣམ་
གཞག་དགག །ལུང་དང་རིགས་པས་གྲུབ་པ་དགོད །དེ་ལ་བརྒལ་བའི་རྩོད་པ་སྤང་བའོ། །
དང་པོ་ལ་གསུམ། རིག་ཙམ་རིགས་སུ་སྨྲ་བ་བརྟགས་ལ་དགག །མེད་དགག་རིགས་སུ་སྨྲ་བ་
རིགས་པས་དགག །ཕུང་པོ་རིགས་སུ་འདོད་པ་ལུང་གིས་དགག་པའོ། །དང་པོ་ནི་ཁ་ཅིག་དྲི་
- 4
4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
མ་དང་བཅས་པའི་ཆོས་ཉིད་དག་ཆོས་ཅན་གྱི་ཆ་གདོད་མ་ནས་གནས་པའི་རིག་ཙམ་དང་
གཉིས་ཀ་རང་བཞིན་དུ་གནས་པའི་རིགས་སོ། །གཞན་དུ་ན་སངས་རྒྱས་ཀྱི་ཡེ་ཤེས་ལ་ཉེ་
ལེན་མེད་པར་འགྱུར་རོ་ཞེས་གསུང་ངོ༌། །འདིར་དཔྱད་པར་བྱ་སྟེ་རིག་ཙམ་དེ་ཆོས་ཅན་གྱི་ཆ་
ཡིན་པས་རང་བཞིན་འོད་གསལ་གྱི་སེམས་རང་འབྱུང་གི་ཡེ་ཤེས་དེ་ཡིན་པར་མི་རིགས་ལ།
གདོད་མ་ནས་གནས་པས་གསར་དུ་བསྒྲུབ་པའི་མངོན་པར་རྟོགས་པ་ཡང་མིན་པས། དཔྱད་
ན་མ་དག་པའི་རྣམ་ཤེས་ཚོགས་བརྒྱད་ཀྱི་སྤྱིའམ་ཁྱད་པར་གང་རུང་ལས་མི་འདའ་ལ། དེ་ལྟ་
ཡིན་ན་རང་བཞིན་དུ་གནས་པའི་རིགས་སུ་མི་འཐད་དེ་སྒྲིབ་པ་ཡིན་པའི་ཕྱིར་རོ། །ཅི་སྟེ་རིག་
ཙམ་འདི་ཉིད་འོད་གསལ་གྱི་སེམས་སོ་ཞེ་ན་མི་འཐད་དེ། རྒྱན་ལས། ཆོས་ཉིད་སེམས་ལས་
གཞན་ལ་སེམས་གཞན་ནོ། །འོད་གསལ་མ་ཡིན་རང་བཞིན་ལ་བརྗོད་དོ། །ཞེས་དང་དབུས་
མཐའི་ཊིཀྐར་ཡང་དེ་ལྟར་གསུངས་པ་རྣམས་དང་འགལ་བའི་ཕྱིར་རོ། །ཉེར་ལེན་མེད་པར་
ཐལ་བའང་མ་ངེས་ཏེ་དབྱིངས་ཉིད་ཡེ་ཤེས་ཡིན་པའི་ཕྱིར་རོ། །དེ་སྐད་དུ་ཡང་གཞུང་འདིར་
ལན་ཅིག་མ་ཡིན་པར་གསུངས་པའི་ཕྱིར་དང་། ཕྱག་རྒྱ་ཆེན་པོའི་ཐེག་ལེའི་རྒྱུད་དུ། དབྱིངས་
ནི་སེམས་སུ་ཤེས་པར་དྲན་ཞེས་དང་། མདོ་ལས། ད་ནི་མིང་ལ་མངོན་པར་ཞེན་པ་རྣམས་ཀྱི་
འཁྲུལ་པ་བསལ་བར་བྱ་བའི་ཕྱིར་དོན་དམ་པའི་མིང་གི་རྣམ་གྲངས་འགའ་ཞིག་ལ་འཇུག་
པར་བྱ་སྟེ། དེ་ལ་དང་པོར་ནི་འོད་གསལ་བ་དག་ཐམས་ཅད་སྟོང་པ་དང་། སངས་རྒྱས་ཀྱི་ཡེ་
ཤེས་དང་། རྡོ་རྗེའི་ཡེ་ཤེས་དང༌། བླ་ན་མེད་པའི་ཡེ་ཤེས་དང་ཞེས་སོགས་རྒྱས་པར་གསུངས་
སོ༑ ༑གཉིས་པ་ནི། ཁ་ཅིག་སེམས་སྐྱེ་བ་མེད་པ་ཙམ་དང་ཆོས་ཐམས་ཅད་བདེན་པར་མེད་པ་
ཙམ་ལ་རིགས་སུ་འཆད་དོ། །འདི་ཡང་དཔྱད་པར་བྱ་སྟེ། སྐྱེ་བ་དང་བདེན་པ་བཀག་ཙམ་གྱི་
ལྡོག་པ་ནི་མེད་པར་དགག་པ་ཡིན་ལ། དེ་ནི་རིགས་སུ་མི་འཐད་དེ། རི་བོང་གི་རྭ་ཡང་རིགས་
སུ་ཐལ་བའི་ཕྱིར་རོ། །གལ་ཏེ་དགག་གཞི་ལ་རིགས་སུ་སྨྲ་ན། ཆོས་ཉིད་དང་ཆོས་ཅན་གང་
E
，
-4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགག་གཞིར་ཁས་ལེན། དང་པོ་ལྟར་ན་ཁོ་བོའི་འདོད་པ་སྒྲུབ་ཅིང་གཞུང་གི་དོན་ལེགས་པར་
སྨྲས་པ་ཉིད་དོ། །གཉིས་པ་ལྟར་ན་ཀུན་རྫོ་བ་ཐམས་ཅད་རིགས་སུ་ཧ་ཅང་ཐལ་ལོ། །གཞན་
ཡང་ཆོས་ཉིད་མེད་དགག་ཏུ་ཁས་ལེན་པ་ནི་སྐྱོན་ཡིན་པར་གསུངས་ཏེ། དུས་འཁོར་དུ། ཉན་
ཐོས་བྱེ་བྲག་པ། སྲིད་གསུམ་ཕྲ་རབ་གཟུགས་མིན་འདིར་ནི་རྣམ་པར་ཤེས་པའོ་དེ་བཞིན་རྣམ་
པར་ཤེས་པ་ཉིད་མེད་དོ། །སངས་རྒྱས་ཡེ་ཤེས་གང་དུའང་གནས་པ་མ་ཡིན་ཞེས་པའི་ཚིག་ནི་
སངས་རྒྱས་པ་རྣམས་སྟོན་པར་འགྱུར། །གང་གིས་འགྱུར་མེད་དང་བྲལ་མི་རྣམས་ཀྱིས་སྟོང་པ་
ཉིད་དེ་བཟུང་ནས་སྟོང་པར་ལྟ་བྱེད་པ། །དེས་ན་གཙོ་བོས་གང་ཞིག་འཕོ་མེད་ལྷན་སྐྱེས་ཀྱི་
བདེ་བ་དག་ནི་སྔགས་ཀྱི་ཐེག་པར་བསྟན། །ཞེས་གསུངས་ཏེ། དེ་ལ་རྐང་པ་དང་པོའི་ཕྱེད་
ཀྱིས་སེམས་ཙམ་བསྟན་ལ། དེ་ནས་རྐང་པ་གསུམ་པ་ཡན་ཆད་ཀྱིས་སྣང་མེད་ཀྱི་དབུ་མ་
བསྟན་ཅིང༌། ཐ་མས་ལྷན་ཅིག་སྐྱེས་པའི་ཡེ་ཤེས་སྔགས་ཀྱི་ཐེག་པར་བསྟན་ཅིང་ངེས་དོན་
མཐར་ཐུག་པ་ཡིན་པར་ཞལ་གྱིས་བཞེས་སོ། །རྔ་བོ་ཆེའི་མདོར་ཡང་། འོད་སྲུང་གཞན་ཡང་
དཔེར་ན་མི་ཞིག་ལམ་པོ་ཆེ་ཞིག་ནས་འབྲོག་དགོན་པར་སོང་བ་ལས། བྱ་རབ་གནོད་ཅེས་བྱ་
བས་སྒྲ་ཕྱུང་བ་དང་། དེ་ནས་མི་དེ་ལམ་དུ་ཞུགས་ཏེ་འགྲོ་བ་ལས་བྱའི་སྐད་དེ་ཐོས་ནས་བསམ་
པ༑ ཅི་ཆོམ་རྐུན་མ་བྱུང་ངམ་ཞེས་དེ་ཆོམ་རྐུན་པས་འཇིགས་སྐྲག་སྟེ་བྱོལ་བ་ལས་དགོན་པ་
གང་ན་སྟག་ཡོད་པར་དེར་ཚུད་ནས་ཚུལ་མ་ཡིན་པས་སྡུག་བསྔལ་བར་གྱུར་ཏོ། །འོད་སྲུང་དེ་
བཞིན་དུ་མ་འོངས་པའི་དུས་ན་དགེ་སློང་དང་དགེ་སློང་མ་དང་དགེ་བསྙེན་མ་རྣམས་བདག་
དང་བདག་གི་ཞེས་བྱ་བའི་སྒྲ་ཙམ་གྱིས་སྐྲག་ནས་འཇིག་རྟེན་པའི་འཇིག་ཚོགས་ལ་ལྟ་བ་ནི་
བདག་མེད་པ་སེམས་ཤིང་སྟོང་པ་ཉིད་ཆེན་པོ་ཆད་པའི་ལྟ་བ་སྨྲ་བའི་བདག་ཉིད་འགྱུར་བས།
དེ་བཞིན་གཤེགས་པ་རྟག་པ་སངས་རྒྱས་རྟག་པའི་བདག་དང་ལྡན་པའི་མདོ་སྡེ་འདི་ལྟ་བུ་
དག་ལ་དད་པར་མི་འགྱུར་རོ་ཞེས་དང་། གང་མདོ་སྡེ་འདི་ལྟ་བུ་དག་འཆད་པར་མི་འགྱུར་བར་
- 4
5 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
དེར་ཕན་པ་སྟོན་པ་དག་འདི་ལྟ་སྟེ། སྟོང་པ་ཉིད་ཀྱི་ལེའུ་དང་ལྡན་པ་ཕལ་པ་ཡང་དག་སྟོན་
ཅིང་འཆད་པར་འགྱུར་རོ། །དེའི་ཚེ་དེ་དག་གིས་མདོ་སྡེ་དེ་ལྟ་བུ་མང་པོ་དག་མཐོང་ཐོས་ནས་
སེམས་ཅན་དེ་དག་སློབ་ཅིང་། དེ་དག་གིས་ལོབས་ནས་གང་གི་ཚེ་དེ་བཞིན་གཤེགས་པའི་
རྟག་པའི་བདག་ཉིད་དང་ལྡན་པའི་མདོ་སྡེ་འདི་ལྟ་བུ་འདི་དག་ཐོས་ནས་དེ་དག་ཡིད་གཉིས་
དང་ཐེ་ཚོམ་ཐོབ་ཅིང་བློ་ཕྱིན་ཅི་ལོག་ཏུ་འགྱུར་རོ་ཞེས་དང་། འོད་སྲུང་ངས་སེམས་ཅན་མོས་པ་
སྣ་ཚོགས་རྣམས་ལ་དགོངས་པ་སྣ་ཚོགས་ཀྱི་མདོ་རྣམས་བསྟན་པ་ན་དེ་ལ་སྙོམས་ལས་ཅན་
ཚུལ་ཁྲིམས་འཆལ་བ་ལུས་དང་ངག་ཡིད་མ་བསྡམས་པ་རྣམས་དེ་བཞིན་གཤེགས་པའི་སྙིང་
པོ་སངས་རྒྱས་རྟག་པ་ཉིད་ཀྱི་མདོ་འདི་ལྟ་བུ་འདི་དག་བོར་ནས་སྟོང་པ་ཉིད་ཀྱི་ལེའུ་མདོ་དག་
ལ་སློབ་པར་བྱེད་ཅིང་དེ་ལ་ཁ་ཅིག་ནི་ཚིག་དང་ཡི་གེ་འདྲེན་པར་བྱེད། ཁ་ཅིག་ནི་ཕན་ཚུན་
ཚིག་དང་ཡི་གེ་དག་སྤོང་བར་བྱེད་དེ། དེ་ཅིའི་ཕྱི་ཞེ་ན། སངས་རྒྱས་ཀྱི་གསུང་ཐམས་ཅད་ལས་
ནི་སྟོང་པ་ཉིད་དང་བདག་མེད་པ་སྟོན་ཏེ། སྟོང་པ་ཉིད་དང་བདག་མེད་པའི་དོན་མ་ཤེས་པའི་
མི་བླུན་པོ་རྣམས་ནི་ཉམས་པར་འགྱུར་རོ་ཞེས་གསུངས་ལ། གཞན་ཡང་མདོ་རྒྱུད་ཀྱི་ལུང་དུ་
མ་ཡོད་དེ་སྤྲོས་པས་འཇིག་གོ །གསུམ་པ་ནི། ཁ་ཅིག་སེམས་ཅན་གྱི་ཕུང་པོ་ལྔ་འདི་ཉིད་
སངས་རྒྱས་སམ་སངས་རྒྱས་ཀྱི་རིགས་ཡིན་ཞེས་རྒྱུད་སྡེའི་ལུང་འགའ་ཞིག་ལ་སྒྲ་ཇི་བཞིན་
པར་བཟུང་ནས་སྨྲའོ། །མི་འཐད་དེ། ཀྱེའི་རྡོ་རྗེར། ཀྱེ་བཅོམ་ལྡན་འདས་རྣམ་པར་མ་དག་པ་
གང་ལགས། བཅོམ་ལྡན་འདས་ཀྱིས་བཀའ་སྩལ་པ། གཟུགས་ལ་སོགས་པའོ། །ཅིའི་སླད་དུ་
ཞེ་ན། གཟུང་བ་དང་འཛིན་པའི་དངོས་པོའི་ཕྱིར་རོ་ཞེས་དང༌། དྲི་མེད་འོད་དུ་སྔར་གྱི་ལུང་
དྲངས་པ་དེ་ཉིད་ཀྱི་རྗེས་ཐོགས་སུ་གང་ལ་ཁྲག་དང་གཅི་པ་དང་ཁུ་བ་རྣམས་འབྱུང་བ་དེ་ནི་
ཆོས་འབྱུང་མ་ཡིན་ནོ་ཞེས་དང༌། སེམས་ཅན་གྱི་ལུས་ནི་སངས་རྒྱས་ཉིད་དུ་མི་འགྱུར་ཏེ་
སངས་རྒྱས་ཀྱི་ཡོན་ཏན་རྣམས་མེད་པའི་ཕྱིར་རོ། །ཞེས་སོགས་རྒྱས་པར་གསུངས་ཏེ་དེ་ཉིད་
-4 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་བལྟའོ། །རྡོ་རྗེ་སྙིང་འགྲེལ་དུ་ཡང་། དྲི་ལྡན་དྲི་ཆེན་ལ་སོགས་ཕུང་པོ་གང་འདིར་ཕུང་པོ་དེ་
རྣམས་ལྷ་རྣམས་མིན། །ཞལ་དང་ཕྱག་ཏུ་བརྟགས་པའི་སངས་རྒྱས་རྣམས་ནི་བྱང་ཆུབ་དོན་དུ་
ལྷ་རྣམས་མིན། །ཞེས་གསུངས་ཏེ། སེམས་འགྲེལ་ལས་སྦྱངས་པ་དག་གི་སྤྱོད་ཡུལ་ལོ། །
གཉིས་པ་ལ་གཉིས། རང་བཞིན་དང༌། རྒྱས་པའི་རིགས་སོ། །དང་པོ་ནི། སེམས་
ཀྱི་ཆོས་ཉིད་རང་བཞིན་གྱིས་འོད་གསལ་བ་སྤྲོས་པ་ཐམས་ཅད་དང་བྲལ་བར་གདོད་ནས་རང་
འབྱུང་དུ་བཞུགས་པ་དེ་ཡིན་ལ། དེ་ཡང་ཆོས་ཉིད་རང་གི་ངོ་བོ་ལ་ནི་དག་མ་དག་ལ་སོགས་
པའི་གནས་སྐབས་ཐ་དད་པ་མེད་ཅིང་ཀུན་ཏུ་མཁའ་ལྟར་རོ་གཅིག་པ་ཡིན་ལ་སེམས་ཅན་སོ་
སོ་ལ་ལྟོས་ནས་དག་མ་དག་སོགས་དུ་མར་འདོགས་པ་ལས། མ་དག་པའི་གནས་སྐབས་གཙོ་
ཆེ་བར་བཟུང་ནས་རང་བཞིན་དུ་གནས་པའི་རིགས་སུ་འཇོག་གོ །གཉིས་པ་ནི་སྙིགས་མའི་
དུས་ཀྱི་ཐམས་ཅད་མཁྱེན་པ་ཆོས་ཀྱི་རྗེ་རིན་པོ་ཆེ་ཡབ་སྲས་རྣམས་ནི་རང་བཞིན་དུ་གནས་
པའི་རིགས་ལྟར་རྒྱས་པའི་རིགས་ཀྱང་གདོད་མ་ནས་གནས་པར་བཞེད་ལ། དེ་ཡང་རྒྱས་པའི་
རིགས་ནི་རིགས་པའི་ཆ་ཡིན་ལ་དབྱིངས་རིག་དབྱེར་མེད་པའི་ཕྱིར་རོ་ཞེས་དགོངས་པར་
མངོན་ནོ། །དེ་ལ་ཆོས་ཅན་གྱི་ཆའི་རིག་པ་གདོད་མ་ནས་གནས་པའི་རིགས་སུའང་དཀའ་སྟེ་
སྔར་དཔྱད་ཟིན་པ་ཉིད་དོ། །ཆོས་ཉིད་ཀྱི་གོ་ཆའི་རིགས་པ་ལ་ངོས་འཛིན་ན་རང་བཞིན་
དུ་གནས་པའི་རིགས་དང་དོན་གཅིག་པ་ཉིད་དོ། །སློབ་དཔོན་ཕལ་ཆེར་ནི་གསར་དུ་བསྒྲུབས་
པའི་དགེ་བ་ཐམས་ཅད་ཐར་པའི་རྒྱུར་གྱུར་པ་ཞིག་ལ་འཆད་དེ། རྒྱན་དང་བྱང་ས་ལ་སོགས་
པའི་དགོངས་པར་མངོན་ནོ། །འདི་དག་གི་གནས་ལུགས་ཇི་ལྟ་བ་བཞིན་སངས་རྒྱས་ཁོ་ནའི་
སྤྱོད་ཡུལ་ཡིན་པར་སྔར་བཤད་ཅིང་ཕྱིས་ཡང་ཡང་འཆད་པར་འགྱུར་བས་བདག་ལྟ་བུའི་
དཔྱོད་པའི་ཡུལ་དུ་ག་ལ་ཞིག་འགྱུར། འོན་ཀྱང་ལུང་གི་རྗེས་སུ་འབྲངས་ཏེ་བཤད་ན་ཆོས་ཀྱི་
དབྱིངས་འདི་ཉིད་ཡེ་ཤེས་ཡིན་པ་དང་ཡོན་ཏན་གྱི་རྣམ་པ་མ་ལུས་པ་རང་འབྱུང་དུ་ལྡན་པ་དང་
-48 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
སྒྲིབ་པ་ཐམས་ཅད་ལས་རང་བཞིན་གྱིས་གྲོལ་བ་དང་ཤེས་བྱ་ཐམས་ཅད་ལ་མཁའ་ལྟར་ཁྱབ་
པར་བཞུགས་པ་དང་། ཡོད་ཀྱང་མ་མཐོང་བ་ནི་སེམས་ཅན་རང་རང་གི་ལས་ཀྱི་དབང་ཡིན་
པར་བཤད་པས་དེ་ཙམ་ཞིག་ཤེས་པར་བྱེད་ནུས་སོ། །གསུམ་པ་ནི། གལ་ཏེ་ཆོས་ཀྱི་དབྱིངས་
ཡེ་ཤེས་ཡིན་ན་སྐྱེ་འགག་བྱེད་པར་འགྱུར་རོ་ཞེ་ན་མ་ངེས་ཏེ། དུས་འཁོར་དུ། སྐད་ཅིག་
གཅིག་དང་དུ་མ་དང་བྲལ་ཡེ་ཤེས་ནི་རྒྱལ་བ་རྣམས་ཀྱི་དེ་ཁོ་ན་ཉིད། །ཅེས་གསུངས་པས།
སྐད་ཅིག་ལས་འདས་པའི་ཡེ་ཤེས་ཡིན་པའི་ཕྱིར་དང་། བུམ་པའི་ནང་དུ་ཆུ་ནི་ལེན་པར་བྱེད་
པ་ན་ཡང་ནམ་མཁའ་འགྲོ་བ་མིན་པ་ཇི་ལྟ་བར། །མཁའ་ཁྱབ་མཁའི་རྡོ་རྗེ་ཅན་ནི་ཡུལ་དང་
རྣམ་པར་བྲལ་བ་ལུས་ཀྱི་དབུས་སུ་དེ་བཞིན་ནོ། །ཞེས་འགྲོ་འོང་མེད་པར་གསུངས་པ་ཡིན་
པའི་ཕྱིར་དང་། རྡོ་རྗེ་སྙིང་པོར། ཇི་ལྟར་བུམ་པ་ཉམས་བྱས་པས། །ནམ་མཁའ་ཉམས་པ་མིན་
པ་ལྟར། །དེ་བཞིན་ལུས་པོ་ཉམས་པས་ཀྱང་། །ཡེ་ཤེས་ཉམས་པར་འགྱུར་མ་ཡིན། །ཞེས་
སོགས་གསུངས་པས་སོ། །གཞན་ཡང་སེམས་ཅན་རྣམས་སྒྲིབ་གཉིས་སྤང་བར་ཐལ་བ་དང་།
ཚོགས་གཉིས་རྫོགས་པར་ཐལ་བ་དང༌། སངས་རྒྱས་ཀྱི་ཕྲིན་ལས་བྱེད་པར་ཐལ་བ་དང་།
ལམ་སྒོམ་པ་དོན་མེད་པར་ཐལ་བའི་གནོད་བྱེད་འགོད་པ་རྣམས་ནི་མ་བརྟགས་པར་སྐྱོན་
བརྗོད་པ་ཁོ་ན་སྟེ། དང་པོ་གཉིས་ལ་ནི་ཡོད་པ་དང་ཡིན་པའི་ཁྱད་པར་ཕྱེ་ལ་ལན་གདབ་པར་
བྱའོ། །གསུམ་པ་ལ་ནི། དེ་བཞིན་ཆོས་ཀྱི་དབང་ཕྱུག་ཉོན་མོངས་སྦྱིན་ལས་མ་གྲོལ་ལུས། །
ཉོན་མོངས་བྲོ་བས་ཉེན་པ་འགྲོ་ལ་ཆོས་ཀྱི་དགའ་བའི་རོ་སྟེར་འགྱུར་བ་མིན། །ཞེས་རྒྱལ་ཚབ་
ཉིད་ཀྱིས་རྩོད་པ་སྤངས་སོ། །བཞི་པའང་མ་ངེས་ཏེ་ཡོད་ཀྱང་མ་ཐོབ་པའི་ཕྱིར་རོ། །གཟུགས་
དང་མི་ལྡན་འབྱོར་པའི་དཔལ་མེད་ཀྱང་། །ཐེག་མཆོག་གཞུང་ལུགས་འདི་ལྟར་འབྱེད་ནུས་
པས། །གཟུངས་དང་བློ་གྲོས་བགོ་སྐལ་འགྱེད་པ་ན། ཁོ་བོ་བློ་གྲོས་གཅིག་པུ་ཐོབ་པ་སྙམ། །
ཤིན་ཏུ་རྟོགས་དཀའ་བདེ་གཤེགས་སྙིང་པོའི་དོན། །ཤིན་ཏུ་གསལ་བར་གཞུང་བཞིན་ལེགས་
བ 49 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་ཕྱེ། །ཕྱོགས་ལྷུང་ཕྱོགས་འཛིན་ཅན་རྣམས་མིག་ཏུ་ཡང་། །རྒྱལ་རྣམས་དགྱེས་པར་འགྱུར་
སྙམ་བདག་བློ་ཚིམ། །
གཉིས་པ་གཞུང་གི་དོན་ལ་གཉིས། ཀུན་ལ་ཁམས་ཀྱིས་ཁྱབ་པར་བསྟན། ཁྱབ་
བྱེད་ཁམས་ཀྱི་རང་བཞིན་བཤད་པའོ། །དང་པོ་ནི། ལུས་ཅན་སེམས་ཅན་ཐམས་ཅད་ཀུན་
ཆོས་ཅན། དུས་རྟག་ཏུ་སངས་རྒྱས་ཀྱི་སྙིང་པོ་ཅན་ཡིན་ཏེ། རྫོགས་པའི་སངས་རྒྱས་ཀྱི་ཆོས་
ཀྱི་སྐུ་ནི་འཕྲོ་བ་སྟེ་ཁྱབ་པར་ཡོད་པའི་ཕྱིར་དང་། དེ་བཞིན་གཤེགས་པའི་དེ་བཞིན་ཉིད་དབྱེ་
བ་མེད་པ་སྟེ་ཁྱད་པར་མེད་པར་ཡོད་པའི་ཕྱིར་དང་། དེ་བཞིན་གཤེགས་པའི་རིགས་ཡོད་པའི་
ཕྱིར་ནའོ། །དེས་ན་སེམས་ཅན་ཐམས་ཅད་ནི་རྟག་ཏུ་དེ་བཞིན་གཤེགས་པའི་སྙིང་པོ་ཅན་ནོ་
ཞེས་མདོ་ལས་གསུངས་སོ། །རྟགས་གསུམ་པོའི་དོན་ཡང་དཔེ་དགུས་འཆད་པར་འགྱུར་རོ། །
གཉིས་པ་ལ་ལྔ། ཁམས་གྱི་རང་བཞིན་སྤྱིར་གཏན་ལ་དབབ་པ་དང་། ཁམས་མ་དག་པའི་
གནས་སྐབས་དཔེས་ཉེ་བར་མཚོན་པ། ཁམས་རྟོགས་པའི་ཡུལ་ཅན་ངོས་བཟུང༌། ཁམས་
མཐའ་གཉིས་ལས་གྲོལ་བའི་ཚུལ། ཁམས་དེ་བསྟན་པའི་དགོས་པ་བཤད་པའོ། །དང་པོ་
ལ་གསུམ། མདོར་བསྟན། རྒྱས་བཤད། དོན་བསྡུ་བའོ། །དང་ པོ་ནི། བཤད་མ་ ཐག་ པའི་
ཆོས་སྐུ་སོགས་གསུམ་པོ་རང་བཞིན་གྱིས་རྣམ་པར་དག་པ་ནི་ཁམས་ཀྱི་ངོ་བོ་དང་། མོས་པ་
སོགས་བཞི་ཁམས་དག་པར་བྱེད་པའི་རྒྱུ་དང་། ཡོན་ཏན་གྱི་ཕར་ཕྱིན་བཞི་ནི་དག་བྱེད་བཞི་
དང༌། ཁམས་ཀྱི་འབྲས་བུ་དང༌། ཁམས་སད་པའི་བྱེད་ལས་འཁོར་འདས་ལ་སྐྱོན་ཡོན་དུ་
མཐོང་བ་དང་ཁམས་ལ་རྒྱུ་དང་འབྲས་བུའི་ཡོན་ཏན་ལྡན་པའི་ཚུལ་དང་། རྟེན་གྱི་སྒོ་ནས་དབྱེ་
བ་འཇུག་པའི་ཚུལ་དང་། དབྱེ་བ་དེ་ཡང་ངོ་བོའི་སྒོ་ནས་དབྱེ་བ་མིན་གྱི་གནས་སྐབས་ཀྱི་སྒོ་
ནས་མིང་ཐ་དད་དུ་སྟོན་པའི་དོན་དང༌། དེ་བཞིན་དུ་ཁམས་ལ་གནས་སྐབས་ཐ་དད་དུ་
བརྟགས་ཀྱང་ཁམས་ཀྱི་ངོ་བོ་ཐམས་ཅད་ལ་ཁྱད་མེད་པར་ཁྱབ་པ་ཀུན་ཏུ་འགྲོ་བའི་དོན་དང་།
- 5 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། (༦
དག་མ་དག་ཐམས་ཅད་ལ་ཁྱབ་ཀྱང་ཁམས་ཀྱི་རང་བཞིན་དུས་རྟག་ཏུ་མི་འགྱུར་བའི་དོན་དང་།
མི་འགྱུར་བའི་དོན་ཡང་འགྱུར་བ་མེད་ཙམ་གྱིས་མེད་དགག་མིན་གྱི་དེའི་སྤངས་པ་དང་རྟོགས་
པའི་ཡོན་ཏན་རྣམས་དབྱེར་མེད་པ་སྟེ་དེ་ལྟར་དོན་བཅུ་ནི་ཆོས་ཉིད་དོན་དམ་པའི་བདེན་པ་
ཆོས་ཀྱི་དབྱིངས་ཀྱི་དགོངས་པ་ཟབ་མོའི་དོན་ནམ་གནས་ལུགས་ཡིན་པར་ཤེས་པར་བྱའོ། །
དེ་ལྟར་ན་ཕྱི་མ་བཞི་ནི་དྲུག་པའི་ཁྱད་པར་གྱིས་ཆོས་བཤད་པའོ། །
གཉིས་པ་ལ་བརྒྱད། ངོ་བོ་དང་རྒྱུའི་དོན། འབྲས་བུ་དང་ལས་ཀྱི་དོན། ལྡན་པའི་
དོན། འཇུག་པའི་དོན། གནས་སྐབས་ཀྱི་དོན། ཀུན་ཏུ་འགྲོ་བའི་དོན། མི་འགྱུར་བའི་དོན།
ཡོན་ཏན་དབྱེར་མེད་པའི་དོན་ནོ། །དང་པོ་ལ་གཉིས། ཐུན་མོང་དུ་བསྟན། སོ་སོར་བཤད་
པའོ། །དང་པོ་ནི། ཁམས་བདེ་བར་གཤེགས་པའི་སྙིང་པོའི་ངོ་བོ་ནི། ཡིད་བཞིན་གྱི་ནོར་བུ་
རིན་ཆེན་དང་ནམ་མཁའ་དང་རང་བཞིན་གྱིས་དག་པའི་ཆུ་བཞིན་དུ་དུས་རྟག་ཏུ་རང་བཞིན་
གྱིས་ཉོན་མོངས་པ་མེད་པ་ཡིན་ལ། དེ་ལྟ་བུའི་ཁམས་སད་པ་ནི་རྒྱུ་ཐེག་པ་ཆེན་པོའི་ཆོས་ལ་
མོས་པ་དང་བདག་མེད་རྟོགས་པའི་ལྷག་པའི་ཤེས་རབ་དང༌། ནམ་མཁའི་མཛོད་ལ་སོགས་
པའི་ཏིང་ངེ་འཛིན་དང་སྙིང་རྗེ་ཆེན་པོ་ལས་བྱུང་པའོ། །དེ་ཡང་ཁམས་ནི་རེས་འགའ་ཁོ་ནར་
དག་པ་ནི་མིན་གྱི་རྟག་ཏུ་དག་པ་ཡིན་ལ་དེ་ཡང་རྐྱེན་གྱི་གསར་དུ་དག་པར་བྱས་པ་ནི་མིན་གྱི་
ཆུའི་རླན་ལྟར་རང་བཞིན་གྱིས་དག་པ་ཡིན་ནོ་ཞེས་བྱ་བ་ནི་རྟག་ཏུ་རང་བཞིན་ཉོན་མོངས་པ་
མེད་ཞེས་བྱ་བའི་ཚིག་གི་ནུས་པའོ། །འདིར་ཁ་ཅིག་རིན་ཆེན་ནམ་མཁའ་ཆུ་བཞིན་ཞེས་སོ་
སོའི་དཔེ་དང་དག་པ་བཞིན་ཞེས་ཐུན་མོང་གི་དཔེར་སྦྱོར་ལ། ཁ་ཅིག་དེ་ལྟར་མི་བྱེད་པར་དག་
པ་ཞེས་པ་གསུམ་ག་ལ་སྦྱོར་ཏེ་འགྲེལ་པའི་དགོངས་པ་དཔྱད་པར་བྱའོ། །གཉིས་པ་ལ་ངོ་བོ་
དང་རྒྱུ་བཤད་པ་གཉིས་ལས། དང་པོ་ནི། ཁམས་རང་བཞིན་གྱིས་རྣམ་པར་དག་པ་འདི་ཉིད་
ལ་ལྡོག་པའི་སྒོ་ནས་ཕྱེ་ན་ཡེ་ཤེས་གཙོ་བོར་གྱུར་པའི་ཆོས་ཀྱི་སྐུ་དང་། དབྱིངས་གཙོ་བོར་གྱུར
- 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དེ་བཞིན་ཉིད་དང་། ཐབས་ཤེས་གཙོ་བོར་གྱུར་པའི་རིགས་ཏེ་གསུམ་ཡིན་ལ། གསུམ་པོ་
འདི་དག་ཀྱང་གོ་རིམ་ཇི་ལྟར་བར་ཡིད་བཞིན་གྱི་ནོར་བུའི་ཡོན་ཏན་དང་། ནམ་མཁའི་ཡོན་
ཏན་དང༌། ཆུའི་ཡོན་ཏན་དང་ཆོས་མཐུན་པ་ཉིད་ཡིན་ཏེ། བསམ་པའི་དོན་གྲུབ་པ་ལ་སོགས་
པའི་མཐུ་དང་ལྡན་པའི་ངོ་བོ་དང་། རྟག་ཏུ་གཞན་དུ་མི་འགྱུར་བའི་ངོ་བོ་དང་སྙིང་རྗེས་བརླན་
པའི་ངོ་བོ་ཡིན་པའི་ཕྱིར་རོ། །སྤྱིའི་མཚན་ཉིད་རང་བཞིན་གྱིས་ཉོན་མོངས་པ་མེད་པའི་ཕྱིར་
ཡང་དེ་དག་དང་ཆོས་མཐུན་པ་ཡིན་ཏེ། དབུས་མཐར། ཆུ་ཁམས་གསེར་དང་ནམ་མཁའ་
རྣམས། །དག་པ་བཞིན་དུ་དག་པར་འདོད། །ཅེས་དང༌། བསྟོད་པར། ཇི་ལྟར་རིན་ཆེན་བེ་
ཌཱུརྱས། །དུས་རྣམས་ཀུན་ཏུ་འོད་གསལ་ཡང་། །རྡོ་ཡི་ནང་ན་གནས་གྱུར་ན། །དེ་ཡི་འོད་ནི་
གསལ་མ་ཡིན། །དེ་བཞིན་ཉོན་མོངས་ཀྱིས་གཡོགས་པའི། །ཆོས་དབྱིངས་ཤིན་ཏུ་དྲི་མེད་
པའང་། །འཁོར་བར་འོད་ནི་གསལ་མ་ཡིན། །མྱ་ངན་འདས་ན་འོད་གསལ་འགྱུར། །ཞེས་
དང༌། ས་ཡི་དཀྱིལ་ན་ཡོད་པའི་ཆུ། །དྲི་མ་མེད་པར་གནས་པ་ལྟར། །ཉོན་མོངས་ནང་ན་ཡེ་
ཤེས་ཀྱང་། །དེ་བཞིན་དྲི་མ་མེད་པར་གནས། །ཞེས་སོགས་གསུངས་པ་ལྟར་རོ། །
གཉིས་ པ་ ལ་ གསུམ། དག་ བྱ་སྒྲིབ་པ། དག་བྱེད་གཉེན་པོ། དེ་ལས་གྲུབ་པའི་
གནས་སྐབས་ཀྱི་འབྲས་བུའོ། །དང་པོ་ནི། སྤྱིར་གང་ཟག་གི་རིགས་གསུམ་སྟེ། སྲིད་པ་འདོད་
པ་དང་། སྲིད་པ་དང་བྲལ་བར་འདོད་པ་དང་། དེ་གཉིས་ཀ་མངོན་པར་མི་འདོད་པའོ། །དང་
པོ་ལ་གཉིས། བགྲོད་དཀའི་ལམ་ལ་ཀུན་ཏུ་ཞུགས་ཞེས་པ་ལྟར་གཏན་ཡོངས་སུ་མྱ་ངན་ལས་
མིག་འདའ་བའི་རིགས་ཅན་དང༌། ཆོས་འདི་པར་གཏོགས་ཀྱང་ཐེག་པ་ཆེན་པོ་ལ་ཞེ་སྡང་བ་
རྣམས་ཏེ་སྔ་མ་ནི་འབྲས་བུ་མི་འདོད་པ་ཡིན་ལ། ཕྱི་མ་ནི་རྒྱུ་ལ་སྡང་བའོ། །ཕྱི་མའི་དབང་དུ་
མཛད་ནས་བཅོམ་ལྡན་འདས་ཀྱིས། ང་ནི་དེ་དག་གི་སྟོན་པ་མ་ཡིན་ལ། དེ་དག་ཀྱང་ངའི་ཉན་
ཐོས་མ་ཡིན་ནོ། །ཤཱ་རིའི་བུ་དེ་དག་ནི་མུན་པ་བས་ཀྱང་ཆེས་མུན་པ། མུན་པ་ནས་མུན་པ་ཆེན་
-5 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
པོར་འགྲོ་བ་མུན་པ་ཆེན་པོ་དང་ལྡན་པ་ཞེས་ང་སྨྲའོ། །ཞེས་གསུངས་པའོ། །དེ་ལ་ངའི་ཉན་
ཐོས་མ་ཡིན་པ་ནི། གང་ཞིག་ཡིད་ནི་ཆོས་ལ་སྡང་བ་དེ་ལ་ཐར་པ་ག་ལ་ཡོད། །ཅེས་གསུངས་
པ་ལྟར་རེ་ཞིག་གདུལ་བྱར་མ་གྱུར་པས་དམན་པ་ལ་དགག་སྒྲ་མཛད་པའོ། །མུན་པ་ནི་ཐ་
མལ་གྱི་མུན་པ་སྟེ་དེ་བས་ཀྱང་ཆེས་མུན་པ་ནི་མ་རིག་པའོ། །མུན་པ་ནས་མུན་པ་ཆེན་པོར་
འགྲོ་བ་ནི། སྤྱིར་སྣང་བ་ནས་སྣང་བར་དང་། མུན་པ་ནས་མུན་པར་དང་མུན་པ་ནས་སྣང་བར་
དང༌། སྣང་བ་ནས་མུན་པར་འགྲོ་བ་བཞི་ལས་གཉིས་པ་སྟེ། སྡུག་བསྔལ་ནས་སྡུག་བསྔལ་དུ་
བརྒྱུད་པའོ། །མུན་པ་ཆེན་པོ་དང་ལྡན་པ་ནི། རྒྱུ་མ་རིག་པ་དང་འབྲས་བུ་སྡུག་བསྔལ་གཉིས་
ཀ་དང་ལྡན་པའོ། །གཉིས་པ་སྲིད་པ་དང་བྲལ་བར་འདོད་པ་ལ་གཉིས། ཐབས་མིན་དང༌།
ཐབས་ལ་ཞུགས་པའོ། །དང་པོ་ལ་གསུམ། མུ་སྟེགས་བྱེད་དང༌། གང་ཟག་ཏུ་ལྟ་བ་དང་།
སྟོང་པར་ལྟ་བའོ། །དང་པོ་ལ་གསུམ་ཙ་ར་ཀ་པ་དང༌། ཀུན་ཏུ་རྒྱུ་བ་དང་། གཅེར་བུ་པ་སྟེ་དེ་
ལ་སོགས་པ་རྣམས་སོ། །དེའི་དང་པོ་ནི་སྨན་དཔྱད་པ་སྟེ། ལྟ་སྤྱོད་གཉིས་ཀ་ཕྱིན་ཅི་ལོག་པའོ།།
ཕྱི་མ་གཉིས་ནི་ལྟ་བ་འཁྲུལ་ཡང་སྤྱོད་པ་ཕྱོགས་རེ་ཕྱིན་ཅི་མ་ལོག་པ་སྟེ། དེ་ཡང་ཀུན་ཏུ་རྒྱུ་ནི་
ཕྱི་རོལ་པའི་རབ་བྱུང་ཡིན་ལ་འཚོ་བ་པ་ཡང་ཟེར་རོ། །གཅེར་བུ་པ་ནི་དྲང་སྲོང་རྒྱལ་བ་དམ་པ་
ལ་སྟོན་པར་འཛིན་པ་གཅེར་བུའི་བརྟུལ་ཞུགས་ལ་གནས་པ་སྟེ་མཆོད་འོས་པ་ཡང་ཟེར་རོ། །
གཉིས་པ་ནི། རང་གི་སྡེ་པར་གཏོགས་ཀྱང་བརྗོད་དུ་མེད་པའི་བདག་ཁས་ལེན་པ་རྣམས་ཏེ།
དེ་ལ་དགོངས་ནས་བཅོམ་ལྡན་འདས་ཀྱིས་སྟོང་པ་ཉིད་ལ་མོས་པ་མེད་པ་ནི། མུ་སྟེགས་པ་
དག་དང་ཁྱད་པར་མེད་དོ་ཞེས་གསུངས་པའོ། །གསུམ་པ་ནི། མངོན་པའི་ང་རྒྱལ་ཅན་སྟོང་པ་
ཉིད་དུ་ལྟ་བ་སྟེ། སྟོང་པ་ཉིད་ཀྱི་རྣམ་པར་ཐར་པའི་སྒོ་ལ་ཡང་སྟོང་པ་ཉིད་དུ་ལྟ་བར་གྱུར་པའོ།།
འདིའི་དབང་དུ་མཛད་ནས་འོད་སྲུང་གང་ཟག་ཏུ་ལྟ་བ་རིབ་རབ་ཙམ་ནི་བླའི་མངོན་པའི་ང་
རྒྱལ་ཅན་སྟོང་པ་ཉིད་དུ་ལྟ་བ་ནི་དེ་ལྟ་མ་ཡིན་ནོ། །ཞེས་གསུངས་སོ། །འདི་ཡང་སྟོང་ཉིད་ལ་
- 5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དངོས་པོར་འཛིན་པའམ་ཆད་པ་ཆེན་པོར་ལྷུང་བ་རྣམས་སོ། །གཉིས་པ་ཐབས་ལ་ཞུགས་པ་
ནི༑ ཉན་ཐོས་དང་རང་རྒྱལ་གྱི་ལམ་ལ་ཚུལ་བཞིན་དུ་ཞུགས་པ་གཉིས་སོ། །གསུམ་པ་དེ་
གཉིས་ཀ་མི་འདོད་པ་ནི་བྱང་ཆུབ་སེམས་དཔའ་རྣམས་ཏེ། འཕགས་པ་འཁོར་བའམ་མྱ་ངན་
འདས་མི་འགྱུར་ཞེས་གསུངས་པའོ། །དེ་ལྟར་གང་ཟག་རིགས་བརྒྱད་པོ་ཡང་བསྡུ་ན་གསུམ་
སྟེ༑ དང་པོ་གཉིས་ནི་ལོག་པ་ཉིད་དུ་ངེས་པའི་སེམས་ཅན་གྱི་ཕུང་པོ་ཡིན་ལ། བར་མ་གསུམ་
ནི་མ་ངེས་པའི་སེམས་ཅན་གྱི་ཕུང་པོ་དང༌། ཐ་མ་གསུམ་ཡང་དག་པར་ཉིད་དུ་ངེས་པའི་
སེམས་ཅན་གྱི་ཕུང་པོའོ། །དེ་ལ་དང་པོ་བདུན་ནི་སྒྲིབ་པའི་རྟེན་ཡིན་ལ། ཐ་མ་ནི་གཉེན་པོའི་
རྟེན་ཏེ། འདི་ལྟར་ཐེག་པ་ཆེན་པོ་ཆོས་ཀྱི་འབྲས་བུ་དང་རྒྱུ་ལ་སྡང་ཞིང་ཁོང་ཁྲོ་བ་དང་ཆོས་ལ་
བདེ་བདག་ཏུ་ལྟ་བ་དང༌། འཁོར་བའི་སྡུག་བསྔལ་ལ་སྡུག་བསྔལ་བར་འདུ་ཤེས་ཤིང་དེ་ཉིད་
ཀྱིས་འཇིགས་པ་དང༌། སེམས་ཅན་གྱི་དོན་ལ་རྒྱབ་ཀྱིས་ཕྱོགས་ཤིང་ལྟོས་པ་མེད་པ་ཉིད་ནི་
རིམ་པ་ལྟར། འདོད་ཆེན་པ་དང་དེས་མཚོན་པའི་སེམས་ཅན་འདའ་བ་རྣམས་དང་། མུ་སྟེགས་
བྱེད་པས་མཚོན་པ་ཐབས་མིན་ལ་ཞུགས་པ་གསུམ་དང་ཐབས་ལ་ཞུགས་པ་ཉན་ཐོས་རྣམས་
དང༌། ལམ་གྱི་རྟོགས་པ་རང་བྱུང་དུ་སྐྱེ་བ་རང་རྒྱལ་ཏེ་དེ་རྣམས་ཀྱི་རྒྱུད་ཀྱི་བདེ་གཤེགས་སྙིང་
པོ་མཐོང་བ་ལ་སྒྲིབ་པ་རྣམ་པ་བཞིའོ། །དེ་ཡང་དེ་དག་ལ་གཙོ་ཆེ་བར་ལྡན་པ་ཡིན་གྱི་གཞན་
ལ་མི་ལྡན་པ་ནི་མ་ཡིན་ནོ། །དེ་ལ་འཁོར་བ་འབའ་ཞིག་དོན་དུ་གཉེར་བས་འདོད་ཆེན་པ་ཞེས་
བྱ་ལ་མུ་སྟེགས་བྱེད་ཀྱི་དོན་ནི། མུ་ནི་ཐར་པ་ཡིན་ལ། སྟེགས་ནི་དེ་ཐོབ་པའི་ཐབས་སྟོན་པའི་
བསྟན་བཅོས་ཡིན་ཞིང་། དེ་བྱེད་པས་མུ་སྟེགས་བྱེད་དོ་ཞེས་ཁྱད་པར་དུ་འཕགས་པའི་བསྟོད་
པ་ལས་བཤད་དོ་ཞེས་ཁ་ཅིག་གསུང་ངོ༌། །གཉིས་པ་ནི། དེ་ལྟ་བུའི་སྒྲིབ་པ་བཞི་པོ་གང་སྤང་
བར་བྱེད་རྒྱུ་སྟེ་གཉེན་པོ་ནི་རིམ་པ་ལྟར། ཐེག་པ་ཆེན་པོའི་ཆོས་ལ་ལྷག་པར་མོས་པ་དང་། ལ་
སོགས་པས་བསྡུས་པ་ཤེས་རབ་ཀྱི་ཕ་རོལ་ཏུ་ཕྱིན་པ་དང༌། ཏིང་ངེ་འཛིན་ཚད་མེད་པ་དང་།
- 5 4 -



ནམ
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
སྙིང་རྗེ་ཆེན་པོ་སྟེ་ལམ་གྱི་ཆོས་ནི་རྣམ་པ་བཞི་པོ་འདི་ཉིད་དོ། །བྱང་སེམས་ཀྱི་རྒྱུད་ཀྱི་མོས་པ་
སོགས་ཀྱིས་འདོད་ཆེན་པ་སོགས་ཀྱི་རྒྱུད་ཀྱི་སྒྲིབ་པ་སྤོང་ན། སངས་རྒྱས་ཀྱི་སྒྲིབ་གཉིས་
སྤངས་པས་སེམས་ཅན་ཐམས་ཅད་གྲོལ་བར་ཐལ་ཞེ་ན། སྐྱོན་མེད་དེ་དང་ཆ་འདྲ་བྱང་ཆུབ་
སེམས་དཔའི་རྒྱུད་ལ་ཡོད་པ་སྤོང་བ་ཡིན་ནོ། །གསུམ་པ་ནི། ཐུབ་པ་རྫོགས་པའི་སངས་རྒྱས་
ཀྱི་རྗེས་སུ་སྐྱེས་པའི་སྲས་ཡིན་ནོ་ཞེས་དྲང་ངོ༌། །གང་ན་འཁོར་ལོ་བསྒྱུར་བའི་རྒྱལ་པོའི་སྲས་
བསྐྱེད་པ་ལ་རྒྱུ་བཞི་དགོས་པ་ལྟར་འདིར་ཡང་ཐེག་པའི་མཆོག་ཐེག་ཆེན་ལ་མོས་པ་ནི་ཡོན་
ཏན་ཁྱད་པར་ཅན་རྣམས་ཀྱི་གཞིར་གྱུར་པས་ས་བོན་ལྟ་བུ་དང་། བདག་མེད་རྟོགས་པའི་ཤེས་
རབ་ནི་སངས་རྒྱས་ཀྱི་ཆོས་ཐམས་ཅད་བསྐྱེད་པར་བྱེད་པའི་མ་ལྟ་བུ་དང་། ནམ་མཁའི་མཛོད་
ལ་སོགས་པའི་བསམ་གཏན་གྱི་བདེ་བ་ནི་མི་ཉམས་ཤིང་འཕེལ་བར་བྱེད་པ་མངལ་གྱི་གནས་
ལྟ་བུ་དང༌། སྙིང་རྗེ་ཆེན་པོ་ནི་སྐྱེ་ནས་སྐྱེ་བསྲིང་བར་བྱེད་པའི་མ་མ་ལྟ་བུ་སྟེ། ཆོས་བཞི་དང་
ལྡན་པ་ཅན་གང་ཡིན་པའི་འཕགས་པ་དེ་དག་གོ །དེ་ཡང་གདུང་འཚོབ་པར་བྱེད་པའི་དོན་
གྱིས་ན་སྲས་སོ། །
གཉིས་པ་འབྲས་བུ་དང་ལས་ཀྱི་དོན་ལ་གཉིས། ཐུན་མོང་དུ་བསྟན། སོ་སོར་བཤད་
པའོ། །དང་པོ་ནི་བདེ་བར་གཤེགས་པའི་སྙིང་པོ་དྲི་མ་ཐམས་ཅད་དང་བྲལ་བར་གྱུར་པ་ནི་
ཡོན་ཏན་གྱི་ཕར་ཕྱིན་བཞི་ཡིན་ལ། དེ་ཡང་གཙང་བ་ཉིད་ཀྱི་ཡོན་ཏན་གྱི་ཕ་རོལ་ཏུ་ཕྱིན་ནས་
ནི་ཆོས་ལ་མོས་པའི་འབྲས་བུ་སྟེ། འདིར་གཙང་བ་ནི་སྤངས་པས་ཕྱེ་བ་ཆོས་ལ་ཁོང་ཁྲོ་བ་ནི་
འདི་ལ་གཙོ་བོ་བསྒྲིབས་ཏེ་སྤང་བྱ་སྒྲིབ་པའི་གཉེན་པོ་ལ་སྡང་ཞིང་སྒྲིབ་པའི་གཞི་འཁོར་བ་
དོན་དུ་གཉེར་བའི་ཕྱིར་རོ། །མོས་པ་ནི་ཁོང་ཁྲོ་བའི་གཉེན་པོར་གཙོ་ཆེ་སྟེ་དེ་དང་དམིགས་
རྣམ་འགལ་བའི་ཕྱིར་རོ། །བདག་དམ་པ་ཉིད་ཀྱི་ཡོན་ཏན་གྱི་ཕ་རོལ་ཏུ་ཕྱིན་པ་ནི་ཤེས་རབ་ཀྱི་
འབྲས་བུ་སྟེ་ཤེས་རབ་ཀྱིས་འདིའི་སྒྲིབ་བྱེད་བདག་འཛིན་སེམས་པའི་ཕྱིར་རོ། །བདེ་བ་དམ་
ར
- 5
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཉིད་ཀྱི་ཡོན་ཏན་གྱི་ཕ་རོལ་ཏུ་ཕྱིན་པ་ནི་ཏིང་ངེ་འཛིན་གྱི་འབྲས་བུ་སྟེ་ཏིང་ངེ་འཛིན་གྱིས་
འཇིག་རྟེན་དང་འཇིག་རྟེན་ལས་འདས་པའི་བདེ་བ་ཕུན་སུམ་ཚོགས་པ་ཐམས་ཅད་བསྐྱེད་
པས་བདེ་བ་དམ་པའི་གེགས་འཁོར་བའི་སྡུག་བསྔལ་གྱིས་འཇིགས་པས་ཕུང་པོ་ལྷག་མེད་
ཙམ་ཐོབ་པར་བྱེད་པ་དེ་སྤོང་བའི་ཕྱིར་རོ། །རྟག་པ་ཉིད་ཀྱིས་ཡོན་ཏན་གྱི་ཕ་རོལ་ཏུ་ཕྱིན་པ་ནི་
སྙིང་རྗེའི་འབྲས་བུ་སྟེ། སྙིང་རྗེས་རྟག་པར་ཕྲིན་ལས་རྒྱུན་མི་གཅོད་པའི་གེགས་སེམས་ཅན་
གྱི་དོན་ལ་ལྟོས་པ་མེད་པ་སྤོང་བའི་ཕྱིར་རོ། །འདིར་དངོས་སུ་མོས་པ་སོགས་དང་ཕར་ཕྱིན་
བཞི་རྒྱུ་འབྲས་བུ་བསྟན་པས་དེ་དག་ཁམས་སད་པའི་རྒྱུ་དང་འབྲས་བུར་ཡང་དོན་གྱིས་བསྟན་
པར་རིག་པར་བྱའོ། །ཡང་ཁམས་ནི་འཁོར་བ་ལ་སྡུག་བསྔལ་དུ་མཐོང་ནས་ཡིད་འབྱུང་ཞིང་
ཞི་བ་མྱ་འདས་ཐོབ་པར་འདུན་པ་དང་ཐོབ་པར་སྨོན་པའི་བྱེད་ལས་ཅན་ཡིན་ནོ། །གཉིས་པ་
ལ་གཉིས། འབྲས་བུ་དང་བྱེད་ལས་བཤད་པའོ། ། །
དང་པོ་ལ་གསུམ། འབྲས་བུའི་ངོ་བོ་ངོས་བཟུང་། སོ་སོའི་དོན་རྒྱས་པར་བཤད།
རྟག་པའི་ཕར་ཕྱིན་གྱི་རྒྱུ་བྱེ་བྲག་ཏུ་བཤད་པའོ། །དང་པོ་ནི། མོས་པ་སོགས་བཞི་པོ་འདི་དག་
གི་འབྲས་བུ་ནི་མདོར་བསྡུས་ན་དོན་རྣམ་པ་བཞིའོ། །གང་ཞེ་ན། ཆོས་ཀྱི་སྐུ། གཙང་བདག་
བདེ་དང་རྟག་པ་ལ་ཕྱིན་ཅི་ལོག་མི་གཙང་བ་དང་བདག་མེད་པ་དང་སྡུག་བསྔལ་བ་དང་མི་
རྟག་པར་འཛིན་པ་རྣམ་པ་བཞི་ལས་བཟློག་པའི་སྒོ་ནས་དེའི་གཉེན་པོར་ཆོས་ཀྱི་སྐུ་གཙང་
བདག་བདེ་དང་རྟག་པའི་ཕར་ཕྱིན་བཞི་པོ་རབ་ཏུ་ཕྱེ་བ་སྟེ་རྣམ་པར་བཞག་པ་གང་ཡིན་པ་ཉིད་
དོ༑ ༑དེ་ཡང་ཉེར་ལེན་གྱི་ཕུང་པོ་ལ་གཙང་སོགས་སུ་རྟོག་པ་ནི་ཕྱིན་ཅི་ལོག་ཡིན་ལ་དེ་ལ་མི་
གཙང་བ་སོགས་སུ་རྟོག་པ་ནི་དེའི་གཉེན་པོར་འགྱུར་ཞིང་ཆོས་ཀྱི་སྐུ་ལ་ལྟོས་ན་དེ་ཉིད་ཀྱང་
ཕྱིན་ཅི་ལོག་ཡིན་ཏེ། དཔལ་ ཕྲེང་གི་མདོར། བཅོམ་ལྡན་འདས་སེམས་ཅན་རྣམས་ནི་ཟིན་
པའི་ཉེ་བར་ལེན་པའི་ཕུང་པོ་རྣམས་ལ་ཕྱིན་ཅི་ལོག་ཏུ་གྱུར་པ་སྟེ། དེ་དག་ནི་མི་རྟག་པ་ལ་རྟག་
- 5 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
པར་འདུ་ཤེས་པ་སྡུག་བསྔལ་བ་ལ་བདེ་བར་འདུ་ཤེས་པ། བདག་ཏུ་མེད་པ་ལ་བདག་ཏུ་འདུ་
ཤེས་པ། མི་གཙང་བ་ལ་གཙང་བར་འདུ་ཤེས་པ་ལགས་སོ། །བཅོམ་ལྡན་འདས་ཉན་ཐོས་
དང་རང་སངས་རྒྱས་ཐམས་ཅད་ཀྱང་སྟོང་པ་ཉིད་ཀྱི་ཡེ་ཤེས་ཀྱིས་སྔར་མ་མཐོང་བ་ཐམས་
ཅད་མཁྱེན་པའི་ཡེ་ཤེས་ཀྱི་ཡུལ་དེ་བཞིན་གཤེགས་པའི་ཆོས་ཀྱི་སྐུ་ལ་ཕྱིན་ཅི་ལོག་ཏུ་གྱུར་
པའོ། །བཅོམ་ལྡན་འདས་རྟག་པར་འདུ་ཤེས་པ། བདེ་བར་འདུ་ཤེས་པ། བདག་ཏུ་འདུ་ཤེས་
པ༑ གཙང་བར་འདུ་ཤེས་པའི་སེམས་ཅན་དེ་དང་དེ་དག་ནི་བཅོམ་ལྡན་འདས་ཀྱི་ཐུགས་ལས་
སྐྱེས་པའི་སྲས་ལགས་སོ། །བཅོམ་ལྡན་འདས་སེམས་ཅན་དེ་དག་ནི་ཕྱིན་ཅི་ལོག་ཏུ་གྱུར་པ་མ་
ལགས་ཏེ། བཅོམ་ལྡན་འདས་སེམས་ཅན་དེ་དག་ནི་ཡང་དག་པ་མཐོང་བ་ལགས་སོ། །དེ་
ཅིའི་སླད་དུ་ཞེ་ན། བཅོམ་ལྡན་འདས་དེ་བཞིན་གཤེགས་པའི་ཆོས་ཀྱི་སྐུ་ཉིད་ནི་རྟག་པའི་ཕ་
རོལ་ཏུ་ཕྱིན་པ། བདེ་བའི་ཕ་རོལ་ཏུ་ཕྱིན་པ། བདག་གི་ཕ་རོལ་ཏུ་ཕྱིན། གཙང་བའི་ཕ་རོལ་ཏུ་
ཕྱིན་པའོ། །བཅོམ་ལྡན་འདས་སེམས་ཅན་གང་དག་དེ་བཞིན་གཤེགས་པའི་ཆོས་ཀྱི་སྐུ་དེ་
ལྟར་མཐོང་བ་དེ་དག་ནི་ཡང་དག་པ་མཐོང་བའོ། །ཡང་དག་པ་མཐོང་བ་གང་ལགས་པ་དེ་
དག་ནི་བཅོམ་ལྡན་འདས་ཀྱི་ཐུགས་ཀྱི་སྲས་ལགས་སོ། །ཞེས་གསུངས་སོ། །ཉན་རང་དགྲ་
བཅོམ་པ་དང་དབང་ཐོབ་པའི་བྱང་སེམས་རྣམས་ལ་ཡང་མ་རིག་པའི་བག་ཆགས་དང་། ཟག་
མེད་ཀྱི་ལས་དང༌། ཡིད་ཀྱི་རང་བཞིན་གྱི་ལུས་དང་། བསམ་གྱི་མི་ཁྱབ་པར་བསྒྱུར་པའི་འཆི་
འཕོ་ཡོད་པས་རིམ་པ་ལྟར། ཕར་ཕྱིན་བཞི་མ་ཐོབ་ལ། དེ་བཞི་ཡང་དང་པོ་ནི་མ་རིག་པ་ལྟར་
སྐྱེ་བའི་རྐྱེན་ཡིན་ལ། གཉིས་པ་ནི། འདུ་བྱེད་ལྟར་སྐྱེ་བའི་རྒྱུའོ། །གསུམ་པ་ནི། སྲིད་པ་
གསུམ་གྱི་ལུས་ལྟར་འབྱུང་བའི་མཚན་ཉིད་དོ། །བཞི་པ་ནི། རྒ་ཤི་ལྟར་འཇིག་པའི་མཚན་
ཉིད་ དོ་ཞེས་ སོགས་ སྤྲོས་ པའི་བཤད་ པ་ འགྲེལ་ པར་ བལྟའོ། །གཉིས་པ་ནི། དེ་བཞིན་
གཤེགས་པའི་ཆོས་ཀྱི་སྐུ་དེ་ནི་ཞེས་པ་བཞི་ཀའི་ཆོས་ཅན་ཡིན་ལ། གཙང་བའི་ཕ་རོལ་ཏུ་ཕྱིན་
-5 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཡིན་ཏེ། སྤྱིའི་མཚན་ཉིད་རང་བཞིན་གྱིས་ཏེ་གདོད་མ་ནས་ཡོངས་སུ་དག་པའི་ཕྱིར་དང་།
ཁྱད་པར་གྱི་མཚན་ཉིད་གློ་བུར་གྱི་དྲི་མ་བག་ཆགས་དང་བཅས་པ་མ་ལུས་པ་སྤངས་པའི་ཕྱིར་
རོ༑ ༑དམ་པ་སྟེ་མཆོག་ཏུ་གྱུར་པའི་བདག་གི་ཕ་རོལ་ཏུ་ཕྱིན་པ་ཡང་ཡིན་ཏེ། མུ་སྟེགས་པ་ལ་
སོགས་པས་བརྟགས་པའི་བདག་ཏུ་འཛིན་པའི་སྤྲོས་པ་དང༌། ཉན་ཐོས་པ་ལ་སོགས་པས་
བརྟགས་པའི་བདག་མེད་པར་འཛིན་པའི་སྤྲོས་པ་ཞེས་པའམ་ཡུལ་བདག་མཐའ་དག་ཉེ་བར་
ཞི་བའི་དོན་ཡིན་ པས་ནའོ། །བདེ་བའི་ཕ་རོལ་ཏུ་ཕྱིན་པ་ཉིད་ཡང་ཡིན་ཏེ། སྡུག་བསྔལ་
སྤངས་པས་འབྲས་བུ་ཡིད་ཀྱི་རང་བཞིན་གྱི་ཕུང་པོ་ལོག་ཅིང་ཀུན་འབྱུང་སྤངས་པས་ཕུང་པོ་
དེའི་རྒྱུ་མ་རིག་བག་ཆགས་ཀྱི་སའི་ཉོན་མོངས་པ་དང་ཟག་མེད་ཀྱི་ལས་ཐམས་ཅད་ལོག་ཅིང་
ཟད་པའི་ཕྱིར་རོ། །འདི་ནི་མ་ཡིན་པར་དགག་པ་སྟེ་དེའི་རང་བཞིན་མིན་པའི་ཡེ་ཤེས་ཀྱི་སྐུ་
དང་ཡེ་ཤེས་གྲུབ་པའོ། །མེད་པར་དགག་པ་ཡིན་ན་ནི་དང་པོ་དང་ཁྱད་པར་མེད་པར་འགྱུར་
རོ༑ ༑ཞེས་གོང་མ་དག་གསུང་ངོ༌། །དཔྱད་དོ། །རྟག་པའི་ཕ་རོལ་ཏུ་ཕྱིན་པ་ཡང་ཡིན་ཏེ་
འཁོར་བ་དང་ནི་མྱ་ངན་ལས་འདས་པ་གཉིས་མཐར་ཐུག་པའི་དོན་ལ་མཉམ་པ་ཉིད་དུ་རྟོགས་
པས་འཁོར་བ་མི་རྟག་པ་མ་འཁྲིད་པས་ཆད་པའམ་སྐུར་པའི་མཐར་མ་ལྷུང་ཞིང་མྱ་ངན་ལས་
འདས་པ་རྟག་པ་མི་སྣོན་པས་རྟག་པའམ་སྒྲོ་འདོགས་པའི་མཐར་མ་ལྷུང་བའི་ཕྱིར་རོ། །དེ་
ཡང་དོན་དམ་པའི་སྐུ་ལ་ནི་དེ་དང་དེ་གདོད་མ་ནས་མེད་པ་དང་ཡོད་པས་དབྲིད་སྣོན་མི་དགོས་
པས་ རང་བཞིན་རྟག་པ་ཡིན་ལ། ཀུན་རྫོབ་པའི་སྐུ་ལ་ནི་གཟུགས་ སྐུ་འཁོར་བ་སྲིད་དུ་
བཞུགས་པ་དང་ཕྱོགས་གཅིག་པའི་མྱ་འདས་མངོན་དུ་མི་བྱེད་པས་དབྲིད་སྣོན་མེད་པ་སྟེ་
གཞན་དོན་རྟག་པའོ། །གང་ལྟར་ཡང་འདིར་རྟག་པའི་དོན་ནི་མི་གནས་པའི་མྱ་ངན་ལས་
འདས་པའི་མངོན་དུ་བྱས་པའོ། །སྐབས་འདིར་འགྲེལ་པར་དཔལ་འཕྲེང་གི་མདོའི་ལུང་།
བཅོམ་ལྡན་འདས་གལ་ཏེ་འདུ་བྱེད་མི་རྟག་གོ་ཞེས་བགྱི་བར་ལྟ་ན་དེ་ནི་དེའི་ཆད་པའི་ལྟ་བར་
- 5 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༡༦
འགྱུར། དེ་ནི་དེའི་ཡང་དག་པ་མ་ལགས་པའི་ལྟ་བར་འགྱུར་རོ། །བཅོམ་ལྡན་འདས་གལ་ཏེ་
མྱ་ངན་ལས་འདས་པ་རྟག་པ་ཞེས་བགྱི་བར་ལྟ་ན་དེ་ནི་དེའི་རྟག་པའི་ལྟ་བར་འགྱུར། དེ་ནི་
དེའི་ཡང་དག་པར་མ་ལག་པའི་ལྟ་བར་འགྱུར་རོ། །ཞེས་པར་དྲངས་ཏེ། མདོ་འགྲེལ་གྱི་དོན་
ཡང་རིག་པ་རྒྱུན་ཆད་དང་མྱང་འདས་རྫས་ཀྱི་དངོས་པོར་སྨྲ་བ་ལ་སྨད་པའོ། །ཞེས་གོང་མ་
དག་གསུང་ངོ༌། །ཀུན་མཁྱེན་ཆོས་རྗེས། དེ་ནི་མི་མཁས་པ་དག་གིས་ལུང་ཕྱིན་ཅི་ལོག་ཏུ་
བཅོས་པ་སྟེ། མདོ་ལས་ནི། བཅོམ་ལྡན་འདས་འདི་གཉིས་མཐར་ལྟ་བ་ཞེས་བགྱི་སྟེ་གཉིས་
གང་ཞེ་ན། ཆད་པར་ལྟ་བ་དང༌། རྟག་པར་ལྟ་བ་ལགས་སོ། །བཅོམ་ལྡན་འདས་གལ་ཏེ་འདུ་
བྱེད་རྣམས་ལ་མི་རྟག་པར་ལྟ་ན་དེ་ནི་དེའི་ཆད་པར་ལྟ་བ་མ་ལགས་ཏེ། དེ་ནི་དེའི་ཡང་དག་
པའི་ལྟ་བ་ལགས་སོ། །བཅོམ་ལྡན་འདས་གལ་ཏེ་མྱ་ངན་ལས་འདས་པ་ལ་རྟག་པར་ལྟ་ན་དེ་
ནི་དེའི་རྟག་པར་ལྟ་བ་མ་ལགས་ཏེ། དེ་ནི་དེའི་ཡང་དག་པའི་ལྟ་བ་ལགས་སོ། །ཞེས་པར་ཡོད་
དོ་ཞེས་གསུང་ལ། མཐར་ལྟ་བ་ཡང་རྣམ་པ་གཉིས་ཏེ་གཉིས་གང་ཞེ་ན། འདི་ལྟ་སྟེ། རྟག་པར་
ལྟ་བ་དང་། ཆད་པར་ལྟ་བའོ། །བཅོམ་ལྡན་འདས་གང་གིས་འཁོར་བ་ནི་མི་རྟག་གོ །མྱ་ངན་
ལས་འདས་པ་ནི་རྟག་པའོ། །ཞེས་དེ་ལྟར་ལྟ་ན། དེ་ནི་རྟག་པ་དང་ཆད་པར་ལྟ་བ་མ་ལགས་
ཀྱི་དེ་ནི་ཡང་དག་པའི་ལྟ་བ་ཞེས་བགྱི་བ་ལགས་སོ་ཞེས་པར་མདོ་ཉིད་དུ་ཁོ་བོས་མཐོང་ལ།
འོན་ཀྱང་འདི་གཉིས་འགྱུར་ཆད་དུ་མངོན་གྱི་དོན་ཁྱད་པར་མེད་ཅིང་མདོའི་སྔ་ཕྱིའི་འགྲོས་
ལས་དཔྱད་པས་ ཀྱང་ འདི་ ཉིད་ རིགས་པར་མཐོང་ངོ༌། །འོན་ཀྱང་འགྲེལ་པའི་དགོངས་
པ་དཔྱད་པར་བྱའོ། །གསུམ་པ་ནི། དེ་ལྟ་བུའི་མི་གནས་པའི་མྱང་འདས་ཀྱི་རྒྱུ་ནི་ཤེས་རབ་
སྙིང་རྗེ་སྟེ། དེ་ཡང་རྒྱལ་སྲས་འཕགས་པ་རྣམས་ནི་བླ་ན་མེད་པའི་བྱང་ཆུབ་ཀྱི་ཐབས་ཏེ་རྒྱུ་
བདག་མེད་པར་རྟོགས་པའི་བློ་ཤེས་རབ་ལ་བརྟེན་ནས་ཡོངས་སུ་མྱ་ངན་ལས་མི་འདའ་བའི་
རིགས་ཅན་གྱི་སེམས་ཅན་རྣམས་བཞིན་དུ་འཁོར་བར་གནས་པར་མི་འགྱུར་ལ། ད་ནི་རྣམ་
，
，，
，
- 5 9 -



3
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲངས་གཞན་སྡུད་པ་སྟེ་དེ་བཞིན་དུ་བརྩེ་བ་སྙིང་རྗེ་ཆེན་པོ་ལ་བརྟེན་ནས་ཉན་རང་བཞིན་དུ་
མཐའ་གཅིག་ཏུ་མྱ་ངན་ལས་འདའ་བར་མི་འགྱུར་ཏེ། འཁོར་བའི་རྒྱུའི་གཙོ་བོ་བདག་ཏུ་སྲེད་
པ་སྟེ་ཆགས་པ་མ་ལུས་པ་ཤེས་རབ་ཀྱི་སྟོབས་ཀྱིས་བཅད་དེ་སྤངས་པའི་ཕྱིར་དང་། སེམས་
ཅན་ལ་སྲེད་པ་སྟེ་བདག་གི་བར་མཛད་པའི་ཕྱིར་ན་བརྩེ་ལྡན་བྱང་ཆུབ་སེམས་དཔའ་རྣམས་
སྡུག་བསྔལ་ཙམ་ཞི་བའི་མྱང་འདས་ཐོབ་པར་བྱེད་པ་མིན་པ་དེ་ལྟར་ནའོ། །
གཉིས་པ་ལས་ཀྱི་དོན་ལ་གཉིས། རིགས་མེད་ན་ལས་གཉིས་མེད་པར་ཐལ་བ།
ལས་གཉིས་ཡོད་པ་རིགས་ཀྱི་བྱེད་ལས་སུ་གྲུབ་པའོ། །དང་པོ་ནི། གལ་ཏེ་སངས་རྒྱས་ཀྱི་
ཁམས་དེ་བཞིན་གཤེགས་པའི་སྙིང་པོ་མེད་ན། སེམས་ཅན་རྣམས་ཆོས་ཅན་འཁོར་བ་ལ་སྡུག་
བསྔལ་བའི་ཉེས་པ་མཐོང་བ་ལ་བརྟེན་ནས་ཡིད་སྐྱོ་བར་མི་འགྱུར་བར་ཐལ་ཞིང་། དེར་མ་
ཟད་མྱ་ངན་ལས་འདས་པ་ལ་བདེ་བའི་ཕན་ཡོན་མཐོང་བ་ལ་བརྟེན་ནས་དེ་ལ་ཡོན་ཏན་དུ་
འཛིན་པའི་འདུན་པ་དང་། ཡོན་ཏན་ཅན་དེ་ཐོབ་པར་འདོད་པ་དང་། དེ་ཐོབ་པའི་ཐབས་ཚོལ་
བའི་དོན་དུ་གཉེར་བ་དང་། ཐབས་དེ་ལས་ཐབས་ལས་བྱུང་བ་དེ་གྲུབ་པར་དགའ་བའི་སྨོན་
པའང་མེད་པར་འགྱུར་རོ། །དཔལ་ཕྲེང་གི་མདོ་ལས། བཅོམ་ལྡན་འདས་གལ་ཏེ་དེ་བཞིན་
གཤེགས་པའི་སྙིང་པོ་མ་མཆིས་ན་ནི། སྡུག་བསྔལ་ལ་ཡང་སྐྱོ་བར་མི་འགྱུར་ལ། མྱ་ངན་ལས་
འདས་པ་ལ་འདུན་པ་དང་འདོད་པ་དང་དོན་དུ་གཉེར་བ་དང་སྨོན་པའང་མེད་པར་འགྱུར་རོ།།
ཞེས་གསུངས་པ་བཞིན་ནོ། །གཉིས་པ་ནི། སྲིད་པ་འཁོར་བ་ལ་འཁོར་བ་དེའི་སྡུག་བསྔལ་
བའི་སྐྱོན་དང་། ཞི་བ་མྱ་ངན་ལས་འདས་པ་ལ་མྱང་འདས་དེའི་བདེ་བའི་ཡོན་ཏན་དག་མཐོང་
ནས་འདོར་ལེན་ལ་སྤྲོ་བ་འདི་དག་ནི། སྤྱིར་རིགས་ཡོད་པ་དང༌། བྱེ་བྲག་འཁོར་ལོ་བཞི་
འབྱོར་པའི་ཚུལ་གྱིས་ཐེག་པ་གསུམ་གང་ཡང་རུང་བ་ལ་མོས་པ་བསྐྱེད་ནུས་སུ་སད་པར་གྱུར་
པའི་ རིགས་ཡོད་པའི་བྱེད་ལས་ཡིན་ཏེ། རྟགས་གང་གི་ཕྱིར་ན་ལས་གཉིས་པ་དེ་རེ་ཤིག་
- 6 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། །༦
རིགས་ཆད་པས་རིགས་མེད་དུ་བཞག་པའི་ལོག་སྲེད་ཅན་དག་ལ་མེད་པའི་ཕྱིར་རོ། །འགྲེལ་
པར་གོང་དུ། ལོག་པ་ཉིད་དུ་ངེས་པའི་སེམས་ཅན་རྣམས་ལ་ཡང་ལས་གཉིས་ཉེ་བར་གནས་
པར་བྱེད་དེ། ཞེས་གསུངས་པ་དང་མི་འགལ་ཏེ། དེ་དུས་ན་མེད་པ་དུས་གཞན་དུ་འགྱུར་བ་ལ་
དགོངས་པའོ། །དེས་ན་ལོག་སྲེད་ཅན་གཏན་ཡོངས་སུ་མྱ་ངན་ལས་མི་འདའ་བའི་ཆོས་ཅན་
ཞེས་གསུངས་པ་ཡང་དགོངས་ཏེ་གསུངས་པ་སྟེ། དགོས་པ་ནི་ཐེག་པ་ཆེན་པོའི་ཆོས་ལ་སྡང་
བ་ནི་ལོག་སྲེད་ཅན་ཉིད་ཀྱི་རྒྱུ་ཡིན་པས་སྡང་བ་བཟློག་པའི་དོན་དུའོ། །དགོངས་གཞི་དུས་
གཞན་ལ་དགོངས་པའོ། །དངོས་ལ་གནོད་བྱེད་ནི་འགའ་ཡང་། གཏན་རྣམ་པར་དག་པར་མི་
འགྱུར་བ་ནི་འོས་པ་མ་ཡིན་ཏེ། རང་བཞིན་གྱིས་རྣམ་པར་དག་པའི་རིགས་ཡོད་པའི་ཕྱིར་དང་།
རྒྱལ་བས་ཀྱང་ཁྱད་པར་མེད་པར་སེམས་ཅན་ཐམས་ཅད་ལ་རྣམ་པར་དག་པས་རུང་བ་ཉིད་
ཡོད་པ་ལ་དགོངས་ནས། ཐོག་མེད་གྱུར་ཀྱང་ཐ་མ་དང་ལྡན་པ། །རང་བཞིན་གྱིས་དག་རྟག་
པའི་ཆོས་ཅན་ནི། །ཐོག་མེད་སྦུབས་ཀྱིས་ཕྱིས་བསྒྲིབས་མི་མཐོང་སྟེ། །ཇི་ལྟར་གསེར་གྱི་
གཟུགས་ནི་བསྒྲིབས་པ་བཞིན། །ཞེས་སོ། །རྐང་པ་བཞི་པོ་འདིས་རིགས་དག་པའི་རྒྱུ་མཚན་
ངོ་བོ་ཡོད་ཀྱང་མི་མཐོང་བའི་རྒྱུ་དེའི་དཔེ་རྣམས་བསྟན་ཏོ། །འདིར་ཐ་མ་དང་ལྡན་པའི་ཞེས་
པའི་དོན་ལ་ཁ་ཅིག་ཨ་ཧྥུ་འཁོར་བ་མཐའ་ཅན་དུ་བཞེད་ལ་ཁ་ཅིག་བུ་ནི་གང་ཟག་སྒོ་བཙན་ལ་
སྦྱོར་རོ། །གཞན་ཕྲུ་ནི་སྤང་དུ་རུང་ཙམ་ལ་དགོངས་པར་བཞེད་དེ་འདི་འཐད་པར་མངོན་ནོ། །
འཁོར་ལོ་བཞི་ནི། སྤྲིང་ཡིག་ལས། མཐུན་པར་གྱུར་པའི་ཡུལ་ན་གནས་པ་དང༌། །སྐྱེས་བུ་
དམ་པ་ལ་ནི་བརྟེན་པ་དང་། །བདག་གི་ལེགས་སྨོན་སྔོན་ཡང་བསོད་ནམས་བགྱིས། །འཁོར་
ལོ་ཆེན་པོ་བཞི་ནི་ཁྱེད་ལ་མངའ། །ཞེས་གསུངས་པ་རྣམས་ཏེ། རིམ་པ་ལྟར་སྒྲུབ་པའི་གནས།
གྲོགས། ངོ་བོ། རྒྱུ་ཕུན་སུམ་ཚོགས་པའོ། །དཀའ་བའི་གནས་ལ་མི་དཀའ་བར། །གྲགས་
པས་གྲགས་པའི་རྗེས་འབྲངས་བླུས། །གཞུང་དོན་གཞུང་བཞིན་ལེགས་འཆད་པ། །དེ་ནི་དེ་
- 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་མཁས་པའི་ལུགས། །
གསུམ་པ་ལྡན་པའི་དོན་ལ་གཉིས། ཐུན་མོང་དུ་བསྟན། སོ་སོར་བཤད་པའོ། །དང་
པོ་ལ་ཁམས་ནི་ལྡན་ཆོས་དཔག་ཏུ་མེད་པ་དང་ཟད་མི་ཤེས་པས་མི་ཟད་པའི་ཁྱད་པར་གཉིས་
དང་ལྡན་པའི་མོས་པ་ཤེས་རབ་ཏིང་ངེ་འཛིན་སྙིང་རྗེའི་ཡོན་ཏན་རིན་པོ་ཆེ་དུ་མའི་གནས་སམ་
གཞི་སྟེ། དཔེར་ན་རྒྱ་མཚོ་ཆེན་པོ་ནི་གཞི་བརྟན་པ་དང་རིན་པོ་ཆེ་འབྱུང་བ་དང་དྲི་མ་མེད་པའི་
ཆུས་གང་བ་ཚོགས་པ་ཡིན་པ་བཞིན་ནོ། །ལོ་ཆེན་ཡབ་སྲས་ཀྱི་བཤད་པ་བསྲེས་པའོ། །ཡང་
ཁམས་ནི་འབྲས་བུའི་ཡོན་ཏན་དང་ལྡན་པ་སྟེ། མངོན་པར་ཤེས་པ་དང་ཟག་པ་ཟད་པའི་ཡེ་
ཤེས་དང་སྤངས་པ་རྣམས་རྣམ་པར་དབྱེར་མེད་པའི་ཡོན་ཏན་དང་ལྡན་པའི་ངོ་བོ་ཉིད་ཡིན་
པའི་ཕྱིར། དཔེར་ན་མར་མེ་སྣང་བ་དང་དྲོ་བ་དང་མདོག་རྣམས་རྣམ་པར་དབྱེར་མེད་པ་བཞིན་
ནོ༔ གཉིས་པ་ལ་གཉིས། རྒྱུའི་དང་། འབྲས་བུའི་ཡོན་ཏན་དང་ལྡན་པའི་དོན་ནོ། །དང་པོ་
ནི༑ རྒྱ་མཚོ་ཆེན་པོ་དང་ནི་མཚུངས་པ་སྟེ་འདྲ་བར་བསྟན་ནོ། །ཞེས་སྦྱར་ཏེ། མཚུངས་པ་དྲུག་
ཅུ་རྩ་གསུམ་དཔེའི་གསལ་བྱེད་དུ་སྙན་ངག་ལས་བཤད་དོ། །གང་ན་དེ་བཞིན་གཤེགས་པའི་
ཁམས་འདིའོ། །འདྲ་ཆོས་གང་གིས་ན་རྒྱ་མཚོ་ཆེན་པོ་སྣོད་ཡངས་པ་དག་རྟེན་ཆོས་རིན་ཆེན་
དང་ཆུས་གང་བ་ལྟར་མོས་པ་སོགས་ཆོས་མཐུན་པ་གསུམ་པོ་ཡི་སྒོ་ནས་སོ། །ཆོས་གསུམ་པོ་
ལྡན་པར་ཡང་ཆོས་སྐུ་སྟེ་གཙང་བའི་ཁམས་སམ་རྒྱུ་ཐེག་ཆེན་ལ་མོས་པ་དང་། རྒྱལ་བའི་ཇི་ལྟ་
ཇི་སྙེད་མཁྱེན་པའི་ཡེ་ཤེས་ཏེ་བདག་དང་བདེ་བའི་ཁམས་སམ་རྒྱུ་ཤེས་རབ་ཏིང་ངེ་འཛིན་དང་།
རྒྱལ་བའི་ཐུགས་རྗེ་ཆེན་པོ་འཇུག་པའི་རྒྱུའམ་ཁམས་སྙིང་རྗེ་རྣམས་ནི་མ་ལུས་པ་བསྡུས་ཤིང་
ཚོགས་པའམ་ལྡན་པའི་ཕྱིར་རོ། །དེ་དག་ཀྱང་མོས་པ་ནི་སྣོད་དང་ཆོས་མཐུན་པ་སྟེ་ཤེས་རབ་
དང་ཏིང་ངེ་འཛིན་གྱི་རིན་པོ་ཆེ་དང་སྙིང་རྗེའི་ཆུ་རྣམས་དེར་འདུས་པའི་ཕྱིར་རོ། །ཤེས་རབ་
དང་ཏིང་ངེ་འཛིན་ནི་རིན་པོ་ཆེ་དང་མཐུན་ཏེ། རིམ་པ་ལྟར་རྣམ་པར་རྟོག་པ་མེད་པ་དང་གཞན་
- 6 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
དོན་གྱི་མཐུ་དང་ལྡན་པའི་ཕྱིར་རོ། །སྙིང་རྗེའི་ནི་ཆུ་དང་མཚུངས་ཏེ། འགྲོ་བ་ཐམས་ཅད་ལ་
མཆོག་ཏུ་བརླན་པའི་རང་བཞིན་དུ་རོ་གཅིག་པའི་ཕྱིར་རོ། །འདིར་ལོ་ཙཱ་བ་ཆེན་པོས་ཡོན་ཏན་
བཞི་པོ་ནི་རྒྱ་མཚོ་ལྟ་བུ་ཡིན་ལ། དེའི་རྟེན་ནི་རྒྱ་མཚོ་ལྟ་བུའི་ཡོན་ཏན་གྱི་རྟེན་ཡིན་ནོ་ཞེས་
གསུངས་ལ། པ་ཚབ་ཀྱིས་སྣོད་དང་རིན་ཆེན་ཆུ་ཡིས་ནི། །ཞེས་པར་ཡང་བསྒྱུར་རོ། །སློབ་
དཔོན་ཕྱུ་པས། འདི་དག་ཆོས་སྐུ་ལ་རྒྱུར་ལྡན་ཞིང་། དེ་བཞིན་ཉིད་ལ་ཆོས་ཅན་དུ་ལྡན་ལ།
རྒྱུའི་རིགས་ཀྱི་ངོ་བོར་ལྡན་ནོ་ཞེས་གསུངས་ལ། རྒྱུའི་རིགས་ནི་རྒྱས་པའི་རིགས་ལ་འཆད་དོ།།
འོན་ཀྱང་ཕྱོགས་ཀྱི་གླང་པོས། གང་ཕྱིར་ནང་རྣམས་སྟོང་ཉིད་དང་། །རང་བཞིན་ཡང་ནི་སྟོང་
པ་ཉིད། །འདི་ལྟར་རྣམ་ཤེས་རབ་བཞིན་རིགས། །བརྩེ་དང་ཤེས་རབ་བདག་ཉིད་ཡིན། །
ཞེས་ཤེས་རབ་སྙིང་རྗེ་རང་བཞིན་དུ་གནས་པའི་རིགས་ཀྱི་རང་བཞིན་དུ་བཤད་པ་དང་། འདི་
ཉིད་ཀྱི་འགྲེལ་པ་དང་བཅས་པའི་དོན་ལ་ལེགས་པར་དཔྱད་པར་བྱའོ། །གཉིས་པ་ནི། རང་
བཞིན་གྱིས་དྲི་མ་མེད་པའི་གནས་དེ་བཞིན་གཤེགས་པའི་ཁམས། རྫུ་འཕྲུལ་དང་། ལྷའི་རྣ་བ་
དང༌། གཞན་གྱི་སེམས་ཤེས་པ་དང་། འཆི་འཕོ་དང་སྐྱེ་བ་རིག་པ་དང་། སྔོན་གྱི་གནས་རྗེས་
སུ་དྲན་པ་སྟེ་ཟག་པ་མེད་པའི་མངོན་པར་ཤེས་པ་དང་པོ་ལྔ་དང༌། ཡེ་ཤེས་དྲི་མེད་དེ་ཟག་ཟད་
མངོན་ཤེས་དང༌། དྲི་མེད་དེ་ཉིད་སྟེ་ཟག་པ་ཟད་པ་རྣམས་དང་རྣམ་པར་དབྱེར་མེད་ཅིང་
འབྲལ་མི་ཤེས་སུ་གནས་པའི་ཕྱིར། དཔེར་ན་མར་མེས་མུན་པ་སེལ་བའི་སྣང་བ་དང༌། དྲོད་
དང་མདོག་སྟེ་ཁ་དོག་རྣམས་དབྱེར་མེད་པར་གནས་པ་དང་ཆོས་མཚུངས་པ་ཅན་ཡིན་ནོ། །དེ་
ཡང་མངོན་ཤེས་ལྔ་སྣང་བ་དང་མཚུངས་ཏེ་ཡུལ་རྟོགས་པའི་གེགས་ཀྱི་མུན་པ་འཇོམས་པའི་
ཕྱིར། ཟག་པ་ཟད་པའི་ཡེ་ཤེས་ནི་དྲོ་བ་དང་ཆོས་མཚུངས་ཏེ། ལས་ཉོན་གྱི་བུད་ཤིང་བསྲེགས་
པའི་ཕྱིར་རོ། །ཟག་ཟད་ནི་མདོག་དང་ཆོས་མཐུན་ཏེ། ཉོན་སྒྲིབ་སྤངས་པས་དྲི་མ་མེད་ཅིང་།
ཤེས་སྒྲིབ་དག་པས་རྣམ་པར་དག་པ་དང༌། དེ་གཉིས་ཀྱང་གློ་བུར་བ་ཡིན་པས་འོད་གསལ་
- 6 3 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་ཕྱིར་རོ། །འཕེལ་འགྲིབ་མེད་པར་བསྟན་པའི་མདོར། ཤཱ་རིའི་བུ་དཔེར་ན་མར་མེ་ནི་འདི་
ལྟ་སྟེ། སྣང་བ་དང་དྲོ་བ་དང་མདོག་དག་གིས་སམ། ནོར་བུ་སྣང་བ་དང་མདོག་དང་དབྱིབས་
དག་གིས་རྣམ་པར་དབྱེར་མེད་པའི་ཆོས་ཅན་མ་བྲལ་བའི་ཡོན་ཏན་ཅན་ནོ། །ཤཱ་རིའི་བུ་དེ་
བཞིན་དུ་དེ་བཞིན་གཤེགས་པས་བསྟན་པའི་ཆོས་སྐུ་ནི་འདི་ལྟར་སྟེ་གང་གའི་ཀླུང་གི་བྱེ་མ་
ལས་འདས་པའི་དེ་བཞིན་གཤེགས་པའི་ཆོས་རྣམས་ཀྱི་རྣམ་པར་དབྱེར་མེད་པའི་ཆོས་ཅན་མ་
བྲལ་བའི་ཡེ་ཤེས་ཀྱི་ཡོན་ཏན་ཅན་ནོ་ཞེས་སོ། །དེ་ལ་དབྱེར་མེད་པ་ནི་དངོས་པོ་ཐ་མི་དད་
པའོ། །མ་བྲལ་བ་ནི་ལྡོག་པ་ཐ་དད་ཀྱང་ཕན་ཚུན་ངེས་པའི་ཕྱུ་པ་གསུང་ངོ་། །དཔེ་དེ་ནི་འཇིག་
རྟེན་གྱི་གྲགས་པ་བཀོད་པ་སྟེ། དེ་ཡང་ཚོགས་པ་འབྲལ་མི་རུང་དུ་གནས་པའོ། །འདིར་ལྡན་
པའི་ཡོན་ཏན་གཉིས་ཀྱིས་རིགས་དང་ཆོས་སྐུ་བསྟན་ལ། དེ་བཞིན་ཉིད་ཞར་བྱུང་དུ་བསྟན་ནོ་
ཞེས་ལོ་ཙཱ་བ་སོགས་འཆད་དེ་དགོངས་པར་རུང་ངོ༌། །དྲི་མེད་གནས་ལ་ཞེས་པ་གནས་གྱུར་
མཐར་ཐུག་ཁོ་ན་ལ་སྦྱོར་བ་ནི་གཞུང་གི་དགོངས་པ་ཡིན་མིན་དཔྱད་པར་བྱ་སྟེ། རྣམ་པར་དབྱེ་
བ་ཆོས་ཕྱིར་ཞེས་དང་། བཞག་པར་བྱ་བ་ཅུང་ཟད་མེད། །ཅེས་སོགས་ཀྱི་དོན་དྲན་པར་བྱའོ། །
བཞི་པ་འཇུག་པའི་དོན་ལ་གཉིས། རྟེན་གྱི་སྒོ་ནས་གསུམ་དུ་དབྱེ་བའི་ཚུལ། རྟེན་
གསུམ་ སོ་ སོའི་ ངོ་བོའོ། །དང་ པོ་ནི། བསྟན་ཏོ་ཞེས་དྲང་ངོ༌། །གང་ན་རྒྱལ་བའི་ སྙིང་ པོ་
དབྱིགས་རང་བཞིན་གྱིས་རྣམ་པར་དག་པ་འདིའོ། །གང་གིས་ན་དེ་ཁོ་ན་ཉིད་མཐར་ཕྱིན་པར་
གཟིགས་པའི་སངས་རྒྱས་ཀྱིས་སོ། །གང་ལ་ན་གདུལ་བྱའི་སེམས་ཅན་བྱང་ཆུབ་སེམས་
དཔའ་རྣམས་ལའོ། །ཚུལ་ཇི་ལྟར་ན་དབྱིངས་ལ་ངོ་བོའི་དབྱེ་བ་མེད་ཀྱང་རྟེན་གྱི་སྒོ་ནས་སོ་སོ་
སྐྱེ་བོའི་དེ་བཞིན་ཉིད་དང་། འཕགས་པའི་དེ་བཞིན་ཉིད་དང་། རྫོགས་པའི་སངས་རྒྱས་ཀྱི་དེ་
བཞིན་ཉིད་དེ་གསུམ་དུ་རབ་ཏུ་དབྱེ་བའི་འཇུག་པ་ལས་བརྩམས་ཏེའོ། །གཉིས་པ་ནི་ཏིང་ངེ་
འཛིན་རྒྱལ་པོར། སོ་སོ་ཐ་དད་འགྲོ་བས་ན། །སོ་སོ་སྐྱེ་བོ་ཞེས་བརྗོད་དོ། །ཞེས་གསུངས་པའི་
，
མ 64 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
སོ་སོ་སྐྱེ་བོ་རྣམས་ནི་འདུ་ཤེས་དང་སེམས་དང་ལྟ་བ་ཕྱིན་ཅི་ལོག་པ་ཡིན་ཞིང་། འཕགས་པའི་
བདེན་པ་མངོན་དུ་མཐོང་བ་འཕགས་པ་རྣམས་ནི་དེ་ལས་བཟློག་པ་ཕྱིན་ཅི་མ་ལོག་པ་སྟེ།
འདུ་ཤེས་དང་སེམས་དང་ལྟ་བ་ཕྱིན་ཅི་མ་ལོག་ཅིང་ཡང་དག་པ་མཐོང་བའི་ཕྱིར་རོ། །ཕྱིན་ཅི་
ལོག་གསུམ་ནི་མཐོང་མ་མཐོང་གཉིས་ཀའི་དོན་ལའམ་འདས་མ་འོངས་ད་ལྟར་གསུམ་ལའམ་
ཡིད་སེམས་རྣམ་ཤེས་ཕྱིན་ཅི་ལོག་པའོ། །ཞེས་རྔོག་ལོ་ཙཱ་བས་གསུམ་གསུམ་གསུང་ངོ༌། །
མཛོད་དུ་ནི། འཇིག་ལྟ་དང་མཐར་འཛིན་གྱི་རྟག་ལྟ་དང་། ལྟ་བ་ལ་མཆོག་འཛིན་གསུམ་ནི་ལྟ་
བ་ཕྱིན་ཅི་ལོག་ཡིན་ལ། དེ་དང་འགྲོགས་པའི་འདུ་ཤེས་དང་སེམས་ནི། འདུ་ཤེས་དང་སེམས་
ཕྱིན་ཅི་ལོག་པ་སྟེ། སེམས་དང་འདུ་ཤེས་དེ་དབང་གིས། །ཞེས་བཤད་ལ། མཛོད་ཀྱི་འགྲེལ་
པར་ཕྱིན་ཅི་ལོག་དེ་དག་ཐམས་ཅད་ཀྱང་རྒྱུན་དུ་ཞུགས་པས་སྤངས་པའི་ཡིན་ཏེ། ལྟ་བ་དང་
མཚུངས་པར་ལྡན་དང་བཅས་པ་རྣམས་ནི་མཐོང་བས་སྤང་བར་བྱ་བ་ཡིན་པའི་ཕྱིར་རོ། །ཞེས་
གསུངས་ལ། ས་སྡེར་རྣམ་གྲངས་གཞན་ཡང་གསུངས་ཏེ་སྤྲོས་པས་འཇིགས་སོ། །སྡུད་པར།
བྱང་ཆུབ་སེམས་དཔས་དེ་བཞིན་ཉིད་འདི་རྗེས་སུ་རྟོགས། །དེ་ཕྱིར་དེ་བཞིན་གཤེགས་ཞེས་
མཚན་གསོལ་ཏོ། །ཞེས་གསུངས་པ་ལྟར་དེ་བཞིན་ཉིད་མཐར་ཕྱིན་པར་གཟིགས་པས་དེ་
བཞིན་གཤེགས་པ་སྟེ་དེ་ནི་ཆོས་ཐམས་ཅད་ཇི་ལྟ་བ་བཞིན་དུ་རྟོགས་པས་ཕྱིན་ཅི་མ་ལོག་ཅིང་
སྒྲིབ་གཉིས་བག་ཆགས་དང་བཅས་པ་བཅོམ་པས་སྤྲོས་པ་མེད་པ་ཉིད་ཡིན་ནོ། །འདི་ཕན་
ཆད་འཇུག་པའི་དོན་ལས་བརྩམས་ཏེ་ རིག་ པར་ བྱའོ། །ལྔ་ པ་ གནས་ སྐབས་ ཀྱི་དོན་ནི།
དབྱིངས་དེ་ཉིད་གློ་བུར་གྱི་དྲི་མས་མ་དག་པའི་གནས་སྐབས་ལ་ནི་གོ་རིམ་བཞིན་དུ་སེམས་
ཅན་གྱི་ཁམས་ཞེས་བརྗོད་ལ་སྒོམ་སྤང་གིས་མ་དག་ལ་མཐོང་སྤང་གིས་དག་པའི་གནས་
སྐབས་སུ་ནི་བྱང་ཆུབ་སེམས་དཔའི་ཁམས་ཞེས་བརྗོད་ཅིང་། དྲི་མས་ཤིན་ཏུ་རྣམ་པར་དག་
པའི་སྐབས་སུ་ནི་གོ་རིམ་བཞིན་དུ་དེ་བཞིན་གཤེགས་པའི་ཁམས་ཞེས་བརྗོད་དོ། །དེས་ན་ངོ་
-
，
- 6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བོ་ཉིད་དང་ལ་སོགས་པས་བསྡུས་པ་རྒྱུ་འབྲས་ལས་ལྡན་འཇུག་པའི་བར་བཤད་མ་ཐག་པའི་
དོན་འདི་དྲུག་གིས་ནི་བསྡུས་པའི་ཁམས་བདེ་བར་གཤེགས་པའི་སྙིང་པོ་ནི་མ་དག་པ་ལ་
སོགས་པའི་གནས་སྐབས་གསུམ་པོ་དག་ཏུ་རྟེན་སེམས་ཅན་བྱང་ཆུབ་སེམས་དཔའ་སངས་
རྒྱས་ཞེས་བྱ་བ་དང་དེ་དང་དེའི་ཁམས་ཞེས་བྱ་བ་མིང་གསུམ་གྱི་སྒོ་ནས་ནི་བསྟན་པ་ཡིན་གྱི་
རང་བཞིན་ལ་ཁྱད་པར་མེད་དོ། ། །
དྲུག་པ་ཀུན་ཏུ་འགྲོ་བའི་དོན་ལ་གཉིས་ཏེ། ཀུན་ལ་ཁམས་ཀྱིས་ཁྱབ་ཚུལ་ཐུན་མོང་དུ་
བཤད། སྐབས་གསུམ་སོ་སོར་ཁྱབ་ཚུལ་དཔེ་དང་བཅས་པའོ། །དང་པོ་ནི། ཇི་ལྟར་ན་རྟོག་པ་
མེད་ཅིང་སྒྲིབ་པ་མེད་པའི་བདག་ཉིད་ཅན་གྱི་ནམ་མཁའ་ནི་གཟུགས་ཅན་ཀུན་ཏུ་སྟེ་ཐམས་
ཅད་ལ་རྗེས་སུ་སོང་ཞིང་ཁྱབ་པ་ལྟར། སེམས་ཀྱི་རང་བཞིན་གནས་ལུགས་དྲི་མ་མེད་ཅིང་
འོད་གསལ་བའི་དབྱིངས་ཀྱང་དཔེ་དེ་བཞིན་དུ་གནས་སྐབས་གསུམ་པོ་ཀུན་ཏུ་ཁྱབ་པར་འགྲོ་
བ་ཉིད་ཡིན་ནོ། །གཉིས་པ་ནི། དབྱིངས་དེ་ནི་ཆོས་ཅན། ཉེས་པ་དང་བཅས་པའི་སོ་སོ་སྐྱེ་བོ་
དང༌། ཡོན་ཏན་དང་བཅས་པ་བྱང་ཆུབ་སེམས་དཔའ་དང་། ཡོན་ཏན་རྣམ་པར་དག་པ་མཐར་
ཐུག་པ་སངས་རྒྱས་ཏེ་གནས་སྐབས་ཐམས་ཅད་ལ་ཁྱད་པར་མེད་པར་ཁྱབ་པ་ཡིན་ཏེ། ཆོས་
ཅན་ཐམས་ཅད་ཀྱི་ཕྱིའི་མཚན་ཉིད་དེ་ཆོས་ཉིད་ཁྱབ་བྱེད་ཡིན་པའི་ཕྱིར་རོ། །དཔེར་ན། ནམ་
མཁའ་ནི་གཟུགས་ཀྱི་རྣམ་པ་དམན་པའི་སྣོད་དང༌། བར་མ་ཟངས་ཀྱི་སྣོད་དང༌། མཆོག་
གསེར་གྱི་སྣོད་ཐམས་ཅད་ལ་ཁྱབ་པ་བཞིན་ནོ། །འཕེལ་འགྲིབ་མེད་པར་བསྟན་པའི་མདོར་
ཤཱ་རིའི་བུ་དེའི་ཕྱིར་ན་སེམས་ཅན་གྱི་ཁམས་གཞན་ལ། ཆོས་ཀྱི་སྐུ་ཡང་གཞན་པ་ནི་མ་ཡིན་ཏེ།
སེམས་ཅན་གྱི་ཁམས་ཉིད་ཆོས་ཀྱི་སྐུ། ཆོས་ཀྱི་སྐུ་ཉིད་སེམས་ཅན་གྱི་ཁམས་ཏེ། འདི་ནི་དོན་
གྱིས་གཉིས་སུ་མེད་དེ་ཡི་གེ་ཙམ་ཐ་དད་པ་ཡིན་ནོ། །ཞེས་གསུངས་པ་ལྟར་དབྱིངས་ལ་གནས་
སྐབས་གསུམ་དུ་ཕྱེ་ཡང་རང་བཞིན་ཐམས་ཅད་དུ་ཁྱད་པར་མེད་ཅིང་མཚུངས་པ་ཁོ་ན་ཡིན་ནོ།།
- 6 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
བདུན་པ་མི་འགྱུར་བའི་དོན་ལ་གཉིས། མདོར་བསྟན་པ། རྒྱས་པར་བཤད་པའོ། །དང་པོ་ནི།
དབྱིངས་དེ་ལ་གནས་སྐབས་གསུམ་དུ་ཕྱེ་ཡང་རང་བཞིན་འགྱུར་བ་དང་བཅས་པ་ནི་མ་ཡིན་ཏེ་
ཇི་ལྟར་སྔར་མ་དག་པའི་གནས་སུ་ཡོད་པ་ཇི་ལྟ་བ་བཞིན་ཕྱིས་དག་པའི་གནས་སྐབས་ན་ཡང་
རང་གི་ངོ་བོ་དེ་ཁོ་ན་བཞིན་དུ་གནས་ཀྱི་ནམ་ཡང་འགྱུར་བ་མེད་པའི་ཆོས་ཉིད་དམ་རང་བཞིན་
ཉིད་དོ། །གང་གི་ཕྱིར་ན་སྔར་མ་དག་པའི་གནས་སྐབས་ན་ཉོན་མོངས་པ་ལ་སོགས་པའི་ཉེས་
པ་རྣམས་སྤང་རུང་གློ་བུར་བ་ཉིད་དང་ལྡན་གྱི་དབྱིངས་ཀྱི་རང་བཞིན་དུ་ལྡན་པ་མིན་པའི་ཕྱིར་
དང༌། སྟོབས་སོགས་ཡོན་ཏན་གྱི་ཆོས་རྣམས་གདོད་མ་ནས་རང་བཞིན་ཏེ་རང་གི་ཆོས་ཉིད་དུ་
ལྡན་པ་ཡིན་གྱི་ཕྱིས་དག་པའི་ཚེ་གསར་དུ་ཐོབ་པ་མ་ཡིན་པའི་ཕྱིར་རོ། །བསྟོད་པར་ཡང་།
ཆོས་ཀྱི་དབྱིངས་ནི་སྐྱེ་མ་ཡིན། །ནམ་ཡང་འགག་པར་འགྱུར་བ་མེད། །དུས་རྣམས་ཀུན་ཏུ་
ཉོན་མོངས་མེད། །ཐོག་མ་བར་མཐའ་དྲི་མ་བྲལ། །ཞེས་གསུངས་སོ། །འདིར་ཕྲུ་ཁ་ཅིག་ཉེས་
པ་གློ་བུར་དང་ལྡན་པས་ནི་ཡུལ་ཅན་སྒྲིབ་པ་དོན་དམ་པར་མེད་པ་དང་དེའི་དམིགས་པ་ཡང་
དག་པའི་ཀུན་རྫོབ་ཏུའང་མེད་པའོ། །ཡོན་ཏན་རང་བཞིན་གྱིས་ལྡན་པ་ཡང་ཡོན་ཏན་གྱི་
དམིགས་པ་ཡང་དག་པའི་ཀུན་རྫོབ་དེ་བཞིན་ཉིད་ལ་ཆོས་ཅན་དུ་ལྡན་པའམ། ཡོན་ཏན་གྱི་རྒྱུ་
མི་རྟོག་པའི་ཤེས་རབ་ཀྱི་དམིགས་པ་དེ་བཞིན་ཉིད་ཀྱི་ངོ་བོར་ལྡན་པའོ། །ཞེས་གསུང་ཡང་
ནན་གྱིས་སྦྱོར་བར་ཟད་དོ། ། །
གཉིས་པ་ལ་གསུམ། མ་དག་པའི་ གནས་སྐབས་དང༌། མ་དག་དག་པའི་གནས་
སྐབས་དང་། ཤིན་ཏུ་རྣམ་དག་གི་གནས་སྐབས་ན་མི་འགྱུར་བའི་ཚུལ་ལོ། །དང་པོ་ལ་བཞི།
ཉོན་མོངས་པས་མ་གོས་པ། སྐྱེ་འཇིག་གིས་མ་གོས་པ། དེ་དག་གི་དོན་བསྡུ་བ། ཕུང་པོ་
འཇིག་པའི་རྒྱུ་ཞར་ལ་བཤད་པའོ། །དང་པོ་ནི། དཔེ་ཇི་ལྟར་ན་ནམ་མཁའ་ནི་གཟུགས་ཅན་
ཀུན་ལ་ཁྱབ་ཅིང་སོང་ལ་དེ་བཞིན་དུ་ཁམས་ཀྱང་སེམས་ཅན་ཐམས་ཅད་ལ་གནས་པ་ཡིན་ནོ།།
- 6 7 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ལྟར་མོད་ཀྱང་ནམ་མཁའ་ལ་སྣོད་ཀྱི་ཉེས་པས་ཉེ་བར་གོས་པ་མེད་དེ་ཕྲ་བ་སྟེ་ལུས་ཅན་
མིན་པའི་ཕྱིར་རོ། །དེ་བཞིན་དུ་ཁམས་བདེ་བར་གཤེགས་པའི་སྙིང་པོ་འདི་ལས་ཡང་ཉོན་
མོངས་པས་ཉེ་བར་གོས་པ་མེད་དེ་རང་བཞིན་གྱིས་དག་ཅིང་ཕྲ་བའི་དོན་ཡིན་པའི་ཕྱིར་རོ། །
དཔེར་ན་སྣམ་བུ་ཚོན་གྱིས་བསྒྱུར་བ་ལྟར་ཉོན་མོངས་པས་ཁམས་གཞན་དུ་འགྱུར་བ་མིན་ནོ་
ཞེས་པ་སྟེ། དེ་བཞིན་སེམས་ཅན་ཐམས་ཅད་ལ། །ཀུན་ནས་གནས་ཀྱང་གོས་མི་འགྱུར། །
ཞེས་འགྱུར་གཞན་ལས་འབྱུང་། གཉིས་པ་ལ་གཉིས། ཆོས་ཅན་ལ་སྐྱེ་འཇིག་སྣང་ཚུལ། ཆོས་
ཉིད་ལ་སྐྱེ་འཇིག་མེད་ཚུལ་ལོ། །དང་པོ་ནི། དཔེ་ཇི་ལྟར་ན་སྣོད་ཀྱི་འཇིག་རྟེན་ནི་དུས་ཐམས་
ཅད་དུ་ནམ་མཁས་གོ་ཕྱེ་བ་ལ་ནི་བརྟེན་ནས་དང་པོར་སྐྱེ་ཞིང་འཆགས་ལ་མཐར་མེ་བདུན་ཆུ་
གཅིག་ལ་སོགས་པས་འཇིག་ཅིང་འགག་པ་དེ་བཞིན་དུ། རྒྱུ་རྐྱེན་གྱིས་མངོན་པར་འདུས་མ་
བྱས་པའི་དབྱིངས་ཁམས་རང་བཞིན་གྱིས་རྣམ་པར་དག་པ་ལ་བརྟེན་ནས། སེམས་ཅན་གྱི་
དབང་པོ་རྣམས་ནི་དང་པོར་སྐྱེ་ཞིང་མཐར་འཇིག་པར་འགྱུར་རོ། །གཉིས་པ་ལ་གཉིས། ཆོས་
ཉིད་ལ་འཇིག་པས་དང་། སྐྱེ་བས་མ་གོས་པའི་ཚུལ་ལོ། །དང་པོ་ནི་དེ་ལྟ་ན་དབྱིངས་ཀྱང་སྐྱེ་
འཇིག་ཏུ་འགྱུར་རམ་ཞེ་ན་མི་འགྱུར་ཏེ། དཔེ་ཇི་ལྟར་ན་ནམ་མཁའ་དེ་ལ་བརྟེན་པའི་འཇིག་
རྟེན་རྣམས་མེ་བདུན་ཆུ་གཅིག་གིས་བསྲེག་ཅིང་འདུལ་ཡང་ནམ་མཁའ་རང་ཉིད་ནི་སྔོན་ཆད་
དུས་ནམ་མཁའ་མེ་གསུམ་མམ་བདུན་དང་ཆུ་རྣམས་ཀྱིས་ཚིག་པ་དང་འདྲུལ་བ་མེད་པ་དེ་
བཞིན་དུ། དེ་ལ་བརྟེན་པའི་སེམས་ཅན་རྣམས་མེ་གསུམ་གྱིས་འཇིག་ཀྱང་དབྱིངས་འདི་ནི།
སྲོག་དང་དབང་པོ་རྣམས་འགག་པ་འཆི་བའི་མེ་དང་། གནད་གཅོད་པ་ན་བའི་མེ་དང་ན་ཚོད་
གྱུར་པ་རྒ་བའི་མེ་རྣམས་ཀྱིས་ནམ་ཡང་མི་འཚིག་པ་ཉིད་དོ། ། །
གཉིས་པ་ལ་བཞི། དཔེ། དོན། དཔེ་དོན་སྦྱར་བ། ཆོས་མཐུན་སྦྱར་བའོ། །དང་པོ་
ནི་འཇིག་རྟེན་གྱི་ཁམས་ཆགས་ཤིང་གནས་པ་ན་སའི་དཀྱིལ་འཁོར་ཆེན་པོ་ནི་ཆུའི་དཀྱིལ་
r
- 6 8 -



，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
འཁོར་ལ་བརྟེན་ཅིང་། ཆུ་ཡང་རླུང་གི་དཀྱིལ་འཁོར་ལ་བརྟེན་ལ། རླུང་ནི་ནམ་མཁའ་ལ་
བརྟེན་ནས་རབ་ཏུ་གནས་པ་ཉིད་ཡིན་ཡང་། ནམ་མཁའ་ནི་རླུང་གི་ཁམས་དང་ཆུའི་ཁམས་
དག་དང་སའི་ཁམས་ལ་སོགས་པ་འདུས་བྱས་ཀྱི་དངོས་པོ་གང་ལ་ཡང་བརྟེན་ནས་རབ་ཏུ་
གནས་པ་ནི་མ་ཡིན་ཏེ། རྒྱུ་རྐྱེན་ལ་མི་ལྟོས་པའི་ཕྱིར་རོ། །གཉིས་པ་ནི་དཔེ་དེ་བཞིན་དུ་ཕུང་པོ་
ལྔ་དང་ཁམས་བཅོ་བརྒྱད་དང་དབང་པོ་སྟེ་ནང་དང་ཕྱིའི་སྐྱེ་མཆེད་འབྲས་བུས་བསྡུས་པ་སྐྱེ་
བའི་ཀུན་ནས་ཉོན་མོངས་པ་རྣམས་ནི་རྒྱུ་ལས་དང་། རྐྱེན་ཉོན་མོངས་པ་དག་ལ་བརྟེན་ནས་
གནས་ཤིང་། ཟག་བཅས་ཀྱི་ལས་དང་ཉོན་མོངས་པ་ནི་མི་རྟག་པ་ལ་རྟག་སོགས་སུ་འཛིན་
པའམ་གཉིས་སུ་སྣང་བའི་ཚུལ་བཞིན་མིན་པ་ཡིད་ལ་བྱེད་པའི་རྣམ་པར་རྟོག་པ་ལ་རྟག་ཏུ་
གནས་པ་ཡིན་ལ། ཚུལ་བཞིན་མ་ཡིན་ཡིད་བྱེད་ནི་སེམས་ཀྱི་དག་པ་སྟེ་དབྱིངས་ལ་རབ་ཏུ་
གནས་སོ། །དེ་ལྟ་མོད་ཀྱང་སེམས་ཀྱི་རང་བཞིན་དབྱིངས་བདེ་བར་གཤེགས་པའི་སྙིང་པོ་ནི་
བཤད་མ་ཐག་པའི་ཀུན་རྫོབ་ཀྱི་ཆོས་རྣམས་ནི་ཐམས་ཅད་སྟེ་གང་ལ་ཡང་བརྟེན་ནས་གནས་
པ་མེད་དོ། །གསུམ་པ་ནི། ལུས་ཅན་རྣམས་ཀྱི་ནང་གི་ཕུང་པོ་དང་སྐྱེ་མཆེད་དང་ཁམས་རྣམས་
ནི་ཕྱི་རོལ་གྱི་སའི་དཀྱིལ་འཁོར་དང་འདྲ་བར་ཤེས་པར་བྱ་སྟེ། ངོ་བོ་རགས་པ་དང་རྒྱུ་ལས་
ཉོན་གྱི་ཆུ་ལས་བྱུང་བའི་ཕྱིར་རོ། །ཡང་ལུས་ཅན་རྣམས་ཀྱི་ལས་དང་ཉོན་མོངས་པ་ནི་ཆུའི་
ཁམས་དང་འདྲ་བར་ཤེས་པར་བྱ་སྟེ། ངོ་བོ་ཕུང་སོགས་ལ་ལྟོས་ནས་ཕྲ་ལ། རྒྱུ་ཚུལ་མིན་ཡིད་
བྱེད་ལ་ལྟོས་ཏེ་རགས་ཤིང༌། རྒྱུ་ཚུལ་མིན་ཡིད་བྱེད་ཀྱི་རླུང་ལ་བརྟེན་པའི་ཕྱིར་རོ། །ཡང་ཚུལ་
བཞིན་མ་ཡིན་པ་ཡིད་ལ་བྱེད་པའི་རྣམ་པར་རྟོག་པ་ནི་རླུང་གི་ཁམས་དང་འདྲ་བར་བལྟ་སྟེ། ངོ་
བོ་ཕྲ་བ་རྟེན་དབྱིངས་ཀྱི་ནམ་མཁན་ལ་བརྟེན་པའི་ཕྱིར་རོ། །སེམས་ཀྱི་རང་བཞིན་དབྱིངས་དེ་
ནི་ནམ་མཁའི་ཁམས་གང་ལ་ཡང་མི་བརྟེན་པ་བཞིན་དུ་གཞི་གང་ལ་ཡང་བརྟེན་པ་ཅན་མིན་
ཞིང་གང་དུ་ཡང་གནས་པ་མེད་དོ། །བཞི་པ་ནི། ཚུལ་བཞིན་མ་ཡིན་པ་ཡིད་ལ་བྱེད་པ་ནི་
，
- 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རགས་པ་ནས་ངོས་བཟུང་ན་མི་རྟག་པ་ལ་རྟག་པར་འཛིན་པ་སོགས་ཡིན་ལ་ཕྲ་བ་ནས་ངོས་
བཟུང་ན་གཉིས་སྣང་གི་རྣམ་པར་རྟོག་པ་སྟེ། དེ་ཡང་རང་ཉིད་སེམས་ཀྱི་རང་བཞིན་འོད་
གསལ་ཆོས་དབྱིངས་ལ་གནས་ཏེ། སྤྲིན་ནམ་མཁའ་ལ་གནས་པ་བཞིན་ནོ། །དོ་ཧར། སེམས་
ཉིད་གཅིག་པུ་ཀུན་གྱིས་ས་བོན་སྟེ། །གང་ལ་སྲིད་འཕྲོ་ཞེས་པའི་དོན་ནོ། །ཚུལ་བཞིན་མ་ཡིན་
ཡིད་བྱེད་རང་ཉིད་ཀྱིས་འབྲས་བུ་ལས་དང་ཉོན་མོངས་པ་རབ་ཏུ་ཕྱེ་བ་སྟེ་བསྐྱེད་དེ། བདག་
དང་གཞན་དུ་བཟུང་བ་ལས་ཆགས་སྡང་རྨོངས་གསུམ་འབྱུང་ལ་དེའི་དབང་གིས་ལས་ངན་སྣ་
ཚོགས་ སོགས་ པའི་ ཕྱིར་ རོ། །རྣམ་འགྲེལ་དུ། བདག་ཡོད་ན་ནི་གཞན་དུ་ཤེས། །བདག་
གཞན་ཆ་ལ་འཛིན་དང་སྡང༌། །དེ་དག་དང་ནི་འབྲེལ་བ་ལས། །ཉེས་པ་ཐམས་ཅད་འབྱུང་བ་
ཡིན། །ཞེས་གསུངས་པ་བཞིན་ནོ། །ཆུ་དང་འདྲ་བའི་ལས་དང་ཉོན་མོངས་པ་ལས་ནི། འབྲས་
བུ་ཟག་བཅས་ཀྱི་ཕུང་པོ་སྐྱེ་མཆེད་ཁམས་རྣམས་ཏེ་ལས་ཀྱི་ས་བོན་ཉོན་མོངས་པའི་རླན་གྱི་
སོས་པ་ལས་ཁམས་གསུམ་གྱི་སྐྱེ་བ་འགྲུབ་པའི་ཕྱིར་རོ། །སའི་དཀྱིལ་འཁོར་དེ་འཇིག་བྱེད་
ཀྱི་རྐྱེན་ལས་འཇིག་པ་དང་འགྲུབ་བྱེད་ཀྱི་རྐྱེན་ལས་ཆགས་པ་ལྟར་ཕུང་པོ་སོགས་ཀྱང་ལས་
ཉོན་གི་དབང་གིས་དང་པོར་སྐྱེ་བ་དང་མཐར་ན་རྒ་ཤི་གསུམ་གྱི་འཇིགས་པར་འགྱུར་བ་ཡིན་
ནོ༑ ༑སེམས་ཀྱི་རང་བཞིན་དབྱིངས་ནི་ནམ་མཁའི་ཁམས་རྒྱུ་རྐྱེན་ལས་མི་ལྟོས་པ་ལྟར་ཉེར་
ལེན་གྱི་རྒྱུ་ལ་ལྟོས་པ་མེད་ཅིང་ལྷན་ཅིག་བྱེད་པའི་རྐྱེན་ལ་ལྟོས་པའང་མེད་ལ་རྒྱུ་རྐྱེན་གཉིས་
ཀ་ཚོགས་པ་ལ་ལྟོས་པའང་མེད་ཅིང་། རང་གི་ངོ་བོའང་དང་པོར་སྐྱེ་བ་དང་། མཐར་འཇིག་པ་
དང་དེ་གཉིས་དབུས་སྐད་ཅིག་སྡོད་པའི་གནས་པའང་ཡོད་པ་མ་ཡིན་ནོ། །
གསུམ་པ་དེ་དག་གི་དོན་བསྡུ་བ་ལ་གཉིས། ཉོན་མོངས་པས་མ་གོས་པའི་དང་། སྐྱེ་
འཇིག་གིས་མ་གོས་པའི་དོན་བསྡུ་བའོ། །དང་པོ་ནི་ཀྱེའི་རྡོ་རྗེར། འཇིག་རྟེན་ཁམས་ནི་གང་དུ་
ཡང་། །སངས་རྒྱས་ གཞན་དུ་རྙེད་མི་འགྱུར། །སེམས་ནི་རྫོགས་པའི་སངས་རྒྱས་ཉིད། །
- 7 (0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། (༦
སངས་རྒྱས་གཞན་དུ་བསྟན་དུ་མེད། །ཅེས་གསུངས་པ་ལྟར་དོན་དམ་གྱི་སངས་རྒྱས་སེམས་
ཀྱི་རང་བཞིན་འོད་གསལ་དེ་བཞིན་གཤེགས་པའི་སྙིང་པོ་གང་ཡིན་པ་དེ་ནི་ནམ་མཁའ་སྤྲིན་
སོགས་ཀྱིས་མི་འགྱུར་བ་བཞིན་དུ། དྲི་མ་དག་མ་དག་གིས་འགྱུར་བ་མེད་དེ། དེས་ན་ཡང་
དག་པ་མིན་པའི་རྟོག་པ་ཚུལ་མིན་ཡིད་བྱེད་ལས་བྱུང་བའི་འདོད་ཆགས་དང་སོགས་ཀྱིས་
བསྡུས་པ་ཞེ་སྡང་དང་གཏི་མུག་སོགས་གློ་བུར་གྱི་དྲི་མས་དབྱིངས་དེ་ཉོན་མོངས་པ་སྟེ། མ་
དག་པར་མི་འགྱུར་རོ། །སོར་མོའི་ཕྲེང་བ་ལ་ཕན་པའི་མདོར། སངས་རྒྱས་ཐམས་ཅད་ཀྱིས་
ཤིན་ཏུ་ནན་ཏན་དུ་བཙལ་ཡང་དེ་བཞིན་གཤེགས་པའི་སྙིང་པོ་ལ་དྲི་མ་མ་བརྙེས་ཏེ། སེམས་
ཅན་ཐམས་ཅད་ལ་དྲི་མ་མེད་པའི་དབྱིངས་སངས་རྒྱས་ཀྱི་དབྱིངས་མཚན་དང་དཔེ་བྱད་བཟང་
པོ་མཐའ་ཡས་པས་བརྒྱན་པའི་དབྱིངས་ཡོད་དེ། དཔེར་ན་ཆུ་དང་འབྲུ་མར་བསྲེས་པ་མི་
དམིགས་པ་དེ་བཞིན་དུ་སངས་རྒྱས་ཀྱི་དབྱིངས་ཀྱང་ཉོན་མོངས་པ་བྱེ་བས་གཡོགས་མོད་ཀྱི་
ཉོན་མོངས་ པ་ དང་ སངས་རྒྱས་ཀྱི་དབྱིངས་འདྲེས་པར་ གྱུར་པའི་ གནས་མེད་དོ། །ཞེས་
གསུངས་སོ། །དེས་ན་དབྱིངས་དག་མ་དག་དུ་མར་དབྱེ་བ་ནི་སེམས་ཅན་གྱི་འཁྲུལ་པ་སྤངས་
མ་སྤངས་ལ་དེ་དག་ཏུ་བརྟགས་ཀྱི་དབྱིངས་ཀྱི་ངོ་བོ་ལ་ནི་ཐམས་ཅད་དུ་རྣམ་དག་ཏུ་རོ་གཅིག་
པ་ཁོ་ན་སྟེ། དབུས་མཐར། ཆོས་ཀྱི་དབྱིངས་ནི་རང་བཞིན་གྱིས། །རྣམ་པར་དག་ཕྱིར་ནམ་
མཁའ་བཞིན། །གཉིས་ནི་གློ་བུར་འབྱུང་བ་སྟེ། །ཞེས་གསུངས་པས་སོ། །གཉིས་ནི་དག་མ་
དག་གོ །གཉིས་པ་ནི། དབྱིངས་འདི་ནི། ཟག་བཅས་ཀྱི་ལས་དང་ཉོན་མོངས་པ་ཆུ་འདྲ་བའི་
ཚོགས་ཀྱིས་གསར་དུ་མངོན་པར་འགྲུབ་པ་སྟེ་བསྐྱེད་པའང་མིན་ལ། དེ་ནི་གཞན་འདྲེན་པའི་
ཚིག་སྟེ། དེར་མ་ཟད་འཆི་བའི་མེ་དང་། ན་བའི་མེ་དང་རྒ་བའི་མེ་མི་ཟད་པ་རྣམས་ཀྱིས་ཀྱང་
ཚིག་པ་སྟེ་འཇིག་པར་མི་འགྱུར་རོ། །བཞི་པ་ཕུང་པོ་འཇིག་པའི་རྒྱུ་ཞར་ལ་བསྟན་པ་ནི། ན་
དང་འཆི་དང་རྒ་བའི་མེ་ཞེས་སོགས་ཀྱིས་ཆོས་མཐུན་པའི་ཚུལ་བསྟན་པ་སྟེ། དེ་ཡང་འཆི་བའི་
- 7 】 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
མེ་དང་ན་བའི་མེ་དང་རྒ་བའི་མེ་གསུམ་པོ་གོ་རིམ་བཞིན་དུ་འཇིག་རྟེན་འཇིག་པར་བྱེད་དུས་
མཐའི་མེ་དང་སེམས་ཅན་རྣམས་སྡུག་བསྔལ་བར་བྱེད་པ་དམྱལ་བའི་མེ་དང་ཐ་མལ་ཏེ་རང་
བཞིན་གྱི་མེ་གསུམ་པོ་དེ་དག་དང་འདྲ་བར་ཤེས་པར་བྱ་སྟེ། རིམ་པ་ལྟར་ཕུང་པོ་འདོར་བ་
དང་སྡུག་བསྔལ་བར་བྱེད་པ་དང་འདུ་བྱེད་ཡོངས་སུ་སྨིན་པར་བྱེད་པའི་ཕྱིར་རོ། །འདི་དག་གི་
མདོ་དང་སྦྱར་བ་ནི་འགྲེལ་པར་བལྟའོ། ། །
གཉིས་པ་མ་དག་པའི་གནས་སྐབས་ན་མི་འགྱུར་བ་ལ་གཉིས། མདོར་བསྟན།
རྒྱས་པར་བཤད་པའོ། །དང་པོ་ནི། རྒྱལ་སྲས་འཕགས་པ་རྣམས་ནི་སྐྱེ་བ་དང་སོགས་ཏེ་འཆི་
བ་དང་ན་བ་དང་རྒ་བའི་འཕོངས་པ་དང་བྲལ་ཏེ་སྐྱེ་འཆི་ན་དང་རྒ་བ་ལས་གདོད་མ་ནས་གྲོལ་
བའི་བདེ་བར་གཤེགས་པའི་སྙིང་པོ་འདིའི་རང་བཞིན་ཇི་ལྟ་བ་བཞིན་ཉིད་མངོན་སུམ་དུ་
རྟོགས་ཏེ་དེའི་ཕྱིར་རོ། །དེ་ལྟ་ན་སྐྱེ་འཆི་གཏན་མི་བྱེད་དམ་ཞེ་ན་དེ་ལྟ་ན་ཡང་བློ་ལྡན་བྱང་ཆུབ་
སེམས་དཔའ་རྣམས་སྐྱེ་འཆི་སོགས་སུ་བསྟན་པར་བྱེད་དོ་ཞེས་སྦྲེལ་ལོ། །རྒྱུ་ནི་འགྲོ་བ་རྣམས་
ལ་སྡུག་བསྔལ་དང་བྲལ་འདོད་ཀྱི་སྙིང་རྗེ་ཆེན་པོ་བསྐྱེད་པའི་ཕྱིར་དེ་ལ་བརྟེན་ནས་སོ། །རིན་
ཆེན་ཕྲེང་བར། དེ་ནི་སྙིང་རྗེ་འབའ་ཞིག་གིས། །བྱང་ཆུབ་བར་དུ་སྲིད་མཚམས་སྦྱོར་ཅེས་སོ།།
སྙིང་རྗེ་ཉིད་རྒྱུ་གང་ལས་བྱུང་ན་རང་གིས་དབྱིངས་ཇི་ལྟ་བ་བཞིན་རྟོགས་པ་དེའི་རྒྱུ་ལས་བྱུང་
སྟེ༑ སེམས་འགྲེལ་ལས། དེ་ལྟར་སྟོང་པ་ཉིད་འདི་ནི། །རྣལ་འབྱོར་པ་ཡིས་གོམས་བྱས་ནས།།
གཞན་གྱི་དོན་ལ་ཆགས་པའི་བློ། །འབྱུང་བར་འགྱུར་བར་ཐེ་ཚོམ་མེད། །ཅེས་སོ། །གཉིས་པ་
ལ་གཉིས། དག་མ་དག་གི་ཚུལ་སྤྱིར་བསྟན། གནས་སྐབས་དང་སྦྱར་ཏེ་སོ་སོར་བཤད་པའོ།
དང་པོ་ལ་གཉིས་ཤེས་རབ་ཀྱིས་རང་བཞིན་དག་ཚུལ། སྙིང་རྗེ་གནས་སྐབས་མ་དག་པར་
ཡང་འགྱུར་ཚུལ་ལོ། །དང་པོ་ནི། རྒྱལ་སྲས་འཕགས་པ་དེ་ལ་ཆོས་ཅན། ཀུན་བརྟགས་ཀྱི་
འཆི་བ་དང་ན་བ་དང་རྒ་བའི་སྡུག་བསྔལ་རྣམས་རྩ་བ་ནས་སྤངས་པའི་སྒོ་ནས་དེ་དག་མེད་དེ།
-7 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
ཟག་བཅས་ཀྱི་ལས་དང་ཉོན་མོངས་པའི་དབང་གིས་འབྱུང་བའི་སྐྱེ་བ་དེ་མེད་པའི་ཕྱིར། ཁྱབ་
པ་ཡོད་དེ་སྡུག་བསྔལ་གྱི་མེ་གསུམ་པོ་ནི་ཉེར་ལེན་བུད་ཤིང་ལྟ་བུའི་སྐྱེ་བ་ཡོད་ན་འབྱུང་གི་
མེད་ན་མེ་མི་འབར་བའི་ཕྱིར་རོ། །གཉིས་པ་ནི། རྒྱལ་སྲས་འཕགས་པ་རྣམས་སྐྱེ་སོགས་ཀྱི་
འཕོངས་པ་རྣམས་ལས་འདས་པར་གྱུར་ཏེ་དབྱིངས་ཇི་ལྟ་བ་བཞིན་ཡང་དག་པར་མཐོང་བའི་
ཕྱིར་རོ། །དེ་ལྟ་མོད་ཀྱང་སྙིང་རྗེའི་བདག་ཉིད་དེ་གཞན་དབང་དུ་གྱུར་པས་སེམས་ཅན་རྣམས་
ལ་སྐྱེ་བ་དང་འཆི་བ་དང་རྒ་བ་དང་ན་བའི་ཚུལ་སྟོན་པར་བྱེད་དོ། །སྡུད་པར། དཔའ་བོ་གར་
སྤྱོད་ཤེས་རབ་ཕ་རོལ་ཕྱིན་པ་ཡིས། ཁམས་གསུམ་ཡང་དག་འདས་ལ་རྣམ་པར་གྲོལ་བའང་
ཡིན། །ཉོན་མོངས་ཟད་པར་གྱུར་ཀྱང་སྐྱེ་བ་སྟོན་པར་བྱེད། །རྒ་དང་ན་དང་འཆི་བ་མེད་ཀྱང་
འཆི་འཕོ་སྟོན། །ཞེས་དང༌། རྣམ་འགྲེལ་དུ། འདོད་ཆགས་བྲལ་བའི་གནས་པ་ནི། །བརྩེ་
བའམ་ཡང་ན་ལས་ཀྱིས་ཡིན། །ཞེས་གསུངས་སོ། །དེ་ལ་སྐྱེ་བ་ནི་ཡིད་ལུས་ལེན་པ་སྟེ། དེའི་
ངོ་བོ་ཡང་དབང་པོ་རྟེན་ཁོག་པ་དང་བཅས་པ་མིན་གྱི་ཀུན་གཞི་ཉིད་ལུས་སུ་སྣང་བའོ། །ཞེས་
གསུང་ངོ༌། །འཆི་དང་ན་དང་རྒ་བར་སྟོན་པ་ནི། ཡིད་ལུས་སྔ་མ་འདོར་ཞིང་གཞན་ལེན་པ་སྟེ་
བསམ་གྱིས་མི་ཁྱབ་པར་བསྒྱུར་བའི་འཆི་འཕོའོ། །དེ་དག་ཀྱང་རྒྱུ་དང་རྐྱེན་ནི་ལས་ཉོན་དང་
མ་རིག་པ་དངོས་ལས་བྱུང་བ་མིན་གྱི་ཟག་མེད་ཀྱི་ལས་དང་མ་རིག་བག་ཆགས་ཀྱི་ས་ལས་
བརྟེན་པའོ། །ཟག་མེད་ཀྱི་ལས་ནི་རྒྱུ་མ་རིག་བག་ཆགས་ཀྱི་སས་ཀུན་ནས་བསླངས་ཤིང་
འབྲས་བུ་ཡིད་ཀྱི་རང་བཞིན་གྱི་ལུས་འགྲུབ་པའི་རྐྱེན་བྱེད་ལ། ངོ་བོ་དགེ་བའི་རྩ་བ་དང་
མཚུངས་པར་ལྡན་པ་སྟེ་དབྱེ་བ་བརྒྱད་དོ། །དེ་སྐད་དུ་ཡང་བློ་གྲོས་རྒྱ་མཚོས་ཞུས་པར། དེ་
དག་གི་འཁོར་བའི་རྒྱུ་དགེ་བའི་རྩ་བ་དང་མཚུངས་པར་ལྡན་པའི་ཉོན་མོངས་པ་གང་ཞེ་ན་འདི་
ལྟ་སྟེ། བསོད་ནམས་ཀྱི་ཚོགས་ཡོངས་སུ་ཚོལ་བས་མི་ངོམས་པ་དང་། བསམ་བཞིན་དུ་སྲིད་
པར་སྐྱེ་བ་ཡོངས་སུ་འཛིན་པ་དང་། སངས་རྒྱས་དང་ཕྲད་པ་དོན་དུ་གཉེར་བ་དང་། སེམས་
- 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན་ཡོངས་སུ་སྨིན་པའི་ཕྱིར་ཡོངས་སུ་མི་སྐྱོ་བ་དང་། དམ་པའི་ཆོས་འཛིན་པ་ལ་བརྩོན་པ་
དང༌། སེམས་ཅན་གྱི་བྱ་བ་ཅི་ཡོད་པ་ལ་འགྲུས་པ་དང་། ཆོས་ལ་ཆགས་པའི་བསམ་པ་དང་མ་
བྲལ་བ་དང༌། ཕ་རོལ་ཏུ་ཕྱིན་པའི་ཀུན་ཏུ་སྦྱོར་བ་རྣམས་མི་འདོར་བ་སྟེ། བློ་གྲོས་རྒྱ་མཚོ།
གང་དག་གིས་བྱང་ཆུབ་སེམས་དཔའ་ཀུན་ཏུ་སྦྱོར་བར་བྱེད་ཀྱང་། ཉོན་མོངས་པའི་སྐྱོན་གྱིས་
མ་གོས་པ། དགེ་བའི་རྩ་བ་དང་མཚུངས་པར་ལྡན་པའི་ཉོན་མོངས་པ་ནི་འདི་དག་གོ་ཞེས་
གསུང་ངོ་། །དེ་དག་གི་དོན་ཡང་རིམ་པ་ལྟར་ཚོགས་ཡོངས་སུ་རྫོགས་པ་ལ་འདུན་པ་བརྟན་པ་
དང༌ ། སྙིང་ རྗེས་གཞན་འདྲེན་པའི་ ཐབས་ འཛིན་ པ་ དང༌། ལམ་ སྟོན་པ་ལ་དད་པ་དང༌།
དཀའ་བ་སྤྱོད་པ་ལ་མི་འཇིགས་པ་དང༌། དམ་པའི་ཆོས་ལ་རྩོལ་བ་དང་། གཞན་གྱི་དོན་ལ་
བརྩོན་པ་སྟེ་འགྲུབ་པ་ནི་སྤྲོ་བའི་དོན་ཏོ། །ཆོས་ཀྱི་རོ་མྱོང་བའི་བསམ་པ་དང་། བསམ་པ་དེས་
བསྐུལ་བའི་སྦྱོར་བའོ། །འདི་དག་ལ་ཉོན་མོངས་པར་འདོགས་པའི་རྒྱུ་མཚན་ཡང་དེ་ཉིད་
ལས། བཅོམ་ལྡན་འདས་གང་གི་ཚེ་དགེ་བའི་རྩ་བ་ལགས་ན། དེ་རྒྱུ་ཅིའི་སླད་དུ་ཉོན་མོངས་
པ་ཞེས་བགྱི། བཀའ་སྩལ་པ་བློ་གྲོས་རྒྱ་མཚོ་འདི་ལྟར་དེ་ལྟ་བུའི་རང་བཞིན་གྱི་ཉོན་མོངས་པ་
འདི་དག་གིས་བྱང་ཆུབ་སེམས་དཔའ་ཁམས་གསུམ་པར་ཀུན་ཏུ་སྦྱོར་ལ་ཁམས་གསུམ་པ་
ཡང་ཉོན་མོངས་པ་ལས་བྱུང་པ་ཡིན། དེ་ལ་བྱང་ཆུབ་སེམས་དཔའ་ནི་ཐབས་ལ་ཁམས་པ་དང་།
དགེ་བའི་རྩ་བ་སྟོབས་བསྐྱེད་པས་བསམ་བཞིན་དུ་ཁམས་གསུམ་དུ་ཀུན་ཏུ་སྦྱོར་ཏེ། དེས་ན་
དགེ་བའི་རྩ་བ་དང་མཚུངས་པར་ལྡན་པའི་ཉོན་མོངས་པ་ཞེས་བྱའོ། །ཇི་སྲིད་ཁམས་གསུམ་
པར་ཀུན་ཏུ་སྦྱོར་བས་ ཡིན་ གྱིས། སེམས་ ཉེ་བར་ ཉོན་མོངས་པས་ནི་མ་ཡིན་ནོ། །ཞེས་
གསུངས་སོ། །དགེ་བའི་རྩ་བ་དང་མཚུངས་པར་ལྡན་པའི་ཉོན་མོངས་པ་ཞེས་བྱའོ། །ཇི་སྲིད་
ཁམས་གསུམ་པར་ཀུན་ཏུ་སྦྱོར་བས་ཡིན་གྱིས། སེམས་ཉེ་བར་ཉོན་མོངས་པས་ནི་མ་ཡིན་ནོ།།
ཞེས་གསུངས་སོ། །དགེ་བའི་རྩ་བ་དང་མཚུངས་པར་ལྡན་པའི་དོན་ཡང་། ཟག་མེད་ཀྱི་ལས་
- 7 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༡༦
དགེ་བའི་རྩ་བའི་རང་བཞིན་ཡིན་པས་དེ་སྐད་བརྗོད་ཀྱི་གྲོགས་གྲོགས་ཅན་དུ་བཤད་པ་ནི་
མིན་ཏེ་པ་ལ་ཤ་མང་དུ་འཚོགས་པ་ལ་པ་ལ་ཤ་དང་མཚུངས་པར་ལྡན་པའི་ནགས་ཞེས་བརྗོད་
པ་བཞིན་ནོ་ཞེས་ཕྲུ་གསུང་ངོ༌། །དེ་ལྟ་བུའི་ལས་ཀྱིས་བསྐྱེད་པའི་ལུས་ལ་འཁོར་བ་ཞེས་
བཏགས་ལ། དེ་ཉིད་ལས། ཉོན་མོངས་མཚན་ཉིད་པ་མ་བསྐྱེད་པས་མྱང་འདས་ཀྱང་ཟེར་རོ།།
མ་རིག་བག་ཆགས་ཀྱི་སའི་ངོ་བོ་ནི། གཉིས་སྣང་ཕྲ་མོ་སྟེ་དེ་ཉིད་ཉོན་མོངས་པའི་བག་ཆགས་
རྣམས་ཀྱི་རྟེན་བྱེད་པས་བག་ཆགས་ཀྱི་ས་ཞེས་བྱའོ། །སྤྲོས་པ་ལྷག་མ་འགྲེལ་པ་ལས་རྟོགས་
པར་བྱའོ། །
གཉིས་པ་གནས་སྐབས་དང་སྦྱར་ཏེ་སོ་སོར་བཤད་པ་ལ་གཉིས། སོ་སོ་སྐྱེ་བོའི་ས་
ལ་ལྟོས་ཏེ་དག་པའི་ཚུལ། སངས་རྒྱས་ཀྱི་ས་ལ་ལྟོས་ཏེ་མ་དག་པའི་ཚུལ་ལོ། །དང་པོ་ལ་བཞི།
སེམས་དང་པོ་བསྐྱེད་པའི་དང་། མ་གོས་པའི་སྤྱོད་པ་ལ་ཞུགས་པའི་དང་། ཕྱིར་མི་ལྡོག་པའི་
དང་། སྐྱེ་བ་གཅིག་གིས་ཐོགས་པའི་རྒྱལ་སྲས་ཀྱིས་སྤྱོད་པའོ། །དང་པོ་ནི། རྒྱལ་སྲས་
འཕགས་པ་རྣམས་སྐྱེ་འཆིས་འགྱུར་བ་མེད་པའི་ཆོས་ཉིད་འདི་རྟོགས་ནས་སླར་ཡང་མ་རིག་
པས་བློ་གྲོས་ཀྱི་མིག་ལྡོངས་པ་སྟེ་དམུས་ལོང་དུ་གྱུར་པའི་ཡུལ་ཅན་སོ་སོ་སྐྱེ་བོ་རྣམས་ཀྱིས།
སྐྱེ་བ་དང་འཆི་བ་ལ་སོགས་པ་དག་ཏུ་ནི་མཐོང་བ་གང་ཡིན་པའི་རྒྱལ་སྲས་ཀྱི་སྤྱོད་པ་དེ་ནི་རྨད་
དུ་བྱུང་བ་ཉིད་དོ། །དེས་ན་འགྲོ་བའི་གཉེན་བྱང་ཆུབ་སེམས་དཔའ་རྣམས་ཀྱི་གཞན་དོན་གྱི་
ཐབས་སྦྱོར་བ་བསྡུ་བའི་དངོས་པོར་དང་བསམ་པ་སྙིང་རྗེ་ནི་ཐེག་དམན་གྱི་བསམ་སྦྱོར་ལས་
མཆོག་ཏུ་གྱུར་པ་སྟེ། དེ་ལ་བརྟེན་ནས་བྱང་ཆུབ་སེམས་དཔའ་གང་དག་འཕགས་པའི་སྤྱོད་
ཡུལ་ལ་སྐྱེ་འཆི་དང་བྲལ་བའི་དབྱིངས་ཐོབ་པར་གྱུར་ཀྱང་བྱིས་པ་སོ་སོ་སྐྱེ་བོ་རྣམས་ཀྱི་སྤྱོད་
ཡུལ་སྐྱེ་འཆི་སོགས་སུ་སྟོན་པར་བྱེད་དེ་དེ་ཉིད་ཀྱི་ཕྱིར་ནའོ། །བྱིས་པ་ནི་བློ་ཞན་པ་སྟེ་འདིར་
འཕགས་པའི་ཟླར་དྲངས་པའོ། །གཉིས་པ་ནི། ས་གཉིས་པ་ནས་བདུན་པའི་བར་ལ་གནས་
-7 5 -



.
.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་རྒྱལ་སྲས་དེ་ནི་ཤེས་རབ་ཀྱིས་འཇིག་རྟེན་ཐམས་ཅད་ལས་འདས་མོད་ཀྱང་སྙིང་རྗེའི་
དབང་གིས་འཇིག་རྟེན་ལས་མ་གོས་པར་སྤྱོད་དོ་ཞེས་སྦྲེལ་ལོ། །གང་དུ་ན་འཇིག་རྟེན་ནའོ། །
ཅིའི་དོན་དུ་ན་འཇིག་རྟེན་གྱི་དོན་དུའོ། །ཇི་ལྟར་ན་འཇིག་རྟེན་དུ་གནས་ཀྱང་འཇིག་རྟེན་གྱི་དྲི་
མས་མ་གོས་པར་རོ། །དེ་ཉིད་དཔེ་ཇི་ལྟར་ན་པད་མ་རྣམས་ཆུའི་ནང་དུ་སྐྱེས་ཀྱང་ཆུ་ཡིས་གོས་
པ་མེད་པ་དེ་བཞིན་དུ་བྱང་སེམས་འདི་ནི་འཇིག་རྟེན་དུ་སྐྱེས་ཀྱང་འཇིག་རྟེན་ཆོས་སྐྱོན་གྱིས་མ་
གོས་སོ། །འདི་ནི་འོད་སྲུང་གིས་ཞུས་པར། འོད་སྲུང་འདི་ལྟ་སྟེ། དཔེར་ན་པདྨ་རྣམས་ནི་
ཆུའི་ནང་དུ་སྐྱེས་པར་གྱུར་ཀྱང་ཆུས་ཡོངས་སུ་གོས་པར་མི་འགྱུར་རོ། །དེ་བཞིན་དུ་བྱང་ཆུབ་
སེམས་དཔའ་ཡང་འཇིག་རྟེན་དུ་སྐྱེས་པར་གྱུར་ཀྱང་འཇིག་རྟེན་གྱི་ཆོས་ཀྱིས་གོས་པར་མི་
འགྱུར་རོ་ཞེས་གསུངས་པ་ཉིད་དུ་དབྱངས་སུ་བསྙད་པར་མངོན་ནོ། །གསུམ་པ་ནི། ས་བརྒྱད་
པར་གཞན་དོན་གྱི་བྱ་བ་སྒྲུབ་པ་ལ་དུས་རྟག་ཏུ་རང་གི་བློའི་བུད་ཤིང་སྐམ་པོ་ལ་མེ་རང་ཤུགས་
ཀྱིས་འབར་བ་བཞིན་དུ་ནི་རྩོལ་མེད་དུ་འབར་བ་སྟེ་འཇུག་པ་དང་། མཚན་མ་ཞི་བའི་བསམ་
གཏན་གྱི་སྙོམས་འཇུག་ལ་རྟག་ཏུ་སྙོམས་པར་ཞུགས་པའང་ཡིན་ཏེ་ཉོན་ཡིད་གནས་གྱུར་པས་
མི་རྟོག་ཡེ་ཤེས་ལ་དབང་ཐོབ་པའི་ཕྱིར་རོ། ། །
བཞི་པ་ལ་གཉིས། ཕྲིན་ལས་འཇུག་འཇུག་ཚུལ་སྤྱིར་བསྟན་པ། དེ་གཞན་དོན་ལ་
སངས་རྒྱས་དང་མཉམ་པའོ། །དང་པོ་ནི། ས་བཅུ་བའི་རྒྱལ་སྲས་དེ་ནི་ལུས་ཅན་སེམས་ཅན་
རྣམས་སྨིན་པའི་དོན་དུ་འབད་པ་དང་རྩོལ་བ་བྱེད་པ་མ་ཡིན་ཞིང་ལྷུན་གྱིས་གྲུབ་པར་འཇུག་
སྟེ༑ རིང་བའི་རྒྱུ་སྔོན་ས་དགུ་པ་མན་ཆད་དུ་གཞན་དོན་ལྷུན་གྲུབ་ཏུ་བྱེད་པར་གྱུར་ཅིག་ཅེས་
པའི་སྨོན་ལམ་གྱི་འཕེན་པའི་དབང་དང་ནི། ཉེ་བའི་རྐྱེན་མཚན་མའི་རྣམ་རྟོག་གམ་ཐམས་
ཅད་དང་བྲལ་བའི་ཕྱིར་རོ། །ཕྲིན་ལས་ཀྱི་རྣམ་པའི་ཁྱད་པར་ནི་རྒྱལ་སྲས་ས་བཅུ་པ་དེས་
གདུལ་བྱ་གང་ཞིག་ཚུལ་ཇི་ལྟར་དུ་འདུལ་བ་དང་ཐབས་ཆོས་བསྟན་པ་དང་གཟུགས་ཀྱི་སྐུའི་
- 7
6 -



E
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
རྣམ་འཕྲུལ་དུ་མ་དག་དང་ནི། དེར་མ་ཟད་ཞི་ཁྲོ་སོགས་སྤྱོད་ཚུལ་དུ་མ་དང་། འགྲོ་འཆག་
ཉལ་འདུག་སོགས་སྤྱོད་ལམ་གྱིས་ཀྱང་རུང་གང་གིས་འདུལ་བའི་ཐབས་དེ་དེ་ལྟ་ཉིད་དུ་ཤེས་
ཤིང་སྟོན་པར་བྱེད་དོ། །དེ་ལྟར་ན་སེམས་ཅན་གྱི་དོན་ཕྲིན་ལས་ནི་ཡང་དག་པར་འཇུག་གོ་
ཞེས་སྦྲེལ་ལོ། །གང་ཟག་གང་གིས་ན་ཕྲིན་ལས་ལ་ཐོགས་པ་མེད་པའི་བློ་ལྡན་ས་བཅུ་པ་དེ་ཡི་
ནིའོ། །ཡུལ་གང་ན་ནམ་མཁའི་མཐའ་ཀླས་ཀྱི་གདུལ་བྱའི་འགྲོ་བ་རྣམས་ལའོ། །དུས་ནི་རྟག་
ཏུ་སྟེ་རྒྱུན་མི་ཆད་པར་རོ། །ཚུལ་ནི་ལྷུན་གྱིས་གྲུབ་པར་རོ། །དེ་ལྟར་ནམ་མཁའི་མཐའ་ཀླས་
ཀྱི༑ ༑འགྲོ་ལ་ཞེས་འགྱུར་གཞན་ལས་འབྱུང་བ་ལྟར་རོ། །གཉིས་པ་ནི། ས་བཅུ་པའི་བྱང་
ཆུབ་སེམས་དཔའི་རྗེས་ཐོབ་ཏུ་སེམས་ཅན་སྨིན་པར་བྱེད་པའི་ཚུལ་འདི་ནི་དེ་བཞིན་གཤེགས་
པ་རྣམས་དང་འཇིག་རྟེན་ན་ནི་མཉམ་པ་ཉིད་དོ། །གང་ལ་མཉམ་ན་སེམས་ཅན་རྣམས་འཁོར་
བ་ལས་ཡང་དག་པར་སྒྲོལ་བ་ལའོ། །གཉིས་པ་ནི། དེ་ལྟ་ན་ཐམས་ཅད་དུ་ཁྱད་པར་མེད་དམ་
ཞེ་ན། གཞན་དོན་ལ་དེ་བཞིན་གཤེགས་པ་དང་མཚུངས་པ་དེ་ལྟ་མོད་ཀྱི་རང་དོན་ལ་མི་
མཚུངས་ཏེ། དཔེར་ན་སའི་དཀྱིལ་འཁོར་དང་རྡུལ་ཕྲན་གྱི་ཁྱད་པར་དང་རྒྱ་མཚོ་ཆེན་པོ་དང་
བ་ལང་གི་རྨིག་པའི་རྗེས་ཀྱི་ཆུ་རྣམས་ལ་ཁྱད་པར་ཡོད་པ་གང་ཡིན་པ་དེ་ཙམ་དུ་སངས་རྒྱས་
དང་ས་བཅུ་པའི་བྱང་ཆུབ་སེམས་དཔའི་སྤང་རྟོགས་ཀྱི་ཁྱད་པར་དེ་ཙམ་ཉིད་ཡོད་དེ། སྒྲིབ་
པས་དག་པ་དང་ས་བོན་ལུས་པའི་ཕྱིར་རོ། །གཞན་དོན་ཡང་ཕྲིན་ལས་ལ་དབང་ཐོབ་པས་
ལྷུན་གྱིས་གྲུབ་པ་དང་རྒྱུན་མི་ཆད་པ་དང་སྣ་ཚོགས་སུ་འབྱུང་བའི་སྒོ་ནས་མཉམ་པ་ཡིན་གྱི།
ཐམས་ཅད་དུ་མཉམ་པ་ནི་མ་ཡིན་ཏེ། བྱང་ཆུབ་སེམས་དཔའ་ས་བཅུ་པ་ལས་འོད་ཟེར་ཆེན་
པོས་དབང་བསྐུར་བར་མི་ནུས་པའི་ཕྱིར་རོ། །ཞེས་བླ་མ་དག་གསུང་ངོ༌། ། །
གསུམ་པ་དག་པའི་གནས་སྐབས་ན་མི་འགྱུར་བའི་དོན་ལ་གསུམ། མི་འགྱུར་བའི་
དོན་བསྟན། དེའི་ཐ་སྙད་ངོས་བཟུང༌། དོན་དང་ཐ་སྙད་སྦྱར་ཏེ་བཤད་པའོ། །དང་པོ་ནི་
-7
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབྱིངས་དེ་ཤིན་ཏུ་རྣམ་པར་དག་པའི་གནས་སྐབས་ན་ཡང་འགྱུར་བ་མེད་དེ། འདི་ལྟར་དག་
པ་གཉིས་ལྡན་གྱི་དབྱིངས་དེ་ཉིད་གཞན་དུ་འགྱུར་བ་མིན་པའི་བདག་ཉིད་ཡིན་ཏེ། གཏན་དུ་
མི་ཟད་པའི་ཡོན་ཏན་གྱི་ཆོས་དང་ལྡན་པའི་ཕྱིར་རོ། །འགྲོ་བ་རྣམས་ཀྱི་གཏན་གྱི་སྐྱབས་ཡིན་
ཏེ་ཕྱི་མའི་མཐའ་མེད་པ་མུར་ཐུག་པའི་བར་དུ་ཡང་མི་འགྱུར་བའི་ཡོན་ཏན་དང་ལྡན་པའི་ཕྱིར་
རོ༑ །དུས་རྟག་ཏུ་སྒྲོ་སྐུར་ཀྱི་མཐའ་གཉིས་མེད་པའི་རང་བཞིན་ཡིན་ཏེ། རྣམ་པར་མི་རྟོག་
པའི་ཕྱིར་རོ། །གཏན་དུ་འཇིག་པ་མེད་ཆོས་ཀྱང་ཡིན་ཏེ། འདུས་མ་བྱས་པའི་རང་བཞིན་ཡིན་
པའི་ཕྱིར་རོ། །གཉིས་པ་ལ་གཉིས། རྟགས་དང་རྟགས་ཅན་སོ་སོར་བཤད། ལྷན་ཅིག་སྐྱེས་
སྦྱར་ཏེ་སྦྱོར་བར་དགོད་པའོ། །དང་པོ་ནི་ཤིན་ཏུ་རྣམ་པར་དག་པའི་དབྱིངས་དེ་ནི་དང་པོར་སྐྱེ་
བ་མེད་ཅིང་། མཐར་འཆི་བ་མེད་ལ། བར་དུ་ནད་ཀྱི་གནོད་པ་མེད་ཅིང་ལུས་འགྱུར་བའི་རྒ་བ་
མེད་པ་ཡིན་ཏེ། རིམ་པ་ལྟར་རྟག་པའི་ཕྱིར་དང་། བརྟན་པའི་ཕྱིར་དང་། ཞི་བའི་ཕྱིར་དང་
གཡུང་དྲུང་ཡིན་པའི་ཕྱིར་རོ། །གཉིས་པ་ནི་ཤིན་ཏུ་དྲི་མ་མེད་ཅིང་། རྣམ་པར་དག་པ་འོད་
གསལ་བའི་རང་བཞིན་ཅན་སངས་རྒྱས་ཀྱི་ས་ལ་གནས་པ་དེ་བཞིན་གཤེགས་པའི་ཁམས་དེ་
ནི་ཆོས་ཅན་སྔོན་གྱི་མཐའ་ཉེ་བར་བཟུང་ནས་ཤིན་ཏུ་ཕྲ་བ་ཡིད་ཀྱི་རང་བཞིན་གྱི་ལུས་ཀྱི་སྐྱེ་བ་
ཙམ་ཡང་མེད་དེ། དང་པོ་ནས་མི་འགྱུར་བར་རྟག་པའི་ཕྱིར་རོ། །ཡང་དེ་ཆོས་ཅན། ཕྱི་མའི་
མཐའ་ཉེ་བར་བཟུང་ནས་བསམ་གྱིས་མི་ཁྱབ་པར་ཡོངས་སུ་བསྒྱུར་བའི་འཆི་འཕོ་བས་ཀྱང་
མི་མཆི་སྟེ། གཏན་དུ་བརྟན་པའི་ཕྱིར་རོ། །བར་དུ་མ་རིག་པའི་བག་ཆགས་ཕྲ་མོའི་སྒྲིབ་པའི་
ནད་རྣམས་ཀྱིས་ཀྱང་གནོད་པ་མེད་དེ་གཉིས་སྣང་ཐམས་ཅད་ཉེ་བར་ཞི་བ་ཉིད་ཀྱི་ཕྱིར་རོ། །
ཟག་པ་མེད་པའི་ལས་མངོན་པར་འདུ་བྱེད་པའི་དབང་གིས་ཡོངས་སུ་སྨིན་པའི་རྒ་བ་ཙམ་ཡང་
མེད་དེ་འཇིག་པ་མེད་པའི་གཡུང་དྲུང་ཡིན་པའི་ཕྱིར་ནའོ། །གསུམ་པ་ལ་གཉིས། བསྟན་པ་
དང༌། བཤད་པའོ། །དང་པོ་ནི། རྟག་པ་ལ་སོགས་པའི་རྒྱུ་མཚན་གྱིས་སྐྱེ་བ་མེད་པ་ལ་སོགས་
L
，
- 7
8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
པ་སྒྲུབ་པ་དེ་ལ་མི་ཟད་ཡོན་ཏན་ཞེས་སོགས་ཚིག་རྐང་གཉིས་དང་། དེ་བཞིན་དུ་མཐའི་ཞེས་
སོགས་གཉིས་དང་། རྣམ་པར་མི་རྟོག་ཅེས་སོགས་གཉིས་དང་། མ་བཅོས་ཞེས་སོགས་ཚིག་
གཉིས་ཀྱིས་གོ་རིམ་ཇི་ལྟ་བ་བཞིན་དུ་རྒྱུ་རྐྱེན་གྱིས་མངོན་པར་འདུས་མ་བྱས་པའི་དབྱིངས་
ཤིན་ཏུ་རྣམ་པར་དག་པའི་གནས་སྐབས་ལ་ནི། རྟག་པ་ལ་སོགས་པ་སྟེ་བརྟན་པ་དང་ཞི་བ་
དང་གཡུང་དྲུང་གི་དོན་མདོ་ཇི་ལྟ་བ་བཞིན་དུ་ཤེས་པར་བྱའོ། །བཤད་པར་བྱ་ཞེས་པར་ཡང་
འགྱུར་གསར་དུ་བསྒྱུར་རོ། །འདིར་འགྲེལ་པར་གོ་རིམ་ཇི་ལྟ་བ་བཞིན་དུ་ཚིག་རེ་རེའི་དོན་
བསྟན་པ་དང་བཤད་པའི་ཚིག་གཉིས་གཉིས་ཀྱིས་ཞེས་གསུངས་པས་དེའི་དོན་ལ་གཞན་
འགྱུར་མིན་བདག་མི་ཟད་ཆོས་ལྡན་ཕྱིར་ཞེས་པ་ནི་བསྟན་པ་ཡིན་ལ། མི་ཟད་ཡོན་ཏན་དང་
ལྡན་ཕྱིར་ཞེས་སོགས་ནི་བཤད་པའི་ཚིག་གཉིས་པོ་འོག་མ་རྣམས་སུ་ཡང་དེ་ལྟར་སྦྱོར་ཏེ་
སྔོན་ཕྱུ་དང་ཕྱིས་ཀྱི་སློབ་དཔོན་སངས་བཟང་ཁ་ཅིག་གོ །ཡང་ན་མི་ཟད་ཡོན་ཏན་དང་ལྡན་ཕྱིར་
ཞེས་པ་ནི་བཤད་པའི་ཚིག་ཡིན་ལ། གཞན་འགྱུར་མིན་བདག་ཅེས་པ་ནི་བསྟན་པའི་ཚིག་སྟེ་
བསྟན་བཤད་ཀྱི་ཚིག་གཉིས་ཀྱིས་རྟག་པའི་དོན་བསྟན་ནོ། །ཞེས་སྔོན་གྱི་སློབ་དཔོན་འགྲེལ་པའི་
མཆན་མཁན་ཁ་ཅིག་འཆད་དེ་རིགས་པར་མཐོང་ངོ༌། །གཉིས་པ་ནི་ཕུང་པོ་ལྷག་མེད་ཀྱི་གནས་
སྐབས་ན་ཡང་མི་ཟད་པའི་ཡོན་ཏན་དང་ལྡན་པའི་ཕྱིར་གཞན་དུ་འགྱུར་བ་མིན་པའི་བདག་
ཉིད་ནི་དབྱིངས་ཀྱི་རྟག་པའི་དོན་ཡིན་ནོ། །ཕྱི་མའི་མཐའི་མུ་དང་མཚུངས་པར་རྒྱུན་མི་ཆད་
པའི་ཕྱིར་སྐྱབས་ཀྱི་བདག་ཉིད་ནི་བརྟན་པའི་དོན་ཡིན་ནོ། །རྣམ་པར་མི་རྟོག་པའི་རང་བཞིན་
ཡིན་པའི་ཕྱིར་མཐའ་གཉིས་མེད་པའི་ཆོས་ཉིད་ནི་ཞི་བའི་དོན་ཡིན་ནོ། །འདུ་བྱེད་ལས་ཀྱིས་
མ་བཅོས་པའི་ཡོན་ཏན་དང་ལྡན་པ་ཉིད་ཀྱི་ཕྱིར་ན་འཇིག་པ་མེད་པའི་དོན་ནི་གཡུང་དྲུང་ཉིད་
ཀྱི་དོན་ཡིན་ནོ། །དེ་སྐད་དུ་ཡང་འཕེལ་འགྲིབ་མེད་པར་བསྟན་པའི་མདོར། ཤཱ་རིའི་བུ་མི་ཟད་
པའི་ཆོས་ཉིད་ཀྱིས་ན་གཞན་དུ་མི་འགྱུར་བའི་ཆོས་ཀྱི་སྐུ་འདི་ནི་རྟག་པའོ། །ཤཱ་རིའི་བུ་ཕྱི་མའི་
- 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐའི་མུ་དང་མཚུངས་པ་ཉིད་ཀྱིས་རྟག་པའི་སྐྱབས་སུ་གྱུར་པའི་ཆོས་སྐུ་འདི་ནི་བརྟན་པའོ། །
ཤཱ་རིའི་བུ་རྣམ་པར་མི་རྟོག་པ་ཉིད་ཀྱིས་གཉིས་སུ་མེད་པའི་ཆོས་ཀྱི་སྐུ་འདི་ནི་ཞི་བའོ། །
ཤཱ་རིའི་བུ་མ་བཅོས་པའི་ཆོས་ཉིད་ཀྱིས་འཇིག་པ་མེད་པའི་ཆོས་ཀྱི་སྐུ་འདི་ནི་གཡུང་དྲུང་ངོ༌། །
ཞེས་གསུངས་སོ། །དཔལ་ཕྲེང་གི་མདོར་ཡང་། བཅོམ་ལྡན་འདས་དེའི་སླད་དུ་སྡུག་བསྔལ་
འགོག་པ་འཕགས་པའི་བདེན་པ་དེ་ནི་དོན་དམ་པའི་བདེན་པ་ཡང་ལགས། རྟག་པ་ཡང་
ལགས། སྐྱབས་སུ་མཆི་བའི་གནས་ཀྱང་མ་ལགས་སོ། །ཞེས་གསུངས་སོ། །
བརྒྱད་པ་ཡོན་ཏན་དབྱེར་མེད་པའི་དོན་ལ་གཉིས། མདོར་བསྟན་རྒྱས་བཤད་དོ། །
དང་པོ་ནི། དེ་བཞིན་གཤེགས་པའི་སྙིང་པོ་ཤིན་ཏུ་རྣམ་པར་དག་པའི་གནས་སྐབས་ཀྱི་
དབྱིངས་ལ་ནི་སྤང་རྟོགས་ཀྱི་ཡོན་ཏན་རྣམས་དབྱེར་མེད་པར་ཡོད་དེ། རྟགས་གང་གི་ཕྱིར་ན་
ཟག་པ་མེད་པའི་དབྱིངས་དེ་ནི་ཆོས་ཀྱི་སྐུ་ཡང་ཡིན་ལ་དེ་བཞིན་དུ་དེ་བཞིན་གཤེགས་པ་དང་
འཕགས་པའི་བདེན་པ་དང་དོན་དམ་པའི་མྱ་ངན་ལདས་འདས་པ་ཡིན་པ་དེའི་ཕྱིར་རོ། །དེ་ནི་
ཞེས་པ་གསུམ་གའང་སྐབས་འདིར་དོན་གཅིག་ཏུ་སྦྱོར་བ་གཞུང་གི་དགོངས་པར་མངོན་ནོ། །
དབྱེར་མེད་པའི་དཔེ་ནི། ཉི་མ་དང་དེའི་འོད་ཟེར་དབྱེར་མེད་པ་སྟེ་འབྲལ་མི་ཤེས་སུ་གནས་པ་
བཞིན་ནོ། །དེས་ན་ཡང་དག་པར་རྫོགས་པའི་སངས་རྒྱས་ཆོས་ཅན། ཁྱེད་ཉིད་ཁོ་ན་མྱང་
འདས་མཚན་ཉིད་པ་ཡིན་གྱི་དེ་ལས་མ་གཏོགས་པའི་མྱ་ངན་ལས་འདས་པ་མཚན་ཉིད་པ་
མེད་དོ། །སྤང་རྟོགས་ཀྱི་ཡོན་ཏན་དབྱེར་མེད་པས་ནའོ། །གཉིས་པ་ལ་བཞི། རྟགས་ཀྱི་དོན་
དབྱིངས་ཀྱི་རྣམ་གྲངས་ངོས་བཟུང་། དམ་བཅའི་དོན་ཡོན་ཏན་དབྱེར་མེད་པའི་ཚུལ་གཏན་ལ་
དབབ། དཔེའི་དོན་ཆོས་མཐུན་པའི་རྒྱུ་མཚན་བཤད། དེས་ན་ཞར་ལས་བྱུང་བའི་དམ་བཅའ་
གྲུབ་པའོ། །དང་པོ་ལ་ནི་རྟགས་ཀྱི་དོན་མདོར་བསྡུས་ན། ཟག་པ་མེད་པའི་དབྱིངས་དེ་བཞིན་
གཤེགས་པའི་སྙིང་པོ་ལ་ནི་ཆོས་ཀྱི་སྐུ་དང་དེ་བཞིན་གཤེགས་པ་ལ་སོགས་པའི་མིང་གི་རྣམ་
，
- 8
0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
གྲངས་བཞིར་ནི་དབྱེར་ཡོད་པར་རིག་པར་བྱའོ། །རྣམ་གྲངས་བཞིར་འདོགས་པའི་རྒྱུ་མཚན་
ནི༑ ལྡོག་པའི་སྒོ་ནས་དོན་གྱི་རབ་ཏུ་དབྱེ་བ་ཐ་དད་པ་བཞི་ཡོད་པས་སོ། །བཞི་པོ་གང་ཞེ་ན།
ཟག་པ་མེད་པའི་དབྱིངས་དེ་ཉིད་ལ་སངས་རྒྱས་ཀྱི་ཡོན་ཏན་གྱི་ཆོས་རྣམས་དབྱེར་མེད་དུ་ལྡན་
པའི་དོན་གྱིས་ན་ཆོས་ཀྱི་སྐུ་ཞེས་བྱ་སྟེ། དོན་དེ་ཉིད་ཀྱི་དབང་དུ་མཛད་ནས། བཅོམ་ལྡན་
འདས་དེ་བཞིན་གཤེགས་པའི་སྙིང་པོ་ནི་རྣམ་པ་དབྱེ་བ་མེད་པ། བྲལ་མི་ཤེས་པ། བསམ
གྱིས་མི་ཁྱབ་པའི་སངས་རྒྱས་ཀྱི་ཆོས་གང་གའི་ཀླུང་གི་བྱེ་མ་ལས་འདས་པས་མི་སྟོང་པའོ། །
ཞེས་དཔལ་འཕྲེང་གི་མདོར་གསུང་ངོ༌། །སངས་རྒྱས་དེའི་རིགས་དབྱིངས་དེ་ཇི་ལྟར་གནས་པ་
དེ་ཁོ་ན་བཞིན་དུ་ཐོབ་པ་སྟེ་མངོན་དུ་བྱས་པའི་དོན་གྱིས་ན་དེ་བཞིན་གཤེགས་པ་ཞེས་བྱའོ། །
མདོ་ལས། བརྒྱུད་ནས་འོངས་པ་ཐོག་མ་མེད་པའི་ཆོས་ཉིད་ཀྱི་ཐོབ་པ་དེ་ན་སྐྱེ་མཆེད་དྲུག་
གི་ཁྱད་པར་དེ་འདྲ་མ་ཡིན་ནོ། །ཞེས་གསུངས་ཏེ། ཐོབ་པ་ནི་མངོན་དུ་བྱས་པའོ། ཁྱད་པར་དུ་
ནི་དེའི་ཆོས་ཉིད་དོ། །གཏན་དུ་བརྫུན་པའི་ཆོས་སུ་མེད་ཅིང་མི་འགྱུར་བས་བསླུ་བ་མེད་པའི་
ཆོས་ཉིད་དུ་གནས་པའི་དོན་གྱིས་འཕགས་པའི་བདེན་པ་ཞེས་བྱ་སྟེ། མདོ་ལས། དེ་ལ་དོན་
དམ་པའི་བདེན་པ་ནི་མི་བསླུ་བའི་ཆོས་ཅན་གྱི་མྱ་ངན་ལས་འདས་པ་སྟེ། དེ་ཅིའི་ཕྱིར་ཞེ་ན།
རིགས་དེ་ནི་གཏན་དུ་མི་འགྱུར་བའི་ཆོས་ཉིད་ཀྱིས་ན་རྟག་པའོ། །ཞེས་སོ། །དྲི་མ་རྣམས་
གདོད་མ་ནས་རང་བཞིན་གྱིས་ཞི་བ་ཉིད་ཀྱི་དོན་གྱིས་ན་མྱང་འདས་ཏེ། དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་གདོད་མ་ནས་ཡོངས་སུ་མྱ་ངན་ལས་
འདས་པ་ཉིད་དེ་སྐྱེ་བ་མེད་པ་དང་འགག་པ་མེད་པའོ། །ཞེས་མདོ་ལས་གསུངས་སོ། །གཉིས་
པ་ལ་གསུམ། སྤང་རྟོགས་དབྱེར་མེད་དུ་བསྟན། དེའི་འཐད་པར་མྱང་འདས་ཁྱད་པར་བཞི་
ལྡན་དུ་བསྟན། ཡོན་ཏན་གྱི་ཁྱད་པར་འགྲུབ་ཚུལ་དཔེས་བསྟན་པའོ། །དང་པོ་ནི། ཆོས་
ཐམས་ཅད་རྣམ་པ་ཀུན་ཏུ་སྟེ་ཐམས་ཅད་དུ་མངོན་པར་རྫོགས་པར་བྱང་ཆུབ་པའི་ཕྱིར་སངས་
- 8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་ཉིད་ཅེས་བརྗོད་པ་གང་ཡིན་པ་དང་དེ་དང་ལྷན་ཅིག་དྲི་མ་བག་ཆགས་དང་བཅས་པ་
སྤངས་པའི་ཕྱིར་མྱ་ངན་ལས་འདས་པ་ཞེས་བརྗོད་པ་གང་ཡིན་པ་འདི་གཉིས་ནི་དམ་པའི་ཆོས་
ཏེ་ཟག་པ་མེད་པའི་དབྱིངས་ལ་གཉིས་སུ་མེད་ཅིང་དབྱེར་མེད་པ་ཉིད་དོ། །གཉིས་པ་ནི། མ་
ཚང་བ་མེད་པས་ན་རྣམ་པ་ཐམས་ཅད་པའི་ཡོན་ཏན་དང་གཞལ་དུ་མེད་པས་གྲངས་མེད་པའི་
ཡོན་ཏན་དང་གཏིང་དཔག་དཀའ་བས་ན་བསམ་དུ་མེད་པའི་ཡོན་ཏན་དང་སྒྲིབ་པ་སྤངས་
པས་དྲི་མ་མེད་པའི་ཡོན་ཏན་ཏེ་བཞི་པོ་རྣམས་དང་དབྱེར་མེད་པའི་མཚན་ཉིད་ནི་ཐར་པ་མྱང་
འདས་ཡིན་ལ། དེ་ལྟ་བུའི་ཐར་པ་གང་ཡིན་པ་དེ་དེ་བཞིན་གཤེགས་པ་ཡིན་པས་སྤང་རྟོགས་
དབྱེར་མེད་དོ་ཞེས་པའོ། །མདོ་ལས་ཀྱང༌། བཅོམ་ལྡན་འདས་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ནི་མྱ་ངན་ལས་འདས་པ་ཐོབ་པའི་
ཕྱིར། ཐམས་ཅད་པ་གཞལ་དུ་མེད་པ། བསམ་གྱིས་མི་ཁྱབ་པ་རྣམ་པར་དག་པ་མཐར་ཕྱིན་
པའི་ཡོན་ཏན་དང་ལྡན་པའོ། །ཞེས་གསུངས་སོ། །དེས་ན་སངས་རྒྱས་དང་མྱང་འདས་དབྱེར་
མེད་པ་ཞེས་པའོ། །དེའི་ཕྱིར་སངས་རྒྱས་ཉིད་མ་ཐོབ་པར་འགའ་ཡང་མྱ་ངན་ལས་འདས་པ་
ཐོབ་པ་མེད་དོ་ཞེས་བསྟན་པ་ཡིན་ནོ། །དེས་ན་ཉན་རང་གི་མྱང་འདས་ནི་ལམ་རིང་པོས་དུབ་
པ་དབུགས་དབྱུང་བའི་ཕྱིར་ལམ་དུ་གྲོང་ཁྱེར་སྤྲུལ་པ་དང་འདྲ་བར་གདུལ་བྱ་རིམ་གྱིས་དྲང་
བའི་ཕྱིར་ངལ་བསོ་བའི་གནས་ཙམ་ཡིན་གྱིས་ཏེ། མྱང་འདས་རྣལ་མ་ནི་མ་ཡིན་ཏེ། དཔལ་
ཕྲེང་གི་མདོར་བཅོམ་ལྡན་འདས་མྱ་ངན་ལས་འདས་པ་ཞེས་བགྱི་བ་འདི་ནི་དེ་བཞིན་གཤེགས་
པ་རྣམས་ཀྱི་ཐབས་ལགས་སོ། །ཞེས་གསུང་ངོ༌། །
གསུམ་པ་ལ་གཉིས། དཔེ་དང༌། དོན་ནོ། །དང་པོ་ནི། དཔེ་ཇི་ལྟར་ན་རི་མོ་འབྲི་བར་
བྱེད་པའི་མཁན་པོ་མགོ་དང་ལག་པ་ལ་སོགས་པའི་ཡན་ལག་གཞན་དང་གཞན་ལས་བྱེ་བྲག་
ཏུ་མཁས་པ་དག་ལ་རི་མོ་མཁན་གང་ཞིག་མགོ་ལྟ་བུའི་ཡན་ལག་གང་དང་གང་ཤེས་པ་དེ་
- 8 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༡༦
གཞན་གྱི་ངེས་ཟིན་ཏེ་ཤེས་པ་མེད་པར་འགྱུར་ལ་ཞེས་པ་སྤྱིར་བསྟན་པ་སྟེ། དེ་ནི་གཞན་གྱིས་
མི་ཤེས་ལ། ཞེས་ནག་ཚོ་དང་ལྷོ་བྲག་དྷརྨ་སིང་གེས་བསྒྱུར་རོ། །ཡང་ན་དེ་ག་བཞིན་དུ་སོང་ན་
དེའི་སྐལ་བ་ངེས་པར་ཟིན་ཞིང་བྲི་བ་མེད་པར་འགྱུར་རོ་ཞེས་འགྱུར་གསར་མཁན་པོས་འཆད་
དེ་འགྱུར་འདིའི་དགོངས་པ་ཡིན་མིན་དཔྱད་དེ། དེ་ནས་སའི་མངའ་བདག་རྒྱལ་པོས་དེ་དག་
ལ་རི་མོ་བྲི་གཞིར་རས་ནི་བྱིན་ཅིང་གཏད་ནས་བཀའ་ཡིས་འདི་སྐད་ཅེས་ཀྱེ་རས་འདི་ལ་རི་མོ་
མཁན་ཁྱེད་ཀུན་ཅེས་པ་ཐམས་ཅད་ཀྱིས། རྒྱལ་པོ་ངའི་གཟུགས་རྫོགས་པ་ཞིག་ནི་གྱིས་ཤིག་
ཅེས་བསྒོ་ལ། དེ་ནས་ཚིག་དེ་ནི་ཐོས་པར་གྱུར་ཏེ་རང་རང་གིས་ཤེས་པའི་རི་མོ་འདྲི་བའི་ལས་
ལ་རབ་ཏུ་སྦྱོར་རོ། །རི་མོ་དེ་ལ་མངོན་པར་སྦྱོར་བ་སྟེ་འབྲི་བ་པོ་རྣམས་ལས་མགོ་བོ་ཤེས་པ་ལྟ་
བུ་གཅིག་གཅིག་རི་མོ་འབྲི་བའི་གནས་དེ་ལས་ཡུལ་གཞན་དུ་སོང་བར་གྱུར་པ་ན་རྒྱལ་པོའི་
གཟུགས་ཀྱི་རི་མོ་དེའི་ཡན་ལག་ཐམས་ཅད་ཡོངས་སུ་རྫོགས་པར་མི་འགྱུར་ཏེ་མགོ་ལྟ་བུའི་
ཡན་ལག་གམ་དེ་འབྲི་བ་པོ་དེ་མ་ཚང་བའི་ཕྱིར་ཏེ། འབྲི་བ་པོ་དེ་ནི་ཡུལ་གཞན་དུ་སོང་བས་
ནའོ། །དཔེ་དེ་བཞིན་ཞེས་གཙུག་ན་རིན་པོ་ཆེས་ཞུས་པའི་མདོ་ལས། དོན་འདི་མཚོན་པའི་
དཔེར་བྱས་སོ། །གཉིས་པ་དོན་ནི་ཡན་ལག་དེ་རྣམས་འབྲི་བར་བྱེད་པའི་རི་མོ་མཁན་གྱིས་
མཚོན་པའི་དོན་གང་དག་ཡིན་ན། བདོག་པ་ཐམས་ཅད་འབྲས་བུ་དང་བཅས་ཏེ་གཞན་ལ་
གཏོང་བའི་སེམས་པ་སྦྱིན་པ་དང་ཉེས་སྤྱོད་ཐམས་ཅད་ལས་ལྡོག་པའི་སེམས་པ་ཚུལ་ཁྲིམས་
དང༌། གནོད་པ་དང་སྡུག་བསྔལ་གྱིས་སེམས་མི་འཁྲུག་པའི་བཟོད་པ་དང་། ལ་སོགས་པས་
བསྡུས་པ་དགེ་བ་ལ་སྤྲོ་བའི་བརྩོན་འགྲུས་དང་། དགེ་བའི་དམིགས་པ་ལ་རྩེ་གཅིག་པའི་
བསམ་གཏན་དང༌། ཆོས་རབ་ཏུ་རྣམ་པར་འབྱེད་པའི་ཤེས་རབ་སྟེ་མྱང་འདས་ཀྱི་གཟུགས་
འགྲུབ་པའི་རྒྱུ་ཕ་རོལ་ཏུ་ཕྱིན་པ་དྲུག་རྣམས་སོ། །དེ་ཡང་ཡན་ལག་དྲུག་ཤེས་པའི་རི་མོ་མཁན་
གྱིས་ཡན་ལག་སོ་སོ་ཤེས་ཤིང་ཐམས་ཅད་མི་ཤེས་པ་དང༌། དྲུག་ག་ཚང་ན་རི་མོ་ཚང་བ་དང་།
- 8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅིག་མ་ཚང་ན་རི་མོ་མི་རྫོགས་པར་རྐང་པ་བཞི་དང་དྲུག་གིས་བསྟན་པ་ལྟར། ཕ་རོལ་ཏུ་
ཕྱིན་པ་དྲུག་ཀྱང་བྱེད་ལས་སོ་སོར་བྱེད་པ་དང་། དྲུག་ག་ཚང་ན་ཡོན་ཏན་བཞི་ལྡན་གྱི་མྱང་
འདས་ཀྱི་ལུས་འགྲུབ་པ་དང༌། གཅིག་མ་ཚང་ན་དེ་མི་འགྲུབ་པར་ཤེས་པར་བྱའོ། །དེས་ན་རྒྱུ་
ཕར་ཕྱིན་དྲུག་པོ་དེ་དག་ལས་གྲུབ་པའི་ཡོན་ཏན་གྱི་རྣམ་པ་ཀུན་ཏེ་ཐམས་ཅད་ཀྱི་མཆོག་དང་
ལྡན་པའི་སྟོང་པ་ཉིད་མི་གནས་པའི་མྱ་ངན་ལས་འདས་པ་ནི་རྒྱལ་པོའི་གཟུགས་ཡོངས་སུ་
རྫོགས་པ་དང་འདྲ་བར་བརྗོད་དོ། །འདིར་རྣམ་ཀུན་མཆོག་ལྡན་གྱི་དོན་ནི། དཔལ་དུས་ཀྱི་
འཁོར་ལོའི་མཆོག་ཏུ་མི་འགྱུར་བའི་ཡེ་ཤེས་གྲུབ་པ་ལས་ཤེས་པར་བྱའོ། །ཞེས་ཆོས་ཀྱི་རྗེ་
རང་འབྱུང་ཆེན་པོ་གསུངས་སོ། །འདི་ཡང་རྣམ་པའི་རབ་ཏུ་དབྱེ་བ་མཐའ་ཡས་པའི་ཕྱིར་ཚད་
མེད་པའམ་རྣམ་པ་ཐམས་ཅད་པ་ཡིན་ལ་གྲངས་དང་མཐུ་དག་གིས་བསམ་གྱིས་མི་ཁྱབ་པའི་
དང༌། རྒྱུ་ཕར་ཕྱིན་རྫོགས་པས་སེར་སྣ་སོགས་མི་མཐུན་ཕྱོགས་ཀྱིས་རྣམ་པར་དག་པའི་
མཆོག་ཉིད་དེ་ཡོན་ཏན་བཞི་ལྡན་ཡིན་ལ། དེ་དག་ཀྱང་རྒྱུ་རྣམ་པ་ཐམས་ཅད་པའི་མཆོག་དང་
ལྡན་པའི་སྟོང་པ་ཉིད་ཀྱི་ཏིང་ངེ་འཛིན་ནི་བསྒོམ་པས་དག་པའི་ས་བཞི་ལ་རིམ་གྱིས་འགྲུབ་བོ།།
ཞེས་འགྲེལ་པར་བཤད་དོ། །དེས་ན་རྟེན་ས་བཞི་པོ་ཁེགས་པས་ཉན་རང་ལ་མྱང་འདས་
མཚན་ཉིད་པ་མེད་པར་གྲུབ་བོ་ཞེས་ཀྱང་ངོ༌། །གསུམ་པ་ནི། དེ་ལྟར་ཡོན་ཏན་བཞི་ཐོབ་པ་
དང་དབྱེར་མེད་པའི་མྱ་ངན་ལས་འདས་པ་ནི་ཇི་ལྟ་བ་མཁྱེན་པའི་ཤེས་རབ་ལ་ཇི་ལྟ་བའི་
གནས་ལུགས་གསལ་བ་དང་། ཇི་སྙེད་པ་མཁྱེན་པའི་ཡེ་ཤེས་ཤེས་བྱ་ཇི་སྙེད་པ་ལ་འཕྲོ་བ་སྟེ་
ཁྱབ་པ་དང་། དེ་གཉིས་ཀ་ཡང་སྤང་བྱ་ལས་རྣམ་པར་གྲོལ་བ་སྒྲིབ་པས་དག་པའི་ཕྱིར་དང་།
དེ་གསུམ་ག་ཡང་ཐ་དད་མེད་པའི་ཕྱིར་ན་དེ་རྣམས་ནི་རིམ་པ་ལྟར་ཉི་མ་འོད་གསལ་བ་དང་
འོད་ཟེར་འཕྲོ་བ་དང༌། ཉི་མའི་དཀྱིལ་འཁོར་དག་པ་དང་། གསུམ་ག་ཡང་དབྱེར་མེད་པ་
རྣམས་དང་མཚུངས་སོ། །བཞི་པ་ནི། ཆགས་ཐོགས་མེད་པའི་ཡེ་ཤེས་ཀྱི་གཟིགས་པ་མངའ་
- 8 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། (༦
བའི་སངས་རྒྱས་མ་ཐོབ་པར་སྒྲིབ་པ་ཐམས་ཅད་ལས་རྣམ་པར་གྲོལ་བའི་རང་བཞིན་གྱིས་མྱ་
ངན་ལས་འདས་པ་མི་ཐོབ་སྟེ། ཐོག་མ་མེད་པ་ནས་ཉེ་བར་གནས་པའི་རང་བཞིན་དགེ་བའི་
ཆོས་དང་ལྡན་པའི་དབྱིངས་དེ་བཞིན་གཤེགས་པའི་སྙིང་པོ་ལ་དེ་བཞིན་གཤེགས་པ་རྣམས་
ཀྱིས་ཡོན་ཏན་རྣམས་རྣམ་པར་དབྱེ་བ་མེད་པར་ཡོད་པ་དེས་ནའོ། །འགྲེལ་པར་ཆོས་ཉིད་ལ་
ཡོད་པར་པ་ཚབ་ཀྱིས་བསྒྱུར་རོ། །དཔེར་ན་འོད་དང་འོད་ཟེར་སྤངས་ནས་ནི་སྟེ་མ་མཐོང་བར་
ཉི་མའི་དཀྱིལ་འཁོར་བལྟ་བར་མི་ནུས་པ་བཞིན་ནོ། །དེ་ཡང་རྟོག་པ་མེད་པར་སྤང་པའི་མི་
སྲིད་དོ་ཞེས་པའོ། །འོད་དང་འོད་ཟེར་གྱི་ཁྱད་པར་ཕྱི་དང་ནང་ལས་བྱུང་བའོ། །ཞེས་འབུམ་
ཊཱིཀ་ཏུ་གསུངས་ཏེ་འདིར་སྦྱར་དུ་རུང་ངམ་མི་རུང་དཔྱད་པར་བྱའོ། །གསུམ་པ་དོན་བསྡུ་བ་ནི།
རྒྱས་པར་བཤད་པ་དེ་ལྟར་ན་རྒྱལ་བ་དེ་བཞིན་གཤེགས་པའི་སྙིང་པོ་ཡི་རྣམ་པར་བཞག་པ་ནི་
ངོ་བོ་ལ་སོགས་པ་རྣམ་པ་བཅུ་ཡིན་ནོ་ཞེས་བརྗོད་དོ། །
གཉིས་པ་ཁམས་མ་དག་པའི་གནས་སྐབས་དཔེས་མཚོན་པ་ལ་གཉིས། དཔེ་ཉེ་
བར་དགོད་པ་དང༌། དེའི་དོན་གཏན་ལ་དབབ་པའོ། །དང་པོ་ལ་གསུམ། མདོར་བསྟན་པ།
རྒྱས་པར་བཤད་པ། དོན་བསྡུ་བའོ། །དང་པོ་ལ་གསུམ། རང་བཞིན་དག་ཀྱང་གནས་སྐབས་
མ་དག་པའི་ཚུལ་དཔེས་མཚོན་པར་སྟོན། སྒྲིབ་བྱ་སྒྲིབ་བྱེད་ཀྱི་དཔེ་ལྷན་ཅིག་ཏུ་བཤད། སོ་
སོར་ཕྱེ་སྟེ་བསྟན་པའོ། །དང་པོ་ནི་ཐོག་མ་མེད་པ་ནས་ཉེ་བར་གནས་པའི་དེ་བཞིན་གཤེགས་
པའི་སྙིང་པོ་རང་བཞིན་གྱིས་དག་ཀྱང་ཐོག་མ་མེད་པའི་དུས་ནས་ཉེ་བར་གནས་པ་མ་འབྲེལ་
བའི་རང་བཞིན་གྱི་ཉོན་མོངས་པའི་སྦུབས་བྱེ་བ་མཐའ་ཡས་པའི་ནང་ལ་གནས་པའི་ཚུལ་དེ་
ནི་དཔེ་དགུ་པོ་དག་གི་སྒོ་ནས་ནི་དེ་བཞིན་གཤེགས་པའི་སྙིང་པོ་བསྟན་པའི་མདོ་ཇི་ལྟ་བ་
བཞིན་དུ་ཤེས་པར་བྱའོ། །འདིར་བུ་ཁ་ཅིག་ཤིན་ཏུ་རྣམ་དག་གི་གནས་སྐབས་ཁོ་ན་དེ་བཞིན་
གཤེགས་པའི་སྙིང་པོ་མཚན་ཉིད་པ་ཡིན་ལ་སེམས་ཅན་གྱི་དུས་ན་བཏགས་པ་བའོ་ཞེས་
- 8
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུངས་ལ། གཞན་དག་ན་རེ་དེ་ལྟ་ན་ཉོན་མོངས་སྦུབ་ནང་ན་གནས་པ་སྟེ་དཔེ་དག་གིས་ནི་
ཤེས་པར་བྱ། ཞེས་སོགས་ཀྱིས་གཞུང་འདི་དག་གིས་དེ་བཞིན་གཤེགས་པའི་སྙིང་པོའི་དོན་ཇི་
ལྟ་ན་གནས་པ་བཞིན་ཚུལ་བཞིན་དུ་བཤད་པར་མིན་པར་ཐལ། འདོད་ན་དོན་གནས་རྣམ་
བདུན་ཚུལ་བཞིན་བཤད་ལ་ཞེས་པ་བྱམས་མགོན་རྫུན་གསུང་པ་ཧ་ཅང་ཐལ་ལོ་ཞེས་
གསུངས་ཏེ་སྤྱི་བོར་ཐོག་ལྷུང་བ་བཞིན་བབ་པར་སེམས་སོ། །གཉིས་པ་ནི་ཁམས་དེ་བཞིན་
གཤེགས་པའི་སྙིང་པོ་འདི་ཁྱབ་པར་གནས་སོ་ཞེས་བྱའོ། །གང་ལ་ན་མཐའ་ཡས་པའི་སེམས་
ཅན་རྣམས་ལའོ། །སེམས་ཅན་ཇི་ལྟ་བུ་ལགས་ཞེ་ན། ཁམས་དེ་ཡོད་ཀྱང་གློ་བུར་གྱི་ཉོན་
མོངས་པའི་དྲི་མས་སྒྲིབ་པའོ། །ཇི་ལྟ་གནས་ན་པདྨ་ངན་པར་སངས་རྒྱས་ཀྱི་སྐུ་དང་སྦྲང་མའི་
ཚང་ལ་སྦྲང་རྩི་དང་སྤུན་པའི་ནང་ལ་སྙིང་པོ་དང་མི་གཙང་བའི་ནང་ན་གསེར་དང་ས་ལ་ནོར་
བུའི་གཏེར་དང་འབྲས་ཆུང་སྟེ་ས་བོན་ལ་མྱུ་གུ་དང་སྡོང་བུ་སོགས་སྐྱེ་བའི་ནུས་པ་དང་། གོས་
ཧུལ་ནང་ན་རྒྱལ་བའི་རང་བྱུང་གི་སྐུ་དང་ནི་བུད་མེད་ངན་པའི་ལྟོ་ན་མི་བདག་འཁོར་ལོ་སྒྱུར་
བ་དང་ས་འདམ་ལ་རིན་ཆེན་ལས་བྱས་པའི་གཟུགས་ཡོད་པ་ཇི་ལྟ་བ་བཞིན་དུའོ། །གསུམ་པ་
ནི་ཁམས་ལ་སྒྲིབ་བཅས་ཀྱི་དྲི་མ་རྣམས་ནི་པདྨ་སྲོག་ཆགས་སྤུན་པ་མི་གཙང་བ་འབྲས་གོས་
རྡུལ་དང་སྡུག་བསྔལ་འབར་བས་མངོན་པར་གདུངས་པའི་བུད་མེད་སའི་ཁམས་དང་མཚུངས་
ལ༑ སྒྲིབ་བྱ་དྲི་མ་མེད་པའི་ཁམས་མཆོག་དེ་བཞིན་གཤེགས་པའི་སྙིང་པོ་ནི་སངས་རྒྱས་སྦྱང་
རྩི་སྙིང་པོ་གསེར་དང་གཏེར་དང་རྒྱ་གྲོ་རིན་ཆེན་སྐུ་གླིང་བདག་མཆོག་དང་རིན་ཆེན་གཟུགས་
དང་མཚུངས་པ་ཉིད་དོ། །འདི་དཔེ་བཅོ་བརྒྱད་དུ་ངེས་པ་ཡང་དོན་བཅོ་བརྒྱད་དུ་ངེས་པའི་
དབང་གིས་ཡིན་ལ་དེ་ཡང་སྒྲིབ་བྱ་དགུ་དང་དེའི་སྒྲིབ་བྱེད་དགུ་ཡོད་པའི་དབང་གིས་སོ། །
གཉིས་པ་ལ་གསུམ་ཆོས་སྐུའི་དང་དེ་བཞིན་ཉིད་ཀྱི་དང་། རིགས་ཀྱི་སྒྲིབ་བྱ་སྒྲིབ་
བྱེད་ཀྱི་དཔེའོ། །དང་པོ་ལ་གསུམ། རྟོགས་པ་དང༌། ཟབ་མོ་སྟོན་པའི་དང་། སྣ་ཚོགས་སྟོན་
- 8 6 -



བ
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༩༦
པའི་ཆོས་སྐུའི་སྒྲིབ་བྱ་སྒྲིབ་བྱེད་ཀྱི་དཔེའོ། །དང་པོ་ལ་གསུམ། དཔེ། དོན། དཔེ་དོན་སྦྱར་
བའོ། །དང་པོ་ནི་དཔེ་ཇི་ལྟར་ན་མདོག་ངན་པའི་པདྨའི་ཁོང་ན་གནས་པའི་དེ་བཞིན་གཤེགས་
པའི་སྐུ་ལ་མཚན་སྟོང་གིས་གཟི་བརྗིད་འབར་བ་ན་དྲི་མ་མེད་པའི་ལྷའི་མིག་དང་ལྡན་པའི་
མིས་མཐོང་ནས་ཆུ་སྐྱེས་པདྨའི་སྦུབ་ནས་སྐུ་དེ་འབྱིན་པར་བྱེད་པ་དེ་བཞིན་དུ། གཉིས་པ་ནི་
གཟིགས་ཏེ་ཞེས་དྲང་ངོ༌། །གང་གིས་ན་བདེ་བར་གཤེགས་པའི་སངས་རྒྱས་ཀྱི་སྤྱན་གྱིས་སོ།
ཁ་ཅིག་བདེ་བར་གཤེགས་པ་སྒྲིབ་བྱ་ལ་སྦྱོར་རོ། །གང་ན་རང་གི་ཆོས་ཉིད་དེ་བཞིབ་གཤེགས་
པའི་སྙིང་པོ་ཆོས་སྐུའོ། །གང་ལ་ན་ཐ་ན་མནར་མེད་པའི་དམྱལ་བར་གནས་པའི་སེམས་ཅན་
རྣམས་ལའོ། །དེའི་བྱེད་ལས་ནི་སེམས་ཅན་རྣམས་སྡུག་བསྔལ་ལས་ནི་གྲོལ་བར་བྱེད་པའོ། །
གང་གིས་ན་ཐུགས་རྗེའི་བདག་ཉིད་ཅན་སངས་རྒྱས་ཀྱིས་སོ། །དེ་ཇི་ལྟ་བུ་ན་ཆགས་ཐོགས་ཀྱི་
སྒྲིབ་པ་མེད་ཅིང་དུས་ཀྱི་མེ་མུར་གནས་པ་སྟེ་འཁོར་བ་སྲིད་དུ་བཞུགས་པའོ། །གསུམ་པ་ནི།
ཇི་ལྟར་མདོག་མི་སྡུག་པའི་པད་མའི་ཁ་ཟུམ་པ་ལ་བདེ་བར་གཤེགས་པའི་སྐུ་ནི་པདྨ་དེའི་ཁོང་
ན་གནས་པ་ལྷའི་མིག་གིས་མཐོང་ནས་སྒྲིབ་བྱེད་པད་མའི་འདབ་མ་གཅོད་པར་བྱེད་པ་ལྟར།
དེ་བཞིན་དུ་ཆགས་སྡང་ལ་སོགས་པའི་དྲི་མའི་སྦུབས་ཀྱིས་བསྒྲིབས་པའི་རྫོགས་པའི་སངས་
རྒྱས་ཀྱི་སྙིང་པོ་འགྲོ་བ་ལ་ཁྱབ་པར་གཟིགས་ཏེ་ཐུབ་པ་སངས་རྒྱས་ཀྱི་ཐུགས་རྗེའི་སྟོབས་
ཀྱིས་གདུལ་བྱའི་སྒྲིབ་པ་དེ་དག་ནི་འཇོམས་པ་མཛད་དོ། །གཉིས་པ་ལ་གསུམ་ལས། དཔེ་ནི་
ཇི་ལྟར་སྐྱེས་བུ་མཁས་པ་སྦྲང་རྩི་དེ་དོན་དུ་གཉེར་བའི་གང་ཟག་དེ་ཡིས་སྲོག་ཆགས་སྦྲང་མའི་
ཚོགས་ཀྱིས་བསྐོར་བའི་སྦྲང་རྩི་ནི་མཐོང་ནས་དུ་བ་གཏོང་བ་ལ་སོགས་པའི་ཐབས་ཀྱིས་སྦྲང་
རྩི་དེ་དང་སྲོག་ཆགས་སྦྲང་མའི་ཚོགས་ཀུན་བྲལ་བར་རབ་ཏུ་བྱེད་པ་བཞིན་དུ། དོན་ནི། དྲང་
སྲོང་ཆེན་པོ་སངས་རྒྱས་ཀྱིས་ཤེས་བྱ་ཐམས་ཅད་ཀུན་མཁྱེན་པའི་སྤྱན་གྱིས་སྦྲང་རྩི་རོ་གཅིག་
པ་དང་འདྲ་བའི་རིག་པའི་ཁམས་ཏེ་དབྱིངས་འདི་སེམས་ཅན་ལ་ཡོད་པར་གཟིགས་ནས་དེའི་
- 8 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒྲིབ་པ་སྦྲང་མ་དང་འདྲ་བ་དེ་གཏན་ནས་ཏེ་ས་བོན་རབ་ཏུ་སྤོང་བར་མཛད་པ་ཡིན་ནོ། །དཔེ་
དོན་སྦྱར་བ་ནི། ཇི་ལྟར་སྲོག་ཆགས་བྱེ་བ་ཕྲག་ཁྲིག་སྟོང་གིས་བསྒྲིབས་པའི་སྦྲང་རྩི་མཐོང་
ནས་སྦྲང་རྩི་དོན་དུ་གཉེར་བའི་མིས་སྒྲིབ་བྱེད་སྦྲང་མ་དེ་དག་བསལ་ཏེ་རང་གིས་ཇི་ལྟར་
འདོད་པ་བཞིན་དུ་སྦྲང་རྩིའི་བྱ་བ་སྒྲུབ་པར་བྱེད་པ་དེ་བཞིན་དུ་ལུས་ཅན་ལ་ཁྱབ་པར་ཡོད་
པའི་ཟག་པ་མེད་པའི་ཤེས་པ་ནི་སྦྲང་མའི་རྩི་དང་འདྲ་ལ་དེའི་སྒྲིབ་བྱེད་ཉོན་མོངས་པ་ནི་སྦྲང་
མ་དང་འདྲ་ཞིང་ཉོན་མོངས་པས་དེ་འཇོམས་པ་ལ་མཁས་པའི་རྒྱལ་བ་ནི་སྦྲང་རྩི་ལེན་པའི་
ཐམས་ལ་མཁས་པའི་སྐྱེས་བུ་བཞིན་ནོ། །
གསུམ་པ་ལ་གསུམ་ལས་དཔེ་ནི་ཇི་ལྟར་ཕྱིའི་སྐྲུན་པ་དང་ལྡན་པའི་འབྲས་བུའི་སྙིང་
པོ་ནི་མི་རྣམས་ཀྱིས་ནི་དངོས་སུ་ལོངས་སྤྱོད་རུང་དུ་མི་འགྱུར་བ་ལས་ཟས་ལ་སོགས་པ་དོན་དུ་
གཉེར་བ་གང་ཡིན་པའི་སྐྱེས་བུ་དེ་དག་གིས་ནི་སྤུན་ནས་སྙིང་པོ་དེ་འབྱིན་པར་བྱེད་པ་ལྟར་
དོན་ནི་དེ་བཞིན་དུ་སེམས་ཅན་ལ་གདོད་མ་ནས་ཡོད་པའི་རྒྱལ་བ་ཉོན་མོངས་ཀྱི་དྲི་མ་དང་
འདྲེས་པ་དེའང་ཇི་སྲིད་སྒྲིབ་བྱེད་ཉོན་མོངས་པའི་དྲི་མ་དང་འདྲེས་པ་ལས་མ་གྲོལ་བ་དེ་སྲིད་
དུ་རྒྱལ་བའི་མཛད་པ་སྲིད་པ་ཁམས་གསུམ་དུ་མི་བྱེད་ལ་ནམ་གྲོལ་བ་ན་ནི་བྱེད་དོ། །དཔེ་
དོན་སྦྱར་བ་ནི་ཇི་ལྟར་འབྲས་ས་ལུ་དང་བྲ་བོ་དང་ནས་ལ་སོགས་པ་འབྲས་བུའི་སྙིང་པོ་སྤྱན་པ་
ལས་མ་བྱུང་ཞིང་གྲ་མ་ཅན་སྤྱད་རུང་དུ་ལེགས་པར་མ་བསྒྲུབས་པའི་སྙིང་པོ་དེ་དག་ནི་མི་
རྣམས་ཀྱིས་ནི་བཟའ་བ་རོ་ཞིམ་པོར་མི་འགྱུར་བ་ལྟར། དེ་བཞིན་དུ་སེམས་ཅན་ལ་ཡོད་པའི་
ཆོས་ཀྱི་དབང་ཕྱུག་ཉོན་མོངས་པའི་སྤུན་ལས་མ་གྲོལ་བའི་ལུས་ཏེ་ངོ་བོའམ་རང་བཞིན་ཅན་
དེ་ཡང་ཉོན་མོངས་པའི་བྲུ་བ་སྟེ་བཀྲེས་པས་ཉེན་པས་འགྲོ་བ་རྣམས་ལ་གསུང་རབ་ཡན་ལག་
བཅུ་གཉིས་ལ་སོགས་པའི་ཆོས་ཀྱི་དགའ་བའི་རོ་སྟེར་བར་འགྱུར་བ་མིན་ནོ། །འདིར་ལུས་ཀྱི་
ངོ་བོར་འགྱུར་གཞན་ལས་འབྱུང་ངོ༌། །གཉིས་པ་དེ་བཞིན་ཉིད་ཀྱི་དཔེ་ལ་གསུམ་ལས། དཔེ་
，
- 8 8



，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
ནི་ཇི་ལྟར་གསེར་དང་བཅས་པའི་མི་ལམ་སྲང་དུ་རྒྱུ་བའི་ཚེ་དེའི་གསེར་དེ་ནི་ལྗན་ལྗིན་རུལ་
བའི་གནས་སུ་ལྷུང་བར་གྱུར་ལ་མི་གཙང་བས་མི་འཇིགས་པའི་ཆོས་ཅན་གསེར་དེ་ནི་གནས་
དེར་ལྷུག་བ་དེ་བཞིན་དུ་ལོ་བརྒྱ་ཕྲག་མང་པོ་དག་ཏུ་གནས་པ་ནི། ལྷའི་མིག་རྣམ་པར་དག་པ་
དང་ལྡན་པའི་ལྷ་ཡིས་གནས་དེར་གསེར་ཡོད་པར་མཐོང་ནས་ནི་འགའ་ཞིག་ལ་རྫ་བ་འདི་ན་
ཡོད་པའི་གསེར་རིན་ཆེན་མཆོག་ཏུ་གྱུར་པ་འདི་ལོང་ལ་དྲི་མ་སྦྱོངས་ཏེ་རིན་ཆེན་གྱིས་བསྒྲུབ་
པར་བྱ་བ་རྒྱན་ལ་སོགས་པ་གྱིས་ཤིག་ཞེས་སྨྲ་བ་ལྟར། དོན་ནི་དེ་བཞིན་དུ་མི་གཙང་བ་དང་
འདྲ་བའི་ཉོན་མོངས་པའི་ཚོགས་སུ་བྱིང་བའི་སེམས་ཅན་གྱི་དབྱིངས་དེ་བཞིན་ཉིད་ནི་ཐུབ་
པས་གཟིགས་ནས་ཉོན་མོངས་པའི་འདམ་དེ་དག་པར་བྱ་བའི་ཕྱིར་སྐྱེ་རྒུ་སྟེ་སྐྱེས་སོ་ཅོག་གི་
སེམས་ཅན་རྣམས་ལ་དམ་པའི་ཆོས་ཀྱི་ཆུའི་ཆར་ཆེན་པོ་འབེབ་པར་མཛད་དོ། །དཔེ་དོན་སྦྱར་
བ་ནི་ཇི་ལྟར་མི་གཙང་བའི་ལྗན་ལྗིན་རུལ་བའི་ནང་དུ་ལྷུང་བའི་གསེར་སྦྲམ་ནི་ལྷ་ཡིས་མཐོང་
བར་གྱུར་ནས་དྲི་མ་ཀུན་ཏུ་དག་པར་བྱ་བའི་ཕྱིར་མཆོག་ཏུ་མཛེས་ལ་དག་པ་བྱ་ཕྱིར་གསེར་མི་
ལ་ནན་ཏན་གྱིས་སྟོན་པ་ལྟར། དེ་བཞིན་དུ་རྒྱལ་བས་ཀྱང་ཉོན་མོངས་མི་གཙང་ཆེན་པོར་ལྷུང་
བ་སྟེ་ཆུད་པར་གྱུར་པར་རྫོགས་པའི་སངས་རྒྱས་རིན་པོ་ཆེས་སེམས་ཅན་རྣམས་ལ་ཡོད་པར་
གཟིགས་ནས་སངས་རྒྱས་དེ་དག་པར་བྱ་བའི་ཕྱིར་ལུས་ཅན་རྣམས་ལ་ཆོས་སྟོན་ཏོ། །
གསུམ་པ་ལ་གཉིས། རྒྱུའི་དང་། འབྲས་བུའི་རིགས་ཀྱི་དཔེའོ། །དང་པོ་ལ་གཉིས་
རང་བཞིན་དུ་གནས་པ་དང་། རྒྱས་པའི་རིགས་ཀྱི་དཔེའོ། །དང་པོ་ལ་གསུམ་ལས། དཔེ་ནི་
ཇི་ལྟར་མི་དབུལ་པོ་ཞིག་གི་ཁྱིམ་གྱི་ནང་གི་སའི་འོག་མི་འགྲེང་བདུན་སྲིད་ཙམ་ན་ལོངས་སྤྱོད་
པས་མི་ཟད་པའི་རིན་པོ་ཆེའི་གཏེར་ནི་ཡོད་པར་གྱུར་ལ་མི་དེས་གཏེར་དེ་ཡོད་པར་མ་ཤེས་
ཤིང་གཏེར་དེ་ཡང་མི་དེ་ལ་ང་འདིར་ཡོད་དོ་ཞེས་མི་སྨྲ་བ་ལྟར། དོན་ནི། དེ་བཞིན་དུ་སེམས་
ཅན་རྣམས་ཀྱི་མ་དག་པའི་ཡིད་ཀྱི་ནང་དུ་ཆུད་པའི་སྟོབས་དང་མི་འཇིགས་པ་ལ་སོགས་པའི་
•-
༥
- 8
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིན་ཆེན་གྱི་གཏེར་རང་བཞིན་གྱིས་དྲི་མ་མེད་ཅིང་ཡོན་ཏན་བཞག་པ་སྟེ་བསྣན་དགོས་པ་མེད་
ཅིང་དྲི་མ་བསལ་དགོས་པ་མེད་པའི་ཆོས་ཉིད་དེ་བཞིན་གཤེགས་པ་སྙིང་པོ་ཡང་རང་ལ་ཡོད་
ཀྱང་སྐྱེ་རྒུ་འདི་རྣམས་ཀྱིས་མ་རྟོགས་པས་ན་ཡོན་ཏན་གྱི་དབུལ་པའི་སྡུག་བསྔལ་ནི་རྣམ་པ་
མང་པོ་དུས་རྒྱུན་དུ་མྱོང་ངོ༌། །དཔེ་དོན་སྦྱར་བ་ནི། ཇི་ལྟར་མི་དབུལ་པོའི་ཁྱིམ་ནང་དུ་ནི་རིན་
ཆེན་གཏེར་ཆུད་པར་གྱུར་པ་ལས་གཏེར་དེས་རིན་ཆེན་གཏེར་བདག་གནས་འདི་ན་ཡོད་ཅེས་
ཁྱིམ་བདག་གི་མི་ལ་བརྗོད་པར་མི་བྱེད་ལ་གཏེར་དེ་ནི་མི་ཡིས་ཤེས་པ་མིན་པ་ལྟར། དེ་བཞིན་
དུ་སྟོབས་སོགས་ཆོས་ཀྱི་གཏེར་ཡིད་ཀྱི་ཁྱིམ་ན་གནས་པའི་སེམས་ཅན་དག་ནི་དབུལ་པོ་ལྟ་བུ་
སྟེ་སེམས་ཅན་དེ་དག་རྣམས་ཀྱིས་ཆོས་གཏེར་དེ་ཐོབ་པར་བྱ་བའི་ཕྱིར་འཇིག་རྟེན་དུ་ནི་དྲང་
སྲོང་སངས་རྒྱས་ཡང་དག་པར་བལྟམས་ནས་ཆོས་གཏེར་སྟོན་པར་བྱེད་དོ། །གཉིས་པ་ལ་
གསུམ་ལས། དཔེ་ནི་ཇི་ལྟར་ན་ཨ་མྲ་དང་ཏ་ལ་ལ་སོགས་པའི་ཤིང་གི་འབྲས་ཤུན་གྱི་ནང་ལ་
ཡོད་པའི་ས་བོན་རྐྱེན་དང་ཕྲད་ན་མྱུ་གུ་འཇིག་པ་མེད་པ་སྟེ་ངེས་པར་བསྐྱེད་ནུས་པའི་ཆོས་
ཅན་དེ་ནི་གཞི་ས་དང་རྨོས་ལེགས་པ་དང་ཆུ་དང་རླུང་ལ་སོགས་པའི་མཐུན་རྐྱེན་རྣམས་ལྡན་པ་
ལས་ལྗོན་ཤིང་གི་རྒྱལ་པོའི་དངོས་པོར་རིམ་གྱིས་འགྲུབ་པ་ལྟར། དོན་ནི་དེ་བཞིན་སེམས་
ཅན་རྣམས་ཀྱི་མ་རིག་པ་དང་ཐེ་ཚོམ་ལ་སོགས་པ་འབྲས་ཤུན་གྱི་ལྤགས་པའི་སྦུབས་དང་འདྲ་
བའི་ནང་དུ་ཆུད་པའི་ཆོས་ཁམས་དགེ་བ་དེ་ཡང་རྐྱེན་སྦྱིན་སོགས་ཀྱི་དགེ་བ་དེ་དང་དེ་ལ་
བརྟེན་ནས་རིམ་གྱིས་ཐུབ་པའི་རྒྱལ་པོའི་དངོས་པོ་འགྱུར་རོ། །ཐུབ་པ་ནི་ཉན་ཐོས་སོགས་
ཀྱང་ཡིན་ལ་དེའི་རྒྱལ་པོ་ནི་སངས་རྒྱས་སོ་ཞེས་པའམ་ཡང་ན་གཞི་མཐུན་ནོ། །འདིར་ཁ་ཅིག་
ཁམས་ཀྱི་དོན་དབྱིངས་སུ་བསྒྱུར་ཏེ་སྐབས་ཀྱི་དབང་གིས་གང་ཐོབ་དཔྱད་པར་བྱའོ། །དཔེ་
དོན་སྦྱར་བ་ནི། རླན་པར་བྱེད་པ་ཆུ་དང་སྨིན་པར་བྱེད་པ་ཉི་མའི་འོད་དང་འཕེལ་བར་བྱེད་པ་
རླུང་དང༌། འཛིན་པ་ས་དང་སོས་ཀ་ལ་སོགས་པའི་དུས་དང་གོ་འབྱེད་པ་ནམ་མཁའི་རྐྱེན་
9
-



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
རྣམས་ཀྱིས་སྟོབས་ཀྱིས་ཏ་ལ་དང་ནི་ཨ་མྲའི་འབྲས་ཤུན་གྱི་སྦུབས་ཀྱི་གསེབ་ནས་ལྗོན་ཤིང་
སྐྱེ་བ་ཇི་ལྟ་བར་དཔེ་དེ་བཞིན་དུ་སེམས་ཅན་རྣམས་ཀྱིས་ཉོན་མོངས་འབྲས་ལྤགས་དང་འདྲ་
བའི་ནང་དུ་ཆུད་པའི་རྫོགས་པའི་སངས་རྒྱས་ཀྱི་ས་བོན་གྱི་མྱུ་གུ་དང་འདྲ་བའི་ཆོས་རིགས་ཏེ་
ཡང་སྦྱིན་སོགས་ཀྱི་དགེ་རྐྱེན་དེ་དང་དེ་ཡིས་མཐོང་ལམ་དུ་འཐོན་ཞིང་སྒོམ་ལམ་དུ་འཕེལ་
བར་འགྱུར་བ་ཡིན་ནོ། །ཡང་ན་ཆོས་མཐོང་ཞེས་པར་བསྒྱུར་ཏེ། ཆོས་དབྱིངས་མཐོང་ཞེས་
པར་འབྲུ་གནོན་ནོ། །འདིར་དཔེ་དྲུག་གིས་མཚོན་པའི་དོན་ནི་དེ་རྣམས་འདྲི་བྱེད་གང་དག་
ཡིན་ཞེས་སོགས་སུ་གསུང་པའི་ཕར་ཕྱིན་དྲུག་རྣམས་སོ་ཞེས་ཀུན་མཁྱེན་ཆོས་རྗེ་གསུང་ངོ༌། །
གཉིས་པ་ལ་གསུམ། ངོ་བོ་ཉིད་དང་ལོངས་སྤྱོད་རྫོགས་པའི་སྐུ་དང་། སྤྲུལ་པའི་སྐུའི་
དཔེའོ། །དང་པོ་ལ་གསུམ་ལས། དཔེ་ནི། ཇི་ལྟར་ན་རིན་ཆེན་ལས་བྱས་པ་སྟེ་གྲུབ་པའི་རྒྱལ་
བའི་གཟུགས་རང་བྱུང་གི་སྐུ་དྲི་མ་ངན་པ་ཅན་གྱི་གོས་ཧྲུལ་གྱིས་ནི་བཏུམས་པར་གྱུར་པ་ཞིག་
ལམ་ན་གནས་ལ་དེ་ལྷ་ཡིས་མཐོང་ནས་ལམ་ན་གནས་པའི་དོན་སྐུ་དེ་སྒྲིབ་བྱེད་ལས་གྲོལ་
བར་བྱ་བའི་ཕྱིར་མི་དེ་དག་ལ་སྨྲ་བ་ལྟར། དོན་ནི་དེ་བཞིན་དུ་ཤེས་བྱ་ཐོགས་པ་མེད་པའི་སྤྱན་
མངའ་བ་སངས་རྒྱས་ཀྱིས་རྣམ་པ་སྣ་ཚོགས་ཀྱི་ཉོན་མོངས་པ་རྣམས་ཀྱིས་བཏུམས་པའི་བདེ་
གཤེགས་དངོས་པོ་ཉིད་ཐ་ན་དུད་འགྲོ་ལ་ཡང་ཡོད་པར་གཟིགས་ནས་སྐུ་དེ་བཞིན་དུ་དེ་སྒྲིབ་
པ་ལས་ཐར་བར་བྱ་བའི་དོན་དུ་དེའི་ཐབས་སྟོན་པར་མཛད་དོ། །དྷརྨ་སེང་གེས་དེ་བཞིན་ཕྱི་
མ་མེད་པར་བསྒྱུར་རོ། །འདིར་ཁ་ཅིག་ཐོགས་མེད་ཅེས་པ་ཐོག་པ་མེད་པའི་དུས་ཅན་ཞེས་
སྒྲིབ་བྱའི་ཁྱད་པར་དུ་སྦྱོར་ཏེ་དེ་བཞིན་ཐོགས་མེད་རྣམ་པ་སྣ་ཚོགས་ཀྱི་ཞེས་པར་ཡོད་པར་
ལྟར་ན་བདེའོ། །འོན་ཀྱང་ལོ་ཙཱ་བས་དང་པོ་ཇི་ལྟར་བསྒྱུར་བ་དཔྱད་པར་བྱ་ཞིང་རྒྱ་དཔེ་ལས་
སྤྱན་མངའ་ཞེས་པ་ཞིག་ངེས་པར་ཡོད་པར་མངོན་ནོ། །དཔེ་དོན་སྦྱར་བ་ནི་ཇི་ལྟར་རིན་ཆེན་
རང་བཞིན་དེ་བཞིན་གཤེགས་སྐུ་དྲི་ངན་གོས་བཏུམས་པ་ལམ་ན་གནས་པ་སྟེ་ལྷའི་མིག་དང་
-9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ལྡན་པའི་ལྷ་དག་གིས་མཐོང་ནས་དག་ཕྱིར་མི་ལ་སྟོན་པ་ལྟར། དེ་བཞིན་དུ། ཉོན་མོངས་གོས་
ཧྲུལ་གྱིས་བཏུམས་འཁོར་བའི་ལམ་ན་གནས་པའི་ཁམས་བདེ་གཤེགས་སྙིང་པོ་དེ་ཡང་ཐ་ན་
དུད་འགྲོ་ལ་ཡང་ཡོད་པར་གཟིགས་ནས་ཐར་བར་བྱ་ཕྱིར་རྒྱལ་བས་ཆོས་སྟོན་ཏོ། །གཉིས་པ་
ལ་གསུམ་ལས། དཔེ་ནི་ཇི་ལྟར་མི་མོ་སྟེ་བུད་མེད་གཟུགས་ངན་ཞིང་མགོན་ཏེ་བདག་པོ་མེད་
པར་འགའ་ཞིག་གནས་ཀྱི་ཁྱད་པར་མགོན་མེད་འདུག་གནས་ཏེ་བདག་པོ་མེད་པའི་བརྙེས་
ཁྱིམ་སོགས་སུ་འདུག་པར་གྱུར་ལ། ཡོན་ཏན་གྱི་ཁྱད་པར་རྒྱལ་པོའི་དཔལ་འཁོར་ལོ་བསྒྱུར་
བའི་ཁྱེའུ་ནི་རང་གི་མངལ་གྱི་འཛིན་པར་བྱེད་པ་དེས་མངལ་གྱི་བསྒྲིབས་པས་རང་གི་ལྟོ་ན་
ཡོད་པའི་མི་བདག་ཡོད་པར་མི་ཤེས་པ་ལྟར། དོན་ནི། རྣམ་འགྲེལ། སྡུག་བསྔལ་འཁོར་བ་
ཅན་ཕུང་པོ། །ཞེས་གསུངས་པ་ལྟར་སྲིད་པར་སྐྱེ་བ་སྟེ་ཁམས་གསུམ་གྱི་ལུས་གྲུབ་པའི་འཁོར་
བ་ནི་མགོན་མེད་པའི་ཁྱིམ་བཞིན་ཡིན་ཏེ་འཇིགས་པའི་གནས་ཡིན་པའི་ཕྱིར་རོ། །ཉོན་མོངས་
པས་མ་དག་པ་ས་བདུན་པ་མན་ཆད་གྱི་སེམས་ཅན་རྣམས་ནི་རྒྱལ་པོ་ཡོད་པའི་མངལ་དང་
ལྡན་པའི་བུད་མེད་བཞིན་ཏེ་རང་ལ་མཚན་དཔེས་བརྒྱན་པའི་སྐུ་ཡོད་ཀྱང་མངོན་དུ་མ་གྱུར་
པའི་ཕྱིར་རོ། །སེམས་ཅན་དེ་ལ་ཁམས་གང་ཞིག་ཡོད་པའི་དབང་གིས་མགོན་དང་བཅས་པ་
དྲི་མ་མེད་པའི་ཁམས་ནི་བུད་མེད་དེའི་མངལ་ན་གནས་པའི་རྒྱལ་པོ་བཞིན་ཏེ་མངོན་དུ་གྱུར་པ་
ན་འཇིགས་པ་ལས་སྐྱོབ་ཅིང་ཡོན་ཏན་གྱི་འབྱོར་པས་བརྒྱན་པའི་ཕྱིར་རོ། །དཔེ་དོན་སྦྱར་བ་
ནི༑ ཇི་ལྟར་བུད་མེད་ལུས་ལ་དྲི་བཅས་གོས་གྱོན་མི་སྡུག་གཟུགས་ལྡན་པ་རང་གི་མངལ་ནང་
ན་ས་བདག་རྒྱལ་པོ་གནས་ཀྱང་མགོན་མེད་ཁང་པར་སྡུག་བསྔལ་མཆོག་སྟེ་ཆེན་པོ་མྱོང་བ་
ལྟར་དེ་བཞིན་དུ་བདག་རང་གི་ནང་ན་གནས་པའི་མགོན་ནི་སྐྱབས་ཡོད་པར་གྱུར་ཀྱང་མ་
རྟོགས་པའི་དབང་གིས་མགོན་མེད་པའོ་སྙམ་པའི་བློ་དང་ལྡན་པའི་འགྲོ་བ་རྣམས་ཉོན་མོངས་
པའི་དབང་གིས་ཡིད་མ་ཞི་བར་སླར་ལས་ངན་ནས་སྤྱད་དེ་སྡུག་བསྔལ་གྱི་གཞིའམ་རྒྱུ་ལ་
-9 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༡༦
གནས་སོ། །
གསུམ་པ་ལ་གསུམ་ལས། དཔེ་ནི་ཇི་ལྟར་ས་འདམ་གྱི་ནང་གི་གསེར་ཞུན་མ་ལས་
བྱས་པའི་གཟུགས་བརྙན་ཚད་དང་མཚན་ཉིད་རྒྱས་ཤིང་མཛེས་པའི་ངོ་བོ་ཞི་བ་སྟེ་དག་ཅིང་
གནས་སྐབས་ཕྱི་རོལ་ལྤགས་སྦུབས་ཀྱི་སས་གཡོགས་པའི་རང་བཞིན་ཅན་དག་འགའ་ཞིག་
གིས་མཐོང་ནས་དེ་ལྟར་ཤེས་པའི་སྐྱེས་བུ་དག་ནང་གི་གསེར་དེ་སྦྱང་བ་སྟེ་དག་པར་བྱ་བའི་
ཕྱིར་དུ་ཕྱི་རོལ་ཏུ་གཡོགས་སྒྲིབ་པ་ས་འདམ་དག་སེལ་བར་བྱེད་པ་ལྟར་དོན་ནི་བྱང་ཆུབ་
མཆོག་བརྙེས་པའི་སངས་རྒྱས་ཀྱི་སེམས་ཀྱི་རང་བཞིན་འོད་གསལ་ཞིང་སྒྲིབ་བྱེད་དྲི་མ་རྣམས་
ཀྱང་ནི་འབྲལ་རུང་གློ་བུར་བ་ཡིན་པར་ནི་རྣམ་པར་གཟིགས་པར་གྱུར་ནས་རིན་ཆེན་བྱུང་
གནས་ཀྱི་ས་འདམ་གྱི་གོང་བུ་ལྟ་བུའི་འགྲོ་བ་རྣམས་གློ་བུར་གྱི་སྒྲིབ་པ་དག་ལས་སྦྱོང་བར་
མཛད་དོ། །བྱང་ཆུབ་མཆོག་མང་རིན་ཆེན་འབྱུང་གནས་ལྟ་བུའི་འགྲོ་བ་སྒྲིབ་པ་དག་ལས་སྦྱོང་
བར་མཛད་ཅེས་པ་ཚབ་གྱིས་བསྒྱུར་རོ། །དཔེ་དོན་སྦྱར་བ་ནི་ཇི་ལྟར་རང་བཞིན་གྱིས་དྲི་མ་
མེད་པའི་གསེར་འོད་འབར་བ་ལས་བྱས་པའི་གཟུགས་སའི་འདམ་གྱིས་ནང་དུ་ཆུད་པར་ཞི་བ་
སྟེ་དག་པ་དེའི་རང་བཞིན་རིན་པོ་ཆེ་ལ་མཁས་པའི་སྐྱེས་བུས་རིག་ནས་ཕྱི་རོལ་གྱི་ས་དག་
སེལ་བར་བྱེད་པ་ལྟར། དེ་བཞིན་དུ་ཀུན་མཁྱེན་གྱིས་ཀྱང་དེ་དག་པའི་གསེར་དང་འདྲ་བ་རང་
བཞིན་གྱིས་ཞི་ཞིང་དག་པའི་ཡིད་བདེ་བར་གཤེགས་པའི་སྙིང་པོ་ནི་སེམས་ཅན་ལ་ཁྱབ་པར་
མཁྱེན་པར་གྱུར་ནས། ཆོས་འཆད་པའི་ཚུལ་གྱིས་ཐབས་ས་འདམ་སེལ་བའི་བརྡེག་སྤྱད་དང་
འདྲ་བར་བསྒྲུབས་པས་སྒྲིབ་པ་དག་ནི་སེལ་བར་མཛད་དོ། །དྷརྨ་སེང་གེས་ཆོས་རྣམས་
བཤད་པའི་ལག་ཆས་ཆོ་ག་བཞིན་དུ་སྒྲིབ་པ་སེལ་བར་བྱེད་པ་ཡིན། ཞེས་བསྒྱུར་ཏེ་རྣམ་པ་
གསལ། པ་ཚབ་ཀྱིས་བརྡར་སྦྱོང་སྒྲུབ་ཟེར་རོ། །གསུམ་པ་དོན་བསྡུ་བ་ནི། སེམས་ཅན་གྱི་
ཁམས་ཀྱི་སྒྲིབ་བྱེད་ཉོན་མོངས་པའི་སྦུབས་རྣམས་ན་དུས་ཐོག་མ་མེད་པ་ནས་ཡོད་ཀྱང་
- 9 3 -



L-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁམས་ཀྱི་རང་བཞིན་དུ་མ་འབྲེལ་ཞིག་ཁམས་ལ་མ་གོས་ཏེ། སེམས་ཀྱི་རང་བཞིན་ཏེ་ཆོས་
ཉིད་ཁམས་རང་བཞིན་གྱིས་དྲི་མ་མེད་པ་དེ་ནི་ཐོག་མ་མེད་པའི་དུས་ཅན་ཡིན་པའི་ཕྱིར་རོ། །
དཔེར་ན་སྒྲིབ་བྱེད། པད་མ་སྲོག་ཆགས་བུང་བ་དང་། །སྤུན་པ་དང་ནི་མི་གཙང་བར། །འབྲས་
ཤུན་གོས་ཧྲུལ་བུད་མེད་ཀྱི། །མངལ་དང་སའི་སྦུབས་ན་ཡང་། །སྒྲིབ་བྱ་སངས་རྒྱས་སྦྲང་རྩི་
སྙིང་པོ་བཞིན། །གསེར་བཞིན་གཏེར་བཞིན་ལྗོན་པ་བཞིན། །རིན་ཆེན་སྐུ་དང་འཁོར་ལོ་ཡི།།
བསྒྱུར་བ་བཞིན་དང་གསེར་གཟུགས་རྣམས། །ཡོད་ཀྱང་དེ་དག་གིས་མ་གོས་པ་བཞིན་ནོ་
ཞེས་དེ་བཞིན་གཤེགས་པའི་སྙིང་པོའི་མདོའི་དཔེ་དགུ་བསྟན་པ་རྣམས་ཀྱིས་བརྗོད་པ་ཡིན་ནོ་
ཞེས་པ་སྟེ་འདིས་དཔེའི་གྲངས་དང་དེས་མཚོན་པའི་དོན་རྣམས་ལེགས་པར་བསྡུས་སོ།།
མཁས་པ་གང་གིས་ལེགས་བཤད་པ། །དེ་ལས་ལྷག་པར་བྱར་མེད་ན། །དེའི་རྣམ་བཤད་
ལེགས་འགོད་པ། །དེ་ནི་གཟོ་བུར་གནས་པའི་ལུགས། །ཞེས་ཀྱང་ཤེས་པར་བྱའོ། །
གཉིས་པ་དེའི་དོན་གཏན་ལ་དབབ་པ་ནི་བཤད་པ་མ་ཐག་པ་དེ་དག་ནི་མདོ་ཇི་ལྟ་
བ་འདིར་དྲངས་པ་སྟེ་རྩ་བ་ལྟ་བུ་ཡིན་ལ་འཆད་འགྱུར་འདི་དག་ནི་རྒྱལ་ཚབ་ཉིད་ཀྱིས་མདོའི་
དོན་ལེགས་པར་གཏན་ལ་ཕབ་པ་སྟེ་འགྲེལ་པ་ལྟ་བུའོ། །དེ་ལ་གཉིས། སྒྲིབ་བྱེད་ཀྱི་དང་།
སྒྲིབ་བྱའི་དཔེ་དོན་གཏན་ལ་དབབ་པའོ། །དང་པོ་ལ་གསུམ། དོན་སྒྲིབ་པ་དགུའི་ངོ་བོ་ངོས་
བཟུང་། གཙོ་ཆེར་གང་ཟག་གང་ལ་ལྡན་པའི་རྟེན་བསྟན། དཔེ་དང་ཆོས་མཐུན་པའི་རྒྱུ་མཚན་
ནོ༑ །དང་པོ་ནི། གང་གི་དབང་དུ་བྱས་ནས་པད་མའི་སྦུབས་ལ་སོགས་པའི་དཔེ་དགུས་
བསྟན་པའི་སྒྲིབ་པ་དེ་གང་ཞེ་ན། རྟེན་ཉེར་བསྡོག་གི་དབང་གིས་འདོད་པའི་ཉོན་མོངས་པའི་
མགོ་མནན་པའི་ཆགས་བྲལ་གྱི་གང་ཟག་གི་རྒྱུད་ལ་ཡོད་པ། བྱེད་ལས་མི་གཡོ་བའི་ལས་
ཀུན་ནས་སློང་བར་བྱེད་པ་སྟེ་མི་གཡོ་བའི་དོན་ནི་ལས་དང་རྣམ་སྨིན་འཆོལ་བ་མེད་པ་ཡིན་ལ་
དེ་ཡང་དགེ་བས་བདེ་འགྲོ་དང་མི་དགེ་བས་ངན་འགྲོར་འཕེན་པར་ངེས་པས་འཕེན་བྱེད་མི་
- 9 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
གཡོ་བར་ངེས་ཀྱང་འདོད་པའི་དགེ་བའི་འབྲས་བུ་ཚེ་དང་ལོངས་སྤྱོད་ལ་སོགས་པ་ངན་འགྲོའི་
རྟེན་ལ་རྫོགས་ལ་མི་དགེ་བའི་འབྲས་བུ་དབུལ་བ་དང་ན་བ་ལ་སོགས་པ་མཐོ་རིས་ཀྱི་རྟེན་ལ་
རྫོགས་སྲིད་པས་རྫོགས་བྱེད་གཡོ་བ་སྲིད་པའི་ཕྱིར་འདོད་པའི་ལས་མི་གཡོ་བ་མ་ཡིན་ལ།
བསམ་གཏན་པའི་ལས་ཀྱི་འབྲས་བུ་ནི་འདོད་པའི་རྟེན་ལ་རྫོགས་མི་སྲིད་པས་མི་གཡོ་བའོ། །
ཞེས་ཕྱུ་པ་གསུང་ངོ༌། །འབྲས་བུ་གཟུགས་དང་གཟུགས་མེད་པའི་ཁམས་སྒྲུབ་པར་བྱེད་པ་
གཉེན་པོ་འཇིག་རྟེན་ལས་འདས་པའི་ཡེ་ཤེས་ཀྱི་གཞོམ་པར་བྱ་བ་སྟེ་ཁྱད་པར་བཞི་ལྡན་གྱི་
འདོད་ཆགས་དང༌། ཞེ་སྡང་དང༌། རྨོངས་པ་སྟེ་གཏི་མུག་བག་ལ་ཉལ་གསུམ་དང་རྟེན་དུ་
གསུམ་མངོན་གྱུར་ལ་སྤྱོད་པའི་གང་ཟག་གི་རྒྱུད་ལ་ཡོད་པ་བྱེད་ལས་བསོད་ནམས་དང༌།
བསོད་ནམས་མ་ཡིན་པའི་ལས་ཀུན་ནས་སློང་བར་བྱེད་པ། འབྲས་བུ་འདོད་ཁམས་འབའ་
ཞིག་སྒྲུབ་པར་བྱེད་པ། གཉེན་པོ་ནི་མདོ་ལས། འདོད་ཆགས་ཤས་ཆེ་མི་གཙང་ཤ་ཚིལ་དང་།།
པགས་པ་ཀེང་རུས་ལྟ་བས་རྣམ་པར་བཟློག །བྱམས་དང་སྙིང་རྗེའི་ཆུས་གདབ་ཞེ་སྡང་ལ།།
གཏི་མུག་ལ་ནི་རྟེན་འབྲེལ་ལམ་གྱིས་སོ། །ཞེས་གསུངས་པ་ལྟར་མི་སྡུག་པ་ལ་སོགས་པའི་
ཤེས་པས་གཞོམ་པར་བྱ་བ་སྟེ། ཁྱད་པར་བཞི་ལྡན་གྱི་དུག་གསུམ་དེའི་ཀུན་ལྡང་དྲག་པོ་སྟེ་
མངོན་གྱུར་དང་བཞི་པོ་ནི་ཉོན་སྒྲིབ་ཡིན་ལ། རྟེན་དགྲ་བཅོམ་སོགས་ཀྱི་རྒྱུ་ལ་ཡོད་པ། བྱེད་
ལས་ཟག་མེད་ཀྱི་ལས་ཀུན་ནས་སློང་བར་བྱེད་པ། འབྲས་བུ་ཡིད་ལུས་གྲུབ་ཅིང་། གཉེན་པོ་
དེ་བཞིན་གཤེགས་པའི་ཡེ་ཤེས་ཀྱིས་གཞོམ་པར་བྱ་བ་མ་རིག་པའི་བག་ཆགས་ནི་ཤེས་སྒྲིབ་
སྟེ་ལྔ་ནི་སྒྲིབ་པའི་སྤྱི་ཡིན་ལ། དེ་དག་གི་གནས་སྐབས་ཀྱི་ཁྱད་པར་སོ་སོ་སྐྱེ་བོའི་རྒྱུད་ལ་ཡོད་
པ་མཐོང་བའི་ལམ་གྱིས་གཞོམ་པར་བྱ་བ་མཐོང་བའི་ལམ་གྱི་སྤང་བྱ་དང་། འཕགས་པའི་
གང་ཟག་གི་རྒྱུད་ལ་ཡོད་པ། སྒོམ་ལམ་གྱིས་གཞོམ་པར་བྱ་བའི་སྒོམ་ལམ་གྱི་སྤང་བྱ་སྟེ་འདི་
གཉིས་ནི་ཐེག་དམན་གྱི་དབང་དུ་བྱས་པའོ། །ས་བདུན་པ་མན་ཆད་པའི་བྱང་ཆུབ་སེམས་
- 9
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔའི་རྒྱུད་ལ་ཡོད་པ། ས་བདུན་གྱི་མི་མཐུན་ཕྱོགས་དག་པ་ས་གསུམ་གྱི་ཤེས་པས་གཞོམ་
པར་བྱ་བ་དེ་ནི་མ་དག་པའི་ས་ལ་བརྟེན་པའི་སྒྲིབ་པའོ། །དག་པ་སའི་བྱང་ཆུབ་སེམས་དཔའི་
རྒྱུད་ལ་ཡོད་པ་ས་གསུམ་གྱི་མི་མཐུན་ཕྱོགས་རྡོ་རྗེ་ལྟ་བུའི་ཏིང་ངེ་འཛིན་གྱིས་གཞོམ་པར་བྱ་བ་
ནི་དག་པའི་ས་ལ་བརྟེན་པའི་སྤང་བྱའོ། །འདིར་ཕྱི་མ་བཞི་ལ་འབྲས་བུ་དང་བྱེད་ལས་མ་
གསུངས་པ་ནི་སྔ་མ་ལྔ་ཡི་དང་ཅི་རིགས་པར་མཐུན་པའི་ཕྱིར་རོ་ཞེས་ཕྱུ་པ་གསུངས་སོ། །ཡང་
མཐོང་ལམ་གྱིས་གཞོམ་ཞེས་པ་དེའི་ཁྱད་པར་ཆད་མེད་ལམ་གྱིས་རྣམ་གྲོལ་བསྐྱེད་པ་ལ་
དགོངས་ཀྱི་འཇོམ་བྱེད་དངོས་ནི་ཆོས་མཆོག་གོ་ཞེས་ཕྱུ་པ་གསུངས་ལ་ཁྱིམ་ཀྱང་དེ་ལྟར་
བཞེད་དོ། །སྤང་ལོས་ནི་དེ་ནི་ཕྱོགས་རེ་གཟིགས་པ་སྟེ་བསྡུ་བར། སུན་འབྱིན་པའི། ཉེ་བར་
སྤོང་བའི་ཕྱོགས་གཅིག་སྤོང་བའོ། །མཐའ་དག་སྤོང་བའི་གཉེན་པོ་བཞི་བཤད་པའི་ཕྱིར་
གསུང་ངོ༌། །ས་བརྒྱད་པས་སྤོང་བ་ནི་ཐག་བསྲིང་པའོ། །དེ་ལྟ་ན་འདོད་ཆགས་བག་ཉལ་ལ་
སོགས་པའི་དྲི་མ་རྣམ་པ་དགུ་ནི་རིམ་པ་ལྟར། པད་མའི་སྦུབས་ལ་སོགས་པའི་དཔེ་དགུས་ནི་
རབ་ཏུ་སྟེ་ལེགས་པར་བསྟན་ལ། ཡུལ་དང་དུས་ལ་སོགས་པས་ཕྱེ་ན་ཉེ་བའི་ཉོན་མོངས་པའི་
སྦྱབས་ཀྱིས་ནི་དབྱེ་བ་བྱེ་བའི་མཐའ་ལས་ཀྱང་འདས་ཏེ་བསམ་གྱིས་མི་ཁྱབ་བོ། །དེས་ན་
སྐབས་ཀྱི་དབང་གིས་དགུར་ཕྱེ་ཡང་ཉོན་མོངས་པ་བྱེ་བ་མཐའ་ཡས་པས་གཡོགས་པ་ཞེས་
གསུངས་པ་དང་མི་འགལ་ལོ། །ཞེས་པའི་དོན་ཏོ། །འདིར་ཆགས་སོགས་ཉོན་མོངས་དགུ་པོ་
འདི། །མདོར་བསྡུས་ནས་ནི་གོ་རིམ་བཞིན། །པད་མའི་སྦུབས་ལ་སོགས་པ་ཡི། །དཔེ་དགུ་
དག་གིས་ཡང་དག་བསྟན། །ཞེས་པ་ལ་ལས་རྩ་བར་བྱས་ཀྱང་། འདི་ནི་དྲི་མ་རྣམ་དགུ་ཞེས་
སོགས་ཀྱི་འགྲེལ་པར་འཐད་ཅིང་། རྩ་བའི་རྒྱ་དཔེ་ལས་ཀྱང་མི་སྣང་ངོ་ཞེས་གསུང་ངོ༌། །ནག་
ཚོས་ཀྱང་། འདོད་ཆགས་ལ་སོགས་པ་ཉོན་མོངས་པ་མདོར་བསྡུས་པ་འདི་རྣམས་གོ་རིམ་
བཞིན་དུ་པད་མའི་སྦུབས་ལ་སོགས་པའི་དཔེ་དགུས་བསྟན་པ་ཡིན་ནོ་ཞེས་ལྷུག་པར་བསྒྱུར་
-9
6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
ཞེས་གྲགས་སོ། །གཉིས་པ་ནི། མ་དག་པ་ཉིད་དོ་ཞེས་དྲང་ངོ༌། །གང་གིས་མ་དག་ན་དྲི་མ་
དགུ་པོ་འདི་དག་གིས་སོ། །གང་ཟག་གང་ན་བྱིས་པ་སོ་སོ་སྐྱེ་བོ་རྣམས་དང༌། ཉན་རང་དགྲ་
བཅོམ་པ་དང་དེའི་ལམ་ལ་སློབ་པའི་སྐྱེ་འཕགས་དང༌། བློ་ལྡན་བྱང་ཆུབ་སེམས་དཔའ་
འཕགས་པ་རྣམས་ཏེ་བཞིའོ། །ཇི་ལྟར་ན་རིམ་པ་བཞིན་གོང་མའི་སོ་སོ་སྐྱེ་བོ་ལ་བག་ལ་ཉལ་
གསུམ་དང་འདོད་པའི་སོ་སྐྱེ་ལ་ཀུན་ལྡང་སྟེ་དེ་ལྟར་ན་བཞི་དང༌། དགྲ་བཅོམ་པ་རྣམས་ལ་
ཉོན་མོངས་མེད་ཀྱང་གཉིས་སྣང་ཕྲ་མོ་ཡོད་པས་མ་རིག་བག་ཆགས་ཀྱི་ས་གཅིག་དང་། སློབ་
པ་སོ་སྐྱེ་དང་འཕགས་པ་ལ་མཐོང་སྒོམ་གྱི་སྤང་བྱ་གཉིས་དང༌། བློ་ལྡན་ཡང་མ་དག་པ་དང་
དག་པའི་ས་པ་གཉིས་ལ་སྤང་བྱ་ཐ་མ་གཉིས་ཀྱིས་མ་དག་གོ །འདི་དག་ཀྱང་གཙོ་ཆེ་བ་ཙམ་
ཡིན་གྱི་གང་ཟག་གཞན་དང་གཞན་ལ་སྒྲིབ་པ་གཞན་དང་གཞན་མི་ལྡན་པ་ནི་མ་ཡིན་ལ།
སྒྲིབ་ཚུལ་ཡང་སྒྲིབ་པ་རེ་རེས་བསྒྲིབ་བྱ་རེ་རེ་ཁོ་ན་ལ་སྒྲིབ་པའང་མིན་ཏེ་ཐམས་ཅད་ཀྱིས་
ཐམས་ཅད་ལ་སྒྲིབ་བོ། །དེ་ལྟ་ན་ཡང་སོ་སོར་ངེས་པར་སྦྱར་བ་ནི་གཙོ་ཆེ་བའི་དབང་དུ་བྱས་པ་
ཡིན་ནོ། །གསུམ་པ་ནི། མཛོད་ལས། མི་འདྲའི་ཕྱིར་ན་དཔེ་མ་ཡིན། །ཞེས་གསུངས་པ་ལྟར།
དཔེ་དོན་འདི་དག་ལས་འདྲ་ཆོས་ཅི་ཞིག་ཡོད་པ་བསྟན་དགོས་ཏེ་གཞན་དུ་དཔེ་དོན་འཆོལ་
བར་འགྱུར་རོ་ཞེ་ན། ཐོག་མར་སྒྲིབ་པའི་དབང་དུ་བྱས་ཏེ་བཤད་པ། ཇི་ལྟར་པད་མ་ནི་རྒྱུ་མི་
གཙང་བའི་འདམ་རྫབ་ལས་སྐྱེས་ཏེ་དང་པོ་ལྟ་བ་པོའི་མདུན་དུ་གྱུར་པའི་ཚེ་ན་ཡིད་དགའ་
བར་བྱེད་པ་དང་ཕྱི་ནས་རྙིངས་ཏེ་དགའ་བ་མེད་པར་འགྱུར་བ་ལྟར། འདོད་ཆགས་བག་ལ་
ཉལ་ཡང་རྒྱུ་ངན་པ་ལས་བྱུང་ཞིང་མངོན་དུ་གྱུར་པའི་ཚེ་དགའ་བ་དང་ཕྱིས་མི་དགའ་བར་པད་
མ་དེ་བཞིན་ནོ། །ཇི་ལྟར་སྲོག་ཆགས་སྦྲང་མ་ནི་ཤིན་ཏུ་འཁྲུགས་ཏེ་གཞན་ལ་མདུང་བརྡེག་
པས་རང་གཞན་ལ་སྡུག་བསྔལ་བསྐྱེད་པ་དེ་ལྟར་དེ་བཞིན་དུ་རྒྱུད་ལ་ཞེ་སྡང་སྐྱེ་བ་ནའང་རང་
གཞན་གྱི་སྙིང་ལ་སྡུག་བསྔལ་བསྐྱེད་པར་བྱེད་དེ། མདོར་ན་ཁྲོ་བས་བདེར་གནས་པ། །དེ་ནི་
E-
-9
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་ནའང་ཡོད་མ་ཡིན། །ཞེས་སྤྱོད་འཇུག་ཏུ་གསུང་པ་ལྟར་རོ། །ཇི་ལྟར་འབྲས་ལ་སོགས་
པའི་སྙིང་པོ་ནི་ཕྱི་རོལ་གྱི་སྤུན་པས་བསྒྲིབས་པ་ལྟར་དེ་བཞིན་དུ་དེ་བཞིན་གཤེགས་པའི་སྙིང་
པོའི་དོན་མཐོང་བར་བྱེད་པ་ལ་མ་རིག་པའི་བག་ཆགས་ཀྱི་སྒོ་ངའི་སྦུབས་ཀྱིས་བསྒྲིབས་སོ། །
ཇི་ལྟར་མི་གཙང་བ་ནི་མི་མཐུན་པའི་སྟེ་ཡིད་དུ་མི་འོང་བ་ལྟར་དེ་བཞིན་དུ་དུག་གསུམ་གྱིས་
ཀུན་ནས་ལྡག་བ་དྲག་པོ་ཡང་མི་གཙང་བ་དང་འདྲ་བར་ཡིད་འབྱུང་བའི་གནས་ཡིན་ཏེ།
འདོད་པའི་ཆགས་པ་དང་བཅས་པ་རྣམས་ཀྱི་འདོད་པའི་ཡོན་ཏན་བསྟེན་པ་ལེགས་པའི་ཉེས་
སྤྱོད་ཀྱི་རྒྱུ་ཡིན་པའི་ཕྱིར་རོ། །ཇི་ལྟར་གཏེར་དུ་སྦས་པའི་ནོར་ནི་སས་བསྒྲིབས་པས་ན་དབུལ་
པོ་དེ་ཡོད་པར་མི་ཤེས་ཤིང་གཏེར་མི་ཐོབ་པ་ལྟར་དེ་བཞིན་དུ་སྐྱེ་བོ་རྣམས་ལ་རང་བྱུང་གི་
དབྱིངས་ཉིད་ཡོད་ཀྱང་མ་རིག་པའི་བག་ཆགས་ཀྱི་ས་ཡིས་བསྒྲིབས་ཏེ་མ་མཐོང་ངོ༌། །ཇི་ལྟར་
ཨ་མ་ལ་སོགས་པའི་ས་བོན་ལས་མྱུ་གུ་ལ་སོགས་པ་རིམ་གྱིས་སྐྱེ་བས་ས་བོན་གྱི་ཤུན་པ་རིམ་
གྱིས་གཅོད་པ་ལྟར། དེ་བཞིན་དུ་དེ་ཁོ་ན་ཉིད་མངོན་སུམ་དུ་མཐོང་བའི་ཡེ་ཤེས་སྐད་ཅིག་མ་
བཅུ་དྲུག་རིམ་གྱིས་སྐྱེ་བ་ཡིས་དམན་པའི་མཐོང་སྤང་རྣམས་ནི་རིམ་གྱིས་ལྡོག་པར་འགྱུར་རོ།།
སྒོམ་ལམ་པ་རྣམས་ཀྱི་སྒོམ་ལམ་གྱི་ཡེ་ཤེས་ཀྱི་སྤང་བྱ་སྒོམ་སྤང་རྣམས་ནི་གོས་ཧྲུལ་དང་
མཚུངས་པར་མདོ་ལས་བསྟན་ཏེ་འཕགས་པའི་ལམ་མཐོང་ལམ་དང༌། འབྲེལ་བའི་སྟོབས་
ལས་སྙིང་པོ་དང་འདྲ་བའི་འཇིག་ཚོགས་ལ་ལྟ་བ་བཅོམ་པའི་ལྷག་མ་ཡིན་པས་སོ། །མ་དག་
ས་བདུན་ལ་བརྟེན་པའི་དྲི་མ་ནི་མངལ་སྦུབས་ཀྱི་དྲི་མ་དག་དང་མཚུངས་ལ། མངལ་སྦུབས་
དང་བྲལ་བ་འདྲ་བའི་མི་རྟོག་ཡེ་ཤེས་རྒྱལ་པོའི་ལུས་རྣམ་པར་སྨིན་པ་བཙས་པ་བཞིན་ཏེ་
ལོངས་སྐུར་མངོན་དུ་གྱུར་པའི་ཕྱིར་རོ། །དག་པའི་ས་གསུམ་དང་རྗེས་སུ་འབྲེལ་བའི་དྲི་མ་
རྣམས་ནི་གསེར་ལ་ས་འདམ་ཕྲ་མོས་གོས་པ་བཞིན་དུ་ཤེས་པར་བྱ་ལ་གཉེན་པོ་ནི་བདག་ཉིད་
ཆེན་པོ་བྱང་ཆུབ་སེམས་དཔའ་རྣམས་ཀྱི་རྡོ་རྗེ་ལྟ་བུའི་ཏིང་ངེ་འཛིན་གྱིས་གཞོམ་པར་བྱ་བ་ཡིན་
- 9 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
ནོ༑ ༑དེ་ལྟར་ན་ཆགས་སོགས་དྲི་མ་དགུ་ནི་པད་མ་ལ་སོགས་པ་དག་དང་མཚུངས་པར་ཤེས་
པར་བྱའོ། །
གཉིས་པ་སྒྲིབ་བྱའི་དཔེ་དོན་གཏན་ལ་དབབ་པ་ལ་གཉིས། མདོར་བསྟན། རྒྱས་
བཤད་དོ། །དང་པོ་ནི། རང་བཞིན་གསུམ་གྱིས་བསྡུས་པའི་ཁམས་བདེ་བར་གཤེགས་པའི་
སྙིང་པོ་ནི་སངས་རྒྱས་ཀྱི་སྐུ་ལ་སོགས་པ་དགུ་དང་ཆོས་མཚུངས་སོ། །རང་བཞིན་གསུམ་གང་
ཞེ་ན་ཁམས་འདི་ཡི་རང་བཞིན་གསུམ་ནི་ཆོས་ཀྱི་སྐུ་དང་། དེ་བཞིན་ཉིད་དེར་མ་ཟད་རིགས་
ཀྱང་སྟེ་དེ་རྣམས་ཡིན་ལ་དེ་དག་ནི་རིམ་པ་ལྟར་སངས་རྒྱས་ལ་སོགས་པའི་དཔེ་དང་པོ་གསུམ་
དང་གསེར་གྱི་དཔེ་གཅིག་དང་ནི་གཏེར་ལ་སོགས་པའི་དཔེ་ལྔ་རྣམས་ཀྱི་སྒོ་ནས་ནི་ཤེས་པར་
བྱའོ། །འདིར་ཁམས་ལ་དགུར་དབྱེ་བ་ནི་ལྡོག་པའི་སྒོ་ནས་ཡིན་ལ་སོ་སོའི་ངོ་བོ་ནི་ཁམས་ལ་
འབྲས་བུའི་ཆ་ནས་ཆོས་སྐུ་དང་རང་བཞིན་གྱི་ཆ་ནས་དེ་བཞིན་ཉིད་དང་རྒྱུའི་ཆ་ནས་རིགས་
ཡིན་ལ་ཆོས་སྐུ་ལའང་གསུམ་ལས་དང་པོ་མཚན་ཉིད་པ་ཕྱི་མ་གཉིས་བཏགས་པ་བའོ། །
རིགས་ལའང་དང་པོ་གཉིས་ངོ་བོ་དང་ཕྱི་མ་གསུམ་ནུས་པའི་ཆ་ནས་ཡིན་ལ། དེའི་ཕྱིར་དེ་
བཞིན་ཉིད་དང་རང་བཞིན་དུ་གནས་པའི་རིགས་ཀྱང་རང་བཞིན་དང་རྒྱུའི་ཆ་ནས་འཇོག་པས་
མི་ཟློས་སོ་ཞེས་གོང་མ་དག་ཕུ་གསུང་ངོ༌། །ཡང་ན་འདི་ལྟར་སེམས་ཏེ་དུས་ཀྱི་འཁོར་ལོའི་རྒྱུད་
འགྲེལ་དུ། དེ་ཉིད་གཅིག་པུ་སྐུའི་རབ་ཏུ་དབྱེ་བས་རྣམ་པ་བཅུ་དྲུག་སྲེད་མེད་སྲིད་པར་གནས།།
ཞེས་ལྷན་ཅིག་སྐྱེས་པའི་སྐུ་གཅིག་པུ་ལ་སྐུ་བཅུ་དྲུག་ཏུ་ཕྱེ་ཞིང་ལྷན་ཅིག་སྐྱེས་པའི་སྐུའི་ངོ་བོ་
ཡང་དེ་ཉིད་ལས། རྡོ་རྗེ་སེམས་དཔའ་དང་དེ་བཞིན་དུ་ནང་གི་རིག་པ་ཤེས་རབ་ཀྱི་ཕ་རོལ་ཏུ་
ཕྱིན་མ་རང་བཞིན་གྱིས་འོད་གསལ་བ་ཕྱག་རྒྱ་ཆེན་མོ་ལྷན་ཅིག་སྐྱེས་པའི་ དགའ་བའི་
གཟུགས་ཅན་ཆོས་ཀྱི་དབྱིངས་ཀྱི་རྒྱུ་མཐུན་པར་རྫོགས་པའི་གནས་སྐབས་ཏེ། རྡོ་རྗེ་སེམས་
དཔའ་དང་སངས་རྒྱས་ཀྱི་ཡུམ་རྟེན་ཅིང་འབྲེལ་བར་འབྱུང་བའི་དབང་པོ་རྣམས་ཀྱི་སྤྱོད་ཡུལ་
，
t-
- 9
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་ཡིན་པ་མཆོག་གི་དབང་པོའི་སྤྱོད་ཡུལ་མཆོག་ཏུ་མི་འགྱུར་བའི་བདེ་བའི་རང་བཞིན་རྡུལ་ཕྲ་
རབ་ཀྱི་ཆོས་ལས་འདས་པ་མེ་ལོང་གི་པྲ་ཕབ་པ་དང་རྨི་ལམ་དང་མཚུངས་པ་དེ་དག་ནི། རྒྱལ་
བ་རྣམས་ཀྱི་ལྷན་ཅིག་སྐྱེས་པའི་སྐུར་གསུངས་ཏེ་མཆོག་ཏུ་མི་འགྱུར་བའི་རང་བཞིན་གྱི་ཕྱིར་
རོ༑ ༑ཞེས་གསུངས་ལ། སྐུ་བཅུ་དྲུག་ནི། དེ་ཉིད་ལས། སྤྲུལ་པ་ཡི་ནི་སྐུ་གསུང་ཐུགས། །ཡེ་
ཤེས་གཅིག་སྦྱོར་སྡོམ་པ་དང༌། །ལོངས་སྤྱོད་རྫོགས་པའི་སྐུ་གསུང་ཐུགས། །ཡེ་ཤེས་གཅིག་
སྦྱོར་སྡོམ་པ་དང༌། །དཔལ་ལྡན་ཆོས་ཀྱི་སྐུ་གསུང་ཐུགས། །ཡེ་ཤེས་གཅིག་སྦྱོར་སྡོམ་པ་དང་།།
ལྷན་ཅིག་སྐྱེས་པའི་སྐུ་གསུང་ཐུགས། །ཡེ་ཤེས་གཅིག་སྦྱོར་སྡོམ་པ་དང་། །ཞེས་སོགས་ཀྱིས་
སྐུ་བཞི་པོ་རེ་རེ་ལ་ཡང་སྐུ་གསུང་ཐུགས་ཡེ་ཤེས་བཞི་བཞིར་ཕྱེ་བ་རྣམས་ཡིན་པར་བཤད་དོ།།
དེས་ན་སྤྱིར་དོན་དམ་པའི་སྐུ་ལ་སྐུ་བཅུ་དྲུག་ཏུ་གསུངས་ཤིང་བྱེ་བྲག་ཏུ་ལྷན་ཅིག་སྐྱེས་པའི་སྐུ་
ལའང་སྐུ་གསུང་ཐུགས་ཡེ་ཤེས་སམ་སྐུ་བཞིར་ལེགས་པར་ཕྱེ་བ་རྣམས། ཇི་ལྟར་སྔར་བཞིན་
ཕྱིས་དེ་བཞིན། །འགྱུར་བ་མེད་པའི་ཆོས་ཉིད་དོ་ཡིན་པས་སེམས་ཅན་རྣམས་ལའང་གདོད་མ་
ནས་ཡོད་དགོས་སོ། །དེའི་ཕྱིར་འདིར་བསྟན་པ་ཆོས་སྐུ་དང་ལོངས་སྤྲུལ་རྣམས་ལ་ཡང་བདེན་
གཉིས་ཀྱི་རྣམ་དབྱེ་ཤེས་དགོས་པར་མངོན་ནོ། །དེ་བཞིན་དུ། སངས་རྒྱས་ཀུན་གྱི་ཐུགས་ཆེ་
བ༑ ༑སངས་རྒྱས་ཀུན་གྱི་ཐུགས་ལ་གནས། །སངས་རྒྱས་ཀུན་གྱི་སྐུ་ཆེ་བ། །སངས་རྒྱས་ཀུན་
གྱི་གསུང་ཡང་ཡིན། །ཞེས་པ་དང་། ལོངས་སྤྱོད་རྫོགས་སྐུ་ཀུན་གྱི་རྒྱལ། །སྤྲུལ་པའི་སྐུ་སྟེ་སྐུ་
ཡི་མཆོག །ཞེས་དོན་དམ་པའི་མཚན་གྱི་རྣམ་གྲངས་གསུངས་པ་དང་། འདི་ཉིད་དུ་ཡང་།
ལུས་ཅན་ལ་ཡོད་ཟག་པ་མེད་པ་ཤེས་པ་ཞེས་དང༌། སེམས་ཅན་ལ་ཡོད་ཆོས་ཀྱི་དབང་ཕྱུག་
ཅེས་དང༌། བདག་རང་ན་གནས་མགོན་ཡོད་གྱུར་ཀྱང་ཞེས་དང༌། ཀུན་མཁྱེན་དག་པའི་
གསེར་འདྲ་ཞེས་སོགས་དང་། དེ་བཞིན་དུ་བསྟོད་པར་ཡང་། ཇི་ལྟར་སྦྲུམ་མའི་ལྟོ་ན་བུ། །
ཡོད་ཀྱང་མཐོང་བ་མ་ཡིན་པ། །དེ་བཞིན་ཉོན་མོངས་ཀྱིས་གཡོགས་པའི། །ཆོས་ཀྱི་དབྱིངས་
，
，
，
- 1
0 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
ཀྱང་མི་མཐོང་ངོ༌། །ཞེས་སོགས་ཀྱི་དོན་ལ་ཡང་དཔྱད་པར་བྱའོ། །
གཉིས་པ་ལ་གསུམ། ཆོས་ཀྱི་སྐུའི་དང༌། དེ་བཞིན་ཉིད་ཀྱི་དང༌། རིགས་ཀྱི་དཔེ་
དོན་ཆོས་མཐུན་པའི་ཚུལ་ལོ། །དང་པོ་ནི་གོང་དུ་བསྟན་པའི་ཆོས་ཀྱི་སྐུ་ནི་རྣམ་པ་གཉིས་སུ་
ཤེས་པར་བྱ་སྟེ། གང་ཞེ་ན་ཆོས་ཀྱི་དབྱིངས་ཤིན་ཏུ་དྲི་མ་མེད་ཅིང་རྣམ་པར་དག་པ་དང་།
དབྱིངས་དེའི་རྒྱུ་མཐུན་པའི་སྐུ་གཉིས་སོ། །དེ་ལ་དང་པོ་ནི། དེ་བཞིན་གཤེགས་པའི་སྙིང་པོ་
རྣམས་ཀྱི་སོ་སོར་རང་གིས་རིག་པར་བྱ་བའི་ཆོས་ཡིན་པས་རྟོགས་པ་ཆོས་སྐུ་ཞེས་བྱ་ལ། ཕྱི་
མ་ནི་རང་གི་དབྱིངས་རྟོགས་པ་ལ་བརྟེན་ནས་དེ་བསྟན་པས་རྒྱུ་མཐུན་པར་བསྟན་པ་ཆོས་སྐུ་
ཞེས་བྱའོ། །དེ་ལའང་གཉིས་དོན་དམ་པའི་བདེན་པའི་དབང་དུ་བྱས་ཏེ་བྱང་ཆུབ་སེམས་
དཔའི་སྡེ་སྣོད་ཟབ་མོའི་ཆོས་ཀྱི་ཚུལ་སྟོན་པ་དང་། ཀུན་རྫོབ་ཀྱི་བདེན་པའི་དབང་དུ་བྱས་ནས་
མདོ་དང་དབྱངས་ཀྱི་བསྙད་པ་ལ་སོགས་པ་རྣམ་པ་དུ་མ་སྣ་ཚོགས་པའི་ཆོས་ཀྱི་ཚུལ་ནི་སྟོན་
པའོ། །དེ་ལ་དང་པོ་ནི་ཤིན་ཏུ་རྒྱས་པའི་སྡེ་དང་དེས་མཚོན་པའི་རྨད་དུ་བྱུང་བ་དང་། གཏན་ལ་
ཕབ་པར་བསྟན་པའི་སྡེ་རྣམས་ཀྱིས་དོན་དམ་པ་སྟོན་པའི་ཆ་རྣམས་སོ། །ཕྱི་མ་ནི་མདོ་སྡེ་
དབྱངས་བསྙད་ལུང་བསྟན་དང༌། ཚིགས་བཅད་ཆེད་དུ་བརྗོད་དེ་ཉན་ཐོས་ཀྱི་མདོ་སྡེ། རྟོགས་
བརྗོད་དེ་ལྟར་བྱུང་དང་གླེང་གཞི་དང་། སྐྱེས་རབས་ཏེ་བཞི་ཐེག་པ་ཆེ་ཆུང་གཉིས་ཀའི་འདུལ་
བ༑ རྨད་བྱུང་དང་གཏན་ལ་དབབ་པའི་སྡེ་ཐེག་ཆེན་གྱི་མདོ་སྡེ་དང་མངོན་པ་སྟེ། དེའི་ཀུན་
རྫོབ་བསྟན་པའི་ཆ་རྣམས་སོ་ཞེས་གསུང་ངོ༌། །དེ་ལྟར་གསུམ་ལས་ཁམས་རྟོགས་པ་ཆོས་སྐུ་
ནི་དཔེ་དེ་བཞིན་གཤེགས་པ་ཉིད་དང་འདྲ་བ་ཉིད་དུ་མདོ་ལས་བསྟན་པ་ཡིན་ཏེ། དཔེས་
མཚོན་དགོས་ལ་འཇིག་རྟེན་ན་འདི་ལ་མ་ལུས་པ་མཚོན་པའི་དཔེ་ནི་མ་དམིགས་པས་ཏེ་དེའི་
ཕྱིར་ཏེ་འཇིག་རྟེན་ཐམས་ཅད་ལས་ཤིན་ཏུ་འདས་པའི་ཕྱིར་རོ། །རྟོགས་པར་དཀའ་བས་ཕྲ་མོ་
ཟབ་མོ་ཡི་ཆོས་ཀྱི་ཚུལ་བསྟན་པའི་སྐུ་ནི་སྦྲང་རྩི་མངར་བར་རོ་གཅིག་པ་བཞིན་ཏེ་ངེས་དོན་དུ་
• 1 () 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རོ་གཅིག་པའི་ཕྱིར་རོ། །རྣམ་པ་སྣ་ཚོགས་པའི་ཆོས་ཀྱི་ཚུལ་བསྟན་པའི་སྐུ་ནི་ས་ལུ་དང་བྲ་བོ་
ལ་སོགས་པ་སྣ་ཚོགས་པའི་སྦུབས་ཀྱི་སྙིང་པོ་བཞིན་དུ་ཤེས་པར་བྱ་སྟེ་སྤྱོད་པའི་དམིགས་པ་
སྣ་ཚོགས་སྟོན་པའི་ཕྱིར་རོ། །དེ་ལྟར་དཔེ་འདི་གསུམ་གྱིས་ནི་དེ་བཞིན་གཤེགས་པ་ཆོས་ཀྱི་སྐུ་
སེམས་ཅན་ཐམས་ཅད་ལ་ཁྱབ་པའི་དབང་དུ་བྱས་ནས་སེམས་ཅན་ཐམས་ཅད་དེ་བཞིན་
གཤེགས་པའི་སྙིང་པོ་ཅན་དུ་བསྟན་ཏོ། །གང་ཞིག་དེ་བཞིན་གཤེགས་པའི་ཆོས་སྐུ་ལས་ཕྱི་
རོལ་ཏུ་གྱུར་པའི་སེམས་ཅན་དེ་དག་ནི་འགའ་ཡང་སེམས་ཅན་གྱི་ཁམས་ན་མེད་དེ་ནམ་
མཁའི་ཁམས་ཀྱང་གཟུགས་ལ་ཁྱབ་པ་བཞིན་ནོ། །དེ་སྐད་དུ་ཡང་། ཇི་ལྟར་ནམ་མཁའ་རྟག་
ཏུ་ཀུན་སོང་འདོད། །དེ་བཞིན་འདི་ནི་རྟག་ཏུ་ཀུན་སོང་འདོད། །ཇི་ལྟར་ནམ་མཁའ་གཟུགས་
རྣམས་ཀུན་ཏུ་སོང༌། །དེ་བཞིན་འདི་ཡང་སེམས་ཅན་ཚོགས་ཀུན་སོང་། །ཞེས་མདོ་སྡེ་རྒྱན་དུ་
གསུང་ངོ༌། །གཉིས་པ་ནི། དེ་བཞིན་ཉིད་འདི་ནི་དཔེ་གསེར་གྱི་གཟུགས་དང་མཚུངས་པར་
མདོ་ལས་བརྗོད་པ་ཡིན་ཏེ་གསེར་རྣམ་འགྱུར་ནི་བརྟན་པ་དང་འོད་གསལ་བ་དང་ལས་སུ་རུང་
བ་ལྟར་འདི་ཡང་འདུས་མ་བྱས་པས་རང་བཞིན་གཞན་དུ་འགྱུར་བ་མེད་པ་དང་རང་བཞིན་
གྱིས་དགེ་ཞིང་བཟང་བ་དང་རང་བཞིན་གྱིས་རྣམ་པར་དག་ཅིང་དྲི་མ་མེད་པའི་ཕྱིར་རོ། །དེས་
ན་དཔེ་འདིས་དེ་བཞིན་ཉིད་ལ་དབྱེར་མེད་པའི་དོན་གྱི་དབང་དུ་བྱས་ནས་དེ་བཞིན་གཤེགས་
པའི་དེ་བཞིན་ཉིད་སེམས་ཅན་སྙིང་པོ་ཡིན་ནོ་ཞེས་བསྟན་ཏོ། །དོན་འདིའི་དབང་དུ་མཛད་
ནས། ཡེ་ཤེས་སྣང་བ་རྒྱན་གྱི་མདོར། འཇམ་དཔལ་དེ་ལ་དེ་བཞིན་གཤེགས་པ་ནི་བདག་གི་
ཉེ་བར་ལེན་པའི་གཞི་རྩ་ཡོངས་སུ་མཁྱེན་པས་བསྲུང་བར་མཛད་དོ། །བདག་རྣམ་པར་དག་
པས་སེམས་ཅན་ཐམས་ཅད་རྣམ་པར་དག་པར་རྟོགས་སོ། །ཞེས་བསྟན་ཏོ་བདག་རྣམ་པར་
དག་པ་གང་ཡིན་པ་དང་སེམས་ཅན་ཐམས་ཅད་རྣམ་པར་དག་པར་གང་ཡིན་པ་འདི་ནི་གཉིས་
སུ་མེད་དེ་གཉིས་སུ་བྱར་མེད་དོ་ཞེས་སོ། །དེ་ལ་བདག་གི་ཉེ་བར་ལེན་པ་ནི་སངས་རྒྱས་ཀྱི་
- 1 ()
2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
ཁམས་སོ། །བསྲུང་བ་ནི་དེ་ལ་ལོག་རྟོག་སེལ་ཏེ་གནས་པའོ། །རྒྱན་དུ་ཡང་། ཐམས་ཅད་ལ་
ནི་ཁྱད་མེད་ཀྱང༌། །དེ་བཞིན་ཉིད་དག་ལས་གྱུར་པ། །དེ་བཞིན་གཤེགས་ཉིད་དེའི་ཕྱིར། །
འགྲོ་ཀུན་དེའི་སྙིང་པོ་ཅན། །ཞེས་གསུངས་སོ། །
གསུམ་པ་ལ་གཉིས། རྒྱུའི་དང༌། འབྲས་བུའི་རིགས་ཀྱི་ཆོས་མཐུན་བསྟན་པའོ། །
དང་པོ་ནི། རྒྱུའི་རིགས་པ་གཉིས་པོ་དེ་ནི་གཏེར་རང་བཞིན་དུ་གནས་པ་དང་འབྲས་བུ་ཅན་གྱི་
ཤིང་རྐྱེན་གྱིས་གསེར་དུ་བསྒྲུབས་པ་བཞིན་དུ་ཤེས་པར་བྱ་སྟེ། རིམ་པ་ལྟར་ཐོག་མ་མེད་པའི་
དུས་ན་རང་བཞིན་དུ་གནས་པ་དང་། རྐྱེན་ཕར་ཕྱིན་དྲུག་གི་དགེ་བ་ཡང་དག་པར་བླངས་པ་སྟེ་
བསྒྲུབས་པ་ལས་མཆོག་ཏུ་གྱུར་པ་ཉིད་དོ། །ཞེས་པའོ། །གཉིས་པ་ལ་གཉིས། རྒྱུའི་རིགས་
ལས་འབྲས་བུའི་རིགས་གང་དང་གང་འགྲུབ་པ། གྲུབ་པ་འབྲས་བུའི་རིགས་ཀྱི་ཆོས་མཐུན་
ནོ ་དང་པོ་ནི། རྒྱའི་རིགས་འདི་གཉིས་ལས་འབྲས་བུ་སངས་རྒྱས་ཀྱི་སྐུ་གསུམ་པོ་དག་
ཐོབ་པར་འདོད་པ་ཡིན་ནོ། །ཇི་ལྟར་ན་རིགས་དང་པོ་རང་བཞིན་དུ་གནས་པས་ནི་སྐུ་ནི་དང་
པོ་ངོ་བོ་ཉིད་ཀྱི་སྐུ་ཐོབ་སྟེ། དྲི་མ་དང་བྲལ་བ་ནི་དེར་གནས་གྱུར་པའི་ཕྱིར་རོ། །རིགས་གཉིས་
པ་རྒྱས་པའི་རིགས་དེ་ཡིས་ནི་སྐུ་ཕྱི་མ་གཉིས་ཐོབ་སྟེ་ཚོགས་དང་སྨོན་ལམ་གྱི་དབང་གིས་ཉེ་
རིང་གི་གདུལ་བྱ་ལ་སྣང་བའི་སྐུ་འགྲུབ་པའི་ཕྱིར་རོ། །གཉིས་པ་ནི། འབྲས་བུའི་རིགས་ངོ་བོ་
ཉིད་ཀྱི་སྐུ་རང་བཞིན་གྱིས་མཛེས་པ་ནི་རང་བྱུང་གི་རིན་ཆེན་གྱི་སྐུ་དང་འདྲ་བར་ཤེས་པར་བྱ་
སྟེ་རང་བཞིན་གྱིས་ནི་རྒྱུ་རྐྱེན་གྱིས་བྱས་པ་མིན་པའི་ཕྱིར་དང་སྟོབས་སོགས་ཡོན་ཏན་རིན་
ཆེན་རྣམས་ཀྱིས་གཏེར་ཡིན་པའི་ཕྱིར་རོ། །ཆོས་ལ་རྫོགས་པར་ལོངས་སྤྱོད་པའི་སྐུ་ནི་འཁོར་
ལོ་བསྒྱུར་བའི་རྒྱལ་པོ་བཞིན་ཏེ་ཐེག་གྱི་ཆོས་ཆེན་པོའི་རྒྱལ་སྲིད་ཀྱི་འབྱོར་པ་ཆེན་པོ་དང་ལྡན་
པའི་ཕྱིར་རོ། །སྤྲུལ་པའི་སྐུ་ནི་གསེར་གྱིས་བྱས་པའི་གཟུགས་བརྙན་ལྟ་བུའང་སྟེ་ཡེ་ཤེས་ཀྱི་
ནུས་པ་ལས་གཟུགས་བརྙན་གྱིས་ནི་རང་བཞིན་དུ་ཤར་བའི་ཕྱིར་རོ། །དེ་ལྟར་དཔེ་ལྔས་ནི་
- 10 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སངས་རྒྱས་ཀྱི་སྐུ་རྣམ་པ་གསུམ་བསྐྱེད་པའི་རིགས་ཡོད་པའི་དབང་དུ་བྱས་ཏེ་དེ་བཞིན་
གཤེགས་པའི་ཁམས་སེམས་ཅན་ཐམས་ཅད་ཀྱི་སྙིང་པོར་བསྟན་ཏོ། །དེ་ལ་སྐུ་གསུམ་ནི་དེ་
བཞིན་གཤེགས་པ་ཡིན་ལ་ཁམས་ནི་དེའི་རྒྱུའི་དོན་ཏོ། །དེ་སྐད་དུ་ཡང་། རྒྱན་སྟུག་པོ་བཀོད་
པའི་མདོར། ཐོག་མ་མེད་པ་དུས་ཀྱི་ཁམས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་
པས་ན་འགྲོ་ཀུན་དང་། །མྱ་ངན་འདས་པའང་ཐོབ་པ་ཡིན། །ཞེས་གསུངས་སོ། །དེ་ལ་ཇི་ལྟར་
ན་ཐོག་མ་མེད་པའི་དུས་ཅན་ཡིན་ཞེ་ན། དེ་བཞིན་གཤེགས་པའི་སྙིང་པོ་ཉིད་ཀྱི་དབང་དུ་
མཛད་ནས་སྔོན་གྱི་མཐའ་མི་དམིགས་སོ་ཞེས་བསྟན་ཅིང་བཞག་པ་གང་ཡིན་པའོ། ཁམས་
ཞེས་བྱ་བ་ནི་ཇི་སྐད་དུ་བཅོམ་ལྡན་འདས་དེ་བཞིན་གཤེགས་པའི་སྙིང་པོ་གང་ལགས་པ་འདི་
ནི་འཇིག་རྟེན་ལས་འདས་པའི་ཆོས་ཀྱི་སྙིང་པོ་རང་བཞིན་གྱིས་ཡོངས་སུ་དག་པའི་ཆོས་ཀྱི་
སྙིང་པོ་ཞེས་གསུངས་པའོ། །ཆོས་རྣམས་ཀུན་གྱི་གནས་ཡིན་ཏེ། །ཞེས་བྱ་བ་ནི་ཇི་སྐད་དུ།
བཅོམ་ལྡན་འདས་དེའི་སླད་དུ་དེ་བཞིན་གཤེགས་པའི་སྙིང་པོ་ནི་འབྲེལ་བ་རྣམ་པར་དབྱེ་བ་
མེད་པ་བྲལ་མི་ཤེས་པ་འདུས་མ་བྱས་པའི་ཆོས་རྣམས་ཀྱི་གནས་དང་གཞི་དང་རྟེན་ལགས་ལ།
བཅོམ་ལྡན་འདས་དེ་བཞིན་གཤེགས་པའི་སྙིང་པོ་ནི་མ་འབྲེལ་བ་རྣམ་པར་དབྱེ་བ་དང་བཅས་
པའི་ཆོས་བྲལ་ཤེས་པ་འདུས་བྱས་ཀྱི་ཆོས་རྣམས་ཀྱི་ཡང་གནས་དང་གཞི་དང་རྟེན་ལགས་སོ་
ཞེས་གསུངས་སོ། །དེ་ཡོད་ན་ནི་འགྲོ་ཀུན་དང་ཞེས་བྱ་བ་ནི་ཇི་སྐད་དུ། བཅོམ་ལྡན་འདས་དེ་
བཞིན་གཤེགས་པའི་སྙིང་པོས་མཆིས་ན་དེ་ལ་འཁོར་བ་ཞེས་ཚིག་གིས་བཏགས་པ་ལགས་སོ་
ཞེས་གསུངས་པའོ། །མྱ་ངན་ལས་འདས་པའང་ཐོབ་པར་འགྱུར་ཞེས་བྱ་བ་ནི་ཇི་སྐད་དུ།
བཅོམ་ལྡན་འདས་གལ་ཏེ་དེ་བཞིན་གཤེགས་པའི་སྙིང་པོ་མ་མཆིས་ན་སྡུག་བསྔལ་ལ་ཡང་
ཡིད་འབྱུང་བར་མི་འགྱུར་ཞིང་། མྱ་ངན་ལས་འདས་ལ་ཡང་འདོད་པ་དང་དོན་དུ་གཉེར་བ་
དང་སྨོན་པར་མི་འགྱུར་རོ་ཞེས་རྒྱས་པར་གསུངས་པའོ། །ལུང་གི་དུམ་བུ་ལྔ་ནི་དཔལ་ཕྲེང་གི་
- ] 0 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
མདོར་གསུངས་པའོ། །གསུམ་པ་ཁམས་རྟོགས་པའི་ཡུལ་ཅན་ངོས་བཟུང་བ་ནི། ཆོས་ཀྱི་སྐུ་
ལྟར་རྒྱ་ཆེ་བ་དེ་བཞིན་གཤེགས་པ་དང་དབྱེར་མེད་པའི་མཚན་ཉིད་ཀྱི་ངེས་པའི་རིགས་ཀྱི་རང་
བཞིན་དེ་བཞིན་གཤེགས་པའི་སྙིང་པོ་དེ་ཡང་ཐམས་ཅད་ཀྱི་ཚེ་ཐམས་ཅད་ལ་ཁྱད་པར་མེད་
པའི་ཚུལ་དུ་ཡོད་དེ་ཞེས་བྱ་བ་ནི་ཆོས་ཉིད་ཚད་མར་བྱས་ནས་བལྟ་བར་བྱ་སྟེ། ཇི་སྐད་དུ་
རིགས་ཀྱི་བུ་འདི་ནི་ཆོས་རྣམས་ཀྱི་ཆོས་ཉིད་དེ་བཞིན་གཤེགས་པ་རྣམས་བྱུང་ཡང་རུང་མ་བྱུང་
ཡང་རུང་སྟེ་སེམས་ཅན་འདི་དག་ནི་རྟག་ཏུ་དེ་བཞིན་གཤེགས་པའི་སྙིང་པོ་ཅན་ནོ་ཞེས་
གསུངས་སོ་ཞེས་འགྲེལ་པར་འབྱུང་སྟེ། དེའི་དོན་དེ་བཞིན་གཤེགས་པའི་སྙིང་པོ་ཐམས་ཅད་
ལ་ཁྱབ་པ་ནི་མེའི་ཚ་བ་ལྟར་ཆོས་ཉིད་ཀྱི་རིགས་པས་གྲུབ་བོ་ཞེས་པའོ། །དེས་ན་དེ་མི་བསམ་
པར་མི་བྱ་རྣམ་པར་བརྟགས་པར་མི་བྱ་ལྷག་པར་མོས་པར་བྱ་བ་འབའ་ཞིག་ཏུ་ཟད་དོ་ཞེས་
ཀྱང་གསུང་སྟེ། བསྟོད་པ་དག་ལས། རྣམ་གྲོལ་ནང་ན་མི་གཡོ་དང༌། །ཤེས་རབ་ནང་ན་ཀུན་
མཁྱེན་དང༌། །རིགས་པའི་ནང་ན་ཆོས་ཉིད་ལྟར། །ཞེས་གསུངས་པས་ཆོས་ཉིད་ཀྱི་རིགས་
པས་གྲུབ་པ་ལ་ནི་ཅུང་ཟད་ཀྱང་རང་གི་རིགས་པ་དང་གཞན་གྱི་སྒྲ་ལ་བརྟེན་ནས་བརྟགས་པ་
དང་དཔྱད་པར་མི་བྱ་ཞེས་རྗེས་སུ་གདམས་པའོ། །དཔལ་ཕྲེང་གི་མདོར་ཡང་། ལྷ་མོ་དཔལ་
ཕྲེང་གིས་གསོལ་པ། རིགས་ཀྱི་བུའམ་རིགས་ཀྱི་བུ་མོ་རྣམ་པ་གསུམ་གྱིས་ཆོས་ཟབ་མོ་དག་
ལ་བདག་ཉིད་སྨད་པ་དང་སྤངས་ནས་ཡོན་ཏན་མང་པོ་བསྐྱེད་དེ་ཐེག་པ་ཆེན་པོའི་ལམ་དུ་ཡང་
དག་པར་འཇུག་པར་འགྱུར་བ་ལགས་སོ། །གསུམ་གང་ཞེ་ན་རིགས་ཀྱི་བུའམ་རིགས་ཀྱི་བུ་མོ་
གང་དག་རང་ཉིད་ཆོས་ཟབ་མོ་ཤེས་པའི་རིག་པ་དང་ལྡན་པ་དང༌། ཆོས་ཀྱི་རྗེས་སུ་འབྲང་
བའི་ཤེས་པ་དང་ལྡན་པ་དང་། ཆོས་ཟབ་མོ་དག་ཁོང་དུ་ཆུད་པར་མ་གྱུར་ན་ཡང་འདི་དག་ནི་
བདག་གི་ཁོང་དུ་ཆུད་པར་བགྱིད་པའི་སྤྱོད་ཡུལ་མ་ལགས་ཀྱི། འདི་ནི་དེ་བཞིན་གཤེགས་པ་
ཉག་གཅིག་མཁྱེན་པར་བས་སོ་ཞེས་དེ་བཞིན་གཤེགས་པ་ལ་སེམས་རྣམ་པར་གཏོང་བར་
- 1 0 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བགྱིད་པ་དག་ལགས་སོ་ཞེས་གསུངས་སོ། །བདེ་མཆོག་རྩ་རྒྱུད་དུ་ཡང་། ཟབ་མོའི་ཆོས་ནི་
སྟོན་པ་ལ། །གལ་ཏེ་མོས་པར་མ་གྱུར་ཀྱང༌། །སྨད་པ་དག་ཏུ་མི་བྱ་སྟེ། །ཆོས་ཉིད་བསམ་མི་
ཁྱབ་དྲན་བྱ། །ཞེས་གསུངས་སོ། །དེས་ན་རང་འབྱུང་སངས་རྒྱས་རྣམས་ཀྱིས་དོན་དམ་བདེ་
གཤེགས་སྙིང་པོ་ནི་སོ་སྐྱེ་དང་ཉན་རང་དང་ཐེག་པ་ལ་གསར་དུ་ཞུགས་པའི་བྱང་ཆུབ་སེམས་
དཔའ་རྣམས་ཀྱིས་དེ་བཞིན་གཤེགས་པའི་ངེས་པའི་དོན་གྱི་གསུང་རབ་ལ་དད་པ་ཡིད་ཆེས་པ་
ཉིད་ཀྱི་སྒོ་ནས་སོ་སོར་རྟོག་པར་བྱ་བ་ཡིན་གྱི་མངོན་སུམ་དུ་མཐོང་བར་བྱ་བ་མ་ཡིན་ཏེ། དེ་
དག་ལ་དེ་མཐོང་བའི་མིག་དང་མི་ལྡན་པའི་ཕྱིར་རོ། །དཔེར་ན་ཉི་མའི་དཀྱིལ་འཁོར་འོད་
འབར་བ་དང་བཅས་པ་མདུན་ན་ཡོད་ཀྱང་དེ་ལ་ལྟ་བའི་མིག་མེད་པ་རྣམས་ཀྱིས་ནི་མཐོང་བ་
མེད་ པ་ བཞིན་ནོ། །དེ་ སྐད་ དུ་ ཡང་ དཔལ་ ཕྲེང་གི་མདོར། བཅོམ་ལྡན་འདས་དེ་བཞིན་
གཤེགས་པའི་སྙིང་པོ་འདི་ནི་འཇིག་ཚོགས་ལ་ལྟ་བར་ལྟུང་བ་རྣམས་དང་ཕྱིན་ཅི་ལོག་ལ་
མངོན་པར་དགའ་བ་རྣམས་དང་སྟོང་པ་ཉིད་ལ་སེམས་རྣམ་པར་གཡེངས་པ་རྣམས་ཀྱི་སྤྱོད་
ཡུལ་མ་ལགས་སོ་ཞེས་གསུངས་པའོ། །དེ་ལ་འཇིག་ལྟར་ལྟུང་བ་ནི་སོ་སྐྱེ་རྣམས་ཏེ་དེ་དག་ནི་
ཟག་བཅས་ཀྱི་ཕུང་པོ་ལ་ང་དང་ང་ཡིར་འཛིན་པས་ཕུང་པོ་དང་བྲལ་བ་ཟག་པ་མེད་པའི་
དབྱིངས་དེ་བཞིན་གཤེགས་པའི་སྙིང་པོ་མི་རྟོགས་པའི་ཕྱིར་རོ། །ཕྱིན་ཅི་ལོག་ལ་མངོན་པར་
དགའ་བ་ནི་ཉན་རང་སྟེ་དེ་དག་ཀྱང་དེ་བཞིན་གཤེགས་པའི་སྙིང་པོ་གཙང་བདག་བདེ་དང་
རྟག་པར་སྒོམ་པར་བྱ་བ་ལས་བཟློག་ནས་མི་རྟག་སྡུག་བསྔལ་བདག་མེད་མི་གཙང་བར་སྒོམ་
པ་ལ་དགའ་བའི་ཕྱིར་རོ། །འདི་ནི་སྔར་ཡང་བཤད་ལ་མྱ་ངན་འདས་མདོར་ཡང་རྫིང་ལ་ནོར་
བུ་ཚོལ་བའི་དཔེས་རྒྱས་པར་གསུངས་ཏེ་འགྲེལ་པར་བལྟའོ། །སྟོང་པ་ཉིད་ལ་སེམས་རྣམ་
པར་གཡེངས་བ་ནི་ཐེག་པ་ལ་གསར་དུ་ཞུགས་པའི་བྱང་ཆུབ་སེམས་དཔའ་དངོས་པོ་ཞིག་པའི་
སྟོང་པའམ་སྟོང་པ་ཉིད་གཟུགས་སོགས་ལས་ཐ་དད་པའི་དངོས་པོར་ལྟ་བ་སྟེ་འཆད་པར་
- 1
0 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
འགྱུར་བ་ལྟར་གྱི་སྒྲོ་སྐུར་དང་བྲལ་བའི་སྟོང་ཉིད་ལ་སེམས་མི་གནས་པ་རྣམས་སོ་ཞེས་འགྲེལ་
པར་འབྱུང་ངོ༌། །དེ་ལྟར་ན་དེ་བཞིན་གཤེགས་པའི་སྙིང་པོ་གང་གིས་མཐོང་ན་རྒྱལ་སྲས་
འཕགས་པ་རྣམས་ཀྱིས་ཕྱོགས་གཅིག་ཙམ་དང་སངས་རྒྱས་རྣམས་ཀྱི་མ་ལུས་པར་གསལ་
བར་གཟིགས་ཏེ། མདོ་ལས། སྤྲིན་མཐོང་མཁའ་ལ་ཉི་བཞིན་འདིར་ཁྱོད་ཕྱོགས་གཅིག་བློ་
གྲོས་ཅན། །བློ་མིག་ དག་ པའི་འཕགས་རྣམས་ ཀྱིས་ཀྱང་ཐམས་ཅད་མཐོང་མ་ལགས། །
བཅོམ་ལྡན་འདས་ཁྱོད་ཆོས་སྐུ་གང་དག་བློ་གྲོས་མཐའ་ཡས་པས། །ཤེས་བྱ་མཐའ་མེད་
མཁའ་དབྱིངས་ཁྱབ་པ་དེ་དག་གིས་ཀུན་མཐོང་། །ཞེས་གསུངས་སོ། །
བཞི་པ་ཁམས་བསལ་བཞག་དང་བྲལ་བའི་ཚུལ་ལ་གཉིས། ངོ་བོ་ངོས་བཟུང་སྟེ་
ཡིན་ལུགས་བསྟན། དེ་ལ་རྩོད་པ་སྤངས་ཏེ་མཐའ་བྲལ་གཏན་ལ་དབབ་པའོ། །དང་པོ་ནི།
སྤྱིར་ཆོས་ཐམས་ཅད་ལ་དཔྱད་བཟོད་ཀྱི་དངོས་པོ་གང་ཡང་མེད་པས་སྒྱུ་མ་དང་རྨི་ལམ་ལྟར་
རང་བཞིན་མེད་པ་ཡིན་ལ། དེའི་ཕྱིར་འཁོར་བ་དང་མྱ་ངན་ལས་འདས་པའི་ཆོས་གང་ལ་ཡང་
བསལ་བར་བྱ་བ་དང་བཞག་པར་བྱ་བའི་ཆོས་གྲུབ་གྲུབ་པ་ནི་ཅུང་ཟད་ཀྱང་མེད་དེ། སྤྱོད་
འཇུག་ལས། དེ་ལྟར་སྟོང་པའི་ཆོས་རྣམས་ལ། །ཐོབ་པ་ཅི་ཡོད་ཤོར་ཅི་ཡོད། །ཅེས་གསུངས་
པ་ལྟར་རོ། ཁྱད་པར་དུ་རང་བཞིན་གྱིས་ཡོངས་སུ་དག་པའི་ཁམས་འདི་ལ་བསལ་བར་བྱ་བ་
ཀུན་ནས་ཉོན་མོངས་པའི་མཚན་མ་ནི་ཅི་ཡང་མེད་དེ། གློ་བུར་གྱི་དྲི་མ་དང་རང་བཞིན་གྱིས་
བྲལ་བ་ནི་འདིའི་རང་བཞིན་ཡིན་པའི་ཕྱིར་རོ། །རྣམ་པར་བྱང་བའི་མཚན་མ་གསར་དུ་བཞག་
པ་སྟེ་བསྣན་པར་བྱ་དགོས་པའང་ཅུང་ཟད་ཀྱང་མེད་དོ། །རྣམ་པར་དབྱེ་བ་མེད་ཆོས་ཉིད་ནི་
འདིའི་རང་བཞིན་ཡིན་པའི་ཕྱིར་རོ། །དེ་ལྟ་བུའི་ཡང་དག་པའི་དོན་ཉིད་ལ་ཡང་དག་པར་
ཏེ་ཕྱིན་ཅི་མ་ལོག་པར་ལྟ་བ་ནི་ལམ་ཡིན་ལ། དེ་ལ་བརྟེན་ནས་བསྒོམ་བྱ་ཡང་དག་པའི་དོན་
མངོན་སུམ་དུ་མཐོང་ནས་གནས་སྐབས་མཐོང་སྤང་དང་མཐར་ཐུག་དྲི་མ་མ་ལུས་པ་ལས་རྣམ་
- 10 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་གྲོལ་བ་ནི་འབྲས་བུའོ། །གཉིས་པ་ནི། གལ་ཏེ་ཁམས་ནི་ཅི་ཡང་མེད་པའི་སྟོང་པ་ཙམ་
མིན་ནམ་བཞག་མེད་དུ་ཅི་ལྟར་རུང་ཞེ་ན་ཁམས་ནི་ཆོས་ཅན། དེ་ལྟར་མིན་ཏེ། རྣམ་པར་དབྱེ་
བ་དང་བཅས་པ་སྟེ་འབྲལ་དུ་རུང་བའི་མཚན་ཉིད་ཅན་གློ་བུར་གྱི་དྲི་མ་ཀུན་རྫོབ་པ་དེ་དག་
གིས་སྟོང་པ་ཡིན་གྱི་རྣམ་དབྱེ་མེད་པ་སྟེ་འབྲལ་དུ་མི་རུང་བའི་མཚན་ཉིད་སྟེ་རང་བཞིན་ཅན་
གྱི་བླ་ན་མེད་པའི་ཡོན་ཏན་གྱི་ཆོས་རྣམས་ཀྱིས་སྟོང་པ་ནི་མ་ཡིན་པའི་ཕྱིར་རོ། །དཔལ་ཕྲེང་གི་
མདོར་ཡང་། དེ་བཞིན་གཤེགས་པའི་སྙིང་པོ་ནི་རྣམ་པར་དབྱེ་བ་ཡོད་པ་བྲལ། ཤེས་པ་ཉོན་
མོངས་པའི་སྦུབས་ཐམས་ཅད་ཀྱིས་ནི་སྟོང་པ་ཡིན་ལ། རྣམ་པར་དབྱེ་བ་མེད་པའི་བྲལ་མི་
ཤེས་པ་བསམ་གྱིས་མི་ཁྱབ་པའི་སངས་རྒྱས་ཀྱི་ཆོས་གང་གའི་ཀླུང་གི་བྱེ་མ་སྙེད་ལས་འདས་
པས་ནི་མི་སྟོང་ངོ་ཞེས་གསུངས་སོ། །དེ་ལྟར་རྩོད་སྤང་དུ་སྦྱར་བ་ནི་གིའི་རིགས་ཀྱི་ནུས་པ་
དཔྱད་པར་བྱའོ། །འདིས་ནི་སྟོང་པ་ཉིད་ཀྱི་མཚན་ཉིད་ཕྱིན་ཅི་མ་ལོག་པར་བསྟན་ཏེ། སྒྲོ་
འདོགས་པ་དང་སྐུར་པ་འདེབས་པའི་མཐའ་དང་བྲལ་བའི་ཚུལ་ཇི་ལྟར་ཡིན་པ་སྟོན་པའི་ཕྱིར་
རོ༑ ༑དེ་སྐད་དུ་ཡང་། འགྲེལ་པར་དེ་ལྟར་ན་གང་ཞིག་གང་ན་མེད་པ་དེ་ནི་དེས་སྟོང་ངོ་ཞེས་
ཡང་དག་པར་རྗེས་སུ་མཐོང་ལ། གང་ཞིག་དེ་ལས་ལྷག་མར་གྱུར་པ་དེ་ནི་དེ་ལ་རྟག་པར་ཡོད་
དེ་ཞེས་ཡང་དག་པ་ཇི་ལྟ་བ་བཞིན་དུ་ཤེས་སོ། །ཞེས་དང་། བྱང་སར། ཇི་ལྟར་ན་སྟོང་པ་ཉིད་
ལ་ལོག་པར་ཟིན་པ་ཡིན་ཞེ་ན། དགེ་སྦྱོང་ངམ་བྲམ་ཟེའི་གང་ལ་གང་གིས་སྟོང་པ་ཉིད་དེ་ཡང་
མི་འདོད་ལ། གང་གིས་གང་སྟོང་པ་དེ་ཡང་མི་འདོད་པ་དེ་ལྟ་བུ་འདི་ནི་སྟོང་པ་ཉིད་ལ་ལོག་
པར་ཟིན་པ་ཞེས་བྱའོ། །དེ་ཅིའི་ཕྱིར་ཞེ་ན། གང་གིས་སྟོང་པ་དེ་མེད་པ་དང་གང་སྟོང་པ་དེ་
ཡོད་པའི་སྟོང་པ་ཉིད་ནི་རིགས་པའི་ཕྱིར་རོ། །ཐམས་ཅད་མེད་ན་ནི་གང་དུ་ཅི་ཞིག་གང་གིས་
སྟོང་པར་འགྱུར་ཏེ། དེས་དེ་ཉིད་དུ་སྟོང་པ་ཉིད་དུ་འགྱུར་དུ་ནི་མི་རུང་ངོ༌། །དེ་བས་ན་དེ་ལྟ་བུ་
ནི་སྟོང་པ་ཉིད་ལ་ལོག་པར་ཟིན་པ་ཡིན་ནོ། །ཇི་ལྟར་ན་སྟོང་པ་ཉིད་ལ་ལེགས་པར་ཟིན་པ་
- 1 0 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
ཡིན་ཞེ་ན། གང་གི་ཕྱིར་གང་ལ་མེད་པ་དེ་ནི་དེས་སྟོང་པར་ཡང་དག་པར་མཐོང་ལ། དེ་ལས་
ལྷག་མ་གང་ཡིན་པ་དེ་ནི་འདི་ལ་ཡང་དག་པར་ཡོད་དོ་ཞེས་ཡང་དག་པ་ཇི་ལྟ་བ་བཞིན་དུ་རབ་
ཏུ་ཤེས་པ་དེ་ནི་སྟོང་པ་ཉིད་ལ་ཡང་དག་པ་ཇི་ལྟ་བ་བཞིན་དུ་ཕྱིན་ཅི་མ་ལོག་པར་ཞུགས་པ་
ཞེས་བྱའོ་ཞེས་སོགས་གསུང་ངོ༌། །དེ་ལྟ་བུའི་ཆོས་ཉིད་ཟབ་མོའི་ཚུལ་རྟོགས་པ་ནི་དེ་བཞིན་
གཤེགས་པའི་སྙིང་པོའི་ཡེ་ཤེས་སམ་སྟོང་པ་ཉིད་ཀྱི་ཡེ་ཤེས་ཞེས་བྱ་ལ། དེ་མེད་པར་དབྱིངས་
རྟོགས་མི་ནུས་ཤིང་། དེ་ལས་ཕྱི་རོལ་ཏུ་གཡེང་བ་ནི་སྟོང་ཉིད་ལ་སེམས་རྣམ་པར་གཡེང་བའོ།།
དེས་ན་དེ་བཞིན་གཤེགས་པའི་སྙིང་པོ་ནི་འཇིག་ཚོགས་ལ་ལྟ་བར་ལྷུང་བ་རྣམས་ཀྱི་ཡུལ་མིན་
ཏེ་ཆོས་སྐུའི་སྙིང་པོ་ཡིན་པས་སོ། ཁྱབ་སྟེ་དེ་ནི་ལྟ་བའི་གཉེན་པོ་ཡིན་པའི་ཕྱིར་རོ། །ཕྱིན་ཅི་
ལོག་ལ་མངོན་པར་དགའ་བ་རྣམས་ཀྱིའང་ཡུལ་མིན་ཏེ་འཇིག་རྟེན་ལས་འདས་པའི་སྙིང་པོ་
ཡིན་པའི་ཕྱིར་རོ། ཁྱབ་སྟེ་དེ་ནི་མི་རྟག་སྡུག་བསྔལ་སོགས་འཇིག་རྟེན་པའི་ཆོས་ཀྱི་གཉེན་
པོར་སྟོན་པའི་ཕྱིར་རོ། །སྟོང་པ་ཉིད་ལས་སེམས་གཡེངས་པ་རྣམས་ཀྱིའང་ཡུལ་མིན་ཏེ་
ཡོངས་སུ་དག་པའི་ཆོས་ཀྱི་སྙིང་པོ་ཡིན་པས་སོ། ཁྱབ་སྟེ་དེ་ནི་གློ་བུར་གྱི་དྲི་མས་སྟོང་པའི་རང་
བཞིན་ཡིན་པའི་ཕྱིར་རོ། །ཞེས་སོགས་འགྲེལ་པའི་དོན་ནོ། །སྟོང་ཉིད་མཐའ་དང་བྲལ་བའི་
ཚུལ། །རྒྱལ་བ་སྲས་བཅས་དེ་ལྟར་བཞེད། །དེ་དག་རྗེས་འཇུག་ཁོ་བོས་ཀྱང་། །རང་བཟོ་
མེད་པར་ཕྱོགས་ཙམ་སྨྲས། ། །
ད་ནི་ལྔ་པ་ཁམས་དེ་བསྟན་པའི་དགོས་པ་ལ་གཉིས། མདོར་བསྟན་དང་། རྒྱས་
བཤད་དོ། །དང་པོ་ལ་དྲི་བ་དང་ལན་གཉིས་ལས། དང་པོ་ནི་གསུངས་ཞེས་དྲངས། གང་དུ་ན་
རྒྱལ་བའི་ཡུམ་ལ་སོགས་པ་བཀའ་བར་པའི་མདོ་དེ་དང་དེར་སྟེ་སྣ་ཚོགས་པ་རྣམས་སུའོ། །ཇི་
ལྟར་ན་ཤེས་བྱ་ཐམས་ཅད་སྤྲིན་དང་རྨི་ལམ་དང་སྒྱུ་མ་བཞིན་དུ་རྣམ་པ་ཀུན་ཏུ་སྟེ་ཐམས་ཅད་
དུ་སྟོང་པ་སྟེ་མེད་པའོ། །ཞེས་པའི་ཚུལ་གྱིས་སོ། །དེ་ལྟར་བཤད་ནས་སླར་ཡང་ཐ་མ་འདིར་
- 109-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཅན་ཐམས་ཅད་ལ་སངས་རྒྱས་ཀྱི་སྙིང་པོ་གདོད་མ་ནས་ཡོད་དོ་ཞེས་རྒྱལ་བ་རྣམས་
ཀྱིས་ཅི་སྟེ་དགོས་པ་ཅིའི་ཕྱིར་དུ་གསུངས་ཤིང་སྔ་ཕྱི་འགལ་བར་གྱུར་པ་མིན་ནམ་ཞེ་ན་གཉིས་
པ་ནི་གསུངས་ཞེས་དྲང་ངོ༌། །གང་ན་སྙིང་པོ་ཡོད་པར་རོ། །ཞེས་ཁ་བསྐང་ངོ༌། །གང་གི་ཕྱིར་
ན་སྐྱོན་ནམ་ཉེས་པ་ལྔ་པོ་གང་ཟག་གང་དག་ལ་ཤས་ཆེར་ཡོད་པའི་གང་ཟག་དེ་དག་གི་ཉེས་
པ་དེ་སྤང་པབའི་དོན་དུའོ། །ལྔ་གང་ཞེ་ན་བདག་ལྟ་བུས་བྱང་ཆུབ་ག་ལ་ཞིག་ཐོབ་ཅེས་སེམས་
ཞུམ་པ་དང་། སེམས་ཅན་དམན་པ་ལ་མི་གུས་ཤིང་བརྙས་པ་དང་། ཡང་དག་པ་མིན་པ་དྲི་མ་
རྣམས་རང་བཞིན་པར་བདེན་པར་འཛིན་པ་དང༌། ཡང་དག་པའི་ཆོས་ཡོད་པ་ལ་མེད་ཅེས་
སྐུར་པ་དང་། བདག་ལ་ལྷག་པར་ཆགས་པའི་ཉེས་པ་རྣམས་སོ། །དེ་ལྟར་ན་མདོར་བསྟན་དུ་
དགོས་པ་གཙོ་བོར་བསྟན་ལ་འགལ་སྤོང་འོག་ཏུ་མཛད་དོ། ། །
གཉིས་པ་ལ་གཉིས། སྤྱིའི་དོན་དང༌། གཞུང་གི་དོན་ནོ། །དང་པོ་ལ་གཉིས། འཁོར་
ལོ་གསུམ་གྱི་རྣམ་གཞག་སྤྱིར་བསྟན། བྱེ་བྲག་ཁམས་བསྟན་པའི་དགོས་པ་ངོས་འཛིན་པའོ།།
དང་པོ་ལ་གསུམ། གསུམ་པོ་སོ་སོའི་ཁྱད་པར། དྲང་དོན་དང་ངེས་དོན་ངོས་བཟུང་། བཤད་
པའི་གོ་རིམ་བསྟན་པའོ། །དང་པོ་ནི། དེ་བཞིན་གཤེགས་པའི་ཐུགས་རྗེ་ཆེན་པོ་བསྟན་པའི་
མདོར། རིགས་ཀྱི་བུ་འདི་ལྟ་སྟེ་དཔེར་ན་ནོར་བུ་མཁན་མཁས་པ་ནོར་བུ་སྦྱོང་བའི་ཚུལ་
ལེགས་པར་ཤེས་པ་དེས་ནོར་བུ་རིན་པོ་ཆེའི་རིགས་ནས་ཡོངས་སུ་མ་དག་པའི་ནོར་བུ་རིན་པོ་
ཆེ་བླངས་ཏེ་ལན་ཚྭའི་ཆུ་རྣོན་པོས་སྦྱང་ནས་སྐྱའི་རེ་བས་ཡོངས་སུ་སྦྱོང་བར་བྱེད་དོ། །དེ་ཙམ་
གྱིས་བརྩོན་པ་འདོར་བ་ཡང་མ་ཡིན་ཏེ་དེའི་འོག་ཏུ་ཟས་ཀྱི་ཁུ་བ་རྣོན་པོས་སྦྱང་ནས་བལ་གྱི་ལྭ་
བས་ཡོངས་སུ་སྦྱང་བས་ཡོངས་སུ་སྦྱོང་བར་བྱེད་དོ། །དེ་ཙམ་གྱིས་བརྩོན་པར་འདོར་བ་ཡང་
མ་ཡིན་ཏེ་དེའི་འོག་ཏུ། སྨན་ཆེན་པོའི་ཁུ་བ་ལ་ཡང་སྦང་ནས་རས་སྲབ་མོས་ཡོངས་སུ་སྦྱང་
བས་ཡོངས་སུ་སྦྱོང་བར་བྱེད་དོ། །ཡོངས་སུ་སྦྱངས་ཏེ་དྲི་མ་དང་བྲལ་བ་ནི་བཻ་ཌཱུརྱའི་རིགས་
- 1 1 (0 -



རྒྱུ
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
ཆེན་པོ་ཞེས་བརྗོད་དོ། །རིགས་ཀྱི་བུ་དེ་བཞིན་དུ་དེ་བཞིན་གཤེགས་པ་ཡང་ཡོངས་སུ་མ་དག་
པའི་སེམས་ཅན་གྱི་ཁམས་མཁྱེན་པས་མི་རྟག་པ་དང་སྡུག་བསྔལ་བ་དང་། བདག་མེད་པ་
དང་མི་གཙང་བ་ལ་ཡིད་འབྱུང་བའི་གཏམ་གྱིས་འཁོར་བ་ལ་དགའ་བའི་སེམས་ཅན་ལ་སྐྱོ་བ་
བསྐྱེད་པར་མཛད་དེ། འཕགས་པའི་ཆོས་འདུལ་བ་ལ་འཛུད་པར་མཛད་དོ་དེ་ཙམ་གྱིས་དེ་
བཞིན་གཤེགས་པས་བརྩོན་པར་འདོར་བ་ཡང་མ་ཡིན་ཏེ་དེའི་འོག་ཏུ་སྟོང་པ་ཉིད་དང་མཚན་
མ་མེད་པ་དང་སྨོན་པ་མེད་པའི་གཏམ་གྱིས་དེ་བཞིན་གཤེགས་པའི་ཚུལ་རྟོགས་པར་མཛད་
དོ༑ ༑དེ་ཙམ་གྱིས་དེ་བཞིན་གཤེགས་པས་བརྩོན་པར་འདོར་བ་མ་ཡིན་ཏེ། དེའི་འོག་ཏུ་ཕྱིར་
མི་ལྡོག་པའི་ཆོས་ཀྱི་འཁོར་ལོའི་གཏམ་འཁོར་གསུམ་ཡོངས་སུ་དག་པའི་གཏམ་གྱིས་རང་
བཞིན་སྣ་ཚོགས་ཀྱི་རྒྱུ་ཅན་གྱི་སེམས་ཅན་དེ་དག་དེ་བཞིན་གཤེགས་པའི་ཡུལ་ལ་འཛུད་པར་
མཛད་དོ། །ཞུགས་པར་གྱུར་ཅིང་དེ་བཞིན་གཤེགས་པའི་ཆོས་ཉིད་རྟོགས་ན་ནི་བླ་ན་མེད་པའི་
ཡོན་གནས་ཞེས་བརྗོད་དོ། །ཞེས་གསུངས་ཏེ། དེ་ལ་ལན་ཚྭ་སོགས་སྦྱོང་བྱེད་གསུམ་ནི་རིམ་
པ་ལྟར་རྒྱ་ཚྭ་དང་ཉ་ཁུ་དང་དངུལ་ཆུའོ་ཞེས་ལོ་ཙཱ་བ་དང་ཕྱུ་པས་བཞེད་ལ། པ་ཚབ་ལོ་ཙྪས་ནི་
བ་ཚ་དང་འབྲས་བུ་གསུམ་དང་མུ་ཟི་ལ་བཞེད་ཅེས་གྲག་གོ །ཕྱིར་མི་ལྡོག་པ་ནི་ཞུགས་ནས་
སྤང་བར་བྱ་བ་མ་ཡིན་པ་དང་དེའི་དོན་ལས་གཞན་དུ་དྲང་བར་བྱར་མེད་པས་ན་ངེས་པའི་དོན་
ཏོ༑ ༑འཁོར་གསུམ་དག་པ་ནི་མདོ་དེ་ཉིད་ལས། འཁོར་གསུམ་ཡོངས་སུ་དག་པ་གང་ཞེ་ན།
འདས་པ་ལ་སེམས་མི་འཇུག་མ་འོངས་པ་ལ་རྣམ་པར་ཤེས་པ་མི་འཇུག་ད་ལྟར་བྱུང་བ་ཡིད་
ལ་བྱེད་པ་མི་འཇུག་པའོ། །དེ་སེམས་དང་ཡིད་དང་རྣམ་པར་ཤེས་པ་ལ་མི་གནས་པས་འདས་
པ་མི་རྟོག །མ་འོངས་པ་ལ་མི་སེམས། ད་ལྟར་བྱུང་བ་ལ་མི་སྤྲོའོ་ཞེས་གསུང་ངོ༌། །དེ་དག་ཀྱང་
ཆོས་ཀྱི་ངོ་བོ་བཤད་པའི་སྣོད་འབྲས་བུ་གསུམ་གསུམ་གྱིས་བཤད་པར་བྱའོ། །གཉིས་པ་ནི་
དགོངས་པ་ངེས་པར་འགྲེལ་བའི་མདོ་ལས། དེ་ནས་བཅོམ་ལྡན་འདས་ལ་བྱང་ཆུབ་སེམས་
- 1 1 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དཔའ་དོན་དམ་ཡང་དག་འཕགས་ཀྱིས་འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱི་དང་
པོ་ཡུལ་ཝཱ་རཱ་ཎ་སཱི་དྲང་སྲོང་སྨྲ་བའི་རི་དྭགས་ཀྱི་ནགས་སུ་ཉན་ཐོས་ཀྱི་ཐེག་པ་ལ་ཡང་དག་
པར་ཞུགས་པ་རྣམས་ལ་འཕགས་པའི་བདེན་པ་བཞི་རྣམ་པར་བསྟན་པས་ཆོས་ཀྱི་འཁོར་ལོ་
ངོ་མཚར་རྨད་དུ་བྱུང་བ་སྔོན་ལྷར་གྱུར་པའམ་མི་གྱུར་བ་སུས་ཀྱང་ཆོས་དང་མཐུན་པར་འཇིག་
རྟེན་དུ་མ་བསྐོར་བ་གཅིག་རབ་ཏུ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་
བ་དེ་ཡང་བླ་ན་མཆིས་པ་དྲང་བའི་དོན་རྩོད་པའི་གཞིའི་གནས་སུ་གྱུར་པ་ལགས་ཀྱི་བཅོམ་
ལྡན་འདས་ཀྱིས་ཆོས་རྣམས་ཀྱིས་ངོ་བོ་ཉིད་མ་མཆིས་པ་ཉིད་ལས་བརྩམས། སྐྱེ་བ་མ་མཆིས་
པ༑ འགག་པ་མ་མཆིས་པ་དང་གདོད་མ་ནས་ཞི་བ་དང་རང་བཞིན་གྱིས་ཡོངས་སུ་མྱ་ངན་
ལས་འདས་པ་ཉིད་ལས་བརྩམས་ནས། ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ལ་
སྟོང་པ་ཉིད་སྨོས་པའི་རྣམ་པས་ཆེས་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་གཉིས་པ་
བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་འདི་ནི་བླ་ན་མཆིས་པ་སྐབས་
མཆིས་པ་དྲང་བའི་དོན་རྩོད་པའི་གཞིའི་གནས་སུ་གྱུར་པ་ལགས་ཀྱི་བཅོམ་ལྡན་འདས་ཀྱིས་
ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་ལས་བརྩམས། སྐྱེ་བ་མ་མཆིས་པ་ཉིད་དང་འགག་
པ་མ་མཆིས་པ་ཉིད་དང་གཟོད་མ་ནས་ཞི་བ་ཉིད་དང་རང་བཞིན་གྱིས་ཡོངས་སུ་མྱ་ངན་ལས་
འདས་པ་ཉིད་ལས་བརྩམས་ནས། ཐེག་པ་ཐམས་ཅད་ལ་ཡང་དག་པར་ཞུགས་པ་རྣམས་ལ་
ལེགས་པར་རྣམ་པར་ཕྱེ་བ་དང་ལྡན་པ་ཤིན་ཏུ་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་
གསུམ་པ་བསྐོར་ཏེ། བཅོམ་ལྡན་འདས་ཀྱི་ཆོས་ཀྱི་འཁོར་ལོ་བསྐོར་བ་འདི་ནི་བླ་ན་མ་མཆིས་
པ་སྐབས་མ་མཆིས་པ་ངེས་པའི་དོན་ལགས་ཏེ་རྩོད་པའི་གཞིའི་གནས་སུ་གྱུར་པ་མ་ལགས་
སོ༑ ༑ཞེས་གསུངས་པ་ལྟར་འཁོར་ལོ་དང་པོ་གདུལ་བྱ་རྣམས་བསྟན་པ་ལ་གཞུག་པའི་ཕྱིར་
དྲང་བའི་དོན་དུ་གསུངས་པ་ཡིན་ལ། བར་བ་དང་ཐ་མ་གཉིས་ནི་གཉིས་ཀ་ལ་དྲང་དོན་དང་
- 1 1 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
ངེས་དོན་ཅི་རིགས་པ་ཡོད་ཀྱང་བར་པ་ནི་གདུལ་བྱ་རྣམས་ཀྱི་དངོས་འཛིན་བཟློག་པའི་ཕྱིར་
ཐམས་ཅད་མེད་པའི་ཕྱོགས་གཙོ་བོར་བསྟན་པས་དྲང་དོན་ཤས་ཆེ་ལ་ཐ་མར་ནི་ཡོད་པ་དང་
མེད་པ་དང་སྟོང་པ་དང་མི་སྟོང་པ་དང་རང་བཞིན་དང་གློ་བུར་བ་ལ་སོགས་པ་རྣམས་ལེགས་
པར་ཕྱེ་སྟེ་གཏིང་ཚུགས་པར་མཛད་པས་ངེས་དོན་ཤས་ཆེའོ་ཞེས་པ་མདོའི་དོན་ནོ། ཁ་ཅིག་
ཚིག་འདི་དག་ཉིད་དྲང་དོན་ནོ་ཞེ་ན། མི་འཐད་དེ་དེ་ཉིད་ཀྱི་འཕྲོར་འདི་ནི་དོན་དམ་པ་ངེས་
པའི་དོན་བསྟན་པའི་ཕྱིར་དོན་དམ་པ་ངེས་པའི་དོན་གྱི་ཆོས་ཀྱི་རྣམ་གྲངས་ཞེས་པར་ཟུངས་
ཤིག་ཅེས་གདམས་པའོ། །གལ་ཏེ་དེ་ནི་སེམས་ཙམ་པའི་ལུགས་ཡིན་ལ་སེམས་ཙམ་པས་ངེས་
དོན་དུ་འདོད་པས་མི་འགལ་ལོ་ཞེ་ན། དེ་ཡང་མི་འཐད་དེ་ཐུགས་རྗེ་ཆེན་པོ་བསྟན་པའི་མདོ་
དང༌། རྔ་བོ་ཆེའི་མདོ་ལ་སོགས་པར་ཡང་དེ་ལྟར་བསྟན་པས་སེམས་ཙམ་གྱིས་གཞུང་དུ་ཧ་
ཅང་ཐལ་ཞིང་། མྱ་ངན་འདས་མདོར་ཡང་། མདོ་སྡེ་བཅུ་གཉིས་ལས་ནི་མདོའི་སྡེ་འབྱུང་ངོ༌། །
མདོའི་སྡེ་ལས་ནི་ཤིན་ཏུ་རྒྱས་པའི་སྡེ་འབྱུང་ངོ༌། །ཤིན་ཏུ་རྒྱས་པའི་མདོ་སྡེ་ལས་ནི་ཤེས་རབ་
ཀྱི་ཕ་རོལ་ཏུ་ཕྱིན་པ་འབྱུང་ངོ་། །ཤེས་རབ་ཀྱི་ཕ་རོལ་ཏུ་ཕྱིན་པ་ལས་ནི་ཡོངས་སུ་མྱ་ངན་ལས་
འདས་པ་ཆེན་པོ་མར་གྱིས་སྙིང་པོ་ལྟ་བུ་འབྱུང་ངོ་ཞེས་སོགས་དང་། རིགས་ཀྱི་བུ་ཐེག་པ་ཆེན་
པོ་ཡོངས་སུ་མྱ་ངན་ལས་འདས་པ་ཆེན་པོའི་མདོ་སྡེ་འདི་ནི་ཚད་མེད་དཔག་ཏུ་མེད་བསམ་
གྱིས་མི་ཁྱབ་པའི་བསོད་ནམས་ཀྱི་ཕུང་པོ་རིག་པར་བྱའོ། །དེ་ཅིའི་ཕྱིར་ཞེ་ན། དེ་བཞིན་
གཤེགས་པའི་གསང་བའི་སྙིང་པོ་འཆད་པའི་ཕྱིར་རོ་ཞེས་སོགས་གསུངས་པས་སོ། །དོན་
གསང་རྣམ་པར་ཕྱེ་བར་ཡང་། འདི་ལྟར་གདུལ་བྱའི་དབང་གིས་ཀྱང་བསྟན་པ་དམན་པ་དང་
མཆོག་ཉིད་ཡིན་ཏེ་དཔེར་ན་སོ་སོ་སྐྱེ་བོའི་སྐབས་ཡིན་པའི་ཕྱིར་ཚོང་པ་ག་གོན་དང་མཛེས་
ལྡན་དག་གི་ཆེད་དུ་ནི་དམན་པ་བསྟན། འཕགས་པའི་སྐབས་ཡིན་པས་ལྔ་སྡེའི་དབང་དུ་
མཛད་ནས་ནི་འབྲིང་། བྱང་ཆུབ་སེམས་དཔའ་རྣམས་ཀྱི་དབང་དུ་མཛད་ནས་ནི་ཤེས་རབ་ཀྱི་
- 1 1 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕ་རོལ་ཏུ་ཕྱིན་པ་བསྟན་ཏེ་བརྟགས་པའི་རྣམ་པ་དགག་པའི་སྒོ་ནས་མཆོག་གོ །དམ་པའི་ཆོས་
པད་མ་དཀར་པོ་ལ་སོགས་བསྟན་པ་ནི་རབ་ཀྱི་མཆོག་ཡིན་ཏེ་འདི་ལྟར་དེ་ལས་ནི་ཐེག་པ་
གཅིག་བསྟན་པས་མ་ངེས་པའི་རིགས་རྣམས་ཀྱང་དེ་ལ་འདྲེན་ཏེ། མྱ་ངན་ལས་འདས་པ་ཆེན་
པོའི་མདོ་ལ་སོགས་པ་བསྟན་པ་ནི་རབ་ཀྱི་ཕུལ་ཡིན་ཏེ་འདི་ལྟར་དེ་ལས་ནི་དེ་བཞིན་གཤེགས་
པ་རྣམས་འཁོར་བ་ཇི་སྲིད་པར་བཞུགས་ཤིང་སེམས་ཅན་གྱི་དོན་མཛད་པ་སྟོན་ཏོ། །སངས་
རྒྱས་ཕལ་པོ་ཆེའི་མདོར་བསྟན་པ་ནི་རབ་ཀྱི་ཕུལ་ཀྱི་མཆོག་ཡིན་ཏེ་འདི་ལྟར་མདོ་དེ་ནི་དེ་
བཞིན་གཤེགས་པ་སངས་རྒྱས་ནས་རིང་པོ་མ་ལོན་པར་ཕྱོགས་བཅུ་ན་གནས་པའི་བྱང་ཆུབ་
སེམས་དཔའ་ས་བཅུའི་དབང་ཕྱུག་རྣམས་ལ་ལན་ཅིག་རབ་ཏུ་བསྟན་ཏོ་ཞེས་དང་། འདི་ཉིད་
དུའང་། དམ་ཆོས་པད་མ་དཀར་ལ་སོགས། །ཆོས་ཉིད་དེ་ཉིད་བསྟན་པ་ཡིས། །ཞེས་སོགས་
གསུངས་པས་སོ། །དེ་དག་ཀྱང་སེམས་ཙམ་གྱི་གཞུང་ཡིན་པས་དྲང་དོན་ནོ་ཞེ་ན། དེའི་ལུང་
དང་རིགས་པ་བསྟན་དགོས་སོ། །འོན་ཀྱང་སློབ་དཔོན་དབྱིག་གཉེན་གྱིས། སྟོན་པ་གང་ཡིན་
པ་ནི་ཡོངས་སུ་མྱ་ངན་ལས་འདས། བསྟན་པ་འདིའི་འདྲེན་པ་ནི་མེད། རྣམ་པ་མང་པོ་ནི་ཐ་
དད་ཀྱི་སྟེང་དུ། ད་དུང་ཡང་ཚིག་དང་དོན་ལ་དགའ་མགུར་བྱེད་པ་གོ །ད་ནི་ཅི་ཞིག་བྱར་ཡོད་
དོ༑ ༑རེ་ཞིག་གང་དག་ལ་ལུང་འདི་ཚད་མ་ཡིན་པ་དེ་དག་ལ་ནི་ལུང་ལས་ཀྱང་སྲིད་པ་བར་མ་
གྲུབ་བོ་ཞེས་གསུངས་པ་ལྟར་རྒྱལ་བ་སྲས་བཅས་ཀྱི་ལུང་ཚད་མར་བྱེད་ན་ཐ་མ་ངེས་དོན་དུ་
གྲུབ་བོ། །གཞན་དུ་ན་ བྷི་བྷུ་ཏིས། མདོ་རྒྱུད་ལུང་དག་ཕྱོགས་སུ་འཕེན། །སྒྲ་ཚད་བྱུང་ན་
གཏམ་གཞན་བསྒྱུར། །བསྟན་པའི་བྱི་དོར་ཅི་ལྟར་བྱ། །ཞེས་གསུངས་པ་ལྟར་འགྱུར་རོ། ཁྱད་
པར་དུ་བསྟན་བཅོས་འདི་ཉིད་སེམས་ཙམ་དུ་འཆད་པ་ནི་མི་འོས་ཏེ་འདིར་སེམས་ཅན་ཐམས་
ཅད་སངས་རྒྱས་ཀྱི་སྙིང་པོ་ཅན་དུ་བསྟན་པའི་ཕྱིར་དང༌། ཉན་རང་གི་ལྷག་མེད་དུ་ཞུགས་པ་
ཐེག་པ་ཆེན་པོར་འཇུག་པའི་ཚུལ་བསྟན་པ་སོགས་སེམས་ཙམ་དང་འགལ་བའི་རྣམ་གཞག་
- 1 1 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
གཙོ་བོར་བསྟན་པའི་ཕྱིར་རོ། །གསུམ་པ་ནི། ཁ་ཅིག་ན་རེ་རིམ་ཅན་ཁོ་ནར་གསུངས་པའོ་
ཟེར་ལ་ཆོས་བཤེས་ནི་སངས་རྒྱས་ཀྱི་དུས་གཅིག་ཅར་ཁོ་ནར་གསུངས་ཡང་གཉིས་པ་གསུམ་
པ་ལ་སོགས་པར་འབྱེད་པ་ནི་གདུལ་བྱ་ལ་སྣང་ཚུལ་ལོ་གསུང་ངོ༌། །འོན་ཀྱང་རིམ་ཅན་ཁོ་
ནར་གསུངས་པ་ནི་མི་འཐད་དེ་འཁོར་ལོ་དང་པོ་གཅིག་བུ་ཡང་བཅོམ་ལྡན་འདས་སངས་རྒྱས་
ནས་དགོངས་པ་ཡོངས་སུ་མྱ་ངན་ལས་མ་འདས་ཀྱི་བར་དུ་གསུངས་པའི་ཕྱིར་ཏེ། འཁོར་གྱི་
ཐོག་མ་ལྔ་སྡེ་དང་ཐ་མ་ཀུན་ཏུ་རྒྱུ་རབ་བཟང་ཡིན་པའི་ཕྱིར་རོ། །དུས་གཅིག་ཅར་ཁོ་ནའི་ངེས་
པའང་མེད་དེ། དོན་དམ་པར་ན་བཅོམ་ལྡན་འདས་ཀྱིས་ཆོས་གསུངས་པ་ཉིད་ཀྱང་མེད་ལ་
ཀུན་རྫོབ་ཏུ་ནི་གདུལ་བྱ་ལ་སྣང་བ་དེ་ཉིད་སངས་རྒྱས་ཀྱིས་གསུངས་པར་འཇོག་དགོས་ལ།
འདི་ཉིད་དུའང་། སྔར་ནི་ཞེས་དང་། སླར་ཡང་ཞེས་སོགས་གསུངས་པས་སོ། །
གཉིས་པ་ལ་གསུམ། ལོག་བཤད་དགག །ཡིན་ལུགས་བཤད། རྩོད་པ་སྤང་བའོ།།
དང་པོ་ནི། འཁོར་ལོ་ཐ་མ་རྩ་འགྲེལ་རྣམས་སུ་ཡོན་ཏན་རྣམས་རང་ཆས་སུ་ཚང་པའི་བདེ་
གཤེགས་སྙིང་པོའི་སེམས་ཅན་ལ་ཁྱབ་པར་དཔེ་དུ་མ་དང་བཅས་ཏེ་གསུངས་པ་ནི་དགོངས་པ་
ཅན། དེའང་དགོངས་གཞི་ནི་ཆོས་ཀྱི་དབྱིངས་སམ་ས་སྐྱ་ཀུན་གཞི་བུ་ཡིན་ལ་དགོས་པ་ནི་ཉེས་
པ་ལྔ་སྤང་བའི་ཕྱིར་དུའོ། །དངོས་ལ་གནོད་བྱེད་ནི་གྲངས་ཅན་གྱི་ལྟ་བ་དང་ཁྱད་པར་མེད་
པར་འགྱུར་བ་དང་། བདེན་དངོས་ཡོད་པར་འགྱུར་རོ་ཟེར་ལ་ཤེས་རབ་སེང་གེ་ན་རེ་དེ་འདྲ་མ་
དམིགས་པའི་ཕྱིར་ཟེར་རོ། །དེ་དགག་པ་ལ་གསུམ། དགོངས་གཞི་མི་འཐད། དགོས་པ་མི་
འགྲུབ། གནོད་བྱེད་མེད་པའོ། །དང་པོ་ནི། ཆོས་ཀྱི་དབྱིངས་བདེ་གཤེགས་སྙིང་པོའི་དགོངས་
གཞིར་མི་འཐད་དེ་དེ་གཉིས་ཐ་དད་མེད་པའི་ཕྱིར་རོ། །མ་གྲུབ་སྟེ་བདེ་གཤེགས་སྙིང་པོ་
མཚན་ཉིད་པ་ནི་སངས་རྒྱས་ཀྱི་ཁོ་ན་ལ་མངའོ་ཞེ་ན་དེ་ལ་ཤེས་བྱེད་མེད་ཅིང་། གོང་དུ་བཤད་
པའི་མདོ་དང་བསྟན་བཅོས་དུ་མ་རྣམས་དང་ཀླུ་སྒྲུབ་ཀྱི་མདོ་ཀུན་ལས་བཏུས་པར་ཆོས་
- 1_1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབྱིངས་དང་བདེ་གཤེགས་སྙིང་པོ་རྣམ་གྲངས་སུ་གསུངས་པས་གནོད་པའི་ཕྱིར་རོ། །ཀུན་
གཞི་དགོངས་གཞིར་འཆད་པའང་མི་འཐད་དེ་དེ་དགོངས་གཞིར་བྱས་པ་ལ་དགོས་པ་མེད་
པའི་ཕྱིར་རོ་ཞེས་དེང་སང་འཛམ་བུའི་གླིང་གི་རྒྱན་གཅིག་པུ་ཆོས་རྗེ་རིན་པོ་ཆེས་གསུང་ངོ༌། །
མ་གྲུབ་སྟེ་མུ་སྟེགས་བྱེད་དག་རིམ་གྱིས་བསྟན་པ་ལ་གཞུག་པའི་ཆེད་དུའོ། །ཞེ་ན་དེ་ནི་ཀུན་
གཞི་བསྟན་པ་ཉིད་ཀྱིས་དགོས་པ་འགྲུབ་བོ་ཞེས་སེམས་སོ། །གལ་ཏེ་ལང་ཀར་གཤེགས་པ་
དང་། སྟུག་པོ་བཀོད་པའི་མདོ་ལ་སོགས་པར་ཀུན་གཞི་ལ་བདེ་གཤེགས་སྙིང་པོའི་མིང་གིས་
བཏགས་པས་དེ་དེའི་དགོངས་གཞིའོ་ཞེ་ན། དེ་ནི་སྒྲིབ་བྱེད་ལ་བསྒྲིབ་བྱའི་མིང་གིས་བཏགས་
པ་ཡིན་པར་རྒྱའི་མཁས་པས་འཆད་པ་ལྟར་ལེགས་པས་དགོངས་གཞི་མིན་ནོ་གསུང་ངོ༌། །
གཉིས་པ་ནི་བདེ་གཤེགས་སྙིང་པོ་སེམས་ཅན་ལ་མེད་པར་འཛིན་པ་དེ་སྐུར་འདེབས་མིན་
པར་ཐལ། དེ་ལ་དེ་མེད་པའི་ཕྱིར་རོ། །འདོད་ན་དེ་ཡོད་པར་བསྟན་པས་དེ་མེད་པར་འཛིན་
པའི་སྐུར་འདེབས་སེལ་བའི་དགོས་པ་མི་འགྲུབ་པར་ཐལ་ལོ། །
གསུམ་ པ་ ལ་ གསུམ། ལྟ་ངན་དང་མི་མཚུངས། བདེན་དངོས་སུ་མི་འགྱུར། མ་
དམིགས་ པས་ མེད་ པར་ མི་ གྲུབ་ པའོ། །དང་ པོ་ནི། གལ་ཏེ་ཡོན་ཏན་ཀུན་ཚང་གི་བདེ་
གཤེགས་སྙིང་པོ་གཞི་དུས་ན་ཡོད་ན་གྲངས་ཅན་པ་དག་རྒྱུ་དུས་ན་འབྲས་བུ་ཡོད་པར་འདོད་
པ་དང་ཁྱད་པར་མེད་པར་འགྱུར་རོ་ཞེ་ན་མི་འགྱུར་ཏེ། ལང་ཀར་གཤེགས་པར། བཅོམ་ལྡན་
འདས་ཀྱིས་བཀལ་སྩལ་པ་བློ་གྲོས་ཆེན་པོ་ངའི་དེ་བཞིན་གཤེགས་པའི་སྙིང་པོ་བསྟན་པ་ནི་མུ་
སྟེགས་ཅན་གྱི་བདག་ཏུ་སྨྲ་བ་དང་མཚུངས་པ་མ་ཡིན་ཏེ། བློ་གྲོས་ཆེན་པོ་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ནི། སྟོང་པ་ཉིད་ཡང་དག་པའི་
མཐའ་དང་མྱ་ངན་ལས་འདས་པ་དང་མ་སྐྱེས་པ་དང་མཚན་མ་མེད་པ་དང་སྨོན་པ་མེད་པ་ལ་
སོགས་པའི་ཚིག་གི་དོན་རྣམས་ལ་དེ་བཞིན་གཤེགས་པའི་སྙིང་པོར་བསྟན་པ་བྱས་ནས་བྱིས་
- 1 1 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
པ་རྣམས་བདག་མེད་པས་འཇིགས་པར་འགྱུར་བའི་གནས་རྣམ་པར་སྤང་བའི་དོན་དུ་དེ་
བཞིན་གཤེགས་པའི་སྙིང་པོའི་སྒོ་བསྟན་པས་རྣམ་པར་མི་རྟོག་པའི་གནས་སྣང་བ་མེད་པའི་
སྤྱོད་ཡུལ་སྟོན་ཏེ། འདི་ལ་བློ་གྲོས་ཆེན་པོ་མ་འོངས་པ་དང་ད་ལྟར་བྱུང་བའི་བྱང་ཆུབ་སེམས་
དཔའ་ཆེན་པོ་རྣམས་ཀྱིས་བདག་ཏུ་མངོན་པར་ཞེན་པར་མི་བྱའོ་ཞེས་དང་། རྫ་མཁན་བཞིན་
དུ་ཚིག་དང་ཡི་གེའི་གྲངས་རྣམ་པ་སྣ་ཚོགས་ཀྱིས་སྟོན་ཏོ། །དེའི་ཕྱིར་བློ་གྲོས་ཆེན་པོ་དེ་བཞིན་
གཤེགས་པའི་སྙིང་པོ་བསྟན་པ་མུ་སྟེགས་བྱེད་ཀྱི་བདག་ཏུ་སྨྲ་བའི་བསྟན་པ་དང་མི་འདྲའོ། །
ཞེས་སོགས་གསུངས་ཤིང་། གཏེར་དུ་གསེར་ཡོད་པ་དང་ས་བོན་ལ་ལྗང་བུ་ཡོད་ཅེས་བརྗོད་
པ་ལྟར་ཁྱད་པར་ཡོད་པར་ཤེས་པར་བྱའོ། །དེ་ཉིད་ལས་བྱིས་པ་རྣམས་དྲང་བའི་ཕྱིར་དེ་
བཞིན་གཤེགས་པའི་སྙིང་པོ་བསྟན་ཞེས་བཤད་པས་ཀྱང་དྲང་དོན་དུ་འགྲུབ་བོ་ཞེས་ཁ་ཅིག་
འཆད་ལ། ཀུན་མཁྱེན་ཆོས་རྗེ་ནི་དབྱིངས་ལ་དེ་བཞིན་གཤེགས་པའི་སྙིང་པོར་མིང་བཏགས་
པའི་དགོས་པར་འཆད་ལ། ཁོ་བོའི་བླ་མ་ཐམས་ཅད་མཁྱེན་པ་དེ་དག་གིས་ཀྱང་དོན་གྱིས་དེ་
ལྟར་དགོངས་སོ། །གཉིས་པ་ནི། དེ་ལྟ་བུའི་བདེ་གཤེགས་སྙིང་པོ་དོན་ལ་ཡོད་ན་ནི་བདེན་
དངོས་སུ་འགྱུར་རོ་ཞེ་ན། མིན་ཏེ་དངོས་པོ་མིན་པའི་ཕྱིར་རོ། །དངོས་པོ་གཅིག་པ་དེའི་ཚེ་ན་ནི་
དངོས་པོར་འགྱུར་ཡང་ཉེས་པ་མེད་དོ། །གལ་ཏེ་འདི་དོན་དམ་པར་ཡོད་པ་མི་འཐད་དེ་དོན་
དམ་པར་ནི་ཆོས་ཉིད་རི་བོང་གི་རྭ་ལྟ་བུ་ཞེ་ན་མིན་དེ་ཡེ་ཤེས་དམ་པའི་ཡུལ་དུ་བདེན་པས་དེ་
ཉིད་ལ་དོན་དམ་པར་བདེན་པ་ཞེས་འཆད་དེ། རང་གྲོལ་ཀ་ལ་འཇིག་མེད་དུ། དོན་དམ་པའི་
བདེན་པ་ནི་འཕགས་པ་རྣམས་ཀྱིས་ཕྱིན་ཅི་མ་ལོག་པར་ཐུགས་སུ་ཆུད་པས་ཆོས་ཉིད་སྐྱེ་བ་
མེད་པར་གཟིགས་པ་གང་ཡིན་པ་སྟེ་དེ་ནི་དེ་དག་ཉིད་ལ་དོན་དམ་པའི་བདེན་པ་ཉིད་ཡིན་
པས་དོན་དམ་བདེན་པའོ་ཞེས་གསུངས་པ་ ལྟར་ རོ། །གསུམ་པ་ནི། ཐམས་ཅད་ཀྱིས་མ་
དམིགས་པ་ནི་མ་གྲུབ་སྟེ་ སངས་རྒྱས་ཀྱིས་གཟིགས་པའི་ ཕྱིར་ རོ། །ཚུར་མཐོང་གིས་མ་
- 1 ] 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་པས་ནི་མེད་ པར་ མི་འགྲུབ་བོ། །དེ་བས་ན་རྣམ་འགྲེལ་དུ། ཀུན་ལ་མེད་པ་མ་
དམིགས་པས། །མི་གྲུབ་ཅེ་ན་བཤད་ཟིན་ཏོ། །ཞེས་གསུངས་པ་ལྟར་རོ། །འདི་དག་ལ་སྤྱོར་
ཡོད་དེ་ཡི་གེས་འཇིགས་སོ། །
གཉིས་པ་ནི། དེས་ན་དགོས་པ་སྟོན་པའི་ཚིག་འདི་དག་བདེ་གཤེགས་སྙིང་པོ་
བསྟན་པའི་དགོས་པ་འཆད་པ་ཡིན་གྱི་དགོངས་ཏེ་གསུང་པའི་དགོས་པ་འཆད་པ་ནི་མིན་ནོ་
ཞེས་དོན་ལ་གནས་ལ་འགྲེལ་པའི་མཚམས་སྦྱར་དུ་ཡང་གསལ་ལོ། །གསུམ་པ་ནི། གོང་དུ་
བཤད་པའི་གནོད་བྱེད་མེད་པའི་སྐབས་ལྟར་ཤེས་པར་བྱའོ། ། །
གཉིས་པ་ལ་གཉིས། འཁོར་ལོ་བར་པ་ཆོས་རྣམས་མེད་པར་གསུངས་པའི་དགོངས་
པ་འཁོར་ལོ་ཐ་མར་ཀུན་ལ་ཁམས་ཀྱིས་ཁྱབ་པར་བསྟན་པའི་དགོས་པའོ། །དང་པོ་ནི། ཕྱིན་
ཅི་མ་ལོག་པའི་དོན་གྱིས་ཡང་དག་པའི་མཐའ་སྟེ་ཁམས་ནི་འདུས་བྱས་ཀྱི་རྣམ་པ་ཐམས་ཅད་
ཀྱིས་དབེན་པ་སྟེ། སྟོང་པ་ཡིན་ལ། དབེན་རྒྱུ་འདུས་བྱས་ཀྱི་དོན་ནི་ཉོན་མོངས་པ་དང་ཟག་
བཅས་ཀྱི་ལས་དང་དེ་གཉིས་ཀྱི་རྣམ་སྨིན་ཏེ། དེ་དག་ཀྱང་དཔེ་སྤྲིན་དང་རྨི་ལམ་དང་སྒྱུ་མ་ལ་
སོགས་པ་བཞིན་དུ་བརྗོད་པ་ཡིན་ལ། སོ་སོར་སྦྱར་ན་ཉོན་མོངས་པ་ནི་སྤྲིན་དང་འདྲ་སྟེ་རེས་
འགའ་བ་ཡིན་པ་དང༌། ཁྱབ་པར་བྱེད་པ་དང་། རང་བཞིན་དང་མ་འདྲེས་པར་གནས་པས་སོ།།
ལུས་ངག་གི་བྱ་བའི་ལས་ནི་རྨི་ལམ་གྱི་ལོངས་སྤྱོད་དེ་སྣང་བ། བཞིན་ཏེ་ཕྱིན་ཅི་ལོག་གིས་
བསྐྱེད་པ་དང་ཕྱིན་ཅི་ལོག་གི་བློས་དམིགས་པར་བྱ་བ་ཡིན་པས་སོ། །རྐྱེན་ཉོན་མོངས་དང་རྒྱུ་
ལས་གཉིས་ཀྱི་རྣམ་པར་སྨིན་པ་སྟེ་འབྲས་བུ་གློ་བུར་ནི་སྒྱུ་མས་སྤྲུལ་པ་བཞིན་ཏེ། རྐྱེན་ལ་
ལྟོས་ནས་སྣང་བ་དང་ཡང་དག་པར་མེད་པའི་ཕྱིར་རོ། །དེས་ན་སྔར་འཁོར་ལོ་བར་པའི་
སྐབས་སུ་ནི་དེ་ལྟར་རྣམ་པར་བཞག་པ་ཡིན་ནོ། །གཉིས་པ་ལ་གསུམ། དགོས་པ་མདོར་
བསྟན། མ་ཐོས་པའི་ཉེས་དམིགས་དང་། ཐོས་པའི་ཕན་ཡོན་རྒྱས་པར་བཤད་པའོ། །དང་པོ་
- 1 1
8 -



གྲགས་ཆེན་བཅོ་བརྒྱད་ཀྱི་རྒྱུ་་བླའི་འགྲེལ་པ་ངེས་དོན་ནོར་བུ་བཞུགས། (༦
ནི༑ དེ་ནས་སླར་ཡང་བླ་མའི་རྒྱུད་དེ་ཕྱི་མའི་རྒྱུད་འཁོར་ལོ་ཐ་མ་འདིར་ནི་སེམས་ཅན་ཐམས་
ཅད་ལ་ཁམས་ཡོད་པ་ཉིད་དོ་ཞེས་བསྟན་པ་ཡིན་ནོ། །དགོས་པ་གང་གི་ཕྱིར་ན། ཉེས་པ་ལྔ་
དག་སྤང་བའི་ཕྱིར་དུའོ་དེས་ན་འཁོར་ལོ་བར་པ་ནི་གང་གིས་སྟོང་པའི་ཆོས་རྣམས་མེད་པའི་
ཚུལ་གཙོ་བོར་བསྟན་ལ། ཐ་མར་ནི་དགོས་པ་ལྔའི་ཆེད་དུ་གང་སྟོང་པའི་གཞི་གཙོ་བོར་བསྟན་
པས་ནང་འགལ་མེད་དོ་ཞེས་པའོ། །ཚུལ་འདི་ནི་སོར་མོའི་ཕྲེང་བ་ལ་ཕན་པའི་མདོར་ཡང་
གསུངས་ཏེ། ཇི་སྐད་དུ་སྟོང་པའི་ཆོས་ཀྱང་གཞན། སྟོང་པ་མ་ཡིན་པའི་ཆོས་རྣམས་གཞན་ཏེ།
སེར་བའི་རི་ལུ་ལྟ་བུ་ཉོན་མོངས་པ་བྱེ་བ་ནི་སྟོང་པའོ། །སེར་བའི་རི་ལུ་ལྟ་བུར་མི་དགེ་བའི་
ཆོས་རྣམས་ནི་མྱུར་དུ་འཇིག་གོ །ནོར་ངུ་བེ་ཌཱུརྱ་བཞིན་དུ་སངས་རྒྱས་ནི་རྟག་པ་སྟེ་ཐར་པའི་
མཐའ་ཡང་ནོར་བུ་བེ་ཌཱུརྱ་བཞིན་ནོ་ཞེས་དང་འཇམ་དཔལ་གང་གྲོང་ཁྱེར་རྩིག་པའི་ཁྱིམ་སྟོང་
པ་ནི་མི་མེད་པར་ན་སྟོང་ངོ་། །བུམ་པ་ཆུ་མེད་པར་སྟོང་ངོ༌། །ཀླུང་ནི་ཆུ་མི་འབབ་པར་སྟོང་ངོ༌།།
ཅི་གྲོང་གི་སར་སྐབས་ཁྱིམ་མེད་པ་ལ་སྟོང་པ་ཞེས་བྱའམ་ཅི་ཁྱིམ་ཐམས་ཅད་སྟོང་པ་ཡིན་ནམ་
ཐམས་ཅད་སྟོང་པ་མ་ཡིན་གྱི་མི་མེད་པས་སྟོང་པ་ཞེས་བྱའོ། །ཅི་བུམ་པ་ཐམས་ཅད་སྟོང་པ་
ཡིན་ནམ། ཐམས་ཅད་སྟོང་པ་མ་ཡིན་གྱི་ཆུ་མེད་པས་སྟོང་པ་ཞེས་བྱའོ། །ཅི་ཀླུང་ཐམས་ཅད་
སྟོང་པ་ཡིན་ནམ། ཐམས་ཅད་སྟོང་པ་མ་ཡིན་གྱི་ཆུ་མི་འབབ་པའི་ཕྱིར་སྟོང་པ་ཞེས་བྱ་སྟེ། དེ་
བཞིན་དུ་ཐར་པ་ཐམས་ཅད་ཀྱིས་སྟོང་པ་མ་ཡིན་གྱི་ཉེས་པ་ཐམས་ཅད་བྲལ་བའི་ཕྱིར་ཐར་པ་
སྟོང་པ་ཞེས་བྱའོ། །སངས་རྒྱས་བཅོམ་ལྡན་འདས་ནི། སྟོང་པ་མ་ཡིན་ཏེ་ཉེས་པ་ཐམས་ཅད་
བྲལ་ཞིང་ཉོན་མོངས་པ་བྱེ་བའི་མི་དང་ལྷ་མེད་པའི་ཕྱིར་སྟོང་པ་ཞེས་བྱའོ། །ཞེས་གསུང་ངོ་།།
སྟོང་པ་མ་ཡིན་ཞེས་པའང་ཅང་མེད་ཀྱི་སྟོང་པ་མ་ཡིན་པ་ལ་དགོངས་ཏེ། འཇམ་དཔལ་གྲགས་
པས། ཕུང་པོ་རྣམ་དཔྱད་སྟོང་པ་ཉིད། །ཆུ་ཤིང་ཇི་བཞིན་སྙིང་པོ་མེད། །རྣམ་པ་ཀུན་གྱི་མཆོག་
ལྡན་པའི། །སྟོང་ཉིད་དེ་ལྟར་འགྱུར་མ་ཡིན། །ཞེས་པ་ལྟར་རོ། །རྣམ་དཔྱད་སྟོང་པ་ནི་གཅིག་
- 1 1 9 -



1
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་དུ་བྲལ་ལ་སོགས་པའི་རྟགས་ཀྱིས་དཔྱད་ན་གང་ཡང་མི་རྙེད་པའི་སྟོང་པ་ཙམ་ལ་བྱའོ། །
གལ་ཏེ་འདི་ལྟ་བུའི་སྟོང་ཉིད་ནི་ཐ་ཤལ་དུ་གསུང་པ་མིན་ནམ་ཞེ་ན། མིན་ཏེ་ལང་ཀར་
གཤེགས་པར་སྟོང་ཉིད་བདུན་གསུང་པའི་དྲུག་པ་གཅིག་གིས་གཅིག་སྟོང་པའི་སྟོང་ཉིད་ཐ་
ཤལ་དུ་གསུངས་པ་ནི་གོང་དུ་དཔེར་བཀོད་པ་ལྟ་བུའི་དངོས་པོ་ཕན་ཚུན་གཅིག་གིས་གཅིག་
སྟོང་པ་དེ་ཡིན་ལ། འདིར་བཤད་པ་ལྟ་བུའི་སྟོང་ཉིད་ནི་མདོ་དེ་ཉིད་དུའང་གསུངས་ཏེ། བློ་
གྲོས་ཆེན་པོ་འཕགས་པའི་ཡེ་ཤེས་སྟོང་ཉིད་ཆེན་པོ་གང་ཞེ་ན། འདི་ལྟ་སྟེ། བདག་གིས་སོ་སོ་
རང་གིས་རིག་པའི་འཕགས་པའི་ཡེ་ཤེས་ཁོང་དུ་ཆུད་པ་ནི་ལྟ་བ་དང་ཉེས་པའི་བག་ཆགས་
ཐམས་ཅད་ཀྱིས་སྟོང་སྟེ། དེའི་ཕྱིར་དོན་དམ་པ་འཕགས་པའི་ཡེ་ཤེས་སྟོང་པ་ཆེན་པོ་ཉིད་ཅེས་
བྱའོ་ཞེས་སྟོང་ཉིད་བདུན་པ་འདི་དང་མཐུན་པར་གསུངས་པའི་ཕྱིར་རོ་ཞེས་བླ་མ་དག་གསུང་
ངོ་༑ ༑གཉིས་པ་ནི། འདི་ལྟར་རང་ཉིད་ལ་ཁམས་ཡོད་པ་དེ་ནི་མ་ཐོས་པ་སེམས་ནི་ཞུམ་པའི་
གང་ཟག་འགའ་ཞིག་ལ་སངས་རྒྱས་ཐོབ་འདོད་ཀྱི་བྱང་ཆུབ་སེམས་ནི་སྐྱེ་བར་མི་འགྱུར་རོ། །
རྒྱུ་ཅིས་ཞུམ་ན་རང་ལ་ཁམས་ཡོད་པར་མ་ཤེས་པས་ང་ལྟ་བུས་བྱང་ཆུབ་ག་ལ་ཞིག་ཐོབ་ཅེས་
བདག་ལ་བརྙས་མི་ཉེས་པ་ཡིས་གང་ཟག་གང་ལ་བྱང་ཆུབ་ཀྱི་སེམས་བསྐྱེད་པ་དེས་བྱང་ཆུབ་
ཀྱི་སེམས་མ་བསྐྱེད་པ་རྣམས་ལ་འདི་དག་ནི་དམན་པའོ་སྙམ་པའི་འདུ་ཤེས་རབ་ཏུ་འཇུག་གོ།
རྒྱུ་ཅིས་ན་བདག་ནི་སེམས་བསྐྱེད་པས་དེ་དག་བས་མཆོག་ཅེས་རློམ་པ་ལ་བརྟེན་པས་སོ། །དེ་
ལྟར་རང་གཞན་ལ་ཁམས་མེད་པར་སེམས་དཔའ་ཡི་གང་ཟག་དེས་ཡང་དག་པར་ཡོད་པ་
མིན་པའི་ཉེས་པ་བདེན་པར་འཛིན་ཅིང་ཡང་དག་པའི་དོན་ཁམས་ནི་རིག་པར་མི་འགྱུར་ཏེ།
གང་ཟག་དེ་ལ་ནི་སྒྲོ་སྐུར་དང་བྲལ་བའི་ཡང་དག་པའི་ཤེས་པ་མི་སྐྱེ་བ་དེས་ནའོ། །དེ་ཉིད་
བཤད་པ་སེམས་ཅན་གྱི་སྐྱོན་ཏེ་ཉེས་པ་ཡང་དག་པར་ཡོད་པ་མིན་ཏེ་བཅོས་མ་གློ་བུར་བ་ཉིད་
ཡིན་པའི་ཕྱིར་རོ། །ཡང་དག་པའི་ཡོན་ཏན་རྣམས་ནི་རང་བཞིན་གྱིས་དག་པར་ཡོད་པར་ཡིན་
- 1 2 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
ཏེ་ཉེས་པ་དེ་ཁྱོད་ལ་སྒྲིབ་བྱེད་དེ་རྣམས་བདག་གམ་རང་བཞིན་མེད་པས་ནའོ། །དེས་ན་སྒྲོ་
སྐུར་དུ་འཛིན་པའི་བློ་ལྡན་དེས་བདག་དང་སེམས་ཅན་རྣམས་ནི་མཚུངས་པར་མཐོང་བའི་ཕྱིར་
བྱམས་པ་ཐོབ་པར་མི་འགྱུར་ཏེ། ཡང་དག་པར་ཡོད་པ་མིན་པའི་ཉེས་པ་ལ་བདེན་པར་འཛིན་
ཅིང་ཡང་དག་ཡོན་ཏན་ཁམས་ལ་མེད་ཅེས་སྐུར་པ་འདེབས་པས་ནའོ། ཁྱབ་སྟེ་བདག་གཞན་
མཉམ་པར་མཐོང་བ་ནི་ཆོས་ཀྱི་དབྱིངས་ཀུན་ཏུ་འགྲོ་བར་རྟོགས་པའི་ཚེ་ན་ཡིན་པའི་ཕྱིར་རོ།།
གསུམ་པ་ནི། འཁོར་ལོ་ཐ་མ་འདི་ལས་སངས་རྒྱས་ཀྱི་སྙིང་པོ་སེམས་ཅན་ཐམས་ཅད་ལ་ཡོད་
པར་བསྟན་ཏེ་དེ་ནི་ཐོས་པ་ལ་བརྟེན་ནས་སངས་རྒྱས་ཉིད་ནི་མྱུར་དུ་ཐོབ་པར་འགྱུར་རོ་ཞེས་
སྦྲེལ་ལོ། །ཅི་ལྟ་བུའི་སྒོ་ནས་ཐོབ་ན་རང་ལ་སངས་རྒྱས་ཀྱི་རིགས་ཡོད་པར་ཤེས་པས་བྱང་
ཆུབ་ཐོབ་པའི་ཐབས་ལ་སྤྲོ་བ་སྐྱེ་ལ་དེ་ལས་ནི་ཁ་ན་མ་ཐོ་བ་ཞུམ་པ་མེད་པར་སེམས་བསྐྱེད་པ་
དང༌། གཞན་ལའང་དེ་ཡོད་པར་ཤེས་པས་དེ་དག་ལ་སྟོན་པ་བཞིན་དུ་གུས་པ་སྐྱེ་ལ། དེ་ལས་
ནི་བདག་གཞན་ནམ་སེམས་ཅན་ཐམས་ཅད་སངས་རྒྱས་དང་མཚུངས་པར་ལྟ་བའི་སྒོ་ནས་
བརྙས་པ་ལྡོག་གོ །དྲི་མ་རང་བཞིན་གྱིས་སྟོང་པར་ཤེས་པའི་ཤེས་རབ་སྐྱེས་པ་ལས་ནི་སྐྱོན་
མེད་པར་འགྱུར་བ་དང༌། ཡོན་ཏན་གདོད་མ་ནས་ཡོད་པར་ཤེས་པའི་ཡེ་ཤེས་སྐྱེས་པ་ལས་ནི་
ཡོན་ཏན་དང་ལྡན་པར་འགྱུར་ལ། སེམས་ཅན་རྣམས་ལ་ཁམས་མངོན་དུ་གྱུར་ཅིག་སྙམ་པའི་
བྱམས་པ་ཆེན་པོ་སྐྱེ་བ་ལས་ནི་བདག་དང་སེམས་ཅན་རྣམས་མཚུངས་པར་ཤེས་པར་བྱས་ཏེ་
བདག་ལ་ལྷག་པར་ཆགས་པ་ལྡོག་གོ །དེས་ན་རྒྱུ་ཆོས་ལྔ་རང་རྒྱུད་ལ་སྐྱེས་པའི་ཕྱིར་དེའི་
འབྲས་བུའི་ཉེས་པ་ལྔ་ལྡོག་པའི་སྒོ་ནས་སོ། །ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་
བཤད་པ་ངེས་དོན་ནོར་བུའི་མཛོད་ལས། ལེའུ་དང་པོའི་བཤད་པ་རྫོགས་སོ།། །།
༈ གཉིས་པ་རྟོགས་ པ་ བྱང་ཆུབ་ལ་གཉིས། ངོ་བོ་མདོར་བསྟན་པ་དང༌། རང་
བཞིན་རྒྱས་པར་བཤད་པའོ། །དང་པོ་ལ་དོན་བརྒྱད་ཀྱིས་འཆད་དེ། དེ་ཡང་སྔར་བསྟན་པའི་
- 1
2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་བཞིན་གཤེགས་པའི་སྙིང་པོ་དེ་ཉིད་གློ་བུར་གྱི་དྲི་མ་མ་ལུས་པས་དག་པའི་རང་བཞིན་དུ་
གནས་གྱུར་པའི་དབྱིངས་དང་ཡེ་ཤེས་དབྱེར་མེད་པ་འདུས་མ་བྱས་པའི་རང་བཞིན་གང་ཡིན་
པ་དེ་ནི་བྱང་ཆུབ་ཀྱི་ངོ་བོ་ཡིན་ནོ། །དེ་ཉིད་ཀྱང་མཉམ་གཞག་རྣམ་པར་མི་རྟོག་པའི་ཡེ་ཤེས་
དང་རྗེས་ཐོབ་དག་པ་འཇིག་རྟེན་པའི་ཡེ་ཤེས་གཉིས་ལས་ཐོབ་པས་ན་ཡེ་ཤེས་གཉིས་བྱང་
ཆུབ་ཀྱི་རྒྱུའོ། །བྱང་ཆུབ་དེ་ཉིད་ཉོན་མོངས་པ་དང་ཤེས་བྱའི་སྒྲིབ་པ་གཉིས་དང་བྲལ་བར་
གྱུར་པ་ནི་རིམ་པ་ལྟར་མཉམ་རྗེས་ཀྱི་ཡེ་ཤེས་ཀྱི་འབྲས་བུའོ། །འབྲས་བུ་གཉིས་ཀྱིས་རིམ་པ་
ལྟར་རང་དོན་དང་གཞན་དོན་རྒྱ་ཆེན་པོ་སྒྲུབ་པ་ནི་བྱང་ཆུབ་ཀྱི་བྱེད་ལས་སོ། །དོན་གཉིས་པ་
དེའི་རྟེན་བསམ་གྱིས་མི་ཁྱབ་པ་ལ་སོགས་པའི་ཡོན་ཏན་དང་ལྡན་པ་ནི་ལྡན་པའི་ཡོན་ཏན་ནོ།།
འདུས་མ་བྱས་པའི་བྱང་ཆུབ་དེ་ཉིད་རང་གི་ངོ་བོ་སངས་རྒྱས་ལས་གཞན་གྱི་ཡུལ་དུ་མི་འགྱུར་
བས་ཟབ་པའི་སྐུ་དང་དེ་ཉིད་ཉེ་བའི་གདུལ་བྱ་ལ་ངེས་པ་ལྔ་ལྡན་དུ་སྣང་བ་རྒྱ་ཆེན་པོའི་སྐུ་དང་།
རིང་བའི་གདུལ་བྱ་ལ་ངེས་མེད་སྣ་ཚོགས་སུ་སྣང་བ་བདག་ཉིད་ཆེན་པོའི་སྐུ་སྟེ་གསུམ་ནི་བྱང་
ཆུབ་ཀྱི་དབྱེ་བའི་འཇུག་པའོ། །སྐུ་གསུམ་པོ་དེ་ཡང་ནི་འཁོར་བ་ཇི་སྲིད་པའི་བར་གྱི་དུས་སུ་
རྒྱུན་མི་ཆད་པར་འཇུག་པ་ནི་སྐུ་དེའི་རྟག་པའི་ཁྱད་པར་རོ། །གསུམ་པོ་ཇི་ལྟ་བ་ཉིད་སངས་
རྒྱས་ལས་གཞན་གྱིས་རྟོགས་མི་ནུས་པ་ནི་སྐུ་དེའི་བསམ་གྱིས་མི་ཁྱབ་པའི་ཁྱད་པར་སྟེ་སངས་
རྒྱས་ཀྱི་ས་ནི་དེ་ལྟར་དོན་བརྒྱད་ཀྱིས་རྣམ་པར་བཞག་པར་ཤེས་པར་བྱའོ་ཞེས་པ་ནི་འགྱུར་
གསར་གྱིའོ། །འགྱུར་རྙིང་ལྟར་ན་སངས་རྒྱས་ཀྱི་ས་ནི་དེ་ལྟར་དོན་བརྒྱད་ནི། རང་བཞིན་དུ་
རྣམ་པར་གནས་སོ་ཞེས་སོ། ། །
གཉིས་པ་ལ་ལྔ། ངོ་བོ་དང༌། རྒྱུའི་དང༌། འབྲས་བུའི་དང༌། བྱེད་ལས་ཀྱི་དང༌།
ལྡན་པའི་ཡོན་ཏན་གྱི་དང༌། འཇུག་པའི་དོན་ནོ། །དང་པོ་ལ་གཉིས། ཐུན་མོང་དུ་དང་། སོ་
སོར་བཤད་ པ་ལས་དང་པོ་ནི། ངེས་དོན་གྱི་གསུང་དག་ལས་སེམས་ཀྱི་རང་བཞིན་འོད་
- 1 2 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
གསལ་ཡིན་ནོ་ཞེས་བརྗོད་པ་སྟེ་བཤད་པའི་བཤད་བྱ་འོད་གསལ་གང་ཡིན་པ་དེ་ནི་སངས་
རྒྱས་ཏེ་བྱང་ཆུབ་ཉིད་ཡིན་ནོ་ཞེས་སྦྲེལ་ལོ། ཁྱད་པར་ཅི་ལྟ་བུར་གྱུར་པ་ཞིག་དེ་ཡིན་ནོ་ཞེས་ཉི་
མ་འོད་དང་ལྡན་པ་བཞིན་སྟོབས་དང་མི་འཇིགས་པ་ལ་སོགས་པ་སངས་རྒྱས་ཀྱི་ཡོན་ཏན་
ཀུན་དབྱེར་མེད་དུ་ལྡན་པ་རྟོགས་པའི་ཁྱད་པར་དང༌། ནམ་མཁའ་སྤྲིན་དང་བྲལ་བ་བཞིན་
སྤྲིན་ཚོགས་སྟུག་པོ་དང་འདྲ་བའི་གློ་བུར་གྱི་ཉོན་མོངས་པ་དང་ཤེས་བྱའི་སྒྲིབ་པ་ཡིས་ནི་སྔར་
སྒྲིབ་པར་གྱུར་པ་ལས་ཕྱིས་དེ་དང་བྲལ་དེ་དྲི་མེད་དུ་གྱུར་པ་སྤངས་པའི་ཁྱད་པར་དང་། སྐྱེ་རྒ་
འཆི་བ་གསུམ་ལས་གྲོལ་བས་རིམ་པ་ལྟར་རྟག་པ་བརྟན་པ་གཡུང་དྲུང་སྟེ་འདུས་མ་བྱས་པའི་
ཁྱད་པར་དང་ལྡན་པ་ཞིག་གོ །དེ་ལྟ་བུའི་ཁྱད་པར་གསུམ་ལྡན་གྱི་བྱང་ཆུབ་དེ་ནི་རྒྱུ་ཆོས་ལ་མི་
རྟོག་པ་མཉམ་གཞག་གི་ཡེ་ཤེས་དང་ཆོས་ལ་རྣམ་འབྱེད་རྗེས་ཐོབ་ཀྱི་ཡེ་ཤེས་གཉིས་པོ་དག་
ལ་བརྟེན་ནས་ཐོབ་པ་ཡིན་ནོ། །གཉིས་པ་ལ་གཉིས། ངོ་བོའི་དང༌། རྒྱུའི་དོན་བཤད་པའོ། །
དང་པོ་ནི། བླ་ན་མེད་པའི་སངས་རྒྱས་ཉིད་ནི་དབྱེར་མེད་པའི་ཡོན་ཏན་དེ་ཉིད་དང་དྲི་མས་
དག་པ་སྟེ་ཆོས་གཉིས་ཀྱིས་རབ་ཏུ་ཕྱེ་བ་སྟེ་སངས་རྒྱས་སུ་འཇོག་ལ། འཇོག་བྱེད་གཉིས་ནི་ཉི་
མ་འོད་གསལ་བ་དང་ནམ་མཁའ་རྣམ་པར་དག་པ་བཞིན་ཏེ་དེ་ཡང་རིམ་པ་ལྟར་ཡེ་ཤེས་དང་
སྤངས་པ་གཉིས་ཀྱི་མཚན་ཉིད་དམ་རང་བཞིན་ཡིན་ནོ། །དེ་དག་སོ་སོར་འཆད་པ་ལ་ཡེ་ཤེས་
ནི་སངས་རྒྱས་ཀྱི་ཆོས་སྟོབས་ལ་སོགས་པ་རྣམ་པ་ཀུན་སྟེ་མ་ལུས་པ་དང་ལྡན་པ་ཉིད་དོ་ཞེས་
དྲང་ངོ༌། །ཆོས་ ཇི་ ལྟ་བུ་ན་ངོ་བོའི་ ཁྱད་ པར་ རང་བཞིན་ གྱིས་འོད་གསལ་བ་དང་རྐྱེན་
གྱིས་གསར་དུ་བྱས་པ་མིན་པ་དང་རྣམ་པར་དབྱེར་མེད་པ་སྟེ་འབྲལ་མི་ཤེས་སུ་འཇུག་པ་
བཞིན་དང་གྲངས་ཀྱི་ཁྱད་པར་གང་གའི་ཀླུང་གི་རྡུལ་ལས་འདས་པ་ཞིག་གོ །ལྡན་ཚུལ་ཡང་
རྒྱན་ལྟར་ཐ་དད་དུ་ལྡན་པ་མིན་པ་དབྱེར་མེད་དུ་འཇུག་པ་ཡིན་ལ་ལྡན་གཞི་ནི་བྱང་ཆུབ་བོ། །
སྤངས་པ་ལ་སྤང་བྱ་ཉོན་མོངས་པ་དང་ཤེས་བྱའི་སྒྲིབ་པ་དེ་གཉིས་ནི་དཔེ་སྤྲིན་དང་འདྲ་བར་
- 1 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བརྗོད་པ་ཡིན་ཏེ། རང་བཞིན་གྱིས་ནི་དེ་ཁོ་ནར་མ་གྲུབ་པ་དང་སེམས་ལ་ཁྱབ་པ་དང་གློ་བུར་
བ་འབྲལ་རུང་ཡིན་པ་ཉིད་ཀྱིས་སོ། །དེ་ཡང་སྒྲིབ་པ་ནི་སེམས་ཀྱི་རང་བཞིན་ལས་སྔ་བ་མིན་
ཏེ་རྒྱུ་མེད་དུ་ཐལ་བའི་ཕྱིར་རོ། །འཕྱི་བ་ཡང་མིན་ཏེ་སངས་རྒྱས་ཀྱང་སྔར་ལྟར་ལྡོག་པར་ཐལ་
བའི་ཕྱིར་རོ། །དེས་ན་སེམས་དང་ལྷན་ཅིག་འབྱུང་ཡང་གསེར་དང་གསེར་གྱི་གཡའ་ལྟར་དེའི་
རང་བཞིན་མིན་པ་དང་འབྲལ་དུ་རུང་བ་ནི་གློ་བུར་བའི་དོན་ནོ། །དེ་དང་བྲལ་བ་ནི་སྤངས་
པའོ། །གཉིས་པ་ནི། དེ་ལྟ་བུའི་སྒྲིབ་པ་གཉིས་དང་བྲལ་བའི་རྒྱུ་སྟེ་གཉེན་པོ་ཡེ་ཤེས་གཉིས་
ཡིན་ནོ། །གཉིས་གང་ཞེ་ན་མཐོང་སྒོམ་གྱི་གནས་སྐབས་ཀྱི་ཆོས་ལ་མི་རྟོག་པར་མཉམ་གཞག་
དང་དེའི་རྗེས་ལས་ཐོབ་པ་དག་པ་འཇིག་རྟེན་པ་སྟེ་དེ་གཉིས་ནི་དྲི་མ་བྲལ་བྱེད་ཀྱི་ཡེ་ཤེས་
གཉིས་སུ་འདོད་དོ། །འདིར་རྗེས་ཀྱིས་སྤོང་བར་བཤད་པའི་ཤེས་སྒྲིབ་ནི་ཇི་སྙེད་པ་ལ་ཐོགས་
པའི་སྒྲིབ་པ་ལ་གཙོ་བོར་དགོངས་པ་མངོན་ནོ། །
གཉིས་པ་ལ་གསུམ། འབྲས་བུའི་ངོ་བོ་ཐུན་མོང་དུ་ངོས་བཟུང་། རྒྱུ་གང་ལས་
འབྲས་བུ་གང་ཐོབ་པའི་ཚུལ་ཕྱེ་སྟེ་བསྟན། དཔེ་དང་ཆོས་མཐུན་པར་བསྟན་པའི་སྒོ་ནས་
འབྲས་བུའི་ཁྱད་པར་སོ་སོར་བཤད་པའོ། །དང་པོ་ལ་གཉིས་ལས། ཉོན་སྒྲིབ་དང་བྲལ་བ་ནི་
བླ་ན་མེད་པའི་བྱང་ཆུབ་ནི་རྡུལ་གྱི་དྲི་མ་མེད་པའི་ཆུ་དང་ལྡན་ཞིང་རིམ་གྱིས་རྒྱས་པའི་པད་
མས་ཁེབས་པའི་མཚོ་བཞིན་དུ་འདོད་ཆགས་ཀྱི་དྲི་མ་མེད་པའི་བསམ་གཏན་གྱི་ཡོན་ཏན་ཀུན་
དང་ལྡན་པ་དེ་ཉིད་དོ་ཞེས་སྦྱར་རོ། །དེ་ཉིད་ཀྱི་སྤྱིར་སྒྲ་གཅན་ཁ་ནས་ཐར་པའི་ཟླ་བ་ཉ་བ་ལྟ་
བུར་ནི་བྱམས་སྙིང་རྗེའི་འོད་ཟེར་དང་ལྡན་པ་དེ་ཉིད་དོ་སྤྲིན་ཚོགས་ཉོན་མོངས་ཏེ་སྒྲིབ་བྱེད་
དག་ལས་གྲོལ་བའི་ཉི་མ་ལྟ་བུར་ནི་ཡེ་ཤེས་ཀྱི་སྣང་བ་ལྡན་པ་དེ་ཉིད་དོ། །འདོད་ཆགས་ནི་
རྙོག་པར་བྱེད་པས་རྡུལ་དང་འདྲ་ལ། ཞེ་སྡང་ནི་རང་བཞིན་གྱིས་གདུག་པས་ལྷ་མིན་དབང་པོ་
སྒྲ་གཅན་དང་འདྲའོ། །དེ་ཡང་མདོ་དྲན་པ་ཉེར་བཞག་ཏུ་སྒྲ་གཅན་ནི་རྒྱལ་བའི་མཆོད་རྟེན་
•1 2 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
མེས་ཚིག་པ་བསྐྱབ་པའི་བསོད་ནམས་ལས་ཐོབ་ལ། ཉི་མ་དང་ཟླ་བ་དག་ནི་དུས་དུས་སུ་
ལག་པས་སྒྲིབ་པར་བྱེད་དོ་ཞེས་བཤད་ལ། འདིར་ཁས་སྒྲིབ་པར་བཤད་པ་ནི་དུས་འཁོར་དང་
མཐུན་ནོ། །གཉིས་པ་ཤེས་སྒྲིབ་དང་བྲལ་བ་ནི། བྱང་ཆུབ་དེ་ནི་པདྨ་ལས་གྲོལ་བའི་ཐུབ་པ་ཁྱུ་
མཆོག་དང༌། སྦྲང་ཚང་ལས་གྲོལ་བའི་སྦྲང་རྩི་དང་། སྦྱིན་པ་ལས་གྲོལ་བའི་འབྲས་བུ་སྙིང་པོ་
དང༌། མི་གཙང་བ་ལས་གྲོལ་བའི་རིན་ཆེན་གསེར་དང་། སྒྲིབ་གཡོགས་དང་བྲལ་བའི་གཏེར་
དང༌། ཡོངས་སུ་སྨིན་པའི་ལྗོན་པ་བཞིན་ནོ། །འདིར་ཀུན་མཁྱེན་ཆོས་རྗེས། གསེར་དང་རིན་
ཆེན་གཏེར་དང་ལྗོན་པ་བཞིན་ཞེས་པར་ཡོད་མེད་རྒྱ་དཔེ་ལས་དཔྱད་པར་བྱ་གསུང་ཡང་འདི་
ཁོ་ན་ལྟར་ཡོད་པར་མངོན་ནོ། །གོས་ཧྲུལ་གྱི་དྲི་མ་མེད་པ་རིན་ཆེན་ལས་རང་བྱུང་དུ་གྲུབ་པའི་
བདེ་གཤེགས་ཀྱི་སྐུ་དང༌། མངལ་དང་བྲལ་བའི་ས་བདག་འཁོར་ལོ་བསྒྱུར་བ་དང༌། ས་
འདམ་ལས་གྲོལ་བའི་གསེར་གྱི་སྐུ་གཟུགས་དང་འདྲ་བར་གྱུར་པ་ནི་རྒྱལ་བ་སངས་རྒྱས་ཉིད་
དོ༑ ༑ཞེས་པའོ། །འདི་དག་སོ་སོའི་ངོ་བོ་ནི་སྙིང་པོའི་སྐབས་སུ་བཤད་པ་ལྟར་ཡིན་ལ་དྲི་མ་
དང་བྲལ་བའམ་མངོན་དུ་གྱུར་པ་ནི་ཁྱད་པར་རོ། །གལ་ཏེ་བྱང་ཆུབ་ཀྱི་ངོ་བོ་དང་འབྲས་བུ་ལ་
ཁྱད་པར་མེད་དོ་ཞེ་ན། ངོ་བོ་ནི་དག་པ་གཉིས་ལྡན་གྱི་ཆ་ནས་ཡིན་ལ། འབྲས་བུ་ནི་གློ་བུར་དྲི་
བྲལ་གྱི་ཆ་ནས་སོ་ཞེས་འགྲེལ་པར་འབྱུང་ངོ་། །གཉིས་པ་ནི། རང་རང་གི་སྒྲིབ་བྱེད་དང་བྲལ་
བའི་ཆུ་མཚོ་དང་ཟླ་བ་དང་ཉི་མ་སོགས་བཞིན་དུ་འདོད་ཆགས་དང་ཞེ་སྡང་སོགས་གློ་བུར་ཉོན་
མོངས་དུག་གསུམ་པོ་དག་པའི་རྣམ་གྲོལ་གྱི་སྐུ་ནི་མདོར་བསྡུས་ན་མཐོང་སྒོམ་གྱི་མི་རྟོག་ཡེ་
ཤེས་ཀྱི་འབྲས་བུ་ཡིན་པར་རབ་ཏུ་བརྗོད་དེ། དེས་དྲི་མ་དང་བྲལ་བར་བྱེད་པའི་ཕྱིར་རོ། །
ཡོན་ཏན་གྱི་རྣམ་པ་ཀུན་གྱི་མཆོག་དང་ལྡན་པའི་སངས་རྒྱས་ཀྱི་ཆོས་ཀྱི་སྐུ་ནི་ངེས་པར་ཐོབ་པ་
གང་ཡིན་པ་དེ་ནི་རྗེས་ལས་ཐོབ་པའི་ཡེ་ཤེས་ཀྱི་འབྲས་བུ་ཡིན་པར་བསྟན་ཏེ། དེས་ཡོན་ཏན་
གོང་ནས་གོང་དུ་སྦྱོང་བར་བྱེད་པའི་ཕྱིར་རོ། །གསུམ་པ་ལ་གཉིས། མི་རྟོག་ཡེ་ཤེས་ལས་ཐོབ་
- 1 2 5.



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་རྣམ་གྲོལ་གྱི་དང༌། རྗེས་ཐོབ་ཀྱི་འབྲས་བུ་ཆོས་སྐུའི་དཔེ་དོན་ནོ། །དང་པོ་ནི། བླ་ན་མེད་
པའི་བྱང་ཆུབ་དེ་ནི་ཆུ་དག་པའི་རྫིང་རྡུལ་མེད་པ་དང་པད་མ་ལ་རླན་འབེབས་པ་དང་མཚུངས་
པ་ཡིན་ཏེ། འདོད་ཆགས་རྡུལ་ནི་སྤང་ཕྱིར་དང་གདུལ་བྱ་ཡི་ནི་ བློའི་བསམ་གཏན་ཆུ་སྟེ་ཞི་
ལྷག་གི་རླན་ནི་འབབ་པ་སྟེ་འཇུག་པར་བྱེད་པའི་ཕྱིར་རོ། །ཡང་བྱང་ཆུབ་དེ་དྲི་མ་མེད་པའི་ཟླ་
བ་ཉ་བ་སྒྲ་གཅན་ལས་གྲོལ་བ་དང་འོད་ཟེར་འགྱེད་པ་བཞིན་ཏེ། ཞེ་སྡང་སྒྲ་གཅན་དང་འདྲ་
བ་ལས་གྲོལ་བ་དང་དེའི་སྟོབས་ཀྱིས་སྙིང་རྗེ་དང་བྱམས་པ་ཆེན་པོའི་འོད་ཟེར་གྱི་འགྲོ་བ་ལ་
ཁྱབ་པའི་ཕྱིར་རོ། །ཡང་སངས་རྒྱས་ཉིད་དེ་ནི་དྲི་མ་མེད་པའི་ཉི་མ་སྤྲིན་ལས་གྲོལ་བ་དང་མུན་
པ་སེལ་བ་བཞིན་ཏེ། གཏི་མུག་གི་སྤྲིན་ཚོགས་ལས་རྣམ་པར་གྲོལ་ཞིང་དེའི་སྟོབས་ཀྱིས་ཡེ་
ཤེས་ཀྱི་འོད་ཟེར་གྱིས་འགྲོ་བའི་མུན་པ་སེལ་བའི་ཕྱིར་རོ། །གཉིས་པ་ནི། བྱང་ཆུབ་དེ་ནི་བདེ་
གཤེགས་བཞིན་ཏེ། གཞན་གང་དང་ཡང་མི་མཉམ་ཞིང་སངས་རྒྱས་ཁོ་ན་དང་མཉམ་པའི་
ཡོན་ཏན་གྱི་ཆོས་དང་ལྡན་པའི་ཕྱིར་རོ། །སྦྲང་རྩི་བཞིན་ཏེ། གདུལ་བྱ་ལ་ངེས་དོན་གྱི་དམ་
ཆོས་ཀྱི་རོ་ནི་སྦྱིན་པར་མཛད་པའི་ཕྱིར་རོ། །འབྲས་བུའི་སྙིང་པོ་བཞིན་ཏེ་སྒྲིབ་བྱེད་ཕྱིའི་སྤུན་
པ་དང་ནི་བྲལ་བའི་ཕྱིར་རོ། །གསེར་བཞིན་ཏེ་དྲི་མ་རྣམས་དག་པའི་ཕྱིར་རོ། །གཏེར་བཞིན་
ཏེ་སྟོབས་དང་མི་འཇིགས་པ་ལ་སོགས་པའི་ཡོན་ཏན་གྱི་རྫས་ཀྱིས་ནི་གདུལ་བྱའི་དབུལ་བ་
སེལ་བར་བྱེད་པའི་ཕྱིར་རོ། །ལྗོན་པ་བཞིན་ཏེ་གདུལ་བྱ་ལ་རྣམ་གྲོལ་གྱི་འབྲས་བུ་སྦྱིན་པའམ་
སྟེར་བར་བྱེད་པའི་ཕྱིར་རོ། །དེ་བཞིན་སངས་རྒྱས་དེ་ནི་རིན་ཆེན་རང་འབྱུང་གི་སྐུ་བཞིན་ཏེ།
ཡོན་ཏན་རིན་པོ་ཆེ་དུ་མ་རང་བཞིན་གྱིས་ཚོགས་པའི་ཆོས་ཀྱི་སྐུ་ཡིན་པའི་ཕྱིར་རོ། །འཁོར་ལོ་
བསྒྱུར་བའི་རྒྱལ་པོ་བཞིན་ཏེ་རྐང་གཉིས་རྣམས་བདག་པོ་མཆོག་ཏུ་གྱུར་པ་ཡིན་པའི་ཕྱིར་རོ།།
གསེར་གཟུགས་བཞིན་ཏེ་རིན་ཆེན་གཟུགས་ནི་ཆོས་སྐུའམ་ལོངས་སྐུ་སྟེ་དེའི་རྣམ་པའམ་
གཟུགས་བརྙན་ཡིན་པའི་ཕྱིར་རོ། །
.
- 1
2 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༡༦
གསུམ་པ་བྱེད་ལས་ལ་གཉིས། ངོ་བོ་མདོར་བསྟན། རང་བཞིན་རྒྱས་པར་བཤད་
པའོ། །དང་པོ་ནི། བྱང་ཆུབ་དེ་ཉིད་སྒྲིབ་པ་ཐམས་ཅད་སྤངས་པས་ཟག་པ་མེད་པ་དང་། ཇི་
ལྟར་ཇི་སྙེད་ཀྱི་ཤེས་བྱ་ཐམས་ཅད་ལ་ཁྱབ་པའི་ཡེ་ཤེས་ཏེ་ཁྱད་པར་གཉིས་ལྡན་ཡིན་ལ། དེ་
ཉིད་འདུས་མ་བྱས་པས་འཇིགས་མེད་ཆོས་ཅན་ནམ་རང་བཞིན་ཏེ། དེའི་དོན་ཡང་བརྟན་ཞིང་
རྟག་པ་འཕོ་མེད་དུ་གྱུར་པའོ། །དེ་ལྟ་བུའི་སྐུ་དེ་ཉིད་གཞན་དོན་གྱི་ཡང་གནས་ཡིན་ནོ། །ཇི་
ལྟར་ན་བཤད་མ་ཐག་པའི་མཚན་ཉིད་ཅན་གྱི་དེ་བཞིན་གཤེགས་པ་ནི་དམ་པ་སྟེ་མཆོག་ཏུ་
གྱུར་པའི་དབང་པོ་དྲུག་གིས་རང་རང་གི་དོན་ཏེ་ཡུལ་ཉམས་སུ་མྱོང་བར་བྱེད་པའི་རྒྱུར་འགྱུར་
ཏེ༑ དཔེར་ན་ནམ་མཁའ་གཟུགས་མཐོང་བ་ལ་སོགས་པའི་གོ་འབྱེད་པའི་རྒྱུ་ཡིན་པ་བཞིན་
ནོ༑ ༑ཡང་ན་དམ་པ་ནི་བྱང་སེམས་ཏེ་འོག་ཏུ་བརྟན་པ་ཞེས་པ་དང་དོན་གཅིག་གོ །དེ་ཉིད་
བཤད་པ་ནི་རྒྱུར་འགྱུར་རོ་ཞེས་དྲང་ངོ༌། །གང་ན་དེ་བཞིན་གཤེགས་པའོ། །གང་གིས་ན་
གནས་གྱུར་པའི་མིག་གིས་འབྱུང་མེད་དེ་འབྱུང་བ་ལས་གྱུར་པ་མ་ཡིན་པའི་གཟུགས་ཀྱི་དོན་
དེ་བཞིན་གཤེགས་པའི་སྐུ་ལ་སོགས་པ་ལ་ལྟ་བ་དང་རྣ་བས་གཏམ་བཟང་པོ་ནི་གཙང་མ་
འཇིག་རྟེན་པའི་ཆོས་དང་མ་འདྲེས་པ་ཉན་པ་དང་སྣས་བདེ་གཤེགས་ཀྱི་ཚུལ་ཁྲིམས་ཀྱི་དྲི་
གཙང་མ་འཆལ་ཚུལ་གྱིས་མ་གོས་པ་སྣོམ་པ་དང་། ལྕེས་འཕགས་པ་ཆེན་པོ་སངས་རྒྱས་དང་
བྱང་སེམས་ཀྱི་དམ་པའི་ཆོས་ཟབ་ཅིང་རྒྱ་ཆེ་བའི་རོ་མྱོང་བ་དང་། ལུས་ཀྱིས་ཏིང་ངེ་འཛིན་ཁྱད་
པར་ཅན་གྱི་རེག་བྱའི་བདེ་བ་ཉམས་སུ་མྱོང་བ་དང་། ཡིད་ཀྱིས་རང་གི་ངོ་བོ་ཉིད་ཀྱིས་ཟབ་པ་
སྟོང་པ་ཉིད་ཀྱི་ཚུལ་རྟོགས་པའི་ཕྱིར་རོ། །དོན་དམ་པར་རམ་ཞེ་ན་ཤེས་རབ་ཀྱིས་ཞིབ་མོར་
བསམས་ཤིང་དཔྱད་པ་ནི་དེ་བཞིན་གཤེགས་པ་ནི་རྒྱུན་ཏེ་རྒྱུ་རྣམས་ཐམས་ཅད་དང་བྲལ་ཏེ།
དཔྱད་ན་ནམ་མཁའ་གང་གི་ཡང་རྒྱུ་མིན་པ་བཞིན་དུའོ། །དེ་བཞིན་གཤེགས་པ་ཇི་ལྟ་བུ་ཞེ་ན་
དོན་དམ་པ་སྟེ་ཟག་པ་མེད་པའི་བདེ་བ་གདུལ་བྱས་མྱོང་བར་མཛད་པའོ། །གཉིས་པ་ལ་
- 1 2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ། རྒྱུ་གང་ལས་སྐུ་གང་འགྲུབ་པའི་ཚུལ། གྲུབ་པའི་སྐུ་ཡོན་ཏན་དང་སོ་སོར་སྦྱར་བ།
སྦྱར་བྱ་ཡོན་ཏན་གྱི་ངོ་བོ་ངོས་འཛིན་པའོ། །དང་པོ་ནི། མདོར་བསྡུས་ན་རྣམ་པར་གྲོལ་བའི་
སྐུ་ནི། ཡོངས་སུ་རྫོགས་པ་དང་ཡོན་ཏན་གྱི་ཆོས་ཀྱི་སྐུ་ནི་གོང་ནས་གོང་དུ་སྦྱོང་བ་འདི་ནི་རིམ་
པ་ལྟར་མཉམ་རྗེས་ཀྱི་ཡེ་ཤེས་གཉིས་པོའི་ལས་སུ་བྱ་བ་ཡིན་པར་ཤེས་པར་བྱ་སྟེ། མཉམ་
གཞག་གིས་སྒྲིབ་པ་སྤོང་ལ་རྗེས་ཐོབ་ཀྱིས་ཡོན་ཏན་སྤེལ་བའི་ཕྱིར་རོ། །དེ་ཡང་རྣམ་གྲོལ་ནི་
སྤངས་པའི་ཆ་ནས་ཡིན་ལ་ཆོས་སྐུ་ནི་ཡོན་ཏན་གྱི་ཆ་ནས་སོ། །དེས་ན་ཉན་རང་དག་བདག་
མེད་པའི་དོན་སྒོམ་པ་ལས་འབད་ཀྱང་ཤེས་བྱ་ཇི་སྙེད་པ་ལ་མ་སྦྱངས་པས་རྣམ་གྲོལ་ཙམ་ཐོབ་
ཀྱི་ཆོས་ཀྱི་སྐུ་ནི་མི་ཐོབ་བོ། །གཉིས་པ་ནི། སངས་རྒྱས་ཀྱི་རྣམ་གྲོལ་གྱི་སྐུ་གཉིས་པོ་དག་ནི་
གོང་དུ་བཤད་པའི་ཡོན་ཏན་རྣམ་གཉིས་རེ་རེ་དང་རྣམ་པ་གཅིག་ཐུན་མོང་དུ་ལྡན་པར་ཤེས་
པར་བྱ་སྟེ་རིམ་པ་ལྟར་ཟག་པ་མེད་པའི་ཕྱིར་དང་ཁྱབ་པའི་ཕྱིར་དང་། ཐུན་མོང་དུ་འདུས་མ་
བྱས་ཀྱི་གནས་ཏེ་རང་བཞིན་ཉིད་ཡིན་པའི་ཕྱིར་རོ། །དེས་ན་ངོ་བོ་དང་བྱེད་ལས་སྟོན་པའི་
ཚིག་འདི་དག་གིས་སངས་རྒྱས་ལ་རང་སྣང་གི་ཡེ་ཤེས་ཡོད་པར་དང་ཡོད་པའི་ཡེ་ཤེས་འདུས་
མ་བྱས་པ་ཡིན་པར་གསལ་བར་སྟོན་པས། བློ་དང་ལྡན་པ་རྣམས་ཀྱིས་དོན་འདི་ལེགས་པར་
ཤེས་པར་བྱའོ། །
གསུམ་ པ་ ལ་ གཉིས། རང་དོན་དང༌། གཞན་དོན་གྱི་ཡོན་ཏན་ནོ། །དང་པོ་ལ་
གཉིས། སོ་སོ་བ་དང་། ཐུན་མོང་བ་བཤད་པའོ། །དང་པོ་ནི་སངས་རྒྱས་ཀྱི་རྣམ་གྲོལ་གྱི་སྐུ་ནི་
ཟག་པ་མེད་དེ་ཉོན་མོངས་པ་དང་ཤེས་བྱའི་སྒྲིབ་པ་རྣམས་ནི་བག་ཆགས་དང་བཅས་པ་
འགགས་པའི་ཕྱིར་རོ། །ཆོས་ཀྱི་སྐུ་ནི་ཡེ་ཤེས་ཤེས་བྱ་ལ་ཁྱབ་པ་ཉིད་དུ་འདོད་དེ། ཇི་ལྟ་བ་ལ་
སྒྲིབ་བྱེད་ཆགས་པའི་སྒྲིབ་པ་དང་ཇི་སྙེད་པ་ལ་སྒྲིབ་བྱེད་ཐོགས་པའི་སྒྲིབ་པ་རྣམས་མེད་པ་ཡི་
སྒོ་ནས་ཡུལ་ལ་འཇུག་པའི་ཕྱིར་རོ། །གཉིས་པ་ནི་སྐུ་གཉིས་ཀའང་འདུས་མ་བྱས་པ་སྟེ་གཏན་
- 1 2
8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
དུ་འཇིག་པ་མེད་པའི་རང་བཞིན་ཡིན་པའི་ཕྱིར་རོ། །དེ་ཡང་གོང་དུ་འཇིག་མེད་ཆོས་ཅན་ཞེས་
པ་ཉིད་ནི་མདོར་བསྟན་པ་ཡིན་ལ་བརྟན་ཞི་རྟག་པ་ཞེས་སོགས་རྣམས་ཀྱིས་དེ་རྒྱས་པར་
བཤད་དོ། །དེ་ལས་མྱགས་པ་སྟེ་འདུ་བྱེད་རྣམས་ཀྱི་ནུས་པ་ཉམས་པ་རྒ་བ་དང་
། ཁམས་ཀྱི་
རྣམ་པར་འགྱུར་བ་ན་བ་དང༌། སྲིད་པ་སྔ་མ་ཆད་པ་སྐྱེ་བ་དང་། བསམ་གྱིས་མི་ཁྱབ་པར་
བསྒྱུར་བའི་འཆི་འཕོ་བ་སྟེ་རྣམ་པ་བཞི་ནི་འཇིག་པར་ཤེས་པར་བྱ་སྟེ། བརྟན་སོགས་དག་ལ་
བཟློག་པ་མི་བརྟེན་པ་དང་མ་ཞི་བ་དང་མི་རྟག་པ་དང་འཆི་འཕོ་བ་ཡིན་པའི་ཕྱིར་རོ། །སྐུ་
གཉིས་པ་ནི་བརྟན་པ་དང་ཞི་བ་དང་རྟག་པ་དང་འཆི་འཕོ་བ་མེད་པར་ཤེས་པར་བྱ་སྟེ། རིམ་
པ་ལྟར་མྱགས་པ་ལ་སོགས་པ་བཞི་པོ་དེ་མེད་པའི་ཕྱིར་ནའོ། །གཉིས་པ་ནི། དྲི་མ་མེད་པའི་ཡེ་
ཤེས་དེ་ནི་གཞན་དོན་གྱི་གནས་ཡིན་ཏེ་གདུལ་བྱའི་རྒྱུད་ལ་དཀར་པོའི་ཆོས་ཐམས་ཅད་འབྱུང་
བའི་རྟེན་ནམ་རྒྱུ་ཡིན་པའི་ཕྱིར་ནའོ། །དེ་ཉིད་བཤད་པ་ནི་དཔེ་ཇི་ལྟར་ན་དོན་དམ་པར་རྒྱུ་
ཡིན་པའི་ནམ་མཁའ་དེ་ནི་གོ་འབྱེད་པའི་སྒོ་ནས་གཟུགས་མཐོང་བ་སྒྲ་ཐོས་པ་དང་སོགས་
ཀྱིས་བསྡུས་པ་དྲི་སྣོམ་པ་དང་རོ་མྱོང་བ་དང་རེག་པ་དང་ཆོས་རྣམས་ནི་རྟོགས་པའི་རྒྱུ་ཡིན་པ་
ལྟར་དཔེ་དེ་བཞིན་དུ་བློ་བརྟན་པ་བྱང་ཆུབ་སེམས་དཔའ་རྣམས་ཀྱི་དབང་དོན་ལ་སྟེ་ཡུལ་དུ་
ཟག་པ་མེད་པའི་ཡོན་ཏན་འབྱུང་མེད་གཟུགས་དོན་ལ་སོགས་པ་དག་སྐྱེ་བ་སྟེ་འབྱུང་བའི་རྒྱུ་
ཡིན་ནོ་ཞེས་དྲང་ངོ༌། །གང་ན་རྣམ་གྲོལ་དང་ཆོས་ཀྱི་སྐུ་གཉིས་སམ་གཟུགས་སྐུ་གཉིས་སོ། །
ཚུལ་ཇི་ལྟ་བུས་ན་སྒྲིབ་པ་སྟེ་འབད་རྩོལ་མེད་པའི་སྦྱོར་བས་སོ། །འདིར་གནས་ཞེས་པ་རང་
དོན་གྱི་ཁྱད་པར་དུ་གོང་མ་དག་བཞེད་པ་ཡོད་དེ་དཔྱད་ན་མི་འཐད་པས་ངེས་པ་མ་མཐོང་ངོ་། །
བཞི་པ་ལྡན་པའི་ཡོན་ཏན་ལ་གསུམ། ལྡན་ཆོས་མདོར་བསྟན། ལྡན་ས་ངོས་བཟུང་།
ལྡན་ཆོས་རྒྱས་བཤད་དོ། །དང་པོ་ནི་སངས་རྒྱས་ལ་མཚན་དང་དཔེ་བྱད་ལ་སོགས་པའི་ཡོན་
ཏན་ཡང་ལྡན་མོད་ཀྱིས་དེ་དག་དོན་དམ་པའི་ཡོན་ཏན་མིན་པའི་ཕྱིར་འདིར་མ་སྨོས་ཏེ། རྡོ་རྗེ་
- 1 2 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅོད་པར། གལ་ཏེ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་དེ་བཞིན་གཤེགས་པར་
ལྟ་བར་འགྱུར་ན་ནི་དེས་ན་འཁོར་ལོ་བསྒྱུར་བའི་རྒྱལ་པོ་ཡང་དེ་བཞིན་གཤེགས་པར་འགྱུར་
རོ་ཞེས་གསུངས་པ་ལྟར་རོ། །དེས་ན། སངས་རྒྱས་ནམ་མཁའི་མཚན་ཉིད་དེ། །ཞེས་གསུངས་
པ་ལྟར་སངས་རྒྱས་ཀྱི་དོན་དམ་པའི་ཡོན་ཏན་རྣམས་བརྗོད་པར་བྱ་སྟེ། དེ་ཡང་བླ་ན་མེད་པའི་
སངས་རྒྱས་ཉིད་ནི་བསམ་དུ་མེད་པ་དང་། རྟག་པ་དང་། བརྟན་པ་དང་ཞི་བ་དང་གཡུང་དྲུག་
ཉིད་དང་། རབ་ཏུ་ཞི་བ་དང་ཁྱབ་པ་དང་རྟོག་པ་དང་བྲལ་བ་དང་ནམ་མཁའ་བཞིན་དུ་ཆགས་
པ་མེད་པ་དང༌། ཀུན་ཏུ་ཐོགས་པ་མེད་དང་ལུས་རེག་སྤངས་པ་དང༌། བལྟ་རུ་མེད་པ་དང་
བཟུང་དུ་མེད་པ་དང་། དགེ་བ་དང་དྲི་མ་མེད་པ་སྟེ་ཁྱད་པར་བཅོ་ལྔ་དང་ལྡན་པ་ཉིད་དོ་ཞེས་
པའོ། །གཉིས་པ་ནི་རྣམ་གྲོལ་གྱི་སྐུ་དག་གིས་རང་དོན་བསྟན་པ་ཡིན་ལ་ཆོས་ཀྱི་སྐུ་དག་གིས་
གཞན་དོན་བསྟན་ཏེ། འདི་ལྟར་རང་ཉིད་འཆིང་བ་ལས་གྲོལ་བ་དང་། ཡོན་ཏན་གྱི་ནུས་པས་
གཞན་སྨིན་པར་བྱེད་པའི་ཕྱིར་རོ། །རང་གཞན་གྱི་དོན་གྱི་རྟེན་སྐུ་གཉིས་པོ་དེ་ལ་ནི་བསམ་
གྱིས་མི་ཁྱབ་པ་ལ་སོགས་པའི་ཡོན་ཏན་རྣམས་དབྱེར་མེད་དུ་ལྡན་པ་ཡིན་ནོ། །
གསུམ་པ་ལ་གཉིས། སྤངས་པས་ཕྱེ་བའི་དང་། རང་བཞིན་དུ་གནས་པའི་ཡོན་ཏན་
ནོ༑ ༑དང་པོ་ལ་ལྔ། ཟབ་པའི་དང༌། རྟག་པའི་དང༌། བདེ་བའི་དང༌། ཡེ་ཤེས་ ཀྱི་དང༌།
སྤངས་པའི་ཁྱད་པར་རོ། །དང་པོ་ནི། རྟོགས་པར་བྱ་ཞེས་དྲང་ངོ༌། །གང་ན་ཐམས་ཅད་མཁྱེན་
པའི་ཡེ་ཤེས་ཀྱི་ཡུལ་དུ་གྱུར་པ་བླ་ན་མེད་པའི་བྱང་ཆུབ་ཀྱི་ཡེ་ཤེས་དེའོ། །ཇི་ལྟར་ན་བསམ་
གྱིས་མི་ཁྱབ་པར་རོ། །སུས་བསམ་གྱིས་མི་ཁྱབ་ན་ལུས་ཅན་ཏེ་བྱིས་པ་སོ་སོའི་སྐྱེ་བོ་རྣམས་
ཀྱིས་ནིའོ། །དེའི་རྒྱུ་མཚན་ནི་སངས་རྒྱས་དེ་བྱིས་པ་རྣམས་ཀྱི་ཤེས་རབ་གསུམ་གྱིས་ཡུལ་མིན་
པའི་ཕྱིར་ནའོ། །དེ་ཉིད་དོན་དམ་པའི་སངས་རྒྱས་དེ་ནི་བྱིས་པ་རྣམས་ཀྱིས་ཐོས་པའི་ཤེས་
རབ་ཀྱི་ཡུལ་མ་ཡིན་ཏེ་ཤིན་ཏུ་ཕྲ་ཞིང་རྟོགས་པར་དཀའ་བའི་ཕྱིར་རོ། ཁྱབ་སྟེ་དེ་ནི་རྟོགས་
- 1 3 (0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
དཀའ་བ་མ་ཡིན་པ་སྒྲ་རྟོག་གི་ཡུལ་ལ་འཇུག་པའི་ཕྱིར་རོ། །བསམ་པའི་ཤེས་རབ་ཀྱིས་ཡུལ་
ཡང་མིན་ཏེ་དོན་དམ་པ་སྟེ་ཡེ་ཤེས་དམ་པ་མི་རྟོག་པའི་སྤྱོད་ཡུལ་ཡིན་པའི་ཕྱིར་རོ། ཁྱབ་སྟེ་དེ་
ནི་རྟོག་དཔྱོད་ཀྱི་ཡུལ་ལ་འཇུག་པས་སོ། །བསམ་གཏན་གཟུགས་མེད་ཀྱི་ཏིང་ངེ་འཛིན་ལ་
སོགས་པའི་འཇིག་རྟེན་པའི་སྒོམ་པ་དག་ལ་སོགས་ཀྱིས་བསྡུས་པ་དེ་ལས་གཞན་པའི་ཤེས་པ་
ཐམས་ཅད་ཀྱིས་ཡུལ་མ་ཡིན་ཏེ་མཚན་མའི་ཡུལ་ལས་འདས་པས་ཆོས་ཉིད་ཟབ་མོ་ཡིན་པའི་
ཕྱིར་རོ། ཁྱབ་སྟེ་དེ་ནི་མཚན་མ་ལ་འཇུག་པའི་ཕྱིར་རོ། །དེ་དག་ཀྱང་གང་གི་ཕྱིར་ན་བྱིས་པ་
རྣམས་ཀྱིས་བྱང་ཆུབ་དེ་སྔོན་ཆད་ནམ་ཡང་མཐོང་མ་མྱོང་བའི་ཕྱིར་ཏེ་གཟུགས་ལ་དམུས་ལོང་
བཞིན་ནོ། །དེར་མ་ཟད་ཉན་རང་འཕགས་པ་རྣམས་ཀྱིས་ཀྱང་ཕྱོགས་རེ་གཟིགས་ཀྱང་ཇི་ལྟ་
བ་བཞིན་སྔོན་མཐོང་མ་མྱོང་སྟེ་དཔེར་ན་ཁྱིམ་ན་གནས་པའི་བུ་ཆུང་བཙས་ནས་རིང་དུ་མ་ལོན་
པ་དག་གིས་ཉི་མའི་གཟུགས་ལ་ལྟ་བ་བཞིན་ནོ་ཞེས་པ་སྟེ། དཔལ་འཕྲེང་གི་མདོར། བཅོམ་
ལྡན་འདས་སེམས་ཅན་ཐམས་ཅད་ཀྱི་རྣམ་པར་ཤེས་པའི་ཡུལ་ལས་འདས་པ་སྡུག་བསྔལ་
འགོག་པའི་བདེན་པ་ནི་བསམ་གྱིས་མི་ཁྱབ་སྟེ་ཉན་ཐོས་དང་རང་སངས་རྒྱས་ཐམས་ཅད་ཀྱི་
ཤེས་པའི་ཡུལ་མ་ལགས་སོ། །དཔེར་ན་དམུས་ལོང་གཟུགས་ལ་ལྟ་མི་ནུས་པ་དང་བུ་བཙས་
པའི་གནས་ནས་མཆིས་པའི་བྱིས་པ་དགུང་བདུན་པ་ཉི་མའི་དཀྱིལ་འཁོར་ལ་བལྟ་མི་ནུས་པ་
བཞིན་དུ་འགོག་པའི་བདེན་པ་ཡང་བྱིས་པ་སོ་སོ་སྐྱེ་བོ་ཐམས་ཅད་དང་། ཉན་ཐོས་དང་རང་
སངས་རྒྱས་ཀྱི་ཤེས་པའི་སྤྱོད་ཡུལ་མ་ལགས་སོ་ཞེས་གསུངས་པ་དང་མཐུན་པར་བཤད་པའོ།།
གོང་མ་དག་སྒོམ་པའི་སོགས་ཁོང་དུ་ཉན་རང་གི་ཡེ་ཤེས་འདོད་ཅིང་ཕྱི་མ་བྱང་སེམས་
འཕགས་པ་ལ་སྦྱོར་ཏེ་གང་འཐད་དཔྱད་པར་བྱའོ། །གཉིས་པ་ནི་བླ་ན་མེད་པའི་བྱང་ཆུབ་དེ་
ནི་རྟག་པ་སྟེ་དང་པོར་སྐྱེ་བ་དང་བྲལ་བའི་ཕྱིར་རོ། །རྒྱུན་བརྟན་པ་ཡིན་ཏེ་མཐར་འགག་པ་
མེད་པའི་ཕྱིར་རོ། །རང་བཞིན་གྱིས་ཞི་བ་ཡིན་ཏེ་སྐྱེ་འགག་གཉིས་སམ་སྒྲོ་སྐུར་གཉིས་མེད་
- 1 3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར་རོ། །གཡུང་དྲུང་ཉིད་ཡིན་ཏེ་ཆོས་ཉིད་རང་བཞིན་གྱིས་གནས་པ་དེ་ཡིན་པའི་ཕྱིར་རོ།།
གསུམ་པ་ནི། སྡུག་བསྔལ་རབ་ཏུ་ཞི་བ་ཡིན་ཏེ་སྡུག་ཀུན་རང་བཞིན་གྱིས་འགག་པའི་འགོག་
པའི་བདེན་པ་ཡིན་པའི་ཕྱིར་རོ། །བཞི་པ་ནི། ཡེ་ཤེས་ཁྱབ་པ་ཉིད་ཡིན་ཏེ་ཤེས་བྱ་ཇི་སྙེད་པ་
ཐམས་ཅད་རྟོགས་པའི་ཕྱིར་རོ། །མཚན་མའི་རྟོག་པ་མེད་དེ་དམིགས་པ་དང་མཚན་མ་གང་ལ་
ཡང་གནས་པ་མེད་པའི་ཕྱིར་རོ། །འདི་གཉིས་ཀྱིས་ཇི་ལྟ་ཇི་སྙེད་མཁྱེན་པའི་ཡེ་ཤེས་བསྟན་ནོ།།
ལྔ་པ་ནི་ཆགས་པའི་སྒྲིབ་པ་མེད་དེ་ཉོན་མོངས་པ་ཐམས་ཅད་སྤངས་པའི་ཕྱིར་རོ། །ཤེས་བྱ་
ཐམས་ཅད་ལ་ནི་ཐོགས་པ་མེད་དེ་ཤེས་བྱའི་སྒྲིབ་པ་ཀུན་ཏེ་ཐམས་ཅད་དག་པའི་ཕྱིར་རོ། །
ཤེས་རྒྱུད་རྩུབ་པ་སྟེ་གཡེང་བར་བྱེད་པའི་རེག་པ་སྙོམས་འཇུག་གི་སྒྲིབ་པ་དང་བྲལ་བ་ཡིན་ཏེ་
བྱིང་རྒོད་གཉིས་མེད་ཅིང་ཏིང་ངེ་འཛིན་ལས་སུ་རུང་བའི་ཕྱིར་རོ། །འཇམ་ཞིང་ལུས་སུ་རུང་
བའི་ཕྱིར་ཞེས་ཀྱང་འདོན་ནོ། །གཉིས་པ་ནི་བྱང་ཆུབ་དེ་མིག་གིས་བལྟར་མེད་དེ་གཟུགས་སུ་
མེད་པའི་ཕྱིར་རོ། །འདི་ཞེས་མཚན་མར་བཟུང་དུ་མེད་དེ། མཚན་མ་ཐམས་ཅད་མེད་པའི་
ཕྱིར་རོ། །རང་བཞིན་གྱིས་དགེ་ཞིང་བཟང་བ་ཡིན་ཏེ་རང་བཞིན་རྣམ་པར་དག་པའི་ཕྱིར་རོ། །
རང་བཞིན་དང་གློ་བུར་གྱི་དྲི་མེད་དེ་དྲི་མ་ཐམས་ཅད་སྤངས་པའི་ཕྱིར་རོ། །ལྔ་པ་འཇུག་པ་ནི།
སྤྱིར་བརྟེན་གྱི་འཇུག་པ་དང་དབྱེ་བའི་འཇུག་པ་སོགས་གསུངས་ཀྱང་སྐབས་འདིར་དབྱེ་བའི་
འཇུག་པ་སྟེ་དེ་ལའང་གཉིས། དབྱེ་བའི་ངོ་བོ། ཕྱེ་བའི་ཁྱད་པར་རོ། །དང་པོ་ལ་གསུམ། རང་
བཞིན་མདོར་བསྟན། ཁྱད་པར་རྒྱས་པར་བཤད་པ། དོན་བསྡུས་ཏེ་རིགས་བསྡུ་བའོ། །དང་
པོ་ལ་གསུམ། ཡིན་ལུགས་ཆོས་ཉིད་ཀྱི་སྐུ་དང་སྣང་ཚུལ་ལོངས་སྤྱོད་པ་དང༌། སྤྲུལ་པའི་སྐུ་
མདོར་བསྟན་པའོ། །དང་པོ་ནི། ཐོག་མ་སྐྱེ་བ་དང་དབུས་གནས་པ་དང་མཐའ་འགག་པ་
རྣམས་མེད་པ་འདུས་མ་བྱས་པའི་མཚན་ཉིད་དང་། ཅིང་ནི་གཞན་སྡུད་པ་སྟེ། རྣམ་པར་དབྱེར་
མེད་པའི་མཚན་ཉིད་དང་གཉིས་མེད་པའི་མཚན་ཉིད་དང་། གསུམ་བྲལ་གྱི་མཚན་ཉིད་དང་།
- 1 3 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
དྲི་མེད་དང༌། རྣམ་རྟོག་མེད་པ་དང་ཆོས་ཀྱི་དབྱིངས་རང་བཞིན་གྱིས་དག་པ་གང་ཡིན་པ་དེ་
མཐོང་ཞེས་སྦྲེལ་ལོ། །སུས་ན་རྣལ་འབྱོར་པ་སངས་རྒྱས་དེ་ཡིས་སོ། །དེ་ཇི་ལྟ་བུ་ན་དབྱིངས་
ཏེ་རྟོགས་པ་དང་དེ་ལ་མཉམ་པར་བཞག་པ་ཞིག་གོ་འདིས་ནི་འོད་གསལ་བའི་མཚན་ཉིད་
བསྟན་ཏོ། །ཡང་གཞལ་དུ་མེད་པ་རྒྱ་ཆེ་བའི་དང་གང་གའི་བྱེ་མ་ལས་འདས་པས་གྲངས་མེད་
པའི་དང་། བསམ་དུ་མེད་པ་ཟབ་པའི་དང་། མཉམ་པ་མེད་པ་ཁྱད་པར་དུ་འཕགས་པའི་ཡོན་
ཏན་རྣམས་དང་ལྡན་ལ། དེར་མ་ཟད་དེ་བཞིན་གཤེགས་པའི་དྲི་མེད་དབྱིངས་ངོ་བོ་ཉིད་སྐུ་དེ་
ནི་བག་ཆགས་དང་བཅས་པའི་ཉེས་པ་རྣམས་སྤངས་པ་དྲི་མ་མེད་པའི་ཡོན་ཏན་དང་ཡང་ལྡན་
པའོ། །གཉིས་པ་ནི། སྣ་ཚོགས་དམ་ཆོས་འོད་ཟེར་ནི་གསུང་བརྗོད་པ་ཡིན་ལ་དེའི་སྐུ་ནི་སྐུ་
སྟོན་པའོ། །དེས་འགྲོ་བའི་རྣམ་གྲོལ་གྱི་དོན་སྒྲུབ་པ་ལ་བརྩོན་པ་ནི་མཛད་པའོ། །མཛད་པ་
ཡིད་བཞིན་ནོར་བུའི་རྒྱལ་པོ་བཞིན་ནི་འབད་རྩོལ་མེད་པའོ། །སྣ་ཚོགས་པའི་དངོས་པོར་སྣང་
ཀྱང་དེའི་རང་བཞིན་མིན་པ་ནི་དེའི་ངོ་བོ་ཡིན་པར་སྟོན་པའོ། །གསུམ་པ་ནི། ལམ་དུ་མ་
ཞུགས་པའི་འཇིག་རྟེན་པ་རྣམས་ཞི་བའི་ལམ་ལ་འཇུག་པར་བྱེད་ལ་ཞུགས་པ་རྣམས་ཐེག་
ཆེན་དུ་རབ་ཏུ་སྨིན་པ་དང་སྨིན་པ་རྣམས་ལུང་སྟོན་པའི་རྒྱུའི་གཟུགས་སྤྲུལ་སྐུ་གང་ཡིན་པ་དེ་
ཡང་འཇིག་རྟེན་འདིར་ནི་རྟག་ཏུ་རྒྱུན་མི་ཆད་པར་གནས་ཏེ་དཔེར་ན་ནམ་མཁའི་ཁམས་ཏེ་
དབྱིངས་སུ་གཟུགས་ཀྱི་ཁམས་ཟླ་བའི་དཀྱིལ་འཁོར་རྒྱུན་མི་ཆད་དུ་གནས་པ་བཞིན་ནོ། །
ཡང་གི་སྒྲས་ལོངས་སྐུ་རྒྱུན་མི་ཆད་པར་མ་ཟད་ཅེས་པའོ་བཤད་པ་གཞན་ནི་སྐབས་དང་མི་
འབྱོར་རོ། །
གཉིས་པ་ལ་གཉིས། ཐུན་མོང་གི་དབྱེ་བ། དབྱེ་བ་སོ་སོའི་རང་བཞིན་ནོ། །དང་པོ་ལ་
ལྔ་ལས། གང་ལ་དབྱེ་བའི་གཞི་ནི་རྐྱེན་གཞན་ལ་རག་མ་ལས་པས་ན་རང་བྱུང་སྟེ་དེ་རྣམས་ཀྱི་
རྒྱུད་ཀྱི་ཐམས་ཅད་མཁྱེན་པ་ནི་ངོ་བོ་ཡིན་ལ་དེ་ལ་མིང་དུ་ནི་སངས་རྒྱས་ཉིད་ཅེས་གང་བརྗོད་
，
，
- 1 33 -



L
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བྱ་བ་སྟེ་དེ་དབྱེ་གཞི་ཞེས་སྦྲེལ་ལོ། །དེ་ཁྱད་པར་ཇི་ལྟ་བུ་ཞེ་ན་འཁོར་འདས་ཀྱི་མཁའ་ལ་
མི་གནས་པས་མཆོག་ཏུ་མྱ་ངན་ལས་འདས་པ་དང་རྟོག་གེས་བསམ་དུ་མེད་པ་དང་འཁོར་བའི་
གཡུལ་ལས་རྒྱལ་ཞིང་མཆོད་པར་འོས་པས་དགྲ་བཅོམ་པ་དང་། སོ་སོ་རང་རིག་པ་ཡི་བདག་
ཉིད་དུ་གྱུར་པའོ། །གང་དབྱེ་བའི་ངོ་བོ་ནི་སྤྱིར་སངས་རྒྱས་ཀྱི་སྐུ་གཅིག་དང་གཉིས་ལ་སོགས་
པ་དུ་མར་འབྱེད་དེ། འཕགས་པ་འཇམ་དཔལ་གྱི་ཞལ་སྔ་ནས། སངས་རྒྱས་ཤཱཀྱ་སེང་གེ་
ཡིས། །སེམས་ཅན་བསམ་པའི་དབང་དག་གིས། །སྐུ་ནི་གཅིག་གཉིས་གསུམ་དང་ནི། །བཞི་
དང་ལྔ་རུ་གསུང་པ་སྟེ། །ཞེས་མདོར་བསྟན་ནས་དང་པོ་གཅིག་ཏུ་བསྡུ་བ་ནི། སངས་རྒྱས་
ཐོག་མ་ཐ་མ་མེད། །དང་པོའི་སངས་རྒྱས་རིས་མེད་པ། །ཡེ་ཤེས་མིག་གཅིག་དྲི་མ་མེད། །དེ་
བཞིན་གཤེགས་པའི་ཡེ་ཤེས་སྐུ། །ཞེས་སོ། །གཉིས་སུ་དབྱེ་བ་ནི། ཇི་ལྟར་གཟུགས་ཀྱི་སྐུ་
དང་ནི། །དེ་ལྟར་སངས་རྒྱས་ཆོས་སྐུ་སྟེ། །སེམས་ཅན་བསམ་པའི་དབང་གིས་ཕྱིར། །བསྟན་
བཅོས་སྐྱབས་གནས་གསུམ་པས་གསུངས། །ཞེས་སོ། །གསུམ་དུ་དབྱེ་བ་ནི། ཐུགས་གསུང་
སྐུའི་དབྱེ་བ་ཡིས། །སྐུ་གསུམ་དག་ནི་རབ་ཏུ་བསྒྲགས། །ཆོས་དང་ལོངས་སྤྱོད་སྤྲུལ་པ་རྣམས།།
སྔགས་ཀྱི་ཚུལ་ལས་མི་ཡིས་སྒྲུབ། །ཅེས་སོ། །བཞིར་དབྱེ་བ་ནི། ངོ་བོ་ཉིད་ལོངས་རྫོགས་
བཅས་དང་། །དེ་བཞིན་གཞན་པ་སྤྲུལ་པ་དང༌། །ཆོས་སྐུ་མཛད་པར་བཅས་པ་སྟེ། །རྣམ་པ་
བཞིར་ནི་ཡང་དག་བརྗོད། །ཅེས་སོ། །ལྔར་དབྱེ་བ་ཡང་གསུངས་མོད་ཀྱི་མཚན་ཉིད་ཀྱི་ཐེག་
པར་མ་གྲགས་པས་མ་བཀོད་དོ། །དེ་ལ་འདིར་ནི་རང་བཞིན་ངོ་བོ་ཉིད་ཀྱི་སྐུ་དང་ལ་སོགས་
པའི་སྒྲས་ལོངས་སྤྱོད་རྫོགས་པ་དང་སྤྲུལ་པ་སྟེ་སྐུ་གསུམ་པོ་དེ་དག་གི་སྒོ་ནས་དབྱེ་བ་འཇུག་
གོ །དེ་ལྟར་དབྱེ་བའི་རྒྱུ་མཚན་ནི། སངས་རྒྱས་ཀྱི་སྐུ་གཞིར་བྱས་པ་ལས་ཟབ་པའི་ཡོན་ཏན་
དང་རྒྱ་ཆེ་བའི་ཡོན་ཏན་དང་བདག་ཉིད་ཆེན་པོའི་ཡོན་ཏན་གྱི་ཆོས་གསུམ་ཡོད་པའི་རྒྱུ་མཚན་
གྱིས་སྐུ་གསུམ་དུ་རབ་ཏུ་ཕྱེའོ། །གཉིས་སུ་དབྱེ་བ་ནི་བདེན་གཉིས་སམ་དོན་གཉིས་སམ་རྒྱུའི་
- 1 3 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
སྒོ་ནས་ཡིན་ལ། བཞི་ནི་དོན་དམ་གྱི་སྐུ་ལ་དབྱིངས་དང་ཡེ་ཤེས་སོ་སོར་འབྱེད་པའོ། །དེ་ལྟར་
དབྱེ་བའི་དོན་ནི་སྐུ་གསུམ་པོ་ངོ་བོ་གཅིག་སྟེ་ཐམས་ཅད་ཀྱང་དབྱིངས་དང་ཡེ་ཤེས་ཀྱི་བདག་
ཉིད་ཡིན་པའི་ཕྱིར་རོ། །སྣང་ཚུལ་གྱི་སྒོ་ནས་ནི་ཐ་དད་པ་ཡིན་ཡང་དེ་ཙམ་གྱིས་ངོ་བོ་ཐ་དད་
པར་མི་འགྱུར་རོ། །དེ་ལྟར་གྲངས་ངེས་པའི་རྒྱུ་མཚན་ནི་དོན་གཉིས་རྟེན་དང་བཅས་པ་ལ་
གསུམ་དུ་ངེས་ཏེ། རྒྱན་དུ། སྐུ་གསུམ་དག་གིས་སངས་རྒྱས་ཀྱི། །སྐུ་བསྡུས་པར་ནི་ཤེས་བྱ་
སྟེ༑ ༑སྐུ་ གསུམ་ དག་ གིས་རང་གཞན་གྱི། །དོན་འདི་རྟེན་དང་བཅས་པར་བསྟན། །ཅེས་
གསུངས་པས་སོ། །ཡང་ན་ངོ་བོ་དབྱིངས་དང་ཡེ་ཤེས་དེ་ཉིད་ཉེ་རིང་གི་གདུལ་བྱ་ལ་སྣང་ཚུལ་
ཐ་དད་པའི་སྒོ་ནས་གསུམ་དུ་གྲངས་ངེས་སོ། །འདིར་ཁ་ཅིག་ངོ་བོ་ཉིད་སྐུ་ཡེ་ཤེས་སུ་མི་འདོད་
ཅིང་། གཞན་དག་གཟུགས་སྐུ་གཉིས་ཡེ་ཤེས་སུ་མི་འདོད་པ་ནི་སྐབས་འདིའི་དབྱེ་གཞི་དང་
དབྱེ་ཆོས་སྟོན་པའི་གཞུང་ལས་ཕྱི་རོལ་ཏུ་གྱུར་ཏོ། །
གཉིས་པ་ལ་གསུམ། ངོ་བོ་ཉིད་ཀྱི་དང་། ལོངས་སྤྱོད་རྫོགས་པའི་དང༌། སྤྲུལ་པའི་
སྐུ་བཤད་པའོ། །དང་པོ་ལ་གསུམ། མཚན་ཉིད་དང་ཡོན་ཏན་ཐུན་མོང་དུ་མདོར་བསྟན།
མཚན་ཉིད་ལྔ་དང་ཡོན་ཏན་ལྔ་སོ་སོའི་ངོ་བོ་བཤད་པའོ། །དང་པོ་ནི། སྐུ་གསུམ་ཡོད་པ་དེ་ལ་
སངས་རྒྱས་རྣམས་ཀྱི་ནི་ངོ་བོ་ཉིད་སྐུ་དེ་མདོར་བསྡུས་ན་མཚན་ཉིད་ལྔ་དང་ཡོན་ཏན་ལྔ་དང་ནི་
ལྡན་པ་ཉིད་དུ་རིག་པར་བྱའོ། །གཉིས་པ་ནི། སྐྱེ་འགག་ཐམས་ཅད་དང་བྲལ་བ་འདུས་མ་
བྱས་པའི་མཚན་ཉིད་དང༌། སྐུ་དང་ཡེ་ཤེས་ཐམས་ཅད་རོ་གཅིག་ཏུ་འདྲེས་པས་རྣམ་དབྱེ་མེད་
པའི་མཚན་ཉིད་དང་སྒྲོ་སྐུར་གྱི་མཐའ་གཉིས་དང་ནི་རྣམ་པར་སྤངས་པ་གཉིས་སུ་མེད་པའི་
མཚན་ཉིད་དང་། སེམས་མ་ཞི་བར་བྱེད་པ་ཉོན་མོངས་པའི་སྒྲིབ་པ་དང་། ཤེས་བྱ་ལ་ཡེ་ཤེས་
སྐྱེ་བའི་གེགས་ཤེས་བྱའི་སྒྲིབ་པ་དང་། ཏིང་ངེ་འཛིན་གྱི་བར་ཆད་སྙོམས་འཇུག་གི་སྒྲིབ་པ་སྟེ་
དེ་གསུམ་ལས་ནི་ངེས་པར་ལེགས་པར་གྲོལ་བ་གསུམ་བྲལ་གྱི་མཚན་ཉིད་དང་། སངས་རྒྱས་
-
-13 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་ཆོས་དབྱིངས་དེ་ནི་འོད་གསལ་བ་ཡིན་ཏེ་ངོ་བོ་ཉིད་ཀྱིས་ནི་དག་པའི་ཕྱིར་ན་སྟེ་རང་བཞིན་
གྱིས་དྲི་མ་མེད་ཅིང་རྟོག་པའི་ཡུལ་མིན་པས་རྣམ་པར་རྟོག་པ་མེད་པ་དང་ཆོས་ཉིད་ལ་མཉམ་
པར་བཞག་པའི་རྣལ་འབྱོར་པ་སངས་རྒྱས་རྣམས་ཀྱི་ཡུལ་ཡིན་པའི་ཕྱིར་ནའོ། །གསུམ་པ་ནི་
ངོ་བོ་ཉིད་ཀྱི་སྐུ་ནི་ཚད་ཀྱིས་གཞལ་དུ་མེད་པ་དང་གྲངས་མེད་པ་དང་བསམ་དུ་མེད་པ་དང་
མཉམ་པ་མེད་པ་དང་རྣམ་པར་དག་པའི་མཐར་ཐུག་པའི་ཡོན་ཏན་ལྔ་པོ་རྣམས་དང་ཡང་དག་
པར་ལྡན་ཏེ། རིམ་པ་བཞིན་དུ་ངོ་བོ་རྒྱ་ཆེ་བའི་ཕྱིར་དང་གྲངས་ཡོངས་སུ་ཆད་པ་མེད་པའི་ཕྱིར་
དང་རྟོག་གེའི་ཡུལ་ནི་མིན་པའི་ཕྱིར་དང་སངས་རྒྱས་འབའ་ཞིག་གི་ཡོན་ཏན་ཡིན་པའི་ཕྱིར་
རམ་ཡང་ན་འབའ་ཞིག་ནི་ཐར་པའི་རྣམ་གྲངས་སུ་ཡང་བཤད་དོ། །སྒྲིབ་གཉིས་བག་ཆགས་
དང་བཅས་པ་སྤངས་པའི་ཕྱིར་རོ། །དེ་ལྟར་རྟགས་ལྔ་ནི་གཞལ་མེད་ལ་སོགས་དང་གོ་རིམ་
བཞིན་དུ་དོན་དང་དོན་ཅན་ཡིན་ནོ། ། །
གཉིས་པ་ལ་ གསུམ། ངོ་བོ་ངོས་བཟུང་། ཐ་སྙད་མདོར་བསྟན། རྐྱེན་ལས་སྣང་
ཚུལ་ལོ། །དང་པོ་ནི་ཟབ་པ་དང་རྒྱ་ཆེ་བ་སྣ་ཚོགས་པའི་ཆོས་ལ་རྫོགས་པར་ལོངས་སྤྱོད་པའི་
རང་བཞིན་གྱི་ཆོས་ཏེ་སྐུ་ནི་རྒྱུན་དུ་སྣང་བའི་ཕྱིར་ཞེས་འབྲུ་མང་པོ་པའི་བསྡུ་བ་བྱ་བ་དང་བྱེད་
པོ་ལྷན་ཅིག་བསྟན་པའི་སྒོ་ནས་བརྗོད་པ་དང་སྟོན་པ་རྒྱུན་མི་ཆད་པ་སྟོན་ཏོ། །ཡང་གཟུགས་
ཀྱི་ཆོས་ནི་སྣང་ཕྱིར་དང་། ཞེས་འགྱུར་གསར་དུ་འབྱུང་བ་ལྟར་བཤད་དོ། །རང་རྒྱུད་གྱི་ཐུགས་
རྗེ་རྣམ་པར་དག་པ་དང་གདུལ་བྱའི་ལས་དག་པའི་རྒྱུ་མཐུན་པའི་འབྲས་བུ་འགྲོ་དོན་རྒྱུན་མི་
ཆད་པའི་ཕྱིར་མཛད་པ་རྒྱུན་མི་ཆད་པ་དང༌། རྣམ་པར་རྟོག་པ་མེད་ཅིང་ལྷུན་གྱིས་གྲུབ་པར་
གདུལ་བྱའི་འདོད་པ་ཇི་ལྟ་བ་བཞིན་གྱི་རེ་བ་ཡོངས་སུ་བསྐང་བའི་ཕྱིར་འདུ་བྱེད་མེད་པ་དང་།
ཡིད་བཞིན་ནོར་བུ་ཚོན་གྱི་དབང་གིས་སྣ་ཚོགས་སུ་སྣང་ཡང་དེའི་ངོ་བོར་མེད་པའི་མཐུ་མངའ་
བ་ལྟར་གདུལ་བྱའི་དབང་གིས་སྣ་ཚོགས་སུ་སྣང་ཡང་དེར་མེད་རྫུ་འཕྲུལ་སྟེ་ཆོས་ལ་རྫོགས་
-13 6 -



བླ
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
པར་ལོངས་སྤྱོད་པའི་སྐུ་ནི་ལྔ་པོ་དེ་རྣམས་ཀྱིས་རྣམ་པར་གནས་སོ། །གཉིས་པ་ནི། ལོངས་སྐུ་
འཆད་པའི་སྐབས་འདིར་ནི་ལོངས་སྐུ་དེ་སྣ་ཚོགས་རྣམ་ལྔར་བརྗོད་དོ། །གང་ཞེ་ན་གསུང་
བརྗོད་པ་དང་སྐུ་སྟོན་པ་དང་ཐུགས་ཀྱི་མཛད་པ་གསུམ་རྒྱུན་མི་ཆད་པ་དང་། མངོན་པར་འདུ་
བྱེད་པ་འབད་རྩོལ་མེད་པ་དང༌། སྣ་ཚོགས་དེའི་ངོ་བོ་མིན་ཡང་དེར་སྟོན་པ་རྣམས་སོ། །
གསུམ་པ་ནི། ཇི་ལྟར་ཚོན་ནི་སྣ་ཚོགས་པའི་རས་ཀྱི་དབང་གིས་ནོར་བུ་ཆུ་ཤེལ་ཁ་ཏོག་སྣ་
ཚོགས་དེ་དངོས་མིན་ཡང་དེར་སྣང་བ་ལྟར་དེ་བཞིན་དུ་འགྲོ་བའི་མོས་པའི་རྐྱེན་སྣ་ཚོགས་པའི་
དབང་གིས་ཁྱབ་བདག་ལོངས་སྐུ་ཡང་དེའི་དངོས་པོ་མིན་ཡང་སྣ་ཚོགས་པར་སྣང་ངོ༌། །
གསུམ་པ་ལ་གཉིས། སྤྲུལ་པ་སྣ་ཚོགས་སྟོན་ཚུལ། སྟོན་པ་དེའི་བྱེད་ལས་སོ། །དང་
པོ་ནི། སྟོན་ཞེས་དྲང་ངོ༌། །གང་གིས་ན་འཇིག་རྟེན་མཁྱེན་པ་སངས་རྒྱས་ཀྱིས་སོ། །རྒྱུ་ནི་
ཐུགས་རྗེ་ཆེན་པོ་བརྟེན་ནས་སོ། །དུས་ནམ་གྱི་ཚེ་ན་གདུལ་བྱ་འདུལ་རུང་མི་རུང་ལ་སོགས་
པའི་འཇིག་རྟེན་ཀུན་ལ་གཟིགས་ནས་ནི་འདུལ་དུ་རུང་བའི་ཚེ་ནའོ། །ཚུལ་ནི་ཆོས་ཀྱི་སྐུ་ལས་
མ་གཡོས་པར་ཏེ་མ་གཡོས་བཞིན་དུ། གང་དུ་ན་ཡོངས་སུ་མ་དག་ཞིང་རྣམས་སུའོ། །དུས་ཅི་
ཙམ་དུ་ན་སྲིད་པ་ཅི་སྲིད་གནས་པའི་བར་དུའོ། །ཐབས་ཅིས་ན་སྤྲུལ་པའི་རང་བཞིན་སྣ་
ཚོགས་རྣམས་ཀྱིས་སོ། །ངོ་བོ་གང་ན་མཛད་པ་བཅུ་གཉིས་ཏེ་དེ་ཡང་ཐུབ་པའི་དབང་པོ་འདིའི་
མཛད་པ་ལ་སྦྱར་ན་སྔོན་འོད་སྲུང་གི་དུས་སུ་སྟོན་པ་འདི་ཉིད་བྲམ་ཟེའི་ཁྱེའུ་བླ་མར་གྱུར་པ
ལས་དེའི་འོག་རོལ་ཏུ་དགའ་ལྡན་དུ་ལྷའི་སྐྱེ་བ་དམ་པ་ཏོག་དཀར་དུ་མངོན་པར་སྐྱེ་བ་དང་།
རོལ་མོ་སྣ་ཚོགས་པའི་སྒྲས་བསྐུལ་བའི་མཐུས་དགའ་ལྡན་གྱི་གནས་ནས་འཛམ་བུའི་གླིང་དུ་
འཕོ་བ་ནི་མཛད་པ་གཅིག་གོ །འདིར་ཁ་ཅིག་འཕོ་བ་ཁོ་ན་མཛད་པ་གཅིག་ཏུ་གྲངས་ལ།
གཞན་དག་དེ་ནི་མི་འཐད་དེ་ཚིག་གོང་མ་དང་རྒྱན་གཉིས་ཀྱི་འགྲེལ་པ་དང་འགལ་ལོ་ཞེས་
གསུང་ངོ༌། །གླང་པོ་ཆེའི་གཟུགས་ཀྱིས་ཡུམ་གསོ་སྦྱོང་ལ་གནས་པའི་ལྷུམས་སུ་འཇུག་པ་དང་།
- 1 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ནས་ཟླ་བ་བཅུ་རྫོགས་པ་ན་ལུམ་བའི་ཚལ་དུ་གནོད་པར་མེད་པར་ཡུམ་གྱི་གློ་གཡས་པ་
བརྟོལ་ཏེ་བལྟམ་པ་དང་རྩིས་དང་འཕོངས་དང་ཡི་གེ་ལ་སོགས་པའི་བཟོའི་གནས་ལ་མཁས་
པར་སྦྱོང་བ་དང༌། ས་འཚོ་མ་ལ་སོགས་པའི་བཙུན་མོའི་འཁོར་བརྒྱད་ཁྲི་བཞི་སྟོང་དང་ལྷན་
ཅིག་དགྱེས་པར་རོལ་པ་དང་། འདོད་པའི་ཉེས་པ་མཐའ་ཡས་པ་རྣམས་རིག་ནས་མཆོད་རྟེན་
རྣམ་དག་གི་དྲུང་དུ་ངེས་པར་རབ་ཏུ་འབྱུང་བ་དང་དེ་ནས་ཆུ་བོ་ནེ་རཉྫནའི་འགྲམ་དུ་ལོ་དྲུག་ཏུ་
དཀའ་བ་སྤྱད་པ་དང༌། དེ་ནས་བྱང་ཆུབ་ཀྱི་སྙིང་པོའི་རྡོ་རྗེའི་གདན་དུ་གཤེགས་ཏེ་རྩྭ་ཀུ་ཤའི་
གདན་ལ་བཞུགས་པ་དང་། བདུད་ཀྱི་སྡེ་དཔུང་དང་བཅས་པའི་སྟོབས་འཇོམས་པ་དང་། ཐོ་
རངས་ཀྱི་ཚེ་རྫོགས་པར་ནི་བྱང་ཆུབ་པ་སྟེ་སངས་རྒྱས་པ་དང་། དེ་ནས་ཆོས་ཀྱི་འཁོར་ལོ་རིམ་
པ་གསུམ་དུ་བསྐོར་བ་དང༌། མཐར་ཀུ་ཤའི་གྲོང་དུ་མྱ་ངན་ལས་འདས་པར་གཤེགས་པར་
མཛད་པ་རྣམས་སོ། །འདི་དག་ལ་དང་པོ་དགུ་སེམས་དཔའི་མཛད་པ་དང་ཐ་མ་གསུམ་སངས་
རྒྱས་ཀྱི་མཛད་པར་བཤད་པ་ནི་དེ་ལྟར་བསྟན་པ་ལ་དགོངས་ལ། སྡེ་པ་དག་ནི་མཚན་ཉིད་
པར་ཡང་འདོད་དོ། །ཤཱཀྱ་བཤེས་གཉེན་ནི་ཐ་མ་ལྔ་སངས་རྒྱས་ཀྱི་མཛད་པར་འཆད་དེ་ཀུན་
སྙིང་སོགས་ཀྱིས་བཀག་གོ །བཅོམ་ལྡན་འདས་ཀྱི་མཛད་པ་མཐའ་ཡས་ཀྱང་བཅུ་གཉིས་སུ་
མཛད་པ་ནི་གྲངས་ལ་དགའ་བའི་ངོར་ཡིན་ལ། བཅུ་གཉིས་སུ་དབྱེ་ཚུལ་ཡང་རིན་ཆེན་ཕྲེང་
བར། ལྷ་རྣམས་ཀུན་ལ་འབབ་པ་དང༌། །དེ་བཞིན་དུ་ནི་མྱ་ངན་ལས། །འདས་པ་སྟོན་པའི་
མཛད་པར་ཡིན། །ཞེས་ལྷ་ལ་བབ་པ་མཛད་པ་གཅིག་ཏུ་བཤད་ལ། མདོ་ཁ་ཅིག་ལས་དམ་
པའི་ཆོས་ནུབ་པ་ལ་མཁས་པ་ཞེས་ཆོས་ནུབ་པ་མཛད་པ་གཅིག་ཏུ་བགྲང་ངོ༌། །འདི་མི་འཐད་
དེ་མ་གུས་པ་ལས་སྡིག་རྐྱེན་དུ་འགྱུར་བའི་ཕྱིར་དུའོ་གསུང་ངོ༌། །གཉིས་པ་ལ་འཇུག་པར་
མཛད་ཅེས་དྲང་ངོ༌། །གང་ལ་ན་དམན་པའི་མྱ་ངན་ལས་འདས་པའོ། །གང་ན་ལམ་དུ་མ་
ཞུགས་པའི་སེམས་ཅན་རྣམས་སོ། །སུས་ན་གདུལ་བའི་ཐབས་མཁྱེན་པའི་སངས་རྒྱས་ཀྱིས་
- ] 38 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༣༦
སོ༑ ༑ཚུལ་ཇི་ལྟ་བུས་ན་དེ་རྣམས་སྲིད་པ་གསུམ་ལ་སྐྱོ་བ་བསྐྱེད་པའི་སྒོ་ནས་སོ། །ཐབས་
ཅེས་དེ་བསྐྱེད་ན་འདུས་བྱས་ཐམས་ཅད་མི་རྟག་ཟག་བཅས་ཐམས་ཅད་སྡུག་བསྔལ་ཆོས་
ཐམས་ཅད་བདག་མེད་པ་དང་མྱ་ངན་ལས་འདས་པ་ཞི་བའོ་ཞེས་སྟོན་པའི་སྒྲ་ཡིས་སོ། །དེ་
ཙམ་གྱིས་བརྩོན་པ་འདོར་རམ་ཞེ་ན་མིན་ཏེ་ཐེག་མཆོག་ཐེག་ཆེན་ལ་སྨིན་པར་མཛད་དོ་ཞེས་
དྲང་ངོ༌། །གང་ན་སྡུག་བསྔལ་ཞི་བའི་ལམ་ལ་རབ་ཏུ་ཞུགས་པ་རང་ཉིད་མྱ་ངན་ལས་འདས་པ་
ཐོབ་པར་འདུ་ཤེས་པ་ཅན་གང་ཡིན་པ་དེ་དག་གོ །ཚུལ་ཇི་ལྟ་བུས་ན་མྱང་འདས་ཐོབ་ཟིན་ནོ་
སྙམ་པའི་སྔར་གྱི་འཛིན་པ་ལས་བཟློག་སྟེ་ཐེག་ཆེན་གྱི་ཐབས་དང་ཤེས་རབ་ཡོངས་སུ་ཟུང་དུ་
འཇུག་པའི་སྒོ་ནས་སོ། །ཐབས་ཅིས་ཟློག་ན་དམ་ཆོས་པད་མ་དཀར་ལ་སོགས་ཆོས་ཀྱི་དེ་ཁོ་
ན་ཉིད་རྒྱུ་རིགས་གཅིག་པ་དང་འབྲས་བུ་ཐེག་པ་གཅིག་པ་ལ་སོགས་པ་རྣམས་སྟོན་པར་བྱེད་
པའི་མདོ་དག་བསྟན་པ་ཡིས་སོ། །དེ་ཙམ་གྱིས་ཀྱང་བརྩོན་པ་མི་འདོར་བར་དེ་དག་ས་བརྒྱད་
པ་ཡན་ཆད་ལ་བཀོད་ནས་བྱང་ཆུབ་མཆོག་ཏུ་དངོས་སུ་ལུང་བསྟན་པར་བྱེད་དོ། །གསུམ་པ་
དོན་བསྡུ་ཞིང་རིགས་བསྡུ་བ་ནི། སྐུ་གསུམ་པོ་འདི་དག་ནི་ཕྲ་ཞིང་རྟོགས་དཀར་བས་ཟབ་པ་
དང་གཞན་དོན་གྱི་མཐུ་ནི་སྣ་ཚོགས་པ་དང་བྱིས་པ་རྣམས་ཀྱིས་བསམ་པའི་དོན་དང་མཐུན་
པར་དེ་དག་རབ་ཏུ་འདྲེན་པའི་ཕྱིར་ན་གྲངས་བཞིན་དུ་ཟབ་པ་དང་རྒྱ་ཆེ་བ་དང་བདག་ཉིད་
ཆེན་པོ་ཞེས་ཤེས་པར་བྱའོ། །དེ་དག་རིགས་བསྡུ་ན་གསུམ་པོ་འདིར་ནི་དང་པོ་ཟབ་པ་ནི་ཆོས་
སྐུ་སྟེ་རང་དོན་དམ་པའི་སྐུ་ཡིན་ལ་ཕྱི་མ་གཉིས་པོ་དག་ནི་གཞན་དོན་གཟུགས་ཀྱི་སྐུ་ཡིན་ཞིང་
དེ་དག་ལས་ཐ་མ་གཉིས་ནི་དང་པོ་ཆོས་སྐུ་ལ་ནི་གནས་པ་སྟེ་རྟེན་ནོ། །དེ་དཔེར་ན་ཟླ་བའི་
གཟུགས་ནམ་མཁའ་ལ་ནི་གནས་པ་བཞིན་ནོ། །དེ་སྐད་དུ་ཡང་གསེར་འོད་དམ་པའི་མདོར།
དཔེར་ན་ནམ་མཁའ་ལ་བརྟེན་ཏེ་གློག་འབྱུང་ངོ༌། །གློག་ལ་བརྟེན་ཏེ་འོད་སྣང་ངོ༌། །དེ་བཞིན་
དུ་ཆོས་ཀྱི་སྐུ་ལ་བརྟེན་ཏེ་ལོངས་སྤྱོད་རྫོགས་པའི་སྐུ་འབྱུང་ངོ༌། །ལོངས་སྤྱོད་རྫོགས་པའི་སྐུ་
，
LL，
- 1 3 9 -



-
-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་བརྟེན་ཏེ་སྤྲུལ་པའི་སྐུ་སྣང་ངོ་། །ཞེས་སོ། །
གཉིས་པ་ཕྱེ་བའི་ཁྱད་པར་ལ་གཉིས། རྟག་པའི་དང་། བསམ་གྱིས་མི་ཁྱབ་པའི་ཁྱད་
པར་རོ། །དང་པོ་ལ་གསུམ། རྟག་པའི་རྒྱུ་མཚན་མདོར་བསྟན། བསྟན་པ་དེའི་དོན་བཤད་པ།
རྒྱུ་མཚན་སྐུ་དང་སྦྱར་བའོ། །དང་པོ་ནི། སངས་རྒྱས་བཅོམ་ལྡན་འདས་ཀྱི་གཟུགས་ཀྱི་སྐུ་ནི་
རྟག་གོ་ཞེས་དྲང་ངོ༌། །དེའི་རྒྱུ་མཚན་ནི། དེ་ཡང་འདིར་མི་རྟག་པ་ནི་འཆི་བ་ལ་བྱའོ། །དེ་ཡང་
སེམས་ཅན་དག་ནི་ཚེ་དང་ལས་དང་བསོད་ནམས་ཟད་ནས་འཆི་བ་ལྟར་འདིར་ཡང་གཟུགས་
ཀྱི་སྐུ་ལ་གནས་པའི་རྒྱུ་མ་ཚང་ནས་མི་རྟག་གོ་ཞེ་ན་མ་གྲུབ་སྟེ་གནས་པའི་རྒྱུ་མཐའ་ཡས་པ་
བསགས་པའི་ཕྱིར་རོ། །དེ་ལྟ་ནའང་གདུལ་བྱ་མེད་པས་མི་རྟག་ཅེ་ན་མ་གྲུབ་སྟེ་སེམས་ཅན་
ཟད་པ་མེད་པའི་ཕྱིར་རོ། །གདུལ་བྱ་ཡོད་ཀྱང་དེ་ལ་མི་བརྩེ་བས་མི་རྟག་གོ་ཞེ་ན་མ་གྲུབ་སྟེ་
བརྩེ་བའི་ཕྱིར་རོ། །གལ་ཏེ་བརྩེ་ཡང་གནས་མི་ནུས་སོ་ཞེ་ན་མ་གྲུབ་སྟེ་རྫུ་འཕྲུལ་ལ་དབང་
འབྱོར་བའི་ཕྱིར་རོ། །ནུས་ཀྱང་འཁོར་བ་ལ་མ་སྐྱོ་བས་མི་རྟག་གོ་ཞེ་ན་མ་གྲུབ་སྟེ་འཁོར་
འདས་དབྱེར་མེད་དུ་མཁྱེན་པས་སོ། །དེ་ལྟར་མཁྱེན་ཡང་སྡུག་བསྔལ་གྱི་གནོད་པས་མི་རྟག་
གོ་ཞེ་ན་མ་གྲུབ་སྟེ་ཏིང་ངེ་འཛིན་གྱི་བདེ་བ་ཕུན་ཚོགས་དང་རྟག་ཏུ་ལྡན་པའི་ཕྱིར་རོ། །དེ་དང་
ལྡན་ཡང་ཉེས་པས་གོས་པས་མི་རྟག་གོ་ཞེ་ན་མ་གྲུབ་སྟེ་གོས་པ་མེད་པའི་ཆོས་ཀྱི་དབང་ཕྱུག་
ཡིན་པའི་ཕྱིར་རོ། །ཆོས་ཀྱི་སྐུ་ཡང་རྟག་སྟེ་འཇིག་པའི་རྐྱེན་འཆི་བའི་བདུད་བཅོམ་ཡིན་པའི་
ཕྱིར་དང་། སྐྱེ་འགག་གི་ངོ་བོ་མེད་པའི་ཕྱིར་དང་འཇིག་རྟེན་གྱི་གཏན་གྱི་སྐྱབས་དང་མགོན་པོ་
ཡིན་པའི་ཕྱིར་རོ། །གཉིས་པ་ནི་གལ་ཏེ་སངས་རྒྱས་ལ་ལས་ཟད་པ་སོགས་ཀྱིས་མི་རྟག་པར་
འགྱུར་བ་སྡོད་དོ་ཞེ་ན། དེ་ལྟར་སྲིད་པ་མ་ཡིན་ཏེ། བསྐལ་པ་དུ་མར་སྲོག་གཅོད་སྤངས་ཤིང་
རང་གི་ལུས་དང་སྲོག་དང་ལོངས་སྤྱོད་རྣམས་ལྟོས་མེད་དུ་གཞན་ལ་བཏང་ནས་དམ་པའི་ཆོས་
འཛིན་པར་བྱས་པའི་ཕྱིར་རོ། །དེ་ཡང་མདོ་ལས། དམ་པའི་ཆོས་ཀྱི་ཕྱིར་བདག་ཀྱང་ཡོངས་སུ་
- 1 4 (0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
idན་
-
གཏོང་ངོ་ཞེས་གསུངས་པ་ལྟར་ཡིན་ལ། བདག་སྲོག་གམ་ལུས་སྲོག་ནི་ལུས་རིལ་པོ་དང་
ཕྱོགས་གཅིག་གཏོང་བ་ལ་བཞེད་དོ། ཁྱབ་སྟེ་རྒྱུ་བཟང་ངན་ལས་འབྲས་བུ་བཟང་ངན་དུ་ངེས་
ལ༑ དེས་ན་རྒྱུ་དེ་ལྟར་བསགས་པས་བཅོམ་ལྡན་འདས་ལོ་བརྒྱ་ལ་སོགས་པ་ལས་ལྷག་པར་
ཡང་ཅིས་ཏེ་མི་བཞུགས། གལ་ཏེ་སྦྱིན་པ་སོགས་ནི་ཐམས་ཅད་མཁྱེན་པའི་རྒྱུ་ཡིན་གྱི་ཡུན་
རིང་དུ་འཚོ་བའི་རྒྱུ་ནི་མིན་ནོ་ཞེ་ན་མ་གྲུབ་སྟེ། མདོ་ལས། ཚེ་རིང་བའི་རྒྱུ་ནི་གཉིས་ཏེ། སྲོག་
གཅོད་པ་སྤངས་པ་དང་གཞན་ལ་ཁ་ཟས་བྱིན་པའོ། །ཞེས་སོ། །གང་གི་གཙོ་བོའི་རྒྱུ་ཡིན་པ་དེ་
རྐྱེན་གཞན་དང་ཕྲད་པས་དེ་ལས་གཞན་པའི་རྒྱུར་འགྱུར་བ་ནི་ཁོ་བོས་མི་འགོག་གོ །དེས་
ནས་གཙོ་བོར་ཆོས་རྣམས་ཀྱི་ཁོ་ན་དེ་ཉིད་གོམས་པ་ལས་ནི་རྣམ་མཁྱེན་དུ་འགྱུར་ལ་སྦྱིན་
སོགས་བསོད་ནམས་ཀྱིས་ནི་དེའི་རྟེན་ཁྱད་པར་དུ་འཕགས་པ་སྒྲུབ་བོ། །དེས་ན་བསོད་
ནམས་ཟད་པས་བཅོམ་ལྡན་འདས་འཆི་བར་བརྗོད་པ་ནི་བབ་ཅོལ་ལོ། །གལ་ཏེ་རྒྱུ་ཚང་ཡང་
བཞུགས་པ་ལ་དགོས་པ་མེད་པའི་ཕྱིར་ཞེ་ན་མ་གྲུབ་སྟེ། དང་པོར་སེམས་ཅན་ཐམས་ཅད་
འཁོར་བ་ལས་སྒྲོལ་བར་དམ་བཅས་པའི་དོན་མཐར་འབྱིན་པར་མཛད་པའི་ཕྱིར་རོ། །གང་གི་
ཕྱིར་དུ་དམ་བཅས་ན་སེམས་ཅན་ཀུན་ལ་ཕན་པའི་ཕྱིར་དུའོ། ཁྱབ་སྟེ་བརྩེ་བ་ཅན་མིན་ཡང་ངོ་
ཚ་ལྡན་པ་དང་རང་གི་དམ་བཅས་པའི་དོན་མཐར་འབྱིན་ན་ལྷ་དང་མིར་བཅས་པའི་སྟོན་པ་
ཐུགས་རྗེ་ཅན་དེས་ཅིས་ཏེ་མི་འབྱིན། དམ་བཅའ་ཡང་སྲིད་པའི་མཚོ་ལས་འགྲོ་བ་འདོན་པར་
ཤོག་ཅེས་སེམས་ཅན་ཐམས་ཅད་སྡུག་བསྔལ་ལས་སྒྲོལ་བར་རོ། །གལ་ཏེ་སེམས་ཅན་ནི་
མཐའ་ཡས་པའི་ ཕྱིར་དེ་དག་ཐམས་ཅད་འཁོར་བ་ལས་འདོན་པ་མི་སྲིད་དོ་ཞེ་ན། དེ་
ཉིད་ཀྱིས་ན་བཅོམ་ལྡན་འདས་ཀྱང་འཁོར་བ་མཐའ་མེད་པར་བཞུགས་སོ་ཞེས་བྱ་བར་གྲུབ་
བོ༑ གལ་ཏེ་གདུལ་བྱ་མེད་པས་དགོས་པ་མེད་དོ་ཞེ་ན་འདི་ཡང་བརྟགས་ཏེ། སངས་རྒྱས་
ཀྱི་སྐུས་འདུལ་བ་མེད་དམ། གཟུགས་གཞན་གྱིས་འདུལ་བ་རྣམས་ཀྱང་མེད། དང་པོ་ལྟར་
- 1 4 1 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནའང་བརྒྱ་བྱིན་ལ་སོགས་པའི་གཟུགས་གཞན་གྱིས་ཅིས་ཏེ་མི་བཞུགས་ཏེ་སྔོན་དུའང་འཁོར་
ལོ་བསྒྱུར་བ་དང་དྲི་ཟ་ལ་སོགས་པའི་གཟུགས་ཀྱིས་དོན་བྱས་པ་བཞིན་ནོ། །ཡང་འཇིག་རྟེན་
གཅིག་ཏུ་དེ་མེད་ཀྱང་གཞན་དུ་ཡོད་པའི་ཕྱིར་ཡང་མྱ་ངན་ལས་འདའ་བར་མི་རིགས་སོ། །
གཞན་དུའང་མེད་དོ་ཞེ་ན་དེ་ལ་ཤེས་བྱེད་མེད་དོ། །ཤེས་བྱེད་ཡོད་དེ་གལ་ཏེ་གཞན་དུ་སངས་
རྒྱས་ཀྱི་སྐུས་འདུལ་བ་ཡོད་ན་མྱ་ངན་ལས་མི་འདའ་བར་རིགས་པ་ལས་མྱ་ངན་ལས་འདས་
པའི་ཕྱིར་རོ་ཞེ་ན་འདི་ཉིད་མ་གྲུབ་པ་རྩོད་པ་མིན་ནམ། གཉིས་པ་ལྟར་ན་ཡང་མི་རིགས་ཏེ་དེ་
ལ་ཤེས་བྱེད་མེད་པའི་ཕྱིར་དང་བརྒྱ་བྱིན་ལ་སོགས་པས་གཞན་ལ་ཕན་འདོགས་པ་མེད་པར་
ཐལ་བའི་ཕྱིར་རོ། །དེས་ན་ཞིང་གང་དུ་སྐུ་དེས་འདུལ་བའི་སེམས་ཅན་མེད་པར་གྱུར་པ་ན་མྱ་
ངན་ལས་འདས་པའི་ཚུལ་སྟོན་པ་ཡིན་གྱི་དེ་ཉིད་ཀྱི་ཚེ་ཡང་ཞིང་གཞན་དུ་ཆོས་ཀྱི་འཁོར་ལོ་
བསྐོར་བ་ལ་སོགས་པ་མེད་པ་ནི་མ་ཡིན་ཞེས་བྱ་བར་དོན་ལ་གནས་སོ། །གསེར་འོད་དམ་
པའི་མདོར། སངས་རྒྱས་མྱ་ངན་ཡོངས་མི་འདའ། །ཆོས་ཀྱང་ནུབ་པར་མི་འགྱུར་ཏེ། །སེམས་
ཅན་རྣམས་ནི་སྨིན་མཛད་ཕྱིར། །མྱ་ངན་འདས་པ་སྟོན་པར་མཛད། །ཅེས་གསུངས་པ་ལྟར་རོ།།
གལ་ཏེ་གདུལ་བྱ་ཡོད་ཀྱང་བཞེད་པ་མེད་དོ་ཞེས་མ་གྲུབ་སྟེ་སངས་རྒྱས་ཉིད་ཀྱི་རྒྱུད་ལ་ཉོན་
སྒྲིབ་མེད་པས་གཙང་བ་དང་། ཤེས་སྒྲིབ་མེད་པས་དག་པའི་ཐུགས་རྗེ་སེམས་ཅན་ལ་རྒྱུན་མི་
ཆད་དུ་འཇུག་པའི་ཕྱིར་ཏེ། ཡུན་རིང་པོར་གོམས་པས་དེའི་བློ་སྙིང་རྗེའི་ངང་ཅན་དུ་གྱུར་པའི་
ཕྱིར་རོ། །དེ་དང་ལྡན་པ་ལ་མྱ་ངན་མི་འདའ་བས་ཁྱབ་པ་སྟེ། སྙིང་རྗེ་ནི་སེམས་ཅན་རྣམས་
སྡུག་བསྔལ་ལས་སྐྱོབ་པར་བཞེད་པའི་རྣམ་པ་ཅན་ཡིན་ལ་དེ་ཡུན་རིང་དུ་གོམས་པས་རྒྱུན་
ཆད་པ་མི་སྲིད་པའི་ཕྱིར་རོ། །གལ་ཏེ་རྒྱུན་ཆད་པ་མིན་ཡང་རང་གི་གདུལ་བྱ་ཐམས་ཅད་ནི་
བཏུལ་ཟིན་ལ་གདུལ་བྱ་གཞན་འདུལ་བ་ལ་ནི་སངས་རྒྱས་གཞན་འབྱུང་བར་འགྱུར་བས་བྱང་
ཆུབ་སེམས་དཔའ་གཞན་འགའ་ཞིག་དབང་བསྐུར་ཏེ་མྱ་ངན་འདས་པ་ཡིན་ཏེ་བར་དེར་
- 1 4 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
བཞུགས་པ་ལ་དགོས་པ་མེད་པའི་ཕྱིར་རོ་ཟེར་ལ་དེའི་ཚེ་ན་ཡང་གདུལ་བྱ་མེད་པ་མ་ཡིན་ལ།
ཞིང་གཞན་གྱི་གདུལ་བྱའང་སྲིད་པའི་ཕྱིར་དང༌། བཞུགས་པའང་དོན་ཡོད་དེ་རབ་བཟང་གི་
དོན་དུ་དུས་ཅུང་ཟད་བཞུགས་པ་བཞིན་ནོ། །དེས་ནི་དུས་ཐུང་ངུ་ཡིན་ལ་ཡུན་རིང་དུ་ནི་མི་
བཞུགས་སོ་ཞེ་ན། དེ་ཡང་མིན་ཏེ། གཞན་དོན་འགྲུབ་ན་ཡུན་རིང་ཐུང་གི་ཁྱད་པར་བརྩི་བ་
མེད་པའི་ཕྱིར་རོ། །སངས་རྒྱས་གཞན་འབྱོར་པས་དུས་ལས་བཞུགས་པ་ཡང་མི་འཐད་དེ། དེ་
ལྟ་ན་བྱང་ཆུབ་སེམས་དཔའ་གཞན་དུ་མ་དག་གི་སེམས་ཅན་གྱི་དོན་དུ་སེམས་བསྐྱེད་པས་
འདིས་དང་པོར་སེམས་ཀྱང་མི་བསྐྱེད་པར་འགྱུར་རོ། །གལ་ཏེ་དེ་ལྟ་མིན་ཏེ་ཐུགས་རྗེ་ཆེན་
པོའི་གཞན་དབང་དུ་གྱུར་པས་གཞན་གྱིས་སེམས་བསྐྱེད་པས་ཆོག་པར་མི་འཛིན་ན་སངས་
རྒྱས་པའི་ཚེ་ཅིས་ཏེ་མི་མཚུངས། གལ་ཏེ་བརྩེ་ཡང་གནས་པའི་ནུས་པ་མེད་དོ་ཞེ་ན་མིན་ཏེ་རྫུ་
འཕྲུལ་གྱི་རྐང་པ་དེ་ཡིས་སྟོབས་ཀྱིས་སྐུ་སྣ་ཚོགས་སུ་སྟོན་པའི་སྒོ་ནས་ནི་འཁོར་བ་སྲིད་དུ་
གནས་པར་སྤྱོད་པ་སྟེ་བཟོད་པའམ་ནུས་པའི་ཕྱིར་རོ། །དེ་སྐད་དུ་ཡང་ཀུན་དགའ་བོ་དེ་བཞིན་
གཤེགས་པས་ནི་རྫུ་འཕྲུལ་གྱི་རྐང་པ་བཞི་བསྟེན་ཅིང་བསྒོམས་པ་མང་དུ་མཛད་པ་དེས་
བཞེད་ན་བསྐལ་པའམ་བསྐལ་པ་ལས་ལྷག་པར་ཡང་བཞུགས་སོ་ཞེས་མྱ་ངན་ལས་འདས་
མདོར་གསུངས་པ་བཞིན་ནོ། །གལ་ཏེ་ནུས་ཀྱང་འཁོར་བའི་ཉེས་པ་གཟིགས་ཤིང་མྱང་འདས་
བདེ་བར་གཟིགས་པས་མྱ་ངན་ལས་འདའོ་ཞེ་ན་མིན་ཏེ་འཁོར་བ་དང་མྱ་ངན་ལས་འདས་པ་
ལ་གཉིས་སུ་སྟེ་ཐ་དད་དུ་འཛིན་པ་ལས་གྲོལ་བའི་ཕྱིར་ཏེ་འཁོར་འདས་མཉམ་ཉིད་དུ་མཁྱེན་
པས་ནའོ། །མཁྱེན་པ་ ཐོགས་མེད་དུ་མངའ་བས་ ཀྱང་ སེམས་ཅན་གྱི་དོན་ལ་ གཏན་དུ་
བཞུགས་ནུས་སོ་ཞེས་ཀྱང་འཕེན་ནོ། །གལ་ཏེ་དེ་ལྟར་མཁྱེན་ཡང་འཁོར་བར་གནས་པས་
སྡུག་བསྔལ་གྱིས་གནོད་དོ་ཞེ་ན་མིན་ཏེ་དུས་རྟག་ཏུ་བསམ་ཡས་ཏེ་བསམ་གྱིས་མི་ཁྱབ་པའི་
ཏིང་ངེ་འཛིན་གྱི་བདེ་བ་ཕུན་སུམ་ཚོགས་པ་དང་ལྡན་པའི་ཕྱིར་རོ། །དེ་དང་ལྡན་ཡང་འཁོར་
• 1 4 3 -



སྒོ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་གནས་ན་དེའི་ཉེས་པས་གོས་པར་འགྱུར་རོ་ཞེ་ན། མིན་ཏེ་འཇིག་རྟེན་ན་ནི་གཞན་དོན་ལ་
སྤྱོད་པ་ན་འཇིག་རྟེན་པའི་ཆོས་སྐྱོན་གྱིས་གོས་པ་མེད་པའི་ཕྱིར་རོ། །སངས་རྒྱས་ཀྱི་ཆོས་སྐུ་
ཆོས་ཅན་རྟག་སྟེ་ཁྱོད་ལ་འཇིག་པའི་རྐྱེན་འཆི་བདག་གི་བདུད་རྒྱུ་བ་སྟེ་འབྱུང་བ་མེད་པའི་ཕྱིར་
ཏེ་འཆི་བ་མེད་སྤྲོས་པ་ཉེ་བར་ཞི་བའི་གནས་ཏེ་གོ་འཕང་ཐོབ་པའི་ཕྱིར་རོ། །ཐུབ་པ་ཆོས་སྐུ་
ཆོས་ཅན་རྟག་སྟེ་གདོད་མ་ནས་སྐྱེ་འགག་རབ་ཏུ་ཞི་བའི་ཕྱིར་ཏེ་འདུས་མ་བྱས་པའི་རང་བཞིན་
གྱི་ཕྱིར་རོ། །ཡང་དེ་རྟག་སྟེ་སྐྱབས་མེད་པའི་སེམས་ཅན་རྣམས་ཀྱིས་ནི་རྟག་པ་སྟེ་གཏན་དུ་
སྐྱབས་དང་དཔུང་གཉེན་ལ་སོགས་པར་འཐད་པའི་ཕྱིར་རོ། ཁྱབ་སྟེ་གང་གི་ཚེ་མྱ་ངན་ལས་
འདས་པ་ན་སེམས་ཅན་གྱི་སྐྱབས་སུ་མི་འགྱུར་རོ། །དེ་ཡང་སངས་རྒྱས་ལ་སྐྱབས་སུ་འགྲོ་བ་
ནི་སངས་རྒྱས་སུ་བྱེད་པའི་ཆོས་མི་སློབ་པ་ལ་སྐྱབས་སུ་འགྲོ་བའོ་ཞེས་སྲེད་པས་འདོད་ལ། མི་
སློབ་པའི་བདག་ཉིད་ཅན་གྱི་སངས་རྒྱས་མར་མེ་རྣལ་བ་བཞིན་དུ་གྱུར་ན་སེམས་ཅན་སྐྱབས་
པའི་ནུས་པ་གང་ལ་ཞིག་ཡོད། ནུས་པ་ཡོད་ན་ནུས་པ་ཅན་ཡོད་པས་མྱ་ངན་ལས་མ་འདས་
པར་འགྱུར་རོ། །གལ་ཏེ་འདས་པའི་དུས་ན་བཞུགས་པའི་སངས་རྒྱས་དེའི་ནུས་པ་ད་དུང་དུ་
ཡང་ཡོད་དོ་ཞེ་ན། ནུས་པ་ཅན་དེའི་ངོ་བོའི་སྒོ་ནས་ཡོད་དམ། ནུས་པ་འབའ་ཞིག་པར་ཡོད།
དང་པོ་ལྟར་ན་སངས་རྒྱས་དེ་ཆོས་ཅན་ད་ལྟར་བ་ཡིན་པར་འགྱུར་ཏེ། ཁྱོད་ཀྱི་ནུས་པ་ད་ལྟར་
ཁྱོད་ཀྱི་ངོ་བོར་ཡོད་པས་སོ། །འདོད་ན་སངས་རྒྱས་མྱ་ངན་ལས་མ་འདས་པར་ཐལ་བ་དང་
འདས་པར་ཁས་བླངས་པས་སྲེད་པ་ལ་ནང་འགལ་དུ་འགྱུར་རོ། །གཉིས་པ་ལྟར་ན་སྤང་ནུས་
པ་མི་སྲིད་པར་ཐལ་ཏེ་ནུས་པ་ཅན་འགགས་པའི་ཕྱིར་རོ། །ཡང་ན་དེའི་ཚེ་ནུས་པ་ཅན་ཡོད་
པར་ཐལ་ནུས་པ་གྲུབ་པའི་ཕྱིར་རོ། །གཉིས་ཀའི་རྟགས་བསལ་ཁས་བླངས་ལ་ཁྱབ་པ་ཡོད་དེ་
ནུས་པ་ཅན་མེད་པའི་ནུས་པ་མི་སྲིད་པས་སོ། །འདི་མ་གྲུབ་སྟེ་སངས་རྒྱས་འདས་ཀྱང་དེའི་
གསུང་རབ་ལ་སེམས་ཅན་སྐྱོབ་པའི་ནུས་པ་ད་དུང་ཡང་ཡོད་པས་དེ་ཉིད་དེའི་ནུས་པའོ་ཞེ་ན།
-14 4 -



L
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
དེ་ལྟ་ན་སངས་རྒྱས་ཁོ་ན་སྐྱབས་ཀྱི་གཙོ་བོ་མ་ཡིན་པར་ཐལ་ཏེ། སངས་རྒྱས་འདས་ནས་
སེམས་ཅན་རྣམས་ཆོས་ཁོ་ནས་བསྐྱབ་པའི་ཕྱིར་རོ། ཁྱབ་སྟེ་སངས་རྒྱས་དང་ཆོས་ནི་དངོས་པོ་
ཐ་དད་པར་སྲིད་པས་ཁས་བླངས་པས་སོ། །གསུམ་པ་ནི། རྟག་པའི་རྒྱུ་མཚན་བཅུ་ལས་དང་
པོ་ཡི་ནི་རྒྱུ་མཚན་བདུན་གྱི་ནི་གཟུགས་ཀྱི་སྐུའི་རྟག་པའི་ཉིད་ཀྱི་རྒྱུ་མཚན་བསྟན་ལ་ཕྱི་མ་
གསུམ་གྱིས་ནི་སྟོན་པ་སངས་རྒྱས་ཀྱི་ནི་ཆོས་ཀྱི་སྐུའི་རྟག་པ་ཉིད་ཀྱི་རྒྱུ་མཚན་བསྟན་ནོ། །
གལ་ཏེ་སངས་རྒྱས་མྱ་ངན་ལས་འདས། མི་འདའ་ན་སྐུ་གདུང་མི་སྣང་བར་འགྱུར་རོ། །ཞེ་ན།
དོན་ལ་ནི་འདོད་པ་ཁོ་ན་ཡིན་ཏེ་བཅོམ་ལྡན་འདས་ཀྱི་སྐུ་ནི་སྒྱུ་མ་ལྟ་བུའི་ཡེ་ཤེས་ཀྱི་བདག་
ཉིད་ཡིན་གྱི་ཤ་ཁྲག་གི་ཕུང་པོ་ནི་མ་ཡིན་ནོ། །དེ་སྐད་དུ་ཡང་། མཐོ་རིས་སུ་ནི་འཛེག་པའི་
ཕྱིར་རོ། །ནམ་ཞིག་རི་བོང་རྭ་རྣམས་ལ། །སྐས་ནི་ལེགས་པར་བྱས་གྱུར་པ། །དེ་ཚེ་རིང་
བསྲེལ་ཡོད་པར་འགྱུར། །སྐུ་ལ་རུས་པ་ཁྲག་མེད་ན། །རིང་བསྲེལ་ཡོད་པར་ག་ལ་འགྱུར། །
ཞེས་སོ། །འོན་ཀྱང་སྐུ་གདུང་སྣང་བ་དང་དེ་ལ་མཆོད་པས་སངས་རྒྱས་དངོས་ལ་མཆོད་པ་
དང་བསོད་ནམས་མཉམ་པར་གསུངས་པ་ནི་གདུལ་བྱ་འདུལ་བའི་ཐབས་ལ་མཁས་པའི་
དབང་གིས་ཏེ། སེམས་ཅན་རྣམས་ནི་སྨིན་པའི་ཕྱིར། །ཐབས་ཀྱིས་རིང་བསྲེལ་བཞག་པར་
མཛད། །ཅེས་གསུངས་སོ། །སངས་རྒྱས་རྟག་ཀྱང་མུ་སྟེགས་པས་བརྟགས་པའི་ཚངས་པ་
སོགས་དང་མི་མཚུངས་ཏེ། མྱང་འདས་ཆེན་པོར་རིགས་ཀྱི་བུ་དེ་བཞིན་གཤེགས་པ་ནི་རྟག་པ་
མི་འགྱུར་བའི་ཆོས་ཅན་ཡིན་ཏེ་འཇིག་རྟེན་པའི་སྐྱེ་བོ་མ་རབས་རྣམས་ཀྱིས་ཚངས་པའི་ལྷ་ལ་
སོགས་པ་རྟག་པ་ཡིན་ནོ། །ཞེས་སྨྲ་བ་དང་མི་འདྲ་སྟེ་རྟག་པའི་ཆོས་སུ་གྲགས་པ་འདི་ནི་མདོར་
ན་དེ་བཞིན་གཤེགས་པ་ལ་བྱའི། ཆོས་གཞན་ལ་ནི་མ་ཡིན་ནོ། །ཞེས་གསུངས་པ་ལྟར་རོ། །
སྤྲོས་པའི་བཤད་པ་དག་ནི་སློབ་དཔོན་སེང་གེ་བཟང་པོའི་བཤད་པའོ། །འདི་དག་ལ་རིགས་
པས་གཞན་དང་མྱ་ངན་འདས་མདོ་ལ་སོགས་པ་ལས་གསུངས་པའི་ལུང་རྒྱས་པར་སྤྲོར་ཡོད་
-
，
- 1 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་རེ་ཤིག་སྤྲོས་པས་ཆོག་གོ །འཐད་པའི་རྒྱུ་མཚན་བློ་ལ་མ་ཤར་བར། །གཞན་གྱི་རྗེས་ཟློས་
སྨྲ་ལ་སྙིང་པོ་མེད། །དེ་སླད་རྒྱལ་སྲས་མཁས་པའི་རྗེས་འབྲངས་ཏེ། །ཅུང་ཟད་སྤྲོས་པའང་
དོན་དུ་མི་འགྱུར་མིན། །
གཉིས་པ་བསམ་གྱིས་མི་ཁྱབ་པའི་ཁྱད་པར་ལ་བཞི། རྒྱུ་མཚན་མདོར་བསྟན། རྒྱུ་
མཚན་རྒྱས་པར་བཤད། རྒྱུ་མཚན་སྐུ་དང་སྦྱར་བ། དོན་བསྡུ་བའོ། །དང་ པོ་ནི། རྒྱལ་བ་
སངས་རྒྱས་ཀྱི་ཡུལ་བྱང་ཆུབ་དེ་ནི་གཞན་ལྟ་ཞོག་འཕགས་པ་རྣམས་ཀྱིས་ཀྱང་བསམ་གྱིས་མི་
ཁྱབ་པ་ཡིན་ཏེ། ངག་གི་ཡུལ་མིན་པའི་ཕྱིར་དང་དོན་དམ་གྱིས་བསྡུས་པའི་ཕྱིར་དང་རྟོག་
གནས་ཏེ་ཡུལ་མིན་པའི་ཕྱིར་དང་འཇིག་རྟེན་གྱི་དཔེ་ལས་འདས་པའི་ཕྱིར་དང་བླ་ན་མེད་པའི་
ཕྱིར་དང་སྲིད་ཞིས་མ་བསྡུས་པའི་ཕྱིར་རོ། །གཉིས་པ་ནི། བླ་ན་མེད་པའི་བྱང་ཆུབ་དེ་སངས་
རྒྱས་ལས་གཞན་གྱིས་ཇི་ལྟ་བ་བཞིན་བསམ་དུ་མེད་དེ་སྒྲས་ཞེན་ནས་ཀྱང་བརྗོད་དུ་མེད་པའི་
ཕྱིར་རོ། ཁྱབ་སྟེ་བསམ་པར་བྱ་བ་གང་ཡིན་པ་དེ་ནི་བརྗོད་པར་བྱ་བའང་ཡིན་པའི་ཕྱིར་ཏེ་སྒྲ་
རྟོག་ཡུལ་གཅིག་པའི་ཕྱིར་རོ། །དེ་ནི་གཞན་འདྲེན་པ་སྟེ་དེ་ཡང་བརྗོད་དུ་མེད་དེ་དོན་དམ་པ་
སོ་སོར་རང་གིས་རིག་པར་བྱ་བ་ཡིན་པའི་ཕྱིར་རོ། །དོན་དམ་ཡིན་ཏེ་རྟོག་པས་བརྟག་པར་བྱ་
བ་མིན་པའི་ཕྱིར་རོ། །བརྟག་པར་བྱ་བ་མིན་ཏེ་རྟགས་དང་དཔེ་ལས་རྗེས་སུ་དཔག་པར་བྱ་བ་
མིན་པའི་ཕྱིར་རོ། །རྟགས་དང་དཔེ་ལས་དཔག་པར་བྱ་བ་མིན་ཏེ་བླ་ན་མེད་པ་སྟེ་དེ་དག་འདྲ་
བ་གཞན་མེད་པའི་ཕྱིར་རོ། །བླ་ན་མེད་པ་ཡིན་ཏེ་སྲིད་ཞིས་མ་བསྡུས་པའི་ཕྱིར་རོ། །དེས་མ་
བསྡུས་ཏེ་དེ་ལ་གནས་པ་སྟེ་ཞེན་པ་མེད་པའི་ཕྱིར་རོ། །དེ་མེད་དེ་སྲིད་ཞི་ལ་ཡོན་ཏན་དང་སྐྱོན་
དུ་རྟོག་པ་མེད་པའི་ཕྱིར་རོ། ཁྱབ་སྟེ་དེ་ལ་རྟོག་ན་དེར་རྟོག་དགོས་པས་སོ། །གསུམ་པ་ནི། སྐུ་
གསུམ་གྱི་ནང་ནས་ཆོས་སྐུ་ཆོས་ཅན་བསམ་གྱིས་མི་ཁྱབ་པ་ཡིན་དེ་རྒྱུ་མཚན་དང་པོ་ལྔ་པོ་དག་
གིས་སྒོ་ནས་ཕྲ་ཞིང་རྟོགས་དཀའ་བའི་ཕྱིར་རོ། །གཟུགས་སྐུ་ཆོས་ཅན་བསམ་མི་ཁྱབ་པ་ཡིན་
- Y 4 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
ཏེ་རྒྱུ་མཚན་དྲུག་པའི་སྒོ་ནས་སྲིད་ཞིར་སྣང་ཡང་སྲིད་ཞི་དེའི་དངོས་པོ་མིན་པའི་ཕྱིར་རོ། །བཞི་
པ་ནི། རང་འབྱུང་སངས་རྒྱས་རྣམས་ཀྱི་ཐ་མ་སྟེ་མཐར་ཐུག་གི་བྱང་ཆུབ་ཀྱི་ཚུལ་འདི་ནི་ཆོས་
ཅན། གཞན་གྱིས་ལྟ་ཞོག་དྲང་སྲོང་ཆེན་པོ་དབང་བཅུ་ཐོབ་པ་རྣམས་ཀྱིས་ཀྱང་ཇི་ལྟ་བ་བཞིན་
རིག་པ་མིན་ཏེ་རྒྱུ་མཚན་དྲུག་གི་སྒོ་ནས་བསམ་མི་ཁྱབ་པ་དེས་ནའོ། །སུ་ཞེ་ན་རྒྱལ་བའོ། །དེ་
ཇི་ལྟ་བུ་ཞེ་ན་བླ་ན་མེད་པའི་ཡེ་ཤེས་དང་ཐུགས་རྗེ་ཆེན་པོ་དང་ཕྲིན་ལས་ལ་སོགས་པའི་ཡོན་
ཏན་རྣམས་ཀྱིས་ཡོན་ཏན་རྒྱ་མཚོའི་ཕ་རོལ་ཏུ་ཕྱིན་པའོ། །ཞེས་པ་ནི། པ་ཚབ་ཀྱིས་མཐར་
ཐུག་ཚུལ་འདི་ནི་ཞེས་བསྒྱུར་བ་ལྟར་ཡིན་ལ་གོང་མ་དག་འདི་ལེགས་ཏེ་འགྱུར་འདིའི་ལྟར་ན་
བསམ་གྱིས་མི་ཁྱབ་པའི་དོན་ནི་བསམ་གྱིས་མི་ཁྱབ་པའོ།།ཞེས་པར་འགྱུར་བས་སོ་གསུང་ངོ༌།།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་རྣམ་པར་བཤད་པ་ངེས་དོན་ནོར་བུའི་མཛོད་
ལས། ལེའུ་གཉིས་པའི་བཤད་པ་རྫོགས་སོ།། །།
༈ གསུམ་པ་ཡན་ལག་ཡོན་ཏན་ལ་གཉིས། ལྡན་པ་སྐུ་དང་སྦྱར་བ། ལྡན་ཆོས་ཡོད་
ཏན་བཤད་པའོ། །དང་པོ་ལ་གཉིས། ཐུན་མོང་དུ་བཤད། སོ་སོར་ཕྱེ་སྟེ་སྦྱར་བའོ། །དང་པོ་
ནི༑ ཡོན་ཏན་རྣམས་ལྡན་སའི་གཞི་སྐུ་ནི་རིགས་བསྡུ་ན་གཉིས་ཏེ་གང་ཞེ་ན་རང་དོན་དོན་དམ་
གྱི་སྐུ་དང་ནི་དེ་ལ་བརྟེན་པའི་གཞན་དོན་ཀུན་རྫོབ་ཀྱི་སྐུ་ཉིད་དོ། །དེ་དག་ལ་ལྡན་ཆོས་ནི་
བྲལ་བའི་འབྲས་བུ་སོ་གཉིས་རྣམ་པར་སྨིན་པའི་བྲས་བུ་ནི་སོ་གཉིས་ཏེ་ཡོན་ཏན་དབྱེ་བ་དྲུག་
ཅུ་རྩ་བཞི་པོ་འདི་དག་དང་ལྡན་ནོ། །གཉིས་པ་ནི། སངས་རྒྱས་ཀྱི་དོན་དམ་པའི་དོན་གྱི་སྐུ་ནི་
བདག་ཉིད་ཀྱི་དོན་འབྱོར་པ་སྟེ་འགྲུབ་པའི་གནས་སམ་གཞི་ཡིན་ཏེ་དེ་བརྙེས་པས་རང་དོན་
མཐར་ཕྱིན་པའི་ཕྱིར་རོ། །དྲང་སྲོང་རྣམས་ཀྱི་བརྡ་སྟེ་ཀུན་རྫོབ་ཀྱི་སྐུ་ནི་ཕ་རོལ་གདུལ་བྱ་
རྣམས་ཕུན་སུམ་ཚོགས་པའི་གནས་སམ་གཞི་སྟེ་སྐལ་བ་དང་འཚམ་པར་ཉེ་རིང་གི་གདུལ་
བྱའི་དོན་སྒྲུབ་པའི་ཕྱིར་རོ། །སྐུ་གང་ལ་ཡོན་ཏན་གང་ལྡན་ཞེ་ན་དང་པོའི་སྐུ་ནི་སྟོབས་ལ་
。
。་
- 1
4
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་བྲལ་བའི་ཡོན་ཏན་རྣམས་དང་ལྡན་ལ་སྐུ་གཉིས་པ་སྐྱེས་བུ་ཆེན་པོའི་མཚན་ལ་སོགས་
པའི་རྣམ་སྨིན་ཡོན་ཏན་དག་དང་ལྡན་ནོ། །གཉིས་པ་ལ་གསུམ། དཔེ་དང་སྦྱར་ཏེ་ཡོན་ཏན་
མདོར་བསྟན། ལུང་དང་སྦྱར་ཏེ་ཡོན་ཏན་རྒྱས་པར་བཤད། བཤད་བྱའི་ཡོན་ཏན་དེ་གཏན་ལ་
དབབ་པའོ། །དང་པོ་ནི། སྟོབས་བཅུ་པོ་ཉིད་ནི་མ་རིག་པ་ཉོན་མོངས་པ་དང་ཤེས་བྱ་དང་
སྙོམས་འཇུག་གི་སྒྲིབ་པ་འཇོམས་པ་ལ་རྡོ་རྗེ་བཞིན་ནོ། །མི་འཇིགས་པ་ཉིད་ནི་འཁོར་དུ་བག་
ཚ་བ་མེད་པས་སེང་གེ་བཞིན་ནོ། །དེ་བཞིན་གཤེགས་པའི་མ་འདྲེས་པ་ནི་ནམ་མཁའ་བཞིན་
ཏེ་ གཞན་དང་ཐུན་མོང་མ་ཡིན་ པའི་ ཕྱིར་ རོ། །ཐུབ་པའི་ གཞན་གྱི་སྣང་ངོར་བསྟན་པའི་
གཟུགས་སྐུ་རྣམ་གཉིས་ནི་ཆུ་ཟླ་བཞིན་ཏེ་རྒྱུད་དག་པ་ལ་སྣང་བའི་ཕྱིར་རོ། །
གཉིས་པ་ལ་གཉིས། ལུང་དོན་ཡོན་ཏན་རྒྱས་པར་བཤད། དེ་དག་ལུང་དང་སྦྱར་བ་
དངོས་སོ། །དང་པོ་ལ་བཞི། སྟོབས་བཅུ། མི་འཇིགས་པ་བཞི། མ་འདྲེས་པ་བཅོ་བརྒྱད།
ཐུབ་པའི་མཚན་བཟང་བཤད་པའོ། །དང་པོ་ལ་གཉིས། སྟོབས་བཅུ་སོ་སོའི་ངོ་བོ་དངོས། དེ་
དག་དཔེ་དང་མཐུན་པའི་ཚུལ་ལོ། །དང་པོ་ནི། སངས་རྒྱས་ཀྱི་སྟོབས་ནི་དབྱེ་གཞི། དབྱེ་བའི་
ངོ་བོ་རྣམ་པ་བཅུའོ། །གང་ཞེ་ན་གནས་ཏེ་སྲིད་པ་དང་གནས་མིན་པ་མི་སྲིད་པའི་ཚུལ་མཁྱེན་
པ་དང༌། དགེ་མི་དགེའི་ལས་རྣམས་ཀྱི་རྣམ་སྨིན་སོ་སོ་ངེས་པར་མཁྱེན་པ་དང་གདུལ་བྱའི་
དབང་པོ་སྟེ་ཤེས་རབ་མཆོག་དམན་མཁྱེན་པ་དང་སེམས་ཅན་གྱི་ཁམས་རིགས་ཐ་དད་པ་དུ་
མ་རྣམས་མཁྱེན་པ་དང་སེམས་ཅན་གྱི་ཐེག་པ་སོ་སོ་ལ་མོས་པ་ཐ་དད་པ་མཁྱེན་པ་དང་། ཐེག་
པ་གསུམ་པོ་ཀུན་ཏུ་འགྲོ་བའི་ལམ་གྱི་དབྱེ་བ་མཁྱེན་པ་དང་ཉོན་མོངས་ཅན་དང་དྲི་མ་མེད་
པར་རྣམ་བྱང་གི་བསམ་གཏན་གཟུགས་མེད་སོགས་མཁྱེན་པ་དང་རང་དང་གཞན་གྱི་སྔོན་གྱི་
གནས་སྐྱེ་བ་ནི་རྗེས་སུ་དྲན་པའི་མཁྱེན་པ་སེམས་ཅན་གཞན་གྱི་འཆི་འཕོ་དང་སྐྱེ་བ་ཤེས་པ་
ལྷའི་མིག་མཁྱེན་པ་དང་། ཉོན་མོངས་པ་ཞི་བ་ནི་ཟག་པ་ཟད་པ་སྟེ་དེ་དག་མཁྱེན་པ་རྣམས་སོ།།
，
-1 48 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
དེ་དག་གི་བྱེད་ལས་ནི། ཐབས་དང་སྐྱབས་དང་དག་པ་དང་། །ཐེག་ཆེན་ངེས་པར་འབྱུང་བ་
ལ༑ ༑སེམས་ཅན་རྣམས་ལ་རབ་བསླུ་བའི། །བདུད་འཇོམས་ཁྱོད་ལ་ཕྱག་འཚལ་ལོ། །ཞེས་
གསུངས་པ་ལྟར་ཤེས་པར་བྱའོ། །གཉིས་པ་ནི། སྟོབས་བཅུ་པོ་གང་ཡིན་པ་དེ་ནི་རྡོ་རྗེས་གོ་ཆ་
འབིགས་པ་དང་རྩིགས་པ་འཇིག་པ་དང་ཤིང་གཅོད་པ་བཞིན་ནོ། །ཅིའི་ཕྱིར་ན་སྟོབས་དང་པོ་
དྲུག་གིས་རིམ་པ་ལྟར་གནས་དང་གནས་མིན་དང་ལས་ཀྱི་རྣམ་སྨིན་དང་དབང་པོའི་མཆོག་
དམན་དང་ཁམས་ཐ་དད་པ་དང་འགྲོ་བའི་མོས་པ་ཐ་དད་པ་དང་ལམ་སྣ་ཚོགས་མི་ཤེས་པའི་
ཤེས་སྒྲིབ་གོ་ཆ་དང་འདྲ་བ་འབིགས་པའི་ཕྱིར་དང༌། སྟོབས་བར་པ་གསུམ་གྱིས་རིམ་པ་ལྟར་
ཉོན་མོངས་རྣམ་བྱང་གི་བསམ་གཏན་དང་སྔོན་གནས་རྗེས་སུ་དྲན་པ་དང་ལྷའི་མིག་མི་ཤེས་པ་
སྙོམས་འཇུག་གི་སྒྲིབ་པ་རྩིག་པ་བརྟན་པོ་དང་འདྲ་བ་འཇིག་པའི་ཕྱིར་དང་། སྟོབས་ཐ་མས་
ཟག་པ་ཟད་ཚུལ་ཏེ་རང་བཞིན་མི་ཤེས་པ་ཉོན་སྒྲིབ་ཤིང་དང་འདྲ་བ་རྣམས་གཅོད་པའི་ཕྱིར་
རོ༑ ༑གཉིས་པ་ལ་གསུམ། ངོ་བོ། བྱེད་ལས། དཔེ་དང་ཆོས་མཐུན་སྦྱར་བའོ། །དང་པོ་ནི།
མི་འཇིགས་པ་ནི་དབྱེ་གཞི་དབྱེ་བའི་ངོ་བོ་རྣམ་པ་བཞིའོ། །ཡུལ་གང་ལ་མི་འཇིགས་ན་རང་
དོན་ལ་རྟོགས་པ་དམ་བཅའ་བ་ནི་ཆོས་ཀུན་ཏེ་ཐམས་ཅད་མངོན་པར་སྟེ་རྫོགས་པར་བྱང་ཆུབ་
པ་སྟེ་བདག་གི་རྟོགས་སོ་ཞེས་སྟོན་པ་དང༌། སྤངས་པ་དམ་བཅའ་བ་ནི་བདག་གིས་དྲི་མ་མ་
ལུས་པ་འགོག་པ་སྟེ་སྤངས་སོ་ཞེས་སྟོན་པ་དང་། གཞན་དོན་ལ་གེགས་དམ་བཅའ་བ་ནི་ཐར་
པའི་གེགས་དུག་གསུམ་པོ་རྣམས་ནི་འགོག་པར་བྱེད་པ་སྟེ་སྤང་བར་བྱའོ་ཞེས་སྟོན་པ་དང་།
ལམ་དམ་བཅའ་བ་ནི་ཐེག་པ་གསུམ་གྱི་ལམ་ངེས་འབྱུང་གི་རྒྱུར་སྟོན་པ་རྣམས་ལའོ། །གང་
ཟག་གང་ལ་ན་འགྲོ་བས་ཁྱད་པར་དུ་བྱས་པ་ལྷ་དང་། དབང་ཕྱུག་དང་རྣམ་པར་དག་པ་དང་
དཀའ་ཐུབ་དང་རིགས་ཀྱིས་ཁྱད་པར་དུ་བྱས་པ་རིམ་པ་ལྟར་བདུད་དང་ཚངས་པ་དང་དགེ་
སྦྱོང་དང་བྲམ་ཟེ་ལ་སོགས་པ་གང་ཡང་ངོ༌། །གཉིས་པ་ནི། སྐུ་གསུང་ཐུགས་དྲང་པོར་སྲོང་བ་
-1 49 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ་མ་བསྡམས་པའི་འཁྱོག་པོ་ལས་བཟློག་པ་སངས་རྒྱས་ནི་ཡུལ་དུས་གང་དུ་ཡང་ཆོས་སྟོན་པ་
ལ་ཐོགས་པ་མེད་དེ། བག་ཚ་བ་མེད་པར་ཆོས་གསུང་བའི་ཕྱིར་ཞེས་སྦྱར་རོ། །གང་གསུང་ན་
བདེན་པ་བཞིའོ། །གང་གི་དོན་དུ་ན་གདུལ་བྱ་རྣམས་ཀྱི་རང་གི་དོན་དང་ལམ་གཞན་གྱི་དོན་
གྲུབ་པའི་ཆེད་དུའོ། །དེ་ཇི་ལྟར་ན་གདུལ་བྱ་བདག་ཉིད་ཤེས་བྱའི་དངོས་པོ་སྡུག་བསྔལ་གྱི་
བདེན་པ་རྣམ་པ་ཀུན་ཏུ་ཤེས་པ་དང༌། སྤང་བྱའི་དངོས་པོ་ཀུན་འབྱུང་སྤོང་བ་དང་བསྟན་བྱ་
ལམ་བསྟན་པ་དང་། ཐོབ་བྱ་བླ་མེད་ཤིན་ཏུ་དྲི་མེད་འགོག་བདེན་ཐོབ་པར་བྱ་བའི་ཕྱིར་དང་།
གདུལ་བྱ་དེས་གཞན་ཡང་དེ་དང་དེ་རིམ་པ་ལྟར་ཤེས་པར་མཛད་པ་དང་སྤོང་བར་མཛད་པ་
དང༌། བསྟེན་པར་བྱེད་པ་དང་ཐོབ་པར་མཛད་པའི་ཕྱིར་དུའོ་ཞེས་སྦྱར་བར་བྱའི་འཆད་པ་པོ་
སོ་སོ་རང་གི་དོན་ནི་ཆེད་དུ་བྱ་བ་མ་ཡིན་ཏེ་གྲུབ་ཟིན་པའི་ཕྱིར་རོ་ཞེས་པ་མཁས་པའི་དབང་
ཕྱུག་གོང་མ་དག་གསུང་ངོ༌། །གསུམ་པ་ནི། དཔེ་ཇི་ལྟར་ན་རི་དྭགས་དབང་པོ་སེང་གེ་ནི་དུས་
རྟག་ཏུ་འཇིགས་པ་མེད་ཅིང་སྤྱན་གཟན་དང་རི་དྭགས་རྣམས་ལ་སྐྲག་པ་མེད་པར་ནགས་
མཐར་ཏེ་འདབ་ཏུ་གནས་ཤིང་རྒྱུ་བ་ལྟར། དཔེ་དེ་བཞིན་དུ་ཐུབ་པའི་དབང་པོ་མིའི་སེང་གེ་
འདི་ཡང་འཁོར་གྱི་ཚོགས་ཀྱི་ནང་དུ་ལེགས་པར་གནས་པ་དང་ལྟོས་པ་མེད་པ་དང་བརྟན་པ་
དང་རྩལ་དང་ལྡན་པར་གནས་སོ་ཞེས་པ་སྟེ་ལེགས་གནས་སོགས་ནི་གཞུང་ཉིད་ཀྱིས་འཆད་
པར་འགྱུར་རོ། ། །
གསུམ་པ་ལ་གསུམ། ངོ་བོ། བྱེད་ལས། དཔེ་དང་ཆོས་མཐུན་སྦྱར་བའོ། །དང་པོ་ནི།
སྟོན་པ་སངས་རྒྱས་ལ་ནི་མཆོངས་པ་ལ་སོགས་པ་འཁྲུལ་པའི་སྤྱོད་པ་དང༌། གྲོང་སྟོང་དུ་
དབྱངས་སྒྲོགས་པ་ལ་སོགས་པའི་ཅ་ཅོ་མི་མངའ་སྟེ། དེ་བཞིན་དུ་འདས་པའི་དུས་བརྗེད་པའི་
དྲན་པ་ཉམས་པ་མི་མངའ་ཞིང་། སྐད་ཅིག་ཀྱང་ཐུགས་མཉམ་པར་མ་བཞག་པའི་སྐབས་མི་
མངའ་ལ། དེ་བཞིན་དུ་འཁོར་འདས་ལ་འདུ་ཤེས་སྣ་ཚོགས་ཏེ་ཐ་དད་པའི་འདུ་ཤེས་ཀྱང་མི་
- 1 5 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
མངའ་ཞིང་འདུལ་དུ་རུང་མི་རུང་མ་བརྟགས་པར་འདུལ་རུང་བཏང་སྙོམས་སུ་འཇོག་པ་མི་
མངའོ། །དེ་ལ་དང་པོ་གཉིས་ནི། སྐུ་དང་གསུང་གི་སྤྱོད་པ་དག་པ་ཡིན་ལ་ཕྱི་མ་བཞི་ནི་ཐུགས་
ཀྱི་སྤྱོད་པ་དག་པ་སྟེ་དེ་ལྟར་ན་སྤྱོད་པས་བསྡུས་པ་དྲུག་གོ །ཉན་ཐོས་དགྲ་བཅོམ་པ་རྣམས་ལ་
ནི་དེ་དང་དེ་མངའོ་ཞེས་པར་འགྱུར་ལ། འོག་མ་རྣམས་སུ་སྤང་ངོ་ཡང་འདུན་པ་སྟེ་དད་པ་དང་།
སྤྲོ་བའི་བརྩོན་འགྲུས་དང་མི་བརྗེད་པའི་དྲན་པ་དང༌། རབ་ཏུ་འབྱེད་པའི་ཤེས་རབ་དང་
སྤངས་པ་རྣམ་གྲོལ་དང་རྟོགས་པ་རྣམ་གྲོལ་གྱི་ཡེ་ཤེས་ཀྱི་གཟིགས་པ་རྣམས་མ་ཐོབ་པ་ལ་
ཉམས་པ་མི་མངའ་བ་ནི་རྟོགས་པའམ་ཐོབ་པས་བསྡུས་པ་དྲུག་གོ །འདིར་ཏིང་ངེ་འཛིན་ནི་
ཉམས་པ་མེད་པ་མ་བགྲངས་པ་ནི་མཉམ་པར་མ་བཞག་པ་མི་མངའ་བར་འདུས་པར་དགོངས་
ལ༑ མདོ་ལས་ཏིང་ངེ་འཛིན་ནི་བགྲངས་ནས་འདུན་པ་དང་བརྩོན་འགྲུས་གཅིག་ཏུ་བརྩིའོ། །
ཡང་ཁ་ཅིག་ཏུ་དེ་གཉིས་སོ་སོ་བགྲངས་ཏེ་དྲན་པ་མི་བརྩི་བ་ནི་བསྙེལ་བ་མི་མངའ་བར་འདུས་
པར་དགོངས་པའོ། །མདོ་སྡེ་རྒྱན་ལས། དྲན་པ་དང་ཏིང་ངེ་འཛིན་དང་འདུན་བརྩོན་རྣམས་
བརྩི་སྟེ་རྣམ་གྲོལ་གྱི་ཡེ་ཤེས་མི་བརྩི་བ་ནི་རྣམ་པར་གྲོལ་བ་ལ་ཉམས་པ་མི་མངའ་བར་འདུས་
པར་དགོངས་པའོ་ཞེས་ཀྱང་གོང་མ་དག་གསུང་ངོ༌། །སྐུ་གསུང་ཐུགས་ཀྱི་ལས་རྣམས་རྒྱུའི་
ཀུན་སློང་ཡེ་ཤེས་སྔོན་དུ་འགྲོ་ཞིང་དུས་ཀྱི་ཀུན་སློང་ཡེ་ཤེས་ཀྱི་རྗེས་སུ་འབྲང་བ་སྟེ་མི་དགེ་བ་
ལྟ་ཞོག་ལུང་མ་བསྟན་གྱི་ཀུན་ནས་སློང་བ་ཡང་མི་མངའ་བ་ནི་ཕྲིན་ལས་ཀྱིས་བསྡུས་པ་
གསུམ་མོ། །འདས་མ་འོངས་ད་ལྟར་གྱི་དུས་རྣམས་ལ་ཡེ་ཤེས་ཆགས་ཐོགས་ཀྱི་སྒྲིབ་པ་མེད་
པར་མཁྱེན་པ་ནི་ཡེ་ཤེས་ཀྱིས་བསྡུས་པ་གསུམ་མོ། །འདིར་དུས་གསུམ་མཁྱེན་ཚུལ་ཡང་ཁ་
ཅིག་ནི་སངས་རྒྱས་ལ་ཤེས་བྱ་མཁྱེན་པའི་ཡེ་ཤེས་མེད་པར་འདོད་དེ་མི་ལེགས་སོ། །གཞན་
དག་ན་རེ་འདས་མ་འོངས་ད་ལྟ་བའི་ཤུགས་ལ་མཁྱེན་གསུངས་པ་ལ་ཤེས་བྱེད་མེད་དོ། །
མཁྱེན་རབ་ཀྱི་དབང་ཕྱུག་དག་དུས་ཀྱི་རྣམ་པར་བཞག་པ་ནི་རྟོག་པས་སྤྲུལ་པ་ཙམ་སྟེ་དོན་ལ་
- 1
5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་དོ། །དེས་ན་མ་རིག་པའི་གཉིད་སངས་པའི་སངས་རྒྱས་ལ་ནི་དུས་ཐ་དད་པ་སྣང་བ་མེད་
དོ༑ ༑གཉིད་ཀྱིས་ལོག་པ་དག་ལ་དུས་སྐད་ཅིག་ལའང་ལོ་བརྒྱ་ཙམ་ལ་སོགས་པར་སོང་བར་
རྨི་བའི་མ་གཉིད་པ་དག་ལ་ནི་དེ་ལྟར་སྣང་བ་མ་ཡིན་པ་བཞིན་ནོ། །འོན་ཀྱང་ཁམས་གསུམ་
དང་དུས་གསུམ་གྱི་ཆོས་རྣམས་དངོས་སུ་མི་སྣང་ཡང་དེ་དག་གི་རྣམ་པ་ནི་མེ་ལོང་ གི་
གཟུགས་བརྙན་ལྟར་གསལ་བར་སྣང་བས་དེ་དག་མཁྱེན་པ་དང་དེ་དག་ལ་མི་འཁྲུལ་བ་ཡིན་
ནོ་ཞེས་གསུངས་ཏེ་སངས་རྒྱས་ལ་འཁྲུལ་སྣང་མི་སྣང་བར་བཞེད་པ་དག་ལ་ནི་དེ་ཁོ་ན་ལེགས་
པར་སེམས་སོ། །ཡང་ན་སངས་རྒྱས་ལ་དུས་གསུམ་གྱི་ཆོས་རྣམས་ལག་མཐིལ་དུ་སྐྱུ་རུ་ར་
བཞག་པ་ལ་བལྟ་བ་བཞིན་གསལ་ལ་མ་འདྲེས་པར་སྣང་ཡང་འདས་མ་འོངས་ད་ལྟར་དུ་ཡོད་
པར་ཐལ་བ་ནི་མདོ་དེ་རང་དུས་ཇི་ལྟ་བ་བཞིན་དུ་མཁྱེན་པས་སོ་ཞེས་ཁོ་བོའི་བླ་མའི་བླ་མ་
སྤང་ལོས་གསུངས་ཏེ་སངས་རྒྱས་ཀྱི་ཤེས་བྱ་ཐམས་ཅད་སྣང་ནས་མཁྱེན་པར་བཞེད་པ་དག་
ལ་འདི་ཁོ་ན་དོན་ལ་གནས་པར་གོའོ། །སྤྲོས་པ་དོར་རོ། །དེ་ལྟར་ན་བཅོ་བརྒྱད་པོ་འདི་དང་།
དེ་ལས་གཞན་སྤྱི་གཙུག་ལྟར་མི་མངོན་པ་སོགས་ནི་སྟོན་པའི་གཞན་དང་མ་འདྲེས་པ་ཐུན་མོང་
མ་ཡིན་པའི་ཡོན་ཏན་ཡིན་ནོ་ཞེས་པའམ། ཡང་ན་དེ་ལྟར་བཅོ་བརྒྱད་ནི་མ་འདྲེས་ཡོན་ཏན་
ཡིན་ནོ། །གང་དང་གང་མ་འདྲེས་ན་སྟོན་པ་འདི་དང་གཞན་ཉན་རང་ངོ་ཞེས་འཆད་དོ། །
གཉིས་པ་ནི། སངས་རྒྱས་རྣམས་ཀྱི་བརྙེས་ཞེས་དྲང་ངོ༌། །གང་ན་རྒྱལ་བ་ཉིད་དེའོ། །དེ་ཇི་
ལྟ་བུ་ན་ཀུན་སློང་གི་ཐུགས་རྗེ་ཆེན་པོ་དང་ལྡན་ཞིང་བྱེད་ལས་དམ་ཆོས་འཁོར་ལོ་ཆེན་པོ་རབ་
ཏུ་བསྐོར་བ་ཞིག་གོ །དེ་ལ་བསྐོར་ཞེས་དྲང་ངོ༌། །གང་དུ་ན་འགྲོ་བར་སྟེ་སེམས་ཅན་གྱི་ནང་
དུའོ། །ཇི་ལྟར་ན་འཇིགས་པ་མེད་པར་རོ། །གང་ན་དམ་ཆོས་ཞེས་སོ། །རྒྱུ་ནི་མ་འདྲེས་པ་བཅོ་
བརྒྱད་པོ་གང་ཞིག་རྟོགས་པ་སྟེ་ཐོབ་པ་ལ་བརྟེན་ནས་སོ། །བཅོ་བརྒྱད་པོ་གང་ཞེ་ན། བཞི་
ལས་དང་པོ་སྤྱོད་པས་བསྡུས་པ་དྲུག་ནི་མེད་ཅེས་དྲང་ངོ༌། །གང་ན་འཁྲུལ་པ་དང་ཅ་ཅོ་དང་
-1 5 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
བསྙེལ་བ་སྟེ་དྲན་པ་ཉམས་པ་དང་ཐུགས་གཡོ་བ་མཉམ་པར་མ་བཞག་པ་དང་འཁོར་འདས་
ཐ་དད་ཀྱི་འདུ་ཤེས་དང་། མ་བརྟགས་པར་གདུལ་བྱ་ངང་གི་བཏང་སྙོམས་སུ་འཇོག་པའོ། །
གང་ལ་ན་དྲང་སྲོང་ལའོ། །གཉིས་པ་རྟོགས་པས་བསྡུས་པ་དྲུག་ནི་མི་མངའ་ཞེས་དྲང་ངོ༌། །
གང་ན་འདུན་པ་དང་ནི་བརྩོན་འགྲུས་དང་དྲན་པ་རྣམ་དག་དྲི་མེད་ཤེས་རབ་རྟག་ཏུ་རྣམ་པར་
གྲོལ་བ་དང་ཤེས་བྱའི་དོན་ཀུན་གཟིགས་པ་གྲོལ་བའི་ཡེ་ཤེས་ལས་ནི་ཉམས་པ་དེའོ། །སུས་
ན་དྲང་སྲོང་ཞེས་པ་འདིར་འབྲེལ་ལོ། །གསུམ་པ་ཕྲིན་ལས་ཀྱིས་བསྡུས་པ་གསུམ་ནི་གང་གི་
ལས་གསུམ་ཐམས་ཅད་ཡེ་ཤེས་སྔོན་འགྲོའི་རྗེས་སུ་འཇུག་པ་གསུམ་མོ། །བཞི་པ་ཡེ་ཤེས་
ཀྱིས་བསྡུས་པ་གསུམ་ནི་དུས་གསུམ་དག་ཏུ་སྟེ་ཐམས་ཅད་ལ་ཐོགས་པ་མེད་པ་དང་ངེས་པར་
སྟེ་ཕྱིན་ཅི་མ་ལོག་པར་མཁྱེན་པའི་ཡེ་ཤེས་རྒྱ་ཆེན་པོ་འཇུག་པ་སྟེ་དེ་རྣམས་སོ། །གསུམ་པ་ནི།
ས་སོགས་འབྱུང་བ་བཞི་ལ་དབྱེར་མེད་དུ་ཡོད་པའི་ཆོས་ཉིད་སྲ་བ་གཤེར་བ་དྲོ་བ་གཡོ་བ་གང་
ཡིན་པའི་ཆོས་ཉིད་གང་ཡིན་དེ་ནི་ནམ་མཁའི་ཆོས་ཉིད་མིན་ལ་ནམ་མཁའི་མཚན་ཉིད་སྒྲིབ་པ་
སྟེ་ཐོགས་པ་མེད་པ་དང་འདུས་མ་བྱས་པ་ལ་སོགས་པའི་མཚན་ཉིད་གང་ཡིན་པ་དེ་རྒྱུའི་
གཟུགས་འབྱུང་བ་བཞི་ལ་མེད་དོ། །དེ་བཞིན་དུ་འཇིག་རྟེན་པ་སོགས་གང་ཟག་བཞིའི་ཡོན་
ཏན་ནི་སངས་རྒྱས་ཀྱི་མིན་ལ་སངས་རྒྱས་ཀྱི་ཡོན་ཏན་དེ་དག་ལ་མེད་པས་ནམ་མཁའ་དང་
མཚུངས་སོ། །ཐམས་ཅད་དུའམ་ཞེ་ན་ས་ཆུ་མེ་རླུང་ནམ་མཁའ་རྣམས་ནི་འཇིག་རྟེན་པའི་ཤེས་
པའི་ཡུལ་དུ་འགྱུར་བར་མཚུངས་པ་སོགས་འཇིག་རྟེན་ན་ནི་ཐུན་མོང་བ་སྟེ་མཐུན་ཆོས་དུ་མ་
ཡོད་ལ་མ་འདྲེས་པ་བཅོ་བརྒྱད་ཉིད་ནི་འཇིག་རྟེན་དག་ན་གང་ཟག་བཞི་པོ་རྣམས་དང་རྡུལ་
ཕྲན་ཙམ་ཡང་ཐུན་མོང་མིན་དེ་མཐུན་ཆོས་མེད་པས་དཔེ་ལས་ཁྱད་པར་དུ་འཕགས་སོ། །
བཞི་པ་ལ་གཉིས། མཚན་གྱི་ངོ་བོའི་དབྱེ་བ་སོ་སོར་བཤད། དེ་དག་དང་དཔེ་དང་
མཐུན་ཚུལ་བསྟན་པའོ། །དང་པོ་ནི། གསུང་ཞེས་དྲང་ངོ༌། །གང་ན་བསམ་གྱིས་མི་ཁྱབ་པའི་
，
- 1 5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟི་བརྗིད་འབར་པ་སུམ་ཅུ་རྩ་གཉིས་པོ་འདི་དག་གོ །སུས་ན་སྟོན་པ་སངས་རྒྱས་ཀྱིས་སོ། །
ཇི་ལྟར་ན་མིའི་དབང་པོ་སངས་རྒྱས་ཀྱི་སྐྱེས་བུ་ཆེན་པོར་མཚོན་པའི་མཚན་བཟང་དུའོ། །སུམ་
ཅུ་རྩ་གཉིས་གང་ཞེ་ན། ཞབས་ཀྱི་མཐིལ་རུས་སྦལ་གྱི་ལྟོ་བ་ལྟར་ལེགས་པར་གནས་པ་སྟེ་
ཀུན་ནས་མི་མཉམ་པ་མེད་པ་དང་། ཕྱག་དང་ཞབས་ཀྱི་མཐིལ་ལ་རྩིབས་ཀྱི་རི་མོ་སྟོང་སྟོང་
དང་ལྡན་པའི་འཁོར་ལོས་མཚན་པ་དང་། ཞབས་ཀྱི་རྟིང་པ་ཡངས་ཤིང་ཆེ་ལ་ལོང་བུའི་འབུར་
མི་མངོན་པ་དང་། ཕྱག་དང་ཞབས་ཀྱི་སོར་མོ་རྣམས་རིམ་གྱིས་ཕྲ་ལ་རིང་བ་དང་། མཐེའོ་མ་
གཏོགས་པའི་ཕྱག་དང་ཞབས་ཀྱི་སོར་མོ་རྣམས་ནི་ངང་པའི་རྒྱལ་པོའི་ལྟར་གསེར་གྱི་དྲ་བས་
འབྲེལ་བ་སྟེ་བར་རྣམས་ལ་སེང་སེང་པོ་མེད་ཀྱང་སོར་གདུབ་ལ་སོགས་པའི་རྒྱན་གཞུག་དུ་
རུང་བ་དང་། ཕྱག་དང་ཞབས་ཀྱི་པགས་པ་འཇམ་པ་ནི་རྡུལ་གྱིས་མི་གོས་པ་སྟེ་མཚན་གྱི་ངོ་བོ་
ཡིན་ལ་དེ་ཉིད་གཞོན་ཤ་ཅན་དུ་ལེགས་པ་སྟེ་བཟང་བར་གྱུར་པ་ཉིད་ན་དེའི་བསྟོད་པ་བརྗོད་
པའོ། །བཅོམ་ལྡན་འདས་ཀྱི་སྐུ་ནི་ཕྱག་དང་ཞབས་ཀྱི་བོལ་བཞི་མགུར་གྱི་ལྷུན་གཉིས་ལྟག་པ་
སྟེ་བདུན་པོ་དག་ཤས་ཁེངས་ཤིང་མཐོ་བའོ་ཞེས་སློབ་དཔོན་དབྱིག་གཉེན་གསུང་ལ། བཟང་
སྐྱོང་གིས་ཞུས་པའི་མདོར། མཐོ་བ་གཉིས་ནི་ཕྱག་གི་མཐིལ་ལ་སྐྱེས། །ཞབས་ལ་གཉིས་སྐྱེས་
ཞེས་གསུང་ཟེར་རོ། །བྱིན་པ་ཟླུམ་ལ་རིམ་གྱིས་ཕྲ་བ་རི་དྭགས་ཨེ་ན་ཡའི་དང་འདྲ་བ་སྟེ་ཨེ་ན་
ཡ་ནི་ཤ་བའོ་ཞེས་གཞུང་འགྲེལ་དུ་གསུང་ལ་ཆོས་ཀྱི་བཤེས་གཉེན་ནི་བསེ་ཁ་སྒོའོ་ཞེས་
གསུངས་ཏེ་དོན་གཅིག་མི་གཅིག་དཔྱད་དོ། །རྟ་ཅང་ཤེས་དང་གླང་པོ་ཆེའི་བཞིན་དུ་གསང་
བའི་གནས་སྦུབས་སུ་མཛེས་པར་ནུབ་པ་དང་། སྐུའི་རོ་སྟོད་སེང་གེ་དང་འདྲ་བར་འཕེལ་ཀ་ཆེ་
ཞིང་རྒྱས་པ་དང་། ཐལ་གོང་སྟེ་ཕྲག་སོ་གཉིས་པོ་བར་མེད་པར་ཤ་རྒྱས་ཤིང་ཁེངས་པ་དང་།
དཔུང་མགོ་སྟེ་ཕྲག་པའི་ལྷུན་ལེགས་པར་ཟླུམ་ཞིང་མཛེས་པ་དང་། ཕྱག་རིང་བ་སྟེ་མ་བཏུད་
པར་པུས་མོར་སླེབ་པ་མཐོ་ལྔ་དང་ལྡན་པ་སྟེ། མཚན་དངོས་ཡིན་ལ་ཕྱག་འཇམ་པ་དང་ཟླུམ་
- 1 5 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
པ་དང་གཡས་གཡོན་སྟོད་སྨད་སྦོམ་ཕྲའི་མཐོ་དམན་མེད་པ་ནི་ཁྱད་པར་རོ། །སྐུ་ཡོངས་སུ་
དག་པ་ནི་རྣམ་པར་དག་ཅིང་དང་བ་སྟེ་དེའི་ཁྱད་པར་འོད་ཀྱི་དཀྱིལ་འཁོར་འདོམ་གང་བ་
སོགས་དང་ལྡན་པ་དང་མགྲིན་པ་ནི་དྲི་མ་མེད་པའི་དུང་དང་འདྲ་བར་རི་མོ་གསུམ་དང་ལྡན་པ་
དང༌། འགྲམ་པ་རིང་ལ་རབ་ཏུ་རྒྱས་པ་རི་དྭགས་རྒྱལ་པོའི་དང་འདྲ་བ་དང༌། ཚེམས་ནི་བཞི་
བཅུ་ཚང་ལ་མཐོ་དམན་ནམ་སྟེང་འོག་གི་གྲངས་མཉམ་པ་དང་། ཚེམས་ནི་རབ་སྟེ་དྲི་མ་མེད་
ཅིང་དཀར་བ་དང་མཚམས་མ་དོད་པས་ཐགས་བཟང་བ་སྟེ། དྷརྨ་སེང་གེས་དཀར་དང་ཚེམས་
ཐགས་བཟང་བ་དང་ཞེས་བསྒྱུར་ཞིང་ཡུམ་དང་ཡང་མཐུན་ནོ། ཁ་ཅིག་གིས་བར་མེད་ཅེས་
པར་ཡང་བསྒྱུར་རོ། །རྣམ་པར་དག་པའི་ཚེམས་རིང་ཐུང་དང་ཕྲ་བོམ་ལ་སོགས་པ་མཉམ་པ་
ཉིད་དང་རབ་མཆོག་མཆེ་བ་བཞི་པ་དཀར་ཞིང་དྲི་མ་མེད་པ་དུང་གི་བཅག་ཕྲོ་ལྟ་བུ་ཉིད་དང་།
ལྗགས་རིང་བ་རང་གི་ཞལ་གྱི་དཀྱིལ་འཁོར་ཁེབས་པ་དང༌། ལྗགས་ལ་རླུང་མཁྲིས་པ་བད་
ཀན་གྱི་ནད་མེད་པས་ཅི་གསོལ་ཡང་མཐའ་མེད་པ་སྟེ་ཚད་མེད་ཅིང་བསམ་དུ་མེད་པ་སྟེ་
བསམ་གྱིས་མི་ཁྱབ་པའི་རོ་བྲོ་བའི་མཆོག་ཉིད་དུ་མཁྱེན་པ་སྟེ་འདི་དབང་པོའི་ཆ་ནས་བཟུང་
ལ་གཞན་ཐམས་ཅད་དབང་རྟེན་ནོ་ཞེས་གོང་མ་གསུང་ངོ་། །རང་འབྱུང་སངས་རྒྱས་ཀྱི་གསུང་
ནི་སྙན་པའི་ཕྱིར་བྱ་ཀ་ལ་པིང་ཀའི་སྒྲ་དང་ཐག་རིང་པོར་ཐོས་པས་ཚངས་པའི་དབྱངས་ཉིད་
དང་ལྡན་པ་དང་། སྤྱན་བཟང་ཨུཏྤལ་ལྟར་མཐོན་མཐིང་སྟེ་དེ་ཡང་འབྲས་བུ་སྣུམ་ལ་གནག་པ་
དང་དེའི་ཕྱིར་དཀར་བ་དང་དེ་ནས་སྣུམ་ལ་མཐོང་བ་དང་གྲྭ་གཉིས་དམར་བ་དང་རྫི་མ་དང་
སྤྱན་གྱི་བར་གསེར་མདོག་སྟེ་དང་བ་ལྔ་དང་ལྡན་ཡང་གཙོ་བོའི་སྒྲ་སྨོས་སོ་ཞེས་དབྱིག་གཉེན་
གསུང་ངོ༌། །རྫི་མ་བ་ཁྱུ་མཆོག་གི་རྫི་མ་དང་འདྲ་བར་མ་འཛིངས་ཤིང་ཐུར་དུ་གཞོལ་བ་དང་
ཞལ་གྱི་དཀྱིལ་འཁོར་མཛེས་ཤིང་དྲི་མ་མེད་པའི་མཛོད་སྤུ་དཀར་པོ་གཡས་སུ་འཁྱིལ་ཞིང་སྐྱ་
རུ་རའི་འབྲས་བུ་ཙམ་ལྡན་པ་སྟེ་སྨིན་མཚམས་སུའོ། །འདི་ཁྲུ་བཞིའམ་ལ་ལས་ཁྲུ་གང་ཟེར་རོ།།
- 1
5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབུར་ཏེ་དབུ་ལ་གཙུག་ཏོར་ཟླུམ་ཞིང་སོར་བཞིའམ་བལྟར་མི་མཐོང་བ་དང་ལྡན་པ་དང༌།
སེམས་ཅན་མཆོག་སངས་རྒྱས་ཀྱི་ལྤགས་པ་དྲི་མ་མེད་པས་དག་ཅིང་མ་འཁུམས་པས་སྲབ་པ་
དང་གསེར་གྱི་མདོག་འདྲ་ནི་དང་བ་སྟེ་ཁ་དོག་སེར་པོ་འབའ་ཞིག་ནི་མ་ཡིན་ནོ་གསུང་ངོ་། །བ་
སྤུ་རྣམས་ལེགས་པར་ཕྲ་ལ་འཇམ་ཞིང་ཁུང་བུ་ནས་རེ་རེ་ནས་སྐྱེས་ཤིང་སྐུའི་གྱེན་དུ་གཡས་
ཕྱོགས་སུ་འཁྱིལ་བ་དང་དབུ་སྐྲ་དྲི་མེད་རིན་ཆེན་མཐོན་མཐིང་བཞིན་ནག་པ་དང་། ནྱ་གྲོ་
རྫོགས་པའི་ལྗོན་ཤིང་དཀྱིལ་འཁོར་དང་འདྲ་བར་མདོམ་པ་དང་འཕང་དུ་མཉམ་པའི་ཆུ་ཞིང་
གབ་པ་དང༌། ཀུན་ཏུ་བཟང་པོ་དཔེ་མེད་པའི་དྲང་སྲོང་ཆེན་པོ་སངས་རྒྱས་ནི་རྡོ་རྗེ་ལྟར་
མཁྲེགས་ལ་སྲེད་མེད་བུའི་སྟོབས་མངའ་བའི་སྐུ་དང་ལྡན་ནོ་ཞེས་པ་སྟེ་ཡུམ་དུ་སྐུ་ཆེ་ཞིང་དྲང་
བའི་ཞེས་བཤད་པ་དང་གཅིག་གོ །སྲེད་མེད་པ་ལ་ལས་ནི་བཅོམ་ལྡན་འདས་ཀྱི་ཚིག་རེ་རེ་
ལའང་སྟོབས་མངའོ་ཟེར་ལ། སྲེད་མེད་ཀྱི་བུ་ནི་ཁྱབ་འཇུག་ཡིན་པར་ཁྱད་པར་དུ་འཕགས་
པའི་བསྟོད་པའི་འགྲེལ་པར་འབྱུང་ཞིང་། དེའི་སྟོབས་ནི་སྤོས་ཀྱི་གླང་པོ་ཆེ་ལ་སོགས་པ་བདུན་
གྱི་སྟོབས་བཅུ་འགྱུར་དུ་བསྒྲེས་པའོ་ཞེས་མངོན་པ་མཛོད་དུ་གསུངས་ཏེ། སྐུ་ལ་སྲེད་མེད་བུའི་
སྟོབས། གཞན་ དག་ ཚིགས་ནི་གླང་ཆེན་སོགས་ གླང་པོ་ཆེ་ཕལ་པ་དང་། སྤོས་ཀྱི་གླང་པོ། གླང་པོ་རིན་པོ་ཆེ།
ཚན་པོ་ཆེ། རབ་རྣོན། ཡང་དག་མཆོག་སྟོབས་མཆོག །སྲེད་མེད་ཀྱི་བུ་དང༌། བདུན་ པོ་བཅས་ གླགས་ པ་ དེའི་
སྟོབས་ཞེས་སོ། །གཉིས་པ་ནི། དཔེ་ཇི་ལྟར་ན་སྤྲིན་མེད་པའི་ནམ་མཁའི་ཟླ་བའི་གཟུགས་
སྟོན་ཁའི་ཆུ་སྔོན་དྲི་མ་མེད་པ་འཁྱིལ་བའི་མཚོར་ནི་མཐོང་བ་ལྟར་དེ་བཞིན་དུ་མཐོང་བ་འགྱུར་
ཞེས་དྲང་ངོ༌། །གང་གིས་ན་རྒྱལ་སྲས་ཚོགས་ཀྱིས་སོ། །གང་ན་ཁྱབ་བདག་སངས་རྒྱས་ཀྱི་
གཟུགས་དེའོ། །གང་དུ་ན་རྫོགས་པའི་སངས་རྒྱས་དཀྱིལ་འཁོར་འོག་མིན་དང་འཇིག་རྟེན་གྱི་
དཀྱིལ་འཁོར་གྱི་ནང་དུའོ། །གཉིས་པ་དེ་དག་ལུང་དང་སྦྱར་བ་དངོས་ནི། ཡོན་ཏན་དྲུག་ཅུ་རྩ་
བཞི་པོ་འདི་དག་སོ་སོ་རང་རང་གི་ངོ་བོ་དང་དེ་དག་གི་རྒྱུ་དང་བཅས་ཏེ་འདིར་བཤད་ཀྱི་གོ་
པ 1 5 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
རིམ་ཇི་ལྟ་བ་བཞིན་བུ་མོ་རིན་ཆེན་གྱིས་ཞུས་པ་ཐེག་པ་ཆེན་པོའི་མན་ངག་ཞེས་བྱ་བའི་མདོའི་
རྗེས་སུ་འབྲངས་ཏེ་ཤེས་པར་བྱའོ་ཞེས་གདམས་ལ། ཁོ་བོས་ཀྱང་དེའི་རྗེས་སུ་འབྲངས་ཏེ་
བཤད་པས་རང་བཟོ་མེད་དོ་ཞེས་ཀྱང་སྟོན་པའོ། །
གསུམ་པ་བཤད་བྱའི་ཡོན་ཏན་དེ་དག་གཏན་ལ་དབབ་པ་ལ་གཉིས། དཔེ་དང་
མཐུན་ཚུལ་མདོར་བསྟན། མཐུན་ཆོས་རྒྱས་པར་བཤད་པའོ། །དང་པོ་ནི། བསྟན་ཏོ་ཞེས་དྲང་
ངོ་༑ ༑གང་ན་སྟོབས་སོགས་སོ། །ཇི་ལྟར་ན་རྡོ་རྗེ་དང་སེང་གེ་དང་ནམ་མཁའ་དག་པ་དང་
ཆུའི་ཟླ་བའི་དཔེས་སོ། །དེ་དང་འདྲ་བའི་རྒྱུ་མཚན་ནི་མི་མཐུན་པའི་ཕྱོགས་ཀྱིས་མི་ཕྱེད་པ་
དང་སྤོབས་པ་མི་ཞན་པ་དང་གཞན་དང་མཚུངས་པ་མེད་པ་དང་ཆོས་སྐུ་ལས་གཡོ་བ་མེད་པའི་
ཕྱིར་རོ། །གཉིས་པ་ལ་གཉིས། བྲལ་བའི་ཡོན་ཏན་གྱི་དང་། རྣམ་སྨིན་གྱི་ཡོན་ཏན་གྱི་དཔེ་
དང་མཐུན་ ཆོས་བཤད་པའོ། །དང་པོ་ལ་བཞི། སྟོབས་བཅུ་རྡོ་རྗེ་དང་འདྲ་བའི་ཚུལ། མི་
འཇིགས་པ་སེང་གེ་དང་འདྲ་བའི་ཚུལ། མ་འདྲེས་པ་ནམ་མཁའ་དང་འདྲ་བའི་ཚུལ། དེ་དག་
ཆོས་སྐུའི་ཡོན་ཏན་དུ་བསྡུ་བའོ། །དང་པོ་ལ་གཉིས། གཞན་འཇོམས་པ་དང་། རང་ཉིད་མི་
ཕྱེད་པས་རྡོ་རྗེ་དང་འདྲ་བའི་ཚུལ་ལོ། །དང་པོ་ནི། སྟོབས་དང་མི་འཇིགས་པ་ལ་སོགས་པ་
རྣམས་ལ་སྟོབས་བཅུ་ནི་རྡོ་རྗེ་དང་འདྲ་སྟེ་དེ་ཡང་རྡོ་རྗེས་གོ་ཆ་དང་རྩིག་པ་དང་ཤིང་རྣམས་
འབིགས་པ་སོགས་བྱེད་པ་བཞིན་དུ་སྟོབས་དང་པོ་དྲུག་དང་དེ་ནས་གསུམ་དང་དེ་ནས་གཅིག་
གིས་གོ་རིམ་བཞིན་དུ་ཤེས་བྱའི་སྒྲིབ་པ་དང་སྙོམས་པར་འཇུག་པའི་སྒྲིབ་པ་དང་། བག་
ཆགས་དང་བཅས་པའི་ཉོན་མོངས་པ་གོ་ཆ་དང་རྩིག་པ་དང་ཤིང་དང་འདྲ་བ་རྣམས་ཕུག་པ་
དང་གཞིག་པ་དང་བཅད་པའི་ཕྱིར་ཏེ་དེ་དག་ཀུན་བསལ་བ་སྟེ་སྤངས་པས་ནའོ། །གཉིས་པ་
ནི༑ དྲང་སྲོང་སྟོབས་ནི་རྡོ་རྗེ་དང་འདྲ་སྟེ། བརླང་བ་དང་སྙིང་པོ་དང་བརྟན་པ་དང་མི་ཕྱེད་པ་
སྟེ་ཡིན་པས་ནའོ། །དེ་ཡང་གང་གི་ཕྱིར་ན་བརླིང་བ་ཡིན་ཏེ་ཆོས་ཐམས་ཅད་ཀྱི་སྙིང་པོ་ཡིན་
- 1 5 7 -



-
-，
་
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར་རོ། །དེ་ཡང་གང་གི་ཕྱིར་ན་སྙིང་པོ་ཡིན་ཏེ་རྟག་ཅིང་བརྟན་པ་ཡིན་པའི་ཕྱིར་རོ། །དེ་
ཡང་གང་གི་ཕྱིར་ན་བརྟན་པ་ཡིན་ཏེ་གང་གིས་ཀྱང་མི་ཕྱེད་པའི་ཕྱིར་རོ། །དེས་ན་རྡོ་རྗེ་བཞིན་
ཏེ་མི་ ཕྱེད་ཕྱིར་ནའོ། །ཞེས་སྐབས་དོན་སྒྲུབ་པའོ། །གཉིས་པ་ནི། ཐུབ་པ་མིའི་སེང་གེ་ནི་
འཁོར་གྱི་ཚོགས་སུ་འཇིགས་པའམ་བག་ཚ་བ་མི་མངའ་སྟེ་གང་ལ་ཡང་འཇིགས་པ་མེད་པའི་
ཕྱིར་དང་ལྟོས་པ་མེད་པའི་ཕྱིར་དང་བརྟན་པའི་ཕྱིར་དང་རྩལ་ནི་ཕུན་སུམ་ཚོགས་པ་མངའ་བ་
ཡིན་པས་ནའོ། །དཔེར་ན་སེང་གེ་ནི་འཇིགས་པ་མེད་པ་དང་གཞན་ལ་རག་མི་ལས་པ་དང་
སེམས་བརྟན་པ་དང་ལུས་རྩལ་དང་ལྡན་པས་རི་དྭགས་སོགས་ལ་འཇིགས་པ་མེད་པ་བཞིན་
ནོ༑ ༑དེ་དག་རྒྱས་པར་བཤད་པ་ནི། བཅོམ་ལྡན་འདས་གཞན་གང་ལས་ཀྱང་འཇིགས་པ་
མེད་པར་ནི་རྣམ་པར་གནས་པ་ཡིན་ཏེ་ཤེས་བྱའི་རྣམ་པ་ཀུན་མངོན་པར་མཁྱེན་པས་ནའོ།
ཁྱབ་སྟེ་གང་ཞིག་མ་མཁྱེན་ན་ཚོགས་ཀྱི་ནང་དུ་བག་ཚ་བར་འགྱུར་བས་སོ། །སྐྱབས་དང་
གྲོགས་ལ་སོགས་པ་གཞན་ལ་ལྟོས་པ་མེད་དེ་གཞན་ལྟ་ཞོག་དག་པའི་སེམས་ཅན་ས་བཅུ་པ་
དག་དང་ཡང་བདག་ཉིད་མི་མཉམ་པ་སྟེ་ཁྱད་པར་དུ་འཕགས་པར་གཟིགས་པའི་ཕྱིར་རོ། །
སེམས་བརྟན་པ་མི་གཡེང་བ་ཉིད་དེ་ཆོས་རྣམས་ཐམས་ཅད་ལ་ཐུགས་ནི་མི་རྟོག་པར་རྩེ་
གཅིག་ཏུ་གནས་པའི་ཕྱིར་ནའོ། །རྩལ་ལམ་སྟོབས་དང་ལྡན་ཏེ་ཤིན་ཏུ་སྤང་དཀའ་བ་མ་རིག་
བག་ཆགས་ཀྱི་ས་ལས་མཆོག་ཏུ་སྟེ་ལེགས་པར་རྒལ་བའི་ཕྱིར་རོ། །ཡང་ན་མཆོག་ཏུ་སྤང་བྱ་
དཀའ་བ་ཞེས་སྦྱར་རོ། །གསུམ་པ་ནི། འཇིག་རྟེན་ཐ་མལ་པ་དང་ཉན་ཐོས་དང་རང་ཉིད་ཞི་
བདེའི་ལམ་ལ་མཐའ་གཅིག་ཏུ་སྤྱོད་པ་རང་རྒྱལ་དང་བློ་ལྡན་བྱང་སེམས་དང་རང་འབྱུང་
སངས་རྒྱས་རྣམས་ཀྱི་བློ་དག་ནི་གོང་ནས་གོང་དུ་ཕྲ་བ་སྟེ་ཡུལ་ཟབ་པ་རྟོགས་པས་མཆོག་ཏུ་
གྱུར་ཅིང་མཚན་ཉིད་ཤེས་པར་དཀའ་བའི་ཕྱིར་ཏེ་དེ་དག་ཀྱང་ནི་ས་ཆུ་མེ་རླུང་ནམ་མཁའ་རྣམ་
པ་ལྔ་རིམ་ཅན་དུ་བསྟན་ཏོ། །དེ་ལྟ་ན་སངས་རྒྱས་ནི་ས་སོགས་བཞི་པོ་དང་གཏན་མི་འདྲའམ་
- 1
5 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
ཞེ་ན་ཕྱོགས་རེ་ནས་ས་ཆུ་མེ་རླུང་རྣམས་དང་ཡང་མཚུངས་ཏེ་དེ་དག་འཇིག་རྟེན་གནས་པའི་
རྒྱུར་འགྱུར་བ་ལྟར་འདི་ཡང་འཇིག་རྟེན་ཀུན་གྱི་ཉེ་བར་འཚོ་བ་སྟེ་མཉམ་པའི་རྒྱུར་འགྱུར་བའི་
ཕྱིར་རོ། །དེ་ལྟ་ན་འདིར་ནམ་མཁའ་ཁོ་ན་ཅི་སྟེ་དཔེར་སྦྱར་རོ་ཞེ་ན། སངས་རྒྱས་ནི་འཇིག་
རྟེན་དང་འཇིག་རྟེན་ལས་འདས་པར་བྱང་སེམས་མན་ཆད་པའི་མཚན་ཉིད་ལས་འདས་པ་སྟེ་
མི་མཐུན་པས་དེའི་ཆ་ནས་ནམ་མཁའ་ཁོ་ན་བཞིན་ནོ། །ཡང་ན་ཐམས་ཅད་དུ་ནམ་མཁའ་དང་
མཚུངས་པ་མ་ཡིན་ཏེ་ནམ་མཁའ་ནི་ས་ཆུ་མེ་རླུང་རྣམས་དང་ཕྱོགས་འགའ་ཞིག་ནས་མཚུངས་
པའི་ཕྱིར་ཏེ་འཇིག་རྟེན་ཀུན་གྱི་ཉེར་འཚོ་སྟེ། གནས་པའི་རྟེན་གཞིར་མཚུངས་པའི་ཕྱིར་ལ།
སངས་རྒྱས་ནི་འཇིག་རྟེན་དང་འཇིག་རྟེན་ལས་འདས་པའི་མཚན་ཉིད་ལས་འདས་པ་སྟེ་རྡུལ་
ཕྲན་ཙམ་ཡང་ཐུན་མོང་མ་ཡིན་པས་སོ། །འོན་ཀྱང་དེ་དག་ལས་འདས་པའི་ཆ་ནས་ནམ་
མཁའ་བཞིན་ནོ་ཞེས་པ་ནི་མཁས་པ་དག་གི་ཚིག་ཟུར་ལས་དཔྱད་པའི་བཤད་པའོ། །བཞི་པ་
ནི༑ བཤད་མ་ཐག་པ་དེ་དག་ནི་བྲལ་བའི་ཡོན་ཏན་ནི་སུམ་ཅུ་རྩ་གཉིས་ཡིན་ལ་འདི་དག་ནི་
རྟེན་ཆོས་ཀྱི་སྐུས་རབ་ཏུ་ཕྱེ་བ་སྟེ་དེའི་ཡོན་ཏན་ཡིན་ཏེ་དཔེར་ན་འོད་དང་མདོག་དང་དབྱིབས་
རྣམས་དང་ནོར་བུ་རིན་ཆེན་དང་དབྱེར་མེད་པ་བཞིན་དུ་ཆོས་ཀྱི་སྐུ་དང་དབྱེ་བ་མེད་པའི་ཡོན་
ཏན་ཡིན་པའི་ཕྱིར་རོ། །གཉིས་པ་ནི། བརྟེན་ཅེས་དྲང་ངོ༌། །གང་ན་མཚན་སུམ་ཅུ་རྩ་གཉིས་
ཞེས་བྱ་བའི་ཡོན་ཏན་གང་ཡིན་པ་དེའོ། །གང་ལ་ན་སྤྲུལ་པའི་སྐུ་དང་ཐེག་ཆེན་ཆོས་ལ་རྫོགས་
པར་ནི་ལོངས་སྤྱོད་པའི་སྐུ་སྟེ་གཟུགས་སྐུ་གཉིས་ལའོ། །ཡོན་ཏན་ཇི་ལྟ་བུ་ནི་མཐོང་ན་ཡིད་
ཚིམ་པར་བྱེད་པ་སྟེ། མཐོང་བ་ཙམ་གྱིས་རབ་དང་བར། །མཛད་པ་ཁྱོད་ལ་ཕྱག་འཚལ་ལོ། །
ཞེས་གསུངས་པ་ལྟར་རོ། །དེ་ལྟ་བུའི་སངས་རྒྱས་དེ་སྣང་ཚུལ་ཇི་ལྟ་བུ་ཞེ་ན་མཐོང་བ་སྟེ་སྣང་
ཚུལ་ནི་རྣམ་པ་གཉིས་སོ་ཞེས་སོ། །སྣང་ཞེས་དྲང་ངོ༌། །གང་ན་སངས་རྒྱས་ཀྱི་སྐུ་དེའོ། །རྒྱུ་ནི་
རྣམ་པར་དག་པའི་ཆོས་ཀྱི་སྐུའི་བདག་རྐྱེན་ལས་སོ། །གང་ལ་ན་ཉེ་བའི་གདུལ་བྱ་ས་བཅུ་པ་
- 1 5 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་དང་རིང་བའི་གདུལ་བྱ་ཉན་རང་སོ་སྐྱེ་དང་བཅས་པ་རྣམས་ལའོ། །གང་དུ་ན་རིམ་པ་
བཞིན་རྒྱལ་བའི་འཁོར་གྱི་དཀྱིལ་འཁོར་སྟེ་བྱང་ཆུབ་སེམས་དཔའ་རྣམས་ཀྱི་ནང་དང༌།
འཇིག་རྟེན་པའི་འཁོར་གྱི་དཀྱིལ་འཁོར་དུའོ། །དཔེ་ཇི་ལྟར་ཟླ་བའི་གཟུགས་ནམ་མཁའི་
དབྱིངས་དང༌། ཆུའི་ནང་དུ་མཐོང་བ་བཞིན་ནོ། །ཡང་ན་རྒྱལ་བའི་དཀྱིལ་འཁོར་ནི་ཆོས་སྐུ་སྟེ་
ལོངས་སྐུ་ནི་དེའི་ངང་ལ་ཤར་བ་ཡིན་པས་དེར་མཐོང་ཞེས་བཏགས་ལ་ སྤྲུལ་སྐུ་ནི་དེའི་
གཟུགས་བརྙན་འཇིག་རྟེན་དུ་སྣང་བ་ཡིན་པས་དེར་མཐོང་བའོ་ཞེས་སེམས་དེ་དཔྱད་དོ། །
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད་ལས་ལེའུ་
གསུམ་པའི་བཤད་པའོ།། །། །
༈ བཞི་པ་རྟོགས་བྱེད་ཕྲིན་ལས་ལ་གཉིས། ཕྲིན་ལས་ཀྱི་ངོ་བོ་མདོར་བསྟན་པ།
འབད་རྩོལ་མེད་པ་དཔེ་ཡིས་རྒྱས་པར་བཤད་པའོ། །དང་པོ་ལ་གཉིས་ལྷུན་གྱིས་གྲུབ་པ་དང་
རྒྱུན་མི་ཆད་པ་མདོར་བསྟན། དེ་དག་གི་ཚུལ་སོ་སོར་རྒྱས་པར་བཤད་པའོ། །དང་པོ་ནི། ལྷུན་
གྱིས་གྲུབ་པ་སྟེ་འབད་རྩོལ་མེད་པར་འཇུག་གོ་ཞེས་དྲང་ངོ༌། །གང་ན་ཁྱབ་བདག་སངས་རྒྱས་
སོ༑ ༑དུས་ནི་རྟག་ཏུའོ། །གང་ལ་ན་གདུལ་བྱའི་ཁམས་སེམས་ཅན་དང༌། དེ་འདུལ་བའི་
ཐབས་སྤྲུལ་པ་ལ་སོགས་པ་དང་གདུལ་བྱའི་ཁམས་ཀྱི་འདུལ་བའི་བྱ་བ་སྟེ་དེའི་རྒྱུ་ལ་བསྒྲུབ་
པར་བྱ་བའི་འབྲས་བུ་མངོན་མཐོ་ངེས་ལེགས་དང་། གདུལ་བྱ་དེ་ཡོད་པའི་ཡུལ་དང་གདུལ་བྱ་
འདུལ་བའི་དུས་ལ་བབ་པའི་དུས་སུ་དེའི་དོན་དུ་གཤེགས་པ་ལའོ། །རྒྱུན་མི་ཆད་པ་ནི་རྣམ་
པར་གཏོར་ཞེས་དྲང་ངོ༌། །གང་ན་གདུལ་བྱའི་ཉོན་མོངས་པ་དང་ཤེས་བྱའི་སྒྲིབ་པའི་སྤྲིན་གྱི་
དྲ་བའོ། །རྐྱེན་གང་གིས་ན་སངས་རྒྱས་རྣམས་ཀྱི་ཐུགས་རྗེའི་རླུང་གིས་སོ། །རྒྱུ་ཅིས་ན་སངས་
རྒྱས་ཉིད་ནི་སེམས་ཅན་ཀུན་ལ་ཁྱད་མེད་དུ་ཡོད་པར་རྣམ་པར་གཟིགས་པ་ལ་བརྟེན་ནས་སོ།།
སངས་རྒྱས་ཇི་ལྟ་བུ་ན་ཡོན་ཏན་དྲི་མ་མེད་པ་དུ་མ་འདུས་པའི་གཏེར་ལྟ་བུ་ཞིག་སྟེ། ཡོན་ཏན་
- 1 6 (0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
དྲི་མ་མེད་གཏེར་སངས་རྒྱས་ཉིད་ནི། ཞེས་པར་བསྒྱུར་སྣང་ངོ༌། །གང་གིས་ན་བྱང་ཆུབ་ཀྱིས་
སོ་ཞེས་ཐོབ་བོ། །ཡང་ན་སངས་རྒྱས་ཉིད་ཀྱིས་ནི་ཞེས་སྦྱར་བར་བྱ་སྟེ་འགྱུར་འདིའི་དགོངས་
པའོ། །དེ་ཇི་ལྟ་བུ་ཞིག་ཅེ་ན་དེའི་ངོ་བོ་ནི་མཐའ་དང་དབུས་མེད་ཅིང་རྒྱ་ཆེ་བ་ནམ་མཁའ་ལྟར་
ཐམས་ཅད་ལ་ཁྱབ་པ་ཞིག་གོ །དེ་རྒྱུ་གང་ལས་བྱུང་ན་ངེས་པར་འབྱིན་བྱེད་ནི་མངོན་པར་
ཤེས་པ་ལ་སོགས་པ་མཆོག་ཏུ་གྱུར་པའི་ཡོན་ཏན་རིན་ཆེན་ཚོགས་དང་ལྡན་པའི་ས་བཅུའི་ཡེ་
ཤེས་ཆུ་མཚོ་ལྟ་བུ་ལས་བྱུང་ཞིང་ཉེ་བར་བརྟེན་པའི་རྐྱེན་ནི་བསོད་ནམས་ཡེ་ཤེས་ཉི་འོད་ཅན་
གྱི་ཐེག་པ་མ་ལུས་ངེས་པར་བསྒྲུབས་པ་ལས་འབྱུང་ངོ༌། །དེ་ཡང་འདིས་འགྲོ་བས་ཐེག་པ་
ཞེས་བྱ་ལ་མ་ལུས་པ་ནི་མཆོག་གི་ལམ་མམ་ཐེག་པ་གསུམ་གའི་ལམ་མོ། །གཉིས་པ་ལ་
གཉིས། ལྷུན་གྱིས་གྲུབ་པ་དང༌། རྒྱུན་མི་ཆད་པ་རྒྱས་པར་བཤད་པའོ། །དང་པོ་ནི། ཐུབ་པ་
ཆོས་ཅན་དུས་རྟག་ཏུ་ཕྲིན་ལས་ལྷུན་གྱིས་གྲུབ་པ་ཡིན་ཏེ། ཡུལ་གང་དུ་དུས་གང་གི་ཚེ་གདུལ་
བྱ་གང་གི་འདུལ་ཐབས་གང་གིས་འདུལ་བའི་བྱ་བ་གང་བསྒྲུབ་པ་ལ་དེ་དང་དེའི་རྣམ་རྟོག་སྐྱེ་
བ་མེད་ པའི་ ཕྱིར་ རོ། །ངག་དོན་ནི་ཡུལ་འདིར། དུས་དེའི་ཚེ། གདུལ་ བྱ་ འདི་ལ། ཐབས་
འདིས་འབྲས་བུ་འདི་བསྒྲུབ་པར་བྱའོ་ཞེས་རྟོག་པ་མེད་བཞིན་དུ་ཕྲིན་ལས་མཛད་པའི་ཕྱིར་རོ་
ཞེས་པའོ། །དེས་ན་གདུལ་བྱའི་ཁམས་དང་ཞེས་བྱ་བ་ལ་སོགས་པའི་ཚིག་གིས་ནི་ཕྲིན་ལས་
ཀྱི་ཡུལ་གདུལ་བྱའི་ཁམས་ནི་གང་ཞིག་གི་དོན་སྒྲུབ་པ་དང་འདུལ་བའི་ཐབས་མང་པོ་དག་
ལས་གང་དང་གང་གིས་སྒྲུབ་པ་དང་། གདུལ་བྱའི་བྱ་བ་སྟེ་ལས་སུ་བསྒྲུབ་པར་བྱ་བའི་འབྲས་
བུ་གང་ཡིན་པ་དང་། གང་དུ་ནི་བསྒྲུབ་པའི་ཡུལ་དང་། གང་གི་ཚེ་བསྒྲུབ་པའི་དུས་ཏེ་ཕྲིན་
ལས་ཀྱི་ཆོས་ལྔ་པོ་དེ་དག་བསྟན་པ་ཡིན་ནོ། །
གཉིས་པ་ལ་ལྔ། མདོར་བསྟན་པ། རྒྱས་པར་བཤད་པ། དེ་དག་དཔེ་དང་སྦྱར་བ།
ཆོས་མཐུན་པའི་རྒྱུ་མཚན། དོན་བསྡུས་ཏེ་སྐབས་དོན་བསྒྲུབ་པའོ། །དང་པོ་ནི། ངེས་པར་
- 1 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྱིན་བྱེད་དང་། བྱང་ཆུབ་དེའི་རྟོག་པ་དང་། དེ་གཉིས་ཀྱི་འབྲས་བུ་དང་བྱང་ཆུབ་དེའི་ཡོངས་
སུ་འཛིན་པར་བྱ་བ་དང་། དེའི་རྒྱུད་ཀྱི་སྒྲིབ་བྱེད་དང་། དེ་གཅོད་པའི་རྐྱེན་རྣམས་ལ་རྣམ་པར་
རྟོག་པ་མེད་བཞིན་དུ་འཇུག་པའི་ཕྱིར་ཕྲིན་ལས་རྒྱུན་མི་ཆད་དོ། །གཉིས་པ་ནི། དེ་དང་དེ་གང་
ཞེ་ན་ངེས་པར་འབྱིན་པ་ནི་ས་བཅུ་སྟེ། དེས་བྱང་ཆུབ་དེ་འཁོར་བ་ལས་ངེས་པར་འབྱིན་པའི་
ཕྱིར་རོ། །ཚོགས་གཉིས་པོ་དག་ནི་བྱང་ཆུབ་དེའི་སྟོན་པའི་རྒྱུ་སྟེ་དེས་ས་བཅུ་པའི་ནུས་པ་མི་
ཉམས་པར་བྱེད་པ་ལས་བྱང་ཆུབ་སྨིན་པའི་ཕྱིར་རོ། །རྒྱུ་རྐྱེན་གཉིས་པོ་དེའི་འབྲས་བུ་ནི།
བྱང་ཆུབ་མཆོག་ཡིན་ཏེ། འདི་ལས་དེ་བྱུང་བའི་ཕྱིར་རོ། །བྱང་ཆུབ་ཅན་གྱི་སེམས་ཅན་ནི་ཕྲིན་
ལས་ཀྱིས་ཡོངས་སུ་འཛིན་པ་སྟེ་ཕྲིན་ལས་འཇུག་པའི་ཡུལ་ཡིན་ནོ། །དེའི་སྒྲིབ་པ་ནི་འདོད་
ཆགས་ལ་སོགས་པ་མཐའ་ཡས་པའི་ཉོན་མོངས་པ་དང་སེར་སྣ་སོགས་ཉེ་བའི་ཉོན་མོངས་
པའི་བག་ཆགས་རྣམས་སོ། །དེ་འཇོམས་པའི་རྐྱེན་དུས་ཀུན་ཏུ་སེམས་ཅན་ལ་དམིགས་པའི་
ཐུགས་རྗེ་ཆེན་པོ་ཡིན་ནོ། །གསུམ་པ་ནི། གནས་ནི་དྲུག་པོ་འདི་དག་རྣམས། །གོ་རིམ་ཇི་
བཞིན་རྒྱ་མཚོ་དང༌། །ཉི་མ་དང་ནི་ནམ་མཁའ་གཏེར། །སྤྲིན་དང་རླུང་བཞིན་ཤེས་པར་བྱའོ།།
བཞི་པ་ནི་ས་བཅུ་པོ་རྣམས་ནི་རྒྱ་མཚོ་བཞིན་ཏེ་དྲི་མ་མེད་པའི་ཡེ་ཤེས་ཀྱི་ཆུ་དང་མངོན་པར་
ཤེས་པ་ལ་སོགས་པའི་ཡོན་ཏན་རིན་ཆེན་དུ་མ་དང་ལྡན་པའི་ཕྱིར་རོ། །དེའི་གནས་སྐབས་ཀྱི་
ཚོགས་གཉིས་དག་ནི་ཉི་མ་བཞིན་ཏེ་སེམས་ཅན་ཐམས་ཅད་བདེ་བར་ཉེ་བར་འཚོ་བ་སྟེ་སྐྱོང་
བར་བྱེད་པའི་ཕྱིར་རོ། །བླ་ན་མེད་པའི་བྱང་ཆུབ་ནི་ནམ་མཁའི་ཁམས་བཞིན་ནོ། །ཅིའི་ཕྱིར་
ན་ཇི་སྙེད་པ་ལ་ཁྱབ་པས་རྒྱ་ཆེ་བ་དང༌། སྐྱེ་འགག་དང་བྲལ་བས་མཐའ་དང་དབུས་མེད་པའི་
ཕྱིར་རོ། །ཕྲིན་ལས་འཇུག་པའི་ཡུལ་སེམས་ཅན་ཁམས་ནི་གཏེར་དང་འདྲ་སྟེ་ཡང་དག་པར་
རྫོགས་པའི་སངས་རྒྱས་ཀྱི་ཆོས་ཉིད་ཡིན་པའི་ཕྱིར་རོ། །དེའི་ཉོན་མོངས་ཏེ་སྒྲིབ་བྱེད་རྣམས་
སྤྲིན་ཚོགས་བཞིན་ཏེ། གློ་བུར་དུ་བྱུང་བ་དང་ཁམས་ལ་ཁྱབ་པར་སྒྲིབ་པ་དང་དེ་ཁོ་ནར་མ་
- 1 6 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
གྲུབ་པའི་ཕྱིར་རོ། །ཐུགས་རྗེ་ཆེན་པོ་ནི་མི་ཟད་པའི་རླུང་དང་འདྲ་སྟེ་སྒྲིབ་པ་དེ་མཐོར་བར་
བྱེད་པར་ཉེ་བར་གནས་པའི་ཕྱིར་རོ། །ལྔ་པ་ནི། སངས་རྒྱས་རྣམས་ནི་འཁོར་བ་གནས་པ་
སྲིད་དུ་མཛད་པ་རྒྱུན་མི་ཆད་པ་ཡིན་ཏེ། རྒྱུན་མི་ཆད་པའི་རྒྱུ་གཞན་པ་དང་ཚོགས་ཀྱི་དབང་
གིས་ཏེ་སྟོབས་ཀྱིས་ངེས་པར་འབྱུང་བའི་ཕྱིར་དང་། བྱང་ཆུབ་བདག་ཉིད་དང་སེམས་ཅན་ལ་
ཡོད་པའི་བྱང་ཆུབ་མཚུངས་པར་གཟིགས་པའི་ཕྱིར་དང་སེམས་ཅན་གྱི་སྒྲིབ་པ་སེལ་བའི་
མཛད་པ་ཡོངས་སུ་མ་རྫོགས་པའི་ཕྱིར་རོ། །དེ་ཡང་ས་དང་ཚོགས་ཀྱི་རྟེག་ཏུ་གཞན་དོན་སྒྲུབ་
པའི་ཕྱིར་དུ་བྱང་ཆུབ་ངེས་པར་འབྱིན་ལ། དེས་ན་དེ་ལས་བྱུང་པའི་བྱང་ཆུབ་ཀྱིས་གཏན་དུ་
གཞན་དོན་བྱེད་དགོས་སོ། །གལ་ཏེ་བྱང་ཆུབ་ཀྱི་ཕྲིན་ལས་འཇུག་པའི་ཡུལ་མེད་དེ་སེམས་
ཅན་རྣམས་ནི་རང་བཞིན་གྱིས་ཉོན་མོངས་པ་ཅན་ཡིན་པའི་ཕྱིར་ཏེ་གསེར་མེད་ན་གསེར་བརྐོ་
བའི་བྱ་བ་མི་འཇུག་པ་བཞིན་ནོ་སྙམ་ན་མིན་ཏེ་སེམས་ཅན་ལ་ཡང་བྱང་ཆུབ་ཁྱད་པར་མེད་
པར་ཡོད་པས་དེ་ལ་ཕྲིན་ལས་འཇུག་གོ །གལ་ཏེ་བྱང་ཆུབ་ཁྱད་པར་མེད་པར་ཡོད་ན་དེ་ལ་
ཕྲིན་ལས་འཇུག་མི་དགོས་སོ་སྙམ་ན་མིན་ཏེ། ནམ་མཁའ་ལ་སྤྲིན་ལྟར་གློ་བུར་གྱི་ཉོན་མོངས་
པས་བསྒྲིབས་པས་དེ་སེལ་དགོས་སོ། །གལ་ཏེ་དེ་སེལ་བའི་ནུས་པ་མེད་དོ། །ཞེ་ན་མིན་ཏེ་
ཐུགས་རྗེ་ཆེན་པོ་ཡོད་པས་སོ་ཞེས་དོན་དྲུག་གིས་ཕྲིན་ལས་རྒྱུན་མི་ཆད་པའི་ཚུལ་ལེགས་པར་
བསྟན་པའོ། །སྒྲ་ཇི་བཞིན་པར་བཤད་པ་ནི་སླའོ། ། །
གཉིས་པ་འབད་རྩོལ་མེད་པ་དཔེ་ཡིས་རྒྱས་པར་སྒྲུབ་པ་ལ་གཉིས། འབད་མེད་
གཞན་དོན་སྒྲུབ་ཚུལ་དཔེ་ཡིས་བསྟན། སླར་ཡང་དཔེ་དེ་ཉིད་ལེགས་པར་གཏན་ལ་དབབ་
པའོ། །དང་པོ་ལ་མདོར་བསྟན་རྒྱས་བཤད་གཉིས་སོ། །བརྒྱ་བྱིན་རྔ་སྤྲིན་ཚངས་པ་དང༌། །ཉི་
མ་ཡིད་བཞིན་རིན་ཆེན་དང་། །དེ་བཞིན་གཤེགས་པ་སྒྲ་བརྙན་བཞིན། །ནམ་མཁའ་དང་ནི་
ས་བཞིན་ནོ། །ཞེས་པ་སྟེ་གོ་བར་ཟད་དོ། །གཉིས་པ་ནི། གལ་ཏེ་སངས་རྒྱས་ནི་སྐྱེ་འགག་
- 1
6 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་ཅིང་འདུས་མ་བྱས་པ་མ་ཡིན་ནམ་ཇི་ལྟར་ན་ལྷུན་གྱིས་གྲུབ་པ་དང་རྒྱུན་མི་ཆད་པར་
གཞན་དོན་ལ་འཇུག །གལ་ཏེ་གཞན་དོན་སྒྲུབ་པའི་བྱ་བ་དང་བཅས་ན་སྐྱེ་འགག་ཅན་དུའང་
འགྱུར་རོ་ཞེ་ན་མིན་ཏེ་སྐྱེ་འགག་མེད་བཞིན་དུ་གདུལ་བྱའི་དོན་སྒྲུབ་པ་ཡིན་ལ་དེ་ཉིད་དཔེ་
ལས་ངེས་པར་བྱ་བའི་ཕྱིར་དགུ་སྟེ། སྐུ་སྟོན་པ་བརྒྱ་བྱིན་དང་། གསུང་འདོམས་པ་ལྷའི་རྔ་དང་།
ཐུགས་ཀྱིས་ཁྱབ་པ་སྤྲིན་དང༌། སྤྲུལ་པ་འབད་མེད་ཚངས་པ་དང༌། ཡེ་ཤེས་ཕྲོ་བ་ཉི་མ་དང་།
ཐུགས་ཀྱི་གསང་བ་ནོར་བུ་དང༌། གསུང་གི་གསང་བ་སྒྲ་བརྙན་དང༌། སྐུའི་གསང་བ་ནམ་
མཁའ་དང་། ཐུགས་རྗེའི་བདག་ཉིད་ས་དང་འདྲ་བའོ། །དང་པོ་ལ་གཉིས། རྟོག་པ་མེད་པ་ས་
དང༌། སྐྱེ་འགག་མེད་པ་བརྒྱ་བྱིན་དང་འདྲ་བའོ། །དང་པོ་ལ་གཉིས། དཔེ་དང་དོན་ནོ། །དང་
པོ་ལ་བཞི། གཞི་དག་པ་ལ་སྣང་བ། དེའི་གནས་སྐབས་ཀྱི་བྱེད་ལས། བྱེད་ལས་ལས་ཐོབ་
པའི་འབྲས་བུ། དོན་བསྡུ་བའོ། །དང་པོ་ནི། དཔེ་ཇི་ལྟར་ན་ཡོངས་སུ་བརྟག་པ་བཟུང་སྟེ་
འཛམ་བུའི་གླིང་གི་ས་སྟེང་འདི་བེ་ཌཱུརླ་དག་པའི་རང་བཞིན་དུ་གྱུར་ཏེ་དེ་ལས་ཅིར་འགྱུར་ན་
མཐོང་ངོ་ཞེས་དྲང་། གང་ན་གཙོ་བོ་ལྷའི་དབང་པོ་བརྒྱ་བྱིན་ཏེ་འཁོར་ལྷའི་བུ་མོའི་ཚོགས་དང་
བཅས་པ་དང་གནས་རྣམ་པར་རྒྱལ་བའི་ཁང་བཟང་དང་ལྷ་དབང་དེ་ལས་གཞན་པའི་ལྷ་
རྣམས་དག་དང་ལྷ་དེའི་གཞལ་ཡས་ཁང་སྣ་ཚོགས་དང༌། ཐུན་མོང་གི་ལོངས་སྤྱོད་ལྷ་རྫ་ས་
རྣམ་པ་མང་པོ་རྣམས་སོ། །གང་ན་འཛམ་བུའི་གླིང་གི་གཞི་དེར་རོ། །དེར་མཐོང་བའི་རྒྱུ་
མཚན་དག་ཕྱིར་ཞེས་པའོ། །གཉིས་པ་ནི། དེ་ནས་གནས་པར་འགྱུར་ཞེས་དྲང་ངོ༌། །ཇི་ལྟར་
ན་བསམ་པ་ངེད་རིང་པོར་མི་ཐོགས་པར། ལྷ་དབང་འདི་འདྲར་གྱུར་ཅིག་ཅེས། །དེ་འདྲ་སྨོན་
ལམ་འདེབས་པར་བྱེད་ཅིང་སྦྱོ་བས་ལྷ་དབང་དེ་ཐོབ་པའི་དོན་དུ་དགེ་བ་ནི་ཡང་དག་བླངས་
ཏེའོ། །གང་གིས་ན་བེ་ཌཱུརྱར་གྱུར་པའི་ས་སྟེང་ན་གནས་པའི་སྐྱེས་པ་དང་བུད་མེད་ཀྱི་ཚོགས་
རྣམས་ཀྱིས་སོ། །རྒྱུ་ནི་སྣང་བ་དེ་ནི་མཐོང་གྱུར་ཏེ་དེ་ལ་བརྟེན་ནས་སོ། །གསུམ་པ་ནི། སྐྱེ་
- 1 6 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
བར་འགྱུར་ཞེས་དྲང་ངོ་། །གང་དུ་ན་ལྷར་ནིའོ། །ཇི་ལྟར་ན་ས་སྟེང་ནས་ཤི་འཕོས་ཏེའོ། །རྒྱུ་
ཅིས་ན་འདིའི་ནི་བཻ་ཌཱུརྱ་དག་པའི་དབང་གིས་སྣང་བའི་གཟུགས་བརྙན་ཙམ་མོ་ཞེས་དེ་ལྟ་བུར་
ཤེས་པ་མེད་ཀྱང་དེ་ཐོབ་པའི་དོན་དུ་བསགས་པའི་དགེ་བའི་ལས་དེས་ནི་སྟེ་དེས་སོ། །གང་ན་
བཤད་མ་ཐག་པའི་སྐྱེས་པ་དང་བུད་མེད་དེ་དག་གོ །བཞི་པ་ནི། སྣང་བ་དེ་ནི་འདི་བྱའོ་ཞེས་
རྟོག་པ་ཤིན་ཏུ་ཡང་མེད་ཅིང་ལྷའི་གནས་ནས་གཡོ་བ་མེད་པ་དེ་ལྟ་མོད་ཀྱི་ས་སྟེང་ན་དོན་ཆེན་
པོས་ནི་ཉི་བར་གནས་སོ། ། །
གཉིས་པ་ལ་བཞི། སེམས་དག་པ་ལ་སངས་རྒྱས་སྣང་བ། སྣང་བའི་བྱེད་ལས་
མཆོག་ཏུ་གྱུར་པ། བྱེད་ལས་དེ་ཉིད་རྟོག་པ་མེད་བཞིན་མཛད་པ། ཡུལ་ཅན་འཁྲུལ་ཡང་དེ་
མཐོང་དོན་ཡོད་པའོ། །དང་པོ་ནི། དེ་བཞིན་དུ་མཐོང་བར་འགྱུར་ཞེས་སྦྲེལ་ལོ། །སུས་ན་
སེམས་ཅན་རྣམས་ཀྱིས་སོ། །གང་ན་རྫོགས་པའི་སངས་རྒྱས་སོ། །དེ་ཇི་ལྟ་བུར་ན་ཁྱད་པར་
གསུམ་ལྡན་དེ་སྐུའི་ཁྱད་པར་མཚན་དང་དཔེ་བྱད་དང་ལྡན་པའི་སྒོ་ནས་གཟི་མདངས་ཆེན་པོ་
ཅན་དང་། ཕྲིན་ལས་ཀྱི་ཁྱད་པར་ནི་རེ་འགའ་འཆག་པ་དང་ནི་བཞེངས་པ་དང་། བཞུགས་པ་
དང་ནི་གཟིམས་པ་སྟེ་སྤྱོད་ལམ་རྣམ་བཞི་དང་གཞན་ཡང་སྤྱོད་ལམ་སྣ་ཚོགས་མཛད་པ་ཅན་
དང་རེ་འགའ་ཞི་བ་མྱ་ངན་ལས་འདས་པའི་ཆོས་ནི་གསུང་བ་དང༌། རེ་མི་གསུང་བ་དང་རེ་
མཉམ་པར་བཞག་པར་གྱུར་པ་དང་རེ་སྐུ་གསུང་ཐུགས་ཀྱི་ཆོ་འཕྲུལ་རྣམ་པ་སྣ་ཚོགས་དག་
མཛད་པའོ། །ཡུལ་ཅན་གྱི་ཁྱད་པར་ནི་གདུལ་བྱ་རང་གི་སེམས་ལ་སྣང་བ་ཞིག་གོ །སེམས་ཇི་
ལྟ་བུ་ན་དད་པ་དང་བརྩོན་འགྲུས་ལ་སོགས་པའི་ཡོན་ཏན་བསྒོམས་པ་སྟེ་གོམས་པའི་སེམས་
སོ༑ ༑དད་སོགས་ཇི་ལྟ་བུ་ན་མ་དད་པ་སོགས་ཀྱི་དྲི་མ་མེད་པ་ཅན་གྱི་དད་སོགས་ཞིག་གོ །
གཉིས་པ་ནི། སངས་རྒྱས་དེ་མཐོང་ནས་ཐོབ་པར་བྱེད་ཅེས་སྦྲེལ་ལོ། །གང་ན་འདོད་པའི་གོ་
འཕང་སངས་རྒྱས་སོ། །རྒྱུ་ནི་སངས་རྒྱས་ཉིད་ཀྱི་ཕྱིར་དུ་ལམ་ལ་རབ་ཏུ་སྦྱོར་ཏེ་དེ་ཡང་སངས་
- 1 6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་དེའི་རྒྱུ་བསམ་པ་སེམས་བསྐྱེད་དང་སྦྱོར་བ་ཕར་ཕྱིན་སོགས་ཡང་དག་པར་བླངས་པ་ལ་
བརྟེན་ནས་ནིའོ། །སུས་ན་སངས་རྒྱས་ཐོབ་པར་འདོད་པ་དང་ལྡན་པ་རྣམས་སོ། །གསུམ་པ་
ནི༑ སྣང་བས་དེ་ནི་ཤིན་ཏུ་ཡང་རྟོག་པ་མེད་ཅིང་འབད་རྩོལ་གྱིས་སམ་ཆོས་སྐུ་ལས་གཡོ་བ་
མེད་པ་ཉིད་ཡིན་པ་དེ་ལྟ་ན་ཡང་འཇིག་རྟེན་དོན་ཆེན་པོ་ནི་ཉེ་བར་གནས་པར་གྱུར་ཏོ། །བཞི་
པ་ནི། སྣང་བ་འདི་ནི་རང་གི་སེམས་དག་པ་ཉིད་དེར་སྣང་བ་ཡིན་ནོ་ཞེས་སོ་སོ་སྐྱེ་བོ་རྣམས་
ཀྱིས་མི་ཤེས་མོད་དེ་ལྟ་ན་ཡང་སོ་སོ་སྐྱེ་བོ་དེ་དག་ལ་ནི་གཟུགས་མཐོང་བ་དེ་དོན་ཡོད་པར་
འགྱུར་རོ། །ཇི་ལྟར་ན་མཐོང་བར་འགྱུར་ཞེས་དྲང་ངོ༌། །གང་ན་གདུལ་བྱ་རང་གི་ནང་གི་དམ་
པའི་ཆོས་སྐུ་ནིའོ། །སུས་ན་ཐེག་པ་ཆེན་པོ་འདི་ལ་གནས་པ་རྣམས་ཀྱིས་སོ། །རྒྱུ་ནི་རིམ་གྱི་
གཟུགས་སྐུ་དེ་མཐོང་བ་ལ་བརྟེན་ནས་སོ། །ཡུན་ནི་སོ་སོ་རང་རིག་པའི་ཡེ་ཤེས་ཀྱི་མིག་གིས་
སོ༑ ༑དེ་སྐད་དུ་ཡང་དྲི་མེད་འོད་ལས། དེ་ལྟ་ན་དེ་བཞིན་གཤེགས་པའི་ཤའི་སྤྱན་ལ་སོགས་
པ་ལྔས་སྟོང་པ་ཉིད་སོ་སོར་མཐོང་ངོ༌། །གཞན་སེམས་ཅན་ཐམས་ཅད་ཀྱི་ཡུལ་སྟོང་པ་ཉིད་དུ་
མཐོང་བ་ནི་དམུས་ལོང་བཞིན་ནོ་ཞེས་གསུངས་པ་ལྟར་རོ། །དེ་བཞིན་གཤེགས་པའི་ཤའི་
སྤྱན་ནི་ལས་དང་པོ་ལའང་ཡོད་པར་དེ་ཉིད་དུ་གསུངས་སོ། །
གཉིས་པ་ལ་གསུམ། གཞི་དག་མ་དག་ལས་གཟུགས་བརྙན་འཆར་ནུབ་ཏུ་འགྱུར་བ།
གཟུགས་བརྙན་སྣང་བའི་བྱེད་ལས་ཀྱི་དཔེ་དོན། སངས་རྒྱས་སྣང་ཚུལ་བྱེ་བྲག་ཏུ་གཏན་ལ་
དབབ་པའོ། །དང་པོ་ནི། ཇི་ལྟར་སྟོང་གསུམ་མམ་འཛམ་བུའི་གླིང་གི་ས་ཀུན་ཀྱི་སྟེང་ན་བེ་
ཌཱུརྱ་ལས་གཞན་ཉམ་ངའི་གནས་ངམ་གྲོག་སོགས་དང་བྲལ་ཏེ་རྒྱུའི་ཁྱད་པར་དྲི་མེད་བེ་ཌཱུརྱ་
ལས་གྲུབ་པ་དང་དབྱིབས་ཀྱི་ཁྱད་པར་ལག་མཐིལ་ལྟར་མཉམ་པ་དང་རྒྱན་བཀོད་པའི་ཁྱད་
པར་དྲི་མ་དང་བྲལ་ཞིང་ཁ་དོག་གསལ་ལ་དབྱིབས་མཛེས་པའི་ནོར་བུའི་ཡོན་ཏན་གྱི་དཔལ་
དང་ལྡན་པ་སྟེ་སྤྲས་པར་གྱུར་ལ་གཞི་དེར་ནི་ལྷ་བདག་བརྒྱ་བྱིན་གྱི་གནས་ཀྱི་ཚོགས་དང་ལྷ་
，
• 1 6 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
བདག་འཁོར་གྱི་ལྷ་དང་བཅས་པའི་གཟུགས་ཤར་ཏེ་རྒྱུ་མཚན་ནི་དག་ཕྱིར་ཞེས་པའོ། །དེ་
ནས་རིམ་གྱིས་གཟུགས་དེ་རྣམས་ནི་སླར་ཡང་མི་སྣང་བར་འགྱུར་རོ། །རྒྱུ་མཚན་ནི་སའི་ཡོན་
ཏན་དག་པ་སོགས་དང་བྲལ་བའི་ཕྱིར་རོ། །གཉིས་པ་ནི། མེ་ཏོག་དང་རིན་པོ་ཆེ་ལ་སོགས་པ་
འཐོར་བར་བྱེད་དོ། །ཞེས་དྲང་ངོ༌། །བསམ་པ་གང་གིས་ན་བརྒྱ་བྱིན་སོགས་ལ་སྨོན་པའི་
སེམས་ཀྱིས་སོ། །དགོས་པ་བརྒྱ་བྱིན་ཏེ་དངོས་ཐོབ་པའི་ཕྱིར་དུའོ། །གང་གིས་ན་བུད་མེད་
སྐྱེས་ཚོགས་སོ། །དེ་ཇི་ལྟ་བུ་ཞེ་ན་སྦྱོར་བའི་ཁྱད་པར་བསྙེན་གནས་ཡན་ལག་བརྒྱད་དང་ལྡན་
པའི་བརྟུལ་ཞུགས་དང་སྦྱིན་སོགས་དགེ་བ་ལ་ངེས་པར་ཏེ་མཐའ་གཅིག་ཏུ་བློ་ཕྱོགས་པར་
གྱུར་པ་ཞིག་གོ །ཡང་ན་བསྙེན་གནས་དང་དེ་ལས་གཞན་པའི་བསླབ་པ་ནི་བརྟུལ་ཞུགས་སོ་
ཞེས་སློབ་དཔོན་ཕྱུ་པ་གསུང་ངོ༌། །དཔེ་དེ་ལྟར་དུ་སེམས་རབ་བསྐྱེད་པར་བྱེད་ཅེས་དྲང་ངོ་། །
སུས་ན་སངས་རྒྱས་ཐོབ་པར་རབ་དགའི་སེམས་ལྡན་རྒྱལ་བའི་སྲས་རྣམས་སོ། །དགོས་པ་
དག་པའི་བེ་ཌཱུརྱ་འདྲ་སེམས་དག་པ་ལ་སྣང་བའི་ཐུབ་དབང་ཐོབ་བྱའི་ཕྱིར་དུའོ། །ཇི་ལྟར་ན་
བརྒྱ་བྱིན་ལ་སྨོན་པར་བྱེད་པ་དེ་བཞིན་དུ་ཞེས་པའོ། ། །
གསུམ་པ་ལ་གསུམ། སེམས་དག་པ་ལ་སངས་རྒྱས་སྣང་བ། སེམས་མ་དག་པ་ལ་མི་
སྣང་བ། སྣང་མི་སྣང་དུ་གྱུར་ཀྱང་སངས་རྒྱས་ལ་སྐྱེ་འགག་མེད་པའོ། །དང་པོ་ནི་ཇི་ལྟར་བེ་
ཌུར་ས་གཞི་གཙང་མ་ལ། །ལྷ་དབང་ལུས་ཀྱི་གཟུགས་བརྙན་སྣང་བ་ལྟར། །དེ་བཞིན་འགྲོ་
སེམས་ས་གཞི་གཙང་མ་ལ། །ཐུབ་པའི་དབང་པོའི་སྐུའི་གཟུགས་བརྙན་འཆར། །ཞེས་པ་སྟེ་
གོ་སླའོ། །གཉིས་པ་ནི། སངས་རྒྱས་ཀྱི་གཟུགས་བརྙན་རེས་འཆར་བ་དང་རེས་ནུབ་པར་
འཇུག་གོ་ཞེས་སྤེལ་ལོ། །གང་དུ་ན་འགྲོ་བར་ཏེ་གདུལ་བྱ་ལའོ། །དེའི་རྒྱ་ནི་རིམ་པ་ལྟར་
དད་སོགས་ཀྱི་རྙོག་པ་མེད་པ་དང་སྙོག་པའི་རང་སེམས་རབ་འཇུག་སྟེ་སྐྱེ་བའི་དབང་གིས་སོ།།
གསུམ་པ་ནི། ཇི་ལྟར་འཇིག་རྟེན་དག་ན་བརྒྱ་བྱིན་གྱི་གཟུགས་རེས་སྣང་བ་དང་རེས་མི་སྣང་
- 1
6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་བརྒྱ་བྱིན་ལ་སྐྱེ་འགག་མེད་པ་ལྟར། དེ་བཞིན་དུ་འཇིག་རྟེན་དག་ན་སངས་རྒྱས་དེ་སྣང་
བའི་ཚེ་ཡོད་ཅེས་དང་མི་སྣང་བའི་ཚེ་ཞིག་ཅེས་མི་ལྟ་སྟེ་སངས་རྒྱས་ནི་སྐྱེ་འགག་ཐམས་ཅད་
དང་བྲལ་བའི་ཕྱིར་རོ། །གཉིས་པ་གསུང་འདོམས་པ་ལྷའི་རྔ་དང་འདྲ་བ་ལ་གཉིས། རྔ་དང་
འདྲ་བའི་ཚུལ། སིལ་སྙན་གཞན་དཔེར་མི་རུང་བའོ། །དང་པོ་ལ་གཉིས། ཕན་པ་སྒྲུབ་པས་
དང༌། གནོད་པ་སེལ་བས་རྔ་དང་འདྲ་བའོ། །དང་པོ་ལ་གསུམ། ཕན་པའི་རྒྱུ་ལ་སྦྱོར། ཕན་
བྱེད་ལས་ལས་བྱུང་། ཕན་པ་དངོས་ལ་དགོད་པའོ། །དང་པོ་ནི། དཔེ་ཇི་ལྟར་ན་སྐུལ་བར་
བྱེད་པ་ལྟར་རོ་ཞེས་དྲང་ངོ་། །གང་གིས་ན་ཆོས་ཀྱི་རྔ་ནིའོ། །གང་ལ་ན་འདོད་ཡོན་གྱིས་བག་
མེད་པའི་ལྷ་རྣམས་ཐམས་ཅད་དོ། །དུས་ནི་ལན་ཅིག་མ་ཡིན་པར་ཡང་ནས་ཡང་དུའོ། །
ཐབས་གང་གིས་ན་མི་རྟག་སྡུག་བསྔལ་བདག་མེད་དང་ཞི་བ་སྟེ་ཆོས་ཀྱི་སྡོམ་བཞི་སྟོན་པའི་སྒྲ་
ཡིས་སོ། །ཚུལ་ཇི་ལྟར་ན་བརྗོད་འདོད་ཀྱི་འབད་རྩོལ་དང་། ཁོག་པ་འགྲིན་པ་རྐན་དང་ལྕེ། །
སྣ་དང་སྤྱི་བོ་སོ་དང་མཆུ། །ཞེས་པའི་སྒྲ་འབྱུང་བའི་གནས་བརྒྱད་དང་ཡིད་དེ་སེམས་དང་
གཟུགས་ཏེ་ལུས་དང་ཀུན་སློང་གི་རྣམ་པར་རྟོག་པ་མེད་བཞིན་དུའོ། །དེ་ལྟར་བསྐུལ་བ་དེ་རྒྱུ་
ཅི་ལས་བྱུང་ན་སུམ་ཅུ་རྩ་གསུམ་གྱི་ལྷ་རྣམས་ཀྱི་སྔོན་གྱི་དཀར་པོ་དགེ་བའི་ལས་ཀྱི་མཐུ་ཡིས་
སྟེ་དེ་ལས་འབྱུང་ངོ༌། །སྐུལ་བ་པོ་དེ་གང་དུ་ཡོད་ན་ལྷ་ནང་ཞེས་པ་སྟེ་རྣམ་པར་རྒྱལ་བའི་ཁང་
པའི་ཡང་ཐོག་ན་ཡོད་པའོ་ཞེས་གསུང་སྟེ་དེར་སྒྲ་འབྱུང་བ་ལ་དགོངས་ཀྱི་རྔ་རང་མཚན་པ་ཞིག་
དེར་ཡོད་པ་མིན་ཏེ་གཟུགས་མེད་པར་བཤད་པས་སོ། །དེ་དག་ཀྱང་དཀོན་མཆོག་སྒྲོན་མའི་
མདོ་ལས། ལྷ་ ལ་བསྐུལ་མ་འདེབས་པ་ལྷའི་རྔ། །ལྷ་ལ་རྣམ་པར་སྨིན་པས་འགྲུབ་པར་
འགྱུར། །ལྷ་རྣམས་ཐམས་ཅད་བག་མེད་གནས་པར་ཤེས་གྱུར་ནས། །རྔ་དེས་ནམ་མཁའ་ལ་
ནི་སྒྲ་སྒྲོགས་ཏེ། །འདོད་པ་ཐམས་ཅད་མི་རྟག་ཐེར་ཟུག་མིན། །ཐ་ཤལ་མི་བརྟན་དབུ་བའི་ངོ་
བོ་ཉིད། །སྒྱུ་མ་སྨིག་རྒྱུ་ཆུ་ ཟླ་མཚུངས་ཤིང་འདྲ། །སྲིད་པ་ཐམས་ཅད་རྨི་ལམ་སྤྲིན་དང་
- 1 68 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། (༦
མཚུངས། །བག་མེད་ཐམས་ཅད་དགྲ་བཅས་མྱ་ངན་ཅན། །འཆི་བའི་ལམ་ཡིན་མི་འཆིའི་ལམ་
མ་ཡིན། །ཇི་སྙེད་སུ་དག་བག་མེད་གནས་གྱུར་པ། །དེ་དག་འཆི་བདག་ཆུ་སྲིན་ཆེན་པོས་ཟིན།།
སྡུག་བསྔལ་རྩ་བ་ཡོངས་འཛིན་ཐམས་ཅད་ཡིན། །སྐྱེ་བ་ཐམས་ཅད་འཕགས་པ་རྣམས་ཀྱིས་
སྨད། །འདོད་པའི་ཡོན་ཏན་རྣམས་ཀྱིས་ཡུལ་ལ་རྨོངས། །ཆོས་ཀྱི་སྟོབས་ལ་རྟག་དགའ་གྱིས་
ཞེས་བསྐུལ། །རྔ་དེས་བསྐུལ་ནས་བརྒྱ་བྱིན་ལྷ་རྣམས་དང༌། །ལྷའི་འདུན་ས་ཆོས་བཟང་
འདུག་ནས་སུ། །གཏམ་ གང་ཞི་ཞིང་འདོད་ཆགས་བྲལ་མཐུན་པ། །ཆོས་ཀྱི་གཏམ་སྟེ་ལྷ་
རྣམས་ཀུན་ལ་བརྗོད། །ཅེས་གསུངས་པ་ལྟར་རོ། །དེ་ནི་དེ་བཞིན་དུ་ཆོས་སྟོན་ཏོ་ཞེས་སྦྲེལ་
ལོ༑ ༑སུ་ལ་ན་སྐལ་ལྡན་རྣམས་ལའོ། །སུས་ན་ཁྱབ་བདག་གིས་སོ། །ཐབས་ནི་འགྲོ་བ་མ་
ལུས་པར་སངས་རྒྱས་ཀྱི་གསུང་གིས་ཁྱབ་པར་མཛད་དེའོ། །ཚུལ་ནི་འབད་རྩོལ་སོགས་བཞི་
དང་བྲལ་ཡང་ངོ༌། །གཉིས་པ་ནི། ཇི་ལྟར་ལྷ་ནང་ཡོད་པའི་རྔ་སྒྲ་ལྷ་རྣམས་ཀྱི་རང་རང་གིས་
ལས་ལས་བྱུང་པ་དེ་བཞིན་དུ་འཇིག་རྟེན་ཐུབ་པས་ཆོས་གསུངས་པའང་གདུལ་བྱ་རང་གི་
ལས་ལས་བྱུང་ངོ༌། །གསུམ་པ་ནི། ཇི་ལྟར་ན་རྐྱེན་འབད་རྩོལ་དང་རྒྱུ་སྒྲ་འབྱུང་བའི་གནས་
དང་རྟེན་ལུས་དང་ཀུན་སློང་སེམས་དང་བྲལ་བའི་རྔའི་སྒྲ་དེས་ལྷ་རྣམས་ལ་འདོད་པ་ལས་བློ་
བཟློག་སྟེ་ཞི་བ་མྱང་འདས་སྒྲུབ་པ་ལྟར་དེ་བཞིན་དུ་རྒྱུ་རྐྱེན་དེ་བཞི་དང་བྲལ་བའི་སངས་རྒྱས་
ཀྱི་ཆོས་གསུང་རབ་འདིས་ཀྱང་གདུལ་བྱ་རྣམས་ལ་ཞི་བ་མྱ་ངན་འདས་སྒྲུབ་པར་བྱེད་དོ། །དེ་
ཉིད་ལས། རྔ་དེ་གཟུགས་མེད་བསྟན་དུ་མི་རུང་ཡང་། །དེ་ལྟར་རྔ་སྒྲས་དོན་ཆེན་རབ་བྱེད་ན།།
བསམ་པ་ཇི་བཞིན་གཟུགས་ནི་ཡོངས་སྟོན་རྣམས། །འགྲོ་བ་ཀུན་གྱི་དོན་ཆེན་ཅིས་མི་བྱེད།།
ཅེས་སོ། །གཉིས་པ་ནི། དཔེ་ཇི་ལྟར་ན་སྦྱིན་ཞེས་སྦྲེལ་ལོ། །གང་ན་མི་འཇིགས་པའོ། །གང་
དུ་ན་ལྷའི་གྲོང་ནའོ། །མི་འཇིགས་པ་ཉིད་རྒྱུ་ཅི་ལས་བྱུང་པ་ཞིག་ཅེ་ན་རྒྱུ་ནི་ལྷ་དག་མ་
འཇིགས་ཤིག་ཅེས་པའི་རྔ་སྒྲ་ལས་བྱུང་བ་ཞིག་གོ །ངོ་བོ་ནི། ཉོན་མོངས་པའི་དབང་གིས་སམ་
- 1 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྡུག་བསྔལ་བའི་གཡུལ་དུ་འཇུག་པའི་ཚེ་ལྷ་མིན་གྱི་དཔུང་ལས་རྒྱལ་བ་སྟེ། དེ་ཉིད་ལས། ལྷ་
དང་ལྷ་མིན་དབང་པོ་གཡུལ་འགྱེད་ཚེ། །ལྷའི་བསོད་ནམས་བྱེད་པའི་མཐུ་སྟོབས་ཀྱིས། །ལྷ་
ལ་སྐུལ་མ་འདེབས་པ་ལྷའི་རྔ། །ལྷ་རྣམས་ཐམས་ཅད་མ་འཇིགས་ཤིག་ཅེས་སྒྲ་འབྱིན་ཏེ། །རྔ་
ཡིས་བསྐུལ་ནས་ལྷ་རྣམས་རབ་དགའ་ཞིང་། །སྐྲག་པ་མེད་དེ་སྟོབས་ཀྱང་སྐྱེས་པར་འགྱུར། །
ལྷ་མིན་དབང་པོ་སྐྲག་པས་ཉེན་པ་རྣམས། །འཇིགས་ནས་དམག་བཅས་དེའི་མོད་ལ་འབྱེར་
ཞེས་སོ། །རྩེད་མོ་སེལ་བ་ནི་བག་མེད་པ་ལས་སྐྱོབ་པ་སྟེ་ཞར་བྱུང་ཙམ་མོ་གསུང་ངོ་། །ཡང་ལྷ་
མིན་གྱི་དཔུང་རྒྱལ་ཏེ་རྗེས་སུ་དགའ་བའི་དབང་གིས་རྩེད་མོ་བྱེད་པ་སེལ་ཞེས་ཀྱང་སྦྱར་ཏེ།
ཉའི་སྐྱེས་རབས་ལས། ཁྭ་རྣམས་རབ་ཏུ་དགའ་བ་མེད་པར་མཛོད། །ཅེས་གསུངས་པ་ལྟར་
རོ༑ ༑དོན་ནི་དེ་བཞིན་དུ་རབ་ཏུ་འཇོམས་པར་བྱེད་ཅེས་སྦྲེལ་ལོ། །གང་ན་སེམས་ཅན་རྣམས་
ཀྱི་རྒྱུ་ཉོན་མོངས་དང་འབྲས་བུ་སྡུག་བསྔལ་ལོ། །ཐབས་ཅིས་ན་བསམ་གཏན་གཟུགས་མེད་
ལ་སོགས་པ་འཇིག་རྟེན་པའི་ལམ་དང་ཞི་བ་བླ་ན་མེད་པའི་ལམ་ཚུལ་ཏེ་འཇིག་རྟེན་ལས་
འདས་པའི་ལམ་ཡང་དག་བརྗོད་པ་ལས་སོ། །དེ་ཉིད་གང་དུ་བརྗོད་ན་འཇིག་རྟེན་དག་ནའོ།།
ཉོན་མོངས་སྡུག་བསྔལ་ཞི་བ་དེ་ཉིད་གང་ལས་བྱུང་ན་རྒྱུ་ལམ་གཉིས་ལ་བྱུང་བ་ཞིག་གོ །
གཉིས་པ་སིལ་སྙན་གཞན་དཔེར་མི་རུང་བ་ནི་གལ་ཏེ་ལྷའི་སིལ་སྙན་གཞན་རྣམས་ཀྱང་ལྷ་
རྣམས་ཀྱི་དགེ་བའི་རྒྱུ་ལས་བྱུང་བ་དང་ཡིད་འཕྲོག་པའི་སྒྲ་དང་ལྡན་ཡང་དཔེར་མི་བྱེད་པར་རྔ་
སྒྲ་ཁོ་ན་དཔེར་བྱེད་པ་ཇི་ལྟར་ཞེ་ན། ལན་ལ་གསུམ་རྒྱུ་མཚན་བཞིས་སིལ་སྙན་གཞན་དང་མི་
མཚུངས་པར་མདོར་བསྟན། རྒྱུ་མཚན་བཞི་པོ་སོ་སོར་རྒྱས་པར་བཤད་པ། གསུང་ཁྱབ་ཀྱང་
མི་ཐོས་པ་རང་གི་ཉེས་པར་བསྟན་པའོ། །དང་པོ་ནི། ཐུབ་པ་སངས་རྒྱས་ཀྱི་གསུང་དབྱངས་ནི་
རྩ་གསུམ་པའི་ལྷ་རྫས་ཀྱི་སིལ་སྙན་རྣམས་ལས་ཁྱད་པར་དུ་འཕགས་ཏེ་གང་གི་ཕྱིར་སྐྱེས་བུ་
ཀུན་ལ་ཁྱབ་པ་ཉིད་དང༌། ཕྱི་མར་ཕན་པ་དང་ཚེ་འདིར་བདེ་བ་སྒྲུབ་པ་དང་ཆོ་འཕྲུལ་གསུམ་
- 1 70 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
དང་ལྡན་པ་དེའི་ཕྱིར་རོ། །གསུམ་ནི་གདུལ་བྱའི་ཐད་དུ་གཤེགས་པ་རྫུ་འཕྲུལ་གྱི་དང་། དེའི་
སེམས་རྒྱུད་མཁྱེན་པ་ཀུན་བརྗོད་པའི་དང་། རྒྱུད་དང་འཚམས་པར་སྟོན་པ་ནི་རྗེས་སུ་སྟོན་
པའི་ཆོ་འཕྲུལ་ལོ། །གཉིས་པ་ལ་བཞི་ལས་དང་པོ་ཁྱབ་པའི་ཁྱད་པར་ནི། སངས་རྒྱས་ཀྱི་
གསུང་གི་རྔ་སྒྲ་ནི་ལྷའི་སིལ་སྙན་རྣམས་ཀྱི་སྒྲ་ལས་འཕགས་ཏེ་ས་སྟེང་ལྟར་ཞོག་འཁོར་
བའི་ས་འོག་གི་འཇིག་རྟེན་དག་ཏུ་ཡང་ཁྱབ་པར་འགྲོ་བའི་ཕྱིར་རོ། ཁྱབ་སྟེ་ལྷར་ནི་ཡོད་པའི་
རྔའི་སྒྲ་ཆེན་པོ་དེའང་སར་ཏེ་སའི་སྟེང་ན་གནས་པ་རྣམས་ཀྱིའང་རྣར་མི་འགྲོ་ན་སིལ་སྙན་
རྣམས་ཀྱི་སྒྲ་ནི་སྨོས་མི་དགོས་པའི་ཕྱིར་རོ། །གལ་ཏེ་རྔ་སྒྲ་མ་ཁྱབ་པར་བསྟན་པ་འདི་མི་འཐད་
དེ་གསུང་དབྱངས་ཀྱི་དཔེར་མི་རུང་བར་ཐལ་བའི་ཕྱིར་རོ་ཞེ་ན། སྐྱོན་མེད་དེ་ལེགས་པར་ན་
དཔེར་དགོད་བྱ་རྔ་སྒྲ་ཡང་མ་ཁྱབ་པ་ཡིན་ན། སིལ་སྙན་གཞན་ནི་ལྟ་ཅི་སྨོས་ཞེས་པ་སྟེ། བྱི་བ་
དང་དབྱུག་པའི་དཔེས་བསྟན་པའོ་ཞེས་གདན་བག་གསུང་ངོ༌། །གཉིས་པ་ཕན་པའི་ཁྱད་པར་
ནི་ཐུགས་རྗེའི་བདག་ཉིད་ཅན་སངས་རྒྱས་རྣམས་ཀྱི་དབྱངས་ནི་ཕན་པ་བྱེད་པའི་ཆ་ནས་ཀྱང་
སིལ་སྙན་ལས་འཕགས་ཏེ། ཁྱོད་དུ་མར་མ་ཟད་གཅིག་སྟེ་རེ་རེ་བ་རྣམས་ཀྱང་གདུལ་བྱའི་
སྡུག་བསྔལ་གྱི་མེ་རབ་ཏུ་ཞི་བའི་དོན་དུ་འཇུག་པའི་ཕྱིར། ཁྱབ་སྟེ་ལྷར་ནི་ལྷའི་སིལ་སྙན་བྱེ་བ་
ཡང་འདོད་ཆགས་ཀྱི་མེ་མངོན་པར་འཕེལ་བའི་དོན་དུ་སྒྲོགས་པའི་ཕྱིར་རོ། །གསུམ་པ་བདེ་
བར་བྱེད་པའི་ཁྱད་པར་ནི་ཐུགས་རྗེའི་བདག་ཉིད་དེ་བཞིན་གཤེགས་པའི་གསུང་ནི་བདེ་བ་
སྒྲུབ་པའི་ཆ་ནས་ཀྱང་སིལ་སྙན་ལས་འཕགས་ཏེ། གདུལ་བྱའི་སེམས་ཏིང་ངེ་འཛིན་ལ་གཏོད་
ཅིང་བསམ་པ་དགེ་བ་ལ་བསྐུལ་བར་བྱེད་པའི་ཕྱིར་རོ། ཁྱབ་སྟེ་ལྷར་ནི་མཛེས་ཤིང་ཡིད་འོང་
སིལ་སྙན་སྒྲ་སེམས་ཀྱི་རྒོད་པ་སྟེ་གཡེང་བ་འཕེལ་བར་བྱེད་པའི་རྒྱུ་ཡིན་པས་སོ། །བཞི་པ་
ངེས་པར་འབྱིན་པའི་ཁྱད་པར་ནི་མདོར་ན་ཁམས་རེ་རེར་མ་ཟད་འཇིག་རྟེན་གྱི་ཁམས་མ་ལུས་
པ་རྣམས་སུའང་ལྷ་དང་སར་གནས་པ་རྣམས་ཀྱི་བདེ་བ་ཐམས་ཅད་ནི་སངས་རྒྱས་ཀྱི་གསུང་
• 1 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབྱངས་ཉིད་ལ་ནི་རབ་ཏུ་བརྟེན་པར་བརྗོད་དེ་དབྱངས་ནི་འདིའི་རྒྱུ་གང་ཡིན་པ་དེ་ནི་ཡིན་
པས་སོ། །དབྱངས་ཅི་ལྟ་བུ་ཞེ་ན་ཆོས་འཕྲུལ་གསུམ་དང་ལྡན་པས་མ་ལུས་འཇིག་རྟེན་ཁྱབ་
སྣང་བའོ། །གསུམ་པ་ནི། གལ་ཏེ་སངས་རྒྱས་ཀྱི་གསུང་ཐམས་ཅད་དུ་ཁྱབ་ན་སེམས་ཅན་
ཐམས་ཅད་ཀྱི་ཅི་སྟེ་མི་ཐོས་ཞེ་ན་དཔེ་ཇི་ལྟར་ན་རྣ་བའི་དབང་པོ་དང་བྲལ་བས་ཕྲ་མོའི་སྒྲ་ནི་
ཡོད་ཀྱང་མི་མྱོང་སྟེ་མི་ཐོས་ལ་དེར་མ་ཟད་ལྷའི་རྣ་བར་ཏེ་དེའི་ནང་དུ་ཡང་དེ་བཞིན་དུ་སྒྲ་
ཐམས་ཅད་རྣ་ལམ་སྟེ་ཡུལ་དུ་མི་འགྲོ་ལ་འགའ་ཞིག་འགྱུར་བ་ལྟར། དོན་ནི། དེ་བཞིན་དུ་
ཆོས་གསུང་རབ་ཡང་སྐལ་མེད་ཀྱིས་གཏན་མི་ཐོས་ལ་སྐལ་ལྡན་འགའ་ཞིག་གིས་ཀྱང་ཕྱོགས་
རེ་ཐོས་ཀྱང་མ་ལུས་པ་མིན་ནོ་ཞེས་ཡང་གི་བསྡུ་ཚིག་ཏུ་སྦྱར་རོ། །ཆོས་ཇི་ལྟ་བུ་ན་ཟབ་པས་ཕྲ་
བ་དང་བློ་མཆོག་ཏུ་ནི་ཞིབ་མོའི་ཡེ་ཤེས་ཀྱི་སྤྱོད་ཡུལ་ལོ། །དེ་ལྟ་ན་མ་ལུས་པ་སུའི་ཡུལ་དུ་
འགྱུར་ཞེ་ན་ཉོན་མོངས་མེད་པའི་ཡིད་ཅན་འགའ་ཞིག་གི་རྣ་བའི་ལམ་དུ་འགྱུར་བ་ཡིན་ནོ་
ཞེས་པ་སྟེ། ཡིན་ངེས་པའི་བཤད་པ་དག་ལ་རྗེས་སུ་ཡི་རང་བྱའོ། །
གསུམ་པ་ཐུགས་ཀྱི་ཁྱབ་པ་སྤྲིན་དང་འདྲ་བ་ལ་བཞི། དགེ་བའི་ལོ་ཐོག་གི་རྒྱུ་ཡིན་
པས་དང་། སྣོད་ཀྱི་དབང་གིས་རོ་དུ་མར་འགྱུར་བ་དང་། ཕན་གནོད་ལ་ལྟོས་པ་མེད་པས་དང་།
སྡུག་བསྔལ་གྱི་མི་འཇིལ་བས་སྤྲིན་དང་འདྲ་བའོ། །དང་པོ་ལ་གསུམ། མེ་ཏོག་བཞིན་དུ་ཆོས་
ཆར་འབེབ་པ། རྒྱུའམ་དགོས་པ་གང་གི་ཕྱིར་འབེབ་པ། འབེབ་བྱེད་ངོས་བཟུང་བའོ། །དང་
པོ་ནི། ཇི་ལྟར་དབྱར་གྱི་དུས་ན་སྤྲིན། །ལོ་ཐོག་ཕུན་སུམ་ཚོགས་པའི་རྒྱུ། །ཆུའི་ཕུང་པོ་འབད་
མེད་པར། །ས་ལ་མངོན་པར་འབེབ་པ་ལྟར། །དེ་བཞིན་ཐུགས་རྗེའི་སྤྲིན་ལས་ནི། །རྒྱལ་བའི་
དམ་ཆོས་ཆུའི་ཆར། །འགྲོ་བའི་དགེ་བའི་ལོ་ཏོག་རྒྱུ། །རྣམ་པ་རྟོག་པ་མེད་པར་འབེབ། །ཞེས་
པ་སྟེ་གོ་བར་ཟད་དོ། །གཉིས་པ་ནི། ཇི་ལྟར་འཇིག་རྟེན་པ་རྣམས་དགེ་བའི་ལམ་ལ་འཇུག་ན་
ཆར་ཆུ་འབེབ་བོ་ཞེས་སྦྲེལ་ལོ། །གང་གིས་ན་རླུང་སྐྱེས་སྤྲིན་གྱིས་ཏེ། མདོ་དེ་ཉིད་ལས། རླུང་
- 1 7 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
ལས་བྱུང་གྱུར་སྤྲིན་གྱིས་ཆར་འབེབས་ཤིང་ཞེས་གསུངས་པ་ལྟར་རོ། །དེ་བཞིན་དུ་བརྩེ་བའི་
ལུང་གི་བསྐུལ་བའི་དབང་གིས་སངས་རྒྱས་སྤྲིན་ལས་དམ་ཆོས་ཆར་པ་འབེབས་སོ། །རྒྱུ་ཅིས་
ན་འགྲོ་བ་རྣམས་ཀྱིས་དགེ་བ་མངོན་པར་འཕེལ་བ་སྟེ་མང་དུ་བསགས་པའི་ཕྱིར་དེ་དེ་ལས་སོ།།
ཞེས་པ་ནི། དཔེ་དང་མཐུན་པའི་བཤད་པ་སྟེ་ཁ་ཅིག་གིའོ། །ཡང་ན་དགོས་པ་གང་གི་ཕྱིར་ན་
འགྲོ་དགེ་མངོན་སྤེལ་ཕྱིར་དུའོ་ཞེས་པ་སྟེ་བྱེད་ལས་དང་མཐུན་པའོ། །གསུམ་པ་ནི། སྲིད་ལ་
སྟེ་སྲིད་པར་གནས་པའི་སེམས་ཅན་རྣམས་ཀྱི་དགེ་བའི་ལོ་ཐོག་གི་རྒྱུའོ། །ཡང་ཐུབ་དབང་གི་མཁྱེན་
དང་བརྩེ་ཆེན་གྱི་སྤྲིན་ནི་ཞེས་ཚིག་རྣམ་པར་སྦྱར་བའོ་ཞེས་སེམས་ཏེ་དོན་བསྡུ་བའི་གཞུང་དང་མཐུན་ནོ་ཞེས་སྦྲེལ་ལོ། །
གང་ན་ཐུབ་དབང་སྤྲིན་ནིའོ། །དེ་ཇི་ལྟ་བུ་ན་དྲི་མ་མེད་པའི་ཏིང་ངེ་འཛིན་དང་གཟུངས་ཀྱི་ཆུའི་
སྙིང་པོ་ཅན་དང་ནམ་མཁའི་དཀྱིལ་ན་གནས་པ་ཞིག་གོ །ཅི་ལྟ་བུའི་ནམ་མཁའ་ཞེ་ན་མཁྱེན་
དང་བརྩེ་ཆེན་གྱིའོ། །དེ་གཉིས་ནམ་མཁའ་དང་འདྲ་བའི་རྒྱུ་མཚན་ནི་མ་གོས་པས་སོ། །སུས་
ན་འགྱུར་བ་འཁོར་བ་དང་མི་འགྱུར་བ་མྱང་འདས་ཀྱི་ཉེས་པས་ཏེ་མཁྱེན་བརྩེ་ལ་རིམ་བཞིན་
སྦྱར་རོ། །ཞེས་པ་མཁས་པའི་མཁས་པ་རྔོག་ལོ་ཡབ་སྲས་ཀྱི་བཤད་པའོ། །གཉིས་པ་ནི།
སྤྲིན་ཏེ་ལས་ནི་རེག་བྱ་བསིལ་བ་དང་རོ་ཞིམ་ཞིང་མངར་བ་དང་ལུས་ལ་མི་གནོད་པས་འཇམ་
པ་དང་འདེག་སླ་བས་ཡང་བ་དང་དྭངས་པ་དང་དྲི་ང་བ་མེད་པ་དང་འཐུང་པས་ལྟོ་བ་དང་
མགྲིན་པར་མི་གནོད་པའི་ཡན་ལག་བརྒྱད་ལྡན་གྱི་ཆུ་ནི་འཐོན་པར་གྱུར་ཀྱང་སའི་སྟེང་དུ་ནི་
ཤིན་ཏུ་མང་པོའི་རོར་ནི་འགྱུར་ཏེ་རྒྱུ་མཚན་ནི་ས་ལ་བ་ཚ་དང་དུག་ཆུ་ལ་སོགས་པའི་གནས་ཏེ་
རྟེན་ཐ་དད་དང་འབྲེལ་བའི་དབང་གིས་སོ། །ཞེས་པའི་དཔེ་ཇི་ལྟ་བ་དེ་བཞིན་དུ་རབ་ཡངས་
ཏེ་རྒྱ་ཆེ་བའི་བརྩེ་བའི་སྙིང་རྗེ་ཆེན་པོའི་སྤྲིན་གྱི་སྙིང་པོ་ལས་བརྗོད་བྱ་འཕགས་པའི་ལམ་ཡན་
ལག་བརྒྱད་སྟོན་པར་རོ་གཅིག་པའི་ཆུ་འཐོན་པར་གྱུར་ཀྱང་གདུལ་བྱ་ལ་རྣམ་པ་མང་པོའི་རོ་
སྟེ་སྣ་ཚོགས་པ་སྟོན་པ་དང་ལྡན་པར་འགྱུར་ཏེ་རྒྱུ་མཚན་ནི་འགྲོ་བའི་རྒྱུད་ཀྱི་གནས་ཏེ་རྟེན་གྱི་
- 1 73 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབྱེ་བ་མི་འདྲ་བའི་དབང་ལས་སོ། །གསུམ་པ་ནི། སྤྱིར་སེམས་ཅན་གྱི་རིགས་བསྡུས་ན་ཕུང་
པོ་གསུམ་སྟེ་ཐེག་པ་མཆོག་ལ་དང་བའི་སེམས་ཅན་གྱི་ཕུང་པོ་དང༌། དད་སྡང་མེད་པ་བར་
མའི་སེམས་ཅན་གྱི་ཕུང་པོ་དང་སྡང་བའི་སེམས་ཅན་གྱི་ཕུང་པོའོ། །དེ་རྣམས་ནི་རིམ་པ་ལྟར་
དཔེ་མི་དག་དང་། རྨ་བྱ་དང་ནི་ཡི་དྭགས་འདྲའོ། །དེའི་རྒྱུ་མཚན་ནི་དཔྱིད་དེ་སོས་ཀའི་མཐར་
ཏེ་དབྱར་སྤྲིན་མེད་པ་ན་མི་དང་ནམ་མཁའ་ལ་མི་རྒྱུ་བ་སྟེ་རྒྱུ་མི་ནུས་པའི་བྱ་རྨ་བྱ་དག་རིམ་པ་
ལྟར་སྡུག་པ་དང་བར་མར་གནས་ལ། དབྱར་ཚེ་ས་ལ་ཆར་འབབ་པ་ན་ཡི་དྭགས་དག་ནི་ལུས་
ལ་བྱེ་ཚན་འབབ་པས་སྡུག་བསྔལ་ལ་གཞན་གཉིས་ཟློག་པ་ལྟར་སྙིང་རྗེའི་སྤྲིན་ཚོགས་དག་གི་
ཆོས་ཆུ་བྱུང་བ་སྟེ་འབེབ་པ་དང་མ་བྱུང་བ་སྟེ་མི་འབེབ་པ་ལས་ཀྱང་ཆོས་འདོད་པ་དང་ཆོས་ལ་
སྡང་བ་རྣམས་རིམ་པ་ལྟར་དགའ་བ་དང་རིམ་པར་བཟློག་སྟེ་སྡུག་བསྔལ་བར་གྱུར་པ་ནི་
འཇིག་རྟེན་ན་ནི་དཔེ་དེ་ཉིད་དང་འདྲའོ། །ཆོས་འདོད་པ་དང་འཇིག་རྟེན་གཞན་དང་ཆོས་ལ་
སྡང་བ་ཞེས་འདོན་པ་ཡང་ཡོད་དོ། །དེ་དག་ནི་བདེ་སྡུག་ལ་ལྟོས་པ་མེད་པ་ནི་ཇི་ལྟར་ན་སྤྲིན་
གྱིས་ཐིགས་པ་རགས་པ་ཆར་དང་སེར་བ་ཆེན་པོ་འབེབ་པ་དང་དུས་ལ་ལར་རྡོ་ཚན་གྱི་ཆར་
དང་རྡོའི་མེ་སྟེ་ཐོག་ནི་འབེབས་པ་ན་ས་ལ་གནས་པའི་སྲོག་ཆགས་ཕྲ་མོ་ལ་གནོད་པ་དང༌།
རིའི་སུལ་དུ་སོང་བ་སྟེ་ཞུགས་པ་དེ་དག་ལ་མི་གནོད་ཀྱང་དེ་དང་དེ་བྱའོ་ཞེས་ཕན་གནོད་ལ་
ལྟོས་པ་མེད་པ་ལྟར། སངས་རྒྱས་ཀྱི་མཁྱེན་པ་དང་བརྩེ་བའི་སྤྲིན་གྱིས་ཀྱང་ཕྲ་བ་སྟེ་ཟབ་པ་
དང་རྒྱ་ཆེན་པོའི་ཆོས་ཐིགས་པ་སྟེ་ཆར་དང་འདྲ་བའི་ཐབས་ཚུལ་གྱིས་གདུལ་བྱ་འགའ་ཞིག་
གི་རྒྱུད་ལ་ཉོན་མོངས་པ་དག་པར་འགྱུར་ལ་འགའ་ཞིག་བདག་ལྟའི་བག་ཉལ་མི་འཇོམས་
ཀྱང་དེ་དག་ལས་བློ་རྣམ་པ་ཀུན་ཏུ་ལྟོས་པ་མེད་དོ། །འདིར་ཐིགས་པ་རགས་འབེབས་ནི་སྤྲིན་
གྱི་མིང་ཡིན་ལ་རི་སུལ་སོང་བ་ནི་རྨ་བྱའོ་ཞེས་དང་། ཕྲ་དང་རྒྱ་ཆེན་ནི་མཁྱེན་བརྩེ་དང་རིམ་
ཅན་དུ་སྦྱར་ཏེ་གོང་མ་དག་འཆད་དོ། །འགྱུར་ལ་ལར་ཉོན་མོངས་གཏོགས་པའི་བདག་ལྟ་
- 1 7 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
ཞེས་གསུང་ངོ༌། །བཞི་པ་ལ་གཉིས། སྙིང་རྗེའི་བྱེད་ལས་དངོས། གདུལ་བྱའི་བླང་དོར་སྒྲུབ་
ཚུལ་ལོ། །དང་པོ་ནི། སྐྱེ་འཆིའི་རྒྱུན་ཐོག་མཐའ་མེད་པའི་འཁོར་བ་དེར་འགྲོ་བའི་ལམ་ནི་
རྣམ་པ་ལྔ་སྟེ་ངན་སོང་གསུམ་དང་ལྷ་མིའོ། །ལྷ་མིན་ནི་མདོ་ཁ་ཅིག་ལས་ལྷ་དང་དུད་འགྲོ་
གཉིས་ཀར་གཏོགས་པ་གསུང་ལ། དུས་འཁོར་དུ་ལྷར་བསྡུས་སོ། །དེ་ལྟ་བུའི་འགྲོ་བ་ལྔའི་
འཁོར་བ་དག་ན་བདེ་བ་ཅུང་ཟད་ཀྱང་མེད་དེ་དཔེར་ན་མི་གཙང་བ་ལ་དྲི་ཞིམ་མེད་པ་བཞིན་
ནོ༑ ༑དེ་ཡང་དེ་དག་གི་བདེ་བ་ནི་རྟག་ཏུ་འགྱུར་བའི་སྡུག་བསྔལ་ཏེ་མེས་ཚིག་པ་ལ་ཁ་བས་
རེག་པ་ལས་སྐྱེས་པའི་འགྱུར་བ་བཞིན་ཡིན་ལ་སྡུག་བསྔལ་ནི། སྡུག་བསྔལ་གྱི་སྡུག་བསྔལ་
ཏེ་མཚོན་གྱི་ཤུལ་ཏུ་རྒྱ་ཚྭ་ལ་སོགས་པའི་འགྱུར་བྱེད་རེག་པ་ལས་སྐྱེས་པའི་འགྱུར་བ་བཞིན་ནོ།།
སངས་རྒྱས་ཀྱི་ཐུགས་རྗེའི་སྤྲིན་ལས་སྡུག་བསྔལ་དེ་རབ་ཞི་བྱེད་དམ་ཆོས་ཆར་ཆེན་རབ་ཏུ་
འབེབས་སོ་ཞེས་པའོ། །ཡང་ན་དེ་དག་གི་སྡུག་བསྔལ་ནི་མེ་དང་མཚོན་དང་ཁ་བ་དང་རྒྱ་ཚྭ་ལ་
སོགས་རེག་པ་ལས་སྐྱེས་པའི་སྡུག་བསྔལ་བཞིན་ནོ་ཞེས་ཀྱང་ངོ༌། །གཉིས་པ་ནི་འཁོར་བའི་
གནས་ལུགས་ཤེས་པའི་ཤེས་རབ་དང་ལྡན་པ་རྣམས་ནི་ལྷའི་དབང་ཕྱུག་མཆོག་བརྒྱ་བྱིན་
སོགས་དང་། མིའི་དབང་ཕྱུག་མཆོག་འཁོར་ལོ་བསྒྱུར་བ་སོགས་ལའང་ཐོབ་པར་མངོན་པར་
འདོད་པ་མེད་དེ། ལྷ་ལ་འཆི་འཕོ་ལྟུང་འགྱུར་གྱི་སྡུག་བསྔལ་དང་། མི་རྣམས་ལ་མ་རྙེད་པ་
ཡོངས་སུ་ཚོལ་བ་དང་རྙེད་ཟིན་བསྲུང་བ་ལ་སོགས་པས་སྡུག་བསྔལ་ལོ་ཞེས་བྱ་བར་རྟོགས་
པའི་ཕྱིར་དང་། ཟག་པ་དང་བཅས་པའི་ཆོས་འདི་རྣམས་ནི་སྡུག་བསྔལ་ཡིན་ལ་ལས་དང་ཉོན་
མོངས་པ་འདི་ནི་དེའི་རྒྱུའོ་ཞེས་དང་འགོག་ལམ་འདི་ནི་གང་དང་གང་གིས་འགོག་པ་ཡིན་པས་
སྡུག་བསྔལ་འགོག་པའོ་ཞེས་ཤེས་པ་སྟེ་ཤེས་རབ་ཀྱིས་མཐོང་བའི་ཕྱིར་རོ། །དེ་ཡང་རྐྱེན་གང་
ལས་ན་ནང་གི་རྐྱེན་ཤེས་རབ་དང་ནི་ཕྱིའི་རྐྱེན་དེ་བཞིན་གཤེགས་པའི་གསུང་རབ་ལ་དད་ཅིང་
ཡིད་ཆེས་པའི་རྗེས་སུ་འབྲངས་པ་ལ་བརྟེན་ནས་སོ། །དེ་ལ་བདེན་བཞིའི་བླང་དོར་གྱི་ཚུལ་ནི་
1
- 1 7 5 -



-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔེར་ན་ནད་ནི་ཤེས་བྱ་ཡིན་པ་ལྟར་ནད་ཀྱི་རྒྱུ་གང་ཡིན་པ་ནི་སྤང་བྱ་ཡིན་ལ་ནད་ལས་གྲོལ་
བའི་བདེ་བར་གནས་པ་ནི་ཐོབ་བྱ་དང་དེའི་ཐབས་སྨན་ནི་བསྟེན་པར་བྱ་བ་ཡིན་པ་ལྟར། སྡུག་
བསྔལ་གྱི་བདེན་པ་ནི་ཤེས་བྱ་དང་རྒྱུ་ཀུན་འབྱུང་ནི་སྤང་བྱ་དང་སྡུག་ཀུན་དེ་འགོག་པའི་བདེན་
པ་ནི་རེག་པ་སྟེ་ཐོབ་པར་བྱ་བ་ཡིན་ཞིང་དེ་བཞིན་དུ་ལམ་བདེན་ནི་རྒྱུད་ལ་བསྟེན་པར་བྱ་བ་
ཡིན་ནོ། །འདི་དག་སྤྲོས་པའི་བཤད་པ་ལོགས་སུ་ཤེས་པར་བྱའོ། །
བཞི་པ་སྤྲུལ་པ་འབད་མེད་ཚངས་པ་དང་འདྲ་བ་ལ་གཉིས། སྐལ་ལྡན་ལ་སྣང་བའི་
ཚུལ། སྐལ་མེད་ལ་མི་སྣང་བའི་ཚུལ་ལོ། །དང་པོ་ལ་གསུམ། འབད་པ་མེད་པར་སྤྲུལ་པ་སྟོན་
པ༑ སྟོན་པ་དེའི་བྱེད་ལས་དངོས། སྟོན་པའི་རྒྱུ་དང་རྐྱེན་གཉིས་བཤད་པའོ། །དང་པོ་ནི། ཇི་
ལྟར་ཚངས་པ་དེས་རང་གི་སྐུའི་སྣང་བ་སྟོན་པར་བྱེད་པ་ལྟར་དེ་བཞིན་དུ་ཐུབ་པས་ཀྱང་སྤྲུལ་
པ་སྣ་ཚོགས་དག་གི་སྒོ་ནས་རང་གི་སྐུ་སྟོན་པར་མཛད་དོ་ཞེས་སྦྲེལ་ལོ། །ཚངས་པས་གང་དུ་
ན་སྟོང་གསུམ་དུ་གཏོགས་པའི་ལྷའི་གནས་ནི་ཐམས་ཅད་དུའོ། །གང་ལ་ན་ལྷ་རྣམས་ལ་ཞེས་
ཐོབ་བོ། །ཚུལ་ནི་འབད་པ་མེད་པར་རོ། །དེའི་ཚེ་རང་གནས་ལས་གཡོས་སམ་ཞེ་ན་མིན་ཏེ་
ཚངས་པའི་གནས་བསམ་གཏན་དང་པོ་ནས་འཕོ་བ་སྟེ་གཡོ་བ་མེད་བཞིན་དུའོ། །དེ་བཞིན་དུ་
སངས་རྒྱས་ཀྱིས་ཀྱང་ཆོས་སྐུ་ལས་བསྐྱོད་པ་སྟེ་གཡོས་པ་མེད་པར་ཏེ་མེད་བཞིན་དུ་ཡུལ་
འཇིག་རྟེན་གྱི་ཁམས་ཀུན་ཏུ་སྐལ་ལྡན་རྣམས་ལ་ཚུལ་འབད་མེད་པར་རོ་ཞེས་པ་སྟེ། མདོ་
ལས། སྟོང་གསུམ་གནས་ཀྱི་བདག་པོ་ཚངས་པ་ཡང༌། །སྟོང་གསུམ་ཚངས་གནས་ཇི་སྙེད་
ཡོད་པ་ན། །དེ་དག་ཀུན་ལ་འདུག་པར་རབ་སྣང་ཞིང་། །ཚངས་པའི་སྒྲ་དབྱངས་ཤིན་ཏུ་ཡིད་
འོང་སྒྲོགས། །ཚངས་ཏེ་འཇིག་རྟེན་པའི་ཚངས་ལམ་གྱི། །བསམ་གཏན་མངོན་ཤེས་རྣམ་པར་
འཕྲུལ་བྱེད་ན། །འཇིག་རྟེན་རབ་འདས་བླ་ན་མེད་པ་ཡི། །བསམ་གཏན་རྣམ་ཐར་གནས་པ་
ཅིས་མི་འཕུལ། །ཅེས་སོ། །གཉིས་པ་ནི་ཇི་ལྟར་ཚངས་པ་རྟག་ཏུ་རང་གི་གཞལ་ཡས་ཁང་ན་
- 1 7
6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
མི་གཡོ་བཞིན་དུ་འདོད་ཁམས་ཞུགས་པ་དེ་འདོད་པའི་ལྷ་རྣམས་ཀྱིས་མཐོང་ལ་དེར་མ་ཟད་
མཐོང་བ་དེའི་ཡང་འདོད་པའི་ཡུལ་ལ་དགའ་བ་སྤོང་བར་བྱེད་པ་ལྟར། དེ་བཞིན་ཐུབ་པ་ཆོས་
ཀྱི་སྐུ་ལས་མི་བསྐྱོད་བཞིན་དུའང་འཇིག་རྟེན་ཀུན་ཏུ་ཐུབ་པ་དེ་སྐལ་ལྡན་གྱིས་མཐོང་ལ་དེ་
མཐོང་དེའི་རྟག་ཏུ་དྲི་མ་ཀུན་སེལ་བར་བྱེད་དོ། །གསུམ་པ་ནི། རྒྱུ་ཚངས་པ་རང་ཉིད་ཀྱི་སྔོན་
གྱི་སྨོན་ལམ་དང་རྐྱེན་ལྷ་རྣམས་ཀྱིས་ནི་དགེ་བའི་མཐུས་འདོད་པར་ཚངས་པ་འབད་མེད་དུ་
སྣང་བ་ཇི་ལྟ་བར་རང་བྱུང་སངས་རྒྱས་ཀྱི་སྤྲུལ་སྐུའང་རང་གི་སྨོན་ལམ་དང་གདུལ་བྱའི་དགེ་
བའི་མཐུ་ལས་སྣང་བ་དེ་བཞིན་ནོ། །གཉིས་པ་ནི། མིག་གི་ལམ་སྟེ་ཡུལ་དུ་མི་འགྱུར་ཞེས་དྲང་
ངོ་༑ ༑སུས་ན་ཐུབ་པ་སངས་རྒྱས་སོ། །སུའི་ན་སངས་རྒྱས་མཐོང་བའི་སྐལ་བ་མེད་པ་རྣམས་
ཀྱིའོ། །ནམ་གྱི་ཚེ་ན་དགའ་ལྡན་ནས་འཕོ་བ་དང་ཡུམ་གྱི་ལྷུམས་སུ་འཇུག་པ་དང་བལྟམ་པ་
དང་བལྟམས་ནས་ཡབ་ཀྱི་ཁབ་སེར་སྐྱར་གཤེགས་པ་དང་བཙུན་མོ་རྣམས་དང་དགྱེས་རོལ་པ་
དང་དབེན་པར་སྤྱོད་པ་སྟེ་དཀའ་བ་སྤྱོད་པ་དང་བདུད་ཀྱི་སྡེ་འཇོམས་པ་དང་བྱང་ཆུབ་ཆེན་པོ་
བརྙེས་པ་དང་ཞི་བ་མྱ་ངན་ལས་འདས་པའི་གྲོང་དུ་འགྲོ་བའི་ལམ་སྟོན་པ་ཆོས་འཁོར་རིམ་པ་
གསུམ་བསྐོར་བ་སོགས་མཛད་པ་བཅུ་གཉིས་པ་དག་བསྟན་ཟིན་ནས་སོ། །ལྔ་པ་ཡེ་ཤེས་འཕྲོ་
བ་ཉི་མ་དང་འདྲ་བ་ལ་གཉིས། ཆོས་འགའ་ཞིག་གིས་ཉི་མ་དང་མཚུངས་པ། མ་ལུས་པས་ཉི་
མ་ལས་ཁྱད་པར་དུ་འཕགས་པའོ། །དང་པོ་ལ་གཉིས། སྤྱིར་གདུལ་བྱ་ཡིན་མིན་ལ་མི་རྟོག་
པ༑ བྱེ་བྲག་གདུལ་བྱའི་དོན་མཛད་ཚུལ་ལོ། །དང་པོ་ནི། ཇི་ལྟར་ཉི་མའི་འོད་ཀྱིས་རབ་ཏུ་
གདུངས་པའི་དུས་གཅིག་ཉིད་ཀྱི་ཚེ་ལ་པད་མ་དང་ཨུཏུལ་ལ་སོགས་པ་རྒྱས་པ་དང་ཀུ་མུ་ད་ནི་
འདབ་མ་རབ་ཏུ་ཟུམ་པར་འགྱུར་ཡང༌། ཉི་མ་ནི་ཆུ་སྐྱེས་ཏེ་མེ་ཏོག་ཁ་བྱེ་བའི་ཡོན་ཏན་དང་
ཟུམ་པའི་སྐྱོན་དག་ལ་དེ་དང་དེ་སྒྲུབ་པར་བྱ་བའི་ཞེས་རྟོག་པ་མེད་དོ། །དེ་བཞིན་དུ་འཕགས་
པའི་ཉི་མ་སངས་རྒྱས་ཀྱང་འཇིག་རྟེན་འདིར་ནི་ཆོས་ཀྱི་འོད་ཟེར་ཆེན་པོས་གདུལ་བྱའི་བློའི་
.
7
-
- 1 7 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པད་མོ་རྒྱས་པར་བྱེད་ཅིང་མུ་སྟེགས་ཅན་ལ་སོགས་པའི་བློ་ཟུམ་པར་མཛད་ཀྱང་དེ་དང་དེ་ལ་
མི་རྟོག་གོ ། །
གཉིས་པ་ལ་ གསུམ། གསུང་གི་འོད་ཟེར་འགྱེད་པ། སྐུའི་སྣང་བ་སྟོན་པ། ཕྲིན་
ལས་རིམ་གྱིས་འཇུག་ཚུལ་ལོ། །དང་པོ་ནི། ཇི་ལྟར་ན་ཉི་མས་རྟོག་པ་མེད་པར་ཏེ་མེད་བཞིན་
དུ་པད་མའི་འདབ་མ་རྒྱས་པར་བྱེད་པ་དང་གཞན་ལོ་ཐོག་སོགས་སྨིན་པར་བྱེད་དོ། །ཐབས་
གང་གིས་ན་རང་གི་འོད་ཀྱིས་སོ། །དེ་ཡང་གཅིག་ཅར་སྤྲོ་བའི་སྒོ་ནས་དེ་དག་བྱེད་ཀྱི། རྒྱས་པ་
དང་སྨིན་པར་རིམ་ཅན་དུ་བྱ་མི་དགོས་པ་ལྟར། དེ་བཞིན་དུ་དེ་བཞིན་གཤེགས་པའི་ཉི་མའང་
རྣམ་པར་རྟོག་པ་མེད་པར་གདུལ་བྱའི་སྐྱེ་བོའི་བློའི་པད་མ་ལ་ཕན་བྱེད་དུ་འཇུག་གོ །ཐབས་
ནི་དམ་ཆོས་འོད་ཟེར་དག་སྤྲོ་བ་ཡིས་སོ་སློབ་དཔོན་དག་གཞན་ཞེས་པ་ཀུ་མུ་ད་དང་སྨིན་པ་
རྒས་པ་ལ་འཆད་ཀྱང་གཞུང་དོན་མིན་ནམ་སྙམ་མོ། །གཉིས་པ་ནི། ཡེ་ཤེས་འོད་ཟེར་སྤྲོ་བར་
མཛད་ཅེས་དྲང་ངོ༌། །གང་དུ་ན་འགྲོ་བར་རོ། །གང་གིས་ན་ཆོས་ཀྱི་སྐུ་དང་གཟུགས་ཀྱི་སྐུ་དག་
གིས་སྒོ་ནས་རིམ་པ་ལྟར། ཇི་ལྟ་བ་དང་ཇི་སྙེད་པ་ཀུན་མཁྱེན་པའི་ཉི་མས་སོ། །དེ་ཇི་ལྟ་བུ་ན་
བྱང་ཆུབ་ཀྱི་སྙིང་པོའི་ནམ་མཁར་ཤར་བ་ཞིག་གོ །བྱང་ཆུབ་ཀྱི་སྙིང་པོ་ནི་གཉིས་ཏེ། དོན་དམ་
པ་ནི་ཆོས་ཀྱི་སྐུ་ཡིན་ལ། ཀུན་རྫོབ་པ་ནི་འོག་མིན་དང་རྡོ་རྗེ་གདན་ཏེ་དེ་ཡང་སྙིང་པོའི་དོན་
རབ་ཏུ་གྱུར་པ་དང་བརྟེན་པ་ལ་འཇུག་པའི་དབང་གིས་སོ། །འདིར་ནི་ཕྱི་མ་གཉིས་ལ་གོང་མ་
དག་བཞེད་དོ། །ཡང་འགྲོ་བར་ཡེ་ཤེས་སྤྲོ་བ་གང་གི་ཕྱིར་ན་གདུལ་བྱ་དག་པའི་ཆུའི་སྣོད་ནི་
ཐམས་ཅད་ལ་བདེ་གཤེགས་ཉི་མའི་གཟུགས་བརྙན་ནི། །དཔག་ཏུ་མེད་པ་གཅིག་ཅར་འཆར་
བའི་ཕྱིར་རོ་ཞེས་པའོ། །གསུམ་པ་ནི། རྟག་ཏུ་ཤེས་བྱ་ཐམས་ཅད་ལ་ཁྱབ་པའི་སངས་རྒྱས་
ཉིད་ལ་ནི་ཆོས་དབྱིངས་ནམ་མཁའི་དཀྱིལ་དུ་ནི་ཤར་ནས་གདུལ་བྱའི་རི་ལ་ཇི་ལྟར་འོས་པར་
འབབ་བོ། །དེ་ཉིད་ཚུལ་ཇི་ལྟར་ན་འོད་ཟེར་རྒྱ་ཆེན་པོ་སྟོང་སྟེ་བསམ་གྱིས་མི་ཁྱབ་པ་དང་ལྡན་
，
- 1 78 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༦
པའི་ཉི་མ་ཤར་བ་འདིས་དང་པོར་འཇིག་རྟེན་ཀུན་ཏུ་སྣང་བར་བྱས་ནས་ཕྱིས་མཆོག་སྟེ་ཆེན་པོ་
དང་བར་མ་སྟེ་འབྲིང་དང་དམན་པ་སྟེ་ཆུང་ངུའི་རི་ལས་རིམ་གྱིས་ནི་འབབ་པ་དེ་བཞིན་དུ་རྒྱལ་
བའི་ཉི་མའང་གདུལ་བྱའི་སེམས་ཅན་རབ་འབྲིང་ཐ་མའི་ཚོགས་ལ་རིམ་གྱིས་འབབ་ཅིང་ཕྲིན་
ལས་འཇུག་གོ །གཉིས་པ་ནི། སངས་རྒྱས་ཀྱི་ཉི་མ་ནི་ཐ་མལ་གྱི་ཉི་མ་ལས་ཁྱད་པར་དུ་
འཕགས་ཏེ། དེ་ཡང་ཉི་མ་ལ་ནི་ཞིང་ཀུན་ཀྱི་ནམ་མཁའི་མཐར་ཐུག་པར་འོད་སྤྲོ་བའི་ནུས་པ་
མེད་ལ་དེར་མ་ཟད་ཅུང་ཟད་སྤྲོས་པ་དག་གིས་ཀྱང་མི་ཤེས་པའི་མུན་པས་བློ་མིག་བཀབ་པའི་
འགྲོ་བ་ལ་ཤེས་བྱའི་དོན་སྟོན་པའང་མིན་ནོ། །ཐུགས་རྗེའི་བདག་ཉིད་ཅན་སངས་རྒྱས་རྣམས་
ཀྱིས་ནི་ཇི་ལྟ་བ་དང་ཇི་སྙེད་པ་སྣ་ཚོགས་པའི་མདོག་བཀྱེ་བ་སྟོན་པའི་འོད་ཀྱི་ཚོགས་ཀྱིས་
ཤེས་བྱ་མཐའ་ཡས་པ་གསལ་བར་བྱེད་ཅིང་། འོད་དེ་དག་གིས་ནི་འགྲོ་བ་ལ་ཤེས་བྱའི་དོན་
སྟོན་པར་མཛད་དོ། །འགྱུར་ཁ་ཅིག་ལས་འོད་དངོས་ལའང་སྦྱར་རོ། །གཞན་ཡང་ཉི་མས་ནི་
ལོང་བས་ གཟུགས་མཐོང་བ་སོགས་སྡུག་བསྔལ་སེལ་བར་བྱེད་མི་ནུས་ལ། རྫོགས་པའི་
སངས་རྒྱས་ནི་གྲོང་དུ་གཤེགས་པའི་ཚེ་མིག་དང་མི་ལྡན་པའི་སྐྱེ་བོ་ལོང་བ་རྣམས་མིག་ཐོབ་སྟེ་
གཟུགས་མཐོང་ཞིང་མངོན་པར་འདོད་པའི་དོན་མེད་པ་ངན་སོང་གི་ཚོགས་དང་བྲལ་ནས་བདེ་
བ་མྱོང་བར་འགྱུར་རོ། །རྒྱུ་གང་ལས་ན་དོན་ཏེ་ཡུལ་སངས་རྒྱས་ཏེ་མཐོང་བ་ལས་ནིའོ། །
འདིས་མཚོན་ཏེ་འོན་པས་སྒྲ་ཐོས་པ་སོགས་ཀྱང་བསྡུའོ། །གཞན་ཡང་སངས་རྒྱས་ཉི་མ་
འཇིག་རྟེན་དུ་ཤར་བའི་འོད་ཀྱིས་གཏི་མུག་གིས་ལྡོངས་ཤིང་སྲིད་པའི་རྒྱ་མཚོར་ལྷུང་ལ་ལྟ་བ་
ངན་པའི་མུན་པས་བློ་སྒྲིབ་པ་རྣམས་བློའི་སྣང་བ་ཐོབ་སྟེ་སྔར་མ་མཐོང་བའི་གནས་དེཁོ་ན་
ཉིད་མཐོང་བར་འགྱུར་རོ། །
དྲུག་པ་ཐུགས་ཀྱི་གསང་བ་ནོར་བུ་དང་འདྲ་བ་ལ་གསུམ། རྟོག་པ་མེད་པ། འབད་
པ་མེད་པ། རྙེད་པར་དཀའ་བའོ། །དང་པོ་ནི། ཇི་ལྟར་ཡིད་བཞིན་ནོར་བུ་ནི་རྟོག་པ་མེད་ཀྱང་
-
- Y 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤྱོད་ཡུལ་དུ་གནས་པ་གསོལ་བ་འདེབས་པ་པོ་རྣམས་ཀྱི་ནི་བསམ་པ་ཀུན་ཏུ་གཅིག་ཅར་དུ་སོ་
སོར་རྫོགས་པར་བྱེད་པ་ལྟར། དཔེ་དེ་བཞིན་དུ་ཡིད་བཞིན་གྱི་ནོར་བུ་དང་འདྲ་བའི་སངས་
རྒྱས་ལ་བརྟེན་ནས་བསམ་པ་སྟེ་མོས་པ་ཐ་དད་པའི་གདུལ་བྱ་རྣམས་ཀྱིས་གང་ལ་གང་མོས་
པའི་ཆོས་ནི་སྣ་ཚོགས་པ་གཅིག་ཅར་ཐོས་པར་གྱུར་ཡང་སངས་རྒྱས་དེ་ནི་དེ་ལ་སྟེ་འདི་ལ་
བཤད་པར་བྱའོ་སྙམ་དུ་རྣམ་པར་མི་རྟོག་གོ །གཉིས་པ་ནི། ཇི་ལྟར་ནོར་བུ་རིན་ཆེན་ནི་རྟོག་པ་
མེད་ཅིང་འབད་པ་མེད་པར་ཏེ་མེད་བཞིན་དུ་གཞན་པ་སྤྱོད་ཡུལ་ན་གནས་པ་དག་ལ་རང་གི་
གང་འདོད་པའི་ནོར་རབ་ཏུ་སྟེར་བ་ལྟར། དེ་བཞིན་དུ་ཐུབ་པ་ཡང་འབད་རྩོལ་མེད་པར་ཇི་
ལྟར་འོས་པར་ནི་གཞན་གྱི་དོན་མཛད་པའི་ཆེད་དུ་སྲིད་པ་ཇི་སྲིད་པར་རྟག་ཏུ་བཞུགས་སོ། །
གསུམ་པ་ནི། ཇི་ལྟར་ན་ནོར་བུ་བཟང་པོ་དེ་ནི་འགྲོ་བ་སྟེ་འཇིག་རྟེན་འདིར་རབ་ཏུ་རྙེད་པར་
དཀའ་སྟེ་གང་གི་ཕྱིར་ན་ས་འོག་རྒྱ་མཚོ་ན་གནས་པ་དེ་ལ་འདོད་པ་སྟེ་དེ་ཡིན་པས་སོ། །དེ་
ཡང་རྒྱ་མཚོ་བར་མ་ལོངས་སྤྱོད་ལྡན་ན་ཡོད་ཅེས་གྲག་གོ །རྒྱ་མཚོ་ས་འོག་གནས་པའི་ནོར་བུ་
ཞེས་སྦྲེལ་ཏེ་སུས་རྙེད་པར་དཀའ་ན་དེ་ལ་འདོད་པ་སྟེ་དོན་དུ་གཉེར་བ་རྣམས་ཀྱིས་སོ། །ཞེས་
པ་སྟེ་བཙལ་འདོད་པས་ཞེས་བསྒྱུར་བ་ལྟར་རོ། །དེ་བཞིན་དུ་འགྲོ་བ་ཤིན་ཏུ་སྐལ་བ་ངན་ཅིང་
ཉོན་མོངས་པ་སྣ་ཚོགས་ཀྱིས་ཟིན་པའི་ཡིད་འདིར་བདེ་གཤེགས་མཐོང་བའང་རྙེད་པ་དཀའ་
བར་ཤེས་པར་བྱའོ། །བདུན་པ་གསུང་གི་གསང་བ་སྒྲ་བརྙན་དང་འདྲ་བ་ནི་ཇི་ལྟར་སྒྲ་བརྙན་
གྱི་ནི་སྒྲ་དེ་གཞན་ཉན་པ་པོ་རྣམས་ཀྱི་རྣམ་རིག་འཁྲུལ་པའི་དབང་ལས་བྱུང་བ་ཙམ་ཡིན་གྱི་རྒྱུ་
བརྗོད་འདོད་ཀྱི་རྣམ་རྟོག་མེད་ཅིང་བརྗོད་པར་བཟོ་བ་སྟེ་འབད་རྩོལ་ཡང་མེད་ལ་སྒྲའི་ངོ་བོ་
བྲག་ ལ་ སོགས་པའི་ ཕྱི་དང་ནང་གང་ན་ཡང་མི་གནས་པ་ལྟར། དེ་བཞིན་དུ་དེ་བཞིན་
གཤེགས་པའི་གསུང་ཡང་གཞན་ཉན་པ་པོའི་རྣམ་རིག་གི་བྱེད་པའི་དབང་ལས་བྱུང་བས་སྟེ་
སྣང་བ་ཙམ་ཡིན་གྱི། རྒྱུ་རྣམ་རྟོག་མེད་ཅིང་བཟོ་མེད་ལ། ངོ་བོ་སངས་རྒྱས་ཀྱི་ཕྱི་དང་ནང་ན་
- 1 8 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
གནས་པ་མ་ཡིན་ནོ། །ཡང་ན་ཡུལ་དང་ཡུལ་ཅན་ཤེས་པར་མ་གྲུབ་པས་ཕྱི་དང་ནང་ན་མི་
གནས་པའོ་གསུང་ངོ༌། །བརྒྱད་པ་སྐུའི་གསང་བ་ནམ་མཁའ་དང་འདྲ་བ་ནི། ཇི་ལྟར་ནམ་
མཁའ་ལ་ཁ་ཅིག་ཏུ་མཐོ་བ་དང་ཁ་ཅིག་ཏུ་དམའ་བར་མཐོང་ཡང་ནམ་མཁའ་དེ་ནི་དེ་ལྟར་དུ་
ཡོད་པ་མིན་ནོ། །ནམ་མཁའ་ཇི་ལྟ་བུ་ཞེ་ན་མཚན་ཉིད་ཅུང་ཟད་ཀྱང་མེད་ཅིང་དམིགས་བྱེད་
ཀྱི་བློ་མེད་པས་སྣང་བ་མེད་པ་དམིགས་བྱར་མ་གྲུབ་པས་དམིགས་པ་མེད་ཅིང་བདག་རྐྱེན་མ་
ཡིན་པས་གང་གི་ཡང་རྟེན་དུ་མེད་པ་ནི་སྤྱི་རིགས་ནས་སོ། །བྱེ་བྲག་ཏུ་ངོ་བོ་གཟུགས་སུ་མེད་
ཅིང་འདི་འདི་ནའོ་ཞེས་ཡུལ་ཅན་བསྟན་དུ་མེད་པས་ན་མིག་གིས་ལམ་ལས་རབ་ཏུ་འདས་པ་
སྟེ་དེ་འདྲ་བ་ཞིག་གོ །དེ་བཞིན་དུ་སངས་རྒྱས་ལའང་འཕོ་བ་དང་ལྷུམས་སུ་འཇུག་ལ་སོགས་
པ་ཐམས་ཅད་དུ་མཐོང་ཡང་སངས་རྒྱས་དེ་ནི་དེ་ལྟར་དུ་ཡོད་པ་མིན་ནོ། །དགུ་པ་ཐུགས་རྗེའི་
བདག་ཉིད་ས་དང་འདྲ་བ་ནི། ཇི་ལྟར་ས་ལས་སྐྱེ་བའི་དངོས་པོ་ཀུན་དང་པོར་གོང་ནས་གོང་དུ་
འཕེལ་བ་དང་། བར་དུ་དེའི་རྒྱུན་མི་ཉམས་པར་བརྟན་པ་དང་། མཐར་ཡངས་པ་སྟེ་རྒྱ་ཆེན་
པོར་འགྱུར་བ་ལྟར་ཞེས་སྦྲེལ་ལོ། །རྒྱུ་ཅིས་ན་དེ་དང་དེ་བྱའོ། །ཞེས་རྟོག་པ་མེད་པའི་ས་ལ་
བརྟེན་ནས་ནིའོ། །དེ་བཞིན་དུ་འགྲོ་བའི་དགེ་བའི་རྩ་བ་ནི་མ་ལུས་པར་ནི་འཕེལ་བ་དང་
བརྟན་དང་ཡངས་པར་འགྱུར་རོ། །རྒྱུ་ཅིས་ན་རྣམ་རྟོག་མེད་པ་རྫོགས་པའི་སངས་རྒྱས་ཀྱི་ས་
ལ་བརྟེན་ནས་སོ། །འདིར་དཔེ་ཐ་མ་གཉིས་མདོ་དང་གོ་རིམ་མི་མཐུན་པར་བསྟན་པས་
དགོས་པ་ནི་གོ་རིམ་གྱི་སྐབས་སུ་འཆད་པར་འགྱུར་བ་ཉིད་ཡིན་ལ་དོགས་པ་གཞན་དཔྱད་མི་
དགོས་སོ། །འོན་ཀྱང་མདོ་འཇུག་པ་ཡིན་མིན་ཡང་དཔྱད་པར་བྱའོ། ། །
གཉིས་པ་སླར་ཡང་དཔེ་དོན་ཉིད་གཏན་ལ་དབབ་པ་ནི། སྔར་བསྟན་པ་རྣམས་ནི་
མདོ་རྒྱས་པར་གསུངས་པ་ཉིད་དྲངས་པ་ཡིན་ལ་འདི་མན་ཆད་ནི་དེ་གཏན་ལ་དབབ་པར
འགྲེལ་པ་ལྟ་བུ་ཡིན་པར་ཤེས་པར་བྱའོ། །དེ་ལ་གསུམ། དཔེ་བསྟན་པའི་དགོས་པ། དཔེ་
- 18 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་མདོར་བསྡུས་ཏེ་གཏན་ལ་དབབ་པ། དཔེའི་གོ་རིམ་ངེས་པའི་རྒྱུ་མཚན་ནོ། །དང་པོ་ལ་
གསུམ། དགོས་པ་མདོར་བསྟན་པ། གཉིས་སུ་ཕྱེ་སྟེ་རྒྱས་པར་བཤད་པ། དོན་བསྡུ་བའོ། །
དང་པོ་ནི། དཔེ་རྣམ་དགུ་ནི་བསྟན་པ་ཡིན་ཞེས་དྲང་ངོ༌། །དགོས་པ་ནི་འབད་རྩོལ་མེད་བཞིན་
དུ་དོན་བྱེད་པ་ནི་མི་འཐད་དོ་སྙམ་པའི་གདུལ་བྱའི་ཐེ་ཚོམ་གཅོད་པའི་ཕྱིར་དུའོ། །ཐེ་ཚོམ་ཉིད་
རྒྱུ་ཅིས་བསྐྱེད་ཅེ་ན་གང་ཟག་འགའ་ཡང་ནི་འབད་རྩོལ་མེད་པར་ཏེ་མེད་བཞིན་དུ་བྱ་བ་བྱེད་
པར་ཚུར་མཐོང་གིས་མཐོང་བ་མེད་པ་དེ་བས་ན་སྟེ་དེ་རྒྱུ་མཚན་དུ་བྱས་ནས་སོ། །འདི་ནི་ནག་
ཚོས། འབད་པ་མེད་པར་འགའ་ཡང་ནི། །བྱ་བ་བྱེད་པ་མ་མཐོང་ཞེས། །ཞེས་པར་བསྒྱུར་བ་
ཡིན་ནོ། །འགྱུར་འདིའི་ལྟར་ན་འགའ་ཞེས་པ་བྱ་བ་ལ་སྦྱར་རོ། །གཉིས་པ་ནི། བསྟན་པ་ཡིན་
ཞེས་དྲང་ངོ༌། །གང་ན་དཔེ་དགུས་བསྟན་པ་དེའི་དགོས་པ་ནིའོ། །གང་གིས་ན་མདོ་སྡེ་འདི་ཡི་
ནི་མིང་སངས་རྒྱས་ཐམས་ཅད་ཀྱི་ཡུལ་ལ་འཇུག་པ་ཡེ་ཤེས་སྣང་བ་རྒྱན་ཞེས་པ་སྟེ་ཉིད་ཀྱིས་
སོ༑ ༑མདོ་ཇི་ལྟ་བུ་ན་དཔེ་དགུ་པོ་འདི་དག་གང་དུ་རྒྱས་པར་རབ་ཏུ་བསྟན་གྱུར་པའིའོ། །དེ་
ཡང་སངས་རྒྱས་ཐམས་ཅད་ཀྱི་ཡུལ་ལ་འཇུག་པ་ཞེས་པ་ནི་ཉིང་དགོས་བསྟན་ལ་ཡེ་ཤེས་སྣང་
བ་རྒྱན་ཞེས་པས་ནི་དགོས་པ་བསྟན་པའོ། །དེ་ཡང་ཇི་ལྟར་ན་བརྒྱན་ཞེས་དྲང་ངོ༌། །གང་གིས་
ན་འབད་པ་མེད་བཞིན་དུ་དོན་བྱེད་པའི་ཚུལ་འདི་ཐོས་པ་ལས་བྱུང་བའི་ཤེས་པ་སྟེ་ཡེ་ཤེས་ཀྱི་
སྣང་བ་རྒྱ་ཆེན་པོ་འདིས་སོ། །སུ་ལ་ན་བློ་ལྡན་ཞེས་པའོ། །དེ་ནི་དགོས་པ་ཡིན་ལ་ཉིང་དགོས་
ནི༑ དང་པོར་རྟོགས་པ་དང་ཕྱིས་རང་གིས་ཀྱང་བསྒྲུབ་པའི་ཚུལ་གྱིས་འཇུག་པར་འགྱུར་ཞེས་
དྲང༌། གང་ལ་ན་སངས་རྒྱས་ཀྱི་སྤྱོད་ཡུལ་འབད་རྩོལ་མེད་བཞིན་དུ་གཞན་དོན་བྱེད་པ་ཀུན་ཏེ་
ཐམས་ཅད་ལའོ། །གང་ན་ཡེ་ཤེས་ཀྱི་སྣང་བས་བརྒྱན་པའི་བློ་ལྡན་བྱང་སེམས་རྣམས་སོ། །
དུས་ནི་མྱུར་དུའོ། །གསུམ་པ་ནི་བཻ་ཌཱུརྱའི་ས་གཞི་ལ་བརྒྱ་བྱིན་གྱི་གཟུགས་བརྙན་ཤར་བ་ལ་
སོགས་པའི་དཔེ་དང་ནི། རྣམ་པར་དགུར་ཕྱེ་སྟེ་དགོས་པ་གཉིས་པོ་དེ་འགྲུབ་པའི་དོན་དུ་
- 1 8 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
བརྗོད་དོ༑ ༑
གཉིས་པ་ལ་གསུམ། མདོར་བསྟན་པ། རྒྱས་པར་བཤད་པ། དོན་བསྡུ་བའོ། །དང་
པོ་ནི། དཔེ་དགུ་བསྟན་པ་དེ་ལ་ནི་དཔེ་དགུ་པོ་དེའི་བསྡུས་པའི་དོན་ནི་འདི་ལྟ་བུ་ཡིན་པར་
ངེས་པར་བཟུང་བ་སྟེ་ཤེས་པར་བྱའོ། །གཉིས་པ་ལ་གཉིས། གཙོ་བོ་དོན་གྱི་དངོས་པོ་བཤད།
སླར་ཡང་དཔེ་དང་སྦྱར་ཏེ་དེ་ཉིད་བཤད་པའོ། །དང་པོ་ལ་གསུམ། དཔེ་སོ་སོའི་དོན། ཐུན་
མོང་གི་དོན། དམ་བཅའི་དོན་དྲིལ་ཏེ་བསྟན་པའོ། །དང་པོ་ནི། དཔེ་དགུས་ནི་ རིམ་པ་ལྟར་
དོན་དགུ་བསྟན་པ་ཡིན་ལ། དོན་དགུ་ནི་འདི་དག་སྟེ་སྐུའི་སྣང་བ་སྟོན་པ་དང་གདུལ་བྱ་ལ་
ཆོས་ལེགས་པར་འདོམས་པའི་གསུང་དང་། ཤེས་བྱ་ཐམས་ཅད་ལ་ཁྱབ་པའི་ཐུགས་དང༌།
སྐུའི་སྤྲུལ་པ་དང་། གདུལ་བྱ་ལ་ཡེ་ཤེས་སྤྲོ་བ་དང་། ཐུགས་གསུང་སྐུའི་གསང་བ་གསུམ་དང་།
དེ་ཐམས་ཅད་ཀྱི་རྟེན་ཐུགས་རྗེའི་བདག་ཉིད་ཐོབ་པ་སྟེ་དེ་རྣམས་ཉིད་ཡིན་ནོ། །གཉིས་པ་ནི།
དོན་དགུ་པོ་དེ་དག་ཆོས་ཅན་ལོངས་སྤྱོད་དེ་མཚན་མར་དམིགས་པའམ་འབད་རྩོལ་གྱི་རྒྱུན་
ཀུན་རབ་ཏུ་ཞི་བ་ཡིན་ཏེ། རྣམ་པར་རྟོག་པ་མེད་པའི་ཐུགས་རྗེ་ཅན་ཡིན་པའི་ཕྱིར་ཏེ་དཔེར་ན་
དྲི་མེད་བེ་ཌཱུརྱ་ལ་བརྒྱ་བྱིན་གྱི་གཟུགས་བརྙན་འཆར་བ་ལ་སོགས་པ་དགུ་པོ་བཞིན་ནོ། །དེ་
ཉིད་བཤད་པ་ནི་ལོངས་སྤྱོད་ཞི་བ་ནི་ཆོས་ཅན་གྱི་སྟེང་དུ་དམ་བཅའ་བར་བྱ་བ་སྟེ། རྟོག་མེད་
ཐུགས་ནི་དེ་ཉིད་སྒྲུབ་པའི་གཏན་ཚིགས་སོ་རང་བཞིན་ཏེ་བསྒྲུབ་བྱའི་དོན་ནི་གདུལ་བྱའི་བློ་
ངོར་གྲུབ་པའི་དོན་དུ། མཐུན་དཔེ་ནི་བརྒྱ་བྱིན་གཟུགས་སོགས་དགུ་པོ་ཡིན་ནོ་བསྒྲུབ་བྱའི་
དོན་དུ་ཞེས་བསྒྱུར་བ་ལེགས་སོ། །གསུམ་པ་ནི། དཔེ་དགུ་བསྟན་པའི་སྐབས་འདིར་ནི་དཔེ་
དགུའི་སྐབས་ཀྱི་དོན་ནི་བསྡུ་ན་འདི་ཡིན་ཏེ། སྟོན་པ་སངས་རྒྱས་ནི་སྐྱེ་འཆི་སྟེ་སྐྱེ་འགག་དང་
བྲལ་བ་ཀུན་སློང་གི་རྣམ་པར་རྟོག་པ་མེད་ཅིང་འབད་པ་མེད་པར་ཏེ་མེད་བཞིན་དུ་སྐུ་སྟོན་པ་
ལ་སོགས་རྣམ་པ་དགུ་ནི་རབ་ཏུ་འཇུག་པའོ་ཞེས་པའོ། །གཉིས་པ་ལ་གསུམ། དཔེ་རྣམས་ཀྱི་
-
-
- 1
8
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐུན་མོང་གི་དོན་མདོར་བསྟན། སོ་སོའི་དོན་དཔེ་དང་སྦྱར་ཏེ་རྒྱས་པར་བཤད། བསྒྲུབ་བྱ་
བཤད་དེ་སྐབས་དོན་བསྡུ་བའོ། །དང་པོ་ནི། བྱེད་པ་པོ་སངས་རྒྱས་གང་ཞིག་གིས་དུས་སྲིད་
པ་ཇི་སྲིད་གནས་པའི་བར་དུ་ཚུལ་འབད་པ་མེད་པར་བྱ་བའི་ངོ་བོ་གཞན་དོན་བྱེད་པའི་ཚུལ་
དེ་རྣལ་འབྱོར་པ་སངས་རྒྱས་རྣམས་ཀྱིས་རིག་ཅིང་རྟོགས་སོ། །འབད་པ་མེད་པ་ཅི་ལྟ་བུ་ན་
བརྒྱ་བྱིན་རྔ་དང་སྤྲིན་བཞིན་དང་ཚངས་ཉིད་རིན་ཆེན་ཡིད་བཞིན་ནོར་རྒྱལ་བཞིན་སྒྲ་བརྙན་
ནམ་མཁའ་ས་བཞིན་ནོ། །གཉིས་པ་ནི། སངས་རྒྱས་ཀྱི་སྐུ་སྟོན་པ་ནི་རིན་ཆེན་གྱི་ས་གཞི་ལ་
ལྷ་དབང་གི་གཟུགས་སྣང་བ་བཞིན་ནོ། །གདུལ་བྱ་ལ་ཆོས་ལེགས་པར་འདོམས་པར་མཛད་
པ་ནི་ལྷའི་རྔ་དང་འདྲ་ལ། ཁྱབ་བདག་གི་མཁྱེན་དང་བརྩེ་ཆེན་སྲིད་རྩེའི་བར་དུ་མཐའ་ཡས་
པའི་འགྲོ་ལ་ཁྱབ་པ་སྤྲིན་ཚོགས་བཞིན་ནོ། །ཟག་མེད་གནས་ཆོས་སྐུ་ལས་མ་བསྐྱོད་པར་
སྤྲུལ་པ་རྣམ་པ་དུ་མ་རབ་ཏུ་བསྟན་པ་ནི་ཚངས་པ་བཞིན་ནོ། །གདུལ་བྱ་ལ་ཡེ་ཤེས་ཀྱི་སྣང་བ་
རབ་ཏུ་སྤྲོ་བ་གང་ཡིན་པ་ནི་ཉི་མ་བཞིན་ནོ། །ཐུགས་ནི་རྣམ་པར་དག་པའི་ཡིད་བཞིན་གྱི་ནོར་
བུ་རིན་ཆེན་དང་འདྲ་ལ་རྒྱལ་བ་རྣམས་ཀྱི་གསུང་གི་གསང་བ་དེ་ནི་ཡི་གེ་སྟེ་བརྗོད་པ་མེད་པ་
དཔེར་ན་བྲག་ཆ་སྟེ་སྒྲ་བརྙན་བཞིན་དུའོ། །སྐུ་ནི་ཐམས་ཅད་ལ་ཁྱབ་པ་དང་གཟུགས་མེད་པ་
དང་རྟག་པ་ཉིད་དེ་ནམ་མཁའ་བཞིན་ནོ། །གནས་ཡོངས་སུ་གྱུར་པ་སངས་རྒྱས་ཀྱི་ཐུགས་རྗེ་
ཆེན་པོ་ནི་འགྲོ་བའི་དཀར་པོའི་ཆོས་ཀྱི་རྣམ་སྨིན་རྣམས་མ་ལུས་པ་རྣམ་པ་ཀུན་ཏུ་གཞིར་གྱུར་
པ་སྟེ་ས་བཞིན་ནོ། །གསུམ་པ་ལ་གཉིས། སྐྱེ་འགག་མེད་པ། འབད་རྩོལ་མེད་པའོ། །དང་པོ་
ནི༑ བཻ་ཌཱུརྱའི་གཞི་དང་འདྲ་བའི་དགེ་བའི་སེམས་ལ་སངས་རྒྱས་མཐོང་བའི་རྒྱུ་ནི་སེམས་དེ་
དག་པ་ལས་ཡིན་ནོ། །དེ་ཉིད་ཇི་ལྟ་བུ་ན་དག་པའི་དོན་ནི་དད་པའི་དབང་པོ། མ་དད་སོགས་
ཀྱིས་མི་བཟློག་པའི་སྒོ་ནས་བརྟས་པ་སྟེ་ནུས་པ་མཐུ་ཅན་དུ་གྱུར་པ་ཉིད་ལ་བྱའོ། །དེས་ན་
སངས་རྒྱས་ཀྱི་གཟུགས་ནི་འཇིག་རྟེན་དུ་རེ་སྐྱེ་བ་དང་རེ་འཇིག་པས་ནའོ། ཁྱབ་སྟེ་སངས་
- 1
8
4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
རྒྱས་མཐོང་བ་ལ་དགེ་སེམས་དག་དགོས་པར་སྒྲུབ་མ་ཐག་པ་དེའི་ཕྱིར་རོ། །དེ་ལྟ་ན་སངས་
རྒྱས་ལ་སྐྱེ་འཇིག་མངའ་འམ་ཞེ་ན་མིན་ཏེ། ཐུབ་པ་ནི་ཆོས་ཅན། སྐྱེ་འགག་ལྟར་སྣང་ཡང་དོན་
ལ་སྐྱེ་འགག་མེད་དེ་ཆོས་ཀྱི་སྐུ་ཡིན་པ་ཡིས་སོ། །དཔེར་ན་བརྒྱ་བྱིན་གྱི་གཟུགས་འཆར་ནུབ་
ཏུ་གྱུར་ཀྱང་རང་ཉིད་སྐྱེ་འགག་མེད་པ་བཞིན་དུའོ། །གཉིས་པ་ནི། སྐུ་སྟོན་པ་ལ་སོགས་པའི་
མཛད་པ་འཇུག་གོ་ཞེས་དྲང་ངོ༌། །དུས་ནི་སྲིད་པ་ཇི་སྲིད་གནས་བར་དུའོ། །རྒྱུན་ནི་སྐྱེ་མེད་
འགག་མེད་ཆོས་སྐུ་ལ་བརྟེན་ནས་སོ། །ཚུལ་འབད་པ་མེད་པར་རོ། །སུས་ན་སངས་རྒྱས་ཀྱིས་
སོ༑ ༑དཔེར་ན་བརྒྱ་བྱིན་འབད་པ་མེད་པར་འཛམ་བུའི་གླིང་དུ་རང་གཟུགས་སྟོན་པ་དེ་
བཞིན་དུ་ནིའོ། །གསུམ་པ་ནི། དཔེ་དགུ་པོ་འདི་རྣམས་ཀྱིས་བསྡུས་པའི་དོན་བཤད་མ་ཐག་པ་
འདི་ཡིན་པར་ཤེས་པར་བྱའོ། །
གསུམ་པ་ལ་གཉིས། མདོར་བསྟན། རྒྱས་བཤད་དོ། །དང་པོ་ནི། དགོས་པ་དང་
དོན་བསྡུ་འབའ་ཞིག་ཏུ་མ་ཟད་དཔེ་རྣམས་ཀྱི་རིམ་པ་ངེས་པ་ཡང་བགྲོད་པ་ཡིན་ནོ་ཞེས་སྦྲེལ་
ལོ༑ ༑ཇི་ལྟར་ན་དཔེ་སྔ་མ་སྔ་མ་རྣམས་ལ་ཡོད་པའི་དོན་དང་ཆོས་མི་མཐུན་པའི་ཆ་རྣམས་
དོན་དེའི་འདྲ་ཡུལ་དུ་སྤངས་པའི་སྒོ་ནས་སོ། །གང་གིས་སྤངས་ན་དཔེ་ཕྱི་མ་ཕྱི་མས་སོ། །
གཉིས་པ་ནི། ཡང་དག་པར་རྫོགས་པའི་སངས་རྒྱས་རྣམས་ནི་སྐུ་སྣང་བའི་ཆ་ནས་བརྒྱ་བྱིན་
གྱི་གཟུགས་བརྙན་ལྟ་བུ་དེ་ཇི་སྐད་བཤད་པའི་རྒྱུ་མཚན་གྱི་ཕྱིར་རོ། །དེ་ལྟ་ན་སངས་རྒྱས་ཀྱི་
གསུང་མི་བརྗོད་པར་འགྱུར་རོ་ཞེ་ན་མིན་ཏེ་ཕྱོགས་རེ་འདྲ་བ་ཀུན་ལ་ཡོད། །ཐམས་ཅད་འདྲ་
བ་གང་ནའང་མེད། །ཅེས་པ་ལྟར་སྐུ་སྣང་བའི་ཆ་ནས་དེ་དང་མཚུངས་ཀྱི་གཟུགས་བརྙན་དེ་
དང་དབྱངས་དང་མི་ལྡན་པར་འདྲ་བ་ནི་མིན་ནོ། །ཞེས་པའམ། ཡང་ན་གཟུགས་བརྙན་དེ་དང་
འདྲ་བར་དབྱངས་དང་མི་ལྡན་པ་ནི་མིན་ནོ། །ཞེས་སྦྱར་ཏེ་འོག་མ་རྣམས་སུ་ཡང་ངོ༌། །དེས་ན་
གསུང་བརྗོད་པའི་ཆ་ནས་ལྷའི་རྔ་བཞིན་ནོ། །དེ་ལྟ་ན་འདིས་ཁྱབ་པར་དོན་མི་བྱེད་པར་འགྱུར་
- 1 8 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེ་ན་མིན་ཏེ་འབད་པ་སོགས་མེད་བཞིན་དུ་གསུང་བརྗོད་པ་མཚུངས་ཀྱི་རྔ་དེ་དང་ཐམས་ཅད་
དུ་སྟེ་ཁྱབ་པར་དོན་བྱེད་ནུས་པ་མིན་པར་ནི་འདྲ་བ་མིན་ནོ། །དེས་ན་ཁྱབ་པར་དོན་བྱེད་པས་
སྤྲིན་ཆེན་དང་མཚུངས་སོ། །དེ་ལྟ་ན་འདིས་དོན་མེད་པའི་ས་བོན་མི་སྤོང་བར་འགྱུར་རོ། །ཞེ་
ན་མིན་ཏེ། ཁྱབ་པར་ཕན་འདོགས་པར་དེ་དང་མཚུངས་ཀྱི་སྤྲིན་དེ་དང་དོན་མེད་པ་སྟེ་འབྲས་
བུ་ངན་པའི་ས་བོན་ཏེ་རྒྱུ་ཉོན་མོངས་སྤོང་བ་མིན་པའི་ཆ་ནས་འདྲ་བའང་མིན་ནོ། །དེས་ན་དོན་
མེད་པའི་ས་བོན་སྤོང་བའི་ཆ་ནས་ཚངས་ཆེན་བཞིན་ནོ། །དེ་ལྟ་ན་འདིས་གདུལ་བྱའི་རྒྱུད་ཀྱི་
ཉོན་མོངས་མངོན་དུ་རྒྱུ་སྤོང་ཡང་གཏན་དུ་སྨིན་པར་བྱེད་མི་ནུས་པར་འགྱུར་རོ་ཞེ་ན་མིན་ཏེ།
འབད་པ་མེད་བཞིན་དུ་སྤྲུལ་པ་སྟོན་པའི་ཆ་ནས་མཚུངས་ཀྱི་ཚངས་པ་དེ་དང་གདུལ་བྱ་གཏན་
དུ་ནི་སྨིན་པར་བྱེད་པ་མིན་པར་འདྲ་བ་མིན་ནོ། །དེས་ན་གཏན་དུ་སྨིན་པར་བྱེད་པ་ནི་ཉི་མའི་
གཟུགས་བཞིན་ནོ། །དེ་ལྟ་ན་འདིས་གཏན་དུ་མུན་པ་འཇོམས་པ་མིན་པར་འགྱུར་རོ་ཞེ་ན་
མིན་ཏེ། མི་རྟོག་བཞིན་དུ་ཡེ་ཤེས་སྤྲོ་བ་སོགས་ཀྱིས་མཚུངས་ཀྱི་ཉི་མ་དེ་དང་ཉིན་མཚན་
གཏན་དུ་ནི་མུན་པ་འཇོམས་པ་མིན་པར་འདྲ་བ་མིན་ནོ། །དེས་ན་གཏན་དུ་མུན་པ་འཇོམས་པ་
ཡིད་བཞིན་ནོར་བུ་དང་འདྲའོ། །དེ་ལྟ་ན་འདི་རྙེད་དཀའ་བ་མིན་པར་འགྱུར་རོ་དེ་ནོར་བུ་ནི་ཀླུ་
ལ་སོགས་པས་ཀྱང་རྙེད་པས་སོ། །ཞེ་ན་མིན་ཏེ། མི་རྟོག་བཞིན་དུ་འདོད་པའི་འབྲས་བུ་སྟེར་
བ་སོགས་ཀྱིས་མཚུངས་ཀྱི་ནོར་བུ་དེ་དག་འབྱུང་བ་ནི་རྙེད་པར་མི་དཀའ་བ་ཀླུ་ལ་སོགས་པས་
ཀྱང་ཐོབ་པའི་ཆ་ནས་འདྲ་བ་མིན་ནོ། །དཔེ་ནི་རྙེད་པར་དཀའ་བའི་ཆ་ནས་སྒྲ་བརྙན་བཞིན་ནོ།།
དེ་ཡང་སྒྲ་བརྙན་ནི་ཕྱི་དང་ནང་ན་མི་གནས་པས་སོ། །དེ་ལྟ་ན་འདི་རྐྱེན་ལས་སྐྱེས་པར་འགྱུར་
རོ་ཞེ་ན་མིན་ཏེ་བརྗོད་འདོད་ཀྱི་འབད་རྩོལ་སོགས་མེད་ཀྱང་གདུལ་བྱ་ལ་སྒྲའི་རྣམ་རིག་སྣང་
བས་མཚུངས་ཀྱི་སྒྲ་བརྙན་དེ་དང་རྐྱེན་ལས་ནི་འབྱུང་བའི་ཆ་ནས་འདྲ་བའང་མིན་ནོ། །དེས་ན་
རྐྱེན་ལས་མ་སྐྱེས་པ་ནམ་མཁའ་དང་འདྲའོ། །དེ་ལྟ་ན་འདི་དགེ་བའི་གཞི་མིན་པར་འགྱུར་རོ་
- 1 86 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། (༦
ཞེ་ན་མིན་ཏེ། འཕོ་འགྱུར་གང་ཡང་མེད་བཞིན་དུ་དེ་དང་དེར་མཐོང་བས་མཚུངས་ཀྱང་ནམ་
མཁའ་དེ་དང་དགེ་བའི་གཞི་མིན་པའི་ཆ་ནས་འདྲ་བའང་མིན་ནོ། །དེས་ན་དགེ་བའི་གཞི་བྱེད་
པའི་ཆ་ནས་སའི་དཀྱིལ་འཁོར་དག་དང་འདྲའོ། །དེའི་རྒྱུ་མཚན་ཡང་འགྲོ་བ་ཡི་རྒྱུད་ཀྱི་འཇིག་
རྟེན་དང་འཇིག་རྟེན་ལས་འདས་པའི་ཕུན་སུམ་ཚོགས་པ་མ་ལུས་པ་དེ་རྣམས་གནས་པ་སྟེ་
བརྟེན་པའམ་འབྱུང་བའི་རྒྱུ་ཡིན་པའི་ཕྱིར་ནའོ། །དེ་ཡང་འཇིག་རྟེན་པའི་ཕུན་ཚོགས་ནི་
ཁམས་གསུམ་གྱི་བདེ་བ་ཡིན་ལ། འདས་པའི་ཕུན་ཚོགས་ནི་བྱང་ཆུབ་གསུམ་མོ། །དེ་དག་
སངས་རྒྱས་ལ་བརྟེན་ནས་འབྱུང་བར་ཡང་སངས་རྒྱས་ཀྱི་བྱང་ཆུབ་ལ་བརྟེན་ནས་རྒྱུ་འཇིག་
རྟེན་ལས་འདས་པའི་ལམ་ཐམས་ཅད་འབྱུང་བའི་ཕྱིར་དང༌། དགེ་བའི་ལས་ལམ་བཅུ་དང༌།
བསམ་གཏན་བཞི་དང་ཚད་མེད་པ་བཞི་དང་གཟུགས་མེད་པའི་སྙོམས་པར་འཇུག་པ་སོགས་
འཇིག་རྟེན་པའི་དགེ་བ་ཐམས་ཅད་འབྱུང་བའི་ཕྱིར་གྲུབ་བོ། །དཔེ་ཐ་མ་ལ་ཆོས་མི་མཐུན་མ་
སྤངས་པ་ནི་མདོ་ལས་དཔེ་དགུ་ལས་ལྷག་པ་མ་བཀོད་པས་དོན་མེད་པའི་ཕྱིར་རོ། །ཐེག་པ་
ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད་ལས། ལེའུ་བཞི་པའི་
བཤད་པ་རྫོགས་སོ།། །།
༈ གསུམ་པ་རིགས་ལ་མོས་པའི་ཕན་ཡོན་ལ་གཉིས། མདོར་བསྟན་པ་དང་། རྒྱས་
པར་བཤད་པའོ། །དང་པོ་ལ་གཉིས། གང་ལ་མོས་པར་བྱ་བའི་ཡུལ། དེ་ལ་མོས་པའི་ཕན་
ཡོན་དངོས་སོ། །དང་པོ་ནི། དབྱིངས་དེ་ཉིད་རང་བཞིན་གྱིས་དག་ཀྱང་གློ་བུར་གྱི་དྲི་མས་མ་
དག་པའི་གནས་སྐབས་སངས་རྒྱས་ཀྱི་ཁམས་དང་། དེ་ཉིད་ངོ་བོ་མི་འགྱུར་ཡང་གློ་བུར་གྱི་དྲི་
མ་མ་ལུས་པ་ལས་གྲོལ་ཏེ་དག་པ་གཉིས་ལྡན་གྱི་གནས་སྐབས་སངས་རྒྱས་ཀྱི་བྱང་ཆུབ་དང་།
བྱང་ཆུབ་དེ་ཉིད་ལ་དབྱེར་མེད་དུ་ལྡན་པའི་བྲལ་བ་དང་རྣམ་སྨིན་གྱི་འབྲས་བུ་སྟེ་སངས་རྒྱས་
ཀྱི་ཡོན་ཏན་དང་། ཡོན་ཏན་གྱི་ནུས་པས་ལྷུན་གྱིས་གྲུབ་པ་དང་རྒྱུན་མི་ཆད་པར་འཁོར་བ་ཇི་
- ] 87 -



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྲིད་དུ་སེམས་ཅན་གྱི་དོན་བྱེད་པའི་ཕྲིན་ལས་ཏེ། བཞི་པོ་འདི་ནི་ཇི་ལྟ་བ་བཞིན་སེམས་ཅན་
གྱི་འདྲེན་པ་སངས་རྒྱས་རྣམས་ཀྱི་སྤྱོད་ཡུལ་ཁོ་ན་ཡིན་ཏེ། གཞན་ལྟ་ཞོག་དག་པའི་སེམས་
ཅན་ས་བཅུ་པ་རྣམས་ཀྱིས་ཀྱང་ཇི་ལྟ་བ་བཞིན་བསམ་པར་བྱ་བ་མིན་པའི་ཕྱིར་རོ། །གཉིས་པ་
ལ་གསུམ། ཁྱད་དུ་འཕགས་པའི་ཕན་ཡོན་མདོར་བསྟན། གང་ལས་འཕགས་པའི་ཡུལ་གྱི་སྒོ་
ནས་རྒྱས་པར་བཤད། དེ་ཉིད་དེ་ལས་འཕགས་པའི་རྒྱུ་མཚན་བསྟན་པའོ། །དང་པོ་ནི། རྒྱལ་
བའི་ཡུལ་ཁམས་ལ་སོགས་པ་བཞི་པོ་འདི་ལ་འཆད་པར་འགྱུར་བ་ལྟར་མོས་པའི་བློ་ལྡན་ནི་
རིགས་སད་དེ་བྱང་ཆུབ་ཏུ་སེམས་བསྐྱེད་པའི་སྒོ་ནས་སངས་རྒྱས་ཀྱི་ཡོན་ཏན་གྱི་ཚོགས་
ཐམས་ཅད་ཀྱི་སྣོད་དུ་འགྱུར་ལ། བསམ་དུ་མེད་པའི་ཡོན་ཏན་གྱི་ཚོགས་དག་མངོན་པར་
དགའ་བའི་མོས་པས་སེམས་ཅན་ཀུན་གྱི་འཆད་པར་འགྱུར་བ་ལྟར་གྱི་བསོད་ནམས་གསུམ་
པོ་ཐམས་ཅད་ཟིལ་གྱིས་གནོན་པར་བྱེད་དོ། །གཉིས་པ་ནི། གང་ཟག་གང་ཞིག་གིས་འབུལ་
བར་བྱེད་ཅེས་དྲང་ངོ༌། །གང་དུ་ན་རྒྱུ་ཕུན་སུམ་ཚོགས་པ་ནོར་བུ་སྣོད་ཀྱིས་སྦྲས་པའི་གསེར་གྱི་
ཞིང་གྲངས་ཕུན་སུམ་ཚོགས་པ་སངས་རྒྱས་ཀྱི་ཞིང་གི་རྡུལ་སྙེད་ཀྱིས་གྲངས་དང་མཉམ་པ་
ནིའོ། །གང་ལ་ན་ཆོས་ཀྱི་རྒྱལ་པོ་སངས་རྒྱས་བཅོམ་ལྡན་འདས་རྣམས་ལའོ། །དུས་ནི་ལན་
ཅིག་ཙམ་མ་ཡིན་པར་ཉིན་རེ་ཞིང་རྟག་ཏུའོ། །བསམ་པ་ནི་མངོན་པར་མཐོ་བ་ཙམ་ལ་
དམིགས་པ་མ་ཡིན་གྱི་བྱང་ཆུབ་དོན་དུ་གཉེར་བའི་བསམ་པས་སོ། །མདོར་ན་གང་ཟག་
འགའ་ཞིག་གིས་ཁྱད་པར་བཞི་ལྡན་གྱི་སྦྱིན་པ་གཏོང་བར་བྱེད་ལ་གང་ཟག་གཞན་པ་གང་
ཞིག་གིས་རྒྱུད་བླ་མའི་མདོ་དང་བསྟན་བཅོས་འདི་ལས་ཚིག་བཞི་པ་ཙམ་ཐོས་ནས་ཀྱང་ནི་
དེའི་དོན་ལ་མོས་ན། བསོད་ནམས་ཆེས་མང་ཐོབ་པར་འགྱུར་རོ་ཞེས་དྲང་ངོ་། །གང་ལ་ལྟོས་
ཏེ་ན་གོང་གི་སྦྱིན་པ་ལས་བྱུང་དགེ་བ་དེ་ལས་སོ། །གང་ལ་མོས་པ་འདིའོ། །ཡང་ན་སུས་ན་
གང་ཟག་འདི་ཞེས་སྦྱར་རོ། །དེ་བཞིན་དུ་གང་ཟག་བློ་ལྡན་གང་ཞིག་བསམ་པ་བླ་མེད་བྱང་
- 1
8 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
ཆུབ་འདོད་པས། དུས་བསྐལ་པ་དུ་མའི་བར་དུ་ཡང་ངོ་བོ་ལུས་ངག་ཡིད་ཀྱི་ལྟུང་བས་མ་གོས་
པའི་ཚུལ་ཁྲིམས་དྲི་མེད་སྦྱོར་བ་འབད་པ་མེད་པར་ངང་གིས་བསྲུང་བར་བྱེད་ལ་གཞན་གང་
འདི་ལས་ཚིག་ཙམ་ཐོས་ཤིང་ཐོས་ནས་ཀྱང་ནི་མོས་ན་འདི། ཚུལ་ཁྲིམས་ལས་བྱུང་དགེ་བ་དེ་
ལས་བསོད་ནམས་ཆེས་མང་ཐོབ་པར་འགྱུར་ཏེ་སྔ་མ་ལྟར་བཤད་དོ། །ཡང་གང་ཟག་གང་
ཞིག་འདི་ལ་བསྒོམ་པར་བྱེད་ལ་ཞེས་སྦྲེལ་ལོ། །གང་ན་བསམ་གཏན་ནིའོ། །བསམ་གཏན་ཇི་
ལྟ་བུ་ན་ལྷའི་གནས་པ་བསམ་གཏན་བཞི་དང་ཚངས་པའི་གནས་པ་ཚད་མེད་བཞི་སྟེ་དེའི་ཡང་
རབ་ཀྱི་མཐར་སོན་པ་ནི་བསམ་གཏན་བཞི་པ་དང་སྙིང་རྗེའི་ཚད་མེད་པ་ཡིན་ལ། བྱེད་ལས་
ནི་གནས་སྐབས་སྲིད་པ་གསུམ་གྱི་སྟེ་ཁམས་གསུམ་གྱི་ཉོན་མོངས་སོགས་ཀྱི་མི་འཇིལ་བར་
བྱེད་པ་མཐར་ཐུག་རྫོགས་པའི་བྱང་ཆུབ་འཕོ་བ་མེད་པ་སྟེ་ངེས་པར་བསྐྱེད་པའི་ཐབས་སུ་
གྱུར་པ་ཞིག་གོ །སློབ་དཔོན་དག་འཕོ་བ་མེད་ཐབས་སུ་ཀུན་སློང་ལ་སྦྱོར་བར་བྱེད་དོ། །
གཞན་གང་ཞེས་པ་ལ་སོགས་པ་ནི་སྔ་མ་ལྟར་ཏེ་གོ་སླའོ། །འཕགས་པའི་གནས་པ་རྣམ་ཐར་
ནི་ཤེས་རབ་ཁྱད་པར་ཅན་ཡིན་པས་འདིར་མ་སྨོས་ཞེས་སློབ་དཔོན་དག་གསུང་ངོ༌། །གསུམ་
པ་ནི་དེ་རྒྱུ་མཚན་གང་གི་ཕྱིར་ན་ཁམས་དང་བྱང་ཆུབ་ལ་སོགས་པ་རྟོགས་པའི་ཤེས་རབ་འདི་
ཆོས་ཅན་བསོད་ནམས་གསུམ་ལས་མཆོག་ཉིད་ཡིན་ཏེ། སྦྱིན་པས་ནི་འབྲས་བུའི་གཙོ་བོ་
ལོངས་སྤྱོད་དག་ནི་སྒྲུབ་པར་བྱེད་ཅིང་ཚུལ་ཁྲིམས་ཀྱིས་ནི་མཐོ་རིས་ཀྱི་གོ་འཕང་ཙམ་བསྐྱེད་
ལ་བསམ་གཏན་དང་ཚད་མེད་པ་རྣམས་བསྒོམ་པས་ཉོན་མོངས་པ་མངོན་དུ་རྒྱུ་ཙམ་སྤོང་བར་
བྱེད་ལ་ཁྱོད་ཀྱིས་ཉོན་མོངས་པ་དང་ཤེས་བྱའི་སྒྲིབ་པ་ཀུན་ཏེ་ཐམས་ཅད་སྤོང་བར་བྱེད་པ་
དེའི་ཕྱིར་རོ། །དེ་ནི་གྲུབ་ཟིན་སྒྲུབ་པ་མིན་ནམ་དེ་ལས་ཅིར་འགྱུར་ཞེ་ན། དེ་གྲུབ་པས་ཐོས་པ་
ཁྱད་པར་དུ་འཕགས་པར་གྲུབ་སྟེ་ཤེས་རབ་དེའི་ཐུན་མོང་མ་ཡིན་པའི་རྒྱུ་ནི་ཁམས་སོགས་
འདི་ཐོས་པ་དེ་ཡིན་པས་སོ། ། །
- 1 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་རྒྱས་བཤད་ལ་གཉིས། འབྲས་བུ་བྱང་ཆུབ་གྲུབ་པའི་དང༌། རྒྱུ་བསོད་
ནམས་འཕེལ་བའི་ཕན་ཡོན་ནོ། །དང་པོ་ནི། ཐོབ་པའི་སྐལ་བ་དང་ལྡན་པར་འགྱུར་རོ་ཞེས་
དྲང་ངོ༌། །གང་ན་དེ་བཞིན་གཤེགས་པའི་གོ་འཕང་ངོ༌། །དུས་ནི་མྱུར་དུའོ། །རྒྱུ་ནི་མོས་པ་ལ་
བརྟེན་ནས་སོ། །སུས་མོས་ན་བློ་ལྡན་གྱིས་སོ། །གང་ལ་མོས་ན་རྒྱལ་བ་ཡི་ནི་མཁྱེན་པའི་ཡུལ་
རྣམ་བཞི་ཇི་སྐད་བརྗོད་པ་འདི་ལའོ། །བཞི་གང་ཞེ་ན་སེམས་ཅན་ཐམས་ཅད་ལ་རང་བཞིན་
དུ་གནས་པའི་ཁམས་དང་ཁམས་དེ་ནི་དག་པ་གཉིས་ལྡན་དུ་གནས་ཡོངས་སུ་གྱུར་པ་བྱང་
ཆུབ་དང་བྱང་ཆུབ་དེའི་ཡོན་ཏན་སྟོབས་སོགས་དང་མི་འཇིགས་པ་ལ་སོགས་པ་རྣམས་དང་།
ཡོན་ཏན་གྱི་ནུས་པས་གདུལ་བྱའི་དོན་སྒྲུབ་པ་ཕྲིན་ལས་ཏེ་དེ་རྣམས་སོ། །ཇི་སྐད་དུ་མོས་ན་
རང་ལ་བྱང་ཆུབ་ཀྱི་རྒྱུ་ཁམས་ཡོད་པར་དང་། དེ་དྲི་མ་སེལ་ཏེ་བྱང་ཆུབ་ཐོབ་པར་ནུས་པ་ཉིད་
དུ་དང་། ཐོབ་པའི་བྱང་ཆུབ་ལ་རང་དོན་སྟོབས་སོགས་དང་གཞན་དོན་ཕྲིན་ལས་ཀྱི་ཡོན་ཏན་
དང་ལྡན་པར་རུའོ། །གཉིས་པ་ལ་གཉིས། བསམ་པ་སེམས་བསྐྱེད་སྐྱེ་བ། སྦྱོར་བ་ཕར་ཕྱིན་
འགྲུབ་པའོ། །དང་པོ་ནི། རང་རྒྱུད་ལ་རྟག་ཏུ་ཉེ་བར་གནས་པར་འགྱུར་རོ་ཞེས་དྲང་ངོ་། །གང་
ལ་ན་མོས་པ་དང་ལྡན་པའི་གང་ཟག་དེ་དག་ལའོ། །གང་ན་བྱང་ཆུབ་སེམས་ནིའོ། །དེ་ཇི་ལྟ་བུ་
ན་འདུན་པ་སྟེ་དད་པ་དང་དགེ་བ་ལ་སྤྲོ་བའི་བརྩོན་འགྲུས་དང་དགེ་བའི་དམིགས་པ་མི་བརྗེད་
པའི་དྲན་པ་དང༌། རྩེ་གཅིག་པའི་བསམ་གཏན་ཏེ་ཏིང་ངེ་འཛིན་དང་རབ་ཏུ་འབྱེད་པའི་ཤེས་
རབ་སྟེ་དབང་པོ་ལྔ་དང་ཕར་ཕྱིན་དྲུག་ལ་སོགས་པའི་ཡོན་ཏན་གྱི་སྣོད་དུ་གྱུར་པ་ཞིག་གོ །རྒྱུ་
ནི་མོས་པའི་ཕྱིར་ཏེ་དེའི་དབང་གིས་སོ་ཡུལ་གང་ལ་མོས་ན་བསམ་གྱིས་མི་ཁྱབ་པའི་ཡུལ་
བཞི་པོ་དེ་དག་ལའོ། །བློའི་རྣམ་པ་ཇི་ལྟ་བུས་མོས་ན་འདི་དག་ལས་ཁམས་ནི་ཡོད་པ་དང་བྱང་
ཆུབ་ནི་བདག་འདྲས་ཐོབ་པར་ནུས་པ་དང་དེ་ཐོབ་པ་ལ་སྟོབས་སོགས་འདི་འདྲའི་ཡོན་ཏན་
དང་ལྡན་ནོ་ཞེས་རབ་ཏུ་དད་པའི་སྒོ་ནས་སོ། །གཉིས་པ་ལ་བཞི། ཕར་ཕྱིན་དང་པོ་ལྔ་དག་
- 1 9 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
རྫོགས་སུ་འགྲུབ་པར་མདོར་བསྟན། དེ་དག་བཤད་དེ་གསུམ་དུ་རིགས་བསྡུ། སྒྲིབ་པ་ངོས་
བཟུང་སྟེ་ཤེས་རབ་མཆོག་ཏུ་བསྟན། དེས་ན་སྐབས་དོན་གྲུབ་པའོ། །དང་པོ་ནི། བྱང་ཆུབ་ཀྱི་
སེམས་དེ་ནི་རྟག་ཏུ་རྒྱུད་ལ་ཉེ་བར་གནས་པའི་དབང་གིས་རྒྱལ་བའི་སྲས་པོ་དེ་ནི་བྱང་ཆུབ་
ལས་ཕྱིར་མི་ལྡོག་པར་གྱུར་ལ། དེར་མ་ཟད་བསོད་ནམས་ཕ་རོལ་ཕྱིན་པ་ལྔ་པོ་ཡོངས་སུ་
རྫོགས་པ་དང་ཡོངས་སུ་དག་པ་ཉིད་དུ་འགྱུར་རོ། །གཉིས་པ་ནི། རྫོགས་པ་དང་དག་པའི་
དོན་གང་ཡིན་ཞེ་ན། སྦྱིན་པ་ནས་བསམ་གཏན་གྱི་བར་བསོད་ནམས་ཀྱི་ཕ་རོལ་ཏུ་ཕྱིན་པ་ལྔ་
པོ་དེ་ལ་སྦྱིན་པ་པོ་དང་ལེན་པ་པོ་དང་སྦྱིན་བྱ་ལ་སོགས་པའི་དཀྱིལ་འཁོར་རྣམ་པ་གསུམ་དུ་
རྟོག་པ་མེད་པའི་སྒོ་ནས་ནི་ཕར་ཕྱིན་དེ་རྫོགས་པ་ཞེས་བྱ་སྟེ་བྱང་ཆུབ་ཀྱི་རྒྱུ་ཚོགས་སུ་འགྱུར་
བས་སོ། །ལྔ་པོ་དེའི་མི་མཐུན་ཕྱོགས་སེར་སྣ་སོགས་སྤངས་པའི་ཕྱིར་ན་ལྔ་པོ་དེ་ལ་ཡོངས་སུ་
དག་པ་ཞེས་བྱའོ། །ལྔ་པོ་དེ་ཡང་རིགས་བསྡུ་ན་བསོད་ནམས་གསུམ་དུ་འགྱུར་ཏེ་དེ་ཡང་སྦྱིན་
པ་ལས་བྱུང་བའི་བསོད་ནམས་ནི་ལྔའི་ནང་ན་སྦྱིན་པ་སྟེ་དེ་བཞིན་དུ་ཚུལ་ཁྲིམས་ལས་བྱུང་
བའི་བསོད་ནམས་ནི་ཚུལ་ཁྲིམས་ཡིན་ནོ། །ལྔ་པོའི་ནང་ནས་བཟོད་པ་དང་བསམ་གཏན་
གཉིས་པོ་དག་ནི་སྒོམ་པ་ལས་བྱུང་བའི་བསོད་ནམས་ཏེ་ཆོས་ལ་ངེས་པར་སེམས་པ་དང་ཏིང་
ངེ་འཛིན་ཡིན་པས་སོ། །བརྩོན་འགྲུས་ནི་བསོད་ནམས་གསུམ་ཆར་ཀྱི་འཁོར་དུ་ཀུན་ཏུ་འགྲོ་
བ་སྟེ་གསུམ་ཆར་གྱི་གྲོགས་ཡིན་པས་སོ། །གསུམ་པ་ནི། སྦྱིན་སོགས་རྣམས་ལ་ཉོན་མོངས་
ཅན་མིན་པའི་འཁོར་གསུམ་དུ་རྣམ་པར་རྟོག་པ་སྟེ་དངོས་པོར་མཚན་མར་འཛིན་པ་གང་ཡིན་
པ་དེ་ནི་ཤེས་བྱའི་སྒྲིབ་པར་འདོད་དེ་ཉོན་མོངས་ཅན་མིན་ཡང་ཀུན་མཁྱེན་ལ་སྒྲིབ་པས་སོ། །
ལོངས་སྤྱོད་སོགས་ལ་ཆགས་པའི་སེར་སྣ་དང་འཆལ་བའི་ཚུལ་ཁྲིམས་དང་ཁོང་ཁྲོ་དང་ལེ་ལོ་
དང་འདོད་པའི་རྣམ་གཡེང་དང་འཇིག་ཚོགས་ལ་ལྟ་བ་ལ་སོགས་པའི་ཤེས་རབ་འཆལ་བ་ལ་
སོགས་པའི་རྣམ་རྟོག་གང་ཡིན་པ་དེ་ནི་ཉོན་མོངས་པའི་སྒྲིབ་པར་འདོད་དེ་ཉོན་མོངས་ཅན་
，
，
- 1
9 1 -



ཕྱི
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པས་སེམས་རབ་ཏུ་མ་ཞི་བར་བྱེད་པའི་ཕྱིར་དང་ཐར་པ་ལ་སྒྲིབ་པས་སོ། །དེ་ཡང་ལེ་ལོ་
དང་ཤེས་རབ་འཆལ་བ་ནི་གཏི་མུག་ཡིན་ལ་ཚུལ་ཁྲིམས་འཆལ་དང་རྣམ་གཡེང་ནི་དུག་
གསུམ་ག་ཅི་རིགས་པར་བལྟའོ། །དེས་ན་ཁམས་ཀྱི་གནས་ལུགས་གང་ཟག་དང་ཆོས་ཀྱི་
བདག་མེད་པར་རྟོགས་པའི་ཤེས་རབ་ནི་ཆོས་ཅན། དེས་མ་ཟིན་པའི་བསོད་ནམས་གསུམ་པོ་
ལས་མཆོག་ཡིན་ཏེ་ཤེས་རབ་ལས་གཞན་སྒྲིབ་གཉིས་འདི་དག་ཡང་རྒྱུ་སྟེ་གཉེན་པོ་གཞན་
གང་ཡང་མེད་པ་དེའི་ཕྱིར་རོ། །བཞི་པ་ནི། ཁམས་ཐོས་པ་གང་ཡིན་པ་དེ་ནི་བསོད་ནམས་
གསུམ་ལས་མཆོག་ཏུ་གྲུབ་པ་སྟེ་ཤེས་རབ་དེའི་གཞི་སྟེ་རྒྱུའི་གཙོ་བོ་ནི་ཁམས་ལ་སོགས་པ་
སྟོན་པའི་ངེས་དོན་གྱི་གསུང་རབ་ཐོས་པ་དེ་ཡིན་པའི་ཕྱིར་རོ། །རྒྱན་དུ། འདི་ན་དང་པོ་ཐོས་
ལ་བརྟེན་ནས་ཡིད་ལ་བྱེད་པ་འབྱུང་ཞེས་བྱ་བ་ལ་སོགས་པ་གསུངས་པ་ལྟར་རོ། །ད་ནི་མདོ་
ལས་གསུངས་པའི་ཕན་ཡོན་འགའ་ཞིག་བརྗོད་པར་བྱ་སྟེ། དེ་ལ་གཉིས། སྤྱིར་དྲང་དོན་གྱི་
མདོ་སྡེ་ལས་ཆོས་སྤྱོད་བྱས་པ་བས་ངེས་དོན་གྱི་མདོ་སྡེ་ལ་བྱས་པ་བསོད་ནམས་ཆེ་བར་བསྟན་
པ༑ བྱེ་བྲག་ངེས་དོན་གྱི་མདོ་སྡེ་ ཐོས་ པའི་ ཕན་ཡོན་སྣ་ཚོགས་བསྟན་པའོ། །དང་པོ་ནི།
དགོངས་པ་ངེས་པར་འགྲེལ་པའི་མདོ་ལས། དོན་དམ་ཡང་དག་འཕགས་གྱིས་གསོལ་པ།
བཅོམ་ལྡན་འདས་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་ལས་བརྩམས་ནས་རང་བཞིན་
གྱིས་ཡོངས་སུ་མྱ་ངན་ལས་འདས་པ་ཉིད་ཀྱི་བར་ལ་བརྩམས་ནས། བཅོམ་ལྡན་འདས་
ཀྱིས་ངེས་པའི་དོན་བསྟན་པ་འདི་རིགས་ཀྱི་བུའམ་རིགས་ཀྱི་བུ་མོ་གང་གིས་ཐོས་ནས་མོས་
པར་བགྱིད་པ་དང་ཡི་གེ་འབྲིར་རྩོལ་བ་དང་ཡི་གེ་བྲིས་ནས་ཀྱང་འཆང་བ་དང་ཀློག་པ་དང་
མཆོད་པ་དང་ཡང་དག་པར་འགྱེད་པ་དང་ལུང་ནོད་པ་དང་ཁ་དོན་བགྱིད་པ་དང་སེམས་པ་
དང་སྒོམ་པའི་རྣམ་པར་སྦྱོར་བར་བགྱིད་པ་དེ་བསོད་ནམས་ཅི་ཙམ་ཞིག་བསྐྱེད་པར་འགྱུར་བ་
ལགས། དེ་སྐད་ཅེས་གསོལ་པ་དང༌། དེས་དེ་ལ་བཀའ་སྩལ་པ། དོན་དམ་ཡང་དག་འཕགས་
L
- 1
9 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
རིགས་ཀྱི་བུའམ་རིགས་ཀྱི་བུ་མོ་དེ་ནི་བསོད་ནམས་དཔག་ཏུ་མེད་གྲངས་མེད་པ་བསྐྱེད་དེ་
དེའི་དཔེ་བྱ་བར་སླ་བ་མ་ཡིན་མོད་ཀྱི། འོན་ཀྱང་མདོར་བསྡུས་ཏེ་དེ་ཁྱོད་ལ་བཤད་པར་བྱའོ།།
དོན་དམ་ཡང་དག་འཕགས་འདི་ལྟ་སྟེ་དཔེར་ན་སེན་མོའི་རྩེ་མོ་ལ་གནས་པའི་སའི་རྡུལ་གང་
ཡིན་པ་དེ་དག་ནི་ས་ལ་གནས་པའི་སའི་རྡུལ་རྣམས་དང་བསྐྲུན་ན་བརྒྱའི་ཆར་ཡང་ཉེ་བར་མི་
འགྲོ་ཞིང་སྟོང་གི་ཆ་དང་འབུམ་གྱི་ཆ་དང་གྲངས་ཀྱི་ཆ་དང་བགྲང་བ་དང་དཔེ་དང་རྒྱུར་ཡང་ཉེ་
བར་མི་འགྲོའོ། །བ་ལང་གི་རྨིག་རྗེས་ཀྱི་ཆུ་ནི་རྒྱ་མཚོ་ཆེན་པོ་བཞིའི་ཆུ་དང་བསྐྲུན་ན་སྔ་མ་
བཞིན་ནོ། །དོན་དམ་ཡང་དག་འཕགས་དེ་བཞིན་དུ་ངས་དྲང་བའི་དོན་གྱིས་མདོ་སྡེ་ལ་མོས་པ་
ནས་སྒོམ་པའི་བར་གྱི་བསོད་ནམས་གང་བཤད་པ་དེ་ནི། ངེས་པའི་དོན་བསྟན་པ་ལ་མོས་པ་
ནས་སྒོམ་པའི་བར་ལས་གྲུབ་པའི་བསོད་ནམས་ཀྱི་བརྒྱའི་ཆར་ནས་རྒྱུའི་བར་དུ་ཡང་ཉེ་བར་
མི་འགྲོའི་ཞེས་པ་ལ་སོགས་པ་གསུངས་སོ། །
གཉིས་པ་ལ་གཉིས། རྒྱུ་རིགས་ལ་མོས་པའི་དང་། འབྲས་བུ་བྱང་ཆུབ་ལ་མོས་པའི་
ཕན་ཡོན་ནོ། །དང་པོ་ལྔ། གནས་སྐབས་བདེ་འབྲས་ཐོབ་པ། ངན་པའི་ལས་འབྲས་ཆུང་ངུར་
གྱུར་པ། སངས་རྒྱས་ཀྱི་བཀའ་དྲིན་འཚོབ་པ། བྱང་ཆུབ་ལ་ཐེ་ཚོམ་མི་ཟ་བ། མཐར་ཐུག་བྱང་
ཆུབ་ཐོབ་པའོ། །དང་པོ་ནི། སོར་མོའི་འཕྲེང་བ་ལ་ཕན་པའི་མདོར། དེ་བཞིན་གཤེགས་པའི་
སྙིང་པོ་རྟག་པ་སེམས་ཅན་ཐམས་ཅད་ལ་ཡོད་པར་ཤེས་པའི་རྒྱུས་འཇིག་རྟེན་ན་བདེ་བའི་
མཆོག་རྣམས་དང་ཕུན་སུམ་ཚོགས་པ་ཇི་སྙེད་ཡོད་པ་ཐམས་ཅད་རྙེད་པར་འགྱུར་རོ། །དེ་
བཞིན་གཤེགས་པའི་སྙིང་པོ་རྟག་པ་ཐོས་པས་སྔོན་བྱུང་བ་དང་ད་ལྟར་དང་མ་འོངས་པ་དང་
དུས་གསུམ་དུ་ཡང་ཕུན་སུམ་ཚོགས་པ་ཐམས་ཅད་དང་མཐོ་རིས་ལྷ་དང་ས་སྟེང་གི་བདེ་
བ་ཐམས་ཅད་རྟག་ཏུ་ཐོབ་པར་འགྱུར་རོ་ཞེས་དང༌། དེ་བཞིན་གཤེགས་པའི་སྙིང་པོ་ཐོས་
པའི་བསོད་ནམས་ཀྱི་རྒྱུས་འཇིག་རྟེན་ན་ནད་མེད་པ་དང་འཚེ་བ་མེད་པ་དང་ཚེ་རིང་བ་དང་
- 19 3 -



.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲོ་བ་ཐམས་ཅད་དགའ་བར་འགྱུར་རོ་ཞེས་སོགས་གསུངས་སོ། །གཉིས་པ་ནི། མྱང་འདས་
མདོར། སེམས་ཅན་ཐམས་ཅད་ལ་དེ་བཞིན་གཤེགས་པའི་སྙིང་པོ་ཡོད་དོ་ཞེས་སྟོན་པར་བྱེད་
པའི་སེམས་ཅན་དེ་དག་ནི་ཡོན་ཏན་དཔག་ཏུ་མེད་པ་དང་ལྡན་པ་སྟེ། དམ་པའི་ཆོས་འདོད་
པའི་རིགས་ཀྱི་བུ་དེ་དག་སྡིག་པའི་ལས་གྲངས་མེད་པ་བྱས་པ་རྣམས་ཀྱང་ཀླད་པ་ན་བ་དང་
རིམས་ཀྱིས་བཏབ་པ་དང་ཟུག་རྔུ་དང་སྐུར་པ་བཏབ་པ་ཙམ་གྱིས་བྱང་བར་འགྱུར་རོ་ཞེས་
གསུངས་སོ། །གསུམ་ པ་ ནི། རྟོགས་ པ་ ཆེན་ པོ་ ཡོངས་ སུ་ རྒྱས་ པར། ང་ནི་ འདས་ པས་
གཤེགས་ཕྱི་ན། །མིའི་ནང་ན་ལ་ལ་ཞིག །སེམས་ཅན་རྣམ་པ་ཐམས་ཅད་པ། །བདེ་གཤེགས་
སྙིང་པོ་ཡོད་ཉིད་ཅེས། །མོས་པ་རྣམ་དག་བྱེད་ནུས་ན། །སངས་རྒྱས་བཀའ་དྲིན་འཚོབ་པ་
ཡིན། །ཞེས་གསུངས་སོ། །བཞི་པ་ནི། དཔལ་ཕྲེང་གི་མདོར། བཅོམ་ལྡན་འདས་གང་ཞིག་
ཉོན་མོངས་པའི་སྦུབས་བྱེ་བ་སྙེད་མཐའ་དག་གིས་གཡོགས་པའི་དེ་བཞིན་གཤེས་པའི་སྙིང་པོ་
ལ་དོགས་པ་མ་མཆིས་པ་དེ་ནི་ཉོན་མོངས་པ་བྱེ་བ་མཐའ་དག་གི་སྦུབས་ལས་གྲོལ་བ་དེ་
བཞིན་གཤེགས་པའི་ཆོས་ཀྱི་སྐུ་ལ་ཡང་དོགས་པ་མ་མཆིས་པ་ལགས་སོ་ཞེས་གསུངས་ཏེ་
དོགས་པ་ནི་ཐེ་ཚོམ་མོ། །ལྔ་པ་ནི། སྙིང་པོའི་མདོར། སྔོན་གྱི་དེ་བཞིན་གཤེགས་པ་རྟག་ཏུ་
འོད་ཟེར་གཏོང་ཞེས་བྱ་བས་གདན་གཅིག་ལ་འདུག་བཞིན་དུ་བསྐལ་པ་ཆེན་པོ་ལྔ་བརྒྱར་དེ་
བཞིན་གཤེགས་པའི་སྙིང་པོ་ཆོས་འདི་དཔེ་འབུམ་ཕྲག་དུ་མས་བསྟན་པ་ན། ཕྱོགས་བཅུ་ཀུན་
ཏུ་སངས་རྒྱས་ཀྱི་ཞིང་བཅུའི་རྡུལ་སྙེད་ཀྱི་ཁམས་སུ་ཡང་ཚེགས་ཆུང་དུས་གོ་བར་གྱུར་ཅིང་ཐ་
ན་དེ་བཞིན་གཤེགས་པའི་སྙིང་པོ་ཞེས་པའི་མིང་ཐོས་པ་དེ་དག་ཐམས་ཅད་ཀྱང་རིམ་གྱིས་
དགེ་བའི་རྩ་བ་ཡོངས་སུ་སྨིན་ནས་སངས་རྒྱས་ཐོབ་པར་གསུངས་ཤིང་། དེ་བཞིན་དུ། ང་ཡང་
སྔོན་ནི་སྤྱད་པ་སྤྱོད་པའི་ཚེ། །བདེ་བར་གཤེགས་པ་སེང་གེ་རྒྱལ་མཚན་ལས། །མདོ་སྡེ་འདིའི་
མིང་ནི་ཐོས་པར་གྱུར། །གུས་པར་བྱས་ཏེ་ཐོས་ནས་ཐལ་མོ་སྦྱར། །ང་ནི་ལེགས་པར་བྱས་
- 1
9
4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
པའི་ལས་དེ་ཡིས། །བྱང་ཆུབ་དམ་པ་མྱུར་དུ་ཐོབ་པར་འགྱུར། །དེ་བས་བྱང་ཆུབ་སེམས་
དཔའ་མཁས་རྣམས་ཀྱིས། །རྟག་ཏུ་མདོ་མཆོག་འདི་ནི་བཟུང་བར་བྱ། །ཞེས་གསུངས་སོ། །
གཉིས་པ་ལ་གསུམ། མཐོང་བའི་ཆོས་ལ་བདེ་བ་འཕེལ་བ། ཕྱི་མར་ངན་སོང་ལྡོག་
པ༑ མཐར་ཐུག་བྱང་ཆུབ་ཐོབ་པའོ། །དང་པོ་ནི། སོར་ཕྲེང་གི་མདོར། དེ་བཞིན་གཤེགས་པ་
རྟག་པ་གཡུང་དྲུང་ཐེར་ཟུག་སྟེ་ཡོངས་སུ་མྱ་ངན་འདས་པ་ཡང་འཆི་བ་མེད་པར་ཐོས་པས་
ཐམས་ཅད་འབྱོར་ཅིང་ཡུན་རིང་དུ་སྲ་བ་དང་རྟག་པར་འགྱུར་རོ་ཞེས་དང་། མྱ་ངན་འདས་ཆེན་
དུ༑ དེ་ནས་འཇམ་དཔལ་གཞོན་ནུར་གྱུར་པས་ཙུན་ད་ལ་སྨྲས་པ། ལེགས་སོ་ལེགས་སོ་
རིགས་ཀྱི་བུ་ཁྱོད་ནི་ཤིན་ཏུ་ཚེ་རིང་བར་འགྱུར་བའི་རྒྱུ་མངོན་དུ་གྱུར་ཏེ། དེ་བཞིན་གཤེགས་
པ་རྟག་པའི་ཆོས་ཅན་མི་འགྱུར་མི་འཕོ་བའི་ཆོས་ཅན་འདུས་མ་བྱས་པའི་ཆོས་ཅན་དུ་རྟོགས་
པ་ལེགས་སོ། ཁྱོད་ཀྱིས་དེ་བཞིན་གཤེགས་པ་ལ་འདུས་བྱས་ཀྱི་མཚན་ཉིད་དུ་མ་བརྗོད་པ་
ལེགས་སོ་ཞེས་གསུངས་སོ། །གཉིས་པ་ནི། དེ་ཉིད་ལས། དེ་བཞིན་གཤེགས་པ་རྟག་པའི་
ཆོས་ཅན་དུ་ཡིད་ཆེས་ན་གང་ཟག་དེ་ནི་མེ་ཏོག་ཨུ་དུ་ཝ་ར་ཤིན་ཏུ་དཀོན་པའོ། །ང་མྱ་ངན་ལས་
འདས་ནས་གང་གིས་ཐེག་པ་ཆེན་པོའི་མདོ་སྡེ་ཤིན་ཏུ་ཟབ་མོ་འདི་ཐོས་ནས་དད་པའི་སེམས་
བསྐྱེད་ན་དེ་ནི་མ་འོངས་པའི་དུས་སུ་བསྐལ་པ་བརྒྱ་སྟོང་གི་བར་དུ་ངན་སོང་དུ་མི་ལྟུང་བར་
རིག་པར་བྱའོ། །ཞེས་སོ། །གསུམ་པ་ནི། དེ་ཉིད་ལས། དེ་བཞིན་གཤེགས་པ་ནི་འདུས་མ་
བྱས་པ་སྟེ་གང་ཞིག་དེ་བཞིན་གཤེགས་པ་ལ་དེ་ལྟ་བུའི་ཚུལ་དུ་བལྟ་ན། མཚན་སུམ་ཅུ་རྩ་
གཉིས་དང་ལྡན་ཞིང་མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་འཚང་རྒྱའི་
ཞེས་དང་། དེ་བཞིན་གཤེགས་པའི་ཡོན་ཏན་དང་ཡེ་ཤེས་བསམ་གྱིས་མི་ཁྱབ་པ་བསྟན་པའི་
མདོར་ཡང་། བྱང་ཆུབ་སེམས་དཔའ་གང་ལ་ལ་ཞིག་གིས་བསྐལ་པ་བྱེ་བ་སྟོང་ཕྲག་བརྒྱད་དུ་
ཕ་རོལ་ཏུ་ཕྱིན་པ་ལྔ་ལ་སྤྱད་པ་བས་འཇམ་དཔལ་བྱང་ཆུབ་སེམས་དཔའ་གཞན་ཞིག་དེ་
- ] 9 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བཞིན་གཤེགས་པ་ནི་རྟག་པའོ་སྙམ་དུ་མོས་པར་བྱེད་ན་འདི་ནི་དེ་བས་བསོད་ནམས་གྲངས་
མེད་པ་བསྐྱེད་དོ་ཞེས་གསུངས་སོ། །གཞན་ཡང་རྔ་བོ་ཆེའི་མདོ་ལ་སོགས་པ་དུ་མར་གསུངས་
ཏེ་ཡི་གེས་འཇིགས་སོ། །དེས་ན་སྐལ་བ་དང་ལྡན་པ་རྣམས་ཀྱིས་དེ་བཞིན་གཤེགས་པའི་སྙིང་
པོ་རང་བཞིན་གྱིས་རྣམ་པར་དག་ཅིང་སྤྲོས་པའི་མཚན་མ་ཐམས་ཅད་དང་བྲལ་བ་བསམ་གྱིས་
མི་ཁྱབ་པའི་དབྱིངས་ནི་སེམས་ཅན་ཐམས་ཅད་ལ་གདོད་མ་ནས་རང་བྱུང་དུ་ཡོད་དོ་ཞེས་ཡིད་
ཆེས་པར་བྱ་ཞིང་། བླ་ན་མེད་པའི་བྱང་ཆུབ་ཀྱང་འདུས་བྱས་ཀྱི་མཚན་མ་ཐམས་ཅད་ནུབ་ཅིང་
སྤྲོས་པའི་ཆོས་གང་གི་ཡང་མ་གོས་པ་རང་བཞིན་ལྷུན་གྱིས་གྲུབ་པ་འོད་གསལ་བའི་མཚན་
ཉིད་ཅན་ཡིན་ཡང་གཞན་དོན་དུ་ནི་ཡེ་ཤེས་ཀྱི་རོལ་པ་སྣ་ཚོགས་རྒྱུན་ཆད་མེད་པར་སྟོན་པ་
ཡིན་ནོ་ཞེས་མངོན་པར་དད་པར་བྱའོ།། །
༈ གསུམ་པ་བསྟན་བཅོས་ཡོངས་སུ་རྫོགས་པའི་བྱ་བ་ལ་བཞི། ཇི་ལྟར་བརྩམ་
ཚུལ་ཞར་བྱུང་དང་བཅས་པ། རྒྱུ་མཚན་དུ་མས་ཆོས་ལ་རང་བཟོ་སྤང་བར་གདམས་པ། དེ་
ལྟར་བརྩམས་པའི་བསོད་ནམས་རང་གཞན་དོན་དུ་བསྔོ་བ། དེ་ཐམས་ཅད་ཀྱི་དོན་ལེགས་
པར་བསྡུས་ཏེ་བསྟན་པའོ། །དང་པོ་ནི། དེ་ལྟར་བཤད་དོ་ཞེས་སྦྲེལ་ལོ། །གང་ན་རྒྱུད་བླ་མའི་
བསྟན་བཅོས་འདིའོ། །རྒྱུ་གང་ལ་བརྟེན་ནས་བཤད་ན་ཡིད་ཆེས་པ་སྟེ་མི་བསླུ་བའི་ལུང་དང་།
འཐད་པ་སྒྲུབ་པའི་རིགས་པ་ལ་བརྟེན་ནས་སོ། །རྒྱུ་མཚན་དགོས་པ་གང་གི་ཕྱིར་དུ་ན། རྩོམ་
པ་པོ་བདག་ཉིད་ཀྱི་འབའ་ཞིག་སྟེ་དབྱིངས་ཏེ་དྲི་མ་ཕྲ་མོས་ཀྱང་དག་པའི་ཕྱིར་དང་ཁམས་ལ་
མོས་པའི་སྒོ་ནས་དགེ་བ་སྟེ་བསོད་ནམས་ཕུན་སུམ་ཚོགས་པ་དང་ལྡན་པའི་བློ་ཅན་གང་དག་
ཡིན་པ་དེ་དག་རྗེས་སུ་གཟུང་བའི་ཕྱིར་རམ་ཆེད་དུའོ་ཞེས་སོ་གཞན་ལ་སྦྱར་རོ། །འཆི་མེད་
མཛོད་ལས། འབའ་ཞིག་ཅེས་པ་ཐར་པའི་རྣམ་གྲངས་སུ་བཤད་པ་ལྟར་ཡིན་ལ་ཡང་ན་འབའ་
ཞིག་སྟེ་ཁོ་ན་ཞེས་འཆད་དོ། །ལུང་ནི་རྩ་འགྲེལ་དུ་དྲངས་པའི་མདོ་རྣམས་ཡིན་ལ། རིགས་པ་
- 19 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
ནི་ཁ་ཅིག་རྣལ་འབྱོར་མངོན་སུམ་དང་སྤྲོས་པ་གཅོད་པའི་རྗེས་དཔག་ཀྱང་ཤིན་ཏུ་ཕྲ་མོ་ཡོད་
ཅེས་གསུངས་སོ། །འོན་ཀྱང་རྒྱལ་ཚབ་ཉིད་ཀྱིས་ནི་རྗེས་དཔག་ལ་བརྟེན་ནས་ཡུལ་འཇལ་བ་
མེད་མོད་ཀྱི་གདུལ་བྱ་ཡིད་ཆེས་པའི་ཕྱིར་དུ་དེ་ལ་བརྟེན་པར་གསུངས་པ་ཙམ་ལ་ནི་འགལ་བ་
མེད་དོ་ཞེས་སེམས་སོ། །ཚུལ་ཇི་ལྟར་དུ་བཤད་ན་ཇི་ལྟར་ཕྱིའི་རྐྱེན་སྒྲོན་མ་དང་གློག་དང་ནོར་
བུ་དང་ཉི་མ་དང་ཟླ་བ་ལ་བརྟེན་ནས་ནང་གི་རྐྱེན་མིག་དང་ལྡན་པ་རྣམས་ཀྱིས་གཟུགས་ལ་ལྟ་
བ་བཞིན། དེ་བཞིན་དུ་ཐབས་ལ་བརྟེན་ནས་འདི་ནི་རབ་ཏུ་བཤད་ཅེས་སྤྲེལ་ལོ། །ཐུབ་པ་ཇི་
ལྟ་བུ་ན་དོན་དམ་རྒྱ་ཆེན་པོ་དང་ཆོས་དང་སྤོབས་པ་དང་སྐད་མཁྱེན་པ་སྟེ་སོ་སོ་ཡང་དག་རིག་
བཞིའི་འོད་འགྱེད་པར་མཛད་པ་ཞིག་གོ །གང་བཤད་པར་བྱ་བའི་ཆོས་ཇི་ལྟ་བུ་ཞིག་ཅེ་ན་
བཤད་བྱ་གསུང་རབ་དག་གི་མཚན་ཉིད་ནི་ཁྱད་པར་གསུམ་ལྡན་ཏེ། དེ་ཡང་གསུང་གང་ཞིག་
བརྗོད་བྱའི་ཁྱད་པར་ཟབ་པ་དང་རྒྱ་ཆེ་བ་དང་ངག་དོན་ཏེ་བརྗོད་བྱར་ལྡན་པ་དང་། རྗོད་བྱེད་
ཀྱི་ཁྱད་པར་ངག་ཚིག་དྲི་མ་མེད་པའི་ཆོས་དང་ཉེ་བར་འབྲེལ་ཞིང་། བྱེད་ལས་ཀྱི་ཁྱད་པར་
ཁམས་གསུམ་གྱི་ཀུན་ནས་ཉོན་མོངས་པ་སྤོང་བར་བྱེད་ལ་ཞི་བ་མྱ་ངན་ལས་འདས་པའི་ཕན་
ཡོན་སྟོན་ཅིང་ཐོབ་པར་མཛད་པ་གང་ཡིན་པ་དེ་ནི་དྲང་སྲོང་སངས་རྒྱས་ཀྱི་གསུང་ཡིན་ལ། དེ་
ལས་བཟློག་པ་བྱ་རོག་སོ་རྟོག་གི་བསྟན་བཅོས་དང་སེའུ་བཅུ་པའི་ངག་དང་པར་སིག་གྱི་
བསྟན་བཅོས་ལྟ་བུ་རྣམས་ནི་སངས་རྒྱས་ཀྱི་བསྟན་པ་ལས་གཞན་ཡིན་པར་ཤེས་པར་བྱའོ། །
དེས་ན་འདིས་ནི་སངས་རྒྱས་པའི་གསུང་རབ་སྤྱིའི་མཚན་ཉིད་གསུངས་པ་ཡིན་པར་ཤེས་པར་
བྱའོ། །གལ་ཏེ་ཡིད་ཆེས་པའི་ལུང་ནི་བཀའ་ཁོ་ནར་ངེས་སམ་ཞེ་ན་མིན་ཏེ། བཀའ་ཁོ་ནར་མ་
ཟད་བསྟན་བཅོས་རྣམ་དག་དེ་ཡང་དྲང་སྲོང་སངས་རྒྱས་ཀྱི་བཀའ་བཞིན་དུ་སྤྱི་བོས་བླང་བར་
རིགས་སོ། །བསྟན་བཅོས་ཇི་ལྟ་བུ་ན་ངག་གང་ཞིག་རྒྱལ་བས་ཇི་ལྟར་བསྟན་པ་འབའ་ཞིག་སྟེ་
ཁོ་ནའི་དབང་དུ་བྱས་ཀྱི་རང་བཟོ་མེད་པ་དང་། རྩོམ་པ་པོ་ཕྱིན་ཅི་ལོག་གི་རྣམ་གཡེང་མེད་
- 1 9 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཡིད་ཅན་གྱིས་བཤད་ལ། བྱེད་ལས་ཐར་པ་ཐོབ་པའི་ལམ་དང་རྗེས་སུ་མཐུན་པ་སྟེ་ཐར་
པ་ཐོབ་པའི་ཐབས་སུ་གྱུར་པ་ཞིག་གོ །རྣམ་གཡེང་མེད་པའི་དོན་ནི་དབུས་མཐའི་ཊིཀྐར་
འཆད་པ་པོ་རྙེད་པ་དང་བཀུར་སྟི་ལ་མི་ལྟོས་པ་ཞེས་གསུངས་པ་ལྟར་རམ། ཡང་ན་སློབ་
དཔོན་དག་མཐའ་གཉིས་ལས་གྲོལ་བའི་ལྟ་བ་ཞེས་འཆད་དོ། །འདིར་མ་རིག་ལྡོངས་རྣམས་
ཀྱིས་ཀྱང་སྲིན་བུའི་ཡིག་འདྲ་མུ་སྟེགས་བསྟན་བཅོས་སུའང་། །དོན་ལྡན་ཆོས་ལྡན་ས་གསུམ་
ཉོན་མོངས་ཟད་བྱེད་མགོན་འགྱུར་གང་ཡིན་དང༌། །འཇིག་རྟེན་སོ་སོ་ལེགས་བཤད་གང་
དེའང་བློ་ལྡན་དྲང་སྲོང་བཞིན་འཛིན་ན། །གསུང་གང་ཟག་མེད་བློ་མངའ་རྣམས་ཀྱི་ཞལ་ལས་
གསུང་པ་སྨོས་ཅི་དགོས། །ཞེས་རྒྱ་དཔེའི་གཞུང་ཁ་ཅིག་ལས་ཀྱང་ཡོད་པར་མངོན་མོད་ཀྱི།
འདི་འཆད་བྱེད་ཀྱི་རང་བཞིན་བསྟན་པ་ཡང་མི་འཐད་ལ་བཤད་བྱའི་རྒྱུ་མཐུན་སྟོན་པར་མི་
འཐད་ཅིང་དོན་བསྡུའི་གྲངས་ངེས་སྟོན་པའི་གཞུང་དང་འགལ་བས་མི་མཁས་པ་འགའ་ཞིག་
གིས་ཕྱིས་བསྣན་པར་མངོན་ནོ་ཞེས་རྔོག་ལོ་ཡབ་སྲས་རྣམས་གསུང་ངོ་། །
གཉིས་པ་ལ་གསུམ། བདག་ཉིད་དག་པའི་ཐབས་ལ་གདམས་པ། ཉམས་པའི་རྒྱུ་
གང་ཡིན་བཤད་པ། ཉམས་པའི་འབྲས་བུ་ཉེས་དམིགས་བསྟན་པའོ། །དང་པོ་ལ་གཉིས།
འབྲས་བུ་ཆོས་ལ་རང་བཟོ་སྤང་བ་དང༌། རྒྱུ་ཕྱོགས་ཞེན་གྱི་ལྟ་བ་སྤང་བ་ལ་གདམས་པའོ། །
དང་པོ་ནི། བདག་ཉིད་ལེགས་པར་འདོད་པ་དག་གིས་དྲང་སྲོང་རྫོགས་པའི་སངས་རྒྱས་རང་
ཉིད་ཀྱིས་ངེས་དོན་དུ་བཞག་པའི་མདོ་སྡེ་སྟེ་གསུང་རབ་གང་ཡིན་པ་དེ་རང་གི་རྟོག་གེ་ངན་
པས་གཞན་དང་གཞན་དུ་དྲངས་ཏེ་དཀྲུག་པར་མི་བྱའོ། །རྒྱུ་མཚན་གང་གི་ཕྱིར་ན་རྒྱལ་བ་
རྫོགས་པའི་སངས་རྒྱས་ལས་ཆེས་མཁས་པའི་གང་ཟག་ནི་འགའ་ཡང་འཇིག་རྟེན་འདི་ན་ཡོད་
པ་མིན་ཏེ་དེའི་ཕྱིར་རོ། །དེ་ཉིད་ཀྱང་གང་གི་ཕྱིར་ན་ཤེས་བྱ་ཇི་སྙེད་པ་མ་ལུས་པ་དང་དེའི་དེ་
ཁོ་ན་ཉིད་མཆོག་ཇི་ལྟ་བ་ནི་ཚུལ་བཞིན་ཏེ་མ་ནོར་བར་ཀུན་མཁྱེན་སངས་རྒྱས་ཀྱིས་མཁྱེན་གྱི་
-19 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
དེ་ལས་གཞན་སུས་ཀྱང་མཁྱེན་པ་མིན་ཏེ་དེའི་ཕྱིར་རོ། །གལ་ཏེ་དཀྲུགས་ན་ཉེས་པ་ཅིར་
འགྱུར་ན་དེ་ཡང་དམ་ཆོས་ལ་ནི་གནོད་པ་བྱེད་པར་འགྱུར་ཏེ་ཐུབ་པ་རྫོགས་པའི་སངས་རྒྱས་
ཀྱི་དམ་པའི་ཆོས་ཀྱི་ཚུལ་བཤིག་པའི་ཕྱིར་རོ། །དེའི་ཕྱིར་དྲང་སྲོང་ཉིད་ཀྱིས་ངེས་དོན་བསྟན་
པའི་མདོ་དེ་གཞན་དུ་དྲང་མི་བྱ། །ཞེས་བསྒྱུར་སྣང་ངོ༌། །མདོ་ལས། དེས་མ་གསུངས་ལ་དེས་
གསུངས་དང༌། །དེས་གསུངས་པ་ལ་མ་གསུངས་ཞེས། །སྨྲ་བ་དེ་དག་གཉིས་ཀ་ཡང་། །ཆོས་
ལ་གཞོག་འཕྱས་བྱེད་པར་མཚུངས། །ཞེས་སོ། །གཉིས་པ་ནི། ཕྱོགས་ཞེན་གྱི་ལྟ་བ་ནི་སེམས་
དྲི་མ་ཅན་དུ་བྱེད་པས་དྲི་མ་སྟེ་རང་གི་བློ་དེ་ལ་མི་སྦྱར་ཞིང་དྲི་མ་ཅན་དུ་མི་བྱ་སྟེ། རྒྱུ་མཚན་ནི་
ཕྱོགས་སུ་ཞེན་པའི་ཉོན་མོངས་པས་བློ་རྨོངས་པའི་བདག་ཉིད་ཅན་རྣམས་ཀྱི་གསུང་བ་པོ་
འཕགས་པ་སངས་རྒྱས་ལ་སྐུར་པ་འདེབས་པ་དང་། དེས་གསུངས་པའི་ཆོས་ལ་བདུད་ཀྱིས་
བྱས་པའོ་ཞེས་སོགས་ཀྱིས་བརྙས་པར་བྱེད་པའི་ཉེས་པ་དེ་ཀུན་ཕྱོགས་ཞེན་གྱི་ལྟ་བ་ངན་པས་
བྱས་པ་ཡིན་པ་དེས་ནའོ། །དཔེར་ན་གོས་གཙང་མ་དྲི་མ་མེད་པ་ནི་ཚོན་གྱིས་མདོག་བསྒྱུར་
ནུས་ཀྱིས་སྣུམ་གྱི་དྲི་མས་གོས་པ་ནི་ཚོན་གྱིས་བསྒྱུར་ནུས་པ་མིན་པ་བཞིན་ནོ། །དཔལ་ལྡན་
དུས་འཁོར་དུའང༌། གང་ཞིག་ཕྱོགས་ཉམས་དེ་ནི་མ་ཉམས་པར་འགྱུར་རོ་ཞེས་དང༌། དེའི་
ཕྱིར་རྣལ་འབྱོར་པ་རྣམས་ཀྱིས་ཕྱོགས་སུ་འཛིན་པ་མི་བྱའོ་ཞེས་གསུངས་པ་ལྟར་རོ། །གཉིས་
པ་ནི། དགྲ་བཅོམ་རྫོགས་པའི་སངས་རྒྱས་རྣམས་ཀྱིས་གསུངས་པའི་ཆོས་སྤོང་བར་བྱེད་དོ་
ཞེས་དྲང་ངོ༌། །གང་གིས་ན་རྒྱུ་བཅུ་པོ་དེ་དག་དང་ལྡན་པའི་གང་ཟག་རྣམས་ཀྱིས་སོ། །རྒྱུ་ནི་
ཁ་ཅིག་རང་བཞིན་གྱིས་ལྷན་ཅིག་སྐྱེས་པའི་བློ་ཤེས་རབ་དམན་པའི་ཕྱིར་དང་། འགའ་ཞིག་
ནི་དཀར་པོ་ལ་མོས་པའི་དད་པ་དང་བྲལ་བའི་ཕྱིར་དང་། འགའ་ཞིག་ནི་ཕྱིན་ཅི་ལོག་གི་ཆོས་
ལ་མཆོག་ཏུ་རློམ་པའི་ལོག་པའི་ང་རྒྱལ་ལ་བརྟེན་པའི་ཕྱིར་དང༌། ཁ་ཅིག་ནི་སྔོན་དམ་པའི་
ཆོས་སྤོང་བའི་ལས་ཀྱིས་བསྒྲིབས་པའི་བདག་ཉིད་ཡིན་པའི་ཕྱིར་དང་། ལ་ལ་ནི་དྲང་དོན་ལ་
- 19 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ཁོ་ན་ཉིད་ངེས་དོན་དུ་འཛིན་པའི་ཕྱིར་དང་། ལ་ལ་ནི་རྙེད་པ་ལ་བརྐམ་པ་སྟེ་ཧ་ཅང་ཆགས་
པའི་དབང་དུ་གྱུར་པའི་ཕྱིར་དང༌། ཁ་ཅིག་ནི་ལྟ་བ་ངན་པ་སྣ་ཚོགས་ཀྱི་དབང་དུ་གྱུར་པའི་
ཕྱིར་དང་། འགའ་ཞིག་ནི་དམ་པའི་ཆོས་སུན་འབྱིན་པར་བྱེད་པའི་སྡིག་པའི་གྲོགས་པོ་ལ་
བརྟེན་པའི་ཕྱིར་དང་། འགའ་ཞིག་ནི་དམ་པའི་ཆོས་འཛིན་པར་བྱེད་པའི་ཡང་དག་པའི་དགེ་
བའི་བཤེས་གཉེན་རིང་དུ་བསྲིང་བའི་ཕྱིར་དང༌། འགའ་ཞིག་ནི་རང་བཞིན་གྱིས་མོས་པ་
དམན་པ་སྟེ་དམན་པ་ལ་མོས་པའི་ཕྱིར་ན་སྤོང་བར་བྱེད་དོ། །ཡུམ་ལས་བཞི་གསུངས་ཏེ།
ཆོས་ཀྱི་ཕོངས་པའི་རྒྱུ་དག་ནི། །བདུད་ཀྱིས་ཐིབས་ཀྱིས་ནོན་པ་དང་། །ཟབ་མོའི་ཆོས་ལ་མ་
མོས་དང༌། །ཕུང་པོ་ལ་སོགས་མངོན་ཞེན་དང༌། །སྡིག་པའི་གྲོགས་པོས་ཡོངས་ཟིན་པའོ། །
ཞེས་གསུང་ལ། རྒྱན་དེ་དེ་དག་ལ་སྔོན་དགེ་བ་མ་བསགས་པ། རིགས་མེད་པ། བློ་གྲོས་མ་
སྦྱངས་པས། གྲོགས་པོ་ངན་པ་ཞེས་གསུངས་སོ། །
གསུམ་པ་ལ་གཉིས། གནས་སྐབས་ངན་འགྲོར་འགྲོ་བ། གཏན་དུ་ཐར་པ་ལ་སྒྲིབ་
པའོ། །དང་པོ་ནི། རིང་དུ་གཟིགས་པའི་མཁས་པ་རྣམས་ཀྱིས་ནི། གཞན་ལྟ་ཞོག་རབ་ཏུ་
འབར་བའི་མེ་དང་མི་ཟད་པའི་སྦྲུལ་གདུག་དང་གཤེད་མ་དང་གནམ་ལྕག་གི་ཏོག་ལའང་ཇི་
ལྟར་ཟབ་མོའི་ཆོས་ཉམས་པ་སྟེ་སྤངས་པ་དེ་བཞིན་དུ་ཤིན་ཏུ་འཇིགས་པར་མི་བྱ་སྟེ་བྱ་མི་
དགོས་ཏེ་ཅིའི་ཕྱིར་ན་མེ་སྦྲུལ་དགྲ་དེར་རྡོའི་མེ་སྟེ་ཐོག་རྣམས་ཀྱིས་ནི་ཚེ་འདིར་སྲོག་དང་བྲལ་
བ་ཙམ་བྱེད་ཀྱི་རྒྱུ་བཞི་པོ་དེ་ལས་མནར་མེད་རྣམས་ཀྱི་འགྲོ་བ་ཤིན་ཏུ་འཇིགས་པར་འགྲོ་བར་
མི་འགྱུར་ལ་ཆོས་སྤོང་བའི་ལས་ཀྱིས་ནི་གཏན་དུ་དམྱལ་བར་སྐྱེ་བར་བྱེད་པའི་ཕྱིར་རོ། །དེ་
ཡང་ཡུམ་ལས། ཐོས་ནས་བློ་ཆུང་དེ་ཡིས་འདི་ནི་སྤོང་བྱེད་དེ། །སྤངས་ནས་སྐྱབས་མེད་གྱུར་
པ་དེ་ནི་མནར་མེད་འགྲོ། །ཞེས་སོ། །གཉིས་པ་ནི་ཐར་བར་འགྱུར་ཞེས་དྲང་ངོ༌། །གང་ན་གང་
ཟག་གང་ཞིག་བྱ་བར་འོས་པ་མིན་པ་མཚམས་མེད་པ་ལྟ་བྱེད་པའི་མི་དེ་ཡང་ངོ༌། །རྒྱུ་ནི་ཆོས་
- 2 (0_0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
ཉིད་ཟབ་མོའི་དོན་ངེས་པར་བསམ་ལ་བརྟེན་ནས་སོ། །དུས་ནི་མྱུར་དུའོ། །གང་ལ་ན་ལས་ཀྱི་
སྒྲིབ་པ་དེ་ལས་སོ། །དཀོན་མཆོག་བརྩེགས་པར། མ་སྐྱེས་དགྲའི་ཕ་ནི་བསད་བྱས་ཤིང་། །དེ་
བཞིན་གཤེགས་པ་དགྲོང་བར་བརྩམས་བྱས་ཀྱང་། །སེམས་གཅིག་གིས་ནི་རྣམ་པར་གྲོལ་ལ་
ལྟོས། །ཞེས་གསུང་པ་ལྟར་རོ། །ལྔ་གང་ཞེ་ན། ཡུལ་སངས་རྒྱས་ལ་ངན་སེམས་དང་ལྡན་པར་
གྱུར་པའི་སྒོ་ནས་ཁྲག་འབྱིན་པ་དང༌། སྦྱོར་དངོས་རྗེས་གསུམ་ཚང་བའི་སྒོ་ནས་ཕ་དང་མ་དང་
དགྲ་བཅོམ་པ་གསོད་པ་དང་མཆོག་གི་ཚོགས་དགེ་འདུན་སོ་སོར་འབྱེད་པར་བྱེད་པའི་དབྱེན་
ཏེ་ལྔའོ། །དེ་ཡང་འཁོར་ལོའི་དབྱེན་དང་ལས་ཀྱི་དབྱེན་གཉིས་ཏེ། སྟོན་པ་ལ་འགྲན་འཛུགས་
ཏེ་དགེ་འདུན་སྡེ་གཉིས་སུ་འབྱེད་པ་དང་། སྟོན་པའི་མདུན་ལས་གཞན་དུ་འབྱེད་པའོ། །རྐྱེན་
གྱིས་བྱེད་ན་ཡང་ཡང་སྟེ་ལན་ཅིག་མ་ཡིན་པར་སྡིག་གྲོགས་བསྟེན་པའི་དབང་གིས་སོ། །ཡང་
ནས་མཚམས་མེད་ལྔ་ཡང་ཡང་བྱེད་པ་ཞེས་པར་འབྲེལ་ལམ་སྙམ་མོ། །གང་གི་ཟླ་མཚན་
ལས་བྱུང་མ། །བསྣུན་འགོ་དགྲ་བཅོམ་པ་མིན་ཞེས་སོགས་ཀྱི་སྤྲོས་པ་ནི་ལོགས་སུ་ཤེས་པར་
བྱའོ། །དེ་ལྟར་ན་ཤིན་ཏུ་ལྕི་བ་མཚམས་མེད་པའི་ལས་བྱེད་པ་དག་ཀྱང་གྲོལ་བའི་སྐབས་ཡོད་
ཀྱི་གང་ཟག་གང་ཞིག་ཟབ་ཅིང་རྒྱ་བའི་ཆོས་ལ་ཡིད་ནི་སྟེ་བསམ་པ་ཐག་པ་ནས་སྡང་བ་དེ་ལ་
འཁོར་བ་ལས་ཐར་པའི་སྐབས་ག་ལ་ཡོད་དེ་མེད་དོ། །ཡུམ་ལས་ཀྱང་། དེས་འདི་སྤངས་པས་
འདས་པ་དང་མ་འོངས་པ་དང་ད་ལྟར་བྱུང་བའི་རྣམ་པ་ཐམས་ཅད་མཁྱེན་པ་ཉིད་སྤངས་པར་
འགྱུར་རོ་ཞེས་བྱ་བ་ནས་མཚམས་མེད་པ་ལྔའི་ལས་བྱས་ཤིང་བསགས་པས་ན་ཆོས་ཀྱི
འཕོངས་པའི་གཟུགས་བརྙན་དུ་ཡང་མི་སྤྱོད་དོ་ཞེས་སོ། །གསུམ་པ་ནི། ཐོབ་པར་ཤོག་ཅེས་
དྲང་ངོ༌། །རྒྱུ་གང་ལས་ན་འབྲས་བུ་དཀོན་མཆོག་གསུམ་དང་རྒྱུ་རྣམ་པར་བྱང་བའི་ཁམས་དང་
རྐྱེན་དྲི་མ་མེད་པའི་བྱང་ཆུབ་དང་ཡོན་ཏན་དང་དེའི་ཕྲིན་ལས་དེ་དོན་རྣམ་པ་བདུན་དང་
གནས་ཏེ་དེ་སྟོན་བྱེད་ཀྱི་ཚིག་རྣམ་པ་བདུན་ཚུལ་བཞིན་ཏེ་མ་ནོར་བར་བཤད་པ་ལས་བྱམས་
- 2 0 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མགོན་བདག་གིས་གང་ཐོབ་པའི་དགེ་བ་དེ་ལ་བརྟེན་པ་ནིའོ། །གང་ཟག་སུ་ན་མཐའ་ཡས་
པའི་འགྲོ་བ་འདི་རྣམས་སོ། །ཐོབ་བྱ་གང་ན་གནས་སྐབས་ཀྱི་འབྲས་བུ་བདེ་བ་ཅན་དུ་སྐྱེས་ཏེ་
མཐའ་ཡས་པའི་འོད་མངའ་བ་དྲང་སྲོང་ཚེ་དཔག་ཏུ་མེད་པ་མཐོང་ཞིང་མཐོང་ནས་ཀྱང་ནི་
བདེན་བཞིའི་ཆོས་རྣམས་ལ་དམིགས་པའི་ཤེས་རབ་ཀྱི་མིག་རྡུལ་མེད་ཅིང་དྲི་མ་མེད་པའི་
སྐྱེས་པའམ་རང་རྒྱུད་ལ་ཐོབ་སྟེ། མཐར་ཐུག་གི་འབྲས་བུ་བྱང་ཆུབ་གསུམ་གྱི་མཆོག་སངས་
རྒྱས་དེ་ཐོབ་པར་གྱུར་ཅིག་པའོ། །རྡུལ་མེད་པ་དང་དྲི་མ་མེད་པ་ནི་བཟོད་པ་དང་ཤེས་པ་ལ་
འཆད་པ་ལྟར་རམ། ཡང་ན་མཐོང་སྤང་གི་ཤེས་སྒྲིབ་དང་ཉོན་སྒྲིབ་མེད་པའོ་ཞེས་གསུང་ངོ༌། །
དེ་ལྟར་མངོན་པར་རྟོགས་པའི་རྒྱན་དུ་མཆོད་པར་བརྗོད་ཅིང་བསྟན་བཅོས་རྩོམ་པའི་སྐབས་
སྒྲུབ་པའི་དགོས་འབྲེལ་རྣམས་བཀོད་ལ་འདིར་བརྩམས་ཚུལ་བསྔོ་བ་དང་བཅས་ཏེ་མཇུག་ཏུ་
བསྟན་པས་བྱམས་ཆོས་ལྔའི་གོ་རིམ་ཀྱང་གྲུབ་བོ་ཞེས་ཆོས་ཀྱི་རྗེ་ཐམས་ཅད་མཁྱེན་པ་དེའི་
ཞལ་སྔ་ནས་གསུངས་སོ། །
བཞི་པ་ནི། བསྟན་བཅོས་འདི་རྒྱུ་གང་ལ་བརྟེན་ནས་བརྗོད་པ་སྟེ་བརྩམས་པ་དང་རྒྱུ་
མཚན་ནམ་དགོས་པ་གང་གི་ཕྱིར་བརྗོད་པ་དང་། ཚུལ་ཇི་ལྟ་བུར་ནི་བརྗོད་པ་དང་བཤད་པར་
བྱ་བ་གང་ཞིག་བརྗོད་པ་དང་བཤད་བྱ་བཀའ་དེའི་རྒྱུ་མཐུན་ཏེ་དེ་དང་རྗེས་སུ་མཐུན་པའི་
བསྟན་བཅོས་གང་ཡིན་པ་དེ་རྣམས་ནི་རིམ་པ་ལྟར། དེ་ལྟར་ཡིད་ཆེས་ཞེས་དང་། བདག་ཉིད་
འབའ་ཞིག་ཞེས་སོགས་དང་། ཇི་ལྟར་སྒྲོན་གློག་ཅེས་སོགས་དང༌། གང་ཞིག་དོན་ལྡན་ཞེས་
སོགས་དང༌། གང་ཞིག་རྒྱལ་བས་ཞེས་སོགས་ཀྱི་ཚིགས་སུ་བཅད་པ་བཞིས་ལེགས་པར་
བསྟན་ཏོ། །སླར་ཡང་གང་ཕྱིར་རྒྱལ་ལས་ཆོས་མཁས་ཞེས་སོགས་ཀྱི་ཚིགས་སུ་བཅད་པ་
གཉིས་ཀྱི་བདག་ཉིད་དག་པའི་ཐབས་བསྟན་ལ། བློ་དམན་ཕྱིར་དང་ཞེས་སོགས་ཚིགས་
བཅད་གཅིག་གིས་བདག་ཉིད་ཉམས་པའི་རྒྱུ་བསྟན་ནོ། །དེ་ནས་ཇི་ལྟར་ཟབ་མོ་ཞེས་སོགས་
- 2 (0 2 -



རྒྱ
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། ༼༦
ཚིགས་སུ་བཅད་པ་ནི་གཉིས་ཀྱི་ཉམས་པ་ནི་གནས་སྐབས་ཀྱི་འབྲས་བུ་དང་མཐར་ཐུག་གི་
འབྲས་བུ་རྣམ་པ་གཉིས་བསྟན་པ་ཡིན་ནོ། །མདོར་བསྡུས་ན་བསྟན་པ་ཡིན་ཞེས་སྦྲེལ་ལོ། །
གང་ན་ཆོས་བརྗོད་པ་སྟེ་རྒྱུད་བླ་མ་བརྩམས་པའི་འབྲས་བུ་རྣམ་པ་གཉིས་ནིའོ། །གང་གིས་ན་
དཀོན་མཆོག་རྣམ་པར་བྱང་ཁམས་ཞེས་སོགས་ཚིགས་བཅད་ཐ་མ་ཡིས་ནིའོ། །འབྲས་བུ་
གཉིས་གང་ཞེ་ན་འགྲོ་བ་རྣམས་གནས་སྐབས་ཀྱི་འབྲས་བུ་འོད་དཔག་ཏུ་མེད་པའི་འཁོར་གྱི་
དཀྱིལ་འཁོར་དུ་སྐྱེས་ཏེ་མི་སྐྱེ་བའི་ཆོས་ལ་བཟོད་པ་ཐོབ་པ་དང་མཐར་ཐུག་གི་འབྲས་བུ་བླ་ན་
མེད་པའི་བྱང་ཆུབ་ཐོབ་པ་སྟེ་དེ་གཉིས་སོ། །ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་རྣམ་
པར་བཤད་པ་ངེས་དོན་ནོར་བུའི་མཛོད་ལས། ལེའུ་ལྔ་པའི་བཤད་པ་རྫོགས་སོ།། །།
གསུམ་པ་ཇི་ལྟར་བསྒྱུར་བའི་འགྱུར་བྱང་ནི། དཔལ་གྲོང་ཁྱེར་དཔེ་མེད་ནི་ཁ་ཆེའི་
ཡུལ་ཏེ་དགྲ་བཅོམ་པ་ཉི་མ་གུང་པ་ཆེན་པོས་ཀླུ་ལས་བླངས་པའོ། །དེར་མི་ཁྱིམ་འབུམ་ཚོ་སོ་
དྲུག་ཡོད་ཅེས་གྲག་གོ །དེ་ལྟར་ཡང་བུ་ལ་སྤྲིང་བར། མཚོ་ཆེན་ས་གཞིར་གྱུར་འདི་དགྲ་
བཅོམ་བྱེ་བའི་ཡུལ། །ལོངས་སྤྱོད་མིས་གང་དཔེ་མེད་དཔལ་སྒྲོགས་རིག་གནས་འདིར། །
ཞེས་གསུངས་པ་ལྟར་རོ། །མཁས་པ་ཆེན་པོ་བྲམ་ཟེ་རིན་ཆེན་རྡོ་རྗེའི་སྲས་སུ་འཁྲུངས་པའི་
དཔོན་པོ་དེ་དུས་ཀྱི་པཎྜི་ཏ་ཁུངས་ཐུབ་བཅུ་དྲུག་ཡོད་པར་གྲགས་པའི་ནང་ན་ཡང་ཁྱད་པར་དུ་
མཁས་པ་ཆེན་པོ་པཎྜིཏ་མ་ཧཱ་ཛ་ན་སྟེ་སྐྱེ་བོ་ཆེན་པོ་ཞེས་པའོ། །དེ་ཉིད་ཀྱི་གསུང་ལས་མཁས་
པ་རིན་ཆེན་རྡོ་རྗེའི་བརྒྱུད་འཛིན་བྲམ་ཟེའི་རིགས་གཟུགས་སྟོབས་ཤེས་པ་ཕུན་སུམ་ཚོགས་པ་
མ་ཧཱ་ཛ་ནར་གྱུར་ཞེས་གསུངས་སོ། །སྒྱུར་བྱེད་ཀྱི་ལོ་ཙཱ་བ་ནི་མངོན་དུ་གྱུར་པ་བཅུ་ལས་བསྙེན་
པར་རྫོགས་པས་ཤཱཀྱའི་དགེ་སློང་ཡིན་ལ་མཚན་དངོས་བློ་ལྡན་ཤེས་རབ་ཞེས་བྱ་བ་རྒྱལ་བས་
ལུང་བསྟན་ཅིང་སྐད་གཉིས་སྨྲ་བའི་དབང་པོ་དེས་པཎྜི་ཏ་དེ་ཉིད་ལ་གཏུགས་ཤིང་གྲོང་ཁྱེར་
དཔེ་མེད་དེ་ཉིད་དུ་བསྟན་བཅོས་འདི་རྒྱ་སྐད་ལས་བོད་སྐད་དུ་བསྒྱུར་བའོ། །
- 2 (0 3 -



，，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་ཞིག་ཐོས་ནས་བློ་གྲོས་རྣམ་འཕེལ་ཞིང༌། །ལེགས་པར་བསམས་ན་ལྟ་ངན་
གཡུལ་ལས་རྒྱལ། །ཚུལ་བཞིན་གོམས་ན་གོ་འཕང་མཆོག་སྩོལ་བའི། །གསུང་རབ་འདི་ནི་
ཐོག་མཐའ་བར་དུ་དགེ །ཟབ་ཅིང་རྒྱ་ཆེའི་ནོར་བུའི་དཔལ་འཛིན་ཅིང་། །ངག་ཚིག་དྲི་མེད་
ཡན་ལག་བརྒྱད་ཀྱིས་གཏམས། །དམན་པའི་བློ་ཡིས་གཏིང་མཐའི་མ་དཔོག་པས། །གསུང་
རབ་འདི་ནི་ཕྱི་ཡི་མཚོ་ཆེན་ཡིན། །གསུང་རབ་རྒྱ་མཚོའི་དཔལ་ལས་ལེགས་འཁྲུངས་ཤིང་། །
ཡངས་པའི་བློ་ཅན་བདེ་འབྱུང་གཙུག་ན་མཛེས། །ལྟ་ངན་གདུང་བ་འཇོམ་བྱེད་འོད་དཀར་
ཅན། །གསུང་རབ་འདི་ནི་མཚན་མོའི་མགོན་པོ་ཡིན། །བློ་ལྡན་གང་གིས་ཐོས་བསམ་སྒོམ་པ་
ཡི༑ ༑སྒྲུབ་ པའི་ མཆོད་ པས་ གང་ཞིག་ལེགས་བསྟེན་ན། །གང་འདོད་རྟོགས་པའི་འདོད་
རྒུ་སྩོལ་མཛད་པ། །གསུང་རབ་འདི་ནི་ཡིད་བཞིན་ནོར་མཆོག་ཡིན། །མཐར་ལྟ་གཡང་སའི་
ལམ་ལ་ཐག་བསྲིང་ཞིང་། །སྤྲོས་བྲལ་དབུ་མའི་ལམ་མཆོག་ལེགས་བསྟན་ནས། །ཐར་འདོད་
ཐར་པའི་གྲོང་དུ་རབ་སྦྱོར་བ། །གསུང་རབ་འདི་ནི་འགྲོ་བའི་མིག་བུ་ཡིན། །དེ་སླད་ཐེག་པ་
མཆོག་གི་གཞུང་ལུགས་འདི། །བློ་དང་བརྩོན་པ་མཁས་མང་བརྒྱ་ཕྲག་གིས། །བློ་གསལ་སྐྱེ་
བོའི་དབུས་སུ་རྣམ་པར་ཕྱེ། །དོན་གཉེར་སྐལ་ལྡན་བློ་གྲོས་ཚིམ་པར་མཛད། །དེ་དག་མཐུ་
ཡིས་བདག་ཀྱང་ཟབ་རྒུའི་ནོར། །གང་ཞིག་ཐོས་པ་སླར་ཡང་འགྲོ་ལ་སྤེལ། །ཉིན་བྱེད་དབང་
པོས་འོད་སྟོང་རབ་བཀྱེ་ཡང་། །སྣང་བྱེད་གཞན་དག་བརྩོན་པ་དོར་མ་གྱུར། །ཚུལ་འདི་མདོ་
འགྲེལ་མཁས་པའི་གསུང་རབ་བཞིན། །དཔལ་ལྡན་བླ་མའི་གསུང་སྒྲོས་ལེགས་བཀོད་ཀྱི། །
བདག་གིས་རང་བཟོར་བྱས་པ་ཅུང་ཟད་མེད། །དེ་སླད་འདི་ལ་འཁྲུལ་པ་མེད་པ་སྙམ། །འོན་
ཀྱང་གསུང་རབ་དགོངས་པ་དཔག་དཀའ་ཞིང་།།བདག་ཀྱང་སྐྱེས་ཐོབ་བློ་གྲོས་དམན་པ་དང་།།
རྒྱ་ཆེར་མ་སྦྱངས་སྦྱངས་པའང་ཡུན་ཐུང་བས། །གསུང་སྒྲོས་མ་ཟིན་ལོག་པར་བཤད་སྲིད་ན།།
བླ་མ་ལྷར་བཅས་མཁས་རྣམས་བཟོད་པར་རིགས། །བསྟན་ལ་མཆོད་པའི་ཕྱིར་ཡིན་ཤེས་
-20 4 -



，
L
.
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་ངེས་དོན་ནོར་བུ་བཞུགས། །༦
བྱའི་གནས། །མི་ཤེས་ཤེས་དང་མ་མཐོང་མཐོང་ངོ་ཞེས། །སྨྲ་འདོད་བསམ་པས་བདག་གིས་
འདི་མ་བྱས། །གང་ཞིག་ཐོས་པས་ཚོགས་གསུམ་ཟིལ་གནོན་པའི། །གཞུང་འདི་བཤད་ལས་
གང་ཐོབ་དགེ་བ་རྣམས། །དཔལ་ལྡན་བླ་མའི་བསྟན་པ་རྒྱས་ཕྱིར་དང༌། །མཐའ་ཡས་འགྲོ་
བའི་དོན་ཆེད་ཁོ་ནར་བསྔོ། །བདག་ཅག་དེང་ནས་སྐྱེ་བ་ཐམས་ཅད་དུ། །བྱམས་ཆེན་ཆོས་ཀྱི་
བླ་མ་མཉེས་བྱེད་ཅིང་། །ཟབ་ཅིང་རྒྱ་ཆེ་ཐེག་མཆོག་གཞུང་ལུགས་ཀྱི། །དགོངས་དོན་མ་ནོར་
ཚུལ་བཞིན་མངོན་གྱུར་ཤོག །འཇིག་རྟེན་དོན་གཉེར་འཁོར་བའི་བསམ་པ་དང་། །རང་དོན་
དོན་གཉེར་ཐེག་པ་དམན་པའི་བློ། །གང་ཡིན་རྨི་ལམ་དུ་ཡང་མི་འབྱུང་ཞིང༌། །ཐེག་མཆོག་
བསམ་པ་རྟག་ཏུ་བརྟན་གྱུར་ཅིག །བསྟན་དང་གཞན་དོན་ཆེས་ཆེར་འཛིན་པའི་བློས། །འཆད་
དང་རྩོད་དང་རྩོམ་དང་སྒྲུབ་པ་ཡིས། །རྒྱལ་བ་སྲས་བཅས་ཐུགས་དགོངས་སྒྲུབ་པ་དང༌། །
མཐའ་ཡས་འགྲོ་བའི་དོན་ཆེན་བྱེད་པར་ཤོག །གང་གི་དྲིན་གྱིས་བློ་དམན་བདག་འདྲས་ཀྱང་།།
ཟབ་ཅིང་རྒྱ་ཆེའི་གཞུང་ལུགས་འབྱེད་ནུས་པའི། །བློ་གྲོས་སྤོབས་པའི་བཀའ་དྲིན་སྩོལ་མཛད་
པ༑ ༑མཚུངས་མེད་བླ་མ་མཆོག་ལ་ཕྱག་འཚལ་ལོ། །
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་རྣམ་པར་བཤད་པ་ངེས་དོན་ནོར་བུའི་
མཛོད་ཅེས་བྱ་བ་འདི་ནི་ཐེག་པ་མཆོག་གི་གཞུང་ལུགས་མཐའ་དག་ལ་དབང་འབྱོར་ཞིང༌། །
ངུར་སྨྲིག་འཛིན་པ་ཐམས་ཅད་ཀྱི་གཙུག་རྒྱན་དམ་པ། བྱམས་མགོན་གཉིས་པ་མཁན་ཆེན་
དོན་རྨ་སེ་སྟོན་པ་དོན་ཞགས་ཀྱི་སྨྱུང་གནས་མང་དུ་མཛད་པས་མཚན་དེ་སྐད་དུ་གྲགས་ཞགས་པ་ཆེན་པོའི་ གསུང་
གི་འོད་ཟེར་གྱིས་བློ་གྲོས་ཀྱི་འཇུག་པ་ལེགས་པར་སད་ཅིང་། དུས་ཕྱིས་སའི་སྟེང་ན་འགྲན་ཟླ་
ཐམས་ཅད་དང་བྲལ་བ་སྙིགས་མའི་དུས་ཀྱི་ཐམས་ཅད་མཁྱེན་པའི་ཆོས་ཀྱི་རྗེ་རང་བྱུང་
སྤྲུལ་པའི་སྐུ་ཆེན་པོའི་བཀའ་དྲིན་གྱིས་སྙིང་པོའི་དོན་ལ་ངེས་པ་ཅུང་ཟད་རྙེད་པ་ཤཱཀྱའི་དགེ་
སློང་ རྗེ་ཀརྨ་རོལ་པའི་རྡོ་རྗེ་དང༌། རྨ་སེ་སྟོན་པ་རིན་ཆེན་བཟང་པོའི་སློབ་མ་ཡུལ་རབ་སྒང་དུ་བྱུང་པ་མཁས་གྲུབ་འཇམ་
-20 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབྱངས་གྲགས་པའི་བླ་མའོ། །ཡེ་ཤེས་རྡོ་རྗེ་དཔལ་བཟང་པོ་ཞེས་བྱ་བས་ངེས་དོན་གྱི་མདོ་འགྲེལ་དུ་
མ་དང་། སློབ་དཔོན་གོང་མ་རྣམས་ཀྱིས་མཛད་པའི་རྣམ་བཤད་དུ་མ་བསྡུས་ཏེ། དཔལ་ལྡན་
བླ་མའི་གསུང་སྒྲོས་ལ་གཞིར་བྱས་ནས་འགྲེལ་པ་ཇི་ལྟ་བར་བཀྲོལ་བ་འདི་རེ་ཞིག་རྫོགས་སོ།།
དགེའོ།། །།
- 2 06 -



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༦
༄༅། །ཐེག་པ་ཆེན་པོ་རྒྱུད་བླ་མའི་ཟིན་བྲིས་བྱམས་མགོན་གྱི་
དགོངས་པ་ཕྱིན་ཅི་མ་ལོག་པའོ། །
གྲགས་པ་རྒྱལ་མཚན་གྱིས་མཛད།
༄༅། །ཨོཾ་སྭསྟི། བཅོམ་ལྡན་འདས་མགོན་པོ་བྱམས་པའི་ཞབས་ལ་རྣམ་པ་
ཐམས་ཅད་དུ་ཕྱག་འཚལ་ལོ། །འདིར་ཁ་ཅིག །བདེ་བར་གཤེགས་པའི་སྙིང་པོ་དེ་བཞིན་
གཤེགས་པའི་ཆོས་ཀྱི་སྐུ། གཙང་བ་དང༌། བདག་དང་། བདེ་བ་དང༌། རྟག་པའི་ཕ་རོལ་ཏུ་
ཕྱིན་པ། འདུས་མ་བྱས་པའི་སྟོབས་དང་མཚན་དཔེ་ལ་སོགས་པ་ཡོན་ཏན་མཐའ་ཡས་པས་
རང་ཆས་སུ་བརྒྱན་པའི་དོན་དམ་པའི་སངས་རྒྱས་ངོ་བོ་ཉིད་ཀྱི་སྐུ་སེམས་ཅན་མཐའ་དག་གི་
རྒྱུད་ལ་གདོད་མ་ནས་ཡོད་ཅིང་། དེ་ཉིད་དེ་བཞིན་གཤེགས་པའི་སྙིང་པོ་དེ་མདོར་དཔེ་དགུས་
མཚོན་ནས་བཀའ་སྩལ་པ། ཐེག་པ་ཆེན་པོ་རྒྱུད་བླ་མ་རྩ་འགྲེལ་གྱིས་ཀྱང་དེ་ཁོ་ན་བཞིན་
གསལ་བར་བཀྲོལ་ལོ་ཞེས་གསུང་ངོ༌། །དེ་ནི་ཆེས་ཤིན་ཏུ་མི་རིགས་ཏེ་འདི་ལྟར། དེ་བཞིན་
གཤེགས་པའི་སྙིང་པོའི་མདོར། དཔེ་དགུས་མཚོན་པའི་དོན་ཀུན་སེམས་ཅན་གྱི་རྒྱུད་ལ་
གདོད་མ་ནས་ཡོད་པར་གསུངས་པས་དེ་སྒྲ་ཇི་ལྟ་བ་བཞིན་ཡིན་ཞིང་རྒྱུད་བླ་མ་རྩ་འགྲེལ་གྱིས་
ཀྱང་དེ་ཁོ་ན་ལྟར་བསྟན་པ་དེ་ལྟ་ན། མདོ་ལས་དཔེ་དགུས་དེ་བཞིན་གཤེགས་པའི་སྙིང་པོ་
བཀའ་སྩལ་པ། རྗེ་བཙུན་གྱིས་མདོར་བསྡུས་ཏེ་ཚིགས་སུ་བཅད་པ་འདི་ལྟ་སྟེ། སངས་རྒྱས་
པད་ངན་སྦྲང་རྩི་སྦྲང་མ་དང༌། །སྤུན་ལ་སྙིང་པོ་མི་གཙང་ནང་ན་གསེར། །ས་ལ་གཏེར་དང་
མྱུག་སོགས་འབྲས་ཆུང་དང༌། །གོས་ཧྲུལ་ནང་ན་རྒྱལ་བའི་སྐུ་དང་ནི། །བུད་མེད་ངན་མའི་ལྟོ་
- 2
0
7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་མི་བདག་དང༌། །ས་ལ་རིན་ཆེན་གཟུགས་ཡོད་ཇི་ལྟ་བར། །གློ་བུར་ཉོན་མོངས་དྲི་མས་
བསྒྲིབས་པ་ཡི། །སེམས་ཅན་རྣམས་ལ་དེ་བཞིན་ཁམས་འདི་གནས། །ཞེས་སོགས་སོ། །
སངས་རྒྱས་དང་སྦྲང་རྩི་ལ་སོགས་ཀྱི་དཔེ་རྣམས་ཀྱི་དོན་ཡང་མདོར་བསྡུ་ན། ཆོས་ཀྱི་སྐུ་དང་།
དེ་བཞིན་ཉིད་དང་། རིགས་ཏེ་རྣམ་པ་གསུམ་སྟེ། རྫོགས་སངས་སྐུ་ནི་འཕྲོ་ཕྱིར་དང༌། །ཞེས་
པའི་འགྲེལ་པར། དོན་གྱི་གནས་གསུམ་པོ་དེ་དག་ཀྱང་དེ་བཞིན་གཤེགས་པའི་སྙིང་པོའི་མདོ་
ཡི་རྗེས་སུ་འབྲངས་ཏེ་འོག་ནས་སྟོན་པར་འགྱུར་རོ་ཞེས་གསུངས་པའི་ཕྱིར་རོ། །འོ་ན་དཔེ་
གང་གང་གིས་དོན་གང་གང་མཚོན་ཞེ་ན། དཔེ་དང་པོ་གསུམ་གྱིས་ཆོས་སྐུ་དང་། བཞི་པས་དེ་
བཞིན་ཉིད་དང་། ལྷག་མ་ལྔས་རིགས་མཚོན་ཏེ། འདི་ཡི་རང་བཞིན་ཆོས་སྐུ་དང་། །དེ་བཞིན་
ཉིད་དང་རིགས་ཀྱང་སྟེ། །དེ་ནི་དཔེ་གསུམ་གཅིག་དང་ནི། །ལྔ་རྣམས་ཀྱིས་ནི་ཤེས་པར་བྱ། །
ཞེས་གསུངས་པའི་ཕྱིར་རོ། །དེ་ལ་ཆོས་སྐུ་ནི་གཉིས་ཏེ། རྟོགས་པ་ཆོས་སྐུ་དང༌། བསྟན་པ་
ཆོས་སྐུའོ། །དང་པོ་ནི་ཆོས་དབྱིངས་དག་པ་གཉིས་ལྡན་ནོ། །གཉིས་པ་ལ་ཡང་གཉིས་ཏེ།
ཟབ་མོ་སྟོང་པ་ཉིད་སྟོན་པ་བྱང་སེམས་ཀྱི་སྡེ་སྣོད་དང་། ཀུན་རྫོབ་སྣ་ཚོགས་སྟོན་པ་ཐེག་པ་སྣ་
ཚོགས་པའི་སྡེ་སྣོད་དེ། ཆོས་སྐུ་རྣམ་གཉིས་ཤེས་བྱ་སྟེ། །ཆོས་དབྱིངས་ཤིན་ཏུ་དྲི་མེད་དང་། །
དེའི་རྒྱུ་མཐུན་ཟབ་པ་དང༌། །སྣ་ཚོགས་ཚུལ་ནི་སྟོན་པའོ། །ཞེས་གསུངས་ཏེ། དེ་ལ་སེམས་
ཅན་གྱི་རྒྱུད་ཀྱི་དེ་བཞིན་ཉིད་ཀྱང་ངོ་བོ་དག་པ་གཉིས་ལྡན་དུ་འདོད་པ་བཀག་ནས་སྒྲིབ་
བཅས་དེ་བཞིན་ཉིད་དུ་སྒྲུབ་པའི་ལུང་རིགས་ནི་ཁོ་བོས་ཟུར་དུ་བརྗོད་པས་དེར་ལྟ་ཞིང༌།
འདིར་ཡང་ཅུང་ཟད་བརྗོད་ན། བྱང་ཆུབ་ཀྱི་ངོ་བོ་ཡི་དོན་གྱི་འགྲེལ་པར། རྣམ་པར་དག་པ་ནི་
གནས་ཡོངས་སུ་གྱུར་པ་འདི་ཉིད་ཡིན་ནོ་ཞེས་བརྗོད་པ་དེ་ལ། རྣམ་པར་དག་པ་ནི་གཉིས་ཏེ།
རང་བཞིན་གྱིས་རྣམ་པར་དག་པ་དང་། དྲི་མ་མེད་པའི་རྣམ་པར་དག་པའོ། །དེ་ལ་རང་བཞིན་
གྱིས་རྣམ་པར་དག་པ་ནི་གང་ཞིག་རྣམ་པར་གྲོལ་བ་དང་བྲལ་བ་ནི་མ་ཡིན་ཏེ། སེམས་ཀྱི་རང་
-2 0
8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༦
བཞིན་འོད་གསལ་བ་གློ་བུར་གྱི་དྲི་མ་དང་མ་བྲལ་བའི་ཕྱིར་རོ། །དྲི་མ་མེད་པའི་རྣམ་པར་དག་
པ་ནི་རྡུལ་ལ་སོགས་པ་ལ་ཆུ་ལ་སོགས་པ་བཞིན་དུ་རྣམ་པར་གྲོལ་བ་དང་བྲལ་བས་ཏེ།
སེམས་ཀྱི་རང་བཞིན་འོད་གསལ་བ་གློ་བུར་གྱི་དྲི་མ་མཐའ་དག་དང་བྲལ་བའི་ཕྱིར། ཞེས་
གསུངས་པའི་ཕྱིར་རོ། །གཞན་ཡང་ཆོས་ཉིད་ངོ་བོ་ཡི་སྒོ་ནས་དག་པ་གཉིས་ལྡན་ཡིན་ཡང་
ཆོས་ཅན་སེམས་ཅན་གྱི་རྒྱུད་དྲི་བཅས་ཡིན་པའི་སྒོ་ནས་ཆོས་ཉིད་ཀྱང་དྲི་བཅས་སུ་བཞག་གོ་
ཞེས་པའང་མི་རིགས་ཏེ། དེ་ལྟ་ན་ཆོས་ཅན་སེམས་ཅན་གྱི་རྒྱུད་རང་བཞིན་མ་དག་པ་ཡིན་
ཀྱང་ཆོས་ཉིད་རང་བཞིན་རྣམ་དག་ཡིན་པའི་སྒོ་ནས་ཆོས་ཅན་ཡང་རང་བཞིན་རྣམ་དག་ཏུ་
འགྱུར་རོ། །ཞེས་དང་། ཆོས་ཉིད་རང་བཞིན་རྣམ་དག་ཡིན་ཀྱང་ཆོས་ཅན་སེམས་ཅན་གྱི་རྒྱུད་
རང་བཞིན་རྣམ་དག་མིན་པས། དེ་ཡི་སྒོ་ནས་ཆོས་ཉིད་ཀྱང་རང་བཞིན་རྣམ་དག་མིན་པར་
འགྱུར་རོ་ཞེས་མགོ་མཚུངས་སོ། །དེ་ལྟར་སེམས་ཅན་གྱི་རྒྱུད་ཀྱི་དེ་བཞིན་ཉིད་ནི་ལུང་རིགས་
གང་གི་སྒོ་ནས་ཀྱང་དྲི་བཅས་སུ་གྲུབ་ཅིང་། དེ་ལྟ་ན་པད་ནང་གི་སངས་རྒྱས་དང་། གོས་ཧྲུལ་
ནང་གི་རྒྱལ་བའི་དཔེས་མཚོན་པའི་དོན་ཀྱང་སེམས་ཅན་ལ་གདོད་མ་ནས་ཡོད་པར་ཐལ་བའི་
སྐྱོན་འབྱུང་མོད་ཀྱི། དེ་དག་རེས་ཤིག་བཏང་སྙོམས་སུ་བཞག་ནས་ལུང་རིགས་གཞན་གྱིས་
དགག་པར་བྱ་སྟེ། འཆིང་བ་མཐའ་དག་དང་ལྡན་པའི་སེམས་ཅན་གྱི་རྒྱུད་ལ་ཆོས་ཅན། ཟབ་
མོ་སྟོན་པ་བྱང་སེམས་ཀྱི་སྡེ་སྣོད། ཀུན་རྫོབ་སྟོན་པ་ཐེག་པ་སྣ་ཚོགས་ཀྱི་སྡེ་སྣོད་གཉིས་གདོད་
མ་ནས་ཡོད་པར་ཐལ། སྦྲང་མའི་སྦྲང་རྩི་དང༌། སྤུན་ལ་སྙིང་པོའི་དཔེས་མཚོན་པའི་དོན་
གདོད་མ་ནས་ཡོད་པའི་ཕྱིར། རྟགས་ཁས་བླངས། ཁྱབ་སྟེ། དཔེ་དེ་དག་གིས་མཚོན་པའི་
དོན་ནི་སྡེ་སྣོད་གཉིས་པོ་ཡིན་པའི་ཕྱིར་ཏེ། ཕྲ་མོ་ཟབ་མོའི་ཚུལ་བསྟན། སྦྲང་རྩི་རོ་གཅིག་པ་
བཞིན་ཏེ། རྣམ་པ་སྣ་ཚོགས་ཚུལ་བསྟན། སྣ་ཚོགས་སྤུན་སྙིང་བཞིན་ཤེས་ཞེས་གསུངས་པའི་
ཕྱིར། འདི་ལ་ཁ་ཅིག །དཔེ་དེ་དག་གིས་མཚོན་པའི་དོན་ནི་སྡེ་སྣོད་དག་སྟོན་པའི་ལོངས་སྐུ་
-20 9 -



-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་སྤྲུལ་སྐུའོ་ཞེས་འདོགས་ཏེ། དེ་ནི་མི་རིགས་ཏེ། དེ་དག་ནི་སྐབས་འདི་ཡི་ཆོས་ཀྱི་སྐུའི་
དབྱེ་བར་མི་རུང་ཞིང་། ཆོས་ཀྱི་དབྱིངས་ཀྱི་རྒྱུ་མཐུན་པར་མི་རིགས་པའི་ཕྱིར་དང་། སྡེ་སྣོད་
སྟོན་པ་པོ་ཡིན་ན། སྣ་ཚོགས་ཚུལ་ནི་སྟོན་པའོ། །ཞེས་སོགས་ཀྱི་སྟོན་པའི་རྒྱ་དཔེར་བྱེད་པ་
པོའི་རྣམ་དབྱེ་སྦྱར་བར་རིགས་པ་ལ་བྱེད་པ་པོའི་རྣམ་དབྱེ་མ་སྦྱར་བའི་ཕྱིར་རོ། །ཅི་སྟེ་དེ་དག་
ཡིན་དུ་ཆུག་ཀྱང་སེམས་ཅན་ལ་དང་པོ་ནས་ཡོད་པར་ཐལ་བ་ནི་ཟློག་པར་དཀའོ། །ཅི་སྟེ་དེ་ལྟ་
ན་འདི་ཉིད་ཀྱི་འགྲེལ་པར། དེ་ལྟར་སངས་རྒྱས་ཀྱི་གཟུགས་དང་། སྦྲང་རྩི་དང་སྙིང་པོའི་དཔེ་
འདི་གསུམ་གྱིས་ནི། དེ་བཞིན་གཤེགས་པའི་ཆོས་ཀྱི་སྐུ་ལུས་པ་མེད་པའི་སེམས་ཅན་གྱི་
ཁམས་ཁྱབ་པའི་དོན་གྱི་དབང་དུ་བྱས་ནས་སེམས་ཅན་འདི་དག་ནི་དེ་བཞིན་གཤེགས་པའི་
སྙིང་པོ་ཅན་ཡིན་ཞེས་བསྟན་ཏོ། །གང་ཞིག་དེ་བཞིན་གཤེགས་པའི་ཆོས་སྐུ་ལ་ཕྱི་རོལ་དུ་གྱུར་
པའི་སེམས་ཅན་དེ་ནི་འགའ་ཡང་སེམས་ཅན་གྱི་ཁམས་ན་མེད་དེ། ནམ་མཁའི་ཁམས་ཀྱིས་
གཟུགས་བཞིན་ནོ། །ཇི་སྐད་དུ། ཇི་ལྟར་ནམ་མཁའ་རྟག་ཏུ་ཀུན་སོང་འདོད། །དེ་བཞིན་ཉིད་
ནི་རྟག་ཏུ་ཀུན་སོང་འདོད། །ཇི་ལྟར་ནམ་མཁའ་གཟུགས་གྱུར་ཀུན་ཏུ་སོང་། །དེ་བཞིན་འདི་
ཡང་སེམས་ཅན་ཚོགས་ཀུན་སོང་། །ཞེས་སོགས་ཞེས་གསུངས་པ་འདི་ཡི་དགོངས་པ་ཅི་ཞེ་ན།
བརྗོད་པར་བྱ་སྟེ། ལུང་འདི་ཐེག་པ་ཆེན་པོ་མདོ་སྡེ་རྒྱན་གྱི་བྱང་ཆུབ་ཀྱི་སྐབས་སུ་རྫོགས་པའི་
སངས་རྒྱས་ཀྱི་གནས་གྱུར་གྱི་ཚོགས་དྲུག་ཡོད་པའི་གསུམ་པར། ཀུན་འགྲོའི་བདག་ཉིད་ནི།
དེ་བཞིན་གཤེགས་པ་རྣམས་ཀྱི་ཡོངས་གྱུར་འདོད། །ཅེས་པའི་འགྲེལ་པ་དབྱིག་གཉེན་མར།
ཐེག་པ་ཐམས་ཅད་སྟོན་པར་འགྲོ་བའི་ཕྱིར་ཀུན་ཏུ་འགྲོ་བའི་འཇུག་པའོ་ཞེས་གདུལ་བྱའི་
བསམ་པ་བཞིན་ཐེག་པ་ཐམས་ཅད་སྟོན་པའི་ཆོས་གསུང་བའི་ཕྲིན་ལས་ཀུན་ཏུ་འགྲོ་བའི་དོན་
དུ་གསུངས་ཤིང་། དེ་ཉིད་ལུང་འདིས་བསྟན་པ་དང་བཤད་པ་གཉིས་ཀྱིས་སེམས་ཅན་གྱི་
ཚོགས་ཀུན་ལ་སོང་བའི་ཚུལ་བཤད་པའི་མཚན་ཉིད་བཞི་པ་ཡིན་ཅིང་། དེ་ལ་འོ་ན། སེམས་
- 2 1 (༡ -



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། (༦
ཅན་ཐམས་ཅད་སངས་རྒྱས་ཀྱི་སྐུ་མི་སྣང་བ་ཅི་ཞེས་འདོགས་པ་ལ། ཇི་ལྟར་ཆུའི་སྣོད་ཆགས་
ན༑ ༑ཟླ་བའི་གཟུགས་བརྙན་མི་སྣང་བ། །དེ་བཞིན་སེམས་ཅན་ངན་པ་ལ། །སངས་རྒྱས་
གཟུགས་ནི་མི་སྣང་ངོ་། །ཞེས་ཚིགས་བཅད་ལྔ་པས་ཐམས་ཅད་དུ་སོང་བ་ཡིན་ཡང་སྣོད་དུ་མ་
གྱུར་པའི་སེམས་ཅན་ལ་སངས་རྒྱས་ཀྱི་སྐུ་མི་སྣང་བ་དཔེས་བསྒྲུབ་པ་ཡིན་ནོ། །དེ་བཞིན་དུ་
འདིར་ཡང་། འགྲེལ་པར་དེ་ཐོབ་པའི་རྒྱུ་ཤིན་ཏུ་རྣམ་པར་དག་པའི་ཆོས་ཀྱི་དབྱིངས་ཀྱི་རྒྱུ་
མཐུན་པ་ནི་གདུལ་བྱ་ཇི་ལྟ་བར་སེམས་ཅན་གཞན་ལ་རྣམ་པར་རིག་པ་འབྱུང་བའོ། །དེའང་
བསྟན་པའི་ཆོས་ཀྱི་དབང་དུ་བྱས་པར་རིག་པར་བྱའོ། །ཞེས་གསུངས་པས་འཕགས་པ་སྐུ་
མཆེད་དགོངས་པ་མཐུན་པར་བྱུང་ངོ་། །དེ་ལ་ཁོ་བོ་ཅག་གི་ལུགས་ཀྱིས་རྟོགས་པ་ཆོས་སྐུས་
རང་དོན་ཕུན་ཚོགས་དང་བསྟན་པ་ཆོས་ སྐུས་ གཞན་དོན་ཕུན་ཚོགས་ཏེ། །དེ་ལྟར་དཔེ་
དང་པོ་གསུམ་གྱིས་དོན་གཉིས་ཕུན་ཚོགས་ཀྱི་འབྲས་བུ་ཡི་བདེ་གཤེགས་སྙིང་པོ་བསྟན་པས།
རྟོགས་པ་ཆོས་སྐུའི་སྤྱི་ཡི་མཚན་ཉིད་རང་བཞིན་རྣམ་དག་གིས་སེམས་ཅན་ཀུན་ལ་ཁྱབ་ཅིང་།
བསྟན་པ་ཆོས་སྐུའི་ཆོས་སྟོན་པའི་ཕྲིན་ལས་གདུལ་བྱ་ཀུན་ལ་ཁྱབ་པའི་ཕྱིར་དེ་ལྟར་གསུངས་
ཀྱི༑ རྫོགས་པའི་སངས་རྒྱས་ཀྱི་ངོ་བོ་ཉིད་ཀྱི་སྐུས་ཁྱད་པར་མེད་པར་ལུས་ཐམས་ཅད་ལ་ཁྱབ་
པར་གསུངས་པ་ནི་མ་ཡིན་ཏེ། འཕགས་པ་སྐུ་མཆེད་ཀྱི་གཞུང་དང་འགལ་ཞིང་སྐུ་མཆེད་
གཉིས་ཀྱང་ཚད་མར་ཁས་ལེན་པའི་ཕྱིར་རོ། །གཞན་ཡང་། དེ་བཞིན་ཉིད་འདི་གསེར་གྱི་ནི།།
གཟུགས་དང་མཚུངས་པར་བརྗོད་པ་ཡིན། །ཞེས་པའི་འགྲེལ་པར། དེ་བཞིན་གཤེགས་པའི་
དེ་བཞིན་ཉིད་དག་པ་གཉིས་ལྡན་སེམས་ཅན་གྱི་རྒྱུད་ལ་ཡོད་པར་གསུངས་པའི་དགོངས་གཞི་
དང༌། དངོས་ལ་གནོད་བྱེད་གསུངས་ཏེ། དེའང་ལོག་པ་ཉིད་དུ་ངེས་པའི་རྒྱུ་ཅན་གྱི་སེམས་
ཅན་ཐམས་ཅད་ལ་ཡང་རང་བཞིན་ཁྱད་པར་མེད་དུ་ཟིན་ཀྱང༌། གློ་བུར་གྱི་ཉོན་མོངས་པ་
མཐའ་དག་རྣམ་པར་དག་པ་ལས་གྱུར་པ། དེ་བཞིན་གཤེགས་པ་ཞེས་བྱ་བའི་གྲངས་སུ་འགྲོ་
- 2 1 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ༑ དེས་ན་འདིར་གསེར་གྱི་དཔེ་གཅིག་གིས་དེ་བཞིན་ཉིད་ལ་དབྱེར་མེད་པའི་དོན་གྱི་དབང་
དུ་བྱས་ནས་དེ་བཞིན་གཤེགས་པའི་དེ་བཞིན་ཉིད་སེམས་ཅན་དེ་དག་གི་སྙིང་པོ་ཡིན་ནོ་ཞེས་
བསྟན་པ་ཡིན་ནོ། །སེམས་ཀྱི་རང་བཞིན་རྣམ་པར་དག་པ་གཉིས་སུ་མེད་པའི་ཆོས་ཉིད་ཉེ་
བར་བཟུང་ནས་བཅོམ་ལྡན་འདས་ཀྱིས་ཇི་སྐད་བཀའ་སྩལ་པ་ན། འཇམ་དཔལ་དེ་ལ་དེ་
བཞིན་གཤེགས་པ་ནི་བདག་གི་ཉེ་བར་ལེན་པའི་གཞི་རྩ་ཡོངས་སུ་མཁྱེན་པ་སྲུང་བར་མཛད་
དེ༑ བདག་རྣམ་པར་དག་པས་སེམས་ཅན་རྣམ་པར་དག་པ་རྟོགས་སོ། །བདག་རྣམ་པར་དག་
པ་གང་ཡིན་པ་དང་སེམས་ཅན་རྣམ་པར་དག་པ་གང་ཡིན་པ་དེ་ནི་གཉིས་སུ་མེད་དེ་གཉིས་སུ་
བྱར་མེད་དོ། །ཞེས་གསུངས་སོ། །དེ་སྐད་དུ། ཡང་། ཐམས་ཅད་ལ་ནི་ཁྱད་མེད་ཀྱང་། །དེ་
བཞིན་ཉིད་དག་ལས་གྱུར་པ། །དེ་བཞིན་གཤེགས་ཉིད་དེ་ཡི་ཕྱིར། །འགྲོ་ཀུན་དེ་ཡི་སྙིང་པོ་
ཅན། །ཞེས་གསུངས་སོ་ཞེས་ཏེ། དེ་ལ་རང་བཞིན་ཁྱད་མེད་དུ་ཟིན་ཀྱང་ཞེས་པ་དང༌། དེ་
བཞིན་ཉིད་ལ་དབྱེར་མེད་པའི་དོན་གྱི་དབང་དུ་བྱས་ནས་ཞེས་པ་དང་། སེམས་ཀྱི་རང་
བཞིན་རྣམ་པར་དག་པ་གཉིས་སུ་མེད་པའི་ཆོས་ཉིད་ཉེ་བར་བཟུང་ནས་ཞེས་པས། དབྱིངས་
རང་བཞིན་རྣམ་དག་ཏུ་ཁྱད་པར་མེད་ཅིང་། དབྱེར་མེད་ཞེས་དགོངས་གཞི་བསྟན་ཏོ། །དངོས་
ལ་གནོད་བྱེད་ནི། སེམས་ཅན་གྱི་རྒྱུད་ཀྱི་དེ་བཞིན་ཉིད་ཆོས་ཅན། དེ་བཞིན་གཤེགས་པ་མིན་
ཏེ༑ གློ་བུར་གྱི་དྲི་མ་མཐའ་དག་རྣམ་པར་མ་དག་པའི་ཕྱིར། ཁྱབ་སྟེ། གློ་བུར་གྱི་ཉོན་མོངས་
མཐའ་དག་རྣམ་པར་དག་པ་ལས་གྱུར་པ་དེ་བཞིན་གཤེགས་པ་ཞེས་བྱ་བའི་གྲངས་སུ་འགྲོ་སྟེ་
ཞེས་པ་དང༌། དེ་བཞིན་ཉིད་དག་ལས་གྱུར་པ། དེ་བཞིན་ཉིད་ཅེས་གསུངས་པའི་ཕྱིར་རོ། །
ཡང་འཆིང་བ་མཐའ་དག་དང་ལྡན་པའི་སེམས་ཅན་གྱི་རྒྱུད་ལ་ཆོས་ཅན། ཡང་དག་པར་
བླངས་པ་ལས་བྱུང་པའི་རིགས་གདོད་མ་ནས་ཡོད་པར་ཐལ། སྐྱེ་ཤིང་གི་མྱུ་གུའི་དཔེས་མཚོན་
པའི་དོན་གདོད་མ་ནས་ཡོད་པའི་ ཕྱིར། ཁྱབ་སྟེ། དཔེ་དེ་དག་གིས་མཚོན་པའི་དོན་རྒྱས་
-2 1
2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༼༦
འགྱུར་གྱི་རིགས་ཡིན་པའི་ཕྱིར་ཏེ། གཏེར་དང་འབྲས་བུའི་ཤིང་བཞིན་དུ། །རིགས་དེ་རྣམ་
གཉིས་ཤེས་བྱ་སྟེ། །ཐོག་མེད་རང་བཞིན་གནས་པ་དང་། །ཡང་དག་བླངས་པ་མཆོག་ཉིད་དོ།།
ཞེས་གསུངས་པའི་ཕྱིར་རོ། །ཡང་དེ་ ཆོས་ཅན། རྒྱས་འགྱུར་གྱི་རིགས་ལས་འཁྲུངས་པའི་
འབྲས་བུ་རྫོགས་པའི་སངས་རྒྱས་ཀྱི་ལོངས་སྐུ་དང་སྤྲུལ་སྐུ་གཉིས་གདོད་མ་ནས་ཡོད་པར་
ཐལ། མངལ་ནང་གི་མི་བདག་དང་འཇིམ་པའི་ནང་གི་གསེར་གྱི་གཟུགས་ཀྱི་དཔེས་མཚོན་
པའི་དོན་ གདོད་མ་ནས་ ཡོད་ པའི་ ཕྱིར། ཁྱབ་སྟེ། དཔེ་དེ་དག་གིས་མཚོན་པའི་དོན་ནི་
གཟུགས་སྐུ་གཉིས་པོ་ཡིན་པའི་ཕྱིར་ཏེ། རིགས་འདི་གཉིས་ལས་སངས་རྒྱས་ཀྱི། །སྐུ་གསུམ་
ཐོབ་པར་འདོད་པ་ཡིན། །དང་པོས་སྐུ་ནི་དང་པོ་སྟེ། །གཉིས་པ་ཡིས་ནི་ཕྱི་མ་གཉིས། །ཞེས་
པ་དང༌། ཆོས་ཆེན་རྒྱལ་སྲིད་ཆེ་ལྡན་ཕྱིར། །རྫོགས་ལོངས་འཁོར་ལོས་བསྒྱུར་བཞིན་ནོ། །
གཟུགས་བརྙན་གྱི་ནི་རང་བཞིན་ཕྱིར། །སྤྲུལ་པ་གསེར་གྱི་གཟུགས་ལྟ་བུ། །ཞེས་གསུངས་
པའི་ཕྱིར་རོ། །དེས་ན་འདི་ཉིད་ཀྱི་འགྲེལ་པར་ཡང་། དེ་བཞིན་གཤེགས་པའི་ཁམས་དེ་
བཞིན་གཤེགས་པ་མཚན་ཉིད་པ་སེམས་ཅན་གྱི་རྒྱུད་ལ་ཡོད་པར་གསུངས་པའི་དགོངས་གཞི་
དང་དངོས་ལ་གནོད་བྱེད་གསུངས་ཏེ། དེའི་ཕྱིར་དེ་ལྟར་གཏེར་དང་། ལྗོན་པའི་ཤིང་དང་།
རིན་པོ་ཆེ་ཡི་སྐུ་དང༌། འཁོར་ལོས་སྒྱུར་བ་དང་། གསེར་གྱི་གཟུགས་ཏེ། དཔེ་ལྷག་མ་ལྔ་པོ་
འདི་དག་གིས་ནི་སངས་རྒྱས་ཀྱི་སྐུ་རྣམ་པ་གསུམ་སྐྱེད་པའི་རིགས་ཡོད་པའི་དབང་དུ་བྱས་ཏེ།
དེ་བཞིན་གཤེགས་པའི་ཁམས་སེམས་ཅན་འདི་དག་གི་སྙིང་པོར་བསྟན་པ་ཡིན་ནོ། །དེ་
བཞིན་གཤེགས་པ་ཉིད་ནི་སངས་རྒྱས་ཀྱི་སྐུ་རྣམ་པ་གསུམ་གྱིས་རབ་ཏུ་ཕྱེ་བ་ཡིན་ཏེ། དེས་ན་
དེ་བཞིན་གཤེགས་པའི་ཁམས་ཐོབ་པའི་རྒྱུ་ཡིན་པས་ཁམས་ཀྱི་དོན་ནི་འདིར་རྒྱུའི་དོན་ཏེ།
གང་གི་ཕྱིར་དེ་ལ་ཡང་སེམས་ཅན་དང་སེམས་ཅན་ལ་ཡང་དེ་བཞིན་གཤེགས་པའི་ཁམས་
གྲུབ་པའི་སྙིང་པོར་གྱུར་པ་ཡང་ཡོད་མོད་ཀྱི་སེམས་ཅན་དེ་དག་གིས་ཤེས་པ་མ་ཡིན་ནོ། །
，
- 2 13 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་སོགས་གསུངས་ཞེས་སོ། །དེ་ལས་སངས་རྒྱས་ཀྱི་སྐུ་རྣམ་པ་གསུམ་བསྐྱེད་པའི་རིགས་
ཡོད་པའི་དབང་དུ་བྱས་ཏེ་ཞེས་པ་དང༌། དེས་ན་དེ་བཞིན་གཤེགས་པའི་ཁམས་ཐོབ་པའི་རྒྱུ་
ཡིན་པས་ཁམས་ཀྱི་དོན་ནི་འདིར་རྒྱུའི་དོན་ཏོ་ཞེས་པས། སེམས་ཅན་ཐམས་ཅད་ཀྱི་རྒྱུད་ལ་
དེའི་དཔེ་ཡི་ཁམས་སངས་རྒྱས་མཚན་ཉིད་པ་ཐོབ་པར་འགྱུར་བའི་རྒྱུ་ཡོད་ཅེས་དགོངས་གཞི་
བསྟན་ཏོ། །དངོས་ ལ་ གནོད་བྱེད་ནི། སེམས་ཅན་ གྱི་ རྒྱུད་ ཀྱི་ དེ་བཞིན་ཉིད་ཆོས་ཅན། དེ་
བཞིན་གཤེགས་པ་མིན་ཏེ། སངས་རྒྱས་ཀྱི་སྐུ་གསུམ་གྱིས་རབ་ཏུ་ཕྱེ་བ་མིན་པའི་ཕྱིར། ཁྱབ་
སྟེ༑ དེ་བཞིན་གཤེགས་པ་ཉིད་ནི་སངས་རྒྱས་ཀྱི་སྐུ་རྣམ་པ་གསུམ་གྱིས་རབ་ཏུ་ཕྱེ་བ་ཡིན་ཏེ་
ཞེས་གསུངས་ཤིང་། སངས་རྒྱས་ཀྱི་སྐུ་གསུམ་པོའང་སྐབས་འདིར་རིགས་གཉིས་ཀྱི་འབྲས་
བུ་ཆོས་སྐུ་དང་། གཟུགས་སྐུ་རྣམ་པ་གཉིས་ཡིན་པའི་ཕྱིར་རོ། །ཅི། ཐོག་མ་མེད་དུས་ཅན་གྱི་
ཁམས། །ཆོས་རྣམས་ཀུན་གྱི་གནས་ཡིན་ཏེ། །ཞེས་པའི་ཤོ་ལོ་ཀ་འདི་ཐེག་བསྡུས་སུ་ཐོགས་
མེད་ཉིད་ཀྱིས་ཀུན་གཞི་ཡི་རྣམ་ཤེས་ཀྱི་སྟེང་ནས་བཤད་པ་མཛད་པས། འདིར་ཡང་འདི་ཡི་
འགྲེལ་པའི་བཤད་པ་དོར་དེ་ལེན་གསུངས་པའི་ལན་ཡང་བརྗོད་པར་བྱ་སྟེ། ཆོས་མངོན་པའི་
མདོ་འདི་ནི་བརྗོད་མ་ཐག་པའི་རིགས་ཀྱིས་རྣམ་བྱང་གི་ཆོས་རྣམས་ཀྱི་རྒྱུ་བྱེད་པའི་ཤེས་བྱེད་
དུ་འགྲེལ་པར་གྲངས་པ་ཡིན་ལ། དེ་ལ་ཐེག་བསྡུས་སུ་ནི་ཆོས་ཅན་ཀུན་གཞི་ཡི་རྣམ་ཤེས་
ཀྱིས་ཉོན་མོངས་དང་རྣམ་བྱང་གི་ཆོས་རྣམས་ཀྱི་ས་བོན་གྱི་གནས་བྱེད་པས་དེ་ཡི་ཤེས་བྱེད་དུ་
དྲངས་ལ། འདིར་ནི་རང་བཞིན་དུ་གནས་པའི་རིགས་ཞེས་བརྗོད་པ་ཀུན་གཞི་ཡི་རྣམ་ཤེས་ཀྱི་
ཆོས་ཉིད་ཀྱིས་ཉོན་མོངས་དང་རྣམ་བྱང་གི་ཆོས་རྣམས་ཀྱི་གནས་བྱེད་པས་དེ་ཉིད་ལ་དམིགས་
ནས་རྣམ་པར་མི་རྟོག་པའི་ཡེ་ཤེས་བསྒོམས་པས་སྒྲིབ་པ་མཐའ་དག་སྤངས་པས་ན་གནས་
གྱུར་ཏེ། བྲལ་བའི་འབྲས་བུ་ངོ་བོ་ཉིད་ཀྱི་སྐུ་དང༌། བསོད་ནམས་ཀྱི་ཚོགས་རྫོགས་པ་ན་
རིགས་འདི་ཉིད་ལ་བརྟེན་པའི་སངས་རྒྱས་འགྱུར་ཀྱི་རིགས་གནས་གྱུར་ཏེ། རྣམ་སྨིན་གྱི་
- 2 1 4 -



-
གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༡༦
འབྲས་བུ་གཟུགས་ཀྱི་སྐུ་གཉིས་ཐོབ་པར་འགྱུར་བས། དེ་ལ་དགོངས་ནས་རིགས་རྣམ་བྱང་གི་
རྒྱུ་ཡིན་པའི་ཤེས་བྱེད་དུ་དྲངས་སོ། །གཞན་ཡང་འགྲེལ་པ་མཁན་པོ་ཉིད་ཀྱི་གསུང་རབ་ཀྱི་ཆ་
གཞན་དང་ཡང་སྦྱར་ནས་འདི་ཡི་རྒྱུ་མཚན་བརྗོད་དུ་ཡོད་དེ། འདིར་མ་སྤྲོས་སོ། །དེ་ལ་ཁ་
ཅིག །སྔར་གྱི་ཐལ་འགྱུར་རྣམས་ཀྱི་སྐྱོན་མེད་དེ། དེ་ལྟར་རྒྱལ་བའི་སྙིང་པོ་ཡི། །རྣམ་གཞག་
རྣམ་པ་བཅུ་ཞེས་བརྗོད། །ཅེས་པ་ནས། དྲི་འདི་དག་གིས་བྱིས་རྣམས་དང༌། །དགྲ་བཅོམ་
སློབ་དང་བློ་ལྡན་རྣམས། །རིམ་བཞིན་བཞི་དང་གཅིག་དང་ནི། །གཉིས་དང་གཉིས་ཀྱིས་མ་
དག་ཉིད། །ཅེས་པའི་བར་གྱིས་པད་མ་སོགས་ཀྱི་སྒྲིབ་བྱེད་ཀྱི་དྲི་མ་དགུ་པོ་མཚོན་ཞིང་།
སངས་རྒྱས་དང་སྦྲང་རྩི་སོགས་ཀྱིས་སྒྲིབ་བཅས་དེ་བཞིན་ཉིད་གཅིག་པུ་མཚོན་ཚུལ་མི་འདྲ་
བ་དགུས་མཚོན་པར་སྟོན་པ་ཡིན། ཇི་ལྟར་པད་མ་འདམ་སྐྱེས་ཏེ། །ཞེས་པ་ནས་དེ་ལྟར་
ཆགས་སོགས་དྲི་མ་དགུ། །པད་མ་ལ་སོགས་དག་དང་མཚུངས། །ཞེས་པའི་བར་གྱིས་ཆགས་
སོགས་ཉོན་མོངས་དགུའི་ངོ་བོ་པདྨ་སོགས་དང་འདྲ་ཚུལ་གོང་མ་དང་ཅུང་ཟད་མི་འདྲ་བར་
སྟོན་པ་ཡིན། རང་བཞིན་གསུམ་གྱིས་བསྡུས་ཕྱིར་ཁམས། །ཞེས་སོགས་ཀྱིས་སངས་རྒྱས་ལ་
སོགས་པ་དཔེ་དགུས་མ་དག །མ་དག་དག །ཤིན་ཏུ་རྣམ་དག་གི་ཆོས་མང་དག་ཅིག་མཚོན་
ནས་ སྟོན། ཐུབ་ པ་ ཁྱུ་ མཆོག་སྦྲང་རྩི་ སྙིང་ པོ་དང༌། །ཞེས་པ་ནས། ས་བདག་གསེར་ གྱི་
གཟུགས་འདྲ་རྒྱལ་བ་ཉིད། །ཅེས་པའི་སྐབས་ནས་སངས་རྒྱས་ལ་སོགས་པའི་དཔེ་དགུས་
དོན་དག་ པ་ གཉིས་ལྡན་གཅིག་པུ་མཚོན་ཚུལ་དགུས་མཚོན་པ་ཡིན་པས། དཔེ་དགུར་
མཚུངས་ཀྱང་དོན་མི་འདྲ་བ་དུ་མ་མཚོན་པར་བྱེད་པའི་ཕྱིར་ཞེས་གསུངས་སོ། །འདི་ལ་བརྗོད་
པར་བྱ་སྟེ། སངས་རྒྱས་སྦྲང་རྩི་སོགས་དཔེ་དགུས་དོན་དྲི་བཅས་དེ་བཞིན་ཉིད་གཅིག་པུ་
མཚོན་པ་མི་འཐད་དེ། དེ་ལྟ་ན་དྲི་བཅས་དེ་བཞིན་ཉིད་ཆོས་ཅན། སངས་རྒྱས་དང་སྦྲང་རྩི་ལ་
སོགས་པ་དཔེ་དགུ་ཆར་ཁྱོད་གཅིག་པུ་མཚོན་བྱེད་དུ་མི་རིགས་པར་ཐལ། ཁྱོད་གཅིག་པུ་དཔེ་
，
- 2 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགུ་ཆར་དང་ཆོས་མི་མཚུངས་པའི་ཕྱིར། ཁྱབ་སྟེ། འདི་རྣམས་མཐུན་དཔེ་ཡིན་ཞིང་ཆོས་མི་
མཚུངས་པ་མཐུན་དཔེར་མི་རུང་བའི་ཕྱིར་རོ། །མ་གྲུབ་ན་དེ་ཆོས་ཅན་ཁྱོད་གཅིག་པུ་སྙིང་པོའི་
དཔེ་དགུ་ཆར་དང་ཆོས་མི་མཐུན་པར་ཐལ། ཁྱོད་གཅིག་པུ་དང་སྙིང་པོའི་དཔེ་དགུའི་ཆོས་
མཚུངས་རྗེ་བཙུན་གྱིས་ནི་མ་སྦྱར་ཅིང་། རིགས་པས་དཔྱད་ནས་ཀྱང་སྦྱར་མི་ནུས་པའི་ཕྱིར་རོ།།
ཅི་སྟེ་མ་གྲུབ་སྟེ། དེ་ལྟར་རྒྱལ་བའི་སྙིང་པོ་ཡི།།ཞེས་པ་ནས་དྲི་འདི་དག་གིས་བྱིས་རྣམས་དང༌།།
ཞེས་སོགས་ཀྱི་ཤོ་ལོ་ཀའི་བར་གྱིས་སྦྱར་རོ་ཞེ་ན་མ་ཡིན་ཏེ། འདིར་ནི་དཔེ་དོན་ཆོས་མཚུངས་
སུ་མ་སྦྱར་ཞེས་བརྗོད་ལ། དེ་དག་ཏུ་དཔེ་དོན་དུ་སྦྱར་དུ་ཆུག་ཀྱང་། དཔེ་དོན་ཆོས་མཚུངས་མ་
སྦྱར་བའི་ཕྱིར་རོ། །ཅི་སྟེ་དཔེ་དོན་དུ་སྦྱར་བ་ཙམ་གྱིས་དཔེ་དོན་གྱི་ཆོས་མཚུངས་དངོས་སུ་
སྦྱར་བར་མི་འགྱུར་ཏེ། ཧ་ཅང་ཐལ་བའི་ཕྱིར་རོ། །དེས་ན། ཇི་ལྟར་པད་མ་འདམ་སྐྱེསཏེ། །
ཞེས་སོགས་ཀྱིས་གོང་མ་དང་ཅུང་ཟད་མི་འདྲ་བའི་དྲི་མའི་དཔེ་དོན་གྱི་ཆོས་མཚུངས་སྦྱར་བར་
སྨྲ་བའང་མི་རིགས་ཏེ། གོང་དུ་དཔེ་དོན་གྱི་ཆོས་མཚུངས་མ་སྦྱར་ཅིང་། འདི་དྲི་མའི་དཔེ་དོན་
གྱི་ཆོས་མཚུངས་སྦྱོར་བྱེད་དངོས་ཡིན་པའི་ཕྱིར་རོ། །སྐྱོན་གཞན་ཡང་སྐབས་འདིར་ཆོས་ཅན།
པདྨ་ལ་སོགས་དྲི་མའི་དཔེ་དགུས་ཀྱང་དོན་གཅིག་ཁོ་ན་མཚོན་པར་ཐལ། སངས་རྒྱས་ལ་
སོགས་པ་སྙིང་པོའི་དཔེ་དགུས་དོན་གཅིག་ཁོ་ན་མཚོན་པའི་ཕྱིར། རྟགས་གསལ་དངོས་སུ་
ཁས་བླངས། ཡང་ན་སྐབས་འདིར་ཆོས་ཅན་སངས་རྒྱས་ལ་སོགས་པ་སྙིང་པོའི་དཔེ་དགུས་
ཀྱང་དོན་དགུ་མཚོན་པར་ཐལ། པད་མ་ལ་སོགས་པ་དྲི་མ་ཡི་དཔེ་དགུས་དོན་དགུ་མཚོན་པའི་
ཕྱིར། རྟགས་གསལ་དངོས་སུ་ཁས་བླངས། གཞན་ཡང་སྙིང་པོའི་དཔེ་དགུ་གང་རུང་རེ་རེས་
ཀྱང་དྲི་བཅས་དེ་བཞིན་ཉིད་མཚོན་ནུས་སམ་འོན་ཏེ་མི་ནུས། དང་པོ་ལྟར་ན་དྲི་བཅས་དེ་
བཞིན་ཉིད་ཆོས་ཅན། དཔེ་ལྷག་མ་བརྒྱད་ཁྱོད་མཚོན་བྱེད་དུ་དོན་མེད་པར་ཐལ། དཔེ་དང་པོ་
ཁོ་ནས་ཀྱང་ཁྱོད་མཚོན་ནུས་ཤིང་མཚོན་བྱའི་དོན་གཞན་མེད་པའི་ཕྱིར། ཅི་སྟེ་དོན་ལ་དཔེ་
- 2 1
6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༦
གཅིག་གིས་ཀྱང་མཚོན་ནུས་ཀྱང་ངེས་པ་སྐྱེད་པའི་ཡན་ལག་ཏུ་དོན་གཅིག་པུ་དེ་ཉིད་དཔེ་
དགུས་མཚོན་ཚུལ་མི་འདྲ་བ་དགུས་མཚོན་ཞེ་ན། འདི་ལ་དཔེ་གཅིག་གིས་ཀྱང་ནུས་པ་སྐྱེ་
ནུས་ན་ནི་ལྷག་མ་དོན་མེད་ཅིང་། མི་ནུས་ན་ནི་གཞན་གྱིས་ཀྱང་མི་ནུས་པར་མཚུངས་པས་མི་
རིགས་སོ། །གཞན་ཡང་། རང་བཞིན་གསུམ་གྱིས་བསྡུས་ཕྱིར་ཁམས། །ཞེས་སོགས་ཀྱིས་
སངས་རྒྱས་ལ་སོགས་པ་དཔེ་དགུས་མ་དག །མ་དག་དག །ཤིན་ཏུ་རྣམ་དག་གི་ཆོས་མ་དག་
གཅིག་མཚོན་ཞེས་པ་ལའང་བརྗོད་པར་བྱ་སྟེ། དེ་ལྟ་ཡིན་ན། དེ་བཞིན་གཤེགས་པའི་སྙིང་
པོའི་མདོ་ཆོས་ཅན། ཁྱོད་སྒྲ་ཇི་བཞིན་པ་ལ་གནོད་པ་མེད་པའི་ངེས་དོན་མིན་པར་ཐལ། རང་
བཞིན་གསུམ་གྱིས་བསྡུས་ཕྱིར་ཁམས། །ཞེས་སོགས་ཀྱི་སྐབས་སུ་ཁྱོད་སྒྲ་ཇི་བཞིན་པར་
བཤད་ན་ཚད་མས་གནོད་པའི་ཕྱིར་ཏེ། འདི་ལྟར་ཁྱོད་ཀྱིས་ནི་སྒྲ་ཇི་བཞིན་པ་ལ་པད་མའི་ནང་
ན་སངས་རྒྱས་བཞུགས་པ་ལ་སོགས་པའི་དཔེ་དགུས་སེམས་ཅན་གྱི་རྒྱུད་ལ་ཉོན་མོངས་པའི་
སྦུབས་ན་སངས་རྒྱས་དངོས་སུ་བཞུགས་པར་བསྟན་ཅིང་། རང་བཞིན་གསུམ་གྱིས་བསྡུས་
ཕྱིར་ཁམས། །ཞེས་སོགས་ཀྱི་སྐབས་སུ་དཔེ་དེ་རྣམས་ཀྱིས་དྲི་མའི་སྦུབས་སུ་སངས་རྒྱས་
དངོས་སུ་ཡོད་པར་མ་བསྟན་པར་མ་དག །མ་དག་དག །ཤིན་ཏུ་རྣམ་དག་གི་ཆོས་མང་དག་
གཅིག་མཚོན་པ་ཡིན་པའི་ཕྱིར་རོ། །གཞན་ཡང་བྱང་ཆུབ་ཀྱི་སྐབས་ཀྱི་ཐུབ་པ་ཁྱུ་མཆོག་ཅེས་
སོགས་སུ་སངས་རྒྱས་ལ་སོགས་པ་དཔེ་དགུས་དོན་དག་པ་གཉིས་ལྡན་གཅིག་པུ་མཚོན་ཚུལ་
དཔེ་དགུས་མཚོན་ཞེས་པའང་མི་འཐད་དེ། སྔར་དྲི་བཅས་དེ་བཞིན་ཉིད་གཅིག་པུ་དཔེ་དགུས་
མཚོན་པ་ལ། ཇི་སྐད་བཤད་པའི་སྐྱོན་དུ་འགྱུར་བའི་ཕྱིར་དང་གཞན་ཡང་དེ་ལྟར་ན། དོན་
དག་པ་གཉིས་ལྡན་གཅིག་པུ་ཆོས་ཅན། པདྨའི་ནང་ན་སངས་རྒྱས་དང་། སྦྲང་མས་བསྐོར་
བའི་སྦྲང་རྩི་སོགས་བཞིན་དུ་གནས་པར་ཐལ། དེ་བཞིན་གཤེགས་པའི་སྙིང་པོའི་མདོར་
གསུངས་པའི་དཔེ་དགུས་མཚོན་པའི་དོན་ཡིན་པའི་ཕྱིར། འདོད་ན་དེ་ཆོས་ཅན། པད་ནང་གི་
- 2 1 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སངས་རྒྱས་དང་སྦྲང་མས་བསྐོར་བའི་སྦྲང་རྩི་སོགས་བཞིན་དུ་གནས་པ་མིན་པར་ཐལ། པད་
མ་སོགས་དང་ཆོས་མཚུངས་པའི་དྲི་མ་མེད་པའི་ཕྱིར་རོ། །གལ་ཏེ་ཤིན་ཏུ་རྣམ་དག་གི་སྐབས་
སུ་དྲི་མའི་དཔེ་མི་སྦྱོར་གྱི་སངས་རྒྱས་་སོགས་སྙིང་པོའི་དཔེ་འབའ་ཞིག་སྦྱོར་ཞེ་ན། འོ་ན་ཐུབ་
པ་ཁྱུ་མཆོག་སོགས་དཔེ་དགུ་པོ་འདི་ཆོས་ཅན། དེ་བཞིན་གཤེགས་པའི་སྙིང་པོའི་མདོར་
གསུངས་པའི་དཔེ་དགུ་མིན་པར་ཐལ། པདྨ་ལ་སོགས་པའི་དྲི་མའི་དཔེ་སྦྱར་དུ་མེད་པའི་ཕྱིར།
ཁྱབ་སྟེ། མདོ་དེར་པདྨ་ལ་སོགས་པ་དྲི་མ་དང་བཅས་པའི་དཔེས་མཚོན་པའི་དོན་ཁོ་ན་
གསུངས་ཀྱིས། དྲི་བྲལ་གྱི་དཔེས་མཚོན་པའི་དོན་མ་གསུངས་པའི་ཕྱིར་རོ། །འདོད་ན་དེ་
བཞིན་གཤེགས་པའི་སྙིང་པོའི་མདོར་གསུངས་པའི་དཔེ་དགུ་པོ་དེས་སངས་རྒྱས་པད་ངན་
ཞེས་སོགས་སུ་དྲི་བཅས་དེ་བཞིན་ཉིད་གཅིག་པུ་དང༌། རང་བཞིན་གསུམ་གྱིས་བསྡུས་ཕྱིར་
ཞེས་སོགས་སུ། མ་དག །མ་དག་དག །ཤིན་ཏུ་རྣམ་དག་གི་ཆོས་མང་དག་དང༌། ཐུབ་པ་ཁྱུ་
མཆོག་ཞེས་སོགས་སུ་དག་པ་གཉིས་ལྡན་གྱི་དོན་གཅིག་ཁོ་ན་མཚོན་པར་འདོད་པ་དང་
འགལ་ལོ། །འོ་ན་ཁྱེད་ལ་རང་བཞིན་གསུམ་གྱིས་བསྡུས་ཕྱིར་ཞེས་སོགས་ནས་བསྟན་པའི་སྐུ་
གསུམ་ཆོས་ཅན། དེ་བཞིན་གཤེགས་པའི་སྙིང་པོའི་མདོར་གསུངས་པའི་དཔེས་མཚོན་པའི་
དོན་མིན་པར་ཐལ། དག་པ་གཉིས་ལྡན་ཡིན་པས་དྲི་མའི་དཔེ་སྦྱར་དུ་མེད་པའི་ཕྱིར་ཞེ་ན་མ་
གྲུབ་སྟེ། རེ་རེ་ནས་དངོས་སུ་སྦྱར་ཟིན་པའི་ཕྱིར་རོ། །འོ་ན་དྲི་བཅས་སུ་ཐལ་ལོ་ཞེ་ན་མ་ངེས་
ཏེ༑ དེ་རྣམས་དག་པ་གཉིས་ཡིན་པས་སེམས་ཅན་ལ་དངོས་སུ་མེད་ཀྱང་དྲི་མའི་དཔེས་མཚོན་
ཏེ་སེམས་ཅན་ལ་དངོས་སུ་ཡོད་པར་གསུངས་པའི་ཕྱིར་མདོ་དེ་དྲང་དོན་དུ་རྟོགས་པ་ཡིན་ནོ། །
དེ་ལྟར་ཁོ་བོ་ཅག་གི་ཐལ་འགྱུར་སྔར་འཕངས་པ་རྣམས་ཀྱི་ལན་ནི། གྲུབ་མཐའ་དེ་སྨྲ་བ་སུ་
མཁས་ཀྱང་འདི་ལས་ལྷག་པ་ནི་དཀའ་ལ། འདི་ལ་ནི་གནོད་བྱེད་ཐོག་ལྟར་འབབ་པའི་ཕྱིར།
གྲུབ་མཐའ་དེ་ལྟ་བུ་ལ་རྣམ་དཔྱོད་ཀྱི་བློ་གྲོས་རྣམ་པར་དག་པ་དང་ལྡན་པ་སུ་ཞིག་ཡིད་ཆེས་
- 2 1 8 -



-
གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༦
པར་འགྱུར། དེ་ལྟར་མི་འཐད་པའི་ཕྱོགས་འགོག་ན་ཁྱོ་རང་གི་འཐད་པའི་ལུགས་ཇི་ལྟ་བུ་ཞེ་
ན༑ བརྗོད་པར་བྱ་སྟེ། ཉོན་མོངས་སྦུབས་ན་གནས་པ་དེ། །ཞེས་སོགས་ཚིག་རྐང་གཉིས་ཀྱི་
མཚམས་སྦྱར། སངས་རྒྱས་པད་ངན་ཞེས་སོགས་བསྟན་བཤད་གཉིས་ཀྱི་མདོར་བསྟན་ཏེ་
དཔེ་དོན་སྦྱར། ཇི་ལྟར་མདོག་ངན་ཞེས་སོགས་ནས་སྒྲིབ་པ་དག་ནི་སེལ་བར་མཛད། ཞེས
པའི་བར་གྱིས་རྒྱས་པར་བཤད་དེ་དཔེ་དོན་སྦྱར། པད་མ་སྲོག་ཆགས་ཞེས་སོགས་ཤོ་ལོ་ཀ་
གསུམ་གྱིས་མདོར་བསྡུས་ཏེ་དཔེ་དོན་སྦྱར། ཆགས་དང་སྡང་དང་ཞེས་སོགས་ཤོ་ལོ་ཀས་དྲི་
མའི་ངོ་བོ་དང་དབྱེ་བ་བསྟན། ཆགས་སོགས་ཉོན་མོངས་དགུ་པོ་འདི། །ཞེས་སོགས་ཤོ་ལོ་
ཀས་ནི་དྲི་མ་རྣམ་དགུ་པདྨའི་སྦུབས་སོགས་དཔེས་ནི་རབ་བསྟན་ཏེ། ཞེས་པའི་འགྲེལ་པར་ལོ་
ཙཱ་བས་མཆན་ཀྱུས་སུ་ཤོར་བ་ཡིན་གྱི་རྩ་བ་མིན་ནོ། །ཞེས་སྔོན་གྱི་མཁས་པ་འགའ་ཞིག་
གསུངས་ཞིང་། དེ་ཉིད་རིགས་པར་མངོན་ཏེ། གཞན་དུ་ན་ཚིག་རྐང་དེ་ལ་འགྲེལ་པ་མེད་པར་
ཐལ་ཏེ། འདི་ནི་མིན་ཅིང་གཞན་སྣང་རུང་མ་དམིགས་པའི་ཕྱིར་རོ། །འདོད་པར་མི་ནུས་ཏེ་
རང་གི་ཟླ་བོ་ཚིག་རྐང་གཞན་གསུམ་ལ་འགྲེལ་པ་དངོས་སུ་ཡོད་ཅིང་། འདི་ལ་མེད་པའི་རྒྱུ་
མཚན་ཅི་ཡང་མེད་པའི་ཕྱིར་རོ། །དྲི་འདི་དག་གིས་ཞེས་སོགས་ཤོ་ལོ་ཀས་དྲི་མ་གང་ཟག་གང་
ལ་ལྡན་པ་བསྟན། དེ་ནས་ཡང་ཇི་ལྟར་འདོད་ཆགས་ལ་སོགས་པ་ཉོན་མོངས་པ་དགུ་པོ་མི་
འདི་དག་པད་མའི་སྦུབས་ལ་སོགས་པ་དང་འདྲ་བར་རིག་པར་བྱ་ཞེ་ན། ཞེས་དྲིས་ནས། ཇི་
ལྟར་པད་མ་འདམ་སྐྱེས་ཏེ། །ཞེས་སོགས་ནས། ཏིང་ངེ་འཛིན་གྱི་གཞོམ་བྱ་ཡིན། །ཞེས་པའི་
བར་གྱིས་པད་མ་སོགས་དང༌། འདོད་ཆགས་སོགས་ཀྱི་ཆོས་མཐུན་རྒྱས་པར་བསྟན། དེ་ལྟར་
ཆགས་སོགས་ཞེས་སོགས་རྐང་པ་གཉིས་ཀྱིས་དོན་བསྡུས། དེ་ནས་དེ་བཞིན་གཤེགས་པའི་
ཁམས་སངས་རྒྱས་ཀྱི་གཟུགས་ལ་སོགས་པ་དང་ཆོས་མཐུན་པར་ཡང་ཇི་ལྟར་རིག་པར་བྱ་ཞེ་
ན་ཞེས་དྲིས་ནས། རང་བཞིན་གསུམ་གྱིས་ཞེས་སོགས་རྐང་པ་དྲུག་གིས་སྙིང་པོའི་དཔེ་དོན་གྱི་
- 2 19-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་མཚུངས་དང་དོན་གྱི་དབྱེ་བ་མདོར་བསྟན། ཆོས་སྐུ་རྣམ་གཉིས་ཞེས་པ་ནས། སྤྲུལ་པ་
གསེར་གྱི་གཟུགས་ལྟ་བུ། ཞེས་པའི་བར་གྱིས་སྙིང་པོའི་དོན་གྱི་དབྱེ་བ་དང་དཔེ་དོན་གྱི་ཆོས་
མཚུངས་རྒྱས་པར་བཤད་དོ། །དེ་ལྟ་བས་ན་པད་མ་སོགས་ཀྱིས་མཚོན་པའི་དོན་དྲི་མ་ལ་དབྱེ་
བ་དང་ཆོས་མཚུངས་སོགས་དངོས་སུ་ཡོད་ཀྱིས། སངས་རྒྱས་དང་སྦྲང་རྩི་སོགས་ཀྱིས་མཚོན་
པའི་དོན་ལ་དབྱེ་བ་དང་ཆོས་མཚུངས་མེད་དོ། །ཞེས་སྨྲ་བ་ནི་གྱི་ནའོ། །དེས་ན་ཁོ་བོ་ཅག་ལ་
ནི་འདི་ལྟར་ངེས་པའི་རྒྱུ་མཚན་ཡོད་དེ། སྒྲིབ་པའི་དཔེ་པད་མ་ལ་སོགས་དགུར་ངེས་ཏེ། དོན་
དྲི་མ་དགུར་ངེས་པའི་ཕྱིར་རོ། །སྙིང་པོའི་དཔེ་སངས་རྒྱས་ལ་སོགས་པ་དགུར་ངེས་ཏེ། དོན་
དག་པ་གཉིས་ལྡན་གྱི་ཆོས་སྐུ་ལ་སོགས་པ་དགུར་ངེས་པའི་ཕྱིར་རོ། །འདི་རྣམས་དཔེ་དོན་དུ་
འཇོག་པ་ཡང་སྒྲིབ་བྱེད་དེ་དང་དེས་བསྒྲིབ་བྱ་དེ་དང་དེ་ཁོ་ན་ལ་སྒྲིབ་ཀྱི་གཞན་ལ་མི་བསྒྲིབ་
པའི་དབང་དུ་བྱས་པ་ནི་མ་ཡིན་གྱི། འོན་ཀྱང་དྲི་མ་དགུ་དང་དེ་རྣམས་མཚོན་བྱེད་པད་མ་ལ་
སོགས་དགུ་ལ་དཔེ་དོན་གྱི་ཆོས་མཚུངས་ཡོད་ཅིང་། སྙིང་པོ་དགུ་དང་དེ་རྣམས་མཚོན་བྱེད་
སངས་རྒྱས་དང་སྦྲང་རྩི་ལ་སོགས་པ་དགུ་ལ་དཔེ་དོན་གྱི་ཆོས་མཐུན་ཡོད་པས་དཔེ་དོན་དུ་
བཞག་པ་ཡིན་ནོ། །ཅི་ཡི་ཕྱིར་སྙིང་པོའི་དཔེ་དགུར་ངེས་པའི་རྒྱུ་མཚན་དོན་དགུར་ངེས་ཞེ་ན།
སྙིང་པོའི་རྒྱུ་ངོ་བོ་འབྲས་བུ་གསུམ་གྱི་དབང་དུ་བྱས་ནས་བསྟན་པའི་ཕྱིར་ཏེ། འདི་ལྟར་འབྲས་
བུ་ཡི་སྙིང་པོ་ལ་འདོད་པ་བསྐྱེད་པའི་དོན་དུ་དཔེ་དང་པོ་གསུམ་བསྟན་ཏེ། དེའང་འབྲས་བུ་ཡི་
སྙིང་པོ་དེ་རང་དོན་ཕུན་སུམ་ཚོགས་པར་བསྟན་པའི་ཕྱིར་དཔེ་དོན་དང་པོ་བསྟན་ཅིང་དེའི་
དབང་གིས་དག་པའི་གདུལ་བྱ་ཉིད་ལ་ཐེག་ཆེན་གྱི་སྡེ་སྣོད་དང་། མ་དག་པའི་གདུལ་བྱ་སྣ་
ཚོགས་ལ་ཐེག་པ་སྣ་ཚོགས་ཀྱི་སྡེ་སྣོད་ཀྱི་རྣམ་པར་རིག་པ་འབྱུང་བས་གཞན་དོན་ཕུན་
སུམ་ཚོགས་པར་བསྟན་པའི་ཕྱིར། དེའི་འོག་ཏུ་དཔེ་དོན་གཉིས་པ་བསྟན་ཏེ། འབྲས་བུའི་སྙིང་
པོ་དེ་ཡང་གནས་སྐབས་པ་ཡིན་ན་མཐོ་རིས་ཀྱི་བདེ་བ་ལྟར་རེས་ཤིག་ཐོབ་པས་བདེ་བའང་
- 2 20 -



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༼༦
གཏན་ཏུ་བ་མིན་པས་ཡིད་བརྟན་དུ་མི་རུང་ངོ་སྙམ་དུ་དོགས་པ་ལ། གནས་སྐབས་ཐམས་ཅད་
དུ་མི་འགྱུར་བར་བསྟན་པའི་ཕྱིར། གསེར་གྱི་དཔེ་དོན་བསྟན་ཏོ། །ཡོན་ཏན་དེ་ལྟ་བུ་དང་ལྡན་
པའི་འབྲས་བུ་དེ་བདག་ལྟ་བུ་ལ་ཐོབ་པའི་སྐལ་བ་མེད་དམ་སྙམ་དུ་ཞུམ་པ་ལ། རྒྱུ་རིགས་
ཡོད་པས་དེའི་འབྲས་བུ་བྱང་ཆུབ་ཐོབ་པའི་སྐལ་བ་ཡོད་དོ་ཞེས་བྲོད་པ་སྐྱེད་པའི་དོན་དུ། དེ་
ནས་གཏེར་དང་ལྗོན་ཤིང་གི་མྱུ་གུའི་དཔེ་དོན་གཉིས་བསྟན་ཏེ། འོ་ན་རྒྱུ་དེ་དག་ལས་འབྲས་བུ་
དེ་རྣམས་ཚུལ་ཇི་ལྟར་འབྱུང་སྙམ་པ་ལ། རྒྱུ་འབྲས་ཀྱི་འབྲེལ་བ་ཤེས་པའི་དོན་དུ་འབྲས་བུ་སྐུ་
གསུམ་དངོས་སུ་མཚོན་ཅིང་དེ་རྣམས་བསྐྱེད་པའི་ནུས་པ་ཤུགས་ལ་མཚོན་བྱེད་ཀྱི་དཔེ་ལྷག་
མ་གསུམ་བསྟན་ཏེ། འདིས་ནི་གོ་རིམ་ངེས་པར་གྲུབ་བོ། །དེ་ལྟར་གྲངས་དང་ཆོས་མཐུན་
སོགས་གཟིགས་ནས་རྒྱལ་བ་དང་རྒྱལ་ཚབ་སྲས་བཅས་ཀྱིས་གསུངས་ཀྱི། གྲངས་དང་ཆོས་
མཐུན་སོགས་མེད་བཞིན་དུ་དཔེ་དགུ་དོན་དགུ་ལ་སོགས་པའི་ངེས་པ་གསུངས་པ་ནི་མིན་ཏེ།
ཡིན་ན་གསུང་བ་པོ་མི་མཁས་པར་ཐལ་བའི་ཕྱིར་རོ། ཁོ་བོ་ལ་སྒྲུབ་བྱེད་དང་གནོད་བྱེད་ཀྱི་
ལུང་རིགས་ལན་གྱིས་ཟློག་པར་མི་ནུས་པ་འདི་ལྟ་བུ་བརྗོད་དུ་ཡོད་བཞིན་དུ། ནང་འགལ་
དང་བཅས་ཤིང་ལུང་རིགས་ཀྱི་ཤེས་བྱེད་མི་སྣང་ངོ་ཞེས་སྨྲ་བ་ནི་མཁས་པའི་བཞད་གད་ཀྱི་
གནས་སོ། །དེ་ལྟར་ལུང་དང་རིགས་པའི་གཟིངས་ཆེན་གྱིས། །གཞུང་ལུགས་ཆུ་གཏེར་ཆེ་ལ་
ལེགས་བགྲོད་དེ། །དྲང་བའི་དོན་གྱི་འཆིང་བུ་རབ་སྤངས་ནས། །ངེས་དོན་ཡིད་བཞིན་ནོར་བུ་
བླང་བར་རིགས།། །། །
༈ ད་ནི་ཡོན་ཏན་རང་ཆས་སུ་ཡོད་དོ་ཞེས་འདོད་པ་བྱེ་བྲག་ཏུ་དགག་པར་བྱ་སྟེ།
དེ་ལ་ལེགས་པར་མ་བརྟགས་པ་ཁ་ཅིག་འདི་སྐད་དུ། འདུས་མ་བྱས་ཤིང་ལྷུན་གྱིས་གྲུབ། །
གཞན་གྱི་རྐྱེན་གྱིས་རྟོག་མིན་པ། །ཞེས་པ་ལ་སོགས་པའི་ཡོན་ཏན་རྣམས་ནི་དོན་དམ་ཆོས་
སྐུའི་ཡོན་ཏན་ཡིན་པར་བསྟན་ལ། ཡོན་ཏན་དེ་རྣམས་སྔར་མེད་གསར་སྐྱེས་མིན་གྱི། སེམས་
- 2 2 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན་རྣམས་ལ་གདོད་མ་ནས་ཡོད་པའོ་ཞེས་སྨྲའོ། །འོ་ན་ཁྱེད་ལ་འདི་འདྲི་བར་བྱ་སྟེ། ལྷུན་
གྱིས་གྲུབ་ཅེས་པའི་འགྲེལ་པར། སྤྲོས་པ་དང་རྣམ་པར་རྟོག་པ་ཐམས་ཅད་ཉེ་བར་ཞི་བའི་ཕྱིར་
ལྷུན་གྱིས་གྲུབ་པའོ་ཞེས་གསུངས་པ་འདི་ཡི་ཞི་བའི་དོན་དག་པ་གཉིས་ལྡན་ལ་བྱེད་དམ། གློ་
བུར་དྲི་བྲལ་གྱི་ཆ་ཁོ་ན་ལ་བྱེད་དམ། རང་བཞིན་རྣམ་དག་གི་ཆ་ཁོ་ན་ལ་བྱེད་དམ། དེ་ལས་
གཞན་གྱི་དོན་གཅིག་ལ་བྱེད། འདི་ལས་མི་འདའ་བས་སོ། །དང་པོ་གཉིས་གང་རུང་ལ་བྱེད་
ན༑ འོ་ན་འཆིང་བ་ཀུན་ལྡན་གྱི་སེམས་ཅན་གྱི་རྒྱུད་ཀྱི་དེ་བཞིན་ཉིད་ཆོས་ཅན། ཁྱོད་ལ་ཡོན་
ཏན་བརྒྱད་ཀྱི་ལྷུན་གྲུབ་ཀྱི་ཡོན་ཏན་མེད་པར་ཐལ། གློ་བུར་གྱི་དྲི་མ་མ་བྲལ་བའི་ཕྱིར་ཏེ། དྲི་
བཅས་དེ་བཞིན་ཉིད་ཡིན་པའི་ཕྱིར། དེར་ལུང་རིགས་ཀྱིས་ལེགས་པར་བསྒྲུབ་ཟིན་མོད།
སེམས་ཅན་གྱི་རྒྱུད་ལ་སངས་རྒྱས་རང་ཆས་སུ་ཡོད་པར་འདོད་པས་ཀྱང་། དེ་བཞིན་ཉིད་དང་
པོ་ནས་དག་པ་གཉིས་ལྡན་དུ་འདོད་པ་འདི་མཚར་ཆེ་བས་ད་དུང་བསྣན་ནས་དགག་པའི་དོན་
དང༌། དབང་རྟུལ་རྣམས་ལུང་ལ་ཡིད་ཆེས་པས་འདིར་ཡང་དྲང་བར་བྱ་སྟེ། ཡོན་ཏན་བརྒྱད་
ཀྱི་མཁྱེན་བརྩེའི་ལུང་དུ། འཇམ་དཔལ་དེ་ལ། ཆོས་ཐམས་ཅད་དེ་ལྟ་བུའི་རང་བཞིན་དུ་
མངོན་པར་རྫོགས་པར་བྱང་ཆུབ་སྟེ་སེམས་ཅན་རྣམས་ལ་ཡང་མ་དག་པ་དྲི་མ་དང་མ་བྲལ་བ་
སྐྱོན་དང་བཅས་པའི་ཆོས་ཀྱི་དབྱིངས་གཟིགས་ནས་སེམས་ཅན་རྣམས་ལ་རྣམ་པར་བརྩེ་བ་
ཞེས་བྱ་བའི་དེ་བཞིན་གཤེགས་པའི་ཐུགས་རྗེ་ཆེན་པོ་རབ་ཏུ་འཇུག་གོ་ཞེས་དྲངས་ནས། དེ་
ལ་ཆོས་ཐམས་ཅད་དེ་ལྟ་བུའི་རང་བཞིན་དུ་ཞེས་བྱ་བ་ནི་གོ་རིམ་ཇི་ལྟ་བ་བཞིན་དུ་བསྟན་པ་
དངོས་པོ་མེད་པའི་ངོ་བོ་ཉིད་དུའོ། །ཞེས་སོགས་རེ་རེ་ནས་རྒྱས་པར་བཀྲལ་ཏེ་དྲི་བཅས་སུ་
བསྒྲུབས་པའི་ཕྱིར་རོ། །ཅི་སྟེ་སྐྱོན་དེར་མ་གྱུར་ཅིག་སྙམ་ནས། རྟག་པ་གསུམ་པ་ལྟར་གདོད་
མ་ནས་རྣམ་དག་གི་ཆ་ཁོ་ན་བསྟན་ཅིང་། སངས་རྒྱས་དཀོན་མཆོག་གི་ཡོན་ཏན་བརྒྱད་འཆད་
པའི་སྐབས་དེར་ཆོས་ཅན། གློ་བུར་དྲི་བྲལ་གྱི་ཡོན་ཏན་གཅིག་དངོས་སུ་མ་བསྟན་པར་ཐལ།
- 2 2 2 -



t
E
，
གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༡༦
འདིས་ནི་གདོས་ནས་རྣམ་དག་གི་ཆ་ཁོ་ན་བསྟན་ཅིང༌། གཞན་བདུན་གྱིས་ནི་གློ་བུར་དྲི་བྲལ་
གྱི་ཡོན་ཏན་དངོས་སུ་མ་བསྟན་པའི་ཕྱིར། འདོད་ན། སངས་རྒྱས་དཀོན་མཆོག་ཆོས་ཅན།
ཁྱོད་ལ་གློ་བུར་དྲི་བྲལ་གྱི་ཡོན་ཏན་མེད་པར་ཐལ། ཡོད་ན་འདིར་བསྟན་པར་རིགས་པ་ལས་
མ་བསྟན་པའི་ཕྱིར་རོ། །ཅི་སྟེ་བརྟག་པ་བཞི་པ་ལྟར་སྟེ། འདི་ལུང་དང་སྦྱར་བའི་ཐད་དུ་མཛད་
པ་ཕྲིན་ལས་ལྷུན་གྲུབ་ལ་སྦྱར་བའི་ཕྱིར་ཞེ་ན། མ་ཡིན་ཏེ། དེར་ཡང་འགྲེལ་པར། འདིས་ནི་
རང་གི་མཛད་པ་དག་ལ་རྣམ་པར་རྟོག་པ་དང་སྤྲོས་པ་ཐམས་ཅད་ཞི་བའི་ཕྱིར་དེ་བཞིན་
གཤེགས་པ་ལྷུན་གྱིས་གྲུབ་པ་ཉིད་བསྟན་ཏོ་ཞེས་གསུངས་པས། སྔར་གྱི་རྣམ་བརྟག་འཇུག་
ཅིང་། གཞན་ཡང་མཛད་པ་ཕྲིན་ལས་ལྷུན་གྲུབ་ལ་འདོད་ན་སྐྱོན་འདི་གནས་ཏེ། ཡང་འཆིང་
བ་ཀུན་ལྡན་གྱི་རྒྱུད་ཀྱི་དེ་བཞིན་ཉིད་ཆོས་ཅན། ཁྱོད་ལ་ཡོན་ཏན་བརྒྱད་ཀྱི་ལྷུན་གྲུབ་ཀྱི་ཡོན་
ཏན་མེད་པར་ཐལ། ཁྱོད་ལ་མཛད་པ་ཕྲིན་ལས་ལྷུན་གྲུབ་མེད་པའི་ཕྱིར་ཏེ། འདི་ཉིད་ཀྱི་དཔེ་
དགུའི་སྤུན་ལ་སྙིང་པོའི་ཐད་དུ་དེ་བཞིན་སེམས་ཅན་ལ་ཡོད་ཉོན་མོངས་ཀྱི། །དྲི་མ་དང་འདྲེས་
རྒྱལ་བའང་ཇི་སྲིད་དུ། །ཉོན་མོངས་དྲི་མས་འདྲེས་ལས་མ་གྲོལ་བ། །དེ་སྲིད་རྒྱལ་མཛད་སྲིད་
གསུམ་དུ་མི་བྱེད། །ཅེས་དང་། དེ་བཞིན་སེམས་ཅན་ལ་ཡོད་ཆོས་ཀྱི་དབང་ཕྱུག་ཉོན་མོངས་
སྤུན་ལས་མ་གྲོལ་དུས། །ཉོན་མོངས་བུ་བས་ཉེན་པའི་འགྲོ་ལ་ཆོས་ཀྱི་དགའ་བའི་རོ་སྟེར་
འགྱུར་མ་ཡིན། །ཞེས་གསུངས་ཤིང་། དེ་སྒྲ་ཇི་བཞིན་པའི་ངེས་དོན་དུ་ཁྱེད་འདོད་པའི་ཕྱིར་རོ།།
ཅི་སྟེ་དེར་དེ་སྐད་གསུངས་ཀྱང་དེ་བཞིན་ཉིད་དེས་མཛད་པ་བྱེད་པའི་སྒྲུབ་བྱེད་རྣམ་དག་
གཞན་ཡོད་པའི་ཕྱིར་མཛད་པ་མཛད་དོ། །ཞེ་ན། འོ་ན། སྤུན་ལ་སྙིང་པོའི་དཔེ་དོན་གྱི་ཐད་ཀྱི་
རྗེ་བཙུན་གྱི་གསུང་རྣམས་ཆོས་ཅན། སྒྲ་ཇི་ལྟ་བ་ལ་གནོད་པ་མེད་པའི་དཔེ་དོན་མཐར་ཐུག་
མིན་པར་ཐལ། ཁྱོད་ཀྱིས་སྒྲ་ཇི་ལྟ་བ་ལ་དྲི་མའི་སྦུབས་ན་གནས་པའི་སངས་རྒྱས་ཀྱིས་མཛད་
པ་མི་མཛད་པར་བསྟན་ཅིང་། དེ་ལ་གནོད་བྱེད་ཀྱི་ཚད་མ་སྟོབས་ལྡན་ཡོད་པའི་ཕྱིར། རྟགས་
- 2 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཟུར་ཕྱི་མ་དང་བསལ་བ་ཁས་བླངས་གཞན་ཡང་དེ་ལྟ་ན། ནུས་པ་དང་དོན་གཅིག་ཁོ་ནར་
ཐལ་བ་ཡང་ཡོད་དོ། །ཡང་སྔ་མའི་དེ་བཞིན་ཉིད་ཆོས་ཅན། ཡོན་ཏན་བརྒྱད་ཀྱི་ནུས་པའི་ཡོན་
ཏན་མེད་པར་ཐལ། སེམས་ཅན་གཞན་གྱི་སྡུག་བསྔལ་དང་ཉོན་མོངས་འཇོམས་མི་ནུས་པའི་
ཕྱིར། དེའི་རྒྱུ་མཚན་སྔར་ལྟར་རོ། ཁྱབ་སྟེ། ནུས་པ་ཡེ་ཤེས་ཐུགས་ རྗེ་ཡིས། །སྡུག་བསྔལ་
ཉོན་མོངས་ སྤོང་ཕྱིར་རོ། །ཞེས་གསུངས་པས་སོ། །རྩ་བའི་ཐལ་འགྱུར་འདོད་ན། དེ་ཆོས་
ཅན། དོན་དམ་པའི་སངས་རྒྱས་དཀོན་མཆོག་སྐྱབས་གནས་མཐར་ཐུག་པ་དེ་མིན་པར་ཐལ།
རང་དོན་གྱི་ཡོན་ཏན་ལྷུན་གྲུབ་དང་། གཞན་དོན་གྱི་ཡོན་ཏན་གྱི་ནུས་པ་མེད་པའི་ཕྱིར་རོ། །
འཁོར་གསུམ་ཁས་བླངས། རིགས་པ་གཞན་ཡང་ཡོད་དེ་མང་དུ་དོགས་ནས་མ་སྤྲོས་སོ། །དེ་
བས་ན་ཡོན་ཏན་བརྒྱད་པོ་འདི་ཆོས་སྐུའི་ཡོན་ཏན་ཉིད་གསར་སྐྱེས་མིན་གྱི་སེམས་ཅན་ལ་
གདོད་མ་ནས་ཡོད་པའོ། །ཞེས་བྱ་བ་འདི་ཉམས་སོ། །གཞན་ཡང་དགེ་བའི་བཤེས་གཉེན་
པས། ཐམས་ཅད་ལ། རྫོགས་པའི་སངས་རྒྱས་རྗེས་ཞུགས་ཞེས་པའི་ལུང་དང་འགལ་ཞེས་
གསུངས་པའང་མི་འཐད་དེ། དེ་ཉིད་ཀྱི་རྒྱས་བཤད་དུ། ཐམས་ཅད་མཁྱེན་པའི་ཆོས་ཉིད་ནི།།
སེམས་ཅན་ཐམས་ཅད་ལ་ཡོད་པ། །ཞེས་སྔ་མ་ཆོས་ཉིད་ལ་དགོངས་པར་གསུངས་ཤིང་། དེ་
ཉིད་ཀྱང་དག་པ་གཉིས་ལྡན་དུ་དགོས་པ་བསལ་བའི་ཕྱིར། དེའི་འགྲེལ་པར། ཐ་ན་དུད་
འགྲོའི་སྐྱེ་གནས་སུ་གྱུར་པ་རྣམས་ལ་ཡང་དེ་བཞིན་གཤེགས་པའི་སྙིང་པོ་ཡོད་པ་ཉིད་མཐོང་
བ་ལས་རིག་པར་བྱའོ། །བྱང་ཆུབ་སེམས་དཔའ་ཡི་མཐོང་བ་དེ་ཡང་བྱང་ཆུབ་སེམས་དཔའི་
ས་དང་པོ་ཉིད་ལས་སྐྱེ་སྟེ། ཆོས་ཀྱི་དབྱིངས་ཀུན་ཏུ་འགྲོ་བའི་དོན་དུ་རྟོགས་པའི་ཕྱིར་རོ། །
ཞེས་ཆོས་དབྱིངས་རང་བཞིན་རྣམ་དག་ཀུན་ཏུ་འགྲོ་བའི་དོན་དུ་གསུངས་པའི་ཕྱིར་རོ། །
གཞན་ཡང་ཁྱེད་ན་རེ། ངེད་ཀྱི་ལུགས་ལ་ཆོས་ཉིད་ལ་རང་བཞིན་རྣམ་དག་དང་གློ་བུར་དྲི་
བྲལ་གཉིས་ཡོད་པ་བཞིན་དུ། ཡོན་ཏན་ལ་ཡང་རང་བཞིན་རྣམ་དག་དང་གློ་བུར་དྲི་བྲལ་གྱི་
-2
2
4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༼༦
ཆ་གཉིས་ཡོད་ལ། རྒྱུད་བླ་ཡི་ཡོན་ཏན་གྱི་སྐབས་ནས་བཤད་པའི་དྲུག་ཅུ་རྩ་བཞི་པོ་འདི་གློ་
བུར་དྲི་བྲལ་གྱི་ཆ་ཡིན་པས། ཡོན་ཏན་ཡིན་ན་དེ་རྣམས་ཡིན་དགོས་པའི་ཁྱབ་པའང་མེད་ཅིང་།
དྲི་མེད་སངས་རྒྱས་ཡོན་ཏན་རྒྱལ་བའི་མཛོད། །ཅེས་པའི་འགྲེལ་པར་དྲི་མ་མེད་པའི་སངས་
རྒྱས་ཀྱི་ཡོན་ཏན་གནས་གྱུར་པའི་མཚན་ཉིད་དེ་བཞིན་གཤེགས་པའི་ཆོས་ཀྱི་སྐུ་དེ་ཉིད་ལ་
ཡོད་པ་འཇིག་རྟེན་ལས་འདས་པ་སྟོབས་བཅུ་ལ་སོགས་པ་སངས་རྒྱས་ཀྱི་ཆོས་གང་དག་ཡིན་
པའོ། །ཞེས་བྱ་བའང་དྲུག་ཅུ་རྩ་བཞི་ཡི་མདོར་བསྟན་ཡིན་པས་གནོད་པ་དང་འགལ་བ་མེད་
དོ༑ ༑གློ་བུར་དྲི་བྲལ་ཡིན་པས་འདུས་མ་བྱས་ཡིན་མི་དགོས་ཏེ། གཟུགས་སྐུ་གཉིས་དང་
འདུས་བྱས་ཀྱི་ཡེ་ཤེས་བཞི་ཡང་གློ་བུར་གྱི་དྲི་མ་དང་བྲལ་བའི་ཕྱིར་རོ་ཞེས་པ་དང་། ཡང་རྣམ་
པར་དབྱེ་བ་མེད་ཆོས་ཕྱིར། །ཞེས་པའི་རྩོད་སྤོང་དུ་ཆོས་ཉིད་མ་ཡིན་པའི་ཡོན་ཏན་སེམས་
ཅན་གྱི་རྒྱུད་ལ་རང་ཆས་སུ་ཡོད་པར་ངེད་ཀྱིས་ཀྱང་ཁས་བླངས་པ་མིན་ཏེ། སེམས་ཅན་གྱི་
རྒྱུད་ལ་རང་ཆས་སུ་ཡོད་པའི་ཡོན་ཏན་ཡིན་ན་ཆོས་ཉིད་མ་ཡིན་དགོས་པར་འདོད་པའི་ཕྱིར་
རོ༑ ༑ཞེས་པ་དང་། ཡང་འདི་ཡི་ཐད་ཀྱི་བསམ་གྱིས་མི་ཁྱབ་པའི་དོན་དྲི་མེད་སངས་རྒྱས་ཡོན་
ཏན་ཞེས་པའི་རྩོད་སྤང་ཡིན་པས་སངས་རྒྱས་ཡིན་ཡང་སེམས་ཅན་གྱི་རྒྱུད་ལ་མཐའ་དག་
བཞུགས་པའི་དོན་གྱིས་ན་བསམ་གྱིས་མི་ཁྱབ་ཅིང་། སེམས་ཅན་ཐམས་ཅད་ལ་མཐའ་དག་
ཞུགས་པའི་ཤེས་བྱེད་ཀྱི་ལུང་དུ་ཕལ་ཆེན་གྱི་སྟོང་གསུམ་དར་ཡུག་ཆེན་པོ་ཡི་དཔེ་ཡི་མདོ་
དྲངས་སོ་ཞེས་པ་དང་། ཉེས་པ་གློ་བུར་དང་ལྡན་དང་། །ཡོན་ཏན་རང་བཞིན་ཉིད་ལྡན་ཕྱིར། །
ཞེས་སོགས་ཀྱི་དོན་ཤིན་ཏུ་རྣམ་དག་གི་གནས་སྐབས་ན་བྲལ་འབྲས་ཀྱི་ཡོན་ཏན་མངོན་གྱུར་
དུ་ལྡན་པ་དེ་རང་བཞིན་གྱིས་ལྡན་པ་ཡིན་གྱིས་གསར་བྱུང་མིན། དེའི་རྒྱུ་མཚན་ཆོས་ཉིད་སྔར་
ཡོན་ཏན་མེད་པ་ཕྱིས་ཡོན་ཏན་ཅན་དུ་འགྱུར་བ་མེད་དེ། ཆོས་ཉིད་སྔ་ཕྱིར་ཁྱད་པར་ཡེ་མེད་
པའི་ཕྱིར། དེས་ན་སེམས་ཅན་ཐམས་ཅད་བདེ་བར་གཤེགས་པའི་སྙིང་པོ་ཅན་ཡིན། འོ་ན་མ་
- 2 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་པའི་གནས་སྐབས་ན་དྲི་མ་ཡོད་པ་དང་འགལ་ཞེ་ན། ཉེས་པ་དེ་དག་གློ་བུར་དུ་ལྡན་ལ།
ཡོན་ཏན་སྙིང་པོའི་ཚུལ་དུ་ཡོད་པས་མི་འགལ་ཞེས་གསུངས་པའང་འགའ་ཞིག་ལ་དོན་ལ་
ལེགས་ཆ་ཡོད་ཀྱང་། ཁྱེད་རང་གི་གྲུབ་མཐའ་དང་འགལ་ཞིང་། ཕལ་ཆེར་མི་འཐད་པ་ཁོ་ན་
སྟེ༑ དེ་ལ་ཁྱེད་ཀྱི་ཆོས་ཉིད་ལ་རང་བཞིན་རྣམ་དག་དང་གློ་བུར་དྲི་བྲལ་གྱི་ཆ་གཉིས་ཡོད་ཅེས་
པའི་གློ་བུར་དྲི་བྲལ་གྱི་དོན་ཆོས་ཉིད་ཀྱི་ངོ་བོ་ལ་གདོད་མ་ནས་དྲི་མས་མ་གོས་པ་ལ་འདོད་པ་
ནི་ཁོ་བོས་བཀག་ཟིན་ཅིང་། ལུང་དང་རིགས་པས་མི་འཐད་ལ། གཞན་ཡང་དེ་བཞིན་ཉིད་ཀྱི་
ངོ་བོ་གདོད་མ་ནས་དག་པ་གཉིས་ལྡན་དུ་འདོད་ན། ཤིན་ཏུ་རྣམ་དག་གི་གནས་སྐབས་ན་
ཆོས་ཅན། ཆོས་ཉིད་དག་པ་གཉིས་ལྡན་དུ་ཡོད་པར་ཐལ། གདོད་མ་ནས་དག་པ་གཉིས་ལྡན་
གྱི་སྟེང་དུ་ལམ་སྒོམ་པས་དྲི་མ་དག་པ་ཞིག་བསྣན་ཡོད་པའི་ཕྱིར། འདོད་མི་ནུས་ཏེ། དེ་ལྟ་བུ་
ངན་རྟོག་ཁོ་ནས་སྦྱར་བར་ཟད་ཀྱི་གཞུང་ལུགས་ཀུན་དང་མི་མཐུན་པའི་ཕྱིར་རོ། །དེས་ན་
ལམ་སྒོམ་པས་གློ་བུར་གྱི་དྲི་མ་སྤངས་པ་ལ་འདོད་དགོས་པས་དེ་ཉིད་ཆོས་སྐུའི་ཡོན་ཏན་ཡིན་
ནམ་མིན། ཡིན་ན། ཆོས་སྐུ་ཆོས་ཅན། ཁྱོད་ཀྱི་ཡོན་ཏན་ཡིན་ན་གདོད་མ་ནས་ཡོད་དགོས་ཀྱི་
སྔར་མེད་ཀྱི་ཡོན་ཏན་ཕྱིས་མི་འབྱུང་བ་དེ་མིན་པར་ཐལ། ཁྱོད་ལ་གློ་བུར་དྲི་བྲལ་གྱི་ཡོན་ཏན་
སྔར་མ་དག་པའི་གནས་སྐབས་ན་མེད་ཀྱང་ཕྱིས་ཤིན་ཏུ་རྣམ་དག་གི་གནས་སྐབས་ན་ཡོད་
པའི་ཕྱིར་རོ། །ཅི་སྟེ་གློ་བུར་དྲི་བྲལ་གྱི་ཡོན་ཏན་དེ་གདོད་མ་ནས་སེམས་ཅན་ཀུན་གྱི་རྒྱུད་ལ་
ཡོད་པས་རྟགས་མ་གྲུབ་བོ་ཞེ་ན། འོ་ན་སེམས་ཅན་ཀུན་གྱི་རྒྱུད་ལ་ཆོས་ཅན། ལམ་བདེན་
གདོད་མ་ནས་ཡོད་པར་ཐལ། ལམ་བདེན་གྱིས་སྤངས་པའི་གློ་བུར་དྲི་བྲལ་དང་པོ་ནས་ཡོད་
པའི་ཕྱིར། ཡང་དེ་ཆོས་ཅན། ལམ་བདེན་གཏན་ནས་སྒོམ་མི་དགོས་པར་ཐལ། ལམ་བདེན་
དྲི་མ་སྤོང་བའི་དོན་དུ་སྒོམ་པ་གང་ཞིག་ཁྱོད་གདོད་མ་ནས་གློ་བུར་དྲི་བྲལ་དུ་ཡོད་པའི་ཕྱིར།
དེ་ལྟ་ན་སུ་ཡང་ཐར་པའི་དོན་དུ་འབད། འབད་མི་དགོས་པར་འགྱུར་རོ། །ཅི་སྟེ་དེ་ཉིད་ཆོས་
- 2 2 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༼༦
སྐུ་ཡི་ཡོན་ཏན་མ་ཡིན་ནོ་ཞེ་ན། འོ་ན་ཆོས་སྐུ་ཆོས་ཅན། ཡོན་ཏན་གྱི་སྐབས་ནས་བཤད་པའི་
སྟོབས་སོགས་སུམ་ཅུ་པོའང་ཁྱོད་ཀྱི་ཡོན་ཏན་མིན་པར་ཐལ། ཆོས་ཉིད་གློ་བུར་དྲི་བྲལ་ཁྱོད་
ཀྱི་ཡོན་ཏན་མིན་ཅིང༌། དེ་རྣམས་ཀྱང་གློ་བུར་དྲི་བྲལ་གྱི་ཆར་འདོད་པས་ཁྱོད་ཀྱི་ཡོན་ཏན་
མིན་པར་རྒྱུ་མཚན་མཚུངས་པའི་ཕྱིར། རྟགས་སྔ་མ་དང་བསལ་བ་ཁས་བླངས། གཞན་ཡང་
ཁྱེད་ཀྱི་ལུགས་ལ་ཡོན་ཏན་ལའང་རང་བཞིན་རྣམ་དག་དང་གློ་བུར་དྲི་བྲལ་གཉིས་ཡོད་ཅིང་།
ཡོན་ཏན་གྱི་ལེའུ་ནས་བཤད་པའི་དྲུག་ཅུ་རྩ་བཞི་པོ་གློ་བུར་དྲི་བྲལ་གྱི་ཆ་ཡིན་ན་དྲུག་ཅུ་རྩ་
བཞི་པོ་འདི་སེམས་ཅན་གྱི་རྒྱུད་ལ་གདོད་མ་ནས་བཞུགས་པའི་སངས་རྒྱས་ཀྱི་གདོད་མ་ནས་
ཡོད་པའི་ཡོན་ཏན་ཡིན་ནམ་མིན། གཉིས་པོ་འདི་ལས་མི་འདའ་བས་སོ། །ཡིན་ན་དྲུག་ཅུ་རྩ་
བཞི་པོ་ཆོས་ཅན། རང་བཞིན་རྣམ་དག་གི་དེ་བཞིན་ཉིད་ཀྱི་ཡོན་ཏན་ཡིན་པར་ཐལ། སེམས་
ཅན་གྱི་རྒྱུད་ལ་གདོད་མ་ནས་ཡོད་པའི་སངས་རྒྱས་ཀྱི་གདོད་མ་ནས་ཡོད་པའི་ཡོན་ཏན་ཡིན་
པའི་ཕྱིར། འདོད་ན་དེ་ཆོས་ཅན། གློ་བུར་དྲི་བྲལ་གྱི་བྱང་ཆུབ་ཁོ་ནའི་ཡོན་ཏན་མིན་པར་ཐལ།
རང་བཞིན་རྣམ་དག་གི་ཆོས་ཉིད་ཀྱི་ཡོན་ཏན་ཡིན་པའི་ཕྱིར། བསལ་བ་ཁས་བླངས་ཏེ། རང་
བཞིན་རྣམ་དག་དང་གློ་བུར་དྲི་བྲལ་གཉིས་ཀྱི་གློ་བུར་དྲི་བྲལ་གྱི་ཆར་སྨྲས་པའི་ཕྱིར་རོ། །
དངོས་པོའི་གནས་ ལུགས་ ལའང༌། རྟོགས་བྱ་རྟོགས་པ་དེ་ཡིས་ནི། །ཡན་ལག་ཅེས་པའི་
འགྲེལ་པར། བྱང་ཆུབ་ཀྱི་ཡན་ལག་ཏུ་གྱུར་པ་ནི་སངས་རྒྱས་ཀྱི་ཡོན་ཏན་ཡིན་པའི་ཕྱིར།
གསུམ་པ་བྱང་ཆུབ་ཀྱི་ཡན་ལག་གི་གནས་སོ་ཞེས་དང༌། ཁྱོད་ཉིད་ཀྱིས་ཀྱང་དྲངས་པའི་དྲི་
མེད་སངས་རྒྱས་ཡོན་ཏན་ཞེས་པ་རྩ་འགྲེལ་དང་། རང་དོན་གཞན་དོན་དོན་དམ་སྐུ་དང་ནི། །
དེ་ལ་བརྟེན་པ་ཀུན་རྫོབ་སྐུ་ཉིད་དེ། །བྲལ་དང་རྣམ་པར་སྨིན་པའི་འབྲས་བུ་ནི། །ཡོན་ཏན་
དབྱེ་བས་དྲུག་ཅུ་བཞི་འདི་དག །ཅེས་སོགས་རྒྱས་པར་བྱང་ཆུབ་ཁོ་ན་ཡི་ཡོན་ཏན་དུ་གསུངས་
པའི་ཕྱིར་རོ། །ཅི་སྟེ་ཡོན་ཏན་གྱི་ལེའུར་གསུངས་པའི་དྲུག་ཅུ་རྩ་བཞི་པོ་འདི་ཉིད། དྲི་བཅས་
- 2 2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་ཚེ་རང་བཞིན་རྣམ་དག་དང་། དྲི་བྲལ་གྱི་དུས་སུ་གློ་བུར་དྲི་བྲལ་གཉིས་ཀའི་ཡོན་ཏན་ཅེས་
བཞག་པ་ཙམ་ཡིན་གྱིས། རང་བཞིན་རྣམ་དག་དང་གློ་བུར་དྲི་བྲལ་གཉིས་ཀའི་ཡོན་ཏན་ཏུ་མི་
འགལ་བས་སྐྱོན་མེད་དོ་ཞེ་ན། འོ་ན་ཡོན་ཏན་གྱི་ལེའུར་གསུངས་པའི་དྲུག་ཅུ་རྩ་བཞི་པོ་ཆོས་
ཅན། ཆོས་ཉིད་ལ་རང་བཞིན་རྣམ་དག་དང་གློ་བུར་དྲི་བྲལ་གཉིས་ཡོད་པའི་ནང་ནས་ཁྱོད་གློ་
བུར་དྲི་བྲལ་གྱི་ཆར་སྨྲས་པ་དོན་མེད་པར་ཐལ། ཁྱོད་ཆོས་ཉིད་རང་བཞིན་རྣམ་དག་དང་གློ་
བུར་དྲི་བྲལ་གཉིས་ཀའི་ཡོན་ཏན་ཡིན་པའི་ཕྱིར། གཞན་ཡང་ཡོན་ཏན་དྲུག་ཅུ་རྩ་བཞི་པོ་འདི་
སེམས་ཅན་གྱི་རྒྱུད་ལ་གདོད་མ་ནས་བཞུགས་པའི་དེ་བཞིན་ཉིད་ཀྱི་གདོད་མ་ནས་ཡོད་པའི་
ཡོན་ཏན་ཡིན་ན། སེམས་ཅན་གྱི་རྒྱུད་ལ་ཆོས་ཅན། བྱང་ཆུབ་ཀྱི་ལེའུར་གསུངས་པའི་བྱང་
ཆུབ་མཚན་ཉིད་པ་ཡོད་པར་ཐལ། ཡོན་ཏན་གྱི་ལེའུར་གསུངས་པའི་དྲུག་ཅུ་རྩ་བཞི་པོ་གདོད་
མ་ནས་ཡོད་པའི་ཕྱིར། ཁྱབ་སྟེ། བདག་ཉིད་ཀྱི་ནི་འབྱོར་པའི་གནས། །དམ་པའི་དོན་གྱི་སྐུ་
ཡིན་ཏེ། །དྲང་སྲོང་རྣམས་ཀྱི་བརྡ་ཡི་སྐུ། །ཕ་རོལ་ཕུན་སུམ་ཚོགས་པའི་གནས། །དང་པོའི་སྐུ་
ནི་སྟོབས་ལ་སོགས། །བྲལ་བའི་ཡོན་ཏན་རྣམས་དང་ལྡན། །གཉིས་པ་སྐྱེས་བུ་ཆེན་པོའི་
མཚན། །རྣམ་སྨིན་ཡོན་ཏན་དག་དང་ལྡན། །ཞེས་གསུངས་པའི་ཕྱིར་རོ། །འདོད་ན་དེ་ཆོས་
ཅན། སྒྲིབ་ གཉིས་ དང༌ བྲལ་བའི་དག་ པ་ དངོས་སུ་ཡོད་པར་ཐལ། བྱང་ཆུབ་ཀྱི་ལེའུར་
གསུངས་པའི་བྱང་ཆུབ་དངོས་སུ་ཡོད་པའི་ཕྱིར། ཁྱབ་སྟེ། སྒྲིབ་གཉིས་དང་བྲལ་བའི་དག་པ་
དེ་ནི་བྱང་ཆུབ། དེའི་དོན་བརྒྱད་ཀྱི་ནང་ནས་ངོ་བོ་ཡི་དོན་ཡིན་པའི་ཕྱིར། དེའང་འདོད་ན་དེ་
ཆོས་ཅན། འཕགས་པའི་ཐུགས་རྒྱུད་ཀྱི་མཉམ་གཞག་དང་རྗེས་ཐོབ་ཀྱི་ཡེ་ཤེས་གཉིས་པོ་
མངོན་དུ་སོང་བར་ཐལ། སྒྲིབ་གཉིས་དང་བྲལ་བའི་དག་པ་དངོས་སུ་ཡོད་པའི་ཕྱིར། ཁྱབ་སྟེ།
ཡེ་ཤེས་གཉིས་པོ་དེ་ནི་སྒྲིབ་གཉིས་དང་བྲལ་བར་བྱེད་པའི་རྒྱུ་ཡིན་པའི་ཕྱིར་ཏེ། སྒྲིབ་པ་
གཉིས་དང་བྲལ་བའི། །རྒྱུ་ནི་ཡེ་ཤེས་གཉིས་ཡིན་ཏེ། །མི་རྟོག་པ་དང་དེ་ཡི་ནི། །རྗེས་ཐོབ་དེ་
E
，
- 2 28 -



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༼༦
ནི་ཡེ་ཤེས་འདོད་ཅེས་གསུངས་པའི་ཕྱིར་རོ། །གཞན་ཡང་དེ་ཆོས་ཅན། དོན་གཉིས་ཕུན་སུམ་
ཚོགས་པའི་ལས་ཡོད་པར་ཐལ། བྱང་ཆུབ་ཀྱི་ལེའུར་གསུངས་པའི་བྱང་ཆུབ་དངོས་སུ་ཡོད་
པའི་ཕྱིར་ཁྱབ་སྟེ། ལས་དེ་ནི་བྱང་ཆུབ་དེའི་ལས་ཡིན་པའི་ཕྱིར་ཏེ། དེའི་ཐད་ཀྱི་འགྲེལ་པར།
དེའི་ལས་ནི་རང་དང་གཞན་གྱི་དོན་ཕུན་སུམ་ཚོགས་པ་ཡིན་པར་བརྗོད་དོ། །དེ་ལ་རང་དང་
གཞན་གྱི་དོན་ཕུན་སུམ་ཚོགས་པ་གང་ཞེ་ན། གང་ཞིག་བག་ཆགས་དང་བཅས་པའི་ཉོན་
མོངས་པ་དང་ཤེས་བྱའི་སྒྲིབ་པ་ལས་ཐར་བའི་ཕྱིར་དང༌། སྒྲིབ་པ་མེད་པའི་ཆོས་ཀྱི་སྐུ་ཐོབ་པ་
འདི་ནི་རང་གི་དོན་ཕུན་སུམ་ཚོགས་པར་བརྗོད་ལ། གང་ཞིག་དེའི་སྟེང་དུ་འཇིག་རྟེན་ཇི་སྲིད་
པར་ལྷུན་གྱིས་གྲུབ་པ་སྐུ་གཉིས་ཀྱིས་ཀུན་ཏུ་སྟོན་པ་དང༌། བསྟན་པ་ལ་དབང་འབྱོར་བ་
གཉིས་ཀྱིས་འཇུག་པ་འདི་ནི་གཞན་གྱི་དོན་ཕུན་སུམ་ཚོགས་པར་བརྗོད་དོ་ཞེས་གསུངས་པའི་
ཕྱིར་རོ། །དེ་ཆོས་ཅན། ཉོན་མོངས་སྤངས་ཕྱིར་ཆགས་པ་མེད། །ཤེས་བྱའི་སྒྲིབ་ཀུན་དག་པའི་
ཕྱིར། །ཐམས་ཅད་དུ་ནི་ཐོགས་པ་མེད། །ཅེས་དང༌། དྲི་མེད་དྲི་མ་སྤང་ཕྱིར་རོ། །ཞེས་པའི་
ལྡན་པའི་ཡོན་ཏན་དངོས་སུ་ཡོད་པར་ཐལ། རྟགས་སྔ་མའི་ཕྱིར། དེ་ཆོས་ཅན་སྐུ་གསུམ་གྱིས་
འགྲོ་བ་ཇི་སྲིད་པར་འཇུག་པ་དངོས་སུ་ཡོད་པར་ཐལ། རྟགས་སྔ་མའི་ཕྱིར། ཁྱབ་སྟེ། སྐུ་
གསུམ་པོ་དེ་བྱང་ཆུབ་དེའི་འཇུག་པ་ཡིན་པའི་ཕྱིར་ཏེ། དེ་དབྱེ་ཟབ་དང་རྒྱ་ཆེ་དང་། །བདག་
ཉིད་ཆེན་པོའི་ཡོན་ཏན་གྱིས། །ཆོས་ཀྱི་རབ་དབྱེ་རང་བཞིན་ལས། །སོགས་པའི་སྐུ་གསུམ་
དག་གིས་འཇུག །ཅེས་གསུངས་པའི་ཕྱིར་རོ། །འདོད་ན་དེ་ཆོས་ཅན། ངོ་བོ་ཉིད་སྐུ་ཡི་མཚན་
ཉིད་ལྔ་དང་ཡོན་ཏན་གདོད་མ་ནས་ཡོད་པར་ཐལ། ངོ་བོ་ཉིད་སྐུ་དངོས་སུ་ཡོད་པའི་ཕྱིར་ཁྱབ་
སྟེ༑ དེ་ནས་སངས་རྒྱས་རྣམས་ཀྱི་ནི། །ངོ་བོ་ཉིད་སྐུ་མཚན་ཉིད་ལྔ། །མདོར་ན་ཡོན་ཏན་ལྔ་
དང་ནི། །ལྡན་པ་ཉིད་དུ་རིག་པར་བྱ། །ཞེས་གསུངས་པའི་ཕྱིར་རོ། །འདོད་ན་དེ་ཆོས་ཅན།
ཉོན་མོངས་ཤེས་བྱ་སྙོམས་འཇུག་གི །སྒྲིབ་གསུམ་ལས་ནི་ངེས་གྲོལ་ཏེ། །ཞེས་དང༌། འབའ་
- 2 29 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞིག་བག་ཆགས་བཅས་སྤང་ཕྱིར། །ཞེས་པའི་སྒྲིབ་པ་བག་ཆགས་དང་བཅས་པ་སྤངས་པའི་
ངོ་བོ་ཉིད་སྐུའི་མཚན་ཉིད་ཡོན་ཏན་གདོད་མ་ནས་ཡོད་པར་ཐལ། ངོ་བོ་ཉིད་སྐུ་ཡི་མཚན་ཉིད་
ལྔ་དང་ཡོན་ཏན་ལྔ་གདོད་མ་ནས་ཡོད་པའི་ཕྱིར། གཞན་ཡང་དེ་ཆོས་ཅན། ཕྲིན་ལས་ཀྱི་
ལེའུར་གསུངས་པའི་ལྷུན་གྲུབ་རྒྱུན་མི་ཆད་ཀྱི་ཕྲིན་ལས་གདོད་མ་ནས་ཡོད་པར་ཐལ། ཡོན་
ཏན་གྱི་ལེའུ་ནས་གསུངས་པའི་དྲུག་ཅུ་རྩ་བཞི་པོ་གདོད་མ་ནས་ཡོད་པའི་ཕྱིར་ཁྱབ་སྟེ། ཕྲིན་
ལས་དེ་ནི་ཡོན་ཏན་དེ་ཉིད་ཀྱི་ཕྲིན་ལས་ཡིན་པའི་ཕྱིར་ཏེ། དྲི་མེད་སངས་རྒྱས་ཡོན་ཏན་རྒྱལ་
བའི་མཛད། །ཅེས་པའི་འགྲེལ་པར། རྒྱལ་བའི་མཛད་པ་ནི་སྟོབས་བཅུ་ལ་སོགས་པ་སངས་
རྒྱས་ཀྱི་ཆོས་དེ་ཉིད་ཀྱི་སོ་སོ་རང་གི་བླ་ན་མེད་པའི་ཕྲིན་ལས་ཏེ། ཞེས་གསུངས་པའི་ཕྱིར་རོ།།
དེའང་འདོད་ན། འོ་ན་ཁམས་དང་བྱང་ཆུབ་ལ་ཁྱད་པར་གཏན་མི་སྣང་བས། རྗེ་བཙུན་བྱམས་
པ་ཆོས་ཅན། ཁྱེད་ཀྱི་བསྟན་བཅོས་འདིར་ཁམས་དང་བྱང་ཆུབ་ངོ་བོ་རྒྱུ་འབྲས་སོགས་ཤེས་
བྱེད་ཀྱི་དོན་ཐ་དད་ཀྱིས་གཏན་ལ་འབེབས་པ་མི་རིགས་པར་ཐལ། དེ་གཉིས་ཤེས་བྱ་ཡི་
དངོས་པོ་གཅིག་ཉིད་ཡིན་པའི་ཕྱིར། འདོད་མི་ནུས་ཏེ། ཁམས་དང་བྱང་ཆུབ་ཀྱི་སྐབས་ཀྱི་ངོ་
བོ་རྒྱུ་འབྲས་སོགས་ཤེས་བྱེད་ཀྱི་དོན་ཐ་དད་སྣང་བས་བསལ་ལོ། །ཡང་དེ་བཞིན་གཤེགས་
པའི་སྙིང་པོའི་མདོ་ཆོས་ཅན། སྒྲ་ཇི་ལྟ་བ་བཞིན་བཟུང་རུང་བའི་ངེས་དོན་མཐར་ཐུག་མིན་
པར་ཐལ། ཁྱོད་ཀྱི་སྒྲ་ཇི་ལྟ་བ་ལ་སེམས་ཅན་ལ་བཞུགས་པའི་སངས་རྒྱས་དེ་དྲི་མའི་སྦུབས་
ལས་མ་གྲོལ་ཞིང་ཕྲིན་ལས་མི་མཛད་པར་བསྟན་པ་གང་ཞིག་གནས་ལུགས་ལ་སེམས་ཅན་
གྱི་རྒྱུད་ཀྱི་སངས་རྒྱས་དེ་སྒྲིབ་གཉིས་སྤངས་ཤིང་ཕྲིན་ལས་ཀྱང་མཛད་པའི་ཕྱིར་རོ། །དེ་བས་
ན་དེ་བཞིན་གཤེགས་པའི་སྙིང་པོའི་མདོ་སྒྲ་ཇི་ལྟ་བ་བཞིན་དུ་བཟུང་དུ་རུང་བའི་ངེས་དོན་
མཐར་ཐུག་ཡིན་ཅིང་། རྒྱུད་བླ་མ་རྩ་འགྲེལ་གྱིས་ཀྱང་དེ་ཁོ་ན་བཞིན་དུ་གསལ་བར་བཀྲལ་
ལོ༑ ༑ཞེས་བྱ་བ་འདི་ཉམས་སོ། །ཅི་སྟེ་སྐྱོན་དེར་མ་གྱུར་ཅིག་སྙམ་ནས་རྩ་བའི་བརྟག་པ་
- 2
3 (0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། །༦
གཉིས་པ་ལྟར་ཡོན་ཏན་གྱི་ལེའུར་གསུངས་པའི་དྲུག་ཅུ་རྩ་བཞི་པོ་འདི་སེམས་ཅན་གྱི་རྒྱུད་ལ་
གདོད་མ་ནས་བཞུགས་པའི་སངས་རྒྱས་ཀྱི་གདོད་མ་ནས་ཡོད་པའི་ཡོན་ཏན་མིན་ཏེ། མཚན་
སོ་གཉིས་པོ་འདི་གཟུགས་སྐུའི་རྣམ་སྨིན་གྱི་ཡོན་ཏན་ཡིན་ལ། སྟོབས་སོགས་སོ་གཉིས་པོ་
འདི་ཆོས་སྐུའི་བྲལ་བའི་ཡོན་ཏན་ཡིན་པའི་ཕྱིར། དེ་ཉིད་ཀྱི་རྒྱུ་མཚན་གྱིས་ངེད་ཀྱིས་ཀྱང་ཡོན་
ཏན་ལ་རང་བཞིན་རྣམ་དག་དང་གློ་བུར་དྲི་བྲལ་གཉིས་སུ་ཕྱེ་ནས་འདི་རྣམས་གློ་བུར་དྲི་བྲལ་
གྱི་ཆའོ་ཞེས་སྨྲས་པའི་ཕྱིར་རོ། །ཞེ་ན། དེ་ལྟ་ན་ཡང་ཁྱེད་རང་གི་ཁས་བླངས་ནང་འགལ་ཏེ།
འདི་ལྟར་ཐེག་ཆེན་རྒྱུད་བླ་རྩ་འགྲེལ་ཆོས་ཅན། ཁྱོད་ཀྱི་གདོད་མ་ནས་བཞུགས་པའི་སངས་
རྒྱས་ཀྱི་མཚན་ཉིད་དང་སྟོབས་སོགས་ཀྱི་ཡོན་ཏན་འདི་དང་འདིའོ་ཞེས་གསལ་བར་མ་
གསུངས་པར་ཐལ། ཡོན་ཏན་གྱི་ལེའུར་གསུངས་པའི་དྲུག་ཅུ་རྩ་བཞི་པོ་འདི་ནི་དེ་ཡི་གདོད་མ་
ནས་ཀྱི་འདུས་མ་བྱས་ཀྱི་ཡོན་ཏན་མིན་པ་གང་ཞིག་འདི་ལས་གཞན་པའི་གདོད་མ་ནས་ཀྱི་
འདུས་མ་བྱས་པའི་མཚན་དང་སྟོབས་སོགས་འདི་དང་འདིའོ་ཞེས་ཁྱེད་ཀྱིས་ཆ་གང་དུའང་
གསལ་བར་མ་གསུངས་པའི་ཕྱིར་རོ། །རྟགས་ཟུར་སྔ་མ་ཁས་བླངས། འདོད་ན་མཚན་དང་
སྟོབས་སོགས་ཀྱི་ཡོན་ཏན་རང་ཆས་པས་བརྒྱན་པའི་སངས་རྒྱས་མཚན་ཉིད་པ་སེམས་ཅན་གྱི་
རྒྱུད་ལ་གདོད་མ་ནས་བཞུགས་པར་རྒྱུད་བླ་རྩ་འགྲེལ་དུ་ཡང་ཡང་དུ་གསལ་པོར་གསུངས་
སོ་ཞེས་སྨྲ་བ་དང་འགལ་ལོ། །རྟགས་ཟུར་ཕྱི་མ་གྲུབ་སྟེ། འདིར་འདུས་མ་བྱས་ཀྱི་ཡོན་ཏན་གྱི་
མིང་ཙམ་སྒྲ་ཇི་ལྟ་བ་ལ་གསུངས་ཀྱང་རེ་རེ་ནས་འདི་དང་འདིའོ་ཞེས་ནི་གསལ་བར་མ་
གསུངས་ལ། མིང་ཙམ་གསུངས་པས་བྱེ་བྲག་རེ་རེ་ནས་གསལ་བར་གསུངས་པར་མི་འགྱུར་
ཏེ་ཧ་ཅང་ཐལ་བའི་ཕྱིར་རོ། །དེས་ན་སེམས་ཅན་གྱི་རྒྱུད་ཀྱི་དེ་བཞིན་ཉིད་ཆོས་ཅན། ཁྱོད་ལ་
འདུས་མ་བྱས་ཀྱི་མཚན་དང་སྟོབས་སོགས་ཀྱི་ཡོན་ཏན་རང་ཆས་པ་མེད་པར་ཐལ། ཡོད་ན་
རྒྱུད་བླ་རྩ་འགྲེལ་ཁྱོད་ཀྱི་ངོ་བོ་དང་ཁྱད་ཆོས་མཐའ་དག་གཏན་ལ་འབེབས་པའི་གཞུང་མཐར་
，།
- 2
3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐུག་པ་ཡིན་པས་འདིར་རེ་རེ་ནས་གསལ་པོར་གསུང་བར་རིགས་པ་ལས་མ་གསུངས་པའི་
ཕྱིར་རོ། །གཞན་ཡང་ཁྱེད་ཀྱིས་རྣམ་པར་དབྱེ་བ་མེད་ཆོས་ཕྱིར། །ཞེས་པའི་བསམ་མི་ཁྱབ་ཀྱི་
དོན། དྲི་མེད་སངས་རྒྱས་ཡོན་ཏན་ཞེས་པའི་རྩོད་སྤོང་ཡིན་པས་སངས་རྒྱས་ཀྱི་ཡོན་ཏན་ཡིན་
ཀྱང་སེམས་ཅན་གྱི་རྒྱུད་ལ་མཐའ་དག་བཞུགས་པས་བསམ་གྱིས་མི་ཁྱབ་ཅིང་། དེའི་ཤེས་
བྱེད་དུ་ཕལ་ཆེན་གྱི་སྟོང་གསུམ་དར་ཡུག་ཆེན་པོའི་དཔེའི་མདོ་དྲངས་སོ་ཞེས་པ་འདི་བརྗོད་
པས། དྲུག་ཅུ་རྩ་བཞི་པོ་འདི་ཆོས་ཅན། སེམས་ཅན་གྱི་རྒྱུད་ལ་གདོད་མ་ནས་བཞུགས་པའི་
དོན་གྱིས་བསམ་གྱིས་མི་ཁྱབ་པ་མིན་པར་ཐལ། སེམས་ཅན་གྱི་རྒྱུད་ལ་གདོད་མ་ནས་མེད་
པའི་ཕྱིར། ཡང་ཁྱེད་ཀྱིས། ཡོན་ཏན་རང་བཞིན་ཉིད་ལྡན་ཕྱིར། །ཞེས་པའི་དོན་ཤིན་ཏུ་རྣམ་
དག་གི་གནས་སྐབས་ན་བྲལ་འབྲས་ཀྱི་ཡོན་ཏན་མངོན་གྱུར་དུ་ལྡན་པ་དེ། རང་བཞིན་གྱིས་
ལྡན་པ་ཡིན་གྱི་གསར་བྱུང་མིན། དེའི་རྒྱུ་མཚན་ཆོས་ཉིད་སྔར་ཡོན་ཏན་མེད་པ་ཕྱིས་ཡོན་ཏན་
ཅན་དུ་འགྱུར་བ་མེད་དོ། །ཆོས་ཉིད་སྔ་ཕྱི་ཁྱད་པར་མེད་པའི་ཕྱིར་ཞེས་པ་འདི་ཁས་བླངས་
པས། དེ་ཆོས་ཅན། ཤིན་ཏུ་རྣམ་དག་གི་ཚེ་དེ་བཞིན་ཉིད་ལ་མངོན་གྱུར་དུ་ལྡན་པ་དེ་རང་
བཞིན་གྱིས་ལྡན་པ་ཡིན་གྱི་གསར་བྱུང་མིན་པ་དེ་མི་འཐད་པར་ཐལ། ཁྱོད་མ་དག་པའི་ཆེ་དེ་
བཞིན་ཉིད་ལ་མི་ལྡན་པ་ལ། ཤིན་ཏུ་རྣམ་དག་གི་ཚེ་དེ་བཞིན་ཉིད་ཀྱི་གློ་བུར་དྲི་བྲལ་གྱི་ཆའི་
ཡོན་ཏན་ཡིན་པའི་ཕྱིར། ཡང་ཆོས་ཉིད་ཆོས་ཅན། ཁྱོད་སྔར་ཡོན་ཏན་མེད་པ་ཕྱིས་ཡོན་ཏན་
ཅན་དུ་འགྱུར་བ་མེད་པ་དེ་མི་འཐད་པར་ཐལ། ཁྱོད་ལ་མ་དག་པའི་ཚེ་གློ་བུར་དྲི་བྲལ་གྱི་ཡོན་
ཏན་མེད་པ་ལ། ཤིན་ཏུ་རྣམ་དག་གི་ཚེ་དེའི་ཡོན་ཏན་ཡོད་པའི་ཕྱིར། ཐལ་འགྱུར་དེ་གསུམ་གྱི་
རྟགས་གསལ་ཁས་བླངས། སྔར་གྱི་ཐལ་འགྱུར་དང་མི་ཟློས་ཏེ་སྔར་ཆོས་ཉིད་དྲི་བྲལ་གྱི་སྒོ་
ནས་བཀག་ཅིང་། འདིར་ཡོན་ཏན་གློ་བུར་དྲི་བྲལ་གྱི་ཆ་ནས་བཀག་པས་སོ། །གཞན་ཡང་
ཆོས་ཉིད་ཀྱི་ཡོན་ཏན་ཡིན་ན་གདོད་མ་ནས་ཡོད་དགོས་ན་ཁམས་ཀྱི་ལྡན་པའི་སྐབས་སུ།
-
-
- 2 3 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༼༦
དབྱེར་མེད་ཡོན་ཏན་དང་ལྡན་པའི། །ངོ་བོ་ཉིད་ཕྱིར་མར་མེ་བཞིན། །ཞེས་དེ་བཞིན་གཤེགས་
པའི་ཁམས་ལ་མངོན་ཤེས་དང་པོ་ལྔ་དང་། ཟག་ཟད་ཀྱི་ཡེ་ཤེས་དང་། ཟག་པ་ཟད་པ་གསུམ་
འབྲས་བུའི་ཡོན་ཏན་དུ་ལྡན་པར་གསུངས་པ་ལ། སྐབས་འདི་ཡི་མངོན་ཤེས་ལྔ་དང་ཟག་ཟད་
ཀྱི་ཡེ་ཤེས་དང་ཟག་པ་ཟད་པ་ཆོས་ཅན། ཁྱོད་ཆོས་ཉིད་ཀྱི་ཡོན་ཏན་མིན་པར་ཐལ། ཆོས་
ཉིད་ཀྱི་ཡོན་ཏན་ཡིན་ན་གདོད་མ་ནས་ཡོད་དགོས་པ་གང་ཞིག་ཁྱོད་ཆོས་ཉིད་ལ་གདོད་མ་
ནས་མེད་པའི་ཕྱིར་ཏེ། མི་སློབ་པའི་རྒྱུད་ཀྱི་ཆོས་ཡིན་པའི་ཕྱིར་ཏེ་འགྲེལ་པར། དེ་ལ་མངོན་
པར་ཤེས་པ་ལྔ་ནི་སྣང་བ་དང་ཆོས་མཚུངས་ཏེ་དེ་དག་ནི་དོན་ཉམས་སུ་མྱོང་བའི་མི་མཐུན་
པའི་ཕྱོགས་ཀྱི་མུན་པ་འཇོམས་པ་ཉིད་དུ་ཉེ་བར་གནས་པའི་མཚན་ཉིད་ཀྱི་ཕྱིར་རོ། །ཟག་པ་
མེད་པའི་ཡེ་ཤེས་ནི་འགྲོ་བ་དང་ཆོས་མཐུན་པ་སྟེ། དེ་ནི་ལས་དང་ཉོན་མོངས་པའི་བུད་ཤིང་
མ་ལུས་པ་བསྲེགས་པར་ཉེ་བར་གནས་པའི་མཚན་ཉིད་ཀྱི་ཕྱིར་རོ། །གནས་ཡོངས་སུ་གྱུར་
པའི་ཟག་པ་ཟད་པ་ནི་ཁ་དོག་དང་ཆོས་མཐུན་པ་སྟེ། དེ་ནི་དྲི་མ་མེད་ཅིང་རྣམ་པར་དག་པ་འོད་
གསལ་བའི་མཚན་ཉིད་ཀྱི་ཕྱིར་རོ། །དེ་ལ་དྲི་མ་མེད་པ་ནི་ཉོན་མོངས་པའི་སྒྲིབ་པ་སྤངས་པའི་
ཕྱིར་རོ། །རྣམ་པར་དག་པ་ནི་ཤེས་བྱའི་སྒྲིབ་པ་སྤངས་པའི་ཕྱིར་རོ། །འོད་གསལ་བ་ནི་དེ་
གཉིས་ཀ་གློ་བུར་བ་ཉིད་ཀྱིས་རང་བཞིན་མ་ཡིན་པའི་ཕྱིར་རོ། །དེ་ལྟར་ཟག་པ་མེད་པའི་
མངོན་པར་ཤེས་པ་དང་ཡེ་ཤེས་དང་སྤངས་པས་བསྡུས་པ་མི་སློབ་པའི་རྒྱུད་ཀྱི་ཆོས་བདུན་པོ་
འདི་དག་ནི་ཟག་པ་མེད་པའི་དབྱིངས་ན། ཞེས་སོགས་རྒྱས་བཤད་དུ་རྒྱས་པར་གསུངས་པའི་
ཕྱིར་རོ། །ཡང་རྣམ་པ་ཐམས་ཅད་པ་དང་། གྲངས་མེད་པ་དང་། བསམ་གྱིས་མི་ཁྱབ་པ་དང་།
རྣམ་པར་དག་པའི་མཆོག་གི་ཡོན་ཏན་ཏེ་བཞི་པོ་འདི་ཆོས་ཅན། ཆོས་ཉིད་ཀྱི་ཡོན་ཏན་མིན་
པར་ཐལ། ཆོས་ཉིད་ཀྱི་ཡོན་ཏན་ཡིན་ན་གདོད་མ་ནས་རང་ཆས་སུ་ཡོད་དགོས་པ་གང་ཞིག་
ཁྱོད་ཆོས་ཉིད་ལ་གདོད་མ་ནས་རང་ཆས་སུ་མེད་པའི་ཕྱིར་ཏེ། རྟགས་ཟུར་ཕྱི་མ་མ་གྲུབ་སྟེ།
- 2 3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐོ
I
E-
དེར་ཐལ་རིམ་བཞིན་དག་པ་ས་གསུམ་དང་སངས་རྒྱས་ཀྱི་སའི་གནས་སྐབས་ཀྱི་ལམ་གྱི་
འབྲས་བུ་ཡིན་པའི་ཕྱིར་འདོད་མི་ནུས་ཏེ། ཡོན་ཏན་དབྱེར་མེད་པའི་དོན་གྱི་སྐབས་སུ། རྣམ་
པ་ཐམས་ཅད་གྲངས་མེད་པ། །བསམ་མེད་དྲི་མེད་ཡོན་ཏན་དང་། །དབྱེར་མེད་མཚན་ཉིད་
ཐར་པ་སྟེ། །ཐར་པ་གང་དེ་དེ་བཞིན་གཤེགས། །ཞེས་གསུངས་པའི་ཕྱིར་རོ། །རྟགས་གྲུབ་ཏེ་
འགྲེལ་པར་དེ་ལ་རྣམ་པ་ཐམས་ཅད་ཀྱི་མཆོག་དང་ལྡན་པའི་ཏིང་ངེ་འཛིན་གྱི་སྒོ་སྒོམ་པས་མི་
སྐྱེ་བའི་ཆོས་ཉིད་ཐོབ་པའི་ཕྱིར། བྱང་ཆུབ་སེམས་དཔའ་མི་གཡོ་བ་ལ་རྣམ་པར་མི་རྟོག་པར་
སྐྱོན་མེད་པ་རྒྱུན་མི་ཆད་པར་རང་གི་ངང་གིས་འཇུག་པའི་ལམ་ཤེས་པ་ལ་བརྟེན་པས་ན་ཟག་
པ་མེད་པའི་དབྱིངས་ལ་དེ་བཞིན་གཤེགས་པ་རྣམས་ཀྱི་ཡོན་ཏན་ཐམས་ཅད་པ་ཉིད་ཡང་དག་
པར་འགྲུབ་བོ། །བྱང་ཆུབ་སེམས་དཔའི་ས་ལེགས་པའི་བློ་གྲོས་ལ་ཏིང་འཛིན་དང་གཟུངས་
ཀྱི་སྒོ་བརྒྱ་སྟོང་གྲངས་མེད་པ་རྣམས་ཀྱི་ཚད་མེད་པའི་སངས་རྒྱས་ཀྱི་ཆོས་ཡོངས་སུ་འཛིན་
པའི་ཤེས་པ་ལ་བརྟེན་པས་ན་ཡོན་ཏན་ཚད་མེད་པ་ཉིད་ཡང་དག་པར་འགྲུབ་བོ། །བྱང་ཆུབ་
སེམས་དཔའི་ས་ཆོས་ཀྱི་སྤྲིན་ལ་དེ་བཞིན་གཤེགས་ཐམས་ཅད་ཀྱི་གསང་བའི་གནས་ལྐོག་ཏུ་
མ་གྱུར་པའི་ཤེས་པ་ལ་བརྟེན་པས་ན་ཡོན་ཏན་བསམ་གྱིས་མི་ཁྱབ་པ་ཉིད་མངོན་པ་འགྲུབ་བོ།།
དེའི་རྗེས་ཐོགས་སུ་སངས་རྒྱས་ཀྱི་ས་ཐོབ་པའི་ཕྱིར་བག་ཆགས་དང་བཅས་པའི་ཉོན་མོངས་
པ་དང་ཤེས་བྱའི་སྒྲིབ་པ་མཐའ་དག་ལས་གྲོལ་བའི་ཤེས་པ་ལ་བརྟེན་ནས་རྣམ་པར་དག་པ་
མཆོག་གི་ཡོན་ཏན་ཉིད་ཡང་དག་པར་འགྲུབ་བོ། །གང་གི་ཕྱིར་སའི་ཡེ་ཤེས་ཀྱི་རྟེན་བཞི་པོ་
འདི་རྣམས་ལ་དགྲ་བཅོམ་པ་དང་རང་སངས་རྒྱས་མཐོང་བ་མེད་པ་དེའི་ཕྱིར་དེ་དག་ནི་ཡོན་
ཏན་བཞི་འགྲུབ་པ་དང་དབྱེར་མེད་པའི་མཚན་ཉིད་མྱ་ངན་ལས་འདས་པའི་དབྱིངས་ལས་རིང་
དུ་གྱུར་པ་ཡིན་ནོ་ཞེས་གསུངས་པའི་ཕྱིར་རོ། །
ཅི་སྟེ་ངེད་ཆོས་ཉིད་ཀྱི་ཡོན་ཏན་ཡིན་ནོ་ཅོག་གདོད་མ་ནས་ཡོད་དགོས་ཞེས་མི་སྨྲའི།
- 2
3
4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༼༦
ཆོས་ཉིད་ལ་འདུས་མ་བྱས་དང་འདུས་བྱས་གཉིས་ཡོད་པ་ལས། དང་པོ་སེམས་ཅན་གྱི་རྒྱུད་
ཀྱི་ཆོས་ཉིད་ལ་རང་ཆས་སུ་ཡོད་ཅིང་། ཕྱིས་ནི་སེམས་ཅན་དེས་སངས་རྒྱས་ཐོབ་པ་ན་ཆོས་
ཉིད་ལ་སྔར་མེད་གསར་དུ་ཡོན་ཏན་དུ་ལྡན་གྱི་གདོད་མ་ནས་མེད་ལ། ཁྱོད་ཀྱིས་ཇི་སྐད་
བརྗོད་པའི་ཡོན་ཏན་དེ་རྣམས་ཆོས་ཉིད་ཀྱི་འདུས་བྱས་ཀྱི་ཡོན་ཏན་ཡིན་པའི་ཕྱིར། ཆོས་ཉིད་
ཀྱི་ཡོན་ཏན་གཏན་མིན་པར་ཐལ་བའི་ཉེས་པ་མེད་དོ་ཞེ་ན། དེ་ལྟ་ན་ཁྱེད་ཀྱི་རྩ་བའི་གྲུབ་
མཐར་ངོ་བོ་ཉིད་ཀྱི་སྐུ་ལ་སྟོབས་སོགས་ཀྱི་ཡོན་ཏན་རང་ཆས་སུ་ཡོད་དགོས་པའི་སྒྲུབ་བྱེད་
དང༌། མེད་ན་གནོད་བྱེད་ཀྱི་རིགས་པ་མཐར་ཐུག་ནི། ངོ་བོ་ཉིད་ཀྱི་སྐུ་ཆོས་ཅན། ཁྱོད་ལ་
སྟོབས་སོགས་ཀྱི་ཡོན་ཏན་རང་ཆས་གདོད་མ་ནས་ཡོད་དགོས་ཏེ། ཁྱོད་འདུས་མ་བྱས་ཡིན་
པས་སྔར་ཡོན་ཏན་མེད་པ་ཕྱིས་ཡོན་ཏན་ཅན་དུ་འགྱུར་བ་མེད་པའི་ཕྱིར། གཞན་དུ་ན་དེ་ཆོས་
ཅན། འདུས་མ་བྱས་མིན་པར་ཐལ། ཡོན་ཏན་སྔར་མེད་གསར་དུ་ལྡན་པའི་ཕྱིར་ཞེས་པ་འདི་
ཡིན་ཞིང་། སངས་རྒྱས་ཀྱི་ངོ་བོ་ཉིད་ཀྱི་སྐུ་དང་སེམས་ཅན་གྱི་རྒྱུད་ཀྱི་ཆོས་ཉིད་ཁྱད་པར་མེད་
པར་སྨྲ་བས། འོ་ན་ཁྱེད་ལ་ཡང་། རྫོགས་པའི་སངས་རྒྱས་ཀྱི་ངོ་བོ་ཉིད་ཀྱི་སྐུ་ཆོས་ཅན། ཁྱོད་
འདུས་མ་བྱས་མིན་པར་ཐལ། ཡོན་ཏན་སྔར་མེད་གསར་དུ་ལྡན་པའི་ཕྱིར། འཁོར་གསུམ་
ཁས་བླངས། དེས་ན་གཞན་གྱིས་ཀྱང་ཆོས་ཉིད་ལ་མ་དག་པ་ན་སྟོབས་སོགས་ཀྱི་ཡོན་ཏན་
མེད་ཀྱང་། ཤིན་ཏུ་རྣམ་དག་གི་ཚེ་གསར་དུ་ལྡན་ཞེས་བརྗོད་པ་ཙམ་ཡིན་ལ། དེ་ཁྱེད་ཀྱིས་
སུན་འབྱིན་པ་ཡིན་ཅིང་། སུན་འབྱིན་དེ་ནི་ཁྱེད་ཉིད་ལའང་འཇུག་པས། ཁྱེད་ཀྱི་ལུགས་ཀྱིས་
ངོ་བོ་ཉིད་ཀྱི་སྐུ་ལ་འདུས་བྱས་ཀྱི་ཡོན་ཏན་མི་ལྡན་ཞེས་སྨྲ་དགོས་ཏེ་གསུང་རབ་ཀུན་ལ་ནི་
རྒྱབ་ཀྱིས་ཕྱོགས་མོད་ཀྱི་ཁྱེད་རང་གི་ཁས་བླངས་ན་མི་འགལ་བའི་ཕྱིར་རོ། །གཞན་ཡང་
སེམས་ཅན་གྱི་རྒྱུད་ཀྱི་དོན་དམ་པའི་སངས་རྒྱས་ལ་སྟོབས་སོགས་ཀྱི་ཡོན་ཏན་རང་ཆས་སུ་
ཡོད་ན། སྟོབས་སོགས་དཔེ་འདི་ཡི་ཡོན་ཏན་གྱི་ལེའུར་བསྟན་པའི་སྟོབས་སོགས་བཞིན་ལྷུན་
-
-
-
，
- 2 3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲུབ་རྒྱུན་མི་ཆད་ཀྱི་ཕྲིན་ལས་བྱེད་དམ་མི་བྱེད། བྱེད་ན་སེམས་ཅན་གྱི་རྒྱུད་ལ་རང་ཆས་སུ་
ཡོད་པའི་ཡོན་ཏན་སྟོབས་སོགས་སམ་དེ་ཆོས་ཅན། གདུལ་བྱ་དག་མ་དག་ལ་ཇི་ལྟར་རིགས་
པར་གཟུགས་སྐུ་གཉིས་སུ་བསྟན་ནས་ཆོས་འཁོར་བསྐོར་བར་ཐལ། ཡོན་ཏན་གྱི་ལེའུར་
བསྟན་པའི་སྟོབས་སོགས་བཞིན་ལྷུན་གྲུབ་རྒྱུན་མི་ཆད་ཀྱི་ཕྲིན་ལས་བྱེད་པའི་ཕྱིར། འདོད་ན།
འོ་ན་དེ་འདྲ་ཡི་གཟུགས་སྐུ་དེ་འདུས་བྱས་འདུས་མ་བྱས་གང་ཡིན། དང་པོ་ལྟར་ན་དེ་འདྲ་ཡི་
གཟུགས་སྐུ་ཆོས་ཅན། ཁྱོད་དོན་དམ་པའི་སངས་རྒྱས་ཀྱི་རང་ཆས་སུ་ཡོད་པའི་ཡོན་ཏན་མིན་
པར་ཐལ། འདུས་བྱས་ཡིན་པའི་ཕྱིར། ཁྱབ། རྟགས་ཆོས་ཅན་དང་བཅས་པ་ཁས་བླངས།
འདོད་ན་དེ་ཆོས་ཅན་སངས་རྒྱས་ཀྱི་ཡོན་ཏན་གཏན་མིན་པར་ཐལ། འདུས་བྱས་དང་འདུས་
མ་བྱས་ཀྱི་སངས་རྒྱས་གང་གི་ཡང་ཡོན་ཏན་མིན་པའི་ཕྱིར། འདུས་བྱས་ཀྱི་སངས་རྒྱས་ཀྱི་
ཡོན་ཏན་མིན་པར་ཐལ། ཚོགས་གཉིས་སྔོན་དུ་སོང་བའི་འབྲས་བུ་མ་ཡིན་པའི་ཕྱིར། ཅི་སྟེ་
འདུས་མ་བྱས་སོ་ཞེ་ན། དེ་ཆོས་ཅན། དག་མ་དག་གི་གདུལ་བྱ་ཐམས་ཅད་ལ་དངོས་སུ་མི་
སྣང་བར་ཐལ། འདུས་མ་བྱས་ཡིན་པའི་ཕྱིར། ཅི་སྟེ་འདི་འདྲ་ཡི་སྟོབས་སོགས་དེ་མ་དག་པའི་
དུས་སུ་དྲི་མས་བསྒྲིབས་པའི་ཕྱིར་ཕྲིན་ལས་མི་བྱེད་ལ། ཕྱིས་དྲི་མ་ཀུན་དང་བྲལ་བ་ན་ཕྲིན་
ལས་མཛད་པས་རྣམ་པར་བརྟག་པ་ཕྱི་མ་ལྟར་རོ་ཞེ་ན། དེ་འདྲ་ཡི་སྟོབས་སོགས་ཆོས་ཅན།
ཕྱིས་དྲི་མ་བྲལ་བ་ནའང་ཕྲིན་ལས་མི་བྱེད་པར་ཐལ། སྔར་མ་དག་པའི་དུས་ན་མི་བྱེད་པ་གང་
ཞིག་སྔ་ཕྱི་ཁྱད་པར་མེད་པའི་རྟག་པ་ཡིན་པའི་ཕྱིར། རྟགས་གསལ་ཁས་བླངས། གཞན་ཡང་
ཆོས་ཀྱི་སྐུ་གཙང་བའི་ཕ་རོལ་ཏུ་ཕྱིན་པ་ལ་སོགས་པ་སེམས་ཅན་གྱི་རྒྱུད་ལ་གདོད་མ་ནས་
ཡོད་དོ་ཞེས་པའང་མི་རིགས་ཏེ། གཙང་བའི་ཕ་རོལ་ཏུ་ཕྱིན་པ་ལ་སོགས་པ་ཆོས་སྐུའི་ཡོན་
ཏན་བཞི་པོ་ཆོས་ཅན། ཐེག་ཆེན་གྱི་ཆོས་ལ་མོས་པ་སོགས་དག་རྒྱུ་བཞི་མ་བསྒོམ་པའི་སེམས་
ཅན་གྱི་རྒྱུད་ལ་གདོད་མ་ནས་མེད་པར་ཐལ། དག་རྒྱུ་བཞི་པོ་དེའི་འབྲས་བུ་ཡིན་པའི་ཕྱིར་ཏེ།
- 2 3
6 མ



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༼༦
གཙང་བ་སོགས་བཞི་པོ་ཁམས་རྣམ་པར་དག་པའི་འབྲས་བུ་དང་། ཐེག་ཆེན་གྱི་ཆོས་ལ་མོས་
པ་སོགས་བཞི་པོ་ཁམས་དག་བྱེད་ཀྱི་རྒྱུར་ཤིན་ཏུ་རྒྱས་པར་གསུངས་པའི་ཕྱིར་རོ། །ཡང་
སེམས་ཅན་གྱི་རྒྱུད་ཀྱི་དེ་བཞིན་ཉིད་ཆོས་ཅན། ཆོས་སྐུ་གཙང་བ་དང་བདེ་བའི་ཕ་རོལ་ཏུ་ཕྱིན་
པ་མིན་པར་ཐལ། དྲི་བཅས་ཡིན་པའི་ཕྱིར་ཏེ། ཁྱབ་སྟེ། ཆོས་སྐུ་གཙང་བ་དང་བདེ་བའི་ཕ་
རོལ་ཏུ་ཕྱིན་པ་ནི་དག་པ་གཉིས་ལྡན་དུ་གསལ་པོར་གསུངས་པའི་ཕྱིར་རོ། །ཅི་སྟེ་སེམས་ཅན་
གྱི་དེ་བཞིན་ཉིད་ཀྱང་ངོ་བོ་དག་པ་གཉིས་ལྡན་ཡིན་པས་སྐྱོན་མེད་དོ་ཞེ་ན། དེ་ལྟ་ན་ཁྱེད་ཀྱི་
འདི་ནི་གླང་པོ་ཆེའི་ཁྲུས་དང་འདྲ་སྟེ། ཁོ་བོས་ཇི་སྐད་བརྗོད་པའི་ལུང་དང་རིགས་པ་མ་བཟོད་
པར། དག་པ་གཉིས་ལྡན་དུ་སྨྲས། དེ་ལ་སེམས་ཅན་གྱི་དེ་བཞིན་ཉིད་དོན་དམ་པའི་སངས་
རྒྱས་མིན་པར་ཐལ་བའི་གནོད་བྱེད་མ་བཟོད་པར་དག་པ་གཉིས་ལྡན་དུ་སྨྲ་བའི་ཕྱིར་རོ། །
དེས་ན་གང་ཁས་བླངས་ཀྱང་འགལ་བའི་གྲུབ་མཐའ་ནི་འདོར་བར་རིགས་ཀྱི་ནང་འགལ་དང་
བཅས་བཞིན་དུའང་ད་དུང་ཞེན་པས་འཇུག་ན་ནི་བླུན་པ་སྟེ། མི་མཐུན་པའམ་འགལ་གྱུར་ན།།
དོར་བ་མཁས་པའི་ལུགས་ཡིན་གྱི། །ཞེན་པས་འཇུག་ན་བླུན་པོའི་ལུགས། །ཞེས་གསུངས་
པའི་ཕྱིར་རོ། །དེ་ལྟར་ཆོས་སྐུ་གཙང་བ་ལ་སོགས་པའི་ཕ་རོལ་ཏུ་ཕྱིན་པ་བཞི་ནི་ཉན་རང་དགྲ་
བཅོམ་དང༌། དབང་ཐོབ་པའི་བྱང་སེམས་ལའང་མེད་པར་གསུང་ན་གཞན་ལྟ་ཅི་སྨོས་ཏེ།
འགྲེལ་པར། ཟག་པ་མེད་པའི་དབྱིངས་ལ་གནས་པའི་དགྲ་བཅོམ་པ་དང་རང་སངས་རྒྱས་
དང་དབང་ཐོབ་པའི་བྱང་ཆུབ་སེམས་དཔའ་རྣམས་ལའང་དེ་བཞིན་གཤེགས་པའི་ཆོས་ཀྱི་
སྐུའི་ཡོན་ཏན་གྱི་ཕ་རོལ་ཏུ་ཕྱིན་པ་རྣམ་པ་འདི་བཞི་ཐོབ་པའི་གེགས་སུ་གྱུར་པ་ནི་འདི་བཞི་སྟེ།
རྐྱེན་གྱི་མཚན་ཉིད་དང༌། རྒྱུ་ཡི་མཚན་ཉིད་དང་། འབྱུང་བའི་མཚན་ཉིད་དང་། འཇིག་པའི་
མཚན་ཉིད་དོ། །དེ་ལ་རྐྱེན་གྱི་མཚན་ཉིད་ནི་མ་རིག་པའི་བག་ཆགས་ཀྱི་ས་སྟེ་འདུ་བྱེད་ཐམས་
ཅད་ཀྱིས་མ་རིག་པ་བཞིན་ནོ། །ཞེས་སོགས་རྒྱས་པར་གསུངས་ནས། གང་གི་ཕྱིར་དགྲ་
，
，
- 23 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅོམ་པ་དང་། རང་སངས་རྒྱས་དང་དབང་ཐོབ་པའི་བྱང་ཆུབ་སེམས་དཔའ་ཡི་ཡིད་ཀྱི་ལུས་
འདི་གསུམ་ལ་གཙང་བ་དང་། བདག་དང་། བདེ་བ་དང་། རྟག་པ་ཡི་ཕ་རོལ་ཏུ་ཕྱིན་པ་མེད་
པའི་ཕྱིར། དེ་བཞིན་གཤེགས་པ་ཆོས་ཀྱི་སྐུ་ཁོ་ན་རྟག་པའི་ཕ་རོལ་ཏུ་ཕྱིན་པ། བདེ་བའི་ཕ་
རོལ་ཏུ་ཕྱིན་པ། བདག་གི་ཕ་རོལ་ཏུ་ཕྱིན་པ། གཙང་བའི་ཕ་རོལ་ཏུ་ཕྱིན་པ་ཞེས་བྱའོ། །ཞེས་
གསུངས་སོ། །ཅི་སྟེ་ལུང་དེ་རྣམས་གང་ཟག་དེ་རྣམས་ཀྱིས་དེ་ལྟ་བུའི་ཆོས་སྐུ་དེ་མ་ཐོབ་བོ་
ཞེས་སྟོན་པ་ཡིན་གྱི། དེ་རྣམས་ཀྱི་རྒྱུད་ལ་མེད་པར་སྟོན་པ་ནི་མ་ཡིན་ནོ་ཞེ་ན། འོ་ན་དེ་བཞིན་
གཤེགས་པའི་ཆོས་སྐུ་ཆོས་ཅན། ཁྱོད་སྤྱིར་རང་བཞིན་རྣམ་དག་གི་སྟེང་དུ་ཁྱད་པར་གློ་བུར་དྲི་
མའང་སྤངས་པས་གཙང་བའི་ཕ་རོལ་ཏུ་ཕྱིན་པར་འཇོག་པ་དེ་མིན་པར་ཐལ། ཁྱོད་གློ་བུར་གྱི་
དྲི་མ་མ་སྤངས་པའི་གང་ཟག་གི་རྒྱུད་ལ་གདོད་མ་ནས་ཡོད་པའི་ཕྱིར། འདོད་མི་ནུས་ཏེ། དེ་ནི་
རང་བཞིན་དག་ཕྱིར་དང་། །བག་ཆགས་སྤང་ཕྱིར་གཙང་བ་ཡིན། །ཞེས་དང་། དེའི་འགྲེལ་
པར་མདོར་བསྡུ་ན་རྒྱུ་རྣམ་པ་གཉིས་ཀྱིས་དེ་བཞིན་གཤེགས་པའི་ཆོས་ཀྱི་སྐུ་གཙང་བར་རིག་
པར་བྱ་སྟེ། སྤྱི་ཡི་མཚན་ཉིད་རང་བཞིན་གྱིས་ཡོངས་སུ་དག་པ་དང་། ཁྱད་པར་གྱི་མཚན་ཉིད་
དྲི་མ་མེད་པས་ཡོངས་སུ་དག་པས་སོ་ཞེས་གསུངས་སོ། །དེ་ཡི་ཕྱིར་དྲི་མ་མེད་པ་ལ་གཙང་བ་
ཞེས་བརྟགས་པ་ཡིན་གྱི། རྡུལ་ཕྱིས་པའི་ཤུལ་གྱི་དུང་ལྟར་དྲི་མ་སྤངས་པའི་ཤུལ་གྱི་གཙང་
གཙང་བདེན་བདེན་པོ་ཡོད་ནས་དེ་ལྟར་གསུངས་པ་ནི་མ་ཡིན་ནོ། །དེ་བཞིན་དུ་བདག་དང་
བདག་མེད་ཀྱི་སྤྲོས་པ་ཞི་བ་ཙམ་ལ་བདག་མེད་ཅེས་གསུངས་ཀྱི། བདག་དང་བདག་མེད་
སྤྲོས་པ་དག །ཉེ་བར་ཞི་བས་དམ་པའི་བདག །ཅེས་དང༌། དེ་ཡི་འགྲེལ་པར། རྒྱུ་རྣམ་པ་
གཉིས་ཀྱིས་བདག་གི་ཕ་རོལ་ཏུ་ཕྱིན་པར་རིག་པར་བྱ་སྟེ། མུ་སྟེགས་ཀྱི་མཐའ་དང་བྲལ་བས་
བདག་གི་སྤྲོས་པ་དང་བྲལ་བའི་ཕྱིར་དང༌། ཉན་ཐོས་ཀྱི་མཐའ་སྤངས་པས་བདག་མེད་པའི་
སྤྲོས་པ་དང་བྲལ་བའི་ཕྱིར་རོ། །ཞེས་པ་དང་། འདི་དག་འབྲས་ནི་མདོར་བསྡུ་ན། །ཞེས་པའི་
- 2 3
8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༡༦
འགྲེལ་པར། དེ་བཞིན་གཤེགས་པ་ནི་ཡང་དག་པ་ཇི་ལྟ་བ་བཞིན་གྱི་ཡེ་ཤེས་ཀྱི་ཆོས་ཐམས་
ཅད་བདག་མེད་པ་དམ་པའི་ཕ་རོལ་ཏུ་ཕྱིན་པ་བརྙེས་ལ། དེས་ཇི་ལྟར་ཟག་པའི་བདག་མེད་
པ་ཡང་བདག་ཡོད་པ་མ་ཡིན་པའི་མཚན་ཉིད་ཀྱིས་མི་བསླུ་བ་དང་ལྡན་པའི་ཕྱིར་དུས་ཐམས་
ཅད་དུ་བདག་ཏུ་འདོད་དོ། །བདག་མེད་པ་ཉིད་བདག་ཏུ་བྱས་པ་སྟེ། ཇི་སྐད་དུ། མི་གནས་
པའི་ཚུལ་གྱིས་གནས་པ་ཞེས་གསུངས་པ་ལྟ་བུའོ་ཞེས་གསུངས་པའི་ཕྱིར་རོ། །དེ་བཞིན་དུ་
བདེ་བ་ཞེས་པ་ཡང་ཡིད་ཀྱི་རང་བཞིན་གྱི་ལུས་དང་དེའི་རྒྱུ་བག་ཆགས་ཀྱི་མཚམས་སྦྱོར་བ་
བཅོམ་པ་ཙམ་ལ་གསུངས་ཏེ། ཡིད་ཀྱི་རང་བཞིན་ཕུང་པོ་དང་། །དེ་རྒྱུ་ཟློག་ཕྱིར་བདེ་བ་ཉིད།།
ཅེས་དང་། དེ་ཡི་འགྲེལ་པར། རྒྱུ་གཉིས་ཀྱི་བདེ་བའི་ཕ་རོལ་ཏུ་ཕྱིན་པར་རིག་པར་བྱ་སྟེ།
སྡུག་བསྔལ་བའི་ཀུན་འབྱུང་བ་རྣམ་པ་ཐམས་ཅད་དུ་སྤངས་པས་བག་ཆགས་ཀྱི་མཚམས་སྦྱོར་
བ་བཅོམ་པའི་ཕྱིར་དང་། སྡུག་བསྔལ་འགོག་པའི་རྣམ་པ་ཐམས་ཅད་མངོན་དུ་བྱས་པས་ཡིད་
ཀྱི་རང་བཞིན་གྱི་ལུས་འགགས་པ་མངོན་དུ་བྱས་ཞེས་གསུངས་པའི་ཕྱིར་རོ། །དེ་བཞིན་དུ་
འཁོར་འདས་མཉམ་པ་ལ་མིང་བརྟགས་པ་ཞེས་གསུངས་ཏེ། འཁོར་བ་དང་ནི་མྱ་ངན་འདས།།
མཉམ་པ་ཉིད་དུ་རྟོགས་ཕྱིར་རྟག །ཅེས་དང་དེའི་འགྲེལ་པར། རྒྱུ་གཉིས་ཀྱིས་རྟག་པའི་ཕ་
རོལ་ཏུ་ཕྱིན་པར་རིག་པར་བྱ་སྟེ། འཁོར་བ་མི་རྟག་པ་མི་འཕྲིད་པས་ཆད་པའི་མཐར་མ་ལྷུང་
བའི་ཕྱིར་དང་། མྱ་ངན་ལས་འདས་པ་རྟག་པ་མི་སྣོན་པས་རྟག་པའི་མཐར་མ་ལྷུང་བའི་ཕྱིར་
རོ༑ ༑ཇི་སྐད་དུ། བཅོམ་ལྡན་འདས་གལ་ཏེ་འདུ་བྱེད་མི་རྟག་གོ་ཞེས་བགྱི་བར་ལྟ་ན་དེ་ནི་དེ་
ཡི་ཆད་པའི་ལྟ་བར་འགྱུར་ཏེ་དེ་ནི་དེ་ཡི་ཡང་དག་པ་མ་ལགས་པའི་ལྟ་བར་འགྱུར་རོ། །བཅོམ་
ལྡན་འདས་མྱ་ངན་ལས་འདས་པ་རྟག་ཞེས་བགྱི་བར་ལྟ་ན་དེ་ནི་དེ་ཡི་རྟག་པའི་ལྟ་བར་འགྱུར་
ཏེ༑ དེ་ནི་དེ་ཡི་ཡང་དག་པ་མ་ལགས་པའི་ལྟ་བར་འགྱུར་རོ། །ཞེས་གསུངས་པ་བཞིན་ནོ། །
ཞེས་མདོ་དེ་ཡི་དོན་དང་བཅས་པ་གསུངས་སོ། །ཅི་སྟེ་དཔལ་ཕྲེང་གི་མདོ་ཉིད་དུ་འགྲེལ་པར་
- 2 3
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དྲངས་པའི་མདོ་དེ་ལས་བཟློག་སྟེ་གསུངས་པའི་ཕྱིར་འགྲེལ་པའི་མདོ་མ་དག་པའོ་ཞེ་ན། མ་
ཡིན་ཏེ། མདོ་འདི་ནི་འཁོར་བ་དང་ནི་མྱ་ངན་འདས། །མཉམ་པ་ཉིད་དུ་རྟོག་ཕྱིར་རྟག །ཅེས་
པའི་ཤེས་བྱེད་དུ་དྲངས་པ་ཡིན་ཅིང་། དཔལ་ཕྲེང་ཉིད་ཀྱི་མདོའི་༼འདིའི་བར་ལ་མ་དཔེ་ཤོག་གྲངས་ཉེར་
བཞི་དེ་བརླག་ནས་མེད།༽
འགྱུར་དེ་ནི་འདི་ཡི་ཤེས་དུ་མི་འགྲིག་སྟེ། འདི་ལྟར་འཁོར་བ་མི་རྟག་ཅིང་མྱ་ངན་
ལས་འདས་པ་རྟག་པ་ཆོས་ཅན། འཁོར་འདས་མཉམ་ཉིད་མིན་ཏེ་འཁོར་འདས་མཉམ་ཉིད་
དང་འགལ་བའི་ཕྱིར། དེས་ན་འདིས་འཁོར་འདས་མཉམ་ཉིད་དུ་སྒྲུབ་པ་ནི་མེས་གྲང་རེག་
དཔོག་པ་བཞིན་ནོ། །དེས་ན་མདོའི་འགྱུར་དེ་ཉིད་མ་དག་པའོ། །གཞན་ཡང་མདོ་དང་གཞུང་
རྩ་འགྲེལ་གོང་འོག་ཏུ་རྟག་པ་བརྟན་པར་ཞི་བ་གཡུང་དྲུང་ཞེས་གསུངས་པ་ཐམས་ཅད་སྒྲ་ཇི་
བཞིན་པ་མིན་ཏེ། རྗེ་བཙུན་ཉིད་ཀྱིས་དགོངས་པ་བཀྲལ་བའི་ཕྱིར་ཏེ། འདིར་ཁམས་གཞན་
དུ་མི་འགྱུར་བའི་དོན་གྱི་ཤིན་ཏུ་རྣམ་དག་གི་སྐབས་སུ། དེ་ནི་ཡིད་ཀྱི་རང་བཞིན་གྱི། །ལུས་ཀྱི་
སྐྱེ་མེད་རྟག་པའི་ཕྱིར། །བསམ་གྱིས་མི་ཁྱབ་བསྒྱུར་བ་ཡི། །འཆི་འཕོས་བརྟན་ཕྱིར་དེ་མི་འཆི།།
བག་ཆགས་ཕྲ་མོའི་ནད་རྣམས་ཀྱིས། །གནོད་མེད་ཞི་བ་ཉིད་ཀྱི་ཕྱིར། །ཟག་མེད་མངོན་པར་
འདུས་བྱས་ཀྱིས། །གཡུང་དྲུང་ཕྱིར་ན་ན་བ་མེད། །ཅེས་དང༌། བྱང་ཆུབ་ཀྱི་ལས་ཀྱི་དོན་གྱི་
སྐབས་སུ། འཇིགས་པ་རྣམ་བཞིར་ཤེས་བྱ་སྟེ། །བརྟན་སོགས་དག་ལ་ཟློག་ཕྱིར་རོ། །མྱགས་
དང་རྣམ་འགྱུར་ཆད་པ་དང༌། །བསམ་མི་ཁྱབ་པར་འཕོ་བས་ཏེ།།དེ་མེད་ཕྱིར་ན་བརྟན་ཞི་དང༌།།
རྟག་དང་འཕོ་མེད་ཤེས་པར་བྱ། །ཞེས་དང༌། ལྡན་པའི་སྐབས་སུ། སྐྱེ་དང་བྲལ་ཕྱིར་རྟག་པ་
སྟེ༑ ༑འགག་པ་མེད་ཕྱིར་བརྟན་པ་ཡིན། །གཉིས་མེད་ཕྱིར་དེ་ཞི་བས་ཏེ། །གཡུང་དྲུང་ཆོས་ནི་
གནས་ཕྱིར་རོ། །ཞེས་གསུངས་པ་ཁོ་བོ་ཅག་ལ་ནི་རྟག་བརྟན་ཞི་བ་གཡུང་དྲུང་ཞེས་པའི་མདོ་
དང་བསྟན་བཅོས་ཇི་སྐད་དྲངས་ཀྱང་གནོད་པ་མེད་དེ། དེ་རྣམས་སྒྲ་ཇི་ལྟ་བར་མི་འཆད་ཀྱི་རྗེ་
་
-4 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༦
བཙུན་གྱིས་ཡིད་ཀྱི་ལུས་ཀྱིས་སྐྱེ་བ་མེད་པས་རྟག་པ་ཞེས་སོགས་དགོངས་པ་ཕྱེ་ནས་བཤད་པ་
བཞིན་འཆད་པའི་ཕྱིར་རོ། །ཅི་སྟེ་རྟག་པའི་མིང་ཙམ་གསུངས་པས་རྟག་པ་བདེན་པར་འགྱུར་
ན་ གཟུགས་སྐུ་གཉིས་ཀྱང་རྟག་པ་མཚན་ཉིད་པར་འགྱུར་ཏེ། རྒྱུ་བདུན་གྱིས་རྟག་པར་
གསུངས་པའི་ཕྱིར་རོ། ཁ་ཅིག་འདོད་ན་བདེན་བདེན་རྟག་རྟག་པོར་བཟུང་ནས་ཚིག་ཏུ་ངེད་
ཀྱང་སྐྱེ་མེད་ཀྱི་ཆོས་དང་སྤྲོས་བྲལ་ཉིད་ལ་རྟག་པ་ཞེས་མིང་འདོགས་པའོ་ཞེས་སྨྲ་བའང་མི་
རིགས་སོ། །ཅི་སྟེ་སྤྲོས་བྲལ་ལ་མིང་རྟག་པ་ཞེས་འདོགས་པ་ཙམ་ཡིན་པ་བདེན་ན་ནི་ཁོ་བོ་
ཅག་མིང་ལ་མི་རྩོད་ཀྱི། རྟག་ལྟ་ལ་དམ་དུ་འཆེལ་བ་དེ་ཐོངས་ཤིག །དེ་བཞིན་དུ་བསྟན་
བཅོས་ནས་བཀག་པ་ན་བཀའ་ལ་འཆེལ། བཀའ་ནས་བཀག་པ་ན་བསྟན་བཅོས་ལ་འཆེལ།
མཚན་ཉིད་ཐེག་པ་ནས་བཀག་པ་ན་སྔགས་ལ་འཆེལ། སྔགས་ནས་བཀག་པ་ན་མཚན་ཉིད་
ལ་འཆེལ་བའང་མི་རིགས་ཏེ། བཀར་དགོངས་པ་སྣ་ཚོགས་སུ་གསལ་བ་བསྟན་བཅོས་སུ་
དགོངས་པ་ལེགས་པར་འབྱེད་པའི་ཕྱིར་དང༌། སྔགས་མཚན་ཉིད་ཀྱང་མཐར་ཐུག་དེ་ཁོ་ན་
ཉིད་གཅིག་པའི་ཕྱིར་རོ། །དེའི་ཕྱིར་ཁ་ཅིག་མཚན་ཉིད་ཐེག་པར་གཏན་མ་བཤད་པའི་དེ་ཁོ་ན་
ཉིད་མཐར་ཐུག་གཅིག་སྔགས་ཁོ་ནར་བཤད་དོ་ཞེས་སྨྲ་བ་དང་། དེ་ལས་ཟློག་སྟེ་སྨྲ་བ་ཐམས་
ཅད་ནི་དམ་པའི་ཆོས་ལ་བསྐུར་པ་འདེབས་པ་དང༌། སྒྲོ་འདོག་པའི་ལྟ་བ་ངན་པ་དང༌། དེས་
ཀུན་ནས་བསླངས་པའི་ལས་ཆེན་པོ་སོག་པའོ། །ཚུལ་དེའི་ཕྱིར་སེམས་ཅན་གྱི་རྒྱུད་ཀྱི་དེ་
བཞིན་ཉིད་ལ་ཡོན་ཏན་རང་ཆས་སུ་ཡོད་དོ་ཞེས་པ་འདི་རྒྱུད་བླ་མ་རྩ་འགྲེལ་གྱི་དགོངས་པ་མ་
ཡིན་ཏེ། རྣམ་པར་དབྱེ་བ་མེད་ཆོས་ཕྱིར། །ཞེས་པར་ཡང་། ཆོས་ཉིད་ལ་དགོངས་པར་འགྲེལ་
བས་བཀྲལ་ཞིང་། ཅི་སྟེ་ཡོད་ན་ཁམས་ཀྱི་ལྡན་པའི་སྐབས་སུ་གསུང་བར་རིགས་ལ། དེར་
གསུངས་པའི་རྒྱུའི་ལྡན་པ་གསུམ་དང་འབྲས་བུ་ཡི་ལྡན་པ་གསུམ་ནི་སེམས་ཅན་ལ་གདོད་མ་
ནས་མེད་དེ། ཡོད་ན་གནོད་བྱེད་ཀྱི་རིགས་པ་ལན་གྱིས་ཟློག་པར་མི་ནུས་པ་ཡོད་པའི་ཕྱིར་
- 2 4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། ཡང་གཞན་དུ་མི་འགྱུར་བའི་དོན་གྱི་མདོར་བསྟན་དུ་མ་དག་པ་དང་། མ་དག་དག་པའི་
སྐབས་སུ་ཉེས་པ་ཡོད་ཀྱང་གློ་བུར་དུ་ལྡན་ཞིང་། ཤིན་ཏུ་རྣམ་དག་གི་སྐབས་སུ་ཡོན་ཏན་ཡོད་
ཀྱང་རང་བཞིན་ནོར་བུ་དང་ནོར་བུའི་འོད་བཞིན་དུ་དབྱེ་བ་མེད་པར་ལྡན་པའི་ཕྱིར་མི་འགྱུར་
རོ་ཞེས་པའི་དོན་ཡིན་གྱིས། གཞི་གཅིག་ལ་སྦྱར་ནས་འཆད་པ་ནི་གཞུང་དེའི་དོན་མ་ཡིན་ཏེ།
དེ་ཉིད་ཀྱི་མཇུག་ཐོགས་ཁོ་ནར་རྒྱས་བཤད་ཀྱི་མཚམས་སྦྱོར་དུ་ཚིགས་སུ་བཅད་པ་བཅུ་
གཉིས་དང༌། གཅིག་གིས་ནི་གོ་རིམ་བཞིན་དུ་མ་དག་པ་དང༌། མ་དག་དག་པ་དང་། དག་
པའི་གནས་སྐབས་ན། ཉོན་མོངས་པ་དང་ཉེ་བའི་ཉོན་མོངས་པ་དག་གློ་བུར་བ་དང་ལྡན་པའི་
ཕྱིར་དང༌། ཚིགས་སུ་བཅད་པ་བཅུ་བཞི་པས་ནི་ཤིན་ཏུ་རྣམ་པར་དག་པའི་གནས་སྐབས་ན་
རྣམ་པར་དབྱེ་བ་མེད་ཅིང་། བྲལ་མི་ཤེས་པ་བསམ་གྱིས་མི་ཁྱབ་པ་གངྒཱའི་ཀླུང་གི་བྱེ་མ་སྙེད་
ལས་འདས་པའི་སངས་རྒྱས་ཀྱི་ཆོས་དང་རང་བཞིན་གྱིས་ལྡན་པའི་ཕྱིར། དེ་བཞིན་གཤེགས་
པའི་ཁམས་ནི་ནམ་མཁའ་བཞིན་སྔ་མ་དང་ཕྱི་མ་འགྱུར་བ་མེད་པར་བསྟན་ཏོ་ཞེས་གསུངས་
པའི་ཕྱིར་རོ། །ཅི་སྟེ་རྣམ་པར་དབྱེ་བ་མེད་ཅེས་པའི་ཚིག་འདིས་ཡོན་ཏན་དང་ཆོས་སྐུ་གཅིག་ཏུ་
བསྟན་པས་ཆོས་སྐུ་དང་པོ་ནས་ཡོད་པའི་ཕྱིར་ཡོན་ཏན་ཀྱང་དང་པོ་ནས་ཡོད་པར་བསྟན་ཏོ་
སྙམ་ན། འོ་ན་ཡོན་ཏན་དབྱེར་མེད་ཀྱི་སྐབས་ནས་བཤད་པའི་ཆོས་ཐམས་ཅད་མངོན་པར་
བྱང་ཆུབ་པའི་ཡེ་ཤེས་ཆོས་ཅན། མྱང་འདས་དང་གཅིག་པར་ཐལ། མྱང་འདས་དབྱེར་མེད་
ཡིན་པའི་ཕྱིར། རྟགས་གྲུབ་སྟེ། རྣམ་ཀུན་མངོན་པར་བྱང་ཆུབ་དང༌། །དྲི་མ་བག་ཆགས་
བཅས་པ་དང་། །སངས་རྒྱས་མྱ་ངན་འདས་པ་དག །དམ་པའི་དོན་དུ་གཉིས་མེད་ཉིད། །ཅེས་
གསུངས་པས་སོ། །འདོད་ན་ཁྱེད་ཀྱི་ལུགས་ཀྱི་མྱང་འདས་གདོད་མ་ནས་ཡོད་པར་འདོད་
པས། དེ་ཆོས་ཅན། གདོད་མ་ནས་སེམས་ཅན་གྱི་རྒྱུད་ལ་ཡོད་པར་ཐལ། སེམས་ཅན་གྱི་རྒྱུད་
ལ་གདོད་མ་ནས་ཡོད་པའི་མྱང་འདས་དང་གཅིག་པའི་ཕྱིར། འདོད་ན་སུའང་ཐར་པའི་དོན་དུ་
- 2 4
2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༼༦
བསྒྲིམ་མི་དགོས་པར་ཐལ་ལོ། །
ཡང་སངས་རྒྱས་ཀྱི་མཉམ་གཞག་གི་ཤེས་རབ་དང་རྗེས་ཐོབ་ཀྱི་ཡེ་ཤེས་ཆོས་
ཅན། སངས་རྒྱས་ཀྱི་རྣམ་གྲོལ་དང་གཅིག་ཏུ་ཐལ། དེ་དང་དབྱེར་མེད་པའི་ཕྱིར། རྟགས་མ་
གྲུབ་སྟེ། ཤེས་རབ་ཡེ་ཤེས་རྣམ་གྲོལ་རྣམས། །གསལ་དང་འཕྲོ་དང་དག་ཕྱིར་དང༌། །ཐ་དད་
མེད་ཕྱིར་འོད་དང་ཟེར། །ཉི་མའི་དཀྱིལ་འཁོར་དག་དང་མཚུངས། །ཞེས་གསུངས་པའི་ཕྱིར་
རོ༑ ༑འདོད་ན་དེ་ཆོས་ཅན། སེམས་ཅན་གྱི་རྒྱུད་ལ་གདོད་མ་ནས་ཡོད་པར་ཐལ། སེམས་
ཅན་གྱི་རྒྱུད་ལ་གདོད་མ་ནས་ཡོད་པའི་རྣམ་གྲོལ་དང་གཅིག་ཡིན་པའི་ཕྱིར། རྟགས་ཁས་
བླངས། ཅི་སྟེ་མྱང་འདས་དང་རྣམ་གྲོལ་སེམས་ཅན་གྱི་རྒྱུད་ལ་གདོད་མ་ནས་མེད་ན་དེ་དག་
ཆོས་སྐུའི་ཡོན་ཏན་ཡིན་མིན་བརྟགས་ན་འཇིག་གོ །དེས་ན་ཤིན་ཏུ་རྣམ་པར་དག་པའི་གནས་
སྐབས་ན་ཡོན་ཏན་ཡོངས་སུ་རྫོགས་པར་ཐོབ་པའི་ཚེ། དེ་ཕྱིན་ཆད་དབྱིངས་དང་ཡོན་ཏན་
རྣམས་ལོགས་ལོགས་སུ་བཀར་དུ་མེད་པའི་ཕྱིར་ཉམས་སུ་བླང་བྱར་མེད་དེ་ཐམས་ཅད་ཟུང་
དུ་འཇུག་གོ །དཔེར་ན་ཉི་མའི་དཀྱིལ་འཁོར་དང་འོད་ཟེར་རྣམས་བཞིན་ནམ། ནོར་བུ་ལ་
འོད་དང་མདོག་དང་དབྱིབས་དང་དབྱེ་བ་མེད་པ་བཞིན་ཏེ། དེ་དག་ཡོན་ཏན་སུམ་ཅུ་ནི། །
གཉིས་འདི་ཆོས་སྐུས་རབ་ཕྱེ་སྟེ། །ནོར་བུ་རིན་ཆེན་འོད་མདོག་དང༌། །དབྱིབས་བཞིན་དབྱེ་
བ་མེད་ཕྱིར་རོ། །ཞེས་གསུངས་སོ། །གཞན་ཡང་། ཡོན་ཏན་རང་བཞིན་ཉིད་ལྡན་ཕྱིར། །
ཞེས་པ་འདི་ཡོན་ཏན་གདོད་མ་ནས་ཡོད་པར་སྟོན་བྱེད་ཡིན་ན། འདི་ཡི་རྒྱས་བཤད་དུ་དེ་ལྟར་
འབྱུང་བར་རིགས་པ་ལ། དེར་ཡང་འགྲེལ་པར། ཤིན་ཏུ་དྲི་མ་མེད་ཅིང་རྣམ་པར་དག་པ་འོད་
གསལ་གྱི་རང་བཞིན་གྱིས་སངས་རྒྱས་ཀྱི་ས་ལ་རྣམ་པར་གནས་པ། དེ་བཞིན་གཤེགས་པའི་
ཁམས་དེ་ནི་སྔོན་གྱི་མཐའ་ཉེ་བར་བཟུང་ནས། ཡིད་ཀྱི་རང་བཞིན་གྱི་ལུས་ཀྱིས་སྐྱེ་བ་མ་ཡིན་
ཏེ་རྟག་པའི་ཕྱིར་ཞེས་ཤིན་ཏུ་རྣམ་དག་ཁོ་ན་ལ་སྦྱར་ནས་གསུངས་ཤིང་། སྔར་ཇི་སྐད་བཤད་
- 2 4 3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཚུལ་གྱིས་ཡིད་ཀྱི་ལུས་ཀྱི་སྐྱེ་བ་མེད་པ་ལ་སོགས་པ་དབང་ཐོབ་པའི་བྱང་སེམས་ལའང་
མེད་པར་གསུངས་པ་ཡི་ཕྱིར། མ་དག་པ་ལ་ཇི་ལྟར་སྦྱར་དུ་རུང་། གཞན་ཡང་ཡོན་ཏན་གདོད་
མ་ནས་དབྱེར་མེད་ན། ཡོན་ཏན་དབྱེ་བ་མེད་པའི་དོན་གྱི་སྐབས་སུ་འབྱུང་བར་རིགས་པ་ལ།
དེར་ཡང་ཤིན་ཏུ་རྣམ་དག་ཁོ་ནའི་དབྱེ་བ་མེད་པར་གསུངས་ཀྱི། མ་དག་པའི་དབྱེ་བ་མེད་པར།
རྩ་འགྲེལ་གཉིས་ཀར་དུ་མ་གསུངས་པའི་ཕྱིར། དེས་ན་རྣམ་པར་དབྱེ་བ་མེད་ཆོས་ཕྱིར། །
ཞེས་པའི་འགྲེལ་པར། དེ་ལ་དྲི་མ་མེད་པའི་སངས་རྒྱས་ཀྱི་ཡོན་ཏན་ནི། གཅིག་ཏུ་ཀུན་ནས་
ཉོན་མོངས་པ་སོ་སོ་སྐྱེ་བོ་ཡི་ས་ལའང་རྣམ་པར་དབྱེར་མེད་པའི་ཆོས་ཉིད་སྔ་ཕྱི་ཁྱད་པར་མེད་
པའི་ཕྱིར། གནས་འདི་བསམ་གྱིས་མི་ཁྱབ་སྟེ། །ཞེས་པའི་ཆོས་ཉིད་སྔ་ཕྱི་ཁྱད་པར་མེད་པའི་
ཕྱིར། ཞེས་པའི་ཚིག་དེས་དགོངས་པ་བཞི་བསྟན་པས། སྟོང་གསུམ་དར་ཡུག་ཆེན་པོ་དཔེ་ཡི་
ལུང་དེ་སྒྲ་ཇི་ལྟ་བར་བཟུང་དུ་མི་རུང་སྟེ། སྔར་ཇི་སྐད་བཤད་པའི་གནོད་པ་འབབ་པའི་ཕྱིར་
རོ༑ ༑འོ་ན། དག་དང་ཉོན་མོངས་དང་ལྡན་ཕྱིར། །ཞེས་སོགས་ཀྱི་གཞུང་དག་གིས་ཀྱང་རང་
རང་གི་ཐད་ཀར་དྲངས་པའི་མདོ་རྣམས་དགོངས་ཅན་དུ་བསྟན་པར་མཚུངས་སོ་ཞེ་ན། མི་
མཚུངས་ཏེ་གཞན་རྣམས་སྒྲ་ཇི་ལྟ་བ་ལ་གནོད་པ་མེད་པའི་ཕྱིར་རོ། །དེས་ན་འཕགས་པ་
ཐོགས་མེད་ཀྱིས། འདིར་ཆོས་ཉིད་སྔ་ཕྱི་ཁྱད་པར་མེད་ཅེས་དང་། ཡོན་ཏན་དབྱེར་མེད་པའི་
དོན་གྱི། །དེས་ན་སངས་རྒྱས་མ་ཐོབ་པར། །ཞེས་པའི་འགྲེལ་པར། ཁམས་ལ་དེ་བཞིན་
གཤེགས་པ་རྣམས་ཀྱི་ཡོན་ཏན་རྣམ་པར་དབྱེ་བ་མེད་པའི་ཆོས་ཉིད་ཡིན་པ་དེའི་ཕྱིར་ཞེས་དང་།
དེ་ལྟར་རྒྱལ་བའི་སྙིང་པོ་ཡི། །ཞེས་པའི་འགྲེལ་པར། རྟག་པའི་ཆོས་ཉིད་རིག་པར་བྱ་བ་
ཉིད་ཀྱི་དབང་དུ་བྱས་ནས་ཞེས་དང་ཉོན་མོངས་སྦུབས་ན་གནས་པ་དེ། །ཞེས་སོགས་ཀྱི་
འགྲེལ་པར། འབྲེལ་བའི་རང་བཞིན་དག་པའི་ཆོས་ཉིད་ཀྱི་དབང་དུ་བྱས་ནས་ཞེས་དང་།
རང་བྱུང་རྣམས་ཀྱི་དོན་དམ་དེ། །ཞེས་སོགས་ཀྱི་སྔ་འགྲེལ་དུ། ཐམས་ཅད་ཀྱི་ཚེ་ཐམས་ཅད་
- 2 4
4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༼༦
ལ་ཁྱད་པར་མེད་པར་ཡོད་དོ་ཞེས་བྱ་བ་ནི་ཆོས་ཉིད་ཚད་མར་བྱས་ནས་བལྟ་བར་བྱ་སྟེ། ཞེས་
དང༌། བླ་མེད་ཆོས་ཀྱིས་སྟོང་མ་ཡིན། །ཞེས་པའི་འགྲེལ་པར། རྣམ་པར་དབྱེ་བ་མེད་པའི་
ཆོས་དག་པའི་ཆོས་ཉིད་ནི་འདི་ཡི་རང་བཞིན་ཡིན་པའི་ཕྱིར་རོ། །ཞེས་སོགས་གང་འགག་ཆེ་
སར་ཆོས་ཉིད་ཅེས་གསུངས་པ་ཆོས་ཅན། དགོས་པ་ཡོད་དེ། ཁྱོད་མ་སྨོས་ན་སྒྲ་ཇི་བཞིན་
བཟུང་ནས་སེམས་ཅན་གྱི་རྒྱུད་ལ་སངས་རྒྱས་ཡོན་ཏན་རང་ཆས་ཡོད་པར་འཁྲུལ་པ་འབྱུང་
བས་འཁྲུལ་པ་དེ་བསལ་བའི་ཆེད་དུ་ཁྱོད་དམོས་པའི་ཕྱིར་རོ། །དེས་ན་འདི་ཡི་བསམ་གྱིས་མི་
ཁྱབ་པའི་དོན་ཡང་སྤྱིར་ཆོས་དང་ཆོས་ཉིད་ཟུང་འཇུག་ཏུ་དགོས་པ་ལ། འདི་ཡི་ཆོས་ཅན་ཡོན་
ཏན་རྣམས་སངས་རྒྱས་ཀྱི་ས་ཁོ་ན་ན་ཡོད་ཀྱི་སེམས་ཅན་རྣམས་ཀྱི་རྒྱུད་ལ་མེད་པ་ལ། ཡོན་
ཏན་གྱི་ཆོས་ཉིད་སེམས་ཅན་དང་སངས་རྒྱས་ལ་སྔ་ཕྱི་ཁྱད་པར་མེད་པའི་ཕྱིར་བསམ་གྱིས་མི་
ཁྱབ་བོ། །རྣམ་དབྱེར་བཅས་པའི་མཚན་ཉིད་ཅན། །ཞེས་སོགས་ཀྱི་དགོངས་པའང་དྲི་མའི་
དམིགས་པར་གྱུར་པའི་བདག་གིས་སྟོང་གི །རྣམ་བྱང་གི་དམིགས་པར་གྱུར་པའི་བདག་མེད་
ཀྱིས་མི་སྟོང་ཞེས་པ་གདོན་མི་ཟ་བར་ཡིན་པར་ངེས་ཏེ། དེའི་རྒྱུ་མཚན་འདི་ཡི་འགྲེལ་པར་
བསལ་བར་བྱ་བ་ཉོན་མོངས་པའི་རྒྱུ་མཚན་ནི་འགའ་ཡང་མེད་དེ་ཞེས་དང་། འདི་ལ་རྣམ་པར་
བྱང་བའི་རྒྱུ་མཚན་བཞག་པར་བྱ་བ་ཡང་ཅུང་ཟད་ཀྱང་ཡོད་པ་མ་ཡིན་ཏེ་ཞེས་གསུངས་ཤིང་།
རྒྱུ་མཚན་ཞེས་པ་དམིགས་པ་ལ་སྦྱར་དུ་རུང་ལ། འདི་དང་ཆ་མཐུན་པར་ཆོས་དཀོན་མཆོག་གི་
འགྲེལ་པར། གཉེན་པོས་དྲི་མ་སྤོང་ཚུལ་གྱི་ཐད་དུ། དེ་ཡང་ཇི་ལྟར་ཡོངས་སུ་བཙལ་བ་ན་
དེའི་རྒྱུ་མཚན་དམིགས་པ་འགའ་ཡང་མི་མཐོང་བ་དེ་ལྟར་ལྟ་བར་བྱའོ། །གང་གི་ཚེ་རྒྱུ་མཚན་
དམིགས་པ་མི་མཐོང་བ་དེ་ཡི་ཚེ་ཡང་དག་པར་མཐོང་བ་ཡིན་ནོ། །དེ་ལྟར་ཆོས་དེ་དག་དབྱེར་
མེད་པས་མཉམ་པ་ཉིད་ཀྱིས་མཉམ་པར་མངོན་པར་རྫོགས་པར་སངས་རྒྱས་སོ། །གང་ཞིག་
དེ་ལྟར་མེད་པའི་རྒྱུ་མཚན་གྱིས་དམིགས་པ་མ་མཐོང་བའི་ཕྱིར་དང་། ཡོད་པ་ཡང་དག་པ་ཇི་
མ 2 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟ་བ་བཞིན་དུ་གྱུར་པ་དོན་དམ་པའི་བདེན་པ་མཐོང་བ་ཡི་ཕྱིར་དེ་གཉིས་ཀ་བསལ་བ་མེད་པ་
དང༌། བཞག་པ་མེད་པར་མཉམ་པ་ཉིད་ཀྱི་ཡེ་ཤེས་ཀྱིས་ཞེས་སོ། །ཉོན་མོངས་ཀྱི་དམིགས་པ་
མ་མཐོང་བས་དེ་བསལ་བ་མེད་ པ་དང༌། ཆོས་ཉིད་མཐོང་བས་དེ་བཞག་པ་མེད་པ་ལ་
གསུངས་ཤིང་། འདི་ཡི་ཐད་ཀྱི་འགྲེལ་པར། གང་ཞིག་གང་མེད་པ་དེ་ནི་དེས་སྟོང་ཞེས་ཡང་
དག་པར་རྗེས་སུ་མཐོང་ལ། གང་ཞིག་དེར་ལྷག་པར་གྱུར་པ་དེ་ནི་དེ་ལ་རྟག་པར་ཡོད་དོ་ཞེས་
ཡང་དག་པ་ཇི་ལྟ་བར་རབ་ཏུ་ཤེས་སོ་ཞེས་དྲངས་ཞིང་། ཐོགས་མེད་ཉིད་ཀྱིས་ཀུན་ལས་
བཏུས་སུ་དེ་བདགས་ཡོད་མེད་ལ་སྦྱར་ནས་བཤད་པའི་ཕྱིར་དང་། འདིར། ཡང་དག་མཐོང་
བ་རྣམ་པར་གྲོལ། །ཞེས་གསུངས་པས། ཆོས་ཐམས་ཅད་ཀྱི་སྤྱི་ཡི་མཚན་ཉིད་བདག་མེད་
བསྒོམས་པས་བདག་མེད་མངོན་སུམ་དུ་མཐོང་བ་ན་སྒྲིབ་པ་ལས་གྲོལ་བར་མདོ་བསྟན་
བཅོས་ཀུན་མཐུན་པར་གསུངས་པའི་ཕྱིར་རོ། །འོ་ན་དེ་བཞིན་གཤེགས་པའི་སྙིང་པོ་ནི་རྣམ་
པར་དབྱེ་བ་ཡོད་པ་བྲལ་ཤེས་པ་ཉོན་མོངས་པའི་སྦུབས་ཐམས་ཅད་ཀྱིས་ནི་སྟོང་པ་ཡིན་ལ།
རྣམ་པར་དབྱེ་བ་མེད་པ་བྲལ་མི་ཤེས་པ་བསམ་གྱིས་མི་ཁྱབ་པའི་སངས་རྒྱས་ཀྱི་ཆོས་གངྒཱའི་
ཀླུང་གི་བྱེ་མ་ལས་འདས་པས་ནི་མི་སྟོང་ཞེས་པ་ལ་སོགས་པ་གསུངས་པ་ཇི་ལྟར་འཆད་ཅེ་ན།
འདིར་ཡང་སྒྲ་ཇི་ལྟ་བ་བཞིན་དྲི་མས་གདོད་མ་ནས་སྟོང་གི །ཡོན་ཏན་གྱིས་གདོད་མ་ནས་མི་
སྟོང་ངོ་ཞེས་པ་མིན་ཏེ། སྔར་ཇི་སྐད་བཤད་པའི་ཚུལ་གྱིས་ཡོན་ཏན་གང་ཡོད་ཅེས་བརྟག་ན་
གནོད་པ་འབའ་ཞིག་ཕྱིར་རོ། །དེས་ན་ཡུལ་གྱི་གནས་ལུགས་ནི་དྲི་མའི་དམིགས་པ་བདག་ནི་
གདོད་མ་ནས་མེད་ལ། རྣམ་བྱང་གི་དམིགས་པའི་བདག་མེད་པ་ནི་མེད་པ་མིན་ཅིང་། དེ་ལྟ་ན་
ཡང་བྱིས་པ་རྣམས་ཀྱི་ཕྱིན་ཅི་ལོག་ཏུ་བདག་སོགས་སུ་བཟུང་བས་ཉོན་མོངས་དང་རྣམ་རྟོག་
རྣམས་རྒྱས་ལ། རྣལ་འབྱོར་པ་རྣམས་ཀྱིས་ཡུལ་གྱི་གནས་ལུགས་དང་མཐུན་པར་ཡང་དག་
པའི་དོན་རྩེ་གཅིག་ཏུ་བསྒོམས་པས་འཕགས་པའི་ཆོས་མཐོང་སྒོམ་སོགས་ཇི་ཙམ་རྒྱུད་ལ་
-
མ 2 4 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༦
སྐྱེས་པ་དེ་ཙམ་དུ་ཉོན་མོངས་པ་དང་ཤེས་བྱའི་སྒྲིབ་པ་ལྡོག་ལ། མཐར་སངས་རྒྱས་ཀྱི་སར་
བདག་མེད་རྟོགས་པའི་ཡེ་ཤེས་མཐར་ཐུག་པ་སྐྱེས་པ་ན་དྲི་མ་ཀུན་རྒྱུན་ཆད་པའི་ཕྱིར། དྲི་མ་
ནི་ཁམས་ལས་དབྱེར་ཡོད་བྲལ་ཤེས་འབྲལ་དུ་རུང་ཞེས་གསུངས་ལ། དེ་ལྟར་ཡེ་ཤེས་ཀྱི་
ཚོགས་ཀྱི་སྟོབས་ཀྱིས་དྲི་མ་ཀུན་བྲལ་བ་ན་སེམས་རྒྱུད་གནས་གྱུར་ཏེ། བྲལ་བའི་འབྲས་བུ་
སྟོབས་ལ་སོགས་པ་ཐོབ་ཅིང་། དེ་ཕྱིན་ཆད་ཡོན་ཏན་དེ་རྣམས་ཟག་མེད་ཀྱི་དབྱིངས་དང་
ཐམས་ཅད་རྒྱུན་མི་ཆད་པར་ཟུང་དུ་འཇུག་པའི་ཕྱིར་ཁམས་ལས་དབྱེར་མེད་བྲལ་མི་ཤེས་
ཞེས་གསུངས་སོ། །གཞན་ཡང་ཆོས་སྐུ་ཞེས་པའི་སྐབས་འདིར་རང་བཞིན་རྣམ་དག་དང་དག་
པ་གཉིས་ལྡན་གཉིས་ཀ་ལ་འཇུག་ཅིང་། དེ་བཞིན་གཤེགས་པའི་ཆོས་ཀྱི་སྐུ་ཞེས་པ་ནི་གཙོ་
ཆེར་ཤིན་ཏུ་རྣམ་དག་ཉིད་ལ་འཇུག་སྟེ། ལུས་རྣམ་གཞག་གི་ཁམས་ཀྱི་ལུང་དུ་དེ་བཞིན་
གཤེགས་པའི་ཁམས་ཞེས་བྱ་བ་འདི་ནི་ཆོས་ཀྱི་སྐུའི་ཚིག་བླ་དྭགས་སོ་ཞེས་པ་ཙམ་ལ་མ་བྱུང་
ཞིང༌། བྱང་ཆུབ་ཀྱི་ཐད་དུ་མྱ་ངན་ལས་འདས་པའི་དབྱིངས་ཞེས་བགྱི་བ་འདི་ནི་དེ་བཞིན་
གཤེགས་པའི་ཆོས་ཀྱི་སྐུ་ཡི་ཚིག་བླ་དྭགས་སོ་ཞེས་གསུངས་པ་དང་། འགོག་བདེན་གྱི་ཐད་དུ་
སྡུག་བསྔལ་འགོག་པ་ནི་དག་པ་གཉིས་ལྡན་གྱི་དེ་བཞིན་གཤེགས་པའི་ཆོས་སྐུ་དང་། ཆོས་སྐུ་
དེ་ཉོན་མོངས་པའི་སྦུབས་ལས་མ་གྲོལ་བ་ནི་དེ་བཞིན་གཤེགས་པའི་སྙིང་པོར་གསུངས་པ་
དང༌། དེའི་ཐད་ཀྱི་འགྲེལ་པར་ཡང་། སྡུག་བསྔལ་འགོག་པའི་མིང་ཅན་དེ་བཞིན་གཤེགས་
པའི་ཆོས་ཀྱི་སྐུ་འདི་ཐོབ་པའི་རྒྱུ་རྣམ་པར་མི་རྟོག་པའི་ཡེ་ཤེས་མཐོང་བ་དང་སྒོམ་པའི་ལམ་ནི་
ཞེས་ གསུངས་ཤིང༌། འདིས་མཐོང་སྒོམ་གྱི་མཐར་ ཕྱིན་ པའི་འགོག་བདེན་ཉིད་དེ་བཞིན་
གཤེགས་པའི་ཆོས་སྐུར་བསྟན་པ་དང༌། དྲི་བཅས་དེ་བཞིན་ཉིད་དང་དྲི་མ་མེད། །ཅེས་པའི་
འགྲེལ་པར། དེ་ལ་དྲི་མ་དང་བཅས་པའི་དེ་བཞིན་ཉིད་ནི་ཉོན་མོངས་པའི་སྦུབས་ལས་མ་
གྲོལ་བའི་ཁམས་ལ་དེ་བཞིན་གཤེགས་པའི་སྙིང་པོ་ཞེས་བརྗོད་པ་གང་ཡིན་པའོ། །དྲི་མ་མེད་
-2 47 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་དེ་བཞིན་ཉིད་ནི་དེ་ཉིད་སངས་རྒྱས་ཀྱི་སར་གནས་ཡོངས་སུ་གྱུར་པའི་མཚན་ཉིད་ཆོས་
ཀྱི་སྐུ་ཞེས་བརྗོད་པ་གང་ཡིན་པའོ། །ཞེས་སོགས་རྣམ་གྲངས་དུ་མར་གསུངས་ཤིང་། མྱང་
འདས་དང་སྡུག་བསྔལ་འགོག་པའང་སངས་རྒྱས་ཀྱི་ས་ཁོ་ན་ལ་བཞག་པའི་ཕྱིར་རོ། །གཞན་
དུ་དེ་དག་དོན་གཅིག་ལ་མིང་གི་རྣམ་གྲངས་ཙམ་ཡིན་ན། དེ་ལྟར་གསུངས་པ་ལ་དགོས་པ་
མེད་པའི་ཕྱིར་རོ། །དེ་བཞིན་དུ་འདུས་མ་བྱས་དང་རྟག་པ་ཞེས་པའང་མཐའ་གཅིག་ཁོ་ནར་
བཟུང་བྱ་མིན་ཏེ། མ་དག་མ་དག་དག་པའི་སྐབས་སུ་ལས་ཉོན་གྱིས་འདུས་མ་བྱས་པ་དང་།
སྐྱེ་བ་མེད་པ་ལ་དེ་དག་ཏུ་གསུངས་ཤིང༌། ཤིན་ཏུ་རྣམ་དག་གི་སྐབས་སུ་ཡིད་ཀྱི་ལུས་ཀྱི་སྐྱེ་བ་
མེད་པ་ལ་རྟག་པ་དང༌། སྐབས་གཞན་དུ་རྒྱུ་རྐྱེན་གྱིས་འདུས་མ་བྱས་པ་གཉིས་པ་ལ་དེ་དག་ཏུ་
གསུངས་པའི་ཕྱིར་རོ། །གཞན་ཡང་ཡོན་ཏན་གྱི་ལེའུ་ནས་གསུངས་པའི་སྟོབས་སོགས་འདུས་
བྱས་སུ་གསུངས་ཞེས་པའང་རྒྱུ་ཞེས་པའི་མིང་ཙམ་ལ་བརྟེན་པ་ཡིན་ན་ཁྱེད་བདེན་མོད་ཀྱི། དེ་
ལྟ་མིན་གྱི་འདི་ཉིད་དུ་ཡོན་ཏན་དྲུག་ཅུ་རྩ་བཞི་པོ། །འདི་དག་སོ་སོར་རྒྱུར་བཅས་ཏེ། །གོ་རིམ་
ཇི་བཞིན་རིན་ཆེན་གྱི། །མདོའི་རྗེས་འབྲངས་ཤེས་པར་བྱ། །ཞེས་གསུངས་པ་བཞིན། བུ་མོ་
རིན་ཆེན་གྱི་མདོར་རེ་རེ་ནས་རྒྱུ་འདི་ལས་ཡོན་ཏན་འདི་འབྱུང་ཞེས་རྒྱས་པར་གསུངས་པའི་
ཕྱིར་རོ། ཁྱེད་ཀྱི་གློ་བུར་དྲི་བྲལ་ཡིན་པ་ལ་འདུས་མ་བྱས་ཡིན་མི་དགོས་ཞེས་པ་ལེགས་ཤིང་།
གཟུགས་སྐུ་གཉིས་པོ་བྲལ་འབྲས་ཡིན་ཞེས་པ་དང་ཡོན་ཏན་གྱི་ལེའུར་གསུངས་པའི་མཚན་
སོ་གཉིས་པོ་གློ་བུར་དྲི་བྲལ་ཡིན་ཞེས་པ་ལ་རྣམ་བརྟག་ཡོད་དོ། །དེ་བས་ན་མདོར་སེམས་ཅན་
གྱི་རྒྱུད་ལ་ཡོན་ཏན་རང་ཆས་པའི་སངས་རྒྱས་མཚན་ཉིད་པ་ཡོད་པར་གསུངས་པ་དེ་ཐེག་པ་
ཆེན་པོ་རྒྱུད་བླ་མ་རྩ་འགྲེལ་གྱིས་དྲང་དོན་དུ་བཀྲལ་ཏེ། དགོངས་གཞི། དགོས་པ། དངོས་ལ་
གནོད་བྱེད་གསུམ་དང་ལྡན་ན་དྲང་དོན་དུ་གསུངས་པ་ལ། འདིར་ཡང་དགོངས་གཞི་ནི།
རྫོགས་སངས་སྐུ་ནི་འཕྲོ་ཕྱིར་དང་། །ཞེས་སོགས་ལ་དགོངས། དགོས་པ་ཉེས་པ་ལྔ་སྤང་བའི་
- 2 4 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་ཟིན་བྲིས་བཞུགས། ༦
ཕྱིར། དངོས་ལ་གནོད་བྱེད་སྔར་ཐལ་འགྱུར་འཕངས་པ་རྣམས་ཡིན། འདི་རྣམས་ཀྱི་རྒྱུ་མཚན་
གྱི་དགག་སྒྲུབ་མང་པོ་དང་། རང་ལུགས་འདི་ལྟ་བུའོ་ཞེས་རྒྱས་པར་བརྗོད་དུ་ཡོད་མོད་ཀྱི་
མངས་པས་འཇིགས་པས་མ་བྲིས་སོ། །དེས་ན་ཁོ་བོས་སྐབས་གཞན་དང་གཞན་དུ་རྒྱས་པར་
བྱའོ། །བདག་གིས་བདེ་བར་གཤེགས་པའི་སྙིང་པོའི་དོན། །རྗེ་བཙུན་ཡབ་སྲས་དགོངས་པ་
ཇི་ལྟ་བར། །ཤེས་ལྡན་ཀུན་གྱིས་རྟོགས་ན་ཅི་མ་རུང་། །སྙམ་དུ་བསམ་ནས་ཚུལ་འདི་སྦྱར་བ་
ཡི༑ ༑དགེ་བས་རྒྱལ་བའི་བསྟན་པ་རིན་པོ་ཆེ། །ལྟ་སྤྱོད་ངན་པའི་ཚེར་མ་ཀུན་སྤངས་ནས། །
མདོ་རྒྱུད་བསྟན་བཅོས་མན་ངག་ཇི་ལྟ་བར། །ཕྱོགས་དུས་ཀུན་ཏུ་འཕེལ་ཞིང་རྒྱས་པར་ཤོག །
ཚུལ་འདི་ནི་མདོ་དང་བསྟན་བཅོས་གཞན་གྱི་ལུང་རིགས་རེ་ཤིག་བཏང་སྙོམས་སུ་བྱས་ནས།
ཐོག་མར་རྒྱུད་བླ་མ་རྩ་འགྲེལ་ཉིད་ཀྱི་ལུང་དང་རིགས་པས་བདེ་བར་གཤེགས་པའི་སྙིང་པོའི་
དོན་གཏན་ལ་དབབ་པར་བྱའོ་ཞེས་བཀའ་བགྲོས་པའི་ཚེ། ཕྱི་ནང་གི་གཞུང་ལུགས་དུ་མ་ལ་
འདྲིས་པར་བྱས་པའི་སྡེ་སྣོད་འཛིན་པ་གྲགས་པ་རྒྱལ་མཚན་གྱིས། གདན་ས་ཆེན་པོའི་བླ་བྲང་
སེངྒ་སྒང་དུ་གཙོ་ཆེར་ཡོངས་ཀྱི་དགེ་བའི་བཤེས་གཉེན་སྡེ་སྣོད་འཛིན་པ་ཆེན་པོ་ཕྲིན་ལས་
བཟང་པོའི་གསུང་ལན་དུ་སྦྱར་པའོ། །མངྒ་ལཾ་ཤུདྡྷཾ། བདག་གིས་འདི་བྲིས་དགེ་བའི་རྩ་བ་
དེས། །ངེས་དོན་མཐར་ཐུག་བདེ་གཤེགས་སྙིང་པོའི་དོན། །ཕྱིན་ཅི་མ་ལོག་ཁོང་དུ་ཆུད་གྱུར་
ནས། །ལུས་ཅན་ཀུན་ལའང་དེ་དོན་གསལ་བྱེད་ཤོག། །།
- 2 4
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༄༅། །ཐེག་པ་ཆེན་པོ་རྒྱུད་བླ་མའི་བསྟན་བཅོས་
གསལ་བྱེད་ཡིན། །
མཛད་བྱང་མེད།
་
༄༅། །ཐེག་པ་ཆེན་པོ་རྒྱུད་བླ་མའི་བསྟན་བཅོས་འཆད་པ་ལ། མཚན་གྱི་དོན།
འགྱུར་གྱི་ཕྱག །གཞུང་གི་དོན། མཇུག་གི་དོན་དང་བཞིའོ། །དང་པོནི། མཚན་བསྒྱུར་བ་དང་།
བཤད་པའོ། །དང་པོ་ནི། བསྟན་བཅོས་འདིའི་མཚན་ལ། རྒྱ་གར་གྱི་སྐད་དུ། མ་ཧཱ་ཡ་ན་ཨུཏྟ་
ར་ཏན་ཤཱསྡུ། ཞེས་བྱ་ལ། དེ་བོད་ཀྱི་སྐད་དུ་བསྒྱུར་ན། མཧཱ་ནི་ཆེན་པོ། ཡ་ན་ནི་ཐེག་པ། ཨུཏྟ་
ར་ནི་བླ་མ། ཏན་ནི་རྒྱུད། ཤཱསྟ་ནི་བསྟན་བཅོས་ཞེས་བྱའོ། །གཉིས་པ། ཐེག་པ་ལ་
འདིས་བགྲོད་པར་བྱེད་པ་དང༌། འདིར་བགྲོད་པར་བྱ་བ་འབྲས་བུའི་ཐེག་པ་གཉིས་ལས་
འདིར་ནི་གཉིས་ཀ་ཡང་བཟུང་བར་བྱའོ། །ཆེན་པོ་ནི་ཤིན་ཏུ་རྒྱས་པའི་སྡེ་སྣོད་ལ་དམིགས་
པའི་དམིགས་པ་ཆེན་པོ་ལ་སོགས་པའི་ཆེན་པོ་བདུན་དང་ལྡན་པའོ། །རྒྱུད་ནི་རྒྱུན་ཆགས་པ་
སྟེ་སེམས་ཅན་གྱི་སེམས་རྒྱུད་སྦྱོང་བར་བྱེད་པའི་གཙུག་ལག་གོ །བླ་མ་ནི་ཕྱི་མའི་དོན་ཡིན་
པས་ཐེག་པ་ཆེན་པོའི་གཙུག་ལག་ཕྱི་མའོ། །བསྟན་བཅོས་ལ་ཤཱ་ས་ནི་འཆོས་པ་སྟེ། གདུལ་
བྱའི་སེམས་རྒྱུད་བསླབ་པ་གསུམ་ལྡན་དུ་འཆོས་པའོ། །ཏ་ར་ནི་སྒྲོལ་བའམ་སྐྱོབ་པ་སྟེ་གདུལ་
བྱ་རྣམས་ངན་འགྲོ་དང་སྲིད་པའི་འཇིགས་པ་ལས་སྐྱོབ་པའོ། །གསུམ་ནི། ལོ་པཎ་རྣམས་
ཀྱིས་བསྟན་བཅོས་སྒྱུར་པའི་ཐོག་མར་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་
ཕྱལ་འཚལ་བ་ཆོས་ཅན། དགོས་པ་ཡོད་དེ། གནས་སྐབས་དང་མཐར་ཐུག་གི་དོན་དུ་མ་
-25 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
འགྲུབ་པར་བྱ་བའི་ཆེད་ཡིན་པའི་ཕྱིར། གསུམ་པ་ལ་ལུས་རྣམ་གཞག་དང་ཡང་ལག་རྒྱས་
བཤད་དོ། །དང་པོ་ལ་ལུས་ཀྱི་རང་བཞིན། མདོ་ལས་བསྟན་པའི་ཚུལ། གོ་རིམ་ངེས་པ་དང་
གསུམ་མོ། །དང་པོ་ནི། རྒྱུད་བླ་མའི་བསྟན་བཅོས་ཀུན་གྱི་བརྗོད་བྱའི་ལུས་ནི་མདོར་བསྡུས་
ན་རྡོ་རྗེ་ལྟ་བུ་ཡིན་ཏེ་དོན་བདུན་པོ་འདི་དག་འདུ་བ་ཡིན་ཏེ། དེ་བསྡུ་ན་སྐུ་གསུམ་གྱིས་བསྡུས་
པའི་སངས་རྒྱས་དཀོན་མཆོག་དང་། ཐེག་ཆེན་འཕགས་པའི་རྒྱུད་ཀྱི་འགོག་ལམ་གྱིས་བསྡུས་
པའི་ཆོས་དཀོན་མཆོག་དང༌། ཐེག་ཆེན་འཕགས་པའི་ཚོགས་དགེ་འདུན་དཀོན་མཆོག་དང་།
རང་བཞིན་གནས་རིགས་དང༌། ཡང་དག་པར་བླངས་པ་ལས་བྱུང་པའི་རིགས་ཀྱིས་བསྡུས་
པའི་ཁམས་བདེ་བར་གཤེགས་པའི་སྙིང་པོ་དང༌། སྤངས་རྟོགས་ཀྱིས་བསྡུས་པའི་བྱང་ཆུབ་
དང༌། བྲལ་བ་དང་རྣམ་སྨིན་གྱི་ཡོན་ཏན་གྱིས་བསྡུས་པའི་སངས་རྒྱས་ཀྱི་ཡོན་ཏན་དང་། ཐ་
མ་སངས་རྒྱས་ཀྱི་ཕྲིན་ལས་རྣམས་སུ་འདུས་པའི་ཕྱིར། དེའི་རྗོད་བྱེད་ཀྱི་ལུས་ནི་མདོར་བསྡུ་
ན་རྡོ་རྗེ་ལྟ་བུ་ཡི་ནི་གནས་བདུན་འདི་དག་ཏུ་འདུ་བ་ཡིན་ཏེ། དེ་བསྡུ་ན་དཀོན་མཆོག་གསུམ་
དང༌། ཁམས་བདེ་གཤེགས་སྙིང་པོ་དང༌། བླ་མེད་བྱང་ཆུབ་དང༌། སངས་རྒྱས་ཀྱི་ཡོན་ཏན་
དང༌། དེའི་ཕྲིན་ལས་སྟོན་པར་བྱེད་པ་རྣམས་སུ་འདུས་ཏེ། དེ་ཡང་རྡོ་རྗེ་ལྟ་བུའི་དོན་བདུན་པོ་
འདི་དག་དོན་དམ་པ་དང་ཀུན་རྫོབ་པ་གཉིས་གཉིས་སུ་ཡོད་དོ། །ངོ་བོ་ཉིད་སྐུ་དང་ཡེ་ཤེས་
ཆོས་སྐུ་གཉིས་དོན་དམ་པའི་སངས་རྒྱས་དཀོན་མཆོག་དང༌། གཟུགས་སྐུ་གཉིས་ཀུན་རྫོབ་
པའི་དཀོན་མཆོག་དང༌། ཐེག་ཆེན་འཕགས་པའི་རྒྱུད་ཀྱི་འགོག་ལམ་གཉིས་དོན་དམ་པའི་
ཆོས་དཀོན་མཆོག་དང་། མདོའི་སྡེ་ལ་སོགས་པའི་གསུང་རབ་ཡན་ལག་བཅུ་གཉིས་ཀུན་རྫོབ་
པའི་ཆོས་དཀོན་མཆོག་དང་། ཐེག་ཆེན་འཕགས་པའི་རྒྱུད་ཀྱི་རིག་གྲོལ་གཉིས་དོན་དམ་པའི་
དགེ་འདུན་དཀོན་མཆོག་དང་། ཐེག་ཆེན་འཕགས་པའི་ཀུན་རྫོབ་པའི་དགེ་འདུན་དཀོན་
མཆོག་དང༌། དྲི་མ་དང་བཅས་པའི་སེམས་ཀྱི་ཆོས་ཉིད་དོན་དམ་པའི་ཁམས་དང༌། སེམས་
- 2 5 1 -



E
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན་གྱི་སེམས་ཀྱི་སྟེང་གི་འཇིག་རྟེན་ལས་འདས་པའི་རྟོགས་པ་སྐྱེ་རུང་གི་ནུས་པ་ཀུན་རྫོབ་
པའི་ཁམས་དང་། ངོ་བོ་ཉིད་སྐུ་དང་ཡེ་ཤེས་ཆོས་སྐུ་དོན་དམ་པའི་བྱང་ཆུབ་དང་། གཟུགས་སྐུ་
གཉིས་ཀུན་རྫོབ་པའི་བྱང་ཆུབ་དང༌། སྟོབས་སོགས་བྲལ་བའི་ཡོན་ཏན་སུམ་ཅུ་རྩ་གཉིས་པོ་
དེ་དོན་དམ་པའི་ཡོན་ཏན་དང་། དབུ་སྐྲ་བུང་བ་ལྟར་གནག་པ་སོགས་རྣམ་སྨིན་གྱི་ཡོན་ཏན་
སུམ་ཅུ་རྩ་གཉིས་པོ་དེ་ཀུན་རྫོབ་པའི་ཡོན་ཏན་དང༌། སངས་རྒྱས་ཀྱི་བྱ་གྲུབ་ཡེ་ཤེས་ནི་དོན་
དམ་པའི་ཕྲིན་ལས་དང་། གསུང་རབ་ཡང་ལག་བཅུ་གཉིས་ནི་ཀུན་རྫོབ་པའི་ཕྲིན་ལས་ཡིན་
པས་སོ། །འོ་ན་ངོ་བོ་ཉིད་སྐུ་དང་ཡེ་ཤེས་ཆོས་སྐུ་གཉིས་དོན་དམ་པའི་སངས་རྒྱས་དང་བྱང་
ཆུབ་དང་། གཟུགས་སྐུ་རྣམ་གཉིས་ཀུན་རྫོབ་པའི་སངས་རྒྱས་དང་བྱང་ཆུབ་གཉིས་ཁྱད་མེད་
དུ་འགྱུར་ཞེ་ན། སྐྱོན་མེད། འདིར་བསྟན་སངས་རྒྱས་ནི་རང་རྒྱུད་ལ་འབྱུང་འགྱུར་གྱི་སངས་
རྒྱས་དང་། འདིར་བསྟན་བྱང་ཆུབ་ནི་གཞན་གྱི་རྒྱུད་ལ་གྲུབ་ཟིན་པའི་བྱང་ཆུབ་ལ་བྱེད་པའི་
ཕྱིར། འོ་ན་རྟོགས་པར་བྱ་བའི་དོན་བདུན་པོ་འདིར་ངེས་པའི་རྒྱུ་མཚན་ཅི་ཡིན་ཞེ་ན། དེར་
ངེས་ཏེ། སངས་ རྒྱས་ སུ་བགྲོད་ པར་ བྱེད་པའི་རྒྱུ་འབྲས་ཀྱི་འབྲེལ་བ་དེ་བདུན་པོ་ཙམ་
གྱིས་རྫོགས་པའི་ཕྱིར། འོ་ན་འབྲས་བུ་ནི་གང་། རྒྱུ་ནི་གང་ཞེ་ན། རང་རྒྱུད་ལ་ཐོབ་པར་བྱ་
བའི་དཀོན་མཆོག་གསུམ་ནི་འབྲས་ བུ་ ཡིན་ལ། རྒྱུ་ལ་ཉེར་ལེན་དང་ལྷན་ཅིག་བྱེད་རྐྱེན་
གཉིས་ལས་དང་པོ་ནི། དྲི་བཅས་ཀྱི་སེམས་ཀྱི་མཚད་ཉིད་ལ་ཉོན་མོངས་སུ་འདོགས་པའི་རྒྱུ་
མཚན་ཡོད་དེ། དེ་ལྟ་བུའི་མཚན་ཉིད་དེ་རང་བཞིན་གྱིས་རྣམ་པར་དག་པ་དེ་མེད་ན་གློ་བུར་གྱི་
དྲི་མ་མཐའ་དག་གིས་དག་པ་དེ་མི་འགྱུར་བའི་རྒྱུ་མཚན་གྱིས་དེ་ལྟར་བཏགས་པའི་ཕྱིར། དེ་
ཡང་དེ་ལྟ་བུའི་མཚན་ཉིད་དེ་མེད་ན་མི་རུང་བས་རྒྱུར་བཏགས་པ་ཡིན་གྱི་དཀོན་མཆོག་
གསུམ་སྐྱེད་བྱེད་ནི་མིན་ཏེ། དེ་ངོ་བོར་མ་གྲུབ་པའི་ཕྱིར། ཡང་དག་པར་བླངས་པ་ལས་བྱུང་
པའི་རིགས་ནི་དེ་གསུམ་ག་སྐྱེད་བྱེད་ཡང་ཡིན་ནོ། །ལྷན་ཅིག་བྱེད་རྐྱེན་ནི། གཞན་གྱི་རྒྱུད་ལ་
-25 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
གྲུབ་ཟིན་པའི་ བླ་ན་མེད་པའི་བྱང་ཆུབ་དང༌། ཡོན་ཏན་དང༌ ཕྲིན་ ལས་རྣམས་ཡིན་ཏེ།
གང་ཟག་གཞན་མངོན་པར་རྟོགས་པར་སངས་རྒྱས་ནས་ཆོས་འཁོར་བསྐོར་བ་ལ་བརྟེན་
ནས་རང་རྒྱུད་ཀྱི་དྲི་མ་སྦྱོང་བར་བྱེད་པ་འབྱུང་བའི་ཕྱིར། འོ་ན་འཐོབ་བྱའི། འབྲས་བུ་དེ་ལ་
སངས་རྒྱས་འབའ་ཞིག་བསྟན་པས་ཆོག་མོད་ཅིའི་ཕྱིར་དཀོན་མཆོག་གསུམ་ག་བསྟན་ཅེ་ན།
སྐྱོན་མེད་དེ་སངས་རྒྱས་དཀོན་མཆོག་འབྲས་བུའི་སྐྱབས་འགྲོའི་ཡུལ་དུ་དོན་དུ་གཉེར་བའི་
ཐེག་ཆེན་གྱི་རང་བཞིན་རྗེས་སུ་བཟུང་བར་བྱ་བའི་ཕྱིར་དུ། སངས་རྒྱས་དཀོན་མཆོག་འབྲས་
བུའི་སྐྱབས་སུ་བཞག །རྟེན་འབྲེལ་ཟབ་མོ་རྟོགས་པས་འཁོར་བའི་སྡུག་བསྔལ་ཟད་པ་འབྲས་
བུ་དེ་སྐྱབས་འགྲོའི་ཡུལ་དུ་དོན་དུ་གཉེར་བའི་རང་སངས་རྒྱས་ཀྱི་རིགས་རྣམས་རྗེས་སུ་
གཟུང་བའི་ཕྱིར་དུ། མཐར་ཐུག་གི་ཆོས་དཀོན་མཆོག་དེར་བཞག །སྲིད་མ་ཐ་མ་པའི་ཚེ་
གཞན་གྱི་སྒྲ་ལ་བརྟེན་པ་འཁོར་བའི་སྡུག་བསྔལ་ཞི་བ་འབྲས་བུའི་སྐྱབས་འགྲོའི་ཡུལ་དུ་དོན་
དུ་གཉེར་བའི་ཉན་ཐོས་ཀྱི་རིགས་དག་རྗེས་སུ་བཟུང་བར་བྱ་བའི་ཕྱིར་དུ་མཐག་ཐུག་གི་དགེ་
འདུན་དཀོན་མཆོག་དེར་བཞག་པའི་ཕྱིར། འོ་ན་བསྟན་བཅོས་འདི་ཐེག་ཆེན་ཐུན་མོང་མ་ཡིན་
པའི་བསྟན་བཅོས་མ་ཡིན་པར་ཐལ། འདིས་རང་གཞན་གཉིས་ཀ་རྗེས་སུ་བཟུང་བར་བྱ་བའི་
ཕྱིར་དུ་མཐར་ཐུག་གི་དཀོན་མཆོག་གསུམ་འབྲས་བུའི་སྐྱབས་སུ་བསྟན་པའི་ཕྱིར་ཞེ་ན། སྐྱོན་
མེད་དེ། འདིར་བསྟན་པའི་མཐར་ཐུག་གི་དཀོན་མཆོག་གསུམ་ནི། སངས་རྒྱས་ཉག་གཅིག་
གིས་བསྡུས། དེའི་ཉེ་རྒྱུའི་དཀོན་མཆོག་གསུམ་ནི་ས་བརྒྱད་པ་བར་སངས་རྒྱས་དཀོན་མཆོག་
བཏགས་པ་བ་དང་། དགུ་པར་ཆོས་དཀོན་མཆོག་དང་། བཅུ་པར་དགེ་འདུན་དཀོན་མཆོག་
བཞག་ལ། དེའི་རིང་རྒྱུའི་དཀོན་མཆོག་གསུམ་ནི་ས་བདུན་པ་མན་ཆད་དུ་འཇོག་ཅིང་། །
སྐྱབས་འགྲོའི་ཡུལ་དུ་གྱུར་པའི་ཉན་ཐོས་ཀྱི་བྱང་ཆུབ་དང་། རང་སངས་རྒྱས་ཀྱི་བྱང་ཆུབ་
གཉིས་བསྟན་བཅོས་འདིར་དངོས་སུ་མ་བསྟན་པའི་ཕྱིར། འོ་ན་རྟོགས་པར་བྱ་བའི་དོན་
- 2 53 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདུན་པོ་དེ་རྡོ་རྗེ་དང་ཆོས་ཇི་ལྟར་མཚུངས་ཞེ་ན། སངས་རྒྱས་དཀོན་མཆོག་ལ་སོགས་པའི་
རྟོགས་བྱའི་དོན་བདུན་པོ་དེ་དང་ཆོས་མཚུངས་པ་ཡིན་ཏེ། དེ་རྗོད་བྱེད་ཀྱི་སྒྲ་དང་རྟོག་པས་
རྟོགས་ཚུལ་ཡོངས་སུ་རྫོགས་པའི་ཚུལ་གྱིས་བརྗོད་དུ་མེད་པའི་ཕྱིར། དེ་ཐོས་པ་དང་བསམ་
པ་དང་འཇིག་རྟེན་པའི་སྒོམ་བྱུང་གི་ཤེས་རབ་གསུམ་གྱིས་རྟོགས་ཚུལ་ཡོངས་སུ་རྫོགས་པའི་
ཚུལ་གྱིས་རྟོགས་པར་དཀའ་བའི་ཕྱིར། ཞེས་གསུམ་པོ་དེས་དོན་དམ་བདེན་པ་རྟོགས་པ་ན་
གཉིས་སྣང་དང་བཅས་པའི་སྒོ་ནས་རྟོགས་ལ་རྟོགས་ཚུལ་ཡོངས་སུ་རྫོགས་པ་ན། ཆུ་ལ་ཆུ་
བཞག་གི་ཚུལ་གྱིས་རྟོགས་པའི་ཕྱིར། འོ་ན་རྟོགས་པར་བྱ་བའི་དོན་བདུན་སྟོན་པར་བྱེད་པའི་
ཚིག་གི་དེ་ལ་རྡོ་རྗེ་ལྟ་བུའི་གནས་ཞེས་བརྗོད་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ནི།
དེས་དེ་ཐོབ་པ་དང་རྗེས་སུ་མཐུན་པའི་ལམ་སྟོན་པའི་སྒོ་ནས་དེ་ཐོབ་པའི་རྟེན་བྱེད་པའི་ཕྱིར།
འོ་ན་རྟོགས་པར་བྱ་བའི་དོན་བདུན་པོ་དེ་ཇི་ལྟར་བརྗོད་ཅེ་ན། ལྷག་བསམ་བསྟན་པའི་མདོ་
ལས། ཀུན་དགའ་བོ། དེ་བཞིན་གཤེགས་པ་ནི་བསྟན་དུ་མེད་པ་སྟེ། དེ་ནི་མིག་གིས་ལྟར་མི་
ནུས་པས་སོ། །ཀུན་དགའ་བོ། ཆོས་ནི་བརྗོད་དུ་མེད་པ་སྟེ། དེ་ནི་རྣ་བས་ཉན་པར་མི་ནུས་སོ།།
ཀུན་དགའ་བོ། དགེ་འདུན་ནི་འདུས་མ་བྱས་པ་སྟེ། དེ་ནི་ལུས་དང་སེམས་ཀྱིས་བསྙེན་བཀུར་
བྱ་བར་མི་ནུས་སོ། །ཞེས་བྱ་བ་དང་། འཕེལ་འགྲིབ་མེད་པའི་མདོ་ལས། ཤཱ་རིའི་བུ་དོན་དམ་
པ་ཞེས་བགྱི་བ་འདི་ནི་སེམས་ཅན་གྱི་ཁམས་ཀྱི་ཚིག་བླ་དྭགས་སོ། །ཤཱ་རིའི་བུ་སེམས་ཅན་གྱི་
ཁམས་ཞེས་བགྱི་བ་འདི་ནི་དེ་བཞིན་གཤེགས་པའི་སྙིང་པོ་ཞེས་བྱ་བའི་ཚིག་བླ་དྭགས་སོ། །ཤཱ་
རིའི་བུ་དེ་བཞིན་གཤེགས་པའི་སྙིང་པོ་ཞེས་བགྱི་པ་འདི་ནི་ཆོས་ཀྱི་སྐུའི་ཚིག་བླ་དྭགས་སོ་ཞེས་
བྱ་བ་དང་། དཔལ་ཕྲེང་གིས་ཞུས་པའི་མདོ་ལས། བཅོམ་ལྡན་འདས་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཞེས་བགྱི་བ་འདི་ནི་མྱ་ངན་ལས་འདས་པའི་ཆོས་དབྱིངས་ཀྱི་ཚིག་
བླ་དྭགས་སོ། །བཅོམ་ལྡན་འདས་མྱ་ངན་ལས་འདས་པའི་དབྱིངས་ཞེས་བགྱི་བ་འདི་ནི་དེ་
-25 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༦
བཞིན་གཤེགས་པའི་ཆོས་ཀྱི་སྐུའི་ཚིག་བླ་དྭགས་སོ་ཞེས་བྱ་བ་དང་། ཤཱ་རིའི་བུ་དེ་བཞིན་
གཤེགས་པས་བསྟན་པའི་ཆོས་གང་ཡིན་པ་དེ་ནི་འདི་ལྟ་སྟེ། གངྒའི་ཀླུང་གི་བྱེ་མ་ལས་འདས་
པའི་དེ་བཞིན་གཤེགས་པའི་ཆོས་དང་། རྣམ་པ་དབྱེར་མེད་པའི་ཆོས་དང་ལྡན་པ་མ་བྲལ་བའི་
ཡེ་ཤེས་ཀྱི་ཡོན་ཏན་ཅན་ནོ། །ཞེས་བྱ་བ་དང༌། འཇམ་དཔལ། དེ་བཞིན་གཤེགས་པ་ནི་རྟོག་
པར་མི་མཛད་རྣམ་པར་རྟོག་པར་མི་མཛད་མོད་ཀྱི་དེ་ལྟ་བ་ཡང་དེའི་འདི་ལྟ་བུའི་རང་བཞིན་
ཀྱིས་མཛད་པ་ནི་མི་རྟོག་རྣམ་པར་མི་རྟོག་བཞིན་དུ་ལྷུན་གྱིས་གྲུབ་པར་འཇུག་པའོ། །ཞེས་
གསུང་ལ། དེའི་ལུང་དང་པོའི་དོན་ནི། དེ་བཞིན་གཤེགས་པ་ནི་དོན་དམ་པར་མིག་ཤེས་ཀྱིས་
བལྟར་མི་ནུས་ཏེ། དེ་བཞིན་གཤེགས་པ་དོན་དམ་པར་བསྟན་དུ་མེད་པའི་ཕྱིར། ཆོས་ནི་དོན་
དམ་པར་རྣ་བའི་ཤེས་པས་ཉན་བྱར་མི་ནུས་ཏེ། དེ་དོན་དམ་པར་བརྗོད་དུ་མེད་པའི་ཕྱིར།
དགེ་འདུན་ནི་དོན་དམ་པར་ལུས་དང་སེམས་ཀྱིས་བསྙེན་བཀུར་བྱར་མི་ནུས་ཏེ། དེ་འདུས་མ་
བྱས་པ་སྟེ་རང་བཞིན་གྱིས་སྟོང་པའི་ཕྱིར་ཞེས་པའི་དོན་ནོ། །ལུང་གཉིས་པའི་དོན་ནི། དོན་
དམ་པ་དྲི་མ་དང་བཅས་པའི་དེ་བཞིན་གཤེགས་པའི་སྙིང་པོ་དེར། དྲི་མས་ཅུང་ཟད་ཀྱང་མ་
དག་པའི་སེམས་ཅན་གྱི་ཁམས་དང༌། དྲི་མས་ཅུང་དག །དྲི་མ་མཐའ་དག་གིས་དག་པའི་
གནས་སྐབས་སུ་ཆོས་ཀྱི་སྐུ་ཞེས་བྱའོ་ཞེས་པའི་དོན་ནོ། །ལུང་གསུམ་པ་དེའི་དོན་ནི། བླ་ན་
མེད་པ་ཡང་དག་པར་རྫོགས་པའི་བྱང་ཆུབ་ནི་དྲི་མ་མཐའ་དག་གིས་དག་པའི་མྱ་ངན་ལས་
འདས་པ་ཡིན་ལ། དྲི་མ་མཐའ་དག་གིས་དག་པའི་མྱང་འདས་ནི་དེ་བཞིན་ཤེགས་པ་ཡིན་
ཞེས་པའི་དོན་ནོ། །ལུང་བཞི་པའི་དོན་ནི། དེ་བཞིན་གཤེགས་པས་བསྟན་པའི་ཆོས་སྐུའི་ཡོན་
ཏན་གང་ཡིན་པ་དེ་ནི་གང་གའི་ཀླུང་གི་བྱེ་མ་ལས་འདས་པའི་སྟོབས་སོགས་ཀྱི་ཡོན་ཏན་དང་
ངོ་བོ་དབྱེར་མེད་ཞེས་པའི་དོན་ནོ། །ལུང་ལྔ་པའི་དོན་ནི། དེ་བཞིན་གཤེགས་པའི་ཕྲིན་ལས་ནི་
འབད་རྩོལ་གྱིས་རྣམ་པར་མི་རྟོག་པར་ལྷུན་གྲུབ་ཏུ་འཇུག །ཞེས་པའི་དོན་ཡིན་ནོ། །
-2 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གཉིས་པ་མདོ་ལས་ཇི་ལྟར་བསྟན་པ་ནི། འོ་ན་རྟོགས་པར་བྱ་བའི་དོན་བདུན་
སྟོན་པའི་བསྟན་བཅོས་འདི་ཉིད་རང་དགར་འཆད་པ་ཡིན་ནམ། གཞན་གྱི་རྗེས་སུ་འབྲངས་
ནས་འཆད་ཅེ་ན། རྟོགས་པར་བྱ་བའི་དོན་བདུན་སྟོན་པའི་བསྟན་བཅོས་འདི་རང་དགར་
འཆད་པ་མིན་ཏེ། རྟོགས་པར་བྱ་བའི་དོན་བདུན་པོ་འདི་དག་གི་རང་གི་མཚན་ཉིད་དེ་རང་གི་
ངོ་བོ་དང༌། རྗེས་སུ་འབྲེལ་བ་སྟེ་གོ་རིམ་དེ་སངས་རྒྱས་ཆོས་ཚོགས་ཁམས་དང་བྱང་ཆུབ་དང་།།
ཞེས་སོགས་ཀྱི་སྐབས་ནས་བསྟན་པའི་གོ་རིམ་ཇི་ལྟར་བ་བཞིན་དུ་། འཕགས་པ་གཟུངས་ཀྱི་
དབང་ཕྱུག་རྒྱལ་པོས་ཞུས་པའི་མདོར་གསུང་པ་ཡིན་པས་དེའི་རྗེས་སུ་འབྲངས་ནས་འཆད་པ་
ཡིན་པའི་ཕྱིར། འོ་ན་མདོ་དེའི་ཚིག་གང་གིས་དོན་གང་བསྟན་ཅེ་ན། མདོ་དེའི་གླེང་གཞི་ལས་
དཀོན་མཆོག་གསུམ་གྱི་གནས་གསུམ་བསྟན་པར་རིགས་པར་བྱ་བ་ཡིན་ལ། གནས་ཕྱི་མ་
བཞི་ནི་བློ་ལྡན་བྱང་ཆུབ་སེམས་དཔའི་ཁམས་སྦྱོང་བྱེད་དྲུག་ཅུའི་དབྱེ་བ་བསྟན་པ་ལས་ཁམས་
བསྟན། རྒྱལ་བ་ཡང་དག་པར་རྫོགས་པའི་སངས་རྒྱས་ཀྱི་ཆོས་བརྒྱད་ཅུའི་དབྱེ་བ་བསྟན་པ་
ལས་བྱང་ཆུབ་དང་ཡོན་ཏན་དང༌། ཕྲིན་ལས་རྣམས་བསྟན་པ་ཡིན་ནོ། །འོ་ན་མདོ་དེའི་གླེང་
གཞི་ ལས་དཀོན་མཆོག་གསུམ་ཇི་ལྟར་བསྟན་ཅེ་ན། མདོ་དེའི་གླེང་གཞི་ལས་བཅོམ་ལྡན་
འདས་ཆོས་ ཐམས་ ཅད་ མཉམ་པ་ཉིད་དུ་མངོན་པར་ རྫོགས་ པར་ སངས་ རྒྱས་པ། ཆོས་
ཀྱི་འཁོར་ལོ་ལེགས་པར་བསྐོར་བ། སློབ་མའི་ཚོགས་ཤིན་ཏུ་དུལ་བ་མཐའ་ཡས་པ་མངའ་བ་
ཞེས་གསུང་ལ། དེ་འཆད་པ་འདི་དག་རང་མཚན་ཉིད་ཀྱི་རྗེས་འབྲལ་བ། །ཞེས་པ་ཚིག་སྐང་
གསུམ་གྱིས་མཐའ་ཐུག་གི་དཀོན་མཆོག་གསུམ་བསྟན་ལ། དེའི་ཉེ་རྒྱུའི་ས་བརྒྱད་པར་སངས་
རྒྱས་དཀོན་མཆོག་བཏགས་པ་བ་དང༌། ས་དགུ་པར་ཆོས་དཀོན་མཆོག་དང་། ས་བཅུ་པར་
དགེ་འདུན་དཀོན་མཆོག་རིམ་གྱི་སྐྱེ་བ་ཡང་བསྟན་པ་ཡིན་ནོ། །འོ་ན་བྱང་ཆུབ་སེམས་དཔའི་
ཁམས་སྦྱོང་བྱེད་ཀྱི་ཡོན་ཏན་དྲུག་ཅུ་པོ་གང་ཞེ་ན། དེ་ལ་བྱང་ཆུབ་སེམས་དཔའི་རྒྱན་བཞི་ནི།
-25 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
བྱང་ཆུབ་སེམས་དཔའི་སྤྱོད་པ་མཛེས་པར་བྱེད་པའི་ཚུལ་ཁྲིམས་ཀྱི་བསླབ་པ་དང་། ཏིང་ངེ་
འཛིན་གྱི་བསླབ་པ་དང༌། ཤེས་ རབ་ཀྱི་བསླབ་པ་དང༌། གཟུངས་རྣམས་ཡིན། བྱང་ཆུབ་
སེམས་དཔའི་སྣང་བ་རྣམ་པ་བརྒྱད་ནི། དྲན་པ་དང༌། བློ་གྲོས་དང༌། རྟོགས་པ་དང༌། ཆོས་
དང༌། ཤེས་པ་དང༌། བདེན་པ་དང་། མངོན་པར་ཤེས་པ་དང༌། སྒྲུབ་པའི་སྣང་བ་རྣམས་སོ།།
བྱང་ཆུབ་སེམས་དཔའི་སྙིང་རྗེ་ཆེན་པོ་བཅུ་དྲུག་ནི། ལྟ་བ་སྣ་ཚོགས་པའི་སེམས་ཅན་དང༌།
ཕྱིན་ཅི་ལོག་བཞི་དང་ལྡན་པའི་སེམས་ཅན་དང༌། སྒྲིབ་པ་ལྔ་དང་ལྡན་པའི་སེམས་ཅན་དང་།
སྐྱེ་མཆེད་དྲུག་གི་ཡུལ་ལ་ཆགས་པའི་སེམས་ཅན་དང༌། འཕགས་པའི་ལམ་ལས་ཉམས་པའི་
སེམས་ཅན་དང༌། ང་རྒྱལ་བདུན་དང་ལྡན་པའི་སེམས་ཅན་དང་། རང་དབང་མེད་པའི་སེམས་
ཅན་དང༌། ཁོང་ཁྲོ་བའི་སེམས་ཅན་དང༌། སྡིག་པའི་ལས་དང་ལྡན་པའི་སེམས་ཅན་དང༌།
འཕགས་པའི་ཤེས་རབ་མེད་པའི་སེམས་ཅན་དང་། རྟེན་འབྲེལ་ཟབ་མོ་མ་རྟོགས་པའི་སེམས་
ཅན་དང༌། ལྟ་བའི་བག་ཆགས་མ་སྤངས་པའི་སེམས་ཅན་དང་། སྡུག་བསྔལ་གྱི་ཁུར་དང་མ་
བྲལ་བའི་སེམས་ཅན་དང༌། གཡོ་དང་ཞེ་སྡང་སྤྱོད་པའི་སེམས་ཅན་དང་། མཐོ་རིས་དང་ཐར་
པ་ལས་ཉམས་པའི་སེམས་ཅན་ལ་དམིགས་ནས་སྡུག་བསྔལ་དང་བྲལ་བར་འདོད་པའི་རྣམ་
པ་ཅན་གྱི་བྱང་ཆུབ་སེམས་དཔའི་སྙིང་རྗེ་རྣམས་ཡིན་ནོ། །བྱང་ཆུབ་སེམས་དཔའི་ལས་སུམ་
ཅུ་རྩ་གཉིས་ནི། མ་རིག་པའི་གཉིད་སད་པར་བྱེད་པའི་བྱང་ཆུབ་སེམས་དཔའི་ལས་དང་།
མོས་པ་དམན་པ་རྒྱ་ཆེན་པོ་ལ་སྦྱོར་བ་དང་། འཚོ་བ་མ་དག་པ་འཚོ་བ་དག་པ་ལ་སྦྱོར་བ་དང་།
ལྟ་བ་ངན་པ་ཡང་དག་པའི་ལྟ་བ་ལ་སྦྱོར་བ་དང་། ཚུལ་བཞིན་མ་ཡིན་པ་ཡིད་ལ་བྱེད་པ་ཚུལ་
བཞིན་ཡིད་ལ་བྱེད་པ་ལ་སྦྱོར་བ་དང་། ལོག་པའི་ཆོས་ལ་གནས་པ་ཡང་དག་པའི་ཆོས་ལ་སྦྱོར་
བ་དང་། ཕ་རོལ་ཏུ་ཕྱིན་པ་དྲུག་གི་མི་མཐུན་པའི་ཕྱོགས་དང་ལྡན་པ་ཕ་རོལ་ཏུ་ཕྱིན་པ་དྲུག་ལ་
སྦྱོར་བ་དྲུག་དང་། ཞེན་པ་ཅན་རྣམས་ཞེན་པ་མེད་པ་ལ་སྦྱོར་བ་དང་། འཕགས་པའི་ནོར་མེད་
- 2 5 7 -



I
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པ་འཕགས་པའི་ནོར་ལ་སྦྱོར་བ་དང་། ནད་པ་ནད་མེད་པ་ལ་སྦྱོར་བ་དང་
། ཤེས་པའི་སྣང་བ་
དང་བྲལ་བ་ཤེས་པའི་སྣང་བ་ལ་སྦྱོར་བ་དང་། ཁམས་གསུམ་མི་ཤེས་པ་ཁམས་གསུམ་ཤེས་
པ་ལ་སྦྱོར་བ་དང་། གཡོན་ཕྱོགས་ཀྱི་ལམ་ལ་འགྲོ་བ་གཡས་ཕྱོགས་ཀྱི་ལམ་ལ་སྦྱོར་བ་དང་།
ཐབས་མི་མཁས་པ་ཐབས་མཁས་པ་ལ། བཀའ་བློ་མི་བདེ་བ་བཀའ་བློ་བདེ་ལ་སྦྱོར་བ་དང་།
ལུས་སྲོག་ལ་ཆགས་པ་ལུས་སྲོག་ལ་མ་ཆགས་པ་ལ་སྦྱོར་ལ། དཀོན་མཆོག་གསུམ་གྱི་རིགས་
དང་བྲལ་བ་དཀོན་མཆོག་གསུམ་གྱི་རིགས་མི་གཅོད་པ་ལ་སྦྱོར་བ་དང༌། ཆོས་མིན་པ་ལ་
གནས་པ་ཆོས་འཛིན་པ་ལ་སྦྱོར་བ་དང་། རྗེས་དྲན་དྲུག་དང་བྲལ་བ་རྗེས་དྲན་དྲུག་ལ་སྦྱོར་བ་
དྲུག་དང་། ཉོན་མོངས་པས་བསྒྲིབས་པ་ཉོན་མོངས་པ་མེད་པ་ལ་སྦྱོར་བ་དང༌། མི་དགེ་བའི་
ཆོས་ལ་གནས་པ་དགེ་བའི་ཆོས་ལ་སྦྱོར་བའི་བྱང་ཆུབ་སེམས་དཔའི་ལས་རྣམས་ཡིན་ནོ། །འོ་
ན་རྫོགས་པའི་སངས་རྒྱས་ཀྱི་ཆོས་བརྒྱད་ཅུ་པོ་དེ་དག་གང་ཞེ་ན། དེ་ལ་བླ་ན་མེད་པའི་བྱང་
ཆུབ་ཀྱི་ཐེག་པ་ཆེན་པོ་བཅུ་དྲུག་ནི། རྩ་བ་མེད་པ་དང༌། གནས་མེད་པ་དང་། ཞི་བ་དང་། ཉེ་
བར་ཞི་བ་དང༌། རང་བཞིན་གྱིས་འོད་གསལ་བ་དང་། བླང་བ་མེད་པ་དང་། དོར་བ་མེད་པ་
དང༌། མཚན་མ་མེད་པ་དང༌། དམིགས་པ་མེད་པ་དང་། དུས་གསུམ་མཉམ་པ་ཉིད་དེ་གསུམ་
དང་། ལུས་མེད་པ་དང་། འདུས་མ་བྱས་པ་དང་། ལུས་དང་སེམས་ཀྱི་ཡུལ་མིན་པ་རྣམས་སོ།།
སངས་རྒྱས་ཀྱི་ཡོན་ཏན་སུམ་ཅུ་རྩ་གཉིས་ནི། སྟོབས་བཅུ་དང་། མི་འཇིགས་པ་བཞི་དང་།
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་རྣམས་སོ། །སངས་རྒྱས་ཀྱི་ཕྲིན་ལས་སུམ་ཅུ་རྩ་
གཉིས་ནི། སྟོབས་བཅུའི་ཕྲིན་ལས་བཅུ་དང་། མི་འཇིགས་པ་བཞིའི་ཕྲིན་ལས་བཞི་དང་།
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་ཕྲིན་ལས་བཅོ་བརྒྱད་དོ། །གསུམ་ནི་འོ་ན་
རྟོགས་པར་བྱ་བའི་དོན་བདུན་པོ་འདི། སངས་རྒྱས་ཆོས་ཚོགས་ཁམས་དང་བྱང་ཆུབ་དང་། །
ཞེས་གོ་རིམ་དེ་ལྟར་ངེས་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། ཆོས་ཐམས་ཅད་
- 2 5 8 -



,
-
-
གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
རྣམ་པ་ཐམས་ཅད་དུ་མངོན་པར་རྫོགས་པར་སངས་རྒྱས་པ་ལས་གདུལ་བྱ་ལ་ཆོས་ཀྱི་འཁོར་
ལོ་བསྐོར་བ་དེ་འབྱུང་། གདུལ་བྱས་ཆོས་འཁོར་གྱི་དོན་ཉམས་སུ་བླངས་པ་ལས་འཕགས་
པའི་ཚོགས་དགེ་བདུན་དཀོན་མཆོག་དེ་འབྱུང་། འཕགས་པའི་ཚོགས་ཀྱིས་ལམ་ཉམས་སུ་
བླངས་པ་ལས་ཁམས་བདེ་བར་གཤེགས་པའི་སྙིང་པོ་རྟོགས་པ་དེ་འབྱུང་། དེ་རྟོགས་པ་ལས་
བྱང་ཆུབ་མཆོག་བླ་ན་མེད་པའི་བྱང་ཆུབ་དེ་འབྱུང་། དེ་ལ་བརྟེན་ནས་སྟོབས་བཅུ་དང་མི་
འཇིགས་པ་བཞི་དང་། མ་འདྲེས་པ་བཅོ་བརྒྱད་སོགས་ཡོན་ཏན་རྣམས་འབྱུང་། དེ་ལ་བརྟེན་
ནས་སེམས་ཅན་ཀུན་གྱི་དོན་བྱེད་པའི་སངས་རྒྱས་ཀྱི་ཕྲིན་ལས་ཀྱི་ཆོས་རྣམས་དང་ལྡན་པ་དེ་
འབྱུང་བའི་ཕྱིར། འོ་ན་ཁམས་བདེ་གཤིགས་ སྙིང་པོ་དེ་ཇི་སྲིད་དུ་འབྱུང་ཞེ་ན། ཁམས་བདེ་
གཤེགས་སྙིང་པོ་ཐོབ་པའི་མཐར་བླ་ན་མེད་པའི་ཡེ་ཤེས་དེ་ཐོབ་པ་ཡིན་ནོ། ཁམས་ཐོབ་
མཐར་ ཞེས་ པ་ འདིས། ཁ་ཅིག །བདེ་ གཤེགས་ སྙིང་ པོ་ལ། རྒྱུ་ དུས་ ཀྱི། རང་བཞིན་ གྱི།
འབྲས་བུའི་བདེ་གཤེགས་སྙིང་པོ་གསུམ་ལས་། ངོ་བོ་ཉིད་སྐུ་ནི་འབྲས་བུའི་བདེ་གཤེགས་
པའི་སྙིང་པོ་ཡིན་ཟེར་བ་བཀག་གོ །དེས་སངས་རྒྱས་ཀྱི་ས་ན་བདེ་གཤེགས་སྙིང་པོ་མེད་པར་
བསྟན་པའི་ཕྱིར་རོ། །
གཉིས་པ་ཡན་ལག་རྒྱས་བཤད་ལ། རྟོགས་པར་བྱ་བའི་དོན་བདུན་བཤད་པ་དང་།
དེ་ལ་མོས་པའི་ཕན་ཡོན་གཉིས་སོ། །དང་པོ་འབྲས་བུ་དཀོན་མཆོག་གསུམ་བཤད་པ་དང༌།
དེ་ཐོབ་བྱེད་ ཀྱི་རྒྱུ་རྐྱེན་བཤད་པའོ། །དང་པོ་ལ། དངོས་ཀྱི་དོན། སྐྱབས་ཀྱི་དོན། དཀོན་
མཆོག་གི་མིང་དོན་ནོ། །དང་པོ་ལ། སངས་རྒྱས། ཆོས། དགེ་འདུན་དཀོན་མཆོག་བཤད་
པའོ། །དང་པོ་ལ། མདོར་བསྟན། རྒྱས་པར་བཤད། བསྟན་བཤད་སྦྱར་བའོ། །དང་པོ་ནི།
འོ་ན། སངས་རྒྱས་ཆོས་ཚོགས་ཁམས་དང་བྱང་ཆུབ་དང་ཞེས་བཤད་ན། སངས་རྒྱས་དེ་ཇི་ལྟ་
བུ་ཞེ་ན། སངས་རྒྱས་གང་ཞིག་འགྲན་ཟླ་དང་བྲལ་བ་གཅིག་བུ་དེ་ལ་འདུད་དོ། །འོ་ན་སངས་
- 25 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་དེ་ཡོན་ཏན་ཇི་ལྟ་བུ་དང་ལྡན་ཞེ་ན། རྫོགས་པའི་སངས་རྒྱས་ཆོས་ཅན། འདུས་མ་བྱས་
པའི་ཡོན་ཏན་དང་ལྡན་ཏེ། ཐོག་མར་སྐྱེ་བ། བར་དུ་གནས་པ། མཐར་འཇིག་པ་མེད་པའི་
རང་བཞིན་རྣམ་དག་གི་ཡོན་ཏན་མཐར་ཐུག་པ་དང་ལྡན་པའི་ཕྱིར། དེ་ཆོས་ཅན། ལྷུན་གྱིས་
གྲུབ་པའི་ཡོན་ཏན་དང་ལྡན་ཏེ། གློ་བུར་གྱི་དྲི་མ་མཐའ་དག་ཞི་བའི་ཡོན་ཏན་དང་ལྡན་
པའི་ཕྱིར། དེ་ཆོས་ཅན། ཇི་ལྟ་བ་མཁྱེན་པའི་ཡོན་ཏན་དང་ལྡན་ཏེ། སངས་རྒྱས་ཉིད་རང་རྣམ་
སངས་རྒྱས་པ་སྟེ་དོན་བདེན་པ་ལ་གཉིས་སྣང་ནུབ་པའི་ཚུལ་གྱིས་དེར་མངོན་དུ་མཁྱེན་པའི་
ཕྱིར། དེ་ཆོས་ཅན། ཇི་སྙེད་པ་མཁྱེན་པའི་ཡོན་ཏང་དང་ལྡན་ཏེ། རང་བཞིན་རྣམ་དག་མཁྱེན་
པའི་ཡེ་ཤེས་གློ་བུར་རྣམ་དག་མཁྱེན་པའི་ཡེ་ཤེས། ཇི་ལྟ་བ་མཁྱེན་པའི་ཡེ་ཤེས་གསུམ་མངོན་
སུམ་དུ་མཁྱེན་པའི་སངས་རྒྱས་ཀྱི་ཡེ་ཤེས་བརྙེས་པའི་ཕྱིར་རོ། །དེ་ཆོས་ཅན། བརྩེ་བའི་ཡོན་
ཏན་དང་ལྡན་ཏེ། གདུལ་བྱས་ཇི་ལྟ་བ་དང་ཇི་སྙེད་པ་ལ་མ་རྟོགས་པ་རྟོགས་པར་བྱ་བའི་ཕྱིར་
དུ་འཇིག་མེད་དེ་འཇིག་རྟེན་ལས་འདས་པའི་ལམ་དང༌། རྟག་པ་སྟེ་ཕྱིར་མི་ལྡོག་པའི་ལམ་
སྟོན་པའི་ཐེག་ཆེན་མངའ་བའི་ཕྱིར་རོ། །དེ་ཆོས་ཅན། ནུས་པའི་ཡོན་ཏན་དང་ལྡན་ཏེ། ཁྱོད་
ཀྱི་མཁྱེན་བརྩེའི་རལ་གྲི་མཆོག་བསྣམས་ནས་གདུལ་བྱའི་སྡུག་བསྔལ་གྱི་མྱུ་གུ་གཅོད་པར་
མཛད་ པའི་ ཕྱིར་ དང༌ ། མཁྱེན་ བརྩེའི་ རྡོ་རྗེ་ མཆོག་བསྣམས་ནས་ སྣ་ ཚོགས་ པའི་ ལྟ་ བ་
ཅན་ཐིབས་པོས་བསྐོར་བའི་ཉོན་མོངས་པའི་ཐེ་ཚོམ་གྱི་རྩིག་པ་འཇིག་པར་མཛད་པའི་ཕྱིར།
གཉིས་པ་ནི། དེ་ཆོས་ཅན། དོན་གཉིས་ཀྱིས་བསྡུས་པའི་ཡོན་ཏན་དྲུག་དང་ལྡན་པ་ཡིན་ཏེ།
འདུས་མ་བྱས་པའི་ཡོན་ཏན་ལྷུན་གྱིས་གྲུབ་པ་དང་། གཞན་གྱི་རྐྱེན་གྱིས་རྟོགས་པ་མ་ཡིན་པ་
དང༌། མཁྱེན་པ་དང་། བརྩེ་བ་དང༌། ནུས་པའི་ཡོན་ཏན་དང་ལྡན་ཕྱིར་རོ། །གསུམ་པ་ནི་དེ་
ཆོས་ཅན། འདུས་མ་བྱས་པའི་ཡོན་ཏན་དང་ལྡན་ཏེ། ཐོག་མར་སྐྱེ་བ་དང་། དབུས་སུ་གནས་
པ་དང༌། མཐར་འཇིག་པ་མེད་པའི་རང་བཞིན་རྣམ་དག་མཐར་ཐུག་པའི་ཡོན་ཏན་ལྡན་
- 2 6 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། (༦
པའི་ཕྱིར། དེ་ཆོས་ཅན། གཞན་དོན་ལྷུན་གྱིས་གྲུབ་པའི་ཡོན་ཏན་དང་ལྡན་ཏེ། གློ་བུར་གྱི་དྲི་
མ་མཐའ་དག་ཞི་བའི་ཡེ་ཤེས་ཆོས་ཀྱི་སྐུ་བརྙེས་པ་ཅན་ཡིན་པའི་ཕྱིར། དེ་ཆོས་ཅན། གཞན་
སྒྲ་རྟོག་གི་རྐྱེན་ཙམ་གྱིས་རྟོགས་པ་མིན་པའི་ཡོན་ཏན་དང་ལྡན་ཏེ། འཕགས་པའི་མཉམ་
གཞག་སོ་སོ་རང་གིས་རིག་པའི་ཡེ་ཤེས་ཀྱིས་རྟོགས་པར་བྱ་བའི་དོན་དམ་བདེན་པ་མངོན་དུ་
མཁྱེན་པའི་ཕྱིར། དེ་ཆོས་ཅན། ཇི་སྙེད་པ་མཁྱེན་པའི་ཡོན་ཏན་དང་ལྡན་ཏེ། སྔར་བཤད་པ་
དེ་ལྟར་ཡེ་ཤེས་རྣམ་པ་གསུམ་མངོན་སུམ་དུ་རྟོགས་པའི་ཕྱིར། དེ་ཆོས་ཅན། ཐུགས་བརྩེ་བའི་
ཡོན་ཏན་དང་ལྡན་ཏེ། གདུལ་བྱ་ལ་ཕྱིན་ཅི་མ་ལོག་པའི་ལམ་སྟོན་པའི་ཐུགས་རྗེ་ཆེན་པོ་
མངའ་བའི་ཕྱིར། དེ་ཆོས་ཅན། ནུས་པའི་ཡོན་ཏན་དང་ལྡན་ཏེ། ཁྱེད་ཀྱི་ཡེ་ཤེས་
དང་ཐུགས་རྗེ་ཡིས་གདུལ་བྱའི་སྡུག་བསྔལ་དང་ཉོན་མོངས་སྤོང་བར་མཛད་པའི་ཕྱིར། དེ་
ཡང་འདུས་མ་བྱས་པ་ལ་སོགས་པའི་ཡོན་ཏན་དང་པོ་གསུམ་ནི་རང་དོན་གྱི་ཡོན་ཏན་ཡིན་ལ།
མཁྱེན་པ་ལ་སོགས་པའི་ཡོན་ཏན་ཕྱི་མ་གསུམ་ནི་གཞན་དོན་གྱི་ཡོན་ཏན་ཡིན་ནོ། །ཡང་ན།
ཡོན་ཏན་དང་པོ་གསུམ་སྟོན་པའི་ཚིག་གསུམ་གྱིས་རང་དོན་གྱི་ཡོན་ཏན་བསྟན་ལ། ཕྱི་མ་
གསུམ་སྟོན་པར་བྱེད་པའི་ཚིག་གསུམ་གྱིས་གཞན་དོན་གྱི་ཡོན་ཏན་བསྟན་པ་ཡིན་ནོ། །
གཉིས་པ་ལ་ཡང་བསྟན་པ། བཤད་པ། བསྟན་བཤད་སྦྱར་ནས་བཤད་པའོ། །དང་
པོ་ནི། སངས་རྒྱས་ཆོས་ཚོགས་ཁམས་དང་། ཞེས་བཤད་ན། ཆོས་དཀོན་མཆོག་དེ་ཇི་ལྟ་བུ་ཞེ་
ན༑ གང་ཞིག་དམ་ཆོས་ཉི་མ་དེ་ལ་འདུད་དོ། །འོ་ན་དེ་ཡོན་ཏན་ཇི་ལྟ་བུ་དང་ལྡན་ཅེ་ན།
བྱང་འཕགས་ཀྱི་རྒྱུད་ཀྱི་འགོག་བདེན་ཆོས་ཅན། རང་བཞིན་རྣམ་དག་གི་ཡོན་ཏན་ལྡན་ཏེ།
མེད་པ་དང་ཡོད་པ་དང་ཡོད་མེད་གཉིས་ཀ་དང་ཡོད་མེད་གཉིས་ཀ་ལས་གཞན་དུ་རང་བཞིན་
གྱིས་བརྟག་པར་མི་ནུས་པའི་ཕྱིར་དང༌། ངེས་ཚིག་ལ་བརྟེན་ནས་རྟོགས་ཚུལ་ཡོངས་སུ་
རྫོགས་པའི་ཚུལ་གྱིས་རྟོགས་པ་དང་བྲལ་བའི་ཕྱིར་དང༌། འཕགས་པའི་མཉམ་གཞག་སོ་སོ་
- 2 6 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
རང་གིས་རིག་པའི་ཡེ་ཤེས་ཀྱིས་རིག་པའི་ཕྱིར། དེ་ཆོས་ཅན། གློ་བུར་རྣམ་དག་གི་ཡོན་ཏན་
ལྡན་ནོ། །སྡུག་བསྔལ་གྱི་རྩ་བར་གྱུར་པའི་ལས་ཉོན་གཉིས་ཞི་བའི་ཕྱིར། དེའི་རྒྱུད་ཀྱི་བདག་
མེད་མངོན་སུམ་དུ་རྟོགས་པའི་ཡེ་ཤེས་ཆོས་ཅན། དག་པའི་ཡོན་ཏན་དང་ལྡན་ཏེ། བདེན་
འཛིན་གྱི་དྲི་མ་ཅི་རིགས་པ་མེད་པའི་ཕྱིར། དེ་ཆོས་ཅན། གསལ་བའི་ཡོན་ཏན་དང་ལྡན་ཏེ།
དེ་ཁོ་ན་ཉིད་མངོན་སུམ་དུ་རྟོགས་པའི་ཡེ་ཤེས་ཀྱི་འོད་ཟེར་གྱི་སྣང་བ་དང་ལྡན་པའི་ཕྱིར། དེ་
ཆོས་ཅན། གཉེན་པོའི་ཡོན་ཏན་དང་ལྡན་ཏེ། གཟུགས་ལ་སོགས་པའི་དམིགས་པ་ཀུན་ལ་
ཡིད་དུ་འོང་བའི་རྣམ་པ་ཅན་གྱི་ཆགས་པ་དང་ཡིད་དུ་མི་འོང་བའི་རྣམ་པ་ཅན་གྱི་ཞེ་སྡང་དང་།
གཏི་མུག་གི་རབ་རིབ་རྣམ་པར་མཇོམས་པར་མཛད་པའི་ཕྱིར་རོ། །གཉིས་པ་ནི། གང་ཞིག་
ཆགས་པ་དང་བྲལ་བ་འགོག་བདེན་དང་། གང་གིས་ཆགས་པ་དང་བྲལ་བ་ལམ་བདེན་
གཉིས་ཀྱི་མཚན་ཉིད་ཅན་གྱི་ཆོས་དཀོན་མཆོག་དེ་ཆོས་ཅན། ཡོན་ཏན་དྲུག་དང་ལྡན་ཏེ།
མཐའ་གང་དུ་བསམ་དུ་མེད་པ་དང་། ལས་ཉོན་གཉིས་མེད་པ་དང་། བདེ་འཛིན་གྱི་རྟོག་པ་ཅི་
རིགས་པ་མེད་པ་དང་། ཡང་དག་པ་དང་གསལ་བ་དང་གཉེན་པོའི་ཕྱོགས་ཉིད་ཀྱི་ཡོན་ཏན་
དང་ལྡན་པའི་ཕྱིར། ཆགས་བྲལ་ཉིད་ནི་འགོག་པའི་བདེན་པ་དང༌། ལམ་གྱི་བདེན་པ་དག་
གིས་བསྡུས་ལ། གོ་རིམ་ཇི་བཞིན་དུ་འགོག་བདེན་དང་ལམ་བདེན་དེ་དག་ཀྱང་ཡོན་ཏན་
གསུམ་གསུམ་གྱིས་བསྡུས་པར་རིག་པར་བྱ་བ་ཡིན་ནོ། །གསུམ་པ་ནི། བྱང་འཕགས་ཀྱི་རྒྱུད་
ཀྱི་འགོག་བདེན་ཆོས་ཅན། རྟོག་དགེའི་བློས་བསམ་དུ་མེད་པའི་ཡོན་ཏན་དང་ལྡན་ཏེ། མུ་
བཞིར་བརྟག་པར་བྱ་བ་མིན་པའི་ཕྱིར་དང༌། རྗོད་བྱེད་གྱི་སྒྲས་རྟོགས་ཚུལ་ཡོངས་སུ་རྫོགས་
པའི་ཚུལ་གྱིས་བརྗོད་པ་མིན་པའི་ཕྱིར་དང་། འཕགས་པས་མཉམ་གཞག་སོ་སོ་རང་གི་རིག་
པའི་ཡེ་ཤེས་ཀྱིས་མཁྱེན་པའི་ཕྱིར་དང༌། དེ་ཆོས་ཅན། གཉིས་སུ་མེད་པའི་ཡོན་ཏན་དང་
ལྡན་ཏེ། ལས་ཉོན་གཉིས་ཞི་བ་ཉིད་ཡིན་པའི་ཕྱིར། དེ་ཆོས་ཅན། རྟོག་པ་མེད་པའི་ཡོན་ཏན་
- 2 6 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༡༦
དང་ལྡན་ཏེ། ལས་ཉོན་གཉིས་ཀུན་ནས་སློང་བྱེད་ཀྱི་ཚུལ་མིན་ཡིད་བྱེད་ཀྱི་རྟོག་པ་ཞི་བའི་
ཕྱིར། དེའི་རྒྱུད་ཀྱི་བདག་མེད་མངོན་སུམ་དུ་རྟོགས་པའི་ཡེ་ཤེས་ཆོས་ཅན། ཉི་མའི་དཀྱིལ་
འཁོར་དག་པ་བཞིན་དུ་ཤེས་པར་བྱ་བ་ཡིན་ཏེ། ཉེ་བའི་ཉོན་མོངས་པ་དང་བྲལ་བའི་ཕྱིར། དེ་
ཆོས་ཅན། ཉི་མའི་དཀྱིལ་འཁོར་གསལ་བ་བཞིན་དུ་ཤེས་པར་བྱ་བ་ཡིན་ཏེ། ཇི་ལྟ་བ་དང་ཇི་
སྙེད་པའི་ཤེས་བྱ་གསལ་བར་བྱེད་པའི་ཕྱིར། དེ་ཆོས་ཅན། ཉི་མའི་དཀྱིལ་འཁོར་གྱིས་མུན་
པའི་གཉེན་པོ་བྱེད་པ་བཞིན་དུ་ཤེས་པར་བྱ་བ་ཡིན་ཏེ། དེ་ཁོ་ན་ཉིད་མངོན་སུམ་དུ་རྟོགས་པ་
ལ་སྒྲིབ་པའི་གཉེན་པོ་བྱེད་པའི་ཕྱིར་རོ། ། །
གསུམ་པ་ལ། བསྟན། བཤད། བསྟན་བཤད་སྦྱར་ནས་བཤད་པའོ། །དང་པོ་ནི།
སངས་རྒྱས་ཆོས་ཚོགས་ཁམས་དང་། ཞེས་བཤད་ན། དགེ་འདུན་དཀོན་མཆོག་ཇི་ལྟ་བུ་ཞེ་ན།
གང་དག་རང་བཞིན་གྱིས་རྣམ་པར་དག་པ་མཐའ་ཡས་པའི་སེམས་ཅན་ལ་ཡོད་པར་གཟིགས་
པའི་ཡུལ་ཅན་གྱི་ཡེ་ཤེས་གཟིགས་པ་མངའ་བ་དེ་ལ་འདུད་དོ། །འོ་ན་དེ་ཡོན་ཏན་ཇི་ལྟ་བུ་དང་
ལྡན་ཞེ་ན། བྱང་འཕགས་ཆོས་ཅན། ཇི་ལྟ་བ་རིག་པའི་ཡོན་ཏན་དང་ལྡན་ཏེ། རང་གྲུབ་དུས་
ཀྱི་སྐད་ཅིག་གཉིས་པར་མི་སྡོད་པའི་འགྲོ་ཀུན་བདག་མེད་པ་མཐར་ཞི་བར་ཡང་དག་པར་
རྟོགས་ཕྱིར། དེ་ཆོས་ཅན། ཇི་ལྟ་བ་རིགས་པའི་རྒྱུ་མཚན་ཡོད་དེ། སེམས་དེ་རང་བཞིན་གྱིས་
འོད་གསལ་བར་རྟོགས་པའི་ཕྱིར་དང༌། ཉོན་མོངས་པའི་ངོ་བོ་རང་བཞིན་གྱིས་མེད་པར་
གཟིགས་པས་སོ། །དེ་ཆོས་ཅན། ཇི་སྙེད་པ་རིག་པའི་ཡོན་ཏན་ལྡན་ཏེ། སེམས་ཅན་ཐམས་
ཅད་ལ་རྫོགས་པའི་སངས་རྒྱས་ཀྱི་ཆོས་ཉིད་རང་བཞིན་རྣམ་དག་དེ་ རྗེས་སུ་ཞུགས་པར་
གཟིགས་པའི་ཕྱིར། འདིའི་ཤུགས་ལ་ནང་རིག་པའི་ཡོན་ཏན་བསྟན་པ་ཡིན་ནོ། །དེ་ཆོས་ཅན།
གྲོལ་བའི་ཡོན་ཏན་དང་ལྡན་ཏེ། ཆགས་པ་དང་ཐོགས་པ་དང་དམན་པའི་སྒྲིབ་པ་མེད་པའི་བློ་
མངའ་བའི་ཕྱིར་རོ། །གཉིས་པ་ནི། ཕྱིར་མི་ལྡོག་པའི་ཚོགས་བློ་ལྡན་བྱང་འཕགས་ཆོས་ཅན།
-2
6
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བླ་ན་མེད་པའི་ཡོན་ཏན་དྲུག་དང་ལྡན་པ་ཉིད་ཡིན་ཏེ། ཇི་ལྟ་བ་རིག་པ་དང་། ཇི་སྙེད་པ་རིག་
པ་དང་། ནང་རིག་པའི་ཡེ་ཤེས་ཀྱི་གཟིགས་པ་དག་པ་དང་། ཆགས་པ་དང་། ཐོགས་པ་དང་།
དམན་པའི་སྒྲིབ་པས་དག་པ་ཡིན་པའི་ཕྱིར་རོ། །གསུམ་པ་ནི། བྱང་འཕགས་ཆོས་ཅན། ཇི་ལྟ་
བ་ཉིད་རིག་པའི་ཡོན་ཏན་དང་ལྡན་ཏེ། རང་དུས་ཀྱི་སྐད་ཅིག་གཉིས་པར་མི་སྡོད་པའི་འགྲོ་བ་
རང་བཞིན་གྱིས་ཞི་བའི་ཆོས་ཉིད་དུ་རྟོགས་པའི་ཕྱིར། དེ་ཆོས་ཅན། ཇི་ལྟ་རིག་པའི་རྒྱུ་མཚན་
ཡོད་དེ། སེམས་དེ་ཡང་ཡོངས་སུ་དག་པར་རྟོགས་པའི་ཕྱིར་དང་། ཉོན་མོངས་གདོད་མ་ནས་
རང་བཞིན་གྱིས་ཡོངས་སུ་དག་པར་རྟོགས་པའི་ཕྱིར། དེ་ཆོས་ཅན། ཁྱོད་ལ་ཇི་སྙེད་པ་རིག་
པའི་ཡོན་ཏན་ཡོད་པ་ཉིད་ཡིན་དེ། ཤེས་བྱ་མཐར་ཐུག་པ་ཁྱོད་ཀྱི་ཇི་སྙེད་པ་རྟོགས་པའི་བློ་
གྲོས་ཐམས་ཅད་མཁྱེན་པའི་ཆོས་ཉིད་རང་བཞིན་རྣམ་དག་ནི་སེམས་ཅན་ཐམས་ཅད་ལ་ཡོད་
པར་མངོན་སུམ་དུ་མཐོང་བའི་ཕྱིར། དེ་ཆོས་ཅན། ནང་རིག་པའི་ཡོན་ཏན་དང་ལྡན་ཏེ། སྔར་
བཤད་པ་དེ་ལྟར་ཁྱོད་ཀྱིས་ཇི་ལྟ་བ་དང་ཇི་སྙེད་པ་རྟོགས་པ་གང་ཡིན་པ་དེ་འཕགས་པའི་
མཉམ་གཞག་སོ་སོ་རང་གིས་རིག་པའི་ཡེ་ཤེས་ཀྱི་སྟོབས་ཀྱིས་མཐོང་བ་ཉིད་ཡིན་པའི་ཕྱིར།
དེ་ཆོས་ཅན། ཆགས་པའི་སྒྲིབ་པས་དག་པ་ཡིན་ཏེ། རང་བཞིན་གྱིས་དྲི་མ་མེད་པའི་དབྱིངས་
ལ་བདེན་པར་ཆགས་པ་མེད་པའི་གང་ཟག་ཡིན་པའི་ཕྱིར། དེ་ཆོས་ཅན། ཐོགས་པའི་སྒྲིབ་
པས་དག་པ་ཡིན་ཏེ། ཤེས་བྱ་ལ་ཐོགས་མེད་དུ་འཇུག་པའི་ཕྱིར། ཕྱིར་མི་ལྡོག་པའི་བྱང་
སེམས་འཕགས་པ་ཆོས་ཅན། ལུས་ཅན་ཀུན་གྱི་སྐྱབས་སུ་གྱུར་པའི་སྒོ་ནས་དམན་པའི་སྒྲིབ་
པ་ལས་གྲོལ་བའི་ཡོན་ཏན་དང་ལྡན་པ་ཡིན་ཏེ། ཇི་ལྟ་བ་དང་ཇི་སྙེད་པ་དང་ནང་རིག་པའི་ཡེ་
ཤེས་ཀྱི་གཟིགས་པ་དག་པས་སངས་རྒྱས་ཀྱི་ཡེ་ཤེས་བླ་ན་མེད་པའི་ཐེག་པ་ལ་ལྟོས་ཏེ་ཉེ་བའི་
ཕྱིར་རོ། །
གཉིས་པ་ལ། ཀུན་རྫོབ་པའི་སྐྱབས་དང་། དོན་དམ་པའི་སྐྱབས་གཉིས། དང་པོ་
- 2 6
4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༡༦
ནི༑ འོ་ན་དགོས་པ་དང་གདུལ་བྱ་གང་གི་དབང་དུ་བྱས་ནས་སྐྱབས་གསུམ་རྣམ་པར་
བཞག་ཅེ་ན། སྟོན་པ་སངས་རྒྱས་དོན་དུ་གཉེར་བའི་བྱང་སེམས་ཀྱི་ཐེག་པ་དང་། ལམ་དུ་མ་
ཞུགས་ཀྱང་སངས་རྒྱས་ལ་མཆོད་པ་སོགས་མཆོག་ཏུ་བྱ་བ་བྱེད་པ་རྣམས་ཀྱི་དབང་དུ་བྱས་
ནས་སངས་རྒྱས་དཀོན་མཆོག་སྐྱབས་སུ་རྣམ་པར་བཞག་པ་ཡིན། དེ་ལྟར་བསྟན་པ་ལ་དགོས་
པ་ཡོད་དེ། སངས་རྒྱས་དཀོན་མཆོག་གི་ཡོན་ཏན་བསྟན་ནས་རྟོགས་པའི་ཆེད་ཡིན། བསྟན་
པ་རྟེན་འབྲེལ་ལམ་ཟབ་མོ་རྟོགས་ནས་འཁོར་བའི་སྡུག་བསྔལ་ཞི་བ་དོན་དུ་གཉེར་བ་རང་
སངས་རྒྱས་ཀྱི་ཐེག་པ་བ་དང༌། ལམ་དུ་མ་ཞུགས་ཀྱང་ཆོས་དཀོན་མཆོག་ལ་མཆོག་ཏུ་བྱ་བ་
བྱེད་པར་མོས་པ་རྣམས་ཀྱི་དབང་དུ་བྱས་ནས་ཆོས་དཀོན་མཆོག་སྐྱབས་སུ་རྣམ་པར་བཞག་པ་
ཡིན། དེ་ལྟར་བསྟན་པ་ལ་དགོས་པ་ཡོད་དེ། དེའི་ཡོན་ཏན་བསྟན་པ་རྟོགས་པའི་ཆེད་ཡིན་
པའི་ཕྱིར། སློབ་མ་ཉན་ཐོས་དགྲ་བཅོམ་པ་དོན་དུ་གཉེར་བའི་ཉན་ཐོས་ཀྱི་ཐེག་པ་བ་དང་།
ལམ་དུ་མ་ཞུགས་ཀྱང་དགེ་འདུན་དཀོན་མཆོག་ལ་མཆོག་ཏུ་བྱ་བ་བྱེད་པར་མོས་པ་རྣམས་ཀྱི་
དབང་དུ་བྱས་ནས་དགེ་འདུན་དཀོན་མཆོག་སྐྱབས་སུ་བཞག་པ་ཡིན། དེ་ལྟར་བསྟན་པ་ལ་
དགོས་པ་ཡོད་དེ། དེའི་ཡོན་ཏན་བསྟན་ནས་རྟོགས་པའི་ཆེད་ཡིན་ནོ། །དེ་ཡང་སྐབས་འདིར་
སྐྱབས་གསུམ་གྱི་རྣམ་གཞག་བྱས་པའི་དགོས་པ་དེ། སྤྱིར་གསུང་རབ་ལས་སྐྱབས་གསུམ་
བསྟན་པའི་དགོས་པ་རྟོགས་པའི་ཕྱིར་བསྟན་པ་ཡིན་གྱི། ཐེག་ཆེན་ཐུན་མོང་མིན་པའི་སྐྱབས་
གསུམ་འབའ་ཞིག་བསྟན་པའི་དགོས་པ་རྟོགས་པའི་ཕྱིར་དུ་བསྟན་པ་ནི་མ་ཡིན་ནོ། །སྐྱབས་
དེ་ལ་ཡང་འབྲས་བུ་སྐྱབས་སུ་བཞག་པ་དང༌། རྒྱུ་སྐྱབས་སུ་བཞག་པ་གཉིས། འབྲས་བུ་
སྐྱབས་སུ་བཞག་པའི་དབང་དུ་བྱས་པ་ན། ཐེག་ཆེན་གྱི་རིགས་ཅན་ལ་རང་རྒྱུད་ལ་ཐོབ་པར་
བྱ་བའི་དཀོན་མཆོག་གསུམ་པོ་དེ་འབྲས་བུའི་སྐྱབས་སུ་བསྟན། རང་སངས་རྒྱས་ཀྱི་རིགས་
ཅན་ལ་ཆོས་དཀོན་མཆོག་དེ་འབྲས་བུའི་སྐྱབས་སུ་བསྟན། ཉན་ཐོས་ཀྱི་རིགས་ཅན་ལ་དགེ་
- 2 6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདུན་དཀོན་མཆོག་དེ་འབྲས་བུའི་སྐྱབས་སུ་བསྟན་པ་ཡིན་ནོ། །རྒྱུ་སྐྱབས་སུ་བཞག་པའི་
དབང་དུ་བྱས་ན། རང་བཞིན་གསུམ་ག་ལ་དཀོན་མཆོག་གསུམ་སྐྱབས་སུ་བསྟན་པ་ཡིན་ཏེ།
གཞན་གྱི་རྒྱུད་ལ་གྲུབ་ཟིན་པའི་སངས་རྒྱས་དེ་ལམ་སྟོན་པའི་སྟོན་པ་དང་། དེས་བསྟན་པའི་
ལམ་དེ་ཐར་པར་བགྲོད་པར་བྱེད་པའི་ལམ་དང་། ལམ་དེ་སྒྲུབ་པའི་འཕགས་པའི་གང་ཟག་དེ་
གྲོགས་སུ་བཟུང་ནས་རང་རྒྱུད་ལ་དཀོན་མཆོག་གསུམ་ཐོབ་པར་བྱ་བ་ཡིན་པའི་ཕྱིར། འོ་ན་
སྐྱབས་སུ་འགྲོ་བའི་ཚུལ་ཇི་ལྟར་ཡིན་ཞེ་ན། དངོས་སུ་ན་དཀོན་མཆོག་གསུམ་དཔུང་གཉེན་དུ་
ཡིད་ལ་དམ་འཆའ་ཞིང་། ངག་གིས་ཀྱང་དེ་ལྟར་དུ་གླེང་པ་ཡིན་ལ། དེ་ཡང་རང་རྒྱུད་ལ་ཐོབ་
པར་བྱ་བའི་དཀོན་མཆོག་གསུམ་དཔུང་གཉེན་དུ་འཛིན་པ་ནི་འབྲས་བུའི་སྐྱབས་འགྲོ་དང་།
གཞན་གྱི་རྒྱུད་ལ་གྲུབ་ཟིན་པའི་དཀོན་མཆོག་གསུམ་དཔུང་གཉེན་དུ་འཛིན་པ་ནི་རྒྱུའི་སྐྱབས་
འགྲོ་ཡིན་ནོ། །དེས་ན་སྐབས་འདིར་ཐེན་ཆེན་ཐུན་མོང་མིན་པའི་དཀོན་མཆོག་གསུམ་གཙོ་
བོར་བསྟན་པ་ཡིན་གྱི། ཐེག་པ་དམན་པའི་དཀོན་མཆོག་གསུམ་ཡང་མ་བསྟན་པ་ནི་མིན་ནོ།
ཁ་ཅིག་ཉན་ཐོས་འཕགས་པས་འཕགས་པའི་གོ་མི་ཆོད། ཉན་ཐོས་དགྲ་བཅོམ་གྱིས་དགྲ་
བཅོམ་པའི་གོ་མི་ཆོད་ཟེར་བ་མི་འཐད་དེ། དེ་སྐད་སྨྲ་བའི་གང་ཟག་དེའི་རྒྱུད་ལ་བྱང་སེམས་
ཀྱི་སྡོམ་པ་ཡོད་ན་རྩ་ལྟུང་འབྱུང་བའི་ཕྱིར། གཞན་ཡང་དགྲ་བཅོམ་བསད་པས་མཚམས་མེད་
ཀྱི་ལས་མ་སྒྲུབ་པར་ཐལ། ཉན་རང་དགྲ་བཅོམ་གྱིས་དེའི་གོ་མི་ཆོད་པ་གང་ཞིག །ཐེག་ཆེན་
དགྲ་བཅོམ་པ་བསད་པ་མི་སྲིད། དེས་བསམ་གྱིས་མི་ཁྱབ་པའི་འཆི་འཕོ་མ་ལུས་པར་སྤངས་
པའི་ ཕྱིར། དེས་ གཙང་ བ་ དམ་ པའི་ ཕར་ ཕྱིན་ སོགས་ཐོབ་པའི་ ཕྱིར། དེས་ཆོས་སྐུའི་གོ་
འཕངས་ཐོབ་པའི་ཕྱིར། དེས་ན་དགོས་པ་གསུམ་གྱིས་གང་ཟག་དྲུག་གི་དབང་དུ་བྱས་ནས།
བཅོམ་ལྡན་འདས་ཀྱིས་སྐྱབས་གསུམ་རྣམ་པར་བཞག་པ་འདི་ནི། གདུལ་བྱ་རྣམས་ཐེག་པ་
གསུམ་ལ་རིམ་གྱི་བཞུག་པར་བྱ་བའི་ཆེད་ཡིན་ནོ། །
-26 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
གཉིས་པ་ལ་སངས་རྒྱས་མིན་པའི་སྐྱབས་དོན་དམ་པའི་སྐྱབས་མིན་པར་བསྟན་པ་
དང༌། སངས་རྒྱས་ཉག་གཅིག་དོན་དམ་པའི་སྐྱབས་སུ་བསྟན་པ་གཉིས། དང་པོ་ནི། འོ་ན་
སྐྱབས་དེ་ལ་ཀུན་རྫོབ་པའི་སྐྱབས་དང་དོན་དམ་པའི་སྐྱབས་གཉིད་ཡོད་ན། དེ་གཉིས་ཀྱི་ཁྱད་
པར་དེ་གང་ཞེ་ན། རང་གི་བསམ་ངོར་ལམ་གྱི་བགྲོད་པ་མཐའ་ཐུག་པར་སྣང་ཡང་། དོན་ལ་
ལམ་ གྱི་ བགྲོད་ པ་ མཐར་མ་ ཐུག་ པའི་ སྐྱབས་ དེ་ ཀུན་ རྫོབ་ པའི་ སྐྱབས་ དང༌ ། རང་ གི་
བསམ་ངོར་ལམ་གྱི་བགྲོད་པ་མཐའ་ཐུག་པར་སྣང་ཞིང་དོན་ལ་ཡང་ལམ་གྱི་བགྲོད་པ་མཐར་
ཐུག་པའི་སྐྱབས་དེ་དོན་དམ་པའི་སྐྱབས་ཡིན་ནོ། །ཀུན་རྫོབ་པའི་སྐྱབས་ལ་ཆོས་དཀོན་
མཆོག་དང༌། དགེ་འདུན་དཀོན་མཆོག་གཉིས། དང་པོ་ལ་ལུང་གི་ཆོས་དང༌། རྟོགས་པའི་
ཆོས་གཉིས་ཡོད་ལ། དང་པོ་ལ་ཁ་ཅིག་ན་རེ། ལུང་གི་ཆོས་ཐམས་ཅད་ཆོས་ཅན། མཐའ་ཐུག་
གི་སྐྱབས་མིན་ཏེ། སྤང་བྱ་ཡིན་ཟེར། འོ་ན་ལམ་བདེན་དང་། དགོག་བདེན་ཐམས་ཅད་ཆོས་
ཅན། མཐའ་ཐུག་གི་སྐྱབས་མིན་ཏེ། ཞེས་སྒྲུབ་པ་མི་འཐད་པར་ཐལ་ལོ། །འདོད་ན། རྫོགས་
པའི་སངས་རྒྱས་ཀྱི་ཐུགས་རྒྱུད་ཀྱི་འགོག་ལམ་གྱི་བདེན་པ་ཡང་མཐའ་ཐུག་གི་སྐྱབས་མིན་ནོ་
ཞེས་སྒྲུབ་པ་མི་འཐད་པར་ཐལ་ལོ། ཁ་ཅིག་ལམ་བདེན་ཆོས་ཅན། མཐའ་ཐུག་གི་སྐྱབས་
མིན་ ཏེ། བསླུ་ བའི་ ཆོས་ ཅན་ ཡིན་ པའི་ཕྱིར། འདུས་ བྱས་ ཡིན་པའི་ཕྱིར། ཁྱབ་པ་ཡོད་དེ།
འགྲེལ་པར་ལམ་ནི་འདུས་བྱས་ཀྱི་མཚན་ཉིད་དུ་རྟོགས་ལ། འདུས་བྱས་ཀྱི་མཚན་ཉིད་དུ་
རྟོགས་པ་གང་ཡིན་པ་དེ་ནི་བསླུ་བའི་ཆོས་ཅན། གང་བསླུ་བའི་ཆོས་ཅན་དེ་ནི་མི་བདེན་པ།
གང་མི་བདེན་པ་དེ་ནི་མི་རྟག་པ། གང་མི་རྟག་པ་དེ་ནི་སྐྱབས་མ་ཡིན་ཞེས་གསུང་པའི་ཕྱིར་རོ།།
ཞེ་ན། འོ་ན་རྫོ་གས་པའི་སངས་རྒྱས་ཀྱི་གཟུགས་སྐུ་གཉིས་ཡང་མཐའ་ཐུག་གི་སྐྱབས་མ་ཡིན་
པའི་ཕྱིར་རོ། །འདོད་མི་ནུས་ཏེ། དེ་གཉིས་སངས་རྒྱས་ཡིན་པའི་ཕྱིར། མ་གྲུབ་ན།
གཞན་ཡང་དགྲ་བཅོམ་ཆོས་ཅན། སྐྱབས་གནས་མིན་པར་ཐལ། མི་རྟག་པ་ཡིན་པའི་ཕྱིར།
-
།
- 2 6 7 -



.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱབ་པ་ཁས། མ་ཁྱབ་ན་ཁྱབ་པར་ཐལ། འགྲེལ་པར། མི་རྟག་པ་དེ་ནི་སྐྱབས་མ་ཡིན་ནོ། །
ཞེས་གསུངས་པའི་ཕྱིར། འཁོར་གསུམ། འོ་ན་འགྲེལ་པའི་དོན་གང་ཞེ་ན། སློབ་པའི་རྒྱུད་ཀྱི་
ལམ་བདེན་ནི་རྟོགས་པ་གོང་ནས་གོང་དུ་བགྲོད་དགོས་པའི་ལམ་བདེན་ཡིན་ལ། རྟོགས་པ་
གོང་ནས་གོང་དུ་བགྲོད་དགོས་པའི་འདུས་བྱས་ནི་མཐར་ཐུག་གི་སྐྱབས་སུ་བསླུ་བའི་ཆོས་
ཅན། མཐར་ཐུག་གི་སྐྱབས་སུ་མི་བདེན་པའི་སློབ་པའི་རྒྱུད་ཀྱི་ལམ་བདེན་ནི་རྟོགས་པ་མཐར་
ཐུག་པའི་དུས་ན་མེད་པར་འགྱུར་བའི་དངོས་པོ་ཡིན་པས་མི་རྟག་པ། རྟོགས་པ་མཐར་ཐུག་
པའི་དུས་ན་མེད་པར་འགྱུར་བའི་མི་རྟག་པ་ནི་མཐར་ཐུག་གི་སྐྱབས་མ་ཡིན་ཞེས་པའི་དོན་ནོ།
ཁ་ཅིག་འགོག་བདེན་ཆོས་ཅན། མཐར་ཐུག་གི་སྐྱབས་ཡིན་ཏེ། མེད་དགག་ཡིན་པའི་ཕྱིར་
ཟེར་བ་མི་འཐད་དེ། དངོས་པོ་མེད་པས་མེད་དགག་ཡིན་ན། ཤེས་བྱ་ལ་སོགས་པ་ཡང་མེད་
དགག་དུ་ཐལ་བའི་ཕྱིར་རོ། ཁ་ཅིག་འགོག་བདེན་ཆོས་ཅན། མཐའ་ཐུག་གི་སྐྱབས་མིན་ཏེ།
དངོས་པོར་མེད་པའི་ཕྱིར་ཟེར་བ་ཡང་མི་འཐད་དེ། འོ་ན་རྫོགས་སངས་རྒྱས་ཀྱི་ངོ་བོ་ཉིད་སྐུ་
ཡང་ཆོས་ཅན། དེར་ཐལ། དེའི་ཕྱིར། འདོད་ན་རྟོགས་པ་མཐར་ཐུག་པ་དེ་མཐར་ཐུག་གི་
སྐྱབས་མ་ཡིན་པར་ཐལ་ལོ། ཁ་ཅིག་དམན་པའི་ལྷག་མེད་མྱང་འདས་ཆོས་ཅན། དེ་མིན་ཏེ།
ཉན་ཐོས་སྡེ་གཉིས་ཀྱིས་མར་མེ་ཤི་བ་ལྟར་མེད་པར་འདོད་པའི་ཕྱིར། ཟེར་བ་མི་འཐད་དེ།
མཐའ་ཐུག་ཐེག་པ་གསུམ་དུ་འདོད་པ་ཡང་ཡིན། དམན་པའི་མྱ་འདས་མེད་པར་འདོད་པ་
ཡིན་པའི་ཉན་ཐོས་སྡེ་པ་མེད་པའི་ཕྱིར། འོ་ན་འདི་ཉན་ཐོས་སྡེ་གཉིས་ཀྱི་འདོད་པ་ལ་མི་སྦྱོར་
ན༑ འགྲེལ་པ་ལས་ཉན་ཐོས་ཀྱི་ཚུལ་གྱིས་མར་མེ་རྒྱུན་ཆད་པ་བཞིན་དུ་ཞེས་གསུངས་པ་ཇི་
ལྟ་བར་ཞེ་ན། དེ་ནི་ཉན་ཐོས་ཀྱི་ཐེག་པའི་ཚུལ་གྱིས་ཐོབ་པའི་དམན་པའི་ལྷག་མེད་མྱང་
འདས་ཆོས་ཅན། དེ་མིན་ཏེ། མེད་པར་རྒྱུན་ཆད་པ་བཞིན་དུ་སེམས་ཅན་ལ་དམིགས་པའི་
སྣང་བ་ནུབ་ནས་སྡུག་ཀུན་ཙམ་སྤངས་པས་རབ་ཏུ་ཕྱེ་བ་ཡིན་གྱི་ཤེས་སྒྲིབ་ཟད་པར་སྤངས་པ་
- 2 6 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༡༦
མེད་པའི་ཕྱིར་ཞེས་པའི་དོན་ནོ། །རང་ལུགས་ལ་སློབ་པའི་རྒྱུད་ཀྱི་ལུང་གི་ཆོས་ཆོས་ཅན།
གཏན་གྱི་སྐྱབས་ཏེ་མཐར་ཐུག་གི་སྐྱབས་མིན་ཏེ། རྟོགས་པ་མཐར་ཐུག་པའི་ཚེ་ན་ཆུ་ཐོན་པའི་
གཟིངས་བཞིན་དུ་སྤང་བར་བྱ་བ་ཡིན་པའི་ཕྱིར། རྟོགས་པའི་ཆོས་ལ་ལམ་བདེན་དང་འགོག་
བདེན་གཉིས་ལས་དང་པོ་ནི། བྱང་འཕགས་ཀྱི་རྒྱུད་ཀྱི་བདག་མེད་མངོན་སུམ་དུ་རྟོགས་
པའི་ཤེས་རབ་ཆོས་ཅན། དེ་མིན་ཏེ། རང་གི་བསམ་ངོར་དྲི་མ་མཐའ་དག་དང་བྲལ་བར་སྣང་
དྲི་མ་མཐའ་དག་དང་མ་བྲལ་བའི་བརྫུན་པ་བསླུ་བའི་ཆོས་ཅན་ཡིན་པའི་ཕྱིར། གཉིས་པ་ནི།
དམན་པའི་ལྷག་མེད་མྱང་འདས་ཆོས་ཅན། དེ་མིན་ཏེ། སྡུག་ཀུན་ཙམ་སྤངས་པས་རབ་ཏུ་
ཕྱེ་བ་ཡིན་གྱི་ཤེས་སྒྲིབ་ཟད་པར་སྤངས་པ་མེད་པའི་ཕྱིར། གསུམ་པ་ཡང་དགྲ་བཅོམ་པ་ཆོས་
ཅན་དེ་མིན་ཏེ། ཤེས་སྒྲིབ་ཀྱི་འཇིགས་པ་དང་བཅས་པ་ཡིན་པའི་ཕྱིར། དཔེར་ན་རལ་གྲི་
གདེངས་པའི་གཤེད་མའི་སྐུལ་བྱེད་ལ་བྱ་བ་བཞིན་ནོ། །དེ་བཞིན་དུ་བྱང་འཕགས་ཆོས་ཅན།
མཐར་ཐུག་གི་སྐྱབས་ཡིན་ཏེ། ཤེས་སྒྲིབ་ཀྱི་འཇིགས་པ་དང་བཅས་པའི་ཕྱིར་རོ། །དེ་ཡང་
གཞུང་འདིས་མཐར་ཐུག་ཐེག་པ་གསུམ་འགོག་པ་གཙོ་བོར་བསྟན་པ་ཡིན་ལ། དེའི་མཐའ་
དཔྱོད་པའི་ཡན་ལག་ཏུ་སློབ་པའི་ལུང་གི་ཆོས་དང་། བྱང་འཕགས་ཀྱི་འགོག་ལམ་གྱི་བདེན་
པ་དང༌། བྱང་འཕགས་རྣམས་ཀྱང་མཐར་ཐུག་གི་སྐྱབས་མ་ཡིན་པར་བསྟན་པ་ཡིན་གྱི་དེ་དག་
བསྟན་བྱའི་གཙོ་བོར་ནི་མ་ཡིན་ནོ། །
གཉིས་པ་ནི། འོ་ན་མཐར་ཐུག་གི་སྐྱབས་གང་ཞེ་ན། གདུལ་བྱའི་འགྲོ་བ་ཡི་དོན་
དམ་པའི་སྐྱབས་ནི་སངས་རྒྱས་ཉག་གཅིག་ཡིན་ཏེ། ཐུབ་པ་སངས་རྒྱས་དེས་ཡེ་ཤེས་ཆོས་སྐུ་
བརྙེས་པ་ཅན་ཡིན་པའི་ཕྱིར་དང་། ས་བཅུ་པ་མན་ཆད་ཀྱི་འཕགས་པའི་ཆོས་ཉིད་ཀྱང་ཆོས་སྐུ་
དེའི་མཐར་ཐུག་པར་འགྲོ་བ་ཅན་ཡིན་པའི་ཕྱིར། གསུམ་པ་ནི། གང་གི་ཐོག་མ་ཞེས་སོགས་
ཀྱི་སྐབས་སུ། དོན་གཉིས་ཀྱིས་བསྡུས་པའི་ཡོན་ཏན་དྲུག་དང་ལྡན་པའི་སྐྱབས་གནས་མཐའ་
- 2 69 -



-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐུག་སངས་རྒྱས་དཀོན་མཆོག་དང༌། འགོག་ལམ་གྱིས་བསྡུས་པའི་ཡོན་ཏན་དྲུག་དང་ལྡན་
པའི་རྣམ་བྱང་བདེན་པ་དེ་ཆོས་དཀོན་མཆོག་དང་། རིག་གྲོལ་གྱིས་བསྡུས་པའི་ཡོན་ཏན་དྲུག་
དང་ལྡན་པའི་འཕགས་པ་དེ་དགེ་འདུན་དཀོན་མཆོག་ཡིན་ཞེས་བསྟན་པ་ལ། འོ་ན་ཅིའི་ཕྱིར་
དེ་དག་ལ་དཀོན་མཆོག་ཞེས་བྱ་ཞེ་ན། དེ་དག་ལ་དེ་ཞེས་བྱ་སྟེ། དེ་དག་རིན་པོ་ཆེ་དང་འདྲ་
བར་འཇིག་རྟེན་ན་འབྱུང་བ་དཀོན་པའི་ཕྱིར་དང༌། མི་མཐུན་ཕྱོགས་ཀྱི་དྲི་མ་མེད་པའི་ཕྱིར་
དང༌། མངོན་ཤེས་ལ་སོགས་པའི་མཐུ་དང་ལྡན་པའི་ཕྱིར་དང༌། འཇིག་རྟེན་གྱི་རྒྱན་དུ་གྱུར་
པའི་ཕྱིར་དང༌། ཡོན་ཏན་དེ་དག་དང་ལྡན་པའི་མཆོག་ཡིན་པའི་ཕྱིར་དང༌། སྟོད་སྨད་ལ་
སོགས་པའི་འགྱུར་བ་མེད་པའི་ཕྱིར་རོ། །
གཉིས་པ་ལ་སྤྱིར་བསྟན་པ་དང་། སོ་སོར་བཤད་པའོ། །དང་པོ་ལ་བསམ་གྱིས་
མི་ཁྱབ་པའི་དོན་དང༌། རྒྱུ་རྐྱེན་སོ་སོར་བཤད་པའོ། །དང་པོ་ནི། གང་ལས་དཀོན་མཆོག་
གསུམ་གྱི་དགེ་བ་འབྱུང་བའི་རྒྱུ་དྲི་བཅས་དེ་བཞིན་ཉིད་དང༌། དྲི་མ་མེད་པའི་བྱང་ཆུབ་དང་།
དྲི་མ་མེད་པའི་སངས་རྒྱས་ཀྱི་ཡོན་ཏན་དང༌། རྒྱལ་བའི་མཛད་པ་རྣམས་ཆོས་ཅན། ཁྱོད་
འཇལ་བྱེད་ཡོད་དེ། ཁྱོད་དོན་དམ་གཟིགས་པ་སངས་རྒྱས་རྣམས་ཀྱི་ཡུལ་ཉིད་ཡིན་པའི་ཕྱིར་
རོ༑ །སྐབས་འདིར་ཁམས་བདེ་གཤེགས་སྙིང་པོ། སྐུ་གསུམ། བྲལ་བ་དང་རྣམ་སྨིན་གྱི་ཡོན་
ཏན། སངས་རྒྱས་ཀྱི་ཕྲིན་ལས་རྣམས་ཀྱི་རྣམ་དག་སྐབས་སུ་བས་སོ། །གཉིས་པ་ནི་ཐམས་
ཅད་གཟིགས་པ་སངས་རྒྱས་རྣམས་ཀྱི་ཡུལ་དཀོན་མཆོག་གསུམ་པོ་འདི་ཡི་རིགས་ཏེ་རྒྱུ་
ཁམས་བདེ་གཤེགས་སྙིང་པོ་དང༌། བླ་ན་མེད་པའི་བྱང་ཆུབ་དང་། སངས་རྒྱས་ཀྱི་ཡོན་ཏན་
དང༌། སངས་རྒྱས་ཀྱི་ཕྲིན་ལས་རྣམ་པ་བཞི་པོ་དེ་ཡང་གོ་རིམ་བཞིན་དུ་འོག་ནས་འབྱུང་བའི་
རྒྱུ་མཚན་བཞི་ཡིས་རྟོག་གེའི་མངོན་སུམ་གྱིས་རྫོགས་པར་བསམ་གྱིས་མི་ཁྱབ་པ་ཡིན་ནོ། །
ཇི་ལྟར་བསམ་གྱིས་མི་ཁྱབ་ཅེ་ན། དྲི་བཅས་ཀྱི་སེམས་ཀྱི་ཆོས་ཉིད་ཆོས་ཅན། བསམ་གྱིས་མི་
I-
- 2 70 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
ཁྱབ་པ་ཡིན་པའི་ཕྱིར་ཏེ། རང་བཞིན་གྱི་དྲི་མས་རྣམ་པར་དག་ཀྱང་། གློ་བུར་གྱི་ཉོན་མོངས་པ་
དང་ལྡན་པའི་ཕྱིར། བླ་ན་མེད་པའི་བྱང་ཆུབ་ཆོས་ཅན། བསམ་གྱིས་མི་ཁྱབ་པ་ཡིན་ཏེ། རང་
བཞིན་གྱིས་ཀུན་ནས་ཉོན་མོངས་པ་མེད་ཀྱང་གློ་བུར་གྱི་དྲི་མས་གསར་དུ་དག་པ་ཡིན་པའི་
ཕྱིར། ཤེས་བྱ་ཆོས་ཅན། སངས་རྒྱས་ཀྱི་ཡོན་ཏན་དེ་བསམ་གྱིས་མི་ཁྱབ་པ་ཡིན་ཏེ། སངས་
རྒྱས་ ཀྱི་སྟོབས་སོགས་ཀྱི་ཆོས་དང༌། སེམས་ཅན་གྱི་ཡོན་ཏན་གཉིས་དོན་དམ་པར་རྣམ་
པར་དབྱེ་བ་མེད་པའི་ཕྱིར། སངས་རྒྱས་ཀྱི་ཕྲིན་ལས་དེ་བསམ་གྱིས་མི་ཁྱབ་པ་ཡིན་ཏེ། དེ་
རྣམ་པར་མི་རྟོག་བཞིན་དུ་ལྷུན་གྱིས་གྲུབ་པར་འཇུག་པའི་ཕྱིར། གཉིས་པ་ནི། ཤེས་བྱ་ཆོས་
ཅན། ཁམས་ཀྱི་གནས་གཅིག་པོ་དྲི་མས་རྣམ་པར་དག་པ་དེའི་ཉོན་མོངས་གྱི་རྒྱུ་ཡིན་ཞེས་
བརྗོད་དུ་རུང་བ་ཡིན་ཏེ། རྟོགས་པར་བྱ་བ་དྲི་མ་དང་བཅས་པའི་དེ་བཞིན་ཉིད་མངོན་སུམ་དུ་
རྟོགས་པ་ལ་བརྟེན་ནས་སངས་རྒྱས་ཀྱི་ཡེ་ཤེས་འབྱུང་བའི་ཕྱིར། གནས་ཕྱི་མ་གསུམ་ནི་དྲི་
མས་རྣམ་པར་དག་པ་དེའི་རྐྱེན་ཡིན་ཏེ། དེ་བཞིན་ཉིད་མངོན་སུམ་དུ་རྟོགས་པའི་བྱང་ཆུབ་
དང༌། བྱང་ཆུབ་དེ་ཡི་ནི་ཡནལག་སངས་རྒྱས་ཀྱི་ཡོན་ཏན་ལ་བརྟེན་ནས་གདུལ་བྱས་དེ་ཁོ་ན་
མངོན་སུམ་དུ་རྟོགས་པར་བྱེད་པ་དེ་འབྱུང་བའི་ཕྱིར་རོ། ། །
གཉིས་པ་ལ། ཁམས་བདེ་གཤེགས་སྙིང་པོ་བཤད་པ་དང་། བྱང་ཆུབ་ལ་སོགས་པ་
གསུམ་བཤད་པ་གཉིས། དང་ པོ་ ལ་ ཁམས་ བདེ་གཤེགས་སྙིང་པོ་དོན་གསུམ་གྱི་སྒོ་ནས་
མདོར་བསྟན་པ་དང༌། དེའི་སྒྲུབ་བྱེད་རྒྱས་པར་བཤད་པ་དང༌། སེམས་ཅན་ལ་ཁམས་ཡོད་
པར་བསྟན་པའི་དགོས་པ་བཤད་པའོ། །དང་པོ་ནི། དྲི་མ་དང་བཅས་པའི་དེ་བཞིན་ཉིད་ཀྱི་
དབང་དུ་བྱས་ནས། མདོ་ལས་སེམས་ཅན་ཐམས་ཅད་ནི་དེ་བཞིན་གཤེགས་པའི་སྙིང་པོ་ཅན་
ནོ༑ ༑ཞེས་གསུངས་པ་དེ་རྒྱུ་མཚན་དང་དགོས་པ་གང་གི་དབང་དུ་བྱས་ནས་གསུངས་ཤེ་ན།
ཤེས་བྱ་ཆོས་ཅན། ལུས་ཅན་གྱི་སེམས་ཅན་ཀུན་སངས་རྒྱས་ཀྱི་སྙིང་པོ་ཅན་ཡིན་ཏེ། སེམས་
E
，
- 2 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན་ཐམས་ཅད་རྫོགས་པའི་སངས་རྒྱས་ཀྱི་ཆོས་སྐུའི་ ཕྲིན་ལས་འཕྲོ་བའི་ཕྱིར་དང༌། དེ་
བཞིན་ཉིད་དེ་སངས་རྒྱས་དང་སེམས་ཅན་ལ་དབྱེར་མེད་པར་ཡོད་པའི་ཕྱིར་དང༌། སེམས་
ཅན་ཐམས་ཅད་ལ་རང་བཞིན་གནས་རིགས་དང་ཡང་དག་པར་བླངས་པ་ལས་བྱུང་པའི་
རིགས་ཡོད་པའི་ཕྱིར། །
སྐབས་འདིར་མཐའ་དཔྱད་པ་ལ། ཁམས་བདེ་གཤེགས་སྙིང་པོ་ངོས་བཟུང་བ་དང་།
དེ་བཞིན་གཤེགས་པའི་སྙིང་པོའི་མདོ་ལས་བསྟན་པའི་ཚུལ་དང་། མདོ་གཞན་གྱི་དགོངས་པ་
བཤད་པའོ། །དང་པོ་ནི། ཁམས་བདེ་གཤེགས་སྙིང་པོ་དེ་འབྲས་བུ་དང་དེ་བཞིན་ཉིད་དང་།
རྒྱུའི་སྒོ་ནས་བཤད་པ་ཡིན་གྱི། ཆོས་སྐུ་དང་དེ་བཞིན་ཉིད་བདེ་གཤེགས་སྙིང་པོར་བསྟན་པ་
མིན་ཏེ། བསྟན་བཅོས་འདིའི་རྩ་འགྲེལ་དུ་ཁམས་བདེ་གཤེགས་སྙིང་པོ་དེ་རྒྱུའི་གནས་སྐབས་
འབའ་ཞིག་ལ་བཤད་པའི་ཕྱིར། དེས་ན་སེམས་ཅན་ལ་ཆོས་སྐུའི་ཕྲིན་ལས་འཇུག་རུང་གི་
ནུས་པ་དང༌། དྲི་བཅས་ཀྱི་སེམས་ཅན་ཀྱི་ཆོས་ཉིད་དེ་བདེ་གཤེགས་སྙིང་པོ་ཡིན་ཏེ། གཉིས་
པ་སོགས་གཞན་དུ་བཤད་པ་ལས་རྟོགས་པར་བྱའོ། །གཉིས་པ་སྒྲུབ་བྱེད་རྒྱས་པར་བཤད་པ་
ལ༑ ཁམས་རང་བཞིན་གྱིས་རྣམ་པར་དག་པ་རྣམ་དག་བཅུས་སྒྲུབ་པ་དང༌། གློ་བུར་གྱི་དྲི་
མས་སྒྲིབ་པ་དཔེ་དགུས་སྒྲུབ་པ་དང་། ཁམས་རྟོགས་པའི་ཡུལ་ཅན། ཁམས་ཀྱི་རང་བཞིན་
ངོས་བཟུང་བ་དང་བཞིའོ། །དང་པོ་ལ་སྡོམ་གྱི་སྒོ་ནས་མདོར་བསྟན། སོ་སོའི་དོན་རྒྱས་པར་
བཤད། དོན་བསྡུ་བའོ། །དང་པོ་ནི། རིགས་ཡོད་ཕྱིར་ན་ལུས་ཅན་ཀུན། །རྟག་ཏུ་སངས་རྒྱས་
སྙིང་པོ་ཅན། །ཞེས་གསུངས་ན། ཁམས་དེ་གང་གི་སྒོ་ནས་གཏན་ལ་འབེབ་ཞེ་ན། ཁམས་ཀྱི་
ངོ་བོ་དང༌། ཁམས་ཀྱི་དྲི་མ་དག་པར་བྱེད་པའི་རྒྱུ་དང་། ཁམས་ཀྱི་དྲི་མ་སྦྱངས་པའི་འབྲས་བུ་
དང༌། ཁམས་ཀྱི་བྱེད་ལས་དང་། ཁམས་ཀྱི་ལྡན་པ་སྟེ་ཡོན་ཏན་དང་། འཇུག་པའི་རབ་དབྱེ་
དང༌། གནས་སྐབས་ཐམས་ཅད་པ་དང་། དེ་བཞིན་དུ་ཀུན་ཏུ་འགྲོ་བའི་དོན་དང་། རྟག་ཏུ་མི་
- 2 7
2 -



-
གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༡༦
འགྱུར་བ་དང་། ངོ་བོ་དབྱེར་མེད་པའི་ཡོན་ཏན་རྣམས་ནི་མདོའི་དགོངས་དོན་དོན་དམ་པའི་
དབྱིངས་ཁམས་གཏན་ལ་འབེབ་བྱེད་ཡིན་ཏེ། དེ་དག་ལ་བརྟེན་ནས་ཁམས་ཕྱིན་ཅི་མ་ལོག་
པར་རྟོགས་པའི་ ཕྱིར་རོ། །དེ་གནས་སྐབས་དང༌། ཀུན་ཏུ་འགྲོ་བའི་དོན་དང༌། རྟག་ཏུ་མི་
འགྱུར་བ་དང༌། ཡོན་ཏན་རྣམས་ནི་འཇུག་པའི་རབ་དབྱེ་གཏན་ལ་འབེབ་བྱེད་ཡིན་ནོ། །ཇི་
ལྟར་ཡིན་ཞེ་ན། ཉན་ཐོས་ཀྱི་རིགས་དང་། རང་སངས་རྒྱས་ཀྱི་རིགས་དང་། ཐེག་པ་ཆེན་པོའི་
རིགས་གསུམ་རང་བཞིན་གཅིག་ཡིན་ཀྱང༌། གནས་སྐབས་ཐ་དད་ཡིན་ཏེ། སྣང་འཛིན་རྣམ་
རྟོག་གཅིག་ཉིད་དེ་གསུམ་ག་ལ་ཀུན་ཏུ་འགྲོ་བའི་ཕྱིར། དེ་གསུམ་གནས་སྐབས་ཐམས་ཅད་
ཡིན་ནོ། །རང་བཞིན་རྣམ་དག་གཅིག་ཉིད་དེ་གསུམ་ག་ལ་རྗེས་སུ་འགྲོ་བ་འགལ་ཞེ་ན། མི་
འགལ་ཏེ། རང་བཞིན་རྣམ་དག་དེ་གནས་སྐབས་གསུམ་དུ་མི་འགྱུར་བའི་ཕྱིར། འོ་ན་དེ་ཤིན་
ཏུ་རྣམ་དག་གི་གནས་སྐབས་སུ་ཇི་ལྟར་མི་འགྱུར་ཞེ་ན། དེའི་གནས་སྐབས་སུ་མི་འགྱུར་བ་
ཡིན་ཏེ། སངས་རྒྱས་ཀྱི་རྣམ་གྲོལ་ལས་ངོ་བོ་ཐ་དད་པའི་ཉན་ཐོས་ཀྱི་རྣམ་གྲོལ་མེད་ཕྱིར་རོ། །
འདིར་ཁམས་ཀྱི་ངོ་བོ་སོགས་ཀྱི་མཐའ་དཔྱད་གོང་འོག་ཏུ་བཤད་པ་ལས་རྟོགས་པར་བྱའོ། །
གཉིས་པ་ལ། ངོ་བོ་དང་རྒྱུའི་དོན། འབྲས་བུ་དང་ལས་ཀྱི་དོན། ལྡན་པའི་དོན།
འཇུག་པའི་རབ་དབྱེ་བཤད་པའོ། །དང་པོ་ལ། མདོར་བསྟན། རྒྱས་བཤད་དོ། །དང་པོ་ལ།
ངོ་བོའི་དོན་དང༌། རྒྱུའི་དོན་བཤད་པའོ། །དང་པོ་ནི། ཆོས་སྐུ་དང་དེ་བཞིན་ཉིད་རིགས་
གསུམ་མོ། །མཚོན་བྱེད་ཀྱི་དཔེ་མེད་པ་མིན་ཏེ། རིན་ཆེན་དང༌། ནམ་མཁའ་དང་ཆུ་དག་པ་
བཞིན་དུ་ཤེས་པར་བྱ་བ་ཡིན་པའི་ཕྱིར་དང་། རྟག་ཏུ་རང་བཞིན་གྱིས་རྣམ་པར་དག་པ་ཡིན་
པའི་ཕྱིར་དང༌། ཉོན་མོངས་རང་བཞིན་གྱིས་མེད་པའི་ཕྱིར་རོ། །གཉིས་པ་ནི། ཐེག་པ་ཆེན་
པོའི་ཆོས་ལ་མོས་པ་དང་། ལྷག་པའི་ཤེས་རབ་དང་ཏིང་ངེ་འཛིན་དང་རང་གི་རིགས་འདྲ་སྔ་མ་
ལས་བྱུང་པའི་སྙིང་བརྩེ་ཆོས་ཅན། མཚོན་བྱེད་ཀྱི་དཔེ་མེད་པ་མིན་ཏེ། འཁོར་ལོ་བསྒྱུར་རྒྱལ་
- 2 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་བུ་སྐྱེད་པར་བྱེད་པའི་ས་བོན་དང་། མ་དང་མངལ་དང་། མ་མ་དང་ཆོས་མཚུངས་པའི་ཕྱིར་
རོ༑ ༑གཉིས་པ་རྒྱས་པར་བཤད་པ་ལ། ངོ་བོའི་དོན་རྒྱས་པར་བཤད་པ་དང་། རྒྱུའི་དོན་རྒྱས་
པར་ བཤད་པའོ། །དང་པོ་ནི། ཆོས་སྐུ་འདི་དག་ཆོས་ཅན། ནོར་བུ་རིན་ པོ་ ཆེ་ དང་ ཆོས་
མཚུངས་པ་ཡིན་ཏེ། བསམ་པའི་དོན་ཐམས་ཅད་འགྲུབ་པའི་མཐུ་དང་ལྡན་པའི་ཕྱིར། དེ་
བཞིན་ཉིད་ཆོས་ཅན། ནམ་མཁའ་དང་ཆོས་མཚུངས་པ་ཡིན་ཏེ། རང་བཞིན་གྱིས་གཞན་དུ་མི་
འགྱུར་བའི་ཕྱིར། ཡང་དག་པར་བླངས་པ་ལས་བྱུང་པའི་རིགས་ཆོས་ཅན། ཆུའི་ཡོན་ཏན་དང་
ཆོས་མཐུན་པ་ཉིད་ཡིན་ཏེ། སྙིང་རྗེས་བརླན་པའི་ངོ་བོའི་རང་བཞིན་ཡིན་པའི་ཕྱིར། གཉིས་པ་
ལ༑ སྤྱིར་བསྟན་པ་དང༌། སོ་སོར་བཤད་པའོ། །དང་པོ་ལ་སྒྲིབ་བཅས་ཀྱིས་གང་ན་སྒྲིབ་པ་
དང་བཅས་པར་བསྟན་པ་དང་། གཉེན་པོ་རྒྱུའི་རང་བཞིན་བཤད་པའོ། །དང་པོ་ནི། ངོ་བོ་རྒྱུ་
འབྲས་ཞེས་གསུངས་ན། ཁམས་ཀྱི་ངོ་བོ་མཐོང་བ་ལ་སྒྲིབ་པའི་སྒྲིབ་པ་དེ་ལ་དུ་ཡོད་ཞེ་ན། དེ་
ལ་སྒྲིབ་པའི་སྒྲིབ་པ་ཆོས་ཅན། རྣམ་པར་བཞི་ཡོད་དེ། ཐེག་པ་ཆེན་པོའི་ཆོས་ལ་ཁོང་ཁྲོ་བའི་
ཉན་ཐོས་འདོད་ཆེན་པའི་སྒྲིབ་པ་དང༌། གང་ཟག་གི་བདག་ཏུ་ལྟ་བའི་མུ་སྟེགས་ཀྱི་སྒྲིབ་པ་
དང༌། རང་ཉིད་འཁོར་བའི་སྡུག་བསྔལ་གྱིས་འཇིགས་ནས་སེམས་ཅན་ཡལ་བར་འདོར་བའི་
ཉན་ཐོས་ཀྱི་སྒྲིབ་པ་དང་། སེམས་ཅན་གྱི་དོན་ལ་ལྟོས་པ་མེད་པ་རང་བྱུང་རང་རྒྱལ་རྣམས་ཀྱི་
སྒྲིབ་པ་རྣམས་སུ་ཡོད་པའི་ཕྱིར་རོ། །གཉིས་པ་ནི། ངོ་བོ་རྒྱུ་ཞེས་སོགས་གསུངས་ན། ཁམས་
ཀྱི་དྲི་མ་དག་པར་བྱེད་པའི་རྒྱུ་དེ་ལ་དུ་ཡོད་ཞེ་ན། དེའི་དྲི་མ་དག་བྱེད་ཀྱི་རྒྱུ་ཆོས་ཅན། རྣམ་པ་
བཞི་ཉིད་ཡོད་དེ། ཐེག་ཆེན་གྱི་ཆོས་ལ་ལྷག་པར་མོས་པ་ལ་སོགས་པའི་ཆོས་ནི་རྣམ་པ་བཞི་
ཡོད་པའི་ཕྱིར། གཉིས་པ་ནི། རྒྱུ་རྒྱུད་ཀྱིས་བསྡུས་པའི་ཐེག་པ་མཆོག་ལ་མོས་པ་ཆོས་ཅན།
མཚོན་བྱེད་ཀྱི་དཔེ་མེད་པ་མིན་ཏེ། འཁོར་ལོས་བསྒྱུར་རྒྱལ་གྱི་བུ་སྐྱེད་པར་བྱེད་པའི་ས་བོན་
དང་ཆོས་མཚུངས་པའི་ཕྱིར། ཐབས་ཁྱད་པར་ཅན་གྱིས་ཟིན་པའི་སྟོང་ཉིད་རྟོགས་པའི་ཤེས་
མ 27 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
རབ་ཆོས་ཅན། ཆོས་འདྲ། སངས་རྒྱས་ཀྱི་ཆོས་སྐྱེད་པ་ལ་དེའི་བུ་སྐྱེད་བྱེད་ཀྱི་མ་དང་ཆོས་
མཚུངས་ཏེ། ནམ་མཁའ་མཛོད་ལ་སོགས་པའི་ཏིང་ངེ་འཛིན་གྱིས་བསྡུས་པའི་བསམ་གཏན་
ཆོས་ཅན། ཆོས་འདྲ། བདེ་བའི་མངལ་ན་གནས་པ་དང་ཆོས་མཚུངས་པའི་ཕྱིར། སེམས་ཅན་
སྡུག་བསྔལ་དང་བྲལ་བར་འདོད་པའི་སྙིང་རྗེ་ཆེན་པོ་ཆོས་ཅན། ཆོས་འདྲ། དེའི་བུ་སྐྱེད་པར་
བྱེད་པའི་མ་མ་དང་ཆོས་མཚུངས་པའི་ཕྱིར་རོ། །དེས་ན་ཐེག་ཆེན་གྱི་ཆོས་ལ་མོས་པ་དང་།
སྟོང་ཉིད་རྟོགས་པའི་ཤེས་རབ་དང་། བསམ་གཏན་དང༌། སྙིང་རྗེས་བསྐྱེད་པའི་གང་ཟག་
གང་ཡིན་པ་དེ་དོན། ཐུབ་པའི་རྗེས་སུ་སྐྱེས་པའི་སྲས་ཡིན་ནོ། །དེའི་གསུང་ལ་བརྟེན་ནས་
སྐྱེས་པའི་བྱང་སེམས་ཡིན་པའི་ཕྱིར། །
གཉིས་པ་འབྲས་བུ་དང་ལས་ཀྱི་དོན་བཤད་པ་ལ། བསྟན་བཤད་གཉིས། དང་པོ་
ལ་འབྲས་བུའི་དོན་དང༌། ལས་ཀྱི་དོན་ནོ། །དང་པོ་ནི། ངོ་བོ་རྒྱུ་འབྲས་ཞེས་གསུངས་ན།
ཁམས་ཀྱི་དྲི་མ་སྦྱངས་པའི་འབྲས་བུའི་དེ་ལ་དུ་ཡོད་ཞེ་ན། དེའི་འབྲས་བུ་ཆོས་ཅན། བཞི་
ཡོད་དེ། གཙང་བ་དམ་པ་དང་། བདག་དམ་པ་དང་། བདེ་བ་དམ་པ་དང༌། རྟག་པ་དམ་པ་
ཉིད་ ཀྱི་ཡོན་ཏན་ གྱི་ ཕ་རོལ་ཏུ་ ཕྱིན་པ་བཞི་ ཡིན་པའི་ཕྱིར། གཉིས་པ་ནི། ཁམས་བདེ་
གཤེགས་སྙིང་པོ་དེ་བྱེད་ལས་ཁྱད་པར་ཅན་དང་ལྡན་ཏེ། དེ་རྒྱུད་ལ་ཡོད་པའི་གང་ཟག་ཁ་
ཅིག་འཁོར་བའི་སྡུག་བསྔལ་གྱིས་ཡིད་འབྱུང་བ་དང་། ཞི་བ་མྱ་ངན་ལས་འདས་པ་ཐོབ་པར་
འདུན་པ་དང་། དེ་ཐོབ་པར་སྨོན་པའི་ལས་ཅན་ཡིན་པའི་ཕྱིར་རོ། །
གཉིས་པ་ལ་སྤྱིར་བསྟན་པ་དང༌། སོ་སོར་བཤད་པ། བྱང་འཕགས་ཀྱི་རྒྱུད་ཀྱི་
སྟོང་ཉིད་རྟོགས་པའི་ཤེས་རབ་དང་། སྙིང་རྗེ་ཆོས་སྐུའི་རྩ་བར་བསྟན་པའོ། །དང་པོ་ནི། ཐེག་
ཆེན་གྱི་ཆོས་ལ་མོས་པ་ལ་སོགས་པ་འདི་དག་གི་འབྲས་བུ་ནི་མདོར་བསྡུ་ན་རྣམ་པ་བཞི་ཡོད་
དེ༑ ཆོས་ཀྱི་སྐུ་ལ་ཕྱིན་ཅི་ལོག་རྣམ་པ་བཞི་ལས་བཟློག་པའི་གཉེན་པོ་རྣམ་པ་བཞིས་ལ་ཕྱིན་
- 2 7 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅི་ལོག་བཞི་སྤངས་པའི་རབ་ཏུ་ཕྱེ་བ་ཉིད་དེ་བཞིར་ཡོད་པའི་ཕྱིར་ཏེ། གཙང་བདག་བདེ་དང་
རྟག་ཉིད་ཀྱི། །ཞེས་གསུངས་ན། བཞི་པོ་དེ་གང་ཡིན་ཞེ་ན། ཆོས་སྐུ་ཆོས་ཅན། གཙང་བ་དམ་
པའི་ཕ་རོལ་ཏུ་ཕྱིན་པ་ཡིན་ཏེ། རང་བཞིན་གྱིས་རྣམ་པར་དག་པ་ཡིན་པའི་ཕྱིར་དང་། ཉོན་
མོངས་པའི་བག་ཆགས་མ་ལུས་པར་སྤངས་པའི་ཕྱིར། དེ་ཆོས་ཅན། བདག་དམ་པའི་ཕ་རོལ་
ཏུ་ཕྱིན་པ་ཡིན་ཏེ། གང་ཟག་གི་བདག་ཏུ་འཛིན་པ་དང་། བདག་མེད་བདེན་པར་འཛིན་པའི་
སྤྲོས་པ་དག་ཉེ་བར་ཞི་བ་མཐའ་ཐུག་པའི་སྐུ་མངའ་བའི་ཕྱིར། དེ་ཆོས་ཅན། བདེ་བ་དམ་པའི་
ཕ་རོལ་ཏུ་ཕྱིན་པ་ཡིན་ཏེ། ཡིད་ཀྱི་རང་བཞིན་གྱི་ཕུང་པོ་དང་། དེའི་རྒྱུ་མ་རིག་བག་ཆགས་ཀྱི་
ས་ཟད་པར་སྤངས་པའི་ཚུལ་གྱིས་ལོག་པའི་ཕྱིར། དེ་ཆོས་ཅན། རྟག་པ་དམ་པའི་ཕ་རོལ་ཏུ་
ཕྱིན་པ་ཡིན་ཏེ། འཁོར་བ་དང་མྱ་ངན་ལས་འདས་པ་བདེན་སྟོང་མཉམ་པ་ཉིད་དུ་མངོན་སུམ་
དུ་རྟོགས་པ་མཐའ་ཐུག་པའི་སྐུ་ཡིན་པའི་ཕྱིར། གསུམ་པ་ནི། འཁོར་བ་དང་ནི་མྱ་ངན་འདས།།
མཉམ་པ་ཉིད་དུ་རྟོགས་ཕྱིར་རྟག །ཞེས་གསུངས་ན། སློབ་ལམ་ན་འཁོར་འདས་བདེན་སྟོང་
མཉམ་པ་ཉིད་དུ་མངོན་སུམ་རྟོགས་པ་མེད་པ་ཡིན་ནམ་ཞེ་ན། བྱང་སེམས་འཕགས་པ་དེ་སྟོང་
ཉིད་རྟོགས་པའི་བློ་དང༌། སྙིང་རྗེ་ཆེན་པོས་བསྡུས་པའི་བླ་ན་མེད་པའི་བྱང་ཆུབ་སྒྲུབ་པའི་
ཐབས་ལ་བརྟེན་ནས་འཁོར་བའམ་མྱ་ངན་ལས་འདས་པའི་མཐར་ལྟུང་བར་མི་འགྱུར་ཏེ།
དེས་བདག་སྲེད་མ་ལུས་པ་སྟོང་ཉིད་རྟོགས་པའི་ཤེས་རབ་ཀྱིས་བཅད་པའི་ཕྱིར་དང་། སེམས་
ཅན་ལ་སྲེད་པ་སྟོང་ཉིད་སྡུག་བསྔལ་དང་བྲལ་བར་འདོད་པའི་བརྩེ་བ་དང་ལྡན་པའི་སྒོ་ནས་
ཞི་བའི་མཐའ་ཐོབ་པ་ཡིན་པའི་ཕྱིར་རོ། །གཉིས་པ་ནི། རིགས་ཡོད་ཕྱིར་ན་ལུས་ཅན་ཀུན། །
ཞེས་བསྟན་པ་ལ། དེ་མི་འཐད་དེ། རིགས་ཆད་ཀྱི་སེམས་ཅན་སྲིད་པའི་ཕྱིར་ཞེ་ན། ཤེས་བྱ་
ཆོས་ཅན། སེམས་ཅན་ཁ་ཅིག་འཁོར་བའི་སྡུག་བསྔལ་ལས་སྐྱོ་བར་མི་འགྱུར་ཞིང་། མྱ་ངན་
ལས་འདས་པ་ལ་དོན་གཉེར་གྱི་འདོད་པ་དང་དེ་ཐོབ་པར་གྱུར་ཅིག་སྙམ་པའི་སྨོན་པའང་མེད་
，
，
--
-
-
-
-2 7
6 -



，
-
，
，
གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༩༦
པར་འགྱུར་ལ། སངས་རྒྱས་ཀྱི་ཁམས་མེད་པའི་སེམས་ཅན་སྲིད་པའི་ཕྱིར། ཐལ་བ་ལས་
རིགས་ཆད་ཀྱི་སེམས་ཅན་མི་སྲིད་པའི་ཕྱིར། སྲིད་པའི་སྡུག་བསྔལ་ལ་སྐྱོན་དུ་མཐོང་བ་དང་
མྱ་ངན་ལས་འདས་པ་ལ་བདེ་བའི་ཡོན་ཏན་དུ་མཐོང་བ་འདི་རིགས་ཡོད་པའི་སེམས་ཅན་ལ་
ཡིན་གྱི་རིགས་མེད་པའི་སེམས་ཅན་དག་ལ་མེད་པའི་ཕྱིར། །
གསུམ་པ་ལྡན་པའི་དོན་བཤད་པ་ལ། མདོར་བསྟན་པ་དང༌། རྒྱས་པར་བཤད་
པའོ། །དང་པོ་ལ་རྒྱུའི་ཡོན་ཏན་དང་ལྡན་པ་དང་། འབྲས་བུའི་ཡོན་ཏན་དང་ལྡན་པའོ། །དང་
པོ་ནི། ཁམས་བདེ་གཤེགས་སྙིང་པོ་ཆོས་ཅན། རྒྱུའི་ཡོན་ཏན་དང་ལྡན་ཏེ། རྒྱ་མཚོ་ཆེན་
པོ་བཞིན་དུ་དཔག་ཏུ་མེད་པའི་ཡོན་ཏན་རིན་པོ་ཆེ་མི་ཟད་པའི་གནས་ཐེག་པ་ཆེན་པོའི་ཆོས་
ལ་མོས་པ་ལ་སོགས་པ་བཞི་དང་ལྡན་པའི་ཕྱིར། གཉིས་པ་ནི། དེ་ཆོས་ཅན། འབྲས་བུའི་ཡོན་
ཏན་དང་ལྡན་ཏེ། མར་མེ་བཞིན་དུ་དབྱེར་མེད་པའི་ཡོན་ཏན་རྫུ་འཕྲུལ་དང་ལྷའི་རྣ་བ་དང་།
གཞན་གྱི་སེམས་ཤེས་པ་དང་། སྔོན་གྱི་གནས་རྗེས་སུ་དྲན་པ་དང། འཆི་འཕོ་བ་དང་། སྐྱེ་བ་
ཤེས་པ་དང༌། ཟག་པ་མེད་པའི་ཤེས་པ་དང༌། ཟག་པ་ཟད་པ་དང་ལྡན་པའི་ངོ་བོ་ཡིན་པའི་
ཕྱིར། གཉིས་པ་ལ། རྒྱུའི་ཡོན་ཏན་དང་ལྡན་པ་རྒྱས་པར་བཤད་པ་དང༌། འབྲས་བུའི་ཡོན་
ཏན་དང་ལྡན་པ་རྒྱས་པར་བཤད་པའོ། །དང་པོ་ནི། ཁམས་བདེ་གཤེགས་སྙིང་པོ་འདི་ནི་རྒྱ་
མཚོ་དང་ནི་ཆོས་མཚུངས་པར་བསྟན་པ་ཡིན་ཏེ། ཆོས་སྐུ་རྣམ་པར་དག་བྱེད་ཀྱི་ཡན་ལག་ཐེག་
ཆེན་ཀྱི་ཆོས་ལ་མོས་པ་དེ་རྒྱ་མཚོའི་སྣོད་དང་ཆོས་མཚུངས། རྒྱལ་བའི་ཡེ་ཤེས་ཐོབ་བྱེད་ཀྱི་རྒྱུ་
ཐེག་ཆེན་ཐུན་མོང་མ་ཡིན་པའི་ཞི་གནས་དང་ལྷག་མཐོང་གཉིས་རྒྱ་མཚོའི་རིན་པོ་ཆེ་དང་ཆོས་
མཚུངས། ཐེག་ཆེན་འཇུག་པའི་རྒྱུ་བྱང་སེམས་འཕགས་པའི་རྒྱུད་ཀྱིས་བསྡུས་པའི་སྙིང་རྗེ་ནི་
རྒྱ་མཚོའི་ཆུ་དང་ཆོས་མཚུངས་པའི་ཕྱིར། གཉིས་པ་ནི། དྲི་མ་མེད་པའི་གནས་མངོན་ཤེས་དེ་
ནི་ཆོས་ཅན། མར་མེའི་སྣང་བ་དང་ཆོས་མཚུངས་ཏེ། མི་ཤེས་པའི་མི་མཐུན་ཕྱོགས་ཀྱི་མུན་
-2 7 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་འཇོམ་ པར་ བྱེད་ པའི་ ཕྱིར། དྲི་ མ་ མེད་ པའི་ ཡེ་ཤེས་ཆོས་ཅན། མར་མེའི་དྲ་བ་དང་
ཆོས་མཚུངས་ཏེ། ལས་ཉོན་གྱི་བུད་ཤིང་བསྲེག་པར་ནུས་པའི་ཕྱིར། དོན་དམ་པར་རྣམ་པར་
དབྱེར་མེད་པའི་ཟག་པ་ཟད་པ་དེ་ཉིད་ཆོས་ཅན། མར་མེའི་མདོག་དང་ཆོས་མཚུངས་ཏེ། དྲི་
མ་དང་བྲལ་བའི་སྤངས་པ་ཡིན་ཕྱིར་རོ། །
བཞི་པ་འཇུག་པའི་རབ་དབྱེ་བཤད་པ་ལ། དངོས་དང་། དེའི་ཡན་ལག་གཉིས།
དང་པོ་ལ་བསྟན་བཤད་གཉིས། དང་པོ་ནི། ངོ་བོ་རྒྱུ་འབྲས་ལས་ལྡན་འཇུག་པ་དང་། །ཞེས་
གསུངས་ན། འཇུག་པའི་དབྱེ་བ་ལ་དུ་ཡོད་ཞེ་ན། དེ་བཞིན་ཉིད་དེ་ལ་གནས་སྐབས་ཀྱི་དབྱེ་
བ་ཡོད་དེ། སོ་སོའི་སྐྱེ་བོ་དང་སངས་རྒྱས་པ་མིན་པའི་འཕགས་པ་དང་། རྫོགས་པའི་སངས་
རྒྱས་ཀྱི་དེ་བཞིན་ཉིད་ཀྱི་དབྱེ་བའི་འཇུག་པ་ལས་དེ་ཁོ་ཉིད་གཟིགས་པ་སངས་རྒྱས་ཀྱི་སེམས་
ཅན་ལ་རྒྱལ་བའི་སྙིང་པོ་འདི་བསྟན་པའི་ཕྱིར། གཉིས་པ་ནི། དེ་བཞིན་ཉིད་གསུམ་པོ་དེ་ཇི་
ལྟར་ཞེ་ན། སོ་སོའི་སྐྱེ་བོའི་དེ་བཞིན་ཉིད་ཆོས་ཅན། ཕྱིན་ཅི་ལོག་ཞེས་བརྗོད་པའི་རྒྱུ་མཚན་
ཡོད་དེ། སྒྲིབ་པའི་ས་བོན་ཅུང་ཟད་ཀྱང་མ་དག་པའི་དེ་བཞིན་ཉིད་ཡིན་པའི་ཕྱིར། བདེན་པ་
མངོན་སུམ་དུ་མཐོང་བ་བྱང་སེམས་འཕགས་པའི་དེ་བཞིན་ཉིད་ཆོས་ཅན། ཕྱིན་ཅི་ལོག་ལས་
ལྡོག་པ་ཕྱིན་ཅི་མ་ལོག་པ་ཞེས་བརྗོད་པའི་རྒྱུ་མཚན་ཡོད་དེ། སྒྲིབ་པའི་ས་བོན་ཅི་རིགས་པ་
སྤངས་པའི་དེ་བཞིན་ཉིད་ཡིན་པའི་ཕྱིར། དེ་བཞིན་གཤེགས་པའི་དེ་བཞིན་ཉིད་ཆོས་ཅན།
ཕྱིན་ཅི་མ་ལོག་པ་དང་སྤྲོས་པ་མེད་པས་རབ་ཏུ་ཕྱེ་བ་ཡིན་ཏེ། ཇི་ལྟ་བ་བཞིན་མངོན་སུམ་དུ་
རྟོགས་པ་མཐར་ཐུག་པའི་དེ་བཞིན་ཉིད་ཡིན་པའི་ཕྱིར།
གཉིས་པ་དེའི་ ཡན་ལག་ལ། གནས་སྐབས་ཐམས་ཅད་པ་དང༌། རང་བཞིན་
གཅིག་ཉིད་གནས་སྐབས་ཀུན་ཏུ་འགྲོ་བ་དང་། གཞན་དུ་མི་འགྱུར་བ་དང་། ཤིན་ཏུ་རྣམ་དག་
གི་གནས་སྐབས་ན་རྣམ་གྲོལ་གྱི་ཡོན་ཏན་དབྱེར་མེད་དུ་བསྟན་པ་དང་བཞིའོ། །དང་པོ་ལ་
-2 7 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
བསྟན་བཤད་གཉིས། དང་པོ་ནི། དེ་བཞིན་ཉིད་དེ་ལ་གསུམ་ཡོད་དེ། སྒྲིབ་པའི་ས་བོན་ཅུང་
ཟད་ཀྱང་མ་དག་པའི་སོ་སོའི་སྐྱེ་བོའི་དེ་བཞིན་ཉིད་དེ་སེམས་ཅན་ཐམས་ཅད་ཀྱི་ཁམས་དང་།
སྒྲིབ་པ་མཐའ་དག་གིས་མ་དག་ཅིང་། སྒྲིབ་པའི་ས་བོན་ཅི་རིགས་པས་དག་པའི་བྱང་སེམས་
འཕགས་པའི་དེ་བཞིན་ཉིད་དེ་བྱང་ཆུབ་སེམས་དཔའི་འཕགས་པའི་ཁམས་དང་། ཤིན་ཏུ་རྣམ་
པར་དག་པའི་དེ་བཞིན་ཉིད་དེ་དེ་བཞིན་གཤེགས་པ་ཞེས་བརྗོད་པའི་ཕྱིར་རོ། །གཉིས་པ་ནི།
ངོ་བོ་རྒྱུ་འབྲས་ལས་ལྡན་འཇུག་པ་དང༌། །ཞེས་པའི་ངོ་བོ་དེ་ལ་སོགས་པའི་དོན་དྲུག་པོ་འདི་
དག་གིས་བསྡུས་པ་ཡི་ཁམས་ནི་གནས་སྐབས་གསུམ་དག་ཏུ་མིང་གསུམ་གྱིས་ནི་བསྟན་ནོ། །
དགོས་ པ་ སྟེ། དེ་བཞིན་ཉིད་ཀྱི་གནས་སྐབས་ ཀྱི་དབྱེ་བ་རྟོགས་ པར་ བྱ་བའི་ཆེད་ཡིན་
པའི་ཕྱིར།
གཉིས་པ་ལ་བསྟན་བཤད་གཉིས། དང་པོ་ནི། སེམས་ཅན་གྱི་རང་བཞིན་དྲི་མ་
མེད་པའི་དབྱིངས་རང་བཞིན་གྱིས་སྟོང་པ་ཆོས་ཅན། མཚོན་བྱེད་ཀྱི་དཔེ་མེད་པ་མིན་ཏེ། ཇི་
ལྟར་རྟོག་པ་མེད་པའི་བདག་ཉིད་ཅན་གྱི་ནམ་མཁའ་སྣོད་ཀུན་ཏུ་རྗེས་སུ་སོང་བ་ལྟར་དེ་
བཞིན་དུ་ཁྱོད་ཀྱང་ཆོས་ཅན་ཀུན་ཏུ་འགྲོ་བ་ཉིད་ཡིན་པའི་ཕྱིར། གཉིས་པ་ནི། སྤྱིའི་མཚན་
ཉིད་རང་བཞིན་གྱིས་སྟོང་པ་ཆོས་ཅན། ཆོས་འདྲ། གཟུགས་ཀྱི་རྣམ་པ་དམན་པ་ས་ལས་བྱས་
པ་དང་། བར་མ་ཟངས་ལས་བྱས་པ་དང་། མཆོག་གསེར་ལས་བྱས་པ་ལ་ནམ་མཁའ་ཁྱབ་པ་
བཞིན་དུ། ཁྱོད་ཀྱང་ཉེས་པ་དང་བཅས་པའི་སོ་སོའི་སྐྱེ་བོ་དང་། ཡོན་ཏན་དང་ལྡན་པའི་བྱང་
འཕགས་དང༌། ཡོན་ཏན་མཐའ་ཐུག་པའི་སངས་རྒྱས་ལ་ཁྱབ་པ་ཡིན་པའི་ཕྱིར། གསུམ་པ་
གཞན་དུ་མི་འགྱུར་བ་ལ། སྤྱིར་བསྟན་པ་དང་སོ་སོར་བཤད་པའོ། །དང་པོ་ནི། རྟག་ཏུ་མི་
འགྱུར་ཡོན་ཏན་དབྱེར་མེད་ནི། །ཞེས་གསུངས་ན། ཇི་ལྟར་མི་འགྱུར་ཞེ་ན། ཆོས་ཉིད་དེ་
འགྱུར་བ་མེད་པ་ཡིན་ཏེ། ཇི་ལྟར་སྔར་སོ་སྐྱེའི་གནས་སྐབས་ན་སེམས་རང་བཞིན་གྱིས་སྟོང་
，
- 2 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དེ་བཞིན་དུ་ཕྱིས་སངས་རྒྱས་པའི་ཚེ་ན་སེམས་རང་བཞིན་གྱིས་སྟོང་ལ་སངས་རྒྱས་པའི་ཚེ་
ན་སེམས་རང་བཞིན་གྱིས་སྟོང་པ་དེ་བཞིན་དུ་སོ་སྐྱེའི་གནས་སྐབས་ན་ཡང་སེམས་རང་བཞིན་
གྱིས་སྟོང་པ་འགྱུར་བ་མེད་པའི་ཕྱིར། སེམས་རང་བཞིན་གྱིས་ཇི་ལྟར་སྟོང་ཞེ་ན། སེམས་རང་
བཞིན་གྱིས་སྟོང་པ་ཡིན་ཏེ། ཉེས་པ་ཆགས་སོགས་སེམས་རྒྱུད་ལ་འབྲལ་རུང་གློ་བུར་བ་དང་
ལྡན་པའི་ཕྱིར་དང་། སངས་རྒྱས་ཀྱི་ཡོན་ཏན་སེམས་རྒྱུད་ལ་སྐྱེ་རུང་གི་ཡོན་ཏན་ཉིད་དང་ལྡན་
པའི་ཕྱིར།
གཉིས་པ་ལ་མ་དག་པའི་གནས་སྐབས་སུ་མི་འགྱུར་བ། མ་དག་པ་དང་དག་
པའི་གནས་སྐབས་སུ་མི་འགྱུར་བ། ཤིན་ཏུ་རྣམ་དག་གི་གནས་སྐབས་སུ་མི་འགྱུར་བའོ། །
དང་པོ་ལ། ལས་ཉོན་གྱིས་མི་འགྱུར་བ་དང་། རྒ་བ་སོགས་ཀྱིས་མི་འགྱུར་བ་གཉིས། དང་པོ་
ལ༑ བསྟན་བཤད་དོན་བསྡུ་བའོ། །དང་པོ་ལ། ཀུན་ནས་སྐྱོན་མོངས་ཀྱི་ཆོས་ཀྱིས་མི་གོས་པ་
དང༌། སྐྱེ་འཇིག་གིས་མི་གོས་པ་གཉིས། དང་པོ་ནི། ཁམས་བདེ་གཤེགས་སྙིང་པོ་འདི་ཆོས་
ཅན། མཚོན་བྱེད་ཀྱི་དཔེ་མེད་པ་མིན་ཏེ། ནམ་མཁའ་སྣོད་ཀུན་ཏུ་སོང་བ་ཡིན་ཡང་ཕྲ་བ་སྟེ།
ཐོགས་བཅས་ཀྱི་རེག་པ་བཀག་ཙམ་ཡིན་པའི་རྒྱུ་མཚན་གྱི་རྡུལ་གྱིས་ཉེ་བར་གོས་པ་མེད་པ་
དེ་བཞིན་དུ་ཁྱོད་ཀྱང་སེམས་ཅན་ཐམས་ཅད་ལ་གནས་ཀྱང་ཉོན་མོངས་པས་གཞན་དུ་བསྒྱུར་
བའི་ཚུལ་གྱིས་ཉེ་བར་གོས་པ་མེད་པའི་ཕྱིར། གཉིས་པ་ནི། འདུས་མ་བྱས་པའི་དབྱིངས་རང་
བཞིན་གྱིས་སྟོང་པ་ཆོས་ཅན། མཚོན་བྱེད་ཀྱི་དཔེ་མེད་པ་མིན་ཏེ། ནམ་མཁའ་ལ་བརྟེན་ནས་
སྣོད་ཀྱི་འཇིག་རྟེན་ཐམས་ཅད་དུ་སྐྱེ་ཞིང་འཇིག་པ་དེ་བཞིན་དུ་ཁྱོད་ལ་བརྟེན་ནས་དབང་པོ་
རྣམས་ནི་སྐྱེ་ཞིང་འཇིག་ཀྱང་ཁྱོད་སྐྱེ་འཇིག་གིས་གཞན་དུ་བསྒྱུར་བའི་ཚུལ་གྱིས་གོས་པ་མེད་
པའི་ཕྱིར། གཉིས་པ་རྒྱས་པར་བཤད་པ་ལ། འཇིག་པའི་ཆོས་ཀྱིས་མ་གོས་པ་དང༌། སྐྱེ་བའི་
ཆོས་ཀྱིས་མ་གོས་པ་གཉིས། དང་པོ་ནི། རང་བཞིན་གྱིས་སྟོང་པ་འདི་ནི་ཆོས་ཅན། ཆོས་འདྲ།།
- 2 8 0 -



|-1
གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༦
ཇི་ལྟར་ནམ་མཁའ་མེ་རྣམས་ཀྱིས་སྔོན་ཆད་ནམ་ཡང་ཚིག་པ་མེད་པ་བཞིན་དུ། ཁྱོད་ཀྱང་འཆི་
བ་དང་ན་བ་དང་རྒ་བའི་མེས་མི་ཚིག་པའི་ཕྱིར། གཉིས་པ་ལ་སྤྱིར་བསྟན་པ་དང༌། སོ་སོར་
བཤད་པ་གཉིས། དང་པོ་ནི། རང་བཞིན་གྱིས་སྟོང་པ་མཚོན་བྱེད་ཀྱི་དཔེ་མེད་པ་མིན་ཏེ།
སའི་དཀྱིལ་འཁོར་ནི་ཆུའི་དཀྱིལ་འཁོར་ལ་གནས་ཆུའི་དཀྱིལ་འཁོར་ནི་རླུང་གི་དཀྱིལ་འཁོར་
ལ་གནས་རླུང་གི་དཀྱིལ་འཁོར་ནི་ནམ་མཁའ་ལ་རབ་ཏུ་གནས་ཀྱང་། འདུས་མ་བྱས་པའི་
ནམ་མཁའ་ནི་རླུང་དང་ཆུ་དག་དང་སའི་ཁམས་ལ་གནས་པ་མིན་པ་དེ་བཞིན་དུ། ཟག་བཅས་
ཀྱི་ཕུང་པོ་དང་ཁམས་དང་དབང་པོ་རྣམས་རང་རྒྱུ་ལས་དང་ཉོན་མོངས་དག་ལ་གནས། ལས་
དང་ཉོན་མོངས་པའི་ཚུལ་བཞིན་མིན་པའི་ཡིད་ལ་བྱེད་ལ་རྟག་ཏུ་གནས་ཚུལ་བཞིན་མིན་པའི་
སེམས་ཀྱི་དག་པ་རང་བཞིན་གྱིས་སྟོང་པ་ལ་རབ་ཏུ་གནས་ཀྱང་སེམས་ཀྱི་རང་བཞིན་གྱི་ཆོས་
དོན་དམ་པའི་བདེན་པ་རྣམས་ནི་ཟག་བཅས་ཀྱི་ཕུང་པོ་སོགས་ཐམས་ཅད་ལ་ཡང་གཞན་དུ་
བསྒྱུར་བའི་ཚུལ་གྱིས་གནས་པ་མེད་པའི་ཕྱིར། །
གཉིས་པ་ལ་དངོས་དང་། དཔེ་དོན་ཆོས་མཐུན་གྱི་ཁྱད་པར་བཤད་པའོ། །དང་པོ་
ནི་ཟག་བཅས་ཀྱི་ཕུང་པོ་དང་སྐྱེ་མཆེད་དང་ཁམས་རྣམས་ཆོས་ཅན། སའི་དཀྱིལ་འཁོར་དང་
འདྲ་བར་ཤེས་པར་བྱ་སྟེ། ས་དེས་གླིང་བཞི་རི་རབ་ཀྱི་རྟེན་བྱེད་པ་དེ་བཞིན་དུ། ཁྱོད་ཀྱི་ཀྱང་
རང་འབྲས་ལས་དང་ཉོན་མོངས་པའི་རྟེན་བྱེད་པའི་ཕྱིར། ལུས་ཅན་གྱི་ལས་དང་ཉོན་མོངས་
ཆོས་ཅན། ཆུའི་ཁམས་དང་འདྲ་བར་ཤེས་པར་བྱ་སྟེ། རང་འབྲས་ཟག་པ་དང་བཅས་པའི་
ཕུང་པོའི་རྟེན་བྱེད་པའི་ཕྱིར། ཚུལ་བཞིན་མ་ཡིན་པའི་ཡིད་བྱེད་ཆོས་ཅན། རླུང་གི་ཁམས་དང་
འདྲ་བར་ཤེས་པར་བྱ་སྟེ། ཁྱོད་ཀྱིས་ཞེན་པ་ལྟར་མ་གྲུབ་པའི་ཕྱིར། སེམས་ཀྱི་རང་བཞིན་དོན་
དམ་པའི་བདེན་པ་ཆོས་ཅན། ནམ་མཁའི་ཁམས་བཞིན་དུ་ཤེས་པར་བྱ་སྟེ། རང་བཞིན་གྱིས་
གྲུབ་པའི་གཞི་ཅན་ཡང་མིན་ཅིང་ཚུལ་བཞིན་མ་ཡིན་པའི་ཡིད་བྱེད་ཀྱིས་གཞན་དུ་བསྒྱུར་བའི་
- 2
8
1 -



་
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚུལ་གྱིས་གནས་པ་མེད་པའི་ཕྱིར། གཉིས་པ་ནི། ཚུལ་བཞིན་མིན་པའི་ཡིད་བྱེད་ནི་རྟེན་དང་
བརྟེན་པ་གཉིས་ཀ་ཡིན་ཞེས་བརྗོད་དུ་རུང་སྟེ། དེ་ནི་སེམས་ཀྱི་རང་བཞིན་དོན་དམ་པའི་
བདེན་པ་ལ་གནས་ལ། ཚུལ་བཞིན་མིན་པའི་ཡིད་བྱེད་ཀྱིས་རང་འབྲས་ལས་དང་ཉོན་མོངས་
སྐྱེ་བའི་སྒོ་རབ་ཏུ་ཕྱེ་བའི་ཕྱིར། ལས་དང་ཉོན་མོངས་པའི་ཆུ་ཆོས་ཅན། ཁྱོད་ཀྱིས་ཟག་པ་དང་
བཅས་པའི་ཕུང་པོའི་རྟེན་བྱེད་པ་ཡིན་ཏེ། ཁྱོད་ལས་རང་འབྲས་ཟག་པ་དང་བཅས་པའི་ཕུང་
པོ་དང་སྐྱེ་མཆེད་དང་ཁམས་རྣམས་འབྱུང་བའི་ཕྱིར། ཟག་བཅས་ཀྱི་ཕུང་ཁམས་སྐྱེ་མཆེད་
ཆོས་ཅན། ཁྱོད་མཚོན་བྱེད་ཀྱི་དཔེ་མེད་པ་མིན་ཏེ། ཆུའི་དཀྱིལ་འཁོར་དེ་འཛིན་པ་དང་ཆགས་
པ་ལྟར་ཁྱོད་ལས་ཉོན་མོངས་པའི་སྐྱེ་བ་དང་འཇིག་པར་འགྱུར་བ་ཡིན་པའི་ཕྱིར། སེམས་ཀྱི་
རང་བཞིན་དོན་དམ་པའི་བདེན་པ་ཆོས་ཅན། ནམ་མཁའི་ཁམས་ལྟར་ཉོན་མོངས་ཀྱི་རྒྱུ་མེད་
ཅིང་ལྷན་ཅིག་བྱེད་རྐྱེན་མེད་དོ། ཁྱོད་ཀྱི་རྒྱུ་རྐྱེན་ཚོགས་པ་མེད་ཅིང་ཐོག་མར་སྐྱེ་བ་དང་།
མཐར་འཇིག་པ་དང་གཞན་དུ་བསྒྱུར་བའི་ཚུལ་གྱིས་གནས་པའང་ཡོད་པ་མིན་པའི་ཕྱིར།
གསུམ་པ་དོན་བསྡུ་བ་ལ། ལས་ཉོན་གྱིས་མ་གོས་པ་དང༌། སྐྱེ་འཇིག་གི་ཆོས་ཀྱི་མ་གོས་པ་
གཉིས། དང་པོ་ནི། སེམས་ཀྱི་རང་བཞིན་འོད་གསལ་དོན་དམ་པའི་བདེན་པ་གང་ཡིན་པ་དེ་
ནི་ནམ་མཁའ་བཞིན་དུ་ལས་ཉོན་གྱིས་གཞན་དུ་འགྱུར་བ་མེད་དེ། ཡང་དག་པར་མིན་པ་
བདེན་འཛིན་གྱི་རྟོག་པ་ལས་བྱུང་པའི་འདོད་ཆགས་ལ་སོགས་པའི་གློ་བུར་གྱི་དྲི་མས་དོན་
དམ་པ་དེ་ཉོན་མོངས་པར་མི་འགྱུར་བའི་ཕྱིར། གཉིས་པ་ནི། ལས་དང་ཉོན་མོངས་པའི་ཆུ་
སོགས་ཀྱིས་རང་བཞིན་གྱིས་སྟོང་པ་འདི་ནི་མངོན་པར་འགྲུབ་པ་མིན་ཏེ། རང་བཞིན་གྱིས་
སྟོང་པ་དེ་སྐྱེ་བའི་ཆོས་ཀྱི་མ་གོས་པའི་ཕྱིར། འཆི་བ་དང་ན་བ་དང་རྒ་བའི་མེ་མི་ཟད་པས་ཀྱང་
རང་བཞིན་གྱིས་སྟོང་པ་དེ་འཚིག་པར་མི་འགྱུར་ཏེ། དེ་འཇིག་པའི་ཆོས་ཀྱིས་མ་གོས་པའི་
ཕྱིར། གཉིས་པ་ན་བ་སོགས་ཀྱིས་མི་འགྱུར་བ་ནི། འཆི་བའི་མེ་དང་ན་བའི་མེ་དང་རྒ་བའི་མེ་
- 2 82 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༦
གསུམ་རིམ་བཞིན་དུ་སྣོད་ཀྱི་འཇིག་རྟེན་སྲེག་པར་བྱེད་པའི་དུས་མཐའི་མེ་དང་། དམྱལ་བའི་
ལུས་སྲེག་པར་བྱེད་པའི་དམྱལ་བའི་མེ་དང་། བུད་ཤིང་སྲེག་པར་བྱེད་པའི་ཐ་མལ་པའི་མེ་
གསུམ་པོ་དང་འདྲ་བར་ཤེས་པར་བྱ་སྟེ། འཆི་བའི་མེས་ལུས་གཏན་ནས་འཇོམ་པར་བྱེད། ན་
བའི་མེས་ནད་མེད་པ་དེ་འཇོམ་པར་བྱེད། རྒ་བའི་མེས་དར་ལ་བབ་པ་དེ་འཇོམ་པར་བྱེད་པའི་
ཕྱིར་རོ། །
I
，
གཉིས་པ་མ་དག་པ་དང་དག་པའི་གནས་སྐབས་ན་མི་འགྱུར་བ་ལ། བསྟན་བཤད་
གཉིས། དང་པོ་ནི་བྱང་འཕགས་ཆོས་ཅན། ལས་ཉོན་གྱི་དབང་གིས་སྐྱེ་བ་དང་འཆི་བ་དང་ན་
བ་དང་རྒ་བ་ལས་གྲོལ་བ་ཡིན་ཏེ། ཐབས་ཁྱད་པར་ཅན་གྱིས་ཟིན་པའི་སྒོ་ནས་བདེན་པས་
སྟོང་པ་འདི་ཡི་རང་བཞིན་ཇི་ལྟར་བ་བཞིན་མངོན་སུམ་དུ་རྟོགས་པའི་གང་ཟག་ཡིན་པའི་ཕྱིར།
འོ་ན་ལས་ཉོན་གྱི་དབང་གིས་འཁོར་བར་སྐྱེ་བ་དང་བྲལ་ན། འཁོར་བར་སྐྱེ་བ་མི་ལེན་པར་
འགྱུར་ཞེ་ན། བློ་ལྡན་བྱང་འཕགས་ཆོས་ཅན། འཁོར་བར་སྐྱེ་བ་ལེན་པའི་རྒྱུ་མཚན་ཡོད་དེ།
ལས་ཉོན་གྱི་དབང་གིས་སྐྱེ་བ་ལ་སོགས་པའི་ཕོངས་པ་དང་བྲལ་ཡང་། འཁོར་བ་ལ་སྙིང་རྗེ་
སྐྱེས་པ་དེ་ཡི་རྒྱུས་འཁོར་བར་སྐྱེ་བ་བསྟན་པའི་ཕྱིར། གཉིས་པ་ལ། སྐྱེ་བའི་ཁྱད་པར་ལྟོས་
ནས་བཤད་པའི་མ་དག་པ་དང་དག་པའི་གནས་སྐབས་ན་མི་འགྱུར་བ་དང་། སངས་རྒྱས་དང་
སོ་སྐྱེ་ལ་ལྟོས་ནས་བཤད་པའི་མ་དག་པ་དང་དག་པའི་གནས་སྐབས་ན་མི་འགྱུར་བའོ། །དང་
པོ་ལ། དག་པའི་ཁྱད་པར་དང་། མ་དག་པའི་རང་བཞིན་དག་མ་དག་གི་ཁྱད་པར་དུ་བྱས་ནས་
བཤད་པ་དང་གཉིས། དང་པོ་ནི། བྱང་སེམས་འཕགས་པ་དེ་ཆོས་ཅན། ཁྱོད་ལ་ལས་དང་
ཉོན་མོངས་པའི་དབང་གིས་འཁོར་བར་སྐྱེ་བ་མེད་དེ། དེའི་དབང་གིས་འཆི་བ་དང་ན་བ་དང་
རྒ་བའི་སྡུག་བསྔལ་རྩ་བ་ནས་སྤངས་པའི་ཚུལ་གྱི་དེ་མེད་པའི་ཕྱིར། གཉིས་པ་ནི། ས་དང་པོ་
ལ་གནས་པའི་བྱང་སེམས་ཆོས་ཅན། བདེན་པར་མེད་པ་ཇི་ལྟ་བ་བཞིན་ཡང་དག་པར་མངོན་
- 2 83 -



ན
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུམ་དུ་མཐོང་བའི་རྒྱུ་མཚན་གྱིས་ལས་ཉོན་གྱིས་སྐྱེ་བ་སོགས་རྣམས་ལས་འདས་པར་གྱུར་
ཀྱང་འཁོར་བར་སྐྱེ་བ་ལེན་པའི་རྒྱུ་མཚན་ཡོད་དེ། སྙིང་རྗེའི་བདག་ཉིད་ཀྱིས་འཁོར་བར་སྐྱེ་བ་
དང་འཆི་བ་དང་རྒ་བ་དང་ན་བར་སྟོན་པའི་ཕྱིར། གཉིས་པ་སངས་རྒྱས་དང་སོ་སྐྱེ་ལ་ལྟོས་
ནས་བཤད་པའི་མ་དག་པ་དང་དག་པའི་གནས་སྐབས་ན་མི་འགྱུར་བ་ལ། བྱང་སེམས་བཞིའི་
དག་མ་དག་གི་ཡོན་ཏན་བཤད་པ་དང་། སྲིད་པ་ཐ་མ་པའི་བྱང་སེམས་ཀྱི་དག་མ་དག་གི་ཡོན་
ཏན་བཤད་པ་གཉིས། དང་པོ་ལ། སེམས་དང་པོ་བསྐྱེད་པའི་བྱང་སེམས་ཀྱི་ཡོན་ཏན། སྤྱོད་
པ་ལ་ཞུགས་པའི་བྱང་སེམས་ཀྱི་ཡོན་ཏན། ཕྱིར་མི་ལྡོག་པའི་བྱང་སེམས་ཀྱི་ཡོན་ཏན། སྐྱེ་བ་
གཅིག་གིས་ཐོགས་པའི་བྱང་སེམས་ཀྱི་ཡོན་ཏན་དང་བཞིའོ། །དང་པོ་ནི། ས་དང་པོ་ལ་གནས་
པའི་རྒྱལ་སྲས་དེ་ཆོས་ཅན། ཁྱོད་རྨད་དུ་བྱུང་པའི་ཡོན་ཏན་དང་ལྡན་དེ། ཁྱོད་ཀྱིས་འགྱུར་བ་
མེད་པའི་ཆོས་ཉིད་འདི་མངོན་དུ་རྟོགས་ནས་མ་རིག་པས་ལྡོངས་པའི་སྐྱེ་བོ་རྣམས་ཀྱིས་ཁྱོད་
འཁོར་བར་སྐྱེ་བ་ལ་སོགས་པ་དག་ཏུ་མཐོང་བའི་ཕྱིར། འཕགས་པའི་སྤྱོད་ཡུལ་ཐོབ་པའི་ས་
དང་པོ་ལ་གནས་པའི་བྱང་སེམས་གང་ཡིན་པ་ཆོས་ཅན། འགྲོ་བ་ཡི་གཉེན་གྱི་ཐབས་དང་སྙིང་
རྗེ་མཆོག་ཏུ་གྱུར་པ་ཡིན་ཏེ། སྙིང་རྗེའི་དབང་གིས་བྱིས་པའི་སྤྱོད་ཡུལ་དུ་སྐྱེ་བ་ལེན་པ་སོགས་
སྟོན་པ་དེ་ཉིད་ཀྱི་ཕྱིར། གཉིས་པ་ནི། ས་གཉིས་པ་ནས་བདུན་པའི་བར་ལ་གནས་པའི་བྱང་
སེམས་ཆོས་ཅན། ཡོན་ཏན་ཁྱད་ཅན་དང་ལྡན་ཏེ། སོ་སྐྱེ་དང་ཉན་ཐོས་དང་རང་སངས་རྒྱས་
ཀྱི་འཇིག་རྟེན་ཐམས་ཅད་ལས་འདས་ཀྱང་འཇིག་རྟེན་པའི་དོན་དུ་འཇིག་རྟེན་ན་འཇིག་རྟེན་
པའི་སྐྱེ་སོགས་ལས་མ་གཡོས་པར་འཇིག་རྟེན་གྱི་དྲི་མས་མ་གོས་པར་སྤྱོད་པའི་ཕྱིར། དེ་ཆོས་
ཅན། ཁྱོད་མཚོན་བྱེད་ཀྱི་དཔེ་མེད་པ་མིན་ཏེ། པདྨ་ཆུ་ནང་དུ་སྐྱེས་པ་ཆུ་ཡིས་སྐྱོན་གྱིས་གོས་
པ་མེད་པ་དེ་བཞིན་དུ་ཁྱོད་ཀྱང་འཇིག་རྟེན་དུ་སྐྱེས་ཀྱང་འཇིག་རྟེན་པའི་ཆོས་ལས་ཉོན་གྱིས་
མ་གོས་པའི་ཕྱིར། གསུམ་པ་ནི། ས་བརྒྱད་པ་ལ་གནས་པའི་བྱང་སེམས་ཆོས་ཅན། གཞན་
- 2
8
4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
དོན་གྱི་བྱ་བ་སྒྲུབ་པ་ལ་རྟག་ཏུ་བློ་གྲོས་མེ་བཞིན་དུ་འབར་བ་དང་ཞི་བའི་བསམ་གཏན་དང་
སྙོམས་འཇུག་ལ་རྟག་ཏུ་སྙོམས་པར་འཇུག་པ་ཡིན་ཏེ། མི་རྟོག་ཡེ་ཤེས་ལ་དབང་ཐོབ་པའི་
སེམས་དཔའ་ཡིན་པའི་ཕྱིར། །
བཞི་པ་ལ། ཕྲིན་ལས་ཕུན་སུམ་ཚོགས་པའི་རྒྱུ་བཤད་པ་དང་། དེ་ལ་བརྟེན་ནས་
ཕྲིན་ལས་འབད་མེད་དུ་འཇུག་པ་གཉིས། དང་པོ་ནི། སྐྱེ་བ་གཅིག་གིས་ཐོགས་པའི་བྱང་
སེམས་དེ་ནི་ཆོས་ཅན། གཞན་དོན་འབད་མེད་ལྷུན་གྲུབ་ཏུ་བྱེད་དེ། དེ་ལྟར་གྱུར་ཅིག་པའི་
སྔོན་གྱི་སྨོན་ལམ་གྱི་དབང་དང་འབད་རྩོལ་གྱི་རྣམ་རྟོག་ཐམས་ཅད་དང་བྲལ་བའི་རྒྱུ་མཚན་
གྱི་ལུས་ཅན་སྨིན་པའི་དོན་དུ་འབད་པ་བྱེད་པ་མིན་པར་ལྷུན་གྲུབ་ཏུ་འཇུག་པའི་ཕྱིར། དེ་ཆོས་
ཅན། གཞན་དོན་བྱེད་ཚུལ་ཇི་ལྟར་བ་བཞིན་དུ་ཤེས་པ་ཡིན་ཏེ། གདུལ་བྱ་ལ་ཆོས་བསྟན་པ་
དང༌། གཟུགས་སྐུ་མི་འདྲ་བ་དག་བསྟན་པ་དང་། ཆགས་ཅན་གྱིས་འདུལ་བ་ལ་ཆགས་ཅན་
གྱི་སྤྱོད་པ་དང་། སྤྱོད་ལམ་གྱིས་འདུལ་བ་ལ་འགྲོ་འོང་ལ་སོགས་པའི་སྤྱོད་ལམ་གྱིས་ཀྱང་རུང་
གདུལ་བྱ་གང་གི་རྣམ་པ་ཇི་ལྟར་ཐབས་གང་གིས་འདུལ་བ་དེ་ལྟར་ཉིད་དུ་ཤེས་ནས་གཞན་
དོན་བྱེད་པའི་ཕྱིར། གཉིས་པ་ནི། བློ་ལྡན་སྐྱེ་བ་གཅིག་གིས་ཐོགས་པའི་བྱང་སེམས་དེ་ནི་
ཆོས་ཅན། སེམས་ཅན་གྱི་དོན་ལ་ནི་ཡང་དག་པར་འཇུག་པ་ཡིན་ཏེ། ནམ་མཁའི་མཐའ་ཀླས་
ཀྱི་འགྲོ་བའི་དོན་བྱེད་པ་ལ་འབད་རྩོལ་མེད་པར་རྟག་ཏུ་ལྷུན་གྱིས་གྲུབ་པར་ཐོགས་མེད་དུ་
འཇུག་པའི་ཕྱིར། གཉིས་པ་སྲིད་པ་ཐ་མ་པའི་བྱང་སེམས་ཀྱི་དག་པ་དང་མ་དག་པའི་ཡོན་ཏན་
བཤད་པ་ལ། དག་པའི་ཡོན་ཏན་དང་མ་དག་པའི་ཡོན་ཏན་བཤད་པ་གཉིས། དང་པོ་ནི།
སྲིད་པ་ཐ་མ་པའི་བྱང་ཆུབ་སེམས་དཔའི་ཚུལ་འདི་ནི་ཆོས་ཅན། གཞན་དོན་བྱེད་ཚུལ་ཁྱད་
པར་དུ་འཕགས་པ་ཡིན་ཏེ། རྗེ་བོ་དེ་བཞིན་གཤེགས་པ་རྣམས་དང་སེམས་ཅན་ཡང་དག་པར་
སྒྲོལ་བ་སྟེ་གཞན་དོན་འབད་མེད་ལྷུན་གྲུབ་ཏུ་བྱེད་པར་འཇིག་རྟེན་ན་ནི་མཉམ་པ་ཉིད་ཡིན་
-28 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར། གཉིས་པ་ནི། འོ་ན་དེ་སངས་རྒྱས་དང་ཁྱད་མེད་དུ་འགྱུར་ཞེ་ན། མི་འགྱུར་ཏེ། དེ་
གཉིས་གཞན་དོན་འབད་མེད་ལྷུན་གྲུབ་ཏུ་བྱེད་པར་མཉམ་པ་དེ་ལྟར་མོད་ཀྱི་ས་ཆེན་པོའི་
དཀྱིལ་འཁོར་དང་སའི་རྒྱུན་དང་རྒྱ་མཚོའི་ཆུ་དང་བ་གླང་གི་རྨིག་རྗེས་ཀྱི་ཆུའི་ཁྱད་པར་གང་
ཡིན་པ་སངས་རྒྱས་དང་སྲིད་པ་ཐ་མ་པའི་བྱང་ཆུབ་སེམས་དཔའི་ཁྱད་པར་དེ་ཉིད་ཡིན་པའི་
ཕྱིར། །
གསུམ་པ་ཤིན་ཏུ་རྣམ་དག་གི་གནས་སྐབས་ན་མི་འགྱུར་བ་ལ། བསྟན་བཤད་དེ་
གཉིས་སྦྱར་དེ་བཤད་པ་དང་གསུམ། དང་པོ་ནི། རྟག་ཏུ་མི་འགྱུར་ཡོན་ཏན་དབྱེར་མེད་ནི་
ཞེས་གསུངས་ན། ཤིན་ཏུ་རྣམ་དག་གི་གནས་སྐབས་ན་ཇི་ལྟར་མི་འགྱུར་ཞེ་ན། ཆོས་སྐུ་ཆོས་
ཅན། རྟག་པ་ཞེས་བརྗོད་དུ་རུང་སྟེ། ཡིད་ཀྱི་རང་བཞིན་གྱི་ལུས་ཀྱི་གཞན་དུ་འགྱུར་བ་མིན་
པའི་བདག་ཉིད་མཐར་ཐུག་པ་ཡིན་པའི་ཕྱིར་ཏེ། མི་ཟད་པའི་ཡོན་ཏན་གྱི་ཆོས་དང་ལྡན་པ་
མཐར་ཐུག་པའི་སྐུ་ཡིན་པའི་ཕྱིར། དེ་ཆོས་ཅན། བརྟན་པ་ཞེས་བརྗོད་དུ་རུང་སྟེ། འགྲོ་བའི་
སྐྱབས་གནས་མཐའ་ཐུག་པ་ཡིན་པའི་ཕྱིར་ཏེ། ཕྱི་མའི་མཐའ་མེད་མུར་ཐུག་པ་སྟེ་རང་བཞིན་
གྱིས་རྣམ་པར་དག་པ་ལ་གློ་བུར་གྱི་དྲི་མ་མཐའ་དག་དང་བྲལ་བ་ཡིན་པའི་ཕྱིར། དེ་ཆོས་ཅན།།
ཞི་བ་ཞེས་བརྗོད་དུ་རུང་སྟེ། རྟག་ཏུ་སྒྲོ་སྐུར་གྱི་མཐའ་གཉིས་སུ་ལྷུང་བ་མེད་པའི་ཕྱིར་ཏེ། དེ་
བཞིན་ཉིད་ལ་མི་རྟོག་བཞིན་དུ་གནས་པའི་ཕྱིར། དེ་ཆོས་ཅན། གཡུང་དྲུང་ཞེས་བརྗོད་དུ་རུང་
སྟེ༑ ཟག་པ་དང་བཅས་པ་དང་ཟག་པ་མེད་པའི་ལས་ཀྱིས་འཇིག་པ་མེད་པའི་ཆོས་ཡིན་པའི་
ཕྱིར་ཏེ། དེ་དག་གི་འདུས་མ་བྱས་པའི་རང་བཞིན་ཡིན་པའི་ཕྱིར། གཉིས་པ་ལ་རྣམ་བཅད་ཀྱི་
དོན་དང་། ཡོངས་གཅོད་ཀྱི་དོན་དང་། རྣམས་བཅད་ཀྱི་དོན་རྒྱས་པར་བཤད་པའོ། དང་པོ་ནི།
དེ་ཆོས་ཅན། རྣམ་བཅད་ཀྱི་ཡོན་ཏན་དང་ལྡན་ཏེ། ཡིད་ཀྱི་རང་བཞིན་གྱི་ལུས་ཀྱིས་སྐྱེ་བ་མེད་
པ་དང་བསམ་གྱིས་མི་ཁྱབ་པའི་འཆི་འཕོས་འཆི་བ་མེད་པ་དང་། མ་རིག་བག་ཆགས་ཀྱི་སས་
，，
，
- 2 8 6



-
གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
གནོད་པ་མེད་པ་དང༌། ཟག་བཅས་དང་ཟག་པ་མེད་པའི་ལས་ཀྱིས་རྒ་བ་མེད་པའི་ཕྱིར།
གཉིས་པ་ནི། དེ་ཆོས་ཅན། ཡོངས་གཅོད་ཀྱི་ཡོན་ཏན་དང་ལྡན་ཏེ། རྟག་པ་དང་བརྟན་པ་དང་
ཞི་བ་དང་གཡུང་དྲུང་གི་ཡོན་ཏན་དང་ལྡན་པའི་ཕྱིར་རོ། །གསུམ་པ་ནི། ཆོས་སྐུ་དེ་ནི་ཆོས་
ཅན། ཡིད་ཀྱི་རང་བཞིན་གྱི་ལུས་ཀྱི་སྐྱེ་བ་མེད་དེ། རྟོག་པ་སྟེ་དེའི་སྐྱེ་བ་དང་བྲལ་བའི་སྐུ་ཡིན་
པའི་ཕྱིར། བསམ་གྱིས་མི་ཁྱབ་པ་ཡིས་བསྒྱུར་བའི་འཆི་འཕོ་ཡིས་མི་འཆི་བ་ཡིན་ཏེ། བརྟན་
པ་སྟེ་དེའི་འཆི་འཕོ་དང་བྲལ་བའི་སྐུ་ཡིན་པའི་ཕྱིར། དེ་ཆོས་ཅན། བག་ཆགས་ཕྲ་མོའི་ནད་
རྣམས་ཀྱིས་གནོད་པ་མེད་དེ། ཞི་བ་སྟེ་དེའི་གནོད་པ་དང་བྲལ་བའི་སྐུ་ཡིན་པའི་ཕྱིར། དེ་ཆོས་
ཅན། ཟག་མེད་ཀྱི་མངོན་པར་འདུ་བྱེད་པའི་ལས་ཀྱིས་གཞན་དུ་བསྒྱུར་བའི་ཚུལ་གྱི་རྒ་བ་
མེད་དེ། ཟག་མེད་ཀྱི་ལས་ཀྱིས་གཞན་དུ་བསྒྱུར་བ་དང་བྲལ་བའི་སྐུ་ཡིན་པའི་ཕྱིར།
གསུམ་པ་ལ་རྟག་སོགས་བཞིའི་དོན་མདོ་ལས་བཤད་པ་དང༌། བསྟན་བཤད་
སྦྱར་བ་དངོས་གཉིས། དང་པོ་ནི། འདི་ནི་རྟག་དང་བརྟན་ཕྱིར་དང་། །ཞེས་གསུངས་ན། རྟག་
སོགས་བཞིའི་དོན་ཇི་ལྟར་ཡིན་ཞེ་ན། དེ་བཞིན་གཤེགས་པའི་ཆོས་ཀྱི་སྐུ་འདུས་མ་བྱས་པའི་
དབྱིངས་ལས་ནི་རྟག་པ་ལ་སོགས་པ་བཞིའི་དོན་མདོ་ལས་བསྟན་པ་ལྟར་ཤེས་པར་བྱ་བ་ཡིན་
ནོ༑ ༑འོ་ན་ཚིག་གང་གིས་གང་བསྟན་ཅེ་ན། དེ་ལ་གཞན་འགྱུར་མིན་བདག་མི་ཟད་ཆོས་ལྡན་
ཕྱིར། །ཞེས་པའི་ཚིག་གཉིས་ཀྱིས་རྟག་པའི་དོན་བསྟན། དེ་བཞིན་དུ་འགྲོ་སྐྱབས་ཕྱི་མའི་
མཐའ་མེད་མུར་ཐུག་ཕྱིར། །ཞེས་པའི་ཚིག་གཉིས་ཀྱིས་བརྟན་པའི་དོན་བསྟན། དེ་ནི་རྟག་ཏུ་
གཉིས་མེད་མི་རྟོག་ཕྱིར། །ཞེས་པའི་ཚིག་གཉིས་ཀྱིས་ཞི་བའི་དོན་བསྟན། འཇིག་མེད་ཆོས་
ཀྱང་མ་བྱས་རང་བཞིན་ཕྱིར། །ཞེས་པའི་ཚིག་ གཉིས་ ཀྱིས་གཡུང་དྲུག་གི་དོན་བསྟན་པ་
ཡིན་ནོ། །གཉིས་པ་ནི། ཆོས་སྐུ་དོན་ནི་ཆོས་ཅན། རྟོག་པའི་དོན་ཚང་བ་ཡིན་ཏེ། ཡིད་ཀྱི་རང་
བཞིན་གྱི་ལུས་ཀྱིས་གཞན་དུ་འགྱུར་མིན་པའི་བདག་ཉིད་མཐའ་ཐུག་པ་ཡིན་ཏེ། མི་ཟད་པའི་
-
A
E
- 28 7 -



1
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོན་ཏན་མཐར་ཐུག་པ་དང་ལྡན་པའི་སྐུ་ཡིན་པའི་ཕྱིར་རོ། །དེ་ཆོས་ཅན། བརྟན་པའི་དོན་
ཚང་བ་ཡིན་ཏེ། སྐྱབས་ཀྱི་བདག་ཉིད་མཐའ་ཐུག་པ་ཡིན་ཏེ། མཐའི་མུ་དང་མཚུངས་པ་སྟེ་
རང་བཞིན་གྱིས་རྣམ་པར་དག་པ་ལ་གློ་བུར་གྱི་དྲི་མ་མཐའ་དག་དང་བྲལ་བའི་སྐུ་ཡིན་པའི་
ཕྱིར། དེ་ཆོས་ཅན། ཞི་བའི་དོན་ཚང་བ་ཡིན་ཏེ། སྒྲོ་སྐུར་གྱི་མཐའ་གཉིས་སུ་ལྷུང་བ་མེད་པ་
ཡིན་པའི་ཕྱིར་ཏེ། ཆོས་ཉིད་ལ་རྣམ་པར་མི་རྟོག་བཞིན་དུ་གནས་པའི་རང་བཞིན་གྱི་སྐུ་
ཡིན་པའི་ཕྱིར། དེ་ཆོས་ཅན། གཡུང་དྲུང་གི་དོན་ཚང་བ་ཡིན་ཏེ། ཟག་བཅས་ཟག་མེད་ཀྱི་
ལས་ཀྱིས་འཇིག་པ་མེད་པའི་ཆོས་ཡིན་པའི་ཕྱིར་ཏེ། དེ་དག་གིས་མ་བཅོས་པའི་ཡོན་ཏན་
ཡིན་པའི་ཕྱིར་རོ། །བཞི་པ་ཤིན་ཏུ་རྣམ་དག་གི་དུས་ན་རྣམ་གྲོལ་གྱི་ཡོན་ཏན་དབྱེར་མེད་དུ་
བསྟན་ པ་ ལ། བསྟན་བཤད་གཉིས། དང་པོ་ནི། སངས་ རྒྱས་ ཉིད་ལས་མ་གཏོགས་ པའི་
མཐའ་ཐུག་གི་མྱ་ངན་ལས་འདས་པ་མེད་དེ། ཆོས་སྐུ་དང་དེ་བཞིན་གཤེགས་པ་དང་འཕགས་
པའི་བདེན་པ་དོན་དམ་འགོག་བདེན་མཐའ་ཐུག་དང་མཐའ་ཐུག་གི་མྱ་ངན་བཞི་ངོ་བོ་དབྱེར་
མེད་པའི་ཡོན་ཏན་ཡིན་པའི་ཕྱིར། དཔེར་ན་ཉི་མ་དང་ཉི་མའི་འོད་ཟེར་བཞིན་ནོ། །དེ་ཡང་
གང་ཕྱིར་ཆོས་སྐུ་ཞེས་སོགས་དང་། རྣམ་ཀུན་མངོན་པར་བྱང་ཆུབ་དང༌། །ཞེས་སོགས་དང་།
རྣམ་པ་ཐམས་ཅད་གྲངས་མེད་པ། །ཞེས་སོགས་དང༌། དེས་ན་སངས་རྒྱས་མ་ཐོབ་པར། །
ཞེས་སོགས་ཀྱི་སྐབས་སུ། ཐེག་གསུམ་རྣམ་དག་གི་མཐའ་དཔྱད་གཞན་དུ་བཤད་པ་ལས་
རྟོགས་པར་བྱའོ། ། །
གཉིས་པ་ལ་རྟགས་ཀྱི་དོན་དང༌། དེས་གྲུབ་པའི་དོན་དང་། ཡོན་ཏན་དབྱེར་མེད་
པའི་རང་བཞིན་དང་དཔེ་བཤད་པའོ། །དང་པོ་ལ་བསྟན་བཤད་གཉིས། དང་པོ་ནི། མདོར་ན་
ཟག་པ་མེད་པའི་དབྱིངས་རང་བཞིན་གྱིས་རྣམ་པར་དག་པ་ལ་གློ་བུར་གྱི་དྲི་མ་མཐའ་དག་
གིས་དག་པ་ཆོས་ཅན། རང་དོན་གྱི་རབ་ཏུ་དབྱེ་བ་བཞིས་ཤེས་པར་བྱ་བ་ཡིན་ཏེ། ཆོས་ཀྱི་སྐུ་
- 2 88 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
ལ་སོགས་པ་ཡི་རྣམ་གྲངས་བཞིར་ནི་རིག་པར་བྱ་བའི་ཕྱིར། གཉིས་པ་ནི། བཞི་ཡོད་དེ་གང་
ཞེ་ན། ངོ་བོ་དབྱེར་མེད་པའི་ཡོན་ཏན་དང་ལྡན་པའི་སངས་རྒྱས་ཀྱི་ཆོས་སྐུ་དང་། སངས་རྒྱས་
དེའི་རིགས་དེ་བཞིན་ཉིད་མངོན་སུམ་དུ་རྟོགས་པ་མཐར་ཐུག་པ་ཐོབ་པ་དེ་བཞིན་ཉིད་པ་དང་།
རྫུན་པ་མེད་ཅིང་བསླུ་བ་མེད་པའི་ཆོས་ཉིད་འགོག་བདེན་མཐར་ཐུག་དང༌། ཉོན་མོངས་
གདོད་མ་ནས་རང་བཞིན་གྱིས་ཞི་བའི་མཐར་ཐུག་གི་མྱང་འདས་རྣམས་ཡིན་ནོ། །གཉིས་
པ་དེས་གྲུབ་པའི་དོན་ནི། ཤེས་བྱ་ཆོས་ཅན། ཐེག་པ་གསུམ་དུ་མ་གྲུབ་སྟེ། ཆོས་ཉིད་རྣམ་
པར་ཀུན་ཏུ་མངོན་པར་རྫོགས་པར་བྱང་ཆུབ་པའི་སངས་རྒྱས་དང་དྲི་མ་བག་ཆགས་དང་
བཅས་པ་མ་ལུས་པར་སྤངས་པའི་མྱ་ངན་ལས་འདས་པའི་དམ་པའི་དོན་དུ་ངོ་བོ་ཐ་དད་གཉིས་
སུ་མེད་པ་ཉིད་ཡིན་པའི་ཕྱིར་རོ། །
གསུམ་པ་ལ། ཡོན་ཏན་དབྱེར་མེད་པའི་རང་བཞིན་བཤད་པ་དང༌། དེའི་དཔེ་བཤད་
པ་གཉིས། དང་པོ་ལ་དངོས་དང༌། ཡོན་ཏན་མ་ཚང་བ་མེད་པ་རི་མོ་མཁན་གྱི་དཔེས་བཤད་
པའོ། །དང་པོ་ནི། ཆོས་འདྲ། གྲངས་མེད་པའི་རྣམ་པ་ཐམས་ཅད་པའི་ཡོན་ཏན་དང་། བསམ་
མེད་པ་སྟེ་ཟབ་པའི་ཡོན་ཏན་དང༌། དྲི་མ་བག་ཆགས་དང་བཅས་པ་སྤངས་ནས་མེད་པའི་ཡོན་
ཏན་དང་། ངོ་བོ་དབྱེར་མེད་པའི་མཚན་ཉིད་ཅན་གྱི་ཡོན་ཏན་མཐར་ཐུག་པའི་རྣམ་གྲོལ་དེ་
མཐར་ཐུག་གི་ཐར་པ་ཡིན་ལ། མཐར་ཐུག་གི་ཐར་པ་གང་ཡིན་པ་དེ་དེ་བཞིན་གཤེགས་པ་
ཡིན་པའི་ཕྱིར། གཉིས་པ་ལ་ཡོན་ཏན་མ་ཚང་བ་མེད་པ་རི་མོ་མཁན་གྱི་དཔེས་བཤད་པ་ལ།
དཔེ་བཤད་པ་དང་། དོན་བཤད་པའོ། །དང་པོ་ནི། ཇི་ལྟར་དེ་དཔེར་ན་རི་མོ་འབྲི་བར་བྱེད་པ་
མགོ་བོ་ལ་སོགས་པའི་ཡན་ལག་གཞན་དང་གཞན་ལ་མཁས་པ་དག་གང་ཞིག་མགོ་བོ་ལྟ་
བུའི་ཡན་ལག་གང་ཞེས་དེས་ལག་པ་ལ་སོགས་པའི་ཡན་ལག་གཞན་ངེས་པར་ཟིན་པ་སྟེ་
ཤེས་པ་མེད་པར་འགྱུར་བ་ཡོད་ལ་དེ་ནས་རས་ཡུག་འདི་ལ་ཁྱོད་ཀུན་གྱིས་ང་ཡི་གཟགས་ནི་
，-
- 2 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གྱིས་ཤིག་ཅེས་མངའ་བདག་རྒྱལ་པོས་རི་མོ་མཁན་དེ་དག་ལ་བཀའ་ཡིས་རས་ནི་བྱིན་པ་དང་
དེ་ནས་ཚིག་གི་དེ་ནི་ཐོས་པར་གྱུར་དེ་རི་མོའི་ལས་ལ་རབ་ཏུ་སྦྱོར་རོ། །ལས་དེ་ལ་མངོན་པར་
སྦྱོར་བ་རྣམས་ལས་མགོ་བོ་ལྟ་བུ་ཤེས་པ་གཅིག་ཡུལ་གཞན་དུ་སོང་བར་གྱུར་ན་དེ་ནི་ཡུལ་
གཞན་དུ་སོང་བས་ན་དེ་མ་ཚང་བའི་ཕྱིར་རི་མོ་དེ་ཡན་ལག་ཐམས་ཅད་ཡོངས་སུ་རྫོགས་པར་
མི་འགྱུར་བ་བཞིན་ཞེས་དཔེར་བྱས་སོ། །གཉིས་པ་ནི། ཚོགས་གཉིས་ཆོས་ཅན། ཁྱོད་མཚོན་
བྱེད་ཀྱི་དཔེ་མེད་པ་མིན་ཏེ། རི་མོ་དེ་རྣམས་འབྲི་བར་བྱེད་པ་གང་ཡིན་པ་དེ་ཁྱོད་མཚོན་བྱེད་
ཀྱི་དཔེ་ཡིན་པའི་ཕྱིར། ཚོགས་གཉིས་སོ་སོ་དེ་གང་ཞེ་ན། སྦྱིན་པ་དང༌། ཚུལ་ཁྲིམས་དང༌།
བཟོད་པ་དང༌། བརྩོན་འགྲུབ་དང༌། བསམ་གཏན་དང་། ཤེས་རབ་རྣམས་སོ། །རྣམ་པ་ཀུན་
གྱི་མཆོག་དང་ལྡན་པའི་སྟོང་པ་ཉིད་མངོན་སུམ་དུ་རྟོགས་པའི་ཡེ་ཤེས་མཐའ་ཐུག་ཆོས་ཅན།
ཁྱོད་མཚོན་བྱེད་ཀྱི་དཔེ་མེད་པ་མིན་ཏེ། འཁོར་ལོ་བསྒྱུར་རྒྱལ་གྱི་གཟུགས་དེ་ཁྱོད་མཚོན་བྱེད་
ཀྱི་གཟུགས་སུ་བརྗོད་པའི་ཕྱིར། གཉིས་པ་ལ། དཔེ་དོན་ཆོས་མཐུན་བཤད་པ། ཉན་རང་ལ་
མཐའ་ཐུག་གི་མྱ་འདས་མེད་པར་བསྟན་པ་གཉིས། དང་པོ་ནི། ཇི་ལྟ་བ་མངོན་སུམ་དུ་རྟོགས་
པའི་ཤེས་རབ་མཐའ་ཐུག་དང་། ཇི་སྙེད་པ་མངོན་སུམ་དུ་རྟོགས་པའི་ཡེ་ཤེས་མཐར་ཐུག་དང་།
སྒྲིབ་གཉིས་མ་ལུས་པར་སྤངས་པའི་རྣམ་གྲོལ་ལམ་རྣམས་རིམ་པ་བཞིན་དུ་ཉི་མའི་དཀྱིལ་
འཁོར་འོད་གསལ་བ་དང་ནི་ཉི་མའི་དཀྱིལ་འཁོར་འོད་ཟེར་འཕྲོ་བ་དང་ཉི་མའི་དཀྱིལ་
འཁོར་དག་པ་རྣམས་དང་ཆོས་མཚུངས་པ་ཡིན་ཏེ། དེ་དག་རིམ་པ་བཞིན་དུ་ཇི་ལྟ་བའི་ཤེས་བྱ་
མཐའ་དག་གསལ་བར་བྱེད་པའི་ཕྱིར་དང་། ཇི་སྙེད་པའི་ཤེས་བྱ་མཐའ་དག་ལ་འཕྲོ་བའི་ཕྱིར་
དང༌། སྒྲིབ་གཉིས་མ་ལུས་པ་དག་པའི་ཕྱིར་དང༌། དེ་གསུམ་ངོ་བོ་ཐ་དད་དུ་མེད་པའི་ཕྱིར།
སྐབས་འདིར་སངས་རྒྱས་ཀྱིས་ཤེས་རབ་མཁྱེན་ཚུལ་གཞན་དུ་བཤད་པ་ལས་རྟོགས་པར་
བྱའོ། །
-29 0 -



-
-
，
གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༦
གཉིས་པ་མཐར་ཐུག་ཐེག་པ་གསུམ་མ་སྒྲུབ་པ་ཡིན་ཏེ། སངས་རྒྱས་མ་ཐོབ་པར་
མཐར་ཐུག་གི་མྱ་ངན་ལས་འདས་པ་མི་ཐོབ་པའི་ཕྱིར། དཔེར་ན་ཉི་མའི་འོད་དང་འོད་ཟེར་
སྤངས་ནས་ཉི་མ་ལྟར་མི་ནུས་པ་བཞིན་ནོ། །གསུམ་པ་དོན་བསྡུ་བ་ནི། ཁམས་རྒྱལ་བའི་སྙིང་
པོ་འདི་རྣམ་གཞག་རྣམ་པ་བཅུའི་སྒོ་ནས་བརྗོད་པ་ཡིན་ཏེ། སྔར་བཤད་པ་དེ་ལྟར་ངོ་བོ་ལ་
སོགས་པ་བཅུའི་སྒོ་ནས་བཤད་པའི་ཕྱིར།
གཉིས་པ་གློ་བུར་གྱི་དྲི་མས་སྒྲིབ་པ་དཔེ་དགུའི་སྒོ་ནས་སྒྲུབ་པ་ལ། བསྟན་བཤད་
གཉིས་ལས། དང་པོ་ནི། ཁམས་བདེ་གཤེགས་སྙིང་པོ་རང་བཞིན་གྱིས་རྣམ་པར་དག་པ་ཡིན་
ཡང་། ཉོན་མོངས་པའི་སྦུབས་ཀྱི་ནང་ན་གནས་པ་དེ་འོག་ནས་འབྱུང་བའི་དཔེ་དགུ་པོ་དག་
གིས་ནི་ཤེས་པར་བྱའོ། །གཉིས་པ་ལ། སྒྲིབ་པ་དགུ་བསལ་ནས་སྙིང་པོ་མངོན་དུ་འགྱུར་བ་
དཔེས་མཚོན་ནས་བསྟན་པ་དང༌། དཔེས་མཚོན་པའི་དོན་སོ་སོར་བཤད་པའོ། །དང་པོ་ལ་
མདོར་བསྟན་རྒྱས་བཤད། དོན་བསྡུ་བའོ། །དང་པོ་ལ། བསྒྲིབ་བྱ་སྒྲིབ་བྱེད་ལྡན་པའི་དཔེ་
མདོར་བསྟན། བསྒྲིབ་བྱ་སྒྲིབ་བྱེད་སོ་སོ་བའི་དཔེ་བཤད་པ་དང་གཉིས། དང་པོ་ནི། ཤེས་བྱ་
ཆོས་ཅན། ཁམས་བདེ་གཤེགས་སྙིང་པོ་མཚོན་བྱེད་ཀྱི་དཔེ་མེད་པ་མིན་ཏེ། སངས་རྒྱས་ཀྱི་སྐུ་
པད་མ་ངན་པ་ལ་གནས་པ་དང༌། སྦྲང་རྩི་སྦྲང་མ་ལ་གནས་པ་དང་འབྲས་བུའི་སྤྱན་པ་ལ་
འབྲས་བུའི་སྙིང་པོ་གནས་པ་དང་མི་གཙང་བའི་ནང་ན་གསེར་ཡོད་པ་དང་། དབུལ་པོའི་ཁྱིམ་
ནང་གི་ས་འོག་ལ་གཏེར་ཡོད་པ་དང་ལྗོན་ཤིང་གི་མྱུ་གུ་ལ་སོགས་པ་འབྲས་བུ་སྟེ་ས་བོན་ཆུང་
ངུ་ལ་ཡོད་པ་དང་། གོས་རུལ་གྱི་ནང་ན་རྒྱལ་བའི་སྐུ་ཡོད་པ་དང་། བུད་མེད་ངན་པའི་ལྟོ་ན་མི་
བདག་འཁོར་ལོ་བསྒྱུར་རྒྱལ་ཡོད་པ་དང༌། ས་འོག་ལས་རིན་ཆེན་གསེར་ལས་བྱས་པའི་
གཟུགས་ཡོད་པ་ཇི་ལྟ་བ་དེ་བཞིན་དུ་གློ་བུར་ཉོན་མོངས་དྲི་མས་བསྒྲིབས་པ་ཡི་སེམས་ཅན་
རྣམས་ལ་ཁམས་བདེ་གཤེགས་སྙིང་པོ་འདི་གནས་པའི་ཕྱིར། གཉིས་པ། ཁམས་སྒྲིབ་བྱེད་ཀྱི་
-29 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དྲི་མ་ཆོས་ཅན། ཁྱོད་མཚོན་བྱེད་ཀྱི་དཔེ་མེད་པ་མིན་ཏེ། པད་མ་དང་སྲོག་ཆགས་བུང་བ་དང་
སྤྱན་པ་དང་མི་གཙང་བ་དང་ས་དང་འབྲས་བུ་སྟེ་ས་བོན་དང་གོས་རུལ་དང་སྡུག་བསྔལ་འབར་
བས་མངོན་པར་གདུངས་པའི་བུད་མེད་དང་། ས་ཡི་ཁམས་དང་ཆོས་མཚུངས་པའི་ཕྱིར། རང་
བཞིན་གྱིས་དྲི་མ་མེད་པའི་ཁམས་མཆོག་དེ་ཆོས་ཅན། ཆོས་འདྲ། སངས་རྒྱས་དང་སྦྲང་རྩི་
དང་འབྲས་བུའི་སྙིང་པོ་དང༌། གསེར་དང་གཏེར་དང་ནྱ་གྲོ་དང་རང་བཞིན་གྱིས་སྐུ་གཟུགས་
དང༌། གླིང་གི་བདག་པོ་མཆོག་དང་། རིན་ཆེན་ལས་བྱས་པའི་གཟུགས་དང་ཆོས་མཚུངས་པ་
ཡིན་པའི་ཕྱིར་རོ། །
གཉིས་པ་ལ། འདོད་ཆགས་བག་ལ་ཉལ་སོགས་བཞི་གློ་བུར་བར་དཔེས་སྒྲུབ་པ་
དང༌། མ་རིག་བག་ཆགས་ཀྱི་གློ་བུར་བར་དཔེས་སྒྲུབ་པ་དང་། མཐོང་སྤངས་དང་སྒོམ་སྤངས་
གློ་བུར་བར་དཔེས་སྒྲུབ་པ་དང༌། མ་དག་པ་དང་དག་པའི་དྲི་མ་གློ་བུར་བར་དཔེར་སྒྲུབ་པ་
བཞིའོ། །དང་པོ་ལ། དུག་གསུམ་གྱི་བག་ལ་ཉལ་གློ་བུར་གྱི་དཔེས་སྒྲུབ་པ་དང༌། དུག་གསུམ་
མངོན་འགྱུར་བ་གློ་བུར་བར་དཔེས་སྒྲུབ་པ་གཉིས། དང་པོ་ལ། འདོད་ཆགས་ཀྱི། ཞེ་སྡང་གི།
གཏི་མུགས་གི་བག་ལ་ཉལ་གློ་བུར་བར་དཔེས་སྒྲུབ་པའོ། །དང་པོ་ལ། བསྟན་བཤད་གཉིས།
དང་པོ་ནི། འདོད་ཆགས་ཀྱི་བག་ལ་ཉལ་སེམས་རྒྱུད་ལ་འབྲལ་རུང་གློ་བུར་བ་ཡིན་ཏེ། ཇི་
ལྟར་དེ་དཔེར་ན་མདོག་ངན་མའི་པད་མའི་ཁོང་ན་གནས་པའི་མཚན་སྟོང་གིས་འབར་བའི་དེ་
བཞིན་གཤེགས་པའི་སྐུ་ནི་དྲི་མ་མེད་པའི་ལྷ་ཡིས་མིག་ལྡན་མི་ཡིས་མཐོང་ནས་ཆུ་སྐྱེས་འདབ་
མའི་སྦུབས་ནས་འབྱིན་པར་བྱེད་པ་དེ་བཞིན་དུ། བདེ་བར་བཤེགས་པ་སངས་རྒྱས་ཀྱི་སྤྱན་
གྱིས་མནར་མེད་དུ་ གནས་པའི་སེམས་ཅན་རྣམས་ལའང་ རང་ཆོས་ཉིད་དེ་ ཁམས་བདེ་
གཤེགས་སྙིང་པོ་གཟིགས་ཏེ་ཕྱི་མཐའི་མུར་ཐུག་པར་གནས་པའི་ཐུགས་རྗེའི་བདག་ཉིད་ཅན་
གྱི་སྒྲིབ་པ་མེད་པའི་སངས་རྒྱས་ཀྱིས་འདོད་ཆགས་ཀྱི་བག་ལ་ཉལ་གྱི་སྒྲིབ་པ་ལས་ནི་གྲོལ་
E-
- 2 9 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
བར་བྱེད་པ་ཡིན་པའི་ཕྱིར། གཉིས་པ་ནི། ཆོས་ཅན། ཆོས་འདྲ། ཇི་ལྟར་མདོག་མི་སྡུག་པའི་
པད་མ་ཁ་ཟུམ་ལ་བདེ་བར་གཤེགས་པའི་སྐུ་ནི་དེ་ཡི་ཁོང་ན་གནས་པ་ལྷ་མིག་དང་ལྡན་པའི་
མིས་མཐོང་ནས་འདབ་མ་གཅོད་པར་བྱེད་པ་ལྟར་དེ་བཞིན་དུ་ཆགས་སྡང་ལ་སོགས་པའི་དྲི་
མའི་སྦུབས་ཀྱིས་བསྒྲིབས་པའི་རྫོགས་པའི་སངས་རྒྱས་ཀྱི་སྙིང་པོ་འགྲོ་བ་ལ་དག་པར་
གཟིགས་ཏེ། ཐུགས་རྗེ་ཅན་གྱི་ཐུབ་པ་སངས་རྒྱས་ཀྱིས་འདོད་ཆགས་བག་ལ་ཉལ་གྱི་སྒྲིབ་པ་
དེ་ནི་འཇོམས་པར་མཛད་པའི་ཕྱིར། གཉིས་པ་ཞེ་སྡང་བག་ལ་ཉལ་གློ་བུར་དཔེས་སྒྲུབ་པ་ལ།
བསྟན་བཤད་གཉིས་ལས། དང་པོ་ནི། ཤེས་བྱ་ཆོས་ཅན། ཞེ་སྡང་བག་ལ་ཉལ་སེམས་རྒྱུད་
ལ་འབྲལ་རུང་གློ་བུར་བ་ཡིན་ཏེ། ཇི་ལྟར་སྲོག་ཆགས་བུང་བའི་ཚོགས་ཀྱིས་བསྐོར་བའི་སྦྲང་
རྩི་ནི་སྐྱེས་བུ་མཁས་པ་དེ་སྦྲང་རྩི་དེ་དོན་དུ་གཉེར་བ་ཡིས་མཐོང་ནས་ཐབས་ཀྱིས་དེ་དང་སྲོག་
ཆགས་ཚོགས་ཀུན་ནས་བྲལ་བར་རབ་ཏུ་བྱེད་པ་བཞིན་དུ་དྲང་སྲོང་ཆེན་པོས་ཀུན་མཁྱེན་པའི་
སྤྱན་གྱིས་ནི་དྲི་བཅས་ཀྱི་རིག་པའི་ཁམས་སྦྲང་རྩི་དང་འདྲ་བ་འདི་སེམས་ཅན་ལ་ཡོད་པར་
གཟིགས་ནས་ཁམས་དེའི་ཞེ་སྡང་བག་ལ་ཉལ་གྱི་སྒྲིབ་པ་སྦྲང་མ་དང་འདྲ་བ་གཏན་ནས་རབ་
ཏུ་སྤོང་བར་མཛད་པ་ཡིན་པའི་ཕྱིར། གཉིས་པ་ནི། ཆོས་ཅན། ཆོས་འདྲ། ཇི་ལྟར་སྦྲང་རྩི་
སྲོག་ཆགས་སྦྲང་མ་བྱེ་བ་ཕྲག་ཁྲིག་སྟོང་གིས་སྒྲིབ་པའི་སྦྲང་རྩིའི་དོན་གཉེར་མིས་སྦྲང་མ་དེ་
བསལ་ཏེ་ཇི་ལྟར་འདོད་པ་བཞིན་དུ་སྦྲང་རྩིའི་ཁ་ཟས་ཀྱི་བྱ་བ་བྱེད་པ་དེ་བཞིན་དུ་ལུས་
ཅན་ཀུན་ལ་ཡོད་པའི་ཟག་པ་མེད་པའི་ཤེས་པའི་ཁམས་སྦྲང་མའི་རྩི་དང་འདྲ་བ་དེ་སེམས་
ཅན་ལ་ཡོད་པར་གཟིགས་ནས་ཞེ་སྡང་བག་ལ་ཉལ་གྱི་ཉོན་མོངས་པ་སྦྲང་མ་དང་འདྲ་བ་དེ་
དང་འཇོམས་པ་ལ་མཁས་པའི་རྒྱལ་བ་སྦྲང་མ་སེལ་བའི་སྐྱེས་བུ་བཞིན་དུ་ཤེས་པར་བྱ་བ་ཡིན་
པའི་ཕྱིར། གསུམ་པ་གཏི་མུགས་བག་ལ་ཉལ་གློ་བུར་བར་དཔེར་སྒྲུབ་པ་ལ་བསྟན་བཤད་
གཉིས་ལས། དང་པོ་ནི། ཤེས་བྱ་ཆོས་ཅན། གཏི་མུགས་བག་ལ་ཉལ་སེམས་རྒྱུད་ལ་འབྲལ་
- 2) 3 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རུང་གློ་བུར་བ་ཡིན་པའི་ཕྱིར། ཇི་ལྟར་ཕྱི་རོལ་གྱི་སྤུན་པ་དང་ལྡན་པའི་འབྲས་བུའི་སྙིང་པོ་ནི་
མི་རྣམས་ཀྱིས་ནི་སྤྱད་བྱར་མི་འགྱུར་བས་ཟས་སོགས་དོན་དུ་གཉེར་བ་གང་ཡིན་པ་དེ་དག་
གིས་སྤྱན་པ་ནས་འབྲས་བུའི་སྙིང་པོ་དེ་འབྱིན་པ་ལྟར་དེ་བཞིན་དུ་སེམས་ཅན་ལ་ཡོད་པའི་
ཉོན་མོངས་ཀྱི་དྲི་མ་འདྲེས་པའི་རྒྱལ་བའི་སྙིང་པོའང་ཇི་སྲིད་དུ་ཉོན་མོངས་པའི་དྲི་མ་དང་
འདྲེས་པ་ལས་གྲོལ་བ་དེ་སྲིད་དུ་རྒྱལ་བའི་མཛད་པ་སྲིད་པ་གསུམ་དུ་སྟོན་པར་མི་བྱེད་པས་
སངས་རྒྱས་ཀྱི་གཏི་མུགས་བག་ལ་ཉལ་གྱི་སྒྲིབ་པ་དེ་འཇོམས་པར་བྱེད་པའི་ཕྱིར། གཉིས་པ་
ནི༑ ཆོས་ཅན། ཆོས་འདྲ། ཇི་ལྟར་ས་ལུ་དང་བྲ་བོ་དང་ནས་ལ་སོགས་པའི་འབྲས་བུའི་སྙིང་
པོ་སྤུན་ལས་མ་གྲོལ་བ་གྲ་མ་ཅན་སྤུན་སེལ་བའི་ཐབས་ལེགས་པར་མ་སྒྲུབ་པའི་མི་རྣམས་ཀྱི་
སྤྱད་བྱ་བཟའ་མ་ཞིམ་པོར་མི་འགྱུར་བ་ལྟར་དེ་བཞིན་དུ་སེམས་ཅན་ལ་ཡོད་པའི་ཆོས་ཀྱི་
དབང་ཕྱུག་ཉོན་མོངས་པའི་སྦུབས་ལས་མ་གྲོལ་ལུས་ཉོན་མོངས་པའི་བྲུ་བས་བཀྲེས་པས་
ཉེན་པའི་འགྲོ་ལ་ཆོས་ཀྱི་དགའ་བའི་རོ་སྟེར་བ་མིན་པས་སངས་རྒྱས་ཀྱིས་གཏི་མུགས་བག་ལ་
ཉལ་འཇོམས་པར་བྱེད་པའི་ཕྱིར། གཉིས་པ་དུག་གསུམ་མངོན་གྱུར་བ་གློ་བུར་བར་དཔེས་
སྒྲུབ་པ་ལ་བསྟན་བཤད་གཉིས་ལས། དང་པོ་ནི། ཤེས་བྱ་ཆོས་ཅན། དུག་གསུམ་མངོན་གྱུར་
པ་སེམས་རྒྱུད་ལ་འབྲལ་རུང་གློ་བུར་བ་ཡིན་ཏེ། ཇི་ལྟར་མི་ཞིག་ལམ་དུ་རབ་ཏུ་རྒྱུ་ཚེ་གསེར་
ལྡན་ལྗིན་རུལ་བའི་གནས་སུ་ལྟུང་བར་གྱུར་པ་རང་གི་ངོ་བོ་ངན་པར་མི་འཇིག་པའི་ཆོས་ཅན་
གསེར་དེ་ནི་ལྗན་ལྗིན་རུལ་བའི་གནས་དེར་སྔར་གནས་པ་དེ་བཞིན་དུ་ཕྱི་རོལ་བརྒྱ་ཕྲག་མང་
པོ་དག་དུ་གནས་པ་དེ་ལྷ་ཡི་མིག་རྣམ་དག་དང་ལྡན་པའི་ལྷ་ཡིས་གནས་དེར་དེ་ཡོད་པར་
མཐོང་ནས་མི་ལ་འདི་ན་ཡོད་པའི་གསེར་རིན་ཆེན་གྱི་མཆོག་འདི་སྦྱངས་ཏེ་རིན་ཆེན་གྱི་སྒྲུབ་
པར་བྱ་བ་དེ་བཞིན་གཤེགས་པའི་སྐུ་གཟུགས་ལ་སོགས་པ་གྱིས་ཞེས་སྨྲ་བ་ལྟར་དེ་བཞིན་དུ་
ཐུབ་པས་མི་གཙང་བ་དང་འདྲ་བའི་ཉོན་མོངས་པའི་གནས་སུ་བྱིང་པའི་སེམས་ཅན་གྱི་ཡོན་
- 29 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
ཏན་ཁམས་བདེ་གཤེགས་སྙིང་པོ་ནི་གཟིགས་ནས་ཉོན་མོངས་པའི་འདམས་དག་པར་བྱ་བའི་
ཕྱིར། སྐྱེ་རྒུ་རྣམས་ལ་དམ་ཆོས་ཀྱི་ཆུ་ཆར་འབེབས་པའི་ཕྱིར། གཉིས་པ་ནི། ཆོས་ཅན། ཆོས་
འདྲ། ཇི་ལྟར་ལྡན་ལྗིན་རུལ་བའི་གནས་སུ་ལྷུང་བའི་གསེར་ནི་ལྷ་ཡིས་མཐོང་བར་གྱུར་ནས་
གཡའ་ལ་སོགས་པ་ཀུན་ཏུ་དག་པར་བྱ་བའི་ཕྱིར་དུ་མཆོག་དུ་མཛེས་པའི་གསེར་དེ་མི་ལ་ནན་
གྱིས་སྟོན་པ་ལྟར་དེ་བཞིན་དུ་རྒྱལ་བས་ཉོན་མོངས་པའི་མི་གཙང་བ་ཆེན་པོར་ལྷུང་བར་གྱུར་
པའི་རྫོགས་པའི་སངས་རྒྱས་ཀྱི་སྙིང་པོ་རིན་པོ་ཆེ་སེམས་ཅན་རྣམས་ལ་ཡོད་པར་གཟིགས་
ནས་དུག་གསུམ་མངོན་གྱུར་པ་དེ་དག་དག་པར་བྱ་བའི་ཕྱིར་ལུས་ཅན་རྣམས་ལ་ཆོས་སྟོན་
པའི་ཕྱིར། གཉིས་པ་མ་རིག་པའི་བག་ལ་ཉལ་གློ་བུར་བར་དཔེས་སྒྲུབ་པ་ལ་བསྟན་བཤད་
གཉིས་ལས། དང་པོ་ནི། ཤེས་བྱ་ཆོས་ཅན། མ་རིག་པའི་བག་ལ་ཉལ་སེམས་རྒྱུད་ལ་འབྲལ་
རུང་གློ་བུར་བ་ཡིན་ཏེ། ཇི་ལྟར་མི་དབུལ་པོའི་ཁྱིམ་ནང་གི་ས་འོག་ན་མི་ཟད་པའི་རིན་པོ་ཆེའི་
གཏེར་ནི་ཡོད་པར་གྱུར་ལ་མི་དེས་གཏེར་དེ་ན་ཡོད་པར་མ་ཤེས་ཤིང་གཏེར་དེ་ཡང་མི་དེ་ལ་ང་
འདིར་ཡོད་ཅེས་མི་སྨྲ་བ་ལྟར་དེ་བཞིན་དུ་སེམས་ཅན་གྱི་ཡིད་ཀྱི་ཁྱིམ་ནང་དུ་ཆུད་པའི་རང་
བཞིན་གྱི་གཏེར་རང་བཞིན་གྱིས་དྲི་མ་མེད་པ་དང་། བདག་མེད་གཉིས་གསར་དུ་བཞག་པ་
དང་བདག་གཉིས་གསར་དུ་གསལ་བ་མེད་པའི་དྲི་མ་དང་བཅས་པའི་ཆོས་ཉིད་ཀྱང་རང་རྒྱུད་
ལ་ཡོད་པར་མ་རྟོགས་པས་ན་དབུལ་བའི་སྡུག་བསྔལ་ནི་རྣམ་པ་མང་པོ་རྒྱུན་དུ་སྡུག་བསྔལ་
ཅན་གྱི་སྐྱེ་རྒུ་འདིས་མྱོང་བས་དེ་ལྟ་བུའི་སྡུག་བསྔལ་དེ་བསལ་བར་བྱ་བའི་ཕྱིར་དུ་སངས་རྒྱས་
ཀྱིས་གདུལ་རྒྱ་ལ་ཆོས་སྟོན་པའི་ཕྱིར། གཉིས་པ་ནི། ཆོས་ཅན། ཆོས་འདྲ། ཇི་ལྟར་མི་དབུལ་
པོའི་ཁྱིམ་ནང་དུ་ནི་རིན་པོ་ཆེའི་གཏེར་ཆུད་པར་གྱུར་པའི་མི་ལ་ནི་རིན་ཆེན་གཏེར་བདག་འདི་
ན་ཡོད་ཅེས་བརྗོད་པར་མི་བྱེད་ཅིང་གཏེར་དེ་ནི་མི་ཡིས་དེ་ན་ཡོད་པར་ཤེས་པ་མིན་པ་ལྟར་དེ་
བཞིན་དུ་ཆོས་གཏེར་ཁམས་བདེ་གཤེགས་སྙིང་པོ་ཡིད་ཀྱི་ཁྱིམ་ན་གནས་པའི་སེམས་ཅན་
- 2 9 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་ནི་དབུལ་པོ་ལྟ་བུ་ཡིན་ལ་དེ་དག་རྣམས་ཀྱི་དག་པ་གཉིས་ལྡན་གྱི་སྐུ་ཐོབ་པར་བྱ་བའི་ཕྱི
ར་དུ་འཇིག་རྟེན་དུ་ནི་དྲང་སྲོང་ཡང་དག་པར་བལྟམས་ནས་གདུལ་བྱ་ལ་ཆོས་འཁོར་བསྐོར་
བའི་ཕྱིར།
གསུམ་པ་མཐོང་སྤང་དང་སྒོ་སྤང་གློ་བུར་བར་དཔེས་སྒྲུབ་པ་ལ། མཐོང་སྤང་གློ་
བུར་བར་དཔེས་སྒྲུབ་པ་དང་
། སྒོམ་སྤང་གློ་བུར་བར་དཔེས་སྒྲུབ་པ་གཉིས། དང་པོ་ལ་བསྟན་
བཤད་གཉིས། དང་པོ་ནི། ཤེས་བྱ་ཆོས་ཅན། མཐོང་སྤང་སེམས་རྒྱུད་ལ་འབྲལ་རུང་གློ་བུར་
བ་ཡིན་ཏེ། ཇི་ལྟར་ཨ་མ་ལ་སོགས་པའི་ཤིང་གི་འབྲས་བུ་ལ་ཡོད་པའི་ས་བོན་གྱི་མྱུ་གུ་སྐྱེད་
པའི་ནུས་པ་གཏན་མེད་དུ་འཇིག་པ་མེད་པའི་ཆོས་ཅན་དེ་ལྷན་ཅིག་བྱེད་པ་རྨོས་པ་དང་ཆུ་ལུད་
སོགས་དང་ལྡན་པ་ལས་ལྗོན་ཤིང་གི་རྒྱལ་པོའི་དངོས་པོར་རིམ་གྱིས་འགྲུབ་པ་ལྟར་དེ་བཞིན་
དུ་སེམས་ཅན་རྣམས་ཀྱི་མ་རིག་པ་ལ་སོགས་པའི་འབྲས་བུའི་པགས་པའི་སྦུབས་ཀྱི་ནང་དུ་
ཆུད་པའི་ཆོས་ཁམས་དགེ་བ་རང་བཞིན་གྱིས་རྣམ་པར་དག་པ་གང་ཡིན་པ། ཐེག་པ་ཆེན་པོའི་
རིགས་སད་བྱེད་ཀྱི་དགེ་བ་དེ་དང་དེ་ལ་བརྟེན་ནས་རིམ་ཀྱིས་ཐུབ་པའི་རྒྱལ་པོའི་དངོས་པོར་
འགྱུར་བའི་ཕྱིར། གཉིས་པ་ནི། ཆོས་ཅན། ཆོས་འདྲ། ཆུ་དང་ཉི་མའི་འོད་དང༌། རླུང་དང་ས་
དང༌། ནམ་མཁའ་ལ་བརྟེན་པའི་རྐྱེན་རྣམས་ཀྱི་ཏ་ལ་དང་ནི་ཨ་མྲའི་འབྲས་བུའི་སྦུབས་ཀྱི་
གསོབ་ན་ཡོད་པའི་ས་བོན་ལས་ཤིང་སྐྱེ་བ་ཇི་ལྟ་བ་དེ་བཞིན་དུ་སེམས་ཅན་གྱི་ཉོན་མོངས་པའི་
འབྲས་བུའི་པགས་པའི་ནང་དུ་ཆུད་པའི་རྫོགས་པའི་སངས་རྒྱས་ཀྱི་སེམས་ཅན་ཁམས་བདེ་
གཤེགས་སྙིང་པོ་ལ་བརྟེན་ནས་སངས་རྒྱས་ཀྱི་མྱུ་གུ་ཡང་ཐོས་བསམ་སྒོམ་གསུམ་གྱི་དགེ་བའི་
རྐྱེན་དེ་དང་དེ་ལས་དང་པོར་ཐེག་པ་ཆེན་པོའི་ཆོས་མཐོང་ཞིང་ཕྱིས་གོང་ནས་གོང་དུ་འཕེལ་
བར་འགྱུར་བ་ཡིན་པའི་ཕྱིར་རོ། །གཉིས་པ་ལ་བསྟན་བཤད་གཉིས་ལས། དང་པོ་ནི། ཤེས་
བྱ་ཆོས་ཅན། སྒོམ་སྤང་དེ་སེམས་རྒྱུད་ལ་འབྲལ་རུང་གློ་བུར་བ་ཡིན་ཏེ། ཇི་ལྟར་རིན་ཆེན་
-29 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
ལས་བྱས་པའི་རྒྱལ་བའི་གཟུགས་གོས་རུལ་དྲི་ངན་གྱིས་ནི་གཏུམས་པར་གྱུར་པ་འབྲོག་
དགོན་པའི་ལམ་ན་གནས་པའི་ལྷ་ཡིས་མཐོང་ནས་སྒྲིབ་བྱེད་ལས་གྲོལ་བར་བྱ་བའི་ཕྱིར་དུ་
ལམ་ན་གནས་པའི་དོན་གཟུགས་སྐུ་དེ་མི་དེ་ལ་སྣང་བ་ལྟར་དེ་བཞིན་དུ་མཁྱེན་པའི་སྤྱན་
མངའ་བས་ཐོག་མ་མེད་པ་ནས་རྣམ་པ་སྣ་ཚོགས་པའི་ཉོན་མོངས་ཀྱིས་གཏུམས་པའི་བདེ་བར་
གཤེགས་པའི་དངོས་པོ་ཁམས་ཉིད། དུད་འགྲོ་ལ་ཡང་ཡོད་པར་གཟིགས་ནས་སེམས་ཅན་དེ་
རྣམས་ཐར་བར་བྱ་བའི་དོན་དུ་དེའི་ཐབས་སྟོན་པར་མཛད་པའི་ཕྱིར། གཉིས་པ་ནི། ཆོས་
ཅན། ཆོས་འདྲ། ཇི་ལྟར་རིན་ཆེན་གྱི་རང་བཞིན་ལས་བྱས་པའི་དེ་བཞིན་གཤེགས་པའི་སྐུ་དྲི་
ངན་པའི་གོས་ཀྱིས་གཏུམས་པ་འབྲོག་དགོན་པའི་ལམ་ན་གནས་པ་ལྷ་ཡི་མིག་གིས་མཐོང་
ནས་ཐར་པར་བྱ་བའི་ཕྱིར་དུ་མི་ལ་སྟོན་པ་ལྟར་དེ་བཞིན་དུ་ཉོན་མོངས་པའི་གོས་རུལ་གྱིས་
གཏུམས་པའི་འཁོར་བའི་ལམ་ལ་གནས་པའི་ཁམས་བདེ་གཤེགས་སྙིང་པོ། དུད་འགྲོ་ལ་ཡང་
ཡོད་པར་གཟིགས་ནས་ཐར་པར་བྱ་བའི་ཕྱིར་རྒྱལ་བས་ཆོས་སྟོན་པ་མཛད་པའི་ཕྱིར།
བཞི་པ་མ་དག་པ་དང་དག་པའི་ས་ལ་བརྟེན་པའི་དྲི་མ་གློ་བུར་བར་དཔེས་སྒྲུབ་པ་ལ།
མ་དག་པའི་ས་ལ་བརྟེན་པའི་དྲི་མ་གློ་བུར་བར་དཔེས་སྒྲུབ་པ་དང་། དག་པའི་ས་ལ་བརྟེན་
པའི་དྲི་མ་གློ་བུར་བར་དཔེས་སྒྲུབ་པ་གཉིས་ལས། དང་པོ་ལ་བསྟན་བཤད་གཉིས། དང་པོ་
ནི༑ ཤེས་བྱ་ཆོས་ཅན། མ་དག་པའི་ས་ལ་བརྟེན་པའི་དྲི་མ་སེམས་རྒྱུད་ལ་འབྲལ་རུང་གློ་བུར་
བ་ཡིན་ཏེ། མིའི་བུ་མོ་གཟུགས་ངན་པས་མནོན་པ་འགའ་མགོན་མེད་པའི་ཁྱིམ་གྱི་འདུག་
གནས་སུ་ནི་འདུག་པར་གྱུར་ལ་མངལ་གྱིས་འཁོར་ལོས་སྒྱུར་བའི་རྒྱལ་པོའི་དཔལ་ནི་འཛིན་
པར་བྱེད་པས་རང་གི་ལྟོ་ན་ཡོད་པའི་མི་བདག་མི་ཤེས་པ་ལྟར་དུ། ཁམས་གསུམ་ཀྱི་སྲིད་པར་
སྐྱེ་བ་མགོན་མེད་པའི་ཁྱིམ་བཞིན་དུ་ཤེས་པར་བྱ་བ་ཡིན་ལ། གློ་བུར་གྱི་དྲི་མས་མ་དག་པའི་
སེམས་ཅན་འཁོར་ལོས་སྒྱུར་རྒྱལ་མངལ་ན་ལྡན་པའི་བུད་མེད་བཞིན་དུ་ཤེས་པར་བྱ་བ་ཡིན་
- 29 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ༑ སེམས་ཅན་དེ་ལ་ཁམས་གང་ཞིག་ཡོད་པས་ཕྱིས་རིམ་གྱིས་མགོན་དང་བཅས་པར་
འགྱུར་བས་རང་བཞིན་གྱིས་དྲི་མ་མེད་པའི་ཁམས་བདེ་གཤེགས་སྙིང་པོ་ནི་བུད་མེད་དེའི་
མངལ་ན་གནས་པ་འཁོར་ལོ་སྒྱུར་རྒྱལ་བཞིན་དུ་ཤེས་པར་བྱ་བ་ཡིན་པས། ཁམས་དེའི་དྲི་མ་
དག་པར་བྱ་བའི་ཆེད་དུ་སངས་རྒྱས་ཀྱིས་གདུལ་བྱ་ལ་ཆོས་སྟོན་པའི་ཕྱིར། གཉིས་པ་ནི།
ཆོས་ཅན། ཆོས་འདྲ། བུད་མེད་ཀྱི་ལུས་ལ་དྲི་མ་དང་བཅས་པའི་གོས་གྱོན་པ་མི་སྡུག་པའི་
གཟུགས་དང་ལྡན་པ་ས་བདག་འཁོར་ལོ་སྒྱུར་རྒྱལ་མངའ་ན་གནས་ཀྱང་དེ་མི་ཤེས་པར་
མགོན་མེད་པའི་ཁང་པར་སྡུག་བསྔལ་མཆོག་མྱོང་བ་ལྟར། དེ་བཞིན་དུ་སེམས་ཅན་བདག་
རང་གི་ཡིད་ཀྱི་ཁྱིམ་ནང་ན་གནས་པའི་མགོན་ཁམས་བདེ་གཤེགས་སྙིང་པོ་ཡོད་པར་གྱུར་
ཀྱང་མགོན་མེད་པའི་བློ་དང་ལྡན་པའི་འགྲོ་བ་ཉོན་མོངས་པའི་དབང་གིས་ཡིད་ཀྱི་རྒྱུ་བ་མ་ཞི་
བ་འཁོར་བའི་སྡུག་བསྔལ་གཞི་ལ་གནས་པའི་སེམས་ཅན་རྣམས་ཀྱི་སྡུག་བསྔལ་དེ་བསལ་
བར་བྱ་བའི་ཕྱིར་དུ་སངས་རྒྱས་ཀྱིས་གདུལ་བྱ་ལ་ཆོས་སྟོན་པའི་ཕྱིར། །
གཉིས་པ་ལ་བསྟན་བཤད་གཉིས་ལས། དང་པོ་ནི། ཤེས་བྱ་ཆོས་ཅན། དག་པའི་
ས་ལ་གཟུང་བ་དང་འཛིན་པའི་དྲི་མ་སེམས་རྒྱུད་ལ་འབྲལ་རུང་གློ་བུར་བ་ཡིན་ཏེ། སའི་ནང་
གི་གསེར་ཞུན་མ་གཟུགས་རྒྱས་པ་གསེར་གྱི་སྐྱོན་ཞི་བ་ཕྱི་རོལ་པའི་རང་བཞིན་ཅན་མཐོང་
ནས་དེ་ཤེས་པ་དག་ནང་གི་གསེར་སྦྱང་བའི་ཕྱིར་དུ་ཕྱི་རོལ་གྱི་སྒྲིབ་པ་སེལ་བར་བྱེད་པ་ལྟར་
དུ༑ བྱང་ཆུབ་མཆོག་སངས་རྒྱས་ཀྱི་རང་བཞིན་འོད་གསལ་བའི་དྲི་མ་རྣམས་ཀྱང་ནི་གློ་བུར་
བར་ནི་རྣམ་པར་གཟིགས་པར་གྱུར་ནས་རིན་ཆེན་འབྱུང་གནས་ལྟ་བུའི་འགྲོ་བ་རྣམས་སྒྲིབ་པ་
དག་ལས་སྦྱོང་བར་མཛད་པའི་ཕྱིར་དུ་སངས་རྒྱས་ཀྱིས་གདུལ་བྱ་ལ་ཆོས་སྟོན་པའི་ཕྱིར།
གཉིས་པ་ནི། ཆོས་ཅན། ཆོས་འདྲ། དྲི་མ་མེད་པའི་གསེར་འབར་བ་ལས་བྱས་པའི་སའི་ནང་
དུ་ཆུད་པར་གྱུར་པའི་གཟུགས་གསེར་གྱི་སྐྱོན་ཞི་བ་དེ་བརྟག་དཔྱད་ཀྱི་རང་བཞིན་ལ་མཁས་
-29 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༦
པས་རིག་ནས་ས་དག་སེལ་བར་བྱེད་པ་ལྟར། དེ་བཞིན་དུ་ཀུན་མཁྱེན་གྱིས་དག་པའི་གསེར་
དང་འདྲ་བའི་ཞི་བའི་ཡིད་རང་བཞིན་གྱིས་རྣམ་པར་དག་པ་དེ་མཁྱེན་པར་གྱུར་ནས་ཆོས་
འཆད་པའི་ཚུལ་གྱི་བརྟག་དཔྱད་སྒྲུབ་པས་སྒྲིབ་པ་དག་ནི་སེལ་བར་མཛད་པའི་ཕྱིར། གསུམ་
པ་དོན་བསྡུ་བ་ནི། ཁམས་སྒྲིབ་བྱེད་ཀྱི་དྲི་མ་ཆོས་ཅན། ཁྱོད་མཚོན་བྱེད་ཀྱི་དཔེ་མེད་པ་མ་
ཡིན་ཏེ། པད་མ་དང་སྲོག་ཆགས་བུང་བ་དང་། སྤྱན་པ་དང་མི་གཙང་བ་དང་ས་དང་། ཤིང་གི་
འབྲས་བུ་ལ་ཡོད་པའི་ཤུན་པ་དང༌། གོས་རུལ་དང༌། བུད་མེད་ཀྱི་མངལ་དང༌། ས་ཡི་སྤུན་
དང་ཆོས་མཚུངས་པའི་ཕྱིར། ཁམས་བདེ་གཤེགས་སྙིང་པོ་ཆོས་ཅན། ཆོས་འདྲ། སངས་རྒྱས་
དང་སྦྲང་རྩི་དང༌། འབྲས་བུའི་སྙིང་པོ་དང༌། གསེར་དང༌། རིན་པོ་ཆེའི་གཏེར་དང༌། ལྗོན་པ་
དང༌། རིན་ཆེན་གྱི་སྐུ་གཟུགས་དང་། འཁོར་ལོས་སྒྱུར་བ་དང་། གསེར་གྱི་གཟུགས་དང་ཆོས་
མཚུངས་པའི་ཕྱིར། ཤེས་བྱ་ཆོས་ཅན། ཐོག་མ་མེད་པ་ནས་ཡོད་པའི་རང་བཞིན་གྱིས་དྲི་མ་
མེད་པའི་སེམས་ཀྱི་རང་བཞིན་ཁམས་བདེ་གཤེགས་སྙིང་པོ་ནི་ཐོག་མ་མེད་པ་ནས་ཡོད་པ་
ཡིན་པར་བརྗོད་དེ། སེམས་ཅན་ཁམས་ཀྱི་ཉོན་མོངས་པའི་སྦུབས་མ་འབྲེལ་བ་སྟེ་སེམས་
རྒྱུད་ལ་འབྲལ་མི་རུང་གི་ཚུལ་དུ་མ་ཞུགས་པས་སེམས་ཀྱི་རང་བཞིན་ལ་བཞུགས་པའི་ཕྱིར་
དང༌། སེམས་ཅན་གྱི་སེམས་ རང་བཞིན་གྱིས་སྟོང་པ་ཡིན་པའི་ཕྱིར་རོ། །གཉིས་པ་དཔེས་
མཚོན་པའི་དོན་སོ་སོར་བཤད་པ་ལ། ཁམས་སྒྲིབ་བྱེད་སོ་སོར་བཤད་པ་དང་། གང་དང་གང་
ལ་སྒྲིབ་པ་དང་། ཁམས་སྒྲིབ་བྱེད་ཀྱི་དཔེ་དོན་ཆོས་མཐུན་བཤད་པ་དང་། བསྒྲིབ་བྱ་ཁམས་
ཀྱི་དཔེ་དོན་ཆོས་མཐུན་བཤད་པ་དང་བཞིའོ། །དང་པོ་ལ་རྒྱས་པར་བཤད་པ་དང་། དོན་བསྡུ་
བའོ། །དང་པོ་ནི། འདོད་ཆགས་ཀྱི་བག་ལ་ཉལ་དང་། ཞེ་སྡང་གི་བག་ལ་ཉལ་དང་། རྨོངས་
པ་གཏི་མུགས་གི་བག་ལ་ཉལ་དང༌། དུག་གསུམ་པོ་དེའི་ཀུན་ལྡང་དྲག་པོ་གཅིག་ཏུ་བྱས་པ་
དང༌། མ་རིག་བག་ཆགས་ཀྱི་ས་དང་། མཐོང་སྤང་དང༌། སྒོམ་ལམ་གྱི་སྤང་བྱ་དང༌། མ་དག་
- 29 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ས་ལ་བརྟེན་པའི་དྲི་མ་དང་། དག་པའི་ས་ལ་བརྟེན་པ་ཡི་དྲི་མ་རྣམ་པ་དགུ་པོ་ཆོས་ཅན།
ཁྱོད་མཚོན་བྱེད་ཀྱི་དཔེ་མེད་པ་མིན་དེ། པདྨའི་སྦུབས་ལ་སོགས་པའི་དཔེ་དགུ་པོ་དག་གིས་
རབ་ཏུ་བསྟན་པའི་ཕྱིར། ཁམས་སྒྲིབ་བྱེད་ཀྱི་དྲི་མ་དགུ་པོ་དེ་ཁོ་ནར་ཟད་དམ་ཟེར་ན། དེ་མ་
ཟད་དེ། རྒྱས་པར་ཕྱེ་ན་ཉེ་བའི་ཉོན་མོངས་པའི་སྦུབས་ཀྱི་ནི་དབྱེ་བ་བྱེ་བ་མཐའ་ལས་འདས་
པའི་ཕྱིར། གཉིས་པ་ནི། འདོད་ཆགས་ཀྱི་བག་ལ་ཉལ་ལ་སོགས་པའི་ཉོན་མོངས་པ་དགུ་པོ་
ནི་ཆོས་ཅན། ཁྱོད་མཚོན་བྱེད་ཀྱི་དཔེ་མེད་པ་མིན་ཏེ། མདོར་བསྡུས་ནས་ནི་གོ་རིམ་བཞིན་དུ་
པད་མའི་སྦུབས་ལ་སོགས་པའི་དཔེ་དགུ་པོ་དེ་དག་གིས་ཡང་དག་པར་བསྟན་པའི་ཕྱིར་རོ། །
གཉིས་པ་གང་དང་གང་ལ་སྒྲིབ་པ་ནི། འདོད་ཆགས་དང་ཞེས་སོགས་གསུངས་ན། དྲི་མ་དགུ་
པོ་དེས་གང་དང་གང་ལ་སྒྲིབ་ཅེ་ན། འདོད་ཆགས་དང་བག་ལ་ཉལ་ལ་སོགས་པའི་དྲི་མ་དགུ་
པོ་འདི་དག་གིས་སྒྲིབ་པའི་གང་ཟག་ཡོད་དེ། རིམ་པ་བཞིན་ལམ་དུ་ཞུགས་པའི་བྱིས་པ་
རྣམས་དུག་གསུམ་གྱིས་བག་ལ་ཉལ་གསུམ་དང་། དེ་གསུམ་གྱི་ཀུན་ལྡང་དྲག་པོ་གཅིག་ཏུ་
བྱས་པ་དང༌། དམན་པའི་དགྲ་བཅོམ་པ་གཅིག་མ་རིག་བག་ཆགསཀྱི་ས་དང༌། ལམ་དུ་
ཞུགས་པའི་སོ་སྐྱེ་དང་དམན་པའི་འཕགས་པ་སློབ་པ་རྣམས་མཐོང་སྤང་དང༌། སྒོམ་སྤང་
གཉིས་དང་བློ་ལྡན་བྱང་སེམས་འཕགས་པ་རྣམས་མ་དག་པའི་ས་ལ་བརྟེན་པའི་དྲི་མ་དང༌།
དག་པའི་ས་ལ་བརྟེན་པའི་དྲི་མ་གཉིས་ཀྱིས་མ་དག་པ་ཡིན་པའི་ཕྱིར་རོ། །
གསུམ་པ་ཁམས་སྒྲིབ་བྱེད་ཀྱི་དཔེ་དོན་ཆོས་མཐུན་བཤད་པ་ལ། རྒྱས་པར་བཤད་
པ་དང༌། དོན་བསྡུ་བའོ། །དང་པོ་ནི། འདོད་ཆགས་བག་ལ་ཉལ་མཚོན་བྱེད་ཀྱི་དཔེ་མེད་པ་
མིན་ཏེ། ཇི་ལྟར་འདམ་ལས་སྐྱེས་པའི་པད་མ་མདུན་དུ་གྱུར་ན་ཡིད་དགའ་དང་ཕྱི་ནས་རྙིངས་
པ་ན་དགའ་བ་མེད་པར་འགྱུར་བ་དེ་བཞིན་དུ་འདོད་ཆགས་ཀྱི་དགའ་བ་ཡང་དེ་ལྟར་དུ་ཤེས་
པར་བྱ་བ་ཡིན་པའི་ཕྱིར། ཤེས་བྱ་ཆོས་ཅན། ཞེ་སྡང་བག་ལ་ཉལ་མཚོན་བྱེད་ཀྱི་དཔེ་མེད་པ་
-30 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
མིན་ཏེ། ཇི་ལྟར་སྲོག་ཆགས་སྦྲང་མ་ནི་ཤིན་ཏུ་འཁྲུགས་ཏེ་མདུང་བརྡེག་ཅིང་བདེ་བ་ལ་མི་
རེག་པ་ལྟར་དེ་བཞིན་དུ་ཞེ་སྡང་སྐྱེ་བ་ན་སྙིང་ལ་སྡུག་བསྔལ་སྐྱེད་པར་བྱེད་ཅིང་བདེ་བ་ལ་རེག་
པར་མི་བྱེད་པའི་ཕྱིར། ཆོས་ཅན། གཏི་མུག་བག་ལ་ཉལ་མཚོན་བྱེད་ཀྱི་དཔེ་མེད་པ་མིན་ཏེ།
ཇི་ལྟར་འབྲས་ལ་སོགས་པའི་སྙིང་པོ་ནི་ཕྱི་རོལ་སྤྱན་པས་སྒྲིབ་པ་ལྟར་དེ་བཞིན་དུ་སྙིང་པོའི་
དོན་མངོན་སུམ་དུ་མཐོང་བ་ལ་མ་རིག་སྒོ་ལྔའི་སྲུབས་ཀྱིས་སྒྲིབ་པའི་ཕྱིར། ཆོས་ཅན། དུག་
གསུམ་གྱི་ཀུན་ནས་ལྡང་བ་མི་གཙང་བ་དང་འདྲ་བ་ཡིན་ཏེ། ཇི་ལྟར་མི་གཙང་བ་ཡིད་དང་མི་
མཐུན་པ་དེ་བཞིན་དུ་དེའི་ཀུན་སྣང་ཡང་ཉེས་དཔྱོད་ཀུན་ནས་སློང་བྱེད་ཡིན་པའི་རྒྱུ་མཚན་གྱི་
རབ་ཏུ་ཉམས་ང་བ་དང་ཆགས་པ་དང་བཅས་པ་རྣམས་ཀྱི་འདོད་པ་བརྟེན་པའི་རྒྱུ་ཡིན་པའི་
ཕྱིར། ཆོས་ཅན། མ་རིག་བག་ཆགས་ཀྱི་ས་མཚོན་བྱེད་ཀྱི་དཔེ་མེད་པ་མིན་ཏེ། ཇི་ལྟར་ནོར་
གྱི་གཏེར་ནི་སས་བསྒྲིབས་པས་ན་གཏེར་དེ་མིས་ཤེས་ཤིང་མི་ཐོབ་པ་ལྟར་དེ་བཞིན་དུ་སྐྱེ་བོ་
རྣམས་ཀྱིས་རང་བྱུང་དྲི་མ་མཐའ་དག་དང་བྲལ་བ་ཐོབ་པ་ལ་མ་རིག་བག་ཆགས་ཀྱི་ས་ཡིས་
བསྒྲིབས་པའི་ཕྱིར། ཆོས་ཅན། མཐོང་སྤང་མཚོན་བྱེད་ཀྱི་དཔེ་མེད་པ་མིན་ཏེ། ཇི་ལྟར་སྨུག་
མ་ལ་སོགས་པའི་མྱུ་གུ་ལ་སོགས་པ་རིམ་གྱི་སྐྱེས་པས་ས་བོན་ཤུན་པ་གཅོད་པ་ལྟར་དེ་བཞིན་
དུ་དེ་ཁོ་ན་ཉིད་མངོན་སུམ་དུ་གསར་དུ་མཐོང་བ་ཡིས་མཐོང་སྤང་རྣམས་ནི་ཟློག་པར་འགྱུར་
བའི་ཕྱིར། ཆོས་ཅན། འཕགས་པའི་སྒོམ་པའི་ལམ་དང་འབྲེལ་བ་ཡང་དང་ཡང་དུ་གོམས་
པར་བྱས་པ་ལས་འཇིག་ཚོགས་ལ་ལྟ་བའི་སྙིང་པོ་རགས་པ་བཅོམ་པ་རྣམས་ཀྱི་ལྷག་མ་སྒོམ་
ལམ་ཡེ་ཤེས་ཀྱི་སྤང་བྱ་རྣམས་གོས་རུལ་དག་དང་མཚུངས་པར་བསྟན་པ་ཡིན་ཏེ། སྙིང་པོ་
རགས་པ་ཟད་པར་མཚུངས་པའི་ཕྱིར། ཆོས་ཅན། མ་དག་པའི་ས་ལ་བརྟེན་པའི་དྲི་མ་རྣམས་
མཚོན་བྱེད་ཀྱི་དཔེ་མེད་པ་མིན་ཏེ། མ་དག་ས་བདུན་ལ་བརྟེན་པའི་དྲི་མ་ནི་མངལ་སྦུབས་ཀྱི་
དྲི་མ་དག་དང་མཚུངས་པའི་ཕྱིར། དག་པ་ས་གསུམ་དང་རྗེས་སུ་འབྲེལ་བའི་དྲི་མ་རྣམས་ཆོས་
- ;} () 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན། མཚོན་བྱེད་ཀྱི་དཔེ་མེད་པ་མིན་ཏེ། ས་འདམ་ཅུང་ཟད་གོས་པ་བཞིན་དུ་ཤེས་པར་བྱ་
བའི་ཕྱིར། དག་པའི་རྣམ་པར་མི་རྟོག་པའི་ཡེ་ཤེས་ཆོས་ཅན། མངལ་སྦུབས་ཀྱི་དྲི་མ་བྲལ་བ་
དང་འདྲ་སྟེ། སྔོན་གྱི་ལས་ཀྱིས་རྩོལ་མེད་དུ་ཐོབ་པའི་རྣམ་པར་སྨིན་པ་བཞིན་དུ་འབད་རྩོལ་
ཉེ་བར་ཞི་བ་ཡིན་པའི་ཕྱིར། འོ་ན་དག་ས་ལ་བརྟེན་པའི་དྲི་མ་དེ་གང་གིས་འཇོམ་པ་ཡིན་ཞེ་ན།
དེ་ལྟ་བུའི་དྲི་མ་ཆོས་ཅན། ཁྱོད་འཇོམ་བྱེད་མེད་པ་མིན་ཏེ། བདག་ཉིད་ཆེན་པོ་རྡོ་རྗེ་ལྟ་བུའི་
ཏིང་ངེ་འཛིན་གྱིས་གཞོམ་བྱ་ཡིན་པའི་ཕྱིར་རོ། །གཉིས་པ་ནི། སྔར་བཤད་པ་དེ་ལྟར་ཆགས་
སོགས་དྲི་མ་དགུ་པོ་ཆོས་ཅན། ཁྱོད་མཚོན་བྱེད་ཀྱི་དཔེ་མེད་པ་མིན་ཏེ། པད་མ་ལ་སོགས་པ་
དག་དང་ཆོས་མཚུངས་པ་ཡིན་པའི་ཕྱིར་རོ། །
གསུམ་པ་བསྒྲིབ་བྱ་ཁམས་ཀྱི་དཔེ་དོན་ཆོས་མཐུན་བཤད་པ་ལ། སྤྱིར་བསྟན་པ་དང་།
སོ་སོར་བཤད་པ་གཉིས། དང་པོ་ནི། སེམས་ཅན་ཐམས་ཅད་ལ་ཆོས་སྐུའི་ཕྲིན་ལས་འཕྲོ་བ་
ལ་སོགས་པའི་རང་བཞིན་གསུམ་གྱིས་བསྡུས་པའི་ཁམས་ཆོས་ཅན། ཆོས་འདྲ། སངས་རྒྱས་
ལ་སོགས་པ་དང་ཆོས་མཚུངས་པའི་ཕྱིར། གཉིས་པ་ལ་དཔེ་དོན་སྤྱིར་སྦྱར་བ་དང་། ཆོས་
མཐུན་སོ་སོར་བཤད་པ་དང་གཉིས། དང་པོ་ནི་ཁམས་འདི་ཡི་རང་བཞིན་སེམས་ཅན་ཐམས་
ཅད་ལ་ཡོད་པའི་སྒྲུབ་བྱེད་ཆོས་སྐུ་དང་དེ་བཞིན་ཉིད་དེ་རིགས་གསུམ་པོ་ཆོས་ཅན། ཆོས་འདྲ།
རིམ་པ་བཞིན་དུ་དཔེ་གསུམ་དང་གཅིག་དང་ལྔ་རྣམས་ཀྱིས་ནི་ཤེས་པར་བྱ་བ་ཡིན་པའི་ཕྱིར།
གཉིས་པ་ལ། ཆོས་སྐུའི་ཆོས་མཐུན། དེ་བཞིན་ཉིད་ཀྱི་ཆོས་མཐུན། རིགས་ཀྱི་ཆོས་མཐུན་
བཤད་པ་དང་གསུམ་མོ། །དང་པོ་ལ། དབྱེ་བ་དང༌། ཆོས་མཐུན་དངོས་གཉིས་སོ། །དང་པོ་
ནི༑ འདི་ཡི་རང་བཞིན་ཆོས་སྐུ་དང༌། །ཞེས་བཤད་ན། ཆོས་སྐུ་དེ་ལ་དབྱེ་ན་དུ་ཡོད་ཞེ་ན།
ཤེས་བྱ་ཆོས་ཅན། ཆོས་སྐུ་དེ་ལ་རྣམ་པ་གཉིས་སུ་ཤེས་པར་བྱ་བ་ཡིན་ཏེ། ཆོས་དབྱིངས་ཤིན་
ཏུ་རང་བཞིན་གྱིས་དྲི་མ་མངོན་སུམ་དུ་རྟོགས་པའི་ཡེ་ཤེས་ཆོས་སྐུ་དང་། དེའི་རྒྱུ་མཐུན་གྱི་
-3 02 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
འབྲས་བུ་བརྟན་པ་ཆོས་སྐུ་གཉིས་ཡོད་པའི་ཕྱིར། བརྟན་པ་ཆོས་སྐུ་དེའང་ཆོས་ཅན། གཉིས་
ཡོད་དེ། ཟབ་པ་དོན་དམ་པའི་བདེན་པ་སྟོན་པའི་ངེས་དོན་གྱི་མདོ་དང་། སྣ་ཚོགས་པའི་ཚུལ་
ཀུན་རྫོབ་བདེན་པ་སྟོན་པའི་དྲང་དོན་གྱི་མདོ་གཉིས་ཡོད་པའི་ཕྱིར་རོ། །སྐབས་འདིར་ཤེས་བྱ་
མཁྱེན་ཚུལ་དང་དྲང་ངེས་ཀྱི་ཁྱད་པར་གཞན་དུ་བཤད་པ་ལས་རྟོགས་པར་བྱའོ། །གཉིས་པ་
ནི༑ དེ་བཞིན་གཤེགས་པ་ཉིད་ཀྱི་ཕྲིན་ལས་སེམས་ཅན་ཐམས་ཅད་ལ་འཇུག་རུང་ཆོས་ཅན།
ཁྱོད་མཚོན་བྱེད་ཀྱི་དཔེ་མེད་པ་མིན་ཏེ། ཁྱོད་དང་ཁམས་རང་བཞིན་གྱིས་རྣམ་པར་དག་པ་
གཉིས་སེམས་ཅན་ཐམས་ཅད་ལ་ཁྱབ་པར་འདྲ་བ་ཉིད་དུ་བསྟན་པ་ཡིན་པའི་ཕྱིར། ཡེ་ཤེས་
ཆོས་སྐུ་དེ་ལ་འཇིག་རྟེན་ན་རང་ཇི་ལྟ་བ་བཞིན་གྱི་དཔེ་མེད་པ་ཡིན་ཏེ། དེ་འཇིག་རྟེན་ལས་
འདས་པ་ཡིན་པའི་རྒྱུ་མཚན་གྱིས་ཡེ་ཤེས་ཆོས་སྐུ་འདི་ལ་འཇིག་རྟེན་ན་རང་ཇི་ལྟར་བ་བཞིན་
གྱི་དཔེ་ནི་ཚབ་མས་མི་དམིགས་པའི་ཕྱིར། ཕྲ་མོ་ཟབ་མོའི་ཚུལ་དོན་དམ་བདེན་པ་བསྟན་པའི་
ངེས་དོན་གྱི་མདོ་ཆོས་ཅན། སྦྲང་རྩི་ རོ་གཅིག་པ་བཞིན་དུ་ཤེས་པར་བྱ་བ་ཡིན་ཏེ། ཁྱོད་ཀྱི་
དོན་མྱངས་པ་ན་གནས་ལུགས་ཀྱི་དོན་ཁོང་དུ་ཆུད་པར་འགྱུར་ཏེ། རྣམ་པ་སྣ་ཚོགས་པའི་ཚུལ་
ཀུན་རྫོབ་བདེན་པ་བསྟན་པའི་དྲང་དོན་གྱི་མདོ་ཆོས་ཅན། སྣ་ཚོགས་པའི་སྦུབས་ནང་གི་སྙིང་
པོ་བཞིན་དུ་ཤེས་པར་བྱ་བ་ཡིན་ཏེ། ཁྱོད་ཀྱི་བརྗོད་བྱའི་དོན་ལ་གནས་ལུགས་ཀྱི་དོན་གནས་
པའི་ཕྱིར། གཉིས་པ་དེ་བཞིན་ཉིད་ཀྱི་ཆོས་མཐུན་བཤད་པ་ནི། དེ་བཞིན་ཉིད་འདི་ཆོས་ཅན།
མི་གཙང་བའི་ནང་གི་གསེར་གྱི་ནི་གཟུགས་དང་མཚུངས་པར་བརྗོད་པ་ཡིན་ཏེ། རང་གི་རང་
བཞིན་ངན་པར་འགྱུར་བ་མེད་པའི་ཕྱིར་དང༌། དགེ་བ་སྟེ་རང་བཞིན་གྱིས་ཁ་ན་མ་ཐོ་བས་
གོས་པ་མེད་པའི་ཕྱིར་དང་། རང་བཞིན་གྱིས་རྣམ་པར་དག་པའི་ཕྱིར་རོ། །
གསུམ་པ་རིགས་ཀྱི་ཆོས་མཐུན་བཤད་པ་ལ། ངོ་བོའི་ཆོས་མཐུན་བཤད་པ་དང་།
ནུས་པའི་ཆོས་མཐུན་བཤད་པ་གཉིས། དང་པོ་ནི། དེ་བཞིན་ཉིད་དང་རིགས་ཀྱང་སྟེ། །ཞེས་
3 () 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུངས་ན། རིགས་དེ་ལ་དུ་ཡོད་ཞེ་ན། རིགས་དེ་ཆོས་ཅན། རྣམ་པ་གཉིས་སུ་ཤེས་པར་བྱ་
བ་ཡིན་ཏེ། ཐོག་མ་མེད་པ་ནས་ཡོད་པའི་གཏེར་དང་། འབད་རྩོལ་གྱིས་གསར་དུ་སྒྲུབ་པའི་
འབྲས་བུའི་ཤིང་བཞིན་དུ་ཐོག་མ་མེད་པ་ནས་སེམས་ཅན་གྱི་རང་བཞིན་དུ་གནས་པའི་རིགས་
དང་ཐོས་བསམ་གྱི་རྐྱེན་གྱིས་ཡང་དག་པར་བླངས་པ་མཆོག་ལས་བྱུང་པའི་རྒྱས་འགྱུར་གྱི་
རིགས་གཉིས་ཡོད་པའི་ཕྱིར། གཉིས་པ་ལ་ནུས་པའི་དབྱེ་བ་དང་། ཆོས་མཐུན་དངོས་གཉིས།
དང་པོ་ནི། རང་བཞིན་གནས་རིགས་དང་། རྒྱས་འགྱུར་གྱི་རིགས་གཉིས་པོ་འདི་གནས་
འགྱུར་མཐར་ཕྱིན་པ་ལས་སངས་རྒྱས་ཀྱི་སྐུ་གསུམ་ཐོབ་པར་འདོད་པ་ཡིན་ཏེ། དང་པོ་རང་
བཞིན་གནས་རིགས་གནས་འགྱུར་མཐར་ཕྱིན་པ་ལ་བརྟེན་ནས་སྐུ་དང་པོ་ངོ་བོ་ཉིད་སྐུ་ཐོབ།
གཉིས་པ་རྒྱས་འགྱུར་གྱི་རིགས་གནས་གྱུར་མཐར་ཕྱིན་པ་ལས་ཕྱི་མ་གཟུགས་སྐུ་གཉིས་ཐོབ་
པའི་ཕྱིར་རོ། །སྐབས་འདིར་རིགས་ཀྱི་མཐའ་དཔྱད་དང་སྐུའི་རྣམ་གཞག་གཞན་དུ་བཤད་པ་
ལས་རྟོགས་པར་བྱའོ། །གཉིས་པ་ནི། ངོ་བོ་ཉིད་སྐུ་མཛེས་པ་ནི་ཆོས་ཅན། རིན་པོ་ཆེའི་སྐུ་
དང་འདྲ་བར་ཤེས་པར་བྱ་སྟེ། རྒྱུ་རྐྱེན་གྱི་རང་བཞིན་གྱིས་ནི་གསར་དུ་བྱས་པ་མ་ཡིན་པའི་
ཕྱིར་དང༌། སྟོབས་བཅུ་དང་མི་འཇིགས་པ་བཞི་ལ་སོགས་པའི་ཡོན་ཏན་རིན་པོ་ཆེའི་གཏེར་
ཡིན་པའི་ཕྱིར། རྫོགས་པའི་སངས་རྒྱས་ཀྱི་ལོངས་སྤྱོད་རྫོགས་སྐུ་ཆོས་ཅན། འཁོར་ལོས་
བསྒྱུར་བ་བཞིན་དུ་ཤེས་པར་བྱ་བ་ཡིན་ཏེ། ཐེག་པ་ཆེན་པོའི་ཆོས་ཀྱི་རྒྱལ་སྲིད་ཆེན་པོ་དང་
ལྡན་པའི་ཕྱིར། མཆོག་གི་སྤྲུལ་སྐུ་ཆོས་ཅན། གསེར་གྱི་གཟུགས་ཅན་ལྟ་བུ་ཡིན་ཏེ། ལོངས་
སྤྱོད་རྫོགས་སྐུའི་མཚན་དཔེ་ལ་ལྟོས་ནས་ཁྱོད་ཀྱི་མཚན་དཔེ་རྣམས་གཟུགས་ཅན་གྱི་རང་
བཞིན་ཡིན་པའི་ཕྱིར་རོ། ། །
གསུམ་པ་ཁམས་རྟོགས་པའི་ཡུལ་ཅན་བཤད་པ་ནི། རང་བྱུང་སངས་རྒྱས་རྣམས་
ཀྱི་རྟོགས་པར་བྱ་བའི་དོན་དམ་པའི་བདེན་པ་དེ་འཇིག་ཚོགས་ལ་ལྟ་བའི་མཐར་ལྷུང་བའི་སོ་
- 3 () 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༦
སྐྱེ་ཁ་ཅིག་དང་ཕྱིན་ཅི་ལོག་ཏུ་མངོན་པར་ཞེན་པའི་ཉན་ཐོས་རང་སངས་རྒྱས་ཀྱི་རང་བཞིན་
དང༌། སྟོང་པ་ཉིད་ལ་སེམས་གཡེངས་པའི་ཐེག་པ་ཆེན་པོ་ལ་གསར་དུ་ཞུགས་པའི་བྱང་
སེམས་རྣམས་ཀྱིས་དད་པ་ཉིད་ཀྱིས་རྟོགས་བྱ་ཡིན་གྱི་རང་དབང་དུ་རྟོགས་པར་བྱ་བ་མིན་ཏེ།
ཉི་མའི་དཀྱིལ་འཁོར་འོད་འབར་བ་མིག་མེད་པས་ནི་མཐོང་བ་མེད་པ་བཞིན་ནོ། །དོན་དམ་
བདེན་པ་རྟོགས་པའི་ཉན་རང་མེད་པ་ནི་མིན་ཏེ། སོ་སོ་སྐྱེ་བོ་ཁ་ཅིག་དང་། ཉན་རང་ཁང་ཅིག་
དང༌། ཐེག་པ་ལ་གསར་དུ་ཞུགས་པའི་བྱང་སེམས་ཁ་ཅིག་གིས། རང་བྱུང་སངས་རྒྱས་རྣམས་
ཀྱིས་རྟོགས་པར་བྱ་བའི་དོན་དམ་བདེན་པ་དེ་དད་པ་ཉིད་ཀྱིས་རྟོགས་བྱ་ཡིན་པའི་ཕྱིར། འོན་
ཉན་ཐོས་དང་རང་རྒྱལ་ཐམས་ཅད་ཀྱིས་ཆོས་ཀྱི་བདག་མེད་རྟོགས་སམ་ཞེ་ན། དེ་ཐམས་ཅད་
ཀྱིས་ཆོས་ཀྱི་བདག་མེད་རང་དབང་དུ་རྟོགས་པ་མིན་ཏེ། འཇིག་ལྟར་ལྷུང་བའི་སོ་སྐྱེ་དང་།
ཕྱིན་ཅི་ལོག་ལ་མངོན་པར་དགའ་བའི་ཉན་ཐོས་དང་རང་རྒྱལ་དང་། སྟོང་པ་ཉིད་ལ་སེམས་
གཡེངས་པའི་ཐེག་པ་ལ་གསར་དུ་ཞུགས་པའི་བྱང་ཆུབ་སེམས་དཔའ་རྣམས་ཀྱིས་ཆོས་ཀྱི་
བདག་མེད་རང་དབང་དུ་རྟོགས་པ་མིན་པའི་ཕྱིར། དཔེར་ན་མིག་མེད་པའི་གང་ཟག་གིས་ཉི་
མའི་དཀྱིལ་འཁོར་འོད་འབར་བ་རང་དབང་དུ་མཐོང་བ་མེད་པ་བཞིན་ནོ། ཁ་ཅིག་ནི་ཆོས་ཀྱི་
བདག་ཉིད་རྟོགས་པའི་ཉན་རང་མེད་དེ། མདོར་བསྡུ་ན་གང་ཟག་བཞི་པོ་འདི་དག་ནི་དེ་
བཞིན་གཤེགས་པའི་སྙིང་པོ་མཐོང་བ་ལ་མིག་དང་མི་ལྡན་པར་རྣམ་པར་བཞག་སྟེ། བཞི་གང་
ཞེ་ན། འདི་ ལྟ་ སྟེ། སོ་སོ་སྐྱེ་བོ་དང༌། ཉན་ཐོས་དང་ རང་ སངས་རྒྱས་དང༌། ཐེག་པ་ལ་
གསར་དུ་ཞུགས་པའི་བྱང་ཆུབ་སེམས་དཔའ་སྟེ། ཞེས་གསུངས་པའི་ཕྱིར་ཞེ་ན། སྐྱོན་མེད་དེ།
ཉི་མའི་དཀྱིལ་འཁོར་འོད་འབར་བ། །ཞེས་སོགས་ཀྱི་གཞུང་འདིས་ཆོས་ཀྱི་བདག་མེད་རང་
དབང་དུ་མ་རྟོགས་པའི་ཉན་རང་ཡོད་པར་བསྟན་གྱི་ཆོས་ཀྱི་བདག་མེད་རྟོགས་པའི་ཉན་རང་
ཡོད་པར་བསྟན་པ་མིན་ཏེ། གཞུང་འདིས་དད་པའི་སྒོ་ནས་ཆོས་ཀྱི་བདག་མེད་རྟོགས་པར་
-30 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་པ་གང་ཞིག །དད་པས་ཆོས་ཀྱི་བདག་མེད་རྟོགས་ན་ཆོས་ཀྱི་བདག་མེད་རྟོགས་དགོས་
པའི་ཕྱིར། འོ་ན་དེ་དག་གིས་རང་དབང་དུ་ཆོས་ཀྱི་བདག་མེད་ཇི་ལྟ་མ་རྟོགས་ཞེ་ན། དེ་ལྟ་
བུའི་སོ་སོ་སྐྱེ་བོས་དེ་རང་དབང་དུ་མ་རྟོགས་པ་ཡིན་ཏེ། དེ་གང་ཟག་གི་བདག་ཏུ་འཛིན་པ་དང་
ང་ཡིར་འཛིན་པ་ལ་ཞེན་པའི་ ཕྱིར། དེ་ལྟ་བུའི་ཉན་རང་གི་དེ་མ་རྟོགས་པ་ཡིན་ཏེ། དེས་
གཟུགས་ལ་སོགས་པའི་ཕུང་པོ་མི་རྟག་པ་དང༌། སྡུག་བསྔལ་བ་དང་རགས་པའི་བདག་མེད་
དང་། མི་གཙང་བ་ཙམ་བསྒོམ་པ་ཡིན་གྱི། རྟག་པ་དམ་པ་དང་། བདེ་བ་དམ་པ་དང༌། བདག་
དམ་པ་དང་། གཙང་བ་དམ་པའི་ཕ་རོལ་ཏུ་ཕྱིན་པ་མི་བསྒོམ་པའི་ཕྱིར། དེ་ལྟ་བུའི་བྱང་སེམས་
ཀྱིས་དེ་རང་དབང་དུ་མ་རྟོགས་པ་ཡིན་ཏེ། དེ་དེ་བཞིན་གཤེགས་པའི་སྙིང་པོ་མངོན་སུམ་དུ་
མཐོང་བ་ལས་ཉམས་པའི་ཕྱིར་རོ། །དེ་ཡང་སྐབས་འདིར་ཆོས་ཀྱི་བདག་མེད་རབ་དབང་དུ་
མ་རྟོགས་པར་བསྟན་པའི་ཉན་རང་དེ་ཡང་སོ་སྐྱེ་ལ་བྱེད་པ་ཡིན་གྱི་འཕགས་པ་ལ་མི་བྱེད་དེ།
ཉན་རང་འཕགས་པས་ཆོས་ཀྱི་བདག་མེད་རྟོགས་པའི་ཕྱིར་རོ། །དེ་སོ་སྐྱེ་ལ་བྱེད་པ་མི་འཐད་
པར་ཐལ། སོ་སྐྱེས་ཆོས་ཀྱི་བདག་མེད་མ་རྟོགས་པར་བཤད་ཟིན་པའི་ཕྱིར་ཞེ་ན། འོ་ན་འདིར་
བསྟན་པའི་ཐེག་པ་ལ་གསར་དུ་གཞུགས་པའི་བྱང་སེམས་ཀྱིས་ཆོས་ཀྱི་བདག་མེད་རང་དབང་
དུ་མ་རྟོགས་པར་བཤད་པ་མི་འཐད་པར་ཐལ། དེ་ཡང་སོ་སྐྱེ་ཡིན་པའི་ཕྱིར། ཁྱབ་པ་ཁས། དེ་
ཡང་སྐབས་འདིར་སོ་སྐྱེ་ཡིན་ན་ཆོས་ཀྱི་བདག་མེད་མ་རྟོགས་པས་ཁྱབ་པར་བསྟན་པ་མིན་ཏེ།
དེ་རྟོགས་པའི་སོ་སྐྱེ་ཡོད་པའི་ཕྱིར་ཏེ། སྦྱོར་ལམ་བཟོད་པ་དང་ཆོས་མཆོག་ལ་གནས་པའི་བྱང་
སེམས་ཀྱིས་ཆོས་ཀྱི་བདག་མེད་རྟོགས་པའི་ཕྱིར་རོ། །
བཞི་པ་ཁམས་ཀྱི་རང་བཞིན་ངོས་བཟུང་བ་ལ། དངོས་དང་དེའི་སྒྲུབ་བྱེད་གཉིས།
དང་པོ་ནི། རང་བྱུང་རྣམས་ཀྱི་དོན་དམ་སྟེ། །དད་པ་ཉིད་ཀྱིས་རྟོགས་བྱ་ཡིན། །ཞེས་པའི་
འགྲེལ་པར་དེ་བཞིན་གཤེགས་པའི་སྙིང་པོ་དེ་སྟོང་པ་ཉིད་ལ་སེམས་གཡེངས་པའི་གང་ཟག་
-3 （0 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༦
རྣམས་ཀྱིས་སྤྱོད་ཡུལ་མིན་ཞེས་བྱས་པ་ལ། འོ་ན་དེ་བཞིན་གཤེགས་པའི་སྙིང་པོ་དེ་ཇི་ལྟ་བུ་ཞེ་
ན༑ ཁམས་རང་བཞིན་གྱིས་རྣམ་པར་དག་པ་འདི་ལ་གང་ཟག་གི་བདག་དང་ཆོས་ཀྱི་བདག་
དང་ཉོན་མོངས་རང་བཞིན་གྱིས་གྲུབ་པ་སྔར་ཡོད་གསར་དུ་གསལ་བར་བྱ་བ་ཅི་ཡང་མེད་དེ།
དེ་དག་དང་པོ་ནས་མེད་པའི་ཕྱིར། གང་ཟག་གི་བདག་མེད་པ་དང་ཆོས་ཀྱི་བདག་མེད་པ་དང་།
ཉོན་མོངས་རང་བཞིན་གྱིས་གྲུབ་པས་སྟོང་པ་སྔར་མེད་གསར་དུ་བཞག་པར་བྱ་བ་ཅུང་ཟད་
ཀྱང་མེད་དེ། ཆོས་དེ་གྲུབ་ཙམ་ནས་དེ་གང་ཟག་གི་བདག་མེད་དང་ཆོས་ཀྱི་བདག་མེད་ཡིན་
པའི་ཕྱིར། ཡང་ན་གང་ཟག་དང་ཕུང་པོ་འདི་ལ་བདེན་གྲུབ་སྔར་ཡོད་པ་བསལ་བར་བྱ་བ་མེད་
དེ༑ བདེན་གྲུབ་དང་པོ་ནས་ཡོད་མ་མྱོང་བའི་ཕྱིར། དེ་ལ་དེ་བཞིན་ཉིད་སྔར་མེད་གསར་དུ་
བཞག་པར་བྱ་བ་མེད་དེ། ཆོས་དེ་གྲུབ་ཙམ་ན་དེ་བདེན་པར་མ་གྲུབ་པའི་ཕྱིར། ཁ་ཅིག་སྤང་
བྱ་བསལ་བར་བྱ་བ་ཡང་མེད། གཉེན་པོ་བཞག་པར་བྱ་བ་ཡང་མེད་ཟེར་བ་མི་འཐད་དེ།
གཉེན་པོ་སྤང་བྱ་འཇོམས་པའི་ཕྱིར། མ་གྲུབ་ན་བདེན་པར་འཛིན་པའི་བློ་སྤངས་དུ་མི་གྱུར་
བར་འགྱུར་ལ། དེ་ལྟ་ན་སངས་རྒྱས་ཀྱི་སྒྲིབ་གཉིས་མ་ལུས་པར་མ་སྤངས་པར་འགྱུར་རོ། །
ཡང་དག་པ་ཉིད་རང་བཞིན་གྱིས་གྲུབ་པས་སྟོང་པ་ལ་ཡང་དག་པར་བལྟ་བའི་ཤེས་རབ་ཆོས་
ཅན། དབུ་མ་པའི་ལྟ་བ་ཡིན་ཏེ། གནས་ལུགས་ཀྱི་དོན་མཐར་ཐུག་པ་ཁོང་དུ་ཆུད་པའི་ལྟ་བ་
ཡིན་པའི་ཕྱིར་རོ། །ཐབས་རྒྱ་ཆེན་པོས་ཟིན་པར་བྱས་པའི་སྒོ་ནས་ཡང་དག་པའི་དོན་མངོན་
སུམ་དུ་མཐོང་ནས་གོམས་པར་བྱས་ན་རྣམ་པར་གྲོལ་བ་ཐོབ་པར་འགྱུར་ཏེ། དེ་ལྟར་བྱས་ན་
སངས་རྒྱས་ཐོབ་པའི་ཕྱིར་རོ། །གཉིས་པ་ནི། ཉོན་མོངས་རང་བཞིན་གྱིས་མ་གྲུབ་པ་སྔར་
མེད་གསར་དུ་བསལ་བར་བྱ་བ་ཇི་ལྟར་མེད་ཅེ་ན། ཁམས་རང་བཞིན་གྱིས་གྲུབ་པ་སྔར་ཡོད་
གསར་དུ་བསལ་བར་བྱ་བ་ཇི་ལྟར་མེད་ཅེ་ན། ཁམས་རང་བཞིན་གྱིས་རྣམ་པར་དག་པ་ལ་
ཉོན་མོངས་རང་བཞིན་གྱིས་གྲུབ་པ་སྔར་ཡོད་བསལ་བར་བྱ་བ་མེད་དེ། རྣམ་དབྱེར་བཅས་
1
-3 (0 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་མཚན་ཉིད་ཅན། གྱི་གློ་བུར་གྱི་དྲི་མ་རང་བཞིན་གྱིས་གྲུབ་པ་དག་གི་སྟོང་པ་ཡིན་པའི་
ཕྱིར། ཉོན་མོངས་རང་བཞིན་གྱིས་གྲུབ་པས་སྟོང་པ་སྔར་མེད་གསར་དུ་བཞག་པར་བྱ་བ་མེད་
དེ༑ རྫོགས་པའི་སངས་རྒྱས་དེ་དོན་དམ་པར་རྣམ་དབྱེར་མེད་པའི་མཚན་ཉིད་ཅན་གྱི་བླ་ན་
མེད་པའི་སངས་རྒྱས་ཀྱི་སྟོབས་སོགས་ཀྱི་ཆོས་ཀྱིས་སྟོང་པ་མ་ཡིན་པར་དེ་དང་ལྡན་པའི་ཕྱིར།
འོ་ན་རྫོགས་པའི་སངས་རྒྱས་དེ་སྟོབས་སོགས་ཀྱི་ཡོན་ཏན་དང་ལྡན་ན། ས་བཅུ་ལ་གནས་
པའི་བྱང་སེམས་དེས་དེ་བཞིན་གཤེགས་པའི་སྙིང་པོ་ཇི་ལྟར་མཐོང་ཞེ་ན། དེ་ལྟ་བུའི་བྱང་
སེམས་དེས་སྟོང་ཉིད་ལ་རྩེ་གཅིག་ཏུ་རྣམ་པར་བཞག་པའི་ཚེ་སྟོང་ཉིད་ཆུ་ལ་ཆུ་བཞག་གི་ཚུལ་
གྱིས་མཐོང་ལ། དེ་ལས་ལངས་པའི་རྗེས་ཐོབ་ཀྱི་གནས་སྐབས་སུ་སྟོང་ཉིད་ཆུ་ལ་ཆུ་བཞག་
གི་ཚུལ་གྱིས་མཐོང་བ་མིན་ཏེ། སློབ་ལམ་ན་བདེན་གཉིས་ངོ་བོ་ཐ་དད་དུ་འཛིན་པའི་དྲི་མ་
བག་ ཆགས་ དང་ བཅས་ པ་ ཟད་ པར་ སྤངས་ པ་ མེད་ པའི་ཕྱིར་ དང༌ ། མདོ་ ལས། སྤྲིན་
མཐོང་མཁའ་ ལ་ ཉི་ བཞིན་ འདིར་ ཁྱོད་ ཕྱོགས་ གཅིག་ བློ་གྲོས་ ཅན། །བློ་མིག་དག་པའི་
འཕགས་རྣམས་ཀྱིས་ཀྱང་ཐམས་ཅད་མཐོང་མ་ལགས། །བཅོམ་ལྡན་འདས་ཁྱོད་ཆོས་སྐུ་གང་
དག་བློ་གྲོས་མཐས་ཡས་པ། །ཤེས་བྱ་མཐའ་མེད་མཁའ་དབྱིངས་ཁྱབ་པ་དེ་དག་གིས་ཀུན་
མཐོང་། །ཞེས་གསུང་པའི་ཕྱིར་རོ། །
གསུམ་པ་སེམས་ཅན་ལ་ཁམས་ཡོད་པར་གསུངས་པའི་དགོས་པ་བཤད་པ་ལ།
རྩོད་ལན་མདོར་བསྟན་པ་དང༌། རྩོད་ལན་རྒྱས་པར་བཤད་པ་གཉིས། དང་པོ་ནི། ཁམས།
འཁོར་ལོ་བར་པའི་མདོ་ཡུམ་རྒྱས་འབྲིང་བསྡུས་པ་དེ་དང་དེར་ཤེས་བྱ་ཐམས་ཅད་སྤྲིན་དང་རྨི་
ལམ་དང་སྒྱུ་མ་བཞིན་དུ་རྣམ་པ་ཀུན་ཏུ་རང་བཞིན་གྱིས་སྟོང་པའི་གློ་བུར་བ་ཡིན་ཞེས་
གསུངས་ནས་ཡང་འཁོར་ལོ་ཐ་མ་འདིར་རྒྱལ་བ་རྣམས་སེམས་ཅན་ཐམས་ཅད་ལ་སངས་
རྒྱས་ཀྱི་སྙིང་པོ་ཡོད་ཅེས་གསུང་པ་མི་འཐད་པར་ཐལ། གློ་བུར་བ་ཡིན་ན་སེམས་ཀྱི་རང་
-3 08 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
བཞིན་ཡིན་པར་འགལ་བའི་ཕྱིར། ཡང་དེ་ལྟར་གསུངས་པ་ལ་དགོས་པ་མེད་པར་ཐལ། དེ་
བྱིས་པ་རྣམས་ལ་བསྟན་དགོས་ན། དེ་བྱིས་པ་རྣམས་ལ་བསྟན་ཀྱང་རྟོགས་པར་མི་ནུས་པའི་
ཕྱིར་ཞེ་ན། གཉིས་པ་ནི། སེམས་ཅན་ཐམས་ཅད་ལ་ཁམས་བདེ་གཤེགས་སྙིང་པོ་ཡོད་པར་
གསུང་པ་ལ་དགོས་པ་ཡོད་དེ། བདག་ལ་སངས་རྒྱས་ཀྱི་རིགས་མེད་པས་བདག་གིས་སངས་
རྒྱས་ཐོབ་པར་མི་ནུས་སོ་སྙམ་དུ་སེམས་ཞུམ་པ་དང༌། བདག་གིས་བླ་ན་མེད་པའི་བྱང་ཆུབ་
ཐོབ་པར་ནུས་ཀྱི་སེམས་ཅན་གཞན་གྱིས་ཐོབ་པར་མི་ནུས་སྙམ་དུ་སེམས་ཅན་དམན་པ་ལ་
བརྙས་པ་དང༌། ཡང་དག་པ་མ་ཡིན་པའི་ཉེས་པ་རང་བཞིན་གྱིས་གྲུབ་པར་འཛིན་པའི་སྒྲོ་
འདོགས་དང་། ཡང་དག་པའི་ཆོས་རང་བཞིན་གྱིས་གྲུབ་པས་སྟོང་པ་སེམས་ཅན་ཐམས་ཅད་
ལ་ཡོད་ཀྱང་མེད་དོ་ཞེས་བསྐུར་བ་འདེབས་པ་དང༌། བདག་ལ་ལྷག་པར་ཆགས་པའི་སྐྱོན་ལྔ་
པོ་སེམས་ཅན་གང་དག་ལ་ཡོད་པ་དེ་དག་གི་ཉེས་པ་དེ་སྤང་བའི་དོན་དུ་དེ་ལྟར་གསུངས་པའི་
ཕྱིར་རོ། །
གཉིས་པ་ལ། སྔ་ཕྱི་མི་འགལ་བའི་དོན་དང་། ཁམས་ཡོད་པར་གསུངས་པའི་
དགོས་པ་བཤད་པ་གཉིས། དང་པོ་ནི། ཤེར་ཕྱིན་གྱི་མདོ་ལས་ཆོས་ཐམས་ཅད་རང་བཞིན་
གྱིས་སྟོང་པའི་གློ་བུར་བར་གསུང་པ་དང་། འཁོར་ལོ་ཐ་མར་སེམས་ཅན་ཐམས་ཅད་ཀྱི་རྒྱུད་
ལ་ཁམས་བདེ་གཤེགས་སྙིང་པོ་ཡོད་པར་བཤད་པ་མི་འགལ་བ་ཡིན་ཏེ། འདུས་བྱས་ཀྱི་རྣམ་
པ་ཐམས་ཅད་དབེན་པའི་མ་དག་པའི་མཐའ་དྲི་བཅས་ཀྱི་སེམས་ཀྱི་ཆོས་ཉིད་ནི་འཁོར་ལོ་ཐ་
མར་སེམས་ཅན་ཐམས་ཅད་ཀྱི་རྒྱུད་ལ་ཡོད་པར་བཤད་པའི་བདེ་གཤེགས་སྙིང་པོ་ཡིན་ལ།
ཤེར་ཕྱིན་གྱི་མདོ་ལས་ཀྱང་དེ་སེམས་རྒྱུད་ལ་འབྲལ་རུང་གློ་བུར་བར་བསྟན་པའི་ཕྱིར། ཉོན་
མོངས་པ་དང་ལས་དང་རྣམ་པར་སྨིན་པའི་དོན་ཆོས་ཅན། མཚོན་བྱེད་ཀྱི་དཔེ་མེད་པ་མིན་ཏེ།
སྤྲིན་ལ་སོགས་པ་བཞིན་དུ་བརྗོད་པའི་ཕྱིར། ཇི་ལྟར་བརྗོད་ན། ཉོན་མོངས་པ་ཆོས་ཅན།
-3 () 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤྲིན་དང་འདྲ་སྟེ། སེམས་རྒྱུད་ལ་གློ་བུར་དུ་བྱུང་བའི་ཕྱིར། ཉོན་མོངས་པས་ཀུན་ནས་སླང་བ་
ཡི་མངོན་པར་འདུ་བྱ་བ་ཡི་ལས་ནི་ཆོས་ཅན། རྨི་ལམ་གྱི་ལོངས་སྤྱོད་བཞིན་དུ་ཤེས་པར་བྱ་བ་
ཡིན་ཏེ། ཕྱིན་ཅི་ལོག་གི་བློས་ལོངས་སྤྱད་པ་ལྟར་མ་གྲུབ་པའི་ཕྱིར། ཉོན་མོངས་པས་ཀུན་
ནས་སླང་བའི་ལས་ཀྱི་རྣམ་པར་སྨིན་པ་ཟག་བཅས་ཀྱི་ཕུང་པོ་ཆོས་ཅན། སྒྱུ་མ་དང་སྤྲུལ་པ་
བཞིན་དུ་ཤེས་པར་བྱ་བ་ཡིན་ཏེ། བདེན་པར་སྣང་ཡང་བདེན་པར་མ་གྲུབ་པའི་ཕྱིར་རོ། །
གཉིས་པ་ལ་མདོར་བསྟན་པ་དང་། རྒྱས་པར་བཤད་པ་གཉིས། དང་པོ་ནི། སྔར་ཤེར་ཕྱིན་གྱི་
མདོར་ཆོས་ཉིད་རང་བཞིན་གྱིས་སྟོང་པ་དེ་ལྟར་རྣམ་པར་བཞག་ནས་སླར་ཡང་བླ་མའི་རྒྱུད་
འཁོར་ལོ་ཐ་མ་འདིར་ནི་སེམས་ཅན་ཐམས་ཅད་ལ་ཁམས་བདེ་གཤེགས་སྙིང་པོ་ཡོད་པ་ཉིད་
ཡིན་ཅེས་བསྟན་པ་ཆོས་ཅན། དགོས་པ་ཡོད་དེ། སྔར་བཤད་པའི་ཉེས་པ་ལྔ་པོ་དག་སྤང་བར་
བྱ་བའི་ཆེད་ཡིན་པའི་ཕྱིར། གཉིས་པ་ལ་སོ་སོར་བཤད་པ་དང༌། ཉེས་པ་ལྔ་དང་བྲལ་བའི་
ཕན་ཡོན་བསྡུས་ཏེ་བསྟན་པ་གཉིས། དང་པོ་ལ་བྱང་ཆུབ་ཏུ་སེམས་བསྐྱེད་པའི་དགེག །སྤྱོད་
པ་ཉམས་སུ་ལེན་པའི་དགེག །གནས་ལུགས་དོན་རྟོགས་པའི་དགེག །བྱམས་སྙིང་རྗེ་སྐྱེ་བའི་
དགེག་དང་བཞིའོ། །དང་པོ་ནི། སེམས་ཅན་ཐམས་ཅད་ཀྱི་རྒྱུད་ལ་རང་བཞིན་གྱིས་རྣམ་པར་
དག་པའི་རིགས་ཡོད་པར་གསུངས་པ་ཆོས་ཅན། དགོས་པ་ཡོད་དེ། སེམས་ཅན་ཐམས་ཅད་
ཀྱི་རྒྱུད་ལ་ཁམས་བདེ་གཤེགས་སྙིང་པོ་ཡོད་པ་དེ་ནི་མ་ཐོས་པར་བདག་ལ་སངས་རྒྱས་ཀྱི་
རིགས་མེད་པས་བདག་གིས་སངས་རྒྱས་ཐོབ་པར་མི་ནུས་སོ་སྙམ་དུ་བདག་ལ་བརྙས་པའི་
ཉེས་པ་ཡིས་སེམས་ནི་ཞུམ་པ་འགའ་ཞིག་ལ་བྱང་ཆུབ་ཀྱི་སེམས་ནི་སྐྱེ་བར་མི་འགྱུར་བས་དེ་
སྤང་བར་བྱ་བའི་ཆེད་ཡིན་པའི་ཕྱིར། གཉིས་པ་ནི། ཆོས་ཅན་དང་། ཆོས་འདྲ། སེམས་ཅན་
གང་ལ་བྱང་ཆུབ་ཀྱི་སེམས་བསྐྱེད་པས་བདག་ནི་མཆོག་ཅེས་རློམ་ལ་བྱང་ཆུབ་ཀྱི་སེམས་མ་བ་
སྐྱེད་པ་ལ་དམན་པའི་འདུ་ཤེས་རབ་ཏུ་འཇུག་པ་སྤངས་ནས་སངས་རྒྱས་ཐོབ་པའི་ཕྱིར་དུ་སྤྱོད་
-3 1 0 -



h
༨
གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
པ་ཉམས་སུ་ལེན་དགོས་སོ་ཞེས་ཤེས་པར་བྱ་བའི་ཆེད་ཡིན་པའི་ཕྱིར། གསུམ་པ་ནི། ཆོས་
ཅན་དང་ཆོས་འདྲ། སྔར་བཤད་པ་དེ་ལྟར་བདག་ལ་སངས་རྒྱས་ཀྱི་རིགས་མེད་པས་བདག་
གིས་སངས་རྒྱས་ཐོབ་མི་ནུས་སོ་སྙམ་དུ་སེམས་པ་དེ་ལ་ནི་གནས་ལུགས་རྟོགས་པའི་ཡང་དག་
པའི་ཤེས་པ་མི་སྐྱེ་བ་དེས་ན་ཡང་དག་པ་མ་ཡིན་པའི་ཉེས་པ་རང་བཞིན་གྱིས་གྲུབ་པར་འཛིན་
ཅིང་ཡང་དག་པའི་གནས་ལུགས་ཀྱི་དོན་ནི་རིག་པར་མི་འགྱུར་བས་དེ་སྤང་བའི་ཆེད་ཡིན་པའི་
ཕྱིར། སེམས་ཅན་ཀྱི་སྐྱོན་ཆགས་སོགས་དེ་ཡང་དག་པར་གྲུབ་པ་མིན་ཏེ། དེ་སེམས་རྒྱུད་ལ་
འབྲལ་རུང་གི་བཅོས་མ་གློ་བུར་བ་ཉིད་ཡིན་པའི་ཕྱིར། ཡང་དག་པའི་ཡོན་ཏན་རང་བཞིན་
གྱིས་གྲུབ་པས་དག་པ་ཡིན་ཏེ། ཉེས་པ་དེ་རང་བཞིན་གྱིས་བདག་མེད་པ་ཡིན་པའི་ཕྱིར་རོ། །
བཞི་པ་ལ་ལྡོག་པ་དང་རྗེས་འགྲོ་གཉིས་ལས། དང་པོ་ནི། བྱམས་སྙིང་རྗེ་སྐྱེ་བའི་དགེག་མེད་
པ་མིན་ཏེ། ཡང་དག་པ་མིན་པའི་ཉེས་པ་རང་བཞིན་གྱིས་གྲུབ་པར་འཛིན་ཅིང་ཡང་དག་པའི་
ཡོན་ཏན་རང་བཞིན་གྱིས་གྲུབ་པས་སྟོང་པ་སེམས་ཅན་ཐམས་ཅད་ལ་ཡོད་ཀྱང་མེད་དོ་ཞེས་
སྐུར་པ་འདེབས་ཤིང་བློ་ལྡན་བདག་དང་སེམས་ཅན་ནི་སངས་རྒྱས་ཐོབ་ནུས་སུ་མཚུངས་པར་
མཐོང་བའི་རློམ་པས་བྱམས་པ་དང་སྙིང་རྗེ་ཐོབ་པར་མི་འགྱུར་བའི་ཕྱིར་རོ། །གཉིས་པ་ནི།
སེམས་ཅན་གང་ལ་ཁམས་བདེ་གཤེགས་སྙིང་པོ་ཡོད་པར་ཐོས་པ་ལ་དགོས་པ་ཡོད་དེ།
སེམས་ཅན་ལ་ཁམས་དེ་ནི་ཡོད་པར་ཐོས་པ་ལ་བརྟེན་ནས་སེམས་ཅན་ཐམས་ཅད་ཀྱིས་
སངས་རྒྱས་ཐོབ་པར་འདོད་པའི་སྤྲོ་བ་དང་སེམས་ཅན་ཐམས་ཅད་ལ་སྟོན་པ་བཞིན་དུ་གུས་པ་
དང༌། ཉེས་པ་རང་བཞིན་གྱིས་མེད་པར་རྟོགས་པའི་ཤེས་རབ་དང་། སེམས་ཅན་ཐམས་ཅད་
སངས་རྒྱས་འབྱུང་རུང་དུ་རྟོགས་པའི་ཡེ་ཤེས་དང༌། བྱམས་པ་ཆེན་པོ་སྐྱེ་བའི་ཕྱིར་རོ། །
གཉིས་པ་ཉེས་པ་ལྔ་དང་བྲལ་བའི་ཕན་ཡོན་བསྡུས་ཏེ་བསྟན་པ་ནི། སེམས་ཞུམ་སེམས་ཅན་
དམན་ལ་བརྙས་པ་དང༌། །ཡང་དག་མི་འཛིན་ཡང་དག་ཆོས་ལ་བསྐུར། །བདག་ཆགས་ལྷག་
-
-
-3 1 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་སྐྱོན་ལྔ། ཞེས་གསུངས་ན། ཉེས་པ་ལྔ་པོ་དེ་སྤངས་པ་ལ་དགོས་པ་ཅི་ཡོད་ཅེ་ན། དེ་
སྤངས་པ་ལ་དགོས་པ་ཡོད་དེ། ཉེས་པ་རང་བཞིན་གྱིས་མེད་པར་རྟོགས་པའི་ཤེས་རབ་ལ་
སོགས་པའི་ཆོས་ལྔ་སྐྱེ་བ་དེ་ལ་བརྟེན་ནས་ནི་བདག་ལ་བརྙས་པའི་ཁ་ན་མ་ཐོ་བ་མེད་པ་དང་།
བདག་དང་སེམས་ཅན་སངས་རྒྱས་ཐོབ་ནུས་སུ་མཚུངས་པར་ལྟ་བ་དང༌། སྐྱོན་རང་བཞིན་
གྱིས་མེད་པ་དང་། ཡོན་ཏན་འབྱུང་རུང་དུ་ལྡན་པ་དང་། བདག་དང་སེམས་ཅན་སངས་རྒྱས་
ཐོབ་ནུས་སུ་མཚུངས་པར་བྱ་སྟེ་ཐེག་པ་ཆེན་པོའི་ལམ་ཉམས་སུ་བླངས་པ་ལས་སངས་རྒྱས་
ཉིད་ནི་མྱུར་དུ་ཐོབ་པའི་ཕྱིར་རོ། །ཐེག་པ་ཆེན་པོ་རྒྱུད་བླ་མའི་བསྟན་བཅོས་དཀོན་མཆོག་གི་
རིགས་རྣམ་པར་དབྱེ་བ་ལས་དེ་བཞིན་གཤེགས་པའི་སྙིང་པོའི་སྐབས་ཏེ་དང་པོའི་བཤད་པ་རེ་
ཤིག་རྫོགས་སོ།། །། །
༈ གཉིས་པ་བྱང་ཆུབ་ལ་སོགས་པ་གསུམ་བཤད་པ་ལ། དག་པ་གཉིས་ལྡན་གྱི་
བྱང་ཆུབ་བཤད་པ་དང༌། བྱང་ཆུབ་ལ་བརྟེན་པའི་ཡོན་ཏན་བཤད་པ་དང༌། ཡོན་ཏན་ལ་
བརྟེན་པའི་ཕྲིན་ལས་བཤད་པ་དང་གསུམ་མོ། །དང་པོ་ལ་བསྟན་བཤད་གཉིས། དོན་བརྒྱད་
ཀྱི་སྒོ་ནས་དབྱེ་བ་དང༌། དེ་ཉིད་སྡོམ་དུ་བསྡུ་བ་གཉིས། དང་པོ་ནི། དྲི་མ་མཐའ་དག་གིས་
དག་པའི་ཡེ་ཤེས་ཆོས་ཅན། བྱང་ཆུབ་ཀྱི་ངོ་བོ་ཡིན་ཏེ། རང་བཞིན་གྱིས་རྣམ་པར་དག་པ་ལ་
གློ་བུར་གྱི་དྲི་མ་མཐའ་དག་དང་བྲལ་བའི་ཡེ་ཤེས་མཐར་ཐུག་ཡིན་པའི་ཕྱིར། དག་པ་གཉིས་
ལྡན་གྱི་བྱང་ཆུབ་ཐོབ་པའི་ཐབས་མེད་པ་མིན་དེ། སློབ་པའི་རྒྱུད་ཀྱི་མཉམ་གཞག་ཡེ་ཤེས་
དང༌། རྗེས་ཐོབ་ཡེ་ཤེས་གཉིས་དེ་ཐོབ་པའི་ཐབས་ཡིན་པའི་ཕྱིར། སློབ་པའི་རྒྱུད་ཀྱི་མཉམ་
གཞག་ཡེ་ཤེས་དང་རྗེས་ཐོབ་ཡེ་ཤེས་གཉིས་གོམས་པར་བྱས་པ་ལ་དགོས་པ་ཡོད་དེ། དེ་
གཉིས་གོམས་པར་བྱས་པ་ལས་དྲི་མ་མཐའ་དག་དང་བྲལ་བའི་བྱང་ཆུབ་ཐོབ་པའི་ཕྱིར། དྲི་
མ་མཐའ་དག་དང་བྲལ་བའི་བྱང་ཆུབ་ཐོབ་པ་ལ་ཡང་དགོས་པ་ཡོད་དེ། དེ་ཐོབ་པ་ལ་
༡
3 1 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
བརྟེན་ནས་རང་གཞན་གྱི་དོན་སྒྲུབ་པའི་བྱེད་ལས་དེ་འབྱུང་བའི་ཕྱིར། རང་གཞན་གྱི་དོན་
སྒྲུབ་པའི་རྟེན་མེད་པ་མིན་ཏེ། གནས་འགྱུར་མཐར་ཕྱིན་པའི་ཡེ་ཤེས་དེ་དེའི་རྟེན་ཡིན་པའི་
ཕྱིར། གནས་འགྱུར་མཐར་ཕྱིན་པའི་ཡེ་ཤེས་ཆོས་ཅན། གསུམ་ཡོད་དེ། ཟབ་པ་ཆོས་ཀྱི་སྐུ་
དང༌། རྒྱ་ཆེ་བ་ལོངས་སྤྱོད་རྫོགས་པའི་སྐུ་དང་། བདག་ཉིད་ཆེན་པོ་མཆོག་གི་སྤྲུལ་པའི་སྐུ་
གསུམ་ཡོད་པའི་ཕྱིར། སྐུ་གསུམ་པོ་དེ་ཡང་ནི་ཆོས་ཅན། རྟག་པ་ཞེས་བརྗོད་དུ་རུང་སྟེ། དུས་
འཁོར་བ་ཇི་སྲིད་མ་སྟོངས་ཀྱི་བར་དུ་གནས་པའི་ཕྱིར། གཞན་དོན་ཕྱིན་ཅི་མ་ལོག་པར་མཁྱེན་
པ་ཡིན་ཏེ། གདུལ་བྱའི་ཁམས་དང་བསམ་པ་དང་བག་ལ་ཉལ་ཇི་ལྟ་བ་བཞིན་དུ་མཁྱེན་ནས་
གཞན་དོན་བྱེད་པའི་ཕྱིར། གཉིས་པ་ནི། སངས་རྒྱས་ཀྱི་ས་ནི་ཆོས་ཅན། དོན་བརྒྱད་ཀྱི་སྒོ་
ནས་རྣམ་པར་བཞག་པ་ཡིན་ཏེ། བྱང་ཆུབ་ཀྱི་ངོ་བོ་དང་། དེ་ཐོབ་པར་བྱེད་རྒྱུ་དང༌། རྒྱུ་དེས་
ཐོབ་པའི་འབྲས་བུ་དང༌། དོན་གཉིས་སྒྲུབ་པའི་ལས་དང༌། དོན་གཉིས་སྒྲུབ་པའི་རྟེན་ཡོན་
ཏན་དང་ལྡན་པ་དང༌། སྐུ་གསུམ་གྱི་འཇུག་པའི་རབ་དབྱེ་དང་། འཇུག་པའི་རབ་དབྱེ་དེ་རྟག་
པ་དང་། བསམ་གྱིས་མི་ཁྱབ་པ་ཉིད་ཀྱི་སྒོ་ནས་དེ་ལྟར་བཞག་པའི་ཕྱིར་རོ། །གཉིས་པ་རྒྱས་
པར་བཤད་པ་ལ། ངོ་བོ་དང་རྒྱུའི་དོན་བཤད། འབྲས་བུའི་དོན་བཤད། ལས་ཀྱི་དོན་བཤད།
ལྡན་པའི་དོན་བཤད། འཇུག་པའི་རབ་དབྱེ་བཤད་པ་དང་ལྔའོ། །དང་པོ་ལ་བསྟན་བཤད་
གཉིས་ལས། དང་པོ་ལ་བྱང་ཆུབ་ཀྱི་ངོ་བོ་དང༌། དེ་ཐོབ་བྱེད་ཀྱི་ཐབས་བཤད་པ་གཉིས། དང་
པོ་ནི་དྲི་མ་མེད་པའི་སངས་རྒྱས་གང་ཡིན་པ་ཆོས་ཅན། ཉི་མ་བཞིན་དུ་ཤེས་པར་བྱ་བ་ཡིན་ཏེ།
རང་བཞིན་གྱིས་འོད་གསལ་བ་ཡིན་པའི་ཕྱིར། ཆོས་ཅན། ནམ་མཁའ་བཞིན་དུ་ཤེས་པར་བྱ་
བ་ཡིན་ཏེ། ཉོན་མོངས་པ་དང་ཤེས་བྱའི་སྒྲིབ་པ་ཡི་ནི་སྤྲིན་ཚོགས་སྟུག་པོས་བསྒྲིབས་པ་དེ་
དག་པར་གྱུར་པའི་ཕྱིར། སངས་རྒྱས་ཉིད་ཆོས་ཅན། ཡོན་ཏན་ཀུན་དང་ལྡན་པ་ཡིན་ཏེ། རྟག་
པ་སྟེ་ཡིད་ཀྱི་རང་བཞིན་གྱི་ལུས་ཀྱིས་སྐྱེ་བ་མེད་པ་དང༌། བརྟན་པ་སྟེ་བསམ་གྱིས་མི་ཁྱབ་
，
- 31 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་འཆི་འཕོ་བས་འཆི་བ་མེད་པ་དང་། གཡུང་དྲུང་སྟེ་ཟག་པ་དང་བཅས་པ་དང་ཟག་པ་མེད་
པའི་ལས་ཀྱིས་གཞན་དུ་བསྒྱུར་བའི་ཚུལ་གྱིས་རྒ་བ་མེད་པའི་ཡོན་ཏན་དང་ལྡན་པའི་ཕྱིར་རོ།།
གཉིས་པ་ནི། དག་པ་གཉིས་ལྡན་གྱི་བྱང་ཆུབ་ཐོབ་པའི་ཐབས་མེད་པ་མིན་ཏེ། དག་པ་གཉིས་
ལྡན་གྱི་བྱང་ཆུབ་དེ་ནི་ཆོས་ལ་མི་རྟོག་པའི་མཉམ་གཞག་ཡེ་ཤེས་དང་། ཇི་སྙེད་པའི་ཆོས་རྣམ་
པར་འབྱེད་པའི་རྗེས་ཐོབ་ཡེ་ཤེས་དག་ལ་བརྟེན་ནས་ཐོབ་པའི་ཕྱིར་རོ། །
གཉིས་པ་རྒྱས་པར་བཤད་པ་ལ་ཡང་བྱང་ཆུབ་ཀྱི་ངོ་བོ་དང་དེ་ཐོབ་བྱེད་ཀྱི་རྒྱུའི་དོན་
གཉིས། དང་པོ་ལ་སྤྱིར་བསྟན་པ་དང༌། སོ་སོར་བཤད་པ་གཉིས། དང་པོ་ནི། དོན་དམ་པར་
དབྱེར་མེད་པའི་ཡོན་ཏན་དང་ལྡན་པའི་སངས་རྒྱས་ཉིད་ཆོས་ཅན། སྤངས་རྟོགས་ཀྱི་ཡོན་ཏན་
དང་ལྡན་ཏེ། རང་བཞིན་གྱིས་རྣམ་པར་དག་པ་ལ་གློ་བུར་གྱི་དྲི་མ་མཐའ་དག་གིས་དག་པའི་
ཆོས་ཀྱི་རབ་ཏུ་ཕྱེ་བ་ཡིན་པའི་ཕྱིར་རོ། །གཉིས་པ་ལ་སྤངས་རྟོགས་ཀྱི་ཡོན་ཏན་དང་། སྤང་བྱ་
ངོས་བཟུང་བ་གཉིས། དང་པོ་ནི། རྫོགས་པའི་སངས་རྒྱས་ཆོས་ཅན། ཆོས་འདྲ། ཉི་མ་བཞིན་
དུ་ཇི་ལྟ་བ་དང་ཇི་སྙེད་པ་མཁྱེན་པའི་ཡེ་ཤེས་དང་ནམ་མཁའ་བཞིན་དུ་གློ་བུར་གྱི་དྲི་མ་མཐའ་
དག་དག་པ་གཉིས་ཀྱི་མཚན་ཉིད་དང་ལྡན་པའི་ཕྱིར། ཆོས་ཅན་སྤངས་རྟོགས་ལ་བརྟེན་པའི་
ཡོན་ཏན་དང་ལྡན་ཏེ། རང་བཞིན་གྱིས་འོད་གསལ་བ་དང༌། རྒྱུ་རྐྱེན་གྱིས་གསར་དུ་བྱས་པ་
མིན་པ་དང༌། དོན་དམ་པར་དབྱེར་མེད་པར་འཇུག་པ་ཅན་གྱི་གང་གའི་ཀླུང་གི་རྡུལ་ལས་
འདས་པའི་སངས་རྒྱས་ཀྱི་ཡོན་ཏན་གྱི་ཆོས་རྣམས་ཀུན་དང་ལྡན་པ་ཉིད་ཡིན་པའི་ཕྱིར་རོ། །
གཉིས་པ་ནི། ཉོན་མོངས་པ་དང་ཤེས་བྱའི་སྒྲིབ་པ་དེ་ཆོས་ཅན། སྤྲིན་དང་འདྲ་བར་བརྗོད་པ་
ཡིན་ཏེ། རང་བཞིན་གྱིས་ནི་མ་གྲུབ་པའི་ཕྱིར་དང༌། སེམས་ཅན་གྱི་སེམས་རྒྱུད་ལ་ཁྱབ་པའི་
ཕྱིར་དང༌། སེམས་རྒྱུད་ལ་འབྲལ་རུང་གློ་བུར་བ་ཉིད་ཡིན་པའི་ཕྱིར་རོ། །གཉིས་པ་ནི། སྒྲིབ་
པ་གཉིས་དང་བྲལ་བའི་རྒྱུ་ལ་ནི་ཡེ་ཤེས་གཉིས་ཡོད་པ་ཡིན་ཏེ། དེ་ལ་ནི་མི་རྟོག་པའི་མཉམ་
-3 1
4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
གཞག་ཡེ་ཤེས་དང་དེ་ཡི་ནི་རྗེས་ལ་ཐོབ་པའི་ཡེ་ཤེས་གཉིས་སུ་འདོད་པའི་ཕྱིར་རོ། །
གཉིས་པ་འབྲས་བུའི་དོན་བཤད་པ་ལ། བསྟན་བཤད་གཉིས། དང་པོ་ལ་མཉམ་
གཞག་གོམས་པའི་འབྲས་བུ་ཉོན་སྒྲིབ་དང་བྲལ་བ་དང་། རྗེས་ཐོབ་གོམས་པའི་འབྲས་བུ་
ཤེས་སྒྲིབ་སྤངས་པའི་ གཟུགས་སྐུའི་ཡོན་ཏན་བཤད་པ་གཉིས། དང༌པོ་ནི། རྫོགས་པའི་
སངས་རྒྱས་ཆོས་ཅན། དྲི་མ་མེད་པའི་ཆུ་དང་ལྡན་པའི་རིམ་རྒྱས་པད་མས་ཁེབས་པའི་མཚོ་
བཞིན་དུ་ཤེས་པར་བྱ་བ་ཡིན་ཏེ། དྲི་མ་མེད་པའི་བསམ་གཏན་གྱི་ཡོན་ཏན་དང་ལྡན་པའི་
ཕྱིར། དེ་ཆོས་ཅན། སྒྲ་གཅན་ཁ་ནས་ཐར་བའི་ཟླ་བ་ཉ་བ་ལྟ་བུ་ཡིན་ཏེ། དྲི་མ་མེད་པའི་
བྱམས་པ་དང་སྙིང་རྗེའི་འོད་ཟེར་དང་ལྡན་པའི་ཕྱིར། དེ་ཆོས་ཅན། སྤྲིན་ཚོགས་ཉོན་མོངས་
དག་ལས་གྲོལ་བའི་ཉི་མ་ལྟ་བུར་ཤེས་པར་བྱ་བ་ཡིན་ཏེ། དྲི་མ་མེད་པའི་ཡེ་ཤེས་ཀྱི་སྣང་བ་
དང་ལྡན་པའི་ཕྱིར་རོ། །གཉིས་པ་ནི། རྒྱལ་བ་རྫོགས་པའི་སངས་རྒྱས་ཆོས་ཅན། ཁྱོད་མཚོན་
བྱེད་ཀྱི་དཔེ་མེད་པ་མིན་ཏེ། ཐུབ་པའི་ཁྱུ་མཆོག་དང་སྦྲང་རྩི་དང་འབྲས་བུའི་སྙིང་པོ་དང་རིན་
པོ་ཆེ་གསེར་དང༌། གཏེར་དང་ལྗོན་པ་དང་དྲི་མ་མེད་པའི་རིན་པོ་ཆེ་ལས་བྱས་བདེ་བར་
བཤེགས་པའི་སྐུ་གཟུགས་དང་ས་བདག་འཁོར་ལོ་སྒྱུར་རྒྱལ་དང༌། གསེར་གྱི་གཟུགས་
རྣམས་རང་རང་གི་སྒྲིབ་བྱེད་ལས་གྲོལ་བ་དང་འདྲ་བར་ཁྱོད་ཀྱང་ཤེས་སྒྲིབ་མཐའ་དག་དང་
བྲལ་བ་ཡིན་པའི་ཕྱིར། གཉིས་པ་རྒྱས་པར་བཤད་པ་ལ། ཡེ་ཤེས་གཉིས་ཀྱི་ནུས་པ་འཇུག་
པའི་ཡུལ་སྤྱིར་བསྟན་པ་དང་། མཉམ་གཞག་གི་འབྲས་བུའི་དཔེ་དོན་ཆོས་མཐུན་དང་། རྗེས་
ཐོབ་ཀྱི་འབྲས་བུའི་དཔེ་དོན་བཤད་པ་དང་གསུམ་མོ། དང་པོ་ནི། སློབ་པའི་རྒྱུད་ཀྱི་མཉམ་
གཞག་ཡེ་ཤེས་དེ་བྱེད་ལས་ཁྱད་པར་ཅན་དང་ལྡན་ཏེ། པདྨས་ཁེབས་པའི་ཆུ་དག་པའི་མཚོ་
དང་སྒྲ་གཅན་ཁ་ནས་ཐར་བའི་ཟླ་བ་ཉ་བ་དང་སྤྲིན་ཚོགས་ལས་སྒྲོལ་བའི་ཉི་མ་བཞིན་དུ་
འདོད་ཆགས་ལ་སོགས་པའི་དུག་གསུམ་གློ་བུར་བའི་ཉོན་མོངས་པས་དག་པའི་ཡེ་ཤེས་
-31 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐར་ཐུག་ནི་མདོར་ན་སློབ་པའི་རྒྱུད་ཀྱི་མཉམ་གཞག་མི་རྟོག་པའི་ཡེ་ཤེས་དེའི་འབྲས་བུ་
ཡིན་པར་རབ་ཏུ་བརྗོད་པའི་ཕྱིར། སློབ་པའི་རྒྱུད་ཀྱི་རྗེས་ཐོབ་ཡེ་ཤེས་དེ་བྱེད་ལས་ཁྱད་པར་
ཅན་དང་ལྡན་ཏེ། སྦྱིན་སོགས་མ་ཚང་བ་མེད་པས་སྒྲུབ་པའི་ཡོན་ཏན་གྱི་རྣམ་པ་ཀུན་གྱི་
མཆོག་དང་ལྡན་པའི་སངས་རྒྱས་ཀྱི་སྐུ་གསུམ་པོ་ནི་ངེས་པར་ཐོབ་པ་དེ་ནི་སློབ་པའི་རྒྱུད་ཀྱི་
རྗེས་ལས་ཐོབ་པའི་ཡེ་ཤེས་ཀྱི་འབྲས་བུ་ཡིན་པར་བསྟན་པའི་ཕྱིར། གཉིས་པ་ནི། རྫོགས་
པའི་སངས་རྒྱས་ཆོས་ཅན། པད་མས་ཁེབས་པའི་ཆུ་དག་པའི་རྫིང་དང་མཚུངས་པ་ཡིན་ཏེ།
འདོད་ཆགས་ཀྱི་རྡུལ་ནི་ཟད་པར་སྤངས་པའི་ཕྱིར་དང༌། གདུལ་བྱ་ཡི་ནི་པད་མ་ལ་བསམ་
གཏན་གྱི་ཆུ་ནི་འབབ་པར་བྱེད་པའི་ཕྱིར། དེ་ཆོས་ཅན། དྲི་མ་མེད་པའི་ཟླ་བ་བཞིན་དུ་ཤེས་
པར་བྱ་བ་ཡིན་ཏེ། ཞེ་སྡང་གི་སྒྲ་གཅན་ལས་གྲོལ་བས་སྙིང་རྗེ་དང་བྱམས་པ་ཆེན་པོའི་འོད་
ཟེར་གྱིས་འགྲོ་བར་ཁྱབ་པའི་ཕྱིར། དེ་ཆོས་ཅན། དྲི་མ་མེད་པའི་ཉི་མ་བཞིན་དུ་ཤེས་པར་བྱ་
བ་ཡིན་ཏེ། གཏི་མུག་གི་སྤྲིན་ལས་རྣམ་པར་གྲོལ་བས་ཇི་ལྟ་བ་དང་ཇི་སྙེད་པ་མཁྱེན་པའི་ཡེ་
ཤེས་ཀྱི་འོད་ཟེར་གྱིས་འགྲོ་བའི་མི་ཤེས་པའི་མུན་པ་སེལ་བའི་ཕྱིར་རོ། །གསུམ་པ་ནི། དེ་
ཆོས་ཅན། བདེ་བར་གཤེགས་པའི་སྐུ་དང་སྦྲང་རྩི་དང་འབྲས་བུའི་སྙིང་པོ་བཞིན་དུ་ཤེས་པར་
བྱ་བ་ཡིན་ཏེ། སློབ་པའི་ཡོན་ཏན་གང་དང་ཡང་མི་ཉམས་པ་དང་། སངས་རྒྱས་ཀྱི་ཡོན་ཏན་
དང་མཉམ་པའི་ཡོན་ཏན་གྱི་ཆོས་དང་ལྡན་པའི་ཕྱིར་དང་། དམ་པའི་ཆོས་ཀྱི་ཕུལ་དུ་བྱུང་བའི་
རོ་ནི་སྦྱིན་པར་མཛད་པའི་ཕྱིར་དང་། སྒྲིབ་གཉིས་ཀྱི་ཤུན་པ་དང་ནི་བྲལ་བའི་ཕྱིར། དེ་ཆོས་
ཅན། གསེར་དང་རིན་པོ་ཆེའི་གཏེར་དང་ལྗོན་པ་བཞིན་དུ་ཤེས་པར་བྱ་བ་ཡིན་ཏེ། རང་
བཞིན་གྱིས་དག་པའི་ཕྱིར་དང་། ཡོན་ཏན་གྱི་རྫས་ཀྱིས་ནི་བློ་ཡི་དབུལ་བ་སེལ་བར་བྱེད་པའི་
ཕྱིར་དང་། རྣམ་གྲོལ་གྱི་འབྲས་བུ་འབྱིན་པར་བྱེད་པའི་ཕྱིར། དེ་ཆོས་ཅན། རིན་པོ་ཆེ་ལས་
བྱས་པའི་སྐུ་གཟུགས་དང་འཁོར་ལོ་བསྒྱུར་རྒྱལ་དང་གསེར་གྱི་གཟུགས་ཅན་བཞིན་དུ་ཤེས་
- 3 ]
6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། /༦
པར་བྱ་བ་ཡིན་ཏེ། རིན་པོ་ཆེ་ཡེ་ཤེས་ཆོས་སྐུ་བརྙེས་པ་ཅན་ཡིན་པའི་ཕྱིར་དང་། རྐང་གཉིས་
བདག་པོ་མཆོག་ལོངས་སྤྱོད་རྫོགས་པའི་སྐུ་བརྙེས་པའི་ཕྱིར་དང་། རིན་པོ་ཆེ་གཟུགས་ཀྱི་རྣམ་
པ་དང་འདྲ་བའི་སྤྲུལ་སྐུ་བརྙེས་པའི་ཕྱིར་རོ། །
གསུམ་པ་ལས་ཀྱི་དོན་བཤད་པ་ལ། བསྟན་བཤད་གཉིས་ལས། དང་པོ་ལ་རང་
དོན་གྱི་སྐུ་དང༌། གཞན་དོན་གཟུགས་སྐུ་བཤད་པ་གཉིས། དང་པོ་ནི། རྫོགས་པའི་སངས་
རྒྱས་ཆོས་ཅན། སྤངས་པའི་ཡོན་ཏན་ཁྱད་པར་ཅན་དང་ལྡན་ཏེ། སྒྲིབ་གཉིས་ཀྱི་ཟག་པ་ཟད་
པར་སྤངས་པའི་ཚུལ་གྱིས་མེད་པའི་ཕྱིར། ཆོས་ཅན། རྟོགས་པའི་ཡོན་ཏན་ཁྱད་པར་ཅན་དང་
ལྡན་ཏེ། ཁྱོད་ཀྱི་མཁྱེན་པས་ཤེས་བྱ་ཐམས་ཅད་ལ་ཁྱབ་པའི་ཕྱིར། སྤངས་རྟོགས་ལ་བརྟེན་
པའི་ཡོན་ཏན་དང་ལྡན་ཏེ། འཇིག་པ་མེད་པའི་ཆོས་ཅན་གྱི་ཡོན་ཏན་མཐར་ཐུག་པ་དང་ལྡན་
པའི་ཕྱིར། འོ་ན་འཇིགས་པ་མེད་པའི་ཡོན་ཏན་མཐར་ཐུག་དེ་ལ་དུ་ཡོད་ཅེ་ན། དེ་ལ་བཞི་ཡོད་
དེ༑ བརྟན་པ་སྟོབས་བསམ་གྱིས་མི་ཁྱབ་པའི་འཆི་འཕོ་བས་འཆི་བ་མེད་པ་དང་། ཞི་བ་སྟེ་སྒྲོ་
སྐུར་གྱི་མཐའ་གཉིས་སུ་ལྟུང་བ་མེད་པ་དང་། རྟག་པ་སྟེ་ཡིད་ཀྱི་རང་བཞིན་གྱི་ལུས་ཀྱི་སྐྱེ་བ་
མེད་པ་དང༌། འཕོ་མེད་གནས་ཏེ་ཟག་བཅས་དང་ཟག་མེད་ཀྱི་ལས་ཀྱིས་གཞན་དུ་བསྒྱུར་
བའི་ཚུལ་གྱིས་རྒ་བ་མེད་པའི་ཡོན་ཏན་བཞི་ཡོད་པའི་ཕྱིར་རོ། །གཉིས་པ་ནི། ཤེས་བྱ་ཆོས་
ཅན། ནམ་མཁའ་ལ་བརྟེན་ནས་རྣམ་ཤེས་ཚོགས་དྲུག་གིས་རང་རང་གི་ཡུལ་རིག་པ་དེ་བཞིན་
དུ་དེ་བཞིན་གཤེགས་པའི་གཟུགས་ཀྱི་སྐུ་ནི་སྐལ་བ་དང་ལྡན་པའི་གདུལ་བྱའི་དབང་པོ་དྲུག་
གིས་ཤེས་པས་དོན་ཉམས་སུ་མྱོང་བའི་རྒྱུར་འགྱུར་བ་ཡིན་ཏེ། སྐལ་བ་དང་ལྡན་པའི་གདུལ་
བྱའི་མིག་གི་ཤེས་པས་འབྱུང་བཞི་ཚོགས་པ་ལས་སྐྱེས་པ་མེད་པའི་རྒྱལ་བ་འོད་དཔག་མེད་ལ་
སོགས་པའི་གཟུགས་ཀྱི་དོན་ལ་བལྟ་བ་དང༌། དེའི་རྣ་བའི་ཤེས་པས་དམ་པའི་ཆོས་ཀྱི་གཏམ་
བཟང་པོ་གཙང་མ་མཉན་པ་དང༌། དེའི་སྣའི་ཤེས་པས་བདེ་བར་གཤེགས་པའི་ཚུལ་ཁྲིམས་
-3
1 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཀྱི་དྲི་མ་གཙང་མ་བསྣོམ་པ་དང༌། དེའི་ལྕེའི་ཤེས་པས་འཕགས་ཆེན་གྱི་དམ་པའི་ཆོས་ཀྱི་
བདུད་རྩིའི་རོ་མྱང་བ་དང་། དེའི་ལུས་ཀྱི་ཤེས་པས་ལུས་སེམས་ཤིན་ཏུ་སྦྱངས་པ་ལས་སྐྱེས་
པའི་ཏིང་འཛིན་གྱི་རེག་པའི་བདེ་བ་ཉམས་སུ་མྱོང་བ་དང་། དེའི་ཡིད་ཀྱི་ཤེས་པ་དེ་རང་གི་ངོ་
བོ་ཉིད་ཀྱི་ཟབ་པའི་ཚུལ་སྟོང་ཉིད་རྟོགས་པའི་རྒྱུ་འགྱུར་བའི་ཕྱིར་རོ། །དེ་བཞིན་གཤེགས་
པའི་སྐུ་གཟུགས་ནི་དོན་དམ་པའི་ཟག་མེད་ཀྱི་བདེ་བ་སྦྱིན་པར་མཛད་ཀྱང་དོན་དམ་དཔྱོད་
བྱེད་ཀྱི་རིགས་པས་ཞིབ་མོར་བསམ་པ་ན་ནམ་མཁའ་བཞིན་དུ་དོན་དམ་པར་བསྐྱེད་བྱ་སྐྱེད་
བྱེད་ཀྱི་རྒྱུ་མཚན་རྣམས་དང་བྲལ་བ་ཡིན་ཏེ། སྤྲོས་པའི་མཐའ་བཞི་དང་བྲལ་བའི་ཕྱིར་རོ། ། །
གཉིས་པ་རྒྱས་པར་བཤད་པ་ལ། ཡེ་ཤེས་གཉིས་ཀྱི་ནུས་པ་འཇུག་པའི་ཡུལ་སྤྱིར་
བསྟན་པ་དང༌། ཆོས་སྐུ་བཤད་པ་དང༌། གཟུགས་སྐུ་བཤད་པ་དང་གསུམ་མོ། །དང་པོ་ནི།
མཉམ་གཞག་ཡེ་ཤེས་དང་རྗེས་ཐོབ་ཡེ་ཤེས་གཉིས་པོའི་བྱེད་ལས་འདི་ནི་གཉིས་སུ་ཤེས་པར་
བྱ་སྟེ། དེ་གཉིས་གོམས་པ་ལས་གྲོལ་བའི་སྐུ་རྫོགས་པ་ཆོས་ཀྱི་སྐུ་དང་། གདུལ་བྱའི་སྒྲིབ་པ་
སྦྱོང་བའི་ཆོས་ཀྱི་སྐུ་གཟུགས་སྐུ་གཉིས་ཐོབ་པའི་ཕྱིར་རོ། །
གཉིས་པ་ལ་སྤྱིར་བསྟན་པ་དང་། སོ་སོར་བཤད་པའོ། །དང་པོ་ནི། སྒྲིབ་པ་མཐའ་
དག་ལས་རྣམ་པར་གྲོལ་བའི་ཆོས་ཀྱི་སྐུ་དག་ནི་ཆོས་སྐུ་དང་གཟུགས་སྐུ་རྣམ་པ་གཉིས་དང་དེ་
དག་ལ་བརྟེན་པའི་ཡོན་ཏན་རྣམ་པ་གཅིག་གིས་ཤེས་པར་བྱ་སྟེ། ཆོས་སྐུ་དང་གཟུགས་སྐུ་
གཉིས་ཟག་པ་མེད་པའི་ཕྱིར་དང་། དེ་གཉིས་ཀྱི་མཁྱེན་པས་ཤེས་བྱ་ཐམས་ཅད་ལ་ཁྱབ་པའི་
ཕྱིར་དང་། དེ་དག་ལ་བརྟེན་པའི་ཡོན་ཏན་དེ་འདུས་མ་བྱས་པ་སྟེ་ཡིད་ཀྱི་རང་བཞིན་གྱི་ལུས་
ཀྱིས་སྐྱེ་བ་དང་བྲལ་བའི་ཡོན་ཏན་གྱི་གནས་པའི་ཕྱིར་རོ། །གཉིས་པ་སོ་སོར་བཤད་པ་ལ།
སྤངས་རྟོགས་བཤད་པ་དང་། དེ་ལ་བརྟེན་པའི་ཡོན་ཏན་བཤད་པ་གཉིས་སོ། །དང་པོ་ནི།
རྫོགས་པའི་སངས་རྒྱས་ཆོས་ཅན། ཟག་པ་མེད་པ་ཡིན་ཏེ། ཉོན་མོངས་པ་རྣམས་ནི་བག་
-3 1 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
ཆགས་དང་བཅས་པ་ཟད་པར་སྤངས་པའི་ཚུལ་གྱིས་འགགས་པའི་ཕྱིར། དེ་ཆོས་ཅན། ཁྱོད་
ཀྱི་ཡེ་ཤེས་ཤེས་བྱ་ཐམས་ཅད་ལ་ཁྱབ་པ་ཉིད་དུ་འདོད་པ་ཡིན་ཏེ། ཁྱོད་ཆོས་ཉིད་ལ་བདེན་
པར་ཆགས་པ་མེད་ཅིང་ཁྱོད་ཀྱི་ཡེ་ཤེས་ཤེས་བྱ་ཐམས་ཅད་ལ་ཐོགས་པ་མེད་པར་འཇུག་པའི་
ཕྱིར། དེ་ཆོས་ཅན། ཁྱོད་ལ་འདུས་མ་བྱས་པ་བརྗོད་པའི་རྒྱུ་མཚན་ཡོད་དེ། ཁྱོད་གཏན་དུ་
འཇིག་པ་མེད་པའི་ཡིད་ཀྱི་རང་བཞིན་གྱི་ལུས་ཀྱིས་སྐྱེ་བ་དང་བྲལ་བའི་ཡོན་ཏན་གྱི་རང་
བཞིན་ཡིན་པའི་ཕྱིར། དེ་ཡང་འཇིག་མེད་ཞེས་པས་མདོར་བསྟན་པ་ཡིན་ལ་བརྟན་པ་སྟེ་
བསམ་གྱིས་མི་ཁྱབ་པའི་འཆི་འཕོ་དང་བྲལ་བ་ལ་སོགས་པ་རྣམས་ཀྱིས་དེ་རྒྱས་པར་བཤད་པ་
ཡིན་ནོ། །འོ་ན་འཇིག་པ་དེ་ལ་དུ་ཡོད་ཅེ་ན། འཇིག་པ་ཆོས་ཅན། རྣམ་པར་བཞིར་ཤེས་པར་
བྱ་སྟེ། བརྟན་པ་སྟེ་བསམ་གྱིས་མི་ཁྱབ་པའི་འཆི་འཕོ་སོགས་དང་བྲལ་བ་ལས་བཟློག་པ་
བཞིར་ཡོད་པའི་ཕྱིར་རོ། །འོ་ན་བརྟན་སོགས་བཞི་པོ་དེ་གང་ཞེ་ན། རྫོགས་པའི་སངས་རྒྱས་
ཆོས་ཅན། ཁྱོད་ལ་བརྟན་པ་དང་ཞི་བ་དང་རྟག་པ་དང་འཕོ་བ་མེད་པ་ཞེས་ཤེས་པར་བྱ་བའི་
རྒྱུ་མཚན་ཡོད་དེ། ཁྱོད་ལ་རྒ་བས་མྱ་ངན་འདས་པ་དང༌། ན་བས་རྣམ་པར་འགྱུར་བ་དང་།
ཆད་པ་སྟེ་སྐྱེ་བ་དང་བསམ་གྱིས་མི་ཁྱབ་པས་འགྱུར་བའི་འཆི་འཕོ་བ་མེད་པའི་ཕྱིར་རོ། །དྲི་མ་
མེད་པའི་སངས་རྒྱས་ཀྱི་ཡེ་ཤེས་དེ་ཆོས་ཅན། གཞན་དོན་སྒྲུབ་པའི་གནས་ཡིན་ཏེ། འདུལ་
བྱའི་རྒྱུད་ཀྱི་ལེགས་ཚོགས་སྒྲུབ་པའི་དཀར་པོའི་ཆོས་ཀྱི་རྟེན་ཡིན་པའི་ཕྱིར་རོ། །
གཉིས་ པ་ གཟུགས་ས་བཤད་ པ་ནི། རྫོགས་ པའི་ སངས་ རྒྱས་ ཀྱི་གཟུགས་སྐུ་
གཉིས་ཆོས་ཅན། ཁྱོད་མཚོན་བྱེད་ཀྱི་དཔེ་མེད་པ་མིན་ཏེ། སྐྱེ་བྱེད་ཀྱི་རྒྱུ་མ་ཡིན་པའི་ནམ་
མཁའ་ནི་གཟུགས་མཐོང་བ་དང་སྒྲ་ཐོས་པ་དང་། དྲི་ཚོར་བ་དང་། རོ་མྱང་བ་དང་། རེག་བྱ་
ཚོར་བ་དང༌། ཆོས་རྣམས་ནི་རིག་པའི་རྒྱུ་སྟེ་རྟེན་ཡིན་པ་ལྟར་དེ་བཞིན་དུ་ཁྱོད་ཀྱང་འབད་
རྩོལ་གྱིས་སྒྲིབ་པ་མེད་པའི་སྦྱོར་བས་བསྟན་པའི་དབང་དོན་བྱང་ཆུབ་སེམས་དཔའ་ལ་ཟག་
-3 19 -



་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་མེད་པའི་ཡོན་ཏན་དག་སྐྱེ་བ་ཡི་ནི་རྒྱུ་ཡིན་པའི་ཕྱིར་རོ། །བཞི་པ་ལྡན་པའི་དོན་བཤད་པ་
ལ༑ བསྟན་བཤད་གཉིས་ལས། དང་པོ་ནི། རྫོགས་པའི་སངས་རྒྱས་ཆོས་ཅན། ཡོན་ཏན་
ཁྱད་ཅན་དང་ལྡན་ཏེ། བསམ་དུ་མེད་པ་དང་། རྟག་པ་དང་བརྟན་པ་དང་ཞི་བ་དང་གཡུང་དྲུང་
ཉིད་དང་རབ་ཏུ་ཞི་བ་དང་ཤེས་བྱ་ཐམས་ཅད་ལ་ཁྱབ་པ་དང༌། རྟོག་པ་དང་བྲལ་བ་དང༌།
ནམ་མཁའ་བཞིན་དུ་བདེན་པར་ཆགས་པ་མེད་པ་དང་། ཤེས་བྱ་ཀུན་ཏུ་ཐོགས་མེད་དུ་འཇུག་
པ་དང༌། རྩུབ་པའི་རེག་བྱ་སྤངས་པ་དང་། དོན་དམ་པར་མིག་ཤེས་ཀྱིས་ལྟར་མེད་པ་དང༌།
དོན་དམ་པར་གཟུང་དུ་མེད་པ་དང་། རང་བཞིན་གྱིས་དགེ་བ་དང་། དྲི་མ་མེད་པའི་ཡོན་ཏན་
དང་ལྡན་པའི་ཕྱིར་རོ། །གཉིས་པ་རྒྱད་པར་བཤད་པ་ལ། ཡོན་ཏན་གྱི་རྟེན་ངོས་བཟུང་བ་དང་།
ཡོན་ཏན་བཤད་པ་གཉིས་སོ། །དང་པོ་ནི། རང་གཞན་གྱི་དོན་སྒྲུབ་པའི་རྟེན་མེད་པ་མིན་ཏེ།
སྒྲིབ་པ་གཉིས་ལས་རྣམ་པར་གྲོལ་བའི་རང་རྒྱུད་ཀྱི་ཆོས་ཀྱི་སྐུ་དང་། གཞན་རྒྱུད་ཀྱི་ཆོས་ཀྱི་
སྐུ་དག་གིས་རང་དང་གཞན་གྱི་དོན་སྒྲུབ་པའི་རྟེན་བསྟན་པའི་ཕྱིར་རོ། །རང་གཞན་གྱི་དོན་
སྒྲུབ་པའི་རྟེན་དེ་ལ་ནི་ཆོས་ཅན། ཡོན་ཏན་ཁྱད་པར་ཅན་དང་ལྡན་ཏེ། བསམ་གྱིས་མི་ཁྱབ་པ་
ལ་སོགས་པའི་ཡོན་ཏན་བཅོ་ལྔ་དང་ལྡན་པའི་ཕྱིར་རོ། །གཉིས་པ་ཡོན་ཏན་ལ། སྤངས་པས་
རབ་ཏུ་ཕྱེ་བའི་ཡོན་ཏན་དང་། རང་བཞིན་དུ་གནས་པའི་ཡོན་ཏན་གཉིས། དང་པོ་ནི། ཤེས་
བྱ་ཆོས་ཅན། སངས་རྒྱས་ཀྱི་ཆོས་ཀྱི་སྐུ་དང་ཡེ་ཤེས་ཆོས་ཀྱི་སྐུ་དེ་ཡེ་ཤེས་ལུས་ཅན་སངས་
རྒྱས་མིན་པའི་འཕགས་པ་རྣམས་ཀྱིས་རྟག་ཏུ་བསམ་གྱིས་མི་ཁྱབ་པར་རྟོགས་པར་བྱ་བ་ཡིན་
ཏེ༑ དེ་ཐམས་ཅད་མཁྱེན་པ་སངས་རྒྱས་ཀྱི་ཡེ་ཤེས་ཀྱི་ཡུལ་ཡིན་གྱི་སངས་རྒྱས་མ་ཡིན་པའི་
གང་ཟག་རྣམས་ཀྱིས་ཐོབ་བསམ་སྒོམ་གསུམ་གྱི་ཤེས་པ་གསུམ་གྱི་རྟག་ཏུ་ཡུལ་མ་ཡིན་
པའི་ཕྱིར། སངས་རྒྱས་ཀྱི་ཆོས་ཉིད་ ཀྱི་སྐུ་ཆོས་ཅན། ཐོས་ པའི་ཤེས་རབ་ཀྱི་རྟོགས་ཚུལ་
ཡོངས་སུ་རྫོགས་པའི་ཚུལ་གྱི་ཡུལ་མིན་ཏེ། ཕྲ་བ་སྟེ་དེས་དེ་ལྟ་བུའི་ཚུལ་གྱིས་རྟོགས་པར་
--
-
༈
-3 2 ] -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
དཀའ་བའི་ཕྱིར། དེ་ཆོས་ཅན། བསམ་བྱའི་ཤེས་རབ་དེ་ལྟ་བུའི་ཚུལ་གྱིས་ཡུལ་མིན་ཏེ། དོན་
དམ་བདེན་པ་ཡིན་པའི་ཕྱིར། དེ་ལྟ་བུའི་ཆོས་ཉིད་ཆོས་ཅན། འཇིག་རྟེན་པའི་སྒོམ་པ་ལ་
སོགས་པའི་ཤེས་པ་དེ་ལྟ་བུའི་ཚུལ་གྱི་ཡུལ་མིན་ཏེ། ཟབ་པའི་ཕྱིར། ཤེས་བྱ་ཆོས་ཅན། རང་
ཉིད་བཙས་པའི་ཁྱིམ་ན་གནས་པའི་བུ་ཆུང་གིས་ཉི་མའི་གཟུགས་ཡུད་ཙམ་མཐོང་བ་བཞིན་དུ་
སངས་རྒྱས་མ་ཡིན་པའི་འཕགས་པས་ཀྱང་ཆོས་ཉིད་རེས་འགའ་མངོན་སུམ་དུ་མཐོང་བ་ཡིན་
གྱི་རྟག་ཏུ་མངོན་སུམ་དུ་མཐོང་བ་མིན་ཏེ། གཟུགས་མཐོང་བ་ལ་རྨུས་ལོང་བཞིན་དུ་བྱིས་པས་
ཚད་ཉིད་དེ་མངོན་སུམ་དུ་མཐོང་མ་མྱོང་བའི་ཕྱིར། ཡེ་ཤེས་ཆོས་སྐུ་ཆོས་ཅན། རྟག་པ་ཞེས་
བརྗོད་དུ་རུང་སྟེ། ཡིད་ཀྱི་རང་བཞིན་གྱི་ལུས་ཀྱིས་སྐྱེ་བ་དང་བྲལ་བའི་ཕྱིར། དེ་ཆོས་ཅན།
བརྟན་པ་ཡིན་ཞེས་བརྗོད་དུ་རུང་ངོ༌། །བསམ་གྱིས་མི་ཁྱབ་པའི་འཆི་འཕོས་འགག་པ་མེད་
པའི་ཕྱིར། དོན་དམ་ཞི་བ་ཞེས་བརྗོད་དུ་རུང་སྟེ། ལས་དང་ཉོན་མོངས་གཉིས་མེད་པའི་ཕྱིར།
ཆོས་ཅན། གཡུང་དྲུང་གི་ཆོས་ཉིད་གནས་ཞེས་བརྗོད་དུ་རུང་སྟེ། ཟག་པ་དང་བཅས་པ་དང་
ཟག་པ་མེད་པའི་ལས་ཀྱིས་གཞན་དུ་བསྒྱུར་བའི་ཚུལ་གྱིས་རྒ་བ་མེད་པའི་ཕྱིར། ཆོས་ཅན།
ཟག་པ་མེད་པའི་བདེ་བའི་ཡོན་ཏན་དང་ལྡན་པ་ཡིན་ཏེ། སྡུག་བསྔལ་རབ་ཏུ་ཞི་བའི་འགོག་
པའི་བདེན་པ་མཐར་ཐུག་པ་དང་ལྡན་པའི་ཕྱིར། ཆོས་ཅན། ཇི་སྙེད་པའི་ཤེས་བྱ་ཐམས་ཅད་
ལ་ཁྱབ་པ་ཉིད་ཡིན་ཏེ། ཇི་སྙེད་པའི་ཤེས་བྱ་ཐམས་ཅད་མངོན་སུམ་དུ་རྟོགས་པའི་ཕྱིར། ཆོས་
ཅན། རྟོག་པ་མེད་པའི་ཡོན་ཏན་དང་ལྡན་ཏེ། བདེན་པར་ཞེན་པའི་ཚུལ་གྱིས་གནས་པ་མེད་
པའི་ཕྱིར། ཆོས་ཅན། ཆགས་པ་མེད་པའི་ཡོན་ཏན་དང་ལྡན་ཏེ། ཉོན་མོངས་ཟད་པར་སྤངས་
པའི་ཕྱིར། ཆོས་ཅན། ཤེས་བྱ་ཐམས་ཅད་དུ་ཐོགས་མེད་དུ་འཇུག་པ་ཡིན་ཏེ། ཤེས་བྱའི་སྒྲིབ་
པ་ཀུན་དག་པའི་ཕྱིར། ཆོས་ཅན། ལུས་སེམས་ལས་སུ་མི་རུང་བའི་རྩུབ་པའི་རེག་པ་དང་
བྲལ་བ་ཡིན་ཏེ། བྱིང་རྒོད་གཉིས་མེད་པས་ཏིང་ངེ་འཛིན་བསྒོམ་པ་ལ་ལུས་སེམས་ལས་སུ་
-3 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རུང་བའི་ཕྱིར་རོ། །གཉིས་པ་ནི། སངས་རྒྱས་ཀྱི་ཆོས་ཉིད་ཀྱི་སྐུ་ཆོས་ཅན། མིག་ཤེས་ཀྱིས་
ལྟར་མེད་པ་ཡིན་ཏེ། གཟུགས་སུ་མེད་པའི་ཕྱིར། ཆོས་ཅན། དོན་དམ་པར་གཟུང་དུ་མེད་དེ།
དོན་དམ་པར་མཚན་མ་མེད་པའི་ཕྱིར། ཆོས་ཅན། རང་བཞིན་གྱི་དགེ་བ་ཡིན་ཏེ། རང་བཞིན་
གྱི་དྲི་མས་རྣམ་པར་དག་པའི་ཆོས་ཉིད་ཡིན་པའི་ཕྱིར། ཆོས་ཅན། གློ་བུར་གྱི་དྲི་མ་མེད་པ་
ཡིན་ཏེ། གློ་བུར་གྱི་དྲི་མ་ཟད་པར་སྤངས་པའི་ཕྱིར་རོ། །
ལྔ་པ་འཇུག་པའི་རབ་དབྱེ་བཤད་པ་ལ། སྐུ་གསུམ་གྱི་འཇུག་པའི་རབ་དབྱེ་བཤད་
པ་དང་། རྟག་པའི་ཁྱར་པར་བཤད་པ་དང་། བསམ་གྱིས་མི་ཁྱབ་པའི་ཁྱད་པར་བཤད་པ་དང་
གསུམ་མོ། །དང་པོ་ལ་མདོར་བསྟན། རྒྱས་པར་བཤད་པ། དོན་བསྡུ་བ་དང་གསུམ་མོ། །དང་
པོ་ལ་ཆོས་སྐུ་བཤད་པ། ལོངས་སྐུ་བཤད་པ། སྤྲུལ་སྐུ་བཤད་པ་དང་གསུམ་མོ། །དང་པོ་ལ་
མཚན་ཉིད་ལྔ་ལྡན་དང་། ཡོན་ཏན་ལྔ་ལྡན་བཤད་པ་གཉིས་སོ། །དང་པོ་ནི། ཆོས་དབྱིངས་ཀྱི་
རང་བཞིན་ངོ་བོ་ཉིད་སྐུ་གང་ཡིན་པ་དེ་ནི་ཆོས་ཅན། མཚན་ཉིད་ལྔ་དང་ལྡན་པ་ཡིན་ཏེ། ཐོག་
མར་སྐྱེ་བ་དང་དབུས་སུ་གནས་པ་དང་མཐར་འཇིག་པ་མེད་ཅིང་ཆོས་དབྱིངས་དང་དོན་དམ་
པ་རྣམ་པར་དབྱེར་མེད་པ་ཉོན་སྒྲིབ་དང་ཤེས་སྒྲིབ་དང་སྙོམས་འཇུག་གི་སྒྲིབ་པ་གསུམ་དང་
བྲལ་བ་དང་དྲི་མ་མེད་པ་དང་རྣམ་པར་རྟོག་པ་མེད་པ་དང་མཉམ་པར་བཞག་པའི་རྣལ་འབྱོར་
པས་རྟོགས་ཤིང་མཐོང་བའི་ཕྱིར། གཉིས་པ་ནི། དེ་བཞིན་གཤེགས་པའི་དྲི་མ་མེད་པའི་
དབྱིངས་ངོ་བོ་ཉིད་སྐུ་དེ་ནི་ཆོས་ཅན། ཡོན་ཏན་ལྔ་དང་ལྡན་ཏེ། ཚད་ཀྱིས་གཞལ་དུ་མེད་པའི་
རྒྱ་ཆེ་བའི་ཡོན་ཏན་དང་། གང་གའི་ཀླུང་གི་བྱེ་མ་ལས་འདས་པའི་གྲངས་མེད་པའི་ཡོན་ཏན་
དང༌། མཐའ་བཞིར་བསམ་དུ་མེད་པ་དང༌། སློབ་པའི་ཡོན་ཏན་གང་དང་ཡང་མཉམ་པ་མེད་
པ་དང་། བག་ཆགས་དང་བཅས་པའི་ཉེས་པ་རྣམས་ཟད་པར་སྤངས་པའི་ཡོན་ཏན་རྣམས་དང་
ལྡན་པའི་ཕྱིར་རོ། །གཉིས་པ་ལོངས་སྐུ་ནི། རྫོགས་པའི་སངས་རྒྱས་ཀྱི་ལོངས་སྤྱོད་རྫོགས་
-3 2 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
པའི་སྐུ་ཆོས་ཅན། ཁྱད་ཆོས་ལྔ་དང་ལྡན་ཏེ། སྣ་ཚོགས་པའི་དམ་པའི་ཆོས་ཀྱི་འོད་ཟེར་མངའ་
བའི་གསུང་བརྗོད་པ་རྒྱུན་མི་ཆད་པ་དང་སྐུ་སྟོན་པ་རྒྱུན་མི་ཆད་པ་དང་། འགྲོ་བའི་རྣམ་གྲོལ་
གྱི་དོན་སྒྲུབ་པ་ལ་བརྩོན་པའི་ཐུགས་མཛད་པ་རྒྱུན་མི་ཆད་པ་དང་ཡིད་བཞིན་གྱི་ནོར་བུའི་
རྒྱལ་པོ་བཞིན་དུ་གཞན་དོན་འབད་མེད་ལྷུན་གྲུབ་དུ་མཛད་པ་དང་། གདུལ་བྱ་ལ་སྣ་ཚོགས་
པའི་དངོས་པོར་སྣང་ཡང་སྣ་ཚོགས་པ་དེ་ཡི་རང་བཞིན་གྲུབ་པ་མིན་པའི་ཕྱིར་རོ། །གསུམ་པ་
སྤྲུལ་སྐུ་བཤད་པ་ནི། རྒྱུའི་གཟུགས་སངས་རྒྱས་ཀྱི་སྤྲུལ་སྐུ་གང་ཡིན་པ་དེ་ཡང་ཆོས་ཅན།
འཇིག་རྟེན་འདིར་ནི་རྟག་པར་གནས་ནས་གཞན་དོན་མཛད་པ་ཡིན་ཏེ། ཐོག་མར་འཇིག་རྟེན་
ཞི་བའི་ལམ་ལ་འཇུག་པ་དང་། བར་དུ་ཐེག་ཆེན་གྱིས་རབ་ཏུ་སྨིན་པ་དང་། མཐར་བྱང་ཆུབ་
མཆོག་ཏུ་ལུང་སྟོན་པའི་སྒོ་ནས་གཞན་དོན་མཛད་པའི་ཕྱིར་རོ། །
གཉིས་པ་རྒྱས་པར་བཤད་པ་ལ། སྤྱིའི་དབྱེ་བ་དང་སོ་སོའི་རང་བཞིན་བཤད་པ་
གཉིས་སོ། །དང་པོ་ནི་སྐུ་གསུམ་པོ་དེའི་དབྱེ་གཞི་གང་ཡིན་ཞེ་ན། དེའི་དབྱེ་གཞི་མེད་པ་མིན་
ཏེ༑ རང་བྱུང་སངས་རྒྱས་རྣམས་ཀྱིས་ཐམས་ཅད་མཁྱེན་པ་དང་། སངས་རྒྱས་ཉིད་ཅེས་གང་
བརྗོད་པ་དང་། མཆོག་ཏུ་སྟེ་མཐར་ཐུག་གི་མྱ་ངན་ལས་འདས་པ་དང༌། རྟོག་གེའི་བློས་བསམ་
དུ་མེད་པའི་ཡོན་ཏན་དང༌། ཐེག་ཆེན་དགྲ་བཅོམ་པ་དང་། འཕགས་པའི་མཉམ་གཞག་སོ་སོ་
རང་གིས་རིག་པའི་བདག་ཉིད་དུ་གྱུར་པའི་ཡོན་ཏན་རྣམས་སྐུ་གསུམ་པོ་དེའི་དབྱེ་གཞི་ཡིན་
པའི་ཕྱིར། འོ་ན་དེ་དག་ལ་དབྱེ་ན་དུ་ཡོད་ཞེ་ན། སངས་རྒྱས་ཆོས་ཅན། ཁྱོད་ལ་དབྱེ་ན་གསུམ་
ཡོད་དེ། ཟབ་པའི་ཆོས་ཀྱི་སྐུ་དང༌། རྒྱ་ཆེ་བའི་ལོངས་སྐུ་དང་། བདག་ཉིད་ཆེན་པོ་མཆོག་གི་
སྤྲུལ་སྐུའི་ཡོན་ཏན་གྱི་ཆོས་ཀྱིས་རབ་ཏུ་ཕྱེ་བ་ཆོས་སྐུའི་རང་བཞིན་ལ་སོགས་པའི་སྐུ་གསུམ་
དག་གིས་དབྱེ་བ་འཇུག་པའི་ཕྱིར། སོ་སོའི་རང་བཞིན་བཤད་པ་ལ། ངོ་བོ་ཉིད་སྐུ་དང་།
ལོངས་སྐུ། སྤྲུལ་ སྐུ་བཤད་ པ་དང་གསུམ་མོ། །དང་པོ་ལ་མཚད་ཉིད་དང༌། ཡོན་ཏན་གྱི་
-3 2 3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲངས་བཤད་པ་དང་། དེ་དག་སོ་སོར་བཤད་པ་དང༌། ཡོན་ཏན་ལྔར་འཇོག་པའི་རྒྱུ་མཚན་
དང་གསུམ་མོ། །དང་པོ་ནི། སྐུ་གསུམ་ཡོད་པ་དེ་ལ་སངས་རྒྱས་རྣམས་ཀྱིས་ངོ་བོ་ཉིད་སྐུ་ནི་
ཆོས་ཅན། ཁྱད་ཆོས་བཅུ་དང་ལྡན་པ་ཡིན་ཏེ། མཚན་ཉིད་ལྔ་དང་ཡོན་ཏན་ལྔ་དང་ནི་ལྡན་པ་
ཉིད་དུ་རིག་པར་བྱ་བ་ཡིན་པའི་ཕྱིར་རོ། །གཉིས་པ་ལ། མཚན་ཉིད་ལྔ་ལྡན་བཤད་པ་དང་།
ཡོན་ཏན་ལྔ་ལྡན་བཤད་པ་གཉིས། དང་པོ་ནི། ཆོས་ཀྱི་དབྱིངས་ཀྱི་ངོ་བོ་ཉིད་རྫོགས་པའི་
སངས་རྒྱས་ཀྱི་ངོ་བོ་ཉིད་སྐུ་ནི་ཆོས་ཅན། མཚན་ཉིད་ལྔ་དང་ལྡན་པ་ཡིན་ཏེ། སྐྱེ་གནས་འཇིག་
གསུམ་དང་བྲལ་བའི་འདུས་མ་བྱས་པ་དང༌། ཆོས་དབྱིངས་དང༌། དོན་དམ་པར་རྣམ་པར་
དབྱེར་མེད་པ་དང་། སྒྲོ་སྐུར་གྱི་མཐའ་གཉིས་དག་ནི་རྣམ་པར་སྤངས་པ་དང་ཉོན་མོངས་པའི་
སྒྲིབ་པ་དང་ཤེས་བྱའི་སྒྲིབ་པ་དང་སྙོམས་འཇུག་གི་སྒྲིབ་པ་གསུམ་ལས་ངེས་པར་གྲོལ་བ་དང་།
འོད་གསལ་བའི་མཚན་ཉིད་དང་ལྡན་པའི་ཕྱིར། སངས་རྒྱས་ཀྱི་ངོ་བོ་ཉིད་སྐུ་ཆོས་ཅན། འོད་
གསལ་བ་ཡིན་ཏེ། རང་བཞིན་གྱིས་དྲི་མ་མེད་པ་དང༌། རྣམ་པར་རྟོག་པ་མེད་པ་དང་། རང་
བཞིན་གྱིས་དག་པ་ཡིན་པའི་ཕྱིར། གཉིས་པ་ནི། ཆོས་སྐུ་ཆོས་ཅན། ཡོན་ཏན་ལྔ་དང་ལྡན་ཏེ།
ཚད་ཀྱིས་གཞལ་དུ་མེད་པ་དང༌། གྲངས་ཀྱིས་བགྲང་དུ་མེད་པ་དང༌། རྟོག་གེའི་བློས་བསམ་
དུ་མེད་པ་དང༌། སློབ་པའི་ཡོན་ཏན་གང་དང་ཡང་མཉམ་པ་མེད་པ་དང་། སྒྲིབ་པ་མཐའ་དག་
གིས་དག་པའི་མཐར་ཐུག་པའི་ཡོན་ཏན་རྣམས་དང་ཡང་དག་པར་ལྡན་པའི་ཕྱིར། གསུམ་པ་
ནི༑ དེ་ཆོས་ཅན། གོ་རིམ་བཞིན་དུ་གཞལ་དུ་མེད་པ་དང་། བསམ་དུ་མེད་པ་དང་། མཉམ་པ་
མེད་པ་དང་། མཐར་ཐུག་པའི་ཡོན་ཏན་རྣམས་དང་ལྡན་ཏེ། གོ་རིམ་བཞིན་དུ་རྒྱ་ཆེ་བའི་ཡོན་
ཏན་དང་ལྡན་པའི་ཕྱིར་དང༌། གྲངས་མེད་པའི་ཡོན་ཏན་དང་ལྡན་པའི་ཕྱིར་དང་། རྟོག་གེའི་
བློས་རྟོགས་ཚུལ་ཡོངས་སུ་རྫོགས་པའི་ཚུལ་གྱིས་ཡུལ་མིན་པའི་ཕྱིར་དང༌། སངས་རྒྱས་
འབའ་ཞིག་ལ་ཡོད་ཀྱི་གཞན་ལ་མེད་པའི་ཕྱིར་དང་། སྒྲིབ་པ་བག་ཆགས་དང་བཅས་པ་ཟད་
- 3
2 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
པར་སྤངས་པའི་ཕྱིར་རོ། །
གཉིས་པ་ལོངས་སྐུ་བཤད་པ་ལ། སོ་སོར་བཤད་པ་དང་དོན་བསྡུ་བ་གཉིས་སོ། །
དང་པོ་ནི། སངས་རྒྱས་ཀྱི་ལོངས་སྤྱོད་རྫོགས་སྐུ་ཆོས་ཅན། སྐུ་སྟོན་པ་རྒྱུན་མི་ཆད་པ་ཡིན་ཏེ།
སྐུ་མཚན་དཔེས་སྤྲས་པའི་སྒོ་ནས་ངེས་དོན་དང་དྲང་དོན་སྣ་ཚོགས་པའི་ཐེག་པ་ཆེན་པོའི་ཆོས་
ལ་རྫོགས་པར་ལོངས་སྤྱོད་པའི་རང་བཞིན་ཡིན་པའི་ཕྱིར། ཆོས་ཅན། གསུང་བརྗོད་པ་རྒྱུན་
མི་ཆད་པ་ཡིན་ཏེ། ཐེག་པ་ཆེན་པོའི་ཆོས་གསུང་རྒྱུན་མི་ཆད་པར་སྣང་བའི་ཕྱིར། ཆོས་ཅན།
ཐུགས་མཛད་པ་རྒྱུན་མི་ཆད་པ་ཡིན་ཏེ། ཐུགས་རྗེ་དག་པའི་རྒྱུ་མཐུན་པའི་འབྲས་བུ་འགྲོ་བའི་
དོན་རྒྱུན་མི་ཆད་པར་མཛད་པའི་ཕྱིར། ཆོས་ཅན། གཞན་དོན་འབད་མེད་ལྷུན་གྲུབ་དུ་བྱེད་དེ།
འབད་རྩོལ་ཀྱི་རྣམ་པར་རྟོག་པ་མེད་པར་ལྷུན་གྱིས་གྲུབ་པར་གདུལ་བྱའི་འདོད་པ་ཇི་ལྟ་བ་
བཞིན་ཡོངས་སུ་བསྐོང་བའི་ཕྱིར། ཆོས་ཅན། སྣང་བ་ལྟར་མ་གྲུབ་པ་ཡིན་ཏེ། ཡིད་བཞིན་གྱི་
ནོར་བུའི་མཐུས་ངོ་བོ་དང་ནུས་པ་སྣ་ཚོགས་སུ་མ་གྲུབ་པ་ལྟར་ཁྱོད་ཀྱང་རྫུ་འཕྲུལ་གྱིས་ཐེག་
པ་ཆེན་པོའི་ཆོས་ལ་རྫོགས་པར་ལོངས་སྤྱོད་པར་རྣམ་པར་གནས་ནས་གདུལ་བྱ་ལ་སྣ་ཚོགས་
སུ་སྣང་ཡང་དེར་མ་གྲུབ་པའི་ཕྱིར། གཉིས་པ་ནི། དེ་ཆོས་ཅན། ཁྱད་ཆོས་རྣམ་པ་ལྔ་དང་ལྡན་
པར་བརྗོད་པ་ཡིན་ཏེ། གསུང་བརྗོད་པ་རྒྱུན་མི་ཆད་པ་དང་། སྐུ་སྟོན་པ་རྒྱུན་མི་ཆད་པ་དང་།
གསུང་མཛད་པ་རྒྱུན་མི་ཆད་པ་དང་། ཐུགས་མཛད་པ་རྒྱུན་མི་ཆད་པ་དང་། འབད་རྩོལ་གྱིས་
མངོན་པར་འདུ་ཤེས་པ་མེད་པ་དང་། གདུལ་བྱ་ལ་སྣ་ཚོགས་སུ་སྟོན་ཀྱང་སྣ་ཚོགས་པའི་དེ་ཡི་
ངོ་བོ་མིན་པའི་ཕྱིར། ཁྱབ་བདག་རྫོགས་པའི་སངས་རྒྱས་ཀྱི་ལོངས་སྤྱོད་རྫོགས་སྐུ་ཆོས་ཅན།
མཚོན་བྱེད་ཀྱི་དཔེ་མེད་པ་མིན་ཏེ། ཆོས་ཅན་ནི་སྣ་ཚོགས་ཀྱིས་དཀྱིལ་འཁོར་དུ་བཞག་པའི་
ནོར་བུ་ཁ་དོག་གཅིག་པ་དེ་སྣ་ཚོགས་སུ་སྣང་ཡང་སྣ་ཚོགས་པའི་དངོས་པོ་མིན་པ་ལྟར་དེ་
བཞིན་དུ་ཁྱོད་འགྲོ་བའི་རྐྱེན་སྣ་ཚོགས་པས་སྣ་ཚོགས་སུ་སྣང་ཡང་སྣ་ཚོགས་པའི་དངོས་པོ་མ་
-3 25 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པའི་ཕྱིར་རོ། །
གསུམ་པ་སྤྲུལ་སྐུ་བཤད་པ་ལ། སྤྲུལ་སྐུའི་རང་བཞིན། མཛད་པ་བཅུ་གཉིས་ཀྱིས་
དོན་སྒྲུབ་པའི་ཚུལ། གདུལ་བྱ་ལམ་ལ་བཀྲི་བའི་ཐབས་ཀྱི་རིམ་པ་བཤད་པ་དང་གསུམ་མོ། །
དང་པོ་ནི། རྫོགས་པའི་སངས་རྒྱས་ཀྱི་མཆོག་གི་སྤྲུལ་སྐུ་ཆོས་ཅན། བྱེད་ལས་ཁྱད་པར་ཅན་
དང་ལྡན་པ་ཡིན་ཏེ། ཁྱོད་ཀྱི་ཐེག་པ་ཆེན་པོས་འཇིག་རྟེན་གྱི་བག་ལ་ཉལ་སོགས་མཁྱེན་ནས་
འཇིག་རྟེན་ཀུན་ལ་ཐུགས་རྗེས་གཟིགས་ནས་ནི། ཆོས་ཀྱི་སྐུ་ལས་མ་གཡོས་པར་སྤྲུལ་པའི་
རང་བཞིན་སྣ་ཚོགས་ཀྱིས་གདུལ་བྱའི་བསམ་པ་དང་མཐུན་པར་གཞན་དོན་མཛད་པའི་ཕྱིར་
རོ༑ ༑དེ་ཆོས་ཅན། མཛད་པ་བཅུ་གཉིས་ཀྱི་སྒོ་ནས་གཞན་དོན་མཛད་པ་ཡིན་ཏེ། འདོད་པ་
ཁམས་སུ་ཐོག་མར་སྐྱེ་བ་དགའ་ལྡན་དུ་ལྷའི་བུ་དམ་པ་ཏོག་དཀར་པོར་མངོན་པར་སྐྱེ་བ་དང་།
དགའ་ལྡན་ནས་ནི་འཛམ་བུའི་གླིང་དུ་འཕོ་བ་དང༌། ཡུམ་གྱི་ལྷུམ་སུ་འཇུག་པ་དང༌། ལྷུམ་
ནས་བལྟམ་པ་དང༌། བཟོ་ཡི་གནས་སྒྱུ་རྩལ་དྲུག་ཅུ་རྩ་བཞི་ལ་མཁས་པ་དང་། བཙུན་མོའི་
འཁོར་གྱིས་དགྱེས་པར་རོལ་བ་དང་། རང་བྱུང་གི་བསྙེན་པར་རྫོགས་པའི་ངེས་པར་འབྱུང་བ་
དང༌། ལོ་དྲུག་ཏུ་དཀའ་བ་སྤྱོད་པ་དང༌། བྱང་ཆུབ་ཀྱི་སྙིང་པོ་སྟེ་ཤིང་དྲུང་དུ་གཤེགས་པ་དང་།
བདུད་སྡེ་མ་ལུས་པ་འཇོམས་པ་དང་། མངོན་པར་རྫོགས་པར་བྱང་ཆུབ་པ་དང་། ཆོས་ཀྱི་
འཁོར་ལོ་རིམ་པ་གསུམ་དུ་བསྐོར་བ་དང་། མྱ་ངན་ལས་འདས་པའི་གཤེགས་པའི་མཛད་པ་
རྣམས་ཡོངས་སུ་མ་དག་པའི་ཞིང་རྣམས་སུ་སྲིད་པ་ཇི་སྲིད་གནས་ཀྱི་བར་དུ་སྟོན་པའི་སྒོ་ནས་
གཞན་དོན་མཛད་པའི་ཕྱིར་རོ། །གསུམ་པ་ནི། དེ་ཆོས་ཅན། གདུལ་བྱ་ལམ་ལ་བཀྲི་བའི་
ཐབས་ལ་མཁས་པ་ཡིན་ཏེ། འདུས་བྱས་ཐམས་ཅད་མི་རྟག་པ་དང་ཟག་བཅས་ཐམས་ཅད་
སྡུག་བསྔལ་བ་དང་། ཚོར་བ་བདེ་བ་མེད་པ་དང་། མྱ་ངན་འདས་པ་ཞི་བ་ཡིན་ཞེས་པའི་སྒྲ་
ཡིས་ཐར་པ་དང་ཐམས་ཅད་མཁྱེན་པ་ཐོབ་པའི་ཐབས་མཁྱེན་པས་སེམས་ཅན་རྣམས་སྲིད་པ་
-3 2 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། (༦
གསུམ་ལ་སྐྱོ་བ་བསྐྱེད་པར་མཛད་ནས་མྱ་ངན་ལས་འདས་པ་ལ་རབ་ཏུ་འཇུག་པར་མཛད་
པའི་ཕྱིར་དང་། སྡུག་ཀུན་ཞི་བའི་ལམ་ལ་རབ་ཏུ་ཞུགས་པའི་ཉན་རང་མཐར་ཐུག་གིས་མྱ་ངན་
ལས་འདས་པ་ཐོབ་པར་རློམ་པའི་འདུ་ཤེས་ཅན་ལ་དམ་ཆོས་པད་མ་དཀར་པོ་ལ་སོགས་པས་
ཆོས་ཀྱི་དེ་ཁོ་ན་ཉིད་མཐར་ཐུག་ཐེག་པ་གཅིག་ཏུ་སྒྲུབ་པར་བསྟན་པ་ཡིས། ཉན་རང་དེ་དག་
མཐར་ཐུག་གི་ཐེག་པ་ཐོབ་སྙམ་པའི་སྔར་གྱི་འཛིན་པ་དེ་ལས་ཟློག་སྟེ། ཐེག་པ་ཆེན་པོའི་
ཐབས་དང་ཤེས་རབ་ཀྱིས་ཡོངས་སུ་བཟུང་བས་ཐེག་པ་མཆོག་ལ་སྨིན་པར་མཛད་དེ། མཐར་
བྱང་ཆུབ་མཆོག་ཏུ་ལུང་སྟོན་པར་མཛད་དོ། །སྐབས་འདིར་ཉན་རང་དགྲ་བཅོམ་ཐེག་ཆེན་གྱི་
ལམ་གང་ནས་འཇུག་དང་། ཉན་རང་དགྲ་བཅོམ་ཐེག་ཆེན་གྱི་ཚོགས་ལམ་དུ་ཞུགས་པའི་ཐེག་
ཆེན་ཚོགས་ལམ་པ་དེ་འཕགས་པ་ཡིན་ནམ་སོ་སྐྱེ་ཡིན་དཔྱད་པ་བླ་མའི་གསུང་རབ་གཞན་དུ་
བཤད་པས་དེ་ལས་རྟོགས་པར་བྱའོ། །གསུམ་པ་དོན་བསྡུ་བ་ནི། སྐུ་གསུམ་པོ་འདི་དག་
གྲངས་བཞིན་དུ་ཟབ་པ་དང༌། རྒྱ་ཆེ་བ་དང་བདག་ཉིད་ཆེན་པོ་ཞེས་བྱ་སྟེ། ཆོས་ཀྱི་སྐུ་དེ་ཟབ་
པ་སྟེ་རྟོགས་པར་དཀའ་བའི་ཕྱིར་དང༌། ལོངས་སྐུ་ནི་གཞན་དོན་སྒྲུབ་པའི་མཐུ་ཕུན་སུམ་
ཚོགས་པ་ཡིན་པའི་ཕྱིར་དང་། སྤྲུལ་སྐུ་ནི་བྱིས་པའི་དོན་གདུལ་བྱའི་བསམ་པ་དང་མཐུན་པར་
རབ་ཏུ་འདྲེན་པའི་ཕྱིར། སྐབས་འདིར་དང་པོ་ངོ་བོ་ཉིད་སྐུ་ནི་ཆོས་སྐུ་དང་། ཕྱི་མ་ལོངས་སྐུ་
དང་སྤྲུལ་སྐུ་དག་ནི་གཟུགས་ཀྱི་སྐུ་ཡིན་ལ། དང་པོ་ཆོས་སྐུ་ལ་ནི་ཐ་མ་གཟུགས་ཀྱི་སྐུ་གནས་
པ་ཡིན་ཏེ། ནམ་མཁའ་ལ་ནི་གཟུགས་གནས་པ་བཞིན་ནོ། །
གཉིས་པ་ཁྱད་པར་བཤད་པ་ལ། བསྟན་བཤད་གཉིས་ལས། དང་པོ་ལ། གཟུགས་
སྐུ་རྟག་པའི་རྒྱུ་མཚན་བདུན་བཤད་པ་དང་། ཆོས་སྐུ་རྟག་པའི་རྒྱུ་མཚན་གསུམ་བཤད་པ་
གཉིས། དང་པོ་ནི། སངས་རྒྱས་ཀྱི་གཟུགས་སྐུ་ཆོས་ཅན། འཁོར་བ་ཇི་སྲིད་པར་གནས་པའི་
རྒྱུ་མཚན་ཡོད་དེ། དེ་ལྟར་གནས་པའི་རྒྱུ་ཚོགས་གཉིས་མཐའ་ཡས་པ་སྔོན་དུ་སོང་བའི་ཕྱིར་
T
.
-3 2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། སེམས་ཅན་གྱི་ཚོགས་ལ་ཟད་པ་མེད་པའི་ཕྱིར་དང༌། སེམས་ཅན་བསྡུ་བསྔལ་དང་
བྲལ་བར་འདོད་པའི་རྣམ་པ་ཅན་གྱི་བརྩེ་བ་སྙིང་རྗེ་ཆེན་པོ་དང་ལྡན་པའི་ཕྱིར་དང་། སེམས་
ཅན་གྱི་དོན་བྱེད་པའི་རྫུ་འཕྲུལ་དང་ལྡན་པའི་ཕྱིར་དང་། ཇི་ལྟ་བ་དང་ཇི་སྙེད་པ་གཟིགས་པའི་
མཁྱེན་པ་དང་ལྡན་པའི་ཕྱིར་དང༌། བསམ་གཏན་གྱི་བདེ་བ་ཕུན་སུམ་ཚོགས་པ་དང་ལྡན་
པའི་ཕྱིར་དང་། ཉེས་པས་གོས་པ་མེད་པའི་ཆོས་ཀྱི་དབང་ཕྱུག་ཆེན་པོ་བརྙེས་པའི་ཕྱིར་རོ། །
གཉིས་པ་ནི། ཆོས་སྐུ་ཆོས་ཅན། རྟག་པ་སྟེ་འཁོར་བ་ཇི་སྲིད་བར་གནས་པ་ཡིན་ཏེ། བསམ་
གྱིས་མི་ཁྱབ་པའི་འཆི་བའི་བདུད་བཅོམ་པའི་ཕྱིར་དང་། རང་བཞིན་གྱིས་གྲུབ་པའི་ངོ་བོ་མེད་
པའི་ཕྱིར་དང་། གདུལ་བྱ་མི་བསླུ་བའི་འཇིག་རྟེན་གྱི་མགོན་པོ་ཡིན་པའི་ཕྱིར། གཉིས་པ་རྒྱས་
པར་བཤད་པ་ལ། སོ་སོར་བཤད་པ་དང༌། དོན་བསྡུ་བའོ། །དང་པོ་ལ་གཟུགས་སྐུ་རྟག་པའི་
རྒྱུ་མཚན་བདུན་བཤད་པ་དང་། ཆོས་སྐུ་རྟག་པའི་རྒྱུ་མཚན་གསུམ་བཤད་པ་གཉིས། དང་པོ་
ནི༑ སངས་རྒྱས་ཀྱི་གཟུགས་སྐུ་ཉིད་ཆོས་ཅན། ཆོས་འདྲ། ལུས་དང་སྲོག་དང་ལོངས་སྤྱོད་
རྣམས་སེམས་ཅན་གྱི་དོན་དུ་སྦྱིན་པ་བཏང་ནས་དམ་པའི་ཆོས་འཛིན་པའི་ཕྱིར་དང་། སེམས་
ཅན་ཀུན་ལ་ཕན་པའི་ཕྱིར་དུ་དང་པོར་དམ་བཅས་པ་མཐར་ཕྱིན་པར་མཛད་པའི་ཕྱིར་དང་།
ཉོན་སྒྲིབ་ཀྱི་རྩ་བ་དང་ཤེས་སྒྲིབ་ཀྱིས་དག་པའི་ཐུགས་རྗེ་རབ་ཏུ་འཇུག་པའི་ཕྱིར་དང་། རྫུ་
འཕྲུལ་གྱི་རྐང་པ་སྟོན་པ་དེ་ཡིས་གཞན་དོན་ལ་གནས་པར་དཔྱོད་པའི་ཕྱིར་དང༌། ཁྱོད་
ཀྱིས་ཇི་ལྟ་བ་དང་ཇི་སྙེད་པ་གཟིགས་པའི་མཁྱེན་པས་འཁོར་བ་དང་མྱ་ངན་ལས་འདས་པའི་
མཐའ་གཉིས་སུ་འཛིན་པ་ལས་གྲོལ་བའི་ཕྱིར་དང་། རྟག་ཏུ་སངས་རྒྱས་ཀྱི་ཏིང་ངེ་འཛིན་གྱི་
བདེ་བ་ཕུན་སུམ་ཚོགས་པ་དང་ལྡན་པའི་ཕྱིར་དང༌། འཇིག་རྟེན་ན་སྤྱོད་པ་ན་འཇིག་རྟེན་གྱི་
ཆོས་ཀྱིས་གོས་པ་མེད་པར་སྤྱོད་པའི་ ཕྱིར་རོ། །གཉིས་པ་ནི། ཐུབ་པའི་ཆོས་སྐུ་ཆོས་ཅན།
རྟག་པ་སྟེ་ཆོས་འདྲ། བསམ་གྱིས་མི་ཁྱབ་པའི་འཆི་བ་མེད་པའི་ཞི་བའི་གནས་ཐོབ་པས་
-3 2
8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༦
བསམ་གྱིས་མི་ཁྱབ་པའི་འཆི་བའི་བདུད་ཀྱིས་རྒྱུ་བ་མེད་པའི་ཕྱིར་དང་། འདུས་མ་བྱས་པའི་
རང་བཞིན་གྱིས་དེ་བཞིན་ཉིད་ལ་རྟག་ཏུ་མཉམ་པར་བཞག་པའི་གདོད་མ་ནས་རབ་ཏུ་ཞི་བའི་
ཕྱིར་དང༌། སྐྱོབས་མེད་པ་རྣམས་ཀྱི་སྐྱབས་ལ་སོགས་པར་འཐད་པའི་ཕྱིར་རོ། །གཉིས་པ་
དོན་བསྡུ་བ་ནི། རྒྱུ་མཐའ་ཡས་དང༌། ཞེས་སོགས་རྒྱུ་མཚན་དང་པོ་བདུན་གྱིས་ནི་གཟུགས་
སྐུའི་རྟག་པའི་རྒྱུ་མཚན་བསྟན་ལ། འཆི་བའི་བདུད་བཅོམ་དང་། ཞེས་སོགས་ཕྱི་མ་གསུམ་
གྱིས་ནི། ཆོས་ཀྱི་སྐུའི་རྟག་པ་ཉིད་ཀྱི་རྒྱུ་མཚན་སྟོན་པ་ཡིན་ནོ། །གསུམ་པ་བསམ་གྱིས་མི་
ཁྱབ་པའི་ཁྱད་པར་བཤད་པ་ལ། མདོར་བསྟན་རྒྱས་བཤད་གཉིས་ལས་དང་པོ་ལ། ཆོས་སྐུ་
བསམ་གྱིས་མི་ཁྱབ་པའི་རྒྱུ་མཚན་དང༌། གཟུགས་སྐུ་བསམ་གྱིས་མི་ཁྱབ་པའི་རྒྱུ་མཚན་
བཤད་པ་གཉིས། དང་པོ་ནི། ཤེས་བྱ་ཆོས་ཅན། སངས་རྒྱས་ཀྱི་ཆོས་སྐུ་དེ་རྒྱལ་བའི་ཡུལ་
ཡིན་གྱི་བྱང་སེམས་འཕགས་པ་རྣམས་ཀྱི་ཀྱང་ཇི་ལྟ་བ་བཞིན་དུ་བསམ་གྱིས་མི་ཁྱབ་པ་ཡིན་
ཏེ༑ དེ་དག་གིས་རྟོགས་ཚུལ་ཡོངས་སུ་རྫོགས་པའི་ཚུལ་གྱིས་ཡུལ་མིན་པའི་ཕྱིར་ཏེ། དེ་བློ་
དོན་དམ་པ་འཕགས་པའི་མཉམ་གཞག་ཡེ་ཤེས་ཀྱི་དམིགས་པར་བསྡུད་པའི་ཕྱིར་ཏེ། དེ་ཕྱིན་
ཅིག་ལོག་གི་རྟོག་པའི་གནས་ཏེ་དམིགས་པ་མིན་པའི་ཕྱིར་ཏེ། དེ་རྟགས་དང་དཔེ་ཙམ་ལས་
འདས་པའི་ཕྱིར་ཏེ། དེ་གོང་ན་མེད་པའི་བླ་ན་མེད་པ་ཡིན་པའི་ཕྱིར་རོ། །
གཉིས་པ་ནི། སངས་རྒྱས་ཀྱི་གཟུགས་ཀྱི་སྐུ་དེ་བྱང་སེམས་འཕགས་པ་རྣམས་ཀྱིས་
ཇི་ལྟ་བ་བཞིན་དུ་བསམ་གྱིས་མི་ཁྱབ་པ་ཡིན་ཏེ། དེ་སྲིད་ཞིའི་མཐས་མ་བསྡུས་པའི་ཕྱིར་རོ། །
གཉིས་པ་རྒྱས་པར་བཤད་པ་ལ། བསམ་གྱིས་མི་ཁྱབ་པའི་དོན་སོ་སོར་བཤད་པ་དང་། དེ་སྐུ་
གཉིས་ལ་སྦྱར་བ་དང་། དོན་བསྡུ་བ་དང་གསུམ་མོ། དང་པོ་ནི། སངས་རྒྱས་ཀྱི་སྐུ་གསུམ་པོ་
བྱང་སེམས་འཕགས་པ་རྣམས་ཀྱིས་ཇི་ལྟ་བ་བཞིན་དུ་བསམ་དུ་མེད་པ་ཡིན་ཏེ། དེ་རྗོད་
བྱེད་ཀྱི་སྒྲས་རྟོགས་ཚུལ་ཡོངས་སུ་རྫོགས་པའི་ཚུལ་གྱིས་བརྗོད་དུ་མེད་པའི་ཕྱིར་ཏེ། དེ་བློ་
- 32 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་དམ་ པ་ འཕགས་ པའི་ མཉམ་གཞག་ཡེ་ཤེས་ ཀྱིས་དམིགས་ པ་ ཡིན་པའི་ཕྱིར་ཏེ། དེ་
ཕྱི་ཅིག་ལོག་གི་རྟོག་པས་མུ་བཞིར་བརྟག་པར་བྱ་བ་མིན་ཏེ། དེ་རྟགས་ལ་བརྟེན་ནས་རྗེས་སུ་
དཔག་པར་བྱ་བ་མིན་ཏེ། དེ་བླ་ན་མེད་པ་ཡིན་པའི་ཕྱིར་ཏེ། དེ་སྲིད་ཞིའི་མཐས་མ་བསྡུས་པའི་
ཕྱིར་ཏེ། དེ་སྲིད་ཞིའི་མཐའ་ལ་གནས་པ་མེད་པའི་ཡོན་ཏན་ཡིན་པའི་ཕྱིར་ཏེ། དེ་ཞི་བའི་ཡོན་
ཏན་དང་། སྲིད་པའི་སྐྱོན་ལ་རྟོག་པ་མེད་པའི་ཡོན་ཏན་ཡོད་པའི་ཕྱིར་རོ། །གཉིས་པ་ནི། གོང་
དུ་བཤད་པའི་རྒྱུ་མཚན་ལྔ་པོ་དག་གིས་ཆོས་སྐུ་བསམ་གྱིས་མི་ཁྱབ་པ་ཡིན་ཏེ། ཆོས་སྐུ་དེ་ཕྲ་
བ་སྟེ་རྟོགས་པར་དཀའ་བའི་ཕྱིར། རྒྱུ་མཚན་དྲུག་པས་གཟུགས་སྐུ་བསམ་གྱིས་མི་ཁྱབ་པ་
ཡིན་ཏེ། གཟུགས་སྐུ་དེ་གདུལ་བྱ་ལ་སྣ་ཚོགས་སུ་སྣང་ཡང་སྣ་ཚོགས་པ་དེའི་དངོས་པོ་མིན་
པའི་ཕྱིར་རོ། །གསུམ་པ་ནི། རང་བྱུང་སངས་རྒྱས་རྣམས་ཀྱི་ཐ་མའི་ཚུལ་སྐུ་གསུམ་པོ་འདི་ནི་
དྲང་སྲོང་ཆེན་པོ་དབང་ཐོབ་པའི་བྱང་སེམས་རྣམས་ཀྱིས་ཀྱང་ཇི་ལྟ་བ་བཞིན་དུ་རིག་པ་མིན་ཏེ།
རྒྱལ་བའི་སྐུ་གསུམ་པོ་དེ། བྱང་སེམས་འཕགས་པ་རྣམས་ཀྱིས་ཀྱང་ཇི་ལྟ་བཞིན་དུ་བསམ་
གྱིས་མི་ཁྱབ་པའི་ཕྱིར་དེ་བླ་ན་མེད་པའི་ཡེ་ཤེས་དང་། ཐུགས་རྗེ་ཆེན་པོ་སོགས་ཡོན་ཏན་གྱི་
ཕ་རོལ་ཏུ་བྱོན་པ་མཐའ་ཐུག་པ་ཡིན་པའི་ཕྱིར་ཏོ། །ཐེག་པ་ཆེན་པོ་རྒྱུད་བླ་མའི་བསྟན་བཅོས་
དཀོན་མཆོག་གི་རིགས་རྣམ་པར་དབྱེ་བ་ལས་བྱང་ཆུབ་ཀྱི་སྐབས་ཏེ་སྐབས་གཉིས་པའི་
རྣམ་བཤད་རེ་ཞིག་རྫོགས་སོ། ། །
༈ གཉིས་པ་དེ་ལ་བརྟེན་པའི་ཡོན་ཏན་བཤད་པ་ལ། མདོར་བསྟན། རྒྱས་བཤད།
དཔེས་བསྟན་པའི་དོན་བསྡུ་བ་དང་གསུམ་མོ། །དང་པོ་ལ་རྟེན་གྱི་སྒོ་ནས་མདོར་བསྟན།
བརྟེན་པའི་སྒོ་ནས་བཤད་པ་གཉིས། དང་པོ་ནི། སངས་རྒྱས་ཀྱི་སྐུ་ཆོས་ཅན། ཁྱོད་ལ་གཉིས་
ཡོད་དེ། ཁྱོད་ལ་རང་དོན་དོན་དམ་པའི་སྐུ་དང་ནི་དེ་ལ་བརྟེན་པ་གཞན་དོན་ཀུན་རྫོབ་པའི་སྐུ་
གཉིས་ཡོད་པའི་ཕྱིར། འོ་ན་སྐུ་གཉིས་པོ་དེ་ཡོན་ཏན་ཇི་ལྟ་བུ་དང་ལྡན་པ་ཡིན་ཞེ་ན། དོན་
-3 30 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༦
དམ་པའི་སྐུ་དེ་བྲལ་བའི་ཡོན་ཏན་སུམ་ཅུ་རྩ་གཉིས་དང་། ཀུན་རྫོབ་པའི་སྐུ་དེ་རྣམ་པར་སྨིན་
པའི་འབྲས་བུའི་ཡོན་ཏན་སུམ་ཅུ་རྩ་གཉིས་ཏེ་ཡོན་ཏན་གྱི་དབྱེ་བ་དྲུག་ཅུ་རྩ་བཞི་པོ་འདི་དག་
དང་ལྡན་པ་ཡིན་ནོ། །གཉིས་པ་ནི། འོ་ན་གང་དོན་དམ་པའི་སྐུ་དང་ཀུན་རྫོབ་པའི་སྐུ་ཡིན་ཞེ་
ན༑ དོན་དམ་པའི་སྐུ་དང་ཀུན་རྫོབ་པའི་སྐུ་ཡོད་དེ། བདག་ཉིད་ཀྱི་ནི་འབྱོར་པའི་གནས་ཆོས་
ཀྱི་སྐུ་དེ་དོན་དམ་པའི་སྐུ་ཡིན་ལ། གདུལ་བྱ་ ཕ་རོལ་པོ་ལ་ཕུང་པོ་སྟེ་བའི་གནས་དྲང་སྲོང་
རྣམས་ཀྱི་བརྡའི་སྐུ་དེ་ཀུན་རྫོབ་པའི་སྐུ་ཡིན་པའི་ཕྱིར་། འོ་ན་སྐུ་གཉིས་པོ་དེ་ཡོན་ཏན་ཇི་ལྟ་བུ་
དང་ལྡན་ཞེ་ན། དང་པོ་ཆོས་ཀྱི་སྐུ་ནི་ཆོས་ཅན། ཡོན་ཏན་ཁྱད་པར་ཅན་དང་ལྡན་ཏེ། སྟོབས་
ལ་སོགས་པ་བྲལ་བའི་ཡོན་ཏན་སུམ་ཅུ་རྩ་གཉིས་པོ་རྣམས་དང་ལྡན་པའི་ཕྱིར། གཉིས་པ་
གཟུགས་སྐུ་ཆོས་ཅན། ཆོས་འདྲ། རྣམ་སྨིན་གྱི་ཡོན་ཏན་སྐྱེས་བུ་ཆེན་པོའི་མཚན་སུམ་ཅུ་རྩ་
གཉིས་པོ་དག་དང་ལྡན་པའི་ཕྱིར་རོ། །
གཉིས་པ་རྒྱས་པར་བཤད་པ་ལ། དངོས་དང་། ཤེས་བྱེད་ཀྱི་ལུང་དང་སྦྱར་བ་
གཉིས། དང་པོ་ལ་མདོར་བསྟན་པ་དང་། སོ་སོའི་དོན་རྒྱས་པར་བཤད་པ་གཉིས། དང་པོ་ནི།
སྟོབས་བཅུ་པོ་ཉིད་ཆོས་ཅན། རྡོ་རྗེ་བཞིན་དུ་ཤེས་པར་བྱ་བ་ཡིན་ཏེ། མ་རིག་པའི་སྒྲིབ་པ་
འཇོམ་པ་ལ་སྟོབས་དང་ལྡན་པའི་ཕྱིར། མི་འཇིགས་པ་ཉིད་ནི་ཆོས་ཅན། སེངྒེ་བཞིན་དུ་ཤེས་
པར་བྱ་བ་ཡིན་ཏེ། འཁོར་གྱི་ནང་དུ་བག་ཚ་བ་མེད་པའི་ཕྱིར། དེ་བཞིན་གཤེགས་པའི་མ་
འདྲེས་པ་ཆོས་ཅན། ནམ་མཁའ་བཞིན་དུ་ཤེས་པར་བྱ་བ་ཡིན་ཏེ། སློབ་པའི་ཡོན་ཏན་གང་
དང་ཡང་མ་འདྲེས་པ་ཡིན་པའི་ཕྱིར། ཐུབ་པའི་བསྟན་པ་གཟུགས་སྐུ་རྣམ་གཉིས་ཆོས་ཅན།
ཆུ་ཟླ་བཞིན་དུ་ཤེས་པར་བྱ་བ་ཡིན་ཏེ། ལོངས་སྐུ་ནི་བསོད་ནམས་ཀྱི་ཚོགས་ཀྱི་འབྲས་བུ་
བཞིན་དུ་ཤར་བ་ཡིན་ལ། མཆོག་གི་སྤྲུལ་སྐུ་ནི། དེའི་ཡང་གཟུག་བརྙན་ཡིན་པའི་ཕྱིར།
གཉིས་པ་སོ་སོའི་དོན་རྒྱས་པར་བཤད་པ་ལ། བྲལ་བའི་ཡོན་ཏན་བཤད་པ་དང་། རྣམ་སྨིན་
- 3 3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གྱི་ཡོན་ཏན་བཤད་པ་གཉིས། དང་པོ་ལ་སྟོབས་བཅུ་བཤད་པ་དང༌། མི་འཇིགས་པ་བཞི་
བཤད་པ། མ་འདྲེས་པ་བཅོ་བརྒྱད་བཤད་པ་དང་གསུམ་མོ། །དང་པོ་ལ་དབྱེ་བ་དང་། དཔེ་
དོན་ ཆོས་མཐུན་བཤད་ པ་ གཉིས། དང་པོ་ནི། སྟོབས་ནི་ཆོས་ཅན། རྣམ་པ་བཅུ་ཡོད་དེ།
གནས་དང་གནས་མིན་པ་མཁྱེན་པའི་སྟོབས་དང༌། ལས་ཀྱི་རྣམ་པར་སྨིན་པ་མཁྱེན་པའི་
སྟོབས་དང༌། དབང་པོ་མཆོག་དང་མཆོག་མ་ཡིན་པ་མཁྱེན་པའི་སྟོབས་དང༌། ཁམས་སྣ་
ཚོགས་པ་མཁྱེན་པའི་སྟོབས་དང་། མོས་པ་སྣ་ཚོགས་པ་མཁྱེན་པའི་སྟོབས་དང་། ཀུན་ཏུ་འགྲོ་
བའི་ལམ་མཁྱེན་པའི་སྟོབས་དང༌། ཀུན་ནས་ཉོན་མོངས་པ་དང་། བསམ་གཏན་དང༌། རྣམ་
ཐར་སོགས་ཀྱིས་ཀུན་ནས་ཉོན་མོངས་པའི་དྲི་མ་མེད་པ་མཁྱེན་པའི་སྟོབས་དང༌། སྔོན་གྱི་
གནས་ནི་རྗེས་སུ་དྲན་པ་མཁྱེན་པའི་སྟོབས་དང་། ལྷའི་མིག་གི་མངོན་ཤེས་ཀྱིས་བསྡུས་པའི་
འཆི་འཕོ་བ་དང་སྐྱེ་བ་མཁྱེན་པའི་སྟོབས་དང༌། ཟག་པ་ཞི་བ་དག་མཁྱེན་པའི་སྟོབས་རྣམས་
སུ་ཡོད་པའི་ཕྱིར། གཉིས་པ་ནི། གནས་དང་གནས་མ་ཡིན་པ་དང་རྣམ་པར་སྨིན་པ་དང་།
ཁམས་དང་ཀུན་ཏུ་འགྲོ་བ་དང་། མོས་པ་སྣ་ཚོགས་པ་དང་། ཀུན་ནས་ཉོན་མོངས་པ་དང་རྣམ་
བྱང་གིས་དབང་པོའི་ཚོགས་མཁྱེན་པའི་སྟོབས་རྣམས་ཆོས་ཅན། རྡོ་རྗེ་བཞིན་དུ་ཤེས་པར་བྱ་
བ་ཡིན་ཏེ། ཤེས་རབ་ཀྱིས་མི་ཤེས་པའི་གོ་ཆ་འབིགས་པར་བྱེད་པའི་ཕྱིར། བསམ་གཏན་དང་
རྣམ་ཐར་སོགས་མཁྱེན་པར་བྱེད་པ་དང་། སྔོན་གྱི་གནས་རྗེས་སུ་དྲན་པ་མཁྱེན་པ་དང་། ལྷའི་
མིག་གི་མངོན་ཤེས་ཀྱིས་བསྡུས་པའི་འཆི་འཕོ་བ་དང་སྐྱེ་བ་མཁྱེན་པའི་སྟོབས་རྣམས་ཆོས་
ཅན། ཆོས་འདྲ། སྙོམས་འཇུག་གི་སྒྲིབ་པའི་རྩིག་པ་བརྟན་པོ་འཇིག་པར་མཛད་པའི་ཕྱིར།
ཟག་པ་ཟད་པར་མཁྱེན་པའི་སྟོབས་ཆོས་ཅན། ཆོས་འདྲ། ཉོན་སྒྲིབ་ཀྱི་ཤིང་རྣམས་གཅོད་
པར་མཛད་པའི་ཕྱིར། །
མི་འཇིགས་ པ་བཞི་བཤད་པ་ལ། དངོས་དང་། དཔེ་དོན་ཆོས་མཐུན་བཤད་པ་
-3
3 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
གཉིས། དང་པོ་ནི། མི་འཇིགས་པ་ནི་ཆོས་ཅན། རྣམ་པ་བཞི་ཡོད་པ་ཡིན་ཏེ། རང་ཉིད་ཀྱིས་
ཆོས་ཀུན་མངོན་པར་རྫོགས་པར་བྱང་ཆུབ་པར་བསྟན་པ་ལ་ཆོས་མཐུན་གྱི་རྒོལ་བ་པོ་མེད་
ཅིང་། ཆོས་མི་མཐུན་གྱི་རྒོལ་བ་ཡོད་ཀྱང་མི་འཇིགས་པ་དང་། ཐར་པ་དང་ཐམས་ཅད་མཁྱེན་
པ་ཐོབ་པའི་གེགས་ཉོན་སྒྲིབ་དང་ཤེས་སྒྲིབ་འགོག་པར་བྱེད་དགོས་ཞེས་བསྟན་པ་ལ་དེ་ལྟར་
མི་འཇིགས་པ་དང༌། ཐར་པ་དང་ཐམས་ཅད་མཁྱེན་པའི་ལམ་ཐོབ་པར་བྱེད་དགོས་སོ་ཞེས་
སྟོན་པ་ལ་དེ་ལྟར་མི་འཇིགས་པ་དང༌། སྒྲིབ་གཉིས་མ་ལུས་པར་སྤངས་པའི་མགོན་པོ་ཐོབ་
ཞེས་བསྟན་པ་ལ་ཆོས་མཐུན་གྱི་རྒོལ་བ་མེད་ཅིང་ཆོས་མི་མཐུན་གྱི་རྒོལ་བ་ཡོད་ཀྱང་མི་
འཇིགས་པ་རྣམས་སུ་ཡོད་པའི་ཕྱིར་རོ། །དྲང་སྲོང་རྫོགས་པའི་སངས་རྒྱས་ཆོས་ཅན། ཤེས་བྱ་
གང་དུའང་ཐོགས་པ་མེད་དེ། བདག་ཉིད་ཀྱིས་ཤེས་བྱའི་དངོས་པོ་རྣམས་ཤེས་པ་དང་གཞན་
གྱིས་ཤེས་བྱའི་དངོས་པོ་ཀུན་ཤེས་སུ་འཇུག་པ་ཡིན་པའི་ཕྱིར་དང་། རང་ཉིད་ཀྱིས་སྤངས་བྱའི་
དངོས་པོ་སྤངས་པ་དང༌། གཞན་སྤོང་དུ་འཇུག་པར་མཛད་པའི་ཕྱིར་དང་། རང་ཉིད་ཀྱིས་
བརྟེན་བྱ་རྣམས་བརྟེན་པ་དང་གཞན་བརྟེན་དུ་འཇུག་པར་མཛད་པའི་ཕྱིར་དང་། རང་ཉིད་
ཀྱིས་ཐོབ་བྱ་བླ་ན་མེད་པ་ཤིན་ཏུ་དྲི་མ་མེད་པ་ཐོབ་པ་དང་གཞན་གྱིས་ཐོབ་ཏུ་འཇུག་པར་
མཛད་པའི་ཕྱིར་དང༌། རང་དང་ གཞན་གྱི་དོན་བདེན་བཞི་གསུང་བ་མཐར་ཕྱིན་པ་ཡིན་
པའི་ཕྱིར་རོ། །གཉིས་པ་ནི། ཐུབ་པའི་དབང་པོ་མཚོན་བྱེད་ཀྱི་དཔེ་མེད་པ་མིན་ཏེ། རི་དྭགས་
ཀྱི་དབང་པོ་ནགས་སྟུག་པོའི་མཐར་རྟག་ཏུ་འཇིགས་པ་མེད་ཅིང་རི་དྭགས་རྣམས་ལ་སྐྲག་པ་
མེད་པར་རྒྱུ་བ་ལྟར་དེ་བཞིན་དུ་ཐུབ་པའི་དབང་པོ་མིའི་སེངྒེ་ཡང་གདུལ་བྱའི་ཚོགས་ཀྱི་ནང་ན་
ལེགས་པར་གནས་པ་དང་། གཞན་ལ་ལྟོས་པ་མེད་པ་དང༌། ཏིང་ངེ་འཛིན་དང༌། མི་མཐུན་
ཕྱོགས་འཇོམ་པའི་བརྟན་པའི་རྩལ་དང་ལྡན་པར་གནས་པའི་ཕྱིར་རོ། །
གསུམ་པ་མ་འདྲེས་པ་བཅོ་བརྒྱད་བཤད་པ་ལ། མདོར་བསྟན། རྒྱས་བཤད། དཔེ་
ཁ 33 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་ཆོས་མཐུན་བཤད་པ་དང་གསུམ་མོ། །དང་པོ་ནི། སྟོན་པའི་མ་འདྲེས་པའི་ཡོན་ཏན་ཆོས་
ཅན། སྤྱོད་པས་བསྡུས་པ་དྲུག་ཡོད་དེ། སྐུ་ལ་འཁྲུལ་པ་མི་མངའ་བ་དང་། གསུང་ལ་ཅ་ཅོ་མི་
མངའ་བ་དང༌། ཐགས་ལ་དྲན་པ་ཉམས་པ་མི་མངའ་བ་དང༌། རྟག་ཏུ་ཐུགས་མཉམ་པར་མ་
བཞག་པ་མི་མངའ་བ་དང༌། བླང་དོར་ལ་བདེན་པར་ཞེན་པའི་འདུ་ཤེས་སྣ་ཚོགས་ཀྱང་མི་
མངའ་བ་དང༌། གདུལ་བྱ་ལ་སོ་སོར་མ་བརྟགས་པའི་བཏང་སྙོམས་མི་མངའ་བ་རྣམས་
སུ་ཡོད་པའི་ཕྱིར། དེ་ཆོས་ཅན། སྤྱོད་པས་བསྡུས་པ་དྲུག་ཡོད་དེ། སེམས་ཅན་ལ་ཆོས་སྟོན་
པའི་འདུན་པ་དང༌། དེའི་དོན་བྱེད་པའི་བརྩོན་འགྲུས་དང་། དེའི་དོན་མི་བརྗེད་པའི་དྲན་པ་
དང༌། ཆོས་རབ་ཏུ་རྣམ་འབྱེད་ཀྱི་ཤེས་རབ་དང༌། སྒྲིབ་གཉིས་ལས་རྣམ་གྲོལ་གྱི་ཡེ་ཤེས་
གཟིགས་པ་ལས་ཉམས་པ་མི་མངའ་བ་རྣམས་སུ་ཡོད་པའི་ཕྱིར། དེ་ཆོས་ཅན། ཕྲིན་ལས་
ཀྱིས་བསྡུསཔ་གསུམ་ཡོད་དེ། སྐུ་གསུམ་གྱི་ཕྲིན་ལས་རྣམས་ཡེ་ཤེས་ཀྱི་སྔོན་དུ་འགྲོ་ཞིང་ཡེ་
ཤེས་ཀྱི་རྗེས་སུ་འབྲང་བ་གསུམ་ཡོད་པའི་ཕྱིར། དེ་ཆོས་ཅན། ཡེ་ཤེས་ཀྱིས་བསྡུས་པ་གསུམ་
ཡོད་དེ། དུས་གསུམ་ཀྱི་ཤེས་བྱ་ལ་ཐོགས་པ་དང་སྒྲིབ་པ་མེད་པའི་ཡེ་ཤེས་གསུམ་ཡོད་པའི་
ཕྱིར། དེ་ལྟར་མ་འདྲེས་པ་བཅོ་བརྒྱད་པོ་འདི་གཞན་སློབ་པའི་ཡོན་ཏན་གང་དང་ཡང་མ་
འདྲེས་པ་ཡིན་པས་སྟོན་པའི་མ་འདྲེས་པའི་ཡོན་ཏན་ཡིན་ནོ། །གཉིས་པ་ནི། དྲང་སྲོང་སངས་
རྒྱས་ཀྱི་ཆོས་མ་འདྲེས་པ་ཆོས་ཅན། ཆོས་འདྲ། འཁྲུལ་པ་དང་ཅ་ཅོ་དང་བརྙེལ་བ་དང་མཉམ་
གཞག་ལས་ལངས་པའི་ཐུགས་གཡོ་བ་དང་བླང་དོར་ལ་བདེན་པར་ཞེན་པའི་ཐ་དད་ཀྱི་ནི་
འདུ་ཤེས་དང་གདུལ་བྱ་ལ་སོ་སོར་མ་བརྟག་པའི་ངང་གིས་བཏང་སྙོམས་མི་མངའ་བ་རྣམས་
སུ་ཡོད་པའི་ཕྱིར། དེ་ཆོས་ཅན། ཆོས་འདྲ། འདུན་པ་དང་བརྩོན་འགྲུས་དང་དྲན་པ་དང་རྣམ་
པར་དག་པའི་དྲི་མ་མེད་པའི་ཤེས་རབ་དང་རྟག་ཏུ་རྣམ་པར་གྲོལ་བ་དང་ཤེས་བྱའི་དོན་ཀུན་
གཟིགས་པའི་རྣམ་པར་གྲོལ་བའི་ཡེ་ཤེས་ལས་ཉམས་པ་མི་མངའ་བ་རྣམས་སུ་ཡོད་པའི་ཕྱིར།
，
-3
3
4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༦
དེ་ཆོས་ཅན། ཕྲིན་ལས་ཀྱིས་བསྡུས་པ་གསུམ་དེ། སྐུ་གསུང་ཐུགས་ཀྱི་ཕྲིན་ལས་གསུམ་པོ་
ཐམས་ཅད་ཡེ་ཤེས་ཀྱི་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འཇུག་པ་གསུམ་ཡོད་པའི་ཕྱིར།
ཆོས་ཅན་ཡེ་ཤེས་ཀྱིས་བསྡུས་པ་གསུམ་སྟེ། དུས་གསུམ་གྱི་ཤེས་བྱ་ལ་རྟག་ཏུ་ཐོགས་པ་མེད་
པར་མཁྱེན་པ་རྒྱ་ཆེན་པོར་འཇུག་པའི་ཡེ་ཤེས་གསུམ་ཡོད་པའི་ཕྱིར། རྒྱལ་བ་སངས་རྒྱས་
རྣམས་ཆོས་ཅན། ཁྱོད་ཀྱིས་ཡོན་ཏན་ཕུན་སུམ་ཚོགས་པ་བརྙེས་པ་ཡིན་ཏེ། མ་འདྲེས་པ་བཅོ་
བརྒྱད་པོ་གང་རྟོགས་ཤིང་ཐོབ་ན་རིགས་ཅན་གསུམ་གྱི་འགྲོ་བར་འཇིགས་པ་མེད་པའི་དམ་
པའི་ཆོས་ཀྱི་འཁོར་ལོ་ཆེན་པོ་རབ་ཏུ་བསྐོར་བའི་མཁྱེན་པ་དང་ཐུགས་རྗེ་ཆེན་པོ་དང་ལྡན་པའི་
ཡོན་ཏན་བརྙེས་པའི་ཕྱིར་རོ། །གསུམ་པ་ནི། སངས་རྒྱས་ཀྱི་ཆོས་མ་འདྲེས་པ་ཉིད་ནི་ཆོས་
ཅན། ཁྱོད་མཚོན་བྱེད་ཀྱི་དཔེ་མེད་པ་མིན་ཏེ། ས་དང་ཆུ་དང་མེ་དང་རླུང་དང་ནམ་མཁའ་
རྣམས་བྱིས་པའི་ཡུལ་དུ་མཚུངས་པས་འཇིག་རྟེན་ན་ཐུན་མོང་བ་ཡིན་ཀྱང་ས་སོགས་ལ་ཡོད་
པའི་ཆོས་གང་ཡིན་པའི་ཆོས་ཉིད་དེ་ནི་ནམ་མཁའ་ལ་ཡོད་པ་མིན། ནམ་མཁའི་མཚད་ཉིད་
ཐོགས་པ་དང་སྒྲིབ་པ་མེད་པ་ལ་སོགས་པའི་མཚན་ཉིད་གང་ཡིན་པ་དེ་གཟུགས་ལ་མེད་པ་དེ་
བཞིན་དུ་ཁྱོད་ཀྱང་རྡུལ་ཕྲན་ཙམ་ཡང་འཇིག་རྟེན་དག་ན་ཐུན་མོང་མིན་པའི་ཕྱིར་རོ། །
གཉིས་པ་རྣམ་སྨིན་གྱི་ཡོན་ཏན་བཤད་པ་ལ། རྒྱས་བཤད། དོན་བསྡུ། དཔེ་དོན་སྦྱར་
བ་དང་གསུམ་མོ། །དང་པོ་ནི། སངས་རྒྱས་ཀྱི་གཟུགས་སྐུ་གཉིས་ཆོས་ཅན། རྣམ་སྨིན་གྱི་
ཡོན་ཏན་སུམ་ཅུ་རྩ་གཉིས་དང་ལྡན་པ་ཡིན་ཏེ། ཞབས་ཀྱི་མཐིལ་མཉམ་པར་ལེགས་པར་
གནས་པ་དང༌། ཕྱག་དང་ཞབས་འཁོར་ལོའི་མཚན་དང་ལྡན་པ་དང༌། རྟིང་པ་ཡངས་ཤིང་
ཞབས་ཀྱི་ལོང་བུ་མི་མངོན་པ་དང་། ཕྱག་དང་ཞབས་ཀྱི་སོར་མོ་རིང་བ་དང་། ཕྱག་དང་ཞབས་
ཀྱི་སོར་མོ་དྲ་བས་འབྲེལ་བ་དང་། པགས་པ་འཇམ་ཞིང་གཞོན་ཤ་ཅན་ལ་ལེགས་པར་གནས་
པ་ཉིད་དང་། ཕྱག་གི་བོལ་གཉིས་དང་ཞབས་ཀྱི་བོལ་གཉིས་དང་ཐལ་གོང་གཉིས་དང་ལྟག་
-33 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱོགས་ཏེ་སྐུའི་བདུན་དག་མཐོ་བ་དང་། བྱིན་པ་རི་དྭགས་ཨེ་ན་ཡ་དང་འདྲར་བར་ཟླུམ་
ཞིང་བྱིན་གྱིས་ཕྲ་བ་དང་། གསང་གནས་གླང་པོ་བཞིན་དུ་སྦུབས་སུ་ནུབ་པ་དང་། རེ་སྟོང་སེངྒེ་
དང་འདྲ་བར་རྒྱས་པ་དང་། ཐལ་གོང་སྟེ་ཕྲག་པའི་བར་མ་ཁེངས་པ་མེད་པར་རྒྱས་པ་དང་།
དཔུང་མགོ་ལེགས་པར་ཟླུམ་པ་དང༌། ཕྱག་འཇམ་ལ་དབྱིབས་ཟླུམ་ཞིང་མཐོ་དམན་མེད་པ་
དང༌། མ་བཏུད་པར་པུས་མོའི་ལྷ་ངར་སླེབས་པའི་ཕྱག་རིང་བ་དང༌། དྲི་མས་ཡོངས་སུ་དག་
པའི་སྐུ་འོད་ཀྱི་དཀྱིལ་འཁོར་དང་ལྡན་པ་དང་། མགྲིན་པ་དྲི་མ་མེད་ཅིང་དབྱིབས་དུང་དང་
འདྲ་བ་དང་། འགྲམ་པ་རི་དྭགས་ཀྱི་རྒྱལ་པོ་དང་འདྲ་བ་དང་། ཚེམས་ནི་བཞི་བཅུ་ཡར་མར་དུ་
ཉི་ཤུ་ཉི་ཤུ་མཉམ་པ་དང༌། ཚེམས་ཀྱི་བར་དག་ཐགས་བཟང་བ་དང༌། རྣམ་པར་དག་པའི་
ཚེམས་རིང་ཐུང་མེད་པར་མཉམ་པ་དང་། མཆེ་བ་རབ་ཏུ་མཆོག་ཏུ་དཀར་བ་ཉིད་དང་། ཞལ་
གྱི་དཀྱིལ་འཁོར་ཁེབས་པའི་ལྗགས་རིང་བ་དང༌། མཐའ་མེད་ཅིང་བསམ་དུ་མེད་པའི་རོ་བྲོ་
བའི་མཆོག་མཁྱེན་པ་ཉིད་དང་། རང་བྱུང་ཀ་ལ་པིང་ཀའི་སྒྲ་དང་ཚངས་པའི་དབྱངས་དང་འདྲ་
བར་སྙན་པ་ཉིད་དང་། སྤྱན་བཟང་པོ་ཨུཏྤ་ལ་དང་འདྲ་བར་མཐོན་མཐིང་ལྡན་ཞིང་དཀར་ནག་
འཛེས་པ་དང༌། རྫི་མ་ཁྱུ་མཆོག་གི་རྫི་མ་དང་འདྲ་བར་སྙམ་ཞིང་བར་མ་འཛིངས་པ་དང་།
ཞལ་མཛེས་པའི་སྨིན་མཚམས་སུ་དྲི་མ་མེད་པའི་མཛོད་སྤུ་དཀར་པོ་གཡས་ ཕྱོགས་ སུ་
འཁྱིལ་བ་དང་། དབུ་གཙུག་ཏོར་དང་ལྡན་པ་དང༌། པགས་པ་དག་ཅིང་སྲབ་པ་དང་། པགས་
པ་གསེར་གྱི་མདོག་དང་འདྲ་བ་སེམས་ཅན་གྱི་མཆོག་དང་འདྲ་བ་དང༌། སྐུའི་བ་སྤུ་ལེགས་
པར་ཕྲ་ལ་འཇམ་ཞིང་རེ་རེ་ནས་སྐུའི་གྱེན་དུ་གཡས་ཕྱོགས་སུ་འཁྱིལ་བ་དང་། དབུ་སྐྲ་དྲི་མ་
མེད་པའི་རིན་པོ་ཆེ་མཐོན་མཐིང་བཞིན་དུ་གྱུར་པ་དང༌། རྒྱ་དྲོ་ཏ་རྫོགས་པའི་ལྗོན་ཤིང་གི་
དཀྱིལ་འཁོར་དང་འདྲ་བར་སྐུ་ཆུ་ཞེང་གབ་པ་དང༌། ཀུན་ཏུ་བཟང་པོ་དཔེ་མེད་པའི་དྲང་སྲོང་
ཆེན་པོ་ཐ་མལ་པ་ལས་ཁྲུ་བདུན་འཕགས་པ་དང༌། སྲེད་མེད་ཀྱི་བུ་ཡི་སྟོབས་མངའ་བའི་
-3 3 G -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༦
མཁྲེགས་པའི་སྐུ་མངའ་བ་ཡིན་པའི་ཕྱིར་རོ། །གཉིས་པ་ནི། བསམ་གྱིས་མི་ཁྱབ་པའི་འབར་
བའི་མཚན་སུམ་ཅུ་རྩ་གཉིས་པོ་འདི་དག་སྟོན་པས་མི་དབང་གི་མཚན་དུ་བུ་མོ་རིན་ཆེན་གྱི་
མདོ་ལས་གསུངས་སོ། །གསུམ་པ་ནི། སངས་རྒྱས་ཀྱི་གཟུགས་སྐུ་གཉིས་མཚོན་བྱེད་ཀྱི་དཔེ་
མེད་པ་མིན་ཏེ། ཇི་ལྟར་ཏེ་དཔེར་ན་སྤྲིན་མེད་པའི་ནམ་མཁའི་ཟླ་བ་གཟུགས་སྟོན་ཀའི་ཆུ་
སྔོན་པོ་དྲི་མ་མེད་པའི་མཚོར་ནི་མཐོང་བ་ལྟར་དེ་བཞིན་དུ། རྒྱལ་སྲས་བྱང་ཆུབ་སེམས་དཔའི་
ཚོགས་ཀྱི་ཁྱབ་བདག་སངས་རྒྱས་ཀྱི་གཟུགས་སྐུ་གཉིས་པོ་དེ་ཡང་རྫོགས་པའི་སངས་རྒྱས་ཀྱི་
དཀྱིལ་འཁོར་གྱི་ནང་དུ་གདུལ་བྱས་མཐོང་བར་འགྱུར་བའི་ཕྱིར་རོ། །
གཉིས་པ་ཤེས་བྱེད་ལུང་དང་སྦྱར་བ་ནི། བྲལ་བའི་ཡོན་ཏན་སུམ་ཅུ་རྩ་གཉིས་དང་
རྣམ་སྨིན་གྱི་ཡོན་ཏན་སུམ་ཅུ་རྩ་གཉིས་ཏེ་ཡོན་ཏན་དྲུག་ཅུ་རྩ་བཞི་པོ་འདི་དག་སོ་སོ་རང་རང་
གི་ངོ་བོ་དང་རྒྱུ་དང་བཅས་ཏེ་འདིར་བསྟན་པ་དེ་བུ་མོ་རིན་ཆེན་གྱི་མདོ་ཡི་རྗེས་སུ་འབྲངས་
པར་ཤེས་པར་བྱ་བ་ཡིན་ཏེ། དེའི་མདོ་ལས་འདིའི་གོ་རིམ་ཇི་ལྟ་བ་བཞིན་དུ་བསྟན་པའི་ཕྱིར།།
གསུམ་པ་དཔེས་བསྟན་པའི་དོན་བསྡུ་བ་ལ། མདོར་བསྟན་པ་དང༌། ཆོས་མཐུན་སོ་སོར་
བཤད་པ་གཉིས། དང་པོ་ནི། སྟོབས་བཅུ་པོ་ཆོས་ཅན། རྡོ་རྗེའི་དཔེས་བསྟན་པ་ཡིན་ཏེ། མི་
མཐུན་ཕྱོགས་ ཀྱིས་མི་ཕྱེད་པ་ཡིན་པའི་ཕྱིར། མི་འཇིགས་པ་བཞི་ཆོས་ཅན། སེངྒེའི་དཔེས་
བསྟན་པ་ཡིན་ཏེ། མི་མཐུན་ཕྱོགས་འཇོམ་པའི་རྩལ་མི་ན་བའི་ཕྱིར། མ་འདྲེས་པ་བཅོ་
བརྒྱད་ཆོས་ཅན། ནམ་མཁའི་དཔེས་བསྟན་པ་ཡིན་ཏེ། སློབ་པའི་ཡོན་ཏན་དང་མཚུངས་པ་
མེད་པའི་ཕྱིར། སངས་རྒྱས་ཀྱི་གཟུགས་སྐུ་གཉིས་ཆོས་ཅན། ནམ་མཁའ་དག་པའི་ཆུ་ཡི་ཟླ་
བའི་དཔེས་བསྟན་པ་ཡིན་ཏེ། གང་གིས་ཀྱང་གཞིག་པར་མི་ནུས་ཤིང་གཡོ་བ་མེད་པའི་ཕྱིར་
རོ༑ ༑གཉིས་པ་ལ་ བྲལ་བའི་ཡོན་ཏན་ཆོས་མཐུན། རྣམ་སྨིན་གྱི་ཡོན་ཏན་གྱི་ཆོས་མཐུན་
བཤད་པ་གཉིས། དང་པོ་ལ་རྒྱས་པར་བཤད་པ། དོན་བསྡུ་བ་གཉིས། དང་པོ་ལ། སྟོབས་ཀྱི།
-3 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་འཇིགས་པའི། མ་འདྲེས་པའི་ཆོས་མཐུན་བཤད་པ་དང་གསུམ་མོ། །དང་པོ་ལ། ནུས་པའི་
ཁྱད་པར་དང༌། མི་ཕྱེད་པའི་དོན་བཤད་པ་གཉིས། དང་པོ་ནི། སྟོབས་སོགས་རྣམས་ལས་
སྟོབས་དང་པོ་དྲུག་པོ་ཆོས་ཅན། རྡོ་རྗེ་དང་ཆོས་མཚུངས་པ་ཡིན་ཏེ། ཤེས་བྱའི་སྒྲིབ་པའི་གོ་ཆ་
ཕུག་པའི་ཕྱིར། བསམ་གཏན་དང་རྣམ་ཐར་སོགས་མཁྱེན་པའི་སྟོབས་དང་། སྔོན་གྱི་གནས་
རྗེས་སུ་དྲན་པ་མཁྱེན་པའི་སྟོབས་དང་། འཆི་འཕོ་བ་དང་སྐྱེ་བ་མཁྱེན་པའི་སྟོབས་གསུམ་ཆོས་
ཅན། ཆོས་འདྲ། སྙོམས་པར་འཇུག་པའི་སྒྲིབ་པའི་རྩིག་པ་བཤིག་པའི་ཕྱིར། ཟག་པ་ཟད་པ་
མཁྱེན་པའི་སྟོབས་གཅིག་པོ་ཆོས་ཅན། ཆོས་འདྲ། ཉོན་མོངས་བག་ཆགས་དང་བཅས་པ་
ཀུན་བསལ་བས། ཉོན་སྒྲིབ་ཀྱི་ཤིང་བཅད་པའི་ཕྱིར་རོ། །གཉིས་པ་ལ་བསྟན་བཤད་གཉིས་
ལས། དང༌པོ་ནི། དྲང་སྲོང་སངས་རྒྱས་ཀྱི་སྟོབས་བཅུ་པོ་ནི། རྡོ་ རྗེ་ དང་འདྲ་བར་ཡིན་ཏེ།
བརླིང་བ་དང་སྙིང་པོ་དང་ལྡན་པ་དང་བརྟན་པ་དང་མི་ཕྱེད་པ་ཡིན་པའི་ཕྱིར་རོ། །གཉིས་པ་
རྒྱས་པར་བཤད་པ་ནི། ཆོས་ཅན། བརླིང་བ་ཡིན་ཏེ། ཐོབ་བྱའི་སྙིང་པོ་མཐའ་ཐུག་པའི་ཡོན་
ཏན་ ཡིན་ པའི་ཕྱིར། དེ་ ཆོས་ ཅན། དེ་ ཡིན་ཏེ། བརྟན་ པའི་ ཡོན་ཏན་མཐའ་ཐུག་ པ་ ཡིན་
པའི་ཕྱིར། ཆོས་ཅན། དེ་ཡིན་ཏེ། མི་ཕྱེད་པའི་ཡོན་ཏན་མཐར་ཐུག་པ་ཡིན་པའི་ཕྱིར། དེས་
ན༑ ཆོས་ཅན་རྡོ་རྗེ་བཞིན་དུ་ཤེས་པར་བྱ་བ་ཡིན་ཏེ། མི་མཐུན་ཕྱོགས་ཀྱིས་མི་ཕྱེད་པའི་ཡོན་
ཏན་མཐར་ཐུག་ཡིན་པའི་ཕྱིར་རོ། ། །
གཉིས་པ་མི་འཇིགས་པའི་ཆོས་མཐུན་བཤད་པ་ལ། བསྟན་བཤད་གཉིས་ལས།
དང༌པོ་ནི། ཐུབ་ པ་ མིའི་སེངྒེ་ཆོས་ཅན། སེངྒེ་བཞིན་དུ་ཤེས་པར་བྱ་བ་ཡིན་ཏེ། མི་མཐུན་
ཕྱོགས་ཀྱིས་འཇིགས་པ་མེད་པའི་ཕྱིར་དང་། གཞན་ལ་ལྟོས་པ་མེད་པའི་ཕྱིར་དང་། བསམ་པ་
བརྟན་པའི་ཕྱིར་དང་། མི་མཐུན་ཕྱོགས་འཇོམས་པའི་རྩལ་ནི་ཕུན་སུམ་ཚོགས་པས་འཁོར་གྱི་
ཚོགས་སུ་འཇིགས་པ་མི་མངའ་བ་ཡིན་པའི་ཕྱིར་རོ། །གཉིས་པ་ནི་རྫོགས་པའི་སངས་རྒྱས་
-3 3 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༩༦
ཆོས་ཅན། མི་མཐུན་ཕྱོགས་གང་ལས་ཀྱང་འཇིགས་པ་མེད་པར་རྣམ་པར་གནས་པ་ཡིན་ཏེ།
ཆོས་ཀུན་མངོན་སུམ་དུ་མཁྱེན་པའི་ཕྱིར། ཆོས་ཅན། གཞན་ལ་ལྟོས་པ་མེད་པ་ཡིན་ཏེ། དག་
ས་ལ་གནས་པའི་སེམས་ཅན་དང་ཡང་བདག་ཉིད་མི་མཉམ་པར་ལྷག་པར་གཟིགས་པའི་
ཕྱིར། ཆོས་ཅན། བསམ་པ་བརྟན་པ་ཡིན་ཏེ། ཁྱོད་ཀྱི་ཐུགས་ནི་ཆོས་རྣམས་ཐམས་ཅད་ལ་རྩེ་
གཅིག་ཏུ་མཉམ་པར་བཞག་པའི་ཕྱིར་རོ། །ཆོས་ཅན། མི་མཐུན་ཕྱོགས་འཇོམ་པའི་རྩལ་དང་
ལྡན་པ་ཡིན་ཏེ། མཆོག་ཏུ་མ་རིག་བག་ཆགས་ཀྱི་ས་ལས་རྒལ་བའི་ཕྱིར་རོ། །གསུམ་པ་མ་
འདྲེས་པའི་ཡོན་ཏན་བཤད་པ་ནི། འཇིག་རྟེན་པ་དང༌། ཉན་ཐོས་དང་རང་དོན་ལ་མཐའ་
གཅིག་ཏུ་སྤྱོད་པའི་རང་རྒྱལ་དང༌། བློ་ལྡན་བྱང་ཆུབ་སེམས་དཔའ་དང༌། རང་བྱུང་སངས་
རྒྱས་ཀྱི་མ་འདྲེས་པའི་ཡོན་ཏན་རྣམས་ནི་དཔེ་རྣམ་པ་ལྔའི་སྒོ་ནས་བཤད་དེ། དེ་དག་གོང་ནས་
གོང་དུ་བློ་དག་ནི་ཕྲ་བ་སྟེ་རྟོགས་དཀའ་བའི་ཕྱིར། འཇིག་རྟེན་པ་དང་ཉན་ཐོས་དང་རང་རྒྱལ་
དང༌། བྱངས་སེམས་རྣམས་ཆོས་ཅན། ས་དང་ཆུ་དང་མེ་དང་རླུང་རྣམས་དང་ཆོས་མཚུངས་པ་
ཡིན་ཏེ། འཇིག་རྟེན་པ་ཀུན་གྱི་ཐུན་མོང་གི་ཉེར་འཚོའི་གཞི་ཡིན་པའི་ཕྱིར། སངས་རྒྱས་ཀྱི་མ་
འདྲེས་པའི་ཡོན་ཏན་ཆོས་ཅན། ནམ་མཁའ་བཞིན་དུ་ཤེས་པར་བྱ་བ་ཡིན་ཏེ། འཇིག་རྟེན་པ་
དང་སངས་རྒྱས་མ་གཏོགས་པའི་འཇིག་རྟེན་ལས་འདས་པའི་མཚན་ཉིད་ལས་འདས་པའི་
ཕྱིར་རོ། །གཉིས་པ་དོན་བསྡུ་བ་ནི། གོང་དུ་བཤད་པ་དེ་དག་གི་སྟོབས་ལ་སོགས་པའི་ཡོན་
ཏན་སུམ་ཅུ་རྩ་གཉིས་པོ་འདི་ཆོས་ཅན། ཆོས་སྐུས་རབ་ཏུ་ཕྱེ་བའི་ཡོན་ཏན་ཡིན་ཏེ། ནོར་བུ་
རིན་པོ་ཆེ་རང་གི་འོད་དང་མདོག་དང་དབྱིབས་དང་ངོ་བོ་ཐ་དད་མ་ཡིན་པ་བཞིན་དུ་ཁྱོད་ཀྱང་
ཆོས་སྐུ་དང་ངོ་བོ་ཐ་དད་དུ་དབྱེ་བ་མེད་པའི་ཡོན་ཏན་ཡིན་པའི་ཕྱིར་རོ། །གཉིས་པ་རྣམ་སྨིན་
གྱི་ཡོན་ཏན་གྱི་དཔེ་དོན་ཆོས་མཐུན་བཤད་པ་ལ། ཡོན་ཏན་གྱི་རྟེན་དང་། དཔེ་དོན་སྦྱར་བ་
གཉིས་ལས། དང་པོ་ནི། གདུལ་བྱས་མཐོང་ན་ཚིམ་པར་བྱེད་པའི་ཡོན་ཏན་གང་ཡིན་པ་
-3 39 -



-
---
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་སུམ་ཅུ་རྩ་གཉིས་པོ་ཆོས་ཅན། ཁྱོད་ཀྱི་རྟེན་མེད་པ་མིན་ཏེ། མཆོག་གི་སྤྲུལ་པའི་སྐུ་
དང་ཐེག་པ་ཆེན་པོའི་ཆོས་ལ་རྫོགས་པར་ལོངས་སྤྱོད་པའི་ལོངས་སྤྱོད་རྫོགས་པའི་གཟུགས་
སྐུ་གཉིས་ལ་བརྟེན་པ་ཡིན་པའི་ཕྱིར། གཉིས་པ་ནི། སངས་རྒྱས་ཀྱི་གཟུགས་སྐུ་གཉིས་མཐོང་
བའི་གདུལ་བྱ་ནི་རྣམ་པ་གཉིས་ཡོད་དེ། རིགས་ནི་གདུལ་བྱ་ཉན་རང་འཕགས་པ་དང་སོ་སྐྱེ་
ལས་དག་ལ་འཇིག་རྟེན་གྱི་དཀྱིལ་འཁོར་དུ་ཆུ་ནང་གི་ཟླ་བའི་གཟུགས་བརྙན་བཞིན་དུ་
མཆོག་གི་སྤྲུལ་སྐུ་སྣང་ལ། ཉེ་བའི་གདུལ་བྱ་བྱང་སེམས་འཕགས་པ་རྣམས་ལ་རྒྱལ་བའི་
དཀྱིལ་འཁོར་དུ་ནམ་མཁར་གནས་པའི་ཟླ་གཟུགས་བཞིན་དུ་ལོངས་སྤྱོད་རྫོགས་པའི་སྐུ་དེ་
སྣང་བའི་ཕྱིར་རོ། །ཐེག་པ་ཆེན་པོ་རྒྱུད་བླ་མའི་བསྟན་བཅོས་དཀོན་མཆོག་གི་རིགས་རྣམ་
པར་དབྱེ་བ་ལས་ཡོན་ཏན་གྱི་སྐབས་ཏེ་སྐབས་གསུམ་པའི་རྣམ་བཤད་རེ་ཤིག་རྫོགས་སོ།
༈ གསུམ་པ་ཡོན་ཏན་ལ་བརྟེན་པའི་ཕྲིན་ལས་བཤད་པ་ལ། མདོར་བསྟན་རྒྱས་
པར་བཤད། ཕྲིན་ལས་དེ་ལྟར་འཇུག་པ་དཔེས་སྒྲུབ་པ་དང་གསུམ་མོ། །དང་པོ་ལ་ལྷུན་གྱིས་
གྲུབ་པའི་དོན་དང༌། རྒྱུན་མི་ཆད་པའི་དོན་གཉིས་སོ། །དང་པོ་ནི། ཁྱབ་བདག་རྫོགས་པའི་
སངས་རྒྱས་ཆོས་ཅན། གདུལ་བྱའི་དོན་འབད་མེད་ལྷུན་གྲུབ་ཏུ་བྱེད་དེ། གདུལ་བྱའི་ཁམས་
དང་གདུལ་བྱ་འདུལ་བའི་ཐབས་དང་གདུལ་བྱའི་ཁམས་ཀྱི་གདུལ་བའི་བྱ་བ་མངོན་མཐོ་དང་
ངེས་ལེགས་ལ་འགོད་པ་དང་། གདུལ་བྱ་ཡོད་པ་དེ་ཡི་ཡུལ་དང་གང་གི་ཚེ་འདུལ་བའི་དུས་སུ་
གཤེགས་པ་ལ་རྟག་ཏུ་ལྷུན་གྱིས་གྲུབ་པར་འཇུག་པའི་ཕྱིར་རོ། །ས་བཅུ་ཆོས་ཅན། རྒྱ་མཚོ་
དང་ཆོས་མཚུངས་ཏེ། ཡོན་ཏན་རིན་པོ་ཆེ་མཆོག་གི་ཚོགས་དང་ལྡན་པའི་འབྱུང་ཁུངས་ཡིན་
པའི་ཕྱིར་དང་། བསོད་ནམས་ཡེ་ཤེས་ཀྱི་ཚོགས་ཀྱི་ཆུ་རྒྱས་པ་ལ་བརྟེན་ནས་རྒྱུ་འབྲས་ཀྱི་ཐེག་
པ་མ་ལུས་པ་ངེས་པར་བསྒྲུབས་པའི་ཕྱིར། ཚོགས་གཉིས་པོ་དེ་ཉི་མ་དང་ཆོས་མཚུངས་པ་
ཡིན་ཏེ། བསོད་ནམས་དང་ཡེ་ཤེས་ཀྱི་ཚོགས་ཀྱི་ཉི་འོད་ཅན་གྱི་རྒྱུ་འབྲས་ཀྱི་ཐེག་པ་མ་ལུས་
- 3 4
0 -



བ
རྒྱ
གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
པ་ངེས་པར་བསྒྲུབ་པའི་ཕྱིར། སངས་རྒྱས་ཀྱི་བྱང་ཆུབ་ཆེན་པོ་ཉིད་ནི་ཆོས་ཅན། ནམ་མཁའ་
དང་ཆོས་མཚུངས་པ་ཡིན་ཏེ། མཐའ་དང་དབུས་མེད་པའི་ཟབ་པ་དང་། རྒྱ་ཆེ་བའི་ཡོན་ཏན་
ནམ་མཁའ་ལྟར་ཁྱབ་པའི་ ཕྱིར། སེམས་ཅན་རྣམས་ གཏེར་དང་ཆོས་མཚུངས་པ་ཡིན་ཏེ།
སངས་རྒྱས་ཀྱི་ཡོན་ཏན་དྲི་མ་མེད་པའི་གཏེར་དེ་སེམས་ཅན་ཀུན་ལ་འབྱུང་རུང་དུ་ཁྱད་པར་
མེད་པར་རྣམ་པར་གཟིགས་པའི་ཕྱིར། ཉོན་མོངས་པ་དང་ཤེས་བྱའི་སྒྲིབ་པ་ཆོས་ཅན། སྤྲིན་
དང་ཆོས་མཚུངས་ཏེ། སེམས་རྒྱུད་ལ་གློ་བུར་དུ་བྱུང་པའི་ཕྱིར། སངས་རྒྱས་ཀྱི་ཐུགས་རྗེ་རླུང་
དང་ཆོས་མཚུངས་པ་ཡིན་ཏེ། སྒྲིབ་གཉིས་ཀྱི་སྤྲིན་གྱི་དྲ་བ་སངས་རྒྱས་རྣམས་ཀྱི་ཐུགས་རྗེའི་
རླུང་གིས་རྣམ་པར་གཏོར་བའི་ཕྱིར་རོ། །
གཉིས་པ་རྒྱས་པར་བཤད་པ་ལ། ཕྲིན་ལས་ལྷུན་གྱིས་གྲུབ་པ་དང༌། དེ་རྒྱུན་མི་
ཆད་པ་གཉིས། དང་པོ་ལ་སྤྱིར་བསྟན་པ་དང་། སོ་སོར་བཤད་པ་གཉིས། དང་པོ་ནི། ཐུབ་པ་
རྫོགས་པའི་སངས་རྒྱས་ཆོས་ཅན། ཆོས་འདྲ། གདུལ་བྱ་གང་གི་རྒྱུད་ལ་ཐབས་གང་གིས་
འདུལ་བའི་གདུལ་བྱ་འདུལ་བའི་བྱ་བ་གང་ཡུལ་གང་དུ་དུས་གང་གི་ཚེ་ཕྲིན་ལས་སྒྲུབ་པ་ལ་
དེ་ལྟར་བྱའོ་སྙམ་པ་དེ་ཡི་རྣམ་རྟོག་སྐྱེ་བ་མེད་པར་གཅོད་པའི་ཕྱིར་རོ། །གཉིས་པ་རྒྱས་བཤད་
ལ༑ དོན་དྲུག་ངོས་བཟུང་བ་དང་། དཔེ་དོན་དྲུག་དགོད་པ་དང་། དཔེ་དོན་ཆོས་མཐུན་བཤད་
པ་དང་གསུམ་ལས། དང་པོ་ནི། བྱང་ཆུབ་ཆེན་པོར་འབྱིན་བྱེད་མེད་པ་མིན་ཏེ། ས་བཅུ་པོ་
དེར་ངེས་པར་འབྱིན་བྱེད་ཡིན་པའི་ཕྱིར། དེའི་རྒྱུ་མེད་པ་མིན་ཏེ། ཚོགས་གཉིས་པོ་དག་ནི་དེ་
ཡི་རྒྱུ་ཡིན་པའི་ཕྱིར། ཚོགས་གཉིས་པོ་དེ་ཡི་འབྲས་བུ་མེད་པ་མ་ཡིན་ཏེ། དུས་ཀུན་ཏུ་ནི་སྒྲིབ་
པ་དེ་འཇོམ་པའི་རྐྱེན་ནི་ཐུགས་རྗེ་ཆེན་པོ་ཡིན་པའི་ཕྱིར་རོ། །གཉིས་པ་ནི། ས་བཅུ་ལ་སོགས་
པའི་གནས་དྲུག་པོ་ནི་འདི་དག་རྣམས་ཆོས་ཅན། མཚོན་བྱེད་ཀྱི་དཔེ་མེད་པ་མིན་ཏེ། གོ་རིམ་
ཇི་ལྟ་བ་བཞིན་དུ་རྒྱ་མཚོ་དང་ཉི་མ་ནམ་མཁའ་དང་རིན་པོ་ཆེའི་གཏེར་དང་སྤྲིན་དང་རླུང་
-3
4
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་དུ་ ཤེས་ པར་ བྱ་བའི་ ཕྱིར་རོ། །གསུམ་པ་ནི། ས་བཅུ་པོ་རྣམས་ཆོས་ཅན། རྒྱ་མཚོ་
བཞིན་དུ་ཤེས་པར་བྱ་བ་ཡིན་ཏེ། བསོད་ནམས་དང་ཡེ་ཤེས་ཀྱི་ཆུ་རྒྱས་པ་དང་ཡོན་ཏན་རིན་
པོ་ཆེ་དང་ལྡན་པའི་ཕྱིར། ཚོགས་གཉིས་པོ་དག་ནི་ཆོས་ཅན། ཉི་མ་བཞིན་དུ་ཤེས་པར་བྱ་བ་
ཡིན་ཏེ། སེམས་ཅན་ཐམས་ཅད་ཀྱི་ཐུན་མོང་གི་ཉེར་འཚོའི་གནས་ཡིན་པའི་ཕྱིར། དག་པ་
གཉིས་ལྡན་གྱི་བྱང་ཆུབ་ཆོས་ཅན། ནམ་མཁའི་ཁམས་བཞིན་དུ་ཤེས་པར་བྱ་བ་ཡིན་ཏེ།
རྒྱ་ཆེན་པོའི་ཡོན་ཏན་མཐའ་དག་དང་དབུས་སུ་མེད་པའི་ཟབ་པའི་ཡོན་ཏན་དང་ལྡན་པའི་
ཕྱིར། སེམས་ཅན་གྱི་ཁམས་ནི་ཆོས་ཅན། རིན་པོ་ཆེའི་གཏེར་དང་འདྲ་བ་ཡིན་ཏེ། ཡང་དག་
པར་རྫོགས་པའི་སངས་རྒྱས་ཀྱི་ཆོས་འདི་རང་བཞིན་རྣམ་དག་གི་ཡོན་ཏན་འབྱུང་རུང་དང་
ལྡན་པའི་ཕྱིར། སེམས་ཅན་དེ་ཡི་ཉོན་མོངས་ཆོས་ཅན། སྤྲིན་ཚོགས་བཞིན་དུ་ཤེས་པར་བྱ་བ་
ཡིན་ཏེ། གློ་བུར་དུ་བྱུང་པ་དང་སེམས་རྒྱུད་ལ་ཁྱབ་པ་དང་རང་བཞིན་གྱིས་མ་གྲུབ་པའི་ཕྱིར།
སངས་རྒྱས་ཀྱི་ཐུགས་རྗེ་ཆོས་ཅན། རླུང་དང་འདྲ་བ་ཡིན་ཏེ། སེམས་ཅན་གྱི་སྒྲིབ་པ་དེ་འཐོར་
བར་ནི་ཉེར་གནས་ཡིན་པའི་ཕྱིར་རོ། །
གསུམ་པ་དོན་བསྡུ་བ་ནི། རྫོགས་པའི་སངས་རྒྱས་ཆོས་ཅན། ཁྱོད་ཀྱི་ཕྲིན་ལས་
རྒྱུན་མི་ཆད་པ་ཡིན་ཏེ། རྐྱེན་གཞན་གྱི་དབང་གིས་སེམས་ཅན་རྣམས་གཞན་དོན་དུ་ངེས་པར་
འབྱུང་བར་མཛད་པ་དང་། བདག་དང་སེམས་ཅན་རང་བཞིན་གྱིས་མ་གྲུབ་པར་མཚུངས་པར་
གཟིགས་པ་དང༌། ཁྱོད་ཀྱི་མཛད་པ་ཡོངས་སུ་མ་རྫོགས་པའི་དེ་སྲིད་དུ་འཁོར་བ་སྲིད་དུ་ཁྱོད་
ཀྱི་མཛད་པ་རྒྱུན་མི་ཆད་པའི་ཕྱིར་རོ། །གསུམ་པ་ཕྲིན་ལས་ཚུལ་དེ་ལྟར་དུ་འཇུག་པ་དཔེས་
སྒྲུབ་པ་ལ། མདོར་བསྟན། རྒྱས་བཤད་དང༌། དཔེའི་གོ་རིམ་བཤད་པ་དང་གསུམ་མོ། །དང་
པོ་ནི། དེ་བཞིན་གཤེགས་སྐུ་གསུང་ཐུགས་གསུམ་མཚོན་བྱེད་ཀྱི་དཔེ་མེད་པ་མིན་ཏེ། དེ་
གསུམ་རིམ་བཞིན་དུ་བརྒྱ་བྱིན་གྱི་གཟུག་བརྙན་དང་ལྷའི་རྔ་དང་སྤྲིན་བཞིན་དུ་ཤེས་པར་བྱ་
-3 4 2 -



ས་
གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༦
བའི་ཕྱིར། དེའི་སྐུའི་ཕྲིན་ལས་དང་གསུང་གི་ཕྲིན་ལས་གཉིས་ཆོས་ཅན། མཚོན་བྱེད་ཀྱི་དཔེ་
མེད་པ་མིན་ཏེ། ཚངས་པའི་སྤྲུལ་པ་བཞིན་དུ་ཤེས་པར་བྱ་བའི་ཕྱིར། དེའི་ཐུགས་ཀྱི་ཕྲིན་ལས་
ཆོས་ཅན། ཆོས་འདྲ། ཉི་མ་བཞིན་དུ་ཤེས་པར་བྱ་བའི་ཕྱིར། དེའི་ཐུགས་ཀྱི་གསང་བ་གསུང་
གི་གསང་བ་སྐུའི་གསང་བ་གསུམ་ཆོས་ཅན། ཆོས་འདྲ། རིམ་བཞིན་ནོར་བུ་རིན་པོ་ཆེ་དང་སྒྲ་
བརྙན་དང་ནམ་མཁའ་བཞིན་དུ་ཤེས་པར་བྱ་བའི་ཕྱིར། དེ་ཐམས་ཅད་ཀྱི་རྟེན་གནས་གྱུར་
མཐར་ཕྱིན་པའི་ཐེག་པ་ཆེན་པོ་ཆོས་ཅན། ཆོས་འདྲ། ས་བཞིན་དུ་ཤེས་པར་བྱ་པའི་ཕྱིར་རོ། །
གཉིས་པ་རྒྱས་པར་བཤད་པ་ལ། དཔེ་དོན་ཆོས་མཐུན་རྒྱས་པར་བཤད། དཔེས་བསྡུས་པའི་
དོན་རྣམས་ཀྱི་དཔེའི་དགོས་པ་བཤད་པ། དཔེས་མཚོན་པའི་དོན་བསྡུས་ནས་བསྟན་པ་དང་
གསུམ། དང་པོ་ལ་སྐུ་གསུང་ཐུགས་ཀྱི་ངོ་བོ་གསུམ་དཔེས་མཚོན་ནས་བསྟན་པ། དེའི་ཕྲིན་
ལས་གསུམ་དཔེས་མཚོན་ནས་བསྟན་པ། དེའི་གསང་བ་གསུམ་དཔེས་མཚོན་ནས་བསྟན་པ།
དེ་རྣམས་ཀྱི་རྟེན་དཔེས་མཚོན་ནས་བསྟན་པ་དང་བཞིའོ། །དང་པོ་ལ་བརྒྱ་བྱིན་གྱི་དཔེས་
མཚོན་ནས་བསྟན་པ། གསུང་ལྷའི་རྔའི་དཔེས་མཚོན་ནས་བསྟན་པ། ཐུགས་སྤྲིན་གྱི་དཔེས་
མཚོན་ནས་བསྟན་པ་དང་གསུམ། དང་པོ་ལ་རྣམ་རྟོག་མེད་པ་དཔེས་བཤད་པ་དང༌། ཕྱིན་ཅི་
མ་ལོག་གི་སྐྱེ་འགག་མེད་པ་དཔེས་བཤད་པ་གཉིས། དང་པོ་ལ། དཔེ་བཤད་པ་དང་། དོན་
བཤད་པ་གཉིས་སོ། །དང་པོ་ལ། ས་གཞི་དག་པ་ལ་གཟུགས་སྣང་བའི་ཚུལ། སྣང་བ་དེས་མི་
རྣམས་དགེ་བ་ལ་འཇུག་པ། གནས་ཚུལ་ཇི་ལྟ་བ་བཞིན་མི་ཤེས་ཀྱང་ལྷར་སྐྱེ་བ། སྣང་མེད་ལ་
རྟོག་པ་མེད་ཀྱང་ལྷར་སྐྱེ་བའི་རྒྱུ་བྱེད་པ་དང་བཞིའོ། །དང་པོ་ནི། ཤེས་བྱ་ཆོས་ཅན། ས་གཞི་
དག་པ་ལ་བརྒྱ་བྱིན་གྱི་གཟུགས་བརྙན་སྣང་བ་ཡིན་ཏེ། ཇི་ལྟར་འཛམ་བུའི་གླིང་གི་ས་སྟེང་
བཻཌུརྱ་དག་པ་ཡི་རང་བཞིན་འདིར་འགྱུར་ཏེ། གཞི་དེ་དག་པའི་ཕྱིར་ལྷ་ཡི་དབང་པོ་གཞི་དེར་
ལྷ་ཡི་བུ་མོའི་ཚོགས་དང་བཅས་པ་དང་རྣམ་པར་རྒྱལ་བའི་ཁང་བཟང་དང་དགའ་བའི་ཚལ་
- 3 4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་ལྷ་གནས་དེ་ལས་གཞན་དག་དང་ལྷ་གཞན་དེ་ཡིས་གཞལ་ཡས་སྣ་ཚོགས་དང་། ལྷ་
རྫས་རྣམ་པ་མང་པོ་དེ་སྐྱེས་པ་དང་བུད་མེད་ཀྱི་ཚོགས་ཀྱིས་མཐོང་བའི་ཕྱིར་རོ། །གཉིས་པ་ནི།
ཆོས་ཅན། ས་གཞི་དག་པ་ལ་ལྷའི་དབང་པོ་སྣང་བ་དེ་ལ་དགོས་པ་ཡོད་དེ། དེ་ལ་ལྷའི་དབང་
པོ་སྣང་བ་དེ་ལ་བརྟེན་ནས་སྐྱེས་པ་དང་བུད་མེད་ཀྱི་ཚོགས་པ་ཡི་སྟེང་ན་གནས་པ་རྣམས་ལྷ་
དབང་གི་གཟུག་བརྙན་སྣང་བ་དེ་ནི་མཐོང་བར་གྱུར་ཏེ་ངེད་ཀྱང་རིང་པོ་མི་ཐོགས་པར་ལྷ་
དབང་འདི་འདྲར་གྱུར་ཅིག་ཅེས་དེ་འདྲའི་སྨོན་ལམ་འདེབས་པར་བྱེད་ཅིང་ལྷ་དབང་གི་གོ་
འཕངས་དེ་ཐོབ་པའི་དོན་དུ་དགེ་བ་ནི་ཡང་དག་པར་བླངས་ཏེ་གནས་པར་འགྱུར་བའི་ཕྱིར་རོ།།
གསུམ་པ་ནི། དེ་འདྲའི་སྨོན་ལམ་བཏབ་པ་ལ་དགོས་པ་དེ་སྐྱེས་པ་དང་བུད་མེད་དེ་དག་ལྷ་
དབང་གི་གཟུག་བརྙན་སྣང་བ་མཐོང་ནས་ངེད་ཀྱང་ལྷ་དབང་འདི་འདྲར་གྱུར་ཅིག་ཅེས་དེ་
འདྲའི་སྨོན་ལམ་བཏབ་པའི་དགེ་བའི་ལས་དེ་ནི་ལྷ་དབང་གི་གཟུག་བརྙན་སྣང་བ་ཙམ་ཞེས་
དེ་ལྟ་བུར་ཤེས་པ་མེད་པ་ས་སྟེང་ནས་འཕོ་སྟེ་ལྷ་རུ་སྐྱེ་བར་འགྱུར་བའི་ཕྱིར་རོ། །བཞི་པ་ནི།
དེ་ལ་ལྷ་དབང་གི་གཟུག་བརྙན་སྣང་བ་དེ་ལ་ཕན་ཡོན་ཆེན་པོ་ཡོད་དེ། དེའི་གཟུག་བརྙན་
སྣང་བ་དེ་ནི་ཤིན་ཏུ་ཡང་རྟོག་པ་མེད་ཅིང་ཀུན་སློང་གི་གཡོ་བ་མེད་པ་དེ་ལྟ་མོད་ཀྱི་ས་སྟེང་ན་
གནས་པའི་མི་རྣམས་ལྷ་དབང་གི་གོ་འཕང་ཐོབ་པའི་དོན་ཆེན་པོས་ནི་ཉེ་བར་གནས་པའི་ཕྱིར་
རོ༑ ༑གཉིས་པ་དོན་བཤད་པ་ལ། སེམས་རྒྱུད་དག་པ་ལ་རྒྱལ་བའི་སྐུ་སྣང་བའི་ཚུལ། སྣང་
བ་དེས་གནས་སྐབས་དང་མཐའ་ཐུག་གི་དོན་བྱེད་པ། སྣང་བ་དེ་ལ་རྟོག་པ་མེད་ཀྱང་དོན་བྱེད་
པ་མི་འགལ་བ་གནས་ཚུལ་ཇི་ལྟ་བ་བཞིན་དུ་མེད་ཀྱང་འབྲས་བུ་ཆེན་པོར་འགྱུར་བ་དང་
བཞིའོ། །དང་པོ་ནི། ཆོས་ཅན། སེམས་རྒྱུད་དག་པའི་གདུལ་བྱ་ལ་སངས་རྒྱས་ཀྱི་གཟུག་སྐུ་
སྣང་བ་ཡིན་ཏེ། སྔར་བཤད་པའི་དཔེ་དེ་བཞིན་དུ་དད་སོགས་དྲི་མ་མེད་པ་ཅན་བསྒོམས་པས་
དད་པ་ལ་སོགས་པའི་ཡོན་ཏན་བསྒོམ་པའི་མཐུ་ཡིས་གདུལ་བྱ་རང་གིས་སེམས་ལ་སྣང་བའི་
བ 3 4 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
-
-
རྫོགས་པའི་སངས་རྒྱས་མཚན་དང་དཔེ་བྱད་དང་འཆག་པ་དང་བཞེངས་པ་དང་བཞུགས་པ་
དང་གཟིམས་པ་དང་བསོད་སྙོམས་ལ་སོགས་པའི་སྤྱོད་ལམ་སྣ་ཚོགས་པ་མཛད་པ་ཅན་སྡུག་
བསྔལ་ཉེ་བར་ཞི་བའི་ཆོས་མི་གསུང་བར་མཉམ་པར་བཞག་པར་གྱུར་པ་སྐུ་གསུང་ཐུགས་ཀྱི་
ཆོ་འཕྲུལ་རྣམ་པ་སྣ་ཚོགས་པ་དག་མཛད་པ་གཟི་མདངས་ཆེན་པོ་ཅན་ལས་དག་པའི་སེམས་
ཅན་རྣམས་ཀྱིས་མཐོང་བར་གྱུར་པའི་ཕྱིར་རོ། །གཉིས་པ་ནི། ཆོས་ཅན། གདུལ་བྱའི་མིག་
ཤེས་ལ་སངས་རྒྱས་ཀྱི་གཟུགས་སྐུ་སྣང་བ་ལ་དགོས་པ་ཡོད་དེ། དེའི་མིག་ཤེས་ཀྱིས་སངས་
རྒྱས་ཀྱི་གཟུགས་སྐུ་དེ་མཐོང་བ་ལ་བརྟེན་ནས་ཀྱང་སངས་རྒྱས་དོན་གཉེར་གྱི་འདོད་པ་དང་
ལྡན་པ་སངས་རྒྱས་ཉིད་ཐོབ་པར་བྱ་བའི་སྦྱིན་སོགས་ཀྱི་སྤྱོད་པ་ལ་རབ་ཏུ་སྦྱོར་ཏེ་སངས་རྒྱས་
དེའི་རྒྱུ་ཡང་དག་པར་བླངས་ནས་ནི་འདོད་པའི་གོ་འཕང་སངས་རྒྱས་ཐོབ་པར་བྱེད་པའི་ཕྱིར་
རོ༑ །གསུམ་པ་ནི། ཆོས་ཅན། དེ་ལ་སངས་རྒྱས་ཀྱི་གཟུགས་སྐུ་སྣང་བ་དེ་ལ་ཕན་ཡོན་ཆེན་
པོ་ཡོད་དེ། དེ་ལ་སངས་རྒྱས་ཀྱི་གཟུགས་སྐུ་སྣང་བ་དེ་ནི་ཤིན་ཏུ་ཡང་ཀུན་སློང་གི་རྟོག་པ་མེད་
ཅིང་ཆོས་ཀྱི་སྐུ་ལ་གཡོ་བ་མེད་པ་ཉིད་དེ་ལྟ་ན་ཡང་འཇིག་རྟེན་ན་སངས་རྒྱས་ཐོབ་པའི་དོན་
ཆེན་པོ་མཛད་པས་ནི་ཉེ་བར་གནས་པའི་ཕྱིར་རོ། །
བཞི་པ་ལ། རྒྱུའི་ཁྱད་པར་དང་། འབྲས་བུའི་ཁྱད་པར་བཤད་པ་གཉིས། དང་པོ་
ནི༑ ཆོས་ཅན། གདུལ་བྱའི་མིག་ཤེས་ལ་གཟུགས་སྐུ་སྣང་བ་དེ་རྒྱུ་ཁྱད་པར་ཅན་དང་ལྡན་ཏེ།
དེ་ལ་གཟུགས་སྐུ་སྣང་བ་འདི་ནི་ཤིན་ཏུ་ཡང་ཀུན་སློང་གི་རྟོག་པ་མེད་ཅིང་། ཆོས་ཀྱི་སྐུ་ལས་
གཡོ་བ་མེད་པ་ཉིད་དེ་ལྟ་ན་ཡང་འཇིག་རྟེན་ན་སངས་རྒྱས་ཐོབ་པའི་དོན་ཆེན་པོ་མཛད་པས་
ནི་ཉེ་བར་གནས་པའི་ཕྱིར་རོ། །གདུལ་བྱ་རང་གི་སེམས་ཀྱི་སྣང་བ་ཙམ་ཞེས་སོ་སོའི་སྐྱེ་བོས་
མི་ཤེས་མོད་དེ་ལྟ་ན་ཡང་གཟུག་མཐོང་བ་དེས་གདུལ་བྱ་དེ་དག་ལ་ནི་དོན་ཡོད་པར་འགྱུར་
བའི་ཕྱིར་རོ། །གཉིས་པ་ནི། ཆོས་ཅན། དེའི་མི་ག་ཤེས་ལ་གཟུགས་སྐུ་སྣང་བ་དེ་འབྲས་བུ་
ས
-3 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱད་པར་ཅན་དང་ལྡན་ཏེ། ཚོགས་གཉིས་རིམ་གྱིས་བསགས་པས་གཟུག་སྐུ་དེ་མཐོང་བ་ལ་
བརྟེན་ནས་ཐེག་པ་ཆེན་པོ་འདི་ལ་གནས་པའི་གང་ཟག་རྣམས་ནང་གི་དམ་པ་ཆོས་སྐུ་ནི་ཡེ་
ཤེས་མིག་གིས་མཐོང་བར་འགྱུར་པའི་ཕྱིར་རོ། །གཉིས་པ་ཕྱིན་ཅི་ལོག་གི་སྐྱེ་འགག་མེད་པ་
དཔེས་བཤད་པ་ལ་བསྟན་བཤད་གཉིས་ལས། དང་པོ་དཔེ་བཤད་པ་དང་། དཔེ་དོན་སྦྱར་བ་
གཉིས། དང་པོ་ནི། ཤེས་བྱ་ཆོས་ཅན། ལྷ་དབང་གི་གཟུགས་བརྙན་དེ་སྐྱེ་འགག་བྱེད་དེ། ཇི་
ལྟར་འཛམ་བུའི་གླིང་གི་ས་ཀུན་ཉམས་ངའི་གནས་གཞན་དང་བྲལ་ནས་དྲི་མ་མེད་པའི་བཻཌཱུརྱ་
ཁ་དོག་གསལ་ལ་དབྱིབས་མཛེས་པ་ནོར་བུའི་ཡོན་ཏན་དྲི་མ་དང་བྲལ་བ་དང་དཔལ་དང་
ལྡན་པའི་སྟེང་ནི་མཉམ་པར་གྱུར་ཏེ། གཞི་དེ་དག་པའི་ཕྱིར་གཞི་དེར་ནི་ལྷའི་བདག་པོའི་
གནས་སྣོད་དང་ལྷ་དབང་ལས་གཞན་པའི་ལྷའི་གཟུགས་བརྙན་ཤར་ཏེ། རིམ་གྱིས་སའི་ཡོན་
ཏན་དང་བྲལ་བའི་ཕྱིར་ལྷ་དབང་གི་གཟུགས་བརྙན་དེ་ནི་སླར་ཡང་མི་སྣང་བར་འགྱུར་བའི་
ཕྱིར། གཉིས་པ་ནི། ཐུབ་དབང་གི་གོ་འཕང་ཐོབ་པར་བྱ་བའི་ཕྱེད་དུ་སེམས་བསྐྱེད་པའི་དཔེ་
མེད་པ་མིན་ཏེ། ལྷ་དབང་གི་དངོས་པོ་དེ་ཐོབ་པར་བྱ་བའི་ཕྱིར་དུ་བསྙེན་གནས་ལ་སོགས་
པའི་བརྟུལ་ཞུགས་ངེས་པ་ལ་གནས་ནས་སྦྱིན་སོགས་སྒྲུབ་པ་ལ་ཕྱོགས་པའི་བུད་མེད་དང་
སྐྱེས་པའི་ཚོགས་ལྷ་དབང་གི་གོ་འཕང་ཐོབ་པར་གྱུར་ཅིག་སྙམ་དུ་སྨོན་པའི་སེམས་ཀྱི་མེ་ཏོག་
ལ་སོགས་པ་འཐོར་བ་ལྟར་དེ་བཞིན་དུ་གཞི་དག་པ་བཻ་ཌཱུརྱ་དང་འདྲ་བའི་གདུལ་བྱའི་སེམས་
ལ་སྣང་བའི་ཐུབ་དབང་ཐོབ་པར་བྱ་བའི་ཕྱིར་དུ་རབ་ཏུ་དགའ་བའི་སེམས་དང་ལྡན་པའི་རྒྱལ་
བའི་སྲས་པོ་རྣམས་བྱང་ཆུབ་ཏུ་སེམས་རབ་ཏུ་བསྐྱེད་པར་བྱེད་པའི་ཕྱིར་རོ། །གཉིས་པ་རྒྱས་
པར་བཤད་པ་ལ། སྐྱེ་བར་སྣང་བའི་དཔེ་དང་། འགག་བར་སྣང་བའི་དཔེ་གཉིས་སོ། །དང་པོ་
ནི༑ གདུལ་བྱ་ལ་སངས་རྒྱས་ཀྱི་གཟུགས་སྐུ་སྣང་བའི་དཔེ་མེད་པ་མིན་ཏེ། ཇི་ལྟར་བེ་ཌཱུརྱ་ས་
གཞི་གཙང་མ་ལ་ལྷ་དབང་ལུས་ཀྱི་གཟུགས་བརྙན་སྣང་བ་ལྟར་དེ་བཞིན་དུ་འགྲོ་སེམས་ཀྱི་ས་
-3 4
6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། (༦
གཞི་གཙང་མ་ལ་ཐུབ་པའི་དབང་པོའི་སྐུའི་གཟུགས་བརྙན་འཆར་བའི་ཕྱིར་རོ། །གཉིས་པ་ནི།
གདུལ་བྱའི་འགྲོ་བ་ལ་ཐུབ་དབང་གི་གཟུགས་བརྙན་འཆར་བ་ནི་དད་སོགས་རྙོག་པ་མེད་
པའི་རང་གི་སེམས་ཀྱི་དབང་གིས་རབ་ཏུ་འཇུག་ལ། ནུབ་ནས་མི་སྣང་བ་ནི་མ་དད་པ་ལ་
སོགས་པ་རྙོག་པའི་རང་གི་སེམས་ཀྱི་དབང་གིས་རབ་ཏུ་འཇུག་པ་ཡིན་ནོ། །རྫོགས་པའི་
སངས་རྒྱས་ཀྱི་གཟུགས་སྐུ་ཆོས་ཅན། ཁྱོད་ཀྱི་ཕྲིན་ལས་རྒྱུན་མི་ཆད་པ་ཡིན་ཏེ། ཇི་ལྟར་
འཇིག་རྟེན་དག་ན་ལྷ་དབང་གི་གཟུགས་བརྙན་སྐྱེ་འགག་བྱེད་པར་སྣང་ཡང་དེ་ཙམ་གྱི་དབང་
གིས་ལྷ་དབང་སྐྱེ་འགག་མི་བྱེད་པ་ལྟར་དེ་བཞིན་དུ་ཁྱོད་ཀྱང་གདུལ་བྱའི་ངོ་བོར་སྐྱེ་འགག་
བྱེད་པར་སྣང་ཡང་དེ་ཙམ་གྱི་དབང་གིས་གསར་དུ་ཡོད་པ་དང་ཞིག་ཅེས་མི་ལྟ་བར་འཁོར་བ་
མ་སྟོངས་ཀྱི་བར་དུ་སེམས་ཅན་གྱི་དོནབྱེད་པའི་ཕྱིར་རོ། །
གཉིས་པ་གསུང་ལྷའི་རྔའི་དཔེས་བསྟན་པ་ལ། ཕན་འདོད་པའི་ཁྱད་པར། སངས་
རྒྱས་ཀྱི་གསུང་ཁྱད་པར་འཕགས་པའི་ཆོས། སངས་རྒྱས་ཀྱི་གསུང་གདུལ་བྱས་རེས་འགའ་མི་
ཐོས་པ་གདུལ་བྱའི་སྐྱོན་ཡིན་གྱི་གསུང་གི་སྐྱོན་མིན་པར་བསྟན་པ་དང་གསུམ་མོ། །དང་པོ་ལ་
བག་ཆགས་ཡོད་པ་ལ་སྦྱོར་བ་དང༌། ཉེ་འཚེ་ལས་སྐྱོབ་པ་གཉིས། དང་པོ་ལ་བསྟན་བཤད་
གཉིས་ལས། དང་པོ་ནི། སངས་རྒྱས་ཀྱི་གསུང་དེ་ལྷའི་རྔ་དང་ཆོས་མཚུངས་པ་ཡིན་ཏེ། ཇི་ལྟ་
སུམ་ཅུ་རྩ་གསུམ་པའི་ལྷའི་ནང་ན་ལྷ་རྣམས་ཀྱི་སྔོན་གྱི་དཀར་པོའི་མཐུ་ཡིས་གྲུབ་པའི་རྔ་བོ་ཆེ་
དེ༑ ཀུན་སློང་གི་འབད་པ་དང་སྒྲ་འབྱུང་བའི་གནས་དང་ངའོ་སྙམ་པའི་ཡིད་དང་དབྱིབས་
ཟླུམ་པོ་ལ་སོགས་པའི་གཟུགས་དང༌། སྒྲ་གྲགས་པར་བྱའོ་སྙམ་པའི་རྣམ་པར་རྟོག་པ་མེད་
བཞིན་དུ་བདུས་བྱས་ཐམས་ཅད་མི་རྟག་ཟག་བཅས་ཐམས་ཅད་སྡུག་བསྔལ། ཆོས་ཐམས་
ཅད་བདག་མེད་པ་དང་། མྱ་ངན་ལས་འདས་པ་ཞི་བ་ཡིན་ནོ་ཞེས་པའི་སྒྲ་ཡིས་བག་མེད་པའི་
ལྷ་རྣམས་ཐམས་ཅད་ཡང་ནས་ཡང་ཆོས་ཀྱི་རྔས་ནི་སྐུལ་བར་བྱེད་པ་ལྟར་དེ་བཞིན་དུ་ཁྱབ་
- 3 4 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདག་སངས་རྒྱས་ཀྱི་གཟུགས་སྐུ་གཉིས་པོ་ཀུན་སློང་གི་འབད་པ་སོགས་དང་བྲལ་ཡང་འགྲོ་
བ་མ་ལུས་པ་སངས་རྒྱས་ཀྱི་གསུང་གིས་ཁྱབ་པར་མཛད་དེ་སྐལ་ལྡན་རྣམས་ལ་ཆོས་སྟོན་པར་
མཛད་པའི་ཕྱིར་རོ། །
གཉིས་པ་རྒྱས་པར་བཤད་པ་ལ། རྒྱུའི་ ཁྱད་པར་དང༌། འབྲས་བུའི་ཁྱད་པར་
གཉིས། དང་པོ་ནི། འཇིག་རྟེན་ན་གདུལ་བྱ་ལ་ཆོས་གསུང་བ་ཆོས་ཅན། ཁྱོད་ཀྱི་རྒྱུ་མེད་པ་
མིན་ཏེ། ཇི་ལྟར་ལྷའི་ནང་ན་ལྷ་རྣམས་ཀྱི་རྔ་སྒྲ་ལྷ་རང་གི་སྔོན་གྱི་དགེ་བའི་ལས་ལས་བྱུང་བ་
དེ་བཞིན་དུ་ཁྱོད་ཀྱང་གདུལ་བྱ་རང་གིས་སྔོན་གྱི་དགེ་བའི་ལས་ལས་བྱུང་པའི་ཕྱིར་རོ། །
གཉིས་པ་ནི། སངས་རྒྱས་ཀྱི་གསུང་གི་གདུལ་བྱའི་དོན་བྱེད་པའི་དཔེ་མེད་པ་མིན་ཏེ། ཀུན་
སློང་གི་འབད་པ་དང༌། སྒྲ་བྱུང་བའི་གནས་དང་། དབྱིབས་ཟླུམ་པོ་ལ་སོག་པའི་ལུས་དང་།
ངའོ་སྙམ་པའི་སེམས་དང་བྲལ་བའི་ལྷའི་རྔ་སྒྲ་དེ་སྡུག་བསྔལ་ཞི་བ་སྒྲུབ་པ་ལྟར་དེ་བཞིན་དུ་
ཀུན་སློང་གི་འབད་རྩོལ་སོགས་དང་བྲལ་བའི་སངས་རྒྱས་ཀྱི་གསུང་གི་ཆོས་དེ་ཞི་བ་མྱ་ངན་
ལས་འདས་པ་སྒྲུབ་པར་བྱེད་པའི་ཕྱིར་རོ། །གཉིས་པ་ཉེ་འཚེ་ལས་སྐྱོབ་པ་ནི། སངས་རྒྱས་ཀྱི་
གསུང་གིས་གདུལ་བྱ་ཉེ་འཚེ་ལས་སྐྱོབ་པ་ཡིན་ཏེ། ཇི་ལྟར་ལྷའི་གྲོང་ན་ལྷའི་རྔའི་སྒྲའི་རྒྱུད་
བྱུང་བ་ལྷ་རྣམས་ལ་མི་འཇིགས་པ་སྦྱིན་པ་ནི་ཉོན་མོངས་པ་ཕྲག་དོག་གིས་ཀུན་ནས་སླང་ནས་
གཡུལ་དུ་འཇུག་པའི་ཚེ་ལྷ་མ་ཡིན་གྱི་དཔུང་ལས་རྒྱལ་བ་དང་བག་མེད་པའི་རྩེད་མོ་སེལ་བ་
བཞིན་དུ་འཇིག་རྟེན་དག་ན་བསམ་གཏན་དང་གཟུགས་མེད་ལ་སོགས་པའི་རྒྱུས་བྱུང་བའི་
བརྒྱ་སྦྱིན་ཀྱི་གསུང་དེས་སེམས་ཅན་ཀྱི་ཉོན་མོངས་པ་དང་སྡུག་བསྔལ་རབ་ཏུ་འཇོམ་ཤིང་ཞི་
བ་མྱ་ངན་ལས་འདས་པའི་བླ་ན་མེད་པའི་ལམ་གྱི་ཚུལ་བརྗོད་པའི་ཕྱིར་རོ། །
གཉིས་པ་སངས་རྒྱས་ཀྱི་གསུང་ཁྱད་པར་དུ་འཕགས་པའི་ཆོས་ལ་བསྟན་བཤད་
གཉིས་ལས། དང་པོ་ནི། ཐུབ་པའི་དབྱངས་དེ་ལྷ་རྫས་ཀྱི་སིལ་སྙན་རྣམས་ལས་ཁྱད་པར་
-3 4 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
འཕགས་ཏེ། དེ་གང་གི་ཕྱིར་སྐྱེ་བོ་ཀུན་ལ་ཁྱབ་པ་ཉིད་དང༌། ཕུགས་སུ་ཕན་པ་དང་གནས་
སྐབས་སུ་བདེ་བ་དང༌། ཆོས་འཕྲུལ་རྣམ་པ་གསུམ་དང་ལྡན་པ་དེའི་ཕྱིར་རོ། །གཉིས་པ་ལ་
རྒྱས་པར་བཤད་པ་དང༌། དོན་བསྡུ་བའོ། །དང་པོ་ནི། སངས་རྒྱས་ཀྱི་གསུང་དེ་ལྷའི་རྔ་སྒྲ་
ལས་ཁྱད་པར་དུ་འཕགས་ཏེ། ལྷར་ནི་རྔའི་སྒྲ་ཆེན་པོ་སར་གནས་པའི་མི་རྣམས་ཀྱི་རྣ་བར་མི་
འགྲོ་ལ། སངས་རྒྱས་ཀྱི་གསུང་གི་རྔ་སྒྲ་འཁོར་བ་ཡི་ས་འོག་དམྱལ་བའི་འཇིག་རྟེན་དག་ཏུ་
འགྲོ་བའི་ཕྱིར། སངས་རྒྱས་ཀྱི་གསུང་དེ་ལྷའི་སིལ་སྙན་ལས་ཁྱད་པར་འཕགས་པ་ཡིན་ཏེ།
ལྷར་ནི་ལྷའི་སིལ་སྙན་བྱེ་བ་མང་པོ་འདོད་པའི་མེ་མངོན་པར་འཕེལ་བའི་དོན་དུ་སྒྲོག་ལ་
ཐུགས་རྗེའི་བདག་ཉིད་དབྱངས་རྣམས་ལས་དབྱངས་གཅིག་ཀྱང་སྡུག་བསྔལ་གྱི་མེ་རབ་ཏུ་ཞི་
བའི་དོན་དུ་འཇུག་པའི་ཕྱིར། ཆོས་འདྲ། ལྷར་ནི་མཛེས་ཤིང་ཡིད་དུ་འོང་བའི་སིལ་སྙན་སྒྲ་
སེམས་ཀྱི་རྒོད་པ་འཕེལ་བར་འགྱུར་བ་ཡིན་ལ། ཐུགས་རྗེའི་བདག་ཉིད་དེ་བཞིན་གཤེགས་
པའི་གསུང་བྱིང་རྒོད་ཞི་བའི་ཏིང་ངེ་འཛིན་ལ་སེམས་གཏོད་པའི་བསམ་པ་སྐུལ་བར་བྱེད་པའི་
ཕྱིར་རོ། །གཉིས་པ་སངས་རྒྱས་ཀྱི་གསུང་དེ་བྱེད་ལས་ཁྱད་པར་ཅན་དང་ལྡན་ཏེ། མདོར་ན་
མ་ལུས་པའི་འཇིག་རྟེན་གྱི་ཁམས་སུ་ཡང་ལྷ་དང་ས་སྟེང་ན་གནས་པའི་མི་རྣམས་ཀྱི་བདེ་བའི་
རྒྱུ་གང་ཡིན་པ་དེ་ནི་མ་ལུས་པའི་འཇིག་རྟེན་ལ་ཁྱབ་པར་སྣང་བའི་སངས་རྒྱས་ཀྱི་དབྱངས་
ཉིད་ལ་ནི་རབ་ཏུ་བརྟེན་པར་བརྗོད་པའི་ཕྱིར་རོ། །གསུམ་པ་སངས་རྒྱས་ཀྱི་གསུང་གདུལ་
བྱས་རེས་འགའ་མ་ཐོས་པ་གདུལ་བྱའི་སྐྱོན་ཡིན་གྱིས་གསུང་གི་སྐྱོན་མིན་པར་བསྟན་པ་ནི།
ཇི་ལྟར་རྣ་བ་དང་བྲལ་བས། །ཞེས་སོགས་སོ། །
གསུམ་པ་ཐུགས་སྤྲིན་གྱི་དཔེས་བསྟན་པ་ལ། གདུལ་བྱ་སྨིན་པའི་རྒྱུར་འགྱུར་བ་
སྤྲིན་གྱི་དཔེས་བསྟན་པ། སྣོད་མི་འདྲ་བའི་དབྱེ་བས་རོ་ཐམས་ཅད་དུ་འགྱུར་བ་སྤྲིན་གྱི་དཔེས་
བསྟན་པ། ཕན་གནོད་ཀྱི་རྣམ་རྟོག་མེད་པར་འཇུག་པ་སྤྲིན་གྱི་དཔེས་བསྟན་པ། གདུལ་བྱའི་
བ 3 49 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
མེ་རབ་ཏུ་ཞི་བ་སྤྲིན་གྱི་དཔེས་བསྟན་པ་དང་བཞིའོ། །དང་པོ་ལ་བསྟན་བཤད་གཉིས་ལས།
དང་པོ་ནི། ཤེས་བྱ་ཆོས་ཅན། སངས་རྒྱས་ཀྱི་ཐུགས་དེ་སྤྲིན་དང་ཆོས་མཚུངས་པ་ཡིན་ཏེ།
དབྱར་གྱི་དུས་ན་སྤྲིན་ལོ་ཏོག་ཕུན་སུམ་ཚོགས་པའི་རྒྱུ་ཡིན་ཞིང་ཆུ་ཡི་ཕུང་པོ་འབད་པ་མེད་
པར་ས་ལ་རྒྱུན་དུ་འབེབ་པར་བྱེད་པ་དེ་བཞིན་དུ་སངས་རྒྱས་ཀྱི་ཐུགས་རྗེའི་སྤྲིན་ལས་ནི་རྒྱལ་
བའི་དམ་པའི་ཆོས་ཀྱི་ཆུ་ཡི་ཆར་པ་འགྲོ་བའི་མངོན་མཐོ་དང་ངེས་ལེགས་ཀྱི་དགེ་བའི་ལོ་ཏོག་
གི་རྒྱུར་རྣམ་པར་རྟོག་པ་མེད་པར་འབེབས་པའི་ཕྱིར། གཉིས་པ་ལ་དངོས་དང༌། དེ་ཉིད་
བཤད་པ་གཉིས། དང་པོ་ནི། ཆོས་ཅན། ཆོས་འདྲ། འཇིག་རྟེན་པ་དགེ་བའི་ལས་ཀྱི་ལམ་ལ་
འཇུག་པ་ན་རླུང་ལས་སྐྱེས་པའི་ཆུ་ཆར་སྤྲིན་གྱིས་འབེབས་པ་ལྟར་དེ་བཞིན་དུ་བརྩེ་བའི་རླུང་
གིས་འགྲོ་བའི་དགེ་བའི་ལོ་ཏོག་མངོན་པར་འཕེལ་བར་བྱ་བའི་ཕྱིར་སངས་རྒྱས་ཀྱི་ཐུགས་
རྗེའི་སྤྲིན་ལས་དམ་པའི་ཆོས་ཀྱི་ཆར་པ་འབེབས་པའི་ཕྱིར་རོ། །གཉིས་པ་ནི། སྲིད་པ་ན་
གནས་པའི་བྱང་སེམས་ཅན་ལ་ཐུབ་དབང་གི་སྤྲིན་ནི་དགེ་བའི་ལོ་ཏོག་རྒྱུ་ཡིན་ནོ། །འོ་ན་སྤྲིན་
ཇི་ལྟ་བུ་ཞེ་ན། དཔའ་བར་འགྲོ་བ་ལ་སོགས་པའི་ཏིང་ངེ་འཛིན་དང་ཚིག་དོན་གྱི་གཟུངས་ཀྱི་
ཆུ་དྲི་མ་མེད་པའི་སྙིང་པོ་ཅན་ནོ། །སྤྲིན་དེ་ཡང་མཁྱེན་པ་དང་བརྩེ་བ་ཆེན་པོ་བསྡུས་པ་ཉེས་
པས་མ་གོས་པ་ནམ་མཁའི་དཀྱིལ་ན་གནས་པ་ཡིན་ཏེ། འོ་ན་གང་གིས་མ་གོས་ཞེ་ན། འགྱུར་
བ་སྟེ་སྲིད་པའི་མཐར་ལྷུང་བ་དང་། མི་འགྱུར་བ་སྟེ་ཞི་བའི་མཐར་ལྷུང་བས་མ་གོས་པ་ཡིན་ནོ།།
གཉིས་པ་སྣོད་མི་འདྲ་བའི་དབྱེ་བས་རོ་ཐ་དད་དུ་འགྱུར་བ་སྤྲིན་གྱི་དཔེས་བསྟན་པ་ནི།
འཕགས་ལམ་ཡན་ལག་བརྒྱད་པོ་དེ་ཡན་ལག་བརྒྱད་ལྡན་གྱི་ཆུ་དང་མཚུངས་པ་ཡིན་ཏེ།
བསིལ་བ་དང་ཞིམ་པ་དང་འཇམ་པ་དང་དྭངས་པ་དང་དྲི་མ་མེད་པ་དང་མགྲིན་པ་ལ་མི་གནོད་
པ་དང་ལྟོ་བ་ལ་མི་གནོད་པ་དང་ཡང་བའི་ཆུ་ནི་སྤྲིན་དེ་ལས་འཐོན་པ་ཡིན་ཡང་ས་ལ་བ་ཚྭ་ལ་
སོགས་པ་གནས་ཐ་དད་པ་དང་འབྲེལ་བས་བ་ཚྭ་ཅན་ལ་སོགས་པ་ཤིན་ཏུ་མང་པོའི་རོར་ནི་
- 3 50 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
འགྱུར་བ་དེ་བཞིན་དུ་འཕགས་པའི་ལམ་ཡན་ལག་བརྒྱད་ཀྱི་ཆུའི་ཆར་པ་རབ་ཏུ་ཡངས་པའི་
མཁྱེན་པ་དང་། བརྩེ་བའི་སྤྲིན་ལས་འཐོན་པ་ཡིན་ཡང་རང་བཞིན་གསུམ་གྱི་འགྲོ་བའི་རྒྱུད་
ཀྱི་གནས་ཀྱི་དབྱེ་བ་ལས་ཐེག་པ་ཆེ་ཆུང་ལ་སོགས་པ་རྣམ་པ་མང་པོའི་རོ་དང་ལྡན་པར་འགྱུར་
བའི་ཕྱིར་རོ། །གསུམ་པ་ཕན་གནོད་ཀྱི་རྣམ་རྟོག་པར་འཇུག་པ་སྤྲིན་གྱི་དཔེས་བསྟན་པ་ལ།
སྣོད་ཀྱི་དབྱེ་བ་དཔེ་དང་སྦྱར་བ་དང༌། ཆོས་མཐུན་རྒྱས་པར་བཤད་པ་གཉིས། དང་པོ་ནི།
ཐེག་པ་མཆོག་ལ་དང་བ་དང་ཆགས་སྡང་བར་མ་དང་ཞེ་སྡང་བའི་ཕུང་པོ་གསུམ་ནི་ཆོས་ཅན།
ཁྱོད་མཚོན་བྱེད་ཀྱི་དཔེ་མེད་པ་མིན་ཏེ། དབྱར་ཆར་འབས་པ་ན་མི་དག་དགའ་བ་དང་རྨ་བྱ་
བཏང་སྙོམས་པ་དང་ཡི་དྭགས་མི་དགའ་བ་ཡིན་པའི་ཕྱིར་རོ། །གཉིས་པ་ལ་སྡང་འདོད་དཔེ་
དང་སྦྱར་བ་དང༌། ཕན་གནོད་ཀྱི་རྣམ་རྟོག་མེད་པ་དཔེ་དང་སྦྱར་བ་གཉིས། དང་པོ་ནི། ཐེག་
པ་ཆེན་པོའི་ཆོས་འདོད་པ་དང་དེ་ལ་སྡང་བའི་དཔེ་མེད་པ་མིན་ཏེ། དཔྱིད་ཀྱི་མཐར་ནམ་
མཁའ་ལ་སྤྲིན་མེད་པ་ན་མི་མི་དགའ་བ་དང་མཁའ་ལ་མི་རྒྱུ་བའི་བྱ་དག་བཏང་སྙོངས་པ་དང་
ཡི་དྭགས་དགའ་བ་དང་། དབྱར་གྱི་ཚེ་ས་ལ་ཆར་འབབས་པ་ན་མི་དགའ་བ་དང་རྨ་བྱ་བཏང་
སྙོངས་པ་དང་ཡི་དྭགས་དག་ནི་སྡུག་པ་ལྟར་སྙིང་པོའི་སྤྲིན་ཚོགས་དག་གིས་ཐུགས་རྗེ་ཆེན་
པོའི་ཆོས་ཀྱི་ཆུ་བྱུང་པ་ན་ཐེག་པ་ཆེན་པོའི་ཆོས་འདོད་པ་དགའ་བ་དང་དེའི་ཆོས་ལ་སྡང་བ་མི་
དགའ་བ་དང་། མ་བྱུང་བ་ལས་ཀྱང་དེ་འདོད་པ་མི་དགའ་བ་དང་དེ་ལ་སྡང་བ་དགའ་བ་འཇིག་
རྟེན་དག་ན་དཔེ་དེ་ཉིད་ཡིན་པའི་ཕྱིར་རོ། །གཉིས་པ་ནི། སངས་རྒྱས་ཀྱི་ཕན་གནོད་ཀྱི་རྣམ་
རྟོག་མེད་པར་གདུལ་བྱ་ལ་ཆོས་ཀྱི་ཆར་པ་འབེབ་པ་ཡིན་ཏེ། སྤྲིན་དེ་རྣམ་རྟོག་མེད་པར་
ཐིགས་པ་རགས་པ་འབེབ་པ་དང་། རྡོ་ཚན་རྡོ་རྗེའི་མེ་ནི་འབེབ་པ་ན་གྲོག་སྤུར་ལ་སོགས་པའི་
སྲོག་ཆགས་ཕྲ་མོ་དང་རི་སུལ་དུ་སོང་བའི་རི་དྭགས་ལ་ཕན་གནོད་ལ་སོགས་པ་མེད་པ་དེ་
བཞིན་དུ། ཕྲ་བ་དོན་དམ་པའི་བདེན་པ་དང་ཐབས་རྒྱ་ཆེན་པོའི་ཐིགས་པ་རགས་པ་འབེབ་
-35 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཐབས་ཀྱི་ཚུལ་གྱིས་མཁྱེན་པ་དང་བརྩེ་བའི་སྤྲིན་དེ་ཐེག་པ་ཆེན་པོ་འདོད་པ་རྣམས་ཀྱི་
ཉོན་མོངས་པ་དག་པར་འགྱུར་བ་དང༌། དེ་ལ་སྡང་བ་རྣམས་ཀྱི་བདག་ཏུ་ལྟ་བའི་བག་ལ་ཉལ་
དག་འཕེལ་བ་ལ་རྣམ་པ་ཀུན་ཏུ་ལྟོས་པ་མེད་པའི་ཕྱིར། །
བཞི་པ་གདུལ་བྱའི་མེ་རབ་ཏུ་ཞི་བ་སྤྲིན་གྱི་དཔེས་བསྟན་པ་ལ། སྙིང་རྗེའི་དམིགས་
པ་གདུལ་བྱའི་ཁྱད་པར་དང༌། དེ་ཞི་བའི་ཐབས་བཤད་པ་གཉིས། དང་པོ་ནི། འོ་ན་བདག་
ལྟའི་བག་ལ་ཉལ་འཕེལ་བའི་གང་ཟག་དེ་ལ་དུ་ཞེ་ན། དེ་ལྟ་བུའི་གང་ཟག་མེད་པ་མིན་ཏེ།
ཐོག་མ་མེད་པའི་འཁོར་བ་དེར་ལས་ཉོན་གྱི་དབང་གིས་སྐྱེ་འཆི་བྱེད་པའི་འགྲོ་བའི་ལམ་ནི་ལྔ་
ཡོད་པའི་ཕྱིར། འོ་ན་དེ་ལྟ་བུའི་འགྲོ་བ་དེ་སྡུག་བསྔལ་ཇི་ལྟ་བུ་དང་ལྡན་ཞེ་ན། དེ་སྡུག་བསྔལ་
ཆེན་པོ་དང་ལྡན་པ་ཡིན་ཏེ། མི་གཙང་བ་ལ་དྲི་ཞིམ་མེད་བཞིན་འགྲོ་ལྔ་དག་ན་བདེ་བ་རང་
མཚན་པ་མེད་ཅིང་། འགྲོ་བ་ལྔ་པོ་དེའི་སྡུག་བསྔལ་རྟག་ཏུ་མེ་དང་མཚོན་དང་རྨ་ལ་རྒྱ་ཚྭ་ལ་
སོགས་པ་རེག་པ་ལས་སྐྱེས་པའི་སྡུག་བསྔལ་བཞིན་དུ་སྡུག་བསྔལ་གྱི་རང་བཞིན་ཡིན་
པའི་ཕྱིར་རོ། །གཉིས་པ་ནི། སྡུག་བསྔལ་དེ་ཞི་བའི་ཐབས་མེད་པ་མིན་ཏེ། སངས་རྒྱས་ཀྱི་
ཐུགས་རྗེའི་ཕྲིན་ལས་དམ་པའི་ཆོས་ཀྱི་ཆར་པ་ཆེན་པོ་དེ་སྡུག་བསྔལ་གྱི་མེ་རབ་ཏུ་ཞི་བའི་ཕྱིར་
ཏུ་འབེབ་པའི་ཕྱིར། དེས་ན་ཤེས་བྱ་ཆོས་ཅན། ཐམས་ཅད་ཁོང་དུ་ཆུད་པའི་ཤེས་རབ་དང་
ལྡན་པ་ལྷའི་དབང་ཕྱུག་མཆོག་ཚངས་པ་དང་བརྒྱ་སྦྱིན་དང་མིའི་དབང་ཕྱུག་མཆོག་འཁོར་ལོ་
བསྒྱུར་རྒྱལ་ལའང་མངོན་པར་འདོད་པའི་སྲེད་པ་མེད་དེ། ལྷ་ལ་འཆི་འཕོ་དང་མི་ལ་ལོངས་
སྤྱོད་ཡོངས་སུ་ཚོལ་བ་སྡུག་བསྔལ་ལོ་ཞེས་བྱ་བར་རྟོགས་པའི་ཕྱིར་དང་། འཁོར་བའི་ཉེས་
དམིགས་དང་ཐར་པའི་ཕན་ཡོན་ཁོང་དུ་ཆུད་པའི་ཤེས་རབ་དང་ནི་ལམ་དེ་བཞིན་གཤེགས་
པའི་གསུང་རབ་ལ་ཡིད་ཆེས་པའི་དད་པའི་རྗེས་སུ་འབྲངས་པ་ལས་ཟག་པ་དང་བཅས་
པའི་ཕུང་པོ་འདི་ནི་སྡུག་བསྔལ་བདེན་པ་དང་། ཟག་པ་དང་བཅས་པའི་ལས་དང་ཉོན་མོངས་
-35 2.



，
གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། [༦།
འདི་ནི་རྒྱུ་ཀུན་བྱུང་བདེན་པ་དང་། གཉེན་པོའི་སྟོབས་ཀྱིས་སྡུག་བསྔལ་འགགས་པའི་བྲལ་བ་
འདི་ནི་འགོག་པའི་བདེན་པ་ཞེས་དང་། བདག་མེད་མངོན་སུམ་དུ་རྟོགས་པའི་ཤེས་རབ་ནི་
ལམ་གྱི་བདེན་པར་མཐོང་བའི་ཕྱིར་རོ། །འོ་ན་བདེན་བཞི་ལ་བླང་དོར་བྱས་པ་ལ་དགོས་པ་ཅི་
ཡོད་ཅེ་ན། དེ་ལ་དགོས་པ་ཡོད་དེ། ནད་ནི་ཉེས་དམིགས་ཀྱི་སྒོ་ནས་ཤེས་པར་བྱ་བ་དང་ནད་
ཀྱི་རྒྱུ་ནི་སྤང་བར་བྱ་བ་དང་ནད་ཞི་བའི་བདེ་བར་གནས་པ་ཐོབ་བྱ་དང་སྨན་ནི་བསྟེན་པར་བྱ་
བ་ལྟར་དེ་བཞིན་དུ་སྡུག་བསྔལ་ཉེས་དམིགས་ཀྱི་སྒོ་ནས་ཤེས་པར་བྱ་བ་དང་། རྒྱུ་ཀུན་བྱུང་གི་
བདེན་པ་སྤང་བྱ་དང་། འགོག་པ་རེག་པར་བྱ་བ་དང་། ལམ་བདེན་བསྟེན་པར་བྱ་ཞིང་གོམས་
པར་བྱས་པ་ལས་ཐར་པ་ཐོབ་པའི་ཕྱིར་རོ། །
གཉིས་པ་སྐུ་གསུམ་ཐུགས་ཀྱི་ཕྲིན་ལས་དཔེས་མཚོན་པ་བསྟན་པ་ལ། སྐུ་དང་
གསུང་གི་ཕྲིན་ལས་ཚངས་པའི་སྤྲུལ་པས་མཚོན་ནས་བསྟན་པ་དང་། ཐུགས་ཀྱི་ཕྲིན་ལས་ཉི་
མའི་དཔེས་བསྟན་པ་དང་གཉིས། དང༌པོ་ལ། སྐུ་དང་གསུང་གི་ཕྲིན་ལས་འབད་མེད་དུ་
འཇུག་པའི་དཔེ་དོན་དང་། གདུལ་བྱ་འགའ་ཞིག་གི་བསམ་ངོར་རེ་ཤིག་ནུབ་པར་འགྱུར་བའི་
ཚུལ་གཉིས་སོ། །དང་པོ་ལ་རྒྱུད་དག་པའི་གདུལ་བྱ་ལ་ཕྲིན་ལས་འབད་མེད་དུ་འཇུག་པའི་
དཔེ་དོན། ཕན་པ་ལ་སྦྱོར་བའི་དཔེ་དོན། ཕྲིན་ལས་འཇུག་པའི་རྒྱུ་བཤད་པ་དང་གསུམ་མོ། །
དང་པོ་ནི། ཤེས་བྱ་ཆོས་ཅན། སངས་རྒྱས་ཀྱི་སྐུ་དང་གསུང་གི་ཕྲིན་ལས་ཚངས་པའི་སྤྲུལ་པ་
དང་ཆོས་མཚུངས་པ་ཡིན་ཏེ། ཇི་ལྟར་ཚངས་པ་ཆེན་པོ་ཚངས་པ་ཡི་གནས་ནས་འཕོ་བ་མེད་
པ་བཞིན་དུ་འདོད་པའི་ལྷའི་གནས་ནི་ཐམས་ཅད་དུ་ཆགས་བྲལ་སྒྲུབ་པའི་ཕྱིར་དུ་སྣང་བ་
འབད་པ་མེད་པར་སྟོན་པ་ལྟར་དེ་བཞིན་ཐུབ་པ་ཆོས་ཀྱི་སྐུ་ལས་སྐྱོད་པ་མེད་པར་འཇིག་རྟེན་
གྱི་ཁམས་ཀུན་ཏུ་ཆགས་བྲལ་སྒྲུབ་ཕྱིར་དུ་སྐལ་བ་དང་ལྡན་པ་རྣམས་ལ་འབད་པ་མེད་པར་
སྤྲུལ་པ་དག་གིས་ནི་ཆོས་སྟོན་པར་མཛད་པའི་ཕྱིར་རོ། །གཉིས་པ་ནི། ཆོས་ཅན། སངས་
- 3 5 3 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་ཀྱི་སྐུ་དང་གསུང་གི་ཕྲིན་ལས་དེས་གདུལ་བྱ་ལ་ཕན་འདོགས་པ་ཡིན་ཏེ། ཇི་ལྟར་ཚངས་
པ་ཆེན་པོ་རྟག་ཏུ་རང་གི་ཞལ་ཡས་ཁང་ནས་མི་གཡོ་བཞིན་དུ་རང་འདྲའི་གཟུགས་སྤྲུལ་ནས་
འདོད་ཁམས་ཀྱི་ལྷའི་ནང་དུ་ཞུད་པའི་མོད་འདོད་པའི་ལྷ་རྣམས་ཀྱིས་མཐོང་ལ་དེ་མཐོང་བའི་
ལྷ་དེ་ཡང་ཡུལ་ལ་དགའ་བ་སྤོང་བར་བྱེད་པ་ལྟར་དེ་བཞིན་དུ་བདེ་བར་གཤེགས་པ་ཆོས་ཀྱི་སྐུ་
ལས་མི་སྐྱོད་པར་འཇིག་རྟེན་ཀུན་ཏུ་བྱོན་པ་དེ་སྐལ་ལྡན་གྱི་གདུལ་བྱས་མཐོང་ལ་དེ་མཐོང་
བའི་གདུལ་བྱ་དེ་ཡང་རྟག་ཏུ་དྲི་མ་ཀུན་སེལ་བར་བྱེད་ཅིང་ཐར་པ་དང་ཐམས་ཅད་མཁྱེན་པའི་
གོ་འཕང་ཐོབ་པའི་ཕྱིར་རོ། །གསུམ་པ་ནི། སངས་རྒྱས་ཀྱི་སྐུ་དང་གསུང་གི་ཕྲིན་ལས་འཇུག་
པའི་རྒྱུ་མེད་པ་མིན་ཏེ། ཚངས་པ་རང་ཉིད་ཀྱི་སྔོན་གྱི་སྨོན་ལམ་དང་འདོད་པའི་ལྷ་རྣམས་ཀྱིས་
ནི་དགེ་བའི་མཐུས་ཚངས་པ་འབད་པ་མེད་པར་སྣང་ནས་ཆོས་སྟོན་པ་དེ་བཞིན་དུ་རང་
བྱུང་སངས་རྒྱས་རྣམས་ཀྱི་སྤྲུལ་པའི་སྐུ་གདུལ་བྱ་ལ་འབད་མེད་དུ་སྣང་ནས་ཆོས་སྟོན་པ་དེ་
ཡང་སངས་རྒྱས་རང་བཞིན་ཀྱིས་སྔོན་གྱི་སྨོན་ལམ་དང་གདུལ་བྱ་རྣམས་ཀྱི་དགེ་བའི་མཐུ་
ལས་བྱུང་པའི་ཕྱིར་རོ། །གསུམ་པ་གདུལ་བྱ་འགའ་ཞིག་གི་བསམ་ངོར་རེ་ཤིག་ནུབ་པར་
འགྱུར་བའི་ཚུལ་ནི། ཆོས་ཅན། གདུལ་བྱ་དགའ་ཞིག་ལ་སངས་རྒྱས་ཀྱི་མཛད་པ་བཅུ་གཉིས་
ཀྱི་ཚུལ་སྟོན་པ་ཡིན་ཏེ། དགའ་ལྡན་ནས་འཕོ་བ་དང་ཡུམ་གྱི་ལྷུམས་སུ་འཇུག་པ་དང་ལུམ་
པའི་ཚལ་དུ་བལྟམས་པ་དང་སེར་སྐྱའི་གནས་སུ་ཡབ་ཡུམ་ཀྱི་ཁབ་ཏུ་གཤེགས་པ་དང་།
བཙུན་པོའི་འཁོར་གྱིས་དགྱེས་པར་རོལ་བ་དང་། རབ་ཏུ་བྱུང་ནས་དབེན་པར་དཀའ་བ་སྤྱོད་
པ་དང་། བྱང་ཆུབ་ཀྱི་ཤིང་དྲུང་དུ་གཤེགས་ནས་བདུད་བཅོམ་པ་དང་བྱང་ཆུབ་ཆེན་པོ་བརྙེས་
པ་དང༌། ཞི་བའི་གྲོང་ཁྱེར་དུ་འགྲོ་བའི་ལམ་སྟོན་པ་ཆོས་ཀྱི་འཁོར་ལོ་བསྐོར་བའི་མཛད་པ་
དག་བསྟན་པ་ཐུབ་པ་སྐལ་བ་མེད་པའི་མིག་གི་ལམ་དུ་སྣང་བར་མི་འགྱུར་བར་མྱ་ངན་ལས་
འདའ་བའི་ཚུལ་སྟོན་པའི་ཕྱིར་རོ། །
- 3
5
4 -



-
གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
གཉིས་པ་ཐུགས་ཀྱི་ཕྲིན་ལས་ཉི་མའི་དཔེས་བསྟན་པ་ལ་བསྟན་བཤད་གཉིས་
པས། དང་པོ་ནི། ཆོས་ཅན། སངས་རྒྱས་ཀྱི་ཐུགས་ཀྱི་ཕྲིན་ལས་ཉི་མ་དང་ཆོས་མཚུངས་པ་
ཡིན་ཏེ། ཉི་མའི་འོད་ཟེར་གྱིས་གདུངས་པས་དུས་གཅིག་གི་ཚེ་ཉིད་ལ་པད་མ་ལ་སོགས་རྒྱས་
པ་དང་ཀུ་མུད་ནི་ཁ་རབ་ཏུ་ཟུམ་པ་ཡིན་ཡང་ཆུ་སྐྱེས་ཁ་ཕྱེ་བའི་ཡོན་ཏན་དང་ཀུ་མུད་ཏ་ཁ་ཟུམ་
པའི་སྐྱོན་དག་ལ་ཉི་མ་རྟོག་པ་མེད་པ་དེ་བཞིན་དུ་སྐབས་འདིར་ནི་སངས་རྒྱས་འཕགས་
པའི་ཐུགས་རྗེའི་ཉི་མ་གདུལ་བྱ་ལ་ཕན་གནོད་ཀྱི་རྣམ་རྟོག་མེད་པར་འཇུག་པའི་ཕྱིར་རོ། །
གཉིས་པ་རྒྱས་པར་བཤད་པ་ལ། ཉི་མ་དང་དཔེ་དོན་སྦྱར་བ་དང་། ཉི་མ་ལས་ཁྱད་པར་དུ་
འཕགས་པའི་ཚུལ་གཉིས་སོ། །དང་པོ་ལ་རྣམ་རྟོག་མེད་པར་འཇུག་པའི་དཔེ་དོན། མུན་པ་
སེལ་བའི་འོད་འགྱེད་པའི་དཔེ་དོན། སྣ་ཚོགས་ལ་རིམ་གྱིས་འབབ་པའི་དཔེ་དོན་དང་གསུམ་
མོ༑ ༑དང་པོ་ནི། ཆོས་ཅན། ཆོས་འདྲ། ཉི་མ་རྟོག་པ་མེད་པར་རང་གི་འོད་གཅིག་ཅར་སྤྲོས་
པ་ཡིས་པད་མ་རྒྱས་པར་བྱེད་པ་དང་ལོ་ཏོག་གཞན་དག་སྨིན་པར་བྱེད་པ་ལྟར་དེ་བཞིན་དུ་དེ་
བཞིན་གཤེགས་པའི་ཐུགས་རྗེའི་ཉི་མ་དམ་པའི་ཆོས་ཀྱི་འོད་ཟེར་དག་གདུལ་བྱའི་སྐྱེ་བོའི་
པད་མ་ལ་རྣམ་པར་རྟོག་པ་མེད་པར་འཇུག་པའི་ཕྱིར་རོ། །གཉིས་པ་ལ་དངོས་ཀྱི་དོན་དང༌།
སྣོད་ཀྱི་རྗེས་སུ་འཇུག་པ་གཉིས། དང་པོ་ནི། ཆོས་ཅན། སངས་རྒྱས་ཀྱི་ཐུགས་ཀྱི་ཕྲིན་ལས་
རྒྱུན་མི་ཆད་པ་ཡིན་ཏེ། ཆོས་དང་གཟུགས་ཀྱི་སྐུ་དག་གིས་བྱང་ཆུབ་སྙིང་པོའི་མཁར་ཤར་བའི་
ཀུན་མཁྱེན་གྱི་ཐུགས་རྗེའི་ཉི་མ་གདུལ་བྱའི་འགྲོ་བར་ནི་ཡེ་ཤེས་ཀྱི་འོད་ཟེར་སྤྲོ་བར་མཛད་
ནས་གདུལ་བྱ་སྨིན་གྲོལ་གྱི་ལམ་ལ་འགོད་པའི་ཕྱིར་རོ། །གཉིས་པ་ནི། ཆོས་ཅན། སངས་
རྒྱས་ཀྱི་ཐུགས་རྗེ་དེ་གདུལ་བྱའི་སྐལ་བ་དང་འཚམས་པར་འཇུག་པ་ཡིན་ཏེ། གདུལ་བྱ་རྒྱུད་
དག་པ་ཡི་ཆུ་སྣོད་ནི་ཐམས་ཅད་ལ་བདེ་བར་གཤེགས་པའི་ཐུགས་རྗེའི་ཉི་མའི་གཟུགས་
བརྙན་ནི་དཔག་ཏུ་མེད་པ་གཅིག་ཅར་དུ་འཆར་བའི་ཕྱིར་རོ། །གསུམ་པ་སྣོད་ལ་རིམ་གྱིས་
-35 5 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབབ་པའི་དཔེ་དོན་ལ་བསྟན་བཤད་གཉིས་ལས། དང་པོ་ནི། ཆོས་ཅན། སངས་རྒྱས་ཀྱི་
ཐུགས་རྗེ་ དེ་ གདུལ་བྱའི་དབང་པོའི་ རིམ་ པ་དང་འཚམ་པར་འཇུག་ཏེ། དུས་རྟག་ཏུ་ཡུལ་
ཐམས་ཅད་ལ་ཁྱབ་པའི་ཆོས་དབྱིངས་ཀྱི་ནམ་མཁའི་དཀྱིལ་དུ་སངས་རྒྱས་ཀྱི་ཐུགས་རྗེའི་ཉི་
མ་དབང་པོ་རྣོ་རྟུལ་གྱི་གདུལ་བྱའི་རི་ལ་ཇི་ལྟར་འོས་པར་འབབ་པའི་ཕྱིར་རོ། །གཉིས་པ་ནི།
ཆོས་ཅན། ཆོས་འདྲ། ཇི་ལྟར་རྒྱ་ཆེན་འོད་ཟེར་སྟོང་དང་ལྡན་པའི་ཉི་མ་ཤར་བའི་སྐབས་
འདིར་འཇིག་རྟེན་ཀུན་ཏུ་སྣང་བར་བྱས་ནས་རིམ་གྱིས་ན་ཆེ་འབྲིང་ཆུང་གསུམ་གྱི་མཆོག་དང་
བར་མ་དང་དམན་པའི་རི་ལ་འབབ་པ་དེ་བཞིན་དུ་རྒྱལ་བའི་ཐུགས་རྗེའི་ཉི་མ་ཡང་སེམས་
ཅན་གྱི་ཚོགས་ལ་དབང་པོའི་རིམ་པས་རིམ་གྱིས་འབབ་པའི་ཕྱིར་རོ། །གཉིས་པ་ཉི་མ་ལ་ཁྱད་
པར་དུ་འཕགས་པར་སྒྲུབ་པ་ནི། ཆོས་ཅན། སངས་རྒྱས་ཀྱི་ཐུགས་རྗེ་དེ་ཉི་མ་ལས་ཁྱད་པར་
དུ་འཕགས་པ་ཡིན་ཏེ། སངས་རྒྱས་ཀྱི་ཞིང་ཀུན་ལ་ཁྱབ་པར་སྤྲོ་བ་དང་ནམ་མཁའི་མཐིལ་མ་
ལུས་པ་ལ་སྤྲོ་བའི་ནུས་པ་ཉི་མ་ལ་མེད་ལ་སངས་རྒྱས་ཀྱི་ཐུགས་རྗེ་དེས་སངས་རྒྱས་ཀྱི་ཞིང་
ཀུན་དང་ནམ་མཁའི་མཐིལ་མ་ལུས་པ་སྤྲོ་བར་ནུས་པའི་ཕྱིར་དང༌། ཉི་མ་དེས་མི་ཤེས་པའི་
མུན་པས་བཀབ་པའི་གང་ཟག་ལ་ཤེས་བྱའི་དོན་སྟོན་པ་ཡང་མིན་ལ་ཐུགས་རྗེའི་བདག་ཉིད་
ཕྲིན་ལས་སྣ་ཚོགས་པའི་མདོག་བཀྱེ་བའི་འོད་ཚོགས་ཀྱིས་བློ་གསལ་བའི་གདུལ་བྱའི་འགྲོ་བ་
ལ་ ཤེས་ བྱའི་ དོན་ སྟོན་ པར་ མཛད་ པའི་ ཕྱིར། ཆོས་ ཅན། ཆོས་ འདྲ། སངས་ རྒྱས་ གྲོང་
དུ་གཤེགས་པའི་ཚེ་མིག་དང་མི་ལྡན་པའི་སྐྱེ་བོ་རྣམས་ཀྱིས་གཟུགས་མཐོང་ཞིང་དོན་མེད་པའི་
སྡུག་བསྔལ་གྱི་ཚོགས་དང་བྲལ་ནས་མངོན་མཐོ་དང་ངེས་ལེགས་ཀྱི་དོན་དེ་མཐོང་བ་ལས་ནི་
སྡུག་བསྔལ་མྱོང་བ་དང་གཏི་མུག་གིས་ལྡོངས་ཤིང་སྲིད་པའི་རྒྱ་མཚོར་ལྷུང་བ་དང་མཐར་
འཛིན་གྱི་ལྟ་བའི་མུན་པས་སྒྲིབ་པ་རྣམས་སངས་རྒྱས་ཀྱི་ཐུགས་རྗེའི་ཉི་མའི་འོད་ཀྱིས་བློ་གྲོས་
སྣང་བར་བྱ་སྟེ། སྔར་མ་མཐོང་བའི་གནས་ཐར་པ་དང་ཐམས་ཅད་མཁྱེན་པ་མཐོང་ཞིང་ཐོབ་
-
，
- 3 5 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
-
པར་འགྱུར་བའི་ཕྱིར་རོ། །
གསུམ་པ་སྐུ་གསུམ་ཐུགས་ཀྱི་གསང་བ་གསུམ་དཔེས་མཚོན་ནས་བསྟན་པ་ལ།
ཐུགས་ཀྱི་གསང་བ་ནོར་བུའི་དཔེས་བསྟན་པ། གསུང་གི་གསང་བ་སྒྲ་བརྙན་གྱི་དཔེས་བསྟན་
པ༑ སྐུའི་གསང་བ་ནམ་མཁའི་དཔེས་བསྟན་པ་དང་གསུམ་མོ། །དང་པོ་ལ་རྣམ་རྟོག་མེད་
པར་དོན་ཐམས་ཅད་སྒྲུབ་པ་དཔེས་བསྟན་པ་དང༌། འབྱུང་བ་རྙེད་པར་དཀའ་བ་དཔེས་བསྟན་
པ་གཉིས། དང༌པོ་ལ། བསྟན་བཤད་གཉིས་ལས། དང་པོ་ནི། ཆོས་ཅན། སངས་ རྒྱས་ ཀྱི་
ཐུགས་ཀྱི་གསང་བ་ཡིད་བཞིན་གྱི་ནོར་ནུ་དང་ཆོས་མཚུངས་པ་ཡིན་ཏེ། ཇི་ལྟར་ཡིད་བཞིན་
གྱི་ནོར་བུ་ནི་གཅིག་ཅར་དུ་གསོལ་བ་འདེབས་པ་ལ་སོགས་པ་སྤྱོད་ཡུལ་དུ་གནས་པ་རྣམས་
ཀྱི་ནི་བསམ་པ་ཀུན་སོ་སོར་རྫོགས་པར་བྱེད་པ་ལྟར་དེ་བཞིན་དུ་སངས་རྒྱས་ཀྱི་ཐུགས་རྗེའི་
ཡིད་བཞིན་གྱི་ནོར་བུ་ལ་བརྟེན་ནས་གདུལ་བྱའི་བསམ་པ་ཐ་དད་པ་རྣམས་ཀྱིས་མངོན་མཐོ་
དང་ངེས་ལེགས་སྣ་ཚོགས་པའི་ཆོས་ནི་ཐོབ་པར་མཛད་པར་གྱུར་ཀྱང་སངས་རྒྱས་ཀྱི་ཐུགས་
རྗེ་དེ་ནི་གདུལ་བྱ་དེ་ལ་རྣམ་པར་མི་རྟོག་པར་འཇུག་པའི་ཕྱིར་རོ། །གཉིས་པ་ནི། ཆོས་ཅན།
ཆོས་འདྲ། ཇི་ལྟར་ནོར་བུ་རིན་པོ་ཆེ་རྟོག་པ་མེད་པར་འདོད་པའི་ནོར་འབད་པ་མེད་པར་
སེམས་ཅན་གཞན་པ་དག་ལ་རབ་ཏུ་སྟེར་བ་སྟེ་དེ་བཞིན་དུ་ཐུབ་པ་ཡང་འབད་པ་མེད་
པར་འོད་པར་ཏེ་གདུལ་བྱའི་སྐལ་བ་དང་འཚམ་པར་གཞན་གྱི་དོན་དུ་སྲིད་པ་ཇི་སྲིད་གནས་
ཀྱི་བར་དུ་རྟག་ཏུ་བཞུགས་པའི་ཕྱིར་རོ། །གཉིས་པ་འབྱུང་བ་རྙེད་པར་དཀའ་བ་ནི། སངས་
རྒྱས་མཐོང་བ་རྙེད་པར་དཀའ་བའི་དཔེ་མེད་པ་མིན་ཏེ། གང་གི་ཕྱིར་རྒྱ་མཚོའི་ས་འོག་
ན་གནས་པའི་ནོར་བུ་དེ་ལ་དོན་དུ་གཉེར་བར་འདོད་པས་ཇི་ལྟར་ནོར་བུ་བཟང་པོ་འགྲོ་བ་
འདིར་རྙེད་པར་དཀའ་བ་དེ་བཞིན་དུ་འགྲོ་བ་ཤིན་ཏུ་སྐལ་བ་ངན་པ་ཉོན་མོངས་པས་ཟིན་པའི་
རང་གི་ཡིད་བདེ་བར་གཤེགས་པ་མཐོང་བ་རྙེད་པར་དཀའ་བར་ཤེས་པར་བྱ་བའི་ཕྱིར་རོ། །
，
，
，
，
- 3 57 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་གསུང་གི་གསང་བ་སྒྲ་བརྙན་གྱི་དཔེས་བསྟན་པ་ནི། སངས་རྒྱས་ཀྱི་
གསུང་གི་གསང་བ་སྒྲ་བརྙན་དང་ཆོས་མཚུངས་པ་ཡིན་ཏེ། ཇི་ལྟར་སྒྲ་བརྙན་གྱི་ནི་སྒྲ་གཞན་
གྱི་རྣམ་པར་རིག་བྱེད་ལས་བྱུང་བ་མིན་ཡང་ཀུན་སློང་གི་རྣམ་རྟོག་མེད་ཅིང་བྱེད་པ་ལྕེ་རྐན་
ཕྲད་པའི་བཟོ་མེད་ལ་དུང་གི་སྒྲ་ལྟར་ཕྱི་དང་རྣམ་རྟོག་ལྟར་ནང་ན་མི་གནས་པ་དེ་བཞིན་དུ་དེ་
བཞིན་གཤེགས་པའི་གསུང་གཞན་གྱི་དད་སོགས་ཀྱི་རྣམ་པར་རིག་བྱེད་ལས་བྱུང་བ་ཡིན་ཡང་
ཀུན་སློང་གི་རྣམ་པར་རྟོག་པ་མེད་པ་དང་ལྕེ་རྐན་ཕྲད་པའི་བཟོ་མེད་ཅིང་དུང་གི་སྒྲ་ལྟར་ཕྱི་
དང་རྣམ་རྟོག་ལྟར་ནང་ན་གནས་པ་མ་ཡིན་པའི་ཕྱིར་རོ། །གསུམ་པ་སྐུའི་གསང་བ་ནམ་
མཁའི་དཔེས་བསྟན་པ་ནི། སངས་རྒྱས་ཀྱི་སྐུའི་གསང་བ་ནམ་མཁའ་དང་ཆོས་མཚུངས་པ་
ཡིན་ཏེ། གཟུགས་སུ་ཅུང་ཟད་མེད་ཅིང་སྣང་བ་སྟེ་དེ་མ་ཐག་རྐྱེན་དུ་མེད་བརྟེན་ཏེ་བདག་རྐྱེན་
དུ་མེད་ལ་མིག་གི་ལམ་ལས་རབ་ཏུ་འདས་པ་དང་ཐོགས་བཅས་ཀྱི་གཟུགས་སུ་མེད་པ་དང་
མིག་ཤེས་དེ་ལ་བསྟན་དུ་མེད་པ་ཡི་ནམ་མཁའ་ལ་ཇི་ལྟར་མཐོ་བ་དང་དམའ་བ་མཐོང་ཡང་
ནམ་མཁའི་དེ་ནི་དེ་ཁོ་ན་ལྟར་གྲུབ་པ་མིན་པ་དེ་བཞིན་དུ་མཛད་པ་བཅུ་གཉིས་པོ་ཐམས་ཅད་
སངས་རྒྱས་མཐོང་ཡང་སངས་རྒྱས་དེ་ནི་དེ་ལྟར་གྲུབ་པ་མ་ཡིན་པའི་ཕྱིར་རོ། །བཞི་པ་དེ་ཡང་
ཐམས་ཅད་ཀྱི་རྟེན་དཔེས་མཚོན་ནས་བསྟན་པ་ནི། སངས་རྒྱས་ཀྱི་ཐུགས་རྗེ་ཆེན་པོ་དེ་བཞིན་
གཤེགས་པ་དང་ཆོས་མཚུངས་པ་ཡིན་ཏེ། ཇི་ལྟར་ས་ལས་སྐྱེ་པའི་ལོ་ཏོག་ཀུན་བདག་ནི་སས་
སྐྱེས་སོ་སྙམ་པ་དང་ས་ཡང་འདི་བདག་གིས་སྐྱེས་སྙམ་པའི་རྟོག་པ་མེད་ཀྱང་ས་ལ་བརྟེན་ནས་
ནི་གོང་ནས་གོང་དུ་འཕེལ་བ་དང་རྒྱུན་བརྟན་པ་དང་ཡངས་པ་སྟེ་རྒྱས་པར་འགྱུར་བ་ལྟར་དེ་
བཞིན་དུ་རྫོགས་པའི་སངས་རྒྱས་ཀྱི་ཐུགས་རྗེའི་ས་དེ་ཡང་གདུལ་བྱའི་དོན་བྱའོ་སྙམ་པའི་
རྣམ་རྟོག་མེད་པ་ལ་བརྟེན་ནས་འགྲོ་བའི་དགེ་བའི་རྩ་བ་མ་ལུས་པ་ནི་གོང་ནས་གོང་དུ་འཕེལ་
བར་འགྱུར་བའི་ཕྱིར་རོ། །
བ358 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
གཉིས་པ་དཔེ་རྣམས་ཀྱིས་བསྡུས་པའི་དཔེ་དོན་གྱི་དགོས་པ་བཤད་པ་ལ། དངོས་
དང༌། དེའི་སྒྲུབ་བྱེད་བཤད་པ་གཉིས། དང་པོ་ནི། སྐུ་གསུང་ཐུགས་ཀྱི་ངོ་བོ་གསུམ་དང་ཕྲིན་
ལས་གསུམ་དང་གསང་གནས་གསུམ་མཚོན་བྱེད་ཀྱི་དཔེ་རྣམ་པ་དགུ་ནི་མདོ་ལས་བསྟན་པ་
ཆོས་ཅན། དགོས་པ་ཡོད་དེ། སེམས་ཅན་རྣམས་ཀྱིས་འབད་རྩོལ་མེད་པར་བྱ་བ་འགའ་བྱེད་
པ་མཐོང་བ་མེད་པ་དེ་བས་ན་ཀུན་སློང་གི་རྣམ་རྟོག་མེད་པར་ཆོས་སྟོན་པ་མི་འཐད་སྙམ་པ་ལ་
སོགས་པའི་གདུལ་བྱའི་ཐེ་ཚོམ་བཅད་པའི་ཆེད་ཡིན་པའི་ཕྱིར། གཉིས་པ་ལ་བསྟན་བཤད་
གཉིས་ལས། དང་པོ་ནི། འོ་ན་དཔེ་དགུ་བསྟན་པའི་དགོས་པ་སྟོན་བྱེད་དེ་གང་ཞེ་ན། དེ་སྟོན་
བྱེད་མེད་པ་མིན་ཏེ། མདོ་གང་དུ་བརྒྱ་བྱིན་གྱི་གཟུགས་ལ་སོགས་པའི་དཔེ་དགུ་པོ་འདི་དག་
རྒྱས་པར་རབ་ཏུ་བསྟན་པར་གྱུར་པ་དེ་སངས་རྒྱས་ཐམས་ཅད་ཀྱི་ཡུལ་འཇུག་པ་ཡེ་ཤེས་སྣང་
བ་རྒྱན་གྱི་མདོ་སྡེ་ཡི་མིང་ཉིད་ཀྱི་དཔེ་དགུ་སྨོས་པའི་དགོས་པ་བསྟན་པ་ཉིད་ཡིན་པའི་ཕྱིར་རོ།།
གཉིས་པ་ནི། ཇི་ལྟར་བསྟན་ན། དེ་བསྟན་པ་ཡིན་ཏེ། དཔེ་དགུ་བསྟན་པའི་མདོ་དེ་ཐོས་པ་
ལས་བྱུང་པའི་ཤེས་པ་ཡི་སྣང་བ་རྒྱ་ཆེན་པོ་འདིས་བརྒྱན་པའི་བློ་ལྡན་བྱང་སེམས་མྱུར་དུ་
སངས་རྒྱས་ཀྱི་སྤྱོད་ཡུལ་ཟབ་པ་དང་རྒྱ་ཆེ་བ་ཀུན་ལ་ཡིད་ཆེས་པས་འཇུག་པར་འགྱུར་བའི་
ཕྱིར་རོ། །གསུམ་པ་དཔེས་མཚོན་པའི་དོན་བསྡུས་ཏེ་བསྟན་པ་ལ། དངོས་ཀྱི་དོན་དང་། དཔེ་
དོན་ཆོས་མཐུན་བཤད་པ་གཉིས། དང་པོ་ལ། དངོས་བསྟན་གྱི་དོན་མདོར་བསྟན་པ། ཤུགས་
བསྟན་གྱི་དོན་བཤད་པ། དངོས་སྟོན་གྱི་དོན་རྒྱས་པར་བཤད་པ་དང་གསུམ་མོ། །དང་པོ་ལ་
བསྟན་བཤད་གཉིས་ལས། དང་པོ་ནི། བེ་ཌཱུརྱའི་ས་གཞི་ལ་བརྒྱ་བྱིན་གྱི་གཟུགས་བརྙན་ཤར་
བ་ལ་སོགས་པའི་དཔེ་དག་ནི་རྣམ་པ་དགུ་བརྗོད་པ་དེ་ལ་ནི་དེ་ཡི་བསྡུས་དོན་འདི་ཡིན་ནོ་ཞེས་
ངེས་པར་བཟུང་ནས་བསྟན་པ་ཆོས་ཅན། དགོས་པ་ཡོད་དེ། སངས་རྒྱས་ཀྱི་ཕྲིན་ལས་རྒྱུན་མི་
ཆད་པ་ཡིན་ནོ་ཞེས་རྟོགས་པའི་དོན་དུ་ཡིན་པའི་ཕྱིར་རོ། །གཉིས་པ་ནི། སངས་རྒྱས་དེས་
- 3 59 མ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟུགས་སྐུ་སྟོན་པ་དང་སངས་རྒྱས་ཀྱི་གསུང་དང་ཤེས་བྱ་ཐམས་ཅད་ལ་ཁྱབ་པའི་ཐུགས་
དང་སྐུ་དང་གསུང་གི་ཕྲིན་ལས་སྤྲུལ་པ་དང་ཐུགས་ཀྱི་ཕྲིན་ལས་ཀྱི་ཡེ་ཤེས་སྤྲོ་བ་དང༌།
ཐུགས་ཀྱི་གསང་བ་དང་གསུང་གི་གསང་བ་དང་སྐུའི་གསང་བ་དང་། གནས་གྱུར་མཐར་ཕྱིན་
པའི་ཐུགས་ རྗེའི་ འདག་ ཉིད་ ཐོབ་ པར་ བསྟན་ པ་ ཆོས་ཅན། ཆོས་རྟགས་འདྲ། གཉིས་པ་
ཤུགས་བསྟན་གྱི་དོན་བཤད་པ་ལ། བསྟན་བཤད་སྟོན་པ་སྐྱེ་འཆི་དང་བྲལ་ཞིང་ཕྲིན་ལས་
འབད་མེད་དུ་འཇུག་པ་གསུམ་མོ། །དང་པོ་ནི། རྫོགས་པའི་སངས་རྒྱས་ཆོས་ཅན། འབད་
རྩོལ་གྱི་རྒྱུན་ཀུན་རབ་ཏུ་ཞི་བ་ཡིན་ཏེ། རྣམ་པར་རྟོག་པ་མེད་པའི་ཐུགས་མངའ་བའི་ཕྱིར།
དཔེར་ན་དྲི་མ་མེད་པའི་བེ་ཌཱུརྱའི་ས་གཞི་ལ་བརྒྱ་བྱིན་གྱི་གཟུག་བརྙན་ཤར་བ་ལ་སོགས་པ་
བཞིན་ནོ། །གཉིས་པ་ནི། འབད་རྩོལ་ཞི་བ་དམ་བཅའ་དང་རྟོག་པ་མེད་པའི་ཐུགས་མངའ་བ་
ནི་གཏན་ཚིགས་ཡིན་ལ་རང་བཞིན་གྱིས་གཏན་ཚིགས་ཀྱི་དོན་ནི་གྲུབ་པའི་དོན་དུ་མཐུན་དཔེ་
ནི་བརྒྱ་བྱིན་གྱི་གཟུགས་བརྙན་ལ་སོགས་པ་བཟུང་བ་ཡིན་ནོ། །གསུམ་པ་ནི། སྐབས་འདིར་
ནི་སྐབས་དོན་བསྡུས་ན་འདི་ཡིན་ཏེ། ཤེས་བྱ་ཆོས་ཅན། སངས་རྒྱས་དེ་གཞན་དོན་ལ་འབད་
པ་མེད་པར་རབ་ཏུ་འཇུག་པ་ཡིན་ཏེ། སྐུ་སྟོན་པ་ལ་སོགས་པ་རྣམ་པ་དགུས་ནི་སྟོན་པ་སངས་
རྒྱས་ཡིད་ཀྱི་རང་བཞིན་གྱི་ལུས་ཀྱིས་སྐྱེ་བ་དང་བསམ་གྱིས་མི་ཁྱབ་པའི་འཆི་བ་དང་བྲལ་བའི་
སྒོ་ནས་གཞན་དོན་བྱེད་པའི་ཕྱིར་རོ། །
གསུམ་པ་དངོས་བསྟན་གྱི་དོན་རྒྱས་པར་བཤད་པ་ལ། སྤྱིར་བསྟན་པ་དང་། དེ་ཉིད་
བཤད་པ་གཉིས། འོ་ན་སངས་རྒྱས་ཀྱི་གཞན་དོན་འབད་མེད་དུ་བྱེད་པ་དེ་གང་ལ་བརྟེན་ནས་
རིག་ཞེ་ན། དེ་རིག་བྱེད་མེད་པ་མིན་ཏེ། སྐུ་གསུང་ཐུགས་ཀྱི་ངོ་བོ་གསུམ་དང་ཕྲིན་ལས་
གསུམ་དང་གསང་བ་གསུམ་གང་གི་བརྒྱ་བྱིན་གྱི་གཟུགས་བརྙན་དང་རྔའི་སྒྲ་དང་སྤྲིན་དང་
ཚངས་པའི་སྤྲུལ་པ་དང་རིན་པོ་ཆེ་ཡིད་བཞིན་གྱི་ནོར་བུའི་རྒྱལ་པོ་དང་སྒྲ་སྙན་དང་ནམ་མཁའ་
- 3 6 0 -



T
གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
དང་ས་བཞིན་དུ་སྲིད་པའི་བར་དུ་གནས་ནས་འབད་པ་མེད་པར་གཞན་དོན་བྱེད་པ་དེ་རྣལ་
འབྱོར་པས་ལུང་དང་རིགས་པ་ལ་བརྟེན་ནས་རིག་པར་བྱ་བའི་ཕྱིར་རོ། །གཉིས་པ་ནི། སྐུ་
སྟོན་པ་སངས་རྒྱས་ཀྱི་གཟུགས་སྐུ་ཆོས་ཅན། རིན་པོ་ཆེའི་ས་གཞི་ལ་ལྷ་དབང་གི་གཟུགས་
བརྙན་སྣང་བ་བཞིན་དུ་ཤེས་པར་བྱ་བ་ཡིན་ཏེ། སྣང་བ་ལྟར་མ་གྲུབ་ཀྱང་གདུལ་བྱའི་མངོན་
མཐོ་དང་ངེས་ལེགས་ཀྱི་དོན་བྱེད་པའི་ཕྱིར། སངས་རྒྱས་ཀྱི་གསུང་ཆོས་ཅན། ལྷ་ཡི་རྔ་དང་
འདྲ་བ་ཡིན་ཏེ། ཆོས་ཀྱི་སྡོམ་བཞི་ལེགས་པར་འདོམས་པར་མཛད་པའི་ཕྱིར། སངས་རྒྱས་ཀྱི་
ཐུགས་རྗེ་དེ་སྤྲིན་དང་ཆོས་མཚུངས་པ་ཡིན་ཏེ། ཁྱབ་བདག་སངས་རྒྱས་ཀྱི་མཁྱེན་པ་དང་བརྩེ་
བ་ཆེན་པོའི་སྤྲིན་ཚོགས་ནི་མཐའ་ཡས་པའི་འགྲོ་བ་མནར་མེད་ནས་སྲིད་རྩེའི་བར་དུ་ཁྱབ་པ་
ལ་དམ་པའི་ཆོས་ཀྱི་ཆར་པ་འབེབས་པའི་ཕྱིར། སངས་རྒྱས་ཀྱི་སྐུ་དང་གསུང་གི་ཕྲིན་ལས་དེ་
ཚངས་པའི་སྤྲུལ་པ་བཞིན་དུ་ཤེས་པར་བྱ་བ་ཡིན་ཏེ། རྫོགས་པའི་སངས་རྒྱས་དེས་ཟག་པ་
མེད་པའི་གནས་ཆོས་སྐུ་ལས་མི་སྐྱོད་པར་སྐུ་དང་གསུང་གི་སྤྲུལ་པ་རྣམ་པ་དུ་མ་རབ་ཏུ་
སྟོན་པའི་ཕྱིར། དེའི་ཐུགས་ཀྱི་ཕྲིན་ལས་དེ་ཉི་མ་བཞིན་དུ་ཤེས་པར་བྱ་བ་ཡིན་ཏེ། རྫོགས་
པའི་སངས་རྒྱས་དེས་ཐུགས་རྗེའི་ཡེ་ཤེས་ཀྱི་སྣང་བ་རབ་ཏུ་སྤྲོ་བའི་ཕྱིར། དེའི་ཐུགས་ཀྱི་
གསང་བ་ཆོས་ཅན། རྣམ་པར་དག་པའི་རིན་པོ་ཆེ་ཡིད་བཞིན་གྱི་ནོར་བུ་དང་འདྲ་བ་ཡིན་ཏེ།
གདུལ་བྱ་ལ་ཕན་གནོད་ཀྱི་རྣམ་རྟོག་མེད་པར་འཇུག་པའི་ཕྱིར། རྒྱལ་བ་རྣམས་ཀྱི་གསུང་གི་
གསང་བ་དེ་བྲག་ཆ་བཞིན་དུ་ཤེས་པར་བྱ་བ་ཡིན་ཏེ། དེ་ཀུན་སློང་གི་ཡི་གེ་མེད་པའི་ཕྱིར།
དེའི་སྐུའི་གསང་བ་ནི་ཆོས་ཅན། ནམ་མཁའ་ལྟ་བུར་ཤེས་པར་བྱ་བ་ཡིན་ཏེ། ཐམས་ཅད་ལ་
ཁྱབ་པ་དང་ཐོགས་བཅས་ཀྱི་གཟུགས་སུ་མེད་པ་དང༌། རྟག་པ་སྟེ་འཁོར་བ་ཇི་སྲིད་དེ་མ་
སྟོངས་ཀྱི་བར་དུ་གནས་པའི་ཕྱིར། སངས་རྒྱས་ཀྱི་ཐུགས་རྗེ་དེ་ཆོས་ཅན། ས་བཞིན་དུ་ཤེས་
པར་བྱ་བ་ཡིན་ཏེ། འགྲོ་བའི་མངོན་མཐོ་དང་ངེས་ལེགས་ཀྱི་དཀར་པོའི་ཆོས་ཀྱི་སྨན་རྣམས་མ་
-3
5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལུས་པའི་རྣམ་པ་ཀུན་ཏུ་གཞིར་གྱུར་པའི་ཕྱིར། གཉིས་པ་ཆོས་མཐུན་བཤད་པ་ལ། སྐྱེ་འཇིག་
མེད་པའི་ཆོས་མཐུན་བཤད་པ་དང་། རྣམ་རྟོག་མེད་པའི་ཆོས་མཐུན་བཤད་པ་གཉིས་སོ། །
དང་པོ་ནི། གཞི་དག་པ་བཻ་ཌཱུརྱ་དང་འདྲ་བ་ཡི་གདུལ་བྱའི་སེམས་ལ་སངས་རྒྱས་ཀྱི་སྐུ་མཐོང་
བའི་རྒྱུ་སེམས་དག་པ་དེ་ནི་མི་ལྡོག་པའི་དད་པའི་དབང་པོ་བརྟས་པ་ཉིད་ལ་གདུལ་བྱའི་དད་
སོགས་ཀྱི་དགེ་བ་སྐྱེ་བ་དང་འཇིག་པས་ན་གདུལ་བྱའི་ངོ་བོ་སངས་རྒྱས་ཀྱི་གཟུགས་ནི་སྐྱེ་བ་
དང་འཇིག་པར་སྣང་ཡང་བརྒྱ་བྱིན་གྱི་གཟུགས་བརྙན་འཆར་ནུབ་མེད་པས་བརྒྱ་བྱིན་འཆར་
ནུབ་མི་བྱེད་པ་བཞིན་དུ་ཐུབ་པ་ནི་ཆོས་ཀྱི་སྐུ་ཡི་དབང་གིས་སྐྱེ་བ་དང་འཇིག་པར་མེད་དོ། །དེ་
བཞིན་ཉིད་ལ་མཉམ་པར་བཞག་པ་ལས་ལྡང་བ་མི་བྱེད་པའི་ཕྱིར་རོ། །གཉིས་པ་ནི། རྫོགས་
པའི་སངས་རྒྱས་དཔེ་རྣམ་རྟོག་མེད་པར་མགོན་བྱེད་པ་ཡིན་ཏེ། བརྒྱ་བྱིན་གྱི་གཟུགས་བརྙན་
རྣམ་རྟོག་མེད་པ་དེ་བཞིན་དུ་དེ་འབད་པ་མེད་པར་ཡིད་ཀྱི་རང་བཞིན་གྱི་ལུས་ཀྱི་སྐྱེ་བ་མེད་པ་
དང་བསམ་གྱིས་མི་ཁྱབ་པའི་འཆི་འཕོས་འགག་པ་མེད་པའི་ཆོས་སྐུ་ལས་མ་གཡོས་པར་སྲིད་
པ་ཇི་སྲིད་གནས་ཀྱི་བར་དུ་སྐུ་སྟོན་པ་ལ་སོགས་པའི་སྒོ་ནས་མཛད་པ་འཇུག་པའི་ཕྱིར།
གསུམ་པ་དཔེའི་གོ་རིམ་བཤད་པ་ལ། བསྟན་བཤད། གནས་འགྱུར་མཐར་ཕྱིན་
པའི་ཡེ་ཤེས་ཡོན་ཏན་ཀུན་གྱི་རྟེན་དུ་སྒྲུབ་པ་དང་གསུམ་མོ། །དང་པོ་ནི། དཔེ་དགུ་པོ་འདི་
རྣམས་ཀྱིས་བསྡུས་པ་ཡི་རིན་པོ་ཆེ་འོག་ནས་འཆད་པ་འདི་ཡིན་ལ་དཔེ་དོན་གྱི་རིམ་པ་ཡང་
འདྲ་ཆོས་རེ་མ་གཏོགས་དཔེ་སྔ་མ་ཡོན་ཏན་ཕྱི་མས་ཆོས་མི་མཐུན་པས་རྣམ་པ་ཐམས་ཅད་དུ་
ཆོས་མཐུན་སྤངས་པའི་སྒོ་ནས་བརྗོད་པ་ཡིན་ནོ། །གཉིས་པ་ནི། སངས་རྒྱས་ཀྱི་གཟུགས་སྐུ་
ཆོས་ཅན། བརྒྱ་བྱིན་གྱི་གཟུགས་བརྙན་ལྟ་བུ་ཡིན་ཏེ། རྟོག་པ་མེད་ཀྱང་གདུལ་བྱའི་དགེ་བའི་
རྐྱེན་བྱེད་པའི་ཕྱིར་རོ། །དེ་ཆོས་ཅན། རྣམ་པ་ཐམས་ཅད་དུ་དེ་དང་འདྲ་བ་མིན་ཏེ། དེ་ཆོས་
སྟོན་པའི་དབྱངས་དང་མི་ལྡན་ལ་ཁྱོད་དེ་དང་ལྡན་པའི་ཕྱིར། སངས་རྒྱས་ཀྱི་གསུང་ཆོས་ཅན།
-3 6 2 -



，
，
གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༦
ལྷའི་རྔ་སྒྲ་བཞིན་དུ་ཤེས་པར་བྱ་སྟེ། ཆོས་ཀྱི་སྡོམ་བཞི་སྒྲོག་པའི་ཕྱིར། ཆོས་ཅན། རྣམ་པ་
ཐམས་ཅད་དེ་དང་འདྲ་བ་མིན་ཏེ། དེས་དུས་ཐམས་ཅད་དུ་སེམས་ཅན་གྱི་དོན་བྱེད་པ་མིན་ལ་
ཁྱོད་ཀྱིས་འཁོར་བ་མ་སྟོངས་ཀྱི་བར་དུ་སེམས་ཅན་གྱི་དོན་བྱེད་པའི་ཕྱིར། སངས་རྒྱས་ཀྱི་
ཐུགས་ཆོས་ཅན། སྤྲིན་ཆེན་པོ་དང་མཚུངས་པ་ཡིན་ཏེ། གདུལ་བྱ་ལ་དམ་པའི་ཆོས་ཀྱི་ཆར་པ་
འབེབས་པའི་ཕྱིར། ཆོས་ཅན། རྣམ་པ་ཐམས་ཅད་དུ་དེ་དང་འདྲ་བ་མིན་ཏེ། དེས་དོན་མེད་
པའི་སྡུག་བསྔལ་གྱི་ས་བོན་སྤོང་བ་མིན་ལ་ཁྱོད་ཀྱིས་དེ་སྤོང་བའི་ཕྱིར། དེའི་སྐུ་དང་གསུང་གི་
ཕྲིན་ལས་ཆོས་ཅན། ཚངས་པ་ཆེན་པོའི་སྤྲུལ་པ་བཞིན་དུ་ཤེས་པར་བྱ་བ་ཡིན་ཏེ། ཆོས་ཀྱི་སྐུ་
ལས་སྐྱོད་པ་མེད་པར་སྤྲུལ་པས་སེམས་ཅན་གྱི་དོན་བྱེད་པའི་ཕྱིར། ཆོས་ཅན། རྣམ་པ་ཐམས་
ཅད་དུ་དེ་དང་འདྲ་བ་མིན་ཏེ། དེས་གཏན་དུ་སེམས་ཅན་སྨིན་པར་བྱེད་པ་མིན་ལ་ཁྱོད་ཀྱིས་
འཁོར་བ་མ་སྟོངས་ཀྱི་བར་དུ་སེམས་ཅན་གྱི་དོན་བྱེད་པའི་ཕྱིར། དེའི་ཐུགས་ཀྱི་ཕྲིན་ལས་
ཆོས་ཅན། ཉི་མའི་གཟུགས་བཞིན་དུ་ཤེས་པར་བྱ་བ་ཡིན་ཏེ། དུ་མ་ལ་ཁྱབ་པ་དང་གདུལ་
བྱའི་ལོ་ཏོག་སྨིན་པར་བྱེད་པའི་ཕྱིར། ཆོས་ཅན། རྣམ་པ་ཐམས་ཅད་དུ་དེ་དང་འདྲ་བ་མིན་ཏེ།
དེས་གཏན་དུ་མི་ཤེས་པའི་མུན་པ་འཇོམས་པར་བྱེད་པ་མིན་ལ། ཁྱེད་ཀྱིས་འཇོམས་པར་བྱེད་
པའི་ཕྱིར། དེའི་ཐུགས་ཀྱི་གསང་བ་ཆོས་ཅན། ཡིད་བཞིན་གྱི་ནོར་བུ་དང་འདྲ་བ་ཡིན་ཏེ།
འབད་རྩོལ་མེད་པར་འདོད་དོན་སྟེར་བའི་ཕྱིར། ཆོས་ཅན། རྣམ་པ་ཐམས་ཅད་དུ་དེ་དང་འདྲ་
བ་མིན་ཏེ། དེ་བསྐལ་པའི་བར་དུ་འབྱུང་བ་ནི་རྙེད་པར་མི་དཀའ་ལ་ཁྱོད་དེའི་བར་དུ་འབྱུང་
བར་རྙེད་དཀའ་བའི་ཕྱིར། དེའི་གསུང་གི་གསང་བ་ཆོས་ཅན། སྒྲ་བརྙན་བཞིན་དུ་ཤེས་པར་
བྱ་བ་ཡིན་ཏེ། ཕྱི་རོལ་གྱི་སྒྲ་ལྟར་སྣང་ཡང་དེར་མ་གྲུབ་པའི་ཕྱིར། ཆོས་ཅན། རྣམ་པ་ཐམས་
ཅད་དུ་འདྲ་བ་མིན་ཏེ། དེ་གཞན་གྱི་ངག་གི་རྐྱེན་ཙམ་ལས་བྱུང་བ་ཡིན་ལ། ཁྱོད་དེ་ལས་བྱུང་
པ་མ་ཡིན་པའི་ཕྱིར། དེའི་སྐུའི་གསང་བ་ཆོས་ཅན། ནམ་མཁའ་དང་འདྲ་བ་ཡིན་ཏེ། ལས་
- 36 3 -



，
，
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉོན་གྱིས་འདུས་མ་བྱས་པའི་ཕྱིར། ཆོས་ཅན། རྣམ་པ་ཐམས་ཅད་དུ་དེ་དང་འདྲ་བ་མིན་ཏེ།
དེས་ཡོན་ཏན་གྱི་གཞི་རྟེན་བྱེད་པ་མ་ཡིན་ལ་ཁྱོད་ཀྱིས་དེའི་རྟེན་བྱེད་པའི་ཕྱིར། གསུམ་པ་ནི།
གནས་གྱུར་མཐར་ཕྱིན་པའི་ཡེ་ཤེས་དེ་ཡོན་ཏན་ཀུན་གྱི་རྟེན་ཡིན་ཏེ། སངས་རྒྱས་ཀྱི་བྱང་ཆུབ་
ལ་བརྟེན་ནས་འཇིག་རྟེན་ལས་འདས་པའི་ལམ་མ་ལུས་པ་འབྱུང་བའི་ཕྱིར་དང་། མངོན་
མཐོའི་གོ་འཕང་ལས་ལམ་བསམ་གཏན་བཞི་དང་། ཚད་མེད་པ་བཞི་དང་། གཟུགས་མེད་པ་
བཞི་རྣམས་འབྱུང་བའི་ཕྱིར། ཐེག་པ་ཆེན་པོའི་རྒྱུད་བླ་མའི་བསྟན་བཅོས་དཀོན་མཆོག་གི་
རིགས་རྣམ་པར་དབྱེ་བ་ལས་དེ་བཞིན་གཤེགས་པའི་ཕྲིན་ལས་མཛད་པའི་སྐབས་ཏེ་སྐབས་
བཞི་པའི་རྣམ་བཤད་རེ་ཤིག་རྫོགས་སོ།། །། །
༈ གཉིས་པ་དེ་ལ་མོས་པའི་ཕན་ཡོན་བཤད་པ་ལ། དངོས་དང༌། བཤད་པ་མཐར་
ཕྱིན་པར་བསྟན་པ་དང་གཉིས། དང་པོ་ལ་བསྟན་བཤད་གཉིས། དང་པོ་ལ། གནས་བཞི་ལ་
མོས་པའི་ཕན་ཡོན་སྤྱིར་བསྟན་པ། སོ་སོར་བཤད་པ། གཞི་གསུམ་གྱི་དགེ་བ་ལས་མོས་པ་
ཁྱད་པར་དུ་འཕགས་པའི་སྒྲུབ་བྱེད་དངགསུམ་མོ། །དང་པོ་ལ་སངས་རྒྱས་ཉག་གཅིག་གིས་
ཡུལ་དུ་བསྟན་པ་དང༌། དེ་ལ་མོས་པའི་ཕན་ཡོན་གཉིས་སོ། །དང་པོ་ནི། སངས་རྒྱས་ཀྱི་
ཁམས་དང་སངས་རྒྱས་ཀྱི་བྱང་ཆུབ་དང་སངས་རྒྱས་ཀྱི་ཡོན་ཏན་གྱི་ཆོས་དང་སངས་རྒྱས་ཀྱི་
ཕྲིན་ལས་མ་ལུས་པ་དག་པ་ལ་གནས་པའི་སེམས་ཅན་གྱིས་ཀྱང་ཇི་ལྟ་བ་བཞིན་དུ་བསམ་
པར་བྱ་བ་མིན་ལ་གནས་བཞི་པོ་འདི་ནི་མ་ལུས་པ་བརྟེན་པ་སངས་རྒྱས་རྣམས་ཀྱི་སྤྱོད་ཡུལ་
ཡིན་ནོ། །གཉིས་པ་ནི། གནས་བཞི་ལ་མོས་པ་ལ་ཕན་ཡོན་ཆེན་པོ་ཡོད་དེ། བློ་ལྡན་བྱང་
སེམས་རྒྱལ་བའི་ཡུལ་གནས་བཞི་པོ་འདི་ལ་མོས་པས་སངས་རྒྱས་ཀྱི་ཡོན་ཏན་གྱི་ཚོགས་དྲུག་
ཅུ་རྩ་བཞིའི་སྣོད་དུ་འགྱུར་དེ། གཞན་གྱིས་བསམ་དུ་མེད་པའི་ཡོན་ཏན་གྱི་ཚོགས་ལ་མངོན་
པར་དགའ་བས་གནས་བཞི་ལ་དེ་ཙམ་མོས་པ་མེད་པའི་སེམས་ཅན་ཀུན་གྱི་སྦྱིན་པ་ལས་བྱུང་
，
- 3 6 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
པ་དང་འཇིག་རྟེན་པའི་སྒོམ་པ་ལས་བྱུང་པའི་བསོད་ནམས་ཟིལ་གྱིས་གནོན་པའི་ཕྱིར་རོ། །
གཉིས་པ་སོ་སོར་བཤད་པ་ལ་སྦྱིན་པ་ལས་བྱུང་པའི་བསོད་ནམས་ལས་ཁྱད་པར་དུ་འཕགས་
པ༑ ཚུལ་ཁྲིམས་ལས་བྱུང་པའི་བསོད་ནམས་ལས་ཁྱད་པར་དུ་འཕགས་པ། སྒོམ་པ་ལས་
བྱུང་པའི་བསོད་ནམས་ལས་ཁྱད་པར་དུ་འཕགས་པ་དང་གསུམ་མོ། །དང་པོ་ནི། གནས་བཞི་
ལ་མོས་པ་དེ་ཙམ་མེད་པའི་སྦྱིན་པ་ལས་བྱུང་པའི་བསོད་ནམས་དེ་ལས་མོས་པ་ཁྱད་པར་དུ་
འཕགས་པ་ཡིན་ཏེ། གནས་བཞི་ལ་མོས་པ་དེ་ཙམ་མེད་པའི་སེམས་ཅན་གང་གི་བྱང་ཆུབ་
དོན་དུ་གཉེར་བས་གསེར་ལས་བྱས་པའི་ཞིང་ནོར་བུས་སྤྲས་པ་ནི་སངས་རྒྱས་ཀྱི་ཞིང་རྡུལ་ཕྲ་
རབ་དང་མཉམ་པ་ཉིན་རེ་བཞིན་ཆོས་ཀྱི་རྒྱལ་པོ་སངས་རྒྱས་རྣམས་ལ་རྟག་པར་ཕུལ་ལ།
སེམས་ཅན་གཞན་གང་གིས་གནས་བཞི་སྟོན་པའི་མདོ་དང་བསྟན་བཅོས་འདི་ལས་ཚིག་ཙམ་
ཐོས་ཤིང་ཐོས་ནས་ཀྱང་ནི་མོས་ན་འདི་སྔར་བཤད་པའི་ཚུལ་ཁྲིམས་ལས་བྱུང་པའི་དགེ་བ་དེ་
ལས་བསོད་ནམས་ཆེས་མང་བ་ཐོབ་པར་འགྱུར་བའི་ཕྱིར་རོ། །གཉིས་པ་ནི། གནས་བཞི་ལ་
མོས་པ་དེ་ཙམ་མེད་པའི་ཚུལ་ཁྲིམས་ལས་བྱུང་པའི་དགེ་བ་ལས་གནས་བཞི་ལ་མོས་པ་ཁྱད་
པར་འཕགས་པ་ཡིན་ཏེ། གནས་བཞི་ལ་མོས་པ་དེ་ཙམ་མེད་པའི་བློ་ལྡན་གང་གིས་བླ་ན་མེད་
པའི་བྱང་ཆུབ་ཐོབ་པར་འདོད་པས་བསྐལ་པ་དུ་མར་ཡང་ལུས་ངག་ཡིད་གསུམ་གྱིས་འབད་པ་
མེད་པར་ཚུལ་ཁྲིམས་དྲི་མ་མེད་པ་བསྲུང་བར་བྱེད་ལ། སེམས་ཅན་གཞན་གང་གནས་བཞི་
སྟོན་པའི་གསུང་རབ་འདི་ལས་ཚིག་ཙམ་ཐོས་ཤིང་ཐོས་ནས་ཀྱང་ནི་མོས་ན་འདི་སྔར་བཤད་
པའི་ཚུལ་ཁྲིམས་ལས་བྱུང་པའི་དགེ་བ་དེ་ལས་བསོད་ནམས་ཆེས་མང་བ་ཐོབ་པར་འགྱུར་
བའི་ཕྱིར། གསུམ་པ་ནི། གནས་བཞི་ལ་མོས་པ་དེ་ཙམ་མེད་པའི་བསྒོམས་པ་ལས་བྱུང་པའི་
དགེ་བ་ལས་གནས་བཞི་ལ་མོས་པ་ཁྱད་པར་དུ་འཕགས་པ་ཡིན་ཏེ། གནས་བཞི་ལ་མོས་པ་དེ་
ཙམ་མེད་པའི་སེམས་ཅན་གང་གིས་འཇིག་རྟེན་འདི་ན་སྲིད་པ་གསུམ་གྱི་ཉོན་མོངས་པའི་མེ་
- 36 5 -



ག
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
འཇིལ་བ་སྟེ་ཟིལ་གྱིས་གནོན་པའི་ལྷའི་གནས་པ་བསམ་གཏན་བཞི་དང་ཚངས་པའི་གནས་པ་
ཚད་མེད་བཞི་མཐར་སོན་པ་དེ་རྫོགས་པའི་བྱང་ཆུབ་འཕོ་འགྱུར་མེད་པ་ཐོབ་པའི་ཐབས་སུ་
བསྒོམ་ལ། སེམས་ཅན་གཞན་གང་གནས་བཞི་སྟོན་པའི་གསུང་རབ་འདི་ལས་ཚིག་ཙམ་ཐོས་
ཤིང་ཐོས་ནས་ཀྱང་ནི་མོས་ན་འདི་སྔར་བཤད་པའི་བསམ་གཏན་ལས་བྱུང་པའི་དགེ་བ་དེ་
ལས་བསོད་ནམས་ཆེས་མང་བ་ཐོབ་པར་འགྱུར་བའི་ཕྱིར་རོ། །གསུམ་པ་བཞི་གསུམ་གྱི་དགེ་
བ་ལས་མོས་པ་ཁྱད་པར་དུ་འཕགས་པའི་སྒྲུབ་བྱེད་ནི། ཤེས་བྱ་ཆོས་ཅན། གནས་བཞི་ལ་
མོས་པ་དེ་གནས་བཞི་ལ་མོས་པ་དེ་ཙམ་མེད་པའི་གཞི་གསུམ་གྱི་དགེ་བ་ལས་ཁྱད་པར་དུ་
འཕགས་པ་ཡིན་ཏེ། གང་ཕྱིར་སྦྱིན་པས་ལོངས་སྤྱོད་ཙམ་དག་ནི་སྒྲུབ་པར་བྱེད་ཅིང་ཁྲིམས་
ཀྱིས་མཐོ་རིམ་ཙམ་སྒྲུབ་པར་བྱེད་ལ་འཇིག་རྟེན་པའི་བསྒོམ་པ་ལས་བྱུང་པས་ཉོན་མོངས་
མངོན་འགྱུར་བ་ཙམ་སྤོང་བར་བྱེད་ལ་དྲི་བཅས་ཀྱི་དེ་བཞིན་ཉིད་མངོན་དུ་རྟོགས་པའི་ཤེས་
རབ་ཀྱི་ཉོན་མོངས་པ་དང་ཤེས་བྱའི་སྒྲིབ་པ་ཀུན་སྤོང་བ་དེ་ཡི་ཕྱིར། ཁྱབ་པ་ཡོད་དེ། ཕྱིན་
དྲུག་གི་ནང་ནས་ཤེས་རབ་ཀྱི་ཕར་ཕྱིན་འདི་མཆོག་ཉིད་ཡིན་ལ་དེའི་རྒྱུ་ནི་གནས་བཞི་པོའི་
འདི་ཐོས་པ་ཡིན་ཅིང་ཐོས་ནས་མོས་པ་ནི་དེའི་ཐོག་མའི་བྱེད་རྒྱུ་ཡིན་ནོ། །
གཉིས་པ་རྒྱས་པར་བཤད་ པ་ལ། གནས་ བཞི་ལ་མོས་པའི་བསྔགས་ པ་སྤྱིར་
བསྟན། བྱེ་བྲག་ཏུ་བཤད། ཐོས་ནས་མོས་པ་མཆོག་ཏུ་གྲུབ་པ་དང་གསུམ། དང་པོ་ལ་མོས་
པའི་ཡུལ་ངོས་བཟུང་བ་དང་། དེ་ལ་བརྟེན་ནས་མཐའ་ཐུག་གི་དཀོན་མཆོག་གསུམ་ཐོབ་པར་
བསྟན་པ་དང་གཉིས་སོ། །དང་པོ་ནི། འོ་ན་མོས་པའི་གནས་ཇི་ལྟ་བུ་ཞེ་ན། གནས་དྲི་མ་
བཅས་པའི་དེ་བཞིན་ཉིད་དེ་ནི་དྲི་མ་མཐའ་དག་གིས་དག་པའི་སྒོ་ནས་གནས་གྱུར་མཐར་ཕྱིར་
པའི་བྱང་ཆུབ་དང་། དེ་ལ་བརྟེན་པ་ཡི་ཡོན་ཏན་དང་དེ་ལ་བརྟེན་ནས་སེམས་ཅན་གྱི་དོན་སྒྲུབ་
པ་རྣམས་ཡིན་ནོ། །གཉིས་པ་ནི། གནས་བཞི་ལ་མོས་པ་ལ་ཕན་ཡོན་ཡོད་དེ། རྒྱལ་བ་ཡི་ནི་
-3 6 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
མངོན་སུམ་དུ་མཁྱེན་པའི་ཡུལ་ཇི་སྐད་བརྗོད་པའི་གནས་རྣམ་པ་བཞི་པོ་འདི་ལ་བློ་ལྡན་བྱང་
ཆུབ་སེམས་དཔའི་དོན་དམ་པའི་བདེན་པ་རང་རྒྱུད་ལ་ཡོད་པར་ཤེས་པ་དང་། བླ་ན་མེད་པའི་
བྱང་ཆུབ་ཐོབ་ནུས་ཉིད་དུ་རྟོགས་པ་དང༌། དེ་ཐོབ་པའི་ཚེ་སྟོབས་ལ་སོགས་པའི་ཡོན་ཏན་དང་
ལྡན་པ་དང་། དེ་ལ་བརྟེན་ནས་སེམས་ཅན་གྱི་དོན་སྒྲུབ་པར་མོས་པས་ནི་མྱུར་དུ་དེ་བཞིན་
གཤེགས་པ་ཡི་གོ་འཕངས་ཐོབ་པའི་སྐལ་བ་དང་ལྡན་པར་འགྱུར་བའི་ཕྱིར། །
གཉིས་པ་བྱེ་བྲག་ཏུ་བཤད་པ་ལ། བསམ་པ་ཕུན་སུམ་ཚོགས་པར་སྐྱེད་བྱེད་ཀྱི་རྒྱུར་
བསྔགས་པ། སྦྱོར་བ་ཕུན་སུམ་ཚོགས་པར་སྐྱེད་བྱེད་ཀྱི་རྒྱུར་བསྔགས་པ། ཚོགས་གཉིས་ངོས་
བཟུང་བ་དང་གསུམ་མོ། །དང་པོ་ནི། ཀུན་རྫོབ་བྱང་ཆུབ་ཀྱི་སེམས་ནི་གནས་བཞི་ལ་མོས་
པའི་གང་ཟག་དེ་དག་ལ་རྟག་ཏུ་ཉེ་བར་གནས་པར་འགྱུར་ཏེ། བྱང་སེམས་ཀྱི་བསམ་གྱིས་མི་
ཁྱབ་པའི་ཡུལ་དོན་དམ་པའི་བདེན་པ་འདི་ནི་རང་རྒྱུད་ལ་ཡོད་པར་ཤེས་པ་དང་བདག་འདྲས་
བླ་ན་མེད་པའི་བྱང་ཆུབ་ཐོབ་ནུས་སུ་རྟོགས་པ་དང༌། དེ་ཐོབ་པའི་ཚེ་སྟོབས་སོགས་འདི་འདྲ་
བའི་ཡོན་ཏན་དང་ལྡན་པ་དང་དེ་ལ་བརྟེན་ནས་སེམས་ཅན་གྱི་དོན་སྒྲུབ་པ་ལ་དད་པས་མོས་
པ་ཡིན་པའི་ཕྱིར། འོ་ན་བྱང་ཆུབ་ཀྱི་སེམས་ཇི་ལྟ་བུ་ཞེ་ན། ཡོན་ཏན་གྱི་སྣོད་དུ་གྱུར་པའོ། །འོ་
ན་ཡོན་ཏན་ཇི་ལྟ་བུ་ཞེ་ན། ཕར་ཕྱིན་དྲུག་དང་སངས་རྒྱས་དོན་དུ་གཉེར་བའི་འདུན་པ་དང་དེ་
ཐོབ་པར་སྤྲོ་བའི་བརྩོན་འགྲུས་དང་དེའི་དམིགས་རྣམ་མ་བརྗེད་པའི་དྲན་པ་དང་ཐེག་ཆེན་
ཐུན་མོང་མིན་པའི་ཞི་གནས་ཀྱིས་བསྡུས་པའི་བསམ་གཏན་དང༌། སྟོང་ཉིད་མངོན་སུམ་དུ་
རྟོགས་པའི་ཤེས་རབ་ལ་སོགས་པ་ཡིན་ནོ། །གཉིས་པ་ནི། ཀུན་རྫོབ་བྱང་ཆུབ་ཀྱི་སེམས་རྟག་
ཏུ་ཉེ་བར་གནས་པ་ལ་ཕན་ཡོན་ཡོད་དེ། དེ་ནི་རྟག་ཏུ་ཉེ་བར་གནས་པས་སྦྱིན་སོགས་ཀྱི་སྤྱོད་
པ་བརྟན་པོ་ཐོབ་པས་ཕྱིར་མི་ལྡོག་པའི་རྒྱལ་བའི་སྲས་པོ་དེ་བསོད་ནམས་ཀྱི་ཚོགས་ཀྱིས་
བསྡུས་པའི་ཕར་ཕྱིན་དང་པོ་ལྔ་པོ་དེ་ལ་འཁོར་རྣམ་པ་གསུམ་དུ་བདེན་པར་རྟོག་པ་མེད་པས་
བ
།
- 3 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དང་པོ་ལྔ་པོ་དེ་རྫོགས་ལ་སྒྲིབ་པ་ཡོངས་སུ་དག་པའི་རྒྱུ་སྟོང་ཉིད་མངོན་སུམ་དུ་རྟོགས་པའི་
ཤེས་རབ་ཡིན་ལ་དེས་ཕར་ཕྱིན་དང་པོ་ལྔ་པོ་རྫོགས་པ་དང་སྒྲིབ་པ་ཡོངས་སུ་དག་པའི་རྒྱུ་ཡེ་
ཤེས་ཀྱི་ཚོགས་ཀྱིས་བསྡུས་པའི་ཤེས་རབ་ཀྱི་ཕར་ཕྱིན་རྫོགས་པ་ཉིད་དུ་འགྱུར་བའི་ཕྱིར།
གསུམ་པ་ཚོགས་གཉིས་ངོས་བཟུང་བ་ལ། དངོས་དང་། ཕར་ཕྱིན་དང་པོ་ལྔ་གཞི་གསུམ་གྱི་
དགེ་བར་འདུས་པའི་སྐྱོན་མེད་པ་དང་གཉིས། དང་པོ་ནི། གནས་བཞི་ལ་མོས་པ་ལ་ཕན་ཡོན་
ཡོད་དེ། བསོད་ནམས་ཀྱི་ཚོགས་ཀྱིས་བསྡུས་པའི་ཕར་ཕྱིན་དང་པོ་ལྔ་པོ་དེ་ལམ་དེའི་མི་མ
ཐུན་ཕྱོགས་སྤངས་པའི་སྒོ་ནས་དེ་མཐར་ཕྱིར་བྱེད་ཡིན་པའི་ཕྱིར་རོ། །གཉིས་པ་ནི། ཁོ་ན་རེ།
བསོད་ནམས་དེ་ལ་གཞི་གསུམ་གྱི་དགེ་བ་གསུམ་ཡོད་ན། བསོད་ནམས་ཀྱི་ཚོགས་ཀྱིས་ཕར་
ཕྱིན་དང་པོ་ལྔ་བསྡུས་པར་བཤད་པ་ཅི་ཞེ་ན། ཕར་ཕྱིན་དང་པོ་ལྔ་གཞི་གསུམ་གྱི་དགེ་བར་མ་
འདུས་པའི་སྐྱོན་མེད་དེ། སྦྱིན་པ་ལས་བྱུང་པའི་བསོད་ནམས་ཀྱིས་སྦྱིན་པའི་ཕར་ཕྱིན་གྱི་
བསོད་ནམས་བསྡུས། ཚུལ་ཁྲིམས་ལས་བྱུང་པའི་བསོད་ནམས་ཀྱིས་ཚུལ་ཁྲིམས་ཀྱི་ཕར་ཕྱིན་
གྱི་བསོད་ནམས་བསྡུས། བསྒོམས་པ་ལས་བྱུང་པའི་བསོད་ནམས་ཀྱིས་བཟོད་པ་དང་བསམ་
གཏན་གྱི་ཕར་ཕྱིན་གྱི་བསོད་ནམས་གཉིས་པོ་དག་ནི་བསྡུས། བརྩོན་འགྲུས་ནི་བསོད་ནམས་
གསུམ་པོ་ཀུན་ཏུ་འགྲོ་བའི་ཕྱིར་རོ། །
གསུམ་པ་ཐོས་ནས་མོས་པ་མཆོག་ཏུ་གྲུབ་པ་ལ་སྒྲིབ་པ་གཉིས་ངོས་བཟུང་བ་དང་།
རྒྱུ་མཆོག་ཏུ་གྲུབ་པ་གཉིས། དང་པོ་ནི། ཡོངས་སུ་དག་པ་ཉིད་དུ་འགྱུར། །ཞེས་པའི་སྐབས་
སུ་སྒྲིབ་པ་ཡོངས་སུ་དག་བྱེད་ཤེས་རབ་ཡིན་ཅེས་བསྟན་པ་ལ། སྒྲིབ་པ་དེ་ལ་དུ་ཡོད། ངོ་བོ་
གང་ཞེ་ན། འཁོར་གསུམ་དུ་བདེན་པར་རྣམ་པར་རྟོག་པའི་བག་ཆགས་གང་ཡིན་པ་དེ་ནི་ཆོས་
ཅན། ཤེས་བྱའི་སྒྲིབ་པར་འདོད་དེ། ཐར་པ་དང་ཐམས་ཅད་མཁྱེན་པ་གཉིས་ཀྱི་ནང་ནས་
གཙོ་བོར་ཐམས་ཅད་མཁྱེན་པ་ཐོབ་པ་ལ་གེགས་བྱེད་པའི་སྒྲིབ་པའི་རིགས་སུ་གནས་པའི་
-3 $ 8 -



བdས་ས
གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། (༦
ཕྱིར། སེར་སྣ་དང་ཕྲག་དོག་དང་བདེན་འཛིན་གྱི་རྣམ་པར་རྟོག་པ་གང་ཡིན་པ་དེ་ནི་ཆོས་ཅན།
ཉོན་མོངས་པའི་སྒྲིབ་པར་འདོད་དེ། དེ་གཉིས་ཀྱི་ནང་ནས་གཙོ་བོར་ཐར་པ་ཐོབ་པ་ལ་གེགས་
བྱེད་པའི་སྒྲིབ་པའི་ རིགས་སུ་གནས་པའི་ཕྱིར་རོ། །གཉིས་པ་ནི། གནས་བཞི་ཐོབ་པ་ཕན་
ཡོན་མཆོག་དང་ལྡན་པ་ཡིན་ཏེ། སྟོང་ཉིད་མངོན་སུམ་དུ་རྟོགས་པའི་ཤེས་རབ་ལས་གཞན་
སྒྲིབ་གཉིས་འདི་དག་ནི་སྤོང་བའི་རྒྱུ་སྟེ་ཐབས་གཞན་མེད་པ་དེ་ཡི་ཕྱིར་ཕྱིན་དྲུག་གི་ནང་ནས་
དེ་ལྟ་བུའི་ཤེས་རབ་མཆོག་ཡིན་ལ་ཤེས་རབ་དེ་ཡི་གཞི་ནི་དེ་སྟོན་པའི་གསུང་རབ་ཐོས་པ་
ཡིན་པ་དེའི་ཕྱིར་རོ། ། །
གཉིས་པ་བཤད་པ་མཐར་ཕྱིར་པར་བསྟན་པ་ལ། རྒྱས་པར་བཤད་པ་དང༌། དོན་
བསྡུ་བ་གཉིས། དང་པོ་ལ་དམ་པའི་ཆོས་བརྗོད་པའི་ཚུལ། ཆོས་སྤོང་གི་སྒྲིབ་པ་ལ་བག་བྱ་
བར་གདམས་པ། བརྩམས་པའི་དགེ་བ་བསྔོ་བ་དང་གསུམ། དང་པོ་ལ་གང་ལ་བརྟེན་ནས་
གང་གི་ཕྱིར་དུ་མཛད་པ། རང་བཞིན་ཅི་འདྲ་བ་ཞིག་བཤད་པ། རྒྱུ་མཐུན་གྱི་འབྲས་བུ་ལ་
གུས་པར་གདམས་པ་དང་གསུམ་མོ། །དང་པོ་ནི། འོ་ན་བསྟན་བཅོས་འདི་གང་ལ་བརྟེན་ནས་
མཛད་ཅེ་ན། ཡིད་ཆེས་པའི་ལུང་དང་དོན་གཏན་ལ་འབེབས་པའི་རིགས་པ་ལ་བརྟེན་ནས་
བྱའོ། །འོ་ན་གང་གི་ཕྱིར་དུ་བྱས་ཤེ་ན། བྱམས་མགོན་བདག་ཉིད་གནས་ངན་ལེན་གྱི་དྲི་མ་
འབའ་ཞིག་དག་པར་བྱ་བའི་ཕྱིར་དང་། གང་དག་གནས་བཞི་ལ་མོས་པའི་དགེ་བ་ཕུན་སུམ་
ཚོགས་པ་དང་ལྡན་པའི་བློ་ཅན་གྱི་གང་ཟག་དེ་དག་རྗེས་སུ་བཟུང་བའི་ཕྱིར་འདིར་བཤད་དོ།།
གཉིས་པ་ལ། འཆད་བྱེད་ཀྱི་གསུང་རབ་བཤད་པ་དང་། བཤད་བྱའི་གསུང་རབ་ངོས་བཟུང་
བ་ གཉིས། དང་པོ་ནི། འོ་ན་ཡིད་ཆེས་ལུང་དང་ཞེས་བཤད་ན། ལུང་གང་ལ་བརྟེན་ནས་
བཤད་པ་ཡིན་ཞེ་ན། སྒྲོན་མེ་དང་ནོར་བུ་དང་གློག་དང་ཉི་ཟླ་ལ་བརྟེན་ནས་མིག་དང་ལྡན་པ་
གཟུགས་ལ་ལྟ་བ་དེ་བཞིན་དུ་དོན་ཆེན་པོ་དང་ངེས་པའི་ཚིག་དང་ཆོས་དང་སྤོབས་པ་སོ་སོར་
- 36 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་དག་པར་རིག་པ་བཞི་དང་ལྡན་པའི་འོད་མཛད་པ་གཟུངས་ཀྱི་དབང་ཕྱུག་རྒྱལ་པོས་ཞུས་
པའི་མདོ་དང་། དཔལ་ཕྲེང་གི་མདོ་དང༌། དེ་བཞིན་གཤེགས་པའི་སྙིང་པོའི་མདོ་དང་། སངས་
རྒྱས་ཐམས་ཅད་ཀྱི་ཡུལ་ལ་འཇུག་པ་ཡེ་ཤེས་སྣང་བ་རྒྱན་གྱི་མདོ་ལ་སོགས་པ་ཐུབ་པའི་
གསུང་ རབ་ལ་བརྟེན་ནས་ བསྟན་བཅོས་འདི་ནི་རབ་ཏུ་བཤད་དོ། །གཉིས་པ་ནི། བསྟན་
བཅོས་གང་ཞིག་གནས་སྐབས་དང་མཐར་ཐུག་གི་དོན་བརྗོད་བྱར་ལྡན་པ་དང༌། ཚིག་སྐྱོན་
མཐའ་དག་དང་བྲལ་བའི་ཆོས་དང་ཉེ་བར་འབྲེལ་ཞིང་ཁམས་གསུམ་གྱི་ཀུན་ནས་ཉོན་མོངས་
པ་སྤོང་བར་བྱེད་པ་དང༌། སྡུག་བསྔལ་མཐའ་དག་ཞི་བའི་ཕན་ཡོན་སྟོན་པར་མཛད་པའི་
གསུང་གང་ཡིན་པ་དེ་ནི་དྲང་སྲོང་སངས་རྒྱས་ཀྱི་གསུང་སྟེ་བཀའ་ཡིན་ལ། དེ་ལས་བཟློག་
པའི་བསྟན་བཅོས་རྣམས་ནི་གཞན་སངས་རྒྱས་ཀྱི་བཀའ་མིན་ནོ། །གསུམ་པ་རྒྱུ་མཐུན་གྱི་
འབྲས་བུ་ལ་གུས་པར་གདམས་པ་ནི། གང་ཞིག་རྒྱལ་བའི་བསྟན་པ་འབའ་ཞིག་གི་དགོངས་
པ་འགྲེལ་བའི་དབང་དུ་བྱས་ནས་རྩོམ་པ་པོ་རྣམ་གཡེང་མེད་པའི་ཡིད་ཅན་གྱིས་བཤད་པ།
ཐར་པ་དང་ཐམས་ཅད་མཁྱེན་པ་ཐོབ་པའི་ལམ་དང་རྗེས་སུ་མཐུན་པའི་ཐབས་སྟོན་པའི་
བསྟན་བཅོས་དེ་ཡང་དྲང་སྲོང་གི་བཀའ་བཞིན་དུ་སྤྱི་བོས་བླང་བར་བྱ་དགོས་སོ། །
གཉིས་པ་ཆོས་སྤོང་གི་སྒྲིབ་པ་ལ་བག་བྱ་བར་གདམས་པ་ལ། ཆོས་མི་སྤོང་བའི་
ཐབས་ལ་འབད་པར་གདམས་པ། ཆོས་སྤོང་བའི་རྒྱུ་སྤང་བྱར་བསྟན་པ། ཆོས་སྤངས་པའི་
ཉེས་དམིགས་དང་གསུམ། དང་པོ་ལ་ཆོས་ལ་དབང་མི་ཟ་བར་གདམས་པ། ཆགས་སྡང་གི་
ཕྱོགས་སུ་མི་ལྷུང་བར་གདམས་པ་གཉིས། དང་པོ་ནི། དྲང་སྲོང་རང་ཉིད་ཀྱིས་བཞག་པའི་
ངེས་དོན་གྱི་མདོ་གང་ཡིན་པ་དེ་དྲང་དོན་དང་དྲང་དོན་གྱི་མདོ་སྡེ་དེ་ངེས་དོན་ཡིན་ཞེས་པའི་
ཚུལ་གྱིས་མི་དཀྲུག་པར་བྱ་བ་ཡིན་ཏེ། གང་གི་ཕྱིར་རྒྱལ་བ་ལས་ཆོས་མཁས་པ་འགའ་ཡང་
འཇིག་རྟེན་འདི་ན་ཡོད་པ་མ་ཡིན་པའི་ཕྱིར་དང༌། ཇི་སྙེད་པ་མ་ལུས་པ་དང་དེ་ཁོ་ན་ཉིད་
-3 7 () -



གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། ༼༦
མཆོག་ནི་ཚུལ་བཞིན་དུ་ཀུན་མཁྱེན་གྱིས་མངོན་སུམ་དུ་མཁྱེན་པ་ཡིན་གྱི། དེ་ལས་གཞན་པ་
རྣམས་ཀྱིས་མངོན་སུམ་དུ་མཁྱེན་པ་མིན་པ་དེ་ཡི་ཕྱིར་དང་། མདོ་སྡེ་བཀྲུག་པ་དེ་ཡང་དམ་
པའི་ཆོས་ལ་གནོད་པ་བྱེད་པར་འགྱུར་བས་ཕྱི་མ་ལ་ངན་སོང་སུ་སྐྱེ་བར་འགྱུར་བའི་ཕྱིར་ཏེ།
མདོ་སྡེ་དཀྲུག་ན་ཐུབ་པའི་དམ་པའི་ཆོས་ཀྱི་ཚུལ་བཤིག་པའི་ཕྱིར་རོ། །གཉིས་པ་ནི། གྲུབ་
མཐའ་ངན་པ་ལ་ཞེན་པའི་ལྟ་བ་དྲི་མ་ཅན་དེ་ལ་བློ་སྦྱར་བར་མི་བྱ་བ་ཡིན་ཏེ། ཉོན་མོངས་པ་
རྨོངས་པ་མ་རིག་པས་ཟིན་པའི་བདག་ཉིད་ཅན་རྣམས་ཀྱིས་ཐེག་ཆེན་འཕགས་པ་འཕགས་པ་
མིན་ཞེས་པ་དང་། འཇིག་རྟེན་ན་དགྲ་བཅོམ་པ་མེད་དོ་ཞེས་འཕགས་པ་ལ་སྐུར་པར་འདེབས་
པ་དང་། དགྲ་བཅོམ་པ་དེས་གསུངས་པའི་ཆོས་ལ་བརྙས་པ་གང་ཡིན་པ་དེ་ཀུན་གྲུབ་མཐའ་
ངན་པ་ལ་ཞེན་པའི་ལྟ་བས་བྱས་པའི་ཕྱིར། གྲུབ་མཐའ་ངན་པ་ལ་ བརྟེན་པའི་ལྟ་བའི་དྲི་
མ་དེ་སེམས་རྒྱུད་ལ་འབྲལ་བར་དཀའ་བ་ཡིན་ཏེ། དཔེར་ན། གོས་གཙང་མ་ཚོན་གྱིས་རྣམ་
པར་འགྱུར་བར་སླ་ལ་སྣུམ་གྱིས་གོས་པ་བསྒྱུར་བར་སླ་བ་མིན་པ་བཞིན་ནོ། །གཉིས་པ་ཆོས་
སྤོང་བའི་རྒྱུ་སྤང་བྱར་བསྟན་པ་ནི། སྡིག་པའི་གྲོགས་པོ་སྤོང་བ་དང་ཡང་དག་པའི་དགེ་བའི་
བཤེས་གཉེན་ལ་བརྟེན་ཏེ། ལོག་པའི་ང་རྒྱལ་བཅོམ་ནས་ཐར་པ་དང་ཐམས་ཅད་མཁྱེན་པའི་
ལམ་སྒྲུབ་པ་ལ་བག་དང་ལྡན་པར་བྱ་དགོས་ཏེ། དོན་དང་དོན་མིན་པ་རྣམ་པར་འབྱེད་པའི་བློ་
དམན་པ་དང་ཐེག་པ་ཆེན་པོའི་དཀར་པོའི་ཆོས་ལ་མོས་པ་དང་བྲལ་བ་དང་། མ་ཐོབ་པ་ཐོབ་
བོ་སྙམ་པའི་ང་རྒྱལ་ལ་བརྟེན་པ་དང༌། ཚེ་རབས་སྔ་མ་ནས་ཐེག་པ་ཆེན་པོའི་དམ་པའི་ཆོས་
ཀྱིས་འཕོངས་པས་བསྒྲིབས་པའི་བགས་ཅན་ཡིན་པ་དང༌། དྲང་དོན་དེ་ཉིད་ལ་ངེས་དོན་
འཛིན་པ་དང་། རྙེད་པ་ལ་ལྷག་པར་ཆགས་པའི་བརྐམ་པ་དང་། ལྟ་བ་ངན་པའི་དབང་དུ་སོང་
བ་དང་། དམ་པའི་ཆོས་སུན་འབྱིན་པའི་སྡིག་པའི་གྲོགས་པོ་བསྟེན་པ་དང་། དམ་པའི་ཆོས་
འཛིན་པའི་དགེ་བའི་བཤེས་གཉེན་རྒྱང་རིང་དུ་བསྲིངས་པ་དང་། ཚེ་ཕྱི་མ་ཕན་ཆད་ཀྱི་གོ་
-3 7 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཕང་དོན་དུ་གཉེར་བའི་མོས་པ་དམན་པའི་རྒྱུ་ལ་བརྟེན་ནས་དགྲ་བཅོམ་པ་རྣམས་ཀྱིས་
གསུངས་ པའི་ དམ་ པའི་ ཆོས་ སྤོང་བར་བྱེད་ པའི་ ཕྱིར། གསུམ་ པ་ ཆོས་སྤངས་པའི་ཉེས་
དམིགས་ལ་ངན་སོང་དུ་སྐྱེ་བ་དང༌། འཁོར་བ་ལས་ཐར་པ་རྙེད་པར་དཀའ་བ་གཉིས། དང་པོ་
ནི༑ ཇི་ལྟར་ཟབ་མོའི་ཆོས་ལས་ཉམས་པས་འཇིགས་པ་དེ་བཞིན་དུ་མཁས་པ་རྣམས་ཀྱི་མེ་
དང་མི་ཟད་པའི་སྦྲུལ་གདུག་པ་དང་། རང་ཉིད་གསོད་པའི་གཤེད་མ་དང་། ཐོག་ལའང་ཤིན་
ཏུ་འཇིགས་པར་མི་བྱ་བ་ཡིན་ཏེ། མེ་དང་སྦྲུལ་དང་དགྲ་དང་རྡོའི་མེས་ནི་ཚེ་འདིའི་སྲོག་དང་
བྲལ་བ་ཙམ་བྱེད་ཀྱི་དེ་ལས་མནར་མེད་རྣམས་ཀྱི་འགྲོ་བ་ཤིན་ཏུ་འཇིགས་པར་འགྲོ་བར་མི་
འགྱུར་ལ། དམ་པའི་ཆོས་སྤངས་པས་ནི་ཚེ་འདིར་ཉེས་པ་དུ་མ་དང་ལྡན་ཞིང་ཕྱི་མར་མནར་
མེད་དུ་སྐྱེ་བར་འགྱུར་བའི་ཕྱིར། གཉིས་པ་ནི། ཆོས་སྤངས་པའི་གང་ཟག་དེ་འཁོར་བ་ལས་
ཐར་པ་རྙེད་པར་དཀའ་བ་ཡིན་ཏེ། གང་ཞིག་ཡང་ཡང་སྡིག་པའི་གྲོགས་པོ་བརྟེན་ནས་སངས་
རྒྱས་ལ་སྐུ་འཚལ་འབྱིན་པའི་ངན་སེམས་དང་ལྡན་པར་འགྱུར་བ་དང་། ཕ་མ་གསོད་པ་དང་།
བྱ་བ་མིན་པ་བྱེད་པ་དགྲ་བཅོམ་པ་གསོད་པ་དང་། མཆོག་གི་ཚོགས་དགེ་འདུན་འཁོར་ལོའི་
དབྱེན་གྱིས་འབྱེད་པའི་མི་དེ་ཡང་ཆོས་ཉིད་ངེས་པར་བསམས་ན་མྱུར་དུ་འཁོར་བ་ལས་ཐར་
བར་འགྱུར་གྱི་གང་ཞིག་ཡིད་ནི་ཐེག་པ་ཆེན་པོའི་ཆོས་ལ་སྡང་བ་དེ་ལ་བསྐལ་པའི་བར་དུ་ཐར་
པ་ག་ལ་ཡོད་དེ་མེད་པའི་ཕྱིར།
གསུམ་པ་བརྩམས་པའི་དགེ་བ་བྱང་ཆུབ་ཏུ་བསྔོ་བ་ནི། དཀོན་མཆོག་གསུམ་དང་
རང་བཞིན་གྱིས་རྣམ་པར་བྱང་བའི་ཁམས་དང་། དྲི་མ་མེད་པའི་བྱང་ཆུབ་དང་ཡོན་ཏན་དང་དེ་
ལ་བརྟེན་པའི་ཕྲིན་ལས་དེ་རྡོ་རྗེ་ལྟ་བུའི་དོན་བདུན་དང༌། དེ་སྟོན་པའི་གནས་རྣམ་པ་བདུན་
ཚུལ་བཞིན་བཤད་པ་ལས། བྱམས་མགོན་བདག་གིས་དགེ་བ་གང་ཐོབ་དེས་ནི་འགྲོ་བ་འདི་
མཐའ་ཡས་པའི་འོད་མངའ་བའི་དྲང་སྲོང་ཚེ་དཔག་མེད་མཐོང་ཞིང་མཐོང་ནས་ཀྱང་ནི་ཆོས་
-3
7 2 -



-
-
།
གྲགས་ཆེན་བཅོ་བརྒྱད་ཀྱི་རྒྱུད་བླའི་བསྟན་བཅོས་གསལ་བྱེད་བཞུགས། (༦
རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་མེད་པ་སྐྱེ་སྟེ་བྱང་ཆུབ་མཆོག་ཐོབ་པར་ཤོག་ཅེས་
བསྔོ་བའོ། །གཉིས་དོན་བསྡུ་བ་ནི་གང་ལ་བརྟེན་ནས་རྒྱུ་མཚན་དང་དགོས་པ་གང་གི་ཕྱིར་དུ་
མཛད་པ་ནི། དེ་ལྟར་ཡིད་ཆེས་ཞེས་སོགས་ཚིགས་བཅད་གཅིག་གིས་བསྟན། འཆད་བྱེད་ཇི་
ལྟ་བུ་དང༌། བཤད་བྱ་གང་བཤད་པ་ནི་ཇི་ལྟ་སྒྲོན་གློག་ཞེས་སོགས་ཚིགས་བཅད་གཉིས་
ཀྱིས་བསྟན། དེའི་རྒྱུ་མཐུན་གྱི་འབྲས་བུར་གྱུར་པའི་བསྟན་བཅོས་གང་ཡིན་པ་དེ་གང་ཞིག་
རྒྱལ་བའི་བསྟན་པ་ཞེས་སོགས་ཚིགས་བཅད་གཅིག་གིས་བསྟན། གང་ཕྱིར་རྒྱལ་ལས་ཆེས་
མཁས། ཞེས་སོགས་ཚིགས་བཅད་གཉིས་ཀྱིས་བདག་ཉིད་ཆོས་སྤོང་གི་སྒྲིབ་པ་དག་པའི་
ཐབས་དང༌། བློ་དམན་ཞེས་སོགས། ཚིགས་བཅད་གཅིག་གིས་ཆོས་ལས་ཉམས་པའི་རྒྱུ་
བསྟན། དེ་ནས་ཇི་ལྟར་ཟབ་མོའི་ཞེས་སོགས་ཚིགས་སུ་བཅད་པ་ནི་གཉིས་ཀྱིས་ཆོས་སྤངས་
པའི་འབྲས་བུ་ཉེས་དམིགས་བསྟན་པ་ཡིན་ཏེ། རྒྱལ་བ་འོད་དཔག་མེད་ཀྱི་འཁོར་གྱི་དཀྱིལ་
འཁོར་དུ་སྐྱེས་ནས་མི་སྐྱེ་བའི་ཆོས་ལ་བཟོད་པ་ཐོབ་པ་དང༌། བླ་ན་མེད་པའི་བྱང་ཆུབ་ཐོབ་
པའི་རྡོ་རྗེ་ལྟ་བུའི་དོན་བདུན་གྱི་ཆོས་བརྗོད་པས་མདོར་ན་གནས་སྐབས་དང་མཐའ་ཐུག་གི་
འབྲས་བུ་རྣམ་པ་གཉིས་ནི་དཀོན་མཆོག་རྣམ་པར་བྱང་ཁམས་ཞེས་སོགས་ཚིགས་བཅད་ཐ་མ་
ཡིས་ནི་བསྟན་པ་ཡིན་ནོ། །ཐེག་པ་ཆེན་པོ་རྒྱུད་བླ་མའི་བསྟན་བཅོས་དཀོན་མཆོག་གི་རིགས་
རྣམ་པར་དབྱེ་བ་ལས་ཕན་ཡོན་གྱི་སྐབས་ཏེ་སྐབས་ལྔ་པའི་རྣམ་པར་བཤད་པ་རེ་ཤིག་རྫོགས་
སོ༑ ༑བཞི་པ་མཇུག་གི་དོན་ལ་གང་གིས་མཛད་པ་དང༌། ལོ་པཎ་གང་གིས་བསྒྱུར་བ་གཉིས།
དང་པོ་ནི། ཐེག་པ་ཆེན་པོ་རྒྱུད་བླ་མའི་བསྟན་བཅོས་མགོན་པོ་བྱམས་པས་མཛད་པ་རྫོགས་
སོ༑ ༑གཉིས་པ་ནི། འགྱུར་བྱང་དང་། འགྲེལ་པའི་མཛད་བྱང་སོགས་མ་དཔེར་འཕྲོ་ལུས་པ་ལྟ་བུར་ཆད་འདུག་གོ །།
-3 7 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༄༅། །རྒྱུད་བླ་མའི་རྣམ་བཤད་དོན་དམ་རྣམ་ངེས་བསྡུས་པའི་
སྙིང་པོའི་སྙིང་པོ་བཞུགས་སོ། །
མཛད་བྱང་མེད།
༄༅། །མཆོག་ཏུ་གྱུར་ཅིག །ཐེག་པ་ཆེན་པོ་རྒྱུད་བླ་མའི་རྣམ་བཤད་དོན་དམ་རྣམ་
ངེས་བསྡུས་པའི་སྙིང་པོའི་སྙིང་པོ་ཞེས་བྱ་བ། དེ་བཞིན་གཤེགས་པ་རྟག་པ་དང་དེའི་སྲས་ཀྱི་
ཐུ་བོ་དང་དེའི་སྙིང་པོ་ཡོན་ཏན་རང་བཞིན་གྱིས་ལྡན་པ་ལ་ཕྱག་འཚལ་ལོ། །ཤེས་དང་ཤེས་བྱ་
རོ་གཅིག་སྐུ་ནི་མཁའ་ལྟར་ཡངས་ལ་ཡེ་ཤེས་ཆེན་པོའི་ཉི་མ་ཤར། །རབ་དང་རབ་མཆོག་
ལེགས་འདོམས་གསུང་ནི་འབྲུག་ལྟར་སྒྲོག་ལ་ཆོས་རབ་ཆར་རྒྱུན་མཚུངས་མེད་འབེབས། །
རྒྱལ་དང་རྒྱལ་སྲས་དགོངས་མཁྱེན་ཐུགས་ནི་མཚོ་ལྟར་ཟབ་པ་རིགས་རྒྱལ་པད་དཀར་གསུང་
གིས་བརྒྱན། །མཚན་དང་མཚན་ཉིད་ཀུན་ཏུ་བཟང་ནི་ཟླ་ལྟར་གྲགས་ལ་བདག་མཚན་བཅུད་
རྒྱས་མཛད་པ་རྒྱལ། །སྐྱེ་བ་ལྔ་བརྒྱར་པཎྜི་ཏར་གྱུར་ལྔ་བརྒྱའི་ཐ་མར་ཐུབ་དབང་བསྟན་པའི་
བསྟན་འཛིན་གྱུར། །སངས་རྒྱས་གཉིས་པར་འཛམ་བུའི་གླིང་གྲགས་ཉིད་ཀྱི་གཅུང་པོར་རྒྱལ་
བས་ལུང་བསྟན་ལུང་བཞིན་གྲགས། །འབུམ་སྡེ་བརྒྱད་ཅུའི་ཞལ་འདོན་ལ་བརྩོན་བརྒྱད་སྟོང་
མངའ་ཡང་ཉིད་ལ་འདུལ་བཟང་འདུལ་བར་བརྩོན། །དཀའ་པོད་བཞི་པོ་རང་མཉམ་བུ་
འཚལ་བཞི་ལས་ཀུན་གྱིས་དབྱིག་གཉེན་བདག་པོར་བདག་ཕྱག་འཚལ། །དོན་རྣམས་ཀུན་
མཁྱེན་ཆེན་པོ་ལྟར། །ཚིག་རྣམས་སངས་རྒྱས་གཉིས་པ་ལྟར། །སྨྲ་ལ་བསྒྲིམ་པའི་སྨྲ་མཆོག་
བདག །དེ་གཉིས་རྟག་ཏུ་དེ་ལྟར་བསྟོད། །ཆོས་ཀུན་འདི་ལྟར་བྱང་ཆུབ་གནས། །སེམས་ཅན་
-3 7
4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
རྣམས་ལ་ཆོས་ཀྱི་དབྱིངས། །མ་དག་མ་བྲལ་སྐྱོན་བཅས་གཟིགས། །ཐུགས་རྗེ་རབ་འཇུག་
བདེ་གཤེགས་རྒྱལ། །ཆོས་ཀྱི་དབྱིངས་ཀྱི་མཐར་ཐུག་པ། །ནམ་མཁའི་ཁམས་ཀྱི་མཐའ་ཀླས་
པ༑ ༑ཕྱི་མའི་མཐའི་མུར་ཐུག་པ། །བདེ་གཤེགས་རྒྱུ་བཞིའི་འབྲས་ལ་འདུད། །དོང་ནང་བུ་
གཅིག་ ཕ་མ་ ལྟར། ཁམས་གསུམ་སེམས་ཅན་ཐམས་ཅད་ལ། །ཉན་རང་བྱང་སེམས་སྙིང་
བརྩེ་ལས། །བརྩེ་ཆེན་སེམས་དཔའ་ཆེན་པོ་རྒྱལ། །ཤེས་རབ་སྙིང་རྗེའི་ཐབས་ལྡན་པས། །
མྱང་འདས་ལ་བརྟེན་བསམ་པ་ཅན། །འཁོར་བ་ལ་བརྟེན་སྦྱོར་བ་ཅན། །སེམས་དཔའ་མཐར་
མི་གནས་ལ་འདུད། །འཇིག་ཚོགས་ལྟ་བར་ལྷུང་རྣམས་དང་། །ཕྱིན་ཅི་ལོག་ལ་དགའ་རྣམས་
དང༌། །སྟོང་པ་ཉིད་ལས་གཡེངས་རྣམས་ཀྱི། །ཡུལ་མིན་བདེ་གཤེགས་སྙིང་པོ་རྒྱལ། །ཆོས་
ཀྱི་སྐུའི་སྙིང་པོ་དང་། །འཇིག་རྟེན་འདས་པའི་སྙིང་པོ་དང༌། །ཡོངས་དག་ཆོས་ཀྱི་སྙིང་པོ་སྟེ། །
བདེ་གཤེགས་སྙིང་པོ་རྟོགས་དཀར་འདུད། །སེམས་ཅན་མ་ལུས་ཐམས་ཅད་པ། །གདོད་ནས་
བདེ་གཤེགས་སྙིང་པོ་གནས། །ཡིན་ལ་ཡིན་བཞིན་འཆད་པའི་ཕྱིར། །ནོར་འཁྲུལ་སྤངས་པའི་
སེམས་སྐྱེད་དོ། །སེམས་ཅན་མ་ལུས་ཐམས་ཅད་པ། །གདོད་ནས་རང་བཞིན་རྣམ་དག་ཅན།།
ཡིན་ལ་ཡིན་བཞིན་འཆད་པའི་ཕྱིར། །སྒྲོ་འདོགས་སྤངས་པའི་སེམས་སྐྱེད་དོ། །སེམས་ཅན་
མ་ལུས་ཐམས་ཅད་པ། །གདོད་ནས་ཡོན་ཏན་ལྷུན་གྲུབ་ཅན། །ཡིན་ལ་ཡིན་བཞིན་འཆད་
པའི་ཕྱིར། །སྐུར་འདེབས་སྤངས་པའི་སེམས་བསྐྱེད་དོ། །དཀོན་མཆོག་གསུམ་དང་ཁམས་
སོགས་བཞི། །ཤེས་བྱའི་མཐར་ཐུག་ངེས་པའི་དོན། །ལེགས་པར་དགོངས་ནས་སྟོན་མཛད་
པའི། །བཤེས་གཉེན་ཀུན་ལའང་བདག་དད་དོ། ། །
དེ་ལྟར་སྙན་དངགས་ཆེན་པོའི་སྒོ་ནས་བསྟོད་ཕྱག་དང༌། ཐུན་མོང་མ་ཡིན་པའི་
སྐྱབས་འགྲོ་སེམས་བསྐྱེད་དང་བའི་མཐའ་ཅན་བརྗོད་པར་བྱས་སོ། །བྱས་པའི་དོན་ནི། སློབ་
མ་ཡིད་གཞུངས་པ་འགས་སྔ་རབས་པའི་ཆུ་བབ་རྐྱང་གི་བཤད་ཉོག་རྩིང་པོ་དང་མི་འདྲ་བར་
，
-37 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་འབྱེད་དང་རིམ་སྦྱོར་དང་བཤད་གཞི་དང་གྲངས་འདྲེན་དང་དྲང་བཤད་དང་རྟགས་
སྦྱོར་རྣམས་ཇི་ལྟར་འོས་པའི་ཞིབ་བཤད་ཉུང་འདུས་པས་བྱེད་པར་བསྐུལ་བའི་ངོར། བདག་
གིས་ངེས་དོན་གྱི་བསྟན་པ་ཡུན་དུ་གནས་པའི་ཕྱིར་དེ་ལྟར་འདི་བརྩམ་མོ། །དེ་ཡང་རྩ་བ་
འདིས་དངོས་སུ་ཟིན་པ་རྣམས་ཀྱི་སྒྲ་བསྡུ་ཉམས་འགྱུར་ཅན་ཤ་སྟག་བྱེད་ཀྱི། རྒྱ་བོད་ཀྱི་
བཤད་ཡམས་དང་དགག་སྒྲུབ་མང་པོ་མི་བྱེད་དེ། སློབ་དཔོན་ཆོས་མཆོག་གིས། ཤིན་ཏུ་སྤྲོས་
པས་འཇིགས་པའི་ཕྱིར། །གཞན་གྱི་བཤད་པ་མི་དགོད་དེ། །ལམ་ངན་སྤོང་བར་འདོད་པ་
ཡིས། །སླར་ཡང་དེར་འཇུག་བྱེད་མ་ཡིན། །ཞེས་པ་ལྟར་འདིར་འཐད་པར་བསམ་པའི་ཕྱིར་
དང་། རྒྱས་པར་ཁོ་བོའི་རྒྱས་འབྲིང་བསྡུས་གསུམ་སྙིང་པོ་དང་བཅས་པ་དང་འགྲེལ་པ་ལ་
ལྟོས་པའི་ཕྱིར་རོ་ཞེས་ཀྱང་ངེས་སོ། །འདིར་ཐེག་པ་ཆེན་པོ་རྒྱུད་བླ་མའི་བསྟན་བཅོས་དཀོན་
མཆོག་གི་རིགས་རྣམ་པར་དབྱེ་བ། ཕྱིར་མི་ལྡོག་པའི་ཆོས་ཀྱི་འཁོར་ལོ་འཁོར་གསུམ་ཡོངས་
སུ་དག་པའི་གཏམ་ཕུན་སུམ་ཚོགས་པ་ལྔ་ལྡན་འདི། འཕགས་པ་ཐོགས་མེད་ཀྱི་རྒྱ་འགྲེལ་དྲི་
མ་མེད་པ་ལྟར། འགྲོ་ཀུན་ཐེག་མཆོག་ཆོས་ཀྱི་སྣོད་དུ་རུང་བར་བྱ་བའི་ཕྱིར། ཤིན་ཏུ་རབ་ཏུ་
མདོར་བསྡུས་ནས་བོད་འགྱུར་གྱིས་འཆད་པ་ལ། དམིགས་འབྱེད་གསུམ། གང་ཞིག་འགྱུར་
འཛུགས་ མཚན་ ཕྱག་ དོན། །གང་ ཡང་ འགྱུར་མཛད་གཞུང་ བྱས་ དོན། །གང་གིས་འགྱུར་
རྫོགས་ལོ་པཎ་དོན། །དང་པོ་ལ་གཉིས། བསྒྱུར་བྱ་ཆོས་ཀྱི་དོན། སྒྱུར་བྱེད་མཁས་པའི་ཕྱག །
དང་པོ་ནི། རྒྱ་གར་གྱི་སྐད་དུ། མ་ཧཱ་ནི་བོད་ཀྱི་སྐད་དུ་ཆེན་པོ་སྟེ་མཆོག །དེ་བཞིན་དུ་ཡ་ན་ནི་
ཐེག་པ་སྟེ་བསྒྲོད་པ། ཨུད་ཏ་ར་ནི་བླ་མ་སྟེ་ཕྱི་མ། ཏན་ཏྲ་ནི་རྒྱུད་དེ་རྒྱུན། ཤཱསྔ་ནི་བསྟན་
བཅོས་ཏེ་ཆོས་ སྐྱོབ་བོ། །འི་འབྲེལ་བའོ། །འདི་ནི་རིམ་སྦྱོར་གྱི་ཐོག་མའོ། །གཉིས་པ་ནི།
འཚལ་ལོ་ལ་གཉིས། གང་ལ་འཚལ་ན་སྤངས་རྟོགས་རྫོགས་པས་སངས་རྒྱས་དང་དེ་ལ་རང་
གཞན་སྦྱོར་བས་བྱང་ཆུབ་སེམས་དཔའ་སྟེ་དེ་གཉིས་ཐམས་ཅད་ལ་འཚལ། གང་ཞིག་འཚལ་
-
-3 7
6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
ན་མཆོག་ཏུ་འདུད་པའི་ཕྱག་འཚལ་ལོ། །འདི་ནི་བཤད་གཞིའི་ཐོག་མའོ། །ཀྭ་ཡེ། འགྲེལ་
པའི་མཚམས་སྦྱོར་འགག་དྲིལ་ནས། །འདིར་ནི་ས་བཅད་རབ་ཏུ་བསྒྲུབས། །འགྲེལ་པའི་ཚིག་
དོན་འགག་དྲིལ་ནས། །འདིར་ནི་འབྲུ་གནོན་རབ་ཏུ་བསྒྲུབས། །འགྲེལ་པའི་སྤྲོ་བསྡུ་འགག་
དྲིལ་ནས། །འདིར་ནི་ཚིགས་བཅད་རབ་ཏུ་བསྒྲུབས། །དེ་ཕྱིར་འདི་དང་བྱམས་མགོན་གྱི། །
བར་རྒྱུད་ཐོགས་མེད་གཅིག་པུས་བྱས། །བཤད་པའི་ཉམས་འགྱུར་ཚིགས་བཅད་དོ། །
གཉིས་པ་ལ་གཉིས། གཞུང་དོན་མ་ལུས་བཤད། གང་གིས་མཛད་བྱང་སྨོས། དང་
པོ་ལ་ གཉིས། རྡོ་ རྗེའི་གནས་བདུན་བཤད། བཤད་ཟིན་བསྡུས་ནས་གདམས། དང་པོ་ལ་
གཉིས། ལུས་ ཀྱི་ ཚིགས་བཅད་ གསུང་། ཚིག་དོན་བརྗོད་ བྱ་བཤད། དང་པོ་ལ་ གསུམ།
གནས་བདུན་ལུས་སུ་གདམས། མདོ་ལས་རིག་ཚུལ་བརྗོད། བསྟན་བཅོས་འབྲེལ་བ་བཤད།
དང་པོ་ ལ་ གཉིས། གནས་ བདུན་སོ་སོའི་ གྲངས། ལུས་ཀྱི་ངོ་བོར་གདམས། དང་པོ་ནི།
སངས་ རྒྱས་ཀྱི་དོན་དང་གཅིག །ཆོས་ཀྱི་དོན་དང་གཉིས། ཚོགས་དགེ་འདུན་གྱི་དོན་དང་
གསུམ། ཁམས་ཀྱི་དོན་དང་བཞི། བྱང་ཆུབ་ཀྱི་དོན་དང་ལྔ། ཡོན་ཏན་གྱི་དོན་དང་དྲུག །
སངས་རྒྱས་ཕྲིན་ལས་ཀྱི་དོན་ནི་དོན་བདུན་གྱི་ཐ་མ་སྟེ། དེ་ལྟར་བདུན་ནོ། །འདི་ནི་གྲངས་
འདྲེན་གྱི་ཐོག་མའོ། །གཉིས་པ་ནི། ཡིན་ནོ་ལ་གསུམ། ཇི་ལྟར་ཡིན་ན་མདོར་བསྡུས་ནས་ནི་
ཡིན། གང་ཞིག་ཡིན་ན་རྡོ་རྗེའི་གནས་བདུན་པོ་འདི་ནི་ཡིན། ཅི་ཞིག་ཡིན་ན་བསྟན་བཅོས་
འདི་མཐའ་དག་ཀུན་གྱི་ལུས་ཡིན་ནོ། །གཉིས་པ་ནི། རིག་བྱ་སྟེ་ལ་བཞི། གང་ཞིག་རིག་ན་
གནས་བདུན་འདི་དག་ལས་རང་རང་གི་མཚན་ཉིད་བསྟན་པ་དང་རྗེས་སུ་འབྲེལ་བ་ནི་རིག །
ཇི་བཞིན་རིག་ན་སྔ་ཕྱིའི་གོ་རིམ་འདིར་བསྟན་པ་ཇི་ལྟ་བ་བཞིན་དུ་རིག །གང་དུ་རིག་ན་
འཕགས་པ་གཟུངས་ཀྱི་དབང་ཕྱུག་རྒྱལ་པོས་ཞུས་པའི་མདོར་རིག །གང་ལས་རིག་ན་གཉིས།
གསུམ་རིག་ཚུལ་ནི་མདོ་དེའི་གླེང་གཞི་ལས་ནི་གནས་དང་པོ་དཀོན་མཆོག་གསུམ་རིག །བཞི་
-377-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིག་ཚུལ་ནི་དེའི་འོག་ཏུ་གནས་ལྷག་མ་ཁམས་སོགས་བཞི་ནི་བློ་ལྡན་གྱི་ཆོས་དབྱེ་དྲུག་ཅུ་དང་
རྒྱལ་བའི་ཆོས་ཀྱི་དབྱེ་བ་བརྒྱད་ཅུ་བསྟན་པ་ལས་རིག་གོ །དེ་ཡང་སྡོམ་ཚིག་སྨྲས་ན་ཤེས་ཏེ་
འདི་ལྟར། ཚུལ་ཁྲིམས་ཏིང་འཛིན་ཤེས་རབ་གཟུངས། །རྒྱན་བཞི་རེ་རེ་ལ་ཡང་གཅིག་ནས་
བཅུའི། །དྲན་པ་བློ་གྲོས་རྟོགས་པ་ཆོས་ཤེས་པ། །བདེན་པ་མངོན་ཤེས་སྒྲུབ་པའི་སྣང་བ་
བརྒྱད། །དང་པོ་བདུན་ལ་བརྒྱད་བརྒྱད་ཐ་མར་དགུ། །རྒྱས་པར་ཐམས་ཅད་མདོ་བཞིན་ཤེས་
པར་བྱ། །ལྟ་ཀུན་སྤང་ཕྱིར་ཕྱིན་ལོག་བཞི་སྤང་ཕྱིར། །འཛིན་གཉིས་སྤང་ཕྱིར་སྒྲིབ་པ་ལྔ་སྤང་
ཕྱིར། །དྲུག་ཆགས་སྤང་ཕྱིར་ང་རྒྱལ་བདུན་སྤང་ཕྱིར། །འཕགས་ལམ་ཐོབ་ཕྱིར་རང་དགར་
དབང་ཡོད་ཕྱིར། །གནོད་སེམས་སྤང་ཕྱིར་སྡིག་པ་ལས་བཟློག་ཕྱིར། །ཤེས་རབ་བསྐྱེད་ཕྱིར་
རྟེན་འབྲེལ་ལ་ གཟུང་ཕྱིར། །ཞེན་ལྟ་ སྤང་ཕྱིར་ཁམས་གསུམ་ནས་འབྱུང་ཕྱིར། །སྙེམས་པ་
སྤང་ཕྱིར་ངན་འགྲོའི་སྒོ་བཅད་ཕྱིར། །ཆོས་བསྟན་སྙམ་དུ་སེམས་ཅན་འདི་རྣམས་ལ། །སེམས་
དཔའི་སྙིང་རྗེ་ཆེན་པོ་བཅུ་དྲུག་སྐྱེ། །གཏི་མུག་ཆུང་མོས་ཆོས་མིན་འཚོ་མ་དག །ལྟར་བྱིང་མ་
རིག་ཡིད་བྱེད་ལོག་པའི་ཆོས། །སེར་སྣ་ཅན་ལ་སོགས་དྲུག་རིགས་མིན་ལྟུང་། །ཉོན་མོངས་
འཇིག་ལྟ་མ་དུལ་བྱས་མི་བཟོད། །ཆུར་ལྷུང་བཀའ་བློ་མི་བདེ་འཕོངས་པ་མང༌། །དབུལ་པོ་
བརྟག་ན་མི་ཤེས་མུན་པས་གཏིབས། ཁམས་གསུམ་ལ་ཆགས་གཡོན་ཞུགས་ལུས་སྲོག་
ཆགས། །དཀོན་མཆོག་གསུམ་བྲལ་ཆོས་ཉམས་དྲན་དྲུག་བྲལ། །ལས་ཉོན་མི་དགེའི་ཆོས་
འདི་གཞན་ལྡན་དང༌། །བདག་མི་ལྡན་མཐོང་གཞན་སྤོང་ལས་སོ་གཉིས། །དྲུག་ཅུའི་སྡོམ་མོ་
བརྒྱད་ཅུའི་སྡོམ་ནི། བྱང་ཆུབ་རྩ་གནས་མེད་དང་ཞི་ཉེར་ཞི། །འོད་གསལ་བླང་དོར་མེད་དང་
མཚན་དམིགས་མེད། །དུས་གསུམ་མཉམ་དང་ལུས་མེད་འདུས་མ་བྱས། །དབྱེར་མེད་གནས་
དང་ལུས་སེམས་འཚང་མི་རྒྱ། །གཟུང་གཞི་མེད་དང་སྟོང་དང་ནམ་མཁའ་མཉམ། །ཇི་ལྟའི་
གནས་དང་རྣམ་འཇུག་རྣམ་མེད་འཇུག །ཟག་ལེན་མེད་དང་ངག་དྲི་ཉོན་མེད་དེ། །འདི་ནི་
-3 7 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
བྱས་པས་ ཁོང་དུ་མ་ཆུད་པས། ཁོང་ཆུད་བྱའོ་སྙམ་དུ་སེམས་ཅན་ལ། །དེ་བཞིན་གཤེགས་
པའི་ཐུགས་རྗེ་བཅུ་དྲུག་འཇུག །སྟོབས་བཅུ་མི་འཇིགས་པ་བཞི་མ་འདྲེས་པ། །བཅོ་བརྒྱད་
ཡོན་ཏན་གཞན་སྟོན་རྒྱལ་བའི་ལས། །ཞེས་སྨྲའོ། །གསུམ་པ་ནི། གནས་བདུན་གྱི་དང་པོ་
སངས་རྒྱས་ལས་གཉིས་པ་ཆོས་འབྱུང་། ཆོས་དེ་ལས་གསུམ་པ་འཕགས་པའི་ཚོགས་འབྱུང་།
ཚོགས་དེ་ལས་བཞི་པ་བདེ་གཤེགས་སྙིང་པོ་ཡེ་ཤེས་ཀྱི་ཁམས་ཐོག་མར་ཐོབ། མཐར་ཐུག་ཡེ་
ཤེས་ཀྱི་ཁམས་དེ་ཐོབ་པ་ནི་ལྔ་པ་བྱང་ཆུབ་མཆོག་ཡིན། དེ་དྲུག་པ་སྟོབས་སོགས་ཡོན་ཏན་གྱི་
ཆོས་རྣམས་དང་ལྡན། དེ་བས་ན་བདུན་པ་སེམས་ཅན་ཀུན་དོན་གྱི་ཕྲིན་ལས་མཛད་དེ། དེ་
ལྟར་འདི་བདུན་འབྲེལ་ལོ། །འདི་ནི་དྲང་བཤད་ཀྱི་ཐོག་མའོ། །སྨྲས་པ། ཡིན་ལུགས་ཕིགས་
པར་དཀའ་བས་རྡོ་རྗེའི་དོན། །དོན་དེའི་རྟེན་དུ་གྱུར་པས་རྡོ་རྗེའི་གནས། །གནས་བདུན་ལུས་
མདོ་འབྲེལ་གསུམ་བཤད་འདི་ཡང་། །ཡང་དག་ལུས་ཀུན་གདུལ་བྱས་རྟོགས་ཕྱིར་ཡིན། །
ཞེས་བྱའོ། །དེ་རྣམས་ཀྱིས་ལུས་ཀྱི་ཚིགས་བཅད་གསུངས་ཟིན་ཏོ། །དྲུག་གཉིས་བརྒྱད་ཀྱི་
སྐྱབས་ཆེན་གསུམ། །གསུམ་དྲུག་དབང་བྱས་སྐྱབས་སྤྱི་གསུམ། །གཏན་སྐྱབས་ཡིན་མིན་རྒྱུ་
མཚན་དྲུག །སྒྲ་དོན་དྲུག་བརྗོད་སྐྱབས་གསུམ་མཆོད། །འདི་མ་རྟོགས་པས་འདི་རྟོགས་ཕྱིར།།
འདི་རྣམས་གཞུང་ཚིག་འདི་ཀུན་བཞིན། །འདི་ལྟར་ཡིན་ཞེས་འདི་རུ་སྟོན། །འདི་ཤེས་འདོད་
པས་འདི་བླང་བྱོས། །
ད་ནི་ཚིག་སྟོན་བརྗོད་བྱ་བཤད་པ་ལ་གཉིས། དཀོན་མཆོག་གནས་གསུམ་བསྟན།
རིགས་ཀྱི་གནས་བཞི་བཤད། དང་པོ་ལ་བཞི། ཐེག་ཆེན་སྐྱབས་གསུམ་བཤད། སྐྱབས་སྤྱིའི་
རྣམ་གཞག་བསྟན། གཏན་སྐྱབས་ནི་མིན་པ་བསྟན་པ། དཀོན་མཆོག་སྒྲ་དོན་བརྗོད། དང་པོ་
ལ་གསུམ། སངས་རྒྱས་དཀོན་མཆོག་བཤད། ཐེག་ཆེན་ཆོས་མཆོག་བཤད། སེམས་དཔའི་
ཚོགས་མཆོག་བཤད། དང་པོ་ལ་གཉིས། སངས་རྒྱས་ཚིགས་བཅད་གསུང་། ཚིག་འདིས་ཅི་
-
-3 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་བཤད། དང་པོ་ལ་གཉིས། རང་དོན་གསུམ་གྱི་དོན། གཞན་དོན་གསུམ་གྱི་དོན། དང་
པོ་ལ་གསུམ། འདུས་མ་བྱས་པའི་དོན། ལྷུན་གྱིས་གྲུབ་པའི་དོན། རྐྱེན་རྟོགས་མིན་པའི་དོན།
དང་པོ་ནི། སངས་རྒྱས་གང་ཞིག་འདི་དག་ལ་སྐྱེ་གནས་འཇིག་པའི་ཐོག་མ་དབུས་མཐའ་
གསུམ་མེད་ པའོ། །གཉིས་པ་ནི། རང་གི་མཛད་ པ་ལ་ སྤྲོས་རྟོག་ཞི་བའོ། །གསུམ་པ་ནི།
སངས་རྒྱས་ རང་ཉིད་རང་བྱུང་ཡེ་ཤེས་ཀྱིས་མངོན་པར་སངས་རྒྱས་པའོ། །གཉིས་པ་ལ་
གསུམ། མཁྱེན་པ་ལྡན་པའི་དོན། བརྩེ་བ་ལྡན་པའི་དོན། ནུས་པ་ལྡན་པའི་དོན། དང་པོ་ནི།
རང་དོན་གསུམ་རྟོགས་པས་སངས་རྒྱས་ནས་ནི་ཞེས་པའོ། །གཉིས་པ་ནི། མ་རྟོགས་པ་
གཞན་རྟོགས་པའི་ཕྱིར་དུ་རྟོགས་བྱེད་འཇིགས་མེད་རྟག་པའི་ལམ་བཟང་སྟོན་པའོ། །གསུམ་
པ་ལ་གཉིས། རལ་གྲིའི་དཔེ་དང་སྦྱར། རྡོ་རྗེའི་དཔེ་དང་སྦྱར། དང་པོ་ནི། དེ་འདྲའི་མཁྱེན་
བརྩེའི་རལ་གྲི་མཆོག་ཏུ་རྣོ་བ་བསྣམས་ནས་མིང་གཟུགས་སྡུག་བསྔལ་གྱི་མྱུ་གུ་གཅོད་པར་
མཛད་ཅིང་ ཞེས་ པའོ། །གཉིས་པ་ནི། དེ་འདྲའི་མཁྱེན་བརྩེའི་ རྡོ་ རྗེ་ མཆོག་ཏུ་བརླིང་བ་
བསྣམས་ནས་སྣ་ཚོགས་ལྟ་བའི་ནགས་ཐིབས་པོ་ཉིད་ཀྱིས་བསྐོར་བའི་ཐེ་ཚོམ་གྱི་རྩིག་པ་
འཇིག་པར་མཛད་པའོ། །འདི་གཉིས་ནི་དཔེའི་ཐོག་མའོ། །དེ་ལྟར་ན་སངས་རྒྱས་གང་ཞིག་
དོན་དྲུག་ལྡན་དེ་ལ་འདུད་ཅེས་བསྟོད་དོ། །གཉིས་པ་ལ་གཉིས། ཡོན་ཏན་མདོར་བསྡུས་
བསྟན། དོན་དང་སྦྱར་ཏེ་བཤད། དང༌པོ་ལ་གཉིས། ཡོན་ཏན་དྲུག་ཏུ་བརྗོད། འགག་དོན་
གཉིས་སུ་སྡུད། དང་པོ་ནི། འདུས་མ་བྱས་པའི་ཡོན་ཏན་དང་གཅིག །ལྷུན་གྱིས་གྲུབ་པའི་
ཡོན་ཏན་དང་གཉིས། གཞན་གྱི་རྐྱེན་གྱིས་རྟོགས་བྱ་མིན་པའི་ཡོན་ཏན་དང་གསུམ། མཁྱེན་
པའི་ཡོན་ཏན་དང་བཞི། བརྩེ་བའི་ཡོན་ཏན་དང་ལྔ། ནུས་པའི་ཡོན་ཏན་ཏེ་དེ་ལྡན་པས་དྲུག་
གོ །གཉིས་པ་ནི། དྲུག་པོ་དེ་ལས་དང་པོ་གསུམ་རང་དོན་ཕྱི་མ་གསུམ་གཞན་དོན་དེ་ལྟར་
མཐར་ཐུག་གི་དོན་གཉིས་ལྡན་པ་དེ་ནི་དེ་བཞིན་གཤེགས་པའི་སངས་རྒྱས་ཉིད་དོ། །གཉིས་
- 38 0 -



..
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
པ་ལ་གཉིས། ཡོན་ཏན་དྲུག་དོན་སྦྱར། དྲུག་པོ་གཉིས་སུ་བསྡུ། དང་པོ་ལ་གཉིས། རང་དོན་
གསུམ་དོན་སྦྱར། གཞན་དོན་གསུམ་དོན་སྦྱར། དང་པོ་ལ་གསུམ། འདུས་མ་བྱས་དོན་སྦྱར།
ལྷུན་གྱིས་གྲུབ་དོན་སྦྱར། རྐྱེན་རྟོགས་མིན་དོན་སྦྱར། དང་པོ་ནི། སངས་རྒྱས་འདི་ཆོས་ཅན།
འདུས་མ་བྱས་པ་ཆོས་ཀྱི་སྐུས་ཕྱེ་བ་ཅན་ཡིན་ཏེ། ཐོག་མ་དབུས་མཐའ་གསུམ་མེད་པའི་རང་
བཞིན་མཐར་ཐུག་ ཡིན་པའི་ ཕྱིར་ རོ། །འདི་ནི་རྟགས་སྦྱོར་ གྱི་ཐོག་མའོ། །གཉིས་པ་ནི།
སངས་རྒྱས་འདི་ཆོས་ཅན། ཕྲིན་ལས་ལྷུན་གྱིས་གྲུབ་ཅེས་བྱ་བར་བརྗོད་དེ། རང་གི་མཛད་པ་
ལ་སྤྲོས་རྟོག་ཞི་བའི་མཐར་ཐུག་ཡིན་པའི་ཕྱིར་རོ། །གསུམ་པ་ནི། སངས་རྒྱས་འདི་ཆོས་ཅན།
གཞན་གྱི་སྒྲའི་རྐྱེན་གྱིས་རྟོགས་བྱ་མིན་ཏེ། སོ་སོ་རང་བྱུང་གི་ཡེ་ཤེས་ཀྱིས་རྟོགས་བྱ་མཐར་
ཐུག་ཡིན་པའི་ཕྱིར་རོ། །གཉིས་པ་ལ་གསུམ། མཁྱེན་པ་ལྡན་དོན་སྦྱར། བརྩེ་བ་ལྡན་དོན་
སྦྱར། ནུས་པ་ལྡན་དོན་སྦྱར། དང་པོ་ནི། སངས་རྒྱས་འདི་ཆོས་ཅན། མཁྱེན་པའི་ཡེ་ཤེས་
ལྡན་ཏེ། དེ་ལྟར་རང་དོན་རྣམ་པ་གསུམ་རྟོགས་པའི་མཐར་ཐུག་ཡིན་པའི་ཕྱིར་རོ། །གཉིས་པ་
ནི༑ སངས་རྒྱས་འདི་ཆོས་ཅན། ཐུགས་བརྩེ་བའི་སྙིང་རྗེ་ལྡན་ཏེ། མ་རྟོགས་རྟོགས་བྱེད་ཀྱི་
ལམ་བཟང་སྟོན་པའི་མཐར་ཐུག་ཡིན་པའི་ཕྱིར་ནའོ། །གསུམ་པ་ནི། སངས་རྒྱས་འདི་ཆོས་
ཅན། ནུས་པའི་ཕྲིན་ལས་ལྡན་ཏེ། ཡེ་ཤེས་དང་ཐུགས་རྗེས་གཞན་གྱི་སྡུག་བསྔལ་དང་ཉོན་
མོངས་སྤངས་པའི་མཐར་ཐུག་ཡིན་པའི་ཕྱིར་རོ། །གཉིས་པ་ལ་གཉིས། རང་དོན་གསུམ་དུ་
བསྡུ། གཞན་དོན་གསུམ་དུ་བསྡུ། དང་པོ་ནི། དྲུག་པོ་དེ་ལ་འདུས་མ་བྱས་སོགས་དང་པོ་
གསུམ་ལྡན་ནི་ཆོས་ཅན། རང་དོན་ཕུན་ཚོགས་ཡིན་ཏེ། བདག་ཉིད་ཀྱི་འབྱོར་པའི་གནས་
ཡིན་པའི་ཕྱིར་རོ། །གཉིས་པ་ནི། མཁྱེན་པའི་ཡེ་ཤེས་སོགས་ཕྱི་མ་གསུམ་ལྡན་ནི་ཆོས་ཅན།
གཞན་དོན་ཕུན་ཚོགས་ཡིན་ཏེ། ཕ་རོལ་ཕུན་ཚོགས་ཀྱི་གནས་ཡིན་པའི་ཕྱིར་རོ། །གཉིས་པ་
ལ་གཉིས། ཆོས་མཆོག་ཚིགས་བཅད་གསུང་ཚིག་འདིས་ཅི་བསྟན་བཤད། དང་པོ་ལ་གཉིས།
- 38 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགོག་བདེན་གསུམ་གྱི་དོན། ལམ་བདེན་གསུམ་གྱི་དོན། དང་པོ་ལ་གཉིས། བསམ་དུ་མེད་
པའི་དོན། གཉིས་མེད་རྟོག་མེད་དོན། དང་པོ་ནི། དམ་ཆོས་གང་ཞིག་འདི་དག་ནི་རྟོག་གེས་
མེད་པར་བརྟགས་ནུས་མིན་ཡོད་པར་བརྟགས་ནུས་མིན་ཡོད་མེད་གཉིས་ཀར་བརྟགས་
ནུས་མ་ཡིན། ཡོད་མེད་གཉིས་ལས་གཞན་དུའང་བརྟགས་པར་མི་ནུས་པས་དེའི་ཡུལ་མ་ཡིན་
པ་དང་། ངེས་ཚིག་དང་བྲལ་བས་དེས་བརྗོད་དུ་མེད་པ་དང་། སོ་སོ་རང་གིས་རིག་པས་དེའི་
དོན་དམ་ཡིན་པའོ། །གཉིས་པ་ནི། གཉིས་མེད་ལས་ཉོན་གཉིས་ཞི་བ་དང༌། རྟོག་མེད་ཚུལ་
མིན་ཡིད་བྱེད་ཞི་བའོ། །གཉིས་པ་ལ་གསུམ། དག་པའི་ཕྱོགས་ཀྱི་དོན། གསལ་བའི་ཕྱོགས་
ཀྱི་དོན། གཉེན་པོའི་ཕྱོགས་ཀྱི་དོན། དང་པོ་ནི། ཉེ་ཉོན་གྱི་དྲི་མ་མེད་པའོ། །གཉིས་པ་ནི། ཡེ་
ཤེས་ཀྱི་འོད་ཟེར་གྱིས་ཤེས་བྱའི་རྣམ་པ་སྣང་བར་བྱེད་པ་དང་ལྡན་པའོ། ། གསུམ་པ་ནི།
དམིགས་པ་སྡུག་མི་སྡུག་བར་མ་ཀུན་ལ་ཆགས་པ་དང་སྡང་བ་དང་མ་རིག་པའི་རབ་རིབ་
གསུམ་རྣམ་པར་འཇོམས་པར་མཛད་པའོ། །གསུམ་པོ་དེས་དམ་ཆོས་ལམ་འདི་ཉི་མ་འདྲའོ། །
དེ་ལྟར་ན་དམ་ཆོས་གང་ཞིག་དོན་དྲུག་ལྡན་དེ་ལ་འདུད་ཅེས་བསྟོད་དོ། །གཉིས་པ་ལ་གཉིས།
ཡོན་ཏན་མདོར་བསྡུས་བསྟན། དོན་དང་སྦྱར་ཏེ་བཤད། དང་པོ་ལ་གཉིས། ཡོན་ཏན་དྲུག་ཏུ་
བརྗོད། འགག་དོན་གཉིས་སུ་བསྡུ། དང༌པོ་ནི། བསམ་དུ་མེད་པའི་ཡོན་ཏན་དང་གཅིག ། །
གཉིས་སུ་མེད་པའི་ཡོན་ཏན་དང་གཉིས། རྟོག་པ་མེད་པའི་ཡོན་ཏན་དང་གསུམ། དག་པའི་
ཡོན་ཏན་དང་བཞི། གསལ་བའི་ཡོན་ཏན་དང་ལྔ། གཉེན་པོའི་ཕྱོགས་ཀྱི་ཡོན་ཏན་ཏེ་དེ་ཉིད་
ཀྱིས་དྲུག་གོ །གཉིས་པ་ནི། དྲུག་པོ་དེ་ལས་དང་པོ་གསུམ་གང་ཞིག་ཆགས་བྲལ་འགོག་
བདེན། ཕྱི་མ་གསུམ་གང་གིས་ཆགས་པ་དང་བྲལ་བ་ལམ་བདེན། དེ་ལྟར་རྣམ་བྱང་གི་བདེན་
པ་གཉིས་ཀྱི་མཚན་ཉིད་ཅན་དེ་ནི་ཐེག་ཆེན་གྱི་དམ་ཆོས་སོ། །གཉིས་པ་ལ་གཉིས། ཡོན་ཏན་
དྲུག་གཉིས་བསྡུ། དྲུག་པོ་སྐྱོན་དང་སྦྱར། དང་པོ་ལ་གཉིས། འགོག་བདེན་གསུམ་དུ་བསྡུ།
-3 8 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
ལམ་བདེན་ གསུམ་དུ་བསྡུ། དང་པོ་ནི། བསྡུས་རིག་ བྱ་ཞེས་སྦྲེལ་ལ་ གསུམ། གང་གིས་
བསྡུས་ན་གོ་རིམ་ཇི་ལྟ་བ་བཞིན་དུ་དྲུག་པོ་དེ་དག་ལས་བསམ་མེད་ལ་སོགས་ཡོན་ཏན་དང་པོ་
གསུམ་གྱིས་བསྡུས། གང་ཞིག་བསྡུས་ན་ཆགས་བྲལ་འབྲས་བུའི་ཆ་ཉིད་ནི་བསྡུས། བསྡུས་
པའི་རྟགས་ནི་འགོག་པའི་བདེན་པ་བསྟན་པ་དག་གིས་སོ། ། དང་པོ་བསྡུ་བའོ། །གཉིས་པ་
ནི༑ བསྡུས་རིག་བྱ་ཞེས་སྦྲེལ་ལ་གསུམ། གང་གིས་བསྡུས་ན་དག་པ་སོགས་ཡོན་ཏན་ཕྱི་མ་
གསུམ་གྱིས་བསྡུས། གང་ཞིག་བསྡུས་ན་ཆགས་བྲལ་རྒྱུའི་ཆ་ཉིད་ནི་བསྡུས། བསྡུས་པའི་
རྟགས་ནི་ལམ་གྱི་བདེན་པ་བསྟན་པ་དག་གིས་སོ། །གཉིས་པ་ལ་གཉིས། འགོག་བདེན་
གསུམ་དོན་སྦྱར། ལམ་བདེན་གསུམ་དོན་སྦྱར། དང་པོ་ལ་གཉིས། བསམ་དུ་མེད་དོན་སྦྱར།
གཉིས་མེད་རྟོག་མེད་སྦྱར། དང་པོ་ནི། འགོག་བདེན་འདི་ཆོས་ཅན། རྒྱུ་གསུམ་གྱིས་བསམ་
དུ་མེད་པ་ཉིད་དེ། མུ་བཞིར་བརྟག་ཡུལ་མིན་པའི་ཕྱིར་དང༌། སྒྲས་བརྗོད་དུ་མེད་པའི་ཕྱིར་
དང༌། འཕགས་ པས་ རང་ རིག་ གིས་ མཁྱེན་ བྱ་ ཡིན་པའི་ཕྱིར་ རོ། ། གཉིས་པ་ལ་གཉིས།
གཉིས་སུ་མེད་དོན་སྦྱར། རྟོག་པ་མེད་དོན་སྦྱར། དང་པོ་ནི། འགོག་བདེན་འདི་ཆོས་ཅན།
གཉིས་སུ་མེད་དེ། འབྲས་བུ་ལས་ཉོན་གཉིས་ཞི་བའི་ཕྱིར་རོ། །གཉིས་པ་ནི། འགོག་བདེན་
འདི་ཆོས་ཅན། རྟོག་པ་མེད་དེ། རྒྱུ་ཚུལ་མིན་ཡིད་བྱེད་ཞི་བའི་ཕྱིར་རོ། །གཉིས་པ་ནི། ལམ་
བདེན་འདི་ཆོས་ཅན། དག་གསལ་གཉེན་པོའི་ཕྱོགས་གསུམ་ཡིན་ཏེ། ཆོས་མཐུན་གསུམ་གྱི་
དཔེ་ཉི་མ་བཞིན་ཡིན་པའི་ཕྱིར་ནའོ། །སོགས་སྒྲས་གཉིས་བསྡུས་སོ། །དེ་ཡང་གོང་བཞིན་
སྨྲས་ན་ཤེས་ཏེ་འདི་ལྟར། དཀྱིལ་འཁོར་དག་པ་དང་མཐུན་ཏེ། ཉེ་ཉོན་དྲི་མ་ཀུན་བྲལ་ཕྱིར། །
གཟུགས་གསལ་བྱེད་པ་དང་མཐུན་ཏེ། །ཤེས་བྱའི་རྣམ་ཀུན་གསལ་བྱེད་ཕྱིར། །མུན་གཉེན་
གྱུར་པ་དང་ མཐུན་ཏེ། །དེ་མཐོང་གེགས་ ཀྱི་གཉེན་པོའི་ཕྱིར། །ཞེས་སྨྲའོ།། གསུམ་པ་ལ་
གཉིས། ཚོགས་མཆོག་ཚིགས་བཅད་གསུང་ཚིག་འདིས་ཅི་བསྟན་བཤད། དང་པོ་ལ་གཉིས།
.
.
-3 8 3 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིག་པ་གསུམ་གྱི་དོན། གྲོལ་བ་གསུམ་གྱི་དོན། དང་པོ་ལ་གསུམ། ཇི་ལྟ་རིག་པའི་དོན། ཇི་
སྙེད་རིག་པའི་དོན། ནང་གི་རིག་པའི་དོན། དང་པོ་ལ་གཉིས། ཇི་ལྟ་རིག་དོན་དངོས། རྟོགས་
པའི་རྒྱུ་མཚན་གཉིས། དང་པོ་ནི། དགེ་འདུན་གང་ཞིག་འདི་དག་གིས་འགྲོ་བ་མ་ལུས་པའི་
བདག་གཉིས་མེད་པའི་མཐའ་གཟོད་ནས་ཞི་བས་ཡང་དག་པ་ཇི་ལྟ་བ་བཞིན་རྟོགས་པའོ། །
གཉིས་པ་ནི། དེ་ཡང་རྒྱུ་གཉིས་ཏེ། སེམས་རང་བཞིན་གྱིས་འོད་གསལ་བར་གཟིགས་པས་
དང༌། དེ་ཡི་ཉོན་མོངས་གདོད་ནས་ངོ་བོ་ཉིད་མེད་པར་གཟིགས་པས་སོ། ། གཉིས་པ་ནི།
སེམས་ཅན་ཀུན་ལ་ཡང་སངས་རྒྱས་ཀྱི་སྙིང་པོ་རྗེས་སུ་བཞུགས་པར་བློས་གཟིགས་པའོ། །
གསུམ་པ་ནི། ཇི་ལྟ་ཇི་སྙེད་གཉིས་འདས་ལམ་གྱིས་རྟོགས་པ་མངའ་བའོ། ། གཉིས་པ་ལ་
གཉིས། ཆགས་གྲོལ་ཐོགས་གྲོལ་དོན། དམན་ལས་གྲོལ་བའི་དོན། དང་པོ་ནི། ཆགས་གྲོལ་
ཉོན་སྒྲིབ་མེད་པ་དང༌། ཐོགས་གྲོལ་ཤེས་བྱའི་སྒྲིབ་པ་མེད་པའོ། །གཉིས་པ་ནི། སེམས་ཅན་
རྣམ་དག་ཇི་ལྟ་བ་དང་མཐའ་ ཡས་ ཇི་སྙེད་པ་ གཉིས་ཀྱི་ཡུལ་ཅན་དང་ནང་ཡེ་ཤེས་ཀྱི་
གཟིགས་པ་སྟེ་ཡོན་ཏན་གསུམ་མངའ་བའོ། །དེ་ལྟར་ན་དགེ་འདུན་གང་ཞིག་དོན་དྲུག་ལྡན་དེ་
ལ་འདུད་ཅེས་བསྟོད་དོ། །གཉིས་པ་ལ་གཉིས། ཡོན་ཏན་མདོར་བསྡུས་བསྟན། དོན་དང་
སྦྱར་ཏེ་བཤད། དང་པོ་ལ་གཉིས། ཡོན་ཏན་དྲུག་ཏུ་བརྗོད། འགག་དོན་གཉིས་སུ་བསྡུ། དང་
པོ་ནི། ཇི་ལྟ་གཟིགས་པའི་ཡོན་ཏན་དང་གཅིག །ཇི་སྙེད་གཟིགས་པའི་ཡོན་ཏན་དང་གཉིས།
ནང་གི་ནི་ཡེ་ཤེས་གཟིགས་པའི་ཡོན་ཏན་དང་གསུམ། ཉོན་སྒྲིབ་དག་པའི་ཡོན་ཏན་དང་བཞི།
ཤེས་སྒྲིབ་དག་པའི་ཡོན་ཏན་དང་ལྔ། དེའི་ཕྱིར་བླ་ན་མེད་པའི་ཡོན་ཏན་ཏེ། དེ་བས་ན་དྲུག་གོ།
གཉིས་པ་ནི། དྲུག་པོ་དེ་ལས་དང་པོ་གསུམ་རིག་པ། ཕྱི་མ་གསུམ་གྲོལ་བ། དེ་ལྟར་འཕགས་
པའི་རིག་གྲོལ་གཉིས་དང་ལྡན་པ་དེ་ཉིད་ནི་བློ་ལྡན་ཕྱིར་མི་ལྡོག་པའི་དགེ་འདུན་གྱི་ཚོགས་སོ།།
གཉིས་པ་ལ་གཉིས། ཡོན་ཏན་དྲུག་དོན་སྦྱར། དྲུག་ཕྱིར་སྐྱབས་སུ་བསྡུ། དང་པོ་ལ་གསུམ།
-38 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
ཇི་ལྟ་རིག་དོན་སྦྱར། ཇི་སྙེད་རིག་དོན་སྦྱར། ནང་གི་རིག་དོན་སྦྱར། དང་པོ་ལ་གཉིས། རིག་
དོན་སྦྱར་བ་དངོས། རྟོགས་པའི་རྒྱུ་གཉིས་སྦྱར། དང༌པོ་ནི། བློ་ལྡན་འདི་ཆོས་ཅན། ཇི་ལྟ་
ཡོད་པ་ཉིད་རིག་སྟེ། འགྲོ་བ་ཀུན་གཟོད་མ་ནས་ཞི་བའི་ཆོས་ཉིད་ཀྱིས་བདག་མེད་དུ་རྟོགས་
པའི་ཕྱིར་རོ། །གཉིས་པ་ནི། དེ་ཡང་རྒྱུ་གཉིས་ཏེ། སེམས་རང་བཞིན་གྱིས་ཡོངས་སུ་དག་པར་
མཐོང་བའི་ཕྱིར་དང༌། དེའི་ཉོན་མོངས་གདོད་མ་ནས་ཟད་པར་མཐོང་བའི་ཕྱིར་རོ། །གཉིས་
པ་ནི། མཐོང་ལ་བཞི། གང་གིས་མཐོང་ན་ཤེས་བྱ་མཐའ་དག་མཐར་ཐུག་པ་རྟོགས་པའི་ཐོས་
མཐོང་། གང་ཞིག་མཐོང་ན་ཐམས་ཅད་མཁྱེན་པའི་སྙིང་པོ་ཆོས་ཉིད་ནི་མཐོང་། ཇི་ལྟར་
མཐོང་ན་སེམས་ཅན་ཐམས་ཅད་ལ་ཡང་ཡོད་པར་མཐོང་། མཐོང་བའི་ཆོས་ནི་དེའི་ཕྱིར་བློ་
ལྡན་འདིས་ཇི་སྙེད་ཡོད་པ་ཉིད་རིག་གོ །གསུམ་པ་ནི། བློ་ལྡན་གྱི་རྟོགས་པ་དེ་ཆོས་ཅན། སོ་
སོ་རང་རིག་ཡེ་ཤེས་ཀྱིས་མཐོང་བ་ཉིད་དེ། དེ་ལྟར་ཇི་ལྟ་ཇི་སྙེད་གཉིས་འདས་ལམ་གྱིས་
རྟོགས་པ་གང་ཡིན་པ་དེའི་ ཕྱིར་རོ། །གཉིས་པ་ལ་གཉིས། ཆགས་གྲོལ་ཐོགས་གྲོལ་སྦྱར།
དམན་ལས་གྲོལ་དོན་སྦྱར། དང་པོ་ལ་གཉིས། ཆགས་གྲོལ་དོན་དང་སྦྱར། ཐོགས་གྲོལ་དོན་
དང་སྦྱར། དང་པོ་ནི། བློ་ལྡན་གྱི་རྟོགས་པ་དེ་ཆོས་ཅན། ཉི་ཚེ་བ་ལ་ལྟོས་ནས་ཉོན་སྒྲིབ་ཀྱིས་
དག་པ་ཡིན་ཏེ། དྲི་མེད་དབྱིངས་སུ་ཇི་ལྟ་བ་ལ་ཆགས་པ་མེད་པའི་ཕྱིར་རོ། །དང་བསྡུ་བའོ། །
གཉིས་པ་ནི། བློ་ལྡན་གྱི་རྟོགས་པ་དེ་ཆོས་ཅན། ཉི་ཚེ་བ་ལ་ལྟོས་ནས་ཤེས་སྒྲིབ་ཀྱིས་དག་པ་
ཡིན་ཏེ། དྲི་མེད་དབྱིངས་སུ་ཇི་སྙེད་པ་ལ་ཐོགས་པ་མེད་པའི་ཕྱིར་རོ། །གཉིས་པ་ནི། བློ་ལྡན་
འདི་ཆོས་ཅན། སངས་རྒྱས་ཀྱི་ཡེ་ཤེས་ལ་ཉེ་བའམ། རང་གི་ཁྲིམས་སོགས་ཀྱི་ཡོན་ཏན་ལས།
བླ་ན་མེད་པ་དང་ལྡན་ཏེ། རང་གི་ཡེ་ཤེས་ཀྱིས་གཟིགས་པ་གསུམ་སྒྲིབ་གཉིས་ཀྱི་དག་པ་དེས་
ནའོ། །གཉིས་པ་ནི། འཕགས་པ་ཕྱིར་མི་ལྡོག་གི་སར་གནས་འདི་ཆོས་ཅན། ལུས་ཅན་ཀུན་
གྱི་ཡན་ལག་གི་སྐྱབས་ཡིན་ནོ་སྟེ། གང་གི་ཕྱིར་ན་རིག་གྲོལ་གྱི་ཡོན་ཏན་དྲུག་དང་ལྡན་པ་དེའི་
，
-3 8
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ར
ཕྱིར་རོ། །
གཉིས་པ་ལ་གསུམ། སངས་རྒྱས་སྐྱབས་སུ་བཞག །དམ་ཆོས་སྐྱབས་སུ་བཞག །
དགེ་འདུན་ སྐྱབས་ སུ་བཞག །དང་པོ་ནི། སྟོན་པའི་ཡོན་ཏན་བསྟན་པའི་དོན་གྱིས། ཐེག་
གསུམ་པ་ལས་སངས་རྒྱས་ཀྱི་ཕྱིར་ཞུགས་པའི་བྱང་སེམས་ཀྱི་ཐེག་པ་དང་། བྱེད་གསུམ་ལས་
སངས་རྒྱས་ལ་བྱ་བ་བྱེད་པར་མོས་པ་རྣམས་ ཀྱི་དབང་དུ་བྱས་ནས། སྐྱབས་གསུམ་ལས་
སངས་རྒྱས་འདི་ཆོས་ཅན། སྐྱབས་ཡིན་ཏེ། རྐང་གཉིས་རྣམས་ཀྱི་མཆོག་ཡིན་པའི་ཕྱིར།
ཞེས་རྣམ་པར་བཞག་པ་ཡིན་ནོ། །གཉིས་པ་ནི། བསྟན་པའི་ཡོན་ཏན་བསྟན་པའི་དོན་གྱིས།
ཐེག་གསུམ་པ་ལས་རྟེན་འབྲེལ་གྱི་ཕྱིར་ཞུགས་པའི་རང་སངས་རྒྱས་ཀྱི་ཐེག་པ་བ་དང་། བྱེད་
གསུམ་ལས་དམ་ཆོས་ལ་བྱ་བ་བྱེད་པར་མོས་པ་རྣམས་ཀྱི་དབང་དུ་བྱས་ནས། སྐྱབས་གསུམ་
ལས་དམ་ཆོས་འདི་ཆོས་ཅན། སྐྱབས་ཡིན་ཏེ། ཆགས་བྲལ་རྣམས་ཀྱི་མཆོག་ཡིན་པའི་ཕྱིར།
ཞེས་རྣམ་པར་བཞག་པ་ཡིན་ནོ། །གསུམ་པ་ནི། སློབ་མའི་ཡོན་ཏན་བསྟན་པའི་དོན་གྱིས།
ཐེག་གསུམ་པ་ལས་གཞན་གྱི་སྒྲའི་ཕྱིར་ཞུགས་པའི་ཉན་ཐོས་ཀྱི་ཐེག་པ་བ་དང་། བྱེད་གསུམ་
ལས་དགེ་འདུན་ལ་བྱ་བ་བྱེད་པར་མོས་པ་རྣམས་ཀྱི་དབང་དུ་བྱས་ནས། སྐྱབས་གསུམ་ལས་
དགེ་འདུན་འདི་ཆོས་ཅན། སྐྱབས་ཡིན་ཏེ། ཚོགས་ཞིང་རྣམས་ཀྱི་མཆོག་ཡིན་པའི་ཕྱིར། ཞེས་
རྣམ་པར་བཞག་པ་ཡིན་ནོ། །གསུམ་པ་ལ་གཉིས། གཉིས་མིན་རྒྱུ་མཚན་བརྗོད། གཅིག་ཡིན་
རྒྱུ་མཚན་གདམས། དང་པོ་ལ་གཉིས། ཆོས་མིན་རྒྱུ་གསུམ་བརྗོད། འཕགས་མིན་རྒྱུ་གཅིག་
བརྗོད། དང༌ པོ་ ལ་ གསུམ། བསྟན་ མིན་ རྒྱུ་ གཅིག་ བརྗོད། ལམ་ མིན་ རྒྱུ་ གཅིག་ བརྗོད།
འགོག་ མིན་ རྒྱུ་ གཅིག་བརྗོད། དང༌པོ་ནི། སྤྱིར་ཆོས་རྣམ་གཉིས་ཀྱི་བསྟན་པའི་ཆོས་ཅན།
དུས་གཏན་གྱི་སྐྱབས་མཆོག་མ་ཡིན་ཏེ། ལམ་རྟོགས་པའི་མཐར་ཐུག་པ་ན་སྤང་དགོས་པའི་
ཕྱིར་རོ། །དང་བསྡུ་བའོ། །གཉིས་པ་ནི། ཁྱད་པར་རྟོགས་པའི་ཆོས་གཉིས་ཀྱི་ཉན་ཐོས་པའི་
-38 5 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༦
ལམ་བདེན་ཆོས་ཅན། དུས་གཏན་གྱི་སྐྱབས་མཆོག་མ་ཡིན་ཏེ། འདུས་བྱས་པས་བསླུ་བའི་
ཆོས་ཅན་ཡིན་པའི་ཕྱིར་རོ། །གསུམ་པ་ནི། ལམ་དེའི་འབྲས་བུ་འགོག་བདེན་ཆོས་ཅན། དུས་
གཏན་གྱི་སྐྱབས་མཆོག་མ་ཡིན་ཏེ། སྡུག་ཀུན་མེད་ཙམ་གྱིས་ཕྱེ་བའི་ཕྱིར་རོ། །གཉིས་པ་ནི།
འཕགས་པ་འོག་མ་གསུམ་པོའི་ཚོགས་ཆོས་ཅན། དུས་གཏན་གྱི་སྐྱབས་མཆོག་མ་ཡིན་ཏེ།
འདུ་བྱེད་ཐམས་ཅད་ལ་འཇིགས་པ་དང་བཅས་པའི་ཕྱིར་རོ། །ནོ་རྫོགས་ཚིག་གོ །གཉིས་པ་
ནི༑ ཡིན་ལ་གསུམ། ཅི་ཞིག་ཡིན་ན་འགྲོ་བ་རྣམས་ཀྱི་དོན་དམ་རྟག་པའི་སྐྱབས་ནི་གཅིག་
ཉིད་ཡིན། གང་ཡིན་ན་རྫོགས་པའི་སངས་རྒྱས་ཡིན། ཡིན་པའི་རྟགས་ནི་ཐུབ་པ་སངས་རྒྱས་
དེ་ཆགས་བྲལ་ཆོས་ཀྱི་སྐུ་ཅན་ཡིན་པའི་ཕྱིར་དང་། ཐེག་པ་གསུམ་གྱི་ཚོགས་ཀྱང་ཆོས་སྐུ་དེ་
ཐོབ་པ་ཡིས་མཐར་ཐུག་པའི་ཕྱིར་རོ། ། །
བཞི་པ་ལ་དྲུག འབྱུང་དཀོན་ཆོས་མཐུན་སྦྱར། དྲི་མེད་ཆོས་མཐུན་སྦྱར། མཐུ་
ལྡན་ཆོས་མཐུན་སྦྱར། རྒྱན་གྱུར་ཆོས་མཐུན་སྦྱར། མཆོག་ཉིད་ཆོས་མཐུན་སྦྱར། འགྱུར་མེད་
ཆོས་མཐུན་སྦྱར། དང་པོ་ནི། དཀོན་མཆོག་གསུམ་ཆོས་ཅན། དཀོན་པའི་ཆ་ནས་རིན་ཆེན་
འདྲ་བ་ཉིད་དེ། དགེ་རྩ་མ་བསྐྲུན་པ་ལ་འབྱུང་བ་དཀོན་པའི་ཕྱིར་རོ། །གཉིས་པ་ནི། དཀོན་
མཆོག་གསུམ་ཆོས་ཅན། དག་པའི་ཆ་ནས་རིན་ཆེན་འདྲ་བ་ཉིད་དེ། རྣམ་པ་ཐམས་ཅད་དུ་དྲི་
མ་མེད་པའི་ཕྱིར་རོ། །གསུམ་པ་ནི། དཀོན་མཆོག་གསུམ་ཆོས་ཅན། མཐུའི་ཆ་ནས་རིན་ཆེན་
འདྲ་བ་ཉིད་དེ། མངོན་ཤེས་སོགས་ཀྱི་མཐུ་དང་ལྡན་པའི་ཕྱིར་རོ། །བཞི་པ་ནི། དཀོན་མཆོག་
གསུམ་ཆོས་ཅན། རྒྱན་གྱི་ཆ་ནས་རིན་ཆེན་འདྲ་བ་ཉིད་དེ། འཇིག་རྟེན་གྱི་བསམ་པ་དགེ་བའི་
རྒྱན་དུ་གྱུར་པའི་ཕྱིར་རོ། །དང་གཉིས་བསྡུ་བའོ། །ལྔ་པ་ནི། དཀོན་མཆོག་གསུམ་ཆོས་ཅན།
མཆོག་གི་ཆ་ནས་རིན་ཆེན་འདྲ་བ་ཉིད་དེ། འཇིག་རྟེན་པ་ལས་མཆོག་ཉིད་ཡིན་པའི་ཕྱིར་རོ། །
དྲུག་ པ་ནི། དཀོན་མཆོག་གསུམ་ཆོས་ཅན། བརྟན་པའི་ཆ་ནས་རིན་ཆེན་འདྲ་བ་ཉིད་དེ།
，
，
- 38 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདུས་བྱས་པའི་འགྱུར་བ་མེད་པའི་ཕྱིར་རོ། །སྨྲས་པ། བདག་གིས་དཀོན་མཆོག་ཤེས་བྱའི་
ཕྱིར། །གཞན་གྱིས་དཀོན་ མཆོག་ལེགས་ བསྟན་བལྟས། །གཞན་གྱིས་དཀོན་མཆོག་ཤེས་
བྱའི་ཕྱིར། །བདག་གིས་དཀོན་མཆོག་ལེགས་བསྟན་ཟབ། །ཇི་ལྟར་གཞན་གྱིས་བདག་ཕན་
པ༑ ༑དེ་ལྟར་བདག་གིས་གཞན་ཕན་ཏེ། །བདག་གཞན་དཀོན་མཆོག་མངོན་གྱུར་ནས། །
དཀོན་མཆོག་འཁོར་ལོ་ལེགས་བསྐོར་ཤོག །ཅེས་བྱའོ། །དེ་རྣམས་ཀྱིས་དཀོན་མཆོག་གནས་
གསུམ་བསྟན་ཟིན་ཏོ། །གང་ཞིག་ཡོད་ན་འཇིག་རྟེན་དང་། །འཇིག་རྟེན་ཀུན་ལས་འདས་པ་
ཡི༑ ༑རྣམ་པར་དག་པ་སྐྱེ་བའི་གནས། །དཀོན་མཆོག་གསུམ་པོ་སྐྱེ་འགྱུར་ཡིན། །འབྲས་བུ་
དཀོན་མཆོག་གསུམ་པོ་དེ། །རྒྱུ་རྐྱེན་ཁམས་སོགས་འདི་བཞི་ལས། །འབྱུང་བའི་གྲངས་ངེས་
གཟུང་བའི་ཕྱིར། །ཐོག་མར་ཟབ་དོན་རིགས་བསྡུ་མཛད། །སྙམ་དུ་བར་འདིར་ཅུང་ཟད་ཡིད་
ལ་བྱའོ།། །།
ད་ནི་རིགས་ཀྱི་གནས་བཞི་བཤད་པ་ལ་གཉིས། རིགས་དོན་མདོར་བསྡུས་བརྗོད།
གནས་ བཞི་ རྒྱས་པར་བསྟན། དང་པོ་ལ་ གཉིས། རིགས་ ཀྱི་ཚིགས་བཅད་གསུང་། ཚིག་
འདིས་ཅི་བསྟན་བཤད། དང་པོ་ལ་གཉིས། རིག་བཞིའི་ངོས་འཛིན་བརྗོད། དམ་པའི་ཡུལ་དུ་
བསྟན། དང་པོ་ནི། དཀོན་མཆོག་གི་རིགས་འདི་བཞིའི་དང་པོ་ཁམས་ཆོས་ཅན། དྲི་བཅས་དེ་
བཞིན་ཉིད་ཡིན་ཏེ། བདེ་གཤེགས་སྙིང་པོ་ཡིན་པའི་ཕྱིར། དང་བསྡུ་བའོ། །གཉིས་པ་བྱང་
ཆུབ་ཆོས་ཅན། དྲི་མ་མེད་པའི་དེ་བཞིན་ཉིད་ཡིན་ཏེ། གནས་གྱུར་ཆོས་སྐུ་ཡིན་པའི་ཕྱིར།
གསུམ་པ་ཡོན་ཏན་ཆོས་ཅན། དྲི་མེད་སངས་རྒྱས་ཀྱི་ཡོན་ཏན་ཡིན་ཏེ། སྟོབས་སོགས་ཀྱི་ཆོས་
ཡིན་ པའི་ ཕྱིར། བཞི་པ་ཕྲིན་ལས་ཆོས་ཅན། རྒྱལ་བའི་མཛད་པ་ཡིན་ཏེ། བླ་མེད་ལས་རྒྱུ་
ཡིན་པའི་ཕྱིར། དེ་ལྟར་ཕན་ཚུན་ངེས་སོ། །གཉིས་པ་ནི། ཡིན་ནོ་ལ་གསུམ། གང་ཞིག་ཡིན་
ན་རྒྱུ་རིག་བཞི་པོ་གང་ལས་འབྲས་བུ་དཀོན་མཆོག་དགེ་བ་གསུམ་འབྱུང་བ་དེ་ཡིན། ཅི་ཞིག་
-3 88 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༦
ཡིན་ན་དོན་དམ་གཟིགས་པ་སངས་རྒྱས་རྣམས་ཀྱི་ཡུལ་ཡིན། ཡིན་པའི་རྟགས་ནི་ཉན་རང་
གིས་ཀྱང་བསམ་གྱིས་མི་ཁྱབ་པའི་ཕྱིར་རོ། །གཉིས་པ་ལ་གཉིས། རྒྱལ་ཡུལ་ཡིན་དོན་བརྗོད།
རིགས་ཀྱི་རྣམ་གཞག་གདམས། དང་པོ་ལ་གཉིས། ཡུལ་ཡིན་རྒྱུ་མཚན་བརྗོད། རྒྱུ་བཞི་གང་
ཡིན་བཤད། དང་པོ་ནི། ཡིན་ཏེ་ལ་གསུམ། གང་ཞིག་ཡིན་ན་འབྲས་བུ་དཀོན་མཆོག་གསུམ་
པོ་འདི་ཡི་རྒྱུ་རིགས་བཞི་ན་ཡིན། ཅི་ཞིག་ཡིན་ན་ཐམས་ཅད་གཟིགས་པ་སྟེ་མཁྱེན་པའི་ཡུལ་
ཡིན། ཡིན་པའི་རྟགས་ནི་རིགས་རྣམ་པ་བཞི་པོ་དེ་ཡང་གོ་རིམ་བཞིན་དུ་རྒྱུ་མཚན་བཞི་ཡིས་
ནི་ཉན་རང་གིས་ཀྱང་བསམ་གྱིས་མི་ཁྱབ་པའི་ཕྱིར་རོ། །གཉིས་པ་ལ་བཞི། དྲི་བཅས་བསམ་
མེད་རྒྱུ། དྲི་མེད་བསམ་མེད་རྒྱུ། ཡོན་ཏན་བསམ་མེད་རྒྱུ། མཛད་པ་བསམ་མེད་རྒྱུ། དང་པོ་
ནི༑ དྲི་ བཅས་ དེ་ བཞིན་ཉིད་འདི་ཆོས་ཅན། ཉན་རང་གིས་བསམ་གྱིས་མི་ཁྱབ་སྟེ། ཁྱོད་
དག་དང་ཉོན་མོངས་དང་ལྡན་གཉིས་ཡིན་པ་འདི་ཉན་རང་གིས་མི་རྟོགས་པའི་ཕྱིར་རོ། །
གཉིས་པ་ནི། དྲི་མེད་དེ་བཞིན་ཉིད་འདི་ཆོས་ཅན། ཉན་རང་གིས་བསམ་གྱིས་མི་ཁྱབ་སྟེ།
ཁྱོད་ཀུན་ནས་ཉོན་མོངས་མེད་དག་གཉིས་ཡིན་པ་འདི་ཉན་རང་གིས་མི་རྟོགས་པའི་ཕྱིར་རོ། །
གསུམ་པ་ནི། དྲི་མེད་ཡོན་ཏན་འདི་ཆོས་ཅན། ཉན་རང་གིས་བསམ་གྱིས་མི་ཁྱབ་སྟེ། ཁྱོད་
རྣམ་པར་དབྱེ་བ་མེད་ཆོས་གཉིས་ཡིན་པ་འདི་ཉན་རང་གིས་མི་རྟོགས་པའི་ཕྱིར་རོ། །བཞི་པ་
ནི༑ རྒྱལ་བའི་མཛད་པ་འདི་ཆོས་ཅན། ཉན་རང་གིས་བསམ་གྱིས་མི་ཁྱབ་སྟེ། ཁྱོད་ལྷུན་གྲུབ་
རྣམ་པར་མི་རྟོག་གཉིས་ཡིན་པ་འདི་ཉན་རང་གིས་མི་རྟོགས་པའི་ཕྱིར་རོ། །གཉིས་པ་ལ་
གཉིས། རྟོགས་ པའི་ གནས་བཞི་ བསྟན། རྒྱུ་ རྐྱེན་ རིགས་ སུ་ བཞག །དང་ པོ་ནི། དོན་ གྱི་
གནས་འདི་བཞིའི་དང་པོ་དྲི་བཅས་དེ་བཞིན་ཉིད་འདི་ཆོས་ཅན། རྟོགས་བྱའི་གནས་ཡིན་ཏེ།
ཤེས་བྱ་ཐམས་ཅད་བསྡུས་པའི་ཆོས་ཁམས་ཡིན་པའི་ཕྱིར། གཉིས་པ་དྲི་མེད་དེ་བཞིན་ཉིད་
ཆོས་ཅན། རྟོགས་པའི་གནས་ཡིན་ཏེ། ཁམས་དེ་རྗེས་སུ་རྟོགས་པའི་བྱང་ཆུབ་ཡིན་པའི་ཕྱིར།
-3 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་དྲི་མེད་ཡོན་ཏན་ཆོས་ཅན། རྟོགས་པ་དེ་ཡི་ནི་ཡན་ལག་གི་གནས་ཡིན་ཏེ། བྱང་
ཆུབ་དེའི་ཡན་ལག་གི་ཡོན་ཏན་ཡིན་པའི་ཕྱིར། བཞི་པ་རྒྱལ་བའི་མཛད་པ་ཆོས་ཅན། རྟོགས་
བྱེད་ཀྱི་གནས་ཡིན་ཏེ། ཡན་ལག་ཡོན་ཏན་དེས་གཞན་རྟོགས་བྱེད་ཡིན་པའི་ཕྱིར། དེ་ཡི་ཕྱིར་
ན་རྟོགས་པའི་ གནས་བཞིའོ། །གཉིས་པ་ནི། ཡིན་ནོ་ལ་གསུམ། ཇི་ བཞིན་ཡིན་ན་གནས་
བཞིའི་གོ་རིམ་ཇི་ལྟ་བ་བཞིན་དུ་ཡིན། གང་ཞིག་ཡིན་ན་གནས་འདི་བཞི་ལས་དང་པོ་གཅིག་
པོ་དེ་དཀོན་མཆོག་གསུམ་གྱི་རྒྱུ་དང་ཕྱི་མ་གསུམ་ནི་རྐྱེན་ཡིན། ཡིན་པའི་རྟགས་ནི་གཅིག་
ཡིད་དང་གསུམ་སྒྲ་ལ་བརྟེན་ནས་དག་བྱེད་ཡིན་པས་སོ། །དེ་རྣམས་ཀྱིས་རིགས་དོན་མདོར་
བསྡུས་བརྗོད་ཟིན་ཏོ། །རང་བཞིན་ཆོས་སྐུ་དེ་ཉིད་རིགས། །རྣམ་གཞག་ངོ་བོ་རྒྱུ་སོགས་བཅུ།
ཐོག་མེད་གནས་ཚུལ་དཔེ་དོན་དགུ། །དགོས་ཆེད་ལྔས་བསྟན་ཆོས་ཁམས་མཆོད། །འདི་མ་
རྟོགས་པས་འདི་རྟོགས་ཕྱིར། །འདི་རྣམས་གཞུང་ཚིག་འདི་ཀུན་བཞིན། །འདི་ལྟར་ཡིན་ཞེས་
འདི་རུ་སྟོན། །འདི་ཤེས་འདོད་པས་འདི་བླང་བྱོས། །
ད་ནི་གནས་བཞི་རྒྱས་པར་བསྟན་པ་ལ་བཞི། དྲི་བཅས་ཆོས་དབྱིངས་བཤད། དྲི་
མེད་ཆོས་ཉིད་བརྗོད། སངས་རྒྱས་ཡོན་ཏན་བཤད། རྒྱལ་བའི་མཛད་པ་བརྗོད། དང་པོ་ལ་
གཉིས། བདེ་གཤེགས་སྙིང་པོ་བསྟན། སྙིང་པོའི་ལེའུ་བསྡུ། དང་པོ་ལ་གཉིས། སྙིང་པོའི་དོན་
གསུམ་བསྟན། དོན་བསྡུ་རྫོགས་པར་བཤད། དང༌ པོ་ནི། ལུས་ཅན་ཀུན་ཆོས་ཅན། དོན་
གསུམ་གྱིས་རྟག་ཏུ་སངས་རྒྱས་སྙིང་པོ་ཅན་ཡིན་ཏེ། ཁྱོད་ལ་རྫོགས་སངས་རྒྱས་ཀྱི་ཆོས་སྐུ་ནི་
འཕྲོ་བའི་ཕྱིར་དང་། དེའི་དེ་བཞིན་ཉིད་ནི་དབྱེར་མེད་པའི་ཕྱིར་དང་། དེའི་རིགས་ནི་ཡོད་པའི་
ཕྱིར་ནའོ། །གཉིས་པ་ལ་གསུམ། རྣམ་གཞག་རྣམ་བཅུས་བཤད། སྙིང་པོའི་དཔེ་དགུ་བསྟན།
རྣམ་པའི་རབ་དབྱེ་བརྗོད། དང་པོ་ལ་གསུམ། དོན་གྲངས་སྡོམ་དུ་བསྡུ། སྡོམ་དོན་རིམ་པར་
བཤད། བཤད་པའི་མཇུག་བསྡུ་སྨོས། དང་པོ་ནི། ངོ་བོའི་དོན་དང་གཅིག །རྒྱུའི་དོན་དང་
-39 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༦
གཉིས། འབྲས་བུའི་དོན་དང་གསུམ། ལས་ཀྱི་དོན་དང་བཞི། ལྡན་པའི་དོན་དང་ལྔ། འཇུག་
པའི་དོན་དང་དྲུག །གནས་སྐབས་ཀྱི་དོན་དང་བདུན། དེ་བཞིན་ཀུན་ཏུ་འགྲོ་བའི་དོན་དང་
བརྒྱད། རྟག་ཏུ་མི་འགྱུར་བའི་དོན་དང་དགུ། ཡོན་ཏན་དབྱེར་མེད་པའི་དོན་དང་བཅུ་ཡོད་དེ་
ནི༑ དོན་དམ་སྟེ་ཡེ་ཤེས་དམ་པའི་ཡུལ། དབྱིངས་ཏེ་ཁམས་ཀྱི་གང་ལ་དགོངས་པའི་དོན་བཅུ་
ཡིན་པར་ཤེས་པར་བྱའོ། །ཀཱ་ཡེ། ངེས་དོན་ཚོགས་པའི་བཀའ་འགྱུར་ཟེར་ཀྱང་འདི་ལགས་
ཏེ༑ །ངེས་དོན་མདོ་སྡེའི་དགོངས་པ་མཐའ་དག་འདིར་ཚོགས་ཕྱིར། །ངེས་དོན་བསྡུས་པའི་
བསྟན་འགྱུར་ཟེར་ཀྱང་འདི་ལགས་ཏེ། །ངེས་དོན་འགྲེལ་པའི་བཤད་རལ་མཐའ་དག་འདིར་
བསྡུས་ཕྱིར། །དེ་ཕྱིར་ངེས་དོན་དོན་དུ་གཉེར་བའི་སྐལ་ལྡན་རྣམས། །འདི་ལ་ཞུགས་ཤིག་
འདིས་ནི་ངེས་དོན་ངེས་པར་སྟོན། །ཡིད་ཆེས་སྐྱེད་ཅིག་ཡིད་མ་ཆེས་ན་རྟོགས་རེ་སྐན། །མ་
རྟོགས་ན་ནི་འཁོར་བའི་སེམས་ཅན་རང་དགའོ། །བཤད་གཞིའི་ཉམས་འགྱུར་ཚིགས་བཅད་
དོ༑ ༑
གཉིས་པ་ལ་ལྔ། ངོ་བོ་རྒྱུ་དོན་བཤད། འབྲས་བུ་ལས་དོན་བཤད། ཡོན་ཏན་
ལྡན་དོན་བཤད། དབྱེ་བ་འཇུག་དོན་བཤད། འཇུག་པའི་དོན་བཞི་བཤད། དང་པོ་ལ་གཉིས།
ངོ་བོ་རྒྱུའི་ཚིགས་བཅད་གསུང་། ཚིག་འདིས་ཅི་བསྟན་བཤད། དང་པོ་ལ་གཉིས། ངོ་བོའི་
ཚིགས་བཅད་གསུང་། རྒྱུའི་ཚིགས་བཅད་གསུང་། དང་པོ་ནི། རིན་ཆེན་ནམ་མཁའ་ཆུ་དག་པ་
གསུམ་བཞིན་དུ་སྙིང་པོའི་དོན་འདི་གསུམ་རྟག་ཏུ་རང་བཞིན་གྱིས་ཉོན་མོངས་མེད་པ་ནི་སྤྱི་
མཚན་གྱི་ངོ་བོའོ། །གཉིས་པ་ནི། ལྷག་པའི་ཆོས་མོས་པ་དང་ལྷག་པའི་ཤེས་རབ་དང་ལྷག་
པའི་ཏིང་འཛིན་དང་ལྷག་པའི་སྙིང་རྗེ་སྟེ་རྒྱུ་དེ་བཞི་ལས་འབྲས་བུ་ཕར་ཕྱིན་བཞི་བྱུང་པའོ། །
གཉིས་པ་ལ་གཉིས། སྔ་མས་ཅི་བསྟན་བཤད། ཕྱི་མས་ཅི་བསྟན་བཤད། དང་པོ་ལ་གསུམ།
ནོར་བུའི་ཆོས་མཐུན་སྦྱར། ནམ་མཁའི་ཆོས་མཐུན་སྦྱར། ཆུའི་ཆོས་མཐུན་སྦྱར། དང་པོ་ནི།
-
-39 1 -



ཅིན
，
。
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་སྐུའི་སྙིང་པོ་འདི་དག་ཆོས་ཅན། རང་མཚན་ཡིད་བཞིན་ནོར་བུའི་ཡོན་ཏན་དང་ཆོས་
མཐུན་པ་ཉིད་དེ། བསམ་དོན་འགྲུབ་པའི་མཐུའི་རང་གི་ངོ་བོའི་རང་བཞིན་ཡིན་པའི་ཕྱིར་རོ།།
གཉིས་པ་ནི། དེ་བཞིན་ཉིད་ཀྱི་སྙིང་པོ་འདི་དག་ཆོས་ཅན། རང་མཚན་ནམ་མཁའི་ཡོན་ཏན་
དང་ཆོས་མཐུན་པ་ཉིད་དེ། ནམ་ཡང་གཞན་དུ་མི་འགྱུར་བའི་རང་གི་ངོ་བོའི་རང་བཞིན་ཡིན་
པའི་ཕྱིར་རོ། །དང་གཉིས་བསྡུ་བའོ། །གསུམ་པ་ནི། རིགས་ཀྱི་སྙིང་པོ་འདི་དག་ཆོས་ཅན།
རང་མཚན་ཆུའི་ཡོན་ཏན་དང་ཆོས་མཐུན་པ་ཉིད་དེ། སེམས་ཅན་ཐམས་ཅད་ལ་བརྩེ་བས་
བརླན་པའི་རང་གི་ངོ་བོའི་རང་བཞིན་ཡིན་པའི་ཕྱིར་རོ། །གཉིས་པ་ལ་གཉིས། དག་བྱ་དག་
བྱེད་བཤད། དག་ལྡན་རྒྱལ་སྲས་བཤད། དང་པོ་ལ་གསུམ། དག་བྱ་སྒྲིབ་པ་བཞི། མ་དག་
སེམས་ཅན་བཞི། དག་རྒྱུ་གཉེན་པོ་བཞི། དང་པོ་ནི། ཐེག་ཆེན་གྱི་ཆོས་ལ་ཁོང་ཁྲོ་བ་དང་
གཅིག །ཕུང་སོགས་ཀྱི་ཆོས་ལ་བདག་ཏུ་ལྟ་བ་དང་གཉིས། འཁོར་བའི་སྡུག་བསྔལ་གྱིས་
འཇིགས་པ་དང་གསུམ། སེམས་ཅན་གྱི་དོན་ལ་ལྟོས་པ་མེད་པ་དང་བཞི་ཉིད་དོ། །གཉིས་པ་
ནི༑ ཐར་ ལམ་དང་འགྲས་པའི་འདོད་ཆེན་པ་དང་གཅིག །ཐབས་མིན་ལ་འཇུག་པའི་མུ་
སྟེགས་པ་དང་གཉིས། ཐབས་དམན་པ་ལ་ཞུགས་པའི་ཉན་ཐོས་དང་ནི་གསུམ། ཐབས་
མཆོག་ལ་ཞུགས་པའི་རང་སངས་རྒྱས་དང་བཞི་སྟེ། དེ་དག་ལ་དེ་རྣམས་ཀྱི་སྒྲིབ་པ་རྣམ་པ་
འདི་བཞི་གནས་སོ། །གསུམ་པ་ནི། ཆོས་སྐུ་རྣམ་དག་གི་རྒྱུ་ལ་ཐེག་ཆེན་དུ་ལྷག་པར་མོས་པ་
དང་གཅིག །བདག་མེད་གཉིས་རྟོགས་ཀྱི་ཤེར་ཕྱིན་དང་གཉིས། ནམ་མཁའ་མཛོད་སོགས་
ཀྱི་ཏིང་ངེ་འཛིན་དང་གསུམ། དམིགས་མེད་ཀྱི་སྙིང་རྗེ་ཆེན་པོ་དང་བཞི་སྟེ། དེ་ལྟར་ཆོས་ནི་
རྣམ་པ་བཞི་ཉིད་དེ། ལ་སོགས་པའི་སྒྲས་ནི་གསུམ་བསྡུས་སོ། །གཉིས་པ་ནི། སྲས་ཀྱི་ཆོས་
བཞི་ཡང་ཐེག་པ་མཆོག་ལ་མོས་པའི་ས་བོན་དང་གཅིག །ཤེས་རབ་ནི་སངས་རྒྱས་ཀྱི་ཆོས་
བསྐྱེད་པའི་མ་ཡིན་པ་དང་གཉིས། བསམ་གཏན་གྱི་བདེ་བའི་མངལ་གྱི་གནས་དང་གསུམ།
-
-
- 39 2 -



ས
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༡༦
སྙིང་རྗེ་ཆེན་པོའི་མ་མ་དང་བཞི་སྟེ། འདི་བཞི་ཅན་གང་ཡིན་པ་དེ་དག་ནི། ཐུབ་པ་ཆོས་ཀྱི་
རྒྱལ་པོའི་ རྗེས་སུ་སྐྱེས་པའི་རིགས་ཀྱི་སྲས་སོ། །གཉིས་པ་ལ་གཉིས། འབྲས་ལས་ཚིགས་
བཅད་གསུང་། ཚིག་འདིས་ཅི་བསྟན་བཤད། དང་པོ་ལ་གཉིས། འབྲས་བུའི་ཚིགས་བཅད་
གསུང་། ལས་ཀྱི་ཚིགས་བཅད་གསུང་། དང་པོ་ནི། གཙང་བའི་ཕར་ཕྱིན་དང་། བདག་གི་
ཕར་ཕྱིན་དང་། བདེ་བའི་ཕར་ཕྱིན་དང་། རྟག་པ་ཉིད་ཀྱི་ཡོན་ཏན་གྱི་ཕ་རོལ་ཏུ་ཕྱིན་པ་སྟེ། དེ་
བཞི་པོའི་འབྲས་བུ་ཅན་ནོ། །གཉིས་པ་ནི། སྲིད་པའི་སྡུག་བསྔལ་ལ་ཡིད་འབྱུང་བ་དང་སྐྱོ་བ་
དང༌། ཞི་བའི་བདེ་བ་ལ་ཐོབ་པར་འདུན་པ་དང་སྨོན་པ་སྟེ། དེ་གཉིས་པོའི་བྱེད་ལས་ཅན་ནོ།།
གཉིས་པ་ལ་གཉིས། སྔ་མས་ཅི་བསྟན་བཤད། ཕྱི་མས་ཅི་བསྟན་བཤད། དང་པོ་ལ་གསུམ།
འབྲས་བུ་ཕྱེ་ཚུལ་གདམས། ཕྱེ་བའི་རྒྱུ་མཚན་བཤད། རྒྱུ་མཐའི་རྩ་བ་བསྟན། དང་པོ་ནི། ཕྱེ་
བ་ཉིད་ལ་ལྔ། གང་ཞིག་ཕྱེ་ན་མོས་སོགས་རྒྱུ་བཞི་འདི་དག་གི་འབྲས་བུ་ཕར་ཕྱིན་བཞི་ནི་ཕྱེ།
ཇི་ལྟར་ཕྱེ་ན་མདོར་བསྡུ་ན་སྟེ་བསྡུས་ནས་ཕྱེ། གང་ལ་ཕྱེ་ན་དེ་བཞིན་གཤེགས་པའི་ཆོས་ཀྱི་སྐུ་
ལ་ཕྱེ། གང་གིས་ཕྱེ་ན་ཕྱིན་ཅི་ལོག་རྣམ་པ་བཞི་དེ་ལས་བཟློག་པ་བཞི། དེ་ཡི་གཉེན་པོ་བཞི་
སྟེ༑ བཞི་གསུམ་བཅུ་གཉིས་ཀྱི་རིམ་པས་ཕྱེ། ཅི་རུ་ཕྱེ་ན་རབ་ཏུ་སྟེ་ཡང་དག་པར་ཕྱེའོ། །དེ་
ཡང་གྲངས་རིམ་སྨྲས་ན་ཤེས་ཏེ་འདི་ལྟར། གཟུགས་སོགས་ཉེར་ལེན་ཕུང་ལྔ་འདི། །མི་རྟག་
པ་ལ་རྟག་སྙམ་པ། །སྡུག་བསྔལ་བ་ལ་བདེ་སྙམ་དང་། །བདག་མེད་པ་ལ་བདག་སྙམ་དང་། །
མི་གཙང་བ་ལ་གཙང་སྙམ་པར། །འདུ་ཤེས་འདི་ནི་ཕྱིན་ལོག་བཞི། །དེ་ལ་མི་རྟག་སྡུག་
བསྔལ་དང་། །བདག་མེད་མི་གཙང་འདུ་ཤེས་ནི། །དེ་ལས་བཟློག་པ་རྣམ་པ་བཞི། །ཆོས་ཀྱི་
སྐུ་ལ་དེར་ལྟ་བའི། །གཉེན་པོ་རྣམ་པ་བཞི་པོ་ཡང་། །རྟག་བདེ་བདག་གཙང་ཕར་ཕྱིན་
བཞི་ཞེས་སྨྲའོ། ། །
གཉིས་པ་ལ་བཞི། གཙང་བའི་རྒྱུ་གཉིས་བཤད། བདག་གི་རྒྱུ་གཉིས་བཤད། བདེ་
，
- 39 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་རྒྱུ་གཉིས་བཤད། རྟག་པའི་རྒྱུ་གཉིས་བཤད། དང་པོ་ནི། ཆོས་སྐུ་དེ་ནི་ཆོས་ཅན། རྒྱུ་
གཉིས་ཀྱིས་གཙང་བ་དམ་པའི་ཕར་ཕྱིན་ཉིད་ཡིན་ཏེ། སྤྱི་མཚན་རང་བཞིན་གྱིས་དག་པའི་
ཕྱིར་དང༌། རང་མཚན་དྲི་མའི་བག་ཆགས་སྤངས་པའི་ཕྱིར་རོ། །གཉིས་པ་ནི། ཆོས་སྐུ་དེ་ནི་
ཆོས་ཅན། རྒྱུ་གཉིས་ཀྱིས་བདག་དམ་པའི་ཕར་ཕྱིན་ཉིད་ཡིན་ཏེ། མུ་སྟེགས་པའི་བདག་གི་
སྤྲོས་པ་ཞི་བའི་ཕྱིར་དང་། ཉན་ཐོས་པའི་བདག་མེད་ཀྱི་སྤྲོས་པ་དག་ཉེ་བར་ཞི་བའི་ཕྱིར་རོ། །
གསུམ་པ་ནི། ཆོས་སྐུ་དེ་ནི་ཆོས་ཅན། རྒྱུ་གཉིས་ཀྱིས་བདེ་བ་དམ་པའི་ཕར་ཕྱིན་ཉིད་ཡིན་ཏེ།
འབྲས་བུ་ཡིད་ཀྱི་རང་བཞིན་གྱི་ཕུང་པོའི་སྡུག་བསྔལ་ལོག་པའི་ཕྱིར་དང་། དེའི་རྒྱུ་མ་རིག་
བག་ཆགས་ཀྱི་སའི་ཀུན་འབྱུང་ལོག་པའི་ཕྱིར་རོ། །བཞི་པ་ནི། ཆོས་སྐུ་དེ་ནི་ཆོས་ཅན། རྒྱུ་
གཉིས་ཀྱིས་རྟག་པ་དམ་པའི་ཕར་ཕྱིན་ཉིད་ཡིན་ཏེ། འཁོར་བ་ཆད་མཐའ་མཉམ་པ་ཉིད་དུ་
རྟོགས་པའི་ཕྱིར་དང་ནི། མྱ་ངན་འདས་པ་རྟག་མཐའ་མཉམ་པ་ཉིད་དུ་རྟོགས་པའི་ཕྱིར་རོ། །
གསུམ་པ་ལ་གཉིས། འཁོར་བ་མཉམ་པའི་རྒྱུ། མྱང་འདས་མཉམ་པའི་རྒྱུ། དང་པོ་ནི། བྱང་
སེམས་འཕགས་པ་ཆོས་ཅན། བློ་ཆེན་བྱང་ཆུབ་ཀྱི་ཐབས་ལ་བརྟེན་ནས་འཁོར་བ་ལ་མི་
གནས་ཏེ། བདག་ལ་སྲེད་པའི་བག་ལ་ཉལ་མ་ལུས་པ་ཤེས་རབ་ཀྱིས་བཅད་པའི་ཕྱིར་ན་སྲིད་
པ་ཐོབ་པ་མིན་ཏེ་དེ་ལྟར་དེའི་ཕྱིར་རོ། །འམ་བསྡུ་བའོ། །གཉིས་པ་ནི། བྱང་སེམས་འཕགས་
པ་ཆོས་ཅན། བརྩེ་ཆེན་བྱང་ཆུབ་ཀྱི་ཐབས་ལ་བརྟེན་ནས་མྱང་འདས་ལ་མི་གནས་ཏེ། བརྩེ་
བས་སེམས་ཅན་ལ་སྲེད་ཅིང་མ་བཏང་བའི་ཕྱིར་ན་ཞི་བ་ཐོབ་པ་མིན་ཏེ་དེ་ལྟར་དེའི་ཕྱིར་རོ། །
གཉིས་པ་ལ་གཉིས། ཁམས་མེད་ལས་མེད་བཤད། ལས་ཡོད་རིགས་ཡོད་བཤད། དང་པོ་
ནི༑ ལོག་པའི་སེམས་ཅན་ཆོས་ཅན། ཁྱོད་མ་འོངས་པའི་དུས་ན་སྲིད་པའི་སྡུག་བསྔལ་ལ་སྐྱོ་
བར་མི་འགྱུར་ཞིང་མྱ་ངན་འདས་པའི་བདེ་བ་ལ་འདུན་འདོད་དང་དོན་གཉེར་སྨོན་པ་བཞི་ལ་
མེད་པར་འགྱུར་ཏེ། སངས་རྒྱས་ཀྱི་ཁམས་རིགས་མེད་པའི་ཕྱིར་རོ། །གལ་ཏེ་ནས་རྟགས་
- 3
3 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
ཁས་བླངས་སོ། །གཉིས་པ་ནི། དཀར་པོའི་གང་ཟག་ཆོས་ཅན། ཁྱོད་ཀྱིས་སྲིད་དང་མྱ་ངན་
འདས་པ་གཉིས་ལ་དེའི་སྡུག་བདེའི་སྐྱོན་ཡོན་གཉིས་མཐོང་བ་འདི་རིགས་སད་པ་ཡོད་པ་
ལས་ཡོད་པ་ཡིན་ཏེ། གང་གི་ཕྱིར་ན་མཐོང་བ་དེ་གཉིས་ཇི་སྲིད་རིགས་སད་པ་མེད་པ་དེ་སྲིད་
དག་ལ་མེད་པའི་ ཕྱིར་ རོ། །གསུམ་པ་ལ་གཉིས། ལྡན་པའི་ཚིགས་བཅད་གསུང་། ཚིག་
འདིས་ཅི་ བསྟན་ བཤད། དང་པོ་ལ་ གཉིས། རྒྱུ་ ལྡན་ཚིགས་བཅད་གསུང་། འབྲས་ ལྡན་
ཚིགས་བཅད་གསུང་། དང་པོ་ནི། རྒྱུའི་གནས་འདི་གསུམ་ཆོས་ཅན། དཔེ་རྒྱ་མཚོ་བཞིན་ཡིན་
ཏེ༑ མོས་པ་སོགས་དཔག་ཏུ་མེད་པའི་ཡོན་ཏན་རིན་ཆེན་བཞི་མི་ཟད་པར་གཏམས་པའི་ཕྱིར་
རོ༑ གཉིས་པ་ནི། འབྲས་བུའི་གནས་འདི་གསུམ་ཆོས་ཅན། དཔེ་མར་མེ་བཞིན་ཡིན་ཏེ།
མངོན་ཤེས་སོགས་དབྱེར་མེད་པའི་ཡོན་ཏན་སྣང་བ་བདུན་དང་ལྡན་པའི་ངོ་བོ་ཉིད་ཡིན་པའི་
ཕྱིར་རོ། །གཉིས་པ་ལ་གཉིས། སྔ་མས་ཅི་བསྟན་བཤད། ཕྱི་མས་ཅི་བསྟན་བཤད། དང་པོ་
ལ་གསུམ། སྣོད་ཀྱི་ཆོས་མཚུངས་སྦྱར། རིན་ཆེན་ཆོས་མཚུངས་སྦྱར། ཆུའི་ཆོས་མཚུངས་སྦྱར།
དང་པོ་ནི། སློབ་པའི་མོས་པ་འདི་ཆོས་ཅན། སྣོད་འདྲ་བས་རྒྱ་མཚོ་དང་ནི་མཚུངས་པར་
བསྟན་ཏེ། ཆོས་སྐུའི་རྒྱུ་ནི་ཁྱོད་ཀྱིས་བསྡུས་ཤིང་ཁྱོད་ལ་ཡང་ཤེས་རབ་ཏིང་འཛིན་གཉིས་ཀྱི་
རིན་ཆེན་དང་སྙིང་རྗེའི་ཆུ་རྣམས་འདུ་བའི་ཕྱིར་རོ། །དང་བསྡུ་བའོ། །གཉིས་པ་ནི། སློབ་པའི་
ཤེས་རབ་ཏིང་འཛིན་འདི་གཉིས་ཆོས་ཅན། རིན་ཆེན་འདྲ་བས་རྒྱ་མཚོ་དང་ནི་མཚུངས་པར་
བསྟན་ཏེ། རྒྱལ་བའི་ཡེ་ཤེས་ཀྱི་རྒྱུ་ནི་ཁྱོད་ཀྱིས་བསྡུས་ཤིང་ཁྱོད་ཀྱང་རྣམ་རྟོག་མེད་པའི་ཕྱིར་
དང་མཐུ་བསམ་གྱིས་མི་ཁྱབ་པའི་ཕྱིར་རོ། །དང་བསྡུ་བའོ། །གསུམ་པ་ནི། སློབ་པའི་སྙིང་རྗེ་
འདི་ཆོས་ཅན། ཆུ་འདྲ་བས་རྒྱ་མཚོ་དང་ནི་མཚུངས་པར་བསྟན་ཏེ། ཐུགས་རྗེའི་རྒྱུ་ནི་ཁྱོད་
ཀྱིས་བསྡུས་ཤིང་ཁྱོད་ཀྱང་འགྲོ་བ་ལ་མཆོག་ཏུ་བརླན་པར་རོ་གཅིག་པའི་ཕྱིར་རོ། །གཉིས་པ་
ལ་བཞི། སྣང་བའི་ཆོས་མཚུངས་སྦྱར། དྲོ་བའི་ཆོས་མཚུངས་སྦྱར། མདོག་གི་ཆོས་མཚུངས་
-3 9 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱར། གསུམ་གའི་ཆོས་མཚུངས་སྦྱར། དང་པོ་ནི། མི་སློབ་པའི་མངོན་ཤེས་ལྔ་ཆོས་ཅན།
མར་མེའི་སྣང་བ་དང་ཆོས་མཚུངས་པ་ཅན་ཏེ། རང་ཡུལ་མྱོང་བའི་མི་མཐུན་ཕྱོགས་ཀྱི་མུན་པ་
འཇོམས་པའི་ཕྱིར་རོ། །དེ་ ཡང་གྲངས་ཁྱད་སྨྲས་ན་ཤེས་ཏེ་འདི་ལྟར། རྫུ་འཕྲུལ་ལྷའི་རྣ་
གཞན་སེམས་ཤེས། །སྔོན་གནས་རྗེས་དྲན་ལྷའི་མིག་ལྔ། །སྤྱིར་ནི་བྱིས་པ་ལ་ཡང་ཡོད། །
འདིར་ནི་སངས་རྒྱས་ས་ལ་སྦྱོར། །ཞེས་སྨྲའོ། །
གཉིས་པ་ནི། མི་སློབ་པའི་ཟག་ཟད་ཡེ་ཤེས་ཆོས་ཅན། མར་མེའི་དྲ་བ་དང་ཆོས་
མཚུངས་པ་ཅན་ཏེ། ལས་ཉོན་གྱི་བུད་ཤིང་སྲེག་པའི་ཕྱིར་རོ། །གསུམ་པ་ནི། མི་སློབ་པའི་དྲི་
མེད་སྤངས་པ་ཆོས་ཅན། མར་མེའི་མདོག་དང་ཆོས་མཚུངས་པ་ཅན་ཏེ། དྲི་མེད་རྣམ་དག་འོད་
གསལ་ཡིན་པའི་ཕྱིར་རོ། །བཞི་པ་ནི། མི་སློབ་པའི་ཆོས་བདུན་པོ་དེ་དག་ཉིད་ཆོས་ཅན།
མར་མེའི་དཔེ་གསུམ་དབྱེར་མེད་པ་དང་ཆོས་མཚུངས་པ་ཅན་ཏེ། དྲི་མེད་གནས་ན་ཕན་ཚུན་
རྣམ་པར་དབྱེ་བ་མེད་པའི་ཕྱིར་རོ། །བཞི་པ་ལ་གཉིས། འཇུག་པའི་ཚིགས་བཅད་གསུང་།
ཚིག་འདིས་ཅི་བསྟན་བཤད། དང་པོ་ནི། བསྟན་ཏེ་ལ་བཞི། གང་ཞིག་བསྟན་ན་རྒྱལ་བའི་
སྙིང་པོ་ཁམས་འདི་བསྟན། གང་ལ་བསྟན་ན་བྱང་ཆུབ་སེམས་དཔའ་རྣམས་ལ་བསྟན། གང་
གིས་བསྟན་ན་དེ་ཉིད་གཟིགས་པ་བཅོམ་ལྡན་འདས་ཀྱིས་བསྟན། གང་ལ་བསྟན་ན་སོ་སོ་སྐྱེ་
བོ་དང་འཕགས་པ་དང་རྫོགས་སངས་རྒྱས་གསུམ་དེ་བཞིན་ཉིད་མཐོང་མ་མཐོང་གི་དབྱེ་བ་
གསུམ་འཇུག་པ་ལས་བསྟན་ཏོ། །གཉིས་པ་ལ་གསུམ། སོ་སྐྱེའི་འཇུག་པ་བཤད། འཕགས་
པའི་འཇུག་པ་བཤད། སངས་རྒྱས་འཇུག་པ་བཤད། དང་པོ་ནི། སོ་སོ་སྐྱེ་བོ་ཆོས་ཅན། ཕྱིན་
ཅི་ལོག་ཡིན་ཏེ། འདུ་ཤེས་དང་སེམས་དང་ལྟ་བ་ཕྱིན་ཅི་ལོག་པའི་ཕྱིར་རོ། །གཉིས་པ་ནི།
བདེན་པ་མཐོང་བ་འཕགས་པ་ཆོས་ཅན། བཟློག་པས་ཕྱིན་ཅི་ལོག་མ་ཡིན་པ་སྟེ། ཕྱིན་ཅི་
ལོག་དེ་གསུམ་ སྤངས་པའི་ཕྱིར་རོ། །གསུམ་པ་ནི། དེ་བཞིན་གཤེགས་པ་ཆོས་ཅན། ཡང་
-3 9 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
དག་པ་ཇི་ལྟ་བ་བཞིན་དུ་ཕྱིན་ཅི་མ་ལོག་པར་སྤྲོས་པ་མེད་པ་ཉིད་ཡིན་ཏེ། སྒྲིབ་གཉིས་བག་
ཆགས་དང་བཅས་པ་སྤངས་པའི་ཕྱིར་རོ། །
ལྔ་པ་ལ་བཞི། གནས་སྐབས་དབྱེ་དོན་བཤད། ཀུན་ཏུ་འགྲོ་དོན་བཤད། གཏན་
འགྱུར་མེད་དོན་བཤད། རྣམ་དབྱེ་མེད་དོན་བཤད། དང་པོ་ལ་གཉིས། གནས་སྐབས་ཚིགས་
བཅད་གསུང་། ཚིག་འདིས་ཅི་བསྟན་བཤད། དང་པོ་ལ་གསུམ། མ་དག་སྐབས་ཀྱི་མིང་།
གཉིས་ཀའི་སྐབས་ཀྱི་མིང་། དག་པའི་སྐབས་ཀྱི་མིང་། དང་པོ་ནི། ཁམས་ཆོས་ཅན། ཁྱོད་ལ་
ཡེ་མ་དག་པའི་སྐབས་སུ་ནི་གོ་རིམ་བཞིན་དུ་མིང་སེམས་ཅན་གྱི་ཁམས་ཞེས་བརྗོད་དེ།།
འཁོར་བའི་རྒྱུན་གྱིས་ཁྱེར་བར་སྣང་བའི་ཕྱིར་རོ། །གཉིས་པ་ནི། ཁམས་ཆོས་ཅན། ཁྱོད་ལ་
མ་དག་པ་དང་དག་པ་གཉིས་ཀའི་སྐབས་སུ་ནི་གོ་རིམ་བཞིན་དུ་མིང་བྱང་ཆུབ་སེམས་དཔའ་
ཞེས་བརྗོད་དེ། བྱང་ཆུབ་ཀྱི་སྤྱད་པ་སྤྱོད་པར་སྣང་བའི་ཕྱིར་རོ། །དང་གཉིས་བསྡུ་བའོ། །
གསུམ་པ་ནི། ཁམས་ཆོས་ཅན། ཁྱོད་ལ་ཤིན་ཏུ་རྣམ་དག་གི་སྐབས་སུ་ནི་གོ་རིམ་བཞིན་དུ་
མིང་དེ་བཞིན་གཤེགས་པ་ཞེས་བརྗོད་དེ། ཆོས་ཀྱི་དབང་ཕྱུག་ཐོབ་པར་སྣང་བའི་ཕྱིར་རོ། །དོ་
རྫོགས་ཚིག་གོ །གཉིས་པ་ནི། བསྟན་པ་ཡིན་ལ་གསུམ། གང་ཞིག་བསྟན་ན་ངོ་བོ་རྒྱུ་འབྲས་
ལས་ལྡན་འཇུག་པ་ཞེས་ངོ་བོ་ཉིད་ལ་སོགས་པའི་དོན་སྔར་བཤད་འདི་དྲུག་གིས་ནི་བསྡུས་
པའི་ཁམས་ནི་བསྟན། གང་དུ་བསྟན་ན་མ་དག་མ་དག་དག་པ་དང༌། ཤིན་ཏུ་རྣམ་དག་ཅེས་
གནས་སྐབས་གསུམ་དག་ཏུ་བསྟན། གང་གིས་བསྟན་ན་སེམས་ཅན་བྱང་ཆུབ་སེམས་དཔའ་
དང༌། དེ་བཞིན་གཤེགས་པ་ཞེས་མིང་གསུམ་གྱིས་ནི་བསྟན་ནོ། །གཉིས་པ་ལ་གཉིས། ཀུན་
འགྲོའི་ ཚིགས་བཅད་གསུང༌། ཚིག་འདིས་ཅི་བསྟན་བཤད། དང་པོ་ལ་གཉིས། ཇི་ལྟར་
རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་རྟོག་པ་མེད་པའི་བདག་
ཉིད་ཅན་གྱི་ནམ་མཁའ་འདི་སྣོད་གསུམ་ལ་ཀུན་ཏུ་རྗེས་སུ་སོང་བ་ལྟར་རོ། །གཉིས་པ་ནི།
- 39 7 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཀྱི་རང་བཞིན་དྲི་མ་མེད་པའི་དབྱིངས། ཁམས་འདི་དཔེ་དེ་བཞིན་དུ་གནས་སྐབས་
གསུམ་ལ་ཀུན་ཏུ་རྗེས་སུ་འགྲོ་བ་ཉིད་དོ། །གཉིས་པ་ལ་གཉིས། གང་ཞིག་མཚོན་བྱའི་དོན།
ཇི་བཞིན་མཚོན་བྱེད་དཔེ། དང་པོ་ནི། དབྱིངས་དེ་ཆོས་ཅན། ཉེས་པའི་གནས་སྐབས་དང༌།
ཡོན་ཏན་གྱི་གནས་སྐབས་དང་། ཡོན་ཏན་མཐར་ཐུག་གི་གནས་སྐབས་གསུམ་ལ་ཁྱབ་པ་སྟེ།
གསུམ་གའི་སྤྱིའི་མཚན་ཉིད་ཡིན་པའི་ཕྱིར་རོ། །གཉིས་པ་ནི། དཔེར་ན་གཟུགས་ཀྱི་རྣམ་པ་
དམན་པ་ས་དང་བར་མ་ཟངས་དང་མཆོག་གསེར་གྱི་སྣོད་གསུམ་ལ་ནམ་མཁའ་སོང་བ་
བཞིན་ནོ། །
གསུམ་པ་ལ་གཉིས། འགྱུར་མེད་བསྡུས་དོན་བསྟན། གནས་གསུམ་འགྱུར་མེད་
བཤད། དང་པོ་ནི། ཁམས་ཆོས་ཅན། ཇི་ལྟར་སྔར་འགྱུར་བ་མེད་པ་བཞིན་དུ་ཕྱིས་ཀྱང་དེ་
བཞིན་འགྱུར་བ་མེད་པའི་ཆོས་ཉིད་ཡིན་ཏེ། སྔར་གནས་སྐབས་དང་པོ་གཉིས་ན་ཉེས་པ་ལྡན་
ཡང་གློ་བུར་དུ་ལྡན་པའི་ཕྱིར་དང༌། ཕྱིས་གནས་སྐབས་ཐ་མ་ཉིད་ན་ཡོན་ཏན་ལྡན་ཡང་རང་
བཞིན་ཉིད་ཀྱིས་ལྡན་པའི་ཕྱིར་ནམ་མཁའ་བཞིན་ཉིད་དོ། །གཉིས་པ་ལ་གསུམ། མ་དག་
འགྱུར་མེད་བཤད། གཉིས་ཀར་འགྱུར་མེད་བཤད། དག་ཚེ་འགྱུར་མེད་བཤད། དང་པོ་ལ་
གསུམ། མ་དག་ཚིགས་བཅད་གསུང་། འགྱུར་མེད་སྐབས་དོན་བརྗོད། མེ་དང་ཆོས་མཚུངས་
བཤད། དང་པོ་ལ་བཞི། ནམ་མཁའི་དཔེ་དོན་བསྟན། ཅུང་ཟད་རྒྱས་པར་བཤད། ཤིན་ཏུ་
རྒྱས་པར་བཤད། ཀུན་གྱི་མཇུག་བསྡུ་སྨོས། དང་པོ་ལ་གཉིས། ཇི་ལྟར་རྟོགས་སླའི་དཔེ། དེ་
བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་ནམ་མཁའ་འདི་ཆོས་ཅན། སྣོད་ཀྱི་འཇིག་རྟེན་
རྣམས་ལ་ཀུན་ཏུ་སོང་ཡང་དེའི་སྐྱོན་གྱིས་ཉེ་བར་གོས་པ་མེད་དེ། ཁམས་ལྔའི་ནང་ནས་ཕྲ་
བའི་ཕྱིར་རོ། །གཉིས་པ་ནི། དཔེ་དེ་བཞིན་དུ་ཁམས་འདི་ཆོས་ཅན། བཅུད་ཀྱི་སེམས་ཅན་
རྣམས་ལ་ཀུན་ཏུ་གནས་ཀྱང་དེའི་སྐྱོན་གྱིས་ཉེ་བར་གོས་པ་མེད་དེ། ཆོས་བདུན་གྱི་ནང་ནས་
-39 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
ཕྲ་བའི་ཕྱིར་རོ། །གཉིས་པ་ལ་གཉིས། གནས་ཆོས་འགྱུར་བའི་དཔེ། གནས་གཞི་མི་འགྱུར་
དཔེ། དང་པོ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་
ལྟར་ན་སྣོད་ཀྱི་འཇིག་རྟེན་འདི་དུས་ཐམས་ཅད་དུ་ཡང་ནམ་མཁའ་ལ་ནི་རེས་སྐྱེ་ཞིང་རེས་
འཇིག་གོ །གཉིས་པ་ནི། དཔེ་དེ་བཞིན་དུ་འདུས་མ་བྱས་ཀྱི་དབྱིངས་ཁམས་འདི་ལ་བཅུད་ཀྱི་
དབང་པོ་རྣམས་ནི་རེས་སྐྱེ་རེས་འཇིག་གོ །གཉིས་པ་ལ་གཉིས། ཇི་ལྟར་རྟོགས་སླའི་དཔེ། དེ་
བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་ནམ་མཁའ་འདི་འཆད་འགྱུར་མེ་གསུམ་པོ་
རྣམས་ ཀྱིས་ སྔོན་ཆད་དུས་ནམ་ ཡང་འཚིག་ པ་ མེད་དོ། །གཉིས་པ་ནི། དཔེ་དེ་བཞིན་དུ་
དབྱིངས་འདི་ནི་འཆི་བ་དང་ན་བ་དང་རྒས་བའི་མེ་གསུམ་གྱིས་ནམ་ཡང་མི་འཚིག་གོ །གསུམ་
པ་ལ་བཞི། དཔེ་བཞི་རིམ་པར་དགོད། དོན་བཞི་རིམ་པར་བསྟན། དཔེ་དོན་རིམ་པར་སྦྱར།
ཆོས་མཚུངས་རིམ་པར་བཤད། དང་པོ་ནི། ས་ནི་ཆུ་ལ་གནས་སོ། །ཆུ་ནི་རླུང་ལ་གནས་སོ། །
རླུང་ནི་ནམ་མཁའ་ལ་རབ་ཏུ་གནས་སོ། །ནམ་མཁའ་ནི་རླུང་དང་ཆུ་དག་དང་ས་ཡི་ཁམས་
གསུམ་ལ་གནས་པ་མ་ཡིན་ནོ། །གཉིས་པ་ནི། དཔེ་དེ་བཞིན་དུ་ཕུང་པོ་དང་ཁམས་དང་དབང་
པོ་སྟེ་སྐྱེ་མཆེད་རྣམས་ནི་ལས་དང་ཉོན་མོངས་པ་དག་ལ་གནས་སོ། །ལས་ཉོན་ནི་ཚུལ་བཞིན་
མ་ཡིན་པ་ཡིད་ལ་བྱེད་པ་ལ་རབ་ཏུ་གནས་སོ། །ཚུལ་བཞིན་མ་ཡིན་པའི་ཡིད་བྱེད་ནི་སེམས་
ཀྱི་རང་བཞིན་རྣམ་པར་དག་པ་ལ་རབ་ཏུ་གནས་སོ། །སེམས་ཀྱི་རང་བཞིན་རྣམ་དག་ནི་ཡིད་
བྱེད་ལས་ཉོན་ཕུང་ཁམས་དབང་པོའི་ཆོས་དྲུག་རྣམས་ནི་ཐམས་ཅད་ལ་ཡང་གནས་པ་མེད་དོ།།
གསུམ་ པ་ ལ་ བཞི། ས་ དང་ ཕུང་ སོགས་ སྦྱར། ཆུ་དང་ ལས་ སོགས་ སྦྱར། རླུང་དང་ ཡིད་
བྱེད་སྦྱར། མཁའ་དང་རང་བཞིན་སྦྱར། དང་པོ་ནི། དཔེ་སའི་ཁམས་དང་འདྲ་བར་དོན་ཕུང་
པོ་དང་ཁམས་དང་སྐྱེ་མཆེད་རྣམས་ནི་བློས་ཤེས་པར་བྱའོ། །གཉིས་པ་ནི། དཔེ་ཆུའི་ཁམས་
དང་འདྲ་བར་དོན་ལུས་ཅན་གྱི་ལས་དང་ཉོན་མོངས་པ་ནི་བློས་ཤེས་པར་བྱ་སྟེ་ཞེས་པའོ། །
，-
-39 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་ནི། དཔེ་རླུང་གི་ཁམས་དང་འདྲ་བར་ཡང་དོན་ཚུལ་བཞིན་མ་ཡིན་པ་ཡིད་ལ་བྱེད་པ་
ནི་ བློས་ལྟའོ། །བཞི་པ་ནི། དཔེ་ནམ་མཁའ་ཡི་ཁམས་བཞིན་དུ་དོན་སེམས་ཀྱི་རང་བཞིན་
རྣམ་དག་ནི་བློས་ལྟ་སྟེ་དེ་ནི་གཞི་མེད་པ་དང་གནས་མེད་པ་ཉིད་དོ། །བཞི་པ་ལ་གསུམ། རྒྱུ་
རྐྱེན་ ཆོས་ མཚུངས་བཤད། འབྲས་སྨིན་ ཆོས་མཚུངས བཤད། འགྱུར་མེད་ཆོས་མཚུངས་
བཤད། དང་པོ་ནི། རྐྱེན་ཚུལ་བཞིན་མ་ཡིན་པ་ཡིད་བྱེད་རླུང་འདྲ་བ་འདི་གཞི་སེམས་ཀྱི་རང་
བཞིན་རྣམ་དག་ནམ་མཁའ་འདྲ་བ་ལ་གནས་ཏེ་གནས་པའི་རྐྱེན་ཚུལ་བཞིན་མ་ཡིན་པ་ཡིད་
བྱེད་རླུང་དང་འདྲ་བ་དེ་ལས་རྒྱུ་ལས་དང་ཉོན་མོངས་ཆུ་འདྲ་བ་རབ་ཏུ་སྐྱེའོ། །གཉིས་པ་ནི། རྒྱུ་
ལས་དང་ཉོན་མོངས་ཆུ་འདྲ་བ་དེ་ལས་ནི་འབྲས་སྨིན་ཕུང་པོ་དང་ཁམས་དང་སྐྱེ་མཆེད་ས་གཞི་
འདྲ་བ་འབྱུང་ངོ༌། །ས་གཞི་དེ་ རེས་འཇིག་པ་དང་རེས་འཆགས་པ་ལྟར་འབྲས་སྨིན་ཕུང་
ཁམས་སྐྱེ་མཆེད་དེ་ཡང་རེས་སྐྱེ་བ་དང་རེས་འཇིག་པར་འགྱུར་བ་ཡིན་ནོ། །གསུམ་པ་ནི།
སེམས་ཀྱི་རང་བཞིན་རྣམ་དག་ལ་ནི་ནམ་མཁའི་ཁམས་ལ་ཆོས་དྲུག་མེད་པ་ལྟར་སྔར་གྱི་རྒྱུ་
ཡང་མེད་ཅིང་རྐྱེན་ཡང་མེད་དེ་རྒྱུ་རྐྱེན་འཚོགས་པ་ཡང་མེད་ཅིང་རེས་སྐྱེ་བ་དང་རེས་འཇིག་པ་
དང་རེས་གནས་པ་ཡང་ཡོད་པ་མ་ཡིན་ནོ། །བཞི་པ་ནི། དོན་དེ་ལྟར་བཤད་པ་ཡི་སེམས་ཀྱི་
རང་བཞིན་འོད་གསལ་གང་ཡིན་པ་དེ་ནི། དཔེ་ནམ་མཁའ་བཞིན་དུ་མ་དག་པའི་སྐབས་ན་སྐྱེ་
འཇིག་གིས་འགྱུར་བ་མེད་དེ། དེ་ལྟ་ན་ཡང་ཡང་དག་མིན་རྟོག་ལས་བྱུང་འདོད་ཆགས་སོགས་
ཀྱི་གློ་བུར་དྲི་མས་སེམས་དེ་ནི་ཉོན་མོངས་པར་གྱུར་ཞེས་བརྗོད་དེ་དེ་དེ་ལ་གནས་པས་སོ། །
ཡང་ན་དེ་ཉོན་མོངས་མི་འགྱུར་ཞེས་པ་ལྟར་རོ། །གཉིས་པ་ལ་གཉིས། སྐྱེ་བས་འགྱུར་མེད་
བརྗོད། འཇིགས་པས་འགྱུར་མེད་བརྗོད། དང་པོ་ནི། ཇི་ལྟར་ཚུལ་མིན་ཡིད་བྱེད་ཀྱི་རླུང་དང་
ལས་དང་ཉོན་མོངས་པའི་ཆུ་ཚོགས་ཀྱིས་ཕུང་ཁམས་སྐྱེ་མཆེད་ཀྱི་སའི་འཇིག་རྟེན་འདི་འགྲུབ་
ཀྱང་སེམས་ཉིད་ཀྱི་ནམ་མཁའ་འདི་ནི་མངོན་པར་འགྲུབ་པ་མིན་ཏེ་ཞེས་པའོ། །གཉིས་པ་ནི།
- 4
) 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
དེ་བཞིན་དུ་དེ་འདྲའི་འཇིག་རྟེན་དེ་འཆི་བ་དང་ན་བ་དང་རྒས་པ་གསུམ་པོའི་མེ་མི་ཟད་པས་
འཚིག་ཀྱང་སེམས་ཉིད་ཀྱི་ནམ་མཁའ་འདི་ནི་འཚིག་པར་མི་འགྱུར་རོ། །གསུམ་པ་ལ་གསུམ།
དཔེ་གསུམ་རིམ་པར་དགོད། དོན་གསུམ་རིམ་པར་བསྟན། དཔེ་དོན་རིམ་པར་སྦྱར། དང་པོ་
ནི༑ བསྐལ་པ་འཇིག་པ་དུས་མཐའི་མེ་དང་ལས་ཀྱིས་མནར་བ་དམྱལ་བའི་མེ་དང་རང་བཞིན་
པ་ཐ་མལ་པའི་མེ་སྟེ་ཕྱིའི་མེ་གསུམ་མོ། །གཉིས་པ་ནི། དབང་པོ་འགག་པ་འཆི་བའི་མེ་
དང་ལུས་མ་བདེ་བ་ན་བའི་མེ་དང་ལང་འཚོ་ཡོལ་བ་རྒས་པའི་མེ་སྟེ་ནང་གི་མེ་གསུམ་མོ། །
གསུམ་པ་ནི། དོན་གསུམ་ནི་གོ་རིམ་བཞིན་དུ་རྒྱུ་གསུམ་གྱིས་དཔེ་གསུམ་དེ་དང་འདྲ་བར་
ཤེས་པར་བྱའོ། །དེ་ཡང་རྒྱུ་གསུམ་སྨྲས་ན་ཤེས་ཏེ་འདི་ལྟར་འཆི་བ་དུས་མཐའི་མེ་འདྲ་སྟེ། སྐྱེ་
མཆེད་དྲུངས་ནས་བརླག་བྱེད་ཕྱིར། །ན་བ་དམྱལ་བའི་མེ་འདྲ་སྟེ། །སྡུག་བསྔལ་སྣ་ཚོགས་
མྱོང་བྱེད་ཕྱིར། །རྒས་པ་ཐ་མལ་མེ་འདྲ་སྟེ། །འདུ་བྱེད་ཡོངས་སྨིན་འདྲེན་བྱེད་ཕྱིར། །ཞེས་
སྨྲའོ། ། །
གཉིས་པ་ལ་གསུམ། གཉིས་ཀའི་ཚིགས་བཅད་གསུང་། ཚིག་འདིས་ཅི་བསྟན་
བཤད། ཚིག་གི་དོན་གཞན་བསྟན། དང་པོ་ལ་གཉིས། སྐྱེ་སོགས་དག་པའི་དོན། མ་དག་
སྟོན་པའི་དོན། དང་པོ་ནི། གཉིས་ཀའི་སྐབས་ཀྱི་བློ་ལྡན་ཆོས་ཅན། སྐྱེ་སོགས་འཕོངས་པ་
བཞི་དང་བྲལ་ཏེ། སྐྱེ་འཆི་ན་དང་རྒས་པ་བཞི་ལས་གྲོལ་བའི་ཁམས་འདི་ཡི་རང་བཞིན་ཇི་ལྟ་
བ་བཞིན་ཉིད་ཤེས་རབ་ཀྱིས་རྟོགས་པའི་ཕྱིར་རོ། །གཉིས་པ་ནི། དེ་ལྟ་ན་ཡང་གཉིས་ཀའི་
སྐབས་ཀྱི་བློ་ལྡན་ཆོས་ཅན། སྐྱེ་སོགས་དེའི་རྒྱུ་དགེ་རྩ་ལ་བརྟེན་ནས་སྐྱེ་སོགས་སྟོན་ཏེ། འགྲོ་
དོན་ལ་དམིགས་ནས་ཁམས་གསུམ་དུ་སྦྱོར་བའི་སྙིང་རྗེ་བསྐྱེད་པའི་ཕྱིར་རོ། །གཉིས་པ་ལ
གཉིས། སྐྱེ་ སོགས་ དག་ རིམ་བཤད། མ་ དག་ སྟོན་ རིམ་བཤད། དང༌ པོ་ནི། གཉིས་ཀའི་
སྐབས་ཀྱི་འཕགས་པ་ཆོས་ཅན། ཁྱོད་ཀྱིས་འཆི་དང་ན་བ་དང་རྒས་པ་གསུམ་པོའི་སྡུག་
- 4 0 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྔལ་གྱི་མེ་རྩ་བ་ནས་སྤངས་ཏེ། ཁྱོད་ཡིན་དེ་ལ་ཉེར་ལེན་སྐྱེ་བའི་བུད་ཤིང་དེ་མེད་པའི་ཕྱིར་
ཏེ༑ ལས་ཉོན་གྱི་རྩ་བ་དེ་མེད་པའི་ཕྱིར་རོ། །ལྡོག་ཁྱབ་ཡོད་དེ། མ་དག་པའི་སྐབས་ན་ལས་
དང་ཉོན་མོངས་དབང་གིས་སྐྱེ་ལ་དེས་འཆི་སོགས་སུ་འགྱུར་བས་སོ། །གཉིས་པ་ལ་གཉིས།
སྐྱེ་ སོགས་ འདས་ པའི་ རྒྱུ། འདས་ ཀྱང་ སྟོན་ པའི་ རྒྱུ། དང་ པོ་ནི། གཉིས་ ཀའི་ སྐབས་ ཀྱི་
འཕགས་པ་ཆོས་ཅན། རང་དོན་དུ་སྐྱེ་སོགས་འཕོངས་པ་རྣམས་ལས་འདས་ཏེ། ཤེས་རབ་ཀྱི་
ཁམས་འགྱུར་མེད་ཡང་དག་པ་ཇི་ལྟ་བ་བཞིན་མཐོང་བའི་ཕྱིར་རོ། །གཉིས་པ་ནི། དེ་ལྟར་
གྱུར་ཀྱང་གཉིས་ཀའི་སྐབས་ཀྱི་འཕགས་པ་ཆོས་ཅན། གཞན་དོན་དུ་སྐྱེ་བ་དང་རྒས་པ་དང་ན་
བ་དང་འཆི་བ་བཞིར་སྟོན་ཏེ། སྙིང་རྗེས་ཁམས་གསུམ་དུ་སྦྱོར་བའི་བདག་ཉིད་ཅན་ཡིན་པའི་
ཕྱིར་རོ། །
གསུམ་པ་ལ་གཉིས། རྣམ་དག་རྣམ་བཞི་བསྟན། མ་དག་ཁྱད་པར་བསྟན། དང་པོ་
ལ་བཞི། མཐོང་བའི་རྣམ་དག་བསྟན། སྤྱོད་ པའི་རྣམ་དག་བསྟན། གནས་ པའི་རྣམ་དག་
བསྟན། ཐོབ་པའི་རྣམ་དག་བསྟན། དང་པོ་ལ་གཉིས། མཐོང་བ་རྨད་བྱུང་བསྟན། འགྲོ་བའི་
གཉེན་མཆོག་བསྟན། དང་པོ་ནི། སེམས་དང་པོ་བསྐྱེད་པའི་རྒྱལ་སྲས་ཆོས་ཅན། ཁྱོད་གང་
ཡིན་པ་དེ་ངོ་མཚར་རྨད་དུ་བྱུང་པ་ཉིད་དོ་སྟེ། འགྱུར་མེད་ཆོས་ཉིད་ཁམས་འདི་རྟོགས་ནས་སྐྱེ་
སོགས་བྲལ་ཡང་མ་རིག་ལྡོངས་པའི་བྱིས་པ་རྣམས་ཀྱིས་སྐྱེ་བ་ལ་སོགས་བཞི་དག་ཏུ་ནི་མཐོང་
བའི་ཕྱིར་རོ། །གཉིས་པ་ནི། སེམས་དང་པོ་བསྐྱེད་པའི་རྒྱལ་སྲས་ཆོས་ཅན། འགྲོ་བ་ཡི་དཔུང་
གཉེན་གྱི་ཐབས་དང་སྙིང་རྗེ་ལྡན་པའི་མཆོག་སྟེ། འཕགས་པའི་སྤྱོད་ཡུལ་སྐྱེ་སོགས་བྲལ་བ་
ཐོབ་པ་གང་བྱིས་པའི་སྤྱོད་ཡུལ་སྐྱེ་སོགས་དག་ཏུ་སྟོན་པ་སྟེ་དེ་ཉིད་ཀྱི་ཕྱིར་ནའོ། །གཉིས་པ་
ལ་གཉིས། མ་གོས་སྤྱོད་ཚུལ་བསྟན། དཔེ་ཡིས་གསལ་བར་བསྟན། དང་པོ་ནི། སྤྱོད་པ་ལ་
ཞུགས་པའི་རྒྱལ་སྲས་དེ་ནི་ཆོས་ཅན། འཇིག་རྟེན་གྱི་དྲི་མ་ཐམས་ཅད་ལས་འདས་ཀྱང་འཇིག་
-4 () 2 -



1-
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
རྟེན་གྱི་དོན་ལས་མ་གཡོས་ཏེ། བཅུད་ཀྱི་འཇིག་རྟེན་དོན་དུ་སྣོད་ཀྱི་འཇིག་རྟེན་ཁམས་ན་
འཇིག་རྟེན་དེ་གཉིས་ཀྱི་དྲི་མས་མ་གོས་པར་སྤྱོད་པའི་ཕྱིར་རོ། །གཉིས་པ་ལ་གཉིས། ཇི་ལྟར་
རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་པད་མ་ནི་ཆུའི་ནང་དུ་
སྐྱེས་ཀྱང་ཆུ་ཡི་དྲི་མས་གོས་པ་མེད་དོ། །གཉིས་པ་ནི། དཔེ་དེ་བཞིན་དུ་རྒྱལ་སྲས་འདི་ནི་
འཇིག་རྟེན་གྱི་ནང་དུ་སྐྱེས་ཀྱངའཇིག་རྟེན་གྱི་དྲི་མས་མ་གོས་སོ། །གསུམ་པ་ལ་གཉིས། བྱ་བ་
འབར་ཚུལ་བསྟན། བསམ་གཏན་གནས་ཚུལ་བསྟན། དང་པོ་ནི། འབར་བ་དང་ལ་བཞི།
གང་ཞིག་འབར་ན་ཕྱིར་མི་ལྡོག་པའི་རྒྱལ་སྲས་དེ་ནི་འབར། གང་ལ་འབར་ན་འགྲོ་བའི་བྱ་བ་
བསྒྲུབ་པ་ལ་འབར། ཇི་སྲིད་འབར་ན་དུས་རྟག་ཏུ་འབར། ཇི་བཞིན་འབར་ན་གཞན་དོན་བྱེད་
པའི་བློ་ཤིང་སྐམ་ལ་མེ་མཆེད་པ་བཞིན་དུ་ནི་འབར་རོ། །གཉིས་པ་ནི། ཞུགས་པ་རང་ཡིན་ལ་
བཞི། གང་ཞིག་ཞུགས་ན་རྒྱལ་སྲས་དེ་ནི་ཞུགས། གང་ལ་ཞུགས་ན་རྣམ་རྟོག་ཞི་བའི་བསམ་
གཏན་གྱི་སྙོམས་འཇུག་ལ་ཞུགས། ཇི་སྲིད་ཞུགས་ན་དུས་རྟག་ཏུ་ཞུགས། ཇི་ལྟར་ཞུགས་ན་
ཏིང་འཛིན་བསྒོམ་པའི་བློ་ཞི་ལྷག་ཆ་སྙོམས་པར་ཞུགས་སོ། །བཞི་པ་ལ་གསུམ། འབད་མེད་
རྒྱུ་མཚན་བསྟན། འདུལ་ཐབས་ཤེས་ཚུལ་བསྟན། འགྲོ་དོན་ལྷུན་གྲུབ་བསྟན། དང་པོ་ནི། སྐྱེ་
བ་གཅིག་གིས་ཐོགས་པའི་རྒྱལ་སྲས་དེ་ནི་ཆོས་ཅན། ལུས་ཅན་སྨིན་པའི་དོན་དུ་སྒོ་གསུམ་
འབད་པ་བྱེད་པ་མ་ཡིན་ཏེ། སྔོན་གྱི་འཕེན་པའི་དབང་གིས་གཞན་དོན་བྱེད་པ་དང་ནི་ད་ལྟ་
རྣམ་རྟོག་ཐམས་ཅད་དང་བྲལ་བའི་ ཕྱིར་ རོ། །གཉིས་པ་ནི། ཞི་བའི་ཆོས་བསྟན་པ་དང༌།
གཟུགས་སྐུ་དག་མཚན་དཔེས་འབར་བ་དང་ནི། ཆོ་འཕྲུལ་སྣ་ཚོགས་ལ་སྤྱོད་པ་དང༌། སྤྱོད་
ལམ་བཞི་པོ་ཀུན་གྱིས་ཀྱང་རུང་སྟེ། མདོར་ན་རྒྱལ་སྲས་དེ་ཐབས་གང་གིས་གདུལ་བྱ་གང་
ཞིག་ཚུལ་ཇི་ལྟར་འདུལ་བའི་ཐབས་དེས་གདུལ་བྱ་དེ་ཚུལ་དེ་ལྟ་བུ་ཉིད་དུ་འདུལ་བ་ཡང་ཤེས་
སོ༑ །གསུམ་པ་ནི། འཇུག་ལ་ལྔ། གང་དུ་འཇུག་ན་ནམ་མཁའི་མཐའ་ཀླས་ཏེ་གཏུགས་པའི་
- 4
0
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲོ་བར་འཇུག །ཇི་ལྟར་འཇུག་ན་དུས་རྟག་ཏུ་ལས་ལྷུན་གྱིས་གྲུབ་པར་འཇུག །གང་གིས་
འཇུག་ན་རྒྱལ་སྲས་དེ་ནི་ཐབས་ཐོགས་པ་མེད་པའི་བློས་འཇུག །གང་ཞིག་འཇུག་ན་སེམས་
ཅན་གྱི་དོན་ནི་ཡང་དག་སྟེ་མ་ལུས་པར་འཇུག །འཇུག་པའི་རྟགས་ནི་འདུལ་ཐབས་ཤེས་པ་
དེ་ལྟར་དེའི་ཕྱིར་རོ། །གཉིས་པ་ལ་གཉིས། གཞན་དོན་ཁྱད་མེད་བསྟན། རང་དོན་ཁྱད་ཡོད་
བསྟན། དང༌པོ་ནི། མཉམ་པ་ཉིད་ལ་ལྔ། གང་ཞིག་མཉམ་ན་བྱང་ཆུབ་སེམས་དཔའ་དེའི་
འགྲོ་དོན་འཇུག་ཚུལ་འདི་ལྔ་ནི་མཉམ། གང་དུ་མཉམ་ན་རྗེས་ཐོབ་ཏུ་མཉམ། གང་དང་
མཉམ་ན་དེ་བཞིན་གཤེགས་པ་རྣམས་དང་མཉམ། གང་ལ་མཉམ་ན་སེམས་ཅན་ཡང་དག་
པར་སྒྲོལ་བ་ལ་མཉམ། གང་དུ་མཉམ་ན་འཇིག་རྟེན་གྱི་ཁམས་ན་ནི་མཉམ་མོ། །གཉིས་པ་ནི།
གཞན་དོན་ལ་མཉམ་པ་དེ་ལྟ་མོད་ཀྱི་རང་དོན་ལ་ས་རྡུལ་གཉིས་ཀྱི་ཁྱད་པར་དང་། རྒྱ་མཚོ་བ་
ལང་རྨིག་རྗེས་གཉིས་ཀྱི་ཁྱད་པར་གང་ཡིན་པ་དེ་བཞིན་དུ། སྤངས་རྟོགས་རྫོགས་པའི་སངས་
རྒྱས་དང་མ་རྫོགས་པའི་བྱང་ཆུབ་སེམས་དཔའ་གཉིས་པོའི་ཁྱད་པར་ཡང་དེ་བཞིན་ཡིན་པ་
ཉིད་དོ། །
གསུམ་ པ་ ལ་ གཉིས། དག་ པའི་ ཚིགས་བཅད་གསུང༌། ཚིག་འདིས་ཅི་ བསྟན་
བཤད། དང་པོ་ལ་བཞི། རྟག་པའི་བསྟན་བཤད་གཉིས། བརྟན་པའི་བསྟན་བཤད་གཉིས།
ཞི་བའི་བསྟན་བཤད་གཉིས། གཡུང་དྲུང་བསྟན་བཤད་གཉིས། དང་པོ་ནི། ཁམས་རྣམ་དག་
དེ་ནི་ཆོས་ཅན། ཁྱོད་རྟག་པའི་དོན་བསྟན་ན་གཞན་དུ་འགྱུར་བ་མིན་པའི་བདག་ཉིད་དེ།
བཤད་ན་མི་ཟད་པའི་ཡོན་ཏན་གྱི་ཆོས་དང་ལྡན་པའི་ཕྱིར་རོ། །གཉིས་པ་ནི། ཁམས་རྣམ་
དག་དེ་ནི་ཆོས་ཅན། ཁྱོད་ བརྟན་ པའི་དོན་བསྟན་ན་འགྲོ་བའི་སྐྱབས་ཀྱི་བདག་ཉིད་དེ།
བཤད་ན་ཕྱི་མའི་མཐའ་ཡི་མུར་ཐུག་པར་འགྲོ་དོན་བྱེད་པའི་ཕྱིར་རོ། །གསུམ་པ་ནི། ཁམས་
རྣམ་དག་དེ་ནི་ཆོས་ཅན། ཁྱོད་ཞི་བའི་དོན་བསྟན་ན་རྟག་ཏུ་གཉིས་སུ་མེད་པའི་ཆོས་ཉིད་དེ།
་
- 4 0 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༦
བཤད་ན་རྣམ་པར་མི་རྟོག་པའི་རང་བཞིན་ཡིན་པའི་ཕྱིར་རོ། །བཞི་པ་ནི། ཁམས་རྣམ་དག་དེ་
ནི་ཆོས་ཅན། ཁྱོད་གཡུང་དྲུང་གི་དོན་བསྟན་ན་འཇིག་པ་མེད་པའི་ཆོས་ཉིད་ཀྱང་ཡིན་ཏེ།
བཤད་ན་མ་བྱས་པའི་ཡོན་ཏན་གྱི་རང་བཞིན་ཡིན་པ་ཉིད་ཀྱི་ཕྱིར་རོ། །ཀྭ་ཡེ། ས་བཅད་
འགྲིག་པའི་མཁས་ཁྱད་ཡོད། །འབྲུ་ནོན་རྒྱས་པའི་མཁས་ཁྱད་ཡོད། །འགག་ལ་འགྲིལ་བའི་
མཁས་ཁྱད་ཡོད། །རྩ་འགྲེལ་འགྲིག་པའི་མཁས་ཁྱད་ཡོད། །དང་པོས་དམིགས་མ་ཕྱེད་ལས་
ལྷག །གཉིས་པས་ཚིག་མ་ཤོད་ལས་ལྷག །གསུམ་པས་དོན་མ་ཆུན་ལས་ལྷག །བཞི་པས་
ཡིད་མ་ཆེས་ལས་ལྷག །བཤད་པའི་ཉམས་འགྱུར་ཚིགས་བཅད་དོ། །གཉིས་པ་ལ་གཉིས།
སྐྱེ་མེད་སོགས་བཞི་བསྒྲུབ། རྟག་སོགས་དོན་བཞི་བཤད། དང་པོ་ལ་གཉིས། རྟགས་སྦྱོར་
དོན་གསུམ་བསྟན། རིམ་བཞིན་བསྒྲུབ་ཚུལ་བཤད། དང་པོ་ལ་གསུམ། བསྒྲུབ་བྱའི་ཆོས་ཀྱི་
དོན། བསྒྲུབ་གཞིའི་ཆོས་ཅན་དོན། སྒྲུབ་བྱེད་རྟགས་ཀྱི་དོན། དང་པོ་ནི། སྐྱེ་བ་མེད་པ་སྟེ་
འཆི་བ་མེད་པ་སྟེ་གནོད་པ་མེད་པ་སྟེ་རྒས་པ་མེད་པ་སྟེ་ཞེས་པ་བསྒྲུབ་བྱའི་ཆོས་བཞིའོ། །དང་
བསྡུ་བའོ། །གཉིས་པ་ནི། ཁམས་རྣམ་དག་དེ་ནི་ཆོས་ཅན་ཞེས་པ་ཆོས་ཅན་གཅིག་གོ །
གསུམ་པ་ནི། རྟག་པའི་ཕྱིར་དང་བརྟན་པའི་ཕྱིར་དང་ཞི་བའི་ཕྱིར་དང་གཡུང་དྲུང་གི་ཕྱིར་ཞེས་
པ་གཏན་ཚིགས་བཞིའོ། །གཉིས་པ་ལ་བཞི། རྟག་པས་སྐྱེ་མེད་བསྒྲུབ། བརྟན་པས་འཆི་མེད་
བསྒྲུབ། ཞི་བས་གནོད་མེད་བསྒྲུབ། གཡུང་དྲུང་རྒས་མེད་བསྒྲུབ། དང་པོ་ནི། ཁམས་རྣམ་
དག་དེ་ནི་ཆོས་ཅན། སྔོན་མཐའ་བཟུང་ནས་ཡིད་ཀྱི་རང་བཞིན་གྱི་ལུས་ཀྱི་སྐྱེ་བ་མེད་དེ། རྟག་
པའི་མཐར་ཐུག་པའི་ཕྱིར་རོ། །གཉིས་པ་ནི། ཁམས་རྣམ་དག་དེ་ནི་ཆོས་ཅན། ཕྱི་མཐའ་
བཟུང་ནས་བསམ་གྱིས་མི་ཁྱབ་པར་བསྒྱུར་བའི་འཆི་འཕོ་བས་འཆི་བ་མེད་དེ། བརྟན་པའི་
མཐར་ཐུག་ པའི་ ཕྱིར་ རོ། །གསུམ་པ་ནི། ཁམས་རྣམ་དག་དེ་ནི་ཆོས་ཅན། མཐའ་གཉིས་
བཟུང་ནས་མ་རིག་བག་ཆགས་ཀྱི་ས་ཕྲ་མོའི་ནད་རྣམས་ཀྱི་གནོད་པ་མེད་དེ་ཞི་བ་ཉིད་ཀྱི་
-4 (0 5 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐར་ཐུག་པའི་ཕྱིར་རོ། །བཞི་པ་ནི། ཁམས་རྣམ་དག་དེ་ནི་ཆོས་ཅན། མཐའ་མེད་བཟུང་
ནས་ཟག་པ་མེད་པའི་ལས་མངོན་པར་འདུ་བྱེད་པ་ཉིད་ཀྱིས་རྒས་པ་མེད་དེ། གཡུང་དྲུང་ཉིད་
ཀྱི་མཐར་ཐུག་པའི་ཕྱིར་རོ། །གཉིས་པ་ལ་གཉིས། གཉིས་གཉིས་ཤེས་ཚུལ་བསྟན། བསྟན་
དོན་གསལ་བར་བཤད། དང་པོ་ནི། རྟག་སོགས་རྟགས་སུ་བཀོད་པ་དེ་ལ་ཤེས་བྱ་ཞེས་སྦྲེལ་
ལ་བཞི། གང་ལ་ཤེས་ན་འདུས་མ་བྱས་པའི་དབྱིངས་ཁམས་རྣམ་དག་དེ་ལ་ནི་ཤེས། གང་
ཞིག་ཤེས་ན་རྟག་བརྟན་ཞི་བ་གཡུང་དྲུང་ཞེས་པའི་རྟག་པ་ལ་སོགས་ཀྱི་ཚིག་དོན་ནི་ཤེས།
གང་གིས་ཤེས་ན་གཞན་འགྱུར་གྱི་བསྟན་བཤད་ཀྱི་ཚིག་གཉིས་དང་དེ་བཞིན་དུ་འགྲོ་སྐྱབས་
ཀྱི་གཉིས་དང་དེ་ནིའི་གཉིས་དང་འཇིག་མེད་ཀྱི་གཉིས་ཀྱིས་ཤེས། ཇི་བཞིན་ཤེས་ན་ཕན་ཚུན་
སྦྱོར་བའི་གོ་རིམ་མདོ་བཞིན་ཤེས་སོ། །གཉིས་པ་ལ་བཞི། རྟག་དོན་གཉིས་ཀྱིས་བཤད།
བརྟན་དོན་གཉིས་ཀྱིས་བཤད། ཞི་དོན་གཉིས་ཀྱིས་བཤད། གཡུང་དྲུང་གཉིས་ཀྱིས་བཤད།
དང་པོ་ནི། ཁམས་རྟག་པའི་དོན་ཆོས་ཅན། ཁྱོད་བསྟན་ན་གཞན་དུ་འགྱུར་བ་མིན་པའི་བདག་
ཉིད་དེ། བཤད་ན་མི་ཟད་པའི་ཡོན་ཏན་གྱི་ཆོས་དང་ལྡན་པའི་ཕྱིར་རོ། །གཉིས་པ་ནི། ཁམས་
བསམ་པའི་ངོ་བོ་ཆོས་ཅན། ཁྱོད་བསྟན་ན་འགྲོ་བའི་སྐྱབས་ཀྱི་བདག་ཉིད། བཤད་ན་ཕྱི་མའི་
མཐའི་མུ་དང་མཚུངས་པར་འགྲོ་དོན་བྱེད་པའི་ཕྱིར་རོ། །གསུམ་པ་ནི། ཁམས་ཞི་བའི་དོན་
ཆོས་ཅན། ཁྱོད་བསྟན་ན་རྟག་ཏུ་གཉིས་སུ་མེད་པའི་ཆོས་ཉིད་དེ། བཤད་ན་རྣམ་པར་མི་རྟོག་
པའི་རང་བཞིན་ཡིན་པའི་ཕྱིར་རོ། །བཞི་པ་ནི། ཁམས་གཡུང་དྲུང་གི་དོན་ནི་ཆོས་ཅན། ཁྱོད་
བསྟན་ན་འཇིག་པ་མེད་པའི་ཆོས་ཉིད་དེ། བཤད་ན་མ་བཅོས་པའི་ཡོན་ཏན་གྱི་རང་བཞིན་
ཡིན་པ་ཉིད་ཀྱི་ཕྱིར་རོ། །བཞི་པ་ལ་གཉིས། དབྱེར་མེད་ཚིགས་བཅད་གསུང་། ཚིག་འདིས་ཅི་
བསྟན་བཤད། དང་པོ་ལ་གཉིས། རྒྱུ་མཚན་རྣམ་གྲངས་བཞི། བསྒྲུབ་བྱ་དབྱེར་མེད་གཉིས།
དང་པོ་ནི། གང་ཕྱིར་སོགས་སོ། །གཉིས་པ་ནི། ཉིད་དང་སོགས་སོ། །དེ་གཉིས་སྦྱར་ནས་
- 4
0 6 -



，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
བཤད་ན། ཁམས་རྣམ་དག་ཆོས་ཅན། ཁྱོད་ཀྱི་སྐབས་ན་རྟོགས་པ་སངས་རྒྱས་ཉིད་ལས་མ་
གཏོགས་པར་སྤངས་པ་མྱ་ངན་འདས་པ་མེད་དེ། ཉི་དང་འོད་དང་ཟེར་བཞིན་དུ་ཤེས་རབ་ཡེ་
ཤེས་རྣམ་གྲོལ་གྱི་ཡོན་ཏན་གསུམ་དབྱེར་མེད་པས་སོ། །དེ་ཡང་གང་གི་ཕྱིར་ན་ཁྱོད་ཡིན་དེ་ནི་
ཆོས་སྐུ་ཡིན་ཁྱོད་ཡིན། དེ་ནི་དེ་བཞིན་གཤེགས་པ་ཡིན་ཁྱོད་ཡིན་དེ་ནི་དོན་དམ་བདེན་པ་
ཡིན་ཁྱོད་ཡིན་དེ་ནི་མྱ་ངན་འདས་པ་ཡིན་པ་དེའི་ཕྱིར་རོ། །གཉིས་པ་ལ་གཉིས། སྔ་མས་ཅི་
བསྟན་བཤད། ཕྱི་མས་ཅི་བསྟན་བཤད། དང་པོ་ལ་གཉིས། གྲངས་བཞི་རིག་ཚུལ་གདམས།
དོན་བཞི་གང་ཡིན་བཤད། དང་པོ་ནི། རིག་པར་བྱ་ལ་བཞི། ཇི་ལྟར་རིག་ན་མདོར་ན་སྟེ་
མདོར་བསྡུས་ནས་རིག །གང་ལ་རིག་ན་ཟག་མེད་དབྱིངས་ཁམས་རྣམ་དག་དེ་ལ་ནི་རིག །
གང་གིས་རིག་ན་ད་འཆད་པའི་དོན་གྱི་རབ་ཏུ་ཕྱེ་བ་བཞིའི་དབང་གིས་རིག །ཅིར་ནི་རིག་ན་
ཆོས་ཀྱི་སྐུ་ལ་སོགས་པའི་མིང་གི་རྣམ་གྲངས་སྔར་བསྟན་པ་བཞིར་ནི་རིག་གོ །གཉིས་པ་ལ་
བཞི། ཆོས་ཀྱི་སྐུའི་དོན། དེ་བཞིན་གཤེགས་ པའི་དོན། དོན་དམ་བདེན་པའི་དོན། མྱ་ངན་
འདས་པའི་དོན། དང་པོ་ནི། ཁམས་རྣམ་དག་དེ་ཆོས་ཅན། ཁྱོད་ལ་ཆོས་སྐུའི་མིང་དུ་འགྱུར་
ཏེ༑ སངས་ རྒྱས་ ཀྱི་ཆོས་རྣམས་དང་དབྱེར་མེད་པའི་ཕྱིར་ རོ། །ཞེས་དང༌། གཉིས་པ་ནི།
ཁམས་རྣམ་དག་དེ་ཆོས་ཅན། ཁྱོད་ལ་དེ་བཞིན་གཤེགས་པའི་མིང་དུ་འགྱུར་ཏེ། སངས་རྒྱས་
དེ་རིགས་དེ་བཞིན་ཉིད་ཐོབ་པའི་ཕྱིར་རོ། །ཞེས་དང་། གསུམ་པ་ནི། ཁམས་རྣམ་དག་དེ་ཆོས་
ཅན། ཁྱོད་ལ་དོན་དམ་བདེན་པའི་མིང་དུ་འགྱུར་ཏེ། བརྫུན་མེད་བསླུ་མེད་ཀྱི་ཆོས་ཉིད་ཡིན་
པའི་ཕྱིར་རོ། །ཞེས་དང༌། བཞི་པ་ནི། ཁམས་རྣམ་དག་དེ་ཆོས་ཅན། ཁྱོད་ལ་མྱ་ངན་འདས་
པའི་མིང་དུ་འགྱུར་ཏེ། གདོད་ནས་རང་བཞིན་གྱིས་ཞི་བ་ཡིན་པའི་ཕྱིར་རོ། །ཞེས་པ་ཉིད་དོ། །
གཉིས་པ་ལ་གཉིས། སངས་རྒྱས་མྱང་འདས་བཤད། ཡོན་ཏན་དབྱེར་མེད་བསྟན། དང་པོ་ལ་
གསུམ། གཉིས་མེད་རྒྱུ་མཚན་གདམས། ཡོན་ཏན་འགྲུབ་པས་བསྟན། ཡོན་ཏན་དཔེ་རིག་
- 4 0 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤད། དང་པོ་ནི། ཆོས་ཐམས་ཅད་རྣམ་པ་ཀུན་ཏུ་མངོན་པར་བྱང་ཆུབ་པའི་ཕྱིར་ན་སངས་
རྒྱས་དང་། དེ་དང་ལྷན་ཅིག་དྲི་མ་གཉིས་བག་ཆགས་དང་བཅས་པ་སྤངས་པའི་ཕྱིར་ན་མྱ་ངན་
འདས་པ་གང་ཡིན་པ་འདི་གཉིས་ཆོས་ཅན། དབྱིངས་ལ་གཉིས་སུ་མེད་པ་ཉིད་དེ། དོན་
གཅིག་ཡིན་པ་དེས་ནའོ། །དང་བསྡུ་བའོ། །གཉིས་པ་ནི། ཐར་པ་མྱང་འདས་གང་ཡིན་དེ་ཆོས་
ཅན། དེ་བཞིན་གཤེགས་པའི་སངས་རྒྱས་སུ་འགྱུར་ཏེ། རྣམ་པ་ཐམས་ཅད་པའི་ཡོན་ཏན་
གྲངས་མེད་པའི་ཡོན་ཏན་བསམ་དུ་མེད་པའི་ཡོན་ཏན་དྲི་མ་མེད་པའི་ཡོན་ཏན་ཏེ་ཡོན་ཏན་
བཞི་གྲུབ་པ་དང་དབྱེར་མེད་པའི་མཚན་ཉིད་ནི་ཐར་པ་ཁྱོད་ཀྱི་དོན་ཡིན་པས་སོ། །གསུམ་པ་
ལ་གཉིས། རི་མོའི་དཔེར་བརྗོད་བྱ། དོན་དང་སོ་སོར་སྦྱར། དང་པོ་ལ་ལྔ། ཕྱོགས་རེ་ཤེས་
པའི་ཚུལ། བཀའ་ཡིས་བསྐུལ་བའི་ཚུལ། ལས་ལ་སྦྱོར་བའི་ཚུལ། ཡུལ་གཞན་སོང་བའི་
ཚུལ། རི་མོ་མི་རྫོགས་ཚུལ། དང་པོ་ནི། དཔེ་ཇི་ལྟར་ན་གཞན་རྐང་པ་དང་གཞན་ལག་པ་དག་
ལ་མཁས་པར་སླབ་པར་གྱུར་པའི་རི་མོ་མཁན་གང་ཞིག་གིས་ཡན་ལག་གཉིས་པོ་གང་དག་
ཤེས་པ་དེ་ནི་དེ་ལས་གཞན་པའི་རི་མོ་མཁན་གྱིས་མི་ཤེས་པར་གྱུར་ཏོ། །གཉིས་པ་ནི། དེ་
ནས་རས་གཞི་འདི་ལ་རི་མོ་མཁན་ཁྱེད་ཀུན་གྱིས་རྒྱལ་པོ་ང་ཡི་གཟུགས་ནི་རྫོགས་པར་བྲིས་
ཤིག་ཅེས་མིའི་མངའ་བདག་རྒྱལ་པོ་ཞིག་གིས་རི་མོ་མཁན་དེ་དག་རྣམས་ལ་བཀའ་ཡིས་
བསྐུལ་ནས་རས་གཞི་ནི་བྱིན་པ་དང་ཞེས་པའོ། །གསུམ་པ་ནི། དེ་ནས་བཀའ་དེ་ནི་དེ་དག་
གིས་ཐོས་པར་གྱུར་ཏེ་རང་རང་གིས་ཤེས་པའི་རི་མོའི་ལས་རྣམས་ལ་རབ་ཏུ་སྦྱོར་རོ། །བཞི་པ་
ནི༑ ལས་དེ་ལ་མངོན་པར་སྦྱོར་བའི་རི་མོ་མཁན་རྣམས་ལས་རྐང་མཁན་གཅིག་གམ་ལག་
མཁན་གཅིག་ཡུལ་དེ་ལས་གཞན་ཞིག་ཏུ་སོང་བར་གྱུར་ཏོ། །ལྔ་པ་ནི། གཅིག་དེ་ནི་ཡུལ་དེ་
ལས་གཞན་ཞིག་ཏུ་སོང་བས་ན་གཅིག་དེ་མ་ཚང་བའི་ཕྱིར་རྒྱལ་པོའི་རི་མོའི་གཟུགས་དེ་ཡན་
ལག་གི་ཆ་ཤས་ཐམས་ཅད་ཡོངས་སུ་རྫོགས་པར་མི་འགྱུར་ཚང་ན་འགྱུར་བ་བཞིན་ཞེས་དོན་
ཨ 4 (0
8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
མཚོན་པའི་དཔེར་བྱས་སོ། །གཉིས་པ་ལ་གཉིས། འབྲི་བྱེད་དོན་དང་སྦྱར། བྲིས་གཟུགས་
དོན་དང་སྦྱར། དང་པོ་ནི། རྒྱལ་པོའི་རི་མོ་དེ་རྣམས་འབྲི་བར་བྱེད་མཁན་གང་དག་ཡིན་པ་
དཔེར་བྱས་པའི་དོན་ནི་འཛིན་པ་མེད་པའི་སྦྱིན་པ་དང་ཉེས་པ་མེད་པའི་ཚུལ་ཁྲིམས་དང་རྙོག་
པ་མེད་པའི་བཟོད་པ་ལ་སོགས་པའི་ཡོན་ཏན་གྱི་རྣམ་པ་ཀུན་ཡིན་ནོ། །གཉིས་པ་ནི། དེ་ལྟ་
བུའི་ཡོན་ཏན་གྱི་རྣམ་པ་རེ་རེ་ལ་ཐམས་ཅད་སོགས་བཞི་བཞི་ཚང་བ་ཀུན་གྱི་མཆོག་དང་ལྡན་
པའི་སྟོང་པ་ཉིད་དོན་དུ་བྱས་པའི་དཔེ་ནི་རི་མོ་མཁན་གྱིས་བྲིས་པའི་རྒྱལ་པོའི་གཟུགས་སུ་
བརྗོད་དོ། །གཉིས་པ་ལ་གཉིས། རྟགས་ཀྱི་ཆོས་མཚུངས་སྦྱར། བསྒྲུབ་བྱ་དཔེ་ཡིས་མཚོན།
དང་པོ་ལ་བཞི། འོད་ཀྱི་ཆོས་མཚུངས་སྦྱར། ཟེར་གྱི་ཆོས་མཚུངས་སྦྱར། དཀྱིལ་འཁོར་ཆོས་
མཚུངས་སྦྱར། གསུམ་གའི་ཆོས་མཚུངས་སྦྱར། དང་པོ་ནི། ཐུབ་པའི་མཉམ་གཞག་ཤེས་རབ་
རྣམས་ཆོས་ཅན། ཉི་མའི་འོད་གསལ་བ་དང་ཆོས་མཚུངས་ཏེ། ཇི་ལྟ་བ་གསལ་བ་ལ་སྒྲིབ་
མུན་སེལ་བའི་ཕྱིར་རོ། །དང་གཉིས་བསྡུ་བའོ། །གཉིས་པ་ནི། ཐུབ་པའི་རྗེས་ཐོབ་ཡེ་ཤེས་
རྣམས་ཆོས་ཅན། ཉི་མའི་འོད་ཟེར་འཕྲོ་བ་དང་ཆོས་མཚུངས་ཏེ། ཇི་སྙེད་པ་ལ་འཕྲོ་ཞིང་
འཇུག་པའི་ཕྱིར་རོ། །དང་གཉིས་བསྡུ་བའོ། །གསུམ་པ་ནི། གཉིས་ཀའི་རྟེན་རྣམ་གྲོལ་རྣམས་
ཆོས་ཅན། ཉི་མའི་དཀྱིལ་འཁོར་དག་པ་དང་ཆོས་མཚུངས་ཏེ། དྲི་མེད་འོད་གསལ་ཉིད་ཀྱི་
རྣམ་དག་ཡིན་པའི་ཕྱིར་རོ། །དང་བསྡུ་བའོ། །བཞི་པ་ནི། ཡོན་ཏན་དེ་གསུམ་ཆོས་ཅན།
དཔེ་དེ་གསུམ་དབྱེར་མེད་པ་དང་ཆོས་མཚུངས་ཏེ། དབྱིངས་ལ་ཡོན་ཏན་གཞི་གྲུབ་པ་དང་ཐ་
དད་མེད་པའི་ཕྱིར་རོ། །གཉིས་པ་ལ་གཉིས། གང་ཞིག་མཚོན་བྱའི་དོན། ཇི་བཞིན་མཚོན་
བྱེད་དཔེ། དང་པོ་ནི། ཁམས་རྣམ་དག་ཆོས་ཅན། ཁྱོད་ཀྱི་སྐབས་ན་རྟོགས་པ་སངས་རྒྱས་མ་
ཐོབ་པར་སྤངས་པ་མྱ་ངན་འདས་པ་མི་འཐོབ་སྟེ་ཤེས་རབ་ཡེ་ཤེས་རྣམ་གྲོལ་གསུམ་ལ་ཐ་དད་
མེད་པ་དེས་ནའོ། །གཉིས་པ་ནི། དཔེར་ན་འོད་དང་འོད་ཟེར་ལྟ་བ་སྤངས་ནས་ནི་ཉི་མའི་
- 4 (
09 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཀྱིལ་འཁོར་ལྟ་བར་མི་ནུས་པ་བཞིན་ནོ། །གསུམ་པ་ནི། བརྗོད་དོ་ལ་གསུམ། གང་ཞིག་
བརྗོད་ན་རྒྱལ་བའི་སྙིང་པོ་དབྱིངས་འདི་བརྗོད། གང་གིས་བརྗོད་ན་གང་ལ་དགོངས་པའི་
དོན་གྱི་རྣམ་གཞག་རྣམ་པ་བཅུས་བརྗོད། བརྗོད་པའི་རྟགས་ནི་སྔར་བཤད་པ་དེ་ལྟར་དེའི་
ཕྱིར་རོ། །དེ་རྣམས་ཀྱི་རྣམ་གཞག་རྣམ་བཅུས་བཅད་ཟིན་ཏོ། །དྲང་དོན་ཀུན་གྱི་ལུས་རྫོགས་
ནས། །དྲང་དོན་ཀུན་གྱི་བློ་རྒྱས་ཏེ། །དྲང་དོན་ཀུན་གྱི་གཏམ་ལབས་པས། །དྲང་དོན་ཀུན་གྱི་
རྒྱལ་ཁམས་བཅོད། །དེ་འདྲ་གང་ཡིན་བརྟགས་པའི་ཚེ། །སྙིགས་མའི་ཆོས་སྨྲ་ཕལ་པོ་ཆེ། །
ཡིན་པར་དགོངས་ཏེ་མ་བཟོད་ནས། །ངེས་དོན་དཔེ་ལ་ངེས་ངེས་མཛད། །སྙམ་དུ་བར་འདིར་
ཅུང་ཟད་ཡིད་ལ་བྱའོ། །
ད་ནི་སྙིང་པོའི་དཔེ་དགུས་བསྟན་པ་ལ་གསུམ། མདོ་ ཡི་དཔེར་བརྗོད་བསྟན།
དཔེས་བསྟན་ཉོན་མོངས་བརྗོད། ཉོན་སོགས་ཆོས་མཚུངས་བཤད། དང་པོ་ལ་གསུམ། དཔེ་
དགུས་ཤེས་ཚུལ་གདམས། དཔེ་དགུ་གང་ཡིན་བཤད། དཔེ་དགུའི་བསྡུས་དོན་བསྟན། དང་
པོ་ནི། ཤེས་པར་བྱ་ལ་གསུམ། གང་ཞིག་ཤེས་ན་རྒྱལ་བའི་སྙིང་པོ་དེ་ནི་ཤེས། ཇི་ལྟར་ཤེས་
ན་ཐོག་མེད་ནས་ཉོན་མོངས་པའི་སྦུབས་ན་གནས་པར་ཤེས། གང་གིས་ཤེས་ན་མདོའི་དཔེ་
དགུ་དག་གིས་ནི་ཤེས་སོ། །གཉིས་པ་ལ་གཉིས། དཔེ་དགུ་མདོར་བསྡུས་བསྟན། དཔེ་རྣམས་
རྒྱས་པར་བཤད། དང་པོ་ལ་གཉིས། སྦྱར་བའི་དཔེ་དགུ་བསྟན། སོ་སོའི་དཔེ་དགུ་བསྟན།
དང་པོ་ལ་གཉིས། དཔེ་དགུ་རིམ་པར་བགྲང་། དེ་བཞིན་དོན་ལ་སྦྱར། དང་པོ་ནི། སངས་
རྒྱས་པད་ངན་ལ་ཡོད་པ་དང་གཅིག །སྦྲང་རྩི་སྦྲང་མ་ལ་ཡོད་པ་དང་གཉིས། སྦྱིན་ལ་སྙིང་པོ་
ཡོད་པ་དང་གསུམ། མི་གཙང་ནང་ན་གསེར་ཡོད་པ་དང་བཞི། ས་ལ་གཏེར་ཡོད་པ་དང་ལྔ།
མྱུག་སོགས་འབྲས་ཤུན་ལ་ཡོད་པ་དང་དྲུག །གོས་ཧྲུལ་ནང་ན་རྒྱལ་བའི་སྐུ་ཡོད་པ་དང་ནི་
བདུན། བུད་མེད་ངན་མའི་ལྟོ་ན་མི་བདག་ཡོད་པ་དང་བརྒྱད། ས་ལ་རིན་ཆེན་གཟུགས་ཡོད་
-4_1
0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༦
པ་དང་དགུའོ། །གཉིས་པ་ནི། གནས་ལ་གསུམ། ཇི་ལྟར་གནས་ན་ད་ལྟའི་དཔེ་དགུ་པོ་ཇི་ལྟ་
བ་དེ་བཞིན་དུ་གནས། གང་ལ་གནས་ན་གློ་བུར་ཉོན་མོངས་དྲི་མ་དགུ་ཡིས་བསྒྲིབས་པའི་
སེམས་ཅན་བཞི་པོ་རྣམས་ལ་གནས། གང་ཞིག་གནས་ན་རང་བཞིན་གསུམ་གྱི་ཁམས་འདི་
གནས་སོ། །གཉིས་པ་ལ་གཉིས། དྲི་མའི་དཔེ་དགུ་བསྟན། ཁམས་ཀྱི་དཔེ་དགུ་བསྟན། དང་
པོ་ནི། དྲི་མ་འདི་དཔེ་པད་མ་དང་གཅིག །སྲོག་ཆགས་དང་གཉིས། སྤྱན་པ་དང་གསུམ། མི་
གཙང་དང་བཞི། ས་དང་ལྔ། འབྲས་དང་དྲུག །གོས་ཧྲུལ་དང་བདུན། སྡུག་བསྔལ་འབར་
བས་མངོན་པར་གདུངས་པའི་བུད་མེད་དང་བརྒྱད། ས་ཡི་ཁམས་ཏེ་དགུ་པོ་དེ་དང་མཚུངས་
སོ༑ ༑གཉིས་པ་ནི། དཔེ་སངས་རྒྱས་དང་གཅིག །སྦྲང་རྩི་དང་གཉིས། སྙིང་པོ་དང་གསུམ།
གསེར་ དང་ བཞི། གཏེར་དང་ལྔ། ཁྱུ གྲོ་དང་དྲུག །རིན་ཆེན་སྐུ་དང་བདུན། གླིང་བདག་
མཆོག་དང་བརྒྱད། རིན་ཆེན་གཟུགས་ཏེ་དགུ་པོ་དེ་དང་དྲི་མེད་ཁམས་མཆོག་འདི་མཚུངས་པ་
ཉིད་དོ། །གཉིས་པ་ལ་གསུམ། དཔེ་གསུམ་དང་པོ་བཤད། དཔེ་གསུམ་གཉིས་པ་བཤད།
དཔེ་གསུམ་གསུམ་པ་བཤད། དང་པོ་ལ་གསུམ། པད་ནང་ཐུབ་པའི་དཔེ། སྦྲང་མར་སྦྲང་
རྩིའི་དཔེ། སྤུན་ལ་སྙིང་པོའི་དཔེ། དང་པོ་ལ་གཉིས། དཔེ་དོན་གཉིས་ ཀྱིས་བཤད། སླར་
ཡང་ལེགས་སྦྱར་བསྟན། དང་པོ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན།
དང་པོ་ནི། དཔེ་ཇི་ལྟར་ན་མདོག་ངན་པད་མའི་ཁོང་ན་གནས་པ་མཚན་མཆོག་སྟོང་གིས་འོད་
འབར་བའི་དེ་བཞིན་གཤེགས་པ་ནི། དྲི་མེད་ལྷའི་མིག་ལྡན་མི་ཞིག་གིས་མཐོང་ནས། ཆུ་སྐྱེས་
དེའི་འདབ་མའི་སྦུབས་ནས་ཕྱིར་འབྱིན་པར་བྱེད་པའོ། །གཉིས་པ་ནི། དཔེ་དེ་བཞིན་དུ་བདེ་
བར་གཤེགས་པས་མནར་མེད་གནས་པ་རྣམས་ལའང་། སངས་རྒྱས་ཀྱི་སྤྱན་གྱིས་རང་གི་
ཆོས་ཉིད་གཟིགས་ཏེ། སྒྲིབ་བྱེད་མེད་པར་ཕྱི་མཐའི་མུར་རམ་བར་དུ་གནས་པའི་ཐུགས་རྗེ་
ཡིས་སྡང་ཆགས་ཀྱི་སྒྲིབ་པ་ལས་དེ་ནི་གྲོལ་བར་བྱེད་དོ། །གཉིས་པ་ལ་གཉིས། ཇི་ལྟར་
-4 1 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་མི་སྡུག་པའི་པད་མ་ཁ་
ཟུམ་པར་གྱུར་པ་ལ་བདེ་བར་གཤེགས་པ་ནི། པད་མོ་དེ་ཡི་ཁོང་ན་གནས་པ་ལྷ་མིག་དང་ལྡན་
པས་མཐོང་ནས་ཕྱིའང་འདབ་མ་གཅོད་པར་བྱེད་པ་ལྟར་རོ། །གཉིས་པ་ནི། ཆགས་སྡང་ལ་
སོགས་པ་དྲི་མའི་སྦུབས་ཀྱིས་བསྒྲིབས་པའི་རྫོགས་པའི་སངས་རྒྱས་ཀྱི་སྙིང་པོ་འགྲོ་བར་
གཟིགས་ཏེ། ཐུགས་རྗེའི་རྒྱུན་གྱིས་ཐུབ་པ་འདི་དཔེ་དེ་བཞིན་དུ་སྒྲིབ་པ་ཆགས་སྡང་དེ་ནི་
འཇོམས་ པར་མཛད་དོ། །གཉིས་པ་ལ་གཉིས། དཔེ་དོན་གཉིས་ཀྱིས་བཤད། སླར་ཡང་
ལེགས་སྦྱར་བསྟན། དང་པོ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་
པོ་ནི། དཔེ་ཇི་ལྟར་ན་སྲོག་ཆགས་ སྦྲང་མའི་ཚོགས་ ཀྱིས་བསྐོར་བའི་སྦྲང་རྩི་ནི། སྐྱེས་བུ་
མཁས་པ་སྦྲང་རྩི་དེ་དོན་དུ་གཉེར་བ་ཡིས། མཐོང་ནས་བྲལ་ཐབས་ཀྱིས་སྦྲང་རྩི་དེ་དག་སྲོག་
ཆགས་ཀྱི་ཚོགས་དེ་སོ་སོར་ཀུན་ནས་རབ་བམ་མཆོག་ཏུ་བྲལ་བར་བྱེད་པ་བཞིན་ནོ། །གཉིས་
པ་ནི། དྲང་སྲོང་ཆེན་པོ་ཐུབ་པས་ཀུན་མཁྱེན་པའི་སྤྱན་གྱིས་ནི། རིགས་ཁམས་དཔེ་སྦྲང་རྩི་
དང་འདྲ་བ་འདི་གཟིགས་ནས། ཁམས་དེའི་སྒྲིབ་པ་དཔེ་སྦྲང་མ་དང་འདྲ་བ་འདི་གཏན་རྩ་བ་
ནས་རབ་ཏུ་སྤོང་བར་ཡང་མཛད་པ་ཡིན་ནོ། །གཉིས་པ་ལ་གཉིས། ཇི་ལྟར་རྟོགས་སླའི་དཔེ།
དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་སྦྲང་རྩི་ནི་སྲོག་ཆགས་སྦྲང་མ་བྱེ་བ་སྟོང་
གིས་བསྒྲིབས་པ་ལ་སྦྲང་རྩི་དོན་གཉེར་གྱི་མིས་ནི། སྦྲང་མ་དེ་དག་བསལ་ཏེ་རང་ཇི་ལྟར་
འདོད་པ་དེ་བཞིན་དུ་སྦྲང་རྩིའི་བྱ་བ་གང་དགོས་བྱེད་པའོ། །གཉིས་པ་ནི། དཔེ་དེ་བཞིན་དུ་
ལུས་ཅན་ལ་ཡོད་པ་ཟག་པ་མེད་པའི་ཤེས་པ་ནི་དཔེ་སྦྲང་རྩི་དང་འདྲ། ཉོན་མོངས་ནི་དཔེ་སྦྲང་
མ་དང་འདྲ། ཉོན་མོངས་དེ་འཇོམས་པ་ལ་མཁས་པའི་རྒྱལ་བ་ནི་དཔེ་སྐྱེས་བུ་མཁས་པ་
བཞིན་ ནོ། །གསུམ་ པ་ ལ་ གཉིས། དཔེ་དོན་ གཉིས་ ཀྱིས་བཤད། སླར་ ཡང་ ལེགས་ སྦྱར་
བསྟན། དང་པོ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་
-4 1
2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
ཇི་ལྟར་ན་སྤུན་པ་ལྡན་པའི་འབྲུའི་སྙིང་པོ་ནི་མི་རྣམས་ཉིད་ཀྱི་ནི་ལོངས་སྤྱོད་ཞིམ་པོར་མི་
འགྱུར་བས། ཟས་སྐོམ་སོགས་དོན་དུ་གཉེར་བའི་མི་གང་ཡིན་པ་དེ་དག་གིས་ནི་སྤུན་པ་ནས་
སྙིང་པོ་དེ་འབྱིན་པ་ལྟར་རོ། །གཉིས་པ་ནི། དཔེ་དེ་བཞིན་དུ་སེམས་ཅན་རང་རང་རྣམས་ཀྱི་
ཉོན་མོངས་ཀྱི་དྲི་མ་དང་འདྲེས་པའི་རྒྱལ་བ་ཁམས་ནི་ཇི་སྲིད་དུ་ཉོན་མོངས་ཀྱི་དྲི་མ་དང་འདྲེས་
པ་དེ་ལས་མ་གྲོལ་བ། དེ་སྲིད་དུ་རྒྱལ་བའི་མཛད་པ་སྲིད་པ་གསུམ་དུ་མི་བྱེད་དོ། །གཉིས་པ་
ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་སཱ་ལུ་
དང་བྲ་བོ་དང་ནས་ཏེ་འབྲུའི་སྙིང་པོ་གསུམ་སྦྱིན་པ་ལས་ཕྱིར་མ་བྱུང་པའི་གྲ་མ་ཅན་དེ།
ལེགས་པར་ཕྱིར་བྱུང་པར་མ་བསྒྲུབས་པར་མི་ཡིས་ལོངས་སྤྱོད་བྱ་བཟའ་བ་ཞིམ་པོར་མི་
འགྱུར་བ་ལྟར་རོ། །གཉིས་པ་ནི། དཔེ་དེ་བཞིན་དུ་འགྲོ་བའི་ཆོས་དབྱིངས་ཀྱི་དབང་ཕྱུག་
ཁམས་ཀྱི་སྙིང་པོ་གང་ཉོན་མོངས་ཀྱི་སྤྱན་པ་ལས་མ་གྲོལ་བའི་དངོས་པོ་དེ་ཡང་། དེ་སྲིད་དུ་
ཉོན་མོངས་ཀྱི་བྲུ་བའམ་བཀྲེས་པས་ཉེན་པའི་འགྲོ་བ་ལ་ཆོས་ཟས་ཀྱིས་དགའ་བའི་རོ་མཆོག་
སྟེར་བ་ཡིན་ནོ། །གཉིས་པ་ལ་གསུམ། ལྗིན་ནང་གསེར་གྱི་དཔེ། ས་ལ་གཏེར་གྱི་དཔེ། ཤུན་
བཅས་མྱུ་གུའི་དཔེ། དང་པོ་ལ་གཉིས། དཔེ་དོན་གཉིས་ཀྱིས་བཅད། སླར་ཡང་ལེགས་སྦྱར་
བསྟན། དང་པོ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་
ཇི་ལྟར་ན་ལམ་ལ་རྒྱུ་བའི་ཚེ་མི་ཡི་གསེར་ནི་ལྗན་ལྗིན་གྱི་གནས་སུ་ལྷུང་ལ། བརླན་གྱིས་མི་
འཇིགས་པའི་ཆོས་གསེར་དེ་ལོ་བརྒྱ་མང་པོར་གནས་དེར་གནས་པ་ན། ལྷ་མིག་ལྡན་པའི་ལྷ་
ཡིས་མཐོང་ནས་མི་དེ་ལ་སྨྲ་ཚུལ་ནི་གནས་འདིར་ཡོད་པའི་གསེར་འདི་སྐྱོན་སྦྱངས་ཏེ་གསེར་
གྱིས་སྒྲུབ་པའི་བྱ་བ་གང་ཡིན་གྱིས་ཞེས་སྨྲ་བ་ལྟར་རོ། །གཉིས་པ་ནི། དཔེ་དེ་བཞིན་དུ་ཐུབ་
པས་མི་གཙང་བ་དང་འདྲ་བའི། ཉོན་མོངས་ཀྱི་འདམ་དུ་བྱིང་བའི་སེམས་ཅན་གྱི་ཡོན་ཏན་
ཁམས་གསེར་འདྲ་བ་ནི། གཟིགས་ནས་ཉོན་མོངས་ཀྱི་འདམ་དེ་དག་པར་བྱ་བའི་ཕྱིར་དུ། སྐྱེ་
-4 1
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགུའི་ཚོགས་རྣམས་ལ་དམ་ཆོས་ཀྱི་ཆུའི་ཆར་པ་འབེབས་སོ། །གཉིས་པ་ལ་གཉིས། ཇི་ལྟར་
རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་ལྗན་ལྗིན་རུལ་བས་གང་
བའི་གནས་སུ་ལྷུང་བའི་མིའི་གསེར་ནི་ལྷའི་མིག་གིས་མཐོང་ནས་ལྡན་ལྗིན་དེ་ཀུན་ཏུ་དག་
པར་བྱ་བའི་ཕྱིར་དུ་མཆོག་ཏུ་མཛེས་པའི་གསེར་དེ་མི་དེ་ལ་ནན་གྱིས་སྟོན་པ་ལྟར་རོ། །གཉིས་
པ་ནི། དཔེ་དེ་བཞིན་དུ་རྒྱལ་བའི་ཉོན་མོངས་ཀྱི་མི་གཙང་ཆེར་ལྟུང་བར་གྱུར་པའི་རྫོགས་
སངས་སྙིང་པོ་གསེར་རིན་པོ་ཆེ་ནི་སེམས་ཅན་རྣམས་ལ་ཡོད་པར་གཟིགས་ནས་ཉོན་མོངས་དེ་
དག་པར་བྱ་བའི་ཕྱིར་དུ་ལུས་ཅན་རྣམས་ལ་དམ་ཆོས་སྟོན་ཏོ། །གཉིས་པ་ལ་གཉིས། དཔེ་
དོན་གཉིས་ཀྱིས་བཤད། སླར་ཡང་ལེགས་སྦྱར་བསྟན། དང་པོ་ལ་གཉིས། ཇི་ལྟར་རྟོགས་
སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་མི་དབུལ་པོའི་ཁྱིམ་གྱི་སའི་འོག་
ན༑ བླངས་ཀྱང་མི་ཟད་པའི་རིན་ཆེན་གཏེར་ནི་ཡོད་པར་གྱུར་ཏེ། མི་དེས་གཏེར་ཡོད་པ་དེ་མི་
ཤེས་ཤིང་གཏེར་དེ་ཡང་མི་དེ་ལ་ང་འདིར་ཡོད་ཅེས་ཅི་ཡང་མི་སྨྲ་བ་ལྟར་རོ། །གཉིས་པ་ནི།
དཔེ་དེ་བཞིན་དུ་སྐྱེ་རྒུའི་ཡིད་ཀྱི་ཁྱིམ་ནང་དུ་ཆུད་པའི་རིན་ཆེན་གཏེར་ནི་དྲི་མ་མེད་ཅིང་སྐྱོན་
ཡོན་བསལ་བཞག་མེད་པའི་ཆོས་ཡིན་ལ་དེ་ཉིད་ཀྱང་། མ་རྟོགས་པའི་རྒྱུ་མཚན་གྱིས་ན་
དབུལ་བའི་སྡུག་བསྔལ་ནི། རྣམ་པ་མང་པོ་དུས་རྒྱུན་དུ་སྐྱེ་རྒུ་འདིས་ཉམས་སུ་མྱོང་ངོ༌། །
གཉིས་པ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་
ལྟར་ན་མི་དབུལ་པོའི་ཁྱིམ་གྱི་ནང་དུ་རིན་ཆེན་གྱི་གཏེར་ཆུད་པར་གྱུར་པ་དེ་མི་དེ་ལ་ནི་རིན་
ཆེན་གྱི་གཏེར་བདག་འདིར་ཡོད་ཅེས་ཅིའང་མི་བརྗོད་ཅིང་གཏེར་ཡོད་པ་དེ་ནི་མི་དེ་ཡིས་ཀྱང་
ཤེས་པ་མིན་པ་ལྟར་ རོ། །གཉིས་པ་ནི། དཔེ་དེ་བཞིན་དུ་ཆོས་ཉིད་ཀྱི་གཏེར་ནི་སེམས་
ཅན་པའི་ཡིད་ཀྱི་ཁྱིམ་ནང་གནས་ལ་སེམས་ཅན་པ་ནི་དབུལ་པོ་ལྟ་བུ་སྟེ། དབུལ་པོ་དེ་དག་
རྣམས་ཀྱི་ཆོས་གཏེར་དེ་ཐོབ་པར་བྱ་བའི་ཕྱིར་འཇིག་རྟེན་དུ་ནི་དྲང་སྲོང་ཐུབ་པ་རྣམས་སྐུ་
བ 41 4 -



ར
-
-
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
བལྟམ་མོ། །གསུམ་ པ་ ལ་ གཉིས། དཔེ་དོན་གཉིས་ ཀྱིས་ བཤད། སླར་ ཡང་ ལེགས་སྦྱར་
བསྟན། དང་པོ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་
ཇི་ལྟར་ན་ཨ་མ་ལ་སོགས་པའི་ཤིང་གི་འབྲས་སྦུབས་ལ་ཡོད་པའི་ས་བོན་གྱི་མྱུ་གུ་འཇིག་མེད་
མི་ཉམས་པའི་ཆོས་ཅན་ནི། ས་ལ་རྨོས་ནས་ཆུ་སོགས་རྐྱེན་ལྔ་ལྡན་པ་ལས་ལྗོན་ཤིང་གི་རྒྱལ་
པོ་ཆེན་པོའི་དངོས་པོར་རིམ་གྱིས་ཀྱང་འགྲུབ་པ་ལྟར་རོ། །གཉིས་པ་ནི། སེམས་ཅན་རྣམས་
ཀྱི་མ་རིག་པ་ལ་སོགས་ཉོན་མོངས་པའི་འབྲས་ཀྱི་པགས་སྦུབས་ནང་དུ་ཆུད་པ་ཆོས་ཁམས་
དགེ་བའི་མྱུ་གུ་དེ་ཡང་། དཔེ་དེ་བཞིན་དུ་དགེ་བའི་རྐྱེན་ཆུ་སོགས་ལྟ་བུ་དེ་དང་དེ་ལ་བརྟེན་
ནས་རིམ་གྱིས་ཐུབ་པའི་ལྗོན་ཤིང་གི་རྒྱལ་པོའི་དངོས་པོའི་ངོ་བོར་འགྱུར་རོ། །གཉིས་པ་ལ་
གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། ཆུའི་དང་ཉི་མའི་འོད་ཀྱི་
དང་རླུང་གི་དང་སའི་དང་དུས་ཀྱི་དང་ནམ་མཁའི་རྐྱེན་ཏེ་རྐྱེན་དྲུག་ལྡན་པ་རྣམས་ཀྱིས། ཏ་ལ་
དང་ནི་གཞན་ཡང་ཨ་མྲའི་འབྲས་སྦུབས་ཀྱི་གསེབ་ནས་ལྗོན་ཤིང་གི་རྒྱལ་པོ་སྐྱེ་བ་ཇི་ལྟ་བར་
རོ༑ ༑གཉིས་པ་ནི། སེམས་ཅན་རྣམས་ཀྱི་ཉོན་མོངས་པའི་འབྲས་ལྤགས་ཀྱི་ནང་དུ་ཆུད་པ་
རྫོགས་སངས་སྙིང་པོ་ས་བོན་གྱི་མྱུ་གུ་དེ་ཡང་དཔེ་དེ་བཞིན་དུ་དགེ་བའི་རྐྱེན་ཆུ་སོགས་ལྟ་བུ་དེ་
དང་དེ་འཕེལ་ནས་ཆོས་ཀྱི་རྒྱལ་པོའི་ལྗོན་ཤིང་ཆེན་པོར་འགྱུར་བ་ཡིན་ནོ། །གསུམ་པ་ལ་
གསུམ། གོས་ ནང་ རྒྱལ་ སྐུའི་ དཔེ། མངལ་ གནས་རྒྱལ་ པོའི་ དཔེ། འདམ་ ལྡན་ གསེར་
གཟུགས་དཔེ། དང༌ པོ་ ལ་ གཉིས། དཔེ་དོན་གཉིས་ཀྱིས་བཤད། སླར་ ཡང་ལེགས་སྦྱར་
བསྟན། དང་པོ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་
ཇི་ལྟར་ན་རིན་ཆེན་རང་བཞིན་གྱི་རྒྱལ་བའི་སྐུ་གཟུགས་གང༌། གོས་ཧྲུལ་དྲི་ངན་ཅན་གྱིས་ནི་
བཏུམས་པར་གྱུར་པ་ལམ་ན་གནས་པ་ནི་ལྷ་ཡིས་མཐོང་ནས་བཏུམས་པ་དེ་གྲོལ་བར་བྱ་བའི་
ཕྱིར། ལམ་དུ་འགྲོ་བའི་མི་ལ་སྐུ་གཟུགས་ཀྱི་དོན་དེ་སྨྲ་བ་ལྟར་རོ། །གཉིས་པ་ནི། ཐོགས་
-4 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་དམ་ཆགས་མེད་སྤྱན་གྱི་རྣམ་པའི་གྲངས་སྣ་ཚོགས་པའི་ཉོན་མོངས་གོས་ཀྱིས་བཏུམས་
པ་འཁོར་བར་གནས་པའི་བདེ་གཤེགས་ཀྱི་དངོས་པོ་ཁམས་ཉིད་ནི། དུད་འགྲོ་ལ་ཡང་ཡོད་
པར་གཟིགས་ནས་དཔེ་དེ་བཞིན་དུ་བཏུམས་པ་དེ་ཐར་བར་བྱ་བའི་དོན་དུ་ཐབས་སམ་ཆོས་
སྟོན་པར་མཛད་དོ། །གཉིས་པ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན།
དང་པོ་ནི། དཔེ་ཇི་ལྟར་ན་རིན་ཆེན་རང་བཞིན་གྱི་དེ་བཞིན་གཤེགས་པའི་སྐུ་གཟུགས་གང་དྲི་
ངན་པའི་གོས་ཧྲུལ་གྱིས་བཏུམས་པ། ལམ་ན་གནས་པ་ནི་ལྷའི་མིག་གིས་མཐོང་ནས་བཏུམས་
པ་དེ་ཐར་བར་བྱ་བའི་ཕྱིར་ལམ་འགྲོའི་མི་ལ་སྟོན་པ་ལྟར་རོ། །གཉིས་པ་ནི། དཔེ་དེ་བཞིན་དུ་
ཉོན་མོངས་པའི་གོས་ཧྲུལ་གྱིས་བཏུམས་པ་འཁོར་བའི་ལམ་ཀ་ན་གནས་པའི་ཁམས་ནི། དུད་
འགྲོ་ལ་ཡང་ཡོད་པར་གཟིགས་ནས་བཏུམས་པ་དེ་ཐར་བར་བྱ་བའི་ཕྱིར་རྒྱལ་བས་ཆོས་སམ་
ཐབས་སྟོན་ཏོ། །གཉིས་པ་ལ་གཉིས། ཡེ་དོན་གཉིས་ཀྱིས་བཤད། སླར་ཡང་ལེགས་སྦྱར་
བསྟན། དང་པོ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་
ཇི་ལྟར་ན་མི་མོ་གཟུགས་ངན་ཞིང་མགོན་མེད་པ་འགའ་ཞིག་མགོན་མེད་པའི་འདུག་གནས་
ཁང་ཁྱིམ་རྣམས་སུ་ནི་འདུག་པར་གྱུར་ལ་མོའི་མངལ་གྱི་རྒྱལ་པོ་འབྱུང་བའི་དཔལ་ནི་འཛིན་
པར་བྱེད་པས། རང་ལྟོ་ན་མི་བདག་ཡོད་ཀྱང་མི་བདག་མི་ཤེས་པ་ལྟར་རོ། །གཉིས་པ་ནི།
སྲིད་པར་སྐྱེས་པ་ནི་དཔེ་མགོན་མེད་པའི་ཁྱིམ་དུ་འདུག་པ་བཞིན་ཏེ། མ་དག་པའི་སེམས་ཅན་
ནི་དཔེ་མངལ་དང་ལྡན་པའི་བུད་མེད་བཞིན་ལ་སེམས་ཅན་དེ་ལ་གང་ཞིག་རྟག་ཏུ་ཡོད་པས་
མགོན་དང་བཅས་པར་གྱུར་པ། དྲི་མེད་ཁམས་ནི་དཔེ་བུད་མེད་དེའི་མངལ་གནས་རྒྱལ་པོ་
བཞིན་ནོ། །གཉིས་པ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི།
དཔེ་ཇི་ལྟར་ན་བུད་མེད་ལུས་ལ་དྲི་མ་དང་བཅས་པའི་གོས་གྱོན་ཞིང་མདོག་དབྱིབས་མི་སྡུག་
པའི་གཟུགས་དང་ལྡན་པ་འགའ་ཞིག །ས་བདག་མངལ་ན་གནས་པས་མགོན་ཡོད་ཀྱང་
- 41 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
མགོན་མེད་ཁང་པར་འཕོངས་པའི་སྡུག་བསྔལ་མཆོག་མ་དྲག་པོ་མྱོང་བ་ལྟར་རོ། །གཉིས་པ་
ནི༑ དཔེ་དེ་བཞིན་དུ་བདག་རང་རང་གི་ནང་ན་གནས་པའི་མགོན་ཡོད་པར་གྱུར་ཀྱང་མགོན་
མེད་པའི་བློ་དང་ལྡན་པའི་འགྲོ་བ་ནི་ཉོན་མོངས་པའི་དབང་གིས་ཡིད་རབ་ཏུ་མ་ཞི་བས་ན་
སྡུག་བསྔལ་གྱི་གཞི་སྲིད་པ་ལ་གནས་སོ། །
གསུམ་པ་ལ་གཉིས། དཔེ་དོན་གཉིས་ཀྱིས་བཤད། སླར་ཡང་ལེགས་སྦྱར་བསྟན།
དང་པོ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་
ན་ལུགས་སྐོང་ནང་གི་གསེར་ཞུན་གྱི་གཟུགས་རྒྱས་པའི་ཕྱི་རོལ་གྱི་ས་ནི་ཚ་བ་ཞི་བའི་རང་
བཞིན་དུ་མཐོང་ནས་ཞི་བ་དེ་ཤེས་པའི་མཁས་པ་དག་ནང་གི་གསེར་སྦྱང་བའི་ཕྱིར་ཕྱི་རོལ་གྱི་
ས་ལ་སོགས་པ་དེ་སེལ་བར་བྱེད་པ་ལྟར་རོ། །གཉིས་པ་ནི། སེམས་ཀྱི་རང་བཞིན་ཉིད་ནི་འོད་
གསལ་བ་དང་དེའི་དྲི་མ་ནི། གློ་བུར་བ་ཡིན་པར་ནི་རྣམ་པར་གཟིགས་པར་གྱུར་ནས། དཔེ་
རིན་ཆེན་གྱི་འབྱུང་གནས་ལྟ་བུའི་འགྲོ་བ་འདི་རྣམས་ནི་བྱང་ཆུབ་མཆོག་གིས་སམ་ཀུན་མཁྱེན་
གྱིས་སྒྲིབ་པ་དག་ལས་སྦྱོང་བར་མཛད་དོ། །གཉིས་པ་ལ་གཉིས། ཇི་ལྟར་རྟོགས་སླའི་དཔེ།
དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་རྒྱུ་དྲི་མེད་གསེར་འབར་ལ་བྱས་པའི་གསེར་
གཟུགས་ནི་ལུགས་སྐོང་གི་སའི་ནང་དུ་ཆུད་པར་གྱུར་པ། དེ་དག་ཚ་བ་ཞི་བའི་རང་བཞིན་དུ་
མཁས་པས་རིག་ནས་ཕྱིའི་སྒྲིབ་བྱེད་ས་དག་སེལ་བར་བྱེད་པ་ལྟར་རོ། །གཉིས་པ་ནི། དཔེ་དེ་
བཞིན་དུ་དག་པའི་གསེར་དང་འདྲ་བ་རང་བཞིན་གྱིས་ཞི་བའི་ཡིད་ཁམས་ནི་ཀུན་མཁྱེན་གྱིས་
འགྲོ་བ་ལ་ཡོད་པར་མཁྱེན་ནས། ཆོས་འཆད་པའི་ཚུལ་གྱི་བརྡེག་སྤྱད་དག་བསྒྲུབས་པས་འགྲོ་
བའི་སྒྲིབ་པ་དག་ནི་སེལ་བར་མཛད་དོ། །གསུམ་པ་ལ་གསུམ། ཉོན་མོངས་དཔེ་དགུ་བསྟན།
སེམས་ཉིད་དཔེ་དགུ་སྨོས། དཔེ་འདིའི་དོན་གཉིས་བརྗོད། དང་པོ་ནི། པད་མའི་སྦུབས་དང་
གཅིག །སྲོག་ཆགས་བུང་བའི་སྦུབས་དང་གཉིས། སྤྱན་པའི་སྦུབས་དང་ནི་གསུམ། མི་གཙང་
- 4 1 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་སྦུབས་དང་བཞི། སའི་སྦུབས་དང་ལྔ། འབྲས་ཤུན་གྱི་སྦུབས་དང་དྲུག །གོས་ཧྲུལ་གྱི་
སྦུབས་དང་བདུན། བུད་མེད་ཀྱི་མངལ་གྱི་སྦུབས་དང་བརྒྱད། ས་ཡི་སྦུབས་དང་དགུ་སྟེ། ན་
ཡང་འོག་མའི་ཡོད་པའོ། །གཉིས་པ་ནི། སངས་རྒྱས་བཞིན་དང་གཅིག །སྦྲང་རྩི་བཞིན་དང་
གཉིས། སྙིང་པོ་བཞིན་དང་གསུམ། གསེར་བཞིན་དང་བཞི། གཏེར་བཞིན་དང་ལྔ། ལྗོན་པ་
བཞིན་དང་དྲུག །རིན་ཆེན་སྐུ་བཞིན་དང་བདུན། འཁོར་ལོ་ཡིས་བསྒྱུར་བ་བཞིན་དང་བརྒྱད།
གསེར་གཟུགས་བཞིན་དང་དགུའོ། །གསུམ་པ་ནི། བརྗོད་ལ་གསུམ། གང་ན་བརྗོད་ན་
སེམས་ཅན་ཁམས་ཀྱི་ཀུན་ནས་ཉོན་མོངས་པའི་སྦུབས་ལ་འབྲེལ་གློ་བུར་ཐོག་མ་མེད་པ་ཉིད་
ན་བརྗོད། གང་ཞིག་བརྗོད་ན་སེམས་ཀྱི་རང་བཞིན་དྲི་མེད་རྣམ་བྱང་ནི་བརྗོད། ཅི་རུ་བརྗོད་
ན་ཐོག་མ་མེད་པ་ནས་ཡོད་པ་ཡིན་པར་བརྗོད་དོ། །གཉིས་པ་ལ་གསུམ། ཉོན་མོངས་གྲངས་
དགུ་བཤད། དབྱེ་བ་འཇུག་ཚུལ་བརྗོད། མ་དག་སེམས་ཅན་བསྟན། དང་པོ་ནི། ཆགས་པའི་
དྲི་མ་དང་གཅིག །སྡང་བའི་དྲི་མ་དང་གཉིས། རྨོངས་པའི་དྲི་མ་དང་གསུམ། གསུམ་པོ་དེའི་
ཀུན་ལྡང་དྲག་པོའི་དྲི་མ་དང་བཞི། མ་རིག་བག་ཆགས་སའི་དྲི་མ་དང་ལྔ། མཐོང་ལམ་གྱིས་
སྤང་བྱའི་དྲི་མ་དང་དྲུག །སྒོམ་ལམ་གྱིས་སྤང་བྱའི་དྲི་མ་དང་བདུན། མ་དག་པའི་ས་ལ་བརྟེན་
པའི་དྲི་མ་དང་བརྒྱད། དག་པའི་ས་ལ་བརྟེན་པའི་དྲི་མ་དང་གྲངས་རྣམ་པ་དགུ་སྟེ། དེ་རྣམས་
པདྨའི་སྦུབས་ལ་སོགས་པའི་དཔེ་དགུས་ནི་རབ་ཏུ་བསྟན་ཏོ། །གཉིས་པ་ལ་གཉིས། སྤྱིར་ནི་
མཐའ་ཡས་ཚུལ། འདིར་ནི་རིགས་བསྡུས་ཚུལ། དང་པོ་ནི། ཉེ་བའི་ཉོན་མོངས་པའི་སྦུབས་
དེ་ཉིད་ཀྱི་རྒྱས་པར་དབྱེ་བ་ནི་བརྒྱད་ཁྲི་བཞི་སྟོང་གི་དབྱེ་བས་དེ་བཞིན་གཤེགས་པའི་ཡེ་ཤེས་
བཞིན་དུ་བྱེ་བ་མཐའ་ཡས་ཤིང་དེ་ལས་འདས་པའོ། །གཉིས་པ་ནི། བསྟན་ལ་བཞི། གང་
ཞིག་བསྟན་ན་ ཆགས་སོགས་ཉོན་མོངས་དགུ་པོ་འདི་བསྟན། ཇི་བཞིན་བསྟན་ན་མདོར་
བསྡུས་ནས་ནི་གོ་རིམ་བཞིན་བསྟན། གང་གིས་བསྟན་ན་པད་མའི་སྦུབས་ལ་སོགས་པའི་དཔེ་
-4 1
8-



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༦
དགུ་དག་གིས་བསྟན། ཅིར་ནི་བསྟན་ན་ཡང་དག་བསྟན་ནོ། །གསུམ་པ་ནི། མ་དག་ཉིད་ལ་
གསུམ། གང་གིས་མ་དག་ན་ཉོན་མོངས་ཀྱི་དྲི་མ་དགུ་པོ་འདི་དག་གིས་མ་དག །གང་ཞིག་མ་
དག་ན་བྱིས་པ་རྣམས་དང་དགྲ་བཅོམ་རྣམས་དང་སློབ་པ་རྣམས་དང་བློ་ལྡན་རྣམས་ཏེ་སེམས་
ཅན་བཞི་མ་དག །ཇི་བཞིན་མ་དག་ན་གོ་རིམ་བཞིན་དུ་བྱིས་པ་བཞི་དང་དགྲ་བཅོམ་གཅིག་
དང་ནི་སློབ་པ་གཉིས་དང་བློ་ལྡན་གཉིས་ཀྱིས་མ་དག་གོ །གསུམ་པ་ལ་གཉིས། ཉོན་མོངས་
ཆོས་མཚུངས་བཤད། ཁམས་ཀྱི་ཆོས་མཚུངས་བཤད། དང་པོ་ལ་གཉིས། དཔེ་དགུའི་ཆོས་
མཚུངས་བཤད། དེ་ལྟར་མཚུངས་པར་གདམས། དང་པོ་ལ་བཞི། བྱིས་པའི་དཔེ་བཞི་བཤད།
དགྲ་བཅོམ་དཔེ་གཅིག་བཤད། སློབ་པའི་དཔེ་གཉིས་བཤད། བློ་ལྡན་དཔེ་གཉིས་བཤད། །
དང་པོ་ལ་བཞི། པད་མའི་དཔེ་དོན་བཤད། སྦྲང་མའི་དཔེ་དོན་བཤད། སྤྱན་པའི་དཔེ་དོན་
བཤད། མི་གཙང་དཔེ་དོན་བཤད། དང་པོ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་
རྒྱུའི་དོན། དང་པོ་ནི། དཔེ་ཇི་ལྟར་ན་འདམ་སྐྱེས་པད་མ་ནི། སྔར་གསར་ཚེ་མདུན་དུ་གྱུར་ན་
ཡིད་དགའ་བ་དང༌། ཕྱིས་རྙིང་ནས་དགའ་བ་མེད་པར་འགྱུར་བའོ། །གཉིས་པ་ནི། འདོད་
ཆགས་ཀྱི་དགའ་བའང་སྔར་དགའ་ལ་ཕྱིས་མི་དགའ་བ་དཔེ་དེ་བཞིན་ནོ། །གཉིས་པ་ལ་
གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་སྲོག་
ཆགས་བུང་པའི་སྦྲང་མ་ནི་སྔར་རང་ཤིན་ཏུ་འཁྲུགས་ཏེ། ཕྱིས་གཞན་ལ་མདུང་བརྡེག་པ་ལྟར་
རོ༑ ༑གཉིས་པ་ནི། དཔེ་དེ་བཞིན་དུ་ཞེ་སྡང་དྲག་པོ་སྐྱེ་བ་ན། རང་གཞན་གྱི་སྙིང་ལ་སྔ་ཕྱིར་
སྡུག་བསྔལ་བསྐྱེད་པར་བྱེད་དོ། །གསུམ་པ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་
གོ་རྒྱུའི་དོན། དང་པོ་ནི། དཔེ་ཇི་ལྟར་ན་འབྲས་སོགས་ནང་གི་སྙིང་པོ་ནི། ཕྱི་རོལ་གྱི་སྤུན་པས་
བསྒྲིབས་པ་ལྟར་རོ། །གཉིས་པ་ནི། དཔེ་དེ་བཞིན་དུ་ནང་སྙིང་པོ་འདྲ་བའི་ཆོས་དོན་མཐོང་བ་
ནི༔ ཕྱི་མ་རིག་སྒོ་ང་འདྲ་བའི་སྲུབས་ཀྱིས་བསྒྲིབས་སོ། །བཞི་པ་ལ་གཉིས། ཇི་ལྟར་རྟོགས་
- 41 9 -



， IT
-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་ལམ་ཀའི་མི་གཙང་བ་ནི་བློ་དང་
མི་འཕྲོད་ཀྱང་བརྟེན་དགོས་པའོ། །གཉིས་པ་ནི། དཔེ་དེ་བཞིན་དུ་ཆགས་དང་བཅས་ཏེ་
ཆགས་ཅན་རྣམས་ཀྱིས་མི་འཕྲོད་ཀྱང་འདོད་པ་བརྟེན་པའི་རྒྱུ་ཡིན་པའི་ཕྱིར་བརྟེན་དགོས་
པས་ཀུན་ནས་ལྡང་ན་ནི་དཔེ་མི་གཙང་བ་དེ་དང་འདྲའོ། །གཉིས་པ་ལ་གཉིས། ཇི་ལྟར་
རྟོགས་སླའི་དཔེ། དེ་ བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་ནོར་འཛིན་གྱི་སས་
བསྒྲིབས་པས་མི་ཤེས་ལ་མི་ཤེས་པས་གཏེར་མི་ཐོབ་པ་ལྟར་རོ། །གཉིས་པ་ནི། དཔེ་དེ་
བཞིན་དུ་སྐྱེ་བོ་ལ་རང་བྱུང་ཆོས་ཉིད་ནི་མ་རིག་བག་ཆགས་ཀྱི་ས་ཡིས་བསྒྲིབས་པས་མི་ཤེས་
ལ་མི་ཤེས་པས་མི་ཐོབ་བོ། །གསུམ་པ་ལ་གཉིས། ཤུན་པའི་དཔེ་དོན་བཤད། གོས་ཧྲུལ་དཔེ་
དོན་བཤད། དང་པོ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི།
དཔེ་ཇི་ལྟར་ན་ཨ་མྲའི་སྨྱུག་སོགས་རིམ་གྱིས་སྐྱེ་བས། ས་བོན་གྱི་ཤུན་པ་རིམ་གྱིས་གཅོད་པ་
ལྟར་ རོ། །གཉིས་པ་ནི། དཔེ་དེ་བཞིན་དུ་བདེན་བཞིའི་དེ་ཉིད་རིམ་གྱིས་མཐོང་བ་ཡིས།
མཐོང་སྤང་རྣམས་ནི་རིམ་གྱིས་ལྡོག་པར་འགྱུར་རོ། །གཉིས་པ་ལ་གཉིས། གང་ཞིག་མཚོན་
བྱའི་དོན། ཇི་བཞིན་མཚོན་བྱེད་དཔེ། དང་པོ་ནི། འཕགས་པའི་མཐོང་ལམ་དང་འབྲེལ་བའི་
སྟོབས་ལས་འཇིག་ཚོགས་སྙིང་པོ་མཐོང་སྤང་བཅོམ་པ་རྣམས་ཀྱི་ལྷག་མ་ནི། སྒོམ་ལམ་ཡེ་
ཤེས་ཀྱིས་སྤང་བྱ་རྣམས་སོ། །གཉིས་པ་ནི། དེ་ཡང་གོས་རགས་པ་ཟད་པའི་ལྷག་རྡུལ་དག་
དང་ཆོས་མཚུངས་པར་བསྟན་ནོ། །
བཞི་པ་ལ་གཉིས། མངལ་གྱི་དཔེ་དོན་བཤད། ས་འདམ་དཔེ་དོན་བཤད། དང་པོ་
ལ་གཉིས། དཔེ་དོན་སྦྱར་བ་དངོས། གཉེན་པོའི་ཁྱད་པར་བསྟན། དང་པོ་ནི། མ་དག་ས་
བདུན་ལ་བརྟེན་པའི་དྲི་མ་རྣམས་ནི་གཉེན་པོ་མཆོག་ལ་སྒྲིབ་པས་མངལ་སྦུབས་ཀྱི་དྲི་མ་དག་
དང་མཚུངས་སོ། །གཉིས་པ་ནི། མངལ་སྦུབས་དང་བྲལ་ནས་སྨིན་པའི་རྒྱལ་པོ་འདྲ་བ་ནི་
，
:
- 4 2 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
གཉེན་པོ་རྣམ་པར་མི་རྟོག་པའི་ཡེ་ཤེས་ཉིད་དོ། །གཉིས་པ་ལ་གཉིས། དཔེ་དོན་སྦྱར་བ་
དངོས། གཉེན་པོའི་ཁྱད་པར་བསྟན། དང་པོ་ནི། དག་པ་ས་གསུམ་དང་རྗེས་སུ་འབྲེལ་བའི་
དྲི་མ་རྣམས་ནི་གཉེན་པོ་མཆོག་གིས་འཇོམས་པས་ས་འདམ་གྱི་གོས་བཞིན་དུ་ཤེས་པར་བྱའོ།།
གཉིས་པ་ནི། དེ་ཡང་བདག་ཉིད་ཆེན་པོ་སངས་རྒྱས་ཀྱི་རྡོ་རྗེ་ལྟ་བུའི་ཏིང་ངེ་འཛིན་གྱིས་གཅིག་
ཆར་གཞོམ་བྱ་ཡིན་ནོ། །གཉིས་པ་ནི། མཚུངས་ལ་གསུམ། གང་ཞིག་མཚུངས་ན་ཆགས་
སོགས་དྲི་མ་འདི་དགུ་མཚུངས། གང་དང་མཚུངས་ན་པད་མ་ལ་སོགས་དཔེ་དགུ་དག་དང་
མཚུངས། མཚུངས་པའི་རྟགས་ནི་སྔར་བཤད་པ་དེ་ལྟར་དེའི་ཕྱིར་རོ། །གཉིས་པ་ལ་གཉིས།
ཆོས་མཚུངས་མདོར་བསྡུས་གདམས། མཚུངས་ཚུལ་རྒྱས་པར་བཤད། དང་པོ་ལ་གཉིས།
རང་བཞིན་གསུམ་གྱིས་བསྟན། གསུམ་པོ་གང་ཡིན་གདམས། དང་པོ་ནི། ཆོས་མཚུངས་སོ་
ལ་གསུམ། གང་ཞིག་མཚུངས་ན་རྣམ་བྱང་གི་ཁམས་མཚུངས། གང་དང་མཚུངས་ན་སངས་
རྒྱས་སོགས་དཔེ་དགུ་དང་མཚུངས། མཚུངས་པའི་རྟགས་ནི་འཆད་འགྱུར་རང་བཞིན་གསུམ་
གྱིས་བསྡུས་པའི་ཕྱིར་རོ། །གཉིས་པ་ལ་གསུམ། ཆོས་སྐུའི་རང་བཞིན་གདམས། དེ་ཉིད་རང་
བཞིན་གདམས། རིགས་ཀྱི་རང་བཞིན་གདམས། དང་པོ་ནི། ཤེས་པར་བྱ་ལ་གསུམ། གང་
གིས་ཤེས་ན་སངས་རྒྱས་སྦྲང་རྩི་སྙིང་པོའི་དཔེ་གསུམ་གྱིས་ཤེས། གང་ཞིག་ཤེས་ན་ཁམས་དེ་
ནི་ཤེས། གང་དུ་ཤེས་ན་འདི་ཡི་རང་བཞིན་ཆོས་སྐུ་སྟེ་ཆོས་སྐུའི་རང་བཞིན་དུ་ཤེས་སོ། །དང་
བསྡུ་བའོ། །གཉིས་པ་ནི། ཤེས་པར་བྱ་ལ་གསུམ། གང་གིས་ཤེས་ན་གསེར་གྱི་དཔེ་གཅིག་
གིས་ཤེས། གང་ཞིག་ཤེས་ན་ཁམས་དེ་ནི་ཤེས། གང་དུ་ཤེས་ན་འདི་ཡི་རང་བཞིན་དེ་བཞིན་
ཉིད་དེ་དེ་བཞིན་ཉིད་ཀྱི་རང་བཞིན་དུ་ཤེས་སོ། །དང་གཉིས་ནི་བསྡུ་བའོ། །གསུམ་པ་ནི།
ཤེས་པར་བྱ་ལ་གསུམ། གང་གིས་ཤེས་ན་གཏེར་དང་ཤིང་དང་རིན་ཆེན་སྐུ་དང་འཁོར་ལོས་
བསྒྱུར་རྒྱལ་དང་གསེར་གཟུགས་ཀྱི་དཔེ་ལྔ་རྣམས་ཀྱིས་ནི་ཤེས། གང་ཞིག་ཤེས་ན་ཁམས་དེ་
- 4 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་ཤེས། གང་དུ་ཤེས་ན་འདི་ཡི་རང་བཞིན་རིགས་ཀྱང་སྟེ་རིགས་ཀྱི་རང་བཞིན་དུ་ཤེས་སོ།།
ཀཱ་ཡེ། སྨྲ་མཆོག་ཁོ་བོའི་ལྷ་ཚོགས་ནི། །ལེགས་བཤད་ཡེ་ཤེས་དབབ་པའི་ཕྱིར། །རིམ་སྦྱོར་
ལག་ཐབས་ཁྱུགས་སེ་ཁྱུག །བཤད་གཞིའི་བྲོ་བརྡུང་ཁྲིག་གེ་ཁྲིག །དྲང་བཤད་གླུ་སྒྲ་ཀྱུར་རུ་
ཀྱུར། །རྟགས་སྦྱོར་ཅང་ཏེའུ་ཁྲོལ་ལེ་ཁྲོལ། །གཞུང་ལུགས་ཁྱིམ་འདིར་ཚུར་སྤྱོན་འཚལ།།
བསྟན་བདག་དོན་དུ་གདན་བཞུགས་གསོལ། །འཆད་པོའི་ཉམས་འགྱུར་ཚིགས་བཅད་དོ། །
གཉིས་པ་ལ་གསུམ། ཆོས་སྐུའི་དཔེ་གསུམ་བཤད། དེ་ཉིད་དཔེ་གཅིག་བཤད།
རིགས་ཀྱི་དཔེ་ལྔ་བཤད། དང་པོ་ལ་གཉིས། ཆོས་སྐུ་གང་ཡིན་བསྟན། དེ་ནས་དཔེ་དོན་
བཤད། དང་པོ་ལ་གཉིས། རྟོག་བསྟན་ཆོས་གཉིས་དབྱེ། བསྟན་པའང་གཉིས་སུ་དབྱེ། དང་
པོ་ནི། རང་བཞིན་ཆོས་སྐུ་དེ་ནི་ཆོས་ཅན། དབྱེ་ན་རྣམ་པ་གཉིས་སུ་ཤེས་པར་བྱ་སྟེ་ཆོས་
དབྱིངས་ཤིན་ཏུ་དྲི་མ་མེད་པ་རྟོགས་པའི་ཆོས་དང་ཆོས་དབྱིངས་དེའི་རྒྱུ་མཐུན་པ་བསྟན་པའི་
ཆོས་སུ་ཕྱེ་བའི་ཕྱིར། དེ་ཡང་རང་རིག་དང་གཞན་རིག་གི་ཡུལ་ལོ། །གཉིས་པ་ནི། བསྟན་
པའི་ཆོས་ཆོས་ཅན། ཁྱོད་ཀྱང་དབྱེ་ན་གཉིས་ཏེ། དོན་དམ་ཕྲ་བ་ཟབ་པའི་ཆོས་ཚུལ་སྟོན་པ་
དང༌། ཀུན་རྫོབ་རྒྱ་ཆེ་བ་སྣ་ཚོགས་པའི་ཆོས་ཚུལ་སྟོན་པར་ཕྱེ་བའི་ཕྱིར། དེ་ཡང་བྱང་སེམས་
ཀྱི་སྡེ་སྣོད་དང་གསུང་རབ་བཅུ་གཉིས་ལྟ་བུའོ། །གཉིས་པ་ལ་གསུམ། ཐུབ་པའི་དཔེ་དོན་
བཤད། སྦྲང་རྩིའི་དཔེ་དོན་བཤད། སྙིང་པོའི་དཔེ་དོན་བཤད། དང༌པོ་ནི། ཁམས་ ཀྱི་རང་
བཞིན་རྟོགས་པའི་ཆོས་སྐུ་འདི་ནི་ཆོས་ཅན། དཔེ་དེ་བཞིན་གཤེགས་པ་ཉིད་དང་འདྲ་བ་ཉིད་
དུ་བསྟན་པ་ཡིན་ཏེ། འཇིག་རྟེན་ན་ཁྱོད་ཡིན་འདི་ལ་ཆོས་ཀུན་མཚུངས་པའི་དཔེ་གཞན་ནི་མི་
དམིགས་པས་ཏེ། འཇིག་རྟེན་ཀུན་ལས་འདས་པའི་ཕྱིར་རོ། །གཉིས་པ་ནི། ཟབ་མོའི་ཆོས་
ཚུལ་བསྟན་པའི་ཆོས་སྐུ་འདི་ནི་ཆོས་ཅན། དཔེ་སྦྲང་རྩི་རོ་གཅིག་པ་བཞིན་ཡིན་ཏེ། དོན་དམ་
ཕྲ་མོའི་ཆོས་སྟོན་པའི་ཕྱིར་རོ། །གསུམ་པ་ནི། སྣ་ཚོགས་པའི་ཆོས་ཚུལ་བསྟན་པའི་ཆོས་སྐུ་
- 4 2 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
འདི་ནི་ཆོས་ཅན། དཔེ་སྣ་ཚོགས་སྤུན་སྙིང་བཞིན་ཤེས་པར་བྱ་སྟེ། ཀུན་རྫོབ་རྒྱ་ཆེ་བའི་ཆོས་
སྟོན་པའི་ཕྱིར་རོ། །གཉིས་པ་ནི། ཁམས་ཀྱི་རང་བཞིན་དེ་བཞིན་ཉིད་འདི་ཆོས་ཅན། དཔེ་
གསེར་གྱི་ནི་གཟུགས་དང་ཆོས་མཚུངས་པར་བརྗོད་པ་ཡིན་ཏེ། ཁྱོད་ཀྱི་རང་བཞིན་འོད་
གསལ་ལ་འགྱུར་བ་མེད་པའི་ཕྱིར་དང༌། དེས་ན་དགེ་བའི་ཕྱིར་དང་། དེས་ན་རྣམ་པར་དག་
པའི་ཕྱིར་རོ། །
གསུམ་ པ་ ལ་ གཉིས། དངོས་ ཀྱི་ དཔེ་ གཉིས་ བཤད། འབྲས་བུའི་དཔེ་ གསུམ་
བཤད། དང་པོ་ལ་གཉིས། གཏེར་གྱི་དཔེ་དོན་སྦྱར། ལྗོན་ཤིང་དཔེ་དོན་སྦྱར། དང་པོ་ནི།
ཁམས་ཀྱི་རང་བཞིན་རིགས་དེ་དབྱེ་ན་རྣམ་པ་གཉིས་སུ་ཤེས་པར་བྱ་སྟེ་གཉིས་ཀྱི་དང་པོ་ནི་
དཔེ་གཏེར་བཞིན་དུ་དོན་ཐོག་མེད་ནས་རང་བཞིན་གྱིས་གནས་པ་རང་བཞིན་གྱི་རིགས་ཏེ།
དང་གཉིས་བསྡུ་བའོ། །གཉིས་པ་ནི། ཁམས་ཀྱི་རང་བཞིན་རིགས་དེ་དབྱེ་ན་རྣམ་པ་གཉིས་
སུ་ཤེས་པར་བྱ་སྟེ། གཉིས་ཀྱི་ཕྱི་མ་ནི་དཔེ་འབྲས་བུའི་ཤིང་བཞིན་དུ་དོན་རྐྱེན་གྱིས་ཡང་དག་
པར་བླངས་པ་རྒྱས་པའི་རིགས་མཆོག་ཉིད་དེ། དོ་རྫོགས་ཚིག་གོ །གཉིས་པ་ལ་གཉིས།
རིགས་ཀྱི་འབྲས་བུ་བསྟན། དེ་ནས་དཔེ་དོན་བཤད། དང་པོ་ལ་གཉིས། ཐོབ་ཚུལ་བསྡུས་ཏེ་
བསྟན། སོ་སོར་ཕྱེ་སྟེ་བཤད། དང་པོ་ནི། རྒྱུ་རིགས་འདི་གཉིས་ཆོས་ཅན། ཁྱོད་ལས་འབྲས་
བུ་སངས་རྒྱས་ཀྱི་སྐུ་རྣམ་པ་གསུམ་ཐོབ་པར་འདོད་པ་ཡིན་ཏེ། སྐུ་གསུམ་གྱི་རྒྱུ་ཡིན་པའི་ཕྱིར་
རོ༑ ༑གཉིས་པ་ལ་གཉིས། དང་པོས་ཐོབ་ཚུལ་བཤད། ཕྱི་མས་ཐོབ་ཚུལ་བཤད། དང་པོ་ནི།
རིགས་དང་པོ་རང་རིག་ཆོས་ཅན། ཁྱོད་ཀྱིས་སྐུ་ནི་དང་པོ་ངོ་བོ་ཉིད་སྐུ་ཐོབ་སྟེ། ངོ་བོ་ཉིད་སྐུའི་
རྒྱུ་ཡིན་པའི་ཕྱིར་རོ། །གཉིས་པ་ནི། རིགས་ཕྱི་མ་རྒྱས་རིགས་ཆོས་ཅན། ཁྱོད་ཡིན་པ་ཡིས་ནི་
སྐུ་ཕྱི་མ་གཟུགས་སྐུ་གཉིས་ཐོབ་སྟེ། གཟུགས་སྐུ་གཉིས་ཀྱི་རྒྱུ་ཡིན་པའི་ཕྱིར་རོ། །གཉིས་པ་
ལ་གསུམ། རྒྱལ་སྐུའི་དཔེ་དོན་བཤད། རྒྱལ་པོའི་དཔེ་དོན་བཤད། གསེར་གཟུགས་དཔེ་
-4_2
3 -



-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་བཤད། དང་པོ་ནི། ངོ་བོ་ཉིད་ཀྱི་སྐུ་མཛེས་ཤིང་དག་པ་ནི་ཆོས་ཅན། དཔེ་རིན་ཆེན་སྐུ་
འདྲར་ཤེས་པར་བྱ་སྟེ། རང་བཞིན་གསར་དུ་བྱས་པ་མིན་པའི་ཕྱིར་དང་། དང་པོ་ནས་ཡོན་
ཏན་རིན་ཆེན་གྱི་གཞི་ཡིན་པའི་ཕྱིར་རོ། །གཉིས་པ་ནི། རྫོགས་པར་ལོངས་སྤྱོད་པའི་སྐུ་ཆོས་
ཅན། དཔེ་འཁོར་ལོས་སྒྱུར་རྒྱལ་བཞིན་ཏེ། ཟབ་མོའི་ཆོས་ཆེན་པོའི་རྒྱལ་སྲིད་ཆེ་ལྡན་ཡིན་
པའི་ ཕྱིར་ རོ། །ནོ་རྫོགས་ཚིག་གོ །གསུམ་ པ་ནི། སྤྲུལ་པའི་སྐུ་ ཆོས་ཅན། དཔེ་གསེར་གྱི་
གཟུགས་བརྙན་ལྟ་བུ་སྟེ། ལོངས་སྐུའི་གཟུགས་བརྙན་གྱི་ནི་རང་བཞིན་ཡིན་པའི་ཕྱིར་རོ། །
གསུམ་པ་ ལ་ གསུམ། རྟོགས་མི་རྟོགས་ ཀྱིས་ བརྗོད། རྟོགས་ བྱའི་ སྙིང་པོ་བསྟན། ཁམས་
བསྟན་དགོས་པ་བཤད། དང་པོ་ལ་གཉིས། དད་གུས་རྟོགས་བྱའི་ཚུལ། མངོན་སུམ་མཐོང་
དཀའི་དཔེ། དང་པོ་ནི། རྟོགས་བྱ་ཡིན་ལ་གསུམ་གང་གི་རྟོགས་ན་རང་བྱུང་སངས་རྒྱས་
རྣམས་ཀྱི་སྙིང་པོ་དོན་དམ་པའི་ཁམས་རང་བཞིན་གསུམ་ལྡན་དེ་རྟོགས། གང་གིས་རྟོགས་ན་
ཆོས་ཉིད་ཚད་མར་བྱས་པའི་ཡིད་ཆེས་དད་པ་ཉིད་ཀྱིས་རྟོགས། ཇི་ལྟར་རྟོགས་ན་སེམས་ཅན་
ཀུན་ལ་ཁྱད་མེད་དུ་ཡོད་པར་རྟོགས་སོ། །གཉིས་པ་ནི། མཐོང་བ་མེད་ལ་གསུམ། གང་ཞིག་
མཐོང་བ་མེད་ན་བདེ་གཤེགས་སྙིང་པོ་ཉི་མའི་དཀྱིལ་འཁོར་འོད་འབར་བ་ལྟ་བུ་དེ་མཐོང་བ་
མེད། གང་གིས་མཐོང་བ་མེད་ན་སོ་སྐྱེ་ཉན་རང་གསར་ཞུགས་སེམས་དཔའ་དང་གང་ཟག་
བཞི་སྟེ། མིག་མེད་པའི་ལོང་བ་ལྟ་བུ་དེ་རྣམས་ཀྱིས་ནི་མཐོང་བ་མེད། མཐོང་བ་མེད་པའི་
རྟགས་ནི་དེ་མཐོང་བའི་མིག་དང་མི་ལྡན་པའི་ཕྱིར་རོ། །
གཉིས་ པ་ ལ་ གཉིས། སྙིང་ པོའི་ གནས་ ལུགས་ བསྟན། སྟོང་ ཉིད་མཐའ་ བྲལ་
བསྟན། དང་པོ་ལ་གཉིས། བསལ་བཞག་མེད་པའི་དོན། ཡང་དག་ལྟ་བའི་དོན། དང་པོ་ལ་
གཉིས། བསལ་བྱ་མེད་པའི་དོན། བཞག་བྱ་མེད་པའི་དོན། དང་པོ་ནི། དོན་དམ་པའི་ཁམས་
ནི་ཆོས་ཅན། ཁྱོད་ལ་བསལ་བར་བྱ་བའི་ཀུན་ཉོན་ཁྱོད་ཀྱི་རང་བཞིན་ཡིན་པ་ནི་ཅི་ཡང་མེད་
-
བ 42 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
དེ༑ ཁྱོད་དེ་ཡང་ཡེ་ནས་བྲལ་བ་འདི་ཁྱོད་ཀྱི་རང་བཞིན་ཡིན་པའི་ཕྱིར་རོ། །གཉིས་པ་ནི།
དོན་དམ་པའི་ཁམས་འདི་ནི་ཆོས་ཅན། ཁྱོད་ལ་བཞག་པར་བྱ་བའི་རྣམ་བྱང་ཁྱོད་ཀྱི་རང་
བཞིན་ཡིན་པ་ནི་ཅུང་ཟད་ཀྱང་མེད་དེ། ཁྱོད་དེ་ཡང་ཡེ་ནས་ལྡན་པ་འདི་ཁྱོད་ཀྱི་རང་བཞིན་
ཡིན་པའི་ཕྱིར་རོ། །གཉིས་པ་ལ་གཉིས། བསལ་མེད་ལྟ་བའི་དོན། བཞག་མེད་ལྟ་བའི་དོན།
དང་པོ་ནི། དོན་དམ་པའི་ཁམས་འདི་ཆོས་ཅན། ཁྱོད་ཀྱི་བསལ་མེད་ཀྱི་དོན་ལ་ལྟ་བར་རིགས་
ཏེ༑ གང་ཞིག་གང་ན་མེད་པ་དེ་ནི་དེས་སྟོང་ངོ་ཞེས་ཁྱོད་ཀྱིས་ཡང་དག་ཉིད་ལ་ཡང་དག་པར་
རྗེས་སུ་ལྟ་དགོས་པའི་ཕྱིར་རོ། །གཉིས་པ་ནི། དོན་དམ་པའི་ཁམས་འདི་ཆོས་ཅན། ཁྱོད་ཀྱི་
བཞག་མེད་ཀྱི་དོན་ལ་ལྟ་བར་རིགས་ཏེ། གང་ཞིག་ལྷག་མར་གྱུར་པ་དེ་ནི་དེ་ལ་ཡོད་དོ་ཞེས་
ཁྱོད་ཀྱི་ཡང་དག་པ་ཇི་ལྟ་བ་བཞིན་མཐོང་དགོས་པའི་ཕྱིར་རོ། །དེ་ལྟ་ན་སྒྲོ་བསྐུར་ལས་རྣམ་
པར་གྲོལ་བར་འགྱུར་རོ། །གཉིས་པ་ལ་གཉིས། སྒྲོ་འདོགས་བྲལ་བའི་དོན། སྐུར་འདེབས་
བྲལ་བའི་དོན། དང་པོ་ནི། དོན་དམ་པའི་ཁམས་འདི་ཆོས་ཅན། གློ་བུར་ཉོན་མོངས་དག་
གིས་ཡེ་ནས་སྟོང་པ་ཡིན་ཏེ། དེ་དང་ཡེ་ནས་རྣམ་དབྱེར་བཅས་པའི་མཚན་ཉིད་ཅན་ཡིན་པའི་
ཕྱིར་རོ། །གི་མཚམས་སྦྱོར་རོ། །གཉིས་པ་ནི། དོན་དམ་པའི་ཁམས་འདི་ཆོས་ཅན། བླ་མེད་
རྒྱལ་བའི་ཆོས་ཀྱིས་སྟོང་པ་མིན་ཏེ། དེ་ཡང་ཡེ་ནས་རྣམ་དབྱེར་མེད་པའི་མཚན་ཉིད་ཅན་ཡིན་
པའི་ ཕྱིར་ རོ། །གསུམ་ པ་ ལ་ གཉིས། དགོས་ བསྡུའི་ ཚོགས་ བཅད་གསུང་ ། ཚིག་ དོན་
མདོར་བསྡུས་གདམས། དང་པོ་ལ་གཉིས། ཚིགས་བཅད་གཅིག་གིས་དྲི། གཉིས་པས་དེའི་
ལན་བསྟན། དང་པོ་ལ་གཉིས། སྔར་གྱི་གསུངས་ཚུལ་བསྟན། འདིར་གསུངས་དགོས་པ་
གཉིས། དང་པོ་ནི། གསུངས་ལ་གསུམ། ཇི་བཞིན་དུ་གསུངས་ན་དཔེ་སྤྲིན་དང་རྨི་ལམ་དང་
སྒྱུ་མ་དང་གསུམ་བཞིན་དུ་གསུང་། གང་དུ་གསུངས་ན་བཀའ་བར་པའི་མདོ་དེ་དང་དེར་
གསུངས། ཇི་སྐད་གསུངས་ན་གཟུགས་སོགས་ཤེས་བྱའི་བསྒྲེས་རྐང་ཐམས་ཅད་རྣམ་པ་ཀུན་
- 4 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏུ་རང་རང་གི་སྟོང་པའོ་ཞེས་གསུངས་སོ། །གཉིས་པ་ནི། གསུངས་ལ་བཞི། གང་དུ་གསུངས་
ན་དེ་ནས་ཡང་བཀའ་ཐ་མའི་མདོ་འདིར་གསུངས། གང་གིས་གསུངས་ན་རྒྱལ་བ་ཤཱཀ་ཐུབ་
ཀྱིས་གསུངས། ཇི་སྐད་གསུངས་ན་སེམས་ཅན་ཀུན་ལ་སངས་རྒྱས་ཀྱི་ཁམས་གྲུབ་པ་སྙིང་
པོར་གྱུར་པ་ཡོད་ཅེས་གསུངས། གསུངས་པའི་འབྲེལ་ནི་དེ་སྐད་དགོངས་པ་ཅི་ལ་དགོངས་ཏེ་
གསུངས་ཞེས་པའོ། །གཉིས་པ་ལ་གཉིས། སྐྱོན་ལྔ་རིམ་པར་བགྲང་། དེ་ཡང་ལན་དུ་གདབ།
དང་པོ་ནི། སེམས་ཞུམ་པ་ལྷག་པའི་སྐྱོན་དང་གཅིག །སེམས་ཅན་དམན་ལ་བརྙས་པ་ལྷག་
པའི་སྐྱོན་དང་གཉིས། ཡང་དག་མིན་པ་འཛིན་པ་ལྷག་པའི་སྐྱོན་དང་གསུམ། ཡང་དག་ཆོས་
ལ་སྐུར་བ་ལྷག་པའི་སྐྱོན་དང་བཞི། བདག་ལ་ཆགས་པ་ལྷག་པའི་སྐྱོན་དང་ལྔའོ། །གཉིས་པ་
ནི༑ དེ་འདྲའི་སྐྱོན་ལྔ་གང་དག་ལ་ཡོད་པའི་གང་ཟག་བཞི་པོ་དེ་དག་སྐྱོན་དེ་ལྔ་སྤང་བའི་དོན་
དུ་གསུངས་པས་དགོས་པ་ཆེའོ། །གཉིས་པ་ལ་གཉིས། སྔར་གསུངས་དགོངས་པ་བསྟན།
འདིར་ གསུངས་ དགོས་ པ་ བཤད། དང༌པོ་ལ་གཉིས། སྟོང་ པའི་ དགོངས་ པ་བསྟན། དཔེ་
གསུམ་ དགོངས་ པ་ བཤད། དང༌ པོ་ནི། གཟུགས་ ཀྱི་ ཡང་དག་ པའི་མཐའ་ནི་ཆོས་ཅན།
གཟུགས་ཀྱི་འདུས་བྱས་ཀྱི་རྣམ་པ་གསུམ་པོ་ཐམས་ཅད་ཀྱིས་སྟོང་པ་ཡིན་ཏེ་གཟུགས་ཀྱི་
འདུས་མ་བྱས་ཡིན་པའི་ཕྱིར། དེ་ལྟར་སྟོང་གཞི་སྟོང་ཆོས་སྟོང་རྟགས་གསུམ་གྱིས་འགྲེས་རྐང་
ལྷག་མ་ཀུན་བསྒྲེའོ། །གཉིས་པ་ལ་གཉིས། ཉོན་མོངས་དཔེས་མཚོན་བརྗོད། དཔེ་དོན་སོ་
སོར་སྦྱར། དང་པོ་ནི། རྒྱུ་ཉོན་མོངས་དང་ལས་དང་དེ་འབྲས་རྣམ་སྨིན་ཏེ་དོན་གསུམ་ཆོས་
ཅན། དཔེ་སྤྲིན་ལ་སོགས་པ་གསུམ་བཞིན་དུ་བརྗོད་དེ། དེ་གསུམ་དང་ཆོས་མཚུངས་པའི་
ཕྱིར། དེ་ལྟར་བརྫུན་པའི་དཔེ་ཐམས་ཅད་ཀྱིས་འདུས་བྱས་གསུམ་མཚོན་ནོ། །གཉིས་པ་ལ་
གསུམ། ཉོན་མོངས་སྤྲིན་དང་སྦྱར། ལས་དང་རྨི་ལམ་སྦྱར། ཕུང་པོ་སྒྱུ་མར་སྦྱར། དང་པོ་ནི།
ཉོན་མོངས་གསུམ་ཆོས་ཅན། དཔེ་སྤྲིན་དང་འདྲ་བར་བྱས་ཏེ། གློ་བུར་ཁྱབ་དང་མ་གྲུབ་པར་
-4
2
6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
མཚུངས་པའི་ཕྱིར་རོ། །གཉིས་པ་ནི། ལས་གསུམ་ནི་ཆོས་ཅན། དཔེ་རྨི་ལམ་གྱི་ལོངས་སྤྱོད་
བཞིན་ བྱས་ ཏེ། འཁྲུལ་ངོར་ལོངས་སྤྱད་བྱར་མཚུངས་པའི་ ཕྱིར་རོ། །གསུམ་པ་ནི། ཉོན་
མོངས་ལས་གཉིས་ཀྱི་རྣམ་སྨིན་གྱི་ཕུང་པོ་ལྔ་ཆོས་ཅན། དཔེ་སྒྱུ་མའི་མཁན་པོའི་སྤྲུལ་པ་
བཞིན་བྱས་ཏེ། འཁྲུལ་ངོར་ལོངས་སྤྱོད་བྱེད་དུ་མཚུངས་པའི་ཕྱིར་རོ། །གཉིས་པ་ལ་གཉིས།
དགོས་ པ་ མདོར་བསྡུས་བསྟན། དགོས་ འགྲུབ་གསལ་བར་བཤད། དང་པོ་ནི། བསྟན་པ་
ཡིན་ལ་བཞི། གང་ཚེ་བསྟན་ན་སྔར་བཀའ་བར་པར་ནི་ཚུལ་དེ་ལྟར་རྣམ་པར་བཞག་ནས་
བསྟན། གང་དུ་བསྟན་ན་སླར་ཡང་རྒྱུད་ཀྱི་བླ་མ་སྟེ་བཀའ་ཐ་མ་འདིར་བསྟན། ཅིའི་ཕྱིར་
བསྟན་ན་འཆད་འགྱུར་ཉེས་པ་ལྔ་དག་སྤང་བའི་ཕྱིར་བསྟན། ཇི་སྐད་བསྟན་ན་ཁམས་གྲུབ་པ་
སྙིང་པོར་གྱུར་པ་ཡོད་པ་ཉིད་དོ་ཞེས་བསྟན་ཏོ། །གཉིས་པ་ལ་གཉིས། མ་ཐོས་སྐྱོན་ལྔ་བཤད།
ཐོས་ནས་སྤོང་རིམ་བཤད། དང་པོ་ལ་ལྔ། རང་སེམས་ཞུམ་པའི་སྐྱོན། དམན་ལ་བརྙས་པའི་
སྐྱོན། ཡང་དག་མིན་འཛིན་སྐྱོན། ཡང་དག་བསྐུར་འདེབས་སྐྱོན། བདག་ལ་ཆགས་པའི་སྐྱོན།
དང་པོ་ནི། འདི་ལྟར་ཡིན་ཏེ། ཁམས་དེ་ནི་ཡོད་ཅེས་མ་ཐོས་པས་མེད་པར་སེམས་ནི་ཞུམ་པའི་
བློ་ལྡན་འགའ་ཞིག་ཆོས་ཅན། ཁྱོད་ལ་རང་རྒྱུད་ཀྱི་བྱང་ཆུབ་ཐོབ་འདོད་ཀྱི་སེམས་ནི་སྐྱེ་བར་
མི་འགྱུར་ཏེ། བདག་ཉིད་ལ་དམན་པར་བརྙས་པའི་ཉེས་པ་ལྡན་པའི་ཕྱིར་རོ། །གཉིས་པ་ནི།
དེ་འདྲའི་བློ་ལྡན་ཆོས་ཅན། གལ་ཏེ་ཁྱོད་ལ་བྱང་ཆུབ་ཀྱི་སེམས་དེ་སྐྱེས་ནའང་། བྱང་ཆུབ་ཀྱི་
སེམས་དེ་མ་སྐྱེས་པ་ལ་བདག་ལས་དམན་པའི་འདུ་ཤེས་རབ་ཏུ་འཇུག་སྟེ། དེ་ལས་བདག་ནི་
ཆེས་མཆོག་ཅེས་རློམ་སེམས་བྱེད་པས་ནའོ། །གསུམ་པ་ནི། དེ་ལྟར་མཆོག་དམན་དུ་སེམས་
པའི་བློ་ལྡན་དེ་ཆོས་ཅན། ཁྱོད་ཀྱིས་ཡང་དག་མིན་པའི་ཉེས་སྐྱོན་འཛིན་ཅིང་། ཡང་དག་ཡིན་
པའི་ཡོན་ཏན་དོན་ནི་རིག་པར་མི་འགྱུར་ཏེ། ཁྱོད་ལ་ནི་དུས་དེར་སྐྱོན་མེད་ཡོན་ཏན་ལྡན་པའི་
ཡང་དག་ཤེས་པ་མི་སྐྱེ་བ་དེས་ནའོ། །བཞི་པ་ནི། སེམས་ཅན་གྱི་སྐྱོན་དེ་ཆོས་ཅན། ཡང་དག་
，
• 4 2
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་ཡོད་པ་མིན་ཏེ། བཅོས་མ་ཡང་རུང་གློ་བུར་བ་ཉིད་ཡིན་པའི་ཕྱིར་རོ། །ཡང་དག་པའི་
ཡོན་ཏན་དེ་ཆོས་ཅན། རང་བཞིན་གྱིས་དག་པ་ཡིན་ཏེ། ཡང་དག་ཁྱོད་ཀྱི་ཉེས་སྐྱོན་དེ་བདག་
གམ་ངོ་བོ་ཉིད་མེད་པའི་ཕྱིར་རོ། །ལྔ་པ་ནི། དེ་འདྲའི་བློ་ལྡན་ཆོས་ཅན། ཁྱོད་ཀྱིས་བདག་དང་
སེམས་ཅན་ནི་སྐྱོན་མེད་ཡོན་ཏན་ཅན་དུ་མཚུངས་པར་མཐོང་བའི་བྱམས་པ་ཐོབ་པར་མི་
འགྱུར་ཏེ། ཡང་དག་མིན་པའི་ཉེས་སྐྱོན་ཡོད་པར་འཛིན་ཅིང་། ཡང་དག་ཡིན་པའི་ཡོན་ཏན་
མེད་པར་བསྐུར་པ་འདེབས་པས་སོ། །གཉིས་པ་ལ་གསུམ། སེམས་ལྔ་སྐྱེ་བའི་ཚུལ། ལས་ལྔ་
བྱས་པའི་ཚུལ། འབྲས་མཆོག་ཐོབ་པའི་ཚུལ། དང་པོ་ནི། བཀའ་ཐ་མ་འདི་ལས་ཁམས་དེ་ནི་
ཡོད་ཅེས་ཐོབ་པའི་རྒྱུ་ལས། བྱང་ཆུབ་ལ་སྤྲོ་བ་སྐྱེ་བ་དང་གཅིག །སེམས་ཅན་ལ་སྟོན་པ་
བཞིན་གུས་པ་སྐྱེ་བ་དང་གཉིས། སྐྱོན་མེད་པའི་ཤེས་རབ་སྐྱེ་བ་དང་གསུམ། ཡོན་ཏན་ལྡན་
པའི་ཡེ་ཤེས་སྐྱེ་བ་དང་བཞི། བདག་གཞན་མཚུངས་པའི་བྱམས་ཆེན་སྐྱེ་བ་དང་ལྔའོ། །གཉིས་
པ་ནི། ཆོས་དེ་ལྔ་སྐྱེས་པའི་ཕྱིར་སྐྱེས་པ་དེའི་རྒྱུ་ལས་ནི། ཁ་ན་མ་ཐོ་བ་ཞུམ་པ་མེད་པར་བྱས་
པ་དང་གཅིག །སེམས་ཅན་ལ་སྟོན་པ་དང་མཚུངས་པར་ལྟ་བར་བྱས་པ་དང་གཉིས། སྐྱོན་ཡེ་
མེད་འཛིན་པར་བྱས་པ་དང་གསུམ། ཡོན་ཏན་ཡེ་ལྡན་རིག་པར་བྱས་པ་དང་བཞི། བྱམས་
པས་བདག་དང་སེམས་ཅན་མཚུངས་པར་བྱས་པ་དང་ལྔའོ། །གསུམ་པ་ནི། རྒྱུ་བསམ་སྦྱོར་དེ་
གཉིས་ལས་འབྲས་བུ་སངས་རྒྱས་ནི་དུས་མྱུར་དུ་ཐོབ་པར་ངེས་སོ། །གཉིས་པ་ནི། མིང་སྨོས་
ན༑ ཐེག་པ་ཆེན་པོ་རྒྱུད་བླ་མའི་བསྟན་བཅོས། ལས་སྨོས་ན་དཀོན་མཆོག་གི་རིགས་རྣམ་
པར་དབྱེ་བ་ལས། སྐབས་སྨོས་ན་དེ་བཞིན་གཤེགས་པའི་སྙིང་པོའི་སྐབས་ཏེ། གྲངས་སྨོས་
ན༑ ལེའུ་དང་པོའོ། །སྨྲས་པ། བདག་གིས་ཆོས་ཁམས་ཤེས་བྱའི་ཕྱིར། །གཞན་གྱིས་ཆོས་
ཁམས་ལེགས་བསྟན་བལྟས། །གཞན་གྱིས་ཆོས་ཁམས་ཤེས་བྱའི་ཕྱིར། །བདག་གིས་ཆོས་
ཁམས་ལེགས་བསྟན་གཟབས། །ཇི་ལྟར་གཞན་གྱིས་བདག་ཕན་པ། །དེ་ལྟར་བདག་གིས་
-4 2 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༦
གཞན་ཕན་ཏེ། །བདག་གཞན་ཆོས་ཁམས་མངོན་གྱུར་ནས། །ཆོས་ཁམས་འཁོར་ལོ་ལེགས་
བསྐོར་ཤོག །ཅེས་བྱའོ། །དེ་རྣམས་ཀྱིས་དྲི་བཅས་ཆོས་དབྱིངས་བཤད་ཟིན་ཏོ།། །། །
༈ ངོ་བོ་ལ་སོགས་རྣམ་གཞག་བརྒྱད། །རིམ་བཞིན་བསྟན་བཤད་གཉིས་གཉིས་
ལ༑ །ཇི་ལྟར་རིགས་པའི་རྟགས་དཔེ་འགས། །གཏན་ལ་ལེགས་ཕན་བྱང་ཆུབ་མཆོད། །འདི་
མ་རྟོགས་པས་འདི་རྟོགས་ཕྱིར། །འདི་རྣམས་གཞུང་ཚིག་འདི་ཀུན་བཞིན། །འདི་ལྟར་ཡིན་
ཅེས་འདི་རུ་སྟོན། །འདི་ཤེས་འདོད་པས་འདི་བླང་བྱོས། །ད་ནི་དྲི་མེད་ཆོས་ཉིད་བརྗོད་པ་ལ་
གཉིས། གནས་འགྱུར་བྱང་ཆུབ་བསྟན། བྱང་ཆུབ་ལེའུར་བསྡུ། དང་པོ་ལ་གཉིས། དོན་མིང་
མདོར་བསྡུས་བསྟན། མིང་དོན་རྒྱས་པར་བཤད། དང་པོ་ལ་གཉིས། དོན་བརྒྱད་གང་ཡིན་
བསྟན། མིང་བརྒྱད་ སྡོམ་ དུ་ བསྡུ། དང་པོ་ནི། དག་ དང་ སོགས་ སོ། །གཉིས་པ་ནི། ངོ་བོ་
སོགས་སོ། །དེ་གཉིས་སྦྱར་ནས་བཤད་ན། ཁམས་རྣམ་པར་དག་པ་ནི་ངོ་བོའི་དོན་དང་གཅིག།
ཡེ་ཤེས་གཉིས་ཀྱིས་ཐོབ་པ་ནི་རྒྱུའི་དོན་དང་གཉིས། སྒྲིབ་གཉིས་དང་བྲལ་བ་ནི་འབྲས་བུའི་
དོན་དང་གསུམ། རང་གཞན་གྱི་དོན་གཉིས་སྒྲུབ་པ་ནི་ལས་ཀྱི་དོན་དང་བཞི། དོན་དེའི་བརྟེན་
དང་ལྡན་པ་ནི་ལྡན་པའི་དོན་དང་ལྔ། ཟབ་པ་དང་རྒྱ་ཆེ་བ་དང་བདག་ཉིད་ཆེ་བའི་སྐུ་གསུམ་ནི་
འཇུག་པའི་དོན་དང་དྲུག །དེ་ཡང་འཁོར་བ་ཇི་སྲིད་པར་གནས་པ་ནི་དེ་དག་རྟག་པའི་དོན་
དང་བདུན། རང་རིག་གི་ཡུལ་ཇི་ལྟ་བ་ཉིད་ནི་བསམ་གྱིས་མི་ཁྱབ་པའི་དོན་དང་བརྒྱད་ཉིད་དེ།
དེ་རྣམས་ཀྱིས་སངས་རྒྱས་ཀྱི་ས་གནས་འགྱུར་བྱང་ཆུབ་ནི་རྣམ་པར་བཞག་པ་ཡིན་ནོ། །དང་
བཅུ་བསྡུ་བའོ། །གསུམ་པ་འདི་ནི་ངེས་དོན་སྒྲ་མདོ་སྟེ། ཚིག་ཁྲིད་བཀོད་པས་འཕགས་པའི་
ཕྱིར། །འདི་ནི་ངེས་དོན་ཚད་མ་སྟེ། །དོན་བཟང་རྟགས་དཔེས་གཏན་འབེབས་ཕྱིར། །འདི་ནི་
ངེས་དོན་སྙན་དངགས་ཏེ། །དཔེ་དོན་རྒྱན་གྱིས་རབ་མཛེས་ཕྱིར། །འདི་ནི་ངེས་དོན་མངོན་
བརྗོད་དེ། །ཟབ་དོན་རྣམ་གྲངས་ཀུན་ཚང་ཕྱིར། །བཤད་གཞིའི་ཉམས་འགྱུར་ཚིགས་བཅད་
- 4 2 9 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོ༑ ༑།
གཉིས་པ་ལ་དྲུག །ངོ་བོ་རྒྱུ་དོན་བཤད། དྲི་མེད་འབྲས་དོན་བཤད། ཕུན་ཚོགས་
ལས་དོན་བཤད། དོན་དམ་ལྡན་དོན་བཤད། སྐུ་དབྱེ་འཇུག་དོན་བཤད། འཇུག་པའི་དོན་
གཉིས་བཤད། དང་པོ་ལ་གཉིས། ངོ་རྒྱུའི་ཚིགས་བཅད་གསུང་། ཚིག་དོན་མདོར་བསྡུས་
གདམས། དང་པོ་ལ་གཉིས། རྣམ་དག་ངོ་བོའི་དོན། ཐོབ་བྱེད་རྒྱུའི་དོན། དང་པོ་ལ་གསུམ།
ཉི་མཁའ་བཞིན་ གྱི་དོན། སྒྲིབ་གཉིས་སྤྲིན་སྒྲིབ་དོན། ཡོན་ཏན་ཀུན་ལྡན་དོན། དང་པོ་ནི།
སྔར་ཁམས་རང་བཞིན་འོད་གསལ་ཡིན་ཡང་གློ་བུར་དྲི་བཅས་ཡིན་ཞེས་བརྗོད་པ་གང་ཡིན་པ་
དེ་ཕྱིས་ཉི་བཞིན་རྟོགས་པ་དང་མཁའ་བཞིན་སྤངས་པ་རྣམ་པར་དག་པ་ནི་ངོ་བོའི་དོན་ཏོ། །
གཉིས་པ་ནི། དེ་ཡང་སེམས་ཅན་གྱི་དུས་ན་གློ་བུར་གྱི་དྲི་མ་ཉོན་མོངས་པའི་སྒྲིབ་པ་དང་ཤེས་
བྱའི་སྒྲིབ་པ་སྟེ་དེའི་སྤྲིན་ཚོགས་སྟུག་པོ་ཡིས་ནི་བསྒྲིབས་པར་གྱུར་པས་མི་མངོན་ནོ། །གསུམ་
པ་ནི། སངས་རྒྱས་ཀྱི་དུས་ན་དེ་འདྲའི་དྲི་མ་མེད་ཅིང་སངས་རྒྱས་ཀྱི་རྟོགས་པའི་ཡོན་ཏན་ཀུན་
ལྡན་ལ་དེ་གཉིས་ཀྱང་རྟག་བརྟན་གཡུང་དྲུང་ཡིན་པས་སངས་རྒྱས་ཉིད་བྱང་ཆུབ་བོ། །གཉིས་
པ་ནི། ཐོབ་པ་གསུམ། གང་ཞིག་ཐོབ་ན་སངས་རྒྱས་ཀྱི་བྱང་ཆུབ་དེ་ནི་ཐོབ། གང་ལས་ཐོབ་ན་
ཆོས་ལ་མི་རྟོག་ཡེ་ཤེས་མཉམ་གཞག་དང་ཆོས་ལ་རྣམ་འབྱེད་ཡེ་ཤེས་རྗེས་ཐོབ་སྟེ་དེ་དག་ལ་
བརྟེན་ནས་ཐོབ། ཐོབ་པའི་རྟགས་ནི་དེ་ཐོབ་བྱེད་ཀྱི་རྒྱུ་ཡིན་པའི་ཕྱིར་རོ། །གཉིས་པ་ལ་
གཉིས། ངོ་བོའི་ཚིག་དོན་བཤད། རྒྱུའི་ཚིག་དོན་བཤད། དང་པོ་ལ་གསུམ། ཉི་མཁའ་བཞིན་
དོན་བཤད། ཡོན་ཏན་ཀུན་ལྡན་བཤད། སྒྲིབ་གཉིས་སྤྲིན་འདྲ་བཤད། དང་པོ་ལ་གཉིས། ཉི་
བཞིན་ ཡེ་ ཤེས་ བཤད། མཁའ་ བཞིན་ སྤངས་པ་བཤད། དང་པོ་ནི། སངས་ རྒྱས་ ཉིད་ཀྱི་
རྟོགས་པ་གཉིས་ནི་དབྱེར་མེད་པ་དེ་ཉི་མ་བཞིན་དུ་ཡེ་ཤེས་ཉིད་ཀྱི་མཚན་ཉིད་དེ་ཆུབ་པའི་
དོན་ནོ། །དང་བསྡུ་བའོ། །གཉིས་པ་ནི། སྒྲིབ་པ་གཉིས་ནི་དག་པའི་ཆོས་ཀྱི་རབ་ཏུ་ཕྱེ་བ་དེ་
-4 3 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༦
ནམ་མཁའ་བཞིན་དུ་སྤངས་པ་ཉིད་ཀྱི་མཚན་ཉིད་དེ་བྱང་པའི་དོན་ཏོ། །དོ་རྫོགས་ཚིག་གོ །
གཉིས་པ་ནི། འོད་གསལ་རྟོགས་པ་བྱས་མིན་སྤངས་པ། དེ་གཉིས་དབྱེར་མེད་པར་ཟུང་དུ་
འཇུག་པ་ཅན་ཏེ། དེ་ཡང་གངྒཱའི་ཀླུང་གི་ནི་བྱེ་མ་རྡུལ་གྱི་གྲངས་ལས་འདས་པའི་སངས་རྒྱས་
ཀྱི་ཡོན་ཏན་གྱི་ཆོས་རྣམས་ཀུན་དང་རྟག་པར་ལྡན་པ་ཉིད་དོ། །གསུམ་པ་ནི། ཉོན་མོངས་དང་
ཤེས་བྱའི་སྒྲིབ་པ་དེ་གཉིས་ཆོས་ཅན། དཔེ་སྤྲིན་དང་འདྲ་བར་བརྗོད་པ་ཡིན་ཏེ། རང་བཞིན་
ཅིར་ཡང་ཡོངས་སུ་མ་གྲུབ་པའི་ཕྱིར་དང་། མ་གྲུབ་ཀྱང་ཁྱབ་པའི་ཕྱིར་དང༌། ཁྱབ་ཀྱང་གློ་
བུར་བ་ཉིད་ཡིན་པའི་ཕྱིར་རོ། །གཉིས་པ་ནི། ཡིན་ཏེ་ལ་གསུམ། གང་ཞིག་ཡིན་ན་སྒྲིབ་པ་དེ་
གཉིས་དང་བྲལ་བར་བྱེད་པ་ཡི་རྒྱུ་ནི་ཡིན། ཅི་ཞིག་ཡིན་ན་སེམས་དཔའི་མཐོང་སྒོམ་གྱི་ཡེ་
ཤེས་གཉིས་ཡིན། ཡིན་པའི་གྲངས་ནི་དེ་ཡང་མཉམ་གཞག་མི་རྟོག་པའི་ཡེ་ཤེས་དང་ནི་དེའི་
རྗེས་ཐོབ་ན་འཇིག་རྟེན་པའི་ཡེ་ཤེས་གཉིས་སུ་འདོད་དོ། །གཉིས་པ་ལ་གཉིས། འབྲས་བུའི་
ཚིགས་བཅད་གསུང་། ཚིག་དོན་མདོར་བསྡུས་གདམས། དང་པོ་ལ་གཉིས། ཉོན་སྒྲིབ་བྲལ་
བའི་འབྲས། ཤེས་སྒྲིབ་བྲལ་བའི་འབྲས། དང་པོ་ལ་གསུམ། རྒྱ་མཚོ་བཞིན་གྱི་དཔེ། ཟླ་བ་
བཞིན་གྱི་དཔེ། ཉི་མ་བཞིན་གྱི་དཔེ། དང་པོ་ནི། དྲི་མ་མེད་པའི་ཆུ་དག་ལྡན་ཞིང་རིམ་གྱིས་
རྒྱས་པའི་པད་མས་སྟེང་ཁེབས་པའི་རྒྱ་མཚོ་བཞིན་དུ་ཆགས་པའི་ཉོན་མོངས་ཀྱི་དྲི་མ་མེད་པ་
དང་གཅིག་གོ །གཉིས་པ་ནི། སྒྲ་གཅན་འཛིན་གྱི་ཁ་ནས་ཕྱིར་ཐར་བའི་ཟླ་བ་ཉ་གང་བ་ལྟ་
བུར་སྡང་བའི་ཉོན་མོངས་ཀྱི་དྲི་མ་མེད་པ་དང་གཉིས་སོ། །གསུམ་པ་ནི། སྤྲིན་གྱི་ཚོགས་དག་
ལས་སོ་སོར་གྲོལ་བའི་ཉི་མ་རྒྱས་པ་ལྟ་བུར་རྨོངས་པའི་ཉོན་མོངས་ཀྱི་དྲི་མ་མེད་པ་དང་
གསུམ་སྟེ། དེའི་ཡོན་ཏན་དང་ལྡན་པའི་ཕྱིར་ཡེ་ཤེས་འོད་ཟེར་གྱི་སྣང་བ་དང་ལྡན་པ་ནི་སངས་
རྒྱས་དེ་ཉིད་དོ། །གཉིས་པ་ལ་གསུམ། ཐུབ་སོགས་གསུམ་གྱི་དཔེ། གསེར་སོགས་གསུམ་གྱི་
དཔེ། སྐུ་སོགས་གསུམ་གྱི་དཔེ། དང་པོ་ནི། ཐུབ་པའི་ཁྱུ་མཆོག་བཞིན་དང་གཅིག །སྦྲང་རྩི་
བ 4
3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་དང་གཉིས། སྙིང་པོ་བཞིན་དང་གསུམ་མོ། །གཉིས་པ་ནི། རིན་ཆེན་གསེར་བཞིན་དང་
གཅིག །གཏེར་བཞིན་དང་གཉིས། ལྗོན་ཤིང་བཞིན་དང་གསུམ་མོ། །གསུམ་པ་ནི། དྲི་མེད་
རིན་ཆེན་བདེ་གཤེགས་ཀྱི་སྐུ་འདྲ་བ་དང་ནི་གཅིག །ས་བདག་འདྲ་བ་དང་གཉིས། གསེར་གྱི་
གཟུགས་འདྲ་བ་དང་གསུམ་སྟེ། དེ་དག་རྒྱལ་བ་ལ་ཤེས་སྒྲིབ་མེད་པའི་དཔེ་ཉིད་དོ། །གཉིས་
པ་ལ་གཉིས། འབྲས་བུའི་དོན་དུ་གདམས། ཚིག་དོན་སོ་སོར་བཤད། དང་པོ་ལ་གཉིས།
དང་པོའི་རྒྱུ་འབྲས་བརྗོད། གཉིས་པའི་རྒྱུ་འབྲས་བསྟན། དང་པོ་ནི། དེ་བཞིན་གཤེགས་པ་
ཡིན། ཇི་བཞིན་ཡིན་ན་ནམ་མཁའ་ལས་དབང་གི་རྒྱུ་བྱེད་པ་བཞིན་ཡིན། ཅི་ཞིག་ཡིན་ན་སྐྱེས་
བུ་དམ་པའི་གནས་གྱུར་དབང་པོ་དྲུག་གིས་ཟག་མེད་ཀྱི་དོན་དྲུག་ཉམས་སུ་མྱོང་བའི་རྒྱུ་ཡིན་
ནོ༑ ༑གཉིས་ པ་ ལ་ དྲུག །གཟུགས་ དོན་ ལྟ་ བའི་ རྒྱུ། གཏམ་ བཟང་ མཉན་ པའི་ རྒྱུ། དྲི་
གཙང་སྙོམ་པའི་རྒྱུ། ཆོས་རོ་མྱོང་བའི་རྒྱུ། རེག་བདེ་ཚོར་བའི་རྒྱུ། ཟབ་ཆོས་རྟོགས་པའི་རྒྱུ།
དང་པོ་ནི། མིག་གིས་འབྱུང་མེད་དབང་འབྱོར་བའི་གཟུགས་དོན་ནི་ལྟ་བའི་རྒྱུར་གྱུར་པ་དང་
གཅིག་གོ །གཉིས་པ་ནི། རྣ་བ་ཆོས་ཀྱི་གཏམ་བཟང་ནི་དྲི་མས་གཙང་མ་མཉན་པའི་རྒྱུར་གྱུར་
པ་དང་གཉིས་སོ། །གསུམ་པ་ནི། སྣ་ཡིས་བདེ་གཤེགས་དགྱེས་པའི་ཚུལ་ཁྲིམས་ཀྱི་དྲི་གཙང་
མ་ནི་སྣོམ་པའི་རྒྱུར་གྱུར་པ་དང་གསུམ་མོ། །བཞི་པ་ནི། ལྕེ་ཡིས་འཕགས་ཆེན་ཐུབ་པའི་དམ་
ཆོས་ཀྱི་རོ་མཆོག་ནི་མྱོང་བའི་རྒྱུར་གྱུར་པ་དང་བཞིའོ། །ལྔ་པ་ནི། ལུས་ཀྱིས་ཏིང་འཛིན་གྱི་
མྱོང་བ་ཀུན་ལ་རེག་པའི་བདེ་ཆེན་ནི་ཚོར་བའི་རྒྱུར་གྱུར་པ་དང་ལྔའོ། །དྲུག་པ་ནི། ཡིད་ཀྱིས་
ངོ་བོ་ཉིད་ཀྱིས་ནི་ཚིག་དོན་ཟབ་པའི་ཆོས་ཚུལ་རྟོགས་པའི་རྒྱུར་གྱུར་པ་དང་དྲུག་གོ །གསུམ་
པ་ནི། བྲལ་བ་ལ་བཞི། ནམ་ཚེ་བྲལ་ན་རིག་པས་ཞིབ་མོར་བསམ་པ་ན་བྲལ། གང་ཞིག་བྲལ
ན་དོན་དམ་པའི་བདེ་བ་སྦྱིན་པར་མཛད་པའི་བདེ་གཤེགས་བྲལ། ཇི་བཞིན་བྲལ་ན་བྱེད་རྒྱུ་
མིན་པའི་ནམ་མཁའ་བཞིན་དུ་བྲལ། གང་དང་བྲལ་ན་སྐྱེད་བྱེད་ཀྱི་རྒྱུ་མཚན་ནམ་མཚན་རྟོག་
-
- 43 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
རྣམས་དང་བྲལ་ལོ། །ཀྭ་ཡེ། རྩ་བ་དང་མཐུན་དོན་ཁྱད་ཡོད། །འགྲེལ་པ་དང་མཐུན་ཚིག་
ཁྱོད་ཡོད། །གཉིས་ཀ་དང་མཐུན་འགྱུར་ཁྱད་ཡོད། །གསུམ་ག་དང་མཐུན་རྩོམ་ཁྱད་ཡོད། །
དེ་བས་གཞན་ལས་འདི་དོན་ལེགས། །དེ་བས་གཞན་ལས་འདི་ཚིག་ལེགས། །དེ་བས་གཞན་
ལས་འདི་འགྱུར་ལེགས། །དེ་བས་གཞན་ལས་འདི་རྩོམ་ལེགས། །བཤད་པའི་ཉམས་འགྱུར་
ཚིགས་བཅད་དོ། །
གཉིས་པ་ལ་གཉིས། ལས་ཀྱི་དོན་དུ་གདམས། ཚིག་དོན་སོ་སོར་བཤད། དང་པོ་
ནི༑ ཤེས་བྱ་སྟེ་ལ་གསུམ། གང་དུ་ཤེས་ན་མདོར་བསྡུ་ན་རྒྱུ་མཉམ་རྗེས་ཀྱི་ཡེ་ཤེས་གཉིས་པོ་
ཡིས་བྱ་བའི་ལས་སུ་ཤེས་པ་ཆོས་ཅན། སྦྱིན་པའི་ཆ་ནས་དཔེ་སྦྲང་རྩི་བཞིན་ཏེ། དམ་ཆོས་
ཟབ་མོའི་རོ་སྦྱིན་པའི་ཕྱིར་རོ། །གསུམ་པ་ནི། རྒྱལ་བ་སངས་རྒྱས་དེ་ནི་ཆོས་ཅན། བྲལ་བའི་
ཆ་ནས་དཔེ་སྙིང་པོ་བཞིན་ཏེ། སྣ་ཚོགས་ཆོས་ལ་སྒྲིབ་པའི་སྤུན་པ་དང་ནི་བྲལ་བའི་ཕྱིར་རོ། །
གཉིས་པ་ལ་གསུམ། གསེར་གྱི་དཔེ་དོན་སྦྱར། གཏེར་གྱི་དཔེ་དོན་སྦྱར། ལྗོན་པའི་དཔེ་དོན་
སྦྱར། དང་པོ་ནི། རྒྱལ་བ་སངས་རྒྱས་དེ་ནི་ཆོས་ཅན། དག་པའི་ཆ་ནས་དཔེ་གསེར་བཞིན་ཏེ།
དྲི་མའི་ལྗན་ལྗིན་རང་བཞིན་གྱིས་དག་པའི་ཕྱིར་རོ། །གཉིས་པ་ནི། རྒྱལ་བ་སངས་རྒྱས་དེ་ནི་
ཆོས་ཅན། སེལ་བའི་ཆ་ནས་དཔེ་གཏེར་བཞིན་ཏེ། ཡོན་ཏན་མང་པོའི་ནོར་རྫས་ཀྱི་ནི་འགྲོ་
བའི་དབུལ་བ་སེལ་བར་བྱེད་པའི་ཕྱིར་རོ། །གསུམ་པ་ནི། རྒྱལ་བ་སངས་རྒྱས་དེ་ནི་ཆོས་ཅན།
སྨིན་པའི་ཆ་ནས་དཔེ་ལྗོན་ཤིང་བཞིན་ཏེ། རྣམ་གྲོལ་ཐར་པའི་འབྲས་བུ་སྨིན་པར་བྱེད་པའི་
ཕྱིར་རོ། །གསུམ་པ་ལ་གསུམ། རྒྱལ་སྐུའི་དཔེ་དོན་སྦྱར། རྒྱལ་པོའི་དཔེ་དོན་སྦྱར། གསེར་
གཟུགས་དཔེ་དོན་སྦྱར། དང་པོ་ནི། རྒྱལ་བ་སངས་རྒྱས་དེ་ནི་ཆོས་ཅན། སྐུའི་ཆ་ནས་དཔེ་
རིན་ཆེན་གྱི་སྐུ་བཞིན་ཏེ། ཡོན་ཏན་རིན་ཆེན་གྱི་ཆོས་རྣམས་ཀྱི་སྐུ་ཡིན་པའི་ཕྱིར་རོ། །གཉིས་
པ་ནི། རྒྱལ་བ་སངས་རྒྱས་དེ་ནི་ཆོས་ཅན། མཆོག་གི་ཆ་ནས་དཔེ་རྒྱལ་པོ་བཞིན་ཏེ། འགྲོ་བ་
，，
- 4 3 3 -



་་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྐང་གཉིས་པ་ཀུན་གྱི་བདག་པོའི་མཆོག་ཡིན་པའི་ཕྱིར་རོ། །གསུམ་པ་ནི། རྒྱལ་བ་སངས་
རྒྱས་དེ་ནི་ཆོས་ཅན། གཟུགས་ཀྱི་ཆ་ནས་དཔེ་གསེར་གཟུགས་བཞིན་ཏེ། ལོངས་སྐུ་རིན་ཆེན་
གྱི་གཟུགས་ཀྱི་རྣམ་པ་ཅན་ཡིན་པའི་ཕྱིར་རོ། །དང་བདུན་བསྡུ་བའོ། །གསུམ་པ་ལ་གཉིས།
ལས་ ཀྱི་ཚིགས་བཅད་གསུང༌། ཚིག་དོན་མདོར་བསྡུས་གདམས། དང་པོ་ལ་གཉིས། རང་
དོན་སྒྲུབ་པའི་ལས། གཞན་དོན་སྒྲུབ་པའི་ལས། དང་པོ་ནི། ཟག་མེད་ཀྱི་སྤངས་པ། ཁྱབ་
པའི་རྟོགས་པ་དེ་གཉིས་འཇིག་པ་མེད་པའི་ཆོས་ཅན་ཏེ། དེ་བཤད་ན་བརྟན་ཞི་རྟག་པ་འཕོ་བ་
མེད་པ་བཞི་ཡིན་ལ། དེའི་རྟེན་ཡིན་པས་གནས་སོ། །གཉིས་པ་ལ་གསུམ། རྒྱུ་དོན་མདོ་རུ་
བསྡུ། རྒྱུ་དྲུག་སོ་སོར་དབྱེ། བྱེད་པའི་ རྒྱུ བྲལ་ གདམས། དང༌ པོ་ནི། ཡིན་ལ་གསུམ། གང་
ཞིག་ཡིན་ན་གང་ཟག་བརྗོད་ལ་གཉིས། གང་ཞིག་བརྗོད་ན་ཆུ་མཚོ་སོགས་དཔེ་གསུམ་བཞིན་
དུ་འདོད་ཆགས་སོགས་དུག་གསུམ་གློ་བུར་བའི་ཉོན་མོངས་ནི་ངེས་པར་དག་ཅིང་སྤངས་པ་དེ་
ནི་བརྗོད། ཇི་ལྟར་བརྗོད་ན་མོས་པ་རྒྱུ་མཉམ་གཞག་མི་རྟོག་ཡེ་ཤེས་ཀྱི་བྲལ་བའི་འབྲས་བུ་
ཡིན་པར་རབ་ཏུ་བརྗོད་དོ། །གཉིས་པ་ནི། བསྟན་ལ་གཉིས། གང་ཞིག་བསྟན་ན་ཡོན་ཏན་
དགུའི་རྣམ་པ་ཀུན་གྱི་མཆོག་དང་ལྡན་པའི་སངས་རྒྱས་ཀྱི་ཆོས་སྐུ་ནི་ངེས་པར་ཐོབ་ཅིང་རྟོགས་
པ་དེ་ནི་བསྟན། ཇི་ལྟར་བསྟན་ན་མདོར་ན་རྒྱུ་རྗེས་ལ་ཐོབ་པ་འཇིག་རྟེན་པ་ཡི་ཡེ་ཤེས་ཀྱི་
བྲལ་བའི་འབྲས་བུ་ཡིན་པར་རབ་ཏུ་བསྟན་ཏོ། །གཉིས་པ་ལ་གཉིས། དཔེ་གསུམ་ཚིག་དོན་
བཤད། དཔེ་དགུའི་ཚིག་དོན་བཤད། དང་པོ་ལ་གསུམ། རྒྱ་མཚོའི་དཔེ་དོན་བཤད། ཟླ་བའི་
དཔེ་དོན་བཤད། ཉི་མའི་དཔེ་དོན་བཤད། དང་པོ་ནི། རྒྱལ་བ་སངས་རྒྱས་ཉིད་དེ་ནི་ཆོས་
ཅན། དཔེ་ཆུ་རྡུལ་དག་པས་གང་བའི་རྫིང་དང་མཚུངས་པ་ཡིན་ཏེ། འདོད་ཆགས་ཀྱི་ས་རྡུལ་
ནི་སྤངས་པའི་ཕྱིར་དང༌། གདུལ་བྱ་འགྲོ་བ་ཡི་ནི་པད་མ་ལ་དམ་ཆོས་བསམ་གཏན་གྱི་ཆུ་
ནི་དབབ་པའི་ཕྱིར་རོ། །གཉིས་པ་ནི། རྒྱལ་བ་སངས་རྒྱས་ཉིད་དེ་ནི་ཆོས་ཅན། དཔེ་སྒྲ་གཅན་
-
，
- 43 4 -



，
་，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
གྱི་དྲི་མ་མེད་པའི་ཟླ་བ་ཉ་གང་བ་བཞིན་ཡིན་ཏེ། ཞེ་སྡང་གི་སྒྲ་གཅན་འཛིན་ལས་ཕྱིར་ཐར་
བས། དམིགས་མེད་སྙིང་རྗེ་དང་བྱམས་ཆེན་གྱི་འོད་ཟེར་གྱིས། འགྲོ་བའི་ཕྱོགས་བཅུ་ལ་ཁྱབ་
པའི་ཕྱིར་ནའོ། །གསུམ་པ་ནི། རྒྱལ་བ་སངས་རྒྱས་ཉིད་དེ་ནི་ཆོས་ཅན། དཔེ་སྤྲིན་ཚོགས་ཀྱི་
དྲི་མ་མེད་པའི་ཉི་མ་རྒྱས་པ་བཞིན་ཡིན་ཏེ། གཏི་མུག་གི་སྤྲིན་ཚོགས་དག་ལས་གྲོལ་བ། འགྲོ་
བའི་ཕྱོགས་བཅུར་ཡེ་ཤེས་ཀྱི་འོད་ཟེར་གྱིས་མི་ཤེས་པའི་མུན་པ་སེལ་བའི་ཕྱིར་རོ། །
གཉིས་པ་ལ་གསུམ། ཐུབ་སོགས་དཔེ་གསུམ་བཤད། གསེར་སོགས་དཔེ་གསུམ་
བཤད། སྐུ་སོགས་དཔེ་ གསུམ་བཤད། དང་པོ་ལ་གསུམ། ཐུབ་པའི་དཔེ་དོན་སྦྱར། སྦྲང་
རྩིའི་དཔེ་དོན་སྦྱར། སྙིང་པོའི་དཔེ་དོན་སྦྱར། དང་པོ་ནི། རྒྱལ་བ་སངས་རྒྱས་དེ་ནི་ཆོས་ཅན།
མཉམ་པའི་ཆ་ནས་དཔེ་བདེ་གཤེགས་བཞིན་ཏེ། འཇིག་རྟེན་ན་མི་མཉམ་པའི་ཆོས་དང་
མཉམ་པའི་ཕྱིར་རོ། །གཉིས་པ་ནི། རྒྱལ་བ་སངས་རྒྱས་དེ་ནི་གང་ཞིག་ཤེས་ན་འབྲས་བུ་
གྲོལ་བ་ཆོས་ཀྱི་སྐུ་འདི་གཉིས་ནི་ཤེས། ཤེས་པའི་ཚུལ་ནི་མཉམ་གཞག་གིས་གྲོལ་བའི་སྐུ་སྟེ་
སྤངས་པ་ནི་རྫོགས་པ་དང་རྗེས་ཐོབ་ཀྱིས་ཆོས་ཀྱི་སྐུ་སྟེ་རྟོགས་པ་ནི་སྦྱོང་བའོ། །གཉིས་པ་ལ་
གཉིས། རང་ལས་ཚིག་དོན་བཤད། གཞན་ལས་ཚིག་དོན་བཤད། དང་པོ་ལ་གཉིས། ལས་
གསུམ་མདོར་བསྡུས་གདམས། རྒྱུ་མཚན་སོ་སོར་བཤད། དང་པོ་ནི། རང་དོན་ཆོས་ཅན།
ཁྱོད་ཀྱི་སྐབས་སུ་རྣམ་གྲོལ་གྱི་སྐུ་དང་ཆོས་ཀྱི་སྐུ་དག་ནི་སོ་སོར་རྣམ་པ་གཉིས་དང་ཐུན་མོང་དུ་
རྣམ་པ་གཅིག་གིས་ཤེས་པར་བྱ་སྟེ། གྲོལ་སྐུ་ཟག་པ་མེད་པའི་ཕྱིར་དང་། ཆོས་སྐུ་ཁྱབ་པའི་
ཕྱིར་དང༌། གཉིས་ཀ་འདུས་མ་བྱས་བཞི་རྣམས་ཀྱི་གནས་ཉིད་ཡིན་པའི་ཕྱིར་རོ། །གཉིས་པ་
ལ་བཞི། ཟག་མེད་ རྒྱུ་མཚན་བཤད། ཁྱབ་པའི་རྒྱུ་མཚན་བཤད། མ་ བྱས་པའི་རྒྱུ་མཚན་
བཤད། གནས་ཀྱི་རྒྱུ་མཚན་བཤད། དང་པོ་ནི། གྲོལ་སྐུ་ཆོས་ཅན། སྒྲིབ་གཉིས་ཀྱི་ཟག་མེད་
ཡིན་ཏེ། ཀུན་ནས་ཉོན་མོངས་རྣམ་པ་ནི་རང་རྒྱུད་ལ་བག་ཆགས་དང་བཅས་པ་གཏན་ནས་
- 43 5 -



A
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགག་པའི་ཕྱིར་རོ། །གཉིས་པ་ནི། ཆོས་སྐུ་ཆོས་ཅན། ཤེས་བྱ་ལ་ཡེ་ཤེས་ཀྱིས་ཁྱབ་པ་ཉིད་
དུ་འདོད་དེ། ཇི་ལྟ་བ་ལ་ཆགས་པ་མེད་ཅིང་ཇི་སྙེད་པ་ལ་ཐོགས་པ་མེད་པར་འཇུག་པའི་ཕྱིར་
རོ༑ ༑གསུམ་པ་ལ་གཉིས། དང་པོ་གཏན་ཚིགས་དོན་དང་། དེ་ནས་རྟགས་དོན་བཤད། དང༌
པོ་ནི། གྲོལ་ཆོས་ཀྱི་སྐུ་གཉིས་ཆོས་ཅན། འདུས་མ་བྱས་ཡིན་ཏེ། དུས་གཏན་དུ་འཇིག་པ་མེད་
པའི་ཆོས་ཀྱི་རང་བཞིན་ཡིན་པའི་ཕྱིར་རོ། །གཉིས་པ་ལ་གཉིས། སྔར་གྱི་བསྟན་བཤད་སྦྱར།
དེ་ནས་བརྟན་སོགས་བཤད། དང་པོ་ནི། གོང་གི་འཇིག་མེད་ཆོས་ཅན་ཏེ་ཞེས་པ་ཉིད་ནི་
མདོར་བསྟན་པ་སྟེ། བརྟན་ཞི་རྟག་པ་ཞེས་སོགས་རྣམས་ཀྱིས་དེ་ཉིད་རྒྱས་པར་བཤད་དོ། །
གཉིས་པ་ལ་གསུམ། བཟློག་དོན་འཇིག་པ་བཞི། འཇིག་དོན་ངོས་འཛིན་བཞི། དངོས་དོན་
འཇིག་མེད་བཞི། དང་པོ་ནི། སྐྱེས་བུའི་འཇིག་པ་ཆོས་ཅན། དབྱེ་ན་རྣམ་པ་བཞིར་ཤེས་པར་
བྱ་སྟེ། བརྟན་ཞི་རྟག་སོགས་དག་ལས་བཟློག་པ་བཞི་ཡིན་པའི་ཕྱིར་རོ། །གཉིས་པ་ནི། བཞི་
གང་ཞེ་ན། རྙིང་པའི་འཇིགས་པ་རྒས་པ་དང་གཅིག །འགྱུར་བའི་འཇིགས་ པ་ན་བ་དང་
གཉིས། ཆད་པའི་འཇིགས་པ་སྐྱེ་བ་དང་གསུམ། འཕོ་བའི་འཇིགས་པ་འཆི་བ་དང་བཞི་སྟེ།
བསམ་མི་ཁྱབ་བསྒྱུར་ནི་དེའི་ཁྱད་པར་རོ། །གསུམ་པ་ནི། གྲོལ་ཆོས་ཀྱི་སྐུ་གཉིས་ཆོས་ཅན།
ཁྱོད་བརྟན་པའི་འཇིག་མེད་དང་གཅིག །ཞི་བའི་འཇིག་མེད་དང་གཉིས། རྟག་པའི་འཇིག་
མེད་དང་གསུམ། འཕོ་མེད་ཀྱི་འཇིག་མེད་དང་བཞིར་ཤེས་པར་བྱ་སྟེ། རྙིང་སོགས་ཀྱི་འཇིག་
པ་དེ་བཞི་མེད་པའི་མཐར་ཐུག་ཡིན་པའི་ཕྱིར་ནའོ། །བཞི་པ་ནི། དྲི་མེད་གྲོལ་སྐུ་དང་ཡེ་ཤེས་
ཆོས་སྐུ་དེ་གཉིས་ཆོས་ཅན། ཁྱོད་ལ་གནས་ཞེས་ཟེར་ཏེ། བརྟན་སོགས་དཀར་པོའི་ཆོས་བཞི་
རྣམས་ ཀྱི་རྟེན་ ཡིན་ པའི་ ཕྱིར་ ནའོ། །གཉིས་ པ་ལ་གཉིས། ནམ་ མཁའི་དཔེ་ ཉིད་བཤད།
དབང་ པོའི་ རྒྱུ་ དོན་ བཤད། དང༌ པོ་ནི། ཡིན་ ལ་ གསུམ། གང་ཞིག་ཡིན་ན་ བྱེད་རྒྱུ་མིན་
པའི་ནམ་མཁའ་ནི་ཡིན། ཅི་ཞིག་ཡིན་ན་མིག་གིས་གཟུགས་མཐོང་བ་དང་རྣ་བས་སྒྲ་དང་།
- 4 36 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༦
སྣས་དྲི་དང༌། ལྕེས་རོ་དང༌། ལུས་ཀྱིས་རེག་དང༌། ཡིད་ཀྱིས་ཆོས་རྣམས་ནི། ཐོས་ཚོར་མྱོང་
རེག་ལ་སོགས་པའི་ རྒྱུ་ ཡིན། ཡིན་ པའི་འབྲེལ་ ནི་ དཔེ་ ཇི་ ལྟར་ ན་ དེ་ ལྟར་རོ་ཞེས་ཐོག་
མཐར་སྦྱར་བས་ཤེས་སོ། །གཉིས་པ་ནི། དཔེ་དེ་བཞིན་དུ་ཡིན་ནོ་ཞེས་སྦྲེལ་ཏེ་བཞི། གང་
ཞིག་ཡིན་ན་རྣམ་གྲོལ་ཆོས་ཀྱི་སྐུ་གཉིས་ཡིན། གང་གིས་ཡིན་ན་སྒྲིབ་པའམ་ཐོགས་པ་མེད་
པའི་སྦྱོར་བའམ་ཐབས་ཀྱིས་ཡིན། གང་ལ་ཡིན་ན་བརྟན་པའམ་སྐྱེས་བུ་དམ་པའི་དབང་ཡུལ་
གྱི་དོན་ལ་ཡིན། ཅི་ཞིག་ཡིན་ན་འབྱུང་མེད་གཟུགས་དོན་སོགས་ཟག་པ་མེད་པའི་འདོད་པའི་
ཡོན་ཏན་དྲུག་དག་འབྱུང་བ་ཡི་ནི་རྒྱུ་ཡིན་ནོ། །བཞི་པ་ལ་གཉིས། ལྡན་པའི་ཚིགས་བཅད་
གསུང༌། ཚིག་དོན་མདོར་བསྡུས་གདམས། དང་པོ་ནི། བསམ་དུ་མེད་པའི་ཡོན་ཏན་དང་
གཅིག །རྟག་པའི་ཡོན་ཏན་དང་གཉིས། བརྟན་པའི་ཡོན་ཏན་དང་གསུམ། ཞི་བའི་ཡོན་ཏན་
དང་བཞི། གཡུང་དྲུང་ཉིད་ཀྱི་ཡོན་ཏན་དང་ལྔ། རབ་ཞིའི་ཡོན་ཏན་དང་དྲུག ཁྱབ་པའི་ཡོན་
ཏན་དང་བདུན། རྟོག་བྲལ་ནམ་མཁའ་བཞིན་གྱི་ཡོན་ཏན་དང་བརྒྱད། ཆགས་པ་མེད་པའི་
ཡོན་ཏན་དང་དགུ། ཀུན་ཏུ་ཐོགས་པ་མེད་པའི་ཡོན་ཏན་དང་བཅུ། རྩུབ་རེག་དང་བྲལ་བའི་
ཡོན་ཏན་དང་ བཅུ་ གཅིག །བལྟར་ མེད་ པའི་ ཡོན་ཏན་དང་བཅུ་གཉིས། གཟུང་དུ་མེད་
པའི་ཡོན་ཏན་དང་བཅུ་གསུམ། དགེ་བའི་ཡོན་ཏན་དང་བཅུ་བཞི། དྲི་མ་མེད་པའི་ཡོན་ཏན་
དང་བཅོ་ལྔ་སྟེ། དེ་རྣམས་སངས་རྒྱས་ལ་ལྡན་པའི་དོན་དམ་གྱི་ཡོན་ཏན་ནོ། །
གཉིས་པ་ལ་གཉིས། ལྡན་པའི་དོན་དུ་གདམས། ཚིག་དོན་སོ་སོར་བཤད། དང་
པོ་ནི། རྣམ་གྲོལ་གྱི་སྐུ་དང་ཆོས་ཀྱི་སྐུ་གཉིས་ཆོས་ཅན། བསམ་མི་ཁྱབ་སོགས་ཡོན་ཏན་བཅོ་
ལྔ་ལྡན་ཏེ། ཁྱོད་ཡིན་དེ་ལ་རང་གཞན་གྱི་དོན་གཉིས་བརྟན་པའི་ཕྱིར་ཏེ། ཁྱོད་དག་གིས་རང་
གི་དོན་དང་གཞན་གྱི་དོན་གཉིས་བསྟན་པས་སོ། །གཉིས་པ་ལ་གཉིས། བསམ་མེད་ཚིག་
དོན་བཤད། རྟག་ སོགས་ཚིག་དོན་བཤད། དང༌པོ་ལ་གཉིས། བསམ་མེད་རྟགས་གསུམ་
- 43 7 –



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན། བསྟན་དོན་གསལ་བར་བཤད། དང་པོ་ནི། ཡེ་ཤེས་ལུས་ཅན་སངས་རྒྱས་ཀྱི་སྐུ་དེ་
གཉིས་ཆོས་ཅན། བྱིས་འཕགས་གཞན་གྱིས་བསམ་མི་ཁྱབ་པར་རྟོགས་པར་བྱ་སྟེ། བྱིས་
འཕགས་གཞན་གྱིས་ཐོས་བསམ་སྒོམ་པའི་ཤེས་རབ་གསུམ་གྱིས་དངོས་ཡུལ་མིན་པའི་ཕྱིར་
ཏེ༑ ཐམས་ཅད་མཁྱེན་པ་ཁོ་ནའི་ཡེ་ཤེས་ཀྱི་དངོས་ཡུལ་ཡིན་པས་སོ། །གཉིས་པ་ལ་གཉིས།
རྟགས་གསུམ་རྒྱུ་མཚན་བཤད། བསམ་མི་ཁྱབ་ཆོས་སྒྲུབ། དང་པོ་ལ་གསུམ། ཐོས་ཡུལ་མིན་
རྒྱུ་བཤད། བསམ་ཡུལ་མིན་རྒྱུ་བཤད། སྒོམ་ཡུལ་མིན་རྒྱུ་བཤད། དང་པོ་ནི། སྐུ་དེ་གཉིས་
ཆོས་ཅན། བྱིས་འཕགས་གཞན་གྱིས་ཐོས་པའི་དངོས་ཡུལ་མིན་ཏེ། ཕྲ་བའི་ཟབ་མོ་མཐར་
ཐུག་ཡིན་ པའི་ ཕྱིར་རོ། །གཉིས་པ་ནི། སྐུ་དེ་གཉིས་ཆོས་ཅན། བྱིས་འཕགས་གཞན་གྱིས་
བསམ་པའི་དངོས་ཡུལ་མིན་ཏེ། དོན་དམ་པའི་ཟབ་མོ་མཐར་ཐུག་ཡིན་པའི་ཕྱིར་རོ། །གསུམ་
པ་ནི། སྐུ་དེ་གཉིས་ཆོས་ཅན། བྱིས་འཕགས་གཞན་གྱིས་སྒོམ་པའི་དངོས་ཡུལ་མ་ཡིན་ཏེ།
ཆོས་ཉིད་ཀྱི་ཟབ་མོ་མཐར་ཐུག་ཡིན་པའི་ཕྱིར་རོ། །འཇིག་རྟེན་པ་བྱིས་པ་དང་སོགས་ཀྱི་སྒྲས་
འཇིག་རྟེན་ལས་འདས་པ་འཕགས་གཞན་བཟུང་ངོ་། །གཉིས་པ་ལ་གཉིས། བྱིས་པར་བསྒྲུབ་
པའི་དཔེ། འཕགས་པར་བསྒྲུབ་པའི་དཔེ། དང་པོ་ནི། སྐུ་དེ་གཉིས་ཆོས་ཅན། བྱིས་པ་སོ་
སོའི་སྐྱེ་བོ་སྔོན་ཅུང་ཟད་དངོས་སུ་མཐོང་མ་མྱོང་སྟེ། གང་གི་ཕྱིར་ན་ཅུང་ཟད་ཀྱང་དེའི་ཤེས་
རབ་གསུམ་གྱིས་དངོས་ཡུལ་མིན་པ་དེའི་ཕྱིར། དཔེར་ན། གཟུགས་ལ་དམུས་ལོང་གིས་བལྟ་
བ་བཞིན་ནོ། །གཉིས་པ་ནི། སྐུ་དེ་གཉིས་ཆོས་ཅན། འཕགས་ པ་ གཞན་གྱིས་ཀྱང་སྔོན་
རྫོགས་པར་དངོས་སུ་མཐོང་མ་མྱོང་སྟེ། གང་གི་ཕྱིར་ན་རྫོགས་པར་དེའི་ཤེས་རབ་གསུམ་གྱི་
དངོས་ཡུལ་མིན་པ་དེའི་ཕྱིར། དཔེར་ན་བཙས་པའི་ལྷུམས་སུ་གནས་པའི་བུ་ཆུང་གིས་ཉི་མའི་
གཟུགས་ལ་བལྟ་བ་བཞིན་ནོ། །
གཉིས་པ་ལ་བཞི། མི་འགྱུར་ཆོས་བཞི་བཤད། རྟོགས་པའི་ཆོས་གསུམ་བཤད།
-4 38 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༡༦
སྤངས་པའི་ཆོས་གསུམ་བཤད། རང་བཞིན་ཆོས་བཞི་བཤད། དང་པོ་ལ་བཞི། རྟག་པའི་རྒྱུ་
མཚན་བཤད། བརྟན་པའི་རྒྱུ་མཚན་བཤད། ཞི་བའི་རྒྱུ་མཚན་བཤད། གཡུང་དྲུང་རྒྱུ་མཚན་
བཤད། དང་པོ་ནི། སྐུ་དེ་གཉིས་ཆོས་ཅན། རྟག་པ་ཡིན་ཏེ། སྐྱེ་བ་དང་བྲལ་བར་གནས་པའི་
ཕྱིར་རོ། །གཉིས་པ་ནི། སྐུ་དེ་གཉིས་ཆོས་ཅན། བརྟན་པ་ཡིན་པ་སྟེ། འགག་པ་མེད་པར་
གནས་པའི་ཕྱིར་རོ། །གསུམ་པ་ནི། སྐུ་དེ་གཉིས་ཆོས་ཅན། ཞི་བ་ཡིན་པ་སྟེ། སྐྱེ་འགག་དེ་
གཉིས་མེད་པར་གནས་པའི་ཕྱིར་རོ། །བཞི་པ་ནི། སྐུ་དེ་གཉིས་ཆོས་ཅན། གཡུང་དྲུག་ཡིན་པ་
སྟེ་༑ ཆོས་ཉིད་མ་བཅོས་པར་གནས་པའི་ཕྱིར་རོ། །དོ་རྫོགས་ཚིག་གོ །གཉིས་པ་ལ་གསུམ།
རབ་ཞིའི་རྒྱུ་མཚན་བཤད། ཁྱབ་པའི་རྒྱུ་མཚན་བཤད། རྟོག་བྲལ་རྒྱུ་མཚན་བཤད། དང་པོ་
ནི༑ སྐུ་དེ་གཉིས་ཆོས་ཅན། རབ་ཞི་ཡིན་ཏེ། སྡུག་བསྔལ་འགོག་པའི་བདེན་པ་ཡིན་པའི་ཕྱིར་
རོ༑ ༑གཉིས་པ་ནི་སྐུ་དེ་གཉིས་ཆོས་ཅན། ཁྱབ་པ་ཡིན་ཏེ། ཤེས་བྱ་ཐམས་ཅད་རྟོགས་པའི་
ཕྱིར་རོ། །གསུམ་པ་ནི། སྐུ་དེ་གཉིས་ཆོས་ཅན། རྟོག་བྲལ་ཡིན་ཏེ། ཞེན་པས་གནས་པ་མེད་
པའི་ཕྱིར་རོ། །གསུམ་པ་ལ་གསུམ། ཆགས་མེད་རྒྱུ་མཚན་བཤད། ཐོགས་མེད་རྒྱུ་མཚན་
བཤད། རྩུབ་བྲལ་རྒྱུ་མཚན་བཤད། དང་པོ་ནི། སྐུ་དེ་གཉིས་ཆོས་ཅན། མཐའ་གཅིག་ཏུ་ཇི་
ལྟ་བ་ལ་ཆགས་པ་མེད་དེ། ཉོན་མོངས་པའི་སྒྲིབ་པ་ཀུན་སྤངས་པའི་ཕྱིར་རོ། །གཉིས་པ་ནི།
སྐུ་དེ་གཉིས་ཆོས་ཅན། ཐམས་ཅད་དུ་ནི་ཇི་སྙེད་པ་ལ་ཐོགས་པ་མེད་དེ། ཤེས་བྱའི་སྒྲིབ་པ་
ཀུན་དག་པའི་ཕྱིར་རོ། །གསུམ་པ་ནི། སྐུ་དེ་གཉིས་ཆོས་ཅན། གཉིས་ཀར་ནི་གཉིས་ཀ་ལ་
རྩུབ་པའི་རེག་པ་དང་བྲལ་བ་ཡིན་ཏེ། བྱིང་རྒོད་གཉིས་མེད་པར་ཏིང་འཛིན་ལས་སུ་རུང་བའི་
ཕྱིར་རོ། །བཞི་པ་ལ་བཞི། བལྟར་མེད་རྒྱུ་མཚན་བཤད། བཟུང་མེད་རྒྱུ་མཚན་བཤད། དགེ་
བའི་རྒྱུ་མཚན་བཤད། དྲི་མེད་རྒྱུ་མཚན་བཤད། དང་པོ་ནི། སྐུ་དེ་གཉིས་ཆོས་ཅན། དབང་
པོས་བལྟར་མེད་པ་ཡིན་ཏེ། གཟུགས་ཅན་དུ་གྲུབ་པ་མིན་པའི་ཕྱིར་རོ། །གཉིས་པ་ནི། སྐུ་དེ་
1
.
，
-4
3
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ཆོས་ཅན། ཡིད་ཀྱིས་བཟུང་དུ་མེད་པ་ཡིན་ཏེ། མཚན་མར་གྲུབ་པ་མེད་པའི་ཕྱིར་རོ། །
གསུམ་པ་ནི་སྐུ་དེ་གཉིས་ཆོས་ཅན། གཏན་དུ་དགེ་བ་ཡིན་ཏེ། རང་བཞིན་མི་དགེ་བས་དག་
པའི་ཕྱིར་རོ། །བཞི་པ་ནི། སྐུ་དེ་གཉིས་ཆོས་ཅན། གློ་བུར་དྲི་མེད་ཡིན་ཏེ། སྒྲིབ་པ་གསུམ་
གྱིས་དྲི་མ་སྤངས་པའི་ཕྱིར་རོ། །ཀྭ་ཡེ། དགེ་སློང་སྨྲ་བའི་ཁྱུ་མཆོག་དང༌། །སྒྲ་འགྲོས་དོན་
འགྲོས་ཆུབ་པའི་སྟེང་། །གོ་བ་ཀློང་དུ་གྱུར་པའི་མཐུས། །གཞུང་ལུགས་འདི་ཀུན་གང་འཆད་
ཀྱང་། །ང་ར་ར་ལ་ཤ་ར་ར། །འདེམ་མེ་མེ་སྟེ་ཆེམ་མེ་མེ། །སོ་ལོ་ལོ་ཡོ་ཁྲོ་ལོ་ལོ། །ཆིལ་ལི་ལི་
ཡི་ཁྱི་ལི་ལི། །འཆད་པོའི་ཉམས་འགྱུར་ཚིགས་བཅད་དོ། ། །
ལྔ་ པ་ ལ་ གཉིས། འཇུག་ པའི་ ཚིགས་བཅད་གསུང་། ཚིག་ འདིའི་བསྡུས་དོན་
གདམས། དང་པོ་ལ་བཞི། ངོ་བོ་ཉིད་སྐུའི་དོན། ལོངས་སྤྱོད་རྫོགས་སྐུའི་དོན། མཆོག་གི་
སྤྲུལ་སྐུའི་དོན། སྐུ་གསུམ་གནས་པའི་དོན། དང་པོ་ལ་གཉིས། མཚན་ཉིད་རྣམ་ལྔའི་དོན།
ཡོན་ཏན་ལྔ་ལྡན་དོན། དང་པོ་ལ་གཉིས། སྤངས་པའི་མཚན་ཉིད་བཞི། རྟོགས་པའི་མཚན་
ཉིད་གཅིག །དང་པོ་ནི། སྐྱེ་གནས་འཇིག་པའི་ཐོག་མ་དབུས་མཐའ་གསུམ་མེད་པ་འདུས་མ་
བྱས་པའི་མཚན་ཉིད་དང་གཅིག །སྔ་ཕྱིར་རྣམ་དབྱེ་མེད་པའི་མཚན་ཉིད་དང་གཉིས། མཐའ་
གཉིས་མེད་པའི་མཚན་ཉིད་དང་གསུམ། སྒྲིབ་གསུམ་བྲལ་བའི་མཚན་ཉིད་དང་བཞིའོ། །
གཉིས་པ་ནི། དེ་བཞིན་གཤེགས་པའི་དྲི་མེད་ཆོས་དབྱིངས་ངོ་བོ་ཉིད་སྐུ་གང་དེ་མཐོང་བ་ནི་
འོད་གསལ་བའི་མཚན་ཉིད་ལྔ་པ་སྟེ། དེའི་ཁྱད་པར་བཞི་ཡང་། ཡུལ་ལ་དྲི་མ་མེད་པ། ཡུལ་
ཅན་ལ་རྣམ་རྟོག་མེད་པ། གང་ཟག་མཉམ་པར་བཞག་པའི་རྣལ་འབྱོར་པས་རྟོགས་པ་རང་
བཞིན་ངོ་བོ་ཉིད་ཀྱིས་དག་པའོ། །གཉིས་པ་ལ་གཉིས། རྟོགས་པའི་ཡོན་ཏན་བཞི། སྤངས་
པའི་ཡོན་ཏན་གཅིག །དང་པོ་ནི། གཞལ་དུ་མེད་པའི་ཡོན་ཏན་དང་གཅིག །གངྒའི་བྱེ་མ་
ལས་འདས་པ་གྲངས་མེད་པའི་ཡོན་ཏན་དང་གཉིས། བསམ་དུ་མེད་པའི་ཡོན་ཏན་དང་
-4
4
0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
གསུམ། མཉམ་པ་མེད་པའི་ཡོན་ཏན་དང་བཞི་སྟེ། དེ་རྣམས་དང་ངོ་བོ་ཉིད་སྐུ་ལྡན་པའོ། །
གཉིས་པ་ནི། དེ་བཞིན་གཤེགས་པའི་དྲི་མེད་ཆོས་དབྱིངས་ངོ་བོ་ཉིད་སྐུ་དེ་ནི་བག་ཆགས་དང་
བཅས་པའི་སྒྲིབ་གཉིས་ཀྱི་ཉེས་པ་རྣམས་སྤངས་པས་དག་པའི་ཡོན་ཏན་ལྔ་དང་ལྡན་པའོ། །
གཉིས་པ་ལ་ལྔ། གསུང་བརྗོད་མི་ཆད་དོན། སྐུ་སྟོན་མི་ཆད་དོན། ཐུགས་མཛད་མི་ཆད་དོན།
འདུ་བྱེད་མེད་པའི་དོན། མི་སྣང་སྣང་བའི་དོན། དང་པོ་ནི། ཟབ་མོ་སྣ་ཚོགས་པའི་དམ་ཆོས་
ལ་རྫོགས་པར་ལོངས་སྤྱོད་པའོ། །གཉིས་པ་ནི། དེ་འདྲའི་འོད་ཟེར་མངའ་བའི་སྐུ་མཚན་དཔེ་
རང་བཞིན་པའི་ཆོས་སུ་སྣང་བའོ། །ས་བྱེད་པ་པོའོ། །གསུམ་པ་ནི། དེས་འགྲོ་བའི་རྣམ་གྲོལ་
གྱི་དོན་སྒྲུབ་པ་ལ་རྒྱུན་དུ་བརྩོན་པའོ། །བཞི་པ་ནི། མཛད་པ་དེ་གསུམ་ཡིད་བཞིན་ནོར་བུའི་
རྒྱལ་པོ་བཞིན་ཏེ་རྟོག་མེད་ལྷུན་གྲུབ་བོ། །ལྔ་པ་ནི། སྣང་ཚུལ་སྣ་ཚོགས་ཀྱི་དངོས་པོ་དང་ཡིན་
ཚུལ་སྣ་ཚོགས་དེ་ཡི་རང་བཞིན་མིན་པའོ། །གསུམ་པ་ལ་གསུམ། དམན་པར་འཛུད་པའི་
ལས། མཆོག་ ལས་ སྨིན་ པའི་ ལས། མཆོག་ ལུང་སྟོན་ པའི་ ལས། དང༌ པོ་ནི། ཡིད་ འབྱུང་
གཏམ་བཞིས་འཇིག་རྟེན་པ་སྲིད་པ་གསུམ་ལ་སྐྱོ་བ་བསྐྱེད་ནས་མྱང་འདས་ཞི་བའི་ལམ་ལ་རེ་
ཤིག་འཇུག་པར་མཛད་པའི་ལས་དང་གཅིག་གོ །གཉིས་པ་ནི། ཡང་ཐེག་དམན་ལས་བཟློག་
ཏེ་ཐབས་ཤེས་བཟུང་ནས་ཐེག་ཆེན་ལ་རབ་ཏུ་སྨིན་པར་མཛད་པའི་ལས་དང་གཉིས་སོ། །
གསུམ་པ་ནི། དེ་ནས་ས་བརྒྱད་པར་ཞིང་སོགས་ཀྱི་སྒོ་ནས་བྱང་ཆུབ་མཆོག་ཏུ་ལུང་སྟོན་པར་
མཛད་པའི་ལས་དང་གསུམ་སྟེ། ལས་དེ་གསུམ་གྱིས་རྒྱུའི་གཟུགས་མཛད་པ་བཅུ་གཉིས་སྟོན་
པ་ནི་འདིར་སྤྲུལ་སྐུའོ། །བཞི་པ་ལ་གཉིས། གང་ཞིག་མཚོན་བྱའི་དོན། ཇི་བཞིན་མཚོན་བྱེད་
དཔེ། དང་པོ་ནི། བརྟེན་པ་གཟུགས་སྐུ་གཉིས་པོ་གང་ཡིན་པ་དེ་ཡང་རྟེན་ཆོས་སྐུ་འདིར་ནི་
དུས་རྟག་ཏུ་གནས་ཏེ་ཞེས་པའོ། །གཉིས་པ་ནི། དཔེར་ན་རྟེན་ནམ་མཁའི་ཁམས་སུ་བརྟེན་པ་
འབྱུང་བའི་གཟུགས་ཀྱི་ཁམས་བཞི་དུས་རྟག་ཏུ་གནས་པ་བཞིན་ནོ། །
，
-44 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ་གཉིས། འཇུག་པའི་དོན་དུ་གདམས། ཚིག་དོན་སོ་སོར་བཤད། དང་
པོ་ལ་གསུམ། གང་ཞིག་དབྱེ་བའི་གཞི། གང་ལས་དབྱེ་བའི་གྲངས། གང་གིས་ཕྱེ་བའི་རྒྱུ།
དང་པོ་ལ་གཉིས། མིང་གསུམ་རིམ་པར་བརྗོད། དོན་གསུམ་རིམ་པར་བསྟན། དང་པོ་ནི།
བྱང་ཆུབ་མཆོག་ལ་མིང་རང་བྱུང་ཉིད་ཅེས་བརྗོད་པ་དང༌། ཀུན་མཁྱེན་ཉིད་ཅེས་བརྗོད་པ་དང་།
སངས་རྒྱས་ཉིད་ཅེས་བརྗོད་པ་གང་ཡིན་པ་གསུམ་མོ། །གཉིས་པ་ནི། དེ་ལ་རང་བྱུང་གི་དོན་
མཆོག་ཏུ་མྱ་ངན་ལས་འདས་ནས་བསམ་དུ་མེད་པ་དང༌། ཀུན་མཁྱེན་གྱི་དོན་ཤེས་བྱ་ཐམས་
ཅད་སོ་སོ་རང་གིས་རིག་པའི་བདག་ཉིད་དུ་གྱུར་པ་དང་། སངས་རྒྱས་ཀྱི་དོན་བདུད་བཞིའི་
དགྲ་རྣམས་བཅོམ་པ་སྟེ་དེ་འདྲའི་བྱང་ཆུབ་ནི་དབྱེ་གཞི་ཞེས་པའོ། །གཉིས་པ་ནི། དེ་ལ་དབྱེ་
ན་ངོ་བོ་ཉིད་སྐུ་དང་། སོགས་ཀྱི་སྒྲས་ལོངས་སྐུ་དང་། སྤྲུལ་པའི་སྐུ་གསུམ་དག་གིས། གྲངས་
ཀྱི་དབྱེ་བ་གསུམ་རབ་ཏུ་འཇུག་སྟེ་ཞེས་པའོ། །གསུམ་པ་ནི། དེའི་རྒྱུ་མཚན་ཡང་ཟབ་པའི་
ཡོན་ཏན་དང༌། རྒྱ་ཆེ་བའི་ཡོན་ཏན་དང༌། བདག་ཉིད་ཆེ་བའམ་ཆེན་པོའི་ཡོན་ཏན་གྱི་ཆོས་
གསུམ་པོ་རྣམས་ཀྱིས་སོ་སོར་རབ་ཏུ་ཕྱེ་བའི་ཕྱིར་ཞེས་པ་སྟེ། ངག་དོན་ནི། བྱང་ཆུབ་མཆོག་དེ་
དབྱེ་གཞི། དབྱེ་ན་སྐུའི་གྲངས་གསུམ་འཇུག་སྟེ། སྐུའི་ཡོན་ཏན་གསུམ་དུ་དབྱེ་བའི་ཕྱིར།
ཞེས་པའོ། །གཉིས་པ་ལ་བཞི། ཆོས་སྐུའི་ཚིག་དོན་བཤད། ལོངས་སྐུའི་ཚིག་དོན་བཤད།
སྤྲུལ་ སྐུའི་ཚིག་དོན་བཤད། གནས པའི་ཚིག་དོན་བཤད། དང་པོ་ལ་གཉིས། གྲངས་བཅུ་
མདོར་བསྡུས་གདམས། དོན་བཅུ་གསལ་བར་བཤད། དང་པོ་ནི། རིག་པར་བྱ་ལ་གསུམ།
གང་ཞིག་རིག་ན་སྐུ་དེ་གསུམ་ལ་དང་པོ་སངས་རྒྱས་རྣམས་ཀྱི་ནི་ཆོས་དབྱིངས་ངོ་བོ་ཉིད་སྐུ་
རིག །གང་དུ་རིག་ན་འཆད་འགྱུར་མཚན་ཉིད་ལྔ་དང་ཡོན་ཏན་ལྔ་ལྡན་ཏེ་གྲངས་བཅུ་ཉིད་དུ་
རིག །ཇི་ལྟར་རིག་ན་མདོར་བསྡུས་ནས་ནི་རིག་གོ །གཉིས་པ་ལ་གཉིས། མཚན་ཉིད་རྣམ་ལྔ་
བཤད། ཡོན་ཏན་ལྔ་ལྡན་བཤད། དང་པོ་ལ་གཉིས། སྤངས་པའི་མཚན་ཉིད་བཞི། རྟོགས་
- 4 4 2 -



，，，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། (༦
པའི་མཚན་ཉིད་གཅིག །དང་པོ་ནི། སྐྱེ་སོགས་ཀྱི་འདུས་མ་བྱས་པའི་མཚན་ཉིད་དང་གཅིག །
སྔ་ཕྱིར་རྣམ་པར་དབྱེ་བ་མེད་པའི་མཚན་ཉིད་དང་གཉིས། སྒྲོ་སྐུར་གྱི་མཐའ་གཉིས་དག་ནི་
རྣམ་པར་སྤངས་པའི་མཚན་ཉིད་དང་གསུམ། ཉོན་མོངས་པའི་སྒྲིབ་པ་དང༌། ཤེས་བྱའི་སྒྲིབ་
པ་དང༌། སྙོམས་འཇུག་གི་སྒྲིབ་པ་གསུམ་ལས་ནི་རྟག་ཏུ་ངེས་པར་གྲོལ་བའི་མཚན་ཉིད་དང་
བཞི་ལྡན་ནོ། །གཉིས་པ་ནི། དེ་བཞིན་གཤེགས་པའི་ཆོས་ཀྱི་དབྱིངས་ངོ་བོ་ཉིད་སྐུ་ནི་ཆོས་
ཅན། མཐོང་བ་འོད་གསལ་བའི་མཚན་ཉིད་ལྔ་པ་དང་ལྡན་ཏེ། ཁྱད་པར་བཞི་ལས། ཡུལ་ལ་
དྲི་མ་མེད་པའི་ཕྱིར་དང༌། ཡུལ་ཅན་ལ་རྟོག་པ་མེད་པའི་ཕྱིར་དང་། གང་ཟག་རྣལ་འབྱོར་པ་
རྣམས་ཀྱི་ཡུལ་ཡིན་པའི་ཕྱིར་དང༌། རང་བཞིན་ངོ་བོ་ཉིད་ཀྱིས་དག་པའི་ཕྱིར་རོ། །འོ་རྫོགས་
ཚིག་གོ །གཉིས་པ་ལ་གཉིས། གྲངས་ལྔ་ལྡན་ཚུལ་བསྟན། དོན་ལྔ་རིམ་པར་བཤད། དང་པོ་
ནི༑ ལྡན་ཏེ་ལ་གསུམ། གང་ཞིག་ལྡན་ན་ངོ་བོ་ཉིད་ཀྱི་སྐུ་ལྡན། ཇི་ལྟར་ལྡན་ན་ཡང་དག་པར་
ལྡན། གང་དང་ལྡན་ན་གཞལ་དུ་མེད་པའི་ཡོན་ཏན་དང་གཅིག །གྲངས་མེད་པའི་ཡོན་ཏན་
དང་གཉིས། བསམ་དུ་མེད་པའི་ཡོན་ཏན་དང་གསུམ། མཉམ་པ་མེད་པའི་ཡོན་ཏན་དང་བཞི།
དག་པའི་མཐར་ཐུག་པའི་ཡོན་ཏན་དང་ལྔ་སྟེ། དེ་རྣམས་དང་ལྡན་ནོ། །གཉིས་པ་ནི། ངོ་བོ་
ཉིད་སྐུ་ཆོས་ཅན། གཞལ་དུ་མེད་དེ་ཤིན་ཏུ་རྒྱ་ཆེ་བའི་ཕྱིར་དང་། གྲངས་མེད་དེ། གྲངས་ཀྱིས་
བགྲང་དུ་མེད་པའི་ཕྱིར་དང༌། བསམ་དུ་མེད་དེ། རྟོག་གེའི་ཡུལ་ནི་མིན་པའི་ཕྱིར་དང༌།
མཉམ་པ་ མེད་དེ། འོག་མ་དང་མ་འདྲེས་པའི་ཕྱིར་དང༌། དག་པའི་མཐར་ཐུག་སྟེ། བག་
ཆགས་དང་བཅས་པའི་ཉེས་པ་རྣམས་སྤངས་པའི་ཕྱིར། དེ་ལྟར་ན། གཞལ་མེད་ལ་སོགས་
དང་རྟགས་ བཞི་ གོ་ རིམ་བཞིན་ནོ། །གཉིས་ པ་ ལ་ གསུམ། དོན་ ལྔ་ གསལ་ བར་ བཤད།
གྲངས་ལྔ་མདོར་བསྡུས་བསྟན། སྣང་ཚུལ་དཔེས་མཚོན་བརྗོད། དང་པོ་ལ་ལྔ། གསུང་བརྗོད་
མི་ཆད་དོན། སྐུ་སྟོན་མི་ཆད་དོན། ཐུགས་མཛད་མི་ཆད་དོན། འདུ་བྱེད་མེད་པའི་དོན། མི་
- 4
4
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྣང་སྣང་བའི་དོན། དང་པོ་ནི། ལོངས་སྤྱོད་རྫོགས་པའི་སྐུ་ཆོས་ཅན། གསུང་བརྗོད་པ་རྒྱུན་
མི་ཆད་དེ། འཁོར་དང་ལྷན་ཅིག་ཟབ་མོ་སྣ་ཚོགས་པའི་དམ་ཆོས་ལ་རྫོགས་པར་ལོངས་སྤྱོད་
པའི་ཕྱིར་རོ། །གཉིས་པ་ནི། ལོངས་སྐུ་ཆོས་ཅན། སྐུ་སྟོན་པ་རྒྱུན་མི་ཆད་དེ། འཁོར་ལ་རྟག་
པར་མཚན་དཔེ་རང་བཞིན་པའི་ཆོས་སུ་ནི་སྣང་བའི་ཕྱིར་རོ། །དང་བསྡུ་བའོ། །གསུམ་པ་ནི།
ལོངས་སྐུ་ཆོས་ཅན། ཐུགས་མཛད་པ་རྒྱུན་མི་ཆད་དེ། ཐུགས་རྗེ་དག་པའི་རྒྱུ་མཐུན་དུ་གྱུར་
པའི་འགྲོ་བའི་རྣལ་འབྱོར་གྱི་དོན་རྒྱུན་མི་ཆད་པའི་ཕྱིར་རོ། །དང་བསྡུ་བའོ། །བཞི་པ་ནི།
ལོངས་སྐུ་ཆོས་ཅན། མཛད་པ་དེ་གསུམ་ལ་འདུ་བྱེད་མེད་དེ། མཛད་པ་དེ་གསུམ་གྱིས་རྣམ་
པར་རྟོག་མེད་ལྷུན་གྱིས་གྲུབ་པར་འགྲོ་བའི་འདོད་པ་ཇི་བཞིན་ཡོངས་སུ་སྐོང་བའི་ཕྱིར་རོ། །
ལྔ་པ་ནི། ལོངས་སྐུ་ཆོས་ཅན། སྣ་ཚོགས་མིན་ཡང་སྣ་ཚོགས་སུ་སྣང་སྟེ། ཡིད་བཞིན་ནོར་
མཐུའི་རྫུ་འཕྲུལ་བཞིན་སྣ་ཚོགས་སུ་སྣང་བ་དང་དེ་མིན་པ་མི་འགལ་བའི་ཚུལ་གྱིས་རྣམ་པར་
གནས་པའི་ཕྱིར་རོ། །གཉིས་པ་ནི། གསུང་བརྗོད་པ་རྒྱུན་མི་ཆད་པ་དང་གཅིག །སྐུ་སྟོན་པ་
རྒྱུན་མི་ཆད་པ་དང་གཉིས། ཐུགས་མཛད་པ་རྒྱུན་མི་ཆད་པ་དང་གསུམ། དེ་གསུམ་ལ་མངོན་
པར་འདུ་བྱེད་འབད་རྩོལ་མེད་པ་དང་བཞི། སྣ་ཚོགས་དེའི་དངོས་པོ་མིན་ཡང་སྣ་ཚོགས་དེ་
ལྟར་སྣང་བ་དང་ལྔ་སྟེ། འདི་ལྔ་ནི་ལོངས་སྐུའི་སྣང་ཚུལ་ཐ་དད་པ་རྣམ་པ་ལྔར་བརྗོད་དོ། །
གསུམ་པ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི།
དཔེ་ཇི་ལྟར་ན་ཚོན་ལྔའི་རྐྱེན་ནི་སྣ་ཚོགས་ཀྱི་ནོར་བུ་ཤེལ་ནི་སྣ་ཚོགས་དེའི་དངོས་པོ་མིན་ཡང་
ཡིན་པ་བཞིན་སྣང་བ་ལྟར་རོ། །གཉིས་པ་ནི། དཔེ་དེ་བཞིན་དུ་འགྲོ་བ་ལྔའི་མོས་རྐྱེན་སྣ་
ཚོགས་ཀྱི་ཁྱབ་བདག་ལོངས་སྐུ་ནི་སྣ་ཚོགས་དེའི་དངོས་པོ་མིན་ཡང་ཡིན་པ་ལྟར་སྣང་ངོ༌། །
གསུམ་པ་ལ་གཉིས། མཛད་པ་བཅུ་གཉིས་བསྟན། གང་དེའི་ལས་གསུམ་བཤད། དང་པོ་ནི།
འོག་རྒྱང་རིང་པོའི་སྟོན་ལ་ལྔ། གང་གི་སྟོན་པའི་ཁམས། གང་གིས་སྟོན་པའི་ཐབས། གང་
- 4 4 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
སྟོན་བྱ་བའི་གྲངས། གང་དུ་སྟོན་པའི་ཡུལ། གང་ཚེ་སྟོན་པའི་དུས། དང་པོ་ནི། རྒྱུ་ཐུགས་རྗེ་
ཆེན་པོས་ཡུལ་སྣོད་བཅུད་ཀྱི་འཇིག་རྟེན་ལ་གང་ཟག་འཇིག་རྟེན་མཁྱེན་པ་ཐུབ་པས་དུས་ཉིན་
མཚན་དྲུག་པོ་ཆུབ་ཏུ་ལེགས་པར་གཟིགས་ནས་སྟོན་ཏོ། །གཉིས་པ་ནི། རྟེན་སྐྱེ་འགག་མེད་
པའི་ཆོས་ཀྱི་སྐུ་ལ་བརྟེན་ཚུལ་ཅུང་ཟད་ཀྱང་མ་གཡོས་པར་བརྟེན་པ་བཟོ་སོགས་སྤྲུལ་པའི་
རང་ བཞིན་ ནམ་ གཟུགས་ངེས་ མེད་ སྣ་ ཚོགས་ ཀྱིས་ སྟོན་ ནོ། །གསུམ་ པ་ ལ་ གཉིས།
ལྷར་མཛད་པ་གཅིག །མིར་མཛད་བཅུ་དང་གཉིས། དང་པོ་ནི། འོ་སྐོལ་གྱི་སྟོན་པ་འདི་ལ་
སྦྱར་ན། དགའ་ལྡན་དུ་ལྷའི་བུ་དམ་པ་ཏོག་དཀར་པོར་སྐྱེ་བ་མངོན་པར་སྐྱེ་བའི་མཛད་པ་དང་།
གཉིས་པ་ལ་གསུམ། ཁྱིམ་པའི་མཛད་པ་ལྔ། རབ་བྱུང་མཛད་པ་གཉིས། རྒྱལ་བའི་མཛད་པ་
ལྔ༑ དང་པོ་ལ་གསུམ། སྦྱོར་བའི་མཛད་པ་གཉིས། དངོས་གཞིའི་མཛད་པ་གཅིག །རྗེས་ཀྱི་
མཛད་པ་གཉིས། དང་པོ་ནི། དང་པོར་དགའ་ལྡན་གྱི་གནས་ནས་འཛམ་བུའི་གླིང་དུ་འཕོ་
བའི་མཛད་པ་དང་། འཕོས་ནས་གླང་པོའི་རྣམ་པས་ཡུམ་གྱི་ལྷུམས་སུ་འཇུག་པའི་མཛད་པ་
དང༌། གཉིས་པ་ནི། ཞུགས་ནས་ལུམ་པའི་ཚལ་དུ་སྐུ་བལྟམས་པའི་མཛད་པ་དང་། གསུམ་པ་
ནི༑ བལྟམས་ནས་ཡི་གེ་སོགས་བཟོའི་གནས་ལ་མཁས་པའི་མཛད་པ་དང༌། མཁས་ནས་
ཁྱིམ་གྱི་བཙུན་མོའི་འཁོར་བརྒྱད་ཁྲི་བཞི་སྟོང་ལ་དགྱེས་པར་རོལ་བའི་མཛད་པ་དང་། གཉིས་
པ་ནི། རོལ་ནས་ཁྱིམ་མེད་པར་མཆོད་རྟེན་རྣམ་དག་གི་དྲུང་དུ་ངེས་པར་འབྱུང་བའི་མཛད་པ་
དང༌། བྱུང་ནས་ཆོས་ཕྱིར་དཀའ་བ་ལོ་དྲུག་ཆུ་བོ་ནེ་རཉྫ་ནར་སྤྱོད་པའི་མཛད་པ་དང་། གསུམ་
པ་ལ་གསུམ། སྦྱོར་བའི་མཛད་པ་གཉིས། དངོས་གཞིའི་མཛད་པ་གཅིག །རྗེས་ཀྱི་མཛད་པ་
གཉིས། དང་པོ་ནི། སྤྱད་ནས་རྡོ་རྗེ་གདན་གྱི་སྤོ་ལ་བྱང་ཆུབ་སྙིང་པོར་གཤེགས་པའི་མཛད་པ་
དང༌། གཤེགས་ནས་བྱེ་བ་དུང་ཕྱུར་གྱི་བདུད་རྣམས་སྡེ་བཅས་འཇོམས་པའི་མཛད་པ་དང༌།
གཉིས་པ་ནི། བཅོམ་ནས་ཆོས་རྣམས་ཀྱི་དེ་ཁོ་ན་ཉིད་མངོན་པར་རྫོགས་པར་ནི་བྱང་ཆུབ་པའི་
-E-
- 4 4
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཛད་པ་དང་། གསུམ་པ་ནི། ཆུབ་ནས་རིམ་གསུམ་ཆོས་ཀྱི་འཁོར་ལོ་བསྐོར་བའི་མཛད་པ་
དང་། བསྐོར་ནས་ཤིང་ས་ལའི་ཚལ་དུ་མྱ་ངན་ལས་འདའ་བར་གཤེགས་པའི་མཛད་པ་སྟེ།
བཅུ་གཉིས་པོ་དེ་རྣམས་སྟོན་ནོ། །བཞི་པ་ནི། འདོད་ཁམས་ཀྱི་ཡོངས་སུ་མ་དག་པའི་ཞིང་
འཛམ་གླིང་བྱེ་བ་ཕྲག་བརྒྱ་རྣམས་སུ་སྟོན་ནོ། །ལྔ་པ་ནི། སྲིད་པའམ་འཁོར་བ་ཇི་སྲིད་གནས་
པར་ རམ་ཡོད་པ་དེ་སྲིད་དུ་སྟོན་ནོ། །གཉིས་པ་ལ་གསུམ། དམན་པར་འཛུད་པའི་ལས།
མཆོག་ལ་སྨིན་པའི་ལས། མཆོག་ལུང་སྟོན་པའི་ལས། དང་པོ་ནི། རབ་འཇུག་མཛད་པ་བཞི།
ཅི་ཡིས་འཇུག་ན་འདུས་བྱས་མི་རྟག་པའི་སྒྲ་དང༌། ཟག་བཅས་སྡུག་བསྔལ་བའི་སྒྲ་དང༌།
ཆོས་རྣམས་བདག་མེད་པའི་སྒྲ་དང་། མྱང་འདས་ཞི་བའི་སྒྲ་སྟེ་ཡིད་འབྱུང་གཏམ་བཞི་ཡིས་
འཇུག །གང་གིས་འཇུག་ན་ཐབས་སྣ་ཚོགས་མཁྱེན་པའི་སྤྲུལ་སྐུས་འཇུག །ཇི་ལྟར་འཇུག་ན་
སེམས་ཅན་སྲིད་པ་གསུམ་ལ་སྐྱོ་བ་བསྐྱེད་ནས་འཇུག །གང་ལ་འཇུག་ན་དམན་པའི་མྱ་ངན་
འདས་པ་ལ་འཇུག་གོ །གཉིས་པ་ལ་གཉིས། དང་པོ་བཟློག་པའི་ཚུལ། དེ་ནས་སྨིན་པའི་
ཚུལ། དང་པོ་ནི། བཟློག་ཏེ་ལམ་གསུམ་གང་ཞིག་བཟློག་ན་རྒྱུ་ཞི་བའི་ལམ་ལ་རབ་ཏུ་ཞུགས་
པས་འབྲས་བུ་མྱ་ངན་ལས་འདས་པ་ཐོབ་པའི་འདུ་ཤེས་ཅན་གྱི་ཉན་ཐོས་རྣམས་བཟློག །ཅི་
ཡིས་བཟློག་ན་ཉན་ཐོས་འཚང་རྒྱ་བར་ལུང་སྟོན་པའི་དམ་ཆོས་པད་མ་དཀར་པོ་ལ་སོགས་པ་
ངེས་དོན་གྱི་ཆོས་ཀྱི་དེ་ཁོ་ན་ཉིད་བསྟན་པ་ཡིས་བཟློག །གང་ལས་བཟློག་ན་སྔར་མྱང་འདས་
མ་ཐོབ་པ་ལ་ཐོབ་པར་འདུ་ཤེས་པའི་འཛིན་པ་དེ་དག་ལས་བཟློག་གོ །གཉིས་པ་ནི། སྨིན་
མཛད་དེ་ལ་གཉིས། གང་གིས་སྨིན་ན་ཕྱིན་དྲུག་སོགས་ཐབས་དང་ཤེས་རབ་ཟུང་འཇུག་གི་
ལམ་ཡོངས་སུ་བཟུང་བས་སྨིན། གང་ལ་སྨིན་ན་ཐེག་པ་མཆོག་སྟེ་ཐེག་ཆེན་ཟབ་མོ་ལ་སྨིན་ནོ།།
གསུམ་པ་ནི། དེ་ནས་དེ་རྣམས་ལ་ས་བརྒྱད་པ་སོགས་སུ་ཞི། སོགས་ཀྱི་སྒོ་ནས་བྱང་ཆུབ་
མཆོག་ཏུ་སྤྲུལ་སྐུས་ལུང་སྟོན་ཏོ། །བཞི་པ་ལ་གཉིས། དང་པོ་སྒྲ་དོན་བཤད། དེ་ནས་གནས་
ག 4 4
6 -



，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
ཚུལ་བཤད། དང་པོ་ལ་གསུམ། ཟབ་པའི་སྒྲ་དོན་སྦྱར། རྒྱ་ཆེའི་སྒྲ་དོན་སྦྱར། བདག་ཆེའི་སྒྲ་
དོན་སྦྱར། དང་པོ་ནི། གྲངས་བཞིན་སྦྱར་ན། ངོ་བོ་ཉིད་སྐུ་འདི་དག་ཆོས་ཅན། ཟབ་པར་ཤེས་
པར་བྱ་སྟེ། མཚན་ཉིད་ལྔའི་སྒོ་ནས་ཕྲ་མོ་དོན་དམ་སོགས་ཀྱི་ཟབ་མོ་མཐར་ཐུག་ཡིན་པའི་
ཕྱིར་རོ། །དང་གཉིས་བསྡུ་བའོ། །གཉིས་པ་ནི། ལོངས་སྐུ་འདི་དག་ཆོས་ཅན། རྒྱ་ཆེ་བར་
ཤེས་པར་བྱ་སྟེ། སྣང་ཚུལ་ལྔའི་སྒོ་ནས་མངོན་ཤེས་རྫུ་འཕྲུལ་སོགས་ཀྱི་མཐུ་ནི་ཕུན་ཚོགས་
ཡིན་པའི་ཕྱིར་རོ། །དང་བསྡུ་བའོ། །གསུམ་པ་ནི། སྤྲུལ་སྐུ་འདི་དག་ཆོས་ཅན། བདག་ཉིད་ཆེ་
བའམ་ཆེན་པོར་ཤེས་པར་བྱ་སྟེ། ལས་གསུམ་གྱི་སྒོ་ནས་དགའ་བོ་སོར་ཕྲེང་སོགས་ཀྱིས་བྱིས་
པ་རྣམས་བློ་དོན་དང་མཐུན་པར་རབ་ཏུ་འདྲེན་པའི་ཕྱིར་རོ། །གཉིས་པ་ལ་གཉིས། སྐུ་གསུམ་
གཉིས་སུ་བསྡུ། གང་ལ་གང་གནས་བཤད། དང་པོ་ནི། སྐུ་འདི་གསུམ་ལ་དང་པོ་ཟབ་པ་ངོ་
བོ་ཉིད་སྐུ་ནི་རང་དོན་དོན་དམ་ཆོས་ཀྱི་སྐུ་སྟེ། ཕྱི་མ་རྒྱ་ཆེ་བདག་ཆེའི་ལོངས་སྤྲུལ་གཉིས་ནི་
གཞན་དོན་ཀུན་རྫོབ་གཟུགས་ཀྱི་སྐུའོ། །གཉིས་པ་ལ་གཉིས། ཇི་ལྟར་རྟོགས་སླའི་དཔེ། དེ་
བཞིན་གོ་རྒྱུའི་དོན། དང་པོ་ནི། དཔེར་ན་རྟེན་ནམ་མཁའི་ཁམས་ལ་ནི་བརྟེན་པ་འབྱུང་བའི་
གཟུགས་ཀྱི་ཁམས་བཞི་དུས་རྟག་ཏུ་གནས་པ་བཞིན་ནོ། །གཉིས་པ་ནི། དང་པོ་རྟེན་ཆོས་སྐུ་
ལ་ནི་ཕྱི་མ་བརྟེན་པ་གཟུགས་སྐུ་གཉིས་པོ་གང་ཡིན་པ་དེ་ཡང་དུས་རྟག་ཏུ་གནས་སོ། །དྲུག་
པ་ལ་གཉིས། ཕན་བདེ་རྟག་དོན་བཤད། བསམ་མི་ཁྱབ་དོན་བཤད། དང་པོ་ལ་གཉིས།
རྟག་པའི་ཚིགས་བཅད་གསུངས། ཚིག་འདིའི་བསྡུས་དོན་གདམས། དང་པོ་ནི། སྟོན་པ་ཆོས་
ཅན། ཁྱོད་ཀྱི་སྐུ་དེ་གསུམ་རྟགས་བཅུས་རྟག་པ་ཉིད་ཡིན་ཏེ། ཁྱོད་ཀྱི་གཟུགས་སྐུ་གཉིས་ལ་
རྟགས་བདུན་ལས་ཆོས་ཀྱི་རྒྱུ་མཐའ་ཡས་ལ་སྤྱད་པའི་ཕྱིར་དང་། དམིགས་ཡུལ་སེམས་ཅན་
ཟད་པ་མེད་པའི་ཕྱིར་དང་། བརྩེ་བའི་ཐུགས་རྗེ་ལྡན་པའི་ཕྱིར་དང་། ནུས་པའི་རྫུ་འཕྲུལ་ལྡན་
པའི་ཕྱིར། མཁྱེན་པའི་ཡེ་ཤེས་ལྡན་པའི་ཕྱིར་དང༌། བདེ་བའི་ཕུན་ཚོགས་ལྡན་པའི་ཕྱིར་དང་།
-4
4
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇིག་རྟེན་ཆོས་ཀྱི་དབང་ཕྱུག་ཡིན་པའི་ཕྱིར་དང༌། ཁྱོད་ཀྱི་ཆོས་སྐུ་ལ་རྟགས་གསུམ་ལས་
འཆི་བདག་ངན་པའི་བདུད་བཅོམ་པའི་ཕྱིར་དང་། འདུས་བྱས་ཀྱི་ངོ་བོ་ཉིད་མེད་པའི་ཕྱིར་དང་།
འཇིག་རྟེན་ཀུན་གྱི་མགོན་སྐྱབས་ཡིན་པའི་ཕྱིར་རོ། །ཀཱ་ཡེ། མང་གིས་དོགས་པ་ཚིག་ལ་མེད།།
ཚིག་མང་བྲི་འཛིན་གཤོར་མི་ནུས། །མ་ཆུན་དོགས་པ་དོན་ལས་མེད། །དོན་མ་ཆུན་ལ་བྱས་
དོན་གང་། །དེ་སླད་ཚིག་ཉུང་དོན་ཆེན་འདི། །མགོན་པོས་གནང་སྦྱིན་བདག་བྱས་ཕྱིར། །
བདག་གིས་རང་གཞན་ཕན་ཆེད་དུ། །ཡ་མཚན་ལྟད་མོར་འདིར་བཀོད་སྙམ། །བཤད་པའི་
ཉམས་འགྱུར་ཚིགས་བཅད་དོ། །
གཉིས་པ་ལ་གཉིས། ཚིག་དོན་སོ་སོར་བཤད། རྟག་པའི་དོན་དུ་གདམས། དང་པོ་
ལ་བཞི། བསམ་སྦྱོར་གཉིས་ལྡན་རྟགས། ཡོན་ཏན་བཞི་ལྡན་རྟགས། ནུས་པ་གཉིས་ལྡན་
རྟགས། མཆོག་ གྱུར་ གཉིས་ ལྡན་ རྟགས། དང༌ པོ་ ལ་ གཉིས། རྒྱུ་མཐའ་ ཡས་པའི་རྟགས།
སེམས་ཅན་ཟད་མེད་རྟགས། དང༌པོ་ནི། གཟུགས་སྐུ་གཉིས་ཆོས་ཅན། རྒྱུན་གྱིས་རྟག་པ་
ཡིན་ཏེ། རྒྱུ་ལུས་དང་སྲོག་དང་ལོངས་སྤྱོད་གསུམ་པོ་རྣམས། ཕར་བཏང་ནས་འབྲས་བུ་དམ་
ཆོས་རྣམས་ཚུར་འཛིན་པའི་མུར་སོན་པའི་ཕྱིར་རོ། །གཉིས་པ་ནི། གཟུགས་སྐུ་གཉིས་ཆོས་
ཅན། རྒྱུན་གྱིས་རྟག་པ་ཡིན་ཏེ། དམིགས་ཡུལ་སེམས་ཅན་ཀུན་ལ་ཕན་པའི་ཆེད་དུ་ངག་བློས་
དང་པོར་དེ་ལྟར་དམ་བཅས་པ་ད་ལྟ་མཐར་ཕྱིན་པའི་མུར་སོན་པའི་ཕྱིར་རོ། །གཉིས་པ་ལ་
བཞི། བརྩེ་ བ་ལྡན་ པའི་རྟགས། རྫུ་ འཕྲུལ་ལྡན་པའི་རྟགས། མཁྱེན་པ་ ལྡན་པའི་རྟགས།
ཕུན་ཚོགས་ལྡན་པའི་རྟགས། དང་པོ་ནི། གཟུགས་སྐུ་གཉིས་ཆོས་ཅན། རྒྱུན་གྱིས་རྟག་པ་
ཡིན་ཏེ། རྟེན་སངས་རྒྱས་ཁྱོད་ཉིད་ལ་སྒྲིབ་པ་གཉིས་ཀྱིས་གཙང་བ་དང་། དག་པའི་བརྟན་པ་
ཐུགས་ རྗེས་རབ་ཏུ་འཇུག་ པའི་མུར་སོན་པའི་ཕྱིར་རོ། །གཉིས་པ་ནི། གཟུགས་སྐུ་གཉིས་
ཆོས་ཅན། རྒྱུན་གྱིས་རྟག་པ་ཡིན་ཏེ། གཞན་ལ་རྫུ་འཕྲུལ་རྐང་པ་བཞི་སྟོན་པ་ཁྱོད་ནི་རྒྱུ་དེ་
-4 4 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༦
ཡིས་ཚེ་བསྐལ་པར་གནས་པར་སྤྱོད་པའི་མུར་སོན་པའི་ཕྱིར་རོ། །གསུམ་པ་ནི། གཟུགས་སྐུ་
གཉིས་ཆོས་ཅན། རྒྱུན་གྱིས་རྟག་པ་ཡིན་ཏེ། མཁྱེན་པའི་ཡེ་ཤེས་ཀྱིས་འཁོར་བ་དང་མྱ་ངན་
ལས་འདས་པ་ལ་གཉིས་སུ་འཛིན་པའི་མི་ཤེས་པ་ལས་གྲོལ་བའི་མུར་སོན་པའི་ཕྱིར་རོ། །
བཞི་པ་ནི། གཟུགས་སྐུ་གཉིས་ཆོས་ཅན། རྒྱུན་གྱིས་རྟག་པ་ཡིན་ཏེ། དུས་རྟག་ཏུ་བསྒོམ་བྱ་
བསམ་ཡས་ཏིང་འཛིན་ཁྱད་པར་ཅན་གྱི་བདེ་བ་ཕུན་སུམ་ཚོགས་པ་དང་ལྡན་པའི་མུར་སོན་
པའི་ ཕྱིར་ རོ། །གསུམ་པ་ལ་གཉིས། ཆོས་ ཀྱི་དབང་ཕྱུག་རྟགས། འཆི་བདུད་བཅོམ་པའི་
རྟགས། དང་པོ་ནི། གཟུགས་སྐུ་གཉིས་ཆོས་ཅན། རྒྱུན་གྱིས་རྟག་པ་ཡིན་ཏེ། གནས་འཇིག་
རྟེན་ཁམས་ན་ནི་སྤྱོད་པ་ན། སྐྱོན་འཇིག་རྟེན་ཆོས་བརྒྱད་སོགས་ཀྱིས་གོས་པ་མེད་པའི་མུར་
སོན་པའི་ཕྱིར་རོ། །གཉིས་པ་ནི། ཆོས་སྐུ་ཆོས་ཅན། རང་བཞིན་གྱིས་རྟག་པ་ཡིན་ཏེ། གོ་
འཕངས་འཆི་མེད་ཞི་བའི་གནས་ཁྱོད་ཐོབ་པ་ལ་གེགས་འཆི་བདག་གི་བདུད་རྣམས་རྒྱུ་བ་མེད་
པའི་མུར་སོན་པའི་ཕྱིར་རོ། །བཞི་པ་ལ་གཉིས། ངོ་བོ་ཉིད་མེད་རྟགས། འཇིག་རྟེན་མགོན་
པོའི་རྟགས། དང་པོ་ནི། ཆོས་སྐུ་ཆོས་ཅན། རང་བཞིན་གྱིས་རྟག་པ་ཡིན་ཏེ། ཡིན་ལུགས་
འདུས་མ་བྱས་ཡིན་པའི་རང་བཞིན་གྱི་ཐུབ་པ་ཁྱོད་ནི་སྤང་བྱ་འདུས་བྱས་གདོད་མ་ནས་རབ་ཏུ་
ཞི་བའི་མུར་སོན་པའི་ཕྱིར་རོ། །གཉིས་པ་ནི། ཆོས་སྐུ་ཆོས་ཅན། རང་བཞིན་གྱིས་རྟག་པ་ཡིན་
ཏེ། གདུལ་བྱ་སྐྱབས་མེད་པ་རྣམས་ཀྱི་དུས་གཏན་དུའི་སྐྱབས་དང་མགོན་སོགས་སུ་འཐད་
པའི་མུར་སོན་པའི་ཕྱིར་ནའོ། །གཉིས་པ་ལ་གཉིས། གཟུགས་སྐུ་རྟག་པའི་དོན། ཆོས་སྐུ་རྟག་
པའི་དོན། དང་པོ་ནི། སྟོན་པའི་གཟུགས་ཀྱི་སྐུ་གཉིས་ནི་ཆོས་ཅན། རྒྱུན་གྱིས་རྟག་པ་ཉིད་
ཡིན་ཏེ། ཆོས་དབང་ཡན་ཆད་དང་པོ་ཡི་ནི་རྒྱུ་མཚན་བདུན་གྱིས་འཚོ་སྐྱོང་བའི་མུར་སོན་པའི་
ཕྱིར་རོ། །གཉིས་པ་ནི། སྟོན་པའི་ཆོས་ཀྱི་སྐུ་གཅིག་ནི་ཆོས་ཅན། རང་བཞིན་གྱིས་རྟག་པ་
ཉིད་ཡིན་ཏེ། བདུད་བཅོམ་མན་ཆད་ཕྱི་མའི་རྒྱུ་མཚན་གསུམ་གྱིས་བཞུགས་པའི་མུར་སོན་
- 4 4
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར་རོ། །གཉིས་པ་ལ་གཉིས། བསམ་མེད་ཚིགས་བཅད་གསུང་། ཚིག་འདིའི་བསྡུས་
དོན་གདམས། དང་པོ་ནི། སྟོན་པ་ཆོས་ཅན། ཁྱོད་ཀྱི་སྐུ་དེ་གསུམ་རྒྱལ་བའི་ཡུལ་ཡིན་གྱི་བྱིས་
པ་དང༌། འཕགས་པ་གཞན་རྣམས་ཀྱིས་ཀྱང་བསམ་གྱིས་མི་ཁྱབ་སྟེ། ཁྱོད་ཀྱི་ཆོས་སྐུ་ལ་
རྟགས་ལྔ་ལས་ངག་ཡུལ་ཡིན་པའི་ཕྱིར་དང་། དེ་ཡང་དོན་དམ་གྱིས་བསྡུས་པའི་ཕྱིར་དང་། དེ་
ཡང་རྟོག་གནས་མིན་པའི་ཕྱིར་དང༌། དེ་ཡང་དཔེ་ལས་འདས་པའི་ཕྱིར་དང་། དེ་ཡང་བླ་ན་
མེད་པའི་ཕྱིར་དང་། ཁྱོད་ཀྱི་གཟུགས་སྐུ་གཉིས་ལ་རྟགས་གཅིག་ལས་དེ་ཡང་སྲིད་ཞིས་མ་
བསྡུས་པའི་ཕྱིར་རོ། ། །
གཉིས་པ་ལ་གསུམ། ཚིག་དོན་སོ་སོར་བཤད། བསམ་མེད་དོན་དུ་གདམས། དོན་
གྱི་ཁྱད་པར་བརྗོད། དང་པོ་ལ་གཉིས། རྟགས་དྲུག་རིམ་པར་བཤད། རྟགས་མཐུན་གཉིས་
ཀྱང་བསྟན། དང་པོ་ནི། རྒྱལ་ཡུལ་སྐུ་གསུམ་ཆོས་ཅན། བྱིས་པས་ལྟ་ཅི་སྨོས་འཕགས་པ་
གཞན་གྱིས་ཀྱང་བསམ་དུ་མེད་དེ། ངག་གིས་བརྗོད་དུ་མེད་ པའི་མུར་སོན་པའི་ཕྱིར་ཏེ།
བརྗོད་དུ་མེད་པའི་རྟགས་ཀྱང་དོན་དམ་བདེན་པ་ཡིན་པའི་མུར་སོན་པའི་ཕྱིར་རོ། །དོན་དམ་
ཡིན་པའི་རྟགས་ཀྱང་རྟོག་པས་བརྟག་བྱ་མིན་པའི་མུར་སོན་པའི་ཕྱིར་ཏེ། བརྟག་བྱ་མིན་པའི་
རྟགས་ཀྱང་དཔེས་རྗེས་སུ་དཔག་བྱ་མིན་པའི་མུར་སོན་པའི་ཕྱིར་རོ། །དཔག་བྱ་མིན་པའི་
རྟགས་ཀྱང་སྲིད་ཞི་ལས་བླ་ན་མེད་པའི་མུར་སོན་པའི་ཕྱིར་ཏེ། བླ་ན་མེད་པའི་རྟགས་ཀྱང་
སྲིད་ཞིས་མ་བསྡུས་པའི་མུར་སོན་པའི་ཕྱིར་རོ། །གཉིས་པ་ནི། རྒྱལ་ཡུམ་སྐུ་གསུམ་ཆོས་ཅན།
སྲིད་ཞིས་མ་བསྡུས་པ་ཡིན་ཏེ། སྲིད་ཞིར་གནས་པ་མེད་པའི་མུར་སོན་པའི་ཕྱིར་ཏེ། ཞི་བ་ལ་
ཡོན་ཏན་དང་སྲིད་པ་ལ་སྐྱོན་དུ་རྟོག་པ་མེད་པའི་མུར་སོན་པའི་ཕྱིར་རོ། །གཉིས་པ་ལ་གཉིས།
ཆོས་སྐུ་བསམ་མེད་དོན། གཟུགས་སྐུ་བསམ་མེད་དོན། དང་པོ་ནི། སྟོན་པའི་ཆོས་སྐུ་གཅིག་
ཆོས་ཅན། བྱིས་འཕགས་གཞན་གྱིས་བསམ་གྱིས་མི་ཁྱབ་པ་སྟེ། བླ་མེད་ཡན་ཆད་རྒྱུ་མཚན་
-4 5 (0 -



，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། (༦
ལྔ་དག་གིས་ཕྲ་བའི་མུར་སོན་པའི་ཕྱིར་རོ། །གཉིས་པ་ནི། སྟོན་པའི་གཟུགས་སྐུ་གཉིས་ཆོས་
ཅན། བྱིས་འཕགས་ གཞན་གྱིས་བསམ་གྱིས་མི་ཁྱབ་པ་སྟེ། སྲིད་ཞིས་མ་བསྡུས་པའི་རྒྱུ་
མཚན་དྲུག་པས་སྲིད་ཞི་དེ་ཡི་དངོས་པོ་མིན་པའི་མུར་སོན་པའི་ཕྱིར་རོ། །འོ་རྫོགས་ཚིག་གོ །
གསུམ་པ་ལ་གཉིས། རྒྱལ་ཡུལ་བསམ་མེད་དོན། འཕགས་པས་རིག་མིན་དོན། དང་པོ་ནི།
རྒྱལ་བའི་སྐུ་གསུམ་ཆོས་ཅན། བྱིས་འཕགས་གཞན་གྱིས་བསམ་གྱིས་མི་ཁྱབ་སྟེ། བླ་མེད་
མཁྱེན་པའི་ཡེ་ཤེས་བརྩེ་བའི་ཐུགས་རྗེ་ཆེ་བ་ནུས་པའི་ཕྲིན་ལས་སོགས་ཡོན་ཏན་དྲུག་པོ་ཀུན་
གྱིས་ཡོན་ཏན་གྱི་ཕ་རོལ་ཏུ་བྱོན་པའི་ཕྱིར་རོ། །གཉིས་པ་ནི། རང་བྱུང་སངས་རྒྱས་རྣམས་ཀྱི་
མཐར་སོན་པའི་ཐ་མའི་སྤྲུལ་སྐུ་གསུམ་འདི་ནི་ཆོས་ཅན། དྲང་སྲོང་སེམས་དཔའ་ཆེན་པོ་
དབང་བཅུ་ཐོབ་པའི་ས་བཅུ་པ་རྣམས་ཀྱིས་ཀྱང་རྫོགས་པར་རིག་པ་མིན་ཏེ། བྱིས་འཕགས་
གཞན་གྱིས་བསམ་གྱིས་མི་ཁྱབ་པ་དེས་ནའོ། །གཉིས་པ་ནི། མིང་སྨོས་ན། ཐེག་པ་ཆེན་པོ་
རྒྱུད་བླ་མ་ཡི་བསྟན་བཅོས། ལས་སྨོས་ན། དཀོན་མཆོག་གི་རིགས་རྣམ་པར་དབྱེ་བ་ལས།
སྐབས་སྨོས་ན། དེ་བཞིན་གཤེགས་པའི་བྱང་ཆུབ་ཀྱི་སྐབས་ཏེ། གྲངས་སྨོས་ན། ལེའུ་གཉིས་
པའོ། །སྨྲས་པ། བདག་གིས་བྱང་ཆུབ་ཤེས་བྱའི་ཕྱིར། །གཞན་གྱིས་བྱང་ཆུབ་ལེགས་བསྟན་
བལྟས། །གཞན་ གྱིས་ བྱང་ ཆུབ་ ཤེས་ བྱའི་ ཕྱིར། །བདག་ གིས་ བྱང་ ཆུབ་ ལེགས་ བསྟན་
གཟབས། །ཇི་ལྟར་གཞན་གྱིས་བདག་ཕན་པ། །དེ་ལྟར་བདག་གིས་གཞན་ཕན་ཏེ། །བདག་
གཞན་བྱང་ཆུབ་མངོན་གྱུར་ནས། །བྱང་ཆུབ་འཁོར་ལོ་ལེགས་བསྐོར་ཤོག །ཅེས་སྨྲའོ། །དེ་
རྣམས་ཀྱིས་ནི་དྲི་མེད་ཆོས་ཉིད་བརྗོད་ཟིན་ཏོ།། །། །
༈ རྟེན་ གཞི་གཉིས་ལ་བརྟེན་པའི་ཆོས། །དྲུག་ཅུ་ རྩ་ བཞིའི་ ཁྲིགས་བྱས་ནས། །
བརྟེན་ཆོས་སྡེ་བཞིའི་གྲངས་མིང་དོན། །དཔེ་བཞིས་མཐར་མཚོན་ཡོན་ཏན་མཆོད། །འདི་མ་
རྟོགས་པས་འདི་རྟོགས་ཕྱིར། །འདི་རྣམས་གཞུང་ཚིག་འདི་ཀུན་བཞིན། །འདི་ལྟར་ཡིན་ཞེས་
བ 4 5 1 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདི་རུ་སྟོན། །འདི་ཤེས་འདོད་པས་འདི་བླང་བྱོས། །ད་ནི་སངས་རྒྱས་ཡོན་ཏན་བཤད་པ་ལ་
གཉིས། དྲི་མེད་ཡོན་ཏན་བསྟན། ཡོན་ཏན་ལེའུར་བསྡུ། དང་པོ་ལ་གཉིས། ཡོན་ཏན་རྣམ་
དབྱེ་བསྟན། དཔེ་ལས་རྟོགས་ཚུལ་བཤད། དང་པོ་ལ་གཉིས། ཡོན་ཏན་ཚིགས་བཅད་གསུང་།
ཚིག་འདིས་ཅི་བསྟན་བཤད། དང་པོ་ལ་གཉིས། ལྡན་གཞི་སྐུ་གཉིས་དབྱེ། ལྡན་ཆོས་ཡོན་
ཏན་དབྱེ། དང་པོ་ནི། སྦྱར་ན་རང་དོན་གྱི་གནས་དོན་དམ་གྱི་སྐུ་དང་ནི་གཅིག །གཞན་དོན་
གྱི་གནས་དེ་ལ་བརྟེན་པའི་ཀུན་རྫོབ་ཀྱི་སྐུ་ཉིད་དེ་གཉིས་སོ། །གཉིས་པ་ནི། བྲལ་བའི་འབྲས་
བུའི་ཡོན་ཏན་གྱི་དབྱེ་བ་སོ་གཉིས་དང་། རྣམ་པར་སྨིན་པའི་འབྲས་བུའི་ཡོན་ཏན་གྱི་དབྱེ་བ་
སོ་གཉིས་ཏེ། བསྡོམས་ན་དྲུག་ཅུ་རྩ་བཞིའི་གྲངས་འདི་དག་གོ །གསུམ་པ་ལ་གཉིས། ལྡན་
གཞི་སྐུ་གཉིས་བཤད། ལྡན་ཆོས་ཡོན་ཏན་བཤད། དང་པོ་ལ་གཉིས། རང་དོན་དོན་དམ་སྐུ།
གཞན་དོན་ཀུན་རྫོབ་ས། དང་པོ་ནི། རང་དོན་གང་སངས་རྒྱས་བདག་ཉིད་ཀྱི་ནི་འབྱོར་པ་
ཕུན་སུམ་ཚོགས་པའི་གནས་སམ་ལུས། དེ་ཆོས་ཅན། དམ་པའི་དོན་ནམ་དོན་དམ་གྱི་སྐུ་ཡིན་
ཏེ༑ ཆོས་སྐུ་ཡིན་པའི་ཕྱིར་རོ། །གསུམ་པ་ནི། གཞན་དོན་གང་སེམས་ཅན་ཕ་རོལ་གྱི་འབྱོར་
པ་ཕུན་སུམ་ཚོགས་པའི་གནས་སམ་ལུས། དེ་ཆོས་ཅན། དྲང་སྲོང་རྣམས་ཀྱི་བརྡའི་འམ་ཀུན་
རྫོབ་ ཀྱི་ སྐུ་ ཡིན་ཏེ། གཟུགས་ སྐུ་ཡིན་པའི་ཕྱིར་ རོ། །གཉིས་པ་ལ་གཉིས། དང༌པོ་ བྲལ་
བའི་ཡོན་ཏན། གཉིས་པ་སྨིན་པའི་ཡོན་ཏན། དང་པོ་ནི། དང་པོ་དོན་དམ་པའི་སྐུ་ནི་ཆོས་
ཅན། བྲལ་བའི་ཡོན་ཏན་སོ་གཉིས་རྣམས་དང་ལྡན་ཏེ། འཆད་འགྱུར་སྟོབས་ལ་སོགས་པ་སོ་
གཉིས་མངའ་བའི་ཕྱིར་རོ། །གཉིས་པ་ནི། གཉིས་པ་ཀུན་རྫོབ་ཀྱི་སྐུ་ནི་ཆོས་ཅན། རྣམ་སྨིན་
གྱི་ཡོན་ཏན་སོ་གཉིས་དག་དང་ལྡན་ཏེ། འཆད་འགྱུར་སྐྱེས་བུ་ཆེན་པོའི་མཚན་སོ་གཉིས་
མངའ་བའི་ ཕྱིར་རོ། །གཉིས་པ་ལ་གཉིས། དཔེ་དོན་གང་ཡིན་བཤད། དཔེ་བཞིའི་བསྡུས་
དོན་གདམས། དང་པོ་ལ་གསུམ། དཔེ་དོན་སྡོམ་དུ་བསྡུ། སྡོམ་དོན་རིམ་པར་བཤད། མདོ་
- 4 5 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
ལས་ཤེས་ཚུལ་བསྟན། དང་པོ་ནི། སྟོབས་བཅུ་ཉིད་ནི་ཡུལ་བཅུ་མ་རིག་པའི་སྒྲིབ་པས་མི་
ཕྱེད་པ་དང་སེལ་བ་གཉིས་ལ་དཔེ་རྡོ་རྗེ་བཞིན་ནོ། །མི་འཇིགས་བཞི་ཉིད་ནི་འཁོར་གྱི་ནང་དུ་
མི་ཞན་པ་དང་འཇིགས་མེད་གཉིས་ལ་དཔེ་སེང་གེ་བཞིན་ནོ། །དེ་བཞིན་གཤེགས་པའི་
མ་འདྲེས་བཅོ་བརྒྱད་ཉིད་ནི་གཞན་བཞིས་མཚུངས་པ་མེད་པ་དང་འདས་པ་གཉིས་ལ་དཔེ་
ནམ་མཁའ་བཞིན་ནོ། །སྟེ་མཚམས་སྦྱོར་རོ། །ཐུབ་པའི་བསྟན་པ་གཟུགས་སྐུ་རྣམ་གཉིས་
ཉིད་ནི་གཞི་ལས་གཡོ་བ་མེད་པ་དང་མཐོང་བ་གཉིས་ལ་དཔེ་ཆུ་དང་ནམ་མཁའི་ཟླ་གཟུགས་
བཞིན་ནོ། །ཀྭ་ཡེ། ངེས་དོན་རིན་ཆེན་སྤུངས་པ་འདི། །ལུས་དང་ཡན་ལག་ཉིང་ལག་དང་། །
སྤྱི་སྡོམ་བར་སྡོམ་སྤྲོས་པའི་སྡོམ། །བསྟན་དང་བཤད་དང་ཤིན་ཏུ་བཤད། །ཐམས་ཅད་ཐམས་
ཅད་རྫོགས་བསྟན་པས། །འབྲུ་བཤད་ཉོག་བཤད་མི་དགོས་ལ། །དྲང་དོན་ལུང་དོན་འདྲེ་མི་
དགོས། །དགོས་ན་གཞན་ན་བྱས་འདུག་སྙམ། །བཤད་གཞིའི་ཉམས་འགྱུར་ཚིགས་བཅད་དོ།།
གཉིས་པ་ལ་བཞི། སྟོབས་རྣམས་རྡོ་རྗེས་བཤད། མི་འཇིགས་སེང་གེས་བཤད།
མ་འདྲེས་ནམ་མཁས་བཤད། མཚན་རྣམས་ཆུ་ཟླས་བཤད། དང་པོ་ལ་གཉིས། སྟོབས་བཅུ་
མངའ་བའི་དོན། རྡོ་རྗེ་བཞིན་གྱི་དཔེ། དང་པོ་ལ་གསུམ། ཤེས་སྒྲིབ་གཉེན་པོ་དྲུག །འཇུག་
སྒྲིབ་གཉེན་པོ་གསུམ། ཉོན་སྒྲིབ་གཉེན་པོ་གཅིག །དང་པོ་ནི། ཁྱད་ པར་སྲིད་མི་ སྲིད་ནི་
གནས་དང་གནས་མིན་ཏེ། དེ་མཁྱེན་པའི་སྟོབས་དང་གཅིག །སྔོན་ལས་ཀྱི་འབྲས་བུ་ནི་ལས་
རྣམས་ཀྱི་རྣམ་སྨིན་ཏེ། དེ་མཁྱེན་པའི་སྟོབས་དང་ནི་གཉིས། སྐྱེས་བུའི་བློ་བཟང་ངན་ནི་དབང་
པོ་སྟེ། དེ་མཁྱེན་པའི་སྟོབས་དང་གསུམ། སྣོད་བཅུད་དག་མ་དག་ནི་ཁམས་ཏེ། དེ་རྣམས་
མཁྱེན་པའི་སྟོབས་དང་ནི་བཞི། ཀུན་བྱང་ལ་དགའ་བ་ནི་མོས་པ་སྟེ། དེ་མཁྱེན་པའི་སྟོབས་
དང་ལྔ། སྲིད་ཞིར་སྒྲོད་པའི་ལམ་ནི་ཀུན་ཏུ་འགྲོ་བའི་ལམ་སྟེ་དེ་ཉིད་མཁྱེན་པའི་སྟོབས་དང་
དྲུག་གོ །གཉིས་པ་ནི། སྒོམ་སྐྱོན་ཅན་སྐྱོན་མེད་ནི་བསམ་གཏན་ཉོན་མོངས་དྲི་མེད་སོགས་
-
- 4 5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏེ་དེ་མཁྱེན་པའི་སྟོབས་དང་གཅིག །སྔར་གར་སྐྱེས་ཤེས་པའི་གནས་ནི་རྗེས་སུ་དྲན་པ་སྟེ་དེ་
མཁྱེན་པའི་སྟོབས་དང་གཉིས། ཕྱིས་གར་སྐྱེ་ཤེས་པ་ནི་ལྷའི་མིག་སྟེ། དེ་མཁྱེན་པའི་སྟོབས་
དང་གསུམ་མོ། །གསུམ་པ་ནི། ཟག་པ་ཟད་པའི་ཚུལ་ནི་ཞི་བ་སྟེ་དེ་དག་མཁྱེན་པའི་སྟོབས་
དང་ནི་གཅིག་གོ །དེ་ལྟར་ན་རྣམ་པ་བཅུའོ། །དང་བདུན་བསྡུ་བའོ། །གཉིས་པ་ལ་གསུམ། གོ་
ཆ་ཕུག་པའི་དཔེ། རྩིག་བརྟན་བཤིག་པའི་དཔེ། ཤིང་རྣམས་བཅད་པའི་དཔེ། དང་པོ་ནི།
སྟོབས་བཅུའི་དང་པོ་དྲུག་གང་ཡིན་པ་དེ་ཆོས་ཅན། ཕུག་པའི་ཆ་ནས་དཔེ་རྡོ་རྗེ་བཞིན་ཏེ།
གནས་དང་གནས་མིན་མི་ཤེས་པ་དང་གཅིག །རྣམ་སྨིན་མི་ཤེས་པ་དང་གཉིས། དབང་པོ་མི་
ཤེས་པ་དང་གསུམ། ཁམས་མི་ཤེས་པ་དང་བཞི། འགྲོ་བའི་མོས་པ་སྣ་ཚོགས་མི་ཤེས་པ་དང་
ལྔ༑ ཀུན་འགྲོའི་ལམ་མི་ཤེས་པ་དང་དྲུག་སྟེ། ཡུལ་དྲུག་མི་ཤེས་པའི་ཤེས་སྒྲིབ་དྲུག་གོ་ཆ་སྲ་
བ་དང་འདྲ་བ་རྣམས་ཕུག་པའི་ཕྱིར་རོ། །གཉིས་པ་ནི། སྟོབས་བཅུའི་བར་པ་གསུམ་གང་ཡིན་
པ་དེ་ཆོས་ཅན། བཤིག་པའི་ཆ་ནས་དཔེ་རྡོ་རྗེ་བཞིན་ཡིན་ཏེ། ཉོན་མོངས་རྣམ་བྱང་མི་ཤེས་པ་
དང་གཅིག །སྔོན་གནས་རྗེས་སུ་དྲན་པ་མི་ཤེས་པ་དང་གཉིས། ལྷའི་མིག་མི་ཤེས་པ་དང་
གསུམ་སྟེ། ཡུལ་གསུམ་མི་ཤེས་པའི་འཇུག་སྒྲིབ་གསུམ། རྩིག་པ་བརྟན་པོ་དང་འདྲ་བ་རྣམས་
བཤིག་པའི་ ཕྱིར་རོ། །གསུམ་པ་ནི། སྟོབས་བཅུའི་ཐ་མ་གཅིག་གང་ཡིན་པ་དེ་ཆོས་ཅན།
བཅད་པའི་ཆ་ནས་དཔེ་རྡོ་རྗེ་བཞིན་ཡིན་ཏེ། ཟག་པ་ཟད་ཚུལ་མི་ཤེས་པ་དང་གཅིག་སྟེ། ཡུལ་
གཅིག་མི་ཤེས་པའི་ཉོན་སྒྲིབ་གཅིག་ལྗོན་ཤིང་རྒྱས་པ་དང་འདྲ་བ་རྣམས་བཅད་པའི་ཕྱིར་རོ།།
དང་བདུན་བསྡུ་བའོ། །གཉིས་པ་ལ་གཉིས། མི་འཇིགས་བརྙེས་པའི་དོན། སེང་གེ་བཞིན་གྱི་
དཔེ། དང་པོ་ལ་གཉིས། མི་འཇིགས་རྣམ་བཞི་བསྟན། སླར་ཡང་བྱེད་ལས་བཤད། དང་པོ་
ནི༑ སྡུག་བདེན་གྱི་ཆོས་ཀུན་རྫོགས་པར་ཤེས་པ་ལ་མི་འཇིགས་པ་དང་གཅིག །ཀུན་བདེན་
གྱི་གེགས་ནི་སྤོང་བར་བྱེད་པ་ལ་མི་འཇིགས་པ་དང་གཉིས། ལམ་བདེན་བསྟེན་པ་ལ་མི་
-
E
-4 5 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
འཇིགས་པ་དང་གསུམ། འགོག་བདེན་ཐོབ་པ་ལ་མི་འཇིགས་པ་དང་ནི་དེ་ལྟར་རྣམ་པ་བཞིའོ།།
གཉིས་པ་ལ་གཉིས། ཕྱེ་སྟེ་གཏན་ཚིགས་བཤད། བསྡུས་ཏེ་དམ་བཅའ་བསྟན། དང་པོ་ལ་
བཞི། ཤེས་བྱ་ཤེས་ པའི་རྟགས། སྤང་བྱ་སྤོང་བའི་རྟགས། བསྟན་ བྱ་བསྟན་པའི་རྟགས།
འཐོབ་བྱ་ཐོབ་པའི་རྟགས། དང་པོ་ནི། དྲང་སྲོང་སངས་རྒྱས་ཆོས་ཅན། ཤེས་བྱ་སྡུག་བདེན་
ཤེས་པ་ལ་མི་འཇིགས་ཏེ། བདག་ཉིད་ཤེས་བྱ་སྡུག་བསྔལ་བདེན་པའི་དངོས་པོ་མཐའ་མེད་
སྔར་རྣམ་པ་ཀུན་ཏུ་ཤེས་ཟིན་པ་དང་ད་ལྟ་གཞན་ཡང་ཤེས་པར་མཛད་པའི་ཕྱིར་རོ། །གཉིས་
པ་ནི། དྲང་སྲོང་སངས་རྒྱས་ཆོས་ཅན། སྤང་བྱ་ཀུན་བདེན་སྤོང་བ་ལ་མི་འཇིགས་ཏེ། བདག་
ཉིད་སྤང་བྱ་ཀུན་འབྱུང་བདེན་པའི་དངོས་པོ་གྲངས་མེད་སྔར་རྣམ་པ་ཀུན་ཏུ་སྤངས་ཟིན་པ་དང་
ད་ལྟ་གཞན་ཡང་སྤོང་བར་མཛད་པའི་ཕྱིར་རོ། །གསུམ་པ་ནི། དྲང་སྲོང་སངས་རྒྱས་ཆོས་ཅན།
བརྟེན་བྱ་ལམ་བདེན་བསྟེན་པ་ལ་མི་འཇིགས་ཏེ། བདག་ཉིད་བསྟེན་བྱ་ལམ་བདེན་གྱི་དངོས་
པོ་དྲི་མེད་སྔར་རྣམ་པ་ཀུན་ཏུ་བསྟེན་ཟིན་པ་དང་ད་ལྟ་གཞན་ཡང་བསྟེན་པར་མཛད་པའི་ཕྱིར་
རོ༑ ༑བཞི་པ་ནི། དྲང་སྲོང་སངས་རྒྱས་ཆོས་ཅན། འཐོབ་བྱ་འགོག་བདེན་ཐོབ་པ་ལ་མི་
འཇིགས་ཏེ། བདག་ཉིད་ཐོབ་བྱ་འགོག་བདེན་གྱི་དངོས་པོ་བླ་མེད་སྔར་རྣམ་པ་ཀུན་ཏུ་ཐོབ་
ཟིན་པ་དང་ད་ལྟ་གཞན་ཡང་ཐོབ་པར་མཛད་པའི་ཕྱིར་རོ། །གཉིས་པ་ནི། དྲང་སྲོང་སངས་
རྒྱས་ཆོས་ཅན། ཆོས་སྟོན་པ་གང་དུའང་འཁོར་ལ་འཇིགས་པ་མེད་དེ། རང་གཞན་གཉིས་ཀྱི་
དོན་དུ་ཆོས་བདེན་བཞི་རྫོགས་པར་གསུང་པའི་ཕྱིར་རོ། །ཀཱ་ཡེ། ཟླ་བའི་འོད་ནི་མ་ཤར་ན། །
སྐར་མའི་འོད་ནི་གསལ་བ་སྙམ། །ཉི་མའི་འོད་ནི་མ་ཤར་ན། །ཟླ་བའི་འོད་ནི་ཆེར་གསལ་
འདྲ། །ཉི་མའི་འོད་ནི་ཤར་བའི་ཚེ། །ཟླ་སྐར་འོད་ནི་གསལ་མིང་མེད། །དེ་བཞིན་རྣམ་བཤད་
ཉི་འོད་འདི། །རྣམ་བཤད་ ཟླ་སྐར་ གཞན་མིང་འཕྲོག །བཤད་པའི་ཉམས་འགྱུར་ཚིགས་
•
，
-
t
བཅད་དོ། །
- 4 5
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་
ནི༑ དཔེ་ཇི་ལྟར་ན་རྒྱུ་བ་ལྟར་ཞེས་སྦྲེལ་ཏེ་གསུམ། གང་ཞིག་རྒྱུ་ན་རི་དྭགས་ཀྱི་དབང་པོ་དུད་
འགྲོའི་སེང་གེ་རྒྱུ། གང་ན་རྒྱུ་ན་དུས་རྟག་ཏུ་གནས་ནགས་ཀྱི་མཐའ་རྣམས་ན་རྒྱུ། ཇི་ལྟར་རྒྱུ་
ན་རི་དྭགས་སྟག་གཟིག་རྣམས་ལ་ལུས་འཇིགས་པ་མེད་པ་དང་སེམས་མི་སྐྲག་པའི་ཁྱད་པར་
གཉིས་ཀྱིས་རྒྱུའོ། །གཉིས་པ་ནི། དཔེ་དེ་བཞིན་དུ། གནས་ཞེས་སྦྲེལ་ཏེ་གསུམ། གང་ན་
གནས་ན་འཁོར་མང་པོའི་ཚོགས་ན་གནས། གང་ཞིག་གནས་ན་ཐུབ་པའི་དབང་པོ་མིའི་སེང་
གེ་ཡང་གནས། ཇི་ལྟར་གནས་ན་འཆད་འགྱུར་བཞིན་མི་འཇིགས་པའང་ལྟོས་པ་མེད་པ་དང་
ལྡན་པ་དང་རྩལ་དང་ལྡན་པའི་ཁྱད་པར་བཞིས་གནས་སོ། །གསུམ་པ་ལ། མ་འདྲེས་ལྡན་
པའི་དོན། ནམ་མཁའ་བཞིན་གྱི་དཔེ། དང་པོ་ལ་གཉིས། མ་འདྲེས་བཅོ་བརྒྱད་བསྟན། སླར་
ཡང་བྱེད་ལས་བཤད། དང་པོ་ལ་གཉིས། ཕྱེ་སྟེ་སྡེ་ཚན་བཤད། བསྡུས་ཏེ་གཞན་ཡང་བསྟན།
དང་པོ་ལ་བཞི། སྤྱོད་པ་དྲུག་གི་སྡེ། རྟོགས་པ་དྲུག་གི་སྡེ། ཕྲིན་ལས་གསུམ་གྱི་སྡེ། ཡེ་ཤེས་
གསུམ་གྱི་སྡེ། དང་པོ་ནི། སྟོན་པའི་སྐུ་ལ་འགྱེལ་སོགས་འཁྲུལ་པའམ་འཁྲུགས་པ་མི་མངའ་
བའི་སྤྱོད་པ་དང་གཅིག །སྟོན་པའི་གསུང་ལ་རྒོད་སོགས་ཅ་ཅོའམ་ཅལ་ཅོལ་མི་མངའ་བའི་
སྤྱོད་པ་སྟེ་དེ་དང་གཉིས། སྟོན་པའི་ཐུགས་ལ་བརྗེད་སོགས་དྲན་པ་ཉམས་པའམ་བསྙེལ་བ་
མི་མངའ་བའི་སྤྱོད་པ་དང་གསུམ། སྟོན་པའི་ཐུགས་ལ་མཉམ་པར་མ་བཞག་པའི་ཐུགས་ཡུལ་
ལ་གཡོ་བ་མི་མངའ་བའི་སྤྱོད་པ་དང་བཞི། སྟོན་པའི་ཐུགས་ལ་འཁོར་འདས་ཐ་དད་ཀྱི་འདུ་
ཤེས་སྣ་ཚོགས་རྣམས་ཀྱང་མི་མངའ་བའི་སྤྱོད་པ་དང་ལྔ། སྟོན་པའི་ཐུགས་ལ་ངང་གིས་གདུལ་
བྱ་མ་བརྟགས་པའི་བཏང་སྙོམས་མི་མངའ་བའི་སྤྱོད་པ་སྟེ་དེ་དང་དྲུག་གོ །གཉིས་པ་ནི། ཆོས་
ཀྱི་འདུན་པ་ཉམས་པ་མི་མངའ་བའི་རྟོགས་པ་དང་གཅིག །ཆོས་ཀྱི་བརྩོན་འགྲུས་ཉམས་པ་མི་
མངའ་བའི་རྟོགས་ པ་དང་གཉིས། ཆོས་ཀྱི་དྲན་པ་ཉམས་པ་མི་མངའ་བའི་རྟོགས་པ་དང་
- 4 5 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
གསུམ། དག་ཅིང་དྲི་མེད་ཀྱི་ཤེས་རབ་ཉམས་པ་མི་མངའ་བའི་རྟོགས་པ་དང་བཞི། སྒྲིབ་
གཉིས་ལས་རྣམ་པར་གྲོལ་བ་ཉམས་པ་མི་མངའ་བའི་རྟོགས་པ་དང་ལྔ། རྣམ་གྲོལ་དེ་ལྡན་གྱི་
ཡེ་ཤེས་གཉིས་ཤེས་བྱ་གཉིས་ལ་གཟིགས་པ་ཉམས་པ་མི་མངའ་བའི་རྟོགས་པ་དང་དྲུག་གོ །
གསུམ་པ་ནི། སྐུའི་ཕྲིན་ལས་རྫུ་འཕྲུལ་སྟོན་སོགས་རྣམས་ཡེ་ཤེས་སྔོན་འགྲོ་རྗེས་འབྲང་བྱེད་
པ་དང་གཅིག །གསུང་གི་ཕྲིན་ལས་དམ་ཆོས་བརྗོད་སོགས་རྣམས་ཡེ་ཤེས་སྔོན་འགྲོ་རྗེས་
འབྲང་བྱེད་པ་དང་གཉིས། ཐུགས་ཀྱི་ཕྲིན་ལས་མཉམ་གཞག་མཛད་སོགས་རྣམས་ཡེ་ཤེས་
སྔོན་འགྲོ་རྗེས་འབྲང་བྱེད་པ་དང་གསུམ་མོ། །བཞི་པ་ནི། རྒྱུ་འབྲས་གཉིས་ཀ་རྫོགས་ཟིན་པ་
འདས་ཟིན་གྱི་དུས་རྣམས་ལ་ཡེ་ཤེས་ཆགས་ཐོགས་ཀྱི་སྒྲིབ་པ་མེད་པ་དང་གཅིག །རྒྱུ་འབྲས་
གཉིས་ཀ་མ་རྫོགས་པ་མ་འོངས་པའི་དུས་རྣམས་ལ་ཡེ་ཤེས་ཆགས་ཐོགས་ཀྱི་སྒྲིབ་པ་མེད་པ་
དང་གཉིས། རྒྱུ་རྫོགས་འབྲས་བུ་མ་རྫོགས་པ་ད་ལྟར་གྱི་དུས་རྣམས་ལ་ཡེ་ཤེས་ཆགས་ཐོགས་
ཀྱི་སྒྲིབ་པ་མེད་པ་དང་གསུམ་མོ། །གཉིས་པ་ནི། དེ་ལྟར་དྲུག་གཉིས་དང་གསུམ་གཉིས་པོ་
བཅོ་བརྒྱད་པོ་འདི་དང་གཞན་ཡང་སྤྱི་གཙུག་བལྟར་མི་མཐོང་བ་ནས། རྣམ་པ་ཐམས་ཅད་
ཤེས་པའི་བར་སོ་གཅིག་རྣམས་ཆོས་ཅན། སྟོན་པའི་གཞན་དང་མ་འདྲེས་པའི་ཡོན་ཏན་ཡིན་
ཏེ༑ སྟོན་པ་ལ་འདྲེས་ཀྱང་གཞན་ལ་མ་འདྲེས་པའི་ལེགས་པ་མཐར་ཐུག་ཡིན་པའི་ཕྱིར་རོ། །
དེ་ཡང་རྣམ་གྲངས་སྨྲས་ན་ཤེས་ཏེ། འདི་ལྟར། སྤྱི་གཙུག་བལྟར་མི་མཐོང་དང༌། མཐོང་མ་
ཐག་ཏུ་སེམས་ཅན་སྐྱོན་ཞི་དང༌། འཁོར་ལས་མངོན་པར་འཕགས་དང་། བག་ཚ་མེད་དང་
སློབ་མ་བསམ་པ་ཅན། སློབ་མ་མི་ཕྱེད་པ་དང་སློབ་མ་དུལ་དང་སྤོབས་པ་མྱུར་བ་དང་།
སེམས་ཚིམ་པ་དང་འཁོར་ཀུན་རྩེ་གཅིག་སེམས་ལ་སངས་རྒྱས་སྒྲ་འབྱིན་དང་
། འཁོར་གྱི་
དཀྱིལ་འཁོར་རྣམས་ཀྱིས་མངོན་སུམ་ལྟ་དང་བལྟ་བས་མི་ངོམས་དང་། འབྲས་ཡོད་ཆོས་སྟོན་
པ་དང་གླང་པོ་ཆེའི་ལྟ་སྟངས་ཀྱིས་བལྟ་དང༌། སེང་གེ་ལྟར་རྣམ་བསྒྱིངས་དང་དོན་ཡོད་འགྲོ་
，
-45 7 -



-
t
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ངག་ལ་དབང་བ་དང་། ཀུན་ནས་མིག་ལྡན་གྱུར་པ་དང་ནི་བཟུང་བར་འོས་པའི་ཚིག་ལྡན་
དང་། རྙེད་གྲགས་མཆོག་ལྡན་པ་དང་བསོད་ནམས་ཟད་མི་ཤེས་དང་བརྩི་མེད་དང༌། སེམས་
ཅན་བདེ་བསྐྱེད་པ་ལས་མི་ལྡོག་འཁྲུལ་མེད་བྲེལ་འཕོངས་མེད་པ་དང་། ཆོས་མང་བསྟན་ཆོས་
མང་པོ་ཤེས་དང་སྐུ་ཚེ་དཔག་ཏུ་མེད་པ་དང་། མཐོང་བ་རེག་པ་བསྙེན་བཀུར་བྱས་པ་དྲན་པ་
ཐོས་པ་དོན་ཡོད་དང་། ཤེས་རབ་མི་འཁྲུགས་པ་དང་གཏམ་རྒྱུན་ཆགས་དང་བག་ཆགས་
བཅོམ་པ་དང༌། སློབ་དཔོན་མེད་དང་རྣམ་པ་ཐམས་ཅད་ཤེས་འདི་མ་འདྲེས་གཞན་སོ་གཅིག།
ཅེས་སྨྲའོ། །
གཉིས་ པ་ ལ་གཉིས། རྟོགས་བྱའི་ སྡེ་ཚན་བཤད། རྟོགས་པའི་བྱེད་ལས་ བསྟན།
དང་པོ་ལ་བཞི། སྤྱོད་འཇུག་གི་སྡེ། རྟོགས་པ་དྲུག་གི་སྡེ། ཕྲིན་ལས་གསུམ་གྱི་སྡེ། ཡེ་ཤེས་
གསུམ་གྱི་སྡེ། དང་པོ་ནི། སྐུའི་འཁྲུལ་པ་དྲང་སྲོང་ལ་མེད་པ་དང་གཅིག །གསུང་གི་ཅ་ཅོ་དྲང་
སྲོང་ལ་མེད་པ་དང་གཉིས། ཐུགས་ཀྱི་བསྙེལ་བ་དྲང་སྲོང་ལ་མེད་པ་དང་གསུམ། ཐུགས་ཡུལ་
ལ་གཡོ་བ་དྲང་སྲོང་ལ་མེད་པ་དང་བཞི། འཁོར་འདས་ཐ་དད་ཀྱི་ནི་འདུ་ཤེས་དྲང་སྲོང་ལ་མེད་
པ་དང་ལྔ། ངང་གིས་གདུལ་བྱ་མ་བརྟག་པའི་བཏང་སྙོམས་དྲང་སྲོང་ལ་མེད་པ་དང་དྲུག་གོ །
གཉིས་པ་ནི། འདུན་པ་ལས་ཉམས་པ་མི་མངའ་བ་དང་ནི་གཅིག །བརྩོན་འགྲུས་ལས་ཉམས་
པ་མི་མངའ་བ་དང་གཉིས། དྲན་པ་ལས་ཉམས་པ་མི་མངའ་བ་དང་གསུམ། ཤེས་སྒྲིབ་ཀྱིས་
རྣམ་པར་དག་ཅིང་ཉོན་སྒྲིབ་ཀྱི་དྲི་མ་མེད་པའི་ཤེས་རབ་ལས་ཉམས་པ་མི་མངའ་བ་དང་བཞི།
རྟག་ཏུ་སྒྲིབ་གཉིས་ལས་རྣམ་པར་གྲོལ་བ་ལས་ཉམས་པ་མི་མངའ་བ་དང་ལྔ། ཤེས་བྱའི་དོན་
ཇི་ལྟ་ཇི་སྙེད་ཀུན་ལ་གཟིགས་པ་རྣམ་པར་གྲོལ་བའི་ཡེ་ཤེས་གཉིས་ལས་ནི་ཉམས་པ་མི་
མངའ་བ་དང་དྲུག་གོ །གསུམ་པ་ནི། སངས་རྒྱས་གང་གི་སྐུའི་ལས་དང་པོ་ཐམས་ཅད་ལ་ཡེ་
ཤེས་སྔོན་དུ་འགྲོ་ཞིང་རྗེས་སུ་འབྲང་བ་དང་གཅིག །གསུང་གི་ལས་གཉིས་པ་ཐམས་ཅད་ལ་
- 4 5 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
ཡེ་ཤེས་སྔོན་དུ་འགྲོ་ཞིང་རྗེས་སུ་འབྲང་བ་དང་གཉིས། ཐུགས་ཀྱི་ལས་གསུམ་པ་ཐམས་ཅད་
ལ་ཡེ་ཤེས་སྔོན་དུ་འགྲོ་ཞིང་རྗེས་སུ་འབྲང་བ་དང་གསུམ་མོ། །འགྲོ་འབྲང་གཉིས་ནི་སློང་
གྲོགས་གཉིས་སོ། །བཞི་པ་ནི། འདས་ཟིན་གྱི་དུས་དང་པོ་ཐམས་ཅད་ལ་རྟག་ཏུ་ཆགས་པས་
མ་ཆགས་ཐོགས་པས་མ་ཐོགས་པར་མཁྱེན་པའི་ཡེ་ཤེས་རྒྱ་ཆེན་འཇུག་པ་དང་གཅིག །མ་
འོངས་པའི་དུས་གཉིས་པ་ཐམས་ཅད་ལ་རྟག་ཏུ་ཆགས་པས་མ་ཆགས་ཐོགས་པས་མ་ཐོགས་
པར་མཁྱེན་པའི་ཡེ་ཤེས་རྒྱ་ཆེན་འཇུག་པ་དང་གཉིས། ད་ལྟར་གྱི་དུས་གསུམ་པ་ཐམས་ཅད་
ལ་རྟག་ཏུ་ཆགས་པས་མ་ཆགས་ཐོགས་པས་མ་ཐོགས་པར་མཁྱེན་པའི་ཡེ་ཤེས་རྒྱ་ཆེན་འཇུག་
པ་དང་གསུམ་མོ། །སྟེ་མཚམས་སྦྱོར་རོ། །ཆགས་ཐོགས་གཉིས་ནི་ཡུལ་གཉིས་ལ་སྒྲིབ་པ་
གཉིས་ ཀྱིས་སོ། །གཉིས་པ་ནི། རབ་བསྐོར་བ་ལ་དྲུག །གང་ལ་བསྐོར་ན་མ་འདྲེས་བཅོ་
བརྒྱད་གང་དེ་རྟོགས་པ་ལ་བསྐོར། གང་དུ་བསྐོར་ན་གདུལ་བྱའི་འགྲོ་བར་བསྐོར། ཇི་ལྟར་
བསྐོར་ན་མི་ཤེས་པའི་འཇིགས་པ་མེད་པར་བསྐོར། གང་ཞིག་བསྐོར་ན་མ་འདྲེས་སྟོན་པའི་
དམ་ཆོས་ཀྱི་འཁོར་ལོ་རྒྱ་ཆེན་པོ་བསྐོར། གང་གིས་བསྐོར་ན་རྒྱལ་བའི་ཐུགས་རྗེ་ཆེན་པོ་དང་
ལྡན་པ་རྒྱལ་བ་ཉིད་དེ་དེས་བསྐོར། བསྐོར་བའི་རྟགས་ནི། རྒྱུ་དེ་ལ་སངས་རྒྱས་དེ་རྣམས་
ཀྱིས་མངའ་བརྙེས་པས་སོ། །གཉིས་པ་ལ་གཉིས། དཔེ་དང་ཆོས་མཚུངས་ཚུལ། དཔེ་ལས་
ལྷག་པའི་ཚུལ། དང་པོ་ནི། དཔེར་ན་ས་སོགས་འབྱུང་བཞི་ལ་ཡོད་པའི་ཆོས་ཉིད་ནི་སྲ་གཤེར་
སྲེག་གཡོ་གང་ཡིན་པ་སྟེ་ཆོས་ཉིད་དེ་འདྲ་དེ་ནི་ནམ་མཁའི་ཆོས་ཉིད་མིན། ནམ་མཁའི་མཚན་
ཉིད་ནི་སྒྲིབ་མེད་ཐོགས་མེད་ལ་སོགས་ཏེ་མཚན་ཉིད་གང་ཡིན་དེ་འདྲ་དེ་ཡང་གཟུགས་འབྱུང་
བཞི་ལ་མེད་པ་ལྟར། འོག་མའི་རང་མཚན་སངས་རྒྱས་ལ་མེད། སངས་རྒྱས་ཀྱི་རང་མཚན་
འོག་མ་ལ་མེད་པས་མ་འདྲེས་སོ། །གཉིས་པ་ནི། དཔེ་ས་ཆུ་མེ་རླུང་ནམ་མཁའ་ལྔ་ནི་མཚུངས་
པའམ་མཉམ་པར་འཇིག་རྟེན་དག་ན་ལོངས་སྤྱོད་ཐུན་མོང་བ་ཡིན་ཏེ། དོན་མ་འདྲེས་བཅོ་
- 4 5 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྒྱད་ཉིད་ནི་རྡུལ་ཕྲན་ནམ་ཆ་ཤས་ཙམ་ཡང་འཇིག་རྟེན་དག་ན་ལོངས་སྤྱོད་ཐུན་མོང་བ་མིན་
ལ༑ དེས་ན་དཔེ་དོན་ཁྱད་ཆེའོ། །ཀྭ་ཡེ། སྨྲ་མཆོག་ཨུ་དུ་ཝ་ར་བདག །བརྩོན་འགྲུས་ཆབ་
ཀྱིས་བྲན་པ་ལས། །བློ་གྲོས་འདབ་མ་རབ་བརྐྱངས་ཏེ། །ཟབ་བཤད་གེ་སར་སྟོན་འདི་མཚར།།
དེ་ཡང་ངེས་དོན་དམ་ཆོས་ཀྱི། །བསྟན་པ་དར་རྒྱས་བྱ་བའི་ཕྱིར། །ངེས་དོན་ཟབ་མོ་ཁོང་ཆུད་
པའི། །སློབ་མ་སངས་རྒྱས་འབྱུང་བའི་རྟགས། །འཆད་པོའི་ཉམས་འགྱུར་ཚིགས་བཅད་དོ། །
བཞི་པ་ལ་གཉིས། མཚན་ལྡན་གཟུགས་མངའི་དོན། ཆུ་ཟླ་བཞིན་གྱི་དཔེ། དང་
པོ་ལ་གཉིས། མཚན་བཟང་སོ་གཉིས་བསྟན། གྲངས་ཙམ་བསྡུས་ཏེ་གདམས། དང་པོ་ལ་
བཞི། བརྒྱད་ཚན་དང་པོ་བསྟན། བརྒྱད་ཚན་གཉིས་པ་བསྟན། བརྒྱད་ཚན་གསུམ་པ་བསྟན།
བརྒྱད་ཚན་བཞི་པ་བསྟན། དང་པོ་ནི། ཞབས་མཐིལ་ས་ལ་ལེགས་པར་འཇོག་གནས་ལེན་
པའི་མཚན་དང་གཅིག །ཕྱག་ཞབས་གཉིས་འཁོར་ལོ་རྩིབས་སྟོང་པས་མཚན་པའི་མཚན་དང་
གཉིས། མཐིལ་གྱི་བཞི་ཆས་རྙིང་པ་ཡངས་ཞིང་ཞབས་ཀྱི་ལོང་བུ་ཕྱིར་མི་མངོན་པའི་མཚན་
དང་གསུམ། ཞལ་མཐོ་མཉམ་པས་སོར་མོ་རིང་བའི་མཚན་དང་བཞི། ཕྱག་ཞབས་གཉིས་ནི་
ཚིགས་གཉིས་པའི་བར་དྲ་བ་ཡིས་ནི་འབྲེལ་བའི་མཚན་དང་ལྔ། ཕྱག་ཞབས་གཉིས་རེག་ན་
འཇམ་ཞིང་བལྟ་ན་གཞོན་ཤ་ཆགས་པའི་མཚན་དང་དྲུག །སྐུ་ནི་ཕྱག་ཞབས་ཕྲག་པ་གསུམ་
གྱི་དྲུག་ལྷག་པའི་གཅིག་སྟེ་བདུན་དག་མཐོ་བའི་མཚན་དང་བདུན། བྱིན་པའི་དབྱིབས་རི་
དྭགས་ཨེ་ན་ཡ་དང་འདྲ་བའི་མཚན་དང་བརྒྱད་དོ། །གཉིས་པ་ནི། གསང་གནས་ལྤགས་པའི་
སྦུབས་སུ་ནུབ་པ་གླང་པོ་བཞིན་གྱི་མཚན་དང་གཅིག །རོ་སྟོད་ཆེ་ལ་རྔམ་པ་སེང་གེ་འདྲ་བའི་
མཚན་དང་གཉིས། ཐལ་གོང་ངམ་ཐོང་གི་བར་ཉག་མེད་ཅིང་ཤ་རྒྱས་པའི་མཚན་དང་གསུམ།
དཔུང་མགོ་བྱིན་གྱིས་གཞོལ་བས་ཤིན་ཏུ་ཟླུམ་པའི་མཚན་དང་བཞི། མ་བཏུད་ལྷ་ངར་སླེབས་
པས་ཕྱག་གཉིས་ནི་རིང་བའི་མཚན་དང་ལྔ། སྐུ་ནི་རང་བཞིན་གྱིས་རྣམ་པར་དག་པས་དེ་ཡི་
- 4 6 (0 -



I
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
འོད་ཀྱི་དཀྱིལ་འཁོར་འདོམ་གང་དང་ལྡན་པའི་མཚན་དང་དྲུག །མགྲིན་པ་ཟླུམ་པོ་དྲི་མེད་
དུང་དང་དབྱིབས་འདྲ་བའི་མཚན་དང་བདུན། འགྲམ་པ་ཞེང་རྒྱས་པ་རི་དྭགས་རྒྱལ་པོ་སེང་
གེ་འདྲ་བའི་མཚན་དང་བརྒྱད་དོ། །གསུམ་པ་ནི། ཚེམས་ནི་ཡས་མས་ཉི་ཤུ་རེས་བཞི་བཅུ་
མཉམ་པའི་མཚན་དང་གཅིག །རབ་ཏུ་འགྲིག་པས་ཚེམས་དེ་རྣམས་ཐགས་བཟང་བའི་མཚན་
དང་གཉིས། རྣམ་པར་དག་པའི་ཚེམས་མཐོ་དམན་མཉམ་པ་ཉིད་ཀྱི་མཚན་དང་ནི་གསུམ།
མཆེ་བ་བཞི་རབ་ཏུ་མཐོ་ཞིང་མཆོག་ཏུ་དཀར་བ་ཉིད་ཀྱི་མཚན་དང་བཞི། བརྐྱང་ན་ཞལ་ཁྱེབ་
པས་ལྗགས་རིང་བའི་མཚན་དང་ལྔ། མཐའ་མེད་ཅིང་བསམ་དུ་མེད་པའི་རོ་བརྒྱ་བྲོ་བའི་
མཆོག་ཉིད་ཀྱི་མཚན་དང་ནི་དྲུག །རང་བྱུང་གི་གསུང་ཀ་ལ་པིང་ཀའི་སྒྲ་ལྟར་སྙན་པ་དང་
ཚངས་པའི་དབྱངས་ལྟར་སྙོམས་པ་ཉིད་ཀྱི་མཚན་དང་བདུན། སྤྱན་བཟང་གཉིས་མདོག་
གནག་པས་མཐོ་མཐིང་དང་དཀྱུས་རིང་པས་ཨུད་པ་ལ་འདྲ་བའི་མཚན་དང་བརྒྱད་དོ། །བཞི་
པ་ནི། སྤྱན་རྫི་གཉིས་རིང་རགས་ནག་སྣུམ་པས་ཁྱུ་མཆོག་གི་རྫི་མ་འདྲ་བའི་མཚན་དང་གཅིག།
སྨིན་མཚམས་ཀྱི་མཛོད་སྤུ་མདོག་དཀར་ཞིང་འཁྱིལ་སོ་གཉིས་ལྡན་པའི་མཚན་དང་གཉིས།
དབུའི་ གཙུག་ ན་ གཙུག་ཏོར་ ཁྱུད་ གང་ གིས་ མཐོ་ བར་ ལྡན་ པའི་ མཚན་ དང་ གསུམ།
སྐུའི་ལྤགས་པ་དག་ཅིང་སྲབ་ལ་སྣུམ་པས་གསེར་མདོག་ལྟར་མཆོག་ཏུ་གྱུར་པའི་མཚན་དང་
བཞི། བ་སྤུ་ཕྲ་ལ་འཇམ་ཞིང་རེ་རེ་འཁྲུངས་ནས་སྐུ་ཡི་ཡར་གྱེན་དུ་གཡས་ཀྱི་ཕྱོགས་སུ་འཁྱིལ་
བའི་མཚན་དང་ལྔ། དབུ་སྐྲ་དྲི་ཞིམ་པས་དྲི་ངན་མེད་ཅིང་རིན་ཆེན་མཐོན་མཐིང་བཞིན་དུ་
གནག་པའི་མཚན་དང་དྲུག །ནྱ་གྲོ་ཏ་རྫོགས་པའམ་རྒྱས་པའི་ལྗོན་ཤིང་ཡལ་སྡོང་སྙོམས་པ་
འདྲ་བར་སྐུ་མཆུ་ཞེང་གབ་པའི་མཚན་དང་བདུན། མིང་ཀུན་ཏུ་བཟང་པོ་དོན་དཔེ་ཟླ་མེད་པའི་
དྲང་སྲོང་ཐུགས་ཆེ་མཆོག་ནི་སྲེད་མེད་ཀྱི་བུའི་སྟོབས་མངའ་ཞིང་མཁྲེགས་པའམ་གྲིམ་པའི་སྐུ་
མངའ་བའི་མཚན་དང་བརྒྱད་དོ། །གཉིས་པ་ནི། གསུངས་ལ་གསུམ། གང་ཞིག་གསུངས་ན་
- 4 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསམ་མི་ཁྱབ་སྟེ་བལྟ་བས་ཆོག་མི་ཤེས་ཀྱི་གཟི་བརྗིད་འབར་བ་མཚན་བཟང་སོ་གཉིས་ད་ལྟ་
བསྟན་ན་ འདི་ གསུངས། གང་ གིས་ གསུངས་ ན་ སྟོན་པ་ཤཱཀྱ་ཐུབ་ པས་ གསུངས། ཅི་རུ་
གསུངས་ན་མིའི་དབང་པོ་ཆེན་པོར་མཚོན་པའི་མཚན་དུ་གསུངས་སོ། །གཉིས་པ་ལ་གཉིས།
ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་མཐོང་བ་ལྟར་
ཞེས་སྦྲེལ་ཏེ་གསུམ། གང་གིས་མཐོང་ན་མི་རིགས་རྒྱ་མཚོའི་ཚོགས་ཀྱིས་མཐོང་། གང་ཞིག་
མཐོང་ན་སྤྲིན་མེད་ནམ་མཁའི་ཟླ་བའི་གཟུགས་བརྙན་མཐོང་། གར་ནི་མཐོང་ན་སྟོན་ཀའི་ཆུ་
སྔོན་གྱིས་གང་བའི་མཚོར་ནི་མཐོང་ངོ༌། །གཉིས་པ་ནི། དཔེ་དེ་བཞིན་དུ་མཐོང་བར་འགྱུར་
ཞེས་སྦྲེལ་ཏེ་གསུམ། གང་གིས་མཐོང་ན་རྒྱལ་སྲས་རྒྱ་མཚོའི་ཚོགས་ཀྱིས་མཐོང་། གང་ཞིག་
མཐོང་ན་སྒྲིབ་མེད་ཁྱབ་བདག་གི་སྐུའི་གཟུགས་བརྙན་མཐོང་། གང་དུ་མཐོང་ན་རྫོགས་པའི་
སངས་རྒྱས་ཀྱི་དཀྱིལ་འཁོར་ནང་དུ་མཐོང་ངོ༌། །གསུམ་པ་ནི། ཤེས་པར་བྱ་ལ་བཞི། གང་
ཞིག་ཤེས་ན་ད་ལྟ་བསྟན་པའི་བྲལ་སྨིན་གྱི་ཡོན་ཏན་དྲུག་ལྡན་མ་དཔེ་འབྲུ་འགའ་མགསལ།ཤེས།
ཇི་ལྟར་ཤེས་ན་སོ་སོའི་བྲལ་སྨིན་གྱི་རྒྱུ་དང་བཅས་པར་ཤེས། ཇི་བཞིན་ཤེས་ན་སྔ་ཕྱིའི་གོ་
རིམ་འདིར་བསྟན་པ་ཇི་ལྟ་བ་བཞིན་དུ་ཤེས། གང་ནས་ཤེས་ན་བུ་མོ་རིན་ཆེན་གྱིས་ཞུས་
པའི་ཐེག་པ་ཆེན་པོའི་མན་ངག་གི་མདོ་ཡི་རྗེས་སུ་འབྲངས་ནས་ཤེས་སོ། །གཉིས་པ་ལ་
གཉིས། དཔེ་བཞིའི་རྒྱུ་མཚན་བསྟན། ཡོན་ཏན་དཔེར་བརྗོད་བཤད། དང་པོ་ལ་བཞི། རྡོ་རྗེ་
འདྲ་བའི་རྒྱུ། སེང་གེ་འདྲ་བའི་རྒྱུ། ནམ་མཁའ་འདྲ་བའི་རྒྱུ། ཆུ་ཟླ་འདྲ་བའི་རྒྱུ། དང་པོ་ནི།
སྟོབས་ཆེན་པོ་བཅུ་ཆོས་ཅན། རྡོ་རྗེའི་དཔེས་བསྟན་པ་ཡིན་ཏེ། ཡུལ་བཅུ་མ་རིག་པའི་སྒྲིབ་
པས་མི་ཕྱེད་པ་དང་སེལ་བ་གཉིས་ཚང་བའི་ཕྱིར་རོ། །གཉིས་པ་ནི། མི་འཇིགས་པ་བཞི་ཆོས་
ཅན། སེང་གེའི་དཔེས་བསྟན་པ་ཡིན་ཏེ། འཁོར་གྱི་ནང་དུ་མི་ཞན་པ་དང་འཇིགས་མེད་
གཉིས་ཚང་བའི་ཕྱིར་རོ། །གསུམ་པ་ནི། མ་འདྲེས་བཅོ་བརྒྱད་ཆོས་ཅན། ནམ་མཁའི་དཔེས་
，
- 4 6 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
བསྟན་པ་ཡིན་ཏེ། གཞན་བཞིས་མཚུངས་པ་མེད་པ་དང་འདས་པ་གཉིས་ཚང་བའི་ཕྱིར་རོ། །
བཞི་པ་ནི། གཟུགས་སྐུ་རྣམ་གཉིས་ཆོས་ཅན། ཆུ་དྭངས་པར་ཤར་བའི་ཟླ་བའི་དཔེས་བསྟན་
པ་ཡིན་ཏེ། གཞི་ལས་གཡོ་བ་མེད་པ་དང་མཐོང་བ་གཉིས་ཚང་བའི་ཕྱིར་རོ། །དང་གསུམ་
བསྡུ་བ་དང་ཏོ་རྫོགས་ཚིག་གོ །གཉིས་པ་ལ་གཉིས། ཆོས་སྐུའི་ཡོན་དཔེ་བཤད། གཟུགས་
སྐུའི་ཡོན་དཔེ་བཤད། དང་པོ་ལ་གཉིས། ཡོན་ཏན་དཔེ་ཡིས་མཚོན། ཆོས་སྐུར་དབྱེར་མེད་
བསྡུས། དང་པོ་ལ་གསུམ། སྟོབས་རྣམས་རྡོ་རྗེས་མཚོན། མི་འཇིགས་སེང་གེས་མཚོན། མ་
འདྲེས་ནམ་མཁས་མཚོན། དང་པོ་ལ་གཉིས། སོ་སོའི་བྱེད་ལས་མཚོན། ཀུན་གྱི་ངོ་བོ་མཚོན།
དང་པོ་ལ་གསུམ། གོ་ཆ་ཕུག་པས་མཚོན། རྩིག་བརྟན་བཤིག་པས་མཚོན། ཤིང་རྣམས་
བཅད་པས་མཚོན། དང་པོ་ནི། རིམ་པ་བཞིན་སྦྱར་ན། སྟོབས་བཅུའི་ཚོགས་རྣམས་ལས་
སྟོབས་དང་པོ་དྲུག་ཆོས་ཅན། ཕུག་པའི་ཆ་ནས་དཔེ་རྡོ་རྗེ་བཞིན་ཡིན་ཏེ། ཁྱོད་དག་གིས་རང་
ཡུལ་དྲུག་མི་ཤེས་པའི་ཤེས་བྱའི་སྒྲིབ་པ་དྲུག་པོ་ཀུན་བསལ་བས་གོ་ཆ་སྲ་བ་བཞིན་དུ་དེ་དྲུག་
ཕུག་པའི་ ཕྱིར་རོ། །གཉིས་པ་ནི། སྟོབས་བཅུའི་ཚོགས་རྣམས་ལས་སྟོབས་བར་མ་གསུམ་
ཆོས་ཅན། བཤིག་པའི་ཆ་ནས་དཔེ་རྡོ་རྗེ་བཞིན་ཡིན་ཏེ། ཁྱོད་དག་གིས་རང་ཡུལ་གསུམ་མི་
ཤེས་པའི་སྙོམས་པར་འཇུག་པའི་སྒྲིབ་པ་གསུམ་པོ་ཀུན་བསལ་ནས་རྩིག་པ་བརྟན་པོ་བཞིན་
དུ་དེ་གསུམ་བཤིག་པའི་ཕྱིར་རོ། །གསུམ་པ་ནི། སྟོབས་བཅུའི་ཚོགས་རྣམས་ལས་སྟོབས་ཐ་
མ་གཅིག་ཆོས་ཅན། བཅད་པའི་ཆ་ནས་དཔེ་རྡོ་རྗེ་བཞིན་ཡིན་ཏེ། ཁྱོད་དག་གིས་རང་ཡུལ་
གཅིག་མི་ཤེས་པའི་ཉོན་སྒྲིབ་བག་ཆགས་དང་བཅས་པ་གཅིག་པོ་ཀུན་བསལ་བས་ལྗོན་ཤིང་
རྒྱས་པ་བཞིན་དུ་དེ་གཅིག་བཅད་པའི་ཕྱིར་རོ། །དང་ལྔ་བསྡུ་བའོ། །ཀཱ་ཡེ། ཚིག་འགྲོས་ཆུན་
པ་ཨ་ཅང་ཆེས། །དོན་གྱི་འགྲོས་ཀྱང་འདི་ཡིས་ཆུན། །རྩ་ཚིག་ཤོད་པ་ཨ་ཅང་ཆེས། །འགྲེལ་
པའི་ཚིག་ཀྱང་འདི་ཡིས་ཤོད། །དེ་ཕྱིར་རྣམ་བཤད་འགྲན་མེད་འདི། །རྒྱལ་ཚབ་དམ་པའི་
བ 4 6 3 -



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐུགས་རྗེ་དང༌། །སྐལ་ལྡན་ཡོངས་ཀྱི་བསོད་ནམས་དང༌། ཁོ་བོའི་འབད་རྩོལ་རྣམས་ལས་
བྱུང་། །བཤད་པའི་ཉམས་འགྱུར་ཚིགས་བཅད་དོ། །
གཉིས་པ་ལ་གཉིས། རྟགས་བཞིར་བསྡུས་པས་མཚོན། རྟགས་བསྒྲུབ་སྦྱར་བས་
མཚོན། དང་པོ་ནི། དྲང་སྲོང་གི་སྟོབས་བཅུ་ནི་ཆོས་ཅན། དཔེ་རྡོ་རྗེ་དང་འདྲ་སྟེ། རྒྱུ་མཚན་
བརླིང་བ་ཡིན་པ་དང་། དེ་ཡང་སྙིང་པོ་ཡིན་པ་དང༌། དེ་ཡང་བརྟན་པ་ཡིན་པ་དང་། དེ་ཡང་མི་
ཕྱེད་པ་ཡིན་པས་སོ། །དེ་བཞི་ལྕི་མཁྲེགས་སུ་མི་ཆོད་བཞིའོ། །གཉིས་པ་ནི། དྲང་སྲོང་གི་
སྟོབས་བཅུ་ནི་ཆོས་ཅན། རྒྱུ་མཚན་མི་ཕྱེད་པའི་ཕྱིར་ན་དཔེ་རྡོ་རྗེ་བཞིན་ཡིན་ཏེ། གང་གི་ཕྱིར་
བརླིང་བ་ཡིན་ན་སྙིང་པོ་ཡིན་པའི་ཕྱིར་དང་། གང་གི་ཕྱིར་སྙིང་པོ་ཡིན་ན་བརྟན་པ་ཡིན་པའི་
ཕྱིར་དང་། གང་གི་ཕྱིར་བརྟན་པ་ཡིན་ན་མི་ཕྱེད་པ་ཡིན་པའི་ཕྱིར་རོ། །གཉིས་པ་ལ་གཉིས།
རྒྱུ་བཞིས་མི་འཇིགས་མཚོན། རྒྱུ་བཞིའི་རྒྱུ་མཚན་མཚོན། དང་པོ་ནི། ཐུབ་པ་མིའི་སེང་གེ་
ཆོས་ཅན། གཅན་གཟན་སེང་གེ་བཞིན་རང་གི་འཁོར་ གྱི་ཚོགས་རྣམས་སུ་འཇིགས་པ་མི་
མངའ་སྟེ། འཁོར་གང་ལ་ཡང་འཇིགས་པ་མེད་པའི་ཕྱིར་དང་། རྐྱེན་ཅི་ལ་ཡང་ལྟོས་པ་མེད་
པའི་ཕྱིར་དང༌། ཐུགས་ནི་རབ་ཏུ་བརྟན་པའི་ཕྱིར་དང༌། རྩལ་ནི་མཆོག་ཏུ་ཕུན་སུམ་ཚོགས་
པའི་ཕྱིར་རོ། །གཉིས་པ་ལ་བཞི། འཇིགས་མེད་རྒྱུ་མཚན་མཚོན། ལྟོས་མེད་རྒྱུ་མཚན་མཚོན།
བརྟན་པའི་རྒྱུ་མཚན་མཚོན། རྩལ་ལྡན་རྒྱུ་མཚན་མཚོན། དང་པོ་ནི། ཐུབ་པ་མིའི་སེང་གེ་
ཆོས་ཅན། འཁོར་གང་ལ་ཡང་འཇིགས་པ་མེད་པར་ནི་རྣམ་པར་གནས་ཏེ་རང་གཞན་གྱི་དོན་
དུ་བདེན་བཞི་ཀུན་མངོན་སུམ་དུ་མཁྱེན་པའི་མཐར་ཐུག་པའི་ཕྱིར་རོ། །གཉིས་པ་ནི། ཐུབ་པ་
མིའི་སེང་གེ་ཆོས་ཅན། རྐྱེན་ཅི་ལ་ཡང་ལྟོས་པ་མེད་དེ། དག་པ་སའི་སེམས་ཅན་དང་ཡང་
བདག་ཉིད་མི་མཉམ་ཞིང་ལྷག་པར་གཟིགས་པའི་མཐར་ཐུག་པའི་ཕྱིར་རོ། །གསུམ་པ་ནི།
ཐུབ་པ་མིའི་སེང་གེ་ཆོས་ཅན། ཐུགས་ནི་རབ་ཏུ་བརྟན་པ་ཉིད་དེ། ཤེས་བྱའི་ཆོས་རྣམས་
，
བ 4
5
4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༦
ཐམས་ཅད་ལ་མཉམ་གཞག་རྩེ་གཅིག་གི་མཐར་ཐུག་པའི་ཕྱིར་ནའོ། །བཞི་པ་ནི། ཐུབ་པ་
མིའི་སེང་གེ་ཆོས་ཅན། མཆོག་ཏུ་རྩལ་ནི་ཕུན་ཚོགས་དང་ལྡན་ཏེ། མ་རིག་བག་ཆགས་ཀྱི་ས་
སྤང་དཀའ་བ་ལས་རྒལ་བའི་མཐར་ཐུག་པའི་ཕྱིར་རོ། །ནོ་རྫོགས་ཚིག་གོ །གསུམ་པ་ལ་
གསུམ། དཔེ་ ལྔས་རྟོགས་ ཁྱད་ མཚོན། དཔེ་བཞིས་ བྱེད་ ལས་ མཚོན། ནམ་ མཁས་ ངོ༌ བོ་
མཚོན། དང་པོ་ནི། འཇིག་རྟེན་སོ་སྐྱེ་དང་ཉན་ཐོས་སློབ་མ་དང་མཐའ་གཅིག་ཏུ་སྤྱོད་པ་རང་
རྒྱལ་དང་བློ་ལྡན་བྱང་སེམས་དང་རང་བྱུང་སངས་རྒྱས་ཏེ། གང་ཟག་ལྔ་རྣམས་ཆོས་ཅན། ཕྲ་
རིམ་གྱི་ཆ་ནས་དཔེ་ནི་ས་ཆུ་མེ་རླུང་ནམ་མཁའ་དང་རྣམ་པ་ལྔར་ངེས་ཏེ། བདག་མེད་གོང་ནས་
གོང་དུ་རྟོགས་པའི་བློ་དག་ནི་ཕྲ་བའི་རིམ་པ་ལྔར་ངེས་པའི་ཕྱིར་རོ། །དེ་ཡང་གང་ཟག་གི་
བདག་མེད་མ་རྟོགས་པ་དང་རྟོགས་པ་དང་ཆོས་ཀྱི་གཟུང་མེད་རྟོགས་པ་དང་འཛིན་མེད་
རྟོགས་ པ་དང་རྟོགས་པ་མཐར་ཐུག་ལྔའོ། །གཉིས་པ་ནི། དེ་ལྔའི་ནང་ནས། རང་བྱུང་གི་
རྟོགས་པ་མ་འདྲེས་བཅུ་བརྒྱད་ཆོས་ཅན། ཉེར་འཚོའི་གཞིའི་ཆ་ནས་དཔེ་ནི་ས་ཆུ་མེ་རླུང་གི་
འབྱུང་བཞི་རྣམས་དང་མཚུངས་ཏེ་འགྲོ་བ་འཇིག་རྟེན་པ་ཀུན་གྱི་ཉེར་འཚོའི་གཞི་ཡིན་པའི་
ཕྱིར་རོ། །གསུམ་པ་ནི། རང་བྱུང་གི་རྟོགས་པ་མ་འདྲེ་བཅུ་བརྒྱད་ཆོས་ཅན། མ་འདྲེས་པའི་ཆ་
ནས་དཔེ་ནི་ནམ་མཁའ་འབྱུང་བཞི་དང་མ་འདྲེས་པ་བཞིན་ཡིན་ཏེ། འཇིག་རྟེན་པ་གཅིག་དང་
འཇིག་རྟེན་ལས་འདས་པ་འོག་མ་གསུམ་སྟེ་བཞི་གའི་མཚན་ཉིད་ལས་འདས་ཤིང་མ་འདྲེས་
པའི་ཕྱིར་རོ། །གཉིས་པ་ནི། དེ་ལྟར་ན་སྟོབས་བཅུ་མི་འཇིགས་བཞི་མ་འདྲེས་བཅུ་བརྒྱད་དེ།
བྲལ་བའི་ཡོན་ཏན་སུམ་ཅུ་རྩ་གཉིས་པོ་འདི་ཆོས་ཅན། བརྟེན་ཆོས་སྐུས་རབ་ཏུ་ཕྱེ་བ་ཡིན་ཏེ།
ཆོས་སྐུར་ངོ་བོ་དབྱེ་བ་མེད་པར་ལྡན་པའི་ཕྱིར་རོ། །དཔེར་ན་ནོར་བུ་རིན་ཆེན་དང་དེའི་འོད་
དང་དེའི་མདོག་དང་དེའི་དབྱིབས་བཞི་ངོ་བོ་དབྱེར་མེད་པ་བཞིན་ནོ། །
གཉིས་པ་ལ་གཉིས། ཡོན་ཏན་གཟུགས་སྐུར་བསྡུ། མཐོང་ཚུལ་ཟླ་བས་མཚོན།
- 4 6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་ནི། བརྟེན་ལ་གཉིས། གང་ཞིག་བརྟེན་ན་མཐོང་བའི་ཚེ་ན་དབང་པོ་ཚིམ་པར་བྱེད་པའི་
རྣམ་སྨིན་གྱི་ཡོན་ཏན་མཚན་བཟང་གང་ཞིག་གྲངས་སུམ་ཅུ་རྩ་གཉིས་སྔར་བསྟན་པ་ཞེས་བྱ་
བ་དེ་བརྟེན། གང་ལ་བརྟེན་ན་རྟེན་མཆོག་གི་སྤྲུལ་པའི་སྐུ་ཆོས་ལ་རྫོགས་པར་ནི་ལོངས་སྤྱོད་
པའི་སྐུ་སྟེ་གཟུགས་སྐུ་དེ་གཉིས་ལ་བརྟེན་ནོ། །གཉིས་པ་ལ་གཉིས། ཆུ་ཟླས་སྤྲུལ་སྐུ་མཚོན།
མཁའ་ཟླས་ལོངས་སྐུ་མཚོན། དང་པོ་ནི། མཐོང་ལ་ལྔ། གང་ལས་མཐོང་ན་ཉོན་སྒྲིབ་ཀྱི་རྒྱུད་
དག་པ་ལས་མཐོང་། གང་གིས་མཐོང་ན་རིང་བའི་གདུལ་བྱ་ཉན་ཐོས་རྣམས་ཀྱིས་མཐོང་།
གང་དུ་མཐོང་ན་མ་དག་པའི་འཇིག་རྟེན་འཛམ་བུའི་གླིང་འདི་ཉིད་དུ་མཐོང་། ཇི་བཞིན་མཐོང་
ན་ཆུའི་ཟླ་གཟུགས་ཟླ་བ་གཟུགས་བརྙན་པ་ཡིན་པ་བཞིན་དུ་མཐོང་། གང་ཞིག་མཐོང་ན་
མཆོག་གི་སྤྲུལ་སྐུ་དེ་མཐོང་ངོ༌། །དང་གཉིས་བསྡུ་བའོ། །གཉིས་པ་ནི། མཐོང་ལ་ལྔ། གང་
ལས་མཐོང་ན་ཤེས་སྒྲིབ་ཀྱི་རྒྱུད་དག་པ་ལས་མཐོང་། གང་གིས་མཐོང་ན་ཉེ་བའི་གདུལ་བྱ་
བྱང་སེམས་རྣམས་ཀྱིས་མཐོང་། གང་དུ་མཐོང་ན་དག་པ་རྒྱལ་བའི་དཀྱིལ་འཁོར་འོག་མིན་དེ་
ཉིད་དུ་མཐོང་། ཇི་བཞིན་མཐོང་ན་ནམ་མཁའི་ཟླ་གཟུགས་ཟླ་བ་རང་མཚན་པ་ཡིན་པ་བཞིན་
དུ་མཐོང་། གང་ཞིག་མཐོང་ན་རྫོགས་པའི་ལོངས་སྐུ་དེ་མཐོང་ངོ༌། །དེ་ལྟར་ན་མཐོང་བའི་
ཚུལ་ནི་རྣམ་པ་གཉིས་སོ། །གཉིས་པ་ནི། མིང་སྨོས་ན། ཐེག་པ་ཆེན་པོ་རྒྱུད་བླ་མའི་བསྟན་
བཅོས། ལས་སྨོས་ན། དཀོན་མཆོག་གི་རིགས་རྣམ་པར་དབྱེ་བ་ལས། སྐབས་སྨོས་ན། དེ་
བཞིན་ གཤེགས་ པའི་ཡོན་ཏན་ གྱི་ སྐབས་ཏེ། གྲངས་སྨོས་ན་ལེའུ་གསུམ་པའོ། །སྨྲས་པ།
བདག་གིས་ཡོན་ཏན་ཤེས་བྱའི་ཕྱིར། །གཞན་གྱིས་ཡོན་ཏན་ལེགས་བསྟན་བལྟས། །གཞན་
གྱི་ཡོན་ཏན་ཤེས་བྱའི་ཕྱིར། །བདག་གིས་ཡོན་ཏན་ལེགས་བསྟན་གཟབས། །ཇི་ལྟར་གཞན་
གྱིས་བདག་ཕན་པ། །དེ་ལྟར་བདག་གིས་གཞན་ཕན་ཏེ། །བདག་གཞན་ཡོན་ཏན་མངོན་གྱུར་
ནས། །ཡོན་ཏན་འཁོར་ལོ་ལེགས་བསྐོར་ཤོག །ཅེས་བྱའོ་དེ་རྣམས་ཀྱིས་སངས་རྒྱས་ཡོན་
-16 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
ཏན་བཤད་ཟིན་ཏོ།། །།
༈ མཛད་པ་ལྷུན་གྲུབ་རྒྱུན་མི་ཆད། །གཉིས་ལ་ལྔ་དྲུག་བསྟན་བཤད་གཉིས། །
སླར་ཡང་རབ་འབྱམས་དཔེ་དགུ་བཞིན། །མཛད་དགུ་རྒྱས་འཆད་ཕྲིན་ལས་མཆོད། །འདི་མ
རྟོགས་པས་འདི་རྟོགས་ཕྱིར། །འདི་རྣམས་གཞུང་ཚིག་འདི་ཀུན་བཞིན། །འདི་ལྟར་ཡིན་ཞེས་
འདི་རུ་སྟོན། །འདི་ཤེས་འདོད་པས་འདི་བླང་བྱོས། །ད་ནི་རྒྱལ་བའི་མཛད་པ་བརྗོད་པ་ལ་
གཉིས། བླ་མེད་ཕྲིན་ལས་བསྟན། ཕྲིན་ལས་ལེའུ་བསྡུ། དང་པོ་ལ་གཉིས། མཛད་པའི་ཆོས་
གཉིས་བསྟན། དོགས་སེལ་དཔེ་དགུ་བཤད། དང་པོ་ལ་གཉིས། མཛད་པ་གཉིས་ཚིགས་
བཅད་གསུང་། ཚིག་འདིའི་བསྡུས་དོན་གདམས། དང་པོ་ལ་གཉིས། ལྷུན་གྲུབ་ཚིགས་བཅད་
གསུང་། རྒྱུན་ཆགས་ཚིགས་བཅད་གསུང་། དང་པོ་ནི། འཇུག་ལ་བཞི། གང་ལ་འཇུག་ན་
གདུལ་བྱའི་ཁམས་དག་མ་དག་དང་གཅིག །འདུལ་བའི་ཐབས་སྤྲུལ་པ་སྣ་ཚོགས་དང་ནི་
གཉིས། གདུལ་བྱའི་ཁམས་ཀྱི་འདུལ་བའི་བྱ་བ་མཛད་པ་བཅུ་གཉིས་དང་གསུམ། འདུལ་བ་
དེ་ཡི་ཡུལ་མ་དག་པའི་ཞིང་དུ་གཤེགས་པ་དང་བཞི། འདུལ་བ་དེའི་དུས་སྲིད་པ་ཇི་སྲིད་པ་
རྣམས་སུ་གཤེགས་པ་དང་ཆོས་ལྔ་ལ་འཇུག །གང་ཞིག་འཇུག་ན་ཁྱབ་བདག་བཅོམ་ལྡན་
འདས་འཇུག །ཇི་སྲིད་འཇུག་ན་དུས་རྟག་ཏུ་འཇུག །ཇི་ལྟར་འཇུག་ན་མཛད་པ་ལྷུན་གྱིས་
གྲུབ་གཉིས་འཇུག་གོ །གཉིས་པ་ལ་གསུམ། ངེས་འབྱུང་ངེས་དོན་གཉིས། མཚུངས་གཟིགས་
དཔེ་དོན་གཉིས། མཛད་པའི་དཔེ་དོན་གཉིས། དང་པོ་ནི། ཕྲིན་ལས་ཀྱི་ངེས་འབྱུང་ཆོས་ཅན།
ཁྱོད་ཀྱི་སྐབས་སུ་ས་རྣམས་རྒྱ་མཚོ་འདྲ་ཞིང་དེར་ཡོད་པའི་ཚོགས་རྣམས་ཉི་མ་འདྲ་སྟེ། ཡོན་
ཏན་གྱི་རི་ཆེན་མཆོག་ཚོགས་དང་ལྡན་ཞིང་ཡེ་ཤེས་ཀྱི་ཆུས་གང་བའི་རྒྱ་མཚོ་ནི་བསོད་ནམས་
དང་ཡེ་ཤེས་ཀྱི་ཉི་འོད་བརྒྱས་རེག་པ་ཅན་ཡིན་པའི་ཕྱིར་རོ། །གཉིས་པ་ནི། ཕྲིན་ལས་ཀྱི་
མཚུངས་གཟིགས་ཆོས་ཅན། ཁྱོད་ཀྱི་སྐབས་སུ་བྱང་ཆུབ་ནམ་མཁའ་འདྲ་ཞིང་དེས་གཟིགས་
- 4 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཁམས་གཏེར་འདྲ་སྟེ། དེ་ལྟར་རྒྱུའི་ཐེག་པ་དེ་མ་ལུས་པ་ངེས་པར་བསྒྲུབས་པ་ལས་
འབྲས་བུ་མཐའ་དང་དབུས་མེད་ཅིང་རྒྱ་ཆེ་བས་ནམ་མཁའ་ལྟར་ཀུན་ཏུ་ཁྱབ་པའི་སངས་རྒྱས་
ཀྱི་བྱང་ཆུབ་ཉིད་ནི་ཁམས་ཀྱི་ཡོན་ཏན་དྲི་མ་མེད་པའི་གཏེར་འདི་སེམས་ཅན་ཀུན་ལ་རང་དང་
ཁྱད་མེད་དུ་ཡོད་པར་རྣམ་པར་གཟིགས་པའི་ཕྱིར་རོ། །ནས་མཚམས་སྦྱོར་རོ། །གསུམ་པ་ནི།
ཕྲིན་ལས་ཀྱི་མཛད་པ་ཆོས་ཅན། ཁྱོད་ཀྱི་སྐབས་སུ་སྒྲིབ་པ་སྤྲིན་འདྲ་ཞིང་དེ་སེལ་བའི་ཐུགས་
རྗེ་རླུང་འདྲ་སྟེ། དེ་ལྟར་གཟིགས་ནས་དེའི་སྒྲིབ་པ་ཉོན་མོངས་དང་ཤེས་བྱའི་སྤྲིན་གྱི་དྲ་བ་དག་
ནི་སངས་རྒྱས་དེ་རྣམས་ཀྱི་ཐུགས་རྗེ་ཆེན་པོའི་རླུང་གིས་རྣམ་པར་གཏོར་བའི་ཕྱིར་རོ། །
གཉིས་པ་ལ་གཉིས། ལྷུན་གྲུབ་ཚིག་དོན་བཤད། རྒྱུན་ཆགས་ཚིག་དོན་བཤད། དང་པོ་ལ་
གཉིས། གྲངས་ལྔའི་རྟོག་མེད་བསྟན། ཚིག་ལྔ་སྦྱར་བས་བཤད། དང་པོ་ནི། ཐུབ་པ་ཆོས་
ཅན། དུས་རྟག་ཏུ་མཛད་པ་ལྷུན་གྱིས་གྲུབ་སྟེ། གང་གི་འདུལ་བའི་ཁམས་དང་གཅིག །གང་
གིས་འདུལ་བའི་ཐབས་དང་གཉིས། གང་འདུལ་བའི་བྱ་བ་དང་ནི་གསུམ། གང་དུ་འདུལ་
བའི་ཡུལ་དང་བཞི། གང་ཚེ་འདུལ་བའི་དུས་དང་ལྔ་སྟེ། ལྷུན་གྲུབ་ཆོས་ལྔ་ལ་མངའ་བརྙེས་
ཤིང་དེ་དང་དེ་ཡི་རྣམ་པར་རྟོག་པ་སྐྱེ་བ་མེད་པའི་ཕྱིར་རོ། །གཉིས་པ་ནི། དོན་གདུལ་བྱའི་
ཁམས་ནི་ཚིག་གང་ཞིག་གི་ཞེས་པ་དེས་བསྟན། དོན་འདུལ་བའི་ཐབས་མང་པོ་ནི་ཚིག་གང་
དག་གིས་ཞེས་པ་དེས་བསྟན། དོན་གདུལ་བྱའི་བྱ་བ་ནི་ཚིག་གང་ཞེས་པ་དེས་བསྟན། དོན་
འདུལ་བའི་ཡུལ་ནི་ཚིག་གང་དུ་ཞེས་པ་དེས་བསྟན། དོན་འདུལ་བའི་དུས་ནི་ཚིག་གང་ཚེ་ཞེས་
པ་དེས་བསྟན་ཏེ། གོང་གི་གང་ཚིག་ལྔའི་དོན་ནི་དེ་དག་གོ །གཉིས་པ་ལ་གཉིས། དོན་དྲུག་
དཔེ་དྲུག་ བཤད། རྒྱུན་ ཆགས་རྟགས་སུ་བསྡུ། དང༌པོ་ལ་གཉིས། དོན་དྲུག་གསལ་བར་
བསྟན། དཔེ་དྲུག་ལེགས་པར་བཤད། དང་པོ་ལ་གཉིས། མིང་དྲུག་རྟོག་མེད་བསྟན། དོན་
དྲུག་སྦྱར་བས་བཤད། དང་པོ་ནི། ཐུབ་པ་ཆོས་ཅན། དུས་རྟག་ཏུ་མཛད་པ་རྒྱུན་མི་ཆད་དེ།
- 46 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
གང་གིས་ངེས་འབྱིན་དང་གཅིག །ངེས་འབྱིན་དེའི་རྟོན་པ་དང་གཉིས། རྟོན་པ་དེའི་འབྲས་བུ་
དང་གསུམ། འབྲས་བུ་དེ་ཡི་ཡོངས་འཛིན་དང་བཞི། ཡོངས་འཛིན་དེའི་སྒྲིབ་པ་དང་ལྔ། སྒྲིབ་
པ་དེ་གཅོད་པའི་རྐྱེན་དང་དྲུག་སྟེ། རྒྱུན་ཆགས་ཆོས་དྲུག་ལ་ནི་མངའ་བརྙེས་ཤིང་དེ་དང་དེ་ཡི་
རྣམ་པར་རྟོག་པ་སྐྱེ་བ་མེད་པའི་ཕྱིར་རོ། །གཉིས་པ་ལ་གསུམ། ངེས་འབྱུང་དོན་གཉིས་སྦྱར།
མཚུངས་གཟིགས་དོན་གཉིས་སྦྱར། མཛད་པའི་དོན་གཉིས་སྦྱར། དང་པོ་ནི། སྔར་གྱི་ངེས་
པར་འབྱིན་པའི་དོན་ནི་སྒྲིབ་གཉིས་སྤོང་བྱེད་ས་བཅུ་སྟེ། ངེས་འབྱིན་དེ་ཡི་རྟོན་པའི་དོན་ནི་སྐུ་
གཉིས་འབྱུང་བའི་ཚོགས་གཉིས་དག་གོ །གཉིས་པ་ནི། རྟོན་པ་དེའི་འབྲས་བུའི་དོན་ནི་དོན་
བརྒྱད་ལྡན་གྱི་བྱང་ཆུབ་མཆོག་ཏེ། འབྲས་བུ་དེ་ཡི་ཡོངས་འཛིན་གྱི་དོན་ནི་བྱང་ཆུབ་དེ་གདོད་
ནས་སེམས་ཅན་གྱི་འཛིན་པའོ། །གསུམ་པ་ནི། ཡོངས་འཛིན་དེའི་སྒྲིབ་པའི་དོན་ནི་མཐའ་
ཡས་རྩ་བའི་ཉོན་མོངས་དང་དེ་དང་ཉེ་བའི་ཉོན་མོངས་རྣམས་བག་ཆགས་ཅན་ཏེ། དུས་ཀུན་
ཏུ་ནི་སྒྲིབ་པ་དེ་འཇོམས་པའི་རྐྱེན་གྱི་དོན་ནི་ནུས་པ་ཐོགས་མེད་ཀྱི་ཐུགས་རྗེ་ཆེན་པོ་ཡིན་ནོ། །
ཀྭ་ཡེ། སེམས་གཅིག་རང་བཞིན་འོད་གསལ་ལ། །སྒྲིབ་གཉིས་དྲི་མ་གློ་བུར་བྱུང་། །རང་
བཞིན་འོད་གསལ་རྟོགས་ཕྱིར་དང༌། །གློ་བུར་དྲི་མ་སྤང་ཕྱིར་དུ། །སངས་རྒྱས་ཡོན་ཏན་ཡེ་
ཡོད་དང་། །སེམས་ཅན་ཉེས་སྐྱོན་ཡེ་མེད་ཅེས། །བཤིས་ལུགས་ཟབ་མོ་བཤིས་བཟང་པོས། །
སློབ་བྱེད་གང་ཡིན་སློབ་དཔོན་ཡིན། །འཆད་པོའི་ཉམས་འགྱུར་ཚིགས་བཅད་དོ། །
གཉིས་པ་ལ་གཉིས། དོན་དྲུག་དཔེ་སྦྱོར་བསྟན། དཔེ་དོན་མཚོན་ཚུལ་བཤད།
དང་པོ་ནི། ཤེས་པར་བྱ་ལ་གསུམ། གང་ཞིག་ཤེས་ན་དོན་གྱི་གནས་ནི་དྲུག་པོ་སྔར་བསྟན་
འདི་དག་རྣམས་ཤེས། ཇི་ལྟར་ཤེས་ན་སྔ་ཕྱི་གོ་རིམ་ཇི་ལྟ་བ་བཞིན་དུ་ཤེས། ཇི་བཞིན་ཤེས་ན་
ས་རྣམས་རྒྱ་མཚོ་བཞིན་དང༌། ཚོགས་གཉིས་ཉི་མ་བཞིན་དུ་ནི་བྱང་ཆུབ་ནམ་མཁའ་བཞིན་
དང༌། ཁམས་གཏེར་བཞིན་དང་། ཉོན་མོངས་སྤྲིན་བཞིན་དང་། ཐུགས་རྗེ་རླུང་བཞིན་དུ་ཤེས་
•4 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོ༑ ༑གཉིས་པ་ལ་དྲུག །ས་རྣམས་རྒྱ་མཚོས་མཚོན། ཚོགས་ གཉིས་ཉི་མས་མཚོན། བྱང་
ཆུབ་ནམ་མཁས་མཚོན། ཁམས་ནི་གཏེར་གྱིས་མཚོན། ཉོན་མོངས་སྤྲིན་གྱིས་མཚོན། ཐུགས་
རྗེ་རླུང་གིས་མཚོན། དང་པོ་ནི། ངེས་འབྱིན་ས་བཅུ་རྣམས་ཆོས་ཅན། དཔེ་རྒྱ་མཚོ་བཞིན་ཡིན་
ཏེ༑ ཡེ་ཤེས་ཀྱི་ཆུས་གང་ཞིང་གཟུགས་སོགས་ཡོན་ཏན་གྱི་རིན་ཆེན་རྣམས་དང་ལྡན་པའི་
ཕྱིར་རོ། །གཉིས་པ་ནི། རྟོན་པ་ཚོགས་གཉིས་དག་ནི་ཆོས་ཅན། དཔེ་ཉི་མ་བཞིན་ཡིན་ཏེ།
ཕན་བདེའི་ཚ་ཟེར་གྱིས་སེམས་ཅན་ཐམས་ཅད་སྨིན་པར་ཉེ་བར་འཚོ་བའི་ཕྱིར་རོ། །གསུམ་
པ་ནི། འབྲས་བུ་བྱང་ཆུབ་མཆོག་ཆོས་ཅན། དཔེ་ནམ་མཁའི་ཁམས་བཞིན་ཡིན་ཏེ། ཁྱབ་
པས་རྒྱ་ཆེ་ཞིང་འཁོར་འདས་བར་གསུམ་གྱི་མཐའ་དང་དབུས་མེད་པའི་ཕྱིར་རོ། །ནོ་རྫོགས་
ཚིག་གོ །བཞི་པ་ནི། ཡོངས་འཛིན་སེམས་ཅན་གྱི་ཁམས་ནི་ཆོས་ཅན། དཔེ་གཏེར་དང་འདྲ་
བ་ཡིན་ཏེ། ཡང་དག་པར་རྫོགས་པའི་སངས་རྒྱས་ཀྱི་ཡོན་ཏན་གནས་པའི་ཆོས་ཉིད་ཡིན་པའི་
ཕྱིར་རོ། །ལྔ་པ་ནི། སྒྲིབ་བྱེད་ཁམས་དེ་ཡི་ཉོན་མོངས་ཆོས་ཅན། དཔེ་སྤྲིན་ཚོགས་བཞིན་ཡིན་
ཏེ༑ ངོ་བོ་གློ་བུར་བ་དང་གནས་སྐབས་ཁྱབ་པ་དང་རང་བཞིན་གྱིས་མ་གྲུབ་པའི་ཕྱིར་རོ། །
དྲུག་པ་ནི། གཅོད་རྐྱེན་ཐུགས་རྗེ་ཆེན་པོ་ཆོས་ཅན། དཔེ་མི་ཟད་པའི་རླུང་དང་འདྲ་བ་ཡིན་ཏེ།
ཉོན་མོངས་ཀྱི་སྤྲིན་དེ་འཐོར་བའི་རྒྱུར་ནི་ཉེ་བར་གནས་པའི་ཕྱིར་རོ། །གཉིས་པ་ནི། ཐུབ་པ་
ཆོས་ཅན། དུས་འཁོར་བ་ཇི་སྲིད་དུ་མཛད་པ་རྒྱུན་མི་ཆད་དེ། ངེས་འབྱིན་རྟོན་པ་གཉིས་ཀྱི་སྒོ་
ནས་གཞན་གྱི་དབང་གིས་ངེས་པར་འབྱུང་བའི་ཕྱིར་དང༌། འབྲས་བུ་ཡོངས་འཛིན་གཉིས་
ཀྱི་སྒོ་ནས་བདག་དང་སེམས་ཅན་མཚུངས་པར་གཟིགས་པའི་ཕྱིར་དང༌། སྒྲིབ་བྱེད་གཅོད་
རྐྱེན་གཉིས་ཀྱི་སྒོ་ནས་མཛད་པ་ཡོངས་སུ་མ་རྫོགས་པའི་ཕྱིར་རོ། །གཉིས་པ་ལ་གཉིས། དཔེ་
བདག་ ཆེན་ པོ་ བརྗོད། དཔེ་དགུའི་བསྡུས་དོན་བསྟན། དང་པོ་ལ་གཉིས། མདོའི་གནས་
ཚིགས་བཅད་གསུང་། རྣམ་དབྱེ་རྒྱས་པར་བསྟན། དང་པོ་ནི། མཛད་པ་དེ་གཉིས་ཀྱང་ཇི་ལྟར་
བ4 7 ) -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
སྙམ་ན། དེ་བཞིན་གཤེགས་པའི་ཕྲིན་ལས་ཀྱི་དཔེ་དགུ་འཆད་པ་ནི། སྐུ་ཡིས་སྟོན་ཚུལ་བརྒྱ་
བྱིན་བཞིན་གྱི་དཔེ་དང་ནི་གཅིག །གསུང་གི་འདོམས་ཚུལ་ལྷའི་རྔ་བཞིན་གྱི་དཔེ་དང་གཉིས།
མཁྱེན་བརྩེས་ཁྱབ་ཚུལ་སྤྲིན་ཚོགས་བཞིན་གྱི་དཔེ་དང་གསུམ། སྤྲུལ་པ་སྟོན་པ་ཚངས་ཆེན་
བཞིན་གྱི་དཔེ་དང་བཞི། ཡེ་ཤེས་སྤྲོ་བ་ཉི་མ་བཞིན་གྱི་དཔེ་དང་ལྔ། ཐུགས་ཀྱི་གསང་བ་ནོར་
བུ་བཞིན་གྱི་དཔེ་དང་དྲུག །གསུང་གི་གསང་བ་སྒྲ་བརྙན་བཞིན་གྱི་དཔེ་དང་བདུན། སྐུའི་
གསང་བ་ནམ་མཁའ་བཞིན་གྱི་དཔེ་དང་བརྒྱད། ཐུགས་རྗེ་ཆེན་པོ་ས་གཞི་བཞིན་གྱི་དཔེ་དང་
དགུ་ཡིན་ནོ། །གཉིས་པ་ལ་གསུམ། གསུམ་ཚན་དང་པོའི་དཔེ། གསུམ་ཚན་གཉིས་པའི་དཔེ།
གསུམ་ཚན་གསུམ་པའི་དཔེ། དང་པོ་ལ་གསུམ། བརྒྱ་བྱིན་བཞིན་གྱི་དཔེ། ལྷའི་རྔ་བཞིན་གྱི་
དཔེ། སྤྲིན་ཚོགས་བཞིན་གྱི་དཔེ། དང་པོ་ལ་གཉིས། དཔེ་དོན་གསལ་བར་བཤད། སླར་ཡང་
ཁྱད་པར་བསྟན། དང་པོ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་
ལ་ གཉིས། དཔེ་ ཡི་ ཆོས་ གསུམ་བཤད། རྟོག་མེད་མི་འགལ་བརྗོད། དང༌ པོ་ལ་གསུམ།
གཟུགས་བརྙན་མཐོང་བའི་ཚུལ། དགེ་བ་བླང་བའི་ཚུལ། ལྷར་ནི་སྐྱེ་བའི་ཚུལ། དང་པོ་ནི།
དཔེ་ཇི་ལྟར་ན་དེ་འཆད་པས་མཐོང་ངོ་ལ་བཞི། གང་དུ་མཐོང་ན་དྲི་མེད་བེ་ཌརླ་དག་ཅིང་
མཛེས་པ་ཡི་རང་བཞིན་གྱི་དཔལ་ས་སྟེང་འདིར་མཉམ་པར་གྱུར་ཏེ་གྱུར་པ་དེར་ནི་མཐོང་།
ཅིའི་ཕྱིར་མཐོང་ན་དག་ཅིང་གསལ་ལ་གཙང་བའི་ཕྱིར་མཐོང་། གང་ཞིག་མཐོང་ན་གསུམ་གྱི།
ལུས་མཐོང་བ་ནི་གཙོ་བོ་ལྷ་ཡི་དབང་པོ་འཁོར་ལྷ་ཡི་བུ་མོའི་ཚོགས་དང་བཅས་པ་མཐོང་བ་
དང༌། གནས་མཐོང་བ་ནི་གཙོ་བོའི་གནས་རྣམ་པར་རྒྱལ་བའི་ཁང་བཟང་དང་འཁོར་གྱི་
གནས་ལྷ་གནས་རྣམ་རྒྱལ་དེ་ལས་གཞན་དག་དང༌། དེ་གཉིས་ཀ་ཡི་གཞལ་ཡས་ཁང་གི་
བཀོད་པ་སྣ་ཚོགས་མཐོང་བ་དང་། དོན་མཐོང་བ་ནི་ལྷ་རྫས་ཀྱི་བྱེ་བྲག་རྣམ་པ་མང་པོ་དེ་དག་
མཐོང་། གང་གིས་མཐོང་ན་ས་སྟེང་པ་རྣམས་ཀྱིས་མཐོང་ངོ་། །གཉིས་པ་ནི། བླངས་ཏེ་གནས་
-47 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་གྱུར་ལ་ལྔ། ལེན་མཁན་ནི་དེ་ནས་ཡང་སྐྱེས་པ་དང་བུད་མེད་ཀྱི་ཚོགས་འདི་ཡི་སྟེང་ན་
གནས་པ་དེ་རྣམས་ཀྱིས་བླངས། ལེན་རྐྱེན་ནི་ལྷ་དབང་གི་སྣང་བ་དེ་ནི་དངོས་སུ་མཐོང་བར་
གྱུར་ནས་བླངས། ལེན་བསམ་ནི་ངེད་ཀྱང་དུས་རིང་པོ་མི་ཐོགས་པར་གཙོ་བོ་ལྷ་དབང་དེ་དང་
འདྲ་བར་གྱུར་ཅིག་ཅེས་རྣམ་པ་དེ་འདྲའི་སྨོན་ལམ་འདེབས་པར་བྱེད་ཅིང་བླངས། ལེན་དགོས་
ནི་ལྷ་དབང་དེ་ཉིད་ཐོབ་པར་བྱ་བའི་ཕྱིར་རབ་ཏུ་སྦྱོར་ཏེ་དེའི་དོན་དུ་བླངས། ལེན་བྱ་ནི་ལྷ་
དབང་དེའི་རྒྱུར་གྱུར་པའི་སྦྱིན་སོགས་ཀྱི་དགེ་བ་ནི་ཡང་དག་པར་བླངས་སོ། །གསུམ་པ་ནི།
སྐྱེ་བར་འགྱུར་ལ་ལྔ། གང་ཞིག་སྐྱེ་ན་ས་སྟེང་པ་དེ་དག་སྐྱེ། གང་གིས་སྐྱེ་ན་སྦྱིན་སོགས་དགེ་
བའི་ལས་དེས་ནི་སྐྱེ། གང་ལྟར་སྐྱེ་ན་ལྷ་དབང་གི་གཟུགས་སྣང་འདི་ས་གཞིའི་སྣང་བ་ཙམ་
ཡིན་ཞེས་དེ་ལྟ་བུར་ས་སྟེངས་པས་ཡིན་ཚུལ་ཤེས་པ་མེད་ཀྱང་སྐྱེ། ཇི་ལྟར་སྐྱེ་ན་ས་སྟེང་ནས་
ཤི་འཕོས་ཏེ་སྐྱེ། ཅིར་ནི་སྐྱེ་ན་ལྷའི་དབང་པོར་ནི་སྐྱེའོ། །གཉིས་པ་ནི། འོ་ན་དེ་རྟོག་པ་མེད་
པས་དོན་བྱེད་པར་འགལ་སྙམ་ན་མི་འགལ་ཏེ། ལྷ་དབང་གི་གཟུགས་སྣང་བ་དེ་ནི་གཏན་
ནས་ཤིན་ཏུ་ཡང་སེམས་ཀྱི་རྟོག་པ་མེད་ཅིང་ལུས་ངག་གི་གཡོ་བ་མེད་པ་དེ་ལྟ་ཡིན་མོད་ཀྱི་
ཡིན་ན་ཡང་ས་སྟེང་དག་ན་ལྷ་དབང་ཐོབ་པའི་དོན་ཆེན་གྱི་སྒོ་ནས་ནི་ཉེ་བར་གནས་སོ། །
གཉིས་པ་ལ་གཉིས། དོན་གྱི་ཆོས་གསུམ་བཤད། རྟོག་མེད་མི་འགལ་བརྗོད། དང་
པོ་ལ་གསུམ། གཟུགས་སྐུ་མཐོང་བའི་ཚུལ། དེའི་རྒྱུ་བླངས་པའི་ཚུལ། སངས་རྒྱས་ཐོབ་པའི་
ཚུལ། དང་པོ་ནི། དཔེ་དེ་བཞིན་དུ་དོན་འཆད་པས་མཐོང་བར་གྱུར་ལ་བཞི། གང་ལ་མཐོང་ན་
མི་ལྡོག་པའི་དད་སོགས་དབང་པོ་ལྔ་བསྒོམས་པས་མཐུ་བརྟས་པ་ཡི་རང་གི་སེམས་འདི་ལ་
མཐོང་། ཅི་སྟེ་མཐོང་ན་མ་དད་སོགས་ཀྱི་དྲི་མ་མེད་ཅིང་དག་པས་མཐོང་། གང་ཞིག་མཐོང་
ན་གསུམ་གྱི། སྐུ་ཉིད་མཐོང་བ་ནི་རྫོགས་པའི་སངས་རྒྱས་རང་སེམས་ལ་སྣང་བའི་ཚུལ་ཡང་
སྐུ་མཚན་དང་དཔེ་བྱད་བཟང་པོ་དང་ལྡན་པར་མཐོང་བ་དང་། སྤྱོད་ལམ་མཐོང་བ་ནི་རེས་
བ 4 7 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
འགའ་འཆགས་པ་དང་ནི་རེས་འགའ་བཞེངས་པ་དང་རེས་འགའ་བཞུགས་པ་དང་ནི་རེས་
འགའ་གཟིམས་པའི་སྤྱོད་ལམ་བཞི་པོ་སྣ་ཚོགས་མཛད་པ་ཅན་དུ་མཐོང་བ་དང་། མཛད་པ་
མཐོང་བ་ནི་གསུང་གི་མཛད་པ་ཞི་བའི་ཆོས་ནི་གསུང་བ་དང་ཐུགས་ཀྱི་མཛད་པ་མི་གསུང་
བར་ནང་དུ་མཉམ་པར་འཇོག་པར་གྱུར་པ་དང་། སྐུ་ཡི་མཛད་པ་ཆོ་འཕྲུལ་ཡ་མ་ཟུང་རྣམ་པ་
སྣ་ཚོགས་དག་སྟོན་པར་མཛད་པའི་གཟི་མདངས་ངོ་མཚར་ཆེན་པོ་ཅན་དེ་དག་མཐོང་། གང་
གིས་མཐོང་ན་རྒྱུད་དག་པའི་སེམས་ཅན་དད་སོགས་བསྒོམས་པ་དེ་རྣམས་ཀྱིས་མཐོང་ངོ༌། །
གཉིས་པ་ནི། བླངས་ནས་ནི་གནས་པར་གྱུར་ཞེས་སྦྱར་ཏེ་ལྔ། ལེན་མཁན་ནི་རྒྱུད་དག་པའི་
སེམས་ཅན་དེ་རྣམས་ཀྱིས་བླངས། ལེན་རྐྱེན་ནི་སངས་རྒྱས་ཀྱི་སྣང་བ་དེ་དངོས་སུ་མཐོང་ནས་
ཀྱང་བླངས། ལེན་བསམ་ནི་ངེད་ཀྱང་རིང་པོར་མི་ཐོགས་པར། སངས་རྒྱས་དེ་འདྲར་གྱུར་
ཅིག་ཅེས། དེ་འདྲའི་འདོད་པ་སྨོན་ལམ་དང་ལྡན་པས་བླངས། ལེན་དགོས་ནི་སངས་རྒྱས་དེ་
ཉིད་ཐོབ་པར་བྱ་བའི་ཕྱིར་རབ་ཏུ་སྦྱོར་ཏེ་དེའི་དོན་དུ་བླངས། ལེན་བྱ་སངས་རྒྱས་དེའི་རྒྱུར་
གྱུར་པའི་སྦྱིན་སོགས་ཀྱི་དགེ་བ་ནི་ཡང་དག་པར་བླངས་སོ། །གསུམ་པ་ལ་གཉིས། ཐོབ་ཚུལ་
ཟུར་ཙམ་བསྟན། བསྟན་དོན་གསལ་བར་བཤད། དང་པོ་ནི། རྒྱུ་རྐྱེན་བསམ་སྦྱོར་གསུམ་པོ་
དེ་ལས་འབྲས་བུ་འདོད་པའི་གོ་འཕང་སངས་རྒྱས་ཐོབ་པར་བྱེད་དོ། །གཉིས་པ་ལ་གཉིས།
སྤྱིར་གྱིས་དོན་ཡོད་ཚུལ། ཁྱད་པར་སྐུ་མཐོང་ཚུལ། དང་པོ་ནི། སངས་རྒྱས་ཀྱི་གཟུགས་སྣང་
འདི་ནི་རང་གི་སེམས་ཀྱི་སྣང་བ་ཙམ་ཡིན་ཞེས་དེ་ལྟར་སོ་སོ་སྐྱེ་བོས་ཡིན་ཚུལ་མི་ཤེས་མོད་ཀྱི་
དེ་ལྟ་ན་ཡང་སངས་རྒྱས་ཀྱི་གཟུགས་སྣང་མཐོང་བ་དེས་མཐོང་མཁན་དེ་དག་ལ་ནི་སངས་
རྒྱས་ཐོབ་པའི་དོན་ཡོད་པར་འགྱུར་རོ། །གཉིས་པ་ནི། མཐོང་བར་འགྱུར་ལ་ལྔ། ཇི་ལྟར་
མཐོང་ན་ཐེག་གསུམ་བསྒྲོད་པའི་རིམ་གྱིས་མཐོང་། གང་ནས་མཐོང་ན་སེམས་སངས་རྒྱས་ཀྱི་
གཟུགས་སུ་སྣང་བ་དེ་མཐོང་བ་ལ་བརྟེན་ནས་མཐོང་། གང་གིས་མཐོང་ན་ངེས་དོན་གྱི་ཐེག་
，
- 4 7 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཕྱི་མ་འདི་ལ་གནས་པའི་སོ་སྐྱེ་རྣམས་ཀྱིས་མཐོང་། གང་ཞིག་མཐོང་ན་ནང་གི་དོན་དམ་
པའི་སངས་རྒྱས་ཆོས་སྐུ་ནི་མཐོང་། ཅི་ཡིས་མཐོང་ན་མི་རྟོག་ཡེ་ཤེས་ཀྱི་མིག་གིས་མཐོང་སྟེ།
ཐམས་ཅད་མཐའི་འགྱུར་དང་འབྲེལ་ལོ། །ཀྭ་ཡེ། ཚོང་པ་ཚོང་ལེགས་བྱས་པས་བྲོད། །བྲོད་
པས་ཚོང་ལེགས་བྱེད་པ་ལྟར། །བདག་ཀྱང་ལེགས་བཤད་བྱས་པས་བྲོད། །ཁྲོད་པས་ལེགས་
བཤད་བྱེད་པ་ལགས། །ཚོང་པ་ཚོང་ཉེས་བྱས་པས་སུན། །སུན་པས་ཚོང་ཉེས་མི་བྱེད་ལྟར། །
བདག་ཀྱང་ཉེས་བཤད་བྱས་པས་སུན། །སུན་པས་ཉེས་བཤད་མི་བྱེད་ལགས། །བཤད་པའི་
ཉམས་འགྱུར་ཚིགས་བཅད་དོ། ། །
གཉིས་པ་ནི། འོ་ན་དེ་རྟོག་པ་མེད་པས་དོན་བྱེད་པར་འགལ་སྙམ་ན་མི་འགལ་ཏེ།
སངས་རྒྱས་ཀྱི་གཟུགས་སྣང་བ་དེ་ནི་གཏན་ནས་ཤིན་ཏུ་ཡང་སེམས་ཀྱི་རྟོག་པ་མེད་ཅིང་ལུས་
ངག་གི་གཡོ་བ་མེད་པ་ཉིད་ཡིན་མོད་ཀྱི་དེ་ལྟ་ཡིན་ན་ཡང་འཇིག་རྟེན་དག་ན་སངས་རྒྱས་ཐོབ་
པའི་དོན་ཆེན་པོའི་སྒོ་ནས་ནི་ཉེ་བར་གནས་སོ། །གཉིས་པ་ལ་གཉིས། འཆར་ཞིང་ནུབ་ཚུལ་
བསྟན། དེ་འདྲས་མི་འགྱུར་བསྡུ། དང་པོ་ལ་གསུམ། དཔེ་ཡི་འཆར་ནུབ་བསྟན། དཔེ་དོན་
བྱེད་ལས་སྦྱར། དོན་གྱི་འཆར་ནུབ་བསྟན། དང་པོ་ལ་གཉིས། གཟུགས་བརྙན་ཤར་བའི་
ཚུལ། སླར་ཡང་མི་སྣང་ཚུལ། དང་པོ་ནི། དཔེ་ཇི་ལྟར་ན་དེ་འཆད་པས། ཤར་ཏེ་ལ་གསུམ།
གང་དུ་ཤར་ན་ས་གཞི་འདི་ཀུན་ཉམ་ངའི་གནས་ཚེར་མ་སོགས་གཞན་དང་བྲལ་ཞིང་དེར་མ་
ཟད་དྲི་མེད་རྣམ་དག་བེ་ཌཱུརྱ་བསྟར་བའི་ནོར་བུ་མདངས་གསལ་ཞིང་དབྱིབས་མཛེས་ལ་རྡུལ་
གྱི་དྲི་མ་བྲལ་བའི་ཡོན་ཏན་གྱི་དཔལ་ལྡན་ལ་དེའི་སྟེང་གི་ཆ་ནི་མཉམ་པར་འགྱུར་ཏེ་གྱུར་པ་
དེར་ནི་ཤར། ཅིའི་ཕྱིར་ཤར་ན་དག་ཅིང་གསལ་ལ་གཙང་བའི་ཕྱིར་ཤར། གང་ཞིག་ཤར་ན་ལྷ་
བདག་གི་གནས་དང་། སོགས་པས་ལྷ་གཞན་གྱི་གནས་དང་
། གཙོ་བོ་ལྷ་དབང་དང་། འཁོར་
ཉེ་དབང་སོགས་ཀྱི་ལྷ་ཡི་གཟུགས་བརྙན་ཤར་རོ། །གཉིས་པ་ནི། མི་སྣང་གྱུར་ལ་གསུམ།
E
-4 7 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
ཅིའི་ཕྱིར་མི་སྣང་ན་རིམ་གྱིས་ས་གཞི་དེ་ཡི་ཡོན་ཏན་གསལ་སོགས་དང་བྲལ་བའི་ཕྱིར་མི་སྣང་།
གང་ཞིག་མི་སྣང་ན་ལྷ་དབང་གི་གཟུགས་བརྙན་དེ་ནི་མི་སྣང་། ནམ་ཚེ་མི་སྣང་ན་སླར་ཡང་སྟེ་
དུས་ཕྱིས་ མི་སྣང་ངོ༌། །གཉིས་པ་ལ་གཉིས། དཔེ་ཡིས་བྱེད་ལས་བསྟན། དོན་ལའང་དེ་
བཞིན་སྦྱར། དང་པོ་ནི། འཐོར་བ་ལྟར་ལ་བཞི། ཅིའི་ཕྱིར་འཐོར་ན་ལྷ་དབང་དེའི་དངོས་པོ་
ཐོབ་པའི་ཕྱིར་འཐོར། གང་ནས་འཐོར་ན་བསྙེན་གནས་དང་མི་སྨྲ་སོགས་ཀྱི་བརྟུལ་ཞུགས་
ངེས་པ་ཅན་དང་སྦྱིན་སོགས་ཉམས་ལེན་ལ་ཕྱོགས་ནས་འཐོར། གང་གིས་འཐོར་ན་བུད་མེད་
དང་སྐྱེས་པའི་ཚོགས་ལྷ་དབང་ལ་སྨོན་པའི་སེམས་དང་ལྡན་པ་རྣམས་ཀྱིས་འཐོར། གང་ཞིག་
འཐོར་ན་མེ་ཏོག་ལ་སོགས་མཆོད་རྫས་འཐོར་རོ། །གཉིས་པ་ནི། བསྐྱེད་པར་བྱེད་ལ་བཞི།
ཅིའི་ཕྱིར་བསྐྱེད་ན་དག་པའི་ནོར་བུ་བེ་ཌཱུརྱ་དང་འདྲ་བའི་རང་གི་སེམས་དག་པ་ལ་སྣང་བ་
ཐུབ་དབང་གི་དངོས་པོ་ཐོབ་པར་བྱ་བའི་ཕྱིར་བསྐྱེད། གང་གིས་བསྐྱེད་ན་ཐུབ་དབང་ལ་རབ་
ཏུ་དགའ་བའི་སེམས་བསྐྱེད་དང་ལྡན་པའི་རྒྱལ་སྲས་ཀྱི་ཚོགས་རྣམས་ཀྱིས་བསྐྱེད། ཇི་བཞིན་
བསྐྱེད་ན་དཔེ་ལྷ་དབང་ལ་སྨོན་པ་དེ་བཞིན་དུ་བསྐྱེད། གང་ཞིག་བསྐྱེད་ན་ཐུབ་དབང་ལ་སྨོན་
པའི་སེམས་རབ་ཏུ་བསྐྱེད་དོ། །གསུམ་པ་ལ་གཉིས། གཟུགས་སྐུ་འཆར་བའི་ཚུལ། འཆར་
ནུབ་འཇུག་པའི་ཚུལ། དང་པོ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན།
དང་པོ་ནི། དཔེ་ཇི་ལྟར་ན་བེ་ཌཱརྱའི་ས་གཞི་གཙང་མའི་ངོས་ལ་ལྷ་དབང་བརྒྱ་བྱིན་གྱི་ལུས་ཀྱི་
གཟུགས་བརྙན་གསལ་བར་སྣང་བ་ལྟར་ རོ། །གཉིས་པ་ནི། དཔེ་དེ་བཞིན་དུ་འགྲོ་བའི་
སེམས་ཀྱི་ས་གཞི་གཙང་མའི་ངོས་ལ་ཐུབ་པའི་དབང་པོ་རྒྱལ་བའི་སྐུ་ཡི་གཟུགས་བརྙན་
གསལ་བར་འཆར་རོ། །གཉིས་པ་ནི། འཇུག་ལ་བཞི། གང་དུ་འཇུག་ན་གདུལ་བྱའི་འགྲོ་བར་
འཇུག །གང་ཞིག་འཇུག་ན་ཐུབ་དབང་གི་སྐུའི་གཟུགས་བརྙན་འཇུག །ཇི་ལྟར་འཇུག་ན་རེས་
འཆར་ཞིང་རེས་ནུབ་པར་འཇུག །གང་གིས་འཇུག་ན་འཆར་བ་རྙོག་པ་མེད་པ་དང་ནུབ་པ་
-4 7 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྙོག་པ་ཡོད་པའི་རང་གི་སེམས་ཀྱི་རྒྱུན་རབ་ཏུ་འཇུག་པའི་དབང་གིས་འཇུག་གོ །གཉིས་པ་
ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་ རྒྱུའི་དོན། དང༌པོ་ནི། དཔེ་ཇི་ ལྟར་ན་
འཇིག་རྟེན་འདི་དག་ན་ལྷ་དབང་གི་གཟུགས་བརྙན་སྣང་བ་དེ་གཟུགས་བརྙན་ཡོད་མེད་ཀྱི་
སྤྱིར་ལྷ་དབང་ཡོད་མེད་དུ་མི་ལྟ་བ་ལྟར་རོ། །གཉིས་པ་ནི། དཔེ་དེ་བཞིན་དུ་འགྲོ་བའི་ངོར་
ཐུབ་དབང་གི་གཟུགས་བརྙན་སྣང་བ་དེ་ཡོད་མེད་ཀྱིས་སྤྱིར་ཐུབ་དབང་ཡོད་དང་མེད་ཅེས་དེ་
ལྟར་མི་བལྟའོ། །
གཉིས་པ་ལ་གསུམ། ཆོས་རྔའི་ཆོས་མཚུངས་བཤད། གཞན་ལས་ཁྱད་འཕགས་
བསྟན། བདག་ ཉེས་ ཚིགས་ བཅད་ གསུང་ ། དང་ པོ་ ལ་ གཉིས། ཆོས་ སྟོན་ ཆོས་ མཚུངས་
བཤད། འཇིགས་སྐྱོབ་ཆོས་མཚུངས་བཤད། དང་པོ་ལ་གསུམ། ངོ་བོའི་ཆོས་མཚུངས་བཤད།
རྒྱུ་ ཡི་ ཆོས་ མཚུངས་ བཤད། བྱེད་ པའི་ ཆོས་མཚུངས་བཤད། དང་པོ་ལ་གཉིས། ཇི་ ལྟར་
རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་སྐུལ་བྱེད་ལྟར་ཞེས་སྦྲེལ་
ཏེ་བདུན། གང་དུ་བསྐུལ་ན་ལྷའི་ནང་སུམ་ཅུ་རྩ་གསུམ་དེར་ནི་བསྐུལ། གང་ལས་བསྐུལ་ན་
ལྷ་དེ་རྣམས་ཀྱི་རྒྱུད་ལ་ཡོད་པའི་སྔོན་གྱི་དཀར་པོ་དགེ་བའི་མཐུ་ལས་ནི་བསྐུལ། ཇི་བཞིན་
བསྐུལ་ན་སྒྲ་རྩོམ་པའི་འབད་པ་དང་འབྱུང་བའི་གནས་དང་དོན་སྤྱིར་ཤར་བའི་ཡིད་གཟུགས་
དང་བརྗོད་འདོད་ཀྱི་རྣམ་པར་རྟོག་པ་བཞི་མེད་བཞིན་དུ་བསྐུལ། ཅི་ཡིས་བསྐུལ་ན་འདུས་
བྱས་མི་རྟག་པ་དང་ཟག་བཅས་སྡུག་བསྔལ་བ་དང་ཆོས་རྣམས་བདག་མེད་པ་དང་མྱང་འདས་
ཞི་བའི་སྒྲ་བཞི་ཡིས་བསྐུལ། གང་ཞིག་བསྐུལ་ན་འདོད་ཡོན་གྱིས་བག་མེད་པའི་ལྷའི་ཚོགས་
དེ་རྣམས་ཐམས་ཅད་བསྐུལ། ཇི་ལྟར་བསྐུལ་ན་ཡང་ནས་ཡང་དུ་བསྐྱར་ཞིང་བསྐུལ། གང་
གིས་བསྐུལ་ན་ཆོས་ཀྱི་རྔ་བོ་ཆེ་ཆོས་ཀྱི་སྒྲ་དབྱངས་ཞེས་བྱ་བས་ནི་བསྐུལ་ལོ། །གཉིས་པ་ནི།
དཔེ་དེ་བཞིན་དུ་སྟོན་ཏོ་ཞེས་སྦྲེལ་ཏེ་ལྔ། གང་གིས་སྟོན་ན་ཁྱབ་བདག་བཅོམ་ལྡན་འདས་
-4 7 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
ཀྱིས་སྟོན། གང་ལྟར་སྟོན་ན་འབད་སོགས་ཆོས་བཞི་དང་བྲལ་ཡང་སྟོན། ཇི་ལྟར་སྟོན་ན་འགྲོ་
བ་མ་ལུས་པ་རྣམས་སངས་རྒྱས་ཀྱི་གསུང་གཅིག་གིས་ཁྱབ་པར་མཛད་དེ་སྟོན། གང་ལ་སྟོན་
ན་སྐལ་ལྡན་གདུལ་བྱ་རྣམས་ལ་སྟོན། གང་ཞིག་སྟོན་ན་ཡིད་འབྱུང་གཏམ་བཞིའི་ཆོས་དེ་དག་
སྟོན་ཏོ། །གཉིས་པ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི།
དཔེ་ཇི་ལྟར་ན་ལྷའི་ནང་དུ་ལྷ་རྣམས་ཀྱི་ཆོས་ཀྱི་རྔ་སྒྲ་གྲགས་པ་ནི་རྒྱུ་ལྷ་དེ་རང་གི་སྔོན་གྱི་དགེ་
བའི་ལས་ལས་བྱུང་ངོ༌། །གཉིས་པ་ནི། དཔེ་དེ་བཞིན་དུ་འཇིག་རྟེན་དག་ན་ཐུབ་པ་རྣམས་ཀྱི་
དམ་པའི་ཆོས་གསུངས་པ་ནི་རྒྱུ་འཇིག་རྟེན་པ་དེ་རང་གི་སྔོན་གྱི་དགེ་བའི་ལས་ལས་བྱུང་ངོ་། །
གསུམ་པ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་
ལྟར་ན་འབད་པ་དང་གནས་དང་ཡིད་ལུས་དང་རྟོག་པའི་སེམས་བཞི་དང་བྲལ་བ་ལྷའི་རྔ་སྒྲ་
དེས་ནི་ལས་སུ་ལྷའི་བག་མེད་ཞི་བ་སྒྲུབ་པ་ལྟར་རོ། །གཉིས་པ་ནི། དཔེ་དེ་བཞིན་དུ་འབད་
གནས་ལུས་སེམས་དེ་བཞི་དང་བྲལ་བ་ཐུབ་པའི་དམ་ཆོས་འདིས་ནི་ལས་སུ་འགྲོ་བའི་ཉོན་
མོངས་ཞི་བ་སྒྲུབ་པར་བྱེད་དོ། །གཉིས་པ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་
རྒྱུའི་དོན། དང་པོ་ནི། དཔེ་ཇི་ལྟར་ན་དེ་འཆད་པས་སེལ་བྱེད་ལྟར་ལ་བཞི། གང་དུ་སེལ་ན་ལྷ་
ཡི་གྲོང་ཁྱེར་དེ་དག་ན་སེལ། གང་གིས་སེལ་ན་རྔ་སྒྲའི་རྒྱུ་ལས་བྱུང་བ་མི་འཇིགས་པ་སྦྱིན་པའི་
སྒྲས་ནི་སེལ། གང་ཚེ་སེལ་ན་ཉོན་མོངས་ཀྱི་གཡུལ་འགྱེད་པ་ལ་འཇུག་པའི་ཚེ་སེལ། གང་
ཞིག་སེལ་ན་ལྷ་མིན་གྱི་དཔུང་རྒྱལ་ བའི་དམག་གི་རྩེ་མོ་སེལ་ལོ། །གཉིས་པ་ནི། དཔེ་དེ་
བཞིན་དུ་དོན་འཆད་པས་བརྗོད་ལ་བཞི། གང་དུ་བརྗོད་ན་མིའི་འཇིག་རྟེན་འདི་དག་ན་
བརྗོད། གང་གིས་བརྗོད་ན་བསམ་གཏན་དང་གཟུགས་མེད་བཞི་ལ་སོགས་པའི་རྒྱུ་ལས་བྱུང་
བ་ཆོས་སྦྱིན་པའི་སྒྲས་བརྗོད། གང་ཚེ་བརྗོད་ན་སེམས་ཅན་གྱི་ཉོན་མོངས་དང་སྡུག་བསྔལ་
གཉིས་འཇོམས་པའི་ཚེ་བརྗོད། གང་ཞིག་བརྗོད་ན་ཞི་བ་མྱང་འདས་བླ་མེད་ཐོབ་པའི་ལམ་གྱི་
E-
- 4
7
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚུལ་ བརྗོད་དོ། །གཉིས་པ་ལ་གཉིས། ཐུབ་དབྱངས་ཚིགས་བཅད་གསུང་། རྒྱུ་བཞི་ངེས་
བསྟན་གདམས། དང་པོ་ནི། ཆོས་རྔ་དང་མཚུངས་ལ་སིལ་སྙན་དང་མི་མཚུངས་པ་ཅི་སྙམ་ན་
དེ་འཆད་པས། ཐུབ་པའི་གསུང་དབྱངས་ཆོས་ཅན། ལྷ་རྫས་གསེབ་ཀྱི་སིལ་སྙན་གཞན་
རྣམས་ལས་ཁྱོད་ཁྱད་པར་འཕགས་ཏེ། གང་གི་ཕྱིར་ན་ཁྱོད་སྐྱེ་ཀུན་པ་ཉིད་ཡིན་པ་དང་། ཕན་
པ་ཡིན་པ་དང་། བདེ་བ་ཡིན་པ་དང་། ཆོ་འཕྲུལ་གསུམ་ལྡན་པས་ངེས་འབྱིན་ཡིན་ལ། སིལ་
སྙན་དེ་ལྟ་མིན་པ་དེའི་ཕྱིར་རོ། །གཉིས་པ་ལ་བཞི། སྐྱེ་ཀུན་ཡིན་མིན་བརྗོད། ཕན་པ་ཡིན་
མིན་བརྗོད། བདེ་བ་ ཡིན་མིན་བརྗོད། ཆོ་འཕྲུལ་ གསུམ་ལྡན་བརྗོད། དང་པོ་ལ་ གཉིས།
ལྷར་ནི་མིན་པར་བརྗོད། སངས་རྒྱས་ཡིན་པར་བརྗོད། དང་པོ་ནི། ལྷར་ནི་གྲགས་པའི་རྔ་
ཡི་སྒྲ་ཆེན་པོ་ཆོས་ཅན། སྐྱེ་ཀུན་པ་མིན་ཏེ། ལྷའི་རྣ་བར་འགྲོ་ཆུག་ཀྱང་སའི་སྟེང་འོག་གཉིས་
པོར་གནས་པ་རྣམས་ཀྱི་རྣ་བར་མི་འགྲོ་བའི་ཕྱིར་རོ། །གཉིས་པ་ནི། སངས་རྒྱས་ཀྱི་གསུང་
དབྱངས་ཀྱི་རྔ་སྒྲ་ཆོས་ཅན། སྐྱེ་ཀུན་པ་ཡིན་ཏེ། ས་བླ་ས་སྟེང་གཉིས་སུ་འགྲོ་བར་མ་ཟད་པར་
འཁོར་བ་ཡི་ས་འོག་གི་འཇིག་རྟེན་དག་ཏུ་འགྲོ་བའི་ཕྱིར་རོ། །གཉིས་པ་ལ་གཉིས། ལྷར་ནི་
མིན་པར་བརྗོད། སངས་རྒྱས་ཡིན་པར་བརྗོད། དང་པོ་ནི། ལྷར་ནི་གྲགས་པའི་ལྷ་ཡི་སིལ་
སྙན་ཆོས་ཅན། ཕན་པ་མིན་ཏེ། ཁྱོད་བྱེ་བ་མང་པོ་ཡང་སྡུག་བསྔལ་གྱི་རྒྱུ་འདོད་སྲེད་ཀྱི་མེ་
མངོན་པར་འཕེལ་བའི་དོན་དུ་སོག་པའི་ཕྱིར་རོ། །གཉིས་པ་ནི། ཐུགས་རྗེའི་བདག་ཉིད་ཐུབ་
པ་རྣམས་ ཀྱི་གསུང་དབྱངས་ཆོས་ཅན། ཕན་པ་ཡིན་ཏེ། ཁྱོད་གཅིག་ཙམ་ཉིད་ཀྱང་སྡུག་
བསྔལ་གྱི་རྒྱུ་འདོད་སྲེད་ཀྱི་མེ་རབ་ཏུ་ཞི་བའི་དོན་དུ་འཇུག་པའི་ཕྱིར་རོ། །གསུམ་པ་ལ་
གཉིས། ལྷར་ནི་མིན་པར་བརྗོད། སངས་རྒྱས་ཡིན་པར་བརྗོད། དང་པོ་ནི། ལྷར་ནི་གྲགས་
པའི་མཛེས་ཤིང་ཡིད་དུ་འོང་བའི་སིལ་སྙན་གྱི་ཆོས་ཅན། བདེ་བ་མིན་ཏེ་མི་དག་པའི་ལས་
སེམས་ཀྱི་རྒོད་པ་རྣམ་གཡེང་འཕེལ་བར་འགྱུར་བའི་རྒྱུ་ཉིད་ཡིན་པའི་ཕྱིར་རོ། །གཉིས་པ་ནི།
-4
7
8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
ཐུགས་རྗེའི་བདག་ཉིད་ཅན་གྱི་དེ་བཞིན་གཤེགས་པའི་གསུང་དབྱངས་ཆོས་ཅན། བདེ་བ་
ཡིན་ཏེ། དག་པའི་ལས་ཏིང་ངེ་འཛིན་ལ་སེམས་གཏོད་པའི་བསམ་པ་སྐུལ་བྱེད་ཀྱི་རྒྱུ་ཉིད་
ཡིན་པའི་ཕྱིར་རོ། །བཞི་པ་ནི། བརྟེན་པར་བརྗོད་ལ་བཞི། གང་དུ་བརྟེན་ན་མདོར་བསྡུ་ན་མ་
ལུས་པའི་འཇིག་རྟེན་གསུམ་པོ་རྣམས་སུ་ཡང་བརྟེན། གང་ཞིག་བརྟེན་ན་ལྷ་ཡུལ་དང་ས་ཡི་
སྟེང་དང་འོག་གི་བདེ་བ་གསུམ་པོའི་རྒྱུ་གང་ཡིན་པ་དེ་ནི་བརྟེན། གང་ལ་བརྟེན་ན་སྐུས་ཕྱོགས་
བཅུའི་འཇིག་རྟེན་མ་ལུས་པ་ཁྱབ་པ་རྫུ་འཕྲུལ་གྱི་ཆོ་འཕྲུལ་དང་། ཐུགས་ལ་དེའི་སེམས་ཅན་
གྱི་སེམས་སྤྱོད་པ་སྣ་ཚོགས་སྣང་བ་ཀུན་བརྗོད་པའི་ཆོ་འཕྲུལ་དང་། གསུང་དེ་རྣམས་ལ་ངེས་
འབྱིན་གྱི་ལམ་འདོམས་སྟོན་གྱི་དབྱངས་ཉིད་ཡིན་པ་རྗེས་སུ་སྟོན་པའི་ཆོ་འཕྲུལ་ཏེ། ཆོ་འཕྲུལ་
གསུམ་ལྡན་ལ་ནི་བརྟེན། ཇི་ལྟར་བརྟེན་ན་རབ་ཏུ་སྟེ་མཆོག་ཏུ་བརྟེན་ཏོ། །དེ་ལྟར་ན་གསུང་
ངེས་འབྱིན་ཡིན་གྱི་སིལ་སྙན་མིན་ནོ། །གསུམ་པ་ལ་གཉིས། ཇི་ལྟར་རྟོགས་སླའི་དཔེ། དེ་
བཞིན་གོ་རྒྱུའི་དོན། དང་པོ་ནི། དེ་ལྟར་གསུང་གིས་ཀུན་ལ་ཁྱབ་ཀྱང་འགའ་ཞིག་གིས་མི་
ཐོས་པ་ཅི་སྙམ་ན་བདག་ཉིད་ཀྱི་ཉེས་པ་ཡིན་ཏེ། དཔེ་ཇི་ལྟར་ན་ཡུལ་ཅན་རྣ་བ་དང་བྲལ་བས་
ཡུལ་ཕྲ་མོའི་སྒྲ་ཙམ་ཡང་ནི་མི་མྱོང་ཞིང་ཡུལ་སྒྲ་ཕྲ་རགས་ཐམས་ཅད་ཡུལ་ཅན་ལྷ་ཡི་རྣ་བས་
ཀྱང་ཐོས་པའི་ལམ་སྟེ་ཡུལ་དུ་མི་འགྲོ་བ་མིན་ནོ། །གཉིས་པ་ནི། དཔེ་དེ་བཞིན་དུ་ཆོས་ཕྲ་ཟབ་
མོ་མཆོག་ཏུ་བློ་ནི་ཞིབ་མོ་ཐུབ་པའི་ཡེ་ཤེས་ཀྱི་སྤྱོད་ཡུལ་དེ་ཉོན་མོངས་ཅན་གྱིས་མི་མྱོང་ཡང་
ཉོན་མོངས་མེད་པའི་ཡིད་ཅན་སྐལ་ལྡན་འགའ་ཞིག་གིས་ཐུབ་པའི་གསུང་ལས་ཐོས་པའི་
ལམ་སྟེ་ཡུལ་དུ་འགྱུར་བ་ཡིན་ནོ། །
གསུམ་ པ་ ལ་ གཉིས། དཔེའི་སྐབས་དོན་བཤད། གཞན་ཡང་ཆོས་འགའ་སྦྱར།།
དང་པོ་ལ་གསུམ། ངོ་བོའི་ཆོས་མཚུངས་བཤད། རྒྱུ་ཡི་ཆོས་མཚུངས་བཤད། འབྲས་བུའི་
ཆོས་མཚུངས་བཤད། དང་པོ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན།
-4 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་ནི། དཔེ་ཇི་ལྟར་ན་འབེབས་པ་ལྟར་ཞེས་སྦྲེལ་ལ་བཞི། གང་ལས་འབེབས་ན་ཕྱི་རོལ་
གྱི་སྤྲིན་གྱི་ཚོགས་ལས་ནི་དབྱར་གྱི་དུས་སུ་འབེབས། ཅིའི་རྒྱུར་འབེབས་ན་ཞིང་སའི་འབྲུའི་
ལོ་ཏོག་ཕུན་སུམ་ཚོགས་པའི་རྒྱུར་འབེབས། གང་ཞིག་འབེབས་ན་ཡན་ལག་བརྒྱད་ལྡན་གྱི་
ཆུ་ཡི་ཆར་པའི་ཕུང་པོ་འབེབས། ཇི་ལྟར་འབེབས་ན་རྣམ་པར་རྟོག་པའི་འབད་རྩོལ་མེད་པར་
ས་གཞི་ལ་མངོན་པར་འབེབས་སོ། །གཉིས་པ་ནི། དཔེ་དེ་བཞིན་དུ་འབེབས་ཞེས་སྦྲེལ་ཏེ་
བཞི། གང་ལ་འབེབས་ན་ཐུགས་རྗེའི་སྤྲིན་ཚོགས་ལས་ནི་འདུལ་བའི་དུས་སུ་འབེབས། ཅིའི་
རྒྱུར་འབེབས་ན་འགྲོ་བའི་དགེ་བའི་ལོ་ཏོག་ཕུན་སུམ་ཚོགས་པའི་རྒྱུར་འབེབས། གང་ཞིག་
འབེབས་ན་རྒྱལ་བའི་དམ་ཆོས་ཀྱི་ཆུ་ཡི་ཆར་པའི་ཕུང་པོ་འབེབས། ཇི་ལྟར་འབེབས་ན་རྣམ་
པར་རྟོག་པའི་འབད་རྩོལ་མེད་པར་ཤེས་རྒྱུད་ལ་མངོན་པར་འབེབས་སོ། །གཉིས་པ་ལ་
གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་དུས་
འཇིག་རྟེན་པ་རྣམས་དགེ་བའི་ལམ་དུ་འཇུག་པ་ན་རྐྱེན་རླུང་གིས་རྒྱུ་སྤྲིན་ལས་འབྲས་བུ་ཆུའི་
ཆར་པ་འབེབས་པ་ལྟར་རོ། །གཉིས་པ་ནི། དཔེ་དེ་བཞིན་དུ་དུས་འགྲོ་བ་རྣམས་ཀྱི་དགེ་བ་
འཕེལ་བ་ན་རྐྱེན་བརྩེ་བའི་རླུང་གིས་རྒྱུ་སངས་རྒྱས་ཀྱི་སྤྲིན་ལས་འབྲས་བུ་དམ་ཆོས་ཀྱི་ཆར་པ་
འབེབས་སོ། །གསུམ་པ་ནི། ཡུལ་སྲིད་པ་ལ་དམིགས་པའི་ཡུལ་ཅན་མཁྱེན་པ་དང་བརྩེ་ཆེན་
གཉིས་འགྱུར་བ་འཁོར་བ་དང་མི་འགྱུར་བ་མྱང་འདས་ཀྱིས་མ་གོས་པར་ཟུང་དུ་འཇུག་པའི་
ནམ་མཁའི་དཀྱིལ་དུ་ལེགས་པར་གནས་པ་ལ་ཏིང་ངེ་འཛིན་དང་གཟུངས་ཀྱི་ཆུ་དྲི་མ་མེད་པའི་
སྙིང་པོ་ལྡན་པ་ཅན་གྱི་ཐུབ་པའི་དབང་པོའི་སྤྲིན་ཚོགས་ནི་འགྲོ་བའི་ཞིང་སར་འབྲས་བུ་དགེ་
བའི་ལོ་ཐོག་འཕེལ་བའི་རྒྱུ་ཡིན་པས་དགེ་བ་འབྲས་བུ་ཡིན་ནོ། །གཉིས་པ་ལ་གསུམ། སྣ་
ཚོགས་སྣོད་ལས་སྦྱར། ལྟོས་མེད་འཇུག་ལས་སྦྱར། སྡུག་བསྔལ་འཇིལ་ལས་སྦྱར། དང་པོ་
ལ་ གཉིས། ཇི་ལྟར་རྟོགས་སླའི་དཔེ། དེ་བཞིན་གོ་ རྒྱུའི་དོན། དང༌ པོ་ནི། དཔེ་ཇི་ ལྟར་ན་
-4 8 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
འགྱུར་བ་ལྟར་ ཞེས་སྦྲེལ་ཏེ་ལྔ། གང་ཞིག་འགྱུར་ན་བསིལ་བ་དང་གཅིག །ཞིམ་པ་དང་
གཉིས། མངར་བ་དང་གསུམ། འཇམ་པ་དང་བཞི། དང་བ་དང་ལྔ། ཡང་བ་དང་དྲུག །ལྟོ་ལ་
མི་གནོད་པ་དང་བདུན། མགྲིན་པ་ལ་མི་གནོད་པ་དང་བརྒྱད་དེ། ཡན་ལག་བརྒྱད་དང་ལྡན་
པའི་ཆུ་ནི་འགྱུར། གང་ནས་འགྱུར་ན་སྤྲིན་ལས་ཕྱིར་འཐོན་པར་གྱུར་ནས་འགྱུར། གང་ལ་
འགྱུར་ན་ས་གཞི་ལ་འགྱུར། ཅིར་ནི་འགྱུར་ན་ཤིན་ཏུ་མང་པོའི་ཆུའི་རོ་དང་ལྡན་པར་ནི་འགྱུར།
འགྱུར་བའི་རྟགས་ནི་བ་ཚ་ལ་སོགས་གནས་ཀྱི་དབྱེ་བ་མང་པོ་དང་འཕེལ་བས་སོ། །གཉིས་པ་
ནི༑ དཔེ་དེ་བཞིན་དུ་འགྱུར་ཞེས་སྦྲེལ་ཏེ་ལྔ། གང་ཞིག་འགྱུར་ན་འཕགས་པའི་ཆོས་ཀྱི་ཡན་
ལག་བརྒྱད་དང་ལྡན་པའི་ཆུའི་ཆར་ནི་འགྱུར། གང་ནས་འགྱུར་ན་རབ་ཡངས་བརྩེ་བའི་སྤྲིན་
གྱི་སྙིང་པོ་ལས་ཕྱིར་འཐོན་ནས་འགྱུར། གང་ལ་འགྱུར་ན་འགྲོ་བ་སྐྱེ་རྒུའི་རྒྱུད་ལ་འགྱུར། ཅིར་
ནི་འགྱུར་ན་རྣམ་པ་མང་པོའི་ཆོས་ཀྱི་རོ་དང་ལྡན་པར་ནི་འགྱུར། འགྱུར་བའི་རྟགས་ནི་མོས་པ་
དམན་སོགས་གནས་ཀྱི་དབྱེ་བ་མང་པོ་དང་འབྲེལ་བ་ཡིས་སོ། །གཉིས་པ་ལ་གཉིས། ཕུང་པོ་
གསུམ་པའི་དཔེ། ལྟོས་པ་མེད་པའི་དཔེ། དང་པོ་ལ་གཉིས། དཔེ་དོན་མདོ་རུ་བསྡུ། སླར་
ཡང་ཆོས་མཚུངས་བཤད། དང་པོ་ལ་གཉིས། གང་ཞིག་མཚོན་བྱའི་དོན། ཇི་བཞིན་མཚོན་
བྱེད་དཔེ། དང་པོ་ནི། ཡུལ་ཐེག་པ་མཆོག་འདི་ལ་ཡུལ་ཅན་དང་བ་ངེས་པའི་ཕུང་པོ་དང་
གཅིག །དང་མི་དང་བར་མ་མ་ངེས་པའི་ཕུང་པོ་དང་ནི་གཉིས། སྡང་བ་ལོག་པར་ངེས་པ་ཡི་
ཕུང་པོ་དང་གསུམ་ནི་ཡོད་དོ། །གཉིས་པ་ནི། དེ་གསུམ་རིམ་པ་ལྟར་ཆར་ལ་དང་བ་མི་དག་
དང་གཅིག །དང་མི་དང་བར་མ་ཁུག་རྟ་དང་ནི་གཉིས། མི་དང་བ་ཡི་དྭགས་དང་གསུམ་སྟེ།
དཔེ་དེ་གསུམ་དང་འདྲའོ། །གཉིས་པ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་
དོན། དང་པོ་ནི། དཔྱིད་དམ་སོ་གའི་མཐར་སྤྲིན་མེད་པའི་ནམ་མཁའ་ལས་ཆར་ཆུ་མི་འབབ་
པ་ན་མི་སྡུག་བསྔལ་བ་དང་གཅིག །མཁའ་འགྲོའི་བྱ་ཁུག་རྟ་སྡུག་མི་སྡུག་བར་མ་དང་གཉིས།
- 48 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབྱར་ཚེ་ཆར་ཆུ་འབབ་པ་ན་ཡང་ཡི་དྭགས་རྣམས་ནི་རང་གི་ཉེས་པས་ས་ལ་སྡུག་བསྔལ་བ་
དང་གསུམ་སྟེ། འོག་མ་འདིའི་དཔེ་འདི་གསུམ་ལྟར་རོ། །དང་གསུམ་བསྡུ་བའོ། །གཉིས་པ་
ནི༑ སྙིང་རྗེ་ཆེན་པོའི་སྤྲིན་གྱི་ཚོགས་མང་དག་གིས་ཐེག་པ་མཆོག་འདི་ཆོས་ཆུ་མ་བྱུང་པ་ལས་
ཆོས་དེ་འདོད་པ་སྡུག་བསྔལ་བ་དང་གཅིག །འཇིག་རྟེན་གཞན་མ་ངེས་པའི་ཕུང་པོ་སྡུག་མི་
སྡུག་བར་མ་དང་གཉིས། ཆོས་ཆུ་དེ་བྱུང་པ་ལས་ཀྱང་དེ་འདྲའི་ཆོས་སྡང་རྣམས་ལ་སྡུག་བསྔལ་
བ་དང་གསུམ་སྟེ། དེའི་དཔེ་སྔ་མ་དེ་གསུམ་བཞིན་ནོ། །ཀཱ་ཡེ། ཟབ་དོན་པད་མ་རྒྱས་པ་
འདིའི། །དོན་རྣམས་རྟགས་བཅས་དཔེ་དང་བཅས། །གོ་རིམ་དང་བཅས་གྲངས་ངེས་བཅས།།
དབྱེ་བཅས་མདོ་སྦྱོར་དང་བཅས་ནས། །མཐའ་ཆོད་གཏིང་ཚུགས་འདིར་བཤད་ཕྱིར། །གཞན་
བཤད་སྤྱི་དོན་འདིར་མི་དགོས། །འདི་ཀུན་གཞན་ལ་སྤྱི་དོན་འགྱུར། །འདི་ལ་ཡོངས་རྫོགས་
བསྟན་བཅོས་ཟེར། །བཤད་གཞིའི་ཉམས་འགྱུར་ཚིགས་བཅད་དོ། ། །
གཉིས་པ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི།
དཔེ་ཇི་ལྟར་ན་ལྟོས་པ་མེད་ཅེས་སྦྲེལ་ཏེ་གསུམ། གང་གིས་ལྟོས་པ་མེད་ན་ཆར་པའི་ཐིགས་པ་
དག་འབེབས་སླ་སེར་བའི་རྣོ་ཚན་དང་ནི་ཐོག་གི་རྡོ་རྗེའི་མེ་གསུམ་འབེབས་པས་ལྟོས་པ་མེད།
གང་ཞིག་ལྟོས་པ་མེད་ན་འབེབས་མཁན་ཕྱི་རོལ་གྱི་སྤྲིན་ནི་ལྟོས་པ་མེད། གང་ལ་ལྟོས་པ་མེད་
ན་གྲོང་པའི་སྲོག་ཆགས་ཕྲ་རགས་འགའ་ཞིག་རི་དང་ཡུལ་དུ་འགྲོ་བའི་ཕན་གནོད་དག་ལ་
རྣམ་པ་ཀུན་ཏུ་ལྟོས་པ་མེད་དོ། །གཉིས་པ་ནི། དཔེ་དེ་བཞིན་དུ་ལྟོས་པ་མེད་ཅེས་སྦྲེལ་ཏེ་
གསུམ། གང་གིས་ལྟོས་པ་མེད་ན་ཟབ་ཅིང་ཕྲ་བ་དང་ཡངས་ཤིང་རྒྱ་ཆེ་བའི་ཆོས་ཀྱི་ཐིགས་པ་
རགས་ པ་ སོགས་འབེབས་པའི་ཐབས་ཚུལ་གྱིས་ལྟོས་པ་མེད། གང་ཞིག་ལྟོས་པ་མེད་ན་
འབེབས་མཁན་མཁྱེན་པ་དང་བརྩེ་བའི་སྤྲིན་ནི་ལྟོས་པ་མེད། གང་ལ་ལྟོས་པ་མེད་ན་འགྲོ་
བའི་རགས་པ་ཉོན་མོངས་པར་གཏོགས་པ་དང་ཕྲ་བ་བདག་ལྟའི་བག་ལ་ཉལ་གྱི་ཕན་གནོད་
-48 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༦
དག་ལ་རྣམ་པ་ཀུན་ཏུ་ལྟོས་པ་མེད་དོ། །གསུམ་པ་ལ་གཉིས། སྡུག་བསྔལ་དཔེ་ཡིས་མཚོན།
འཇིལ་ཚུལ་དཔེ་ཡིས་མཚོན། དང་པོ་ལ་གསུམ། འགྲོ་བའི་གྲངས་ལྔ་བསྡུ། བདེ་མེད་དཔེ་
ཡིས་མཚོན། དེའི་སྡུག་དཔེ་ཡིས་མཚོན། དང་པོ་ནི། འཁོར་བ་གང་སྐྱེ་འཆི་གཉིས་པོའི་ཐོག་
མཐའ་གཉིས་མེད་པ་དེར་འགྲོ་བར་བྱེད་པའི་ལམ་ནི་གྲངས་རྣམ་པ་ལྔ་སྟེ། དེ་ཡང་དུག་
གསུམ་བསོད་ནམས་ཆེ་ཆུང་གཉིས་དང་ལྔའོ། །གཉིས་པ་ནི། དཔེར་ན་མི་གཙང་བའི་ཕུང་པོ་
ལ་དྲི་ཞིམ་མེད་པ་བཞིན་དུ་འགྲོ་བ་ལྔ་པོ་དེ་དག་ན་ཟག་མེད་ཀྱི་བདེ་བ་ཅུང་ཟད་ཀྱང་མེད་དེ།
དེ་ཡང་ངན་སོང་གསུམ་ལྷ་མི་གཉིས་དང་ལྔའོ། །གསུམ་པ་ནི། འགྲོ་བ་ལྔ་པོ་དེའི་སྡུག་བསྔལ་
གྱི་ཁྱད་པར་ནི་རྟག་ཏུ་མེ་ལ་རེག་པ་དང་རྟག་ཏུ་མཚོན་ལ་རེག་པ་དང་རྟག་ཏུ་ཁ་བ་ལ་རེག་པ་
དང་རྟག་ཏུ་རྒྱ་ཚྭ་ལ་རེག་པ་དང་སོགས་པས་རྟག་ཏུ་སྦྲུལ་ལ་རེག་པ་ལས་སྐྱེས་པའི་སྡུག་
བསྔལ་བཞིན་ཏེ། དེ་ཡང་ཆ་ཙམ་བརྗོད་ཀྱི་མ་ལུས་པ་བརྗོད་ནུས་མིན་ནོ། །གཉིས་པ་ལ་
གསུམ། ཆོས་ཆར་འབེབས་ཚུལ་བསྟན། ཕན་པས་རྟོགས་ཚུལ་བཤད། རྟོགས་ནས་སྒྲུབ་
པའི་དཔེ། དང་པོ་ནི། འབེབས་ལ་བཞི། གང་ལ་འབེབས་ན་ཐུགས་རྗེ་ཆེན་པོའི་སྤྲིན་ལས་
འབེབས། གང་ ཞིག་ འབེབས་ ན་ དམ་ པའི་ ཆོས་ཀྱི་ ཆར་ པ་ཆེན་ པོ་ འབེབས། ཅིའི་ཕྱིར་
འབེབས་ན་འགྲོ་བ་ལྔའི་སྡུག་བསྔལ་དེ་རབ་ཏུ་ཞི་བའི་ཕྱིར་འབེབས། ཇི་ལྟར་འབེབས་ན་
རབ་ཏུ་ སྟེ་ མཆོག་ཏུ་འབེབས་ སོ། །གཉིས་པ་ལ་གཉིས། རྟོགས་ ཕྱིར་འདོད་ མེད་བསྟན།
རྟོགས་པའི་རྒྱུ་མཚན་བཤད། དང་པོ་ནི། གདུལ་བྱ་ཤེས་རབ་དང་ལྡན་པ་དབང་རྣོན་ཆོས་
ཅན། ལྷའི་དབང་ཕྱུག་དང་མིའི་དབང་ཕྱུག་མཆོག་གམ་ཕུན་ཚོགས་ལའང་ཁྱོད་མངོན་པར་
འདོད་ཅིང་ཆགས་པ་མེད་དེ་ཁྱོད་ཀྱིས་ལྷ་ལ་ཡོད་པ་འཆི་འཕོ་ལྟུང་བ་ནི་འགྱུར་བའི་སྡུག་
བསྔལ་དང༌། མི་ལ་ཡོད་པ་ཡོངས་སུ་ཚོལ་བ་ནི་སྡུག་བསྔལ་གྱི་སྡུག་བསྔལ་ཞེས་བྱ་བར་
ཡོངས་སུ་རྟོགས་པའི་ཕྱིར་རོ། །གཉིས་པ་ནི། དེ་ལྟར་རྟོགས་ཏེ། སྐྱེས་ཐོབ་ཤེས་རབ་ཀྱི་རིག་
- 4 8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དང་ནི་སྦྱོར་བྱུང་དེ་བཞིན་གཤེགས་པའི་གསུང་རབ་ལུང་ལ་དད་པ་སྟེ། རྒྱུ་རྐྱེན་དེ་གཉིས་
པོའི་རྗེས་སུ་འབྲངས་ནས་ཟག་བཅས་ཀྱི་ཕུང་པོ་འདི་ནི་འབྲས་བུ་སྡུག་བསྔལ་དེ་སྐྱེད་བྱེད་ཀྱི་
ལས་ཉོན་འདི་ནི་རྒྱུ་ཀུན་འབྱུང་། དེ་གཉིས་འགགས་པའི་སྤངས་པ་འདི་ནི་འབྲས་བུ་འགོག་
བདེན་ཉིད་ཅེས་དེའི་རྒྱུ་ཟག་མེད་ཀྱི་ཤེས་པ་ལམ་བདེན་གྱིས་མཐོང་བར་བྱེད་པའི་ཕྱིར་རོ། །
གསུམ་པ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེར་ན་
ནད་གསོ་བའི་ཚེ་ནད་པ་རང་གི་ནད་ཀྱི་ངོ་བོ་ནི་ཤེས་བྱ་དང་། ཤེས་ནས་ནད་ཀྱི་རྒྱུ་ནི་སྤང་བྱ་
ཡིན་ལ། ནད་མེད་བདེ་བར་གནས་པ་ནི་ཐོབ་བྱ་དང་། ཐོབ་པའི་ཐབས་སུ་སྨན་ནི་བསྟེན་པར་
བྱ་བ་ཡིན་པ་ལྟར་རོ། །གཉིས་པ་ནི། དཔེ་དེ་བཞིན་དུ་ཆོས་སྒྲུབ་པའི་ཚེ་གང་ཟག་རང་གི་ཕུང་
པོའི་ངོ་བོ་འདི་ སྡུག་བསྔལ་དང༌། དེའི་རྒྱུ་འདི་ཀུན་འབྱུང་དང༌། དེ་གཉིས་འགགས་ཆ་འདི་
འགོག་པ་དང་། དེ་ཡི་ཐོབ་བྱེད་འདི་ལམ་ཡིན་པ་དང་བཞི་ལས། དང་པོ་ཤེས་བྱ་གཉིས་པ་
སྤང་བྱ་གསུམ་པ་རེག་པར་བྱ་ཞིང་བཞི་པ་བསྟེན་པར་བྱ་བ་ཡིན་ནོ། །གཉིས་པ་ལ་གསུམ།
ཚངས་ཆེན་བཞིན་གྱི་དཔེ། ཉི་མ་བཞིན་གྱི་དཔེ། ནོར་བུ་བཞིན་གྱི་དཔེ། དང་པོ་ལ་གཉིས།
སྣང་བའི་སྐབས་དོན་བཤད། མི་སྣང་བ་ལས་བསྡུ། དང༌པོ་ལ་གསུམ། ཇི་ལྟར་སྣང་བའི་
ཚུལ། དེ་ལྟར་སྣང་བའི་ལས། དེ་ལྟར་སྣང་བའི་རྒྱུ། དང་པོ་ལ་གཉིས། ཇི་ལྟར་རྟོགས་སླའི་
དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་སྟོན་པ་ལྟར་ཞེས་སྦྲེལ་ཏེ་དྲུག །གང་
ཞིག་སྟོན་ན་ཚངས་པ་ཆེན་པོ་སྟོན། ཇི་བཞིན་སྟོན་ན་ཚངས་པའི་གནས་གཟུགས་ཁམས་ནས་
འཕོ་བའམ་བསྐྱོད་པ་མེད་བཞིན་དུ་ཡང་སྟོན། གང་དུ་སྟོན་ན་འདོད་ཁམས་ཀྱི་ལྷའི་གནས་
ཀུན་ཏུ་སྟོན། གང་ལ་སྟོན་ན་འདོད་ལྷ་རྣམས་ལ་སྟོན། ཇི་ལྟར་སྟོན་ན་འབད་རྩོལ་མེད་པར་
སྟོན། ཅི་ཞིག་སྟོན་ན་སྤྲུལ་པའི་སྣང་བ་དག་ནི་སྟོན་ནོ། །གཉིས་པ་ནི། དཔེ་དེ་བཞིན་དུ་སྟོན་
པར་མཛད་ཅེས་སྦྲེལ་ཏེ་དྲུག །གང་ཞིག་སྟོན་ན་ཐུབ་པ་ཆེན་པོ་སྟོན། ཇི་བཞིན་སྟོན་ན་གནས་
- 4
8 ༩1 ཡ



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
ཆོས་སྐུ་ལས་འཕོ་བའམ་བསྐྱོད་པ་མེད་བཞིན་དུ་ཡང་སྟོན། གང་དུ་སྟོན་ན་གཟུགས་སྐུའི་ཞིང་
ཁམས་ཀུན་ཏུ་སྟོན། གང་ལ་སྟོན་ན་འཁོར་སྐལ་ལྡན་རྣམས་ལ་སྟོན། ཇི་ལྟར་སྟོན་ན་འབད་
རྩོལ་མེད་པར་སྟོན། ཅི་ཞིག་སྟོན་ན་སྤྲུལ་པའི་སྣང་བ་དག་ནི་སྟོན་ནོ། །གཉིས་པ་ལ་གཉིས།
ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་གང་ཟག་ཚངས་
པ་ནི་དུས་རྟག་ཏུ་གནས་རང་གི་གཞལ་ཡས་ཁང་ལས་མི་གཡོ་བར་ཡུལ་འདོད་ཁམས་སུ་
ཞུགས་པ་དེ་འཁོར་ལྷ་རྣམས་ཀྱིས་མཐོང་ཞིང་རྐྱེན་དེ་མཐོང་བ་དེ་ཡང་བྱེད་ལས་འདོད་ཡོན་
ལྔའི་ཡུལ་དགའ་བའམ་སྲེད་པ་སྤོང་བར་བྱེད་པ་ལྟར་རོ། །གཉིས་པ་ནི། དཔེ་དེ་བཞིན་དུ་གང་
ཟག་བདེ་བར་གཤེགས་པ་ནི་གནས་རང་གི་ཆོས་ཀྱི་སྐུ་ལས་མི་སྐྱོད་པར་ཡུལ་འཇིག་རྟེན་ཀུན་
ཏུ་ཞུགས་པ་དེ་འཁོར་སྐལ་ལྡན་ཀུན་གྱིས་མཐོང་ཞིང་རྐྱེན་དེ་མཐོང་བ་དེ་ཡང་དུས་རྟག་ཏུ་བྱེད་
ལས་ཉོན་མོངས་དགུའི་དྲི་མའམ་སྒྲིབ་པ་ཀུན་སེལ་བར་བྱེད་དོ། །གསུམ་པ་ལ་གཉིས། ཇི་
ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། རྐྱེན་རང་གི་སྔོན་གྱི་འབད་རྩོལ་
མེད་པའི་སྨོན་ལམ་དང་རྒྱུ་ལྷ་གཞན་རྣམས་ཀྱི་ཡང་ད་ལྟ་དགེ་བའི་མཐུ་བརྟས་པ་དེ་གཉིས་
ལས་འབྲས་བུ་ཚངས་པ་ཆེན་པོ་ཡང་འབད་རྩོལ་མེད་པར་སྤྲུལ་པའི་སྣང་བ་སྟོན་པ་ལྟར་རོ། །
གཉིས་པ་ནི། རང་བྱུང་ཐུབ་པ་ཆེན་པོ་ཡང་རྐྱེན་རང་གི་སྨོན་ལམ་དང་རྒྱུ་གཞན་གྱི་དགེ་བ་
གཉིས་ལས་འབྲས་བུ་སྤྲུལ་སྐུའི་སྣང་བ་འབད་མེད་དུ་སྟོན་པ་དཔེ་དེ་བཞིན་ནོ། །གསུམ་པ་ནི།
གསུམ་ཁ་བཀང་པས་མཛད་པ་བཅུ་གཉིས་ཏེ། དགའ་ལྡན་ནས་འཕོ་བ་དང་གཅིག །ཡུམ་གྱི་
ལྷུམས་ སུ་ འཇུག་ པ་ དང་ གཉིས། སྐུ་ ཕྱིར་ བལྟམས་ པ་ དང་ གསུམ། སྔར་ ཡབ་ ཀྱི་ཁབ་
ཏུ་གཤེགས་ནས་བཟོ་གནས་ལ་མཁས་པ་དང་བཞི། བཙུན་མོའི་འཁོར་དུ་དགྱེས་པར་རོལ་བ་
དང་ལྔ། ངེས་པར་འབྱུང་བ་དང་དྲུག །དབེན་པར་དཀའ་བ་སྤྱོད་པ་དང་བདུན། བྱང་ཆུབ་སྙིང་
པོར་གཤེགས་པ་དང་བརྒྱད། བདུད་དཔུང་བཅོམ་པ་དང་དགུ། བྱང་ཆུབ་ཆེ་བའམ་ཆེན་པོ་
- 4 85-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྙེས་པ་དང་བཅུ། མྱང་འདས་ཞི་བའི་གྲོང་ཁྱེར་དུ་འཇུག་པའི་ལམ་སྟོན་པ་ཆོས་ཀྱི་འཁོར་ལོ་
བསྐོར་བ་དང་བཅུ་གཅིག་སྟེ། དེ་དག་སྐལ་ལྡན་རྣམས་ལ་བསྟན་ཟིན་ནས་མཐར་བཅུ་གཉིས་
པ་ཐུབ་པ་མྱ་ངན་ལས་འདས་པས་དེ་ཕྱིན་ཆད་སྐལ་བ་མེད་པའི་མིག་གི་ལམ་དུ་མི་འགྱུར་རོ། །
གཉིས་པ་ལ་གསུམ། ཚུལ་གཉིས་སྐབས་དོན་བརྗོད། གདུལ་བྱའི་དཔེ་རྣམས་བཤད།
ལྷག་པའི་ཁྱད་པར་བསྟན། དང་པོ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་
དོན། དང་པོ་ནི། དཔེ་ཇི་ལྟར་ན་ཉི་མའི་འོད་ཀྱིས་གདུངས་པའི་རྐྱེན་གྱིས་དུས་སྐད་ཅིག་གི་ཚེ་
དེ་ཉིད་ལ་པད་མའི་ཚོགས་ནི་ཁ་བྱེ་བ་དང་ཀུ་མུ་ཏའི་ཚོགས་ནི་ཁ་རབ་ཏུ་ཟུམ་ན་ཡང་ཆུ་སྐྱེས་དེ་
གཉིས་གཅིག་བྱེ་བ་དང་གཅིག་ཟུམ་པའི་ཡོན་ཏན་དང་སྐྱོན་དེ་དག་ལ་ཉི་མ་དེ་ལྟར་རྟོག་པ་
མེད་དོ། །གཉིས་པ་ནི། འཕགས་མཆོག་ཐུབ་པའི་ཉི་མའང་ཆོས་འོད་ཀྱིས་གདུངས་པས་དུས་
གཅིག་ལ་གདུལ་བྱའི་པད་མ་བྱེ་བ་དང་གདུལ་བྱ་མིན་པའི་ཀུ་མུ་ཏ་ཟུམ་པའི་ལས་འདིར་ཡོན་
སྐྱོན་གྱི་རྟོག་པ་མེད་པ་དཔེ་དེ་བཞིན་ནོ། །གཉིས་པ་ལ་གཉིས། པད་སྣོད་ལྟ་བུ་བཤད། རི་
དང་འདྲ་བ་བཤད། དང་པོ་ལ་གསུམ། རྟོག་མེད་འཇུག་ཚུལ་བཤད། ཡེ་ཤེས་སྤྲོ་ཚུལ་བཤད།
གཟུགས་བརྙན་འཆར་ཚུལ་བཤད། དང་པོ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་
གོ་རྒྱུའི་དོན། དང་པོ་ནི། དཔེ་ཇི་ལྟར་ན་ཉི་མ་རྣམ་རྟོག་འཕྲོ་བ་མེད་པར་རང་གི་འོད་ཟེར་དུས་
གཅིག་ཅར་སྤྲོས་པ་ཡིས་ལས་སུ་པད་མ་རྣམས་རྒྱས་པར་བྱེད་པ་དང་རྩི་ཤིང་གཞན་དག་
རྣམས་ཀྱང་སྨིན་པར་བྱེད་པ་ལྟར་རོ། །གཉིས་པ་ནི། དཔེ་དེ་བཞིན་དུ་དེ་བཞིན་གཤེགས་པ་
ཐུབ་པ་ཡི་ཉི་མ་ཡང་དམ་ཆོས་ཀྱི་འོད་ཟེར་དག་གཅིག་ཅར་སྤྲོས་པས་ལས་སུ་གདུལ་བྱའི་སྐྱེ་
བོའི་པད་མ་དང་རྩི་ཤིང་རྒྱས་པ་དང་སྨིན་པར་བྱེད་པ་ལ་རྣམ་པར་རྟོག་པ་འཕྲོ་བ་མེད་པར་
འཇུག་གོ །གཉིས་པ་ནི། སྤྲོ་བར་མཛད་ལ་བཞི། གང་ནས་སྤྲོ་ན་ཆོས་སྐུ་དང་གཟུགས་ཀྱི་སྐུ་
གཉིས་དག་གིས་བསྡུས་པའི་བྱང་ཆུབ་སྙིང་པོའི་ནམ་མཁར་ཤར་ནས་སྤྲོ། གང་ཞིག་སྤྲོ་ན་ཀུན་
t
- 4 86 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༡༦
མཁྱེན་ཐུབ་པའི་ཉི་མ་སྤྲོ། གང་དུ་སྤྲོ་ན་འགྲོ་བའི་ཕྱོགས་བཅུར་ནི་སྤྲོ། ཅི་ཞིག་སྤྲོ་ན་ཡེ་ཤེས་
བཞིའི་འོད་ཟེར་སྤྲོའོ། །གསུམ་པ་ནི། འཆར་ལ་བཞི། གང་ལ་འཆར་ན་གདུལ་བྱ་དུ་མ་ཡི་ཆུ་
ཡི་སྣོད་ནི་ཆེ་ཆུང་ཐམས་ཅད་ལ་འཆར། གང་ཞིག་འཆར་ན་བདེ་གཤེགས་ཀྱི་ཉི་མའི་གཟུགས་
བརྙན་ནི་གྲངས་དཔག་ཏུ་མེད་པ་འཆར། ཇི་ལྟར་འཆར་ན་དུས་གཅིག་ཅར་ཉིད་དུ་འཆར།
འཆར་བའི་རྟགས་ནི་གང་གི་ཕྱིར་ན་རྒྱུད་དག་པས་ཏེ་དེའི་ཕྱིར་རོ། །གཉིས་པ་ལ་གཉིས།
འབབ་ཚུལ་མདོ་རུ་བསྡུ། གསུམ་ལ་འབབ་ཚུལ་བཤད། དང་པོ་ནི། འབབ་ལ་བཞི། གང་
ནས་འབབ་ན་རྟག་ཏུ་ཆོས་ཅན་ཐམས་ཅད་ལ་ཁྱབ་པའི་བདག་ཉིད་ཆོས་དབྱིངས་ཆེན་པོའི་
ནམ་མཁའི་དཀྱིལ་ནས་ནི་འབབ། གང་ཞིག་འབབ་ན་སངས་རྒྱས་ཀྱི་ཉི་མ་འབབ། གང་ལ་
འབབ་ན་གདུལ་བྱའི་རིགས་གསུམ་ལ་འབབ། ཇི་ལྟར་འབབ་ན་ཇི་ལྟར་འོས་པར་རམ་རིམ་
གྱིས་འབབ་བོ། །གཉིས་པ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང༌
པོ་ནི། དཔེ་ཇི་ལྟར་ན་འབབ་དེ་བཞིན་ཞེས་སྦྲེལ་ཏེ་བཞི། གང་ཞིག་འབབ་ན་རྒྱ་ཆེན་པོའི་འོད་
ཟེར་སྟོང་དང་ལྡན་པའི་ཉི་མ་ཤར་བ་ནི་འབབ། གང་ནས་འབབ་ན་འཛམ་གླིང་འདིར་འཇིག་
རྟེན་གྱི་ཁམས་ཀུན་ཏུ་སྣང་བར་བྱས་ནས་འབབ། ཇི་ལྟར་འབབ་ན་རིམ་གྱིས་སམ་ཇི་ལྟར་
འོས་པར་ནི་འབབ། གང་ལ་འབབ་ན་དང་པོར་མཆོག་གི་རི་དང་དེ་ནས་བར་མའི་རི་དང་དེ་
ནས་དམན་པའི་རི་གསུམ་ལ་འབབ་བོ། །གཉིས་པ་ནི། འབབ་པ་གསུམ། གང་ཞིག་འབབ་
ན་རྒྱལ་བའི་ཉི་མ་ནི་འབབ། གང་ལ་འབབ་ན་ངེས་མ་ངེས་ལོག་པར་ངེས་པའི་སེམས་ཅན་གྱི་
ཚོགས་སམ་ཕུང་པོ་གསུམ་ལ་འབབ། ཇི་ལྟར་འབབ་ན་རིམ་གྱིས་སམ་ཇི་ལྟར་འོས་པར་
འབབ་བོ། །གསུམ་པ་ལ་གཉིས། འོད་ཀྱིས་ཁྱབ་པས་ལྷག །ཕན་བདེ་མཛད་པས་ལྷག །དང་
པོ་ལ་གཉིས། ཉི་མ་དམན་པའི་དོན། སངས་རྒྱས་ལྷག་པའི་དོན། དང་པོ་ནི། ཕྱོགས་བཅུའི་
ཞིང་ཁམས་ཀུན་གྱི་ནམ་མཁའི་མཐར་ཐུག་པར་འོད་ཟེར་སྤྲོ་བའི་ནུས་པ་ཉི་མ་ལ་མེད་ལ་དེར་
- 4 8 7,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་ཟད་མི་ཤེས་པའི་མུན་པས་བཀབ་པའི་ནང་གི་ཤེས་བྱའི་དོན་འགྲོ་བ་ལ་སྟོན་པའི་ནུས་པ་
ཡོད་པ་མིན་ནོ། །གཉིས་པ་ནི། ཐུགས་རྗེ་ཆེན་པོའི་བདག་ཉིད་སངས་རྒྱས་འདི་བ་སྤུའི་སྒོ་
སོགས་ནས་སྣ་ཚོགས་དྲུག་གི་མདོག་བཀྱེ་བའི་འོད་ཟེར་གྱི་ཚོགས་ཀྱིས་ཕྱོགས་བཅུའི་ཞིང་
ནམ་མཁའི་མཐར་ཐུག་པར་གསལ་བ་དག་ནི་དེའི་སྟེང་དུ་ཡང་མི་ཤེས་པའི་མུན་པ་བསལ་
ནས་འགྲོ་བ་ལ་ནང་གི་ཤེས་བྱའི་དོན་སྟོན་པར་མཛད་དོ། །ཀཱ་ཡེ། ཡོད་ལ་མེད་རྟོག་སྐུར་
འདེབས་མཁན། །མེད་ལ་ཡོད་ཞེན་སྒྲོ་འདོགས་སློབ། །འདི་ལྟའི་མཁན་སློབ་འབུམ་ཚོགས་
ཀྱང་། ཁོ་བོ་ཆོས་རབ་མི་འབྱུང་སྟེ། །ཐོས་པའི་དགེ་བསྙེན་མི་བྱེད་ན། །བསམ་པའི་དགེ་ཚུལ་
ལྟ་ཅི་སྨོས། །སྒོམ་པའི་དགེ་སློང་ག་ལ་ཞིག །དེ་བས་དེ་ལྟའི་སྐལ་མེད་དང་། །འཆད་པོའི་
ཉམས་འགྱུར་ཚིགས་བཅད་དོ། །གཉིས་པ་ལ་གཉིས། གནས་སྐབས་བདེ་བའི་དོན། མཐར་
ཐུག་ཕན་པའི་དོན། དང་པོ་ནི། སངས་རྒྱས་ཀྱི་ཉི་མ་གྲོང་ཁྱེར་དུ་གཤེགས་པའི་ཚེ་ན་མིག་དང་
མི་ལྡན་པའི་སྐྱེ་བོ་ལོང་བས་མཚོན་ནས་དབང་པོ་མ་ཚང་བ་རྣམས་ཀྱིས་ཀྱང་གཅིག་ཅར་ཚང་
སྟེ་རང་རང་ཡུལ་གྱི་དོན་མཐོང་བར་འགྱུར་ཞིང་དེར་མ་ཟད་དོན་མེད་དམ་ཡུལ་ལ་བག་མེད་
པའི་མི་དགེ་བའི་ཚོགས་དང་བྲལ་ནས་སངས་རྒྱས་ཀྱི་ཉི་མ་དེ་མཐོང་བར་གྱུར་པ་ལས་དོན་
ཡོད་ལ་བག་ཡོད་ཀྱི་བདེ་བ་མྱོང་བར་འགྱུར་རོ། །ཕྱིའི་ཉི་མ་ལ་འདི་མེད་དོ། །གཉིས་པ་ནི།
གཏི་མུག་གིས་བློ་མིག་ལྡོངས་ཤིང་སྲིད་པའི་རྒྱ་མཚོར་ལྷུང་བར་གྱུར་ལ་ལྟ་བའི་མུན་པ་སྟུག་
པོས་བསྒྲིབས་པའི་སྐྱེ་བོ་རྣམས་ཀྱང་ཐུགས་རྗེ་ཅན་སངས་རྒྱས་ཀྱི་ཉི་མའི་འོད་ཀྱིས་ཕོག་པ་
ལས་བློའི་སྣང་བ་བསྐྱེད་སྲིད་པའི་མཚོ་སྐམ་ལྟ་བའི་མུན་པ་བསལ་ནས་སྔར་མ་མཐོང་བ་ཕན་
པའི་གནས་ཆོས་ཉིད་དང་ཆོས་སྐུ་རྣམས་ས་དང་པོ་དང་བཅུ་གཅིག་པར་མཐོང་བར་འགྱུར་རོ།།
ཕྱིའི་ཉི་མ་ལ་འདིའང་མེད་དོ། ། །
གསུམ་པ་ལ་གཉིས། བརྙེས་ཟིན་སྐབས་དོན་བཤད། རྙེད་དཀའི་ཆོས་མཚུངས་
མ 4
8
8 -



-
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
བསྟན། དང་པོ་ལ་གཉིས། རྟོག་མེད་ཆོས་མཚུངས་བཤད། འབད་མེད་ཆོས་མཚུངས་བཤད།
དང་པོ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་
ན་ཡིད་བཞིན་གྱི་ནོར་བུ་ནི་ལས་ལ་རྟོག་པ་མེད་ཀྱང་དུས་གཅིག་ཅར་དུ་རང་གི་སྤྱོད་ཡུལ་ན་
གནས་པའི་འཁོར་རྣམས་ཀྱི་ནི་བློ་བསམ་ཐ་དད་པ་ཀུན་གྱི་དོན་སོ་སོར་རེ་རེ་ཞིང་རྫོགས་པར་
བྱེད་པ་ལྟར་རོ། །གཉིས་པ་ནི། དཔེ་དེ་བཞིན་དུ་སངས་རྒྱས་ཀྱི་ཡིད་བཞིན་ནོར་བུ་ལ་བརྟེན་
ནས་བློའི་བསམ་པ་ཐ་དད་པའི་འཁོར་རྣམས་ཐེག་པ་སྣ་ཚོགས་ཀྱི་ཆོས་ནི་སོ་སོར་ཐོས་པར་
གྱུར་ན་ཡང་སངས་རྒྱས་དེ་ནི་ལས་དེ་ལ་རྣམ་པར་མི་རྟོག་གོ །གཉིས་པ་ལ་གཉིས། ཇི་ལྟར་
རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་ནོར་བུ་རིན་ཆེན་ནི་ལས་
ལ་རྟོག་པ་མེད་ཀྱང་གཞན་འདོད་པའི་ནོར་རྣམས་འབད་པ་དང་རྩོལ་བ་མེད་པར་འཁོར་
གཞན་པ་དེ་དག་ལ་རབ་ཏུ་སྟེར་བ་ལྟར་རོ། །གཉིས་པ་ནི། དཔེ་དེ་བཞིན་དུ་ཐུབ་པ་ནི་འབད་
པ་དང་རྩོལ་བ་མེད་པར་རིམ་པ་ཇི་ལྟར་འོས་ཤིང་འཚམ་པར་ནི་འཁོར་གཞན་གྱི་དོན་དུ་དུས་
སྲིད་པ་ཇི་སྲིད་གནས་པ་དེ་སྲིད་རྟག་ཏུ་བཞུགས་པའོ། །གཉིས་པ་ལ་གཉིས། ཇི་ལྟར་རྟོགས་
སླའི་དཔེ། དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་རྙེད་པར་དཀའ་ཞེས་སྦྲེལ་ཏེ་
བཞི། གང་གིས་རྙེད་དཀའ་ན་བསོད་ནམས་དམན་པའི་འགྲོ་བས་རྙེད་དཀའ། གང་དུ་རྙེད་
དཀའ་ན་རང་ཁྱིམ་འདིར་ནི་རྙེད་དཀའ། གང་ཞིག་རྙེད་དཀའ་ན་ནོར་བུ་བཟང་པོའམ་མཆོག་
རྙེད་དཀའ། རྙེད་དཀའ་བའི་རྟགས་ནི་གང་གི་ཕྱིར་ན་རྒྱ་མཚོའི་ནང་ངམ་ས་འོག་ཏུ་གནས་
པར་འདོད་པའི་ཕྱིར་རོ། །གཉིས་པ་ནི། དཔེ་དེ་བཞིན་དུ་རྙེད་དཀར་ཤེས་པར་བྱ་ཞེས་སྦྲེལ་ཏེ་
བཞི། གང་གིས་རྙེད་དཀའ་ན་བསོད་ནམས་དམན་པའི་འགྲོ་བ་ཡིས་རྙེད་དཀའ། གང་དུ་རྙེད་
དཀའ་ན་རང་ཡིད་འདིར་ནི་རྙེད་དཀའ། གང་ཞིག་རྙེད་དཀའ་ན་བདེ་གཤེགས་མཐོང་བའམ་
ཕྲད་པ་རྙེད་དཀའ། རྙེད་དཀའ་བའི་རྟགས་ནི་ཅི་སྟེ་ཡིན་ན་སྐལ་བ་ངན་པའམ་རང་རྒྱུད་ཉོན་
- 4
8
9 -



-
...
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མོངས་ ཀྱིས་ ཟིན་ པས་ སོ། །གསུམ་པ་ལ་གསུམ། སྒྲ་བརྙན་བཞིན་གྱི་དཔེ། ནམ་མཁའ་
བཞིན་ གྱི་དཔེ། ས་གཞི་བཞིན་གྱི་དཔེ། དང༌པོ་ལ་གཉིས། ཇི་ ལྟར་རྟོགས་ སླའི་དཔེ། དེ་
བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་སྒྲ་བརྙན་གྱི་ནི་སྟེ་བྲག་ཆའི་སྒྲ་ནི་རྐྱེན་གང་
ཟག་གཞན་གྱི་རྣམ་རིག་ལས་བྱུང་པ་ཡིན་ཡང་རང་ཉིད་ལ་རྒྱུ་རྣམ་རྟོག་མེད་ཅིང་འབྲས་བུ་
བརྗོད་པར་བཟོ་བ་མེད་ལ་ངོ་བོ་རང་གཞན་གྱི་ཕྱི་དང་ནང་གཉིས་ཀ་ན་མི་གནས་པ་ལྟར་རོ། །
གཉིས་པ་ནི། དཔེ་དེ་བཞིན་དུ་དེ་བཞིན་གཤེགས་པའི་སྟེ་སངས་རྒྱས་ཀྱི་གསུང་ནི་རྐྱེན་གང་
ཟག་གཞན་གྱི་རྣམ་རིག་ལས་བྱུང་བ་ཡིན་ཡང་རང་ཉིད་ལ་རྒྱུ་རྣམ་རྟོག་མེད་ཅིང་འབྲས་བུ་
བརྗོད་པར་བཟོ་བ་མེད་ལ་ངོ་བོ་རང་གཞན་གྱི་ཕྱི་དང་ནང་གཉིས་ཀ་ན་མི་གནས་པ་ལྟར་རོ། །
གཉིས་པ་ནི། དཔེ་དེ་བཞིན་དུ་དེ་བཞིན་གཤེགས་པའི་སྟེ་སངས་རྒྱས་ཀྱི་གསུང་ནི་རྐྱེན་གང་
ཟག་གཞན་གྱི་རྣམ་རིག་ལས་བྱུང་བ་ཡིན་ཡང་རང་ཉིད་ལ་རྒྱུ་རྣམ་པར་རྟོག་པ་མེད་ལ་འབྲས་
བུ་བརྗོད་པར་བཟོ་བ་མེད་ཅིང་ངོ་བོ་རང་གཞན་གྱི་ཕྱི་དང་ནང་གཉིས་ཀ་ན་གནས་པ་མ་ཡིན་
ནོ༑ ༑གཉིས་པ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་པོ་ལ་
གཉིས། ནམ་མཁའི་མཚན་ཉིད་བགྲང་། དཔེ་ཡི་ཆོས་སུ་སྦྱར། དང་པོ་ནི། ནམ་མཁའ་འདི་
སྤྱིར་འབྱུང་འགྱུར་ཅུང་ཟད་མེད་ཅིང་དབང་ཤེས་ལ་སྣང་བ་མེད་པ་དང་། ཡིད་ཤེས་ཀྱིས་
དམིགས་པ་མེད་ཅིང་འབྱུང་བཞིའི་རྟེན་ཡང་མེད་ལ་ཁྱད་པར་མིག་གི་ལམ་སྟེ་ཡུལ་ལས་རབ་
ཏུ་འདས་པ་དང༌། ཐོགས་བཅས་ཀྱི་གཟུགས་ཅན་ཏུ་མེད་པ་དང་། བརྡས་དངོས་སུ་བསྟན་དུ་
མེད་པ་སྟེ། དེ་ལྟར་མཚན་ཉིད་བདུན་ཅན་ནོ། །གཉིས་པ་ནི། དཔེ་ཇི་ལྟར་ན་དེ་འདྲའི་ནམ་
མཁའ་ལ་དབུས་མཐོ་བ་དང་མཐའ་དམའ་བ་སོགས་རྣམ་འགྱུར་གྱི་རྣམ་པ་ཐམས་ཅད་མཐོང་
ཡང་ནམ་མཁའ་དེ་ནི་མཐོང་བ་དེ་ལྟ་བུར་དོན་ལ་ངེས་པ་མིན་ནོ། །གཉིས་པ་ནི། དཔེ་དེ་
བཞིན་དུ་སྤྱོད་ལམ་བཞི་དང་ཕྲིན་ལས་གསུམ་མམ་མཛད་པ་བཅུ་གཉིས་སོགས་རྣམ་འཕྲུལ་
༣
- 4 9 0 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
གྱི་རྣམ་པ་ཐམས་ཅད་སངས་རྒྱས་ལ་མཐོང་ཡང་སངས་རྒྱས་དེ་ནི་མཐོང་བ་དེ་ལྟ་བུར་དོན་ལ་
ངེས་པ་མིན་ནོ། །གསུམ་པ་ལ་གཉིས། ཇི་ལྟར་རྟོགས་སླའི་དཔེ། དེ་བཞིན་གོ་རྒྱུའི་དོན། དང་
པོ་ནི། དཔེ་ཇི་ལྟར་ན་འགྱུར་བ་ལྟར་ཞེས་སྦྲེལ་ཏེ་གསུམ། གང་ཞིག་འགྱུར་ན་ས་ལ་སྐྱེ་བའི་
སྨན་གྱི་རྩི་ཤིང་ལ་སོགས་པ་ཀུན་འགྱུར། གང་ནས་འགྱུར་ན་ས་གཞི་འདི་བྱེད་ཀྱི་རྣམ་རྟོག་
མེད་པ་འདི་ལ་བརྟེན་ནས་འགྱུར། ཅི་རུ་འགྱུར་ན་ཐོག་མར་འཕེལ་བ་དང་བར་དུ་བརྟན་པ་
དང་མཐར་ཡངས་པ་ཉིད་དུ་འགྱུར་རོ། །གཉིས་པ་ནི། དཔེ་དེ་བཞིན་དུ་འགྱུར་བ་ཡིན་ཞེས་
སྦྲེལ་ཏེ་གསུམ། གང་ནས་འགྱུར་ན་རྫོགས་པའི་སངས་རྒྱས་ཀྱི་ས་འདི་བྱེད་ཀྱི་རྣམ་རྟོག་མེད་
པ་འདི་ལ་བརྟེན་ནས་འགྱུར། གང་ཞིག་འགྱུར་ན་མ་ལུས་པའི་འགྲོ་བའི་སྦྱིན་སོགས་ཀྱི་དགེ་
རྩ་རྣམས་འགྱུར། ཅི་རུ་འགྱུར་ན་ཐོག་མར་འཕེལ་བ་དང་ལ་སོགས་པས་བར་དུ་བརྟན་པ་དང་
མཐར་ཡངས་པར་འགྱུར་རོ། །
གཉིས་ པ་ ལ་ གསུམ། དཔེ་ དགུའི་ དགོས་ པ་ བསྡུ། དགོས་ འགྲུབ་ བསྡུས་ དོན་
བསྟན། བསྡུས་ འགྲུབ་ གོ་ རིམ་བཤད། དང༌ པོ་ ལ་ གསུམ། དགོས་ གཉིས་མདོར་བསྡུས་
བསྟན། བསྟན་དོན་གསལ་བར་བཤད། བཤད་པའི་སྐབས་དོན་བསྡུ། དང༌པོ་ལ་གཉིས།
རྣམ་བཅད་དགོས་ པ་ བསྟན། ཡོངས་གཅོད་དགོས་པ་བསྟན། དང་པོ་ནི། མཛད་པའི་དཔེ་
རྣམ་པ་དགུ་པོ་འདི་ནི་ཆོས་ཅན། ཁྱོད་བསྟན་པ་རྣམ་བཅད་ཀྱི་དགོས་ཡོད་ཡིན་ཏེ། ཁྱོད་
བསྟན་པས་འབད་རྩོལ་མེད་པར་གང་ཟག་འགའ་ཡང་ནི་བྱ་བའི་ལས་བྱེད་པ་མ་མཐོང་ཞེས་
མཛད་པ་ལ་གདུལ་བྱ་ཉེ་བའི་ཐེ་ཚོམ་སྐྱེ་མཐོང་དེ་དང་སྐྱེ་སྲིད་གཉིས་ཀ་བཅད་པའི་ཕྱིར་རོ། །
གཉིས་ པ་ ལ་ གཉིས། མདོ་ མིང་ གིས་ བསྟན་ཚུལ། མདོ་དོན་ལ་འཇུག་ ཚུལ། དང༌ པོ་ནི།
མཛད་པའི་དཔེ་ནི་དགུ་པོ་འདི་དག་ཆོས་ཅན། ཁྱོད་གང་དུ་རྒྱས་པར་རམ་རྒྱ་ཆེར་རབ་ཏུ་
བསྟན་པར་གྱུར་པའི་ངེས་དོན་གྱི་མདོ་སྡེ་དེ་ཡི་མིང་ཙམ་ཉིད་ཀྱིས་ཀྱང་ཁྱོད་ཡིན་འདི་ཡི་
-49 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོངས་གཅོད་ཀྱི་དགོས་པ་བསྟན་པ་ཉིད་དེ། ཁྱོད་བསྟན་པའི་མདོ། དེའི་མིང་ནི་སངས་རྒྱས་
ཐམས་ཅད་ཀྱི་ཡུལ་ལ་འཇུག་པ་ཡེ་ཤེས་སྣང་བ་རྒྱན་གྱི་མདོ་ཞེས་གྲགས་པའི་ཕྱིར་རོ། །
གཉིས་པ་ནི། དཔེ་དགུ་ཐོས་པའི་བློ་ལྡན་མཆོག་འདི་ཆོས་ཅན། མྱུར་དུ་ཚེགས་མེད་པར་
སངས་རྒྱས་ཀྱི་སྤྱོད་ཡུལ་དཔེ་དགུའི་དོན་ཀུན་ལ་ངེས་པར་འཇུག་པར་འགྱུར་ཏེ། མདོ་དོན་
དཔེ་དགུ་འདི་ཐོས་པ་ལས་བྱུང་པའི་ཤེས་པ་ཡིའམ་ཡེ་ཤེས་ཀྱི་སྣང་བ་རབ་འབྱམས་རྒྱ་ཆེ་བས་
རང་རྒྱུད་མངོན་པར་བརྒྱན་པའི་ ཕྱིར་རོ། །གཉིས་པ་ལ་གཉིས། ཡོངས་གཅོད་དགོས་པ་
བཤད། རྣམ་བཅད་དགོས་པ་བཤད། དང་པོ་ལ་གཉིས། བཟུང་ཚུལ་སྒོ་ནས་བསྟན། ཐོབ་
ཚུལ་སྒོ་ནས་བཤད། དང་པོ་ནི། དགོས་པ་སྤྱོད་ཡུལ་ལ་འཇུག་པ་དེའི་དོན་དུ་བེ་ཌཱརྱའི་གཞི་
ལ་བརྒྱ་བྱིན་གྱི་གཟུགས་བརྙན་ཤར་བ་ལ་སོགས་དཔེ་དག་ནི་གྲངས་རྣམ་པ་དགུ་པོ་འདི་མདོ་
སྡེ་དེ་ལས་བརྗོད་པས་བརྗོད་བྱ་དཔེ་དགུ་པོ་འདིའི་དགོས་པ་མདོར་བསྡུས་པའི་དོན་ནི་གྲངས་
འོག་མ་འདི་དགུ་ལྟར་ངེས་པར་བཟུང་ངོ༌། །གཉིས་པ་ནི། གང་ཞེ་ན། སྐུ་སྟོན་པའི་མཛད་པ་
དང་གཅིག །གསུང་འདོམས་པའི་མཛད་ པ་དང་གཉིས། ཐུགས་ཁྱབ་པའི་མཛད་པ་དང་
གསུམ། སྤྲུལ་པ་སྟོན་པའི་མཛད་པ་དང་བཞི། ཡེ་ཤེས་སྤྲོ་བའི་མཛད་པ་དང་ལྔ། ཐུགས་ཀྱི་
གསང་བའི་མཛད་པ་དང་དྲུག །གསུང་གི་གསང་བའི་མཛད་པ་དང་བདུན། སྐུ་ཡི་གསང་བའི་
མཛད་པ་དང་བརྒྱད། ཐུགས་རྗེའི་བདག་ཉིད་ཀྱི་མཛད་པ་དང་དགུ་སྟེ། མཛད་པ་དགུ་པོ་འདི་
ཐོབ་པའམ་བཟུང་ཞིང་རིག་པ་ནི་ཡོངས་གཅོད་ཀྱི་དགོས་པ་ཉིད་དོ། །གཉིས་པ་ལ་གཉིས།
རྟགས་ཀྱི་ཆོས་གསུམ་བསྟན། སོ་སོར་གང་ཡིན་བཤད། དང་པོ་ནི། སྟོན་པ་སངས་རྒྱས་ཆོས་
ཅན། རང་གི་མཛད་པ་ལ་འབད་རྩོལ་གྱི་རྒྱུན་ཀུན་རབ་ཏུ་ཞི་བ་ཡིན་ཏེ། རང་གི་མཛད་པ་ལ་
རྣམ་པར་རྟོག་པ་མེད་པའི་ཐུགས་མངའ་བའི་ཕྱིར། དཔེར་ན་དྲི་མེད་བེ་ཌཱརྱའི་གཞི་ལ་བརྒྱ་
བྱིན་གྱི་གཟུགས་བརྙན་ཤར་བ་ལ་སོགས་དཔེ་དགུ་པོ་དེ་བཞིན་ནོ། །འདིས་རྣམ་བཅད་ཀྱི་
-492 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༦
དགོས་པ་སྒྲུབ་བོ། །གཉིས་པ་ནི། གཞུང་དེའི་འབད་རྩོལ་རྒྱུན་ཀུན་རབ་ཞི་བ་ཞེས་པ་ནི་དམ་
བཅའ་སྟེ། རྣམ་པར་རྟོག་པ་མེད་པའི་ཐུགས། །ཞེས་པ་ནི་གཏན་ཚིགས་སོ། །བསྒྲུབ་བྱའི་རང་
བཞིན་གྱི་དོན་དེ་ནི་སྒྲུབ་པའི་དོན་དུ་མཐུན་དཔེ་ནི། དྲི་མེད་བེ་ཌུར་བརྒྱ་བྱིན་གྱི་གཟུགས་
བརྙན་ཤར་བ་ལ་སོགས་བཞིན། །ཞེས་པ་ཡིན་ནོ། །གསུམ་པ་ནི། དཔེ་དགུ་བསྟན་པ་འདིར་
ནི་སྐབས་དོན་བཟུང་རྒྱུ་འདི་ཡིན་ཏེ། སྟོན་དང་གསུང་དང་ཁྱབ་པ་དང་། །ཞེས་སོགས་མཛད་
པ་རྣམ་པ་དགུ་པོ་ནི་བདག་རྐྱེན་སྟོན་པའི་ཆོས་སྐུ་སྐྱེ་འཆི་དང་བྲལ་བ་ལ་བརྟེན་ནས། ཚུལ་
ཡང་འབད་པའམ་རྩོལ་བ་མེད་པར་རྟག་པར་རབ་ཏུ་འཇུག་པའོ། །ཕྱེད་སྔ་མས་ཡོངས་གཅོད་
ཕྱི་མས་རྣམ་བཅད་བསྡུས་པའོ། །གཉིས་པ་ལ་གཉིས། དཔེ་དགུས་རིག་ཚུལ་བསྟན། བསྟན་
དོན་གསལ་བར་བཤད། དང་པོ་ནི། མཛད་ལ་ལྔ། ཇི་བཞིན་མཛད་ན་བརྒྱ་བྱིན་བཞིན་དང་
གཅིག །ལྷའི་རྔ་བཞིན་དང་གཉིས། སྤྲིན་ཚོགས་བཞིན་དང་གསུམ། ཚངས་ཆེན་བཞིན་དང་
བཞི། ཉི་མ་བཞིན་དང་ལྔ། ཡིད་བཞིན་གྱི་ནོར་བུ་རིན་ཆེན་བཞིན་དང་དྲུག །སྒྲ་བརྙན་བཞིན་
དང་བདུན། ནམ་མཁའ་བཞིན་དང་བརྒྱད། ས་གཞི་བཞིན་དང་དགུ་སྟེ། དཔེ་དགུ་པོ་དེ་
བཞིན་དུ་མཛད། ཇི་སྲིད་མཛད་ན་སྲིད་པ་ཇི་སྲིད་གནས་པའི་བར་དུ་མཛད། ཇི་ལྟར་མཛད་
ན་འབད་རྩོལ་མེད་པར་མཛད། གང་ཞིག་མཛད་ན་གཞན་གྱི་འདོད་དོན་མཛད། མཛད་པའི་
དོན་ནི་གང་ཞིག་དེ་ལྟའི་མཛད་པ་དེ་ནི་དཔེ་དགུ་ཐོས་པའི་རྣལ་འབྱོར་པའམ་བློ་ལྡན་གྱིས་
རིག་ཅེས་གང་དང་དེ་ནི་རིགས་ཡང་འབྲེལ་ལོ། ། །
གཉིས་པ་ལ་གསུམ། བརྒྱ་བྱིན་རྔ་སྤྲིན་གསུམ། ཚངས་ ཉི་རིན་ཆེན་གསུམ། སྒྲ་
བརྙན་མཁའ་ས་གསུམ། དང་པོ་ནི། དཔེ་རིན་ཆེན་གྱི་ས་གཞི་ལ་ལྷ་དབང་གི་གཟུགས་སྣང་
བ་བཞིན་དུ་སྐུའི་སྣང་བ་སྟོན་པ་སྟེ་གཅིག །གསུང་གི་ཆོས་ལེགས་པར་འདོམས་པར་མཛད་པ་
ནི་དཔེ་ལྷ་ཡི་ཆོས་ཀྱི་རྔ་དང་འདྲ་བ་དང་གཉིས། ཁྱབ་བདག་གི་མཁྱེན་པ་དང་བརྩེ་ཆེན་ནི་དཔེ་
-493-



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤྲིན་ཚོགས་ལྟར་དམྱལ་གནས་སྲིད་རྩེའི་བར་གྱི་མཐའ་ཡས་པའི་འགྲོ་བ་ལ་ཁྱབ་པ་དང་
གསུམ་མོ། །དང་པོ་ནི། དཔེ་ཚངས་ཆེན་བཞིན་དུ་ཟག་མེད་ཆོས་སྐུའི་གནས་ལས་མ་བསྐྱོད་
པར་སྐལ་ལྡན་རྣམས་ལ་སྤྲུལ་པ་རྣམ་པ་དུ་མ་རབ་ཏུ་སྟོན་པ་སྟེ་གཅིག །དཔེ་ཉི་མ་བཞིན་དུ་
འགྲོ་བར་ཡེ་ཤེས་བཞིའི་སྣང་བའམ་འོད་ཟེར་རབ་ཏུ་སྤྲོ་བ་གང་ཡིན་པ་དང་གཉིས། རྣམ་དག་
ཐུགས་ཀྱི་གསང་བ་ནི་དཔེ་ཡིད་བཞིན་གྱི་ནོར་བུ་དང་འདྲ་བར་རྣམ་རྟོག་མེད་པ་དང་གསུམ་
མོ༑ ༑གསུམ་པ་ནི། རྒྱལ་བའི་གསུང་གི་གསང་བ་ནི་དཔེ་བྲག་ཆ་བཞིན་དུ་མིང་ཚིག་ཡི་གེའི་
ཚོགས་མེད་པ་སྟེ་ གཅིག །སྐུའི་གསང་བ་ནི་དཔེ་ནམ་མཁའ་ལྟར་ཀུན་ཏུ་ཁྱབ་ཅིང་རྡུལ་
གཟུགས་མེད་ལ་རང་བཞིན་རྟག་པ་དང་གཉིས། དཔེ་ས་གཞི་བཞིན་དུ་འགྲོ་བའི་དགེ་ཆོས་
དཀར་པོའི་སྨན་རྣམས་ཐམས་ཅད་ཀྱི་རྣམ་པ་ཀུན་ཏུ་གཞིར་གྱུར་པ་ནི་སངས་རྒྱས་ཀྱི་ཐུགས་
རྗེའི་ས་ཡིན་པ་དང་གསུམ་མོ། །ནོ་རྫོགས་ཚིག་གོ །གསུམ་པ་ལ་གཉིས། དང་པོ་རྒལ་ལན་
བསྟན། དེ་ནས་གོ་རིམ་བཤད། དང་པོ་ནི། དཔེར་བརྗོད་འདིས་སངས་རྒྱས་མཐོང་བ་དང་།
མཐོང་ཡང་སྐྱེ་འཇིག་དུ་སྣང་བ་དང༌། སྣང་ཡང་དེ་མེད་པ་དང་། མེད་ཀྱང་མཛད་པ་རྒྱུན་དུ་
འཇུག་པར་བསྟན་པ་ཅི་ཞེས་རྣམ་པ་བཞིར་རྒོལ་ན། ལན་ལ་བཞི། མཐོང་རྒྱུའི་བརྟས་པའི་
ལན། སྐྱེ་འཇིག་སྣང་བའི་ལན། སྣང་ཡང་མེད་པའི་ལན། སྲིད་མཛད་འཇུག་པའི་ལན། དང་
པོ་ནི། དད་སོགས་ཀྱི་དགེ་བ་དཔེ་བེ་ཌཱུརྱ་དང་འདྲ་བར་དག་པ་ནི་རང་སེམས་ལ་སངས་རྒྱས་
ཀྱི་གཟུགས་བརྙན་མཐོང་བའི་རྒྱུ་ཡིན་ཞིང་། དགེ་བ་དེ་རྣམ་པར་དག་པའི་རྒྱུ་མཚན་ནི་མ་དད་
སོགས་ཀྱི་མི་ལྡོག་པའི་དད་པ་ལ་སོགས་པའི་དབང་པོ་མཐུ་བརྟས་པའམ་སྨིན་པ་ཉིད་ཡིན་ནོ།།
གཉིས་པ་ནི། དཔེར་ན་གཞི་དག་མ་དག་གིས་བརྒྱ་བྱིན་གྱི་གཟུགས་བརྙན་སྐྱེ་འཇིག་བྱེད་པ་
ལྟར། དེ་འདྲའི་དགེ་བ་དེ་རེས་སྐྱེ་བ་དང་རེས་འཇིག་པས་ན་རང་སེམས་ལ་སྣང་བའི་སངས་
རྒྱས་ཀྱི་གཟུགས་བརྙན་ཡང་རེས་སྐྱེ་བ་དང་རེས་འཇིག་སྟེ་རྒྱུ་འབྲས་འབྲེལ་བའི་ཕྱིར་རོ། །
པ 49 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
གསུམ་པ་ནི། དཔེར་ན་བརྒྱ་བྱིན་ནི་གཟུགས་བརྙན་སྐྱེ་འཇིག་བྱེད་ཀྱང་ཁོ་རང་མི་བྱེད་པ་
བཞིན་དུ་ཐུབ་པ་ནི་གཟུགས་སྐུ་སྐྱེ་འཇིག་བྱེད་ཀྱང་ཆོས་ཀྱི་སྐུ་ཡི་སྒོ་ནས་སྐྱེ་འཇིག་མེད་དེ་
འདུས་མ་བྱས་པའི་ཕྱིར་རོ། །བཞི་པ་ནི། འཇུག་ལ་ལྔ། ཇི་བཞིན་འཇུག་ན་དེས་བརྒྱ་བྱིན་ཇི་
ལྟ་བ་དེ་བཞིན་དུ་ནི་འཇུག །ཇི་ལྟར་འཇུག་ན་འབད་རྩོལ་མེད་པར་འཇུག །གང་ལ་འཇུག་ན་
བདག་རྐྱེན་སྐྱེ་མེད་འགག་པ་མེད་པའི་ཆོས་སྐུ་ལས་འཇུག །ཇི་སྲིད་འཇུག་ན་དུས་སྲིད་པ་ཇི་
སྲིད་གནས་ཀྱི་བར་དུ་འཇུག །གང་ཞིག་འཇུག་ན་སྟོན་དང་གསུང་དང་ཞེས་པ་ལ་སོགས་
མཛད་པ་དགུ་འཇུག་གོ །ཀཱ་ཡེ། འདི་ལས་མང་བ་བྱར་ཡོད་མོད། །འདི་ལས་ཁ་གསལ་བྱ་
ཐབས་མེད། །འདི་ལས་ཉུང་བ་བྱར་ཡོད་མོད། །འདི་ལས་ཆུན་ཆེ་བྱ་ཐབས་མེད། །དེས་ན་ཁ་
གསལ་ཆུན་ཆེ་འདི། ཁོ་བོས་མཁྱེན་གྱིས་གཞན་གྱིས་དཀའ། །དེས་ན་ང་ནི་ངེས་དོན་གྱི། །
བསྟན་པ་འཛིན་ལ་སྟོན་པ་བཞིན། །བཤད་པའི་ཉམས་འགྱུར་ཚིགས་བཅད་དོ། །
གཉིས་ པ་ ལ་ གསུམ། གོ་རིམ་ བརྗོད་ཚུལ་བསྟན། བསྟན་དོན་ གསལ་བར་
བཤད། བཤད་མཐའི་བརྟེན་དོན་བརྗོད། དང་པོ་ནི། དཔེ་དགུ་པོ་འདི་རྣམས་ཀྱི་སྐབས་དོན་
མདོར་བསྡུས་པའི་དོན་ནི་འཆད་འགྱུར་འདི་ཡིན་ཞིང་། དེར་མ་ཟད་རིམ་པ་ཡང་དཔེ་སྔ་མ་དེ་
དང་དེ་དག་གི་ཆོས་མི་མཐུན་པ་མི་འདྲ་བའི་ཆ་རྣམས་དཔེ་ཕྱི་མ་དེ་དང་དེས་སྤངས་པའི་སྒོ་
ནས་འདྲ་བར་བརྗོད་པ་འདི་ཡིན་ནོ། །གཉིས་པ་ལ་གསུམ། བརྒྱ་བྱིན་རྔ་སྤྲིན་གསུམ། ཚངས་
ཉི་རིན་ཆེན་གསུམ། སྒྲ་བརྙན་མཁས་པ་གསུམ། དང་པོ་ནི། སངས་རྒྱས་འདི་སྐུ་སྟོན་པའི་ཆ་
ནས་བརྒྱ་བྱིན་གྱི་གཟུགས་བརྙན་ལྟ་བུ་སྟེ་གཟུགས་དེ་ཡང་ཆོས་ཀྱི་དབྱངས་དང་མི་ལྡན་པས་
དཔེ་དེ་དང་དོན་འདི་དབྱངས་ཀྱི་ཆ་ནས་འདྲ་བ་མིན་པ་དང་གཅིག །དབྱངས་ལྡན་གྱི་ཆ་ནས་
ལྷ་ཡི་ཆོས་རྔ་བཞིན་ཏེ། རྔ་དེ་ཡང་སྲིད་གསུམ་ཐམས་ཅད་དུ་དོན་བྱེད་པས་མིན་པས་དཔེ་དེ་
དང་དོན་འདི་བྱེད་པའི་ཆ་ནས་འདྲ་བ་མིན་པ་དང་གཉིས། དོན་བྱེད་པའི་ཆ་ནས་སྤྲིན་ཆེན་པོ་
-495-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་མཚུངས་ཏེ། སྤྲིན་དེ་ཡང་དོན་མེད་དམ་བག་མེད་པའི་ས་བོན་སྤོང་བ་མིན་པས་དཔེ་དེ་
དང་དོན་འདི་སྤོང་བའི་ཆ་ནས་འདྲ་བ་མིན་པ་དང་གསུམ་མོ། །གཉིས་པ་ནི། ས་བོན་སྤོང་བའི་
ཆ་ནས་ཚངས་པ་ཆེན་པོ་བཞིན་ཏེ། ཚངས་པ་དེ་ཡང་རྟག་པར་ནི་གཞན་དག་སྨིན་པར་བྱེད་པ་
མིན་པས་དཔེ་དེ་དང་དོན་འདི་སྨིན་པའི་ཆ་ནས་འདྲ་བ་མིན་པ་དང་གཅིག །སྨིན་བྱེད་ཀྱི་ཆ་
ནས་ཉི་མའི་གཟུགས་བཞིན་ཏེ། ཉི་མ་དེ་ཡང་གཏན་དུ་ནི་བློའི་མུན་པ་འཇོམས་པ་མིན་པས་
དཔེ་དེ་དང་དོན་འདི་འཇོམས་པའི་ཆ་ནས་འདྲ་བ་མིན་པ་དང་གཉིས། མུན་པ་འཇོམས་པའི་ཆ་
ནས་ཡིད་བཞིན་ནོར་བུ་བཞིན་ཏེ། ནོར་བུ་དེ་ཡང་ལག་ཏུ་འབྱུང་བ་ནི་ཀླུས་ཀྱང་རྙེད་པར་མི་
དཀའ་བས་དཔེ་དེ་དང་དོན་འདི་དཀའ་བའི་ཆ་ནས་འདྲ་བ་མིན་པ་དང་གསུམ་མོ། །གསུམ་པ་
ནི༑ རྙེད་དཀའ་བའི་ཆ་ནས་རྣམ་རིག་གི་སྒྲ་བརྙན་དང་འདྲ་སྟེ། སྒྲ་བརྙན་དེ་ཡང་གཞན་རྐྱེན་
ཙམ་ལས་བྱུང་བས་དཔེ་དེ་དང་དོན་འདི་མ་བྱུང་པའི་ཆ་ནས་འདྲ་བའང་མིན་པ་དང་གཅིག །
རྐྱེན་བྱུང་མིན་པའི་ཆ་ནས་ནམ་མཁའ་དང་འདྲ་སྟེ། ནམ་མཁའ་དེ་ཡང་དགེ་བའི་གཞི་རྟེན་
མིན་པས་དཔེ་དེ་དང་དོན་འདི་གཞིའི་ཆ་ནས་འདྲ་བའང་མིན་པ་དང་གཉིས། གཞིའི་ཆ་ནས་
ས་ཡི་དཀྱིལ་འཁོར་དག་དང་འདྲ་སྟེ། འཇིག་རྟེན་དང་འཇིག་རྟེན་ལས་འདས་པ་གཉིས་ཀའི་
འགྲོ་བའི་ཕུན་སུམ་ཚོགས་པ་མ་ལུས་པ་དེ་དག་གནས་པར་བྱེད་པ་ཡི་རྟེན་ཡིན་པའི་ཕྱིར་ཞེས་
པ་དང་གསུམ་མོ། །དེ་དགུའི་ཆ་དང་པོ་བསྡུས་དོན་གཉིས་པ་ཆོས་མི་མཐུན་སྤོང་རིམ་མོ། །
གསུམ་ པ་ ལ་ གཉིས། འཇིག་ རྟེན་ འདས་རྟེན་ བརྗོད། འཇིག་རྟེན་ གསུམ་རྟེན་
བརྗོད། དང་པོ་ནི། སངས་རྒྱས་ཆོས་ཅན། འཇིག་རྟེན་ལས་འདས་པའི་ཕུན་ཚོགས་ཀྱི་རྟེན་
ཡིན་ཏེ། ཁྱོད་ཀྱི་བྱང་ཆུབ་མཆོག་ལ་བརྟེན་ནས་ཡོན་ཏན་འཇིག་རྟེན་ལས་འདས་པའི་ས་ལམ་
ཐམས་ཅད་འབྱུང་ བའི་ ཕྱིར་ རོ། །གཉིས་པ་ནི། སངས་ རྒྱས་ཆོས་ཅན། འཇིག་རྟེན་ པའི་
ཕུན་ཚོགས་ཀྱི་རྟེན་ཡིན་ཏེ། འདོད་བདེའི་རྒྱུ་དགེ་བའི་ལས་ལམ་བཅུ་དང་གཟུགས་བདེའི་རྒྱུ་
-49 6 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
བསམ་གཏན་བཞི་དང་ཚད་མེད་པ་བཞི་དང་། གཟུགས་མེད་བདེ་བའི་རྒྱུ་གཟུགས་མེད་མུ་
བཞི་འབྱུང་བའི་ཕྱིར་རོ། །གཉིས་པ་ནི། མིང་སྨོས་ན། ཐེག་པ་ཆེན་པོ་བརྒྱུད་བླ་མའི་བསྟན་
བཅོས། ལས་སྨོས་ན་དཀོན་མཆོག་གི་རིགས་རྣམ་པར་དབྱེ་བ་ལས། སྐབས་སྨོས་ན་དེ་བཞིན་
གཤེགས་ པའི་ཕྲིན་ ལས་ ཀྱི་ སྐབས་ཏེ། གྲངས་ སྨོས་ ན་ལེའུ་བཞི་པའོ། །སྨྲས་པ། བདག་
གིས་ཕྲིན་ལས་ཤེས་བྱའི་ཕྱིར། །གཞན་གྱི་ཕྲིན་ལས་ལེགས་བསྟན་བལྟས། །གཞན་གྱི་ཕྲིན་
ལས་ཤེས་བྱའི་ཕྱིར། །བདག་གིས་ཕྲིན་ལས་ལེགས་བསྟན་གཟབ། །ཇི་ལྟར་གཞན་གྱིས་
བདག་ ཕན་པ། །དེ་ལྟར་བདག་གིས་གཞན་ཕན་ཏེ། །བདག་གཞན་ཕྲིན་ལས་མངོན་གྱུར་
ནས། །ཕྲིན་ལས་འཁོར་ལོ་ལེགས་བསྐོར་ཤོག །ཅེས་བྱའོ། །དེ་རྣམས་ཀྱིས་རྒྱལ་བའི་མཛད་
པ་བརྗོད་ཟིན་ཏོ།། །།
༈ མོས་ཡུལ་བསམ་མི་ཁྱབ་བཞིར་མོས། །ཡོན་ཏན་ཀུན་སྣོད་གསུམ་ཟིལ་གནོན།
སླར་ཡང་བཤད་ཚུལ་བདག་སྲུངས་གདམས། །བསྔོ་བས་རྒྱས་བཏབ་ཕན་ཡོན་མཆོད། །འདི་
མ་རྟོགས་པས་འདི་རྟོགས་ཕྱིར། །འདི་རྣམས་གཞུང་ཚིག་འདི་ཀུན་བཞིན། །འདི་ལྟར་ཡིན་
ཞེས་འདི་ རུ་སྟོན། །འདི་ཤེས་འདོད་པས་འདི་བླང་བྱོས། །ད་ནི་བཤད་ཟིན་བསྡུས་ནས་
གདམས་པ་ལ་གཉིས། ཕན་ཡོན་ལ་སོགས་བསྟན། ཕན་ཡོན་ལེའུར་བསྡུ། དང་པོ་ལ་གཉིས།
གནས་བཞིའི་ཕན་ཡོན་བསྒྲག །ཡོངས་རྫོགས་བྱ་བ་བསྟན། དང་པོ་ལ་གཉིས། ཕན་ཡོན་
ཚིགས་བཅད་གསུང་། ཚིག་འདིའི་བསྡུས་དོན་གདམས། དང་པོ་ལ་གཉིས། མོས་ཡུལ་རྣམ་
བཞི་བསྟན། མོས་ཕན་རྣམ་གཉིས་བཤད། དང་པོ་ལ་གཉིས། སངས་རྒྱས་ཁོ་ནར་སྦྱར། འདི་
བཞིའི་དེ་ཡུལ་བསྒྲུབ། དང་པོ་ནི། སྔར་རྒྱ་ཆེར་བཤད་པའི་སངས་རྒྱས་ཁོ་ནའི་ཁམས་དང་
གཅིག །སངས་རྒྱས་ཁོ་ནའི་བྱང་ཆུབ་དང་གཉིས། སངས་རྒྱས་ཁོ་ནའི་ཡོན་ཏན་དང་གསུམ།
སངས་རྒྱས་ཁོ་ནའི་ཕྲིན་ལས་དང་བཞི་ཡིན་ཏེ། དེ་ལྟར་འདི་བཞི་ཟབ་པས་མོས་ཡུལ་མཆོག་
-49 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གོ །གཉིས་པ་ནི། སངས་རྒྱས་ཀྱི་ཁམས་སོགས་འདི་བཞི་ནི་ཆོས་ཅན། འདྲེན་པའམ་རྒྱལ་བ་
རྣམས་ཀྱི་མཁྱེན་པའི་སྤྱོད་ཡུལ་ཁོ་ན་ཡིན་ཏེ། དག་པའི་སེམས་ཅན་ཀུན་གྱིས་ཀྱང་ཇི་ལྟ་བ་
བཞིན་བསམ་བྱ་མིན་པའི་ངེས་དོན་ཡིན་པའི་ཕྱིར་རོ། །གཉིས་པ་ལ་གཉིས། ཡོན་ཏན་སྣོད་
གྱུར་བསྟན། བསོད་ནམས་ཟིལ་གནོན་བཤད། དང་པོ་ནི། ཁམས་སོགས་ཐོས་པའི་བློ་ལྡན་
ཆོས་ཅན། རྒྱུའི་ཡོན་ཏན་གྱི་ཚོགས་འདུན་སོགས་ཀྱི་སྣོད་དུ་གྱུར་བར་ངེས་པ་སྟེ། རྒྱལ་བའམ་
འདྲེན་པ་རྣམས་ཁོ་ནའི་སྤྱོད་ཡུལ་ཁམས་སོགས་འདི་བཞི་ལ་ལྷག་པར་མོས་པས་སོ། །གཉིས་
པ་ལ་གསུམ། ཟིལ་གནོན་མདོ་རུ་བསྡུ། སོ་སོར་ཕྱེ་སྟེ་བཤད། དོན་འདི་རིགས་པས་སྒྲུབ།
དང་པོ་ནི། ཁམས་སོགས་ཐོས་པའི་བློ་ལྡན་ཆོས་ཅན། མ་ཐོས་པའི་སེམས་ཅན་གཞན་ཀུན་གྱི་
བསོད་ནམས་གསུམ་ཟིལ་གྱིས་གནོན་ཏེ། དག་པའི་སེམས་ཅན་གྱིས་ཀྱང་བསམ་དུ་མེད་པའི་
སངས་རྒྱས་ཀྱི་ཡོན་ཏན་ཁམས་སོགས་བཞི་ལ་མངོན་པར་དགའ་བས་སོ། །གཉིས་པ་ལ་
གསུམ། སྦྱིན་བྱུང་ཟིལ་ གནོན་བཤད། ཁྲིམས་བྱུང་ཟིལ་གནོན་བཤད། བསྒོམ་བྱུང་ཟིལ་
གནོན་བཤད། དང་པོ་ལ་གཉིས། སྦྱིན་བྱ་འབུལ་ཚུལ་བསྟན། འདི་ཡི་མོས་ཁྱད་བཤད། དང་
པོ་ནི། འབུལ་ལ་ལྔ། འབུལ་མཁན་ནི། བློ་ལྡན་གང་ཞིག་གིས་འབུལ། འབུལ་སེམས་ནི་བྱང་
ཆུབ་དོན་དུ་གཉེར་བས་འབུལ། འབུལ་བྱ་ནི་གསེར་གྱི་ཞིང་ཁམས་ནོར་བུའི་རྒྱན་གྱིས་སྤྲས་
ལ་ གྲངས་ནི་སངས་ རྒྱས་ ཀྱི་ཞིང་གི་རྡུལ་དང་མཉམ་ པ་འབུལ། འབུལ་ཚུལ་ནི་ཉིན་རེ་
བཞིན་རྟག་ཏུ་འབུལ། འབུལ་ཡུལ་ནི་ཆོས་རྒྱལ་སངས་རྒྱས་རྣམས་ལ་འབུལ་ལོ། །གཉིས་པ་
ནི༑ གནས་བཞི་ཐོས་པའི་བློ་ལྡན་གཞན་གང་ཞིག་ཆོས་ཅན། ཁྱོད་ཡིན་དེས་སྦྱིན་པ་དེ་ལྟ་བུ་
གང་ལས་བྱུང་བའི་དགེ་བ་དེ་རྣམས་ལས་བསོད་ནམས་ཆེས་ཆེར་མང་བ་ཐོབ་པར་འགྱུར་ཏེ།
མདོ་དང་གཞུང་འདི་ལས་གནས་བཞིའི་ཚིག་ཙམ་ཁོ་ན་ཐོས་ཤིང་ཚིག་ཐོས་པར་གྱུར་ནས་ཀྱང་
ནི་དོན་ལ་ཤིན་ཏུ་མོས་ན་སྟེ་མོས་པའི་ཕྱིར་རོ། །
-49 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། (༦
གཉིས་པ་ལ་གཉིས། ཚུལ་ ཁྲིམས་བསྲུང་ཚུལ་བསྟན། འདི་ཡི་མོས་ཁྱད་བཤད།
དང་པོ་ནི། སྲུང་བྱེད་ལ་ལྔ། བསྲུང་མཁན་ནི་བློ་ལྡན་གང་ཞིག་གིས་བསྲུང་། བསྲུང་སེམས་ནི་
བླ་མེད་བྱང་ཆུབ་འདོད་པས་བསྲུང་། བསྲུང་དུས་ནི་བསྐལ་པ་དུ་མར་རམ་སྐྱེ་བ་མང་པོར་ཡང་
བསྲུང་། བསྲུང་ཚུལ་ནི་ལུས་ངག་ཡིད་གསུམ་ཉིད་ཀྱིས་འབད་པ་མེད་ཅིང་ལྷུན་གྱིས་གྲུབ་པར་
བསྲུང་། བསྲུང་བྱ་ནི་ཚུལ་ཁྲིམས་ལྟུང་བའི་དྲི་མ་མེད་པ་བསྲུང་ངོ༌། །གཉིས་པ་ནི། གནས་
བཞི་ཐོས་པའི་བློ་ལྡན་གཞན་གང་ཞིག་ཆོས་ཅན། ཁྱོད་ཡིན་དེས་ཚུལ་ཁྲིམས་དེ་ལྟ་བུ་གང་
ལས་བྱུང་པའི་དགེ་བ་དེ་རྣམས་ལས་བསོད་ནམས་ཆེས་ཆེར་མང་བ་ཐོབ་པར་འགྱུར་ཏེ། མདོ་
དང་གཞུང་འདི་ལས་གནས་བཞིའི་ཚིག་ཙམ་ཁོ་ན་ཐོས་ཤིང་ཚིག་ཐོས་པར་གྱུར་ནས་ཀྱང་ནི་
དོན་ལ་ཤིན་ཏུ་མོས་ན་སྟེ་མོས་པའི་ཕྱིར་རོ། །གསུམ་པ་ལ་གཉིས། བསམ་གཏན་བསྒོམ་ཚུལ་
བསྟན། འདི་ཡི་ཆོས་ཁྱད་བཤད། དང་པོ་ནི། སྒོམ་ལ་ལྔ། སྒོམ་མཁན་ནི་བློ་ལྡན་གང་ཞིག་
གིས་བསྒོམ། སྒོམ་གནས་ནི་འཇིག་རྟེན་འདི་ན་བསྒོམ། བསྒོམ་བྱ་ནི་སྲིད་པ་ཁམས་གསུམ་གྱི་
ཉོན་མོངས་རགས་པའི་མེ་འཇིལ་བྱེད་ཀྱི་བསམ་གཏན་ནི་བསྒོམ། སྒོམ་དོན་ནི་ལྷ་གནས་དང་
ཚངས་པའི་གནས་པ་མཐར་སོན་པའི་དོན་དུ་བསྒོམ། སྒོམ་སེམས་ནི་རྫོགས་པའི་བྱང་ཆུབ་
འཆི་འཕོ་མེད་པའི་ཐབས་སུ་དམིགས་ནས་བསྒོམ་མོ། །གཉིས་པ་ནི། གནས་བཞི་ཐོས་པའི་
བློ་ལྡན་གང་ན་གང་ཞིག་ཆོས་ཅན། ཁྱོད་ཡིན་དེས་བསམ་གཏན་དེ་ལྟ་བུ་གང་ལས་བྱུང་པའི་
དགེ་བ་དེ་རྣམས་ལས་བསོད་ནམས་ཆེས་ཆེར་མང་བ་ཐོབ་པར་འགྱུར་ཏེ། མདོ་དང་གཞུང་
འདི་ལས་གནས་བཞིའི་ཚིག་ཙམ་ཁོ་ན་ཐོས་ཤིང་ཚིག་ཐོས་པར་གྱུར་ནས་ཀྱང་ནི་དོན་ལ་ཤིན་
ཏུ་མོས་ན་སྟེ་མོས་པའི་ཕྱིར་རོ། །གསུམ་པ་ལ་བཞི། བསོད་གསུམ་འབྲས་དམན་བརྗོད།
ཤེས་རབ་འབྲས་མཆོག་བསྟན། དེ་ཕྱིར་མཆོག་ཏུ་སྒྲུབ། ཟུར་གྱིས་སྐབས་དོན་བསྡུ། དང་པོ་
ནི༑ གང་ཕྱིར་ནི་འོག་མའི་རྟགས་འདྲི་སྟེ་དེ་ལྟ་བུའི་སྦྱིན་པ་ལྔ་ལྡན་དེས་རང་འབྲས་ལོངས་
བ 49 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤྱོད་དག་ནི་སྒྲུབ་པར་བྱེད་ཅིང་གཞན་མི་སྒྲུབ། དེ་ལྟ་བུའི་ཚུལ་ཁྲིམས་ལྔ་ལྡན་དེ་ཉིད་ཀྱིས་
རང་འབྲས་མཐོ་རིས་སྒྲུབ་པར་བྱེད་ཅིང་གཞན་མི་སྒྲུབ། དེ་ལྟ་བུའི་སྒོམ་པ་ལྔ་ལྡན་དེས་རང་
འབྲས་ ཉོན་མོངས་ སྤོང་བ་སྒྲུབ་པར་བྱེད་ཅིང་གཞན་མི་སྒྲུབ་པས་དམན་ལ་ཞེས་པའོ། །
གཉིས་པ་ནི། དེ་ལྟ་བུའི་ཤེས་རབ་ཐོས་བྱུང་དེས་རང་འབྲས་ཉོན་མོངས་དང་ཤེས་བྱའི་སྒྲིབ་པ་
ཀུན་སྤོང་བ་སྒྲུབ་པར་བྱེད་ཅིང་གཞན་སངས་རྒྱས་ཀྱང་སྒྲུབ་པས་མཆོག་གོ །གསུམ་པ་ནི།
གནས་བཞི་ཐོས་པའི་ཤེས་རབ་འདི་ཆོས་ཅན། ཁྱོད་བསོད་ནམས་དེ་གསུམ་ལས་མཆོག་ཉིད་
ཡིན་ཏེ། བསོད་ནམས་དེ་གསུམ་ཁྱོད་ལས་རང་འབྲས་དམན། ཁྱོད་བསོད་ནམས་དེ་གསུམ་
ལས་རང་འབྲས་མཆོག་ཡིན་པ་དེ་ཡི་ཕྱིར་རོ། །བཞི་པ་ནི། གནས་བཞིའི་གཞུང་འདི་ཐོས་པ་
ཆོས་ཅན། ཁྱོད་ཀྱང་བསོད་ནམས་དེ་གསུམ་ལས་མཆོག་ཡིན་ཏེ། བསོད་ནམས་དེ་གསུམ་
ལས་མཆོག་ཏུ་གྱུར་པའི་ཐོས་བྱུང་ཤེས་རབ་དེའི་རྒྱུད་ཀྱི་ཁྱོད་ཡིན་པའི་ཕྱིར་རོ། །ཀྭ་ཡེ། ཟབ་
པར་གྲགས་ལ་ཟབ་ཀྱང་ཟབ། །གསལ་བར་གྲགས་ལ་གསལ་ཡང་གསལ། །འགྲིག་པར་
གྲགས་ལ་འགྲིག་ཀྱང་འགྲིག །འཚམ་པར་གྲགས་ལ་འཚམ་ཡང་འཚམ། །དེ་ཕྱིར་ངེས་དོན་
ཆོས་དོན་འདི། །དེ་ཕྱིར་བཟུང་སླ་རྟོགས་སླ་འདི། །དེ་ཕྱིར་ལེགས་བཤད་རྣམ་བཤད་འདི། །
དེ་ཕྱིར་ཚིག་རན་དོན་རན་འདི། །བཤད་གཞིའི་ཉམས་འགྱུར་ཚིགས་བཅད་དོ། །
གཉིས་པ་ལ་གཉིས། ཡུལ་བཞི་སྔར་བརྗོད་བསྟན། མོས་ཕན་སྔར་གཉིས་བཤད།
དང་པོ་ནི། སྔར་བཤད་སངས་རྒྱས་ཀྱི་ཁམས་འདི་གདོད་ནས་གནས་པ་ཡིན་པ་དང་གཅིག །
སངས་རྒྱས་ཀྱི་བྱང་ཆུབ་འདི་གནས་དེ་ནི་གནས་གྱུར་མཐར་ཐུག་པ་ཡིན་པ་དང་གཉིས།
སངས་རྒྱས་ཀྱི་ཡོན་ཏན་འདི་གནས་འགྱུར་དེ་ཡི་ཡོན་ཏན་ཡིན་པ་དང་གསུམ། སངས་རྒྱས་
ཀྱི་ཕྲིན་ལས་འདི་ཡོན་ཏན་དེས་གཞན་དོན་སྒྲུབ་པ་ཡིན་པ་དང་བཞི་སྟེ། འདི་བཞི་ཡང་རྒྱལ་
བའམ་འདྲེན་པ་རྣམས་ཁོ་ན་ཡི་ནི་མཁྱེན་པའི་སྤྱོད་ཡུལ་ཡིན་གྱི། དག་པའི་སེམས་ཅན་གྱིས་
，
.
-5 0 0 ,



，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
ཀྱང་བསམ་བྱ་མིན། ཞེས་གྲངས་རྣམ་པ་བཞི་པོ་སྔར་ཇི་སྐད་དུ་བརྗོད་པ་འདི་ལ་འཆད་འགྱུར་
མོས་པ་གསུམ་བྱེད་པས་མོས་ཡུལ་ལོ། །གཉིས་པ་ལ་གཉིས། མོས་ཕན་མདོར་བསྡུས་བསྟན།
བསྟན་དོན་གསལ་བར་བཤད། དང་པོ་ལ་གཉིས། མོས་ཚུལ་རྣམ་གསུམ་བསྟན། ཕན་ཡོན་
ཕུལ་བྱུང་བསྟན། དང་པོ་ནི། གནས་བཞི་ཐོས་པའི་བློ་ལྡན་འདི། ཁམས་གདོད་ནས་ཡོད་པ་
ལ་དེ་ལྟར་ཡིད་ཆེས་པའི་མོས་པ་དང་གཅིག །བྱང་ཆུབ་ཐོབ་ནུས་ཉིད་ལ་དེ་ལྟར་འདོད་པའི་
མོས་པ་དང་གཉིས། ཡོན་ཕྲིན་གྱི་ཡོན་ཏན་གཉིས་ལྡན་པ་ལ་དེ་ལྟར་དང་བའི་མོས་པ་དང་
གསུམ་སྟེ་རིམ་པ་དེ་གསུམ་གྱིས་མོས་པས་ན་འཆད་འགྱུར་ཕན་ཡོན་རྣམས་ཐོབ་བོ། །གཉིས་
པ་ནི། མོས་ཡུལ་འདི་བཞི་ལ་མོས་པ་དེ་གསུམ་བྱས་ན་བྱེད་མཁན་གང་གིས་མྱུར་དུ་ཚེགས་
མེད་པར་དེ་བཞིན་གཤེགས་པ་རྒྱལ་བ་མི་མངོན་ལ་བླ་མེད་ཐོབ་སྐལ་ཕན་པ་སྣོད་དུ་འགྱུར་
བར་གདོན་མི་ཟའོ། །གཉིས་པ་ལ་གཉིས། ཐོབ་རྒྱུ་མོས་པ་བཤད། ཐོབ་འབྲས་ཕན་ཡོན་
བཤད། དང་པོ་ནི། དག་པའི་སེམས་ཅན་གྱིས་ཀྱང་བསམ་མི་ཁྱབ་པའི་གནས་སམ་ཡུལ་འདི་
བཞི་ལས་ཁམས་ནི་བདག་ལ་གདོད་ནས་ཡོད་ཅེས་དེ་ལྟར་ཡིད་ཆེས་པའི་དད་པས་མོས་པ་
དང་གཅིག །ཡོད་པས་བདག་འདྲས་ཀྱང་བྱང་ཆུབ་ནི་ཐོབ་པར་ནུས་པ་ཉིད་ཅེས་དེ་ལྟར་འདོད་
པའི་དད་པས་མོས་པ་དང་གཉིས། བདག་གིས་ཐོབ་པ་ན་ཡོན་ཕྲིན་འདི་འདྲའི་ཡོན་ཏན་
གཉིས་དང་ལྡན་ཞེས་དེ་ལྟར་དང་བའི་དད་པས་མོས་པ་དང་གསུམ་སྟེ། དེའི་ཕྱིར་ཡོན་ཏན་གྱི་
སྣོད་དུ་འགྱུར། དེ་ནས་སེམས་བསྐྱེད་གནས། དེ་ནས་ཕྱིར་མི་ལྡོག །དེས་ན་ཕར་ཕྱིན་ལྔའི་
བསོད་ནམས་གསུམ་ཤེས་རབ་ཀྱིས་ཟིན་པར་བསྒྲུབ་ཅེས་ཕན་ཡོན་འཆད་པར་འགྱུར་རོ། །
གཉིས་ པ་ ལ་ གཉིས། ཡོན་ ཏན་ སྣོད་ གྱུར་ བཤད། བསོད་ནམས་ ཟིལ་ གནོན་
བཤད། དང་པོ་ལ་གསུམ། ཡོན་ཏན་ངོས་འཛིན་བརྗོད། སྣོད་གྱུར་སེམས་གནས་བསྟན།
གནས་པའི་དགོས་པ་བཤད། དང་པོ་ནི། དད་མོས་སྔར་སོང་བས་དེའི་འབྲས་བུ་དོན་གཉེར་
，
- 50 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདུན་པ་དང་གཅིག །དགེ་སྤྲོ་བརྩོན་འགྲུས་དང་གཉིས། མི་བརྗེད་དྲན་པ་དང་གསུམ། རྩེ་
གཅིག་བསམ་གཏན་དང་བཞི། རྣམ་འབྱེད་ཤེས་རབ་དང་ལྔ་སྟེ། དེ་ལ་སོགས་པ་ཕྱོགས་
མཐུན་དང་སྤངས་རྟོགས་ཀྱི་ཡོན་ཏན་དུ་མའི་སྣོད་དུ་འགྱུར་རོ། །གཉིས་པ་ནི། གནས་བཞི་
ཐོས་པའི་བློ་ལྡན་དེ་ཆོས་ཅན། ཁྱོད་ལ་རྫོགས་པའི་བྱང་ཆུབ་ཀྱི་སེམས་དུས་རྟག་ཏུ་ཉེ་བར་
རམ་མངོན་དུ་གནས་པར་འགྱུར་ཏེ། ཁྱོད་སངས་རྒྱས་ཀྱི་རྒྱུར་གྱུར་པའི་འདུན་སོགས་ཡོན་
ཏན་དུ་མའི་སྣོད་ཡིན་པ་དེས་ནའོ། །གསུམ་པ་ནི། གནས་བཞི་ཐོས་པའི་རྒྱལ་བའི་སྲས་པོ་
ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་ཡིན་ཏེ། རྫོགས་པའི་བྱང་ཆུབ་ཀྱི་སེམས་
དེ་ནི་རྟག་ཏུ་རང་རྒྱུད་ལ་ཉེ་བར་གནས་པས་སོ། །དེས་ན་མི་ལྡོག་ཐོབ་པ་དགོས་པའོ། །
གཉིས་པ་ལ་གསུམ། ཕྱིན་ལྔ་དག་རྫོགས་བཤད། བསོད་ནམས་གསུམ་དུ་བསྡུ། དོན་འདི་
རིགས་པས་བསྒྲུབ། དང་པོ་ལ་གཉིས། དག་རྫོགས་འགྱུར་བར་བསྟན། དེ་དག་ངོས་འཛིན་
བཤད། དང་པོ་ནི། དེ་ལྟར་ཕྱིར་མི་ལྡོག་ཐོབ་ནས་ཐབས་བསོད་ནམས་ཀྱི་ཕ་རོལ་ཏུ་ཕྱིན་པ་
དང་པོ་ལྔ་དྲུག་པ་ཤེས་རབ་ཀྱིས་ཟིན་པས་ཡོངས་སུ་རྫོགས་པ་དང་ཡོངས་སུ་རྣམ་པར་དག་པ་
ཉིད་དུ་བསྒྲུབ་པར་འགྱུར་རོ། །གཉིས་པ་ལ་གཉིས། རྫོགས་པའི་ངོས་འཛིན་བཤད། དག་
པའི་ངོས་འཛིན་བཤད། དང་པོ་ནི། ཕྱིར་མི་ལྡོག་པའི་རྒྱལ་སྲས་ཀྱི་བསོད་ནམས་ཀྱི་ཕ་རོལ་
ཏུ་ཕྱིན་པ་དང་པོ་ལྔ་པོ་དེ་ཆོས་ཅན། ཁྱོད་ཡོངས་སུ་རྫོགས་པར་འགྱུར་ཏེ། ཁྱོད་ཁྱོད་ཡིན་དེ་
ལ་འཁོར་རྣམ་པ་གསུམ་དུ་རྟོག་པའི་ཤེས་སྒྲིབ་མེད་པའི་དྲུག་པ་ཤེས་རབ་ཀྱིས་ཟིན་པའི་
ཐབས་ཆ་ཡིན་པས་སོ། །གཉིས་པ་ནི། ཕྱིར་མི་ལྡོག་པའི་རྒྱལ་སྲས་ཀྱི་བསོད་ནམས་ཀྱི་ཕ་
རོལ་ཏུ་ཕྱིན་པ་དང་པོ་ལྔ་པོ་དེ་ཆོས་ཅན། ཁྱོད་ཡོངས་སུ་དག་པར་ཡང་འགྱུར་ཏེ། ཁྱོད་ཁྱོད་
ཡིན་དེ་ཡི་མི་མཐུན་ཕྱོགས་སེར་སྣ་སོགས་ཀྱི་ཉོན་སྒྲིབ་སྤངས་པའི་དྲུག་པ་ཤེས་རབ་ཀྱིས་ཟིན་
པའི་ཐབས་ཆ་ཡིན་པའི་ཕྱིར་རོ། །གཉིས་པ་ནི། ཕར་ཕྱིན་ལྔ་བསོད་ནམས་ཡིན་པ་འདི་ལྟར།
，
- 5 0 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
སྦྱིན་པ་ལས་བྱུང་བའི་བསོད་ནམས་ནི་སྦྱིན་པའི་ཕར་ཕྱིན་ཡིན་པ་སྟེ། ཚུལ་ཁྲིམས་ལས་བྱུང་
པའི་བསོད་ནམས་ནི། ཚུལ་ཁྲིམས་ཀྱི་ཕར་ཕྱིན་ཡིན་ཞིང་། བཟོད་པ་དང་བསམ་གཏན་གྱི་
ཕར་ཕྱིན་གཉིས་པོ་དག་ནི་བསྒོམ་པ་ལས་བྱུང་པའི་བསོད་ནམས་ཡིན་ལ། བརྩོན་འགྲུས་ཀྱི་
ཕར་ཕྱིན་ནི་བསོད་ནམས་གསུམ་པོ་དེ་ཀུན་ཏུ་འགྲོ་བས་ཕན་ཚུན་ངེས་སོ། །གསུམ་པ་ལ་བཞི།
ཕར་ཕྱིན་ལྔའི་སྒྲིབ་གཉིས་བརྗོད། ཤེས་ རབ་གཉེན་པོར་བསྟན། དེ་ཕྱིར་མཆོག་ཏུ་སྒྲུབ།
ཟུར་གྱིས་སྐབས་དོན་བསྡུ། དང་པོ་ནི། ཕར་ཕྱིན་དང་པོ་ལྔ་ལ་རང་རང་གི་འཁོར་གསུམ་དུ་
རྣམ་པར་རྟོག་པ་གང་ཡིན་པ་དེ་ཐམས་ཅད་ནི་དེ་དང་དེའི་ཤེས་བྱ་ཡུལ་ལམ་ཕྱིའི་སྒྲིབ་པར་
འདོད་ཅིང་། སེར་སྣ་དང་ལ་སོགས་པས་རྣམ་གཡེང་བར་གྱི་རང་རང་གི་མི་མཐུན་ཕྱོགས་གང་
ཡིན་པ་དེ་ཐམས་ཅད་ནི་དེ་དང་དེའི་ཉོན་མོངས་སེམས་སམ་ནང་གི་སྒྲིབ་པར་འདོད་པས་སྤང་
བྱ་སྒྲིབ་པ་གཉིས་སོ། །གཉིས་པ་ནི། ཕར་ཕྱིན་དང་པོ་ལྔའི་སྒྲིབ་གཉིས་འདི་དག་ཁོ་རང་གི་མི་
སྤོང་ཞིང་སྤོང་བར་བྱེད་པའི་རྒྱུ་མཚན་ཉིད་ནི་ཡོད་ལ་དྲུག་པ་ཤེས་རབ་ལས་མ་གཏོགས་པ་
གཞན་ཡང་མེད་པས་དེ་ཁོ་ན་གཉེན་པོར་རིགས་སོ། །གསུམ་པ་ནི། གནས་བཞི་ཐོས་པའི་
དྲུག་པ་ཤེས་རབ་ཆོས་ཅན། ཁྱོད་ཕར་ཕྱིན་དང་པོ་ལྔ་ལས་མཆོག་ཡིན་ཏེ། ཕར་ཕྱིན་དང་པོ་
ལྔའི་སྒྲིབ་གཉིས་ཁོ་རང་གིས་མི་སྤོང་བར་ཁྱོད་ཁོ་ནས་སྤོང་དགོས་པ་དེའི་ཕྱིར་རོ། །བཞི་པ་ནི།
གནས་བཞིའི་གཞུང་འདི་ཐོས་པ་ཆོས་ཅན། ཁྱོད་ཀྱང་ཕར་ཕྱིན་དང་པོ་ལྔ་ལས་མཆོག་ཡིན་ཏེ།
ཕར་ཕྱིན་དང་པོ་ལྔའི་སྒྲིབ་གཉིས་སྤོང་བའི་རྒྱུ་ཤེས་རབ་དེའི་གཞིའམ་རྒྱུ་ནི་ཐོས་པ་གང་ཞིག་
ཁྱོད་ཡིན་པ་དེའི་ཕྱིར་རོ། །འདིར་རྒྱུ་རིགས་བཞིའི་ཕན་ཡོན་གསུངས་པས་འབྲས་བུ་དཀོན་
མཆོག་གསུམ་གྱི་ཕན་ཡོན་ཡང་ཤེས་དགོས་སོ། །ཀཱ་ཡེ། མ་འཛིངས་མ་འཁྲུགས་སྐྱོན་ལྡན་
པས། །བཟུང་བར་སླ་བའི་སྐྱོན་གཅིག་ཡོད། ཁ་གསལ་སྙིང་གསལ་སྐྱོན་ལྡན་པས། །གོ་བར་
སླ་བའི་སྐྱོན་གཅིག་ཡོད། །འཆད་སླ་སྟོན་སླའི་སྐྱོན་ལྡན་པས། །ཉན་པར་སླ་བའི་སྐྱོན་གཅིག་
- 5 0 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོད། །དེ་ལྟར་སྐྱོན་དྲུག་ལྡན་བཤད་འདི། །ཆོས་བརྩོན་སྐྱོན་ལྡན་བདག་གིས་སོ། །བཤད་
པའི་ཉམས་འགྱུར་ཚིགས་བཅད་དོ། །
གཉིས་ པ་ ལ་ གཉིས། བྱ་ བའི་ ཚིགས་བཅད་ གསུང་ ། ཚིག་ འདིའི་བསྡུས་དོན་
གདམས། དང༌ པོ་ ལ་ གསུམ། ཆོས་འདིའི་ བཤད་ ཚུལ་ བསྟན། བསྟན་ནས་ བདག་ སྲུང་
གདམས། གདམས་ནས་བཤད་དགེ་བསྔོ། དང་པོ་ལ་བཞི། གང་ལས་གང་ཕྱིར་བཤད། ཅི་
ལྟ་བུར་ནི་བཤད། གསུང་ རབ་གང་ཞིག་བཤད། རྒྱུ་མཐུན་གང་གིས་བཤད། དང་པོ་ནི།
བཤད་དོན་ལ་གསུམ། གང་ལས་བཤད་ན་རྒྱ་ཆེར་སྔར་བསྟན་པ་དེ་ལྟར་ཡིད་ཆེས་པ་ཐུབ་
པའི་ངེས་དོན་གྱི་ལུང་རྣམས་དང་། དེ་རྟོགས་པའི་རང་གི་ཤེས་རབ་ཀྱི་རིགས་པ་གཉིས་ལ་
བརྟེན་ནས་བཤད། གང་ཕྱིར་བཤད་ན་རང་དོན་བྱམས་པ་བདག་ཉིད་ཀྱི་དྲི་མ་ཕྲ་མོ་དག་པ་
འབའ་ཞིག་གམ་ཁོ་ན་བྱ་བའི་ཕྱིར་དང༌། གཞན་དོན་སྐྱེ་བོ་གང་དག་ངེས་དོན་འདིར་བློ་དང་
ལྡན་པ་མོས་པ་དང་ལྡན་པ་དགེ་བ་ཕུན་ཚོགས་བསགས་པ་དང་ལྡན་པ་དེ་འདྲ་དག་རྗེས་སུ་
བཟུང་ཞིང་བཀྲི་བའི་ཕྱིར་ཡང་བཤད། གང་ཞིག་བཤད་ན་ངེས་དོན་རྒྱུད་བླ་མ་ཞེས་པའི་ཡང་
དག་ཕུལ་གྱི་བསྟན་བཅོས་འདི་བཤད་དོ། །གཉིས་པ་ལ་གཉིས། ཇི་ལྟར་རྟོགས་སླའི་དཔེ།
དེ་བཞིན་གོ་རྒྱུའི་དོན། དང་པོ་ནི། དཔེ་ཇི་ལྟར་ན་རྐྱེན་སྒྲོན་མེ་དང་གློག་དང་ནོར་བུ་དང་ཉི་མ་
དང་ཟླ་བའི་འོད་ལྔ་ལ་བརྟེན་ནས་སྐྱེ་བོ་མིག་དང་ལྡན་པས་ཡུལ་གཟུགས་ལ་བལྟས་ཏེ་སླར་
ཡང་དེའི་དོན་གཞན་ལ་འཆད་པ་ལྟར་རོ། །གཉིས་པ་ནི། དཔེ་དེ་བཞིན་དུ་རྐྱེན་ཆོས་དང་དོན་
དང་ཚིག་དང་སྤོབས་པ་སོ་སོ་ཡང་དག་རིག་བཞིའི་འོད་མཛད་པའི་ཐུབ་དབང་གི་སྣང་བྱེད་ལ་
བརྟེན་ནས་བྱམས་པ་བློ་མིག་དང་ལྡན་པས་མདོ་དོན་ཟབ་མོ་ལ་བལྟས་ཏེ་སླར་ཡང་ཆོས་འདི་
ནི་གཞན་ལ་རབ་ཏུ་བཤད་དོ། །གསུམ་པ་ནི། སྤོབས་པ་གང་ཞིག་བརྗོད་བྱ་ཟབ་རྒྱ་ཆེན་པོའི་
དོན་དང་ལྡན་པ་དང་གཅིག །རྗོད་བྱེད་ངག་ཚིག་དྲི་མེད་ཀྱི་ཆོས་དང་ཉེ་བར་འབྲེལ་ཞིང་དང་
- 5 0 4 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
གཉིས། སྤང་བྱ་ཁམས་གསུམ་འཁོར་བའི་ཀུན་ནས་ཉོན་མོངས་གློ་བུར་བ་སྤོང་བར་བྱེད་པའི་
གསུང་དང་གསུམ། འབྲས་བུ་མྱང་འདས་ཞི་བའི་ཕན་ཡོན་རང་བཞིན་པ་སྟོན་པར་མཛད་དང་
བཞི་སྟེ། དེ་བཞི་ཡིན་གྱི་གཞན་མིན་པའི་སྤོབས་པ་བཞི་ལྡན་གང་ཡིན་དེ་ནི་འདིའི་བརྗོད་བྱར་
གྱུར་པའི་དྲང་སྲོང་སངས་རྒྱས་ཀྱི་གསུང་རབ་ཡིན། དེ་ལ་བཞི་ལས། བཟློག་པ་ནི་གསུང་
ལས་གཞན་ཡིན་ནོ། །བཞི་པ་ནི། དགོངས་འགྲེལ་གང་ཞིག་བཤད་བྱ་རྒྱལ་བ་འབའ་ཞིག་
གམ་གཅིག་པུ་སྟོན་པ་ཡིན་པ་ཡི་དབང་དུ་བྱས་ནས་དེའི་བཀའ་འཆད་པ་དང་གཅིག །འཆད་
བྱེད་རྣམ་གཡེང་འཁྲུལ་རྒྱུ་མེད་པའི་ཡིད་ཅན་སྐྱེས་བུ་ཁྱད་པར་ཅན་གྱིས་ངེས་པར་བཤད་པ་
དང་གཉིས། བྱེད་ལས་ཐར་པ་ཐོབ་པའི་ལམ་དང་ཐར་པ་ཐོབ་བྱེད་དུ་རྗེས་སུ་མཐུན་པ་དང་
གསུམ་སྟེ། དགོངས་འགྲེལ་ཁྱད་པར་གསུམ་ལྡན་རྒྱུད་བླ་མ་དེ་ཡང་དྲང་སྲོང་སངས་རྒྱས་ཀྱི་
བཀའ་བཞིན་དུ་སྤྱི་བོས་གུས་པར་བླང་གི་མི་སྤང་ངོ་། །ཀཱ་ཡེ། དྲང་དོན་སྲེད་པའི་རུས་པ་ལ། །
དྲང་དོན་སྲེད་པའི་ལྷ་བ་ཆགས། །ངེས་དོན་གོ་བའི་ཕོ་རྒོད་འགས། །ངེས་དོན་གོ་བའི་རྡོ་ཐོ་
ཡིས། །བརྡུངས་ཀྱང་ལྷ་རུས་ཕྱེད་མ་ཉན། །བཙོས་ན་ཕྱེད་པ་ཨེ་སྲིད་དེ། །དེ་ཡང་ལྷན་ཅིག་
འཐས་པའི་ཕྱིར། །གཅིག་ཅར་ཕྱེད་དཀའ་རིམ་གྱིས་སྨོན། །འཆད་པོའི་ཉམས་འགྱུར་ཚིགས་
བཅད་དོ། །
གཉིས་ པ་ ལ་ གསུམ། བདག་ ཉིད་ དག་ ཐབས་ གདམས། ཆོས་ ཉམས་ རྒྱུ་ བཅུ་
གདམས། ཉམས་ པའི་འབྲས་བུ་གདམས། དང་པོ་ལ་གཉིས། ངོ་བོ་དག་ཐབས་གདམས།
དེའི་རྒྱུ་དག་ཐབས་གདམས། དང་པོ་ལ་གཉིས། མི་དཀྲུགས་རྒྱུ་མཚན་གདམས། གནོད་བྱེད་
རྒྱུ་མཚན་གདམས། དང་པོ་ནི། དྲང་སྲོང་སངས་རྒྱས་ཆོས་ཅན། རང་ཉིད་ཀྱིས་བཞག་པའི་
ངེས་དོན་གྱི་མདོ་སྡེ་ཟབ་མོ་གང་ཡིན་དེ་རྣམས་ལོག་པར་མི་དཀྲུག་དགོས་ཏེ། གང་གི་ཕྱིར་ན་
རྒྱལ་བ་གང་ཞིག་ཁྱོད་ལས་ཆེས་མཁས་པའི་གང་ཟག་འགའ་ཡང་སྐྱེ་རྒུའི་འཇིག་རྟེན་གསུམ་
- 5 0 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོ་འདི་ན་ཡོད་པ་མིན་པའི་ཕྱིར་ཏེ། དེའི་རྒྱུ་མཚན་ཡང་། མ་ལུས་ཇི་སྙེད་པ་དང་། དེ་ཉིད་
མཆོག་ཇི་ལྟ་བ་གཉིས་ནི་ཚུལ་ཇི་ལྟ་བ་བཞིན་དུ་ཀུན་མཁྱེན་མཁས་པ་ཁྱེད་ཀུན་གྱིས་མཁྱེན་
གྱི་གཞན་གྱིས་མཁྱེན་པ་མིན་པ་དེའི་ཕྱིར་རོ། །གཉིས་པ་ནི། ངེས་དོན་གྱི་མདོ་སྡེ་དཀྲུག་པ་དེ་
ཡང་ཆོས་ཅན། དམ་པའི་ཆོས་ལུང་ལ་ནི་གནོད་པའི་ལས་བྱེད་པར་འགྱུར་ཏེ། ངེས་དོན་གྱི་
ཐུབ་པའི་ཚུལ་སངས་རྒྱས་ཀྱི་བསྟན་པ་བཤིག་པའི་ཕྱིར་རོ། །གཉིས་པ་ལ་གཉིས། ཞེན་ལྟ་རྒྱུ་
རུ་གདམས། དེ་ལ་མི་སྦྱར་གདམས། དང་པོ་ནི། བྱས་ལ་གསུམ། གང་ཟག་གང་གིས་བྱས་ན་
རྒྱུད་ཉོན་མོངས་ཤིང་བློ་རྨོངས་པའི་བདག་ཉིད་ཅན་རྣམས་ཀྱིས་བྱས། འབྲས་བུ་གང་ཞིག་
བྱས་ན་འཕགས་མཆོག་སངས་རྒྱས་ལ་སྐུར་པ་འདེབས་པ་དང་དེས་ལེགས་པར་གསུངས་པའི་
ཆོས་ལ་བརྙས་པའི་སྐྱོན་གང་ཡིན་པ་དེ་ཀུན་བྱས། རྒྱུ་རྐྱེན་ཅི་ཡིས་བྱས་ན་གང་ཟག་དང་ཆོས་
དམན་ལ་མཆོག་ཏུ་ཞེན་པའི་ལྟ་ངན་གྱིས་བྱས་སོ། །གཉིས་པ་ལ་གཉིས། སྔར་གྱི་རྟགས་དེས་
གདམས། སྐྱོན་ཡོན་དཔེ་ཡིས་གདམས། དང་པོ་ནི། དེ་འདྲའི་ཞེན་ལྟའི་དྲི་མ་ཆོས་ཅན། ཁྱོད་
དང་ལྡན་པ་ཅན་དེ་ལ་མཁས་པས་བློ་མི་སྦྱར་དགོས་ཏེ། ཁྱོད་ཀྱིས་འཕགས་པ་ལ་སྐུར་པ་
འདེབས་པ་དང་དེའི་ཆོས་ལ་བརྙས་པར་བྱས་པ་དེས་ནའོ། །གཉིས་པ་ནི། མི་ཞེན་ལྟས་མ་
གོས་ པ་ལ་ཆོས་ འགོ་ ཡི། གོས་ པ་ ལ་ མི་ འགོ་ སྟེ། དཔེར་ན་གོས་ གཙང་མ་ལ་ཚོན་གྱིས་
མདོག་རྣམ་པར་བསྒྱུར་གྱིས་སྣུམ་གྱིས་གོས་པ་ལ་མིན་པ་བཞིན་ནོ། །གཉིས་པ་ལ་གཉིས།
རང་རྟེན་རྒྱུ་ ལྔ་གདམས། གཞན་རྐྱེན་རྒྱུ་ལྔ་གདམས། དང་པོ་ནི། དགྲ་བཅོམ་སངས་རྒྱས་
ཆོས་ཅན། གང་ཟག་འགའ་རང་རྟེན་རྒྱུ་ལྔའི་སྒོ་ནས་ཁྱེད་རྣམས་ཀྱི་དམ་ཆོས་སྤོང་བར་བྱེད་དེ།
ཐུབ་པ་གང་ཞིག་ཁྱོད་ཀྱིས་བཏང་བའི་བྱིས་པ་ལ་ལ། རྣམ་དཔྱོད་ཀྱི་བློ་གྲོས་དམན་པའི་ཕྱིར་
དང༌ ། དད་ གུས་ ཀྱི་ དཀར་ ཆོས་བྲལ་ བའི་ ཕྱིར་ དང༌ ། ཡོན་ ཏན་ མིན་ ལ་ ཡོན་ ཏན་
དུ་རློམ་པ་ལོག་པའི་ང་རྒྱལ་ལ་བརྟེན་པའི་ཕྱིར་དང༌། དམ་པའི་ཆོས་ཀྱིས་འཕོངས་པའི་ལས་
.50 6 -



，
，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
ཀྱི་སྒྲིབ་པས་བསྒྲིབས་པའི་ཕྱིར་དང་། དྲང་དོན་ལ་ངེས་དོན་གྱི་དེ་ཁོ་ན་ཉིད་དུ་འཛིན་པའི་ཕྱིར་
རོ༑ ༑གཉིས་པ་ནི། དགྲ་བཅོམ་སངས་རྒྱས་ཆོས་ཅན། གང་ཟག་འགའ་གཞན་རྟེན་སྒྱུ་མའི་
སྒོ་ནས་ཁྱེད་རྣམས་ཀྱི་དམ་ཆོས་སྤོང་བར་བྱེད་དེ། ཐུབ་པ་གང་ཞིག་ཁྱོད་ཀྱིས་བཏང་བའི་བྱིས་
པ་ལ་ལ། རྙེད་པ་ནོར་ལ་རྐམ་ཞིང་ཆགས་པའི་ཕྱིར་དང་། ཞེན་ལྟ་ངན་ངོན་ལྡན་པའི་དབང་དུ་
སོང་བའི་ཕྱིར་དང༌། ཆོས་སུན་འབྱིན་པའི་སྡིག་གྲོགས་བསྟེན་པའི་ཕྱིར་དང༌། དམ་ཆོས་
འཛིན་པའི་བཤེས་གཉེན་བསྲིངས་པའི་ཕྱིར་དང་། མོས་པ་ལ་ཡོད་ཀྱང་ཤིན་ཏུ་དམན་པའི་
ཕྱིར་རོ། །གསུམ་པ་ལ་གཉིས། མནར་མེད་འགྲོ་བར་གདམས། ཐར་པ་མེད་པར་གདམས།
དང་པོ་ལ་གཉིས། སྲོག་ལས་ཆོས་གཅེས་གདམས། མནར་མེད་རྒྱུ་མཚན་གདམས། དང་པོ་
ནི༑ དཔེ་ཇི་ལྟར་ན་ངེས་དོན་ཟབ་མོའི་ཆོས་ལས་ཉམས་པ་ལ་འཇིགས་པ་དེ་བཞིན་དུ། དོན་
བླང་དོར་ལ་མཁས་པ་རྣམས་ཀྱིས་འཇིགས་ཆེན་མི་ཟད་པའི་མེ་དང་ནི་གཅིག །མི་ཟད་པའི་
སྦྲུལ་གདུག་དང་གཉིས། མི་ཟད་པའི་གཤེད་མ་དང་ནི་གསུམ། མི་ཟད་པའི་ཐོག་དང་བཞི་
ལའང་ཤིན་ཏུ་འཇིགས་པར་མི་བྱའོ། །གཉིས་པ་ནི། དེ་ཅིའི་ཕྱིར་ན། མེ་དེ་དང་དགྲ་དེ་དང་
སྦྲུལ་དེ་དང་རྡོ་རྗེའི་མེ་དེ་དང་བཞིས་ནི་འཇིགས་པ་ཆེ་ཡང་ཚེ་འདིའི་སྲོག་དང་བྲལ་བ་ཙམ་བྱེད་
པར་ནུས་ཀྱི། དེ་བཞིས་ཚེ་ཕྱི་མ་མནར་མེད་དམྱལ་བ་རྣམས་ཀྱི་འགྲོ་བ་སེམས་ཅན་ཤིན་ཏུ་
འཇིགས་སུ་རུང་བར་འགྲོ་ནུས་པར་མི་འགྱུར་ལ་ཆོས་ཟབ་མོ་ལས་ཉམས་ན་འགྱུར་བའི་ཕྱིར་
རོ༑ ༑གཉིས་པ་ལ་གཉིས། ཆོས་བསམ་ཐར་པར་གདམས། ཆོས་སྡང་མི་ཐར་གདམས། དང་
པོ་ནི། རྟེན་མི་གང་ཞིག་དུས་ཡང་ཡང་རྐྱེན་སྡིག་གྲོགས་བསྟེན་པས་ལས་མཚམས་མེད་ལྔ་
བྱེད་པ་ནི། སངས་རྒྱས་ལ་ངན་སེམས་དང་ལྡན་པར་གྱུར་པས་ཁྲག་འབྱིན་པ་དང་གཅིག །ཕ་
གསོད་པ་དང་གཉིས། མ་གསོད་པ་དང་གསུམ། དགྲ་བཅོམ་པ་གསོད་པའི་བྱ་བ་མིན་པ་བྱེད་
པ་དང་བཞི། མཆོག་ཚོགས་འཕགས་པའི་དགེ་འདུན་དབྱེན་གྱིས་འབྱེད་པ་ལྔ་སྟེ། མར་གྱི་
- 5 0
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚམས་མེད་དེ་ལྔ་བྱེད་པའི་མི་དེ་ཡང་ཚེ་འདིར་ཡུལ་ཆོས་ཉིད་རྣམ་པ་ཀུན་ལྡན་ཚུལ་ངེས་
པར་རམ་ཐེ་ཚོམ་མེད་པར་བསམས་ཤིང་བསྒོམས་ན་དུས་མྱུར་དུ་སྐྱོན་མཚམས་མེད་དེ་ལྔ་
ལས་གཅིག་ཅར་ཐར་བར་འགྱུར་གྱི་ཞེས་པའོ། །གཉིས་པ་ནི། རྟེན་མི་གང་ཞིག་ཡུལ་ཅན་
ཡིད་ནི་ཡུལ་ཆོས་ཉིད་ལ་ཚུལ་སྡང་བར་བྱེད་པ་དེ་ལ་སྐྱོན་མཚམས་མེད་དེ་ལྔ་ལས་ཐར་བའི་
སྐབས་ག་ལ་ཡོད་ན་མེད་དེ་གཉེན་པོ་མེད་པའི་ཕྱིར་རོ། །ཀྭ་ཡེ། ཀར་ཀེར་ཀུན་ལ་སྨྱུ་གུ་བྱས།།
ལབ་ལེབ་ཀུན་ལ་ཤོག་གུ་བྱས། །གཤར་གཤེར་ཀུན་ལ་སྣག་ཚ་བྱས། །སྐུ་སྐྱེ་ཀུན་ལ་ཡིག་
མཁན་བྱས། །དེ་ནས་ཐ་སྙད་བྲིས་གྱུར་ཀྱང་། །དོན་གཅིག་ཐ་སྙད་མི་རྫོགས་ན། །དོན་ཀུན་
ཐ་སྙད་ལྟ་ཅི་སྨོས། །དེ་ཕྱིར་ཐ་སྙད་འདིར་འགག་བསྡུས། །བཤད་པའི་ཉམས་འགྱུར་ཚིགས་
བཅད་དོ། །
གསུམ་པ་ལ་གཉིས། འཁོར་དཀྱིལ་བཟོད་པར་བསྔོ། བྱང་ཆུབ་ཐོབ་པར་བསྔོ།
དང་པོ་ལ་གཉིས། བསྔོ་རྒྱུ་ཐོབ་པའི་ཚུལ། བསྔོ་བ་བྱེད་པའི་ཚུལ། དང༌པོ་ནི། ཐོབ་པ་ལ་
གསུམ། གང་ལས་ཐོབ་ན་དཀོན་མཆོག་གསུམ། རྣམ་པར་བྱང་བའི་ཁམས་དང་བཞི། དྲི་མ་
མེད་པའི་བྱང་ཆུབ་དག་ལྔ། ཡོན་ཏན་དང་དྲུག །ཕྲིན་ལས་དང་བདུན་ཏེ། དེ་ལྟར་ངེས་དོན་གྱི་
གནས་རྣམ་པ་བདུན་ཡིན་ཚུལ་ཇི་ལྟ་བ་བཞིན་དུ་བཤད་པ་ལས་ཐོབ། གང་གིས་ཐོབ་ན་
འཆད་མཁན་བྱམས་པ་བདག་གིས་ཐོབ། གང་ཞིག་ཐོབ་ན་བསོད་ནམས་གསུམ་ཟིལ་གནོན་
གྱི་དགེ་བ་རྒྱ་ཆེན་པོ་ཐོབ་བོ། །གཉིས་པ་ནི། མཐོང་ཞིང་ལ་བཞི། གང་ལས་མཐོང་ན་བསྔོ་རྒྱུ་
དགེ་བ་གང་ཞིག་ཐོབ་པ་དེ་ལས་ནི་མཐོང་། གང་གིས་མཐོང་ན་ཆེད་དུ་བྱ་བ་དམིགས་ཡུལ་གྱི་
འགྲོ་བ་འདི་ཐམས་ཅད་ཀྱིས་མཐོང་། གང་ཞིག་མཐོང་ན་གནས་སྐབས་མཐའ་ཡས་པའི་གཟི་
འོད་མངའ་བའི་དྲང་སྲོང་ཆེན་པོ་ཚེ་དཔག་མེད་མཐོང་། མཐོང་བའི་ལས་ནི་མཐོང་ནས་ཀྱང་ནི་
ཆོས་རྣམས་ལ་ཆོས་ཀྱི་མིག་རྡུལ་བྲལ་དྲི་མེད་འཕགས་ལམ་དང་པོར་སྐྱེས་ཏེ་ཞེས་པས་སོ། །
- 50 8 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
ཐམས་ཅད་མཐའི་ཤོག་དང་འབྲེལ་ལོ། །གཉིས་པ་ནི། དེ་ནས་མཐར་ཐུག་དོན་བརྒྱད་ལྡན་གྱི་
བྱང་ཆུབ་མཆོག་དེ་ཐོབ་པར་ཤོག་ཅིག་ཅེས་སོ། །གཉིས་པ་ལ་གསུམ། བཤད་ཚུལ་ཚིག་དོན་
གདམས། བདག་ བསྲུང་ཚིག་དོན་ གདམས། བསྔོ་བའི་ཚིག་དོན་གདམས། དང་པོ་ནི། རྒྱུ་
གང་ལས་རྒྱུ་མཚན་ནམ་དགོས་པ་གང་ཕྱིར་བཤད་པ་ནི་དེ་ལྟར་ཡིད་ཆེས་ཀྱི་ཚིགས་བཅད་
གཅིག་དང༌། ཚུལ་ཇི་ལྟ་བུར་བཤད་པ་ནི་ཇི་ལྟར་སྒྲོན་གློག་གི་ཚིགས་བཅད་གཅིག་དང༌།
གསུང་རབ་གང་ཞིག་བཤད་པ་ནི་གང་ཞིག་དོན་ལྡན་གྱི་ཚིགས་བཅད་གཅིག་དང་། དེ་དང་རྒྱུ་
མཐུན་པ་ནི་གང་གིས་བཤད་པ་ནི་གང་ཞིག་རྒྱལ་བའི་ཚིགས་བཅད་གཅིག་སྟེ། དེ་ལྟར་
ཚིགས་སུ་བཅད་པ་བཞིས་བཤད་ཚུལ་བསྟན་ཏོ། །གཉིས་པ་ནི། གང་ཕྱིར་རྒྱལ་བའི་ཚིགས་
བཅད་གཉིས་ཀྱིས་གང་ཟག་བདག་ཉིད་དག་པའི་ཐབས་གདམས་པ་དང༌། བློ་དམན་ཕྱིར་
དང་གི་ཚིགས་བཅད་གཅིག་གིས་ཆོས་ལས་ཉམས་པའི་རྒྱུ་མཚན་བཅུ་གདམས་པ་དང་
། དེ་
ནས་ཇི་ལྟར་ཟབ་མོའི་ཚིགས་སུ་བཅད་པ་གྲངས་ནི་རྣམ་པ་གཉིས་ཀྱིས་ཆོས་ལས་ཉམས་པའི་
འབྲས་བུ་གདམས་པ་སྟེ། དེ་ལྟར་ཚིགས་བཅད་ལྔས་བདག་བསྲུང་བསྟན་པ་ཡིན་ནོ། །གསུམ་
པ་ནི། གནས་སྐབས་སུ་འཁོར་གྱི་དཀྱིལ་འཁོར་དུ་བཟོད་པ་ཐོབ་པའི་ཆོས་བརྗོད་པ་དང༌།
མཐར་ཐུག་བྱང་ཆུབ་མཆོག་ཐོབ་པའི་ཆོས་བརྗོད་པ་ཡིན་ཏེ། མདོར་ན་གནས་སྐབས་དང་
མཐར་ཐུག་གི་འབྲས་བུ་རྣམ་པ་གཉིས་ནི། དཀོན་མཆོག་རྣམ་བྱང་གི་ཚིགས་བཅད་ཐ་མ་
གཅིག་པོ་ཡིས་ནི་དགེ་བསྔོར་བསྟན་པ་ཡིན་ནོ། །གཉིས་པ་ནི། མིང་སྨོས་ན་ཐེག་པ་ཆེན་པོ་
རྒྱུད་བླ་མའི་བསྟན་བཅོས། ལས་སྨོས་ན་དཀོན་མཆོག་གི་རིགས་པ་རྣམ་པར་དབྱེ་བ་ལས།
སྐབས་སྨོས་ན་དེ་བཞིན་གཤེགས་པའི་ཕན་ཡོན་གྱི་སྐབས་ཏེ། གྲངས་སྨོས་ན་ལེའུ་ལྔ་པའོ། །
སྨྲས་པ། བདག་གིས་ཕན་ཡོན་ཤེས་བྱའི་ཕྱིར། །གཞན་གྱིས་ཕན་ཡོན་ལེགས་བསྟན་བལྟས།།
གཞན་གྱི་ཕན་ཡོན་ཤེས་བྱའི་ཕྱིར། །བདག་གིས་ཕན་ཡོན་ལེགས་བསྟན་གཟབ། །ཇི་ལྟར་
，
-5 09 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་གྱིས་བདག་ཕན་པ། །དེ་ལྟར་བདག་གིས་གཞན་ཕན་ཏེ། །བདག་གཞན་ཕན་ཡོན་
མངོན་གྱུར་ནས། །ཕན་ ཡོན་ འཁོར་ ལོ་ལེགས་བསྐོར་ཤོག །ཅེས་བྱའོ། །དེ་ རྣམས་ ཀྱིས་
བཤད་ཟིན་བསྡུས་ནས་གདམས་ཟིན་ཏོ། །
ད་ནི་གང་གི་མཛད་བྱང་སྨོས་པ་ནི། མཛད་པ་ལ་གསུམ། ཆོས་ལུགས་གང་གིས་
མཛད་ན་ཐེག་པ་ཆེན་པོའི་ངེས་དོན་ཕྱོགས་གཅིག་ཏུ་བསྡུས་པ་རྒྱུད་བླ་མ་ཞེས་པའི་ཡང་དག་
ཕུལ་ཕྱིན་གྱི་བསྟན་བཅོས་འདི་མཛད། གང་ཟག་གང་གིས་མཛད་ན་རྒྱལ་བའི་ཆོས་ཀྱི་རྒྱལ་
ཚབ་དགའ་ལྡན་ལྷའི་མགོན་པོ་ས་བཅུའི་དབང་ཕྱུག་བྱམས་པ་འདིས་མཛད། མཛད་པ་གྲུབ་
པའི་ཚིག་ནི་མ་ལུས་མི་ལུས་ལུས་པ་མེད་པར་ཐམས་ཅད་ཡོངས་སུ་རྫོགས་སོ། །ཀཱ་ཡེ། མ་
བཤད་པ་ནི་གཅིག་མེད་ན། །ཐམས་ཅད་བཤད་པ་སྨོས་ཅི་འཚལ། །ལོག་པར་བཤད་པ་
གཅིག་མེད་ན། །ལེགས་པར་བཤད་པ་སྨོས་ཅི་འཚལ། །ཧ་ཅང་བཤད་པ་གཅིག་མེད་ན། །
ཉོག་བཤད་མེད་པ་སྨོས་ཅི་འཚལ། །བདག་ཉིད་གཅིག་པུས་འདི་བཤད་ན། །གཞན་གྱིས་མ་
བཤད་སྨོས་ཅི་འཚལ། །བཤད་པའི་ཉམས་འགྱུར་ཚིགས་བཅད་དོ། །གསུམ་པ་ལ་གཉིས།
བསྒྱུར་རྟེན་པཎྜིཏ། བསྒྱུར་མཁན་ལོ་ཙཱ་བ། དང་པོ་ནི། གནས་དཔལ་ལྡན་ཁ་ཆེའི་གྲོང་ཁྱེར་
དཔེ་མེད་ཀྱི། གང་ཟག་མཁས་པ་ཆེན་པོ་པཎྜི་ཏ་ས་ན་སསྔ་ན་སྟེ་ལྔ་རིག་དམ་པའི་སྐྱེ་བོ་དེ་དང་
ཞེས་པའོ། །གཉིས་པ་ནི། གང་ཟག་ལོ་ཙཱ་བ་སྟེ་འཇིག་རྟེན་མིག་གྱུར་ཤཱཀྱའི་དགེ་སློང་བློ་ལྡན་
ཤེས་རབ་དེ་ཉིད་ཀྱིས། གནས་གྲོང་ཁྱེར་དཔེ་མེད་དེ་ཉིད་དུ་ཆོས་འདི་རྒྱ་སྐད་ལས་བོད་སྐད་
དུ་བསྒྱུར་པའོ། །དེ་ལྟར་རྔོག་འགྱུར་གཞིར་བྱས་ཤིང་དེ་ལས་འགྱུར་མི་བདེ་བ་རྣམས་ནག་ཚོ་
དང་པ་ཚབ་ལ་སོགས་པའི་འགྱུར་གཞན་བདེ་བ་རྣམས་དང་དོན་མཐུན་པར་བྱས་ཏེ། སློབ་
དཔོན་ཆོས་མཆོག་གིས། མང་ལ་གྲགས་ན་དགེ་ཞིང་འཇིག་རྟེན་དག་ན་སྨྲས་པ་འདི་ཡོད་དེ། །
དེ་ཡང་མེད་པ་ཉིད་དུ་གསལ་བར་རྟོགས་ན་སྨྲ་བ་སྨད་པའི་གནས་ཉིད་ཡིན། །ཞེས་པ་ལྟར་
-
，
- 5 10 -



，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༼༦
འདིར་འཐད་པར་བསམས་པའི་ཕྱིར་དང་། དོན་གྱི་ངོ་བོ་གོ་རིམ་ཚིག་གི་ཚག་གྲངས་ཤད་
གྲངས་སོགས་འགྱུར་བདེ་བ་ལ་ལྟོས་པའི་ཕྱིར་རོ། །ཞེས་ཀྱང་ངེས་སོ། །དེ་ཡང་དབུས་གཙང་
ཁམས་གསུམ་གྱི་གྲྭ་པ་ལས་དང་པོ་པ་རྣམས་ཀྱིས་རྒྱུ་སྒྲུབ་རྐྱེན་སྦྱར་བསྐུལ་བའི་ངོར། བསྐུལ་
མཁན་དང་སྟོན་པ་དང་བསྟན་པ་རྣམས་ལ་བསམས་ནས། རང་ལས་དམན་པ་ཆོས་འདིར་
དྲང་བའི་ཕྱིར་དང༌། མཉམ་པ་གོ་རྟོགས་སྤེལ་བའི་ཕྱིར་དང་། ལྷག་པར་ཡ་མཚན་བསྐྱེད་པའི་
ཕྱིར་དུ། རང་ཉིད་དང་སློབ་མ་རྣམས་བཤད་པའི་གཞི་ཟིན་བྱེད་འདི་བརྩམས་སོ། །ད་ནི་སྙན་
དངགས་ཆེན་པོའི་སྒོ་ནས་བཟོད་གསོལ་དང་ཐུན་མོང་མ་ཡིན་པའི་བསྔོ་བ་སྨོན་ལམ་བདེན་
པའི་མཐའ་ཅན་བརྗོད་པར་བྱའོ། །སྦྱིན་པ་པད་མའི་སྟན་བཟང་ལ་བཞུགས་ཚུལ་ཁྲིམས་
སེམས་དཔའི་དཀྱིལ་ཀྲུང་བསྐྱིལ་ འདི་ སྒེག་པ་བཞིན། །བཟོད་ པའི་ ཚངས་སྐུད་སེ་རལ་
ལེགས་བསྣམས་བརྩོན་འགྲུས་ཨེ་ནའི་ལྤགས་པས་དཔལ་འདི་ངོམ་པ་བཞིན། །བསམ་
གཏན་རལ་པའི་ཐོར་ཅོག་རབ་བརྗིད་ཤེས་རབ་ཕྱག་གི་ཕྱག་རྒྱ་བཅིང་འདི་འགྱིང་པ་བཞིན། །
ཐབས་སྨོན་སྟོབས་དང་ཡེ་ཤེས་རྒྱན་ལྡན་རྒྱལ་ཚབ་དྲང་སྲོང་སྤྱི་བོས་བསྟེན་འདི་འདུད་པ་
བཞིན། །བྱམས་པའི་ནམ་མཁའི་གཟུགས་སྐུའི་ཉི་མ་བྱིན་རླབས་འོད་འབར་སྤྱི་གཙུག་ཚངས་
པའི་སྟེང་མཛེས་མཛད། །ཐུབ་པའི་ཀླུ་མཐུའི་མཁྱེན་བརྩེའི་རླུང་བསྲུབས་ཆོས་ཀྱི་ཆར་རྒྱུན་
གསན་པའི་སྙིམ་པས་ཀུན་གསོལ་མཛད། །མཚར་བའི་འོད་ལྔའི་གཞུང་བརྒྱའི་རིན་ཆེན་
བསྟན་ པའི་ ལུས་ དང༌ དེ་ འཛིན་ སྐྱེ་ བོའི་ མིག་རྒྱན་ མཛད། །འཁོར་ བའི་ རྒྱ་ མཚོའི་
རྒུད་རྒུའི་རླབས་གཡོ་ལས་ཀྱི་ཆུ་སྲིན་ཐོག་མེད་དུང་གིས་འཇོམས་མཛད་མཆོད། །ཆོས་འདི་
གསལ་ཡང་འཕགས་མཆོག་ཁྱེད་ཀུན་ཡུལ། །བདག་བློ་གྲིམས་ཀྱང་བྱིས་བསམ་ལས་མ་
འདས། །དེ་ཕྱིར་འཕགས་མཆོག་ཐུགས་དང་འགལ་སྲིད་ན། །བྱིས་པ་བདག་ཉིད་ནོངས་ཏེ་
ཁྱེད་བཟོད་མཛོད། །དེ་ལྟ་མདོ་རྒྱུད་དགོངས་ཆེན་ཟབ་མོ་འདི། །བློ་གཏད་དགོངས་པར་བསླུ་
- 5 1 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་སྤང་བའི་ཕྱིར། །སྔ་ཕྱིའི་དགོངས་ འགྲེལ་གཟབ་ནས་ རབ་བཤད་དགེ །རྗེས་འབྲངས་
དགོངས་པར་མི་བསླུ་བྱ་ ཕྱིར་བསྔོ། །རྒྱུད་བླའི་བསྟན་བཅོས་ཚིག་ཆེན་ཟབ་མོ་འདི། །བློ་
གཏད་ཚིག་ལ་བསླུ་བ་སྤང་བའི་ཕྱིར། །སྔ་ཕྱིའི་ཚིག་འགྲོས་གཟབ་གནས་རབ་བཤད་དགེ །
རྗེས་འབྲངས་ཚིག་ལ་མི་འཁྲུལ་བྱ་ཕྱིར་བསྔོ། །རྡོ་རྗེའི་གནས་བདུན་དོན་ཆེན་ཟབ་མོ་འདི། །
བློ་གཏད་དོན་ལ་བསླུ་བ་སྤང་བའི་ཕྱིར། །སྔ་ཕྱིའི་དོན་འགྲོས་གཟབ་ནས་རབ་བཤད་དགེ །
རྗེས་འབྲངས་དོན་ལ་མི་འཁྲུལ་བྱ་ཕྱིར་བསྔོ། །གདོད་ནས་ཁམས་ལ་ཡོད་པར་མོས་པ་དང་། །
གནས་འགྱུར་བྱང་ཆུབ་མཆོག་ལ་ཐོབ་མོས་དང༌། །ཡོན་ཏན་སྟོབས་སོགས་དོན་སྒྲུབ་ཕྲིན་
ལས་ལ། །རང་བཞིན་དབང་གིས་ལྡན་པར་མོས་བགྱིད་དོ། །བཤེས་གཉེན་དམ་པ་མཆོག་
རྣམས་བསྟེན་པར་ཤོག །བསྟེན་ནས་ཟབ་ཆོས་རྟག་ཏུ་མཉན་པར་ཤོག །མཉན་ནས་ཚུལ་
བཞིན་ཡིད་ལ་བྱེད་པར་ཤོག །བྱས་ནས་ནམ་ཡང་བརྗེད་པ་མེད་པར་ཤོག །གང་ཟག་ལ་
མིན་ཆོས་ལ་རྟོན་གྱུར་ཅིག །ཡིག་འབྲུ་ལ་མིན་དོན་ལ་རྟོན་གྱུར་ཅིག །དྲང་དོན་ལ་མིན་ངེས་
དོན་རྟོན་གྱུར་ཅིག །རྣམ་ཤེས་ལ་མིན་ཡེ་ཤེས་རྟོན་གྱུར་ཅིག །བདེ་གཤེགས་མཆོད་པ་དཔག་
མེད་སྒྲུབ་པར་ཤོག །རྒྱལ་བ་རྣམས་ཀྱི་དམ་ཆོས་འཛིན་གྱུར་ཅིག །འགྲོ་ལ་མཛད་པ་བཅུ་
གཉིས་འགྱེད་པར་ཤོག །བློ་ལྡན་གང་སྤྱོད་བདག་ཀྱང་སྤྱོད་གྱུར་ཅིག །སེམས་ཅན་མ་ལུས་
ཡོངས་སྨིན་བགྱིད་པར་ཤོག །འཇིག་རྟེན་ཐམས་ཅད་ཡང་དབང་སྟོན་གྱུར་ཅིག །སངས་རྒྱས་
ཞིང་ཀུན་རྣམ་དག་བྱེད་པར་ཤོག །རྒྱལ་སྲས་ཡོངས་དང་བསམ་སྦྱོར་གཅིག་གྱུར་ཅིག །སྦྱོར་
བ་གང་བརྩམས་འབྲས་བུ་དོན་ཡོད་ཤོག །བླ་མེད་བྱང་ཆུབ་མྱུར་དུ་ཐོབ་གྱུར་ཅིག །སྨོན་ལམ་
ཆེན་པོ་བཅུ་དགུ་རྫོགས་པར་ཤོག །གནས་སྐབས་མཐར་ཐུག་དོན་བཟང་འགྲུབ་གྱུར་ཅིག །
སྟོན་པ་དོན་གཉིས་ལྡན་པའི་བདེན་སྟོབས་དང་། །བསྟན་པ་འགོག་ལམ་ལྡན་པའི་བདེན་
སྟོབས་དང་། །སློབ་པ་རིག་གྲོལ་ལྡན་པའི་བདེན་སྟོབས་ཀྱིས། །སྨོན་ལམ་འདི་ཀུན་ལྡན་པར་
- 5 1
2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་དོན་དམ་རྣམ་ངེས་བཞུགས། ༦
བདག་བདེན་མཛོད། །བདག་གཞན་སེམས་ཅན་ཀུན་གྱིས་རང་བྱུང་གི་རིག་པ་རང་ངོ་ཤེས་
ནས་རང་གྲོལ་བདེ་གཤེགས་སྙིང་པོའི་གནས་ལུགས་རྟོགས་པར་ཤོག་ཅིག །ཐེག་པ་ཆེན་པོ་
རྒྱུད་བླ་མའི་རྣམ་བཤད་དོན་དམ་རྣམ་ངེས་བསྡུས་པའི་སྙིང་པོའི་སྙིང་པོ་ཞེས་བྱ་བ། ལོ་ནི་མཆེ་
ལྡན་ཟླ་བ་རྒྱ་མཚོ་དང་། །ཚེས་ནི་དཀར་ཕྱོགས་རྫོགས་པ་དང་པོ་ལ། །གནས་ནི་རྣམ་དག་ཞིང་
གི་མིང་ཅན་དུ། །མིང་ནི་དགེ་སློང་སྨྲ་བའི་ཁྱུ་མཆོག་སྟེ། །དེ་ཡང་འདི་ལྟར། ལེགས་པར་
སྦྱངས་པའི་བློ་གྲོས་ཅན། །ལུང་རིགས་སྙན་དངགས་ཀྱི་དབང་ཕྱུག །མདོ་རྒྱུད་སྒྲ་ལ་ཡང་
དགའ་བ། །འཛམ་གླིང་མཛེས་པར་བྱེད་པའི་རྒྱན། །གངས་ཅན་གྱི་སྟོན་སྒོམ་ཨུ་དུམ་ཝ་རའི་
མེ་ཏོག་ཅེས་ཀྱང་བྱ་སྟེ། ངེས་པར་ནི། དགེ་ལེགས་སྟེར་བྱེད་བཤེས་ལེགས་བསྟན། །འདུན་
ཚུལ་ཕུལ་བྱུང་ཐུབ་ཚུལ་སྒྲུབ། །འོད་སྟོང་ཡོངས་འཕྲོ་མཆོག་སྟོང་མཆོད། །ཟེར་ངེས་བདེན་
བྱེད་དེས་ངེས་སྡེབས། །ཞེས་བྱའོ། །གཅིག་ཆས་བཅུ་ཕྲག་བཞི་ལ་བྲིས་ཏེ་ངོ་མཚར་ཆེ། །ཆོས་
འདི་དར་ནས་བསྟན་པ་རིན་ཆེན་རྒྱས་བྱེད་ཤོག །མཆོག་ལེགས་འཕེལ་ལོ། །འདིའི་ཞབས་
ལ་གཞན་མི་འབྲི་བར་ཞུ།། །།
- 5 1
3.



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས། །
རྩོམ་སྒྲིག་འགན་འཁུར་བ། ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་།
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ།
ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
དེབ་ཚད།
787mmx 1092mm 1/16
པར་ཤོག།
ཡིག་གྲངས།
ཁྲི་ 1284
པར་གཞི།
2015ལོའི་ཟླ་11པར་པར་གཞི་དང་པོ་བསྒྲིགས།
པར་ཐེངས།
2015ལོའི་ཟླ་11པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0
རིན་གོང་།
སྒོར་3840.00 ༼ཁྱོན་པོད་དོན་དགུ་ཡོད།༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག
2316.25



图书在版编目(CIP)数据
IE
WY
六大集成之般若集:藏文/美桑古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
1.0六…. 0美….0藏语一研究
IN.OH214
中国版本图书馆 CIP 数据核字[2015)第210402号
六大集成之般若集
作者
责任编辑
封面设计
出版
社址
邮政编码
印刷
开本
印 张
字数
版 次
印 次
标准书号
定价
邦译师罗追丹巴等
乌金群培 嘎瓦西热桑布 土日美朗
土日美朗,萨迦格列
西藏藏文古籍出版社
拉萨市色拉路22号
850010
全国新华书店
成都一千印务有限公司
787mmx1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
3840.00元(全七十九册)
版权所有
翻印必究
