༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup:
ISBN:
13CN4468
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
n/a
bod jongs bod yig dpe raying dpe skrun khang /
Date:
Inja
Volume:
80
Total Volumes:
TBRC Pages:
II IN
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
སྤྱོད་འཇུག་པོད་བཅུ་གསུམ།
༡ - ༡༣
སྨོན་བཟང་དཔེ་རྙིང་འཚོལ་བསྡུ་ཁང་
སྙིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



，
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
༧ག་གོན
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
སྤྱོད་འཇུག་པོད་བཅུ་གསུམ།
༡ - ༡༣
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས། །
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



༑ དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤུར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང་། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང༌། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས། །
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
། བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང་། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྨི་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང༌། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང་། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང་། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང་། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང་། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་
༡



ལས་རིམ་གླེང་སློང་གཏམ།
ཚོགས་ལྔ་དང༌། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང་། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང༌།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤི་ལའི་ལུགས་ཀྱི་རང་རྒྱུད་པའི་གཞུང་དག་དང༌། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ། །དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང་། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང༌། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲྭ་བསྐོར་ཕེབས་པའི་



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང་། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང་། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་སྤྱི་ལོ་༡༥༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ།
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང༌།
གཡག་སྟོན་འགྲེལ་སྐོར་པོད་ཚན་པ་ཆུང་ངུ་ཞིག་ཁ་བསྐང་ཡོད།དེ་དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང༌། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང་། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། དོ༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང༌། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ང་
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། ༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད། །
བཞི་པ་ཇི་ལྟར་བསྡུས་པའི་ཚུལ་དངོས་ནི། (སྤྱི་ལོ་༢༠༠༡ ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་༼སྤྱི་ལོ་༢༠༠༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་
E



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་(སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་
ས



ལས་རིམ་གླེང་སློང་གཏམ།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །། །
༼གཞན་ཡང་
། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།།
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤུད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།
10



དཀར་ཆག་
• • ，， ， ， ， ， ， ， ， ， ， ，，， ，，，
............ 1
• •....，: 62
། བྱང་ཆུབ་སེམས་དཔའི་སྤྱོད་པ་ལ་འཇུག་པ་ཞེས་བྱ་བའི་མཆན་འགྲེལ་གྱི་
ཡང་འགྲེལ།་ ་ ་ ་ ་ ་ ་ ་ ་ ་ ་ ་ ནོར་བུ་དབང་རྒྱལ།
མཚན་དོན་སོགས་བཤད་པ། ………….
ལེའུ་དང་པོ་བྱང་ཆུབ་ཀྱི་སེམས་ཀྱི་ཕན་ཡོན་བསྟན་པ། ……………………8
ལེའུ་གཉིས་པ་སྡིག་པ་བཤགས་པ་བསྟན་པ། ……………….…………. 27
ལེའུ་གསུམ་པ་བྱང་ཆུབ་ཀྱི་སེམས་ཡོངས་སུ་གཟུང་བ་བསྟན་པ། ་， 49
ལེའུ་བཞི་པ་བག་ཡོད་བསྟན་པ། ……….
ལེའུ་ལྔ་པ་ཤེས་བཞིན་བསྟན་པ། །
ལེའུ་དྲུག་པ་བཟོད་པ་བསྟན་པ།
་ ་་་་་་
ལེའུ་བདུན་པ་བརྩོན་འགྲུས་བསྟན་པ། ་…………………
ལེའུ་བརྒྱད་པ་བསམ་གཏན་བསྟན་པ། ………………………………
ལེའུ་དགུ་པ་ཤེས་རབ་ཀྱི་ཕ་རོལ་ཏུ་ཕྱིན་པ་བསྟན་པ། ་
ལེའུ་བཅུ་པ་ཡོངས་སུ་བསྔོ་བ་བཤད་པ།
མཇུག་གི་དོན་བཤད་པ། ་་
，...…....
，
..………. 408
- 1 -



༄༅། །བྱང་ཆུབ་སེམས་དཔའི་སྤྱོད་པ་ལ་འཇུག་པ་ཞེས་བྱ་བའི་
མཆན་འགྲེལ་གྱི་ཡང་འགྲེལ་བཞུགས་སོ། །
ནོར་བུ་དབང་རྒྱལ་གྱིས་མཛད། །
༄༅། །རྒྱ་གར་སྐད་དུ། བོ་དྷི་སཏྭ་ཙརྨ་ཨ་བ་ཏ་ར། བོད་སྐད་དུ།
བྱང་ཆུབ་སེམས་དཔའི་སྤྱོད་པ་ལ་འཇུག་པ། སངས་རྒྱས་དང་བྱང་ཆུབ་བརྟེན་
སངས་རྒྱས་དང་གྲོགས་འཕགས་པ་བསྟེན་ཏེ་དེ་ཉིད་འདོད་ཉོན་རགས་པ་སྤངས་ཀྱང་ཕྲ་བ་ཁ་ཅིག་མ་
སྤངས་པའི་ཕྱིར་འདོད་ཁམས་སུ་སྐྱེ་ཡང་། གཟུགས་ཁམས་ཀྱི་ཉོན་མོང་པ་ས་བོན་དང་བཅས་པ་སྤངས་
པའི་ཕྱིར་འཁོར་བར་སླར་མི་སྐྱེ། སློབ་དཔོན་མ་ཏི་ཙི་ཏྲས། ཐམས་ཅད་མཁྱེན་ལ་ཡོན་ཏན་ཀུན། །
མངའ་ལ་དེ་ཡང་ཉམས་མི་མངའ། །ཞེས་དང་། རྣམ་འགྲེལ་ལས། ཉེས་པ་རྣམ་པར་འགགས་པ་ནི། །
འདྲ་བཞིན་སླར་ཡང་སྐྱེ་མེད་དེ། །ཞེས་དང་། སེམས་དཔའ་ཐམས་ཅད་ལ་ཕྱག་འཚལ་ལོ།།
བདེ་བདེ་གཤེགས་ལ་སྐད་སོར་བཞག་ན་སུ་ག་ཏ་ཟེར་ལ་སུའི་སྒྲ་དེ་བདེ་བ་ལེགས་པ་མཛེས་པ་ལ་
འཇུག་པ་དང༌། ག་ཏ་གཤེགས་པ་ལ་འཇུག་ཅིང་། དང་པོ་ལེགས་པའི་སྒྲ་དེ་དོན་གསུམ་དང་སྦྱར་ན་མཛེས་པ་
སླར་མི་ལྡོག་པ། མ་ལུས་པ་གསུམ་ལ་བཤད་དོ། །བའི་སྒྲ་ནི་མཛེས་པ་ལ་སོགས་པ་དོན་
གསུམ་ལ་འཇུག་སྟེ། ཆོས་ཐམས་ཅད་རང་བཞིན་མེད་པའི་དེ་ཁོ་ན་ཉིད་དུ་
རྟོགས་པས་མཛེས་ཊཱི་ཀ་གསུང་སྒྲོས་མ་ལས། བྱ་རེངས་པ་སྟེན་པ་ཕྱོགས་རེ་ལ་འདོད་ཆགས་དང་
བྲལ་བ་ལས་ཁྱད་པར་དུ་བྱས་ཏེ་དེ་དག་ལ་བདག་དང་བདག་གིར་འཛིན་པ་ལྟ་བ་མི་མཛེས་ལ། ཁྱི་དང་
བ་ལང་ལ་སོགས་པའི་བརྟུལ་ཞུགས་འཛིན་པས་སྤྱོད་པ་མི་མཛེས་མོད། སྟོན་པ་ལ་དེ་དག་མི་མངའ་སྟེ་
རྣམ་འགྲེལ་ལས། བདག་དང་བདག་གིར་འཛིན་བྱས་པའི། །འདུས་བྱས་སྤྱོད་ཡུལ་ཅན་ཆགས་ནི། །རྒྱུ་
- 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་དེ་ཡི་གནོད་བྱེད་ནི། །བདག་མེད་མཐོང་བ་ཞེས་དང་། ཁྱོད་ཀྱི་སྐུ་ནི་མཛེས་པའི་ཕྱིར། །ལྟ་བས་མི་
ངོམས་ རང་ བཞིན་པས། །མཐོང་ངོ་ཅོག་ན་ཕྱིར་ཕྱར་ཞིང་། །དགའ་བ་བསྐྱེད་པར་མཛད་པ་ལགས། །
ཞེས་སོ། །པར་གཤེགས་ལེགས་པའམ་མཛེས་པར་གཤེགས་པ་ནི་སྡུག་བསྔལ་གྱི་རྒྱུ་ལས་དང་ཉོན་
མོངས་པ་སྟེ། དེའི་སྒྲིབ་པ་སྤང་པའོ། །ཞེས་ཁྲི་ཀ་གསུང་སྒྲོས་མ་ལས་སོ། །པ་དང་། འདིས་ནི་སྲིད་
རྩེ་མན་ཆད་ལ་ཆགས་བྲལ་དུ་བྱ་བའི་ཕྱི་རོལ་པ་ལས་ཁྱད་པར་དུ་མས་འཕགས་པ་བསྟན་ཏེ། ཕྱི་རོལ་
པས་ཆགས་བྲལ་དེ་དག་གིས་ཉོན་མོངས་མངོན་གྱུར་ཙམ་ཞིག་སྤོང་པ་རྐྱེན་དང་འཕྲད་ཚེ་ཉོན་མོངས་སྐྱེ་
ལ༑ སངས་རྒྱས་ནི་ཉོན་མོངས་པ་ས་བོན་བཅས་སྤང་བས་རྐྱེན་གྱིས་སླར་མི་སྐྱེ་ཞིང་། ཕྱི་རོལ་པ་དེ་དག་
གིས་སྡུག་བསྔལ་དང་། བདག་ལྟ་ཡང་མ་སྤངས་ཤིང་སངས་རྒྱས་ཀྱིས་དེ་དག་སྤངས་པ་ཡིན་ཏེ་རྣམ་
འགྲེལ་ལས། རྒྱུ་སྤངས་ཡོན་ཏན་གསུམ་བདེར་བཤད། །ཉིད་ཡིན་སྡུག་བསྔལ་རྟེན་མིན་ཕྱིར། །ལེགས་
མིན་དེ་ནི་བདག་མེད་པ། །མཐོང་བའམ་ སྦྱོར་བ་ལས་ཡིན་ནོ། །ཞེས་སོ། །སྐྱེ་བ་སྐྱེ་བའི་ཀུན་ནས་
ཉོན་མོངས་པ་དང་འདོད་ཆགས་ལ་སོགས་པའི་ཉེས་པ་རྣམས་ཀྱི་རྒྱུ་གང་ཟག་གི་བདག་
ཏུ་མཛིན་པ། ཉོན་སྒྲིབ་ཡིན། ངར་འཛིན་པའི་ས་བོན་ཆོས་ཀྱི་བདག་འཛིན་ཤེས་སྒྲིབ་ཡིན།
མ་རིག་པ་རྣམ་པ་ཐམས་ཅད་དུ་སྤངས་པས་སྟེ་སློབ་དཔོན་མ་ཏི་ཙི་ཏྲས། ཉེས་པ་བག་ཆགས་
དང་ བཅས་ཏེ། །སྐྱེས་པ་གཅིག་པུ་ལ་མི་མངའ། །ཞེས་དང་། ཐམས་ཅད་མཁྱེན་ལ་ཡོན་ཏན་ཀུན།།
མངའ་ལ་དེ་ཡང་ཉམས་མི་མངའ། །ཞེས་དང་། རྣམ་འགྲེལ་ལས། སྐྱེད་དང་རྐྱེན་ནི་ཀུན་འབྱུང་དག།
སླར་ཡང་ལྡོག་ཅེས་བཤད་པ་ཡིན། །བདག་ལྟའི་ས་བོན་སྤངས་པའི་ཕྱིར། །སླར་མི་གཤེགས་པ་ཉིད་
ཡིན་ནོ། །ཞེས་དང་། སླར་མི་ལྡོག་སླར་མི་ལྡོག་པ་ནི། སྒྲིབ་པ་གཉིས་པོ་དེ་མི་འབྱུང་བས་སྤངས་པ་
གཏན་དུ་བ་སྟེ། ཞེས་ཊཱི་ཀ་གསུང་སྒྲོས་མ་ལས་སོ། །པར་གཤེགས་པ་དང་། ལེགས་པའམ་
མཛེས་པར་གཤེགས་པ་ནི་ སྡུག་བསྔལ་གྱི་རྒྱུ་ལས་དང་ཉོན་མོངས་པ་སྟེ། དེའི་སྒྲིབ་པ་སྤང་པའོ། །
ཞེས་ཊཱི་ཀ་གསུང་སྒྲོས་མ་ལས་སོ། །ཉེས་པ་ཐམས་ཅད་ཀྱི་བག་ཆགས་སྦྲུལ་ནག་པོ་རྐང་པས་
- 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
བརྫིས་པ་དང་ཚེར་མས་བཏམས་པའི་ཚང་ཚིང་དུ་འཇུག་པ་དང་མཆོང་རྒྱུག་ལ་སོགས་པ་ལུས་ ཀྱི་དང་
གྲོང་སྟོང་པར་ཀུ་ཅོ་འབྱིན་པ་དང་། དོན་མེད་པའི་ཚིག་སྨྲ་བ་ལ་སོགས་པ་ངག་གི་དང་ལུང་མ་བསྟན་
གྱི་སེམས་དང་མི་ཤེས་པའི་རྒྱུ་བཞི་ལྟ་བུ་སེམས་ཀྱི་གནས་ངན་ལེན་གྱི་མཚན་ཉིད་དང་
སངས་རྒྱས་རང་གི་རྟོགས་པའི་ལམ་ཇི་ལྟ་བ་དང་ཇི་སྙེད་པ་ཐམས་ཅད་སྟོན་པ་ལ་མི་
གསལ་བ་སྤངས་པས་མ་ལུས་པར་སྤང་བྱའི་ལྷག་མ་མེད་པའི་དོན་ཡིན་ཞེས་ཊཱི་ཀ་གསུངས་
སྒྲོས་མ་ལས་སོ། །གཤེགས་པ་ནི་ཊཱི་ཀ་གསུང་སྒྲོས་མ་ལས། སྤང་བྱའི་ལྷག་མ་མེད་པ་སྟེ། ཞེས་
གསུངས་སོ། །འདིས་ནི་མི་སློབ་པ་ཉན་ཐོས་དང་དགྲ་བཅོམ་པ་དང་རང་རྒྱལ་ལས་ཁྱདཔར་དུ་འཕགས་
པ་བསྟན་ཏེ། དེ་དག་གིས། ཉོན་མོངས་པ་ས་བོན་དང་བཅས་པ་སྤང་ཀྱང༌། ཉོན་མོངས་པ་ཅན་མ་ཡིན་
པའི་སྒོ་གསུམ་གྱི་གནས་ངན་ལེན་དང་ལམ་བཤད་པ་ལ་མི་གསལ་བ་མང་པས་སྤང་བྱའི་ལྷག་མ་ལུས་
ན༑ ཉེས་སྒྲུབ་དང་ལྡན་པས་ཤེས་བྱ་ཐམས་ཅད་མཁྱེན་པ་མ་ཡིན་ལ། རྒྱལ་བས་སྒྲིབ་པ་ལྔ་བག་ཆགས་
དང་བཅས་པ་སྤངས་པས་རྣམ་པ་ཐམས་ཅད་མཁྱེན་པ་ཡིན་ཏེ། རྣམ་འགྲེལ་ལས། སྐྱོབ་ལས་དེ་ཉིད་
དང་བརྟན་དང་། །མ་ལུས་ཐམས་ཅད་མཁྱེན་པ་གྲུབ། །ཅེས་དང་། སློབ་དཔོན་མ་ཏི་ཙི་ཏྲས་《ལུང་འདི་
སློབ་དཔོན་མ་ཏི་ཙི་ཏྲའི་གསུངས་ཡིན་པ་ཊི་ཀ་གསུང་སྒྲོས་མ་ ལས་སོ། །》 མཁྱེན་པའི་སྐད་ཅིག་
གཅིག་ གིས་ནི། །ཤེས་ བྱ་ དཀྱིལ་ འཁོར་ ཀུན་ ཁྱབ་མཁྱེན། །ཞེས་དང་། རྣམ་འགྲེལ་ ལས། ལུས་ དང་
སེམས་ཀྱི་གནས་ངན་ལེན་ཕྱི་ནང་མ་ལུས་སྤངས། དེ་ལྟར་མཛེས་པར་གཟིགས་པ་སོགས་གསུམ་གྱི་དོན་
བཅུ་ གསུམ་ རིམ་པ་ ཀྱང་། རྒྱུ་ཉོན་མོངས་ སྤངས་པ་དང་། དེའི་འབྲས་བུ་སྡུག་བསྔལ་སྤངས་པ་དང༌།
ཤེས་སྒྲིབ་ སྤངས་པ་ནི་བྷུ་ཏི་ཙནྡའི་འགྲེལ་བ་ལས། ལེགས་པར་མ་སྤོང་མུ་སྟེགས་རྣམས། །སློབ་པ་
རྣམས་ནི་ཡང་ཡང་འཁོར། །མི་སློབ་བགྲོད་བྱ་ཀུན་བགྲོད་མིན། །བདེ་གཤེགས་གསུམ་ལས་ཁྱད་པར་
འཕགས། །ཞེས་དྲངས་སོ། །རྣམ་འགྲེལ་ལས། དེ་ཕྱིར་ཕྱི་རོལ་པ་དང་སློབ། །མི་སློབ་ལས་ལྷག་དེ་ཡི་
ཕྱིར། །གཞན་དོན་མཁྱེན་སྦྱོར་དེ་སྟོན་པ། །ཞེས་དང་། ཐུབ་ཆེན་གཞན་དོན་འཇུག་ཅན་གྱི། །བསེ་རུ་ལ་
-3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་ཁྱད་འདི་ཡིན། །ཞེས་དང༌། དེ་ལྟར་བདེ་བར་གཤེགས་པ་ཡང་དག་པར་
རྫོགས་པའི་སངས་རྒྱས་བཅོམ་ལྡན་འདས་རྟོགས་པ་སྟོང་པ་ཆོས་ ཀྱི་སྐུ་ནི་ཟག་མེད་ཀྱི་
ཆོས་སྡེ་ཚན་ཉེར་གཅིག་ཡིན་དབྱིངས་རིག་དབྱེར་མེད་ལ་གོ་དགོས། འགོག་བདེན་ནམ་ཡང་ན་ལམ་
བསླབ་ པ་ གསུམ་ ལ་ གོ་ན་ཆོག །དང་བསྟན་པ་ཆོས་ཀྱི་ལམ་ བདེན་ནམ་ ཡང་ན་ ལུང་ སྡེ་སྣོད་
གསུམ། ས་བདེན་ཆེན་ཞིང་སྒྲུབ་ཀྱི་འགྲེལ་པ་ལས། གསུང་རྟེན་གྱི་ཆོས་འདི་ཆོས་ཀྱི་སྐུ་ཡིན་པས་དེ་ལ་
དད་པ་མེད་ན་གཟུགས་སྐུ་མཐོང་བས་ཅི་ཞིག་ཕན་སྟེ། བཅོམ་ལྡན་འདས་ཀྱིས། ང་ཡི་བསྟན་ལ་མི་
གུས་པ། །དེས་ནི་ང་མཐོང་ཅི་ཞིག་ཕན། །ཞེས་གསུངས་སོ། །མངའ་བ་ས་རབ་ཏུ་དགའ་བ་
ལ་སོགས་པ་བརྙེས་པ་ རྒྱལ་བའི་གདུང་འཛིན་པ་དམ་པའི་ཆོས་ ཀྱི་མཛོད་
འཛིན་པ་གདུལ་བྱའི་ལྷག་མ་བསྐྱང་བ་སྟེ་རྒྱུ་གསུམ་དང་ལྡན་པའི་སྲས་བྱང་
ཆུབ་སེམས་དཔའི་ཚོགས་དང་བཅས་པ་དང་། གཞན་ཡང་ཕྱག་བྱ་བར་འོས་
པ་མཁན་པོ་དང་སློབ་དཔོན་ལ་སོགས་པ་ཀུན་ལའང་སྒོ་གསུམ་གུས་པར་བྱས་
ནས་ཕྱག་འཚལ་ཏེ། མདོ་ལས། སེམས་དང་བས་ཕྱག་འཚལ་ན། འདིས་ཇི་ཙམ་ཞིག་ན་དང་པོའི་
འོག་དཔག་ཚད་བརྒྱད་ཁྲིད་བཞི་སྟོང་ནས་གསེར་གྱི་འཁོར་ལོ་ལ་ཐུག་པའི་བར་ན་བྱེ་མ་ཇི་སྙེད་ཡོད་པ་
དེ་སྙེད་དུ་འཁོར་ལོ་ཐུག་པའི་བར་ན་བྱེ་མ་ཇི་སྙེད་ཡོད་པ་དེ་སྙེད་དུ་འཁོར་ལོས་བསྒྱུར་བའི་རྒྱལ་སྲིད་སྟོང་
འགྱུར་དུ་ཡོངས་སུ་སྤྱོད་པར་འགྱུར་རོ། །ཞེས་གསུངས་སོ། །བདེ་བར་གཤེགས་པའི་
སྲས་བྱང་ཆུབ་སེམས་དཔའི་རྣམས་ཀྱི་སྡོམ་པའམ་བསླབ་པར་བྱ་བ་དག་ལ་ཇི་
ལྟར་འཇུག་པ་ནི། ཕོ་ཚོད་དང་རང་བཟོ་མ་ཡིན་པར་བཅོམ་ལྡན་འདས་ཀྱིས་གསུང་
རབ་ཇི་ལྟར་བསྟན་ པའི་ ཕལ་པོ་ཆེ་གཙོ་བོར་གྱུར་པའི་ཐེག་ཆེན་གྱི་ལུང་བཞིན་དུ་བདག་
གིས་མདོར་བསྡུས་ནས་ནི་བརྗོད་པར་བྱ་སྟེ། ཚད་མ་རྣམ་འགྲེལ་ལས། ལུང་ནི་ཡིད་ཆེས་
ཚིག་ཡིན་ཏེ། །ཉེས་པ་ཟད་པ་རྫུན་གྱི་ཚིག །སྨྲ་བར་མི་འགྱུར་རྒྱུ་མེད་ཕྱིར། །ཉེས་ཟད་ལུངས་སུ་ཤེས་པར་
- 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡ ༣
བྱ། །ཞེས་གསུངས་སོ། །མདོ་སྡེ་སྣ་ཚོགས་པ་རྣམས་སུ་ཤིན་ཏུ་རྒྱས་པར་བསྟན་པ་དེ་
ཁོ་བོས་མདོར་བསྡུས་ནས་བསྟན་པར་བྱའོ་ཞེས་པའི་དོན་ནོ། །དེས་ན་རྒྱུ་མཚན་གྱི་
སངས་རྒྱས་ཀྱི་ཐུགས་ཀྱི་དཔལ་བེའུ་རུ་སྐྱལ། སྡུག་བསྔལ་གྱི་ཡུལ་ནས་ཕྱུང་། ལྗགས་ཀྱི་པདྨ་རུ་བཀྲམ།
དུང་གི་ཚེམས་བར་ནས་ཕྱར་ཏེ་གསུངས་པའི་རྒྱལ་བའི་བཀའ་དྲི་མ་མེད་པ་ཡོད་བཞིན་དུ་བརྗོད་ཅི་
དགོས་སྙམ་ན་བཀའ་སྡེ་སྣོད་མང་པོའི་ནང་ན་སྤྱོད་པའི་སྒོ་རེ་རེ་དང་ཆོས་ཀྱི་རྣམ་གྲངས་མང་པོ་མཐོར་
ཡོད་པའང་འདིར་བསྡུས་ཏེ་བརྗོད་པ་ཡིན་ལ། སྤྱིར་བསྟན་བཅོས་ལ་འཁྲུགས་པ་བསྡེབས་པའི། བསྟན་
པ་གབ་པ་འབྱིན་པའི། འཐོར་བ་སྡུད་པའི། སྒྲུབ་པ་ཉམས་ལེན་གྱི་བསྟན་བཅོས་སྟེ་བཞི་ལས་གཞུང་
འདི་ཕྱི་མ་གཉིས་ཡིན་ནོ། །ཉན་རང་དགྲ་བཅོམ་པ་ཁྱེད་ཀྱིས་འདོད་པར་ལྟར་ན་གཞན་དོན་དུ་རྩམ་མམ།
འོན་ཏེ་རང་དོན་དུ་ཡིན་པར་ལྟར་ན། སློབ་དཔོན་ཕྱོགས་བཅུ་གླང་པོའི་ཚད་མའི་བསྟན་བཅོས་བཞིན་
དོན་སྔར་མ་བྱུང་བ་ཁྱད་པར་ཅན་ཞིག་ཡོད་དམ། ཡང་ན་སྐྱེས་རབས་ལས། ཐུབ་པའི་སྐུ་ཚེ་དུ་མའི་སྤྱོད་
པ་རྨད་དུ་བྱུང་བ་རྣམས། །བདག་གིས་སྙན་ངག་མེ་ཏོག་སྙིམ་པས་གུས་པས་མཆོད། ། ཅེས་པ་ལྟར་སྡེ་
སྦྱོར་ཁྱད་པར་ཅན་ཡོད་དམ་ཞེས་ན། སྔ་མ་གཙོ་བོ་མ་ཡིན་ཏེ། རྩོམ་པའི་རྒྱུ་གཉིས་པོ་མེད་པས་ཞེས་པ་
སྔོན་མེད། ཅེས་རྩ་བ་གསུམ་མོ། །གཉིས་པ་རང་དོན་དུ་བརྩམ་ནའང་རང་གིས་དོན་མ་རྟོགས་ན་རྩོམ་
པར་མི་ནུས་ཞིང་། རྟོགས་དཔྱོད་རྩོམ་ཡང་ཅི་ཞིག་དགོས་ཞེ་ན། རྟོགས་མོད་གོམས་ཤིང་འདྲིས་པས་
མཐར་ཕྱིན་པར་བྱ་བའི་ཕྱིར་ཞེས་པ། རང་གི་བསྒོམས་ཕྱིར་ཞེས་སོགས་སོ། །ཞེས་གསུངས་སོ། །སློབ་
དཔོན་ཕྱོགས་གླང་གི་ཚད་མ་ཀུན་བཏུས་བཞིན་དོན་ཟབ་མོ་ལུང་ལས་སྔོན་ཆད་མ་བྱུང་བ་
ཡང་འདིར་བརྗོད་མེད་ལ། ཚིག་གི་སྡེབ་སྦྱོར་མཁས་པའང་བདག་ལ་ཡོད་པ་
མིན་ཏེ། དེ་ཉིད་ཀྱི་ཕྱིར་བཀའ་དང་བསྟན་བཅོས་སྔ་མ་དག་ལས་ལྷག་པའི་
གཞན་དོན་འབྱུང་བའི་བསམ་པའང་བདག་ལ་མེད་ཀྱང་། ཊཱི་ཀ་གསུང་སྒྲོས་མ་ལས།
ཁེངས་པ་བསྐྱངས་པའི་དགོས་པའང་། ང་རྒྱལ་གྱིས་རྩམ་པའི་གོ་སྐབས་དགག་པ་སྟེ། སློབ་དཔོན་ཟླ་
-5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲགས་ཀྱིས་སྒྲ་མདོ་ཀུན་ཏུ་བཟང་པོ་འགྲན་ཆེན་སེམས་ ཀྱིས་བརྩམས་པ་དང་། བཙུན་པ་ཟླ་བས་སྒྲ་
མདོ་ཙནྡྲ་པ་སྙིང་རྗེས་བརྩམས་པའི་ཁྱད་པར་ཅན་ཡིན་ནོ། །ཞེས་སོ། །རང་གི་ཡིད་ལ་ བྱང་ཆུབ་
ཀྱི་སེམས་ བསྒོམས་ ནས་གོམས་པར་བྱ་བའི་ ཕྱིར་བ་ཡིག་ནི། ཕོ་ནི་འདས་དང་གཞན་
སྒྲུབ་ཕྱིར། །ཞེས་ པའི་ ཕྱིར་ འདས་ པ་ ལ་འཇུག་ པ་ དང་། ངས་བསྟན་བཅོས་འདི་བརྩམས་
ཡང་འཇུག་གི་ས་ཡིག་ཀྱང་འདས་པའི་རྐྱེན་བསྟན་པ་ནི་ སྤྱོད་འཇུག་གི་གཞུང་འདིའི་ནང་གི་
བརྗོད་བྱའི་དངོས་པོ་ཡོངས་སུ་ རྫོགས་པར་སྔར་ནས་ཞི་བ་ལྷ་རང་གི་ ཐུགས་ལ་བཞག་
པའམ་མངའ་བ་ཡིན་ནོ། །ཡིད་ལ་བྱེད་པའི་དགེ་བ་བྱང་ཆུབ་ཀྱི་སེམས་བསྒོམ་པ་
སྟེ་བསྐྲུན་པའི་ཕྱིར་ ༡ བདག་ ༤གི་དད་པའི་ཤུགས་ ནི་སྟོབས་ཡིན། ཏེ་ སེམས་དྭང་
རབ་ཏུ་རྒྱས་པའི་མདོ་པད་མ་དཀར་པོའི་གཟུངས་ལས། དད་པས་རྙོག་པ་མེད་ཅིང་སེམས་དྭང་བྱེད། །ང་
རྒྱལ་སྤོང་ཞིང་གུས་པའི་རྩ་བ་ཡིན། །དད་པ་གཏེར་དང་ནོར་དང་རྐང་པའི་མཆོག །ལག་པ་བཞིན་དུ་
དགེ་སྡུད་རྩ་བ་ཡིན། །ཞེས་སོ། །བའི་རྒྱུན་(གཞུང་ཡི་གེར་བཀོད་ནས་བསྟན་༢བཅོས་
བརྩམས་པ་འདི་དག་གིས་ཀྱང་ ༣རེ་༦ཞིག་སྟེ་འཕགས་པའི་ས་མ་ཐོ བ་ཀྱི་བར་
གོང་འཕེལ་དུ་འགྲོ་བར་འགྱུར་ལ་སྟེ་ཐོག་མར་གོང་ནས་གོང་དུ་འཕེལ་བར་འགྱུར་ལ་
རྟག་ཏུ་དེ་ཡིས་བརྟན་པར་བྱ། །དད་པ་ལས་ནི་མ་བཞིན་དུ། །དགེ་བ་རྣམས་ནི་བསྐྱེད་པར་བྱ། །དེ་
བས་ཐོག་མར་སྐྱེས་བུ་ཡིས། །འདི་ཉིད་ལེགས་པར་བསྟན་པར་བྱ། །འབྱུང་གནས་དད་ པ་ སྤངས་བ་
ཡིས། །དམ་ཆོས་ རིན་ཆེན་བྱང་ཆུབ་སེམས། །ངེས་པར་གཟུང་བར་ནུས་མ་ཡིན། །དེ་བས་ལས་ནི་
ཉམས་པ་ཡིས། །ལོངས་སྤྱོད་འབྲས་ལས་ཉམས་པ་ལྟར། །དད་པའི་དབང་པོ་ལས་ཉམས་ ན། །དེ་བཞིན་
འབྲས་རྣམས་ཐོབ་མ་ཡིན། །དེ་བྱས་སྐྱེས་བུ་མཁས་པ་ནི། །འཇིག་རྟེན་བྱ་གཞག་བྱེད་འདོད་པས། །
ཡིད་ནི་རབ་ཏུ་དང་བ་ཡིས། །རྟག་ཏུ་ཕན་པར་ཉིད་དུ་གྱིས། །ཞེས་དང་། ཆོས་བཅུ་པའི་མདོ་ལས། དད་
པ་ཐོག་མ་མཆོག་ཡིན་ཏེ། །དེས་ནི་འདྲེན་རྣམས་ངེས་པར་འབྱུང་། །དེ་ཕྱིར་བློ་གྲོས་ལྡན་པའི་མིས། །
- 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
དད་པས་རྗེས་འབྲང་ཉིད་ལ་བརྟེན། །འཇིག་རྟེན་དག་ན་དད་པ་མཆོག །དད་ལྡན་རྣམས་ལ་ཉམས་པ་མེད།།
དེ་ལྟ་བས་ན་མཁས་པའི་མཆོག །དད་པས་རྗེས་སུ་འབྲང་བ་བསྟེན། །དད་པ་མེད་པའི་མི་རྣམས་ལ། །དཀར་
པོའི་ཆོས་རྣམས་མི་འབྱུང་སྟེ། །ས་བོན་མེ་ཡིས་ཚིག་པ་ལ། །མྱུ་གུ་སྔོན་པོ་ཇི་བཞིན་ནོ། ། ཞེས་དང་།
ཕལ་པོ་ཆེའི་ཀུན་བཟང་སྨོན་ལམ་ལས། ལན་གཅིག་ཙམ་ཡང་དད་པ་བསྐྱེད་པ་ནི། །བསོད་ནམས་དམ་པའི་
མཆོག་ཏུ་འདི་འགྱུར་རོ། །ཞེས་དང༌། ཤིན་ཏུ་རྒྱས་པའི་སྡེ་སྣོད་དཀོན་མཆོག་ཏ་ལའི་གཟུངས་ལས། དད་
པ་སྔོན་འགྲོ་མ་ལྟར་སྐྱེད་པ་སྟེ། །ཡོན་ཏན་ཐམས་ཅད་སྲུང་ཞིང་འཕེལ་བར་བྱེད། །དོགས་པ་སེལ་ཞིང་
ཆུ་བོ་རྣམས་ལས་སྒྲོལ། །དད་པ་མེད་པའི་གྲོང་ཁྱེར་མཚོན་ས་ཡིན། །གང་དག་རྟག་ཏུ་སངས་རྒྱས་དད་
གུས་པ། །དེ་དག་ཚུལ་ཁྲིམས་བསླབ་པ་ཡོངས་མི་འདོར། །གང་དག་ཚུལ་ཁྲིམས་བསླབ་པ་མི་འདོར་བ།།
ཡོན་ཏན་ལྡན་ཏེ་ཡོན་ཏན་ལྡན་པས་བསྟོད། །ཅེས་དང་། དཀོན་བརྩེགས་ལས། ཀྱེ་མ་དད་པ་དང་ནི་
ཆོས་ཉན་པ། །འདི་འདྲ་བསྐལ་པ་བརྒྱ་ཡང་རྙེད་པར་དཀའ། །ཞེས་དང་། བདེ་གཤེགས་བསྟན་ལ་དད་
པ་རྙེད་གྱུར་ནས། །མཁས་པ་རྣམས་ཀྱིས་རིག་པའི་རྣལ་འབྱོར་སྤྱོད། །ཅེས་དང་། དཀོན་མཆོག་ཏ་ལ་
ལའི་མདོ་ལས། རྒྱལ་དང་རྒྱལ་བའི་ཆོས་ལ་དད་གྱུར་ཅིང་། །སངས་རྒྱས་སྲས་ཀྱིས་སྤྱོད་ལ་དད་གྱུར་
ན༑ ༑སྐྱེས་བུ་ཆེན་པོ་རྣམས་ཀྱི་སེམས་སྐྱེའོ། །ཞེས་དང༌། ཀླུ་སྒྲུབ་ཀྱིས། ཐུབ་པའི་ཆོས་རྣམས་མདོར་
བསྡུས་ན། །མདོར་ན་ཤེས་རབ་བོ། །ཞེས་དང་། འཇམ་དཔལ་རྩ་རྒྱུད་ལས། དད་པ་མེད་པའི་སྐྱེ་བོ་ལ།།
དཀར་པོའི་ཆོས་རྣམས་མི་འབྱུང་སྟེ། །ས་བོན་ཚྭ་སྒོར་བཏབ་པ་ལས། །མྱུ་གུ་སྐྱེ་བ་མེད་པ་བཞིན། །ཞེས་
དང་། །སློབ་དཔོན་དཔའ་བོའི་ཟ་མ་ཏོག་ལྟ་བུའི་གཏམ་ལས། སྡེ་སྣོད་ཐམས་ཅད་ཀྱིས་གཏེར་དུ་བདག་
དང་སྐལ་བ་མཉམ་པ་རྫོགས་པའི་ བྱང་ཆུབ་དོན་དུ་གཉེར་བ་གཞན་གྱིས་
ཀྱང་། ཅི་སྟེ་གཞུང་ངམ་དོན་འདི་དག་མཐོང་ཞིང་རྟོགས་ན་དོན་ནམ་དགོས་
པ་ཡོད་པར་འགྱུར་རོ། །འདི་ཡན་ཞི་བ་ལྷ་རང་གི་བསླབ་བཏུས་ཚིག་ཡིན།
- 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ལེའུ་དང་པོ་བྱང་ཆུབ་ཀྱི་སེམས་ཀྱི་
ཕན་ཡོན་བསྟན་པ། །
，
སྡོམ་པ་ལ་འཇུག་པའི་ཕྱིར་གླེང་བསླང་བ་ནི་སྤྱོད་འཇུག་གི་དབུ་འདི་ནས་ཡིན།
དལ་འབྱོར་གྱི་ཆོས་བཅོ་བརྒྱད་པོ་ཚོགས་པ་འདི་ནི་རྙེད་པར་ཤིན་ཏུ་དཀའ་ཞབས་
དཀར་ཚོགས་དྲུག་ རང་གྲོལ་ གྱིས། དལ་འབྱོར་ གྱི་མི་ལུས་ཐོབ་དུས་ཆོས་སྒྲུབ་ན་ནོར་བུ་ལས་དགོས་
འདོད་འབྱུང་བ་ལྟར། ལུས་ལ་བསྟེན་ནས་འདི་ཕྱིའི་བདེ་སྐྱིད་ཐམས་ཅད་འབྱུང་བས་མི་ལུས་རིན་པོ་ཆེ་
ཟེར་བ་ཡིན་གསུངས་སོ། །སྐྱེས་བུའི་དོན་མངོན་པར་མཐོ་བ་དང་ངེས་པར་ལེགས་
པའི་མཚན་ཉིད་དེ་དེ་སྒྲུབ་པའམ་རྫོགས་པར་བྱེད་པའི་ཡན་ལག་ཏུ་གྱུར་པའི་
ལུས་རྟེན་ཐོབ་པ་གྱུར་པ་ལ། གལ་ཏེ་དེ་ལྟ་བུར་གྱུར་པ་འདི་ལ་རང་དང་གཞན་
གྱི་དོན་དུ་ཕན་པ་དམ་པའི་ཆོས་ཤིག་མ་བསྒྲུབས་ན། ཕྱིས་ནི་འདི་འདྲ་
བ་ཡང་དག་པར་འབྱོར་བའམ་ཕྲད་པར་ག་ལ་འགྱུར་ཏེ། དམྱལ་བ་སོགས་མི་
ཁོམས་པའི་གནས་སྐབས་ན་འཕྲལ་ཡུན་དུ་ཕན་པའི་དོན་ཚུལ་བཞིན་གྲུབ་པ་ཤིན་ཏུ་རྙེད་
པ་དཀའ་བའི་ཕྱིར་ན་ཕན་གནོད་ཀྱི་ཆོས་དགེ་སྒྲུབ་སྡིག་སྤང་གི་ཚུལ་སོ་སོ་རབ་ཏུ་རྣམ་པར་
འབྱེད་པར་བྱ་བར་མི་ནུས་པའི་ཕྱིར་རོ་སྙམ་དུ་དགོངས་པའོ། །ད་ནི་བྱང་ཆུབ་
ཀྱི་སེམས་ཡོངས་སུ་བཟུང་བའི་དོན་དུ་དེ་ལ་འདོད་པ་བསྐྱེད་པའི་ཕྱིར་ཕན་
ཡོན་བསྟན་པ་ནི། ཇི་ལྟར་ན་ཉི་མ་མེད་པའི་མཚན་མོ་ཟླ་བ་མེད་པའི་མུན་
ནག་སྐར་མ་མེད་པའི་སྤྲིན་རུམ་ན། གློག་འགྱུ་བ་ན་སྐད་ཅིག་ཙམ་ལ་དངོས་པོར་
གྱུར་པ་རྣམས་རབ་ཏུ་སྣང་བར་སྟོན་པ་ལྟར། དེ་བཞིན་དུ་ཐམས་ཅད་མཁྱེན་པའི་ཡེ་



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཤེས་ཀྱི་ཉི་མ་མ་ཤར་བའི་མཚན་མོ། བླང་དོར་གྱི་གནས་སྟོན་པའི་དགེ་བའི་བཤེས་གཉེན་གྱི་ཟླ་བ་
མེད་ པས་ མུན་ནག །ཉོན་མོངས་པའི་སྤྲིན་ཚོགས་འཁྲིགས་པའི་འཁོར་བར་གནས་པའི་སེམས་ཅན་
རྣམས་ལ། ཀོང་སྟོན་གྱི་འགྲེལ་པ་ལས། དཔེ་དེ་བཞིན་དུ་ཉི་མ་དང་འདྲ་བ་སངས་རྒྱས་ཀྱི་ཡེ་ཤེས་དང་།
ཟླ་བ་དང་འདྲ་བ་ས་དང་པོའི་རྟོགས་པ་དང་། རྒྱུ་སྐར་གྱི་སྣང་བ་དང་འདྲ་བ་ཚོགས་སྦྱོར་གྱི་ཡེ་ཤེས་དང་
བྲལ་བ། མ་རིག་པའི་སྤྲིན་རུམ་ན་གནས་པའི་འཇིག་རྟེན་པ་ལ་བདག་རྐྱེན་སངས་རྒྱས་ཀྱི་མཐུ་ཡིས། ཞེས་
གསུངས་སོ། །སངས་རྒྱས་ཀྱི་བྱིན་གྱིས་བརླབ་ཀྱི་མཐུ་ཡིས་བརྒྱ་ལམ་ན། འཇིག་
རྟེན་གྱི་སྐྱེ་བོའི་རྒྱུད་ལ་ཕན་པ་དང་བདེ་བའི་རྒྱུར་གྱུར་པའི་བསོད་ནམས་ཀྱི་
བློ་གྲོས་ཐང་འགའ་ཙམ་འབྱུང་ངོ༌། །དེ་ལྟ་བས་ན་དགེ་བ་ཉམས་ཆུང་ངུ་སྟོབས་
དང་བྲལ་བ་ཉིད་ཡིན་ལ་དུས་རྟག་ཏུ། སྡིག་པ་སྟོབས་ཆེན་པོ་དམྱལ་བ་ལ་
སོགས་པའི་བྱང་ཆུབ་ཉིད་ལ་སེམས་ཅན་ཐམས་ཅད་གནོད་པར་བྱ་བའི་སེམས་མིན་པ།
དགེ་བ་གཞན་གང་ཞིག་གིས་ཟིལ་གྱིས་གནོན་པར་འགྱུར། སྔོན་སློབ་པ་ལམ་
གྱི་དུས་ན་བསྐལ་པ་དུ་མར་འབད་ པས་རབ་ཏུ་དགོངས་པར་མཛད་པ་ཡི།
ཐུབ་དབང་བཅོམ་ལྡན་འདས་རྣམས་ཀྱིས་བྱང་ཆུབ་ཀྱི་སེམས་འདི་ཉིད་ཕན་
བདེ་ཐམས་ཅད་ཀྱི་རྒྱུ་ཡིན་པར་གཟིགས་ཏེ། ཐུབ་དབང་རྣམས་ཀྱིས་སྔར་བྱས་ཀྱི་སྡིག་བ་
དག་པ། ཕྱིན་ཆད་ ཀྱི་ སྡིག་རྒྱུན་གཅོད་པ། ཉོན་མོངས་པ་ཟིལ་གྱིས་གནོན་པ། དགེ་རྩ་གོང་འཕེལ་དུ་
འགྱུར་བ་ལ་བྱང་ཆུབ་ཀྱི་སེམས་འདི་ཉིད་ཀྱིས་ཕན་པར་གཟིགས་སོ། །འདིས་ནི་ཚད་མེད་ཅིང་
གཞལ་དུ་མེད་པའི་སྐྱེ་བོའི་ཚོགས་རྣམས་ཀྱིས། བདེ་བའི་མཆོག་རྫོགས་པའི་
བྱང་ཆུབ་བདེ་བདེ་ནི་དཀའ་ཚེགས་མེད་པ། བླག་བླག་ནི་མྱུར་བའོ། །སྟེ་མྱུར་བ་ཉིད་དུ་
ཐོབ་པར་བྱེད་དོ། །བསྐལ་པ་གྲངས་མེད་པའི་དུས་ན་ཅི་སྟེ་བདེ་བླག་མིན་ཞེ་ན། སྲིད་པའི་སྡུག་
བསྔལ་ལ་ལྟོས་ན་བདེ་བླག་མིན་ཏེ། སྲིད་པའི་སྡུག་བསྔལ་གྱི་ཡུན་ལ་ལྟོས་ནས་དང་འབྲས་བུ་མཆོག་ཏུ་
- 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་བ་ལ་ལྟོས་ནས་བདེ་བླག་ཡིན་ཞེས་བདག་གི་བླ་མས་གསུངས་སོ། །ཞེས་ཊཱི་ཀ་གསུང་སྒྲོས་མ་
ལས་འབྱུང་། །བྱང་སེམས་རང་དང་སེམས་ཅན་གཞན་ལ་གནས་སྐབས་ཕན་པ་དང་མཐར་ཐུག་
བདེ་བའི་རྒྱུ་ཉིད་ཡིན་པ་རྒྱུ་མཚན་འདིའི་ཕྱིར་ཡང་རིན་ཆེན་བྱང་ཆུབ་ཀྱི་སེམས་ཡོངས་
སུ་གཏང་བར་མི་བྱའོ་ཞེས་བསྟན་པའི་ཕྱིར་རང་དོན་སྲིད་པའི་སྡུག་བསྔལ་བརྒྱ་
ཕྲག་སྟེ་མཐར་ཐུག་པ་མེད་པ་དག་གཞོམ་པ་སྟེ་མེད་པར་འདོད་ཅིང་། བདག་
ཉིད་འབའ་ཞིག་གི་མ་ཡིན་པར་གཞན་དོན་སེམས་ཅན་ཐམས་ཅད་ཀྱི་སྐྱེ་རྒ་ན་འཆི་
སོགས་མི་བདེ་བ་མཐའ་དག་བསལ་བར་འདོད་པ་དང་། རང་གཞན་གཉིས་ཀའི་དོན་
མངོན་པར་མཐོ་བ་དང་ངེས་པར་ལེགས་པའི་བདེ་བ་མང་པོ་བརྒྱ་ཕྲག་དག་ལ་
སྤྱོད་པར་འདོད་པས་ཀྱང་། བྱང་ཆུབ་ཀྱི་སེམས་འདི་ཉིད་དུས་རྟག་ཏུ་གཏང་
བར་མི་བྱའོ། །ཀླུ་སྒྲུབ་ཀྱིས། སྐྱེས་བུ་གང་ཞིག་སྐད་ཅིག་ཙམ། །བྱང་ཆུབ་སེམས་ནི་སྒོམ་བྱེད་པ། །དེ་ཡི་
བསོད་ནམས་ཕུང་པོ་ནི། །རྒྱལ་བ་ཡིས་ཀྱང་བགྲང་མི་སྤྱོད། །ཅེས་གསུངས་སོ། །བྱང་ཆུབ་ཀྱི་སེམས་
རང་གི་རྒྱུད་ལ་སྐྱེས་པར་གྱུར་ན་སྐད་ཅིག་གཅིག་གིས། འཁོར་བའི་བརྩོན་
རར་འདོད་ཆགས་ལ་སོགས་པས་བསྡམས་པའི་ཉམ་ཐག་པ་རྣམས། ཡོན་ཏན་
གཞན་མེད་ཀྱང་མིང་གནས་ འགྱུར་ཏེ་བདེ་བར་གཤེགས་པ་རྣམས་ཀྱི་སྲས་ཞེས་
བརྗོད་པར་བྱ་ཞིང་། དོན་གནས་འགྱུར་ཏེ་འཇིག་རྟེན་གྱི་ལྷ་དང་ལྷ་མིན་དང་
མིར་བཅས་པས་ཕྱག་བྱ་བར་འགྱུར་རོ། །ཕན་ཡོན་དཔེའི་སྒོ་ནས་བསྟན་པ་ལ་དྲུག་ལས།
དང་པོ་གསེར་འགྱུར་གྱི་དཔེས་སངས་རྒྱས་ཐོབ་པར་བསྟན་པ་ནི། ལུས་མཚན་དཔེས་སྤྲས་པའི་སྐུར་
འགྱུར་བའི་ཡོན་ཏན་དང་སངས་རྒྱས་ཐོབ་པའི་ ཕན་ཡོན་མཐོང་བའི་རྒྱུ་མཚན་འདི་ལས་
ཀྱང་བྱང་ཆུབ་ཀྱི་སེམས་རང་རྒྱུད་དུ་བླང་བ་ལ་འབད་པར་བྱའོ་ཞེས་བསྟན་པ་ནི་
- 10 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
གསེར་འགྱུར་གྱི་རྩི་ཡི་རྣམ་པ་ཤིན་ཏུ་ཆེར་སྒྱུར་བར་བྱེད་པའི་མཆོག་ལྟ་བུ།
མི་གཙང་བའི་ རང་བཞིན་གྱི་ལུས་འདི་བླངས་ཏེ་བཟུང་ནས་རྒྱལ་བའི་སྐུ།
རྒུད་པ་མཐའ་དག་ལས་སྐྱོབ་ཅིང་དགོས་འདོད་མ་ལུས་པ་ཐམས་ཅད་འབྱུང་བའི་རིན་ཆེན་རིན་
ཐང་གི་ཚད་གཞལ་དུ་མེད་པར་བསྒྱུར་བར་བྱེད་པས་ན། དེ་སྒྱུར་བར་བྱེད་པའི་བྱང་
ཆུབ་ཀྱི་སེམས་ཞེས་བྱ་བ་འདི་ཇི་ལྟར་བླང་བ་བཞིན་གཡོ་བ་མེད་པར་རབ་ཏུ་
བརྟན་པར་ཟུངས་ཤིག །འཕགས་པ་ཕལ་ཆེན་སྡོང་པོ་རྒྱན་པའི་ལེའུར་བྱམས་པས་ནོར་
བཟང་ལ་བྱང་ཆུབ་སེམས་ཀྱི་དཔེ་བཤད་པའི་ ཚིག་ཡིན་ནོ། །ཕལ་ཆེན་ཨ་པའི་ནང་ཡོད། བྱམས་
པའི་རྣམ་པར་ཐར་ལས། རིགས་ཀྱི་བུ་ནོར་བཟང་འོག་ནས་འབྱུང་བ་འདི་ལྟ་སྟེ། དཔེར་
ན་གསེར་འགྱུར་གྱི་རྩི་དངུལ་ཆུའི་རིགས་གསེར་དུ་སྣང་བ་ཞེས་བྱ་བ་ཡོད་དེ། བསྒྱུར་
བྱེད་གསེར་འགྱུར་གྱི་རྩི་དེ་སྲང་གཅིག་གིས་ཀྱང་ བསྒྱུར་བྱ་ལྕགས་སྲང་སྟོང་གསེར་དུ་
བསྒྱུར་རོ། །དངུལ་ཆུའི་རིགས་གསེར་དུ་སྣང་བ་ཞེས་བྱ་བའི་སྲང་གཅིག་པོ་དེ་ནི་ལྕགས་
སྲང་སྟོང་པོ་དེས་ཚུར་ཟད་པར་བྱ་བའམ་ལྕགས་སུ་བསྒྱུར་བར་མི་ནུས་སོ། །དེ་
བཞིན་དུ་ རྣམ་པ་ཐམས་ཅད་མཁྱེན་པ་ཉིད་དུ་ ཐོབ་ པའི་ དོན་དུ་སེམས་བསྐྱེད་པའི་
བཅུད་ཀྱིས་ལེན་ ཏེ་སེམས་བསྐྱེད་དེའི་ངོ་བོ་ནི་སྦྱིན་པ་སོགས་དགེ་བའི་རྩ་བ་རྣམས་སྙིང་རྗེས་
གཞན་དོན་དུ་ཡོངས་སུ་བསྔོས་ ཤིང་རྫོགས་བྱང་ལ་དམིགས་ པའི་ཡེ་ཤེས་ ཏེ་ཤེས་རབ་ཀྱིས་
སེམས་བསྐྱེད་ཀྱི་ངོ་བོ་ནི་སྙིང་རྗེ་དང་ཤེས་རབ་ཟུང་འཇུག་ཞིག་ཡིན་ཏེ། རྒྱན་ལས། སེམས་བསྐྱེད་པ་ནི་
གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །ཅེས་སྙིང་རྗེའི་གཞན་དོན་དང་། ཤེས་རབ་
ཀྱིས་རྫོགས་བྱང་ལ་དམིགས་པ་སྟེ་དོན་གཉིས་སམ་ཟུར་གཉིས་དང་ལྡན་པའོ། །ཡོངས་སུ་བཟུང་
བ་ནི་སྲོག་གཅོད་སོགས་ལས་དང་འདོད་ཆགས་སོགས་ཉོན་མོངས་པའི་སྒྲིབ་པའི་ལྕགས་
- 11 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅད་མེད་ ནས་ཟད་པར་བྱས་ཏེ། རང་རྒྱུད་ ཀྱིས་ བསྡུས་ པའི་ལས་ཉོན་སོགས་ཆོས་
ཕུང་ཁམས་སྐྱེ་མཆེད་ཀྱི་ཐམས་ཅད་རྣམ་པར་ཐམས་ཅད་མཁྱེན་པའི་གསེར་གྱི་ཁ་དོག་
ཏུ་བྱེད་ཀྱང་ཐམས་ཅད་མཁྱེན་པ་ཉིད་དུ་སེམས་བསྐྱེད་པའི་བཅུད་ཀྱིས་ལེན་
གཅིག་པོ་བྱང་ཆུབ་ཀྱི་སེམས་དེ་ནི་ལས་སྒྲིབ་དང་ཉོན་མོངས་པའི་སྒྲིབ་པའི་ལྕགས་
ཐམས་ཅད་ཀྱིས་ཀྱང་ཚུར་ཉོན་མོངས་པ་ཅན་དུ་བསྒྱུར་བའམ་ཟད་པར་བྱ་བར་མི་
ནུས་སོ། །ཞེས་གསུངས་སོ། །ལྷ་དང་མི་ལ་སོགས་པ་སྲིད་པའི་འགྲོ་བ་རྣམས་སུ་
མངོན་མཐོ་དང་ ངེས་ ལེགས་ ཀྱི་ ཕུན་སུམ་ཚོགས་པའི་འབྱོར་བར་ཐོབ་ པར་ འདོད་པ་རྣམས་
ཀྱིས་ཀྱང་སྐབས་འདིར་བྱང་ཆུབ་ཀྱི་སེམས་ལ་ཡིད་གཉིས་ཀྱི་ཐེ་ཚོམ་དང་ ཡང་དག་པ་མ་ཡིན་
སྙམ་པའི་ཕྱིན་ཅི་ལོག་མི་བྱའོ་ཞེས་བསྟན་པ་ནི། འགྲོ་བའི་དེད་དཔོན་གཅིག་པུ་
རྫོགས་པའི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་ཚད་མེད་ཅིང་
གཞལ་དུ་མེད་པའི་རྣམ་མཁྱེན་གྱི་བློས། ལེགས་པར་ཏེ་མ་ནོར་བ་དང་ཡོངས་སུ་སྟེ་ ཡུན་
རིང་དུ་བརྟགས་ན་བྱང་ཆུབ་ ཀྱི་སེམས་འདི་ཉིད་ནི་ ཚེ་ བསོད་ནམས་སོགས་འཇིག་རྟེན་དང་
སྟོབས་དང་མི་འཇིགས་པ་སོགས་འཇིག་རྟེན་ལས་འདས་པའི་ཕུན་སུམ་ཚོགས་པ་ཐམས་
ཅད་ཀྱི་རྒྱུ་སྔར་ བྱས་ ཀྱི་སྡིག་པ་དག་པ། ཕྱིན་ཆད་ཀྱི་སྡིག་རྒྱུན་གཅོད་པ། ཉོན་མོངས་པ་ཟིལ་གྱིས་
གནོན་པ་དགེ་རྩ་མི་ཟད་ཅིང་གོང་འཕེལ་དུ་འགྱུར་བ་སོགས་ཡིན་པའི་ཕྱིན་རིན་ཐང་ཆེ་བས།
འགྲོ་བ་ལྔའི་གནས་དང་འཁོར་བ་གཏན་དུ་བྲལ་བར་འདོད་པ་རྣམས། རིན་ཆེན་
བྱང་ཆུབ་ཀྱི་སེམས་འདི་ཉིད་དྲན་པའི་སྒོ་ནས་ལེགས་པར་ཤེས་བཞིན་གྱི་སྒོ་
ནས་བརྟན་པར་ཟུངས་ཤིག །དེའང་འཕགས་པ་བྱམས་པའི་རྣམ་པར་ཐར་པ་
འཕགས་པ་ཕལ་བོ་ཆེའི་སྡོང་པོ་རྒྱན་པའི་ལེའུ་བྱམས་པས་ནོར་བཟང་ལ་བྱང་ཆུབ་སེམས་ཀྱི་དཔེ་བཤད་
-
- 12 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
པའི་ཚིག་ཡིན་ནོ། །ཕལ་ཆེན་ཨ་པ་ཡིན། ལས། རིགས་ཀྱི་བུ་ཞེས་གཞོན་ནུ་ནོར་བཟང་ལ་བོས་
ནས་འོག་ནས་འབྱུང་བ་འདི་ལྟ་སྟེ། དཔེར་ན་ཇི་སྲིད་དུ་མེ་ཤེལ་ལས་གྲུབ་པའི་ཉི་མའི་དཀྱིལ་
འཁོར་དང་ཆུ་ཤེལ་ལས་གྲུབ་པའི་ཟླ་བའི་དཀྱིལ་འཁོར་གྱི་འོད་ཀྱིས་སྣང་བར་བྱེད་པ་
སྟེ་ཉི་ཟླ་ཇི་སྲིད་གནས་ཀྱི་བར་དེ་སྲིད་དུ་གསེར་སོགས་ནོར་དང་། འབྲས་སོགས་འབྲུ་དང་།
སྤུག་སོགས་རིན་པོ་ཆེ་དང་། ས་ལེ་སྒྲིམ་སྟེ་གསེར་དང་། རིན་ཆེན་གཉིས་པའི་དངུལ་དང་།
མན་དཱ་ར་བ་སོགས་མེ་ཏོག་དང་། ཙནྡ་དཀར་དམར་སོགས་སྤོས་དང་། རིན་པོ་ཆེའི་ཕྲེང་བ་
དང༌། གར་བུ་གུར་གུམ་སོགས་བྱུག་པ་དང་། དར་ཟབ་སོགས་གོས་དང༌། རྒྱུ་རྫས་ཀྱི་
ལོངས་སྤྱོད་གང་ཇི་སྙེད་པ་དེ་དག་ཡོངས་སུ་རྫོགས་པ་ཐམས་ཅད་ཀྱིས་ཀྱང་ནོར་བུ་
རིན་པོ་ཆེ་དབང་གི་རྒྱལ་པོའི་རིན་དུ་མི་བཟོད་པའམ་མི་ཆོག་གོ །གོང་གི་ནོར་དང་འབྲུ་
སོགས་ཀྱིས་ནོར་བུ་རིན་པོ་ཆེའི་རིན་དུ་བཟོད་པའི་དུས་གཏན་ནས་འོང་རྒྱུ་མེད་པའི་དཔེ་ཡིན་ནོ། །
དོ། །དཔེ་དེ་བཞིན་དུ་ཇི་སྲིད་དུ་འདས་མ་འོངས་ད་ལྟ་དུས་གསུམ་དུ་རྟོགས་བྱེད་ཐམས་
ཅད་མཁྱེན་པའི་རྣམ་པར་མི་རྟོག་པའི་ཡེ་ཤེས་ཀྱིས་རྟོགས་བྱ་ཆོས་ཀྱི་དབྱིངས་ཀྱི་ཡུལ་
སྣང་བར་མཛད་པ་སྟེ་ཆོས་ཅན་ དང༌ ཆོས་ ཉིད་ རོ་ གཅིག་ ཏུ་ འདྲེས་ པ་ དེ་ ཉིད་ མ་འགགས་པར་
རྟག་ཏུ་མཁྱེན་པའི་དུས་དེ་སྲིད་དུ་མཐོ་རིས་ལྷ་དང་མིའི་སེམས་ཅན་ཐམས་ཅད་དང་།
ཉན་ཐོས་དགྲ་བཅོམ་པ་རྣམས་དང་གང་ཟག་གི་བདག་མེད་དང་གཟུང་བ་ཆོས་ཀྱི་བདག་མེད་པ་
རྟོགས་པའི་རང་སངས་རྒྱས་ཀྱི་དགེ་བའི་རྩ་བ་སོ་སྐྱེའི་དགེ་བ་མཐའ་དག་དང་འཕགས་པའི་
རྗེས་ཐོབ་ ཀྱི་དགེ་བ་ཟག་པ་དང་བཅས་པ་དང་། འཕགས་པའི་མཉམ་བཞག་ཟག་པ་མེད་
པ་གང་ཇི་སྙེད་པའི་དགེ་རྩ་དེ་དག་ཐམས་ཅད་ཀྱིས་ཀྱང་བྱང་ཆུབ་ཏུ་སེམས་བསྐྱེད་
པའི་ནོར་བུ་རིན་པོ་ཆེ་དབང་གི་རྒྱལ་པོའི་རིན་དུ་མི་ཆོག་གོ་འདི་དང་ཐམས་ཅད་
མཁྱེན་པའི་ཡེ་ཤེས་ཀྱིས་ཆོས་ཀྱི་དབྱིངས་ཀྱི་ཡུལ་སྣང་བ་མི་མཛད་པའི་དུས་གཏན་ནས་མེད་པ་ཡིན་
- 13 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར་ཞེས་གསུངས་སོ། །མཆོག་ཏུ་སྟེ་རབ་ཏུ་ཉན་རང་དང་། འཇིག་རྟེན་གཞན་རྣམས་དང་
ཐུན་མོང་མ་ཡིན་པ་ཕུལ་དུ་བྱུང་བ་དང་ལྡན་པའི་དཔག་བསམ་གྱི་ཤིང་ལྟ་བུ་
ཡོན་ཏན་གྱི་ཆེ་བའི་བདག་ཉིད་བསྟན་པའི་ཕྱིར་སེམས་བསྐྱེད་ཀྱིས་ཟིན་པ་མ་ཡིན་
པའི་ལུས་ངག་གི་ དགེ་བ་གཞན་ཀུན་དཔེར་ན་ ཆུ་ཤིང་གིས་འབྲས་བུ་ལན་གཅིག་
བསྐྱེད་པའམ་སྨིན་ནས་སླར་མི་བསྐྱེད་པ་བཞིན་དུ་ནི། ལྷ་དང་མིའི་བདེ་བའི་འབྲས་
བུ་བསྐྱེད་ནས་དགེ་བ་རང་ཉིད་ཟད་པར་འགྱུར་བ་ཉིད་ཡིན་ལ། བྱང་ཆུབ་སེམས་
ཀྱི་དགེ་བ་ནི་ལྗོན་ཤིང་ལྗོན་ཤིང་ནི་ཤིང་སྐམ་པོ་མིན་པའི་མིང་། བཟང་པོ་བཞིན་དུ་དུས་རྟག་
པར་ཡང་། ལྷ་དང་མིར་སྐྱེས་པ་རྣམས་ལ་བདེ་བ་ཕུན་སུམ་ཚོགས་པའི་འབྲས་
བུ་འབྱིན་པས་ཀྱང་མི་ཟད་པར་གོང་ནས་གོང་དུ་འཕེལ་བར་འགྱུར་རོ། །དེ་
ཡང་བློ་གྲོས་མི་ཟད་པས་བསྟན་པ་ལས། བཙུན་པ་ཤ་ར་བྲམ་ཟེ་ རྒྱལ་གྱི་ཆུང་བ་ཤྭ་རི་
ཞེས་པ་《བྲམ་ཟེ་མ་ཐ་རའི་བུ་མོ་ཡིན་ནོ། །》དེའི་བུ་ཡིན་པས་ཤྭ་རིའི་བུ་ཞེས་བྱའོ། །དབང་པོའི་བརྡ་སྤྲོད་པ་
ལ་ཤིན་ཏུ་མཁས་སོ། །དྭ་ཏིའི་བུ་འདི་ལྟ་སྟེ། དཔེར་ན་རྒྱ་མཚོ་ཆེན་པོར་ཆུའི་ཐིག་
པ་ཆུང་ངུ་ཞིག་ལྷུང་བ་ནི་དུས་ཡུན་རིང་པོ་བསྐལ་པའི་མཐར་ཐུག་གི་བར་དུ་ཡང་བར་མ་
དོར་ཡོངས་སུ་ཟད་པའམ་གཏུགས་པ་མེད་དོ། །དེ་བཞིན་དུ་གཞན་སེམས་ཅན་གྱི་
དོན་དུ་བླ་ན་མེད་པའི་བྱང་ཆུབ་ཏུ་ཡོངས་སུ་བསྔོས་པའི་དགེ་བའི་རྩ་བ་ནི་བྱང་ཆུབ་
ཀྱི་སྙིང་པོ་ སྟེ་སངས་རྒྱས་པ་ ལ་ཐུག་གི་བར་དུ་བར་མ་དོར་ཡོངས་སུ་ཟད་པའམ་
གཏུགས་པ་མེད་དོ་ཞེས་གསུངས་སོ། །སྲོག་གཅོད་སོགས་ཡང་མི་དགེ་བའི་ཕྱོགས་
ཟད་ ཅིང་མེད་པར་བྱེད་པའི་རྒྱུ་ཡང་ བྱང་ཆུབ་ཀྱི་སེམས་ཡིན་པར་བསྟན་པ་ནི། སྡིག་
པ་ཤིན་ཏུ་མི་བཟད་པ་མཚམས་མེད་པའི་ལས་ལྟ་བུར་བྱས་ན་ཡང་། སྐྱེས་བུ་
དཔའ་བོ་སྟོབས་དང་ལྡན་པ་དག་ལ་བསྟེན་ནས་འཇིགས་པ་ཆེན་པོ་ལས་སྒྲོལ་
t
- 14 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
བ་ལྟར། བྱང་ཆུབ་ཀྱི་སེམས་གང་ལ་བསྟེན་ནས་སྐད་ཅིག་ཡུད་ཙམ་ཉིད་ཀྱིས་
སྒྲོལ་བར་འགྱུར་བ་ཡིན་པས། དེ་ལ་བག་ཡོད་པ་ཅན་རྣམས་ཀྱིས་ཅིས་མི་
བསྟེན་གཉེན་པོ་བྱང་ཆུབ་ཀྱི་སེམས་དང་འབྲེལ་བའི་བཤགས་པས་ནི་མཚམས་མེད་ཀྱི་སྡིག་པའང་
གནས་སྐབས་ཟིལ་གྱིས་གནོན་ཅིང་སྲབ་པར་བྱེད་ནུས་ཏེ། ལས་རྣམ་འབྱེད་ལས། ཤིན་ཏུ་མི་ཟད་ལས་
རྣམས་བྱས་པ་ནི། །བདག་ལ་རྣམ་པར་སྨོད་པས་དྲན་པར་འགྱུར། །རབ་ཏུ་བཤགས་དང་སྡོམ་པར་བྱེད་
པ་ཡིས། །དེ་དག་ཤིན་ཏུ་རྩད་ནས་བཏོན་པ་བཞིན། །ཞེས་དང་། གོང་དུ་ཡང་། དེ་ལྟས་དགེ་བ་ཉམས་
ཆུང་ཉིད་ལ་རྟག །སྡིག་པ་སྟོབས་ཆེན་ཤིན་ཏུ་མི་བཟད་པ། །དེ་ནི་རྫོགས་པའི་བྱང་ཆུབ་སེམས་མིན་པ།།
དགེ་གཞན་གང་གིས་ཟིལ་གྱིས་གནོན་པར་འགྱུར། །ཞེས་སོ། །དེ་ཡང་བློ་གྲོས་མི་ཟད་པས་
བསྟན་པ་ལས། རིགས་ཀྱི་བུ་འདི་ལྟ་སྟེ། དཔེར་ན་སྐྱེས་བུ་དཔའ་བོ་ལ་ཡང་
དག་པར་བསྟན་པ་ན་དགྲ་བོ་ཐམས་ཅད་ཀྱིས་མི་འཇིགས་སོ། །དེ་བཞིན་དུ་
བྱང་ཆུབ་ཏུ་སེམས་བསྐྱེད་པའི་སྐྱེས་བུ་དཔའ་བོ་ཡང་དག་པར་བསྟེན་པའི་བྱང་
ཆུབ་སེམས་དཔའ་ནི་ཉེས་པར་སྤྱོད་པའི་དགྲ་བོ་ཐམས་ཅད་ཀྱིས་མི་འཇིགས་
སོ་ཞེས་གསུངས་སོ། །འཕགས་ པ་ ཕལ་པོ་ཆེའི་ མདོ་ སྡོང་པོ་རྒྱན་པའི་ལེའུ་ལས། བྱམས་པས་
ནོར་བཟང་ལ་བཀའ་སྩལ་པ། རིགས་ཀྱི་བུ་འདི་ལྟར་ཏེ་དཔེར་ན། དཔའ་བོ་ལ་བརྟེན་པའི་མི་ནི་དགྲ་
ཐམས་ཅད་ཀྱིས་མི་འཇིགས་སོ། །དེ་བཞིན་དུ་བྱང་ཆུབ་སེམས་དཔའ་ཐམས་ཅད་མཁྱེན་པ་ཉིད་དུ་
སེམས་བསྐྱེད་པ་དཔའ་བོ་ལ་བརྟེན་པ་ཡང་སྤྱོད་པ་ངན་པའི་དགྲ་ཐམས་ཅད་ཀྱིས་མི་ཚུགས་སོ། །ཞེས་
གསུངས་སོ། །བྱང་ཆུབ་སེམས་ཀྱིས་སྡིག་པ་ཟད་པའི་དཔེ་གཞན་ཡང་དེས་ནི་དུས་
མཐའི་མེས་བསམ་གཏན་དང་པོ་མན་ཆད་སྲེག་པ་དེ་བཞིན་དུ་ཉེ་བའི་མཚམས་མེད་
སོགས་སྡིག་པ་ཆེན་པོ་ངན་སོང་གི་རྒྱུར་གྱུར་པ་རྣམས། བྱ་རྫོགས་ཀྱི་སྐད་ཅིག་
གཅིག་གིས་ངེས་པར་སྲེག་པར་བྱེད་པས། དེ་ལ་བག་ཅན་རྣམས་ཀྱིས་ཅིས་
- 15 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་བསྟེན། གཞུང་འདིར་བཤད་པ་ཙམ་དུ་མ་ཟད་གཞན་ཡང་བྱང་ཆུབ་ཀྱི་སེམས་དེ་ཡི་ཕན་
མོན་ཏེ་ངོ་བོ་ཉིད་དུ་གྱུར་པའི་ཡོན་ཏན་དཔག་ཏུ་མེད་པ་དག །རྒྱལ་བའི་རྒྱལ་ཚབ་
ཐུགས་བྱམས་པའི་རང་བཞིན་སྐྱེ་རྒུ་ཀུན་གྱི་མགོན་ དུ་གྱུར་ཅིང་ཤེས་བྱ་ཐམས་ཅད་གཟིགས་པའི་
བློ་གྲོས་དང་ལྡན་པས་གྲོང་ཁྱེར་སྐྱིད་པའི་འབྱུང་གནས་ཀྱི་དེད་དཔོན་ནོར་བསྟན་གྱི་བུ་
བྱང་ཆུབ་སེམས་དཔའ་གཞོན་ནུ་ ནོར་བཟང་ལ་ དཔེ་ ཉིས་བརྒྱ་དང་སུམ་ཅུའི་སྒོ་ནས་
བཤད་ པ་ལས་ཤེས་པར་བྱ་དགོས་པ་ཉིད་དོ། །དེ་ལྟར་ཡང་ཕལ་པོ་ཆེའི་སྡོང་པོ་བཀོད་པ་
ལས། སེམས་དཔའ་ནོར་བཟང་གིས་འཇམ་པའི་དབྱངས་ལས་བྱང་ཆུབ་ཏུ་སེམས་བསྐྱེད་པ་མནོས་ཏེ་
དགེ་བའི་བཤེས་གཉེན་བརྒྱ་ཕྲག་གཅིག་དང་དགུའི་མཐར་ཁྱེའུ་དཔལ་གྱི་འབྱུང་གནས་དང་བུ་མོ་དཔལ་
གྱི་བློ་གྲོས་མ་ལས་གནང་བ་ཐོབ་སྟེ། རྒྱལ་བ་བྱམས་པ། རྒྱ་མཚོའི་འགྲམ་གྱི་ཁང་པ་ཆེན་པོ་རྣམ་པར་
སྣང་མཛད་ཀྱི་རྒྱན་གྱིས་བརྒྱན་པ་ཞེས་བྱ་བ་ན་བཞུགས་པ་དེར་སོང་ནས། བྱམས་པ་ལ་ཐལ་མོ་སྦྱར་ཏེ།
འཕགས་པ་བདག་གིས་བྱང་ཆུབ་ཏུ་སེམས་བསྐྱེད་ན། ད་ཇི་ལྟར་བསླབ་པར་བྱ་བ་དང་། ཇི་ལྟར་ནན་
ཏན་དུ་བྱ་བ་བསྟན་དུ་གསོལ་ཞེས་ཞུས་པ་དང་། བྱམས་པས་ལེགས་སོ་བྱིན་ནས་རིགས་ཀྱི་བུ་བྱང་
ཆུབ་ཀྱི་སེམས་ནི་སངས་རྒྱས་ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། །འགྲོ་བ་
ཐམས་ཅད་ཀྱི་དཀར་པོའི་ཆོས་རྣམ་པར་འཕེལ་བར་བྱེད་པས་ཞིང་ས་ལྟ་བུའོ།།
འཇིག་རྟེན་ཐམས་ཅད་བརྟེན་པས་ས་ལྟ་བུའོ། །བྱང་ཆུབ་སེམས་དཔའ་ཐམས་
ཅད་ ཡོངས་སུ་སྲུང་བས་ ཕ་ལྟ་བུའོ། །དབུལ་བ་ ཐམས་ཅད་ཡང་དག་པར་
གཅོད་པས་རྣམ་ཐོས་ཀྱི་བུ་ལྟའོ། །དོན་ཐམས་ཅད་ཡང་དག་པར་སྒྲུབ་པས་
ཡིད་བཞིན་གྱི་ནོར་བུའི་རྒྱལ་པོ་ལྟ་བུའོ། །བསམ་པ་ཐམས་ཅད་ཡོངས་སུ་
རྫོགས་པར་བྱེད་པས་བུམ་པ་བཟང་པོ་ལྟ་བུའོ། །ཉོན་མོངས་པའི་དགྲ་ཕམ་
པར་བྱ་བ་ལ་མདུང་ཐུང་ལྟ་བུའོ། །ཞེས་བྱ་བ་ལ་སོགས་པ་རྒྱ་ཆེར་ཕལ་ཆེན་ལ་



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
པའི་ནང་ཡོད་གསུངས་སོ། །ཀླུ་སྒྲུབ་ཀྱིས། སྐྱེས་བུ་གང་ཞིག་སྐད་ཅིག་ཙམ། །བྱང་ཆུབ་སེམས་ནི་
སྒོམ་བྱེད་པ། །དེ་ཡི་བསོད་ནམས་ཕུང་པོ་ནི། །རྒྱལ་བ་ཡིས་ཀྱང་བགྲང་མི་སྤྱོད། །ད་ནི་བྱང་ཆུབ་
ཀྱི་རབ་ཏུ་དབྱེ་བ་བསྟན་པའི་ཕྱིར་ཕན་ཡོན་བསྟན་མ་ཐག་པའི་བྱུང་ཆུབ་ཀྱི་
སེམས་དེ་མདོར་བསྡུ་ན། རྣམ་པ་གཉིས་སུ་ཤེས་པར་བྱ་སྟེ། འགྲོ་བ་ཐམས་
ཅད་འཁོར་བ་ལས་སྒྲོལ་ཏེ་རྫོགས་པའི་བྱང་ཆུབ་ཆེན་པོར་བཀོད་པར་སྨོན་
པའི་སེམས་དང་ནི། སེམས་སྔ་མ་དེ་སྔོན་དུ་སོང་ནས་སྡོམ་པ་བླངས་ཏེ་བྱང་
ཆུབ་ཐོབ་པའི་ཕྱིར་ཚོགས་རྣམས་ལ་འཇུག་པ་ཉིད་ཡིན་ནོ་བསླབ་བཏུས་ལས། དེ་ལ་
བྱང་ཆུབ་སྨོན་པའི་སེམས་ནི། གཞན་དོན་དུ་སངས་རྒྱས་སུ་འགྱུར་བར་བྱའོ་ཞེས་སྨོན་པ་ལས་སྐྱེས་པ་
ཡིན་ཏེ་ཞེས་དང་། འཇུག་པའང་གཞན་དོན་དུ་བྱང་ཆུབ་ཐུན་མོང་མ་ཡིན་པའི་སྒྲུབ་བྱེད་ལ་འཇུག་པའི་
སེམས་དང་། ཞེས་གསུངས་སོ། །ཉིད་ཀྱི་སྒྲས་འདི་གཉིས་ཁོ་ནའོ་ཞེས་པའི་དོན་ནོ། །
དེ་སྐད་དུ་ཡང་སྡོང་པོ་བཀོད་པ་ལས། རིགས་ཀྱི་བུ་སེམས་ཅན་གྱི་འཇིག་རྟེན་
ན་སེམས་ཅན་གང་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
སྨོན་པ་དེ་དག་ཀྱང་དཀོན་ནོ། །དེ་བས་ཀྱང་གང་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་འཇུག་པའི་སེམས་ཅན་དེ་དག་ནི་ཤིན་ཏུ་དཀོན་ནོ་
ཞེས་གསུངས་སོ། །ད་ནི་དབྱེ་བ་དེ་ཉིད་དཔེས་གསལ་བར་བྱེད་པ་ནི། དཔེར་
ན་སྐྱེས་བུ་འགའ་ཞིག་མངོན་པར་འདོད་པའི་ཡུལ་དུ་ཕྱིན་པར་བྱ་བའི་ཆེད་དུ་
འགྲོ་བར་འདོད་པ་དང་གཞན་ཞིག་ནི་དེར་ཕྱིན་པར་བྱ་བའི་ཆེད་དུ་དངོས་སུ་
འགྲོ་བ་ཡི། བྱེ་བྲག་ཇི་ལྟར་སོ་སོར་ཤེས་པ་ལྟར། དེ་བཞིན་དུ་མཁས་པ་
རྣམས་ ཀྱིས་སྨོན་པ་དང་འཇུག་པའི་སེམས་འདི་གཉིས་ཀྱི། བྱེ་བྲག་རིམ་པ་
བཞིན་དུ་ཤེས་པར་བྱའོ། །དེའང་འཕགས་པ་ཕལ་ པོ་ ཆེའི་ སྡོང་ པོ་རྒྱན་ པའི་ ལེའུའི་ནང་
- 17 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚན་བྱམས་པའི་རྣམ་པར་ཐར་པ་ལས། རིགས་ཀྱི་བུ་འདི་ལྟ་སྟེ། དཔེར་ན་རྡོ་
རྗེ་རིན་པོ་ཆེ་ནི་ཆག་ཀྱང་གསེར་གྱི་རྒྱན་ཁྱད་པར་དུ་འཕགས་པ་ཐམས་ཅད་
ཟིལ་གྱིས་གནོན་ཅིང་། རྡོ་ རྗེ་ རིན་པོ་ཆེའི་མིང་ཡང་མི་འདོར་ལ། དབུལ་བ་
ཐམས་ཅད་ཀྱང་རྣམ་པར་ཟློག་གོ །རིགས་ཀྱི་བུ་དེ་བཞིན་དུ་ཐམས་ཅད་མཁྱེན་
པར་སེམས་བསྐྱེད་པའི་རྡོ་རྗེ་རིན་པོ་ཆེ་ནན་ཏན་དང་བྲལ་བས་ཀྱང་ཉན་ཐོས་
དང་རང་སངས་རྒྱས་ཀྱི་ཡོན་ཏན་གྱི་གསེར་གྱི་རྒྱན་ཐམས་ཅད་ཟིལ་གྱིས་
གནོན་ཅིང་། བྱང་ཆུབ་སེམས་དཔའི་མིང་ཡང་མི་འདོར་ལ། འཁོར་བའི་
དབུལ་བ་ཐམས་ཅད་ཀྱང་རྣམ་པར་ཟློག་གོ་ཞེས་གསུངས་ཤིང་། འཕགས་པ་
རྒྱལ་པོ་ལ་གདམས་པའི་མདོ་ལས་ཀྱང་། རྒྱལ་པོ་ཆེན་པོ་ཁྱོད་བྱ་བ་མང་བ་
བྱེད་པ་མང་བ་སྟེ། རྣམ་པ་ཐམས་ཅད་ཀྱི་ཐམས་ཅད་དུ་སྦྱིན་པའི་ཕ་རོལ་ཏུ་
ཕྱིན་པ་ལ་བསླབ་པ་ནས་ཤེས་རབ་ཀྱི་ཕ་རོལ་ཏུ་ཕྱིན་པའི་བར་ལ་བསླབ་པར་
མི་ནུས་ཀྱི། དེ་བས་ན་རྒྱལ་པོ་ཆེན་པོ་ཁྱོད་ཡང་དག་པར་རྫོགས་པའི་བྱང་ཆུབ་
ལ་འདུན་པ་དང་། དད་པ་དང་དོན་དུ་གཉེར་བ་དང་། སྨོན་པ་འགྲོ་ཡང་རུང༌།
འགྲེང་ཡང་རུང་། འདུག་ཀྱང་རུང་། ཉལ་ཡང་རུང་། སད་ཀྱང་རུང་། ཟ་ཡང་
རུང་། འཐུང་ཡང་རུང་། རྟག་པ་རྒྱུན་དུ་དྲན་པར་གྱིས་ལ་ཡིད་ལ་ཟུང་སྟེ་
སྒོམས་ཤིག་ཅེས་པ་ནས། རྒྱལ་པོ་ཆེན་པོ་ཁྱོད་ཡང་དག་པར་རྫོགས་པའི་བྱང་
ཆུབ་ཀྱི་སེམས་ཀྱི་དགེ་བའི་རྩ་བའི་ལས་ཀྱི་རྣམ་པར་སྨིན་པས་ལན་དུ་མར་
ལྷའི་ནང་དུ་སྐྱེ་ཤིང་། ལན་དུ་མར་མིའི་ནང་དུ་སྐྱེས་ཏེ་ལྷ་དང་མི་ཐམས་ཅད་དུ་
སྐྱེས་པ་ན་དབང་པོ་བྱེད་པར་གྱུར་ཀྱང་ད་དུང་ཞེས་བྱ་བ་ལ་སོགས་པ་རྒྱ་ཆེར་
གསུངས་པ་ལྟར། བྱང་ཆུབ་སྨོན་པའི་སེམས་བསྐྱེད་པ་ལས་ནི། འཁོར་བར་
- 18 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
འཁོར་བའི་ཚེ་དེ་ ལྟར་འབྲས་བུ་རྒྱ་ཆེ་བར་འབྱུང་ཡང་། ཇི་ལྟར་འཇུག་པའི་
སེམས་བཞིན་དུ། བསོད་ནམས་ཉིད་རྒྱུན་ཆགས་ཤིང་བར་མེད་པར་འབྱུང་བ་
མིན་ནོ། །དུས་གང་ནས་བཟུང་སྟེ་སེམས་ཅན་གྱི་ཁམས། མཐའ་ཡས་པ་
རྣམས་རབ་ཏུ་དགྲོལ་བར་བྱ་བའི་ཕྱིར། སྦྱིན་སོགས་ལ་འཇུག་པ་མི་ལྡོག་པ་
ཡི་སེམས་ཀྱིས་སུ། འཇུག་པ་བྱང་ཆུབ་ཀྱི་སེམས་དེ་ཡང་དག་པར་བླངས་པར་
གྱུར་པ། །དེ་ནས་བཟུང་སྟེ་གཉིད་ལོག་གམ། །བག་མེད་ཊཱི་ཀ་གསུང་སྒྲོས་མ་ལས།
བག་མེད་ནི་སྒྲུབ་པའི་ནན་ཏན་དང་བྲལ་བས་བཏང་སྙོམས་སུ་གནས་པ་ཡིན་གྱི། བསླབ་པ་ལ་བག་
མེད་ པ་ མ་ ཡིན་ནོ། །ཞེས་ གསུངས་ སོ། །པ་དང་འགྲོ་བ་དང་འགྲེང་བ་དང་འདུག་པ་དང་
ཟ་བ་དང་བརྒྱལ་བ་ལ་སོགས་པར་གྱུར་ཀྱང་བསོད་ནམས་ཀྱི་ཤུགས། རྒྱུན་མི་
འཆད་པ་དུ་མ་ཞིག །སྐད་ཅིག་རེ་རེ་ལ་ནམ་མཁའ་དང་མཉམ་པར་རབ་ཏུ་
འབྱུང་ངོ༌། །དེ་ཡང་འཕགས་པ་ཏིང་ངེ་འཛིན་རྒྱལ་པོ་ལས། དེ་ལྟ་བས་ན་
གཞོན་ནུ་ཁྱོད་ཀྱིས་སྒྲུབ་པ་སྙིང་པོར་གྱུར་པ་ལ་བསླབ་པར་བྱ་སྟེ། ཅིའི་ཕྱིར་
ཞེ་ན། གཞོན་ནུ་སྒྲུབ་པ་སྙིང་པོར་བྱེད་པ་ལ་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་དཀའ་བ་མ་ཡིན་ནོ་ཞེས་གསུངས་སོ། །རྒྱལ་པོ་ལ་གཏམ་དུ་བྱ་བ་ལས།
མི་ཉལ་པའམ་ཉལ་ཡང་རུང་། །ཡང་དག་བླངས་བ་ནས་བཟུང་སྟེ། །བག་མེད་གྱུར་ཀྱང་སེམས་ཅན་
རྣམས། །མཐའ་ཡས་ཕྱིར་ན་སེམས་ཅན་བཞིན། །བསོད་ནམས་མཐའ་ཡས་རྟག་སོགས་འབྱུང་། །
ཞེས་སོ། །འདི་ནི་བསོད་ནམས་དཔག་ཏུ་མེད་པ་དང་ལྡན་པའི་འཐད་པ་སྟེ་ རྒྱུ་ མཚན་
དེ་དང་བཅས་པར་ཚ་ཉག་གི་འགྲེལ་པར། དམིགས་ཡུལ་གྱི་སེམས་ཅན་སྡུག་བསྔལ་གྱི་རྣམ་གྲངས།
བསྐལ་པའི་ཡུན། ཐོབ་བྱའི་འབྲས་བུ་དང་བཞི་ལ་བསམ་ན་སྨོན་འཇུག་གི་བྱང་ཆུབ་སེམས་ཀྱི་ཕན་ཡོན་
འདི་ནི་འཐད་སྒྲུབ་ཀྱི་རིགས་པ་བཞི་དང་ཞེས་སོ། །ལག་བཟངས་ཀྱིས་ནི་ཞུས་པ་ལས།
- 19 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐེག་པ་དམན་པ་ལ་མོས་པའི་སེམས་ཅན་རྣམས་དེ་ལས་བཟློག་པའི་དོན་གྱི་
ཕྱིར་དུ། དེ་བཞིན་གཤེགས་པ་ཉིད་ཀྱིས་གསུངས་སོ། །དེ་ཇི་ལྟར་གསུང་ཞེ་
ན་ཊི་ཀ་གསུང་སྒྲོས་མ་ལས། འཛམ་བུ་གླིང་འདིར་ཚོང་དཔོན་མཛའ་བོ་ཞེས་པ་ཞིག་ལ་བུ་མེད་ནས་
གཙུག་ལག་མཁས་པ་རྣམས་ལ་དྲིས་ཤིང་ལུང་བསྟན་ནས་དེས་ཀྱང་བྱས་པས། ཁྱེའུ་མཐོང་། མཛའ་
བོའི་བུ་མོར་བཏགས། ཕ་རྒྱ་མཚོ་ལ་བཙས་སྟོན་གྱི་ནོར་བུ་ལོན་དུ་ཕྱིན་པས་ཚེའི་དུས་བྱས་ཏེ། སྔར་ལུང་
བསྟན་པའོ། ཁྱེའུ་ཆེར་སྨིན་ནས་མ་ལ་ཕའི་ལས་ཀ་དྲིས་ཤིང་ལུང་བསྟན་ནས། དེས་སྤོས་འཚོང་བ་དང་།
གྲོང་རྒྱུ་བ་དང་། གྲོང་རྡལ་རྒྱུ་བ་དང་། ལྗོངས་རྒྱུ་བའི་ཚོང་པ་བྱས་པ་ལས། ཉིན་རེ་ཞིང་ཡང་ཀན་པ་ནི་
ཉིས་བརྒྱ་དང་། བཞི་བརྒྱ་དང་། དྲུག་བརྒྱ་དང་། བརྒྱད་བརྒྱའི་ཁེ་རྙེད་པ་དེས་མ་དང་དཀོན་མཆོག་ལ་
མཆོད་དོ། །དེ་ནས་རིང་ཞིག་ནས་ནོར་བུ་ལྗོན་པའི་རིགས་ཡིན་ནོ་ཞེས་ཐོས་ནས། ནོར་བུ་ལྡོན་དུ་ཆས་
པ་དང་། དེ་མས་བཤོལ་བས་མ་ཉན་པར་མའི་མགོ་ལ་བགོམས་ཏེ་སོང་ངོ༌། །དེ་སོང་བ་དང་གྲུ་ཞིག་སྟེ་
རྒྱ་མཚོའི་འགྲམ་པ་བླའི་ལྷའི་གྲོང་ཁྱེར། མྱོས་བྱེད། རྟག་མྱོས། བདེ་བྱེད། ཚངས་པའི་བླ་མ་སྟེ་བཞིར་ལྷའི་
ལོ་ཉིས་བརྒྱར་ལྷའི་བུ་མོ་ཉིས་བརྒྱ་དང་། བཞི་བརྒྱ་དང་། དྲུག་བརྒྱ་དང༌། བརྒྱད་བརྒྱས་མཆོད་དོ། །དེ་
ནས་སྔར་གྱི་བསོད་ནམས་ཀྱི་མཐུ་ཟད་པས། དེ་ཐམས་ཅད་ཀྱིས་སྐྱོ་ཞིང་ཡིད་བྱུང་ནས་སོང་བ་དང༌། ཉི་
ཚེ་བའི་དམྱལ་བའི་གནས་སུ་སོང་བ་ན། དེ་ན་མིའི་མགོ་བོ་ལ་འཁོར་ལོ་རབ་ཏུ་འབར་བ་འཁོར་བ་ཞིག་
འདུག་པ་དང༌། ནམ་མཁའ་ནས། མྱོས་བྱེད་དག་ནི་རྟག་མྱོས་དང་། །བདེ་བྱེད་ཚངས་པའི་བླ་མ་སྟེ།།
གྲོང་ཁྱེར་བཞི་ལས་རབ་འདས་ནས། །ལས་ཀྱི་ཤུགས་ཀྱིས་འདིར་འོངས་ཀྱི། །གང་མ་བཅིངས་པ་དེ་
ཆིངས་ཤིག །གང་དག་བཅིང་པ་དེ་ཁྲོལ་ཞིག །ཟེར་བ་དང་། འཁོར་ལོ་དེ་མགོ་བོ་ལ་བབས་པ་ན། དེས་
སྨྲས་པ་ཀྱེ་མ་ལུས་ཅན་གཞན་དག་འདིར་འོངས་བ་ལྟ་ཡོད་དམ་མེད། དེས་དེ་མ་སྨྲས་པ། གང་གིས་
ལས་འདི་འདྲ་བ་བྱས་པ་དེ་དག་འདིར་འོང་བར་འགྱུར་རོ། །དེ་ནས་འཛའ་བོའི་བུ་མོ་རང་གི་ཉམས་དེས་
གཞན་ལ་བརྩེ་བ་ཆེན་པོ་སྐྱེས་ཏེ་སྨོན་ལམ་བཏབ་པ། འདི་འདྲ་བའི་ལས་ཀྱིས་མྱོང་བར་འགྱུར་བའི་
- 20 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
སེམས་ཅན་གྱི་ཀླད་པའི་ནད་ཐམས་ཅད་བདག་ལ་སྨིན་པར་གྱུར་ཅིག་ཅེས་བསམ་མ་ཐག་ཏུ་སྡུག་བསྔལ་
ལས་གྲོལ་ཏེ་རྣམ་སྨིན་དེ་བྱང་ངོ་ཞེས་འབྱུང་བས་ན། སེམས་ཅན་རེ་རེ་ཞིང་སྡུག་བསྔལ་བསལ་བ་དང་
བདེ་བ་བསྒྲུབ་པར་འདོད་པ་སྨོས་ཅི་དགོས་ཞེས་པའོ་ཞེས་འབྱུང་ངོ་། །སྔགས་དང་སྨན་གྱིས་
སེམས་ཅན་ཀླད་ནད་ཅན་རྣམས་ཀྱི་ཀླད་པའི་ནད་ཙམ། བསལ་ལོ་སྙམ་དུ་
བསམ་ན་ཡང་། ལས་རྣམ་པར་འབྱེད་པའི་མདོ་ལས། འཛའ་བོའི་བུ་མོས་སྨོན་ལམ་བཏབ་པར།
འཇིག་རྟེན་བགྲང་དུ་མེད་པ་ཐམས་ཅད་ཀྱི། །སྲིད་རྩེ་མན་ཆད་མནར་མེད་ཡན་ཆད་ན། །ལྷ་དང་ལྷ་མིན་
ལྟོ་འཕྱེ་ཆེན་པོའི་ཚོགས། །བདེ་བར་གྱུར་ཅིག་སྡུག་བསྔལ་བདག་གིས་བླང་། །ཞེས་སོ། །ཕན་
འདོགས་པའི་བསམ་པ་དང་ལྡན་ཏེ། བསོད་ནམས་དཔག་ཏུ་མེད་པ་དག་ལྡན་
པར་འགྱུར་ན། འགྲོ་བ་ཚད་མེད་པ་ལས་སེམས་ཅན་རེ་རེའི་མི་བདེ་བ། ཁམས་
གསུམ་འཁོར་བའི་སྡུག་བསྔལ་དཔག་ཏུ་མེད་པ་དག་བསལ་བར་འདོད་ཅིང་།
རེ་རེའང་མྱ་ངན་ལས་འདས་པའི་ཡོན་ཏན་དཔག་མེད་དུ། བསྒྲུབ་པར་འདོད་
པ་ལ་བསོད་ནམས་ཀྱི་ཤུགས་ནམ་མཁའ་དང་མཉམ་པར་འབྱུང་བ་སྨོས་ཅི་
དགོས། འདི་ནི་བྱང་ཆུབ་སེམས་སྟོབས་ཀྱིས། །སྔོན་གྱི་སྡིག་པ་ཟད་བྱེད་ཅིང་།།
བསོད་ནམས་རྒྱ་མཚོ་སྡུད་བྱེད་པས། །ཉན་ཐོས་རྣམས་པས་མཆོག་ཏུ་བཤད།།
ཅེས་ཀྱང་འོག་བརྩོན་འགྲུས་ཀྱི་ལེའུ་ནས་འཆད་པར་འགྱུར་རོ། །དེ་ལྟར་བརྩོན་པར་
བྱེད་པ་དེ་ལ་བསྔགས་པར་བསྟན་པ་ནི། རང་གི་ཕའམ་ཡང་ན་མ་ཡང་རུང་
སྟེ། སུ་ལ་འདི་འདྲ་བའི་ཕན་སེམས་ག་ལ་ཡོད། བརྒྱ་བྱིན་ལ་སོགས་པ་ལྷ་
ཊཱི་ཀ་གསུང་སྒྲོས་མ་ལས་ལྷན་ཅིག་སྐྱེས་པའི་ལྟ་དང་ཞེས་འབྱུང་ངོ་། །དང་སེར་སྐྱ་ལ་སོགས་པ་
དྲང་སྲོང་རྣམས་ཀྱང་རུང་། མི་མཇེད་ཀྱི་བདག་པོ་ཚངས་པ་ལ་ཡང་ཕན་པ་ལ་
སྦྱོར་བའི་སེམས་འདི་ལྟ་བུ་ཡོད་དམ་ཅི། སྨོས་མ་ཐག་པའི་སེམས་ཅན་དེ་དག་
- 21 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ལ་སྔོན་ཆད། རང་གི་དོན་དུ་སྡུག་བསྔལ་ཐམས་ཅད་དང་བྲལ་བར་འདོད་
པ་འདི་འདྲ་བའི་སེམས། མཚན་མོ་རྨི་ལམ་དུ་ཡང་མ་རྨིས་ན། གཞན་གྱི་དོན་
དུ་དེ་འདྲ་བའི་བློ་ག་ལ་སྐྱེ། གཞན་དག་རང་གི་དོན་དུ་ཡང་། སྡུག་བསྔལ་
ཐམས་ཅད་ཉེ་བར་ཞི་བར་འདོད་པའི་བློ་མི་འབྱུང་ན་སེམས་ཅན་ཐམས་ཅད་
ཀྱི་སྡུག་བསྔལ་སེལ་བའི་དོན་ལ་སེམས་པ་གང་། རྨད་དུ་བྱུང་བའི་ལས་བྱེད་
པས་སེམས་ཀྱི་རིན་ཆེན་ཁྱད་པར་ཅན་འདི་ནི། སྔ་ན་མེད་པའི་ངོ་མཚར་གྱི་
ཆོས་རྨད་ཅིག་འཁྲུངས་སོ། །འགྲོ་བ་ཀུན་གྱི་ལྷ་ལ་སོགས་པའི་ཕུན་སུམ་
ཚོགས་པའི་དགའ་བའི་རྒྱུ་དང་། སེམས་ཅན་ཐམས་ཅད་ཀྱི་སྡུག་བསྔལ་མ་
ལུས་པ་སེལ་བར་བྱེད་པའི་སྨན་ཆེན་པོའི་རང་བཞིན་གྱི་རྩིར་གྱུར་པ་ཊི་ཀ་གསུང་
སྒྲོས་མ་ལས། འགྲོ་བ་ཀུན་ཞེས་པ། སེམས་དང་ལུས་ཀྱི་དགའ་བ་དང་། སྡུག་བསྔལ་སེལ་བས་རྨད་དུ་
བྱུང་བར་གྱུར་བའོ། །ཞེས་གསུངས་སོ། །རིན་ཆེན་བྱང་ཆུབ་སེམས་ཀྱི་བསོད་ནམས་གང་
ཡིན་པ། དེ་ལ་བློས་ཇི་ལྟར་གཞལ་གྱིས་ལང་སྟེ། འཕགས་པ་དཔས་བྱིན་གྱིས་
ཞུས་པ་ལས། བྱང་ཆུབ་སེམས་ཀྱི་བསོད་ནམས་གང་། །དེ་ལ་གལ་ཏེ་གཟུགས་
མཆིས་ན། །ནམ་མཁའི་ཁམས་ནི་ཀུན་གང་སྟེ། །དེ་བས་ཀྱང་ནི་ལྷག་པར་
འགྱུར། །ཞེས་གསུངས་སོ། །ཡང་འདི་ཅི་ལྟར་རིགས་པ་ཡིན་སྙམ་དུ་དོགས་པ་
ལ་འཐད་པ་བསྟན་པའི་ཕྱིར་འགྲོ་བ་ཐམས་ཅད་བསྐྱབ་པའི་ཕྱིར་སངས་རྒྱས་
སུ་གྱུར་ཅིག་ཅེས་ཕན་པར་བསམས་པ་ཙམ་གྱིས་ཀྱང་། སངས་རྒྱས་ཐམས་
ཅད་ལ་མཆོད་པ་ལས་ཁྱད་པར་འཕགས་པར་གསུངས་ན། དེ་དག་གང་ལས་
གསུངས་ཞེ་ན། དཔལ་བྱིན་གྱིས་ཞུས་པ་ལས། གངྒཱའི་པཎྜི་ཏ་རབ་འབྱོར་ཟླ་བས་
མཛད་པའི་འགྲེལ་པ་འདོད་འཇོ་ལས་གངྒཱ་ཞེས་པ་ནི་འགྲོ་ལྡན་མ་ཞེས་བྱ་སྟེ་ཞེས་འབྱུང་ངོ༌། །བྱེ་མའི་
- 22 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
གྲངས་སྙེད་ཀྱི། །སངས་རྒྱས་ཞིང་ནི་མི་གང་གིས། །རིན་ཆེན་གསེར། དངུལ། བེ་ཌཱུརྱ།
ཤེལ། སྤུག །རྡོའི་སྙིང་པོ། མུ་སྟིག་དམར་པོ། བདུན་གྱིས་བཀང་བྱས་ཏེ། །འཇིག་རྟེན་
མགོན་ལ་ཕུལ་བ་བས། །གང་ཞིག་ཐལ་མོ་སྦྱར་བྱས་ཏེ། །བྱང་ཆུབ་ཏུ་ནི་
སེམས་བསྐྱེད་ན། །གང་ལ་མཐའ་ནི་མ་མཆིས་པའི། །མཆོད་པ་འདི་ནི་ཁྱད་
པར་འཕགས། །ཞེས་དང་། ཟླ་བ་སྒྲོན་མེ་ལས། བྱེ་བ་ཁྲག་ཁྲིག་གཏམས་པའི་ཞིང་དག་ན། །
མཆོད་པའི་རྣམ་པ་ ཇི་ སྙེད་ ཡོད་ པ་ ཡིས། །སྐྱེས་ཆེན་རྣམས་ ལ་ ཉིན་རེ་རྟག་ མཆོད་པས། །བྱང་ཆུབ་
སེམས་ཀྱི་གྲངས་དང་ཆར་མི་ཕོད། །ཞེས་གསུངས་སོ། །དེ་བས་ན་སེམས་ཅན་མ་ལུས་
པ་ནམ་མཁའི་མཐའ་དང་མཉམ་པ་ཐམས་ཅད་ཀྱི། བདེ་བའི་དོན་དུ་དངོས་སུ་
བརྩོན་པ་ལ་བསོད་ནམས་ཁྱད་པར་ཅན་འབྱུང་བར་སྨོས་ཅི་དགོས། བདེ་བ་
སྒྲུབ་པ་དང་སྡུག་བསྔལ་སྤང་པའི་ཐབས་ལ་སེམས་ཅན་རང་ཉིད་མཁས་པ་
མ་ཡིན་ནམ། དེ་ལ་གྲོགས་ཅི་དགོས་ཞེ་ན། དེ་ནི་མ་ཡིན་ཏེ། སྡུག་བསྔལ་
འདོར་བར་འདོད་པའི་སེམས་ཡོད་ཀྱང་། སྡུག་བསྔལ་གྱི་རྒྱུ་སྲོག་གཅོད་པ་ལ་
སོགས་པ་ཉིད་ལ་མངོན་པར་རྒྱུག་སྟེ་དེ་ལ་འཇུག་པ་དང་། བདེ་བ་ཐོབ་པར་
འདོད་ཀྱང་གཏི་མུག་པའི་དབང་གིས། རང་གི་བདེ་བ་ཐོབ་པའི་རྒྱུ་དགྲ་ལྟར་
དུ་འཇོམས་པར་བྱེད་དོ། །རྒྱལ་སྲས་གང་ཞིག་སེམས་ཅན་བདེ་བ་མ་རྙེད་པས་
བདེ་བས་ཕོངས་པ་དང་། སྡུག་བསྔལ་བརྒྱ་ཕྲག་མང་པོ་དང་ལྡན་པ་དེ་དག་
ལ། བྱམས་པ་ཆེན་པོས་མཐོ་རིས་དང་ཐར་པའི་བདེ་བ་ཀུན་གྱིས་ཚིམ་པར་བྱེད་པ་
དང་། སྙིང་རྗེ་ཆེན་པོས་འཁོར་བ་དང་ངན་སོང་གི་སྡུག་བསྔལ་ཐམས་ཅད་རྒྱུན་
གཅོད་པར་བྱེད་ཅིང་། ཤེས་རབ་ཆེན་པོས་བླང་དོར་གྱི་གནས་ཚུལ་བཞིན་དུ་
བསྟན་ནས་གཏི་མུག་ཀྱང་ནི་སེལ་བར་བྱེད་པ། བདག་ཉིད་ཆེན་པོ་དེ་དང་
- 23 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགེ་ལེགས་ཀྱི་རང་བཞིན་མཚུངས་པ་གཞན་ག་ལ་ཡོད། དེ་འདྲ་བའི་ཕན་
བདེ་ལ་སྦྱོར་བའི་བཤེས་ཀྱང་ག་ལ་ཡོད། བྱང་ཆུབ་སེམས་དཔའི་བསོད་ནམས་
དེ་འདྲའང་ག་ལ་ཡོད་ ཊཱི་ཀ་གསུང་སྒྲོས་མ་ལས། དེ་དང་དགེ་མཚུངས་ཞེས་སོགས་ཀྱི་དོན། བྱང་
ཆུབ་སེམས་དང་འདྲ་བའི་དགེ་ལེགས་གཞན་མེད་དེ་བདེ་བས་ཚིམ་པར་བྱེད་པས་སོ། །དེ་འདྲའི་བཤེས་
མེད་དེ་ སྡུག་བསྔལ་གཅོད་པས་སོ། །དེ་འདྲའི་བསོད་ནམས་མེད་དེ་གཏི་མུག་ཀྱང་སེལ་བས་སོ། །ཞེས་
ཚིག་གོང་འོག་གཉིས་ཏེ་སྦྱར་མཛད་དོ། །ཡང་དེ་ལྟར་ཅིའི་ཕྱིར་བརྗོད་ཅེ་ན། སྔར་
འཇིགས་ཤིང་དོགས་པ་དང་ཉོན་མོངས་པ་རྣམས་ལ་ཕན་བཏགས་པ་ན་འདིས་
ཕན་བཏགས་སོ་ཞེས་དྲིན་ལན་ལྡོན་པ་གང་ཡིན་པ། དེ་ཡང་རེ་ཞིག་འཇིག་
རྟེན་པ་རྣམས་ཀྱིས་བསྔགས་པར་འོས་ན། མ་བཅོལ་བཞིན་དུ་ལེགས་པར་
དགེ་བ་ལ་སྦྱོར་བར་བྱེད་པ་ཡི། བྱང་ཆུབ་སེམས་དཔའ་ལ་བསྔགས་པར་འོས་
པར་སྨོས་ཅི་དགོས། འགྲོ་བ་ཉུང་ཟད་དེ་ཚད་ཡོད་པ་དག་ལ་དུས་ནར་མའི་
ཟས་སྦྱོར་བ་ན། སྐད་ཅིག་ཡུད་ཙམ་ལ་ཟས་ངན་ངོན་ཙམ་སྦྱིན་པར་བྱེད་པ་
དང༌། སྦྱིན་པའི་ཚུལ་བརྙས་པ་དང་བཅས་པས་ཕན་པའི་ཁྱད་པར་ཉིན་ཕྱེད་
ཙམ་འགྲངས་པར་བྱེད་པ་ཡང་། དགེ་བ་བྱེད་པ་ཡིན་ཞེས་སྐྱེ་བོ་ཕལ་
གྱིས་བཀུར་བར་བྱེད་ན། ཊཱི་ཀ་གསུང་སྒྲོས་མ་ལས། ཞིང་དམན་པ་འགྲོ་བ་ཉུང་ཟད། དུས་
དམན་པ་སྐད་ཅིག །དངོས་པོ་དམན་པ་ཟས་ཙམ། བསམ་པ་དམན་པ་བརྙས་བཅས། ཕན་འདོགས་
དམན་པ་ཉིན་ཕྱེད་འགྲངས་བར་བྱེད་པ་ཞེས་དཔེའོ། །དེ་བས་ཁྱད་པར་ལྔས་བྱང་སེམས་ཀྱི་སྦྱིན་པ་ཁྱད་
པ་དུ་འཕགས་ཏེ། ཞིང་རྒྱ་ཆེ་བ་སེམས་ཅན་གྲངས་མཐའ་ཡས་ལ། དུས་རྒྱ་ཆེ་བ་ཡིད་ལ་བསམ་པ་ཐམས་
ཅད་རྫོགས་པར་བྱེད་པའོ། །ཞེས་གསུངས་སོ། །བྱང་ཆུབ་སེམས་དཔའི་སྦྱིན་པ་ནི་ དེ་ ལས་
བཟློག་པས་སེམས་ཅན་གྲངས་མེད་པ་མཐའ་ཡས་པ་རྣམས་ལ་དུས་རིང་
- 24 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
པོ་བྱང་ཆུབ་སྙིང་པོ་ལ་མཆིས་ཀྱི་བར་དུ། ཕན་པའི་ཁྱད་པར་བདེ་བར་གཤེགས་
པ་རྣམས་ཀྱི་བདེ་བ་བླ་ན་མེད་པ་ཉིད། ཡིད་ལ་བསམ་པ་མཐའ་དག་རྫོགས་
པར་བྱེད་པའི་ཚུལ་གྱིས། རྟག་ཏུ་སྦྱིན་པ་བྱེད་པ་ལ་བཀུར་སྟི་འོས་པས་ལྟ་
ཞིག་སྨོས་ཅི་དགོས། ལས་ངན་པའི་སེམས་ཅན་གང་ཞིག་བཤད་མ་ཐག་པ་དེ་འདྲ་བའི་
རྒྱལ་སྲས་སྦྱིན་པའི་བདག་པོ་རྣམས་ལ། ལུས་ངག་གིས་དངོས་སུ་གནོད་པ་ལྟ་ཞོག་ གལ་
ཏེ་ངན་སེམས་ཏེ་ཞེ་སྡང་སོགས་སྡིག་པའི་སེམས་བསྐྱེད་པར་བྱེད་པ་དེ། ངན་
སེམས་བསྐྱེད་པའི་སྐད་ཅིག་གི་གྲངས་བཞིན་དུ་བསྐལ་པར་ནི། དམྱལ་
བར་ གནས་ པར་ འགྱུར་ ཞེས་ ཐུབ་ པས་ གསུངས། དེ་ ཡང་ རབ་ ཏུ་ ཞི་ བ་
རྣམ་པར་ངེས་པ་ཆོ་འཕྲུལ་གྱི་མདོ་ལས། འཇམ་དཔལ་བྱང་ཆུབ་སེམས་དཔས་
བྱང་ཆུབ་སེམས་དཔའ་ལ་ཁོང་ཁྲོ་བའི་སེམས་བསྐྱེད་ཅིང་བརྙས་པའི་སེམས་
བསྐྱེད་པ་དེ་སྲིད་དུ་དེས་བདག་བསྐལ་པར་དམྱལ་བར་གནས་པར་བྱའོ་ཞེས་
གོ་ཆ་བགོ་བར་བྱའོ་ཞེས་གསུངས་སོ། །ཡང་གང་ཞིག་དེ་ལ་སེམས་དྭང་བ་
བསྐྱེད་པ་དེའི་བསོད་ནམས་ཀྱི་འབྲས་བུ་ཇི་ཙམ་ཞིག་སྐྱེ་བར་འགྱུར་ཞེ་ན།
འོན་ཏེ་གང་ཟག་སྐལ་བ་དང་ལྡན་པ་གང་ལ་ལ་ཞིག་རྒྱལ་སྲས་དེ་ལ་ཡིད་རབ་དྭང་བར་
བྱེད་ན། དེ་ཡི་འབྲས་བུ་སྡིག་པའི་འབྲས་བུ་དེ་བས་ལྷག་པར་འཕེལ་ཏེ། ངེས་
པ་དང་མ་ངེས་པ་ལ་འཇུག་པ་ཕྱག་རྒྱའི་མདོ་ལས། འཇམ་དཔལ་ཡོངས་སུ་
བརྟག་པ་ བརྟག་པ་མཐའ་བཟུང་གི་ཚིག་སྟེ་གལ་ཏེ་འདི་འདྲ་ཞིག་རེད་རྒྱུ་ཡོད་ན་ཞེས་པ་ལྟ་བུའོ། །
འཇིག་རྟེན་ཁམས་ཀྱི་སེམས་ཅན་ཐམས་ཅད་ཀྱི་མིག་བཏོན་པ་ནི་ཡོང་རྒྱུ་མེད་པའི་ཕྱིར་རོ། །ཉེ་བར་
བཟུང་སྟེ། ཕྱོགས་བཅུའི་འཇིག་རྟེན་གྱི་ཁམས་ཀྱི་སེམས་ཅན་ཐམས་ཅད་ཀྱི་
མིག་བཏོན་པར་གྱུར་ལ། ཡང་ཡོངས་སུ་བརྟག་པ་ཉེ་བར་བཟུང་སྟེ། གལ་ཏེ་
- 25 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་ཀྱི་བུའམ་རིགས་ཀྱི་བུ་མོ་བྱམས་པའི་སེམས་ལ་གནས་པ་འགའ་ཞིག་
གིས་དེ་དག་ཐམས་ཅད་ཀྱི་མིག་སྐྱེད་པར་བྱེད་པ་བས། འཇམ་དཔལ་རིགས་
ཀྱི་བུའམ་རིགས་ཀྱི་བུ་མོ་གང་གཞན་ཞིག་གིས་ཐེག་པ་ཆེན་པོ་ལ་མོས་པའི་
བྱང་ཆུབ་སེམས་དཔའ་ལ་སེམས་དྭང་བས་ལྟ་ན། འདི་ནི་དེ་བས་བསོད་ནམས་
ཆེས་ལྷག་པར་སྐྱེའོ་ཞེས་གསུངས་སོ། །དེ་ལྟ་བས་ན་བསོད་ནམས་ཀྱི་ཞིང་ཆེན་
པོ་ལ་མཁས་པ་རྣམས་ཀྱིས་དགེ་བའི་སེམས་ཉིད་དུ་བྱའོ། །རྒྱལ་སྲས་རྣམས་
ལ་དོ་གལ་ཏེ་དཀའ་ཚེགས་ཆེན་པོས་ཀྱང་། སྡིག་པ་མི་འབྱུང་ཞིང་བསྡུ་དངོས་
བཞིས་སེམས་ཅན་ལ་ཕན་འདོགས་པའི་དགེ་བ་ངང་གིས་འཕེལ་བར་འགྱུར་
རོ། །ད་ནི་བྱང་ཆུབ་ཏུ་སེམས་བསྐྱེད་པ་རྣམས་ལ་བསྟན་བཅོས་བྱེད་པོ་ཤིན་ཏུ་
ཡང་ཡིད་རབ་ཏུ་དྭང་བ་གསལ་བར་བྱེད་པ་ནི་སེམས་ཅན་གང་ལ་སེམས་ཀྱི་
རྣམ་རྟོག་གི་ནང་ནས་དམ་པ་སྟེ་ཁྱད་པར་དུ་འཕགས་པ་རྒུད་པ་མཐའ་དག་ཞི་ཞིང་དགོས་འདོད་མ་
ལུས་པ་སྩོལ་བའི་ནོར་བུ་རིན་ཆེན་ དང་འདྲ་བ་བྱང་ཆུབ་ཀྱི་སེམས་དེ་ཉིད་སྐྱེས་པ་ ན་ལུས་
ལ་ཕོ་མོ་དང་ན་སོ་རྒན་གཞོན་མེད་པ་བྱང་སེམས་དེ་ཡི་སྐུ་ལ་ཕྱག་འཚལ་ཞིང་། བྱང་ ཆུབ་
སེམས་དཔའ་མཆོག་ཏུ་དགེ་བའི་ཐུགས་མངའ་བ་གང་ལ་བརྙས་ཏེ་གནོད་པ་
བྱས་ཀྱང་གནོད་བྱེད་དེ་འཕྲལ་དང་ཡུན་དུ་བདེ་བ་དང་འབྲེལ་རྒྱལ་པོ་བྱམས་པའི་
སྟོབས་ལྟ་བུ་སྟེ། དེའི་ལུས་ཀྱིས་གནོད་སྦྱིན་ལྔ་ཚིམ་པར་བྱ་བ་དང་། བཟོད་པར་གསོལ་ནས་མ་འོངས་
པ་ན་རྗེས་སུ་གཟུང་བར་ཞུས་པས། ཆོས་ཀྱི་ལམ་ལ་འདི་ལྟར་གྲགས་བྱེད་པ། །བྱང་ཆུབ་ཐོབ་ནས་བརྗོད་
པ་ག་ལ་འགྱུར། །རྣམ་པར་ཐར་པའི་ཆོས་ཀྱི་བདུད་རྩི་ལས། ཁྱེད་ཅག་ཉིད་ལ་ཐོག་མར་བསྒོ་བར་བྱ། །ཞེས་
པ་ལྟ་བུའོ། །ལུང་སྔ་མ་དང་མི་འགལ་ཏེ། འདིས་གནོད་བྱེད་ལ་བརྩེ་བས་དེ་དག་བདེ་བ་ལ་སྦྱོར་བ་ཡིན་
གྱི། རྒྱུ་གནོད་པ་ལས་འབྲས་བུ་བདེ་བ་འབྱུང་བ་མ་ཡིན་ནོ་སྔ་མ་བྱེད་པ་པོའི་བསམ་པས་བསྐྱེད་པ་སྟེ་ཀོ་
- 26 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཊ་བ་ལས་དེའི་མྱུ་གུ་བཞིན་ནོ། །ཞེས་ཊཱི་ཀ་གསུང་སྒྲོས་མ་ལས་སོ། །བའམ་སྦྱིན་པར་ བྱེད་ པའི།
བདེ་བའི་འབྱུང་གནས་དེ་ལ་སྐྱབས་སུ་མཆིའོ། །བྱང་ཆུབ་སེམས་དཔའི་སྤྱོད་
པ་ལ་འཇུག་པའི་བསྟན་བཅོས་འདི་ལ་ལེའུ་བཅུ་ཡོད་པ་ལས། ལེའུ་དང་པོ་འདིས་དལ་འབྱོར་
དང་ལྡན་པའི་གང་ཟག་དགེ་བའི་བློ་ཅན་དེས་སྐྱོན་སྡིག་པའི་ལས་ཐམས་ཅད་དྲུང་ནས་འབྱིན་པར་བྱེད་
པ་དང་། ཡོན་ཏན་དགེ་བའི་ཚོགས་ཐམས་ཅད་གོང་ནས་གོང་དུ་འཕེལ་བར་བྱེད་པ་དང་། མཐར་ཐུག་
འབྲས་བུ་རྫོགས་པའི་སངས་རྒྱས་ཀྱི་གོང་འཕང་ཐོབ་པར་བྱེད་པ་སྟེ། ཁྱད་ཆོས་འདི་གསུམ་ནི་བྱང་ཆུབ་
སེམས་ཀྱི་ཕན་ཡོན་ཁོ་ན་ཡིན་པར་མཐོང་ནས་དེ་རང་རྒྱུད་ལ་འཛིན་པར་སྤྲོ་བ་བསྐྱེད་པའི་ཕྱིར་བྱང་
ཆུབ་སེམས་ཀྱི་ཕན་ཡོན་བཤད་པ་ཞེས་བྱ་བ་སྟེ་ལེའུ་དང་པོའོ།། །།
ལེའུ་གཉིས་པ་སྡིག་པ་བཤགས་པ་བསྟན་པ།
，
t
ལེའུ་དང་པོའི་ནང་དུ་དལ་འབྱོར་འདི་ནི་རྙེད་པ་ཤིན་ཏུ་དཀའ་ཞེས་སོགས་ཤོ་ལོ་ཀ་གཅིག་གིས་
དེ་ལྟར་ མི་ཁོམས་པའི་གནས་དང་བྲལ་བའི་དལ་བ་ཕུན་སུམ་ཚོགས་པ་རྙེད་པ་དཀའ་བ་
གསུངས་པའི་ལུས་རྟེན་དེ་ཐོབ་ཅིང་ སྨོན་འཇུག་གི་བྱང་ཆུབ་ཏུ་སེམས་བསྐྱེད་པའི་ཕན་
ཡོན་ དགེ་བ་གཞན་ལས་ཁྱད་པར་འཕགས་པ་དང་མདོ་དོན་གནས་འགྱུར་བ་སོགས་ཡོད་པ་རིག་
པའམ་ཤེས་ནས་བྱང་ཆུབ་ཀྱི་སེམས་རང་རྒྱུད་བླང་བའི་དོན་དུ་སེམས་བསྐྱེད་ཀྱི་ཕན་
ཡོན་བསྟན་མ་ཐག་པའི་རིན་ཆེན་བྱང་ཆུབ་ཀྱི་སེམས་དེ་བདག་གིས་བཟུང་
བར་བྱ་བའི་ཕྱིར། ཞིང་ དག་ པ་ནི་ཆོས་ཉིད་དེ་བཞིན་ ཉིད་ དག་ པ་གཉིས་ ལྡན་ གྱི་ངང་དུ་
གཤེགས་པ་ཡང་དག་པར་རྫོགས་པའི་སངས་རྒྱས་བཅོམ་ལྡན་འདས་རྣམས་
དང་ ལུང་དང་རྟོགས་ པའི་ མཚན་ཉིད་ཅན་གྱི་དམ་པའི་ཆོས། དཀོན་མཆོག་
- 27 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒྲིབ་པ་གཉིས་ཀྱི་དྲི་མ་མེད་པ་དང་སངས་རྒྱས་ཀྱི་སྲས། བྱང་ཆུབ་སེམས་
དཔའ་ཡོན་ཏན་རྒྱ་མཚོ་མཐའ་ཡས་པའི་རང་བཞིན་ཅན་རྣམས་ལ་ཤིན་ཏུ་
དྭངས་བའི་སེམས་ཀྱིས་དངོས་པོ་དག་པ་ལ་གསུམ་སྟེ་རྒྱུ་བཟང་བ། ཡུལ་གཙང་བ། བཀོད་
ལེགས་ པའོ། །དང་ པོ་ནི་ སྡིག་ཟས་དང་ ལོག་ འཚོའི་ མ་སླད་པ། སེར་སྣ་དང་འཇུར་འགག་གིས་མ་
བཅིངས་པ། ང་རྒྱལ་དང་ ངོམ་ཆོས་མ་སོང་བ་ཞིག་དགོས་ཤིང་། གཉིས་པ་ནི། ལོ་མའི་ སེར་ས་དང་།
ཐུད་ཀྱི་སྔོ་ས་ལྟ་བུ་མ་ཡིན་པར་རང་ལ་གང་ཡོད་ཀྱི་ཕུད་ནས་ཕུལ་དགོས་ཞིང་
། གསུམ་པོ་ནི། སྦྱོར་བ་
བཀོད་པ་ཡིད་དུ་འོང་བ་མཐོ་དམན་མེད་པ་ཁོད་སྙོམས་པ་ཡོ་འཁྱོགས་མེད་པར་དྲང་བ་བདུན་ཚར་
སོགས་ཕྱི་དར་བྱས་པ་ལེགས་པར་བཀང་བ་ཞིག་དགོས་ཀྱི་ཆུ་སོགས་ཀྱིས་མ་ཁེངས་ན་ལོངས་སྤྱོད་
དབུལ་བའི་ཉེས་པ་དང་། ཕྱིར་བོ་ན་ ཚུལ་ ཁྲིམས་འཆལ་བའི་ཉེས་པ་འབྱུང་ཞིང་། ཡོན་ཆབ་ཏུ་མཆོད་
ནས་འཐོར་བས་སྐྲན་ནད་འབྱུང་བ་སོགས་གསུངས་སོ། །ལེགས་པར་མཆོད་དོ། །འཇིག་
རྟེན་གྱི་ཁམས་ཀུན་ན་ པདྨ་དང་ཀུ་མུད་ལ་སོགས་པའི་མེ་ཏོག་དང་ཛ་ཏི་དང་ཨ་སྨྲ་ལ་སོགས་
པའི་འབྲས་བུ་ཇི་སྙེད་ཡོད་པ་དང་། ལ་སྨན་དང་སྡུམ་སྨན་ལ་སོགས་པ་ནད་སེལ་བའི་སྨན་
གྱི་རྣམ་པར་ གནས་པའམ་རིགས་སུ་གཏོགས་པ་གང་དག་ཡོད་པ་ཐམས་ཅད་དང་།
འཇིག་རྟེན་པའི་ཁམས་ན་རིན་ཆེན་གྱི་བྱེ་བྲག་ཇི་སྙེད་ཡོད་པ་དང་། ཆུ་གཙང་
ཞིང་ཡིད་དུ་འོང་བ་ཅི་སྙེད་ཡོད་པ་ཐམས་ཅད་དང་། རིན་ཆེན་གྱི་ཁྱད་པར་སྣ་
ཚོགས་ པ་ ལས་ གྲུབ་ པའི་ རི་ རབ་དང་ གསེར་ གྱི་ རི་ བདུན་ སོགས་རི་བོ་དང་ནི་དེ་བཞིན་དུ།
བསམ་གཏན་དང་ རྗེས་སུ་མཐུན་པའི་གནས་སྲིན་ཡུལ་གྱི་ཛ་ཏིའི་ཚལ་ལ་སོགས་པ་ཡིད་
དུ་འོང་བའི་ནགས་ཚལ་དབེན་ཞིང་ཉམས་དགའ་ བ་ དངོས་ཕྱོགས་དབེན་ཞིང་
ཉམས་དགའ་བ་དང་། ལྗོན་ཤིང་མེ་ཏོག་སྣ་ཚོགས་པའི་རྒྱན་གྱིས་སྨྲས་པས་
མཛེས་ཤིང་སྤུད་པ་དང་། ཤིང་གང་ཞིག་ཁ་དོག་དང་དྲི་རོ་ཕུན་སུམ་ཚོགས་
，
- 28 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
པའི་འབྲས་བུ་བཟང་པོ་དང་ལྡན་པས་ཡལ་ག་དུད་པ་དང་། ལྷ་དང་ཀླུ་ལ་
སོགས་པའི་འཇིག་རྟེན་ན་ཡང་ ཙནྡན་དང་ཨ་ག་རུ་ནག་པོ་ལ་སོགས་པ་ལྷན་སྐྱེས་ཀྱི་དྲི་
དང་ནི། སྦྱར་བ་ལས་བྱུང་བའི་སྒྲོས་དང་འདོད་དགུ་འབྱུང་བའི་དཔག་བསམ་
གྱི་ཤིང་དང་རིན་ཆེན་སྣ་ཚོགས་ལས་གྲུབ་པའི་ཤིང་དང་། གཤོལ་གྱིས་མ་རྨོས་
ཤིང་ས་བོན་མ་བཏབ་པར་རང་འཁྲུངས་པའི་ འབྲས་སཱ་ལུ་གྲ་མ་དང་ཕུབ་མ་མེད་པ་ལ་སོགས་པ་
ལོ་ཏོག་གི་རྣམ་པ་སྟེ་འབྲུའི་ཁྱད་པར་རྣམས་དང་། སྔར་སྨོས་པ་དེ་དག་
ལས་གཞན་ཡང་དཀོན་མཆོག་གསུམ་ལ་མཆོད་པར་འོས་པའི་རྒྱན་གྱི་བྱེ་བྲག་རྣམས་
ནི། མཚོ་དང་རྫིང་བུ་མེ་ཏོག་པདྨས་ཡོངས་སུ་གང་བས་བརྒྱན་པ་དག །
ལ་གནས་པའི་བྱ་ངང་པ་ཤིན་ཏུ་སྐད་སྙན་པ་ཡིད་དུ་འོང་བ་དང་ལྡན་པ་གཞན་
ཡང་ཤར་ཉི་ཟླ་གཉིས་ཀྱི་མར་མེ། ལྷོར་ཙནྡན་ནགས་ཀྱི་བདུག་སྤོས། ནུབ་གངས་དཀར་མར་གྱི་ལྷ་
གཤོས། བྱང་རྫ་ ཆབ་ སྔོན་མོའི་མཆོད་ཡོན། སྟེང་ གཡུ་ འབྲུག་སྙན་པའི་རོལ་མོ་སོགས་ རང་བྱུང་གི་
མཆོད་པ་རྣམ་ལྔ་ལ་སོགས་པ། ནམ་མཁའ་ཡི་རབ་འབྱམས་༣ཁམས་༢ཀྱི༌མཐས་
གཏུགས་ པའམ་ཁྱབ་པ་ན། བདག་པོས་ སེམས་ཅན་སུས་ཀྱང་བདག་ཏུ་ཡོངས་སུ་བཟུང་
བ་མེད་པ་ཡི་སྒྲ་མི་སྙན་གྱི་ལོངས་སྤྱོད་ལྟ་བུ་མཆོད་རྫས་དེ་དག་ཀུན། རང་གི་བློ་ཡིས་
བླངས་ནས་ཏེ་བདག་ཏུ་བཟུང་ནས་ཐུབ་པ་སྐྱེས་བུ་རྐང་པ་གཉིས་རྣམས་ཀྱི་མཆོག།
སྲས་བྱང་ཆུབ་སེམས་དཔའི་ཚོགས་དང་བཅས་པ་རྣམས་ལ་འཁོར་གསུམ་ཡོངས་སུ་དག་
པས་ལེགས་པར་འབུལ་ན། མཆོད་གནས་ཀུན་གྱི་མཆོག་ཡིན་པས་ཡོན་ཕུལ་ན་
འབྲས་བུ་ཆེན་པོ་འབྱུང་བས་ན་གནས་དམ་པ་ སེམས་ཅན་ཐམས་ཅད་ལ་ ཕན་ པ་ དང་
བདེ་བར་དགོངས་པའི་ཐུགས་རྗེ་ཆེན་པོ་དང་ལྡན་པ་རྣམས་ཀྱིས། སྡུག་བསྔལ་
བའི་སེམ་ཅན་བདག་ལ་བརྩེ་བར་དགོངས་ཏེ་བདག་གི་མཆོད་པའི་དངོས་པོ་
-29 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདི་དག་བཞེས་ པར་མཛོད་ཅིག་ ཅེས་ཞུས་ཏེ་ཐུགས་དགྱེས་པ་ཆེན་པོས་གསོལ་བར་གསོལ་
ནས། དེ་ལྟར་འབུལ་བའི་མཆོད་པ་རྒྱལ་བ་སྲས་བཅས་ལ་བཞེས་པའི་ནུས་པ་ཡོད་དེ། རྒྱུད་ལས། སྟོང་
གསུམ་འཇིག་རྟེན་ཐམས་ཅད་ ཀྱི། །སངས་ རྒྱས་ ཞིང་ ཁམས་ཐམས་ཅད་ལ། །འདོད་ པའི་ ཡོན་ཏན་
བརྒྱན་པ་ཡིས། །མཆོད་ན་སངས་རྒྱས་ཡེ་ཤེས་རྫོགས། །ཞེས་སོ། །དེ་ཐམས་ཅད་འགྲོ་བ་སྤྱི་མཐུན་གྱི་
ལས་ལས་བྱུང་བ་ཡིན་པས་སོ་སོས་ང་དང་ཁྱོད་ཅེས་འཛིན་པར་མེད་པས་འབུལ་རུང་ཞིང་། མཆོད་རྫས་
རང་ངོས་ཀྱང་ཀུན་རྫོབ་རྟེན་འབྲེལ་གྱི་རོལ་བ་ཡིན་པས། མིང་ཀྱང་བཏགས་ཡོད་ཙམ་ལས་མ་གྲུབ་པ་
ཤེས་པ་ནི་གནད་ཆེ་སྟེ། དཀོན་མཆོག་ཏཱ་ལ་ལས། གང་ལ་མཆོད་པ་ནམ་མཁའ་འདྲར་ཤེས་ཤིང་། །
གང་གིས་མི་དམིགས་གང་དུའང་འཛིན་པ་མེད། །དེ་བའི་མཆོད་པ་ཀུན་གྱི་དམ་པ་སྟེ། །ཡེ་ཤེས་གཞལ་མེད་
བསམ་ཡས་རབ་ཐོབ་འགྱུར། །ཞེས་གསུངས་སོ། །དེའང་ཡོངས་སུ་མ་གཟུང་བའི་དངོས་པོ་འབུལ་བའི་རྒྱུ་
མཚན་བདག་ནི་སྔོན་ཆད་ སྦྱིན་སོགས་བསོད་ནམས་སོགས་པ་དང་མི་ལྡན་པས་ད་
ལྟ་ཡང་ བཀྲེན་ཆེན་ པོར་གྱུར་ཏེ། དཀོན་མཆོག་གསུམ་མཆོད་ པར་འོས་པའི་ནོར་ སྔར་
བཤད་པ་དེ་དག་ལས་གཞན་དངོས་སུ་བདག་ལ་ཅང་སྟེ་ཅུང་ཟད་ཙམ་ཞིག་མ་མཆིས་
པས། དེས་ན་གཞན་དོན་ཁོ་ན་ལ་དགོངས་པའི་འགྲོ་བའི་མགོན་པོ་རྒྱལ་བ་སྲས་
དང་བཅས་པ་རྣམས་ གྱིས་མཆོད་པའི་དངོས་པོ་འདི་དག་བདག་གི་ཚོགས་
རྫོགས་པའི་དོན་གྱི་སླད་དུ་ཉིད་ཀྱི་རྫུ་འཕྲུལ་དང་ཐུགས་རྗེའི་མཐུས་ཞིང་ཁམས་སོ་སོར་ན་
གནས་པ་རྣམས་ལེགས་པར་བཞེས་ཤིག །བདུད་བཞི་ལས་རྒྱལ་བས་ན་རྒྱལ་བ་སྟེ། དེའང་ཐོག་མར་
ཉོན་མོངས་པ་དང་ཉེ་བའི་ཉོན་མོངས་པས་སྤངས་པས་ན་ཉོན་མོངས་པའི་བདུད་ལས་རྒྱལ། རྒྱུ་ཉོན་མོངས་པ་མེད་
པས་འབྲས་བུ་གཞན་གྱི་བར་ཆད་མི་འབྱུང་བས་ན་ལྷའི་བུའི་བདུད་ལས་རྒྱལ། འཆི་བ་མེད་ཅིང་ཚེ་ལ་དབང་ཐོབ་
པས་ན་འཆི་བདག་གི་བདུད་ལས་རྒྱལ། འཆི་བ་མེད་པས་ཕུང་པོ་གཞན་དུ་ཉིང་མཚམས་སྦྱོར་བ་མེད་པས་
ནས་ཕུང་པོའི་བདུད་ལས་རྒྱལ་བའི་རྒྱལ་བ་ རྫོགས་ པའི་སངས་རྒྱས་རྣམས་དང་དེ་ཡི་
- 30 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
སྲས་ བྱང་ ཆུབ་ སེམས་ དཔའ་རྣམས་ ལ་ དད་པ་དང་ལྡ་
དངོས་སུ་ཡོད་ཅིང་མཁོ་ཞིང་དགོས་པ་གཅེས་ཤིང་ཕོངས་བའི་བདག་ གི་ མ་འོངས་པའི་དུས་ན་ལུས་
རྟེན་ཇི་སྙེད་ལེན་པའི་ལུས་ཀུན་ རེས་འགའ་ཙམ་མ་ཡིན་པ་དུས་གཏན་དུ་དབུལ་བར་
བགྱི་ ཡིས། ཀྱེ་སེམས་དཔའ་མཆོག་ ཞེས་བོས་ཏེ་རྒྱལ་བ་སྲས་དང་བཅས་པརྣམས་ཀྱིས་སོ་
སོ་ནས་བདག་ནི་ཡོངས་ སུ་བཞེས་ཤིག །བདག་ ཀྱང་ མཆོག་ཏུ་གུས་པས་
ཁྱེད་ཀྱི་བཀའ་བཞིན་སྒྲུབ་པའི་འབངས་སུ་མཆི་སྟེ་བྲན་གྱི་དངོས་པོར་ཁས་བླང་བར་
བགྱིའོ། །དམན་པ་བདག་ནི་ཁྱེད་ཀྱི་ཐུགས་རྗེས་ཡོངས་སུ་བཟུང་བས་ན། རྒྱལ་པོ་
སོགས་ཆེན་པོ་ལ་བརྟེན་པའི་མི་དགྲ་བོ་གཞན་ལ་སྐྲག་མི་དགོས་པ་བཞིན་དུ་སྲིད་པ་འཁོར་
བའི་གནས་འདི་ན་སྡུག་བསྔལ་ཆེན་པོ་གང་ལ་ཡང་མི་འཇིགས་པར་སེམས་ཅན་
རྣམས་ལ་ཕན་པར་བགྱི། དེའང་སྔར་བྱས་ཀྱི་སྡིག་པ་མ་བཤགས་ཤིང་མི་དགེ་བ་སྤྱད་ན་གཞན་
ལ་ཕན་པར་ལྟ་ཞོག་རང་དོན་ཡང་སྒྲུབ་མི་ནུས་པས། དེས་ན་མ་རིག་པའི་དབང་གིས་བསགས་
པའི་སྔོན་གྱི་སྡིག་པ་ལས་གཉེན་པོ་སྟོབས་བཞིའི་སྒོ་ནས་ཡང་དག་པར་བདའ་
བར་བགྱིད་ཅིང་། སྡིག་པ་གཞན་གང་ཡང་སླན་ཆད་མི་བགྱིད་དོ་ཞེས་དམ་
བཅའོ། ཁྲུས་ཀྱི་ཁང་པ་ཨ་ག་རུ་ནག་པོ་ལ་སོགས་པའི་ཆུས་བྱུགས་པས་ཤིན་
ཏུ་དྲི་ཞིམ་པ། འོག་ཐམས་ཅད་ཤེལ་ ཁ་དོག་སྣ་ཚོགས་གྱི་ས་གཞི་རང་ངོས་ནས་དྲི་མ་
མེད་པས་འོད་གསལ་ཞིང་དྭངས་ལ་གཞན་ལ་འོད་འཕྲོ་བས་འཚེར་བ་བསྟར། ཨིནྡྲ་
ནཱི་ལ་ལ་སོགས་པ་རིན་ཆེན་འོད་འབར་བའི་ཀ་བ་ཡིད་དུ་འོང་བ་དང་ལྡན་པ།
སྟེང་དུ་མུ་ཏིག་འོད་ཆགས་ པའི་བླ་རེ་བྲེས་པ་དེར། དེ་བཞིན་གཤེགས་པ་
རྣམས་དང་དེ་ཡི་སྲས་བྱང་ཆུབ་སེམས་དཔའ་རྣམས་ལ། རིན་ཆེན་བཻཌཱུརླ་ལ་
སོགས་པའི་བུམ་པ་མང་པོ་སྤོས་ཀྱི་ཆུ། ཡིད་དུ་འོང་བས་ལེགས་པར་བཀང་
- 31 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་བསྟོད་པའི་གླུ་དང་ནི། པི་ཝཾ་ལ་སོགས་པའི་རོལ་མོར་བཅས་པ་བརྒྱ་སྟོང་
དུ་མས་སྐུ་ཁྲུས་གསོལ་ལོ། །དེ་དག་གི་སྐུ་ལ་རིན་ཐང་མཚུངས་པ་མེད་པའི་
གོས། གཙང་ལ་བདུག་སྤོས་ཀྱི་དྲི་རབ་ཏུ་བསྒོས་པས་སྐུ་ཕྱི་འོ། །བྱི་དོར་བྱས་
ཟིན་པའི་རྗེས་དེ་ནས་ བྱམས་པས། རབ་དང་སེམས་དང་ལྡན་པ་ཡིས། །ཚོགས་གཉིས་རྫོགས་
པར་བྱ་བའི་ཕྱིར། །སངས་རྒྱས་རྣམས་ལ་གོས་སོགས་ཀྱིས། །མངོན་སུམ་མངོན་སུམ་མིན་པས་མཆོད།།
ཅེས་གསུངས་པས། ཐུབ་པའི་དབང་པོ་འཁོར་དང་བཅས་པ་དེ་དག་ལ་སྔོན་པོ་དང་
བཙག་དང་ངུར་སྨྲིག་གསུམ་གྱིས་ཁ་དོག་ལེགས་པར་བསྒྱུར་བའི། ཆོས་གོས་
རྣམ་པ་གསུམ་ལྟ་བུའི་ན་བཟའ་བདུག་སྤོས་ཀྱིས་ཤིན་ཏུ་བསྒོས་པའི་དྲི་ཞིམ་པ་
དམ་པ་སྟེ་བླ་ན་མེད་པ་དག་འབུལ་ལོ། །ལྷའི་གོས་བཟང་པོ་སྲབ་ལ་རེག་བྱ་
འཇམ་པ་སྣ་ཚོགས་དང་། རྒྱུན་མཆོག་བརྒྱ་ཕྲག་དེ་དག་དེ་དག་གིས།
འཕགས་པ་ཀུན་ཏུ་བཟང་པོ་དང་རྗེ་བཙུན་འཇམ་པའི་དབྱངས་དང་། སྤྱན་
རས་གཟིགས་འཇིག་རྟེན་དབང་ཕྱུག་སོགས་ལའང་བརྒྱན་པར་བགྱིའོ། །སྟོང་
གསུམ་གྱི་སྟོང་ཆེན་པོའི་འཇིག་རྟེན་ཀུན་ཏུ་དྲི་ངད་ལྡང་བ་ཡི། དྲི་མཆོག་ཕུལ་
དུ་བྱུང་བ་རྣམས་ཀྱིས་ཐུབ་པའི་དབང་པོ་ཀུན་གྱི་སྐུ། གསེར་ཤིན་ཏུ་སྦྱངས་
པར་ བྱས་པའི་བཙོ་མ་བྱི་དོར་བྱས་པ་ལྟར། རང་དོན་འོད་ཆགས་པ་དང་
གཞན་ངོ་ན་འོད་འབར་བ་དེ་དག་ལ་བྱུགས་པ་བགྱིའོ། །ཐུབ་པའི་དབང་པོ་
མཆོད་གནས་ཀྱི་དམ་པ་མཆོག་ལ་ཡིད་དུ་འོང་བའི། ལྷའི་མེ་ཏོག་མནྡ་ར་བ་
འདོད་འཇོའི་བ་མོ་ལས། མནྡ་ ར་ཞེས་ པ་ནི་ཡིད་དགའ་བར་བྱེད་པའི་ཤིང་ངོ་ཞེས་འབྱུང་ངོ༌། །དང་
པདྨ་དང་། འགྲེལ་པ་འདོད་འཇོ་ལས། ཨུཏྤ་ལ་ཞེས་པ་ནི་པཱ་འཐུང་བ་ཨུཏ་སྔོན་མ་ཅན་ལ། ཨུཏྲི་པ་
ཏི་སྟེ་པུ་འཐུང་བར་བྱེད་དོ་ཞེས་པས་ཀ་ལ་རྐྱེན་དུ་བྱས་པའི་པྲྀ་ཥོ་ད་ར་ལ་སོགས་པ་སྟེ་སྟོང་འཐུང་ཞེས་
- 32 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
བྱའོ། །ཞེས་གསུངས་སོ། །ཡང་དེ་ཉིད་ལས། ཐུན་མོང་བའི་སྒྲ་ཉིད་ཀྱི་ཕྱིར་ཨུཏྤ་ལ་འདི་ལ་ཆུ་སྐྱེས་སྔོན་
པོ་ཞེས་པའང་འཇུག་གོ་ཞེས་གསུངས་སོ། །ཨུཏྤལ་ བོད་སྐད་དུ་སྟེང་འཐུང་ལ་སོགས་པ་དྲི་ཞིམ་
པོའི་རིགས་ཐམས་ཅད་དང་། མེ་ཏོག་གི་ཕྲེང་བ་སྤེལ་ལེགས་པ་ཡིད་དུ་འོང་བ་
རྣམས་ཀྱིས་མཆོད་དོ། །སྤོས་ཀྱི་མཆོག་ཡིད་འཕྲོག་པའི་དྲི་ཡི་དད་པ་ཕྱོགས་
ཀུན་ཏུ་ཁྱབ་པ་ཡི། བདུག་པའི་སྤྲིན་ཚོགས་ནམ་མཁའ་ཁྱབ་པ་རྣམས་ཀྱང་དེ་
དག་ལ་དབུལ་བར་བགྱིའོ། །ཞལ་དུ་གསོལ་བའི་ཟས་བཟའ་བ་དང་བཏུང་
བའི་བྱེ་བྲག་སྣ་ཚོགས་པ་དང་བཅས་པ་ཡི། །ལྷ་ལ་འོས་པའི་བཤོས་རྣམས་
ཀྱང་དེ་དག་ལ་དབུལ་བར་བགྱིའོ། །གསེར་གྱི་རང་བཞིན་ལས་བྱས་པའི་པདྨ་
ཚར་དུ་དངར་བ་དག་ལ་བརྟེན་པ་ཡི། རིན་ཆེན་རིན་ཐང་མེད་པ་འཇིག་རྟེན་
གྱི་མུན་པ་སེལ་བའི་སྒྲོན་མེ་རྣམས་ཀྱང་དེ་དག་ལ་དབུལ་བར་བགྱིའོ། །ཡིད་
དུ་འོང་བའི་ས་གཞི་ཁོད་མཉམ་པས་བསྟར་བ་ཙནྡན་ཙནྡན་ནི་ཚིམ་བྱེད་དེ་ཙ་དི་ཚིམ་པ་
ལ༑ ཨུཊ་རྐྱེན་ནོ། །ཞེས་འགྲེལ་པ་འདོད་འཇོར་བཤད་དོ། །དང་གུར་གུམ་ལ་སོགས་པར་
སྤོས་ཀྱིས་བྱུགས་པ་དེར། མེ་ཏོག་ཡིད་དུ་འོང་བ་འདབ་མ་རེ་རེ་ལ་བ་ལང་གི་
ཀོ་བའི་ཚད་དང་ལྡན་པ་རྣམས་སིལ་མ་དགྲམ་པར་བགྱི་ཞིང་དབུལ་བར་
བྱའོ། །བློས་གཞལ་དུ་མེད་པའི་ཕོ་བྲང་འདོད་སྣམ་དུ་ལྷའི་བུ་མོ་རྣམས་ཀྱིས་
བསྟོད་པའི་དབྱངས་ཡིད་དུ་འོང་བ་དང་ལྡན་པས་བསྟོད་ཅིང་། མུ་ཏིག་ལ་
སོགས་པ་རིན་ཆེན་སྣ་ཚོགས་ཀྱི་ཆུན་པོའི་རྒྱན་འཕྱང་བས་མཛེས་ཤིང་འོད་
ཟེར་ཀུན་ཏུ་འབར་བ། ཆུ་ཞིང་གི་ཚད་དཔག་ཡས་པ་ནམ་མཁའི་ཁམས་རབ་
འབྱམས་ཀྱི་རྒྱན་དུ་གྱུར་བ་དེ་དག་ཀྱང་། ཐུགས་རྗེ་ཆེན་པོའི་རང་བཞིན་ཅན་
རྣམས་ལ་དབུལ་བར་བགྱིའོ། །རྒྱུ་གོས་རིན་པོ་ཆེ་དང་ལཱ་བ་རིན་ཆེན་དག་
- 33 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་གྲུབ་པའི་གདུགས་མཛེས་པ་གསེར་གྱི་ཡུ་བ་ཅན། ཁོ་ར་ཁོར་ཡུག་ཏུ་མུ་
ཏིག་དམར་པོ་ལ་སོགས་པའི་རྒྱན་གྱི་རྣམ་པ་ཡིད་དུ་འོང་བ་དུ་མས་བརྒྱན་
པ༑ ཧ་ཅང་མཐོ་བ་མ་ཡིན་ཧ་ཅང་དམའ་བ་མ་ཡིན་པས་དབྱིབས་ལེགས་ཤིང་
བལྟ་ན་སྡུག་པ་མང་པོ་བསྒྲེང་བ་ཡང་། རྟག་ཏུ་ཐུབ་པའི་དབང་པོ་སྲས་དང་བཅས་པ་
རྣམས་ལ་དབུལ་བར་བགྱིའོ། །སྙིང་རྗེ་པདྨ་དཀར་པོ་ལས། སངས་རྒྱས་ལ་དམིགས་པའི་སེམས་
ཀྱིས་མེ་ཏོག་གཅིག་ཙམ་ནམ་མཁའ་ལ་དོར་ན། དེའི་དགེ་བའི་རྩ་བ་ནི་ངས་དེ་བཞིན་གཤེགས་པའི་
སངས་རྒྱས་ཀྱི་ཡེ་ཤེས་ཀྱིས་ཀྱང་ཚད་བཟུང་བའམ་བསྟན་པར་སླ་བ་མ་ཡིན་ནོ། །ཞེས་གསུངས་སོ། །
དེ་དག་ལས་གཞན་ཡང་མཆོད་པའི་ཚོགས། རྫ་རྔ་ལ་སོགས་པ་རོལ་མོའི་བྱེ་
བྲག་དབྱངས་སྙན་པ་ཡིད་དུ་འོང་བ་དང་ལྡན་པས། སེམས་ཅན་སྡུག་བསྔལ་
ཅན་ རྣམས་ ཀྱི་ རྣ་ པའི་ ལམ་ དུ་ སོན་ པ་ ན་ དགའ་ བས་ སིམ་ པར་ བྱེད་པའི།
མཆོད་པའི་སྤྲིན་རྣམས་སོ་སོར་གནས་པར་གྱུར་ཅིག །གསུང་གི་རྟེན་དམ་པའི་
ཆོས་དཀོན་མཆོག་གསུམ་རབས་གླེགས་བམ་གྱི་རྣམ་པར་གནས་པ་ཐམས་
ཅད་དང་། ཐུགས་ཀྱི་རྟེན་དེ་བཞིན་གཤེགས་པའི་མཆོད་རྟེན་རྣམས་དང་སྐུའི་རྟེན་
སངས་རྒྱས་དང་བྱང་ཆུབ་སེམས་དཔའི་སྐུ་གཟུགས་ཐམས་ཅད་ལ། རིན་ཆེན་
གྱི་ཆར་དང་མེ་ཏོག་དང་ཙནྡ་དང་གོས་ལ་སོགས་པའི་ཆར། རྟག་ཏུ་རྒྱུན་མི་
འཆད་པར་འབབ་པར་ཤོག་ཅིག །བླ་ན་མེད་པའི་མཆོད་པ་ནི་ཇི་ལྟར་ན་
འཕགས་པ་འཇམ་པའི་དབྱངས་དང་ཀུན་ཏུ་བཟང་པོ་ལ་སོགས་པས། ཕྱོགས་
བཅུའི་རྒྱལ་བ་རྣམས་ལ་མཆོད་རྫས་ཀྱི་དངོས་པོ་བླ་ན་མེད་པ་དག་གིས་མཆོད་
པར་མཛད་པ། དེ་བཞིན་དུ་བདག་གིས་ཀྱང་དེ་བཞིན་གཤེགས་པ། མགོན་
པོ་སྲས་དང་བཅས་པ་རྣམས་པ་མཆོད་པའི་མོས་པ་བྱ་བའོ། །དཔལ་ལྡན་ཕྱོགས་ཀྱི་
- 34 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
གླང་ པོས། ཚུལ་ ཁྲིམས་ཕུན་སུམ་ཚོགས་པས་དག །བསམ་གཏན་ཕུན་ སུམ་ ཚོགས་ པས་དྭང་། །ཤེས་
རབ་ཕུན་ཚོགས་མི་འཁྲུགས་པས། ཁྱོད་ནི་ཡོན་ཏན་མཚོ་ཆེན་ལགས། །ཞེས་ཆོས་གསུམ་གྱིས་མཚུངས་
པར་གསུངས་པ་ལྟར་ཡོན་ཏན་རྒྱ་མཚོ་ལྟ་བུ་སངས་རྒྱས་དང་བྱང་ཆུབ་སེམས་དཔའ་
རྣམས་ལ་བདག་གིས་བསྟོད་པའི་དབྱངས་འགྱུར་ཁུགས་འདེབས་འཇོག །
ལྔའི་རྗེས་སུ་སྐྱེས་པ། དྲུག་གི་རྗེས་སུ་སྐྱེས་པ། བར་འདོད་འཇོའི་བ་མོ་ལས། ཥཊཛ་ནི་
དྲུག་སྐྱེས་ཏེ་གང་གི་ཕྱིར་སྣ་དང་མགྲིན་པ་དང་བྲང་དང་རྐན་དང་ལྕེ་དང་སོ་ཏེ་དྲུག་པོ་འདི་རྣམས་ལ་ཡང་
དག་པར་བརྟེན་ཏེ་སྐྱེས་པས་སོ། །པཉྩམ་ནི་ལྔ་པ་སྟེ། ལྔ་རྣམས་ཀྱིས་རྫོགས་པར་འགྱུར་པས་སོ། །མ་
རྒྱ་ མ་ ནི་བར་མ་སྟེ་གནས་ཀྱི་དབུས་ནས་ ཁྱད་ པར་ དུ་བྱུང་བས་སོ། །ཞེས་སོགས་འབྱུང་ངོ༌། །མའི་
དབྱངས་ལ་སོགས་པ་དབྱངས་བདུན་གྱི་མིང་ལ། རྒྱུད་ལས་བྱུང་བ་དང་མགྲིན་པ་ལས་བྱུང་བའི་
སྒྲ་ནི་འཁོར་ཉན་ལ་སོགས་པའི་དབྱངས་བདུན་ཏེ། འཁོར་ཉན་ནི་གླང་པོ་ཆེའི་སྐད་ལྟ་བུའོ། ཁྱུ་མཆོག་
ནི་བ་ལང་གི་སྐད་ལྟ་བུའོ། །དྲི་འཛིན་སྐྱེས་ནི་རའི་སྐད་ལྟ་བུའོ། །དྲུག་སྐྱེས་ནི་རྨ་བྱའི་སྐད་ལྟ་བུའོ། །
བར་མ་ནི་ཁྲུང་ཁྲུང་གི་སྐད་ལྟ་བུའོ། །གློ་གསལ་ནི་རྟའི་སྐད་ལྟ་བུའོ། །ལྔ་པ་ནི་ཁུ་བྱུག་གི་སྐད་ལྟ་བུའོ། །
དེ་ལྟར་ཡང་། ཐུབ་པ་མིས་བྱིན་བུས་བཤད་པ། །དྲུག་སྐྱེས་རྨ་བྱའི་སྒྲ་ལྟར་སྒྲོགས། ཁྱུ་མཆོག་བ་ལང་
སྐད་ཀྱིས་རྩོམ། །དྲི་འཛིན་སྐྱེས་ནི་ར་ཡི་སྐད། །བར་མ་འཁྲུང་འཁྲུང་སྒྲ་སྒྲོགས་བཞིན། །ལྔ་པ་མེ་ཏོག་རྒྱས་
དུས་སུ། ཁུ་བྱུག་སྒྲོགས་པ་ལྟ་བུ་སྟེ། །བློ་གསལ་རྟ་སྐད་ལྟ་བུ་མཚེར། །འཁོར་ཉན་གླང་པོ་སྒྲོགས་པ་
བཞིན། །ཞེས་འབྱུང་ངོ༌། །སྔོན་《འདི་མན་ཞུ་ཆེན་གྱིས་བྲིས་སམ་སྙམ་གྱི་གཙུག་ལག་ལས། རྩེད་མོ་
རློམ་ པ་ བླང་ བ་ནི། །ལྔ་ པ་ དང་ནི་བར་མའི་དབྱངས། །དཔའ་བོ་དྲག་པོ་ངོ་མཚར་དུ། །དྲུག་སྐྱེས་ ཁྱུ་
མཆོག་དེ་བཞིན་ནོ། །ས་འཛིན་པ་དང་འཁོར་ཉན་དབྱངས། །སྙིང་རྗེའི་རོ་ལ་བླང་བར་བྱ། །འཐབ་མོ་
འཇིགས་དང་བཅས་པ་ལ། །བློ་གསལ་དབྱངས་ནི་བླང་བར་བྱ། །ཞེས་འབྱུང་ཞིང་། དེ་དག་གི་དོན་ནི།
དེ་བཞིན་གཤེགས་པ་སྔོན་བཙུན་མོའི་ཚོགས་དང་རྩེ་ཞིང་རོལ་བ་དང་རློམ་སེམས་པའི་ཚུལ་བསྟན་པ་དེ་
- 35 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་མཐུན་པར་ལྔ་བ་དང་བར་མའི་གླུ་དག་བླང་ལ། གཞན་ཡང་དེས་དྲག་པོའི་གཟུགས་སུ་བསྟན་ཅིང་
བདུད་ཚར་གཅོད་པ་ལ་སོགས་པ་ངོ་མཚར་གྱི་ཁྱད་པར་བསྟན་པ་དེ་དག་དང་མཐུན་པར་དྲུག་སྐྱེས་དང་
ཁྱུ་མཆོག་གོ །དེ་ཉིད་སྙིང་རྗེའི་རོ་དང་ལྡན་པས་དེ་དང་མཐུན་པར་ས་འཛིན་དང་འཁོར་ཉན་གྱི་གླུ་དག་
བླང་ངོ༌། །དེ་འཛིན་པའི་རྩོད་པའི་འཁོར་ལོ་ཤོམས་པ་ལྟ་བུར་བསྟན་དེ་དེ་དང་མཐུན་པར་བློ་གསལ་ཞེས་
བྱ་བའི་གླུ་བླངས་ཞེས་སོ། །དེ་ལ་སོགས་པ་གླུའི་དབྱངས་མང་པོ་དྲང་སྲོང་བྷ་ར་ཏ་དང་། བི་ཤ་ཁི་ལའི་གཞུང་
ལས་བརྟག་པར་བྱའོ། །གཞན་ཡང་། དབྱངས་ བདུན་རྣམས་དང་ གྲོང་གསུམ་དང་། །རྒྱལ་བ་ཉི་ཤུ་རྩ་
གཅིག་ དང་། །ཏ་ན་བཞི་བཅུ་དགུ་རྣམས་ཏེ། །དབྱངས་ཀྱི་དཀྱིལ་འཁོར་དེ་ ཙམ་མོ། །ཞེས་སོ། །ཡང་
ལང་ཀར་ གཤེགས་ པའི་མདོའི་གླེང་གཞིར། སྲིན་ པོའི་ བདག་པོ་འབོད་སྒྲོགས་ཀྱིས་ པི་ཝཾ་ གི་སྒྲ་དང་
བཅས་པའི་དྲུག་སྐྱེས་ལ་སོགས་པའི་དབྱངས་ཀྱིས་དེ་བཞིན་གཤེགས་པ་ལ་གསོལ་བ་བཏབ་པའི་འགྲེལ་
པར་སློབ་དཔོན་ཡེ་ཤེས་རྡོ་རྗེའི་བགོད་པ་ཉིད་འདི་གསལ་བྱེད་དུ་བྲིས་པའོ། །ཞེས་འཆི་མེད་མཛོད་ཀྱི་
འགྲེལ་པ་འདོད་འཇོའི་བ་མོ་ལས་《བསྟན་འགྱུར་ནང་གི་སྒྲ་སྐོར་སེ་པའི་ནང་དུ་ཡོད་དོ། །>འབྱུང་ངོ༌།།
ཡན་ལག་རྒྱ་མཚོས་བསྟོད། བསྟོད་དབྱངས་སྙན་པའི་སྤྲིན་ཕུང་རྣམས་དེ་དག་
གི་སྙན་གྱི་ལམ་ལ། རྒྱུན་མི་འཆད་པར་ངེས་པ་ཀུན་ཏུ་འབྱུང་བར་གྱུར་ཅིག།
འདས་པ་དང་མ་འོངས་པ་དང་ད་ལྟར་བྱུང་བའི་དུས་གསུམ་དུ་གཤེགས་པའི་
སངས་རྒྱས་རྣམས་དང་། ལུང་ དང༌ རྟོགས་ པའི་ ཆོས་ དང་ ཚོགས་ ཀྱི་ མཆོག་
བྱང་སེམས་འཕགས་པའི་དགེ་འདུན་དང་བཅས་པ་ལ། ཞིང་ཁམས་རབ་
འབྱམས་ཀྱི་རྡུལ་ཀུན་གྱི་གྲངས་མདོ་སྡེ་ཨ་པ། ཕུང་པོ་གསུམ་པའི་མདོ་ལས། ལུས་དང་།
ལུས་རེ་རེ་ལའང་མགོ་དང་། མགོ་རེ་རེ་ལའང་ཁ་དང་ཁ་རེ་རེ་ལའང་ལྕེ་ཞིང་ཐམས་ཅད་ཀྱི་རྡུལ་ཕྲ་རབ་ཏུ་
མོས་པ་སྟེ་ཞེས་སོགས་དཔག་མེད་བཞི་ལྡན་གྱི་ཕྱག་འཚལ་བ་གསུངས་སོ། །སྙེད་ཀྱི། ལུས་རང་གི་
བློ་ཡིས་སྤྲུལ་ནས་གུས་པས་བཏུད་པ་དང་མདོ་དྲིན་ལེན་བསབ་པ་ལས། ཚེ་འདི་ལ་སྐུ་
- 36 -



-
ས
གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
གཟུགས་ལ་ཕྱག་འཚལ་ནའང་མགོ་ས་ལ་མི་གཏུགས་པ་གང་ཡིན་པ་དེ་ནི་ཤི་འཕོས་པ་ན་མགོ་ཐུར་ཏུ་
དཔྱངས་བའི་སེམས་ཅན་དམྱལ་བར་སྐྱེ་བར་འགྱུར་རོ། །ཚེ་འདི་ལ་སྐུ་གཟུགས་ལ་ཕྱག་བྱས་པ་ན་ཐལ་
མོ་མི་སྦྱོར་བ་དེ་ནི། ཤི་འཕོས་ནས་ཡུལ་མཐའ་འཁོབ་ཏུ་སྐྱེ་བར་འགྱུར་རོ། །འབད་པ་མང་པོས་བཙལ་
ཡང་ཅི་ཡང་ཐོབ་པར་མི་འགྱུར་རོ་ཞེས་སོ། །བཅས་པས་ནི་བདག་གིས་ཕྱག་འཚལ་ལོ་ ལྷ་
ལས་ཕུལ་དུ་བྱུང་བའི་བསྟོད་པ་ལས། སྙིང་ནས་དད་དམ་ཇི་ལྟར་དགའ་བའམ། །ཐེ་ཚོམ་གྱིས་སམ་
གཞན་གྱི་ངོར་ཡང་རུང་། །གང་ཞིག་ཐུབ་དབང་ཟླ་བ་དེར་ཕྱག་བྱེད། །དེས་ནི་ལྷ་མི་བདེ་བ་ཕུན་ཚོགས་
འཐོབ། །ཅེས་སོ། །བྱང་ཆུབ་སེམས་ཀྱི་གཞི་བྱང་ཆུབ་སེམས་དཔའི་སྡེ་སྣོད་དང་
མངོན་པར་སངས་རྒྱས་པ་ལ་སོགས་པའི་གནས་རྣམས་དང་། དེ་བཞིན་
གཤེགས་པའི་མཆོད་རྟེན་རྣམས་ལ་ཡང་བདག་གིས་ཕྱག་འཚལ་ཞིང་། བསླབ་
པ་སྦྱིན་པའི་མཁན་པོ་དང་དེ་བཞིན་དུ་སྤང་བླང་གི་གནས་སྟོན་པའི་སློབ་དཔོན་
དང་། བརྟུལ་ཞུགས་ཀྱི་མཆོག་གོས་ངུར་སྨྲིག་གི་རྒྱལ་མཚན་འཆང་བ་རྣམས་
ལ་ཕྱག་འཚལ་ལོ། །དཀོན་མཆོག་གསུམ་ལ་སྐྱབས་སུ་འགྲོ་བ་ནི་བྱང་ཆུབ་ཀྱི་
སྙིང་པོར་མཆིས་ཀྱི་བར་ཏེ་རྫོགས་པའི་བྱང་ཆུབ་མ་ཐོབ་ཀྱི་བར་དུ་ཞེས་པའི་
དོན་ནོ། །སངས་རྒྱས་རྣམས་ལ་སྟོན་པར་བཟུང་སྟེ་སྐྱབས་སུ་མཆི། བདེན་
གཉིས་ ཀྱི་རང་བཞིན་ཅན་གྱི་ཆོས་དང་བྱང་ཆུབ་སེམས་དཔའ་ཡི། ཚོགས་
ལའང་དེ་བཞིན་དུ་བསྒྲུབ་བྱའི་ལམ་དང་གྲོགས་སུ་དམ་བཅས་ནས་སྐྱབས་སུ་
མཆིའོ། །སྡིག་པ་བཤགས་པ་ནི། ཕྱོགས་བཅུའི་འཇིག་རྟེན་གྱི་ཁམས་རྣམས་
ཀུན་ན་བཞུགས་པ་ཡི། ཡང་དག་པར་རྫོགས་པའི་སངས་རྒྱས་དང་བྱང་ཆུབ་
སེམས་དཔའ་ཐུགས་རྗེ་ཆེན་པོ་མངའ་བ་ཇི་སྙེད་བཞུགས་པ་རྣམས་ལ། ལུས་
གུས་པས་ཐལ་མོ་སྦྱར་དཔལ་སངས་རྒྱས་མཉམ་སྦྱོར་གྱི་རྒྱུད་ལས། ཐལ་སྦྱར་པདྨོ་ཁ་
，
- 37 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབུས་བཞིན། །ཞེས་ཏེ་ངག་གུས་པས་ཚིག་ཏུ་བརྗོད་པས་གསོལ་བ་ནི། ཐོག་མ་མེད་
པ་དང་ལྡན་པའི་འཁོར་བ་ནས། ཚེ་རབས་འདིའམ་སྔོན་གྱི་ཚེ་རབས་གཞན་
དག་ཏུ། བདག་གིས་མ་འཚལ་རྒྱུ་བ་སྟེ་ཉེས་དམིགས་མ་ཤེས་པས་ལུས་ངག་
ཡིད་གསུམ་གྱིས་ངོ་ བོ་སྡིག་པ་སྦྱོར་བ་བགྱིས་པའམ། གཞན་ལ་བསྒོས་ཏེ་བགྱིད་
དུ་སྩལ་བ་ཉིད་དང་ནི། གཏི་མུག་ གིས་ངན་ པ་ ལ་ བཟང་པོ་འཁྲུལ་པས་བདག་ནོན་
པར་གྱུར་ཏེ། གཞན་གྱིས་མི་དགེ་བ་བྱེད་པ་ལ་རྗེས་སུ་ཡི་རང་བ་གང་བགྱིས་
པ༑ ནོངས་པ་སྟེ་ཉེས་པ་དེ་ནི་མཐོང་བར་བགྱིས་ནས། ཁ་ཙམ་ཚིག་ཙམ་མིན་པ་
བསམ་པ་ཐག་པས་མགོན་པོ་རྣམས་ལ་བཤགས་ལས་རྣམ་ པར་ འབྱེད་ པའི་ མདོ་ ལས།
ཤིན་ཏུ་མི་བཟད་ལས་རྣམས་བྱས་པ་ནི། །བདག་ལ་སྨོད་དང་རབ་ཏུ་བཤགས་པ་དང་། །སྡོམ་པར་བྱེད་
པས་དེ་དག་སྲབ་འགྱུར་གྱིས། །ཤིན་ཏུ་རྩ་ནས་ཕྱིན་ཅེས་དང་སྨྲའོ། །ཞེས་གསུངས་སོ། །པར་བྱའོ།།
བདག་གིས་ཡོན་ཏན་བླ་ན་མེད་པའི་ཞིང་དཀོན་མཆོག་གསུམ་དང་ནི། ཕན་
འདོགས་པའི་ཞིང་ཕ་མའམ་དྲིན་ལན་བསབ་པའི་མདོ་ལས།ཕ་མ་དང་དགེ་འདུན་ནམ་བསྔགས་
ཤིང་བསྟོད་པར་འོས་པས་ཚིག་འཇམ་པོར་སྨྲ་ཞིང་ རྒྱུན་དུ་དྲིན་དྲན་པར་བྱའོ། །དགེ་འདུན་ནི་ཁམས་
གསུམ་ལས་འདའ་བར་བྱེད་པའི་ཞིང་ངོ༌། །ཕ་མ་ནི་ཁམས་གསུམ་གྱི་བསོད་ནམས་ཀྱི་ཞིང་མཆོག་དམ་
པའོ་ཞེས་གསུངས་སོ། །ཡོན་ཏན་དང་ ཕན་འདོགས་པ་གཉིས་ཀའི་ཞིང་བླ་མ་དང་
སེམས་ཅན་གཞན་དག་ལ་ཡང་། བསམ་པ་ཉོན་མོངས་པའི་སྒོ་ནས་ལུས་ཀྱི་
བརྡེག་པ་དང་ངག་གིས་ཚིག་རྩུབ་སྐུར་འདེབས་དང་། ཡིད་ཀྱིས་ལོག་ལྟ་དང་གནོད་སོགས་
གནོད་པ་བགྱིས་པ་གང་ལགས་པ། རང་དབང་མེད་པའི་འདོད་ཆགས་ལ་
སོགས་པའི་ཉེས་པ་དུ་མས་སྐྱོན་ཆགས་པའམ་སྐྱོན་གནས་པའི། སྡིག་པ་ཅན་བདག་
གིས་ལུས་ངག་ཡིད་གསུམ་གྱིས་སྡིག་པ་གང་། ཤིན་ཏུ་མ་རུང་བ་མི་བཟད་པར་
38 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
བགྱིས་པ་དེ། ཐམས་ཅད་སྐྱབས་ཡུལ་འདྲེན་པ་རྣམས་ལ་བཤགས་སོ། །བདེ་ཆེན་
ཞིང་སྒྲུབ་ལས། དེ་ལྟར་གཉེན་པོ་སྟོབས་བཞིའི་སྒོ་ནས་བཤགས་ན་སྡིག་པ་ཇི་ལྟར་ཆེ་ཡང་མི་བདག་མི་
སྲིད་དོ་སྡིག་པ་ལ་བདེན་གྲུབ་མེད་ཅིང་འདུས་བྱས་ཡིན་པ་དང༌། སྡིག་པ་ལ་ཡོན་ཏན་མེད་ཀྱང་བཤགས་
པས་འདག་པ་ནི་སྡིག་པའི་ཡོན་ཏན་ཡིན་གསུངས་པ་ལྟར་དང་། ཐར་མདོ་ལས། སྡིག་གི་རང་བཞིན་
ཐོག་མ་ནས། །མེད་པས་སེམས་ཅན་རྣམས་ཀྱི་ཕྱིར། །རྩ་བ་བཞི་དང་མཚམས་མེད་ལྔ། །ལོག་སྤྱོད་བར་
དུ་མཐོལ་ལོ་བཤགས། །ཞེས་སོ། །ཡང་ནས་ཡང་དུ་སྡིག་པ་བྱས་པ་རྣམས་ཡང་ནས་ཡང་དུ་བཤགས་ན་
ཐོག་མ་མེད་པའི་སྡིག་པ་ཐམས་ཅད་འདག་ནུས་པ་ཡིན་ལ། སྙིང་ནས་ལེན་རེ་བཤགས་པས་ཀྱང་བསྐལ་
པ་སྟོང་གི་སྡིག་པ་འདག་པ་ཡིན་ཏེ། གསེར་འོད་ལས། གང་གིས་བསྐལ་པ་སྟོང་རྣམས་སུ། །སྡིག་པ་
ཤིན་ཏུ་མི་བཟད་བགྱིས། །ལན་ཅིག་རབ་ཏུ་བཤགས་པ་ཡིས། །དེ་དག་ཐམས་ཅད་བྱང་བར་འགྱུར།།
ཞེས་དང༌། བྱམས་པ་སེངྒེ་སྒྲས་ཞུས་པའི་མདོ་ལས། མི་ཤེས་པས་ནི་གང་བྱས་པའི། །སྡིག་པའི་ལས་ནི་
བཤགས་པར་བགྱི། །མཁས་པས་སྡིག་པ་བཤགས་ན་ནི། །ལས་དང་ལྷན་ཅིག་མི་གནས་སོ། །ཞེས་སོ།།
ཅིའི་ཕྱིར་རིངས་པའི་ཚུལ་གྱིས་བཤགས་ཞེ་ན། བདག་ནི་ཐོག་མེད་ཀྱི་དུས་
ནས་ བསགས་ པའི་སྡིག་པ་འདི་ དག་མ་བྱང་བར། །སྡིག་པ་དག་པའི་སྔོན་
དུ་འགུམ་པར་འཆི་བར་འགྱུར་དུ་མཆི་སྟེ་འགྲོ་ཞིང་། དེ་བས་ན་ཐབས་ཇི་ལྟར་མཛད་
དགོས་ཀྱང་སྡུག་བསྔལ་གྱི་རྒྱུ་སྡུག་པ་འདི་ལས་ངེས་པར་ཐར་བར་འགྱུར་བའི་ཕྱིར།
བཤགས་ཡུལ་ཐུགས་རྗེ་ཅན་ཁྱེད་རྣམས་ཀྱིས་མ་འགོར་བ་མྱུར་བའི་ཚུལ་གྱིས་
སྡིག་པ་འབྲས་བུ་དང་བཅས་པ་ལས་བསྲུང་ཞིང་བསྐྱབ་ཏུ་གསོལ། དེའང་མཐོ་དམན་སུས་ཀྱང་ང་
མི་གསོད་དོ་སྙམ་པའི་ཡིད་ཆེས་བརྟན་ པོ་ཉིད་དུ་བྱ་མི་རུང་བའི་འཆི་བདག་འདི། བྱ་བ་
འགའ་ཞིག་བྱས་པ་དང་མ་བྱས་པས་ཀྱང་མི་སྡོད་པ་བསད་པ་ཡིན་ཏེ་ཇི་སྐད་དུ་བྱ་བ་
ཟིན་ནམ་མ་ཟིན་ཞེས། འཆི་བདག་སྡོད་པར་མི་འགྱུར་རོ་ཞེས་གསུངས་པས། སློབ་དཔོན་དཔའ་བོས་
- 39 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱལ་པོ་ཀ་ནིཥྛ་ལ་སྤྲིང་བར། འཆི་བདག་བུ་དང་མི་བཤེས་པས། །གློ་བུར་ངག་ཏུ་འབབ་འགྱུར་བས། །
ཡང་དག་བྱ་ཞེས་མ་བཞེས་པར། །དམ་པའི་ཆོས་ལ་བསྟུན་ཏེ་མཛོད། །ཞེས་དང༌། ན་བ་སྡུག་བསྔལ་
དང་ བཅས་ པ་དང་མི་ན་ བ་བདེ་ བར་ གནས་པའི་སྐྱེ་བོ་ཀུན་གྱིས་ཀྱང་། གློ་བུར་ཏེ་ནམ་
འཆི་ངེས་པ་མེད་པའི་ཚེ་ འདི་ ཉིད་ ལ་ མི་འཆི་སྙམ་པའི་ཡིད་མི་བརྟན་ཏེ་ དེ་ ལ་ ཡིད་
བརྟན་ དུ་ མི་ རུང་ ངོ་ ཞེས་ པའི་དོན་ནོ། །སློབ་དཔོན་དཔའ་བོས་རྒྱལ་པོ་ཀ་ནིཥ་ལ་སྤྲིང་པར་
འཆི་བདག་བུ་དང་མི་བཤེས་པས། གློ་བུར་དག་ཏུ་འབབ་འགྱུར་བས། །སང་དག་བྱ་ཞེས་མ་བཞེས་པར།།
དམ་པའི་ཆོས་ལ་བསྟུན་ཏེ་མཛོད། །ཞེས་སོ། །དེ་ལྟར་སྡིག་པས་འཇིགས་ན། འོ་ན་ཅིའི་
ཕྱིར་དེ་བྱེད་ཅེ་ན། མཛའ་བ་དང་མི་མཛའ་བ་ཐམས་ཅད་བོར་ཏེ་ཆ་འགྲོ་དགོས་
ནས་འགྲོ་བར་བྱ་བ་ཡིན་པར། བདག་གིས་དེ་ལྟར་མ་ཤེས་པས། མཛའ་བ་
རྣམས་ལ་ ཆགས་ཏེ་སྐྱོང་ཞིང་ཕན་འདོགས་ པ་དང་མི་མཛའ་ བ་ ལ་ སྡང་བའི་དབང་གིས་
གནོད་པར་བྱ་བའི་དོན་གྱི་ཕྱིར། སྲོག་གཅོད་སོགས་སྡིག་པ་རྣམ་པ་སྣ་ཚོགས་པ་དུ་
མར་བྱས་སོ། །གང་གི་དོན་དུ་སྡིག་པ་བྱས་པའི་མི་མཛའ་བ་དག་རྣམས་ཀྱང་ཤི་
ནས་མེད་ པར་འགྱུར་ཞིང་། མཛའ་བ་ གཉེན་བཤེས་རྣམས་ཀྱང་ ཤི་ནས་མེད་པར་
འགྱུར་ལ། སྡིག་པ་བྱེད་པ་པོ་བདག་ཀྱང་ཤི་ནས་མེད་པར་འགྱུར་བ་སྟེ། དེ་བཞིན་
དུ་ དགྲ་གཉེས་ནོར་རྫས་སོགས་གང་གི་དོན་དུ་འབད་པར་བྱས་པའི་དགྲ་གཉེན་ནོར་རྫས་
སོགས་དངོས་པོ་དེ་དག་ཐམས་ཅད་མེད་པར་འགྱུར་རོ། །རང་འཆི་བའི་ཚེ་ན་རྨི་
ལམ་དུ་རྒྱལ་སྲིད་ལ་སོགས་པའི་བདེ་བ་ཉམས་སུ་མྱོང་ཡང་སད་པ་ན་དྲན་པའི་ཡུལ་
ཙམ་དུ་འགྱུར་ གྱི་དངོས་སུ་མི་ མཐོང་བ་བཞིན་དུ། དགྲ་ལ་འཐབ་པ་དང་། གཉེན་ལ་འགྲོགས་པ་
དང་། ཟས་ཟོས་པ་དང་། གོས་གྱོན་པ་དང་། ནོར་བསགས་པ་དང་། གཟུགས་མཐོང་བ་དང་། སྒྲ་ཉན་
པ་དང་། ཉལ་བ་དང་གཉིད་ པ་སོགས་མདོར་ན་འདོད་ཡོན་ཟག་བཅས་ཀྱི་
- 40 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
གང་ལ་སྤྱད་པ། དེ་ དང་ དེ་ རྣམས་སྔར་འདི་དང་འདི་ལྟ་བུ་མྱོང་ངོ་ཞེས་ཕྱིས་དྲན་ པའི་ཡུལ་
དུ་འགྱུར་བ་ཙམ་ལས། སྔར་འདས་པའི་དངོས་པོ་ཐམས་ཅད་སླར་མཐོང་བར་མི་
འགྱུར་རོ། །གལ་ ཏེ་ འཆི་བའི་ཚེ་དགྲ་གཉེན་སོགས་མེད་པར་འགྱུར་བ་དེ་ལྟར་ན་དེ་རྣམས་ལ་
བརྟེན་ནས་བྱས་པའི་སྲོག་གཅོད་སོགས་སྡིག་ པ་ ཡང་ དགྲ་གཉེན་དེ་དག་དང་ལྷན་ཅིག་ཏུ་
མེད་ཅིང་འགྲོ་བར་འགྱུར་རོ་ཞེ་ན། ཚེ་རབས་གཞན་ལྟ་ཞོག་རེ་ཞིག་གསོན་པའི་
དུས་ཀྱི་ཚེ་འདི་ཉིད་ལའང་། མཛའ་བ་དང་མི་མཛའ་བ་དུ་མ་ཞིག་འདས་པར་
གྱུར་ལ། དེ་དག་གི་དོན་དུ་ཆགས་སྡང་ལ་བརྟེན་ནས་བྱས་པའི་སྡིག་པ་རྣམ་སྨིན། མི་
བཟད་པ་གང་ཡིན་པ་དེ་ནི་རང་གི་མདུན་ན་གནས་པ་ཡིན་ནོ། །དེ་ལྟར་བདག་
ནི་སྐྱེ་བ་སྔ་མ་ནས་དགྲ་གཉེན་སོགས་ཐམས་ཅད་བོར་ནས་འདིར་འོངས་པ་དང་། འདི་ནས་ཀྱང་ཐམས་
ཅད་བོར་ཏེ་སྐྱེ་བ་ཕྱི་མར་འགྲོ་དགོས་པའི་ཕྱིར་གློ་བུར་དུ་འཆི་བའི་ཆོས་ཅན་ཡིན་ཞེས།
བདག་གིས་སྔོན་ཆད་རྟོགས་པར་མ་གྱུར་པས། བླང་དོར་གྱི་གནས་ལ་རྨོངས་
པའི་གཏི་མུག་དང་ཡུལ་ལ་རེ་བའི་འདོད་ཆགས་དང་ཁོང་ནས་འཁྲུགས་པའི་
ཞེ་སྡང་གི་དབང་གིས། ལུས་ངག་ཡིད་གསུམ་གྱིས་སྡིག་པ་རྣམ་པ་དུ་མ་བྱས་
སོ། །དེ་མྱུར་དུ་བཤགས་པར་མ་བྱས་ན་ཉིན་མཚན་ཀུན་ཏུ་སྐད་ཅིག་ཙམ་ཡང་
སྡོད་པ་ཡོང་ཡེད་སྟེ་ངེས་པ་ཅན་མེད་པར། ཚེ་འདི་ནི་ལྟག་ཆུ་ཆད་པའི་རྫིང་བུ་
བཞིན་རྟག་ཏུ་གོད་པར་འགྱུར་ཞིང་། ཚེའི་སྣོན་པ་ཞིག་གུད་སྟེ་གཞན་ནས་འོང་བ་
མེད་ན། བདག་ལྟ་བུ་ཞིག་ངེས་པར་འཆི་བར་རྒྱུ་མཚན་ཅིས་མི་འགྱུར། ངེས་པར་
ཏེ་གདོན་མི་ཟ་བ་འཆི་བར་འགྱུར་མོད། ཤི་བའི་དུས་ལ་བབ་པ་དེའི་ཚེ་གཉེན་ཉེ་འབྲེལ་དང་
གྲོགས་དགའ་བཤེས་སོགས་ཡོད་པས་འཆི་བའི་སྡུག་བསྔལ་ལ་མི་འཇིགས་སོ་ཞེ་ན།
བདག་ནི་མལ་གྱི་ཐ་མ་ན་འདུག་བཞིན་དུ། གཉེན་ཉེ་དུ་རྣམས་དང་གྲོགས་མཛའ་
- 41 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤེས་ཀུན་གྱིས་མཐའ་ནས་བསྐོར་ཀྱང་། སྲོག་འཆད་པ་ཡི་སྡུག་བསྔལ་གྱི་
ཚོར་བ་དྲག་པོ་དག །གཉེན་བཤེས་སུས་ཀྱང་མི་ལེན་པ་བདག་ཉིད་གཅིག་བུས་
ཉམས་སུ་མྱོང་བར་འགྱུར་གྱི། སྲོག་ཆད་པའི་སྡུག་བསྔལ་དང་དེའི་ཆ་ཕྲ་མོ་ཅུང་ཟད་ཙམ་ཡང་
གཉེན་བཤེས་སོགས་གཞན་ལ་བགོ་རྒྱུ་མེད་དོ། །གཤིན་རྗེའི་ཕོ་ཉ་འཇིགས་སུ་རུང་
བ་རྣམས་ཀྱིས་ཟིན་སྟེ་སྐེ་ཞགས་པས་བསྡམ་ལུས་ཐོ་བས་བརྡུང་རྒྱོབ་སོད་ཀྱི་འུར་སྒྲས་གང་པ་ལ།
ཉེ་བ་གཉེན་གྱིས་ཅི་ཞིག་ཕན་མཛའ་བའི་བཤེས་རྣམས་ཀྱིས་ཀྱང་ཅི་ཞིག་ཕན།
འཕགས་པ་ཤཱ་རིའི་བུས། ལྗོན་ཤིང་ལྡིབ་པར་གྱུར་པའི་ཚེ། །ཡལ་ག་ལོ་མས་ཅི་ཞིག་བྱེད། །དེ་བཞིན་
སྐྱེས་བུ་འཆི་བའི་ཚེ། །ཡོངས་སུ་བཟུང་བས་ཅི་ཞིག་བྱེད། །ཅེས་སོ། །དེ་ཚེ་བསོད་ནམས་
གཅིག་པུ་སྐྱབས་སུ་འོས་ན། བསོད་ནམས་དེ་ཡང་བདག་གིས་རང་གི་རྒྱུད་ལ་
མ་བསྟེན་རྙེད་དཀའི་དལ་འབྱོར་ཐོབ་དུས་འདིར། །བག་ཡོད་པ་ནི་མ་བྱས་ན། །འཆི་བདག་ཕོ་ཉ་
བྱུང་བའི་ཚེ། །འགྱོད་ཀྱང་བཅོས་སུ་ག་ལ་ཡོད། །ཅེས་མི་ཕམ་པས་གསུངས་སོ། །ཏོ། །ཀྱེ་མ་
མགོན་པོ་ཞེས་བོས་ནས་བག་མེད་པའི་དབང་དུ་སོང་བ་བདག་གིས་ནི། འཆི་བ་
དང་བར་དོ་དང་དམྱལ་བ་ལ་སོགས་པའི་འཇིགས་པ་འདི་འདྲ་ཡོད་པར་མ་འཚལ་
ནས། འགྱུར་ཞིང་མི་རྟག་པ་དུས་མཐའི་སྐད་ཅིག་མ་ གཅིག་ ཙམ་རེ་ ཡང་མི་གནས་པའི་
ཚེ་འདིའི་ཁ་ཟས་རྒྱབ་གོས་སོགས་ལོངས་སྤྱོད་ལ་སོགས་པའི་ཆེད་དག་ཏུ། སྲོག་གཅོད་
པ་སོགས་རང་ལ་གནོད་པའི་སྡིག་པ་མང་པོ་ཉེ་བར་བསྒྲུབས་སོ། །དཔེར་ན་སྐྱེ་
བོ་ཉེས་པ་ཅན་འགའ་ཞིག་ཡན་ལག་གཅོད་པའི་སར། དེ་རིང་ཙམ་སྐལ་པ་མཉམ་
པ་གཞན་གྱིས་ཁྲིད་པ་ན་དེའང་བྱེད་པར་འགྱུར་ཏེ། ཁ་བསྐམས་ཤིང་མིག་རྩ་ངན་
ཏེ་ སེམས་ཕོངས་པའི་ལྟ་སྟངས་བྱེད་པ་དང་བཞིན་རས་ལོག་པ་ལ་ལ་སོགས་པ། །སྔ་མའི་
གནས་སྐབས་ལས་གཞན་དུ་འགྱུར་བར་སྣང་ན། རང་དང་སྐལ་བ་མི་མཉམ་པ་གཤིན་
- 42 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
རྗེའི་ཕོ་ཉ་འཇིགས་འཇིགས་པ་ལྟ་བུའི། ཤ་ཚུགས་ཅན་གྱིས་ཏེ་སོ་ཞོ་ངོམ་པ།
ཨམ་གཙིགས་བསྡམས་པ། སྐྲ་ཐོར་ཅོག་ཏུ་བཅིངས་པ། མིག་ཟླུམ་པོ་ཤེལ་མིག་
ལྟར་ཏུ་བགྲད་པ། བྱིན་པ་སྦོམ་ཞིང་ལྷབ་ལྷུབ་ཅན་ཐག་ཐུག་ཏུ་གྱུར་པ་རྣམས་ཀྱིས་
བཟུང་བར་གྱུར་ཅིང་། འཇིགས་པ་ཆེན་པོའི་ནད་ཀྱིས་ཐེབས་པར་གྱུར་པ་ན།
རབ་ཏུ་ཉམ་ཐག་པར་འགྱུར་བ་ནི་སྨོས་ཅི་དགོས། དེའི་ཚེ་ན་གནས་སྐབས་སྡུག་
བསྔལ་གྱིས་ཉམས་ཐག་པའི་དབང་གིས་སྐྱེས་བུ་སྙིང་ རྗེ་ཅན་སུ་ཞིག་གིས་ འཆི་བདག་གི་ཕོ་ཉས་
བཟུང་བའི་འཇིགས་པ་ཆེན་པོ་འདི་ལས་བདག །ལེགས་པར་སྐྱོབ་པར་བྱེད་པར་
འགྱུར་ཞེས་ངག་ཏུ་ཚིག་སྨྲ་ཞིང་། ལུས་བྲེད་ཤ་ཐོན་པའི་ སྟེ་ཤིན་ཏུ་སྐྲག་པའི་དབང་
གིས་མིག་ཀླད་པའི་དཀྱིལ་དུ་བགྲད་ནས། ཕྱོགས་བཞིར་འཇིགས་པ་སེལ་
བའི་སྐྱབས་དག་ཚོལ་བར་བྱེད་དོ། །དེ་ལྟར་བཙལ་ཀྱང་སེམས་ ཅན་ གཅིག་ གི་ ལས་
ཟད་ན་སངས་རྒྱས་སྟོང་གི་མཐུ་སྡུག་གསུངས་པ་ལྟར་ཕྱོགས་བཞིར་སྐྱབས་མེད་ པར་མཐོང་
ནས་ནི། དེ་ནས་ སྐྱབས་མ་རྙེད་ནས་སྐྱེས་མས་ འབྲོག་ དགོན་ པར་ བོར་ བ་བཞིན་སླར་ཡང་
ཀུན་ཏུ་དགེ་བཤེས་པུ་ཏོ་བས། ཞལ་གདམས་མང་པོ་ཞིག་ཡོད་ཀྱང་། འུབས་ཀྱིས་བསྡུས། ཧྲིལ་གྱིས་
དྲིལ་བ་ན་འཆི་ ཁར་ མི་འགྱོད་པ་ཞིག་དགོས། ཞེས་གསུངས་སོ། །ཡི་མུག་པར་འགྱུར་རོ། །
རྒྱལ་ པོ་ ལ་གདམས་པའི་མདོ་ལས། འཇིག་རྟེན་འདི་ནི་འདོར། འཇིག་རྟེན་ཕ་རོལ་ཏུ་འགྲོ། བྱུར་ གྱི་
དབང་དུ་སོང་། དབུགས་ཀྱི་རྒྱུ་བ་ནི་ཆད། སྐྱེས་ཆེན་པོ་ནི་འདེགས། མུན་པ་ཆེན་པོ་ནི་ཞུགས། གཡང་
ས་ཆེན་པོ་ནི་ལྟུང་། དགོན་པ་ཆེན་པོ་ནི་འགྲོ། རྒྱ་མཚོ་ཆེན་པོས་ནི་ཁྱེར། ལས་ཀྱི་རླུང་གིས་ནི་བདས།
ས་ ཚུགས་མེད་ པའི་ ཕྱོགས་ སུ་ ནི་འགྲོ། གཡུལ་ངོ་ཆེན་ པོ་ནི་འཇུག །གདོན་ ཆེན་པོས་ ནི་ཟིན། ནམ་
མཁའ་ལ་ནི་འཆེལ། རྒྱགས་པ་དང་ནི་བྲལ། དབུ་གཉེན་པོ་ནི་མེད། སྐྲ་ནི་ཞིག །ཤ་དང་ཁྲག་ནི་སྐམས།
བཞིན་ནི་འགྱུར། རྐང་ལག་ནི་གཡོབ། ཁ་ཆུ་དང་སྣ་ཆུ་ནི་འཛགས། ངན་སྐྱུགས་ཀྱིས་ནི་ལུས་ལ་གོས།
- 43 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲོ་ བ་ གཞན་ དུ་ ནི་ འགྲོ། མལ་ གྱི་ ཐ་ མ་ ནི་ ཉལ། གཤིན་རྗེའི་ཕོ་ཉ་ལ་ནི་འཇིགས་ཤིང་སྐྲག །ཞེས་
སོགས་གསུངས་སོ།།འཇིགས་པའི་གནས་དེར་སྐྱབས་འགའ་ཡང་ཡོད་པ་མ་ཡིན་ན།
དེའི་ཚེ་དེའི་དུས་ན་བདག་གིས་ཇི་ལྟར་བྱ། དེ་ཡང་གཤིན་རྗེའི་ཕོ་ཉ་སླེབ་ནས་ད་གཟོད་
སྐྱབས་འཚོལ་ཀྱང་སྐྱབས་མི་རྙེད་པའི་རྒྱུ་མཚན་དེ་ལྟ་བས་ན་ད་ལྟ་ཉིད་དུ་འཇིགས་སྐྲག་འབྱུང་
བའི་རྒྱུ་སྡིག་པ་ཕྱིར་ བཅོས་ པ་ དང་འཇིགས་སྐྲག་མེད་པའི་རྒྱུ་སྐྱབས་སུ་འགྲོ་བ་སོགས་དགེ་བ་
ཉམས་སུ་བླང་བར་རིགས་སོ་ཞེས་པ་ནི་དེ་བས་ན་རྒྱལ་བ་འགྲོ་བ་མཐའ་ཡས་
པའི་མགོན་དུ་གྱུར་པ། ཊཱི་ཀ་གསུང་སྒྲོས་མ་ལས། རང་དོན་སྤང་རྟོགས་གཉིས་མངའ་བས་རྒྱལ་
བ༑ དེ་གཞན་ཡང་བའི་གནས་དྲུག་ལས་སྐྱོབ་པས་ན་འགྲོ་བའི་མགོན་ཏེ་ཞེས་སོ། །རྟག་ཏུ་དགོངས
པ་གཞན་དོན་ལ་གཞོལ་བས་འགྲོ་བ་རྣམས་སྐྱོབ་པའི་དོན་ལ་བརྩོན་པ། དུས་དང་གནས་
སྐབས་ཐམས་ ཅད་ དུ་ ནུས་པ་ཐོགས་པ་མེད་པས་སྟོབས་ཆེན་པོ་ ཕྲིན་ལས་ཡུལ་གྱི་
འཇིགས་པ་ཀུན་སེལ་བའི་མཐུ་མངའ་བ་རྣམས་ལ། བདག་གིས་དེ་རིང་ཉིད་
ནས་སྐྱབས་སུ་མཆིའོ། །རྫོགས་པའི་སངས་རྒྱས་དེ་ཡིས་ཐུགས་སུ་ཆུད་པའི་
ལུང་དང་རྟོགས་པའི་ཆོས། གང་ ཞིག་ རང་གིས་ ཉམས་ སུ་ བླངས་ན་ ཁམས་ གསུམ་གྱི་ཉོན་
མོངས་པ་ཐམས་ཅད་ཀྱི་གཉེན་པོར་གྱུར་པས་འཁོར་བའི་འཇིགས་པ་སེལ་བར་
བྱེད་པ་དེ་དང་། བྱང་ཆུབ་སེམས་དཔའི་དགེ་འདུན་གྱི་ཚོགས་ལ་ཡང་། སངས་
རྒྱས་ལ་སྐྱབས་སུ་སོང་བ་དེ་བཞིན་དུ་སོམ་ཉི་མེད་པར་ཁ་ཙམ་ཚིག་ཙམ་མིན་པ་སྙིང་ནས་ཡང་
དག་པར་སྐྱབས་སུ་མཆིའོ། །བདག་ནི་དམྱལ་བ་ལ་སོགས་པའི་འཇིགས་པས་
རྣམ་པར་སྒྲག་ནས། བྱང་ཆུབ་སེམས་དཔའ་ཀུན་ཏུ་བཟང་པོ་ལ་བདག་ཉིད་
འབུལ་ཞིང་། རྗེ་བཙུན་འཇམ་པའི་དབྱངས་ལའང་གཞན་གྱིས་བསྐུལ་བ་མ་ཡིན་པ་
བདག་ཉིད་ཀྱིས། སེམས་རབ་ཏུ་དད་པས་གཅེས་པར་བསྐྱངས་བའི་བདག་གི་
- 44 -



་བ
གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ལུས་འདི་ལྟོས་པ་མེད་པར་དབུལ་བར་བགྱིའོ། །ཐུགས་རྗེའི་ཤུགས་ལས་བྱུང་
བའི་སྤྱོད་པ་རང་དོན་གྱི་འཁྲིས་མེད་པས་མ་འཁྲུལ་བ། འཕགས་པ་མཁྱེན་བརྩེའི་
སྤྱན་རས་ཀྱིས་སེམས་ཅན་ལ་རྟག་ཏུ་གཟིགས་ཤིང་འགྲོ་བ་ཐམས་ཅད་ཀྱི་མགོན་དེ་ལ་ཡང་།
སྡུག་བསྔལ་ཞིང་ཉག་ཐག་པའི་ང་རོས་སྐད་གསང་མཐོན་པོར་འོ་དོད་འབོད་བཞིན་
པས་སྐྱབས་སུ་མཆི་ན། སྡིག་པ་དང་ལྡན་པ་བདག་ལ་བསྐྱབ་ཏུ་གསོལ།
གཞན་ཡང་འཕགས་པ་ནམ་མཁའི་སྙིང་པོ་དང་། འཕགས་པ་ས་ཡི་སྙིང་པོ་
དག་དང་ནི། རྗེ་བཙུན་བྱམས་པ་དང་སྒྲིབ་པ་ཐམས་ཅད་རྣམ་པར་སེལ་བ་ལ་
སོགས་པ་རྒྱལ་སྲས་ཐུགས་རྗེ་ཆེ་བ་འགྲོ་བའི་མགོན་དུ་གྱུར་པ་ཐམས་ཅད་ལ།
སྡིག་པ་རྒྱུ་འབྲས་དང་བཅས་པ་འདི་ལས་ཐར་བའི་ཕྱིར་དུ་སྐྱབས་འཚོལ་ ཞིང་ ཉམ་ ཐག་ པས་
སྙིང་ནས་ ཞེ་ཐག་པ་ནས་འཚན་ནས་བརྗོད་པ་སོགས་ཀྱི་སྒོ་ནས་འོ་འདོད་འབོད་དོ། །གང་
ཞིག་མཐོང་ན་གཤིན་རྗེ་ཡི། ཕོ་ཉ་དང་གནོད་སྦྱིན་དང་སྲིན་པོ་ལ་སོགས་པ་
སྡང་བར་བྱེད་པ་རྣམས། སྐྲག་ནས་ཕྱོགས་བཞིར་གར་བབ་བབ་ཏུ་འབྱེར་ཏེ་བྲོས་
པར་བྱེད་པ། བྱང་ཆུབ་སེམས་དཔའ་ཕྱག་ན་རྡོ་རྗེ་ཅན་དེ་ལ་སྐྱབས་སུ་མཆིའོ།།
སྔོན་ཆད་ནི་སྐྱབས་སུ་འོས་པ་ཁྱེད་རྣམས་ཀྱི་བཀའ་ལས་འདས་པར་གྱུར་ཀྱང་།
ད་ནི་མི་དགེ་བའི་འབྲས་བུའི་འཇིགས་པ་ཆེར་མཐོང་ནས། ཁྱེད་ལ་སྙིང་ཐག་
པ་ནས་སྐྱབས་སུ་འཆི་བ་ལགས་ཀྱིས། འཇིགས་པ་ཐམས་ཅད་མྱུར་དུ་བསལ་
བར་མཛད་དུ་གསོལ། རླུང་དང་མཁྲིས་པ་ལ་སོགས་པ་ཐ་མལ་པའི་ནད་ཀྱིས་
འཇིགས་ན་ཡང་། སྨན་པ་མཁས་པའི་ངག་བཞིན་དུ་ནད་ལ་གནོད་པའི་ཟས་མི་ཟ་བ་
དང་ཕྱི་དྲོའི་དུས་སུ་མི་གཉིད་པ་སོགས་ཇི་ལྟར་དགོས་པའི་སྤྱོད་ལམ་ཐམས་ཅད་ཚུལ་དང་
མཐུན་པར་བྱ་དགོས་ན། འདོད་ཆགས་ལ་སོགས་པ་ཉེས་པ་བརྒྱ་ཕྲག་དུ་མ་ཡི།
- 45 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནད་ཀྱིས་དུས་རྟག་ཏུ་བཏབ་པས་རྒྱལ་བའི་བཀའ་བཞིན་དུ་བསྒྲུབ་སྟེ་གཉེན་པོ་
ཀུན་ཏུ་སྤྱོད་པའི་སྒོ་དྲུག་《དེའང་གཉེན་པོ་ཀུན་ཏུ་སྤྱོད་ པའི་སྒོ་དྲུག་ནི། དེ་བཞིན་གཤེགས་ པའི་ ཡིག་
བརྒྱ་སོགས་བཟླ་༡བ། སྐུ་གསུང་ཐུགས་རྟེན་བཞེངས་ ༢པ། རྟེན་ལ་ཕྱག་མཆོད་བྱེད་ ༣པ། སངས་རྒྱས་
བྱང་སེམས་ཀྱི་མཚན་བརྗོད་ པ༌ ། མདོ་རྒྱུད་ཟབ་མོ་ཀློག་༥པ། སྟོང་ཉིད་ཀྱི་དོན་ལ་སེམས་པ་༦དང་
དྲུག་པོ་གཙོ་བོར་གྱུར་པའི་གཉེན་པོ་ལ་འབོད།)ལ་འབད་དགོས་པ་ལྟ་ཞིག་སྨོས་ཅི་དགོས།
དེ་དག་ལས་འདོད་ཆགས་ལྟ་བུ་གཅིག་གིས་ཀྱང་འཛམ་བུའི་གླིང་ན། གནས་
པའི་མི་ཀུན་ངན་འགྲོའི་གནས་སུ་རླག་པར་བྱེད་ན། ཉོན་མོངས་པའི་ནད་དེ་
དག་གསོ་བའི་སྨན་ཆོས་ཚུལ་བཞིན་སྒྲུབ་པ་ལས་གཞན་ཞིག་ནི། ཕྱོགས་
བཅུའི་འཇིག་རྟེན་གྱི་ཁམས་རྣམས་ཀུན་ནས་མི་རྙེད་ན། དེ་གསོ་བ་ལ་སྨན་པ་
ཐམས་ཅད་མཁྱེན་པ། ལུས་དང་སེམས་ལས་བྱུང་བའི་ཟུག་རྔུ་ཐམས་ཅད་
འབྱིན་པ་དེ་ཡི། བཀའ་ལྟར་མི་བྱེད་པར་ཐབས་གཞན་ལ་སེམས་པ་ནི། ཤིན་
ཏུ་གཏི་མུག་ཅན་མཁས་པས་སྨད་པའི་གནས་སོ། །རི་ལ་སོགས་པའི་གཡང་
ས་ཐ་མལ་པའི་འཇིགས་པ་ཆུང་ངུ་དེ་ལའང་། དེར་ལྷུང་དུ་དོགས་ཏེ་འགྲོ་འོང་ལ་
སོགས་པའི་སྤྱོད་ལམ་བག་ཡོད་དང་བཅས་པས་གནས་པར་གཞན་གྱིས་བསྐུལ་ཞིང་རང་
གིས་ཀྱང་གཟབ་པར་བྱ་དགོས་ན། དཔག་ཚད་སྟོང་ཕྲག་ཉི་ཤུ་ལ་སོགས་མང་པོའི་ལམ་
དུ་ལྷུང་བ་ཡི། ཡུན་རིང་པོར་སྡུག་བསྔལ་མྱོང་བ་དམྱལ་བ་ལ་སོགས་པའི་
གཡང་སར་དེར་ལྷུང་གིས་དོགས་ནས་བླང་དོར་གྱི་གནས་ལ་བག་ཡོད་བྱ་དགོས་པར་སྨོས་ཅི་
དགོས། དམྱལ་བ་སོགས་སུ་སྐྱེ་བའི་རྒྱུ་སྡིག་པ་སྤངས་པ་ལ་བག་ཡོད་དགོས་པ་དེ་ལྟར་ཡིན་
མོད་ཀྱི། ད་ལྟ་ཉེས་པས་ཕྱིར་བཅོས་མ་ཐུབ་ཀྱང་ཕྱིས་རིམ་གྱིས་སྡིག་པ་བཤགས་པས་
ཆོག་གོ་ཞེ་ན། དེ་རིང་ཁོ་ན་ཙམ་དུ་ཡང་བདག་མི་འཆི་ཞེས། སྡིག་པ་དག་པའི་
- 46 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཐབས་ལ་མི་འབད་པར་ཡིད་བག་ཕབ་སྟེ་སོས་དལ་དུ་བདེ་བར་འདུག་པ་ནི་རིགས་
པ་མ་ཡིན་ཏེ། མཚན་མོ་བཟང་པོའི་མདོ་ལས། སོང་ཙམ་འཆིའམ་སུས་ཤེས་ཀྱི། །དེ་རིང་ཉིད་དུ་
བསྟུན་ཏེ་བྱ། །འཆི་བདག་སྡེ་ཆེན་དེ་དང་ནི། ཁྱོད་ཉིད་བཤེས་པ་མ་ཡིན་ནོ། །ཞེས་པ་ལྟར་རོ། །དེའི་
རྒྱུ་མཚན་བདག་གི་ལུས་འདི་ནི་མེད་པར་འགྱུར་བའི་དུས། དེ་ནི་གདོན་མི་ཟ་བ་
འོང་བར་འགྱུར་རོ། །བདག་ལ་འཆི་བར་མི་འགྱུར་ཞེས་མི་འཇིགས་པའི་དམ་
པ་སུ་ཡིས་བྱིན། སྐྱེས་བ་འཆི་བས་ཁྱབ་པའི་ཕྱིར་གསོན་པ་ཐམས་ཅད་འཆི་བས་
མཐར་གཏུགས་ཅིང་ཟད་པར་འགྱུར་བས་འཆི་བ་འདི་ལས་རྒྱུ་མཚན་ཇི་ལྟར་ངེས་
པར་ཐར་བར་འགྱུར་ཏེ། གདོན་མི་ཟ་བར་མེད་པར་འགྱུར་ན། །རྒྱུ་མཚན་ཅི་
ལྟར་བདག་གི་ཡིད་ཚེ་འདིའི་འཕྲལ་གྱི་བདེ་བ་ཕྲན་བུ་རེ་ལ་ཆགས་ནས་བདེ་བར་འདུག་པར་
རིགས། སྔོན་ཆད་འཁོར་བ་ཐོག་མ་མེད་པ་ནས། སྟེ་འདོད་ཡོན་གྱི་དངོས་པོ་རྣམས་ཉམས་སུ་
ཡུལ་གྱི་དགའ་བ་མྱོང་སྟེ་ཞིག་པ་ལས། ད་ལྟ་བདག་ལ་སྔར་ལོངས་སྤྱོད་པ་དེ་དག་
ལས་ལྷག་པ་མ་ཞིག་པ་རྟག་པའི་དངོས་པོ་ཅི་ཞིག་ཡོད་དེ་ཅིའང་མེད་ན། བདག་ནི་ད་
དུང་ཡང་ཡུལ་དེ་ལ་མངོན་པར་ཞེན་ནས། བླ་མའི་གནས་སངས་རྒྱས་དང་
བྱང་ཆུབ་སེམས་དཔའ་དང་དགེ་བའི་བཤེས་གཉེན་རྣམས་ཀྱི་བཀའ་དང་
འགལ་བར་བྱས་པ་འདི་ནི་མཚངས་ཆེའོ། །གསོན་ པའི་ རང་བཞིན་ གྱི་ཚེ་འདི་
སྤོང་བ་དང་དེ་བཞིན་དུ། གཉེན་དང་བཤེས་པའི་གྲོགས་རྣམས་ཀྱང་སྤངས་
ནས། རང་ཉིད་གཅིག་པུ་ག་ཤེད་དེ་ངེས་པ་མེད་པའི་ ཕྱོགས་སུ་འགྲོ་དགོས་ན།
མཛའ་བ་ལ་ཆགས་པ་དང་མི་མཛའ་བ་ཀུན་ལ་ཞེན་བས་ཅི་ཞིག་རུང་། མི་དགེ་
བའི་ལས་བྱས་པ་ལས་འབྲས་བུ་སྡུག་བསྔལ་འབྱུང་བས། མི་དགེ་བ་དེ་ལས་
ཐབས་ཇི་ལྟར་བྱས་ན་བདག་ངེས་པར་ཐར་བར་འགྱུར་ཞེས། ཉིན་དང་མཚན་དང་
- 47 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུས་རྟག་ཏུ་བདག་གིས་ནི། སྡིག་པ་དག་པའི་ཐབས་འདི་ཉིད་འབའ་ཞིག་
བསམ་པའི་རིགས་སོ། །ད་ནི་བཅས་རང་གི་སྡིག་པའི་ལས་དང་དེའི་འབྲས་བུ་སྡུག་
བསྔལ་རྣམས་ཐེ་ཚོམ་མེད་པར་ ངེས་པའམ་ཤེས་པར་བྱས་པས་ དེ་ལྟ་བུའི་སྡིག་པའི་ལས་ལ་འགྱོད་
ནས་བཤགས་འདོད་ཀྱི་མངོན་པར་ཞེན་པ་ཆེན་པོའི་སྒོ་ ནས་ ཀྱང་ ལྟུང་ བ་ བཤགས་
པར་བྱའོ་ཞེས་བསྟན་པའི་ཕྱིར་བདག་ནི་མི་ཤེས་པ་གཏི་མུག་མ་རིག་པས་
ཟིལ་གྱིས་ནོན་ཏེ། རང་བཞིན་ནམ་ངོ་བོ་ཉིད་ཀྱི་ཁ་ན་མ་ཐོ་བ་མི་དགེ་བ་བཅུ་ལྟ་བུ་
སུས་སྤྱད་ཀྱང་སྡིག་ཏུ་འགྱུར་བའམ། ཁས་བླངས་པའི་སྡོམ་པ་བླངས་ཏེ་བཅས་ པའི་ཁྲིམས་
དང་འགལ་བའི་སྡིག་པ་གང་ཡིན་པ་དེ་ལས། གང་ཡང་རུང་བ་ཅི་བགྱིས་པ་
རྣམས། འགྲོ་བའི་མགོན་པོའི་སྤྱན་སྔར་མངོན་སུམ་དུ་རང་ཉིད་འདུག་པར་བསམས་
ཏེ། ཐལ་མོ་སྦྱར་བ་དང་བཅས་སྡུག་བསྔལ་ལ་འཇིགས་པའི་སེམས་ཀྱིས་སྐྱོ་
ཤས་དྲག་པོས། ཡང་དང་ཡང་དུ་ཉེས་པ་དག་པའི་ཐབས་ལ་སེམས་བཞིན་
ཕྱག་འཚལ་ཏེ། སྡིག་ལྟུང་དེ་དག་ཐམས་ཅད་བཤགས་པར་བགྱི་ཡིས། འདྲེན་
པ་རྫོགས་པའི་སངས་རྒྱས་སྲས་དང་བཅས་པ་རྣམས་ཀྱིས་བདག་གི་སྡིག་པ་
འདི། ནོངས་པའམ་ཉེས་པ་ལགས་པ་སྟེ་ཡིན་པ་དང་བདག་ཀྱང་སྡིག་ཅན་དང་ དམ་ ཉམས་
ཡིན་པར་བཟུང་ཞིང་མཁྱེན་པར་མཛད་ནས་ཉེས་པ་དེ་རྣམས་དག་པར་མཛད་དུ་གསོལ། སྡིག་
པ་འདི་ནི་རྣམ་སྨིན་ཡིད་དུ་མི་འོང་བའི་རྒྱུར་གྱུར་པའི་ཕྱིར་བཟང་པོ་མ་ལགས་
པས། སྡིག་པ་བཤགས་པའི་དུས་འདི་ནས་བཟུང་སྟེ་བྱང་ཆུབ་མ་ཐོབ་ཀྱི་བར་དུ་སླན་ཆད་བདག་
ནི་མི་དགེ་བའི་ལས་འདི་དག་ཡོང་ཡེ་སྟེ་ངེས་པ་ཅན་མི་བགྱིད་དོ། །བྱང་ཆུབ་སེམས་
འཇུག་པའི་བསྟན་བཅོས་འདི་ལ་ལེའུ་བཅུ་ཡོད་པ་ལས། ལེའུ་འདིས་རང་
གིས་བདག་ཏུ་བཟུང་བ་དང་མ་བཟུང་བ་དང་། ཡིད་ཀྱི་སྤྲུལ་པ་དང་། བླ་ན་མེད་པའི་མཆོད་པ་འབུལ་བ་
- 48 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
དང༌། མཆོག་གསུམ་གྱི་ཡོན་ཏན་དྲན་པས་ཕྱག་འཚལ་ཞིང་སྐྱབས་སུ་འགྲོ་བ་དང་། སྔར་བྱས་ཀྱི་སྡིག་པ་
ལ་འགྱོད་པ་བསྐྱེད་པ་དང་། བཤགས་ཡུལ་དཀོན་མཆོག་གསུམ་ལ་དད་པས་སྐྱབས་སུ་འགྲོ་བ་དང་།
གཉེན་པོ་དགེ་བ་ལ་ཐབས་ཀྱིས་འཇུག་པར་བྱེད་པ་དང་། སླད་ཆད་སྡིག་པ་མི་བྱེད་པའི་སྡོམ་སེམས་
བཟུང་བ་སྟེ་ཆོས་བཞི་བསྟན་པའི་མདོའི་དགོངས་པ་ལྟར་གཉེན་ པོ་ སྟོབས་བཞིའི་སྒོ་ནས་སྡིག་པ་
བཤགས་པའི་ལེའུ་སྟེ་གཉིས་པའོ།། །།
ལེའུ་གསུམ་པ་བྱང་ཆུབ་ཀྱི་སེམས་ཡོངས་སུ་
གཟུང་བ་བསྟན་པ།
དེ་ལྟར་མཆོད་ཅིང་བཤགས་པ་བསྟན་ནས་རྗེས་སུ་ཡི་རང་བའི་ཡན་ལག་ལ་གཉིས་ལས། དང་
པོ་བསོད་ནམས་ཆ་མཐུན་གྱི་དགེ་བ་ལ་རྗེས་སུ་ཡི་རང་བ་ནི། བསོད་ནམས་ཀྱི་ཆ་ཞེས་པ་མཐོ་རིས་ལ་
དམིགས་པའོ། །སེམས་ཅན་གང་ཡང་རུང་བ་ཀུན་གྱི་ངན་སོང་གི །སྡུག་བསྔལ་མྱོང་
བ་ལས་ངལ་ ཞིང་དུབ་པ་རྣམས་གནས་སྐབས་མཐོ་རིས་སུ་ངལ་བསོ་བའི་ཕྱིར་དགེ་བ་བཅུ་
ལ་སོགས་པ་ལེགས་སྨོན་གྱི་ཚུལ་ཁྲིམས་སོགས་བསྒྲུབས་པ་དང་། དེ་ཡི་འབྲས་བུ་སྡུག་
བསྔལ་གསུམ་གྱི་སྡུག་བསྔལ་ཅན་དག་ ངན་སོང་གསུམ་ལས་ཐར་ཏེ་གནས་སྐབས་ལྷ་དང་མིའི་
གནས་སུ་བདེ་བར་གནས་པ་ལ། བསམ་པ་ཐག་པ་ནས་དགའ་བས་རྗེས་སུ་
མི་རང་ངོ་། །གཉིས་པ་ཐར་པ་ཆ་མཐུན་གྱི་དགེ་བ་ལ་རྗེས་སུ་ཡི་རང་བ་ནི་སྐྱེས་བུ་འབྲིང་གི་ལམ་
ཐེག་དམན་ཐར་པ་ཆ་མཐུན་ཏེ། ཐར་པའི་ཆ་ཞེས་པ་བྱང་ཆུབ་ལ་དམིགས་པའོ། །ཉན་ཐོས་ཀྱི་བྱང་
ཆུབ་བམ་རང་སངས་རྒྱས་ཀྱི་བྱང་ཆུབ་ཐོབ་པའི་རྒྱུར་གྱུར་པ་ངེས་འབྱུང་གི་བསམ་
པས་ཟིན་ཅིང་བྱང་ཆུབ་ཀྱི་སེམས་ཀྱིས་མ་ཟིན་པའི་ཚུལ་ཁྲིམས་བསྲུངས་པ་ལ་སོགས་པའི་
- 49 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདག་ མེད་ བསྒོམ་པ་ སོགས་ ཐར་ བའི་ ཆ་ དང་ མཐུན་ པའི་དགེ་བ་གང་བསགས་པ། དེ་ལ་
ཡང་རྗེས་སུ་ཡི་རང་ངོ༌། །དེའི་འབྲས་བུ་ལུས་ཅན་ཏེ་སེམས་ཅན་ཁམས་གསུམ་
འཁོར་བའི་སྡུག་བསྔལ་ལས། ངེས་པ་ཐར་པ་འཕགས་པ་དགྲ་བཅོམ་པ་རྣམས་
ལ་རྗེས་སུ་ཡི་རང་ངོ་།སྐྱེས་བུ་ཆེན་པོའི་ལམ་ཐེག་ཆེན་ཐར་བ་ཆ་མཐུན་ལ་རྒྱུ་འབྲས་གཉིས་ལས།
འབྲས་བུ་ལའང་གནས་སྐབས་ཀྱི་འབྲས་བུ་དང་། མཐར་ཐུག་གི་འབྲས་བུ་ཏེ་གཉིས་ལས། དང་པོ་མཐར་
ཐུག་གི་འབྲས་བུ་ལ་རྗེས་སུ་ཡི་རང་བསྒོམ་པ་ནི་མཐར་ཐུག་གི་འབྲས་བུ་སྐྱོབ་པ་རྣམས་ཀྱི་
རྫོགས་པའི་བྱང་ཆུབ་དང་། གནས་སྐབས་ཀྱི་འབྲས་བུ་རྒྱལ་སྲས་ཀྱི་ས་དང་པོ་
ནས་བཅུ་པའི་བར་ཐོབ་པ་ལའང་རྗེས་སུ་ཡི་རང་ངོ་འཕགས་པ་ཕལ་པོ་ཆེ་ལས། ཕྱོགས་བཅུའི་
རྒྱལ་བ་ཀུན་དང་སངས་རྒྱས་སྲས། །རང་རྒྱལ་ རྣམས་དང་ སློབ་དང་མི་སློབ་དང༌། །འགྲོ་བ་ཀུན་གྱི་
བསོད་ ནམས་ གང་ ལ་ ཡང་། །དེ་ དག་ ཀུན་ གྱི་ རྗེས་སུ་བདག་ཡི་རང་། །ཞེས་སོ། །དེའི་རྒྱུ་བསམ་
པ་སེམས་ཅན་ཐམས་ཅད་བདེ་བར་མཛད་པའི་ཕྱིར། ཐུགས་བསྐྱེད་པའི་དགེ་
བ་གཏིང་དཔག་པར་དཀར་བ་རྒྱ་མཚོ་ལྟ་བུ་དང༌། སྦྱོར་བ་བསྡུ་བའི་དངོས་
པོ་བཞི་ཡིས་སེམས་ཅན་ཐམས་ཅད་ལ་དངོས་སུ་ཕན་པར་མཛད་པ་ལ། །དགའ་བས་
སྙིང་ནས་རྗེས་སུ་ཡི་རང་ངོ་ཞེས་ཕྲག་དོག་གི་གཉེན་པོའོ། །ཕྱོགས་བཅུའི་འཇིག་རྟེན་
གྱི་ཁམས་རྣམས་ཀུན་གྱི་སངས་རྒྱས་ནས་ཆོས་མ་གསུངས་ པ་ བཞུགས་ པ་ཐམས་ཅད་
ལ༑ བདག་གིས་ལུས་གུས་པའི་རྣམ་འགྱུར་ཐལ་མོ་སྦྱར་ཏེ་ངག་གུས་པའི་སྒོ་ནས་གསོལ་
བ་ནི། སེམས་ཅན་སྡུག་བསྔལ་ཞིང་ཡོངས་སུ་མི་ཤེས་པའི་མུན་པར་འཐོམས་
པ་རྣམས་ལ། ཟབ་པ་དང་རྒྱ་ཆེ་བའི་ཆོས་ཀྱི་སྒྲོན་མེ་སྦར་བར་མཛད་དུ་གསོལ་
ཞེས་ཆོས་སྤང་གི་གཉེན་པོའོ། །ཞེས་ཞུས་ན་བདག་ལ་དེ་དག་ལྐོག་ཏུ་གྱུར་ཀྱང་། དེ་དག་ལ་བདག་ལྐོག་
ཏུ་མ་གྱུར་པས་རྣམ་མཁྱེན་གྱི་ཐུགས་ཀྱིས་དགོངས། ཡེ་ཤེས་ཀྱི་སྤྱན་གྱིས་གཟིགས། རྫུ་འཕྲུལ་གྱི་སྙན་
- 50 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
གྱིས་གསན་ནས་རེ་འབྲས་དོན་སྨིན་འགྱུར་ཏེ། བསོད་ནམས་ཆེན་པོ་སོག་པའི་དགོས་པ་ཡོད་དོ། །རྒྱལ་
བ་གང་དག་བྱ་བ་བྱས་པས་མྱ་ངན་ལས་འདའ་བར་བཞེད་པའི་ཐུགས་མངའ་
བ་རྣམས་ལ། བདག་གིས་ཐལ་མོ་སྦྱར་ཏེ་གསོལ་བ་ནི། འགྲོ་བ་འདི་དག་ཤེས་
རབ་ཀྱི་མིག་གཏི་མུག་གི་ལིང་ཐོག་གིས་ལྡོངས་པ་སྟེ་ལོང་པར་ཏེ་མི་ཤེས་པ་དང་སེམས་པ་
མེད་པར་མི་འགོད་ཅིང་། བསྐལ་པ་གྲངས་མེད་པ་དུ་མར་བཞུགས་པར་
གསོལ་བ་འདེབས་པའོ་ཞེས་ལོག་ལྟའི་གཉེན་པོའོ། །དེ་ལྟར་མཆོད་པ་ལ་སོགས་པ་
ཡན་ལག་བདུན་པོ་འདི་དག་ཀུན་ཐོག་མར་བྱས་ཏེ། དེས་མཚོན་པའི་དུས་གསུམ་དུ་དགེ་བ་
བདག་གིས་བསགས་པ་གང་ཡིན་པ། དེས་ནི་མཐའ་ཡས་པའི་སེམས་ཅན་
ཐམས་ཅད་ཀྱི། སྡུག་བསྔལ་མ་ལུས་པ་ཐམས་ཅད་བསལ་བར་ཤོག་ཅིག །
འགྲོ་བ་ནད་པ་རྣམས་ཇི་སྲིད་དུ། །སོ་སོའི་ནད་རྣམས་སོས་པར་མ་གྱུར་གྱི་བར་
དེ་སྲིད་དུ་ནི། བདག་སྲོག་ཆགས་དེས་པ་ལྟ་བུ། སྨན་ཊི་ཀ་གསུང་སྒྲོས་མ་ལས། དེ་ལ་སྨན་དུ་
གྱུར་པ་ནི། མདོ་ཏིང་ངེ་འཛིན་གྱི་རྒྱལ་པོ་འར་ན་པའི་དགེ་སློང་ཡང་དག་བློ་གྲོས་འབྲུམ་བུ་མེ་དཔལ་
གྱིས་ཐེབས་པ་ན་། རྒྱལ་པོ་ཡེ་ཤེས་དཔལ་འཁོར་དང་བཅས་པའི་རྨི་ལམ་དུ། དགེ་སློང་འདི་ནི་འཆི་བའི་
དུས་བྱས་ན། །འཛམ་བུའི་གླིང་འདིར་ཏིང་འཛིན་སྒྲ་ཡང་ནི། །སེམས་ཅན་ཀུན་ལ་རྟག་ཏུ་ནུབ་པར་
འགྱུར། །འདི་པོས་པས་ནི་ཏིང་འཛིན་རྣམས་ཀྱང་ཐོས། །ཅེས་བསྟན་པས། རྒྱལ་པོ་དེས་བུ་མོ་ཡེ་ཤེས་
ལྡན་གྱི་ལུས་ཀྱི་ཤ་དང་ཁྲག་དེ་ལ་སྨན་དུ་གྱུར་བའི་ལོ་རྒྱུས་ལྟར་དང༌། ལྷ་རྣམས་ཀྱི་དབང་པོ་བརྒྱ་བྱིན་
གྱིས་འཛམ་བུའི་གླིང་པའི་སྐྱེས་བོ་རྣམས་ཀྱི་རིམས་ནད་གཅད་པའི་ཕྱིར་སྨོན་ལམ་བཏབ་སྟེ་ལུས་བོར་བ་
ལྟ་བུ་སྟེ། དེས་འདི་སྐད་དུ། ཀུ་རེའི་གྲོང་དང་བ་ན། །དེས་པ་ཞེས་བྱའི་སྲོག་ཆགས་ཡོད། །དེ་ཡི་ཤ་ལ་སུ་
ཟ་བ། །ནད་རྣམས་ཀུན་ལས་ངེས་པར་གྲོལ། །ཞེས་སྒྲོགས་པ་བཞིན་ནོ་ཞེས་འབྱུང་ངོ་། །དུ་གྱུར་པ་
དང་འཚོ་བྱེད་གཞོན་ནུ་ལྟ་བུ་ཕན་འདོགས་པའི་སྨན་པ་མཁས་པ་ཉིད་དག་དང་། ནད་པ་
- 51 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ཡི་ནད་གཡོག་བྱེད་པ་ལ་སོགས་པས་དེ་ལ་ཕན་ཉེ་བར་སྒྲུབ་པར་ཤོག །དེའང་
སེམས་ཅན་བཀྲེས་པ་དང་སྐོམ་པའི་སྡུག་བསྔལ་གྱིས་ཉམ་ཐག་པ་རྣམས་བདག་གི་མཐུས་ལྷའི་བདུད་
རྩིའི་ལྟ་བུའི་ཁ་ཟས་དང་སྐོམ་སྟེ་བཏུང་བ་ཕུན་སུམ་ཚོགས་པའི་རྒྱུན་གྱི་ཆར་ཕབ་
སྟེ། བཀྲེས་པ་དང་སྐོམ་པའི་ གནོད་པ་ཐམས་ཅད་བསལ་ བ་དང༌། མུ་གེའི་
ཚར་ཕྱིན་པའི་བསྐལ་པ་བར་མའི་ཚེ། བདག་ནི་ཟས་དང་སྐོམ་སྟེ་བཏུང་བ་
ཕུན་སུམ་ཚོགས་པ་ཉིད་དུ་གྱུར་ཅིག །ཊི་ཀ་གསུང་སྒྲོས་ལས། མུན་པའི་བསྐལ་པ་བར་མ་ནི་
འཕགས་པ་ཐོགས་མེད་ལྟར་ན། ཚེ་ལོ་སུམ་ཅུ་པ། ཉི་ཤུ་པ། བཅུ་པ་རྣམས་སུ་རིམ་པས་མུ་གེ་དང་།
ནད་དང་། མཚོན་གསུམ་འབྱུང་བར་བཞེད་ལ། སློབ་དཔོན་དབྱིག་གཉེན་ནི་གསུམ་ཀའང་ཚེ་ལོ་བཅུ་པ་
ན་འབྱུང་སྟེ། མུ་གེ་ལོ་བདུན་དང་ཟླ་བ་བདུན་ནད་ཟླ་བ་བདུན་དང་ཞག་མ་བདུན་མཚོན་ཞག་བདུན་ཁོ་
ན་སྟེ་རིམ་པས་ ལོངས་སྤྱོད་དང་། ལུས་དང་། སྲོག་ཉམས་པར་བྱེད་དོ་ཞེས་སོ། །སྔོན་དུ་བསོད་སྙོམས་
ཕུལ་སྨན་བྱིན་གསོད་པ་སྤངས་ན་དེ་གསུམ་ལྡོག་གོ །ཞེས་འབྱུང་ངོ༌། །སེམས་ཅན་ནོར་མེད་
པས་ཕོངས་ཤིང་དབུལ་བ་རྣམས་ལ། བདག་ནི་མི་ཟད་རིན་པོའི་ཆེའི་གཏེར་
དུ་གྱུར་ཏེ་པཎྜི་ཏ་རབ་འབྱོར་ཟླ་བས་མཛད་པའི་འགྲེལ་པ་འདོད་འཇོ་ལས། གཏེར་ཞེས་པ་ནི་མི་
མཛད་པའི་ནོར་གྱི་ཕུང་པོ་ཆེན་པོའོ། །ཞེས་གསུངས་སོ། །ཡོ་བྱད་ཁྲི་དང་ཁྲིའུ་སོགས་མལ་ཆ་དང་
ནང་ཚང་ཅན་སོགས་སྟན་དང་ བསོ་ཁང་དང་ལག་མཛོད་སོགས་གནས་དང་སྟོད་གཡོག་སོགས་ན་
བཟའ་དང་ རྣ་རྒྱན་སོགས་རྒྱན་དང་ གླ་རྩི་སོགས་བྱུག་པ་ དང་གཞན་ཡང་སྣོད་ལ་སོགས་པ་
མཁོ་དགུ་སྟེ་མཁོ་ཚད་སྣ་ཚོགས་སུ། རྩོལ་སྒྲུབ་གང་ཡང་མི་དགོས་པ་དེ་དག་ གི་མདུན་ན་
ཉེ་བར་གནས་པར་གྱུར་ཅིག །བསྔོ་བ་དང་སྨོན་ལམ་གྱི་ཚུལ་རྒྱས་པར་ཕལ་པོ་ཆེའི་བྱེ་བྲག་
འཕགས་པ་རྡོ་རྗེ་རྒྱལ་མཚན་གྱི་མདོ་དང་བཟང་སྤྱོད་དང་བྱམས་སྨོན་ལ་སོགས་པ་ལས་
འོ། །དེའང་རང་འདོད་ཀྱི་འཁྲི་བ་མ་བཅད་ན། གཞན་ཕན་གྱི་བསམ་པ་མི་སྐྱེ་བས་
གས་
- 52 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
དེས་ན་བདག་ཏུ་འཛིན་པའི་གཞི་གསུམ་གཞན་ལ་གཏོང་བ་ནི། རང་གི་ལུས་དང་དེ་བཞིན་དུ་
ཉེ་བར་སྤྱད་པར་བྱ་བའི་ལོངས་སྤྱོད་དང་། དུས་གསུམ་གྱིས་བསྡུས་པའི་དགེ་
བ་ཐམས་ཅད་ཀྱང་། སེམས་ཅན་ཀུན་གྱི་མངོན་པར་མཐོ་བ་དང་ངེས་པར་
ལེགས་པའི་དོན་ཐམས་ཅད་བསྒྲུབ་པའི་ཕྱིར། ཕོངས་པ་མེད་པར་བློ་ཡིས་གཏང་
བར་བྱ། འོ་ན་དུས་གསུམ་རྫས་གྲུབ་འདོད་པའི་ཕྱིར་བྱེ་སྨྲ་བ་མ་གཏོགས་དབུ་མ་སོགས་གྲུབ་མཐའ་
གཞན་རྣམས་ཀྱི་ལུགས་ལ་མ་འོངས་པ་སྟེ་མ་སྐྱེས་པའི་དངོས་པོ་རྣམས་རང་བཞིན་ནམ་རྫས་སུ་
ཡོད་པ་མ་ཡིན་པའི་ཕྱིར་མ་འོངས་པའི་དགེ་བ་འདི་ཇི་ལྟར་གཞན་ལ་བཏང་དུ་རུང་ཞེ་ན།
མ་འོངས་པའི་དགེ་བ་མ་སྐྱེས་པའི་ཕྱིར་བཏང་དུ་མི་རུང་བ་བདེན་མོད་ཀྱི། འོན་ཀྱང་ དགེ་བ་
དེ་མ་འོངས་པ་ན་ཡོད་པའམ་བསགས་པའི་དུས་སུ་ ད་ལྟ་ནས་མ་འོངས་པའི་དགེ་བ་དེ་ལ་
ཞེན་པ་བཟློག་པའི་ཕྱིར་དང་། ད་ལྟ་ཡང་ བསགས་པར་འགྱུར་བའི་མ་འོངས་པའི་དགེ་བ་
དེ་གཞན་དོན་དུ་ཡོངས་སུ་བཏང་ནས་དུས་གསུམ་གང་ལའང་ཞེན་པར་མེད་པར་བསམ་པའམ་
རང་གི་བློ་དེ་རྣམ་པར་དག་པ་འཕེལ་བར་བྱ་བའི་དོན་དུ་ཡང་ཡིན་ནོ། །འོ་ན་
བདག་གི་དོན་དུ་ཡང་ཅུང་ཟད་བསྲུང་བར་རིགས་པ་མ་ཡིན་ནམ་སྙམ་ན། ལུས་
ལ་སོགས་པ་ཐམས་ཅད་བཏང་བར་བྱས་ན་མྱ་ངན་ལས་འདའ་བར་འགྱུར་
ལ༑ བདག་གི་བློ་ནི་མྱ་ངན་ལས་འདས་པ་བསྒྲུབ་པ་ཡིན་པས། འཆི་བའི་ཚེ་
ལུས་ལོངས་སྤྱོད་ཐམས་ཅད་གཏོང་བར་ཆབ་གཅིག་པའམ་མཉམ་པ་ཏུ་འགྱུར་བ་
ཡིན་ལ། དེ་བས་ན་ད་ ལྟ་ རང་ དབང་ ཡོད་དུས་ནས་སེམས་ཅན་རྣམས་ལ་ཕན་གདགས་
པའི་ཆེད་དུ་གང་ལ་ཅི་འདོད་ཐམས་ཅད་བཏང་བ་འདི་ཉིད་མཆོག་ཡིན་ནོ། །དེ་བསྟན་པ་
ནི་བདག་གིས་ལུས་ཅན་ཏེ་སེམས་ཅན་ཐམས་ཅད་ལ། ལུས་འདི་ཉིད་ཅི་བདེར་
ཏེ་ལྟོས་མེད་དུ་དེ་དག་གིས་ལོངས་སྤྱོད་པའི་ཕྱིར་བྱིན་ཟིན་གྱིས། དུས་རྟག་ཏུ་བརྡེག་
- 53 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ་གསོད་པ་དང་བསྔགས་པ་མ་ཡིན་པ་བརྗོད་པས་སྤྱོད་པའམ། དབྱུག་པ་ལ་
སོགས་ཀྱིས་བརྡེག་པ་དང་རྡུལ་གྱིས་འཐོར་བ་ལ་སོགས་བ་ཅི་དགར་བྱེད་པ་
ལ་རག་གོ །བདག་གི་ལུས་ལ་བརྟེན་ཏེ་ལུས་ཀྱིས་རྩེ་བར་བྱེད་དམ། ངག་གིས་ཅོ་
འདྲི་སྟེ་ མིང་ངན་བཏགས་པ་སོགས་ཐོ་འཚམས་པ་དང་ག་ཞའི་སྟེ་བཞད་གད་ཀྱི་རྒྱུ་རྒྱུ་མང་
པོས་ རེས་ བསྟོད་ རེས་ སྨོད་ པ་ སོགས་ བྱས་ནས་གཞད་གད་བྱེད་ཀྱང་རུང་། བདག་གི་
ལུས་འདི་བྱིན་ཟིན་པ་ཡིན་གྱིས། ལུས་འདི་བསྲུང་བ་ཡི་ཁ་ཏས་འགལ་སྤང་མཐུན་
སྒྲུབ་སོགས་ཀྱི་ཅི་ཞིག་བྱ། དེ་ལྟ་ན་སྡིག་པ་ལ་བསྐུལ་ཡང་འཇུག་གམ་ཞེ་ན་སེམས་ཅན་དེ་ལ་
འདི་དང་ཕྱི་མར་གནོད་པར་མི་འགྱུར་བའི། ལས་གང་ཡིན་པའང་བྱེད་དུ་ཆུག་
ཅིག །བདག་ལ་དམིགས་ནས་དུས་ནམ་དུ་ཡང་། སེམས་ཅན་འགའ་ཡང་རེ་
བ་དོན་མེད་པར་མ་གྱུར་ཅིག །བདག་ལ་དམིགས་ནས་སྐྱེ་བོ་གང་དག་གིས།
ཁོང་ཁྲོ་བའམ་དད་པའི་སེམས་བྱུང་བར་གྱུར་ན། བསམ་པ་དེ་ཉིད་དུས་རྟག་
ཏུ་གང་ཟག་དེ་དག་གི །ཡིད་ལ་རེ་བའི་དོན་ཀུན་འགྲུབ་པའི་རྒྱུར་གྱུར་ཅིག །
སྐྱེ་བོ་གང་དག་བདག་ལ་ཅོ་འདྲི་བར་བྱེད་དེ་དངོས་སུ་སྨོད་པས་ཁ་ཟེར་རམ།
གཞན་དག་གིས་བརྡེག་པ་ལ་སོགས་པའི་སྒོ་ནས་ལུས་སྲོག་ལ་གནོད་པར་བྱེད་
པའམ། དེ་བཞིན་དུ་ལ་ལ་དག་ལྐོག་ནས་སྐྱོན་མེད་ཀྱང་སྒྲོ་བཏགས་ནས་ཕྱར་ཀ་གཏོང་
ཡང་རུང་སྟེ། དེ་དག་ཐམས་ཅད་རྫོགས་པའི་བྱང་ཆུབ་ཐོབ་པའི་སྐལ་བ་དང་
ལྡན་པར་གྱུར་ཅིག །བདག་ནི་དུད་འགྲོ་སོགས་མགོན་མེད་པ་རྣམས་ཀྱི་མགོན་དང་
སྐྱབས་དམ་པར་གྱུར་ཅིག །དེ་བཞིན་དུ་སྦྱར་ཏེ་ཚོང་པ་སོགས་ལམ་དུ་ཉེ་བར་ཞུགས་པ་རྣམས་
ཀྱི་ལམ་སོགས་སྟོན་པའི་དེད་དཔོན་དང་། ཆུ་ལས་བརྒལ་འདོད་རྣམས་ཀྱི་ཆུ་འབྲིང་པོ་
ལ་གྲུ་དང་ནི། ཆེན་པོ་ལ་གཟིངས་དང་ཆུང་ངུ་ལ་ཟམ་པ་ཉིད་དུ་གྱུར་ཅིག །རྒྱ་
- 54 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
མཚོར་ཞུགས་སྟེ་ རིང་པོར་སོང་ནས་ཆུའི་དབུས་སུ་ངལ་ཞིང་དུབ་སྟེ་གླིང་དོན་དུ་གཉེར་
བ་རྣམས་ལ་གླིང་དང་ནི། མུན་པ་ན་གནས་པ་མར་མེ་འདོད་པ་རྣམས་ལ་མར་
མེ་དང་། གནས་མལ་འདོད་པ་རྣམས་ལ་གནས་མལ་དང་། བདག་ནི་ལུས་
ཅན་རིམ་གྲོའི་དོན་དུ་བྲན་འདོད་པ། ཀུན་གྱི་བྲན་དུ་འགྱུར་བར་ཤོག་ཅིག །
གང་དང་གང་འདོད་པའི་བསམ་པས་དེར་ལག་པ་བཅུག་ན་དེ་དང་དེ་འགྲུབ་
པར་བྱེད་པའི་བུམ་པ་བཟང་པོ་དང་། གཞན་དབང་དུ་བསྡུ་བ་དང་ལོངས་སྤྱོད་རྒྱས་པ་དང་ཚེ་
རིང་བ་སོགས་གང་འདོད་པའི་ལས་ཐམས་ཅད་འགྲུབ་པར་ནུས་པའི་རིག་སྔགས་
འཆང་གྲུབ་རིགས་སྔགས་གྲུབ་པ་ནི། རྫས་ཀྱི་ནུས་པ་དང་། སྔགས་བཟླས་པས་འགྲུབ་ཏེ། དཔེར་ན་
རྫས་བྱ་རོག་གི་མིག་དང་ལྕེ་དང་སྙིང་རྣམས་མར་ཁུར་ནང་གཙོས་ཏེ་གྲིབ་སྐོམ་བྱས་ནས་ཕྱེ་མར་བཏགས་
ཏེ་མིག་ལ་བསྐུས་ན་ས་འོག་གི་གཏེར་མཐོང་བ་ལྟ་བུ་དང་སྔགས་རྟོག་བྱེད་ཅེས་བྱ་བའི་རིགས་སྔགས་
བཟླས་པས་ཕ་རོལ་གྱི་སེམས་ཤེས་པ་ལྟ་བུའོ། །པ་དང་ མཐོང་བ་དང་རེག་པ་དང་དྲི་ཚོར་བ་ཙམ་གྱིས་
ནད་ཀྱི་གནོད་པ་ཐམས་ཅད་ཞི་བའི་རྒྱུ་གཅིག་པུ་སྨན་ཆེན་པོ་དང་སྨན་ཆེན་པོ་ནི་སྲོག་
ཆགས་དེས་པའི་ཤ་ལྟ་བུའམ་དཀར་པོ་ཆིག་ཐུབ་ལྟ་བུའོ། །འདོད་དགུ་འབྱུང་བའི་དཔག་
བསམ་གྱི་ནི་ཤིང་དག་དང་། ལུས་ཅན་རྣམས་ཀྱི་གང་འདོད་པར་བཞོར་ཡོད་
པའི་འདོད་འཇོར་གྱུར་ཅིག །ས་དང་ཆུ་ལ་སོགས་པའི་འབྱུང་བ་ཆེན་པོ་རྣམས་
དང་ སས་རྟེན་དང་། ཆུས་སྡུད་པ་དང་། མེས་སྨིན་པ་དང་། རླུང་གིས་མི་རུལ་བར་བྱེད་པའི་སྒོ་ནས་རྩི་
ཤིང་ནགས་ཚལ་སོགས་སྣོད་བཅུད་ཐམས་ཅད་རྒྱས་པ་བྱས་ཏེ་སོགས་སེམས་ཅན་ཐམས་ཅད་ཉེ་འཚོ་
བྱེད་པ་དང༌། །ནམ་མཁའ་ འདིས་ཐམས་ཅད་དུ་ཁྱབ་ཅིང་གོ་འབྱེད་པར་བྱས་པས་ཉེར་འཚོ་བྱེད་པ་
དེ་བཞིན་དུ་བདག་ཀྱང་དུས་རྟག་པར་ཡང་། སེམས་ཅན་དཔག་ཏུ་མེད་པ་ཡི་
- 55 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་དུ། །རྣམ་པ་མང་པོའི་སྒོ་ནས་ཉེ་བར་འཚོ་བའི་གཞིར་ཡང་འགྱུར་བར་
སྦལ་དུ་སྐྱེས་ནས་ཚོང་པ་མང་པོ་རྒྱ་མཚོའི་འཇིགས་པ་ལས་ཐར་བར་བྱས་པ་དང་།
ཉ་རོ་ཧི་ཏཱས་ནད་ཡམས་ཆེན་པོ་ལས་ཐར་བར་བྱས་པ་དང་། སེང་གེས་ཚོང་པ་རྣམས་དུག་སྦྲུལ་ལས་
ཐར་ བར་ བྱས་ པ་ སོགས་དང༌། ངང༌ པའི་རྒྱལ་པོ་ གསེར་ལྡན་ གྱིས་ རྒྱལ་པོ་ཚངས་སྦྱིན་འཁོར་བཅས།
ཆོས་ལ་བཙུད་པ་ལྟ་བུའོ། །དེ་བཞིན་དུ་ནམ་མཁའི་མཐས་གཏུགས་པའི། སེམས་
ཅན་གྱི་ཁམས་ཐམས་ཅད་ལ་རྣམ་པ་ཀུན་ཏུ། དེ་དག་ཐམས་ཅད་མི་གནས་པའི་
མྱ་ངན་ལས་འདས་མྱང་འདས་སྒྲས་བརྗོད་ཀྱི་སྒོ་ནས་དབྱེ་ན་བཞི་སྟེ། རང་བཞིན་མྱང་འདས། མི་
གནས་པའི་མྱང་འདས། ལྷག་བཅས་མྱང་འདས། ལྷག་མེད་མྱང་འདས་སོ། །དེའང་ཆོས་ཐམས་ཅད་
བདེན་པས་སྟོང་ཉིད་ལྟ་བུ་དེ་རང་བཞིན་མྱང་འདས་ཡིན་ལ་དེ་དང་དོན་དམ་བདེན་པ་དོན་གཅིག །སྒྲིབ་
གཉིས་མ་ལུས་པར་སྤངས་པའི་སོ་སོར་བརྟགས་འགོག་དེ་མི་གནས་པའི་མྱང་འདས་ཡིན་ལ། དེ་དང་
ཐེག་ཆེན་གྱི་མྱང་འདས། མཐར་ཐུག་གི་མྱང་འདས་རྣམས་དོན་གཅིག་གོ །ཉོན་སྒྲིབ་ཟད་པར་སྤངས་
ཤིང་སྔ་མའི་ལས་ཉོན་གྱིས་འཕངས་པའི་སྡུག་བསྔལ་གྱི་ཕུང་པོ་དང་བཅས་པའི་བརྟགས་འགོག་དེ་ལྷག་
བཅས་མྱང་འདས། ༢ ཉོན་སྒྲིབ་ཟད་པར་སྤངས་ཤིང་སྔ་མའི་ལས་ཉོན་གྱིས་འཕངས་པའི་སྡུག་བསྔལ་
གྱི་ཕུང་པོ་དང་བྲལ་བའི་བརྟགས་འགོག་དེ་ལྷག་མེད་མྱང་འདས་སུ་འཇོག་གོ །བྱེ་མདོ་ཕལ་ཆེར་དང་།
ལུང་གི་རྗེས་འབྲང་གི་སེམས་ཙམ་པ་དག་གིས་ལྷག་མེད་མྱང་འདས་ཀྱི་ཚེ་འདུ་བྱེད་ཀྱི་འཇུག་པ་རྒྱུན་
ཆད་པར་འདོད། རིགས་པའི་རྗེས་འབྲང་གི་སེམས་ཙམ་པས་རིག་པའི་ཐོག་མཐའ་ཐུག་མེད་དུ་བསྒྲུབས་
ནས་དེ་རྒྱུན་ཆད་པར་མི་འདོད། དབུ་མ་པ་རྣམས་ཀྱིས་ལྷག་མེད་མྱང་འདས་ཀྱི་ཚེ་བེམ་རིག་རྒྱུན་ཆད་
པར་མི་བཞེད་དེ། དེའི་ཚེ་དེ་བཞིན་གཤེགས་པའི་གསུང་གི་འོད་ཟེར་གྱིས་བསྐུལ་ནས་ཐེག་ཆེན་གྱི་ལམ་
དུ་འཇུག་པར་བཞེད་པའི་ཕྱིར། བྱེ་མདོ་གཉིས་ཀས་མྱང་འདས་ཀྱི་ངོ་བོ་འདུས་མ་བྱས་རྟག་པའི་དངོས་
པོ་འདོད། སེམས་ཙམ་པའང་འདི་དང་འདྲ། རང་རྒྱུད་པས་མྱང་འདས་ལ་བདེན་པ་གཉིས་ཀའི་ཆ་ཡོད་
56 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
པར་བཞེད་ཅིང་། ཐལ་འགྱུར་ བའི་ ལུགས་ལ་ དེ་ ལ་དོན་དམ་བདེན་པས་ཁྱབ་པར་བཞེད་དོ། །ཐལ་
འགྱུར་བའི་ལུགས་ཀྱི་ཐུན་མོང་མ་ཡིན་པའི་ལྷག་བཅས་ལྷག་མེད་ཀྱི་མྱང་འདས་གཉིས་ཀྱི་འཇོག་ཚུལ་
ནི། ཉོན་སྒྲིབ་མ་ལུས་པ་སྤངས་པའི་ཐེག་དམན་དགྲ་བཅོམ་པས་ཕུང་སོགས་གདོད་མ་ནས་རང་བཞིན་
གྱིས་ཟད་པའི་འགོག་པ་མངོན་དུ་བྱས་པའི་མཉམ་བཞག་གི་ངོ་ན་བདེན་སྣང་གི་ལྷག་མ་མེད་པའི་མྱང་
འདས་དེ་ལྷག་མ་མེད་པའི་མྱང་འདས་དང་། མཉམ་བཞག་ལས་ལངས་པའི་རྗེས་ཐོབ་ཀྱི་ངོ་ན་བདེན་
སྣང་གི་ལྷག་མ་ཡོད་པའི་མྱང་འདས་དེ་ལྷག་བཅས་མྱང་འདས་སུ་འཇོག་པ་ཡིན་ལ། དེ་ལྟར་བྱས་ན་མྱ་
འདས་གཉིས་མངོན་དུ་བྱེད་པའི་གོ་རིམ་ཡང་གཞན་དང་མི་འདྲ་སྟེ། དང་པོ་མཉམ་བཞག་གི་སྐབས་
ལྷག་མེད་མྱང་འདས་མངོན་དུ་བྱས་ནས་དེ་ནས་རྗེས་ཐོབ་སྐབས་ལྷག་བཅས་མྱང་འདས་མངོན་དུ་བྱེད་པ་
ཡིན་པའི་ཕྱིར་རོ། །པར་འགྱུར་གྱི་བར་དུ། བདག་ནི་ཉེ་པར་འཚོ་བའི་རྒྱུར་ཡང་འགྱུར་
བར་ཤོག་ཅིག །སྐྱབས་སུ་འགྲོ་བ་གསུམ་ ནི་སངས་རྒྱས་ཆོས་དང་དགེ་འདུན་ལ་སྟོན་ལམ་
གྲོགས་གསུམ་མོས་པའི་ཚུལ་གྱིས་བྱང་སྡོམ་སྐྱེ་བའི་གཞིའམ་རྟེན་དུ་བཟུང་། དགོངས་སུ་
གསོལ་བའི་ཡུལ་ནི་བླ་མ་སངས་རྒྱས་བྱང་སེམས་གསུམ་ལ་དགོངས་གསོལ་སྔོན་དུ་འགྲོ་བ་
དང་བཅས་པས་ཇི་ལྟར་ཏེ་དཔེར་ན་སྔོན་གྱི་བདེ་བར་གཤེགས་པ་རྣམས་ཀྱིས།
སེམས་ཅན་ཐམས་ཅད་རྫོགས་པའི་བྱང་ཆུབ་ལ་དགོད་པར་འདོད་པའི་ཐུགས་
ནི་བསྐྱེད་པ་དང་། བྱང་ཆུབ་དེ་ཐོབ་པའི་ཆེད་དུ་བྱང་ཆུབ་སེམས་དཔའི་བསླབ་
པའམ་ བསྒྲུབ་པར་བྱ་བ་རྣམས་ལ། བདེ་བར་གཤེགས་པ་དེ་དག་གིས་གོ་རིམ་མ་ནོར་
བར་རིམ་པ་བཞིན་དུ་གནས་པ་ལྟར། དེ་དག་གི་ཐུགས་བསྐྱེད་པ་དེ་བཞིན་
བདག་ཀྱང་འགྲོ་བ་རྣམས་ལ་ཕན་པའི་དོན་དུ། བསམ་པ་དེ་དག་ཐམས་ཅད་
རྫོགས་པའི་བྱང་ཆུབ་ལ་དགོད་པར་འདོད་པའི་སེམས་ནི་བསྐྱེད་པར་བགྱི་
ཞིང་། དེ་དག་གིས་ལམ་ལ་བསླབ་པར་མཛད་པ་དེ་བཞིན་དུ་ནི་ སྦྱོར་བ་བྱང་ཆུབ་ སེམས་
- 57 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔའི་བསླབ་པར་བྱ་བ་རྣམས་ལའང་། གོ་རིམ་མ་འཆོལ་བར་རིམ་པ་བཞིན་
དུ་བསླབ་པར་བགྱི་ཊི་ཀ་གསུང་སྒྲོས་མ་ལས། རིམ་པ་བཞིན་ཞེས་པ་ནི། ལས་དང་པོ་པ་མོས་
པས་སྤྱོད་པ། ས་ཐོབ་པ་རྣམས་རིམ་པ་ལྟར་ཉེས་སྤྱོད་སྡོམ་པའི་ཚུལ་ཁྲིམས་དགེ་བ་ཆོས་སྡུད་ཀྱི་ཚུལ་
ཁྲིམས། སེམས་ཅན་དོན་བྱེད་ཀྱི་ཚུལ་ཁྲིམས་གཙོ་བོར་སློབ་བོ་ཞེས་སོ། །ཞེས་གཞན་དོན་དུ་སངས་
རྒྱས་ཐོབ་པ་དང་བསླབ་བྱ་ལ་སློབ་མཁས་བླངས་ཤིང་དམ་བཅས་ཏེ་སེམས་བསྐྱེད་པ་པོ་རང་གི་
ནུས་པའི་ཚེད་བཞིན་བསླབ་པར་བྱའོ། །དེ་ལྟར་བློ་དང་ལྡན་པ་རྒྱལ་བའི་སྲས་
ཀྱི་མིང་འཛིན་པ་བདག་ཅག་ལྟ་བུ་ཡིས། སེམས་རབ་ཏུ་དྭང་བ་དང་བཅས་པས་
བྱང་ཆུབ་ཀྱི་སེམས་རང་རྒྱུད་དུ་བཟུང་ནས། མཇུག་ཀྱང་མི་ཉམས་པར་རྒྱས་
པར་བྱ་བའི་ཕྱིར། སེམས་ནི་འདི་ལྟར་གཟེངས་བསྟོད་དེ་དགའ་ཞིང་སྤྲོ་བར་བསྐྱེད་
པར་བྱ་བ་ཉིད་དོ། །གཟེངས་བསྟོད་པའི་ཚུལ་དེ་ཇི་ལྟར་ཞེ་ན། ལས་ཉོན་གྱི་དབང་གིས་སྐྱེ་
འཆི་གཅིག་ནས་གཅིག་ཏུ་བརྒྱུད་པའི་འཁོར་བའི་སྔོན་གྱི་མཐའ་འདིའོ་ཞེས་བརྗོད་དུ་མེད་པས་
ཐོག་མ་མེད་པའི་ཚེ་རབས་གཅིག་ ནས་ གཅིག་ཏུ་བརྒྱུད་པ་དག་ཏུ་དུས་ནམ་ཡང་བྱང་
ཆུབ་ཀྱི་སེམས་རིན་པོ་ཆེ་རང་རྒྱུད་ལ་སྐྱེ་བ་འདི་འདྲ་བ་ཞིག་གི་ལུས་རྟེན་ཐོབ་པར་མ་ གྱུར་
པས་དེང་དུས་བདག་གི་ཚེ་འབྲས་བུ་ཡོད་པར་གྱུར་ཅིང་། མི་ཡི་སྲིད་པའམ་
སྐྱེ་བ་འདི་ཡང་ལེགས་པར་ཐོབ་ལ། དེ་རིང་ནས་སངས་རྒྱས་ཀྱི་རིགས་སུ་སྐྱེས་
ཏེ། སངས་རྒྱས་ཀྱི་སྲས་སུ་ད་གྱུར་ཏོ། །འཕགས་པ་ཆོས་བཅུ་པའི་མདོ་ལས། དུ་བ་ལས་ནི་
མེར་ཤེས་ཤིང་། །ཆུ་སྐྱར་ལས་ནི་ཆུར་ཤེས་ལྟར། །བློ་ལྡན་བྱང་ཆུབ་སེམས་པ་ཡིས། །རིགས་ནི་མཚན་
མ་རྣམས་ལས་ཤེས། །མི་རྩུབ་བརླང་པ་མ་ཡིན་ལ། །གཡོ་དང་སྒྱུ་ནི་རྣམ་སྤངས་ཤིང༌། །སེམས་ཅན་
ཀུན་ལ་ རབ་དྭང་ བ། །དེ་ནི་བྱང་ཆུབ་སེམས་དཔའ་ཡིན། །ཞེས་གསུངས་སོ། །ཞེས་སངས་རྒྱས་ ཀྱི་
སྲས་ཡིན་ནོ་སྙམ་པའི་ང་རྒྱལ་ཁྱད་པར་དུ་འཕགས་པ་ཞིག་རང་གི་ཡིད་ལ་བྱེད་ པས་ ཞི་
- 58 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
བདེ་དོན་གཉེར་གྱི་སེམས་དམན་པ་ཉིད་ཡོངས་སུ་དོར་བའོ། །ད་ནི་བདག་གིས་
ལས་ཅི་ལ་བབ་ནས་འདུག་ཀྱང་། རྫོགས་པའི་སངས་རྒྱས་རྣམས་ཀྱི་གདུང་བརྒྱུད་དང་འདྲ་
ཞིང་འཚམས་པའང་རིགས་དང་མཐུན་པའི་ལས་གཞན་དོན་ཁོ་ན་བརྩམས་ཏེ། ཐོག་
མ་བྱང་ཆུབ་མཆོག་ཏུ་སེམས་བསྐྱེད་པའི་དུས་དང་བར་དུ་བསྐལ་པ་གྲངས་མེད་གསུམ་དུ་ཚོགས་
བསགས་པའི་དུས་དང་ཐ་མར་མངོན་པར་རྫོགས་པར་སངས་རྒྱས་པའི་བར་རྩ་ལྟུང་གིས་མ་གོས་
པས་ཡོངས་སུ་དག་པས་སྐྱོན་མེད་ཅིང་བཙུན་པའི་རིགས་འདི་ལ། བདག་གི་
ཉེས་ལྟུང་སྤྱི་དང་ཁྱད་པར་རང་དོན་ཡིད་བྱེད་ཀྱི་རྟོགས་པས་ཅི་ནས་ཀྱང་རྙོག་པར་མི་འགྱུར་
བ་དེ་ལྟར་བསྒྲུབ་པར་བྱའོ། །ཤིན་ཏུ་འཕྲད་པར་དཀའ་བ་ནི་དཔེར་ན་མིག་
མེད་པའི་ལོང་བས་ཕྱགས་དར་གྱི་ཕུང་པོ་སྟེ་ལམ་པོ་ཆེའི་ཉལ་ཉིལ་སྤུངས་པ་
དག་ལས། ཇི་ལྟར་རིན་ཆེན་རིན་ཐང་མེད་པ་ཞིག་རྙེད་པ་ལྟར། དེ་བཞིན་དུ་
གང་ཟག་ལོང་བ་ལྟ་བུའི་སོ་སོ་སྐྱེ་བོ་ཐ་མ་པས་གནས་ཉོན་མོངས་པའི་རྡུལ་ཕུང་གི་ཁྲོད་ནས་ཇི་ཞིག་ལྟར་
ནི་ཇི་ལྟར་ཡིན་ཡང་སྟེས་ནས་ཏེ། སྟེས་དབང་ ནི་ཆད་དུ་འབད་རྩོལ་མ་ཡིན་པར་དོན་དེ་ཞོར་ལ་
སྟབས་ ལེགས་ པར་ འགྲིགས་ ནས་ བྱུང་ བའི་ དོན་ ཡིན་ནོ། །གིས་དངོས་པོ་ མཆོག་ ཏུ་ གྱུར་ པ་ རིན་
པོ་ཆེ་དང་མཚུངས་པའི་བྱང་ཆུབ་ཀྱི་སེམས་རིན་པོ་ཆེ་འདི་བདག་ལ་སྐྱེས། མཐའ་
བཞིའི་སྤྲོས་པ་དང་བྲལ་བའི་དེ་ཁོ་ན་ཉིད་རྟོགས་པའི་ཤེས་རབ་ཀྱི་མིག་མེད་པ་སོ་སོ་སྐྱེ་བོ་
དག་ལ་ཉལ་ཉིལ་སྤུངས་པའི་ཕྱགས་དར་གྱི་ཕུང་པོ་ལྟ་བུ་ཁམས་གསུམ་འཁོར་བ་ནས་
ཇི་ཞིག་ལྟར་ཏེ་ལྟོས་དབང་ཏུ་སངས་རྒྱས་ཀྱི་བྱིན་གྱིས་བརླབས་ཀྱི་སྟོབས་ཀྱིས་སྨོན་
འཇུག་གི་བདག་ཉིད་ཀྱི་བྱང་ཆུབ་ཀྱི་སེམས་རིན་པོ་ཆེ་རྙེད་པ་དང་འདྲ་བ་རང་རྒྱུད་ལ་སྐྱེས་
སོ་ཞེས་པའི་དོན་ནོ། །འགྲོ་བའི་འཆི་བདག་གི་བདུད་འཇོམས་པར་གནས་སྐབས་
ཚེ་རིང་ཤིང་མཐར་ཐུག་འཆི་བ་མེད་པའི་གོ་འཕང་ཐོབ་པར་བྱེད་པའི་ཕྱིར་རོ། །བྱེད་པའི་བཅུད་
-59 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་ལེན་གྱི། བདུད་རྩི་འདོད་འཇོའི་བ་མོ་ལས་འཆི་བདུད་ཀྱི་སྨན་ཡིན་པའི་ཕྱིར་ན་བདུད་
རྩིའོ་ཞེས་གསུངས་སོ། །མཆོག་ཀྱང་བྱང་ཆུབ་ཀྱི་སེམས་འདི་ཡིན་ནོ། །འགྲོ་བའི་དབུལ་
བ་ཐམས་ཅད་སེལ་བ་ཡི། མི་ཟད་པའི་གཏེར་ཡང་བྱང་ཆུབ་ཀྱི་སེམས་འདི་ཡིན་
ནོ། །འགྲོ་བའི་ལུས་དང་སེམས་ཀྱི་ནད་ཐམས་ཅད་རབ་ཏུ་ཞི་བར་བྱེད་པའི།
སྨན་གྱི་མཆོག་ཀྱང་བྱང་ཆུབ་ཀྱི་སེམས་འདི་ཡིན་ནོ། །མའི་མངལ་དུ་རྣམ་ཤེས་ཉིང་
མཚམས་སྦྱོར་བའི་སྐྱེ་བའི་སྲིད་པ་དང་ལུས་སེམས་སོ་སོར་བྲལ་བའི་འཆི་བའི་སྲིད་པ་དང་
སྔ་མའི་ལུས་རྟེན་བོར་ཕྱི་མའི་ལུས་རྟེན་མ་རྙེད་པའི་བར་སྲིད་པ་བར་མ་དོའི་རང་བཞིན་གྱི་
སྲིད་པའི་ལམ་དུ་འཁྱམས་ཤིང་སྡུག་བསྔལ་གྱིས་དུབ་པ་ཡི། འགྲོ་བའི་ངལ་
བསོ་བའི་གནས་གྲིབ་མ་བསིལ་པོ་དང་ལྡན་པའི་ལྗོན་ཤིང་ཡང་བྱང་ཆུབ་ཀྱི་
སེམས་འདི་ཡིན་ནོ། །འགྲོ་བ་ཐམས་ཅད་དམྱལ་བ་དང་ཡི་དྭགས་ལ་སོགས་
པའི་ངན་འགྲོ་ལས། སྒྲོལ་ བའམ་འདའ་བར་བྱེད་པའི་སྤྱི་སྟེ་ཐུན་ མོང་ གི་
སྟེགས་སུ་གྱུར་པ་ཡང་བྱང་ཆུབ་ཀྱི་སེམས་འདི་ཡིན་ནོ། །འགྲོ་བ་མ་ལུས་བའི་ཐར་
བའི་གེགས་འདོད་ཆགས་སོགས་ཉོན་མོངས་ པའི་ ཚ་ གདུངས་ སེལ་ བར་ བྱེད་ པའི།
སེམས་འདི་ནི་བསིལ་འོད་ཅན་པ་ཀྱི་ཟླ་བ་ཤར་བ་ཡང་བྱང་ཆུབ་ཀྱི་སེམས་འདི་ཡིན་
ལ༑ འགྲོ་བའི་ཐམས་ཅད་མཁྱེན་པ་ཐོབ་པའི་གེགས་ ཡུལ་དུས་བསྐལ་པའི་དངོས་པོ་མི་ཤེས་
པ་སྟེ་མ་རིག་པའི་རབ་རིབ་མུན་པ་ལྟ་བུ་གྱུར་པའི་ཤེས་བྱའི་སྒྲིབ་པ་མཐའ་དག །དཔྱིས་
ནས་ཏེ་དྲུང་ནས་འབྱིན་པར་བྱེད་པའི་ཉི་མ་ཆེན་པོ་ཡང་བྱང་ཆུབ་ཀྱི་སེམས་འདི་
ཉིད་ཡིན་ནོ། །བཅོམ་ལྡན་འདས་ཀྱི་གསུང་དམ་པའི་ཆོས་ཀྱི་འོ་མ་ཐོས་པ་ལ་
སོགས་པའི་ཤེས་རབ་ཀྱིས་བསྲུབས་པ་ལས། མར་གྱི་མཆོག་སླད་དང་བྲལ་
བའི་ཉིང་ཁུ་ཉིང་ཁུ་ནི་མར་གྱི་ཡང་ཞུན་ཏེ་མར་ཁུ་བཞུས་ནས་རོ་མ་བཙགས་པའི་དྭངས་མ་ལྟ་བུའོ།།
- 60 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
བྱང་ཆུབ་ཀྱི་སེམས་འདི་བྱུང་བ་ཡིན་ ཏེ་ཆོས་ཐམས་ཅད་ཀྱི་སྙིང་པོ་མཆོག་ཏུ་གྱུར་པ་ཡིན་པའི་
ཕྱིར། ནོ། །འགྲོ་བའི་མགྲོན་པོ་ལས་ཉོན་གྱི་དབང་གིས་སྐད་ཅིག་ཀྱང་མི་སྡོད་པར་ཚེ་རབས་སྔ་
མ་ལ་རྒྱབ་བསྟན་ཕྱི་མ་ལ་གདོང་བཙུག་སྟེ་སྲིད་པ་ཁམས་གསུམ་འཁོར་བའི་ལམ་དུ་རྒྱུ་
ཞིང་། བདེ་བའི་ལོངས་སྤྱོད་མང་པོར་སྤྱད་པར་འདོད་པ་རྣམས་ལ། བྱང་ཆུབ་
ཀྱི་སེམས་འདི་ནི་བདེ་བ་ཐམས་ཅད་ཀྱི་རྒྱུའི་མཆོག་ཏུ་ཉེ་བར་གནས་ཉེ་བར་
གནས་པ་ནི་དཔེར་ན་ལག་མཐིལ་ན་ཡོད་པ་ལྟ་བུ་བསླུ་བ་མེད་པའི་དོན་ཡིན་ནོ། །ཏེ། སེམས་ཅན་
གྱི་མགྲོན་ཆེན་པོ་རྣམས་ཚིམ་པར་བྱེད་པ་ཡིན་ནོ། །དེ་ལྟར་རང་དགའ་བ་སྒོམ་ནས་
བྱང་ཆུབ་ཀྱི་སེམས་ མི་གཡོ་རབ་ཏུ་བརྟན་པ་ངེས་པར་ རམ་ཐེ་ཚོམ་མེད་པར་བྱས་པ་ལ་ ལྷ་མི་
སོགས་ མཞན་ རྣམས་ སེམས་དྭང་བ་ སྟེ་ དྭང༌ བའི་ དད་ པ་ བསྐྱེད་དུ་འཇུག་པ་ནི་ བདག་
གིས་དེ་རིང་ཕྱོགས་བཅུའི་སྐྱོབ་པ་ཐམས་ཅད་ཀྱི། སྤྱན་སྔར་འགྲོ་བ་རྣམས་
མཐར་ཐུག་བདེ་བར་གཤེགས་པའི་གོ་འཕང་ཉིད་དང་ནི། དེ་མ་ཐོབ་ཀྱི་བར་
དུ་ལྷ་དང་མིའི་ཕུན་སུམ་ཚོགས་པའི་བདེ་བ་ལ་མགྲོན་དུ་བོས་ཟིན་གྱིས། ལྷ་
དང་ལྷ་མིན་དང་གནོད་སྦྱིན་ལ་སོགས་པ་རྣམས་སེམས་རབ་ཏུ་དྭང་བས་དགའ་
བར་གྱིས་ཤིག །བྱང་ཆུབ་སེམས་དཔའི་སྤྱོད་པ་ལ་འཇུག་པ་འདི་ལ་ལེའུ་བཅུ་ཡོད་
པ་ལས། ལེའུ་འདིས་སྦྱོར་བ་ཡན་ལག་བཞིའི་སྒོ་ནས་ཚོགས་བསགས་ཤིང་། གཞི་གསུམ་གཏང་བའི་
སྒོ་ནས་བློ་སྦྱངས་ཏེ། དངོས་གཞི་བྱང་ཆུབ་ཀྱི་སེམས་ཡོངས་སུ་བཟུང་ཞིང་། མཇུག་རང་གཞན་དགའ་བ་
བསྒོམ་པའི་སྒོ་ནས་གཙོ་བོར་བསམ་པ་སེམས་ཅན་ཀུན་གྱི་ངན་སོང་གི་ཞེས་སོགས་ཀྱིས་རྗེས་སུ་ཡི་རང་
བའི་ཡན་ལག་དང་། སེམས་ཅན་ སྡུག་བསྔལ་ མུན་འཐོམས་ ལ་སོགས་ ཀྱིས་ཆོས་འཁོར་བསྐོར་བར་
བསྐུལ་ བའི་ ཡན་ ལག་དང་། རྒྱལ་བ་མྱ་ངན་འདའ་ བཞེད་ལ་ཞེས་ སོགས་ ཀྱིས་མྱ་ངན་མི་འདའ་བ་
བཞུགས་པར་གསོལ་བ་འདེབས་པའི་ཡན་ལག་དང་། དེ་ལྟར་འདི་དག་ཀུན་བྱས་ཏེ་ཞེས་སོགས་ཀྱིས་
- 61 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྔོ་བའི་ཡན་ལག་སྟེ། བྱང་ཆུབ་ཀྱི་སེམས་ཡོངས་སུ་བཟུང་བ་ཞེས་བྱ་བ་སྟེ་ལེའུ་
གསུམ་པའོ།། །།
ལེའུ་བཞི་པ་བག་ཡོད་བསྟན་པ།
-
རིན་ཆེན་བྱང་ཆུབ་སེམས་ཀྱི་ཕན་ཡོན་དང་། དེ་རང་རྒྱུད་ལ་བཟུང་བའི་ཚུལ་རྣམས་ལེགས་པར་
བསྟན་ཟིན་པས་ད་ནི་བསླབ་པ་ལས་མི་འདའ་བ། སྤྱོད་པ་ཕྱིན་དྲུག་ཚུལ་བཞིན་སྒྲུབ་པ་སྙིང་ པོར་
བྱེད་པའི་གང་ཟག་ལ་བླ་མེད་བྱང་ཆུབ་ཡོད་ཀྱི། སྒྲུབ་ པ་ སྙིང་ པོ་བྱེད་པ་དེ་ལས་གཞན
པའི་གང་ཟག་ལ་ནི་བྱང་ཆུབ་ཡོད་པ་མ་ཡིན་ནོ་ཞེས་བསྟན་པའི་ཕྱིར་རྒྱལ་བའི་སྲས་
ཀྱིས་དེ་ལྟ་བུར་བསྟན་མ་ཐག་པའི་ཆོ་གས། བྱང་ཆུབ་ཀྱི་སེམས་རབ་ཏུ་བརྟན་
པར་བཟུང་ནས། ལེ་ལོའི་གཡེལ་བ་མེད་པར་དུས་རྟག་ཏུ་མང་། བྱང་ཆུབ་
སེམས་དཔའི་བསླབ་པ་ལས་མི་འདའ་བར་འབད་པར་བྱའོ། །སྡོམ་པ་བླངས་ནས་
དེའི་བསླབ་བྱ་མི་སྲུང་བ་ཁ་རོག་འདུག་པ་ནི་ཐོབ་པའི་ཕན་ཡོན་རེ་ཡང་ལོས་ཡོད་མོད་ཁས་ལོན་ཉམས་
པས་གནས་སྐབས་ངན་སོང་ཁོ་ན་ལ་འགྲོ་བ་ཡིན་ཏེ། ཇི་སྐད་དུ། རྫོགས་སངས་རྒྱས་ཀྱི་བསླབ་པ་ལ། །
འབད་པ་མེད་ན་ངན་འགྲོར་འགྲོ། །ཞེས་དང་། ཞུ་གྲངས་མང་ལ་སྲུང་གྲངས་ཉུང་། ཁས་ལེན་སླ་ཡང་
ཉམས་ལེན་དཀའ་ཟེར་བ་ལྟར་ཡིན་པས། དེས་ན་ཞུས་ཚད་ལ་བསྲུང་བྱ་རེ་ཡོད་པས་ཞུ་ཤེས་ན་བསྲུང་
ཡང་ཤེས་དགོས་སོ། །ཞེས་བདེ་ཆེན་ཞིང་སྒྲུབ་ལས་གསུངས་སོ། །དེ་ཡང་འཕགས་པ་ག་ཡ་གོ་
རི་ལས། བྱང་ཆུབ་སེམས་དཔའ་སྒྲུབ་པ་སྙིང་པོར་ས་བཟང་འགྲེལ་པ་ལས། བསླབ་བྱ་
ཉམས་སུ་ལེན་པ་ནི་སྒྲུབ་པ་སྙིང་པོར་བྱ་པ་ཡིན་པར་གསུངས་སོ་བྱེད་པ་རྣམས་ལ་བྱང་ཆུབ་
ཡོད་ཀྱི། སྒྲུབ་པ་སྙིང་པོར་བྱེད་པ་མ་ཡིན་པ་རྣམས་ལ་ནི་མ་ཡིན་ནོ་ཞེས་
- 62 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
གསུངས་པ་དང་། འཕགས་པ་ཏིང་ངེ་འཛིན་གྱི་རྒྱལ་པོ་ལས་ཀྱང་། གཞོན་ནུ་
ཟླ་འོད་ཁྱོད་རྒྱུ་མཚན་དེ་ལྟ་བས་ན་ ཕ་ཕྱིན་དྲུག་ཚད་མེད་བཞི་སོགས་སྒྲུབ་པ་སྙིང་པོར་བྱེད་
པར་གྱུར་པ་དེ་ལྟར་ ཚུལ་བཞིན་སྤྱད་ཅིང་བསླབ་པར་བྱའོ། །གཞོན་ནུ་ཟླ་འོད་སྒྲུབ་པ་སྙིང་
པོ་བྱེད་དགོས་པ་དེ་རྒྱུ་མཚན་ཅིའི་ཕྱིར་ཞེ་ན། སྒྲུབ་པ་སྙིང་པོར་བྱེད་པའི་གང་ཟག་རྣམས་
ལ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་ཅིང་རྙེད་པར་དཀའ་
བ་མ་ཡིན་ནོ་ཞེས་གསུངས་སོ། །བྱང་ཆུབ་སེམས་དཔའི་བསླབ་པའམ་སྒྲུབ་པ་དེ་
ཡང་སྦྱིན་སོགས་ཕ་རོལ་ཏུ་ཕྱིན་པ་དྲུག་དང་། བྱམས་སོགས་ཚད་མེད་པ་བཞི་དང་། སྦྱིན་
པ་བཏང་བ་དང་སྙན་པར་སྨྲ་བ་སོགས་བསྡུ་བའི་དངོས་པོ་ལ་སོགས་པའི་དབྱེ་བས་བློ་
གྲོས་མི་ཟད་པའི་མདོ་དང༌། དཀོན་མཆོག་སྤྲིན་གྱི་མདོ་དང་སྡོང་པོ་བཀོད་པ་ལ་སོགས་
པའི་མདོ་རྣམས་ལས་རྒྱ་ཆེར་བསླབ་པར་བྱའོ། །ཐོག་མ་སྟེ་དང་པོ་ཉིད་དུ་བྱང་ཆུབ་
སེམས་དཔའི་སྡོམ་པ་ལ་བདག་ཉིད་ཀྱིས་ལེན་པའི་ནུས་པ་ཡོད་དམ་མེད་པ་ཤེས་
པར་བྱས་འོག་ནས་བདག་ ཉིད་ ཀྱིས་ཀྱང་བརྟགས་བརྟགས་པ་ཞེས་འབྱུང་བའི་ཕྱིར་རོ། །ལ་ལེན་
པའི་ནུས་པ་མཐོང་ན་བཟོད་སྡོམ་པ་མནོད་དོ། །སྡོམ་པ་བླངས་བའི་རྗེས་དེ་ནས་སྡོམ་པ་
མནོས་ཟིན་པའི་བྱང་ཆུབ་སེམས་དཔའ་དེས་འོག་ནས་འཆད་པ་འདི་ལྟར་བསམ་པར་
བྱ་སྟེ། བྱ་བ་གང་ཡང་བབ་ཅོལ་དུ་མ་བརྟགས་པར་བརྩམས་པ་གང་ཡིན་
པའམ། གང་ཞིག་ཅུང་ཟད་བརྟགས་ཀྱང་ལེགས་པར་མ་བརྟགས་པ། དེ་ནི་
དམ་བཅའ་བར་བྱས་པར་གྱུར་དུ་ཟིན་ཀྱང་། བྱའམ་ཡང་ན་མི་བྱ་བར་བཏང་ངོ་
ཞེས་སླར་ཡང་བརྟགས་པའི་སྒོ་ནས་འཇུག་རིགས་ན། སངས་རྒྱས་བཅོམ་ལྡན་
འདས་རྣམས་དང་དེ་ཡི་སྲས་བྱམས་ པ་ དང་ འཇམ་ དབྱངས་ ལ་ སོགས་ པས་ ཆོས་ རབ་ རྣམ་
པར་འབྱེད་པའི། ཤེས་རབ་ཆེན་པོ་དང་ལྡན་པ་རྣམས་ཀྱིས་གང་ལ་ལེགས་པར་
- 63 -



5ན་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྟགས་ ནས་ཕན་ཡོན་ཆེན་པོ་དང་ལྡན་པར་གསུངས་ཤིང་། བདག་ཉིད་ཀྱིས་ཀྱང་ སྡོམ་པ་
བླང་བའི་སྔ་རོལ་དུ་ཤེས་རབ་ཀྱི་ནུས་པ་ཅི་ཡོད་པས་ལེགས་པར་ཡང་ནས་ཡང་དུ་བརྟགས་
བརྟགས་པ་པ་ཡོན་ཏན་དང་ལྡན་པ་མཐོང་ནས་སྒྲུབ་པར་ཁས་བླང་པའི་བྱང་ཆུབ་ཀྱི་སྤྱོད་པ། དེ་
ལ་བཤོལ་དུ་ཅི་ཞིག་ཡོད། ཤེས་རབ་ཆེན་པོ་དང་ལྡན་པའི་སངས་རྒྱས་བྱང་སེམས་རྣམས་ཀྱིས་
ལེགས་པར་བརྟགས་ཟིན་པའི་རྒྱུ་མཚན་དེ་བས་ན་སེམས་བསྐྱེད་པའི་གནས་སྐབས་ན་བསམ་པས་
ཇི་ལྟར་དམ་བཅས་པ་བཞིན་དུ་སྦྱོར་བ་ལེགས་པར་བརྩམས་ཏེ་སྒྲུབ་པ་ཉིད་རིགས་
པ་ཡིན་ནོ། །བཤོལ་ན་ཉེས་པ་ཅི་འགྱུར་ཞེ་ན་གལ་ཏེ་དེ་ལྟར་མ་བསལ་བ་སྤྱིར་སེམས་ཅན་
ལུས་པ་རྣམས་འཁོར་བའི་རྒྱ་མཚོ་ལས་བསྒྲལ་བ་དང་མ་གྲོལ་བ་ཉན་རང་རྣམས་ཞི་མཐའ་
ལྟུང་བ་ལས་དགྲོལ་བ་དང་དབུགས་མ་ཕྱུང་བ་ངན་སོང་གསུམ་གྱི་སེམས་ཅན་རྣམས་ངན་
སོང་གི་སྡུག་བསྔལ་ལས་དབུགས་དབྱུང་བ་དང་། ཡོངས་སུ་མྱ་ངན་ལས་མ་འདས་པ་
ས་ ཐོབ་ པའི་ བྱང་ སེམས་རྣམས་མཐར་ ཐུག་ གི་ གོ་ འཕང་ ཡོངས་ སུ་ ཡོངས་སུ་མྱ་ངན་ལས་
འདའ་བར་བྱ་ཞེས་དམ་བཅས་ནས། སྒོ་གསུམ་གྱི་བྱ་བའི་ལས་ཀྱིས་བསླབ་ བྱ་ རྣམས་
ཚུལ་བཞིན་དུ་བསྒྲུབས་པར་མ་བྱས་ན། དཔང་པོར་བཞུགས་པའི་སངས་རྒྱས་དང་བྱང་
ཆུབ་སེམས་དཔའ་དང་མགྲོན་དུ་གཉེར་བའི་ལྷ་དང་བཅས་པའི་སེམས་ཅན་དེ་དག་
ཀུན་ཁས་བླང་དང་འགལ་བའི་སྒོ་ནས་བསླུས་པས། བསླུ་བ་པོ་བདག་གི་འགྲོ་བ་ཅི་འདྲར་
འགྱུར། སེམས་ཅན་དམྱལ་བ་ལ་སོགས་པའི་འགྲོ་བ་ལས་གཞན་གྱི་འགྲོ་བ་
མེད་དོ་སྙམ་དུ་དགོངས་པའོ། །དེའི་རྒྱུན་མཚན་འདི་ལྟར་ཡོ་བྱེད་བཟང་པོ་ལྟ་ཞོག་ཟས་ལ་
སོགས་པའི་དངོས་པོ་ཕལ་པ་ཟན་ལ་སོགས་པ་ཅུང་ཟད་ལའང་། ཡིད་ཀྱིས་འདི་
སྦྱིན་པར་བྱའོ་ཞེས་བསམས་པར་བྱས་ནས། མི་གང་ཞིག་སྦྱིན་པར་མི་བྱེད་པ།
དེ་ཡང་མི་དྭགས་སུ་འགྱུར་བར་མདོ་དྲན་པར་ཉེར་བཞག་ལས་གསུངས་ན།
- 64 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
དེ་ཇི་ལྟར་གསུངས་ཞེ་ན། ཟན་ ལྟ་ བུ་ ཅུང་ཟད་ཙམ་ཞིག་སློང་ མོ་ པ་ ལ་ སྦྱིན་པར་
བསམས་པ་ཙམ་ལས་དངོས་སུ་མ་བྱིན་ན་སྐྱེས་བ་ཕྱི་མ་ཡི་དྭགས་ཀྱི་འགྲོ་བར་སྐྱེ་ལ།
བློས་ཐག་བཅད་དེ་སྦྱིན་པ་དམ་བཅའ་པའམ་ཁས་བླངས་པ་ལས་མ་བྱིན་ན་གང་ཟག་དེ་
སེམས་ཅན་དམྱལ་བའི་འགྲོ་བར་འགྱུར་རོ་ཞེས་བསྟན་ཏོ། །བླ་ན་མེད་པ་གནས་
སྐབས་མངོན་པར་མཐོ་བ་དང་མཐར་ཐུག་ངེས་པར་ལེགས་པའི་བདེ་བ་ལ།
བསམ་པ་ཐག་པས་རྒྱལ་བ་སྲས་དང་བཅས་པའི་སྤྱན་སྔར་མགྲོན་དུ་གཉེར་
མགྲོན་དུ་བོས་ནས་བ་བྱས་ནས། ཁས་བླངས་ཚུལ་བཞིན་དུ་མ་སྒྲུབ་ན་ལྷ་དང་ལྷ་མིན་གྱི་འགྲོ་
བ་ཐམས་ཅད་བསླུས་པར་བྱས་ན་འགྲོ་བ་སྒྲོལ་བར་ཁས་བླང་ནས། བྱང་ཆུབ་ཀྱི་སེམས་བཏང་
ན༑ སེམས་ཅན་ཐམས་ཅད་བསླུས་པར་འགྱུར་ཏེ་བློ་གྲོས་རྒྱ་མཚོས་ཞུས་པ་ལས། སྦྱིན་བདག་གིས་སྟོན་
མོ་ཆེན་པོ་བྱེད་པར་བསྒྲགས་ཏེ་བོས་ནས་མ་བྱིན་པའི་དཔེས་བསྟན་ཏེ། དེ་རྒྱུ་དེས་ངན་འགྲོར་ལྟུང་བར་
གསུངས་སོ། །བདེ་འགྲོར་ཇི་གའམ་ཇི་ལྟར་འགྲོ་འགྱུར་རམ་སྟེ་མི་འགྱུར་རོ། །དེ་
ལྟར་གྱུར་ན་འཕགས་པ་ཤཱ་རིའི་བུའི་སྔོན་གྱི་ཚེ་རབས་འདས་པའི་དུས་སུ་བྱང་ཆུབ་
སྨོན་པ་དང་འཇུག་པའི་བདག་ཉིད་ཅན་ཏུ་སེམས་བསྐྱེད་ནས་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཀྱི་འབྲས་བུ་དོན་དུ་གཉེར་བས་སྦྱིན་པ་དང་ཚུལ་ཁྲིམས་སོགས་ཚོགས་
རྣམས་ལ་ཚུལ་བཞིན་དུ་འཇུག་ཅིང་སློབ་པར་བྱས་ཤིང་། སངས་རྒྱས་སྟོང་ཕྲག་བཅུ་
ལ་བསོད་སྙོམས་འབུལ་བ་སོགས་ཀྱིས་བསྙེན་བཀུར་བྱས་ནས། དེའི་རྗེས་ནས་ལྷའི་བུའི་
བདུད་ཀྱིས་ཐོ་འཚམས་པའམ་གནོད་པར་བྱས་པས་ཤྭ་རིའི་བུས་བྱང་ཆུབ་ཀྱི་སེམས་
བཏང་ངོ་ཞེ་མདོ་སྡེ་པདྨ་དཀར་པོ་ལས་ཐོས་ཏེ། བྱང་ཆུབ་ཀྱི་སེམས་བཏང་བ་དང་དེ་ལྟར་
ནའང་ཉན་ཐོས་ཀྱི་ ངེས་པར་ལེགས་པའི་བྱང་ཆུབ་ཐོབ་ནས་ ཡོན་བདག་སོགས་སེམས་
ཅན་གྱི་དོན་དུ་དམ་པའི་ཆོས་བཤད་པ་སོགས་ཀྱིས་སྒྲུབ་པ་འདི་ཇི་ལྟ་བུ་དྲང་སྙམ་ན། མི་
- 65 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་ཞིག་བྱང་ཆུབ་ཀྱི་སེམས་བཏང་ཡང་། རང་གི་གདུལ་བྱར་གྱུར་པའི་སེམས་
ཅན་དེ་དག་ཐར་བར་མཛད་པ་ནི། ཚུ་རོལ་མཐོང་བ་ སྟེ་ ཀ་བུམ་སོགས་ མངོན་འགྱུར་
རྣམས་མཐོང་ཞིང་ལྐོག་གྱུར་མི་མཐོང་བའི་སོ་སྐྱེའི་སྤྱོད་ཡུལ་མ་ཡིན་པས་ལས་ཚུལ་བསམ་
གྱིས་མི་ཁྱབ་སྟེ། དེ་ནི་ཤིན་ ཏུ་ ལྐོག་ གྱུར་ གཟིགས་ པའི་ ཐམས་ཅད་མཁྱེན་པ་ཁོ་ནས་
མཁྱེན་པའི་ཡུལ་ཡིན་ནོ། །ཊི་ཀ་གསུང་སྒྲོས་མ་ལས། འཕགས་པ་ཤཱ་རིའི་བུ་རྒྱལ་པོ་བྷི་ནས་སེ་
ནར་གྱུར་པ་ན་བྲམ་ཟེ་དྲག་པོའི་མིག་ལ་ལག་པ་བྱིན་པ་ན་སྟེར་པ་པོའི་རྣམ་ཐར་ལ་འཁྲུགས་ཏེ། དེ་མ་
འདོད་པ་དང་རྒྱལ་པོ་སྐྱོ་བ་སྐྱེས་ནས་བྱང་ཆུབ་ཀྱི་སེམས་བཏང་སྟེ་ཉན་ཐོས་ཀྱི་ལམ་མངོན་དུ་བྱས་པ་
ལས་དགྲ་བཅོམ་པ་ཐོབ་བོ་ཞེ་ན། འདི་ལམ་ཆེན་པོ་དག་དེས་བྱང་ཆུབ་ཀྱི་སེམས་བཏང་ཡང་འཁོར་བ་
ལས་ཐར་བ་ནི། སྡིག་པ་དེའི་གཉེན་པོ་སྤྱོད་པ་ཡིན་ནོ། །གཉེན་པོ་གང་ཞེ་ན། ལས་ཚུལ་བསམ་གྱིས་མི་
ཁྱབ་སྟེ། ཐམས་ཅད་མཁྱེན་པ་ཁོ་ནས་མཁྱེན་ཞེའམ་འགྲེལ་ཆེན་ལས། བྱང་ཆུབ་ཀྱི་སེམས་མ་བཏང་ན་
སྤྲུལ་པའི་ཉན་ཐོས་ཡིན་ལ། བཏང་ནའང་ཐར་པའི་སེམས་མ་བཏང་བས་ཞེས་ཟེར་བ་ལྟར་ན། རྩོམ་པ་
པོས། གལ་ཏེ་དེ་ལྟར་དམ་བཅའ་ནས། །ལས་ཀྱིས་བསྒྲུབས་པར་མ་བྱས་ན། །སེམས་ཅན་དེ་དག་ཀུན་
བསླུས་པས། །བདག་གི་འགྲོ་བ་ཅི་འདྲར་འགྱུར། །ཞེས་ཚིགས་སུ་བཅད་པ་གསུམ་བཀོད་པ་དོན་མེད་
དོ། །དེས་ན་བདག་གི་བླ་མ་ལས་ཚུལ་བསམ་གྱིས་མི་ཁྱབ་སྟེ་དེས་བྱང་ཆུབ་སེམས་དེ་བཏང་བ་མེད་
དོ། །ཅིས་མངོན་ཞེ་ན། ཐམས་ཅད་མཁྱེན་པ་ ཁོ་ནས་མཁྱེན་ཏེ། དམ་པའི་ཆོས་པདྨ་དཀར་པོ་ལས།
འཕགས་པ་ཤཱ་རིའི་བུ་ནི་མ་འོངས་པའི་དུས་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་པདྨའི་བླ་མ་ཞེས་བྱ་བར་མངོན་པར་རྫོགས་པར་འཚང་རྒྱ་བར་འགྱུར་རོ་ཞེས་ལུང་བསྟན་
པ་ལས་ཤེས་ཏེ། བྱང་སེམས་སྔོན་དུ་མ་སོང་བའི་སངས་རྒྱས་མི་སྲིད་པས་དེ་བཏང་བ་ལྟར་སྣང་བ་ཡིན་ནོ་
ཞེས་གསུངས་སོ། །ཞེས་འབྱུང་ངོ༌། །སེམས་བསྐྱེད་བཏང་བ་དེ་ནི་བྱང་ཆུབ་སེམས་
དཔའ་ལ། ལྟུང་བའི་རིགས་ཐམས་ཅད་ཀྱི་ནང་དུ་ཉེས་པ་ཤིན་ཏུ་ལྕི་བ་སྟེ་
- 66 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
འཕགས་མ་ལས། གལ་ཏེ་བསྐལ་པ་བྱེ་བ་དགེ་བའི་ལས་ལམ་བཅུ། །སྤྱོད་ཀྱང་ཉན་ཐོས་པ་དང་རང་
རྒྱལ་སེམས་བསྐྱེད་ན། །དེ་ནི་ཚུལ་ཁྲིམས་སྐྱོན་བྱུང་ཚུལ་ཁྲིམས་ཉམས་པ་སྟེ། །སེམས་བསྐྱེད་དེ་ནི་ཕ་མ་
བསད་ཀྱང་ཤིན་ཏུ་ལྕི་ཞེས་སོ། །འདི་ལྟར་ལྟུང་བ་དེ་ནི་བྱུང་བར་གྱུར་ན། སེམས་ཅན་
ཀུན་གྱི་དོན་སྒྲུབ་པ་ལ་ཀུན་སློང་གི་བསམ་པ་དམན་པར་འགྱུར་བའི་ཕྱིར་རོ། །ཀུན་སློང་
གི་བསམ་པ་སར་དེ་རང་ལ་ལྟུང་བ་ལྕི་བ་ཡིན་པར་མ་ཟད། གང་སེམས་ཅན་གཞན་འགའ་
ཞིག་གིས་ཡུན་རིང་པོ་ལྟ་ཞོག་དུས་སྐད་ཅིག་ཙམ་ཡང་བྱང་ཆུབ་སེམས་དཔའ་འདིའི།
གཞན་ལ་ཕན་པའི་དོན་དུ་སྦྱིན་པ་སོགས་བསོད་ནམས་ལ་བར་ཆད་པར་འགྱུར་བའི་
གེགས་བྱེད་པ་ཡང་། རྒྱལ་བའི་སྲས་དེ་སེམས་ཅན་གྱི་དོན་བྱེད་པ་ལ་ནུས་པ་
དམན་ཅིང་ཉམས་བར་གྱུར་པས། གེགས་བྱེད་པ་པོ་དེ་ཡི་ངན་འགྲོ་ལ་མུ་དང་
མཐའ་མེད་དོ། །དེ་ཡང་རབ་ཏུ་ཞི་བ་རྣམ་པར་གདོན་མི་ཟ་བའི་ཆོ་འཕྲུལ་གྱི་
མདོ་ལས། འཇམ་དཔལ་ཞེས་བོད་པའི་ཚིག་མཛད་ནས་རིགས་ཀྱི་བུ་སྐྱེས་པའམ་རིགས་
ཀྱི་བུ་མོ་བུ་མེད་གང་ལ་ལ་ཞིག་ལྷོ་ཕྱོགས་འཛམ་བུའི་གླིང་པའི་མི་སོགས་སེམས་ཅན་
ཐམས་ཅད་བསད་དེ་སྲོག་དང་ཕྲལ་ཞིང་ ཟས་གོས་སོགས་བདོག་པའམ་ཡོད་པའི་དངོས་པོ་
ཐམས་ཅད་ཕྲལ་ལ། འཇམ་དཔལ་རིགས་ཀྱི་བུའམ་རིགས་ཀྱི་བུ་མོ་གང་གཞན་
ལ་ལ་དག་གིས་རྒྱལ་སྲས་བྱང་ཆུབ་སེམས་དཔའ་ཞིག་གི་དད་པ་བག་ཡོད་སོགས་དགེ་བའི་
སེམས་ཀྱི་བར་ཆད་བྱེད་དེ། ཐ་ན་ཁྱི་ལྟ་བུ་དུད་འགྲོའི་སྐྱེས་གནས་སུ་སྐྱེས་པ་ལ་
ལོངས་སྤྱོད་ཀྱི་དངོས་པོ་ཟས་ ཁམ་གཅིག་ཙམ་སྟེར་བ་ལས་བྱུང་བའི་བསོད་ནམས་དགེ་
བའི་བར་དུ་གཅོད་ན་བར་གཅོད་བྱེད་པ་པོ་དེ་ནི་གོང་དུ་བཤད་པའི་སྲོག་དང་ལོངས་སྤྱོད་འཕྲོག་
པའི་གང་ཟག་དེ་བས་ཀྱང་ཆེས་གྲངས་མེད་པའི་སྡིག་པ་ཆེན་པོ་བསྐྱེད་དོ། །དེ་ལྟར་སྡིག་
པ་བསྐྱེད་པ་དེ་ཅིའི་ཕྱིར་ཞེ་ན། སངས་རྒྱས་ཀྱི་འབྲས་བུ་མ་འོངས་པའི་དུས་ན་འབྱུང་བར་
- 67 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་བ་དེ་བྱང་སེམས་དེའི་རྒྱུད་ལ་སྐྱེད་པ་སྟེ་ཐོབ་པར་བྱེད་པའི་དགེ་བའི་རྩ་བ་རྣམས་
ཀྱི་བར་ཆད་བྱེད་པར་གེགས་ བྱེད་ པའི་གང་ཟག་དེ་གནས་པར་གྱུར་པའི་ཕྱིར་རོ་ཞེས་
གསུངས་སོ། །ལུང་ལས་གསུངས་པ་མ་ཟད་རིགས་པས་ཀྱང་གྲུབ་སྟེ་མང་པོ་ལྟ་ཞོག་སེམས་
ཅན་གཅིག་གི་ཚེ་འདི་པའི་བདེ་བ་ཡང་། བཤིག་སྟེ་བསད་པར་བྱས་ན་བཤིག་
པ་བདག་ཉིད་ཀྱི་བདེ་འགྲོ་ ཐོབ་བ་ཉམས་པར་འགྱུར་ན། བྱང་སེམས་དེའི་དགེ་བའི་བར་
ཆད་བྱས་ན་ནམ་མཁའི་ཁམས་མ་ལུས་མཐའ་ཀླས་ཁྱབ་པའི། ལུས་ཅན་ཐམས་ཅད་
ཀྱི་བདེ་བའི་ཆེན་པོའི་རྒྱུ་བྱང་ཆུབ་ཀྱི་སེམས་བཤིག་པས་བདེ་འགྲོ་ལས་ཉམས་ཤིང་ངན་
འགྲོ་མཐའ་མེད་དུ་ལྟུང་བར་གྱུར་ནས་བདག་ཉིད་ཉམས་པ་སྨོས་ཅི་དགོས། དེ་ལྟར་ རྩ་
བའི་ལྟུང་བ་སྟོབས་དང་ལྡན་ པ་ དང་། དེའི་གཉེན་པོ་བྱང་ཆུབ་ཀྱི་སེམས་
སྟོབས་དང་ལྡན་པ་དག །འཁོར་བར་ སྤང་གཉེན་ཕན་ཚུན་རེས་མོས་ཀྱིས་འདྲེ་བར་
བྱེད་ན། གྱང་མེད་པའི་རི་མོ་བཞིན་སོ་བྱང་སྔགས་ཀྱི་ཡོན་ཏན་གང་ཡང་མི་སྐྱེ་བས་ཏེ་ལོ་པའི་ལོ་
རྒྱུས་བཞིན་གནས་སྐབས། རབ་ཏུ་དགའ་བ་ལ་སོགས་པའི་ས་ཐོབ་པ་ལ་ཡུན་རིང་
ཐོགས་ཤིང་དུས་རིང་པོར་འཁོར་བར་ཡོངས་སུ་སྐྱེ་བར་འགྱུར་ན་མཐར་ཐུག་བྱང་
ཆུབ་ཆེན་པོ་ཐོབ་པ་ལ་སྨོས་ཅི་དགོས་ཞེས་པ། རོ། །ཚིག་ཉེ་བ་བགོད་པའི་ཚིག་ཕྲད་དེ་ལ་ ཞེས་སྨོས་
ནས་བྱང་སེམས་ཀྱིས་ཇི་ལྟར་ཕྱིན་དྲུག་བསྒྲུབ་པར་བྱ་ཞེ་ན། དེ་ལྟ་བས་ན་ཐོག་མར་
སེམས་བསྐྱེད་པའི་ཚེ་ཇི་ལྟར་དམ་བཅས་པ་བཞིན་དུ། བདག་གིས་གུས་པས་
དང་དུ་བླངས་ཏེ་བསྒྲུབ་པར་བྱ། ཕྱི་བཤོལ་མེད་པར་སེམས་བསྐྱེད་བླངས་པའི་དུས་
དེང་ནས་ བསླབ་བྱ་ཉམས་སུ་ལེན་པ་ལ་བརྩོན་པར་མ་བྱས་ན། ལྟུང་བས་གོས་པའི་དབང་
གིས་གང་ཟག་དེ་ངན་འགྲོར་བརྒྱུད་དེ་འོག་ནས་འོག་ཏུ་འགྲོ་བར་འགྱུར་རོ། །དམ་
བཅས་པ་བཞིན་མ་སྒྲུབ་ན་ངན་འགྲོར་སྐྱེ་བ་དེ་ལྟར་ཡིན་དུ་ཟིན་ཀྱང་དུས་རྟག་ཏུ་སེམས་ཅན་
- 68 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཕན་ཁོ་ན་བཏགས་པའི་དེ་བཞིན་གཤེགས་པ་འགའ་ཞིག་དང་ལྷན་ཅིག་ཏུ་ཕྲད་པ་ལ་
བརྟེན་ནས་དམ་བཅས་པ་ཉེས་པའི་སྲོག་བཅོད་པ་སོགས་ཉེས་པ་ཐམས་ཅད་དག་ཅིང་སྤང་
ཐུབ་པའི་བའི་ཕྱིར་ དམྱལ་བ་སོགས་ངན་འགྲོའི་ གནས་སུ་སྐྱེ་བའི་དོགས་པ་ག་ལ་ཡོད་ཅེ་
ན༑ སྔར་ཡང་སེམས་ཅན་ཐམས་ཅད་ལ་ཕན་པར་མཛད་པའི། རྫོགས་པའི་
སངས་རྒྱས་གྲངས་མེད་ ཅིག་བྱོན་ནས་འདས་པར་གྱུར་ཀྱང་། གསོར་མི་རུང་བའི་ནད་
ལ་སྨན་པས་ཕན་མི་ཐོག་པ་བཞིན་དུ་ངན་པ་བདག་ནི་རང་གི་ཉེས་པ་སྤྱད་པས་སངས་རྒྱས་
གྲངས་མེད་པ་དེའི། གསོ་བའི་སྤྱོད་ཡུལ་དུ་མ་གྱུར་ཏོ། །སེམས་ཅན་གཅིག་གི་ལས་
ཟད་ན་སངས་རྒྱས་སྟོང་གི་མཐུ་སྡུག་ཞེས་དང་། ཁམས་གསུམ་སེམས་ཅན་གྱི་ལས་སླེབས་ཚེ་དུས་གསུམ་
སངས་ རྒྱས་ ཀྱི་མཐུ་ སྡུག་ཅེས་པ་ལྟར་ རོ། །ངན་འགྲོ་ལས་འདྲེན་པའམ་གསོ་བའི་སངས་རྒྱས་གང་
ཞིག་ རང་གི་ཉེས་པས་སྔར་ཐོག་མ་མེད་པའི་དུས་ནམ་དུ་ཡང་མ་བྱུང་བ་དེ་ནི་ད་དུང་ཡང་ཉེས་
པ་བསྐྱེད་ན་ནི་མ་འོངས་པའི་དུས་ནའང་འབྱུང་བར་མི་འགྱུར་རོ་ཞེས་བྱ་བ་འོག་ནས་འཆད་པ་
འདི་ལ་རྒྱུ་མཚན་ཅི་ཞིག་ཡོད་ཅེ་ན། ད་དུང་ཡང་སྔ་མ་དེ་བཞིན་དུ་བདག་གིས་
སྒྲུབ་པར་བྱེད་ན། ཡང་དང་ཡང་དུའང་སྔར་མ་སྟེ་ སྔར་གསོ་བའི་སྤྱོད་ཡུལ་མ་གྱུར་པ་དེ་
བཞིན་ཏེ། ངན་འགྲོར་འགྲོ་བ་དང་མཐོ་རིས་ཐོབ་ཀྱང་ནད་ཀྱིས་མནར་བ་དང་
རྒྱལ་པོས་འཆིང་བ་དང་། རྐང་ལག་དང་རྣ་བ་ལ་སོགས་པ་བཅད་པ་དང་ཕྱེད་
ཚལ་དུ་བཤགས་པ་ལ་སོགས་པ་མྱང་བར་མ་འགྱུར་རོ། །དེ་བཞིན་གཤེགས་
པ་འཇིག་རྟེན་དུ་འབྱུང་བས་མཚོན་པ་གཞན་འབྱོར་ལྔ་དང་། རང་ཉིད་གནས་ལ་དད་པ་
དང་ལྡན་པས་མཚོན་རང་འབྱོར་ལྔ་སྟེ་འབྱོར་བ་བཅུ་དང་མི་ཁོམ་པ་སྤངས་ཏེ་མི་ལུས་ཐོབ་
པ་དང་
། དབང་པོ་ཚང་བ་ལ་སོགས་པས་དགེ་བ་གོམས་རུང་བ་དེ་ལྟར་བུར་
གྱུར་པ་རྣམས་ནི། ཤིན་ཏུ་དཀོན་པར་གྱུར་ན་སླར་ནམ་ཞིག་ཐོབ་པར་
་་
- 69 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་ཏེ་མི་འགྱུར་རོ། །ཚར་ ཉག་གིས་དལ་ བརྒྱད་ འབྱོར་ བཅུ་ མདོར་བསྡུ་ན། ཨུ་དུམ་ཝ་ ར་
ལས་ཀྱང་དེ་བཞིན་གཤེགས་པ་འབྱུང་བ་དཀོན་པ་དང༌། སངས་རྒྱས་བྱོན་པ་ལས་ཀྱང་རང་ལ་དད་པ་
ཡོད་པ་དཀོན་ཏེ་ཕྱི་རོལ་པ་ལྟ་བུ་དང་། ཡང་དད་པ་དུད་འགྲོས་ཀྱང་ཤེས་ཏེ་སྤྲེའུ་དང་ནེ་ཙོས་སངས་རྒྱས་
ལ་དད་པ་བྱས་པས་ཚེ་འཕོས་ཏེ་བཟོད་མི་ལུས་ཐོབ་ནས་དགྲ་བཅོམ་དུ་གྱུར་པ་ཡིན་པས་དད་པ་ལས་
ཀྱང་མི་ལུས་ཐོབ་པ་དཀོན་པ་དང་། མི་ལུས་ཐོབ་པ་མང་ཡང་སེམས་དགེ་བ་ལ་གོམས་དུ་རུང་བ་འདི་ལྟ་
བུ་དཀོན་པ་ཡིན་ན་ཞེས་སོགས་གསུངས་སོ། །ད་ལྟ་ ཐོབ་པའི་དུས་འདིར་ཡང་ལུས་ལ་ནད་མེད་
པའི་ཉི་མ་སྟེ་དུས་འདི་ལྟ་བུ་ལ། དེའང་མཐུན་རྐྱེན་ཟས་དང་བཅས་པ་དང་འགལ་རྐྱེན་
ཆོམ་རྐུན་དང་སྦྲུལ་དང་གཅན་གཟན་ལ་སོགས་འགལ་པའི་འཚེ་བ་མེད་ཀྱང་
ནི། ཚེ་ནི་གློ་བུར་དུ་ཐོག་ཆེན་པོ་འབབ་པ་ལྟར་སྐད་ཅིག་ཉིད་ལ་བསླུ་བ་སྟེ།
ད་ལྟ་གཅེས་པ་གཟུང་བའི་ལུས་འདི་ནི་བདག་རང་ཉིད་ཀྱི་དབང་དུ་མ་གྱུར་ཏེ་རང་དབང་
མེད་པས་ཐང་གཅིག་གི་བརྙན་པོ་བཞིན་ཏེ་གློ་བུར་དུ་བརྩེ་བ་མེད་པའི་འཆི་བདག་
གིས་ བདག་ལས་འབྲལ་བར་བྱེད་དོ། །ད་ལྟའི་ཚེ་འདི་ལ་དགེ་བ་སྒྲུབ་མ་ནུས་ཀྱང་ཕྱིས་འཇིག་
རྟེན་ཕ་རོལ་ཏུ་མི་ལུས་ཐོབ་པའི་ཚེ་སྦྱིན་སོགས་དགེ་བ་ལ་འབད་པར་བྱའོ་སྙམ་ན།
བདག་གི་ད་ལྟའི་སྤྱོད་པ་འདི་འདྲ་བས་ནི་ཐར་པ་ལྟ་ཞོག །མི་ཡི་ལུས་ཀྱང་འཐོབ་
པར་མི་འགྱུར་ལ། མི་ལུས་ཐོབ་པར་མ་གྱུར་པ་དེའི་ཚེ་ན། སྡིག་པ་འབའ་ཞིག་
བྱེད་ པ་ལས་དགེ་བ་གང་ཡང་འགྲུབ་པ་མེད་དོ། །དལ་འབྱོར་གྱི་མི་ལུས་ཐོབ་པའི་དུས་
གང་གི་ཚེ་ད་ལྟ་དགེ་བ་སྤྱོད་པའི་སྐལ་བ་དང་ལྡན་ཡང་། དགེ་བ་བདག་གིས་
སྤྱད་པར་མ་བྱས་ན། ངན་སོང་གི་སྡུག་བསྔལ་མྱང་བ་དག་ཀུན་ཏུ་རྨོངས་བར་
གྱུར་པ། དེ་ཚེ་བདག་གིས་ཅི་བྱར་ཡོད་དེ་ངན་སོང་དུ་སྡུག་བསྔལ་མྱོང་བ་དང་མི་ཤེས་ པའི་
དབང་གིས་སྦྱིན་པ་གཏོང་བ་ཚུལ་ཁྲིམས་སྲུང་བ་སོགས་དགེ་བ་བྱེད་པའི་གོ་སྐབས་མེད་དོ།།
- 70 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
མངོན་པར་མཐོ་བའི་རྒྱུ་དགེ་བ་དག་ཀྱང་མ་བྱས་ལ། ངན་སོང་ལ་གཞོལ་བར་
བྱེད་པའི་སྡིག་པ་དག་ཀྱང་ཉེ་བར་བསགས་པ་ན། ངན་སོང་གཅིག་ནས་གཅིག་
ཏུ་བརྒྱུད་དེ་བསྐལ་པ་བྱེ་བ་བརྒྱར་ཡང་ནི། བདེ་འགྲོའི་སྒྲ་ཙམ་ཡང་རྣ་བས་
ཐོས་པར་མི་འགྱུར་རོ། །དེ་ཉིད་ཀྱི་ཕྱིར་ན་བཅོམ་ལྡན་གྱིས། བརྟག་པ་བཟུང་
སྟེ་རྒྱ་མཚོ་ཆེན་པོར་རྣམ་པར་གཡེངས་པའི་གཉའ་ཤིང་གི །བུ་གར་རུས་སྦལ་
ཞར་བ་ལོ་བརྒྱ་བརྒྱ་ན་མགྲིན་པ་ལན་རེ་འདེགས་པ་དེའི་མགྲིན་པ་ཆུད་པ་
ལྟར། མི་ཉིད་ཀྱང་ཤིན་ཏུ་ཐོབ་དཀའ་བར་གསུངས་མདོ་གང་ལས་ཇི་ལྟར་གསུངས་ཞེ་
ན༑ འཕགས་པ་ སྤོབས་པའི་བློས་གྲོས་ ཀྱིས་ཞུས་པའི་མདོ་ལས། ཇི་ལྟར་རྒྱ་མཚོ་གཅིག་ན་རུས་སྦལ་
མིག་ནི་གཅིག་ཡོད་པས། །གཉའ་ཤིང་བུ་གར་མགྲིན་པ་གཏད་པ་ནུས་པ་མ་ཡིན་པ། །དེ་བཞིན་ལྷ་དང་
མི་དང་དབང་ཕྱུག་ཆེ་ཉིད་བདེ་བླག་ཏུ། །ལོག་པར་ལྟུང་བ་བརྒྱ་ཡིས་ཐོབ་པར་ནུས་པ་མ་ཡིན་ཏེ། །ཞེས་
གསུངས་སོ། །ཡང་ཅིའི་ཕྱིར་བརྟག་པ་མཐའ་གཟུང་གི་དཔེ་ དེ་ལྟ་བུ་མི་ལུས་ཐོབ་པ་དཀའ་བ་
ཡིན་ཅེ་ན། མཚམས་མེད་ལ་བྱ་རྫོགས་དང་རྒྱལ་སྲས་རྣམས་ལ་ངན་སེམས་སྐྱེ་བ་ལྟ་བུ་
དུས་མཐའི་སྐད་ཅིག་གཅིག་ལ་བྱས་པའི་སྡིག་པས་ཀྱང་། བསྐལ་པར་ཡང་མནར་
མེད་པར་གནས་པར་འགྱུར་རོ་ཞེས་མདོ་ལས་གསུངས་ན། ཐོག་མ་མེད་པ་
ནས་འཁོར་བར་བསགས་པའི་སྡིག་པ་ཚབ་ཆེ་ལ་གྲངས་མང་པོ་དག་ཚུལ་བཞིན་མ་
བཤད་ ན་དེ་གིས། བདེ་འགྲོར་མི་འགྲོ་བ་ངན་སོང་དུ་གནས་དགོས་པ་ནི་སྨོས་ཅི་དགོས།
སྔར་གྱི་སྡིག་པའི་རྣམ་སྨིན་དེ་མྱོང་ནས་ཐར་རོ་སྙམ་ན་སྔར་གྱི་ཉེས་པར་སྤྱད་པའི་འབྲས་བུ་
དེ་ཙམ་ཁོ་ན་མྱོངས་བར་གྱུར་ནས། བྱེད་པ་པོ་འདི་ནི་བསྔལ་ལས་རྣམ་པར་
ཐར་བར་མི་འགྱུར་ཏེ། རྒྱུ་མཚན་འདི་ལྟར་སྡུག་བསྔལ་སྔ་མ་དེ་ནི་མྱོང་བཞིན་
དུ། དམྱལ་བའི་སེམས་ཅན་དང་མཁའ་ལ་རྒྱུ་བའི་ཡི་དྭགས་བཞིན་གནོད་སེམས་མི་བཟད་པས་ཕན་
- 71 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚུན་འཚེ་བ་སོགས་འབྲས་བུ་མྱོང་བར་བྱེད་པའི་སྡིག་པ་ཕྱི་མ་གཞན་དག་ཀྱང་རབ་
ཏུ་སྐྱེ་ཞིང་སོག་པའི་ཕྱིར། ཡང་མི་ཁོམ་པའི་གནས་བརྒྱད་དང་བྲལ་བའི་དལ་བའི་ལུས་རྟེན་ཕུན་
སུམ་ཚོགས་པ་ཐོབ་པ་ཡང་ རྒྱུ་གྲངས་དཔེ་གསུམ་གྱི་སྒོ་ནས་བསམ་ན་ཤིན་ཏུ་དཀོན་པར་
དགོངས་ནས་གལ་ཏེ་སྦྱིན་པ་གཏོང་བ་དང་ཚུལ་ཁྲིམས་སྲུང་བ་སོགས་ཀྱི་དགེ་བའི་ཕྱོགས་
འཕེལ་ཞིང་རྒྱས་པའི་ཕྱིར་འབད་ཅིང་བརྩོན་པར་མི་བྱེད་ན་རབ་ཏུ་རྨོངས་པ་ཡིན་
ཞེས་བསྟན་པ་ནི་རྙེད་དཀའ་ཞིང་དོན་ཆེ་བ་འདི་འདྲ་བའི་དལ་བ་ཕུན་སུམ་ཚོགས་པ་
རྙེད་པར་གྱུར་ནས། བདག་གིས་དགེ་བའི་རྩ་བ་སྟོབས་བསྐྱེད་དེ་གོམས་པར་
མ་བྱས་ན། དགེ་བའི་ནོར་ཉམས་པར་བྱེད་པ་འདི་ལས་བསས་པ་གཞན་མེད་
དེ། ལུས་རྟེན་ཁྱད་པར་ཅན་འདིས་སྦྱིན་སོགས་གང་སྒྲུབ་ཀྱང་ཆོག་པའི་ཕྱིར་དགེ་བའི་ཆོས་ ལག་
ན་གནས་བཞིན་དུ་མ་སྒྲུབ་པ་འདོར་བ་འདི་ལས་རྨོངས་པའང་གཞན་མེད་དོ། །
གལ་ཏེ་བདག་གིས་སྲོག་གཅོད་སོགས་མི་དགེ་བའི་ཕྱོགས་སྟོབས་ཆེ་བ་དང་ལུས་རྟེན་
ཁྱད་པར་ཅན་ དལ་བ་ཕུན་སུམ་ཚོགས་པ་དཀོན་པ་དང་མི་ཤེས་པའི་གཏི་མུག་ནི་ཤིན་
ཏུ་ནུས་པའམ་སྟོབས་དང་ལྡན་པ་དེ་རྟོགས་ནས། རྨོངས་པའི་དབང་ གིས་ཕྱིས་
ཀྱང་སྒྱིད་ལུག་པར་གྱུར་ན། རང་ཉིད་འཆི་བར་འགྱུར་བའི་དུས་ཀྱི་ཚེ་ན།
འགྱོད་ཅིང་མྱ་ངན་ཆེན་པོ་ལྡང་བར་འགྱུར་རོ། །སྒོ་གསུམ་བག་མེད་གྱུར་ནས་སྡིག་པ་
བྱས་པའི་འབྲས་བུ་དམྱལ་བའི་སྡུག་བསྔལ་སོགས་གཞན་ཡང་ཡོད་དོ་ཞེས་བསྟན་པ་ནི་
སེམས་ཅན་དམྱལ་བའི་མེ་ཤིན་ཏུ་བཟོད་པར་དཀའ་བས་ཡུན་རིང་དུ། བདག་
གི་ལུས་ལ་བསྲེགས་པར་གྱུར་ན། བདག་གིས་ལུས་རྟེན་བཟང་པོ་དེ་དོན་མེད་ཆུད་ཟོས་
དེ་ལྟར་ཅི་སྟེ་བྱས་སྙམ་དུ་འགྱོད་པ་མི་བཟད་པའི་མེ་འབར་བས། སེམས་
གདུང་བར་འགྱུར་བ་གདོན་མི་ཟའོ། །ཡང་བདག་ཉིད་ཀྱི་བློ་ཤེས་རབ་ཀྱིས་ འོག་ནས་
- 72 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
འབྱུང་བ་འདི་ལྟར་བརྟག་ཤིང་དཔྱད་པར་བྱ་སྟེ། ཤིན་ཏུ་རྙེད་པར་དཀའ་བ་ཕན་
བདེའི་རྒྱུ་དམ་པའི་ཆོས་སྒྲུབ་པའི་ གཞིའམ་རྟེན་དུ་གྱུར་བས་ན་ས་ ཆེན་པོ་དང་འདྲ་བའི་དལ་
བའི་རྟེན་འདི། ཇི་ཞིག་ལྟར་ སྟེ་ཇི་ལྟར་ཡིན་ཡང་བསོད་ནམས་ཀྱི་སྟེས་དབང་གིས་རྙེད་
པར་གྱུར་ནས། བདག་ཉིད་ཁེ་ཉེན་ལ་དཔྱོད་པའི་ཤེས་པ་དང་ལྡན་བཞིན་དུ།
ཕྱིར་ཡང་དམྱལ་བའི་གནས་དེར་ཁྲིད་ན། སྔགས་ཀྱིས་རྨོངས་པར་བྱས་པ་
བཞིན་དུ། བདག་ལ་འདིར་སེམས་མེད་པ་ཉིད་དུ་ཟད་ལ། ཅིས་རྨོངས་པར་
གྱུར་པ་བདག་ཉིད་ཀྱིས་ཀྱང་མི་ཤེས་ཏེ། བདག་གི་ཁོང་ན་ཅི་ཞིག་ཡོད་ཅེས་
དེ་ལ་བརྟག་པར་བྱའོ། །འདོད་ཆགས་སོགས་ཉོན་མོངས་པའི་དགྲ་བོ་རྣམས་ཐ་མ་
པ་དགྲ་བོ་བཞིན་གནོད་བྱེད་སྟོབས་ལྡན་ཡོད་དོ་སྙམ་ན། དེ་ལྟ་བུ་ཡོད་སྙམ་པ་དེ་ལ་ཡང་
བརྟག་ཤིང་དཔྱད་པར་བྱ་སྟེ། སྤྱིར་བསླབ་པ་གསུམ་གྱིས་ཉན་མོངས་པ་སྤོང་ནུས་པར་རིགས་ཀྱིས་
སུན་འབྱིན། ཏིང་ངེ་འཛིན་གྱིས་མགོ་གནོན་ཤེས་རབ་ཀྱིས་དྲུང་ནས་འབྱིན་པར་བྱེད་པ་ལས་འདིར་གཙོ་
ཆེར་སྔ་མའི་ཚུལ་ཏེ། དེའང་གཞན་ཕྱོགས་ལ་ཞེ་སྡང་བ་དང་རང་ཕྱོགས་ལ་སྲེད་པ་དེ་གཉིས་ཀྱི་རྒྱུ་
གནས་ལུགས་ལ་རྨོངས་པའི་མ་རིག་པ་ལ་སོགས་པའི་དགྲ་བོ་རྣམས་ནི། འདེགས་པའི་
རྐང་པ་དང་བསྣུན་པའི་ལག་པ་དང་མགོ་ལ་སོགས་པ་གང་ཡང་ཡོད་པ་མིན་ལ།
བརྩོན་འགྲུས་དང་ལྡན་པའི་དཔའ་བོ་དང་ཤེས་རབ་དང་ལྡན་པའི་མཛངས་
ཐབས་ལ་མཁས་པ་མིན་ཡང་ཇི་ཞིག་ལྟར་ཏེ་ཇི་ལྟར་ཡིན་ཡང་། ཉོན་མོངས་པ་དེ་དག་
གིས་བདག་དབང་མེད་དུ་བྲན་བཞིན་དུ་བཀོལ་བར་བྱས་སོ་སྙམ་དུ་བདག་རང་
ཉིད་ཀྱིས་ཉོན་མོངས་སྤོང་ནུས་བཞིན་དུ་མི་སྤོང་བ་ལ་རྣམ་པར་དཔྱོད་པར་བྱེད་པ་ཡིན་ནོ།།
བདག་གི་སེམས་ལ་བརྟེན་ཏེ་གནས་བཞིན་དུ། དགའ་མགུར་ཏེ་འཛེམ་པ་
མེད་པར་བདག་ལ་གནོད་པར་བྱེད་པ་མི་རིགས་པའི་ཚུལ་ཅན། དེ་ལའང་མི་
- 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྲོ་ བར་བཟོད་པ་ནི། བཟོད་པའི་གནས་མིན་པ་ལ་བཟོད་པ་ནི་སྨད་པའི་
གནས་སོ། །གནས་མིན་གྱི་བཟོད་པ་ནི་སྨད་པའི་གནས་ཡིན་པ་དེ་ཅིའི་ཕྱིར་ཞེ་ན། གལ་ཏེ་
ལྷ་དང་ལྷ་མིན་གྱི་ཚོགས་རྣམས། ཐམས་ཅད་བདག་ལ་དགྲ་ལངས་སུ་ཟིན་
ཀྱང་། དེ་དག་གིས་ཀྱང་བདག་སྲོག་དང་ཕྲལ་བ་ཙམ་ལས་མནར་མེད་པའི།
མེ་ནང་དུ་འཁྲིད་ཅིང་འཇུག་པར་མི་ནུས་ལ། ཉོན་མོངས་པ་སྟོབས་ཆེན་པོའི་
དགྲ་འདིས་ནི། གང་དང་ཕྲད་ན་རི་རབ་ལྷུན་པོ་ཉིད་ཀྱང་། ཐལ་བ་ཙམ་དུ་ཡང་
ནི་མི་ལུས་པ། མནར་མེད་པའི་མེ་ནང་དེར་བདག་སྐད་ཅིག་གཅིག་ལ་འདོར་
བར་བྱེད་དོ། །བདག་གི་ཉོན་མོངས་པའི་དགྲ་བོ་གང་ཡིན་པའི་འདི། དུས་
རིང་ པོ་ ཐོག་ མ་ མེད་ པ་ ནས་ མཐའ་ མེད་ པའི་ བར་ དུ་ གནོད་ པར་ བྱེད་པ་
ལྟར། ལྷ་དང་མི་ལ་སོགས་པའི་དགྲ་བོ་གཞན་ཀུན་གྱིས་ཀྱང་དེ་ལྟར་བུར། ཡུན་
རིང་དུ་གནོད་པར་བྱེད་ཐུབ་པ་མ་ཡིན་ནོ། །དེ་དག་གི་བློ་དང་མཐུན་པར་རིམ་
གྲོ་བྱས་ཏེ་བསྟེན་པར་བྱས་ན། དགྲ་བོ་ཐམས་ཅད་ཀྱང་བདག་ལ་ཕན་པ་དང་
བདེ་བར་བྱེད་ན། ཉོན་མོངས་རྣམས་ནི་དེ་ལྟར་བསྟེན་པར་བྱས་ན། ཕྱིར་ཞིང་
སླར་ཡང་སེམས་ཅན་དམྱལ་བ་ལ་སོགས་པའི་སྡུག་བསྔལ་གྱིས་གནོད་པ་
བྱེད་དོ། །དེ་ལྟར་ཡུན་རིང་པོ་ཐོག་མ་མེད་པ་ནས་རྒྱུན་མི་ཆད་པར་རྒྱུན་ཆགས་
སུ་དགྲར་གྱུར་པ། སེམས་ཅན་དམྱལ་བའི་སྡུག་བསྔལ་ལ་སོགས་པ་གནོད་པའི་
ཚོགས་རྣམས་རབ་ཏུ་འཕེལ་བའི་རྒྱུ་གཅིག་པུ། དེ་ཉིད་བདག་གི་སྙིང་ལ་ངེས་
པར་གནས་འཆའ་བར་བྱེད་ན། བདག་འཁོར་བར་འཇིགས་པ་མེད་པར་དགའ་
བར་ག་ལ་འགྱུར་ཏེ་མི་རིགས་སོ། །འཁོར་བའི་བཙོན་ར་ལས་ཐར་བ་མི་སྟེར་
བའི་སྲུང་མ་དང་དམྱལ་བ་ལ་སོགས་པའི་གནས་སུ། གསོད་བྱེད་ཀྱི་གཤེད་
，
-
，
!
- 74 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
མར་གྱུར་པའི་ཉོན་མོངས་པ་འདི་དག་ནི། གལ་ཏེ་བློ་ཡི་གནས་ལ་ཆགས་པའི་
རང་བཞིན་གྱི་དྲྭ་བ་སྟེ་གཟིབ་ཉིད་ན། གནས་པར་གྱུར་ན་བདག་ལ་བདེ་བ་
ག་ལ་ཡོད་དེ་མེད་དོ། །དེ་ལྟར་འདི་ནི་ཉེས་པ་ཐམས་ཅད་ཀྱི་རྒྱུ་ཡིན་པས་ཇི་
སྲིད་བདག་གིས་ཉོན་མོངས་པའི་དགྲ་འདི་མངོན་སུམ་དུ། ངེས་པར་དྲུངས་
ནས་ཕྱུང་སྟེ་མ་བཅོམ་པ་དེ་སྲིད་དུ་བདག་བརྩོན་པར་བྱེད་པའི་དུས་འདིར་
བརྩོན་མི་འདོར་ཏེ། རེ་ཞིག་གནོད་པར་བྱེད་པ་ཆུང་ངུ་ལ་ཡང་ཁྲོས་པར་གྱུར་
པ༑ ང་རྒྱལ་བདོ་བ་རྣམས་གནོད་བྱེད་དེ་མ་བཅོམ་པར་གཉིད་ཀྱང་མི་འོང་ན་
ཉོན་མོངས་པའི་དགྲ་གཞོམ་པར་འདོད་པས་བརྩོན་པ་དྲག་པོས་འབད་དགོས་
པ་ལྟ་ཅི་སྨོས། དཔེར་ན་ནམ་འཇུག་གི་སྦྲང་བུ་དང་སོས་ཀའི་ལུག་རྒན་བཞིན་དུ་མ་བཅོམ་ཡང་།
རང་བཞིན་ཏེ་ངོ་བོ་ཉིད་ཀྱིས་འཆི་བས་སྡུག་བསྔལ་བར་གྱུར་པའི་ཉོན་མོངས་
ཏེ་ སྙིང་ རྗེའི་ གནས་ སུ་ གྱུར་ པ་ དང་། གཡུལ་ངོར་དངར་ཏེ་ གྲལ་བསྒྲིགས་ནས་
འཐབ་པའི་ཚེ་ནུས་པ་ཇི་ལྟ་བ་བཞིན་ནན་གྱིས་གཞོམ་པར་འདོད་པ་ཡང་།
མདའ་དང་མདུང་ལ་སོགས་པའི་མཚོན་གྱིས་ཕོག་པའི་སྡུག་བསྔལ་ཐམས་
ཅད་ཁྱད་དུ་བསད་ནས། མངོན་པར་འདོད་ པའི་དོན་མ་གྲུབ་པར་ ཁ་ཕྱིར་
ཕྱོགས་ཏེ་འཁྱེར་བར་མི་བྱེད་ན། དུས་རྟག་ཏུ་འཁོར་བའི་སྡུག་བསྔལ་ཀུན་
གྱི་རྒྱུར་གྱུར་པ། ཐ་མལ་པའི་དགྲ་ནི་ཕྱོགས་རེའི་ཙམ་དང་རང་གི་ཉེས་པས་གློ་བུར་དུ་དགྲར་གྱུར་
ཀྱང༌། སྐྱེས་ཙམ་ཉིད་ནས་ རང་གི་རང་བཞིན་གྱིས་དགྲར་ངེས་པའི་ ཉོན་ མོངས་ པ་
རྣམས་གཞོམ་པ་ལ་བརྩོན་པར་བྱེད་པ་ན་བདག་ལ་དེང་གཉེན་པོ་དགེ་བ་ལ་འབད་
པའི་དོན་འདིར། སྡུག་བསྔལ་བརྒྱ་ཕྲག་མང་པོའི་རྒྱུར་གྱུར་པའི་ཚ་གྲང་དང་བཀྲེས་
སྐོམ་གྱི་སྡུག་བསྔལ་སོགས་ལུས་སེམས་ལ་གནོད་པ་གང་གིས་ཀྱང་། ཡི་ཆད་དེ་སེམས་
- 75 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞུམ་པ་དང་སྤྲོ་བ་མེད་པའི་སྒྱིད་ལུག་པར་མི་འགྱུར་བར་ཉོན་མོངས་པ་དེ་མ་ཐུལ་གྱི་
བརྩོན་པ་མི་འདོར་བ་ལྟ་སྨོས་ཅི་དགོས། འཇིག་རྟེན་ཕ་རོལ་ལ་ཕན་པའི་དོན་མེད་པ་
དགྲ་ཡིས་རྨ་སྲོལ་ ལམ་གསར་དུ་གཏོད་པའི་ཤུལ་ཡང་། རང་ཉིད་དཔའ་བོ་མཚོན་བྱེད་དུ་
ལུས་ལ་རྒྱན་ཆ་བཟང་པོ་བཏགས་པ་དང་འདྲ་བར་གཅེས་སྤྲས་ཀྱིས་སྲེལ་བའམ་འཆང་
ཞིང་གཞན་ལ་ངོམ་པར་བྱེད་ན། འགྲོ་བ་ཐམས་ཅད་སངས་རྒྱས་ཐོབ་པའི་དོན་ཆེན་
པོ་བསྒྲུབ་ པའི་ཕྱིར་ བྱང་སེམས་ཀྱི་བསླབ་བྱ་ལ་ཡང་དག་ པར་བརྩོན་པར་གྱུར་པ།
བདག་ལ་གཉེན་པོ་འབད་པའི་སྡུག་བསྔལ་འབྱུང་བ་རྣམས་ལམ་གྱི་ གྲོགས་ སུ་ འགྱུར་ བ་
ལས་ཅིའི་ཕྱིར་ན་གནོད་པར་བྱེད་པ་ཡིན་ཏེ་མིན་ནོ། །གལ་ཏེ་སངས་རྒྱས་ཐོབ་པའི་
དོན་དུ་དེ་ལྟར་བརྩོན་དགོས་པ་ཡིན་ན་ཡང་དགེ་བ་བསྒྲུབ་དུས་ སྡུག་བསྔལ་ མི་ མྱོང་ ཤིང་
རང་གི་བདེ་བ་དང་མི་འགལ་བ་ལམ་ལ་བརྩོན་པར་ཉིད་དུ་བྱ་རིགས་སོ་ཞེ་ན།
ཉ་པ་སོགས་རྔོན་པ་དང་གདོལ་བ་སྟེ་ཤན་པའི་རིགས་དང་སོ་ནམ་གྱིས་འཚོ་བའི་ཞིང་ ལས་
བྱེད་ པ་ལ་ སོགས་པ་རྣམས། རང་ གི་ ཕྱོགས་ ཀྱི་འཚོ་བ་ ཟས་གོས་ཙམ་ཞིག་
སྒྲུབ་པར་ཡིད་ལ་སེམས་པ་ཡང་། དགུན་གྱི་གྲང་བ་དང་དབྱར་གྱི་ཚ་བ་དང་ཆར་
དང་མུན་པ་དང་སྡིག་སྦྲུལ་ལ་སོགས་པའི་གནོད་པ་ཐམས་ཅད་བཟོད་ན། འགྲོ་
བ་ཀུན་གྱི་བདེ་བའི་ཕྱིར་བདག་ལྟ་ཞིག་ལམ་གྱི་དཀའ་སྤྱད་ཀྱི་གནོད་པ་རྣམས་རྒྱུ་མཚན་
ཅིས་མི་བཟོད། སྔར་སེམས་བསྐྱེད་པའི་དུས་སུ་ཕྱོགས་བཅུའི་འཇིག་རྟེན་གྱི་
ཁམས་ནམ་མཁའི་མཐས་གཏུགས་པའམ་ཁྱབ་པའི། འགྲོ་བ་ཐམས་ཅད་ཉོན་
མོངས་པའི་འཆིང་བ་ལས་བསྒྲལ་བར་བྱའོ་ཞེས་རྒྱལ་བ་སྲས་དང་བཅས་པའི་སྤྱན་སྔར།
དམ་བཅས་ནས་ད་ལྟའི་དུས་པ་གང་ཚེར་བདག་ཉིད་ཀྱང་སྲེད་པ་ལ་སོགས་པའི།
ཉོན་མོངས་རྣམས་ལས་མ་གྲོལ་ན། བདག་གི་ནུས་པའི་ཚོད་ཀྱང་མི་ཤེས་
，
- 76 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
པར སྨྲ་བ་དེ་ནི་དབུལ་ པོའི་ སྦྱིན་ པ་ བཏང་བ་སྨྲ་བ་ བཞིན་དུ་ རྒྱུ་མཚན་
མིན་ཏེ་སྨོན་པར་འདྲ་ཞིང་གཞན་སྒྲོལ་བར་བྱེད་པ་ལ་རང་གྲོལ་དགོས་པས་དེའི་ཐབས་ལ་འབད་པ་
རིགས་སོ། །ཞེས་པའི་དོན་ཏོ། །རྒྱུ་མཚན་དེ་ལྟ་བས་ན་ཉོན་མོངས་རྣམས་གཞོམ་པ་ལ།
དུས་རྟག་ཏུ་ཕྱིར་མི་ལྡོག་པར་འབད་པར་བྱའོ། །ཉོན་མོངས་པ་གཞོམ་པ་འདི་
ལ་བདག་གིས་བརྩོན་པ་ཤུགས་དྲག་པོས་ཞེན་པར་བྱ་ཞིང་། འདིས་བདག་ལ་ཐོག་མ་
མེད་པ་ནས་གནོད་པ་བྱས་སོ་ཞེས་ཉོན་མོངས་པ་ལ་ ཁོན་དུ་བཟུང་ནས་ སྤང་བྱ་དང་
གཉེན་པོ་གཡུལ་སྤྲད་དེ་གཞོམ་པར་བྱའོ། །གལ་ཏེ་ཞེན་པ་དང་ཁོན་འཛིན་སོགས་ཉོན་
མོངས་ཐམས་ཅད་སྤང་བྱ་ཡིན་མོད། ཉོན་མོངས་པ་གཞོམ་པ་ལ་ཞེན་ཅིང་ཆགས་པ་དང་
ཉོན་མོངས་པ་མི་དགའ་བ་སེམས་ཐོག་ཏུ་བཟུང་བའི་ཁོན་འཛིན་ཏེ་གཉིས་པོ་དེ་ཡང་ཉོན་
མོངས་པ་མ་ཡིན་ནམ་དེ་ཇི་ལྟར་སྤང་བྱ་མ་ཡིན་ཞེ་ན། རྣམ་པ་དེ་འདྲའི་ཉོན་མོངས་པ་
ལྟར་སྣང་བ་དེ་ནི། ཉོན་མོངས་འཇོམས་བྱེད་ཡིན་པས་སྤང་བྱར་མ་གཏོགས་
སོ། །བདག་ནི་མེ་དོང་དུ་བསྲེགས་ཏེ་བསད་པར་གྱུར་ཏམ། བདག་གི་མགོ་
བོ་དྲུངས་ནས་བཅད་ཀྱང་བླའི། རྣམ་པ་ཀུན་ཏུ་སྟེ་དུས་ནམ་དུ་ཡང་ཉོན་མོངས་
པའི། དགྲ་བོ་རྣམས་ལ་མགོ་འདུད་པར་བྱས་ ནས་རྗེས་སུ་འབྲང་བར་མི་བྱའོ།།
གླང་ཐང་པས། སྤྱོད་ལམ་ཀུན་ཏུ་རང་རྒྱུད་ལ། །རྟོག་ཅིང་ཉོན་མོངས་སྐྱེས་མ་ཐག །བདག་གཞན་མ་
རུངས་བྱེད་པས་ན། །བཙན་ཐབས་གདོང་ནས་བཟློག་པར་ཤོག །ཉོན་མོངས་པ་འདི་རེ་ཞིག་སྤངས་
བར་བྱས་ཀྱང་སླར་རང་རྒྱུད་ལ་ཚུར་ལྡོག་པར་གྱུར་ན་ཚུར་འོང་བ་དེའི་ཚེ་གངཟག་གིས་
ཉོན་མོངས་སྤོང་པའི་ཐབས་ཇི་ལྟར་བསྒྲུབ་པར་བྱ་ཞེ་ན། ཐ་མལ་པའི་གཞན་དག་
- 77 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལན་གཅིག་ཡུལ་ནས་བྱུང་ཡང་ནི། ཡུལ་གཞན་དག་ཏུ་གནས་ཤིང་ཡུལ་དེ་ཉིད་
ཡོངས་སུ་བཟུང་ནས། རང་གི་ནུས་པ་བརྟས་ཤིང་སྟོབས་རྙེད་ནས་ཕྱིར་ལྡོག་གི །
ཉོན་མོངས་པའི་དགྲ་ཡི་ཚུལ་ནི་དེ་དང་འདྲ་བ་མ་ཡིན་ཏེ། འཕགས་པའི་ལམ་གྱིས། ཉོན་
མོངས་པ་རྣམས་བདག་མེད་རྟོགས་པའི་ཤེས་རབ་ཀྱིས་ལན་གཅིག་རྩ་བ་ནས་སྤངས་ཟིན་ནས་
སླར་རང་རྒྱུད་དུ་ལྡོག་ཅིང་གནོད་པ་བྱེད་པ་ནི་གཏན་ནས་མེད་དོ། །ཡང་ཉོན་མོངས་པ་རྣམས་ལན་
གཅིག་སྤངས་ཟིན་ནས་སླར་མི་ལྡོག་པ་ཡིན་ཡང་། ཉོན་མོངས་པ་དེ་རྣམས་དང་པོ་སྤང་བར་ག་ལ་ནུས་
ཞེ་ན། འདོད་ཆགས་ལ་སོགས་པའི་ཉོན་མོངས་པ་རྣམས་ཡང་དག་མ་ཡིན་པ་སྟེ་གཙང་བདེ་
བདག་བརྟག་ཏུ་འཛིན་པའི་ཀུན་ཏུ་རྟོག་པ་ལས་བྱུང་བའི་གསོག་རོཀྟ་ཞེས་བོད་སྐད་དུ་གསོག་
སྟེ་དངོས་པོ་མེད་པའི་དོན་ནོ་ཞེས་མི་ཕམ་སྒྲ་འགྲེལ་ལས་གསུངས་སོ། །གསོ་བ་པལྷ་ཞེས་པ་གསོབ་སྟེ་
བརྫུན་པ་བསླུ་བའི་ཆོས་ཅན་ཞེས་མི་ཕམ་གསུངས་སོ། །སྙིང་པོ་ཨ་པཱ་ར་ཞེས་སྙིང་པོ་མེད་པ་སྟེ་མི་རྟག་
ཅིང་གཡོ་བའི་རང་བཞིན་ཞེས་མི་ཕམ་སྐད་གཉིས་ཤན་སྦྱར་ལས་འབྱུང་ངོ་། །པོ་མེད་པའི་ཉོན་མོངས་
འདོད་ཆགས་སོགས་ཉོན་མོངས་རྣམས་དཔྱད་ན་གཞོམ་སླ་བས་བརྙས་ཚིག་ཏུ་ཉོན་མོངས་པ་སམ་དམན་པ་
ཞེས་གསུངས་སོ། །པ་རྣམས་ཤེས་རབ་ཀྱི་མིག་གིས་བལྟས་ནས་སྤང་བར་བྱ་སྟེ། བདག་
གི་ཡིད་འདི་ལས་བསལ་ཏེ་ཡུལ་ཕྱུང་ན་གང་དུ་འགྲོ་བར་འགྱུར། གང་དུ་གནས་
པར་བྱས་ནས་བདག་ལ་གནོད་པར་བྱ་བའི་ཕྱིར་འོང་སྟེ་ཉོན་མོངས་པ་འདིའི་གནས་
ཡུལ་གཞན་གྲོང་དང་གྲོང་ཁྱེར་སོགས་གང་ཡང་མ་མཐོང་བས་རྒྱུན་མཚན་དེས་ན། བློ་ཞན་པ་
བདག་ལ་སྔོན་ཆད་བརྩོན་པ་མེད་པར་ཟད་དོ། །དེ་ལ་ཤེས་རབ་ཀྱི་མིག་གིས་བལྟ་
བའི་ ཚུལ་ནི་ཉོན་མོངས་རྣམས་ནི་འདོད་ཆགས་སྐྱེ་བའི་ཡུལ་ཡིད་དུ་འོང་བ་དང་ལ་སོགས་
པའི་སྒྲས་ཞེ་སྡང་སྐྱེ་བའི་ཡུལ་ཡིད་དུ་མི་འོང་བ་དང་གཏི་མུག་སྐྱེ་བའི་ཡུལ་བར་མ་སྟེ་ཡུལ་དེ་རྣམས་མིག་
གིས་མཐོང་ཡང་དབང་པོ་བསྡམས་པའི་གང་ཟག་རྣམས་ལ་འདོད་ཆགས་སོགས་ཉོན་མོངས་
-78-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
མི་སྐྱེ་བའི་ཕྱིར་དང་། རིག་པས་རྣམ་པར་བརྟགས་ན་གཟུགས་སོགས་ཡུལ་དེ་རྣམས་རྡུལ་
ཕྲ་རབ་ཙམ་ཡང་མ་གྲུབ་པས་ཡུལ་ན་མི་གནས་ཤིང་དམ་པའི་ཆོས་ལ་སེམས་པའམ་
བསམ་པའི་གནས་སྐབས་དང་ལ་སོགས་པའི་སྒྲས་རྒྱུ་སྙོམས་འཇུག་གི་གནས་སྐབས་དང་འབྲས་
བུ་སྐྱེ་བའི་བསམ་གཏན་ལྟ་བུའི་ཚེ་མིག་སོགས་ཚེ་མིག་སོགས་དབང་པོ་ཡོད་ཀྱང་ཉོན་མོངས་པ་
མི་སྐྱེ་བའི་ཕྱིར་དང་། མིག་སོགས་ དབང་ པོ་ དེ་ལ་ཡང་རིགས་ པ་ བརྟན་ པ་ རང་བཞིན་ནམ་
བདེན་པར་མེད་པས་མིག་གི་དབང་པོ་ཟར་མའི་མེ་ཏོག་ལྟ་བུ་སོགས་དབང་པོའི་ཚོགས་ལ་ཡང་
ཡོད་པ་མིན་ལ། དབང་པོ་བསྡམས་པ་དང་ཆོས་ལ་སེམས་པ་སོགས་དེ་དག་གི་ཚེ་གང་ཟག་དེ་ཡུལ་
ཅན་རྣམ་ཤེས་ཡོད་ཀྱང་ཉོན་མོངས་པ་མི་སྐྱེ་བའི་ཕྱིར་དང་། དབང་དོན་གཉིས་ཀྱི་ཐོག་ན་
མེད་ཀྱང་དེ་དག་གི་བར་རྣམ་ཤེས་ཀྱི་ཐོག་ན་ཡོད་དམ་ཞེ་ན། མིག་ཤེས་སོགས་རྣམ་པར་ཤེས་པ་རྣམས་
ལ་ཡང་ རིག་པས་བརྟགས་ན་ངོ་བོ་ཉིད་ དོ་བདེན་གྲུབ་མེད་པས་ བར་ནའང་ ཡོད་པ་མིན་
ཞིང་། །ཕྱི་ནང་བར་གསུམ་དེ་དག་ལས་གཞན་གང་ནའང་ཡོད་པ་མིན་ནི་ཉོན་མོངས་པ།
དེ་དག་གར་གནས་ནས་འགྲོ་བ་ཀུན་ལ་གནོད་བྱེད་དེ། འདི་ནི་སྒྱུ་མའི་རིགས་
སྔགས་ཀྱི་མཐུ་ལས་རྟ་དང་གླང་པོ་ལ་སོགས་པར་སྣང་བ་དང་འདྲ་བ་དེའི་ཕྱིར་
སྙིང་ལ་འཇིགས་པ་སྤངས་ཏེ་ཉོན་མོངས་པའི་རང་བཞིན་ཤེས་པའི་ཕྱིར་བརྩོན་པ་
བསྟེན་དགོས་ཏེ། དོན་མེད་པ་ཉིད་དུ་བདག་ལ་དམྱལ་བ་དང་ཡི་དྭགས་ལ་སོགས་
པ་རྣམས་སུ་ཅི་སྟེ་གནོད་པ་བྱེད། སྒོ་གསུམ་ལ་བག་ཡོད་པར་བྱ་བའི་ཚུལ་རྒྱས་པ་བསྟན་ཟིན་ནས་
ད་ནི་སྔར་འཇུག་ལྡོག་གི་གནས་ལ་གཟོན་པ་ལྷུར་ལེན་པའི་བག་ཡོད་ཀྱི་རྣམ་བཞག་རྒྱས་པར་བསྟན་
པའི་དོན་མ་ལུས་པ་འོག་ནས་འབྱུང་བའི་ཤོ་ལོ་ཀ་འདིས་ཉེ་བར་བསྡུ་པའི་ཕྱིར་བཤད་པ་ནི་དེ་
ལྟར་སྔར་བསྟན་པའི་དོན་ལ་རྣམ་པར་བསམས་ནས་སྡོང་པོ་བཀོད་པ་སོགས་ཐེག་ཆེན་
གྱི་མདོའི་དོན་སྤྱོད་འཇུག་གི་བསྟན་བཅོས་འདིར་བསྡུས་ཏེ་ཇི་སྐད་བཤད་པ་ཡི། བྱང་
- 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆུབ་སེམས་དཔའི་བསླབ་པ་ཇི་སྙེད་པ་རྣམས་བསྒྲུབ་པའི་ཆེད་དུ་འབད་པར་བྱའོ།།
སྨན་པ་མཁས་པའི་ངག་མ་མཉན་ན་སྨན་དག་གིས། བཅོས་དགོས་པའི་ནད་པ་
སོས་པ་ག་ལ་ཡོད། ནད་པས་སྨན་པའི་ངག་མ་ཉན་ན་ནད་མི་སོགས་པ་དེ་བཞིན་དུ་ཉོན་མོངས་
པའི་ནད་གསོ་བའི་ཐབས་ཐམས་ཅད་མཁྱེན་པའི་སྨན་པ་ཆེན་པོས་དམ་པའི་ཆོས་ཀྱི་ལུང་སྡེ་
སྣོད་གསུམ་ཕོག་པའམ་གནས་པའི་བསླབ་པའི་སྨན་ལ་ཚུལ་བཞིན་བསྒྲུབས་པར་མ་བྱས་པར་
སྡིག་པའི་ལས་དང་འདོད་ཆགས་སོགས་ཉོན་མོངས་པས་བསྐྱེད་པའི་སྐྱེ་བ་ དང་རྒ་བ་དང་ན་བ་
ལ་སོགས་པའི་སྡུག་བསྔལ་གྱི་འཇིགས་པ་ཆེན་པོ་ལས་རྣམ་པར་གྲོལ་བར་འགྱུར་བ་ལྟ་
ལྟ་ཞེས་པ་ནི་ཤིན་ཏུ་ཞེས་པ་ལྟ་བུའི་ནན་ཚིག་ཡིན་ནོ། །ག་ལ་ཡོད། བྱང་ཆུབ་སེམས་དཔའི་
སྤྱོད་པ་ལ་འཇུག་པའི་བསྟན་བཅོས་འདི་ལ་ལེའུ་བཅུ་ཡོད་པ་ལས། ལེའུ་འདིས་བསྒྲུབ་བྱ་བསམ་
སྦྱོར་གྱི་བསླབ་པ་ལ་བསམ་པ་དང་། རྟེན་དལ་འབྱོར་ཐོབ་དཀའ་བའི་ཚུལ་ལ་བསམ་པ་དང་སྤང་བྱ་ཉོན་
མོངས་ཇི་ལྟར་སྤང་ཚུལ་ལ་བསམ་པ་སྟེ། བག་ཡོད་འཕགས་པ་སུམ་ཅུ་པས་གསུངས་སོ། །མདོ་ལས།
རྒྱལ་པོ་ཆེན་པོ་ཆོས་གཅིག་དང་ལྡན་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཐེག་པ་ནད་པས་བླ་ན་
མེད་པ་ཡང་དག་པར་རྫོགས་པར་འཚང་རྒྱ་བར་འགྱུར་ལ་སྡུག་བསྔལ་བ་དང་ཡིད་མི་བདེ་བར་ཡང་མི་
འགྱུར་རོ། །ཆོས་གཅིག་པོ་གང་ཞེ་ན་འདི་ལྟར་ཏེ་བག་ཡོད་པའོ་ཞེས་དང༌། ཟླ་བ་སྒྲོན་མ་ལས། ཚུལ་
ཁྲིམས་ཐོས་དང་གཏོང་དང་དེ་བཞིན་བཟོད། །དགེ་བའི་ཆོས་སུ་བརྗོད་པ་ཇི་སྙེད་པ། །ཀུན་གྱི་རྩ་བ་བག་
ཡོད་འདི་ཡིན་ཏེ། །གཏེར་ཐོབ་བྱེད་ཅེས་བདེ་བར་གཤེགས་པས་བསྟན། །ཞེས་དང༌། བྱང་ཆུབ་སེམས་
དཔའི་སྡེ་སྣོད་ལས། བག་ཡོད་པ་གང་ཞེ་ན། འདི་ལྟར་ཏེ། དབང་པོ་རྣམས་ཡང་དག་པར་ཡུལ་ལ་མི་འཕྲོ་
བ་སྡོམ་པའོ། །ཞེས་སོ། །བསྟན་པ་ཞེས་བྱ་བ་སྟེ་ལེའུ་བཞི་པའོ།། །།
-80-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ལེའུ་ལྔ་པ་ཤེས་བཞིན་བསྟན་པ།
བྱང་ཆུབ་སེམས་བསྐྱེད་ཀྱི་བསླབ་པ་ཚུལ་ཁྲིམས་གསུམ་པོ་མི་ཉམས་པ་བསྲུང་
བར་འདོད་པ་ཡིས། རབ་ཏུ་བསྒྲིམས་ནས་སེམས་ཡུལ་གྱི་ལོངས་སྤྱོད་གཟུགས་
མཛེས་པ་སོགས་ལ་ལྟ་འདོད་སོགས་ཀྱི་མངོན་པར་ཞེན་པར་ལས་ཡོངས་སུ་བསྲུང་བར་བྱ་
སྟེ། སེམས་གཡེང་བ་ལས་བསྲུང་དགོས་པ་དེ་ཅིའི་ཕྱིར་ཞེ་ན། སེམས་འདི་ཡུལ་ལ་གཡོ་བ་
ལས་བསྲུང་བར་མ་བྱས་ན། བསླབ་པ་མི་ཉམས་པར་བྱས་ཏེ་བསྲུང་བར་ཡོང་ཡེ་
སྟེ་ངེས་པ་ཅན་མི་ནུས་ཏེ་ཇི་སྐད་དུ། དགེ་བ་འམ་སྟེ་མི་དགེ་བའི། །ལས་ནི་སེམས་ཀྱིས་བསགས་པ་ཡིན།།
ཞེས་གསུངས་སོ། །འོག་ནས་བསྟན་པའི་རྒྱུ་མཚན་སེམས་ནི་གླང་ཆེན་ལས་ཀྱང་གནོད་ཚབ་ཆེན་པོ་སོགས་
འདི་ལས་ཀྱང་ལུས་ངག་ཡིད་གསུམ་ལས་སེམས་ཁོ་ན་བསྲུང་བར་རིགས་ཏེ་སེམས་ཀྱི་
གླང་པོ་དྲན་ཤེས་ཀྱི་ལྕགས་ཀྱུས་མ་བཟུང་ཞིང་ཉོན་མོངས་པའི་ཆང་གིས་མྱོས་པ་དེ་ཕྱིན་ཅི་ལོག་གི་ཡུལ་
ལ་ཡན་པར་བཏང་བས། མནར་མེད་པ་ལ་སོགས་པའི་གནས་སུ་གནོད་པ་
བྱེད་པ་ལྟར། ནོར་བུ་ལེན་པའི་ཚོང་པ་ལ་རྒྱ་མཚོའི་ལྷས་བསྡིགས་ཏེ་ཁམས་གསུམ་ན་ང་བས་འཇིགས་
པ་ཡོད་དམ་མེད་ཟེར་བ་ན། འཁོར་དེ་ན་དགེ་བསྙེན་གཅིག་འདུག་པས་ཁྱོད་བས་འཇིགས་པ་ཡོད་དེ། རང་
གི་སེམས་ཉོན་མོངས་པ་ཅན་ནོ་ཞེས་པ་ལྟ་བུའོ། །གླང་ཆེན་འདུལ་སྦྱོང་གིས་མ་ཐུལ་བ་རབ་ཏུ་
མྱོས་པ་ཡིས། འདི་ན་དམྱལ་བར་འཕེན་པ་ལ་སོགས་པ་དེ་འདྲ་བའི་གནོད་པ་མི་
བྱེད་དོ། །ལུས་ངག་ཡིད་གསུམ་གྱི་སྒོ་ནས་བྱ་བ་གང་དང་གང་བྱས་པ་ཐམས་ཅད་ཀུན་ཡང་ན། རྩ་བར་
ཀུན་ནས་ཞེས་ནན་ཚིག་ཡིན་པས། སྒོ་ཞེས་པའང་ནན་ཚིག་འགྲེལ་བྱེད་ཡིན་ཕྱིར་སྒོ་ཀུན་ནས་ཞེས་པ་ནན་
ཚིག་ཡིན་དགོས་སྙམ་མོ་ཞེས་ངག་དགས་གསུངས་སོ། །ནས་ཏེ་རབ་ཏུ་བླང་དོར་གྱི་གནས་མི་
- 81 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྗེད་པའི་དྲན་པའི་ཐག་པ་ཡིས། སེམས་ཀྱི་གླང་པོ་དགེ་བའི་དམིགས་པ་དམ་
དུ་བཏགས་ན། གཅན་གཅན་གཟན་ནི་བརྡ་རྙིང་སྟེ། གཅན་ཅེས་པ་སྡེར་ཆགས་སམ་རྔོན་པ་དང་།
གཟན་ནི་ཤ་ཁྲག་གི་གཟན་ཚོལ་བ་ལ་འཇུག་གོ །གཟན་གཏུམ་པོ་འོག་ནས་འབྱུང་བའི་གླང་ཆེན་དང་
སྦྲུལ་དང་དགྲ་དང་དམྱལ་སྲུང་དང་གདོན་དང་སྲིན་པོ་ལ་སོགས་པའི་འཇིགས་པ་ཐམས་ཅད་
མེད་པར་འགྱུར་ཞིང་སེམས་བཏགས་ན་གཅན་གཟན་སོགས་འཇིགས་པ་ཐམས་ཅད་མེད་པའི་རྒྱུ་
མཚན་ཇི་ལྟར་ཡིན་སྙམ་ན། གཅན་གཟན་སོགས་སེམས་ལས་ཐ་དད་མེད་པས་ཡིན་ཏེ། རྗེ་མི་ལས། འདྲེ་
འདྲེ་རུ་བཟུང་ན་གནོད་པ་ཡིན། །འདྲེ་སེམས་སུ་ཤེས་ན་གྲོལ་བ་ཡིན། །ཞེས་གསུངས་པ་ལྟར་འདྲེ་ལྟ་བུ་ཕྱི་
རོལ་གྱི་སྣང་བ་སེམས་སུ་ཤེས་ན་གནོད་པ་ལས་གྲོལ་ནས་མེད་པར་འགྱུར་རོ། །འོ་ན་ཐ་སྙད་ཙམ་དུའང་
མེད་དམ་ཞེ་ན་མེད་དེ། སངས་རྒྱས་ལ་གླང་ཆེན་ནོར་སྐྱོང་གིས་འཇིགས་པ་མེད་པ་དང་། རྗེ་བཙུན་མི་ལ་
བྲག་སྲིན་མོས་འཇིགས་པ་མེད་པ་དང་། གཅོད་པ་ཞིག་ལ་རྐུན་མས་གྲི་སྐེ་ལ་བསྣུན་ཀྱང་མ་བཅད་པ་དང་།
ཀླུ་སྒྲུབ་ཀྱི་དབུ་བཅད་སྐབས་ནམ་མཁའ་ལ་མཚོན་བསྣུན་པ་དང་འདྲ་བར་གྱུར་པ་དང་། ཌོམྦྷིའི་ཧེ་རུ་ཀ་སྟག་
ལ་ཞོན་ནས་དུག་སྦྲུལ་བསྣོམ་པ་སོགས་ཀྱི་ལོ་རྒྱུས་ལྟར་ཐ་སྙད་ཙམ་དུའང་གནོད་པ་མེད་དོ། །དེ་རྣམས་ནི་
འཇིགས་པ་ཐམས་ཅད་སེམས་སྣང་ཡིན་པར་ཤེས་ཤིང་སྟོང་ཉིད་རྟོགས་པས་དགེ་བའི་དམིགས་པ་ལ་དངོས་
སུ་བཏགས་ཅིང་སེམས་ཐུལ་བས་ཡིན་ནོ། །གནོད་པ་ཡོད་པ་རྣམས་ནི་སེམས་མ་ཐུལ་བས་སོ། །མངོན་
པར་མཐོ་བའི་རྒྱུར་གྱུར་པའི་དགེ་བ་མཐོ་རིས་ལ་དམིགས་ནས་སྦྱིན་པ་གཏོང་བ་དང་ལེགས་སྨོན་གྱི་ཚུལ་
ཁྲིམས་ལ་སོགས་པ་དང་ངེས་པ་ལེགས་པའི་རྒྱུར་གྱུར་པའི་དགེ་བ་འོག་ནས་འབྱུང་བའི་གལ་
ཏེ་འགྲོ་བ་དབུལ་བོར་བས་ཞེས་སོགས་གསུངས་པའི་སྦྱིན་པའི་ཕར་ཕྱིན་ལ་སོགས་པ་ཐམས་ཅད་ལག་
ཏུ་འོང་བ་ཡིན་ནོ། །སྟག་དང་སེང་གེ་དང་གླང་ཆེན་དང་དྲེད་དང་། སྦྲུལ་དང་དག་
རྣམས་ཐམས་ཅད་དང་། སེམས་ཅན་དམྱལ་བའི་སྲུང་མ་རྣམས་དང་། བྱད་མའི་
གདོན་དང་དེ་བཞིན་དུ་སྲིན་པོ་རྣམས་ཀྱང༌། སེམས་འདི་གཅིག་པུ་དམིགས་པ་
-82-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
རྩེ་གཅིག་ཏུ་བཏགས་པ་ཡིས། གནོད་བྱེད་དེ་དག་ཐམས་ཅད་བཏགས་པར་
འགྱུར་ཞིང་། སེམས་འདི་གཅིག་པུ་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་
རང་བཞིན་ ནམ་བདེན་པར་མེད་པའི་མཚན་ཉིད་ཅན་མཐའ་བཞིའི་སྤྲོས་པ་དང་བྲལ་བའི་སྟོང་
པ་ཉིད་བསྒོམས་པས་བཏུལ་བ་ན། གནོད་བྱེད་དེ་དག་ཐམས་ཅད་ཀྱང་ཐུལ་བར་
འགྱུར་རོ། །འདི་ལྟར་གོང་དུ་བསྟན་པའི་འཇིགས་པ་ཐམས་ཅད་དང་། སྡུག་
བསྔལ་དཔག་ཏུ་མེད་པ་ཡང་། སེམས་ལས་བྱུང་བ་ཡིན་ནོ་ཞེས། དངོས་པོའི་དེ་
ཁོ་ན་ཉིད་ཡང་དག་གསུང་བ་རྫོགས་པའི་སངས་རྒྱས་ཉིད་ཀྱིས་བསྟན་ཏོ། །རྒྱུ་
མཚན་དེ་བས་ན་ དུས་དང་རྣམ་པ་ཐམས་ཅད་དུ་འཇིགས་པ་དང་སྡུག་བསྔལ་ཐམས་ཅད་སེམས་ལ་
རག་ལས་པས་ན་སེམས་ཉིད་གཙོ་བོ་ཡིན་ནོ། །གོང་དུ་བཤད་པ་དེ་ལྟར་ གཅན་གཟན་སོགས་
ཀྱི་འཇིགས་པ་དེ་དག་ནི་ ཤེར་ལེར་རྣམ་པ་དེ་ནི་སེམས་ཉིད་ཡིན་ཞེས་འབྱུང་བ་ལྟར་སེམས་ལས་རྫས་
གཞན་ཐ་དད་ཞིག་ཡོད་པ་མ་ཡིན་ནོ་ཞེས་རབ་ཏུ་བསྒྲུབ་པའི་ཕྱིར་སེམས་ཅན་དམྱལ་
བའི་སྲུང་མ་རྣམས་ཀྱི་མཚོན་ཆ་དང་རལ་གྲི་ལོ་མའི་ནགས་ལ་སོགས་པ་རྣམས།
སུ་ཞིག་གིས་ནི་ཆེད་དུ་བསྒྲུབས་པར་བྱས། ལྕགས་སྲེག་པའི་རང་བཞིན་གྱི་ས་
གཞི་དེ་ཡང་སུ་ཡིས་བྱས། ཤལ་མ་ལའི་སྡོང་པོའི་སྟེང་དང་འོག་ཏུ་སྣང་བའི་མོ་
ཚོགས་དེ་དག་རྒྱུ་ཅི་ལས་བྱུང་། དེ་འདྲ་བ་དེ་དག་ཐམས་ཅད་ཀྱང་། སྡིག་པའི་
ལས་མངོན་པར་འདུ་བྱེད་པའི་སེམས་ཉིད་དེ་དག་གི་རྒྱུ་ཡིན་པར་ཐུབ་པས་
གསུངས་ཏེ། དེ་སྐད་དུའང་། སེམས་དེ་ཉིད་ཉོན་མོངས་པ་ལས་དུལ་བ་ནི་ལེགས་པ་སྟེ་
མཐར་ཐུག་ངེས་ལེགས་ཀྱི་འབྲས་བུ་ཐོབ་ཅིང་། །སེམས་དུལ་བ་ནི་ གནས་སྐབས་མངོན་པར་མཐོ་བའི་
བདེ་བ་ཡང་འཐོབ་བོ། །ཅེས་པ་ལ་སོགས་པ་གསུངས་སོ། །ཉེ་བར་འཁོར་གྱིས་ཞུས་པ་
ལས། དམྱལ་བའི་འཇིགས་པ་ང་ཡིས་བསྟན་བྱས་ཏེ། །སེམས་ཅན་སྟོང་ཕྲག་དུ་མ་སྐྱོ་བྱས་ཀྱང་། །གང་དག་
- 83-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤི་འཕོས་ངན་སོང་དྲག་འགྲོ་བའི། །འགྲོ་བ་འདི་དག་ནམ་ཡང་ཡོད་མ་ཡིན། །གང་དག་རལ་གྲི་མདའ་ཆེན་
མཚོན་འབྱིན་པའི། །གནོད་པ་བྱེད་པ་ཡོད་པ་མ་ཡིན་ཏེ། །རྟོག་པའི་དབང་གིས་ངན་སོང་དེ་དག་ན། །ལུས་
ལ་འབབ་མཐོང་དེ་ན་མཚོན་ཆ་མེད། །སྣ་ཚོགས་ཡིད་དགའ་མེ་ཏོག་ཁ་བྱེ་ཞིང་། །གསེར་གྱི་ཁང་མཆོག་
འབར་བ་ཡིད་འོང་བ། །འདི་ན་དེ་ལའང་བྱེད་པ་འགའ་མེད་དེ། །དེ་དག་རྟོག་པའི་དབང་གིས་བཞག་པ་
ཡིན། །རྟོག་པའི་དབང་ གིས་འཇིག་རྟེན་རྣམ་བཏགས་ཏེ། །འདུ་ཤེས་འཛིན་པས་བྱིས་པ་རྣམ་པར་ཕྱེ། །
འཛིན་པ་འཛིན་མེད་དེ་ཡང་འབྱུང་བ་མིན། །ཡོངས་སུ་རྟོགས་པ་རྨི་ལམ་སྒྱུ་མ་བཞིན། །ཞེས་ངན་སོང་དང་
མཐོ་རིས་ཀྱི་འཇིག་རྟེན་ལ་སོགས་པ་ཐམས་ཅད་རྟོག་པས་བཏགས་པ་ཙམ་དུ་གསུངས་སོ། །གང་གི་
ཕྱིར་དེ་ལྟར་ཡིན་པ་དེའི་ཕྱིར་འཇིག་རྟེན་གསུམ་པོ་ན། སྡིག་པའི་སེམས་ལས་
འཇིགས་པའི་རྒྱུ་གཞན་འགའ་ཡང་མེད་དོ། །སྡིག་ པ་ ཐམས་ ཅད་ སེམས་ ཡིན་ པ་ དེ་ལྟར་
ཡིན་ན་སྦྱིན་པ་དང་ཚུལ་ཁྲིམས་ལ་སོགས་པའི་དགེ་བ་རྣམས་ལ་སེམས་ཡིན་མིན་ཇི་ལྟར་བལྟ་
བ་བྱ། སྦྱིན་པའི་ཕ་རོལ་ཏུ་ཕྱིན་པ་དེ་ནི་གཞན་སེམས་ཅན་གྱི་དབུལ་བ་ཐམས་ཅད་སེལ་ཏེ་
མེད་བར་བྱེད་པའི་ཚན་ཉིད་ཅན་ཡིན་ནོ་ཞེ་ན། ཕ་རོལ་ཏུ་ཕྱིན་པ་དྲུག་སེམས་ལ་རག་ལས་པ་
ལ་དྲུག་ལས་རེ་རེ་ལའང་ཕྱིའི་བྱེད་པས་རྫོགས་པར་འདོད་པ་དགག་པ་དང་ནང་གི་བྱེད་པས་རྫོགས་པར་
སྒྲུབ་པ་སྟེ་གཉིས་གཉིས་སྦྱར་ན། འགྲོ་བ་དབུལ་པོ་དང་། སེམས་ཅན་ལ་འཚེ་བ་དང་། ཁོང་འཁྲོ་བ་དང་
བྲལ་བ་ན་ཕར་ཕྱིན་སྔ་མ་གསུམ་རྫོགས་ཞེ་ན། གལ་ཏེ་འགྲོ་བ་རྣམས་ལ་སྦྱིན་པ་བྱིན་ཏེ་
དབུལ་བ་བོར་བར་བྱས་བས། སྦྱིན་པའི་ཕ་རོལ་ཏུ་ཕྱིན་པ་རྫོགས་པ་ཡིན་ན། ད་
དུང་ཡང་འགྲོ་བའི་དབུལ་བ་ཉེ་བར་མ་ཞི་སྟེ་འགྲོ་བ་བཀྲེན་པ་མང་དུ་ཡོད་ན་
སྔོན་གྱི། སྐྱོབ་པ་རྣམས་ཇི་ལྟར་སྦྱིན་པའི་ཕ་རོལ་ཏུ་ཕྱིན་པ་རབ་ཏུ་རྫོགས་པ་
ཡིན། འགྲོ་བ་ཐམས་ཅད་ཀྱི་དབུལ་བ་བོར་ཏེ་མེད་པས་སྦྱིན་པའི་ཕར་ཕྱིན་མ་ཡིན་ན་འོ་ན་ཇི་ལྟར་
འགྱུར་ཞེ་ན། ཡེ་ཤེས་རྨད་དུ་བྱུང་བ་ལས། སྦྱིན་པའི་ཕ་རོལ་ཏུ་གང་ཞེ་ན། འདི་ལྟ་སྟེ། བདོག་པ་ཐམས་
-84-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཅད་ འབྲས་ བུ་ དང༌ བཅས་ ཏེ་ གཞན་ ལ་གཏོང་ བར་སེམས་པའོ། །ཞེས་གསུངས་པ་ལྟར། བདོག་པ་
སྟེ་ཕྱི་དང་ནང་གི་དངོས་པོ་ཐམས་ཅད་སྦྱིན་པའི་འབྲས་བུ་དང་བཅས་ཏེ། ཆགས་
པ་མེད་པར་སྐྱེ་བོ་ཀུན་ལ་གཏོང་བའི་སེམས་ལས་དང་པོ་ས་གནས་རིམ་བཞིན་གོམས་པ་ས
་རབ་ཏུ་མཐར་སངས་རྒྱས་བར་མཚན་ཉིད་པ་ཡོད་པའི་ཕྱིར་ཕྱིན་པ་ཉིད་ཀྱིས། སྦྱིན་པའི་ཕ་
རོལ་ཏུ་ཕྱིན་པར་རྫོགས་པར་བློ་གྲོས་མི་ཟད་པར་བསྟན་པ་ལས་གསུངས་ཏེ། དེ་
ལྟ་བས་ན་དེ་ནི་སེམས་ཉིད་དོ། །སྦྱིན་པའི་ཕར་ཕྱིན་སེམས་ཡིན་པ་མ་ཟད་ཚུལ་ ཁྲིམས་ ཀྱི་
ཕ་རོལ་ཏུ་ཕྱིན་པ་ཡང་སེམས་ཉིད་གཙོ་བོ་ཡིན་ནོ་ཞེས་བྱ་རྒྱུ་མཚན་དེའི་ཕྱིར་བྱ་དང་
ཉ་དང་རི་དྭགས་ལ་སོགས་པ་རྣམས་ཡུལ་གང་ཞིག་ཏུ། དེ་དག་གསོད་པར་མི་
འགྱུར་བར་བསྐྲད་དེ་བསྐྱེད་པར་མི་ནུས་སོ། །བྱང་སེམས་རང་ཉིད་ཀྱིས་སྲོག་གཅོད་
པ་ དང་མ་བྱིན་པ་ལེན་པ་ལ་ སོགས་ པ་ ཁ་ན་མ་ཐོ་བ་ སྟེ་སྡིག་པ་མི་དགེ་བ་བཅུ་པོ་ཐམས་ཅད་
སློང་བའི་སེམས་ནི་ཐོབ་པ་ལས། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡིན་པར་
མདོ་ལས་བཤད་དོ། །སྦྱིན་པ་དང་ཚུལ་ཁྲིམས་མ་ཟད་བཟོད་པའི་ཕ་རོལ་ཏུ་ཕྱིན་པ་ཡང་
སེམས་ ལས་ རྫས་གཞན་ཐ་དད་པའི་ལུས་ཀྱི་བྱ་བ་དང་སེམས་ཅན་མི་སྲུན་པ་ཐམས་ཅད་གཞོམ་པས་
མ་ཡིན་ནོ་ཞེས་བཤད་པ་སེམས་ཅན་མི་སྐྲུན་པ་རྣམས་ནི་ནམ་མཁའ་བཞིན་དུ་
མཐའ་མེད་པས། དེ་དག་ཐམས་ཅད་གཞོམ་གྱིས་ཡོང་མི་ལོངས་ལ། རང་གི་ཁྲོ་
བའི་སེམས་འདི་གཅིག་པུ་བཅོམ་པར་བྱས་ན། དགྲ་བོ་དེ་དག་ཐམས་ཅད་ལྷན་
ཅིག་ཏུ་ཆོམས་པ་དང་འདྲའོ། །དཔེར་ན་ཚེར་མ་སོགས་ཀྱི་གནོད་པ་བསྲུང་བའི་
དོན་དུ་ས་སྟེང་འདི་དག་ཀོ་བས་གཡོགས་སུ་འདོད་ཀྱང་། དེ་སྙེད་ཅིག་ཀོ་བས་
གཡོགས་པར་ག་ལ་ལོངས། རང་གི་ལྷམ་མཐིལ་ཙམ་གྱི་ཀོ་བས་ནི། ས་སྟེང་
ཐམས་ཅད་ཀོ་བས་གཡོགས་པ་དང་འདྲའོ། །དཔེ་དེ་བཞིན་དུ་ཕྱི་རོལ་གྱི་དགྲ་ལ་
- 85 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པའི་དངོས་པོ་མང་། བདག་གིས་ཕྱིར་བཟློག་གིས་མི་ལངས་ཀྱི། བདག་
གི་སེམས་ཀྱི་ཁྲོ་བ་འདི་ཕྱིར་བཟློག་པར་བྱའི། གཞན་རྣམས་ཐམས་ཅད་བཟློག་
གོ་ཅི་ཞིག་དགོས། བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཚུལ་ཁྲིམས་སྲུང་བ་དང་ཐོས་བསམ་
བྱེད་པ་སོགས་དགེ་བའི་ལས་ལ་སེམས་དགའ་ནས་སྤྲོ་བའི་རང་བཞིན་ཡང་སེམས་ཉིད་གཙོ་
བོ་ཡིན་པར་བསྟན་པའི་ཕྱིར་བཤད་པ། དགེ་བའི་དམིགས་པ་ལ་བཏགས་ན་འགྲོ་ཞིང་བཞག་ན་
འདུག་པའི་བསམ་གཏན་གྱི་ཏིང་ངེ་འཛིན་ལ་སེམས་ཀྱི་འཇུག་པ་སྟེ་སེམས་ཀྱི་ཀུན་སློང་
གསལ་བ་གཅིག་བསྐྱེད་པའི་འབྲས་བུ་གང་། ཚངས་པ་ལ་སོགས་པའི་གནས་སུ་
སྐྱེ་བ་ཡིན་པ་ལྟར་བདེན་ཆེན་ཞིང་སྒྲུབ་ལས། དགེ་བ་རྒྱ་ཆེ་ཆུང་མིན། སེམས་བསྐྱེད་རྒྱ་ཆེ་ཆུང་ཡིན།
སེམས་བསྐྱེད་རྒྱ་ཆེན་ན་དགེ་བ་དེའང་རྒྱ་ཆེ། སེམས་བསྐྱེད་རྒྱ་ཆུང་ན་དགེ་བ་དེའང་རྒྱ་ཆུང་བ་ཡིན་ཞེས་སོ། །
ལུས་དང་ངག་བཅས་པས་འབད་པའི་འབྲས་བུ་ཡང་། སེམས་ཀྱི་སྤྱོད་པའམ་སྤྲོ་བ་ཞན་
པས་ན་དེ་ལྟར་འཐོབ་པ་མིན་ནོ། །བསམ་གཏན་གྱི་ཕ་རོལ་ཏུ་ཕྱིན་པ་ཡང་ལུས་
ངག་མ་ཡིན་པ་ སེམས་ཉིད་ གཙོ་བོ་ཡིན་ པར་ བཤད་ པ། ངག་གི་བཟླས་བརྗོད་དང་ནི་
ལུས་ཀྱི་དཀའ་ཐུབ་ཀུན། ཡུན་རིང་པོའི་དུས་སུ་སྤྱད་པར་བྱས་ཀྱང་། སེམས་
གཞན་དུ་གཡེངས་བཞིན་པས་བྱས་པ་ནི། དེ་ཁོ་ན་ཉིད་རིག་པ་བཅོམ་ལྡན་འདས་
ཀྱིས་དོན་མེད་པར་གསུངས་བཅོམ་ལྡན་འདས་ཀྱིས་ཇི་ལྟར་གསུངས་ཞེ་ན། ཏིང་ངེ་
འཛིན་སྡུད་པའི་མདོ་ལས། དགེ་སློང་དག་ཞེས་བོད་པའི་ཚིག་མཛད་ནས་གཟུགས་མཛེས་པ་
སོགས་འདོད་ པའི་ཡོན་ཏན་ལ་ སེམས་ གཡེང་ བའི་ སྒོ་ནས་སྨྱུང་གནས་བླངས་པ་ལྟ་བུ་དཀའ་
ཐུབ་དང་མདོ་ལུང་བློ་ལ་འཛིན་པའི་ཁ་ཏོན་དང་བཟླས་བརྗོད་ལ་སོགས་པ་ནི་འབྲས་བུ་མེད་
པར་ འགྱུར་རོ་ཞེས་སོགས་གསུངས་སོ། །སེམས་ཡེངས་པའི་དཀའ་ཐུབ་དང་ཁ་ཏོན་སོགས་
ལ་འབྲས་བུ་མེད་ཅེས་གསུངས་པ་དེ་ཡང་དཔེར་ན་མི་བླུན་པོ་བ་ལང་དངོས་མིན་ཡང་བ་ལང་ཞེས་བརྗོད་
-86-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
པ་དང་། བུད་མེད་ཀྱི་སྐད་པ་མེད་མིན་ཀྱང་སྐད་པ་ཕྲ་བས་སྐད་མེད་མ་ཞེས་བརྗོད་པ་ལྟ་བུ་འབྲས་བུ་ཆུང་
ཞིང་དམན་པ་ལ་དགག་སྒྲ་མཛད་ནས་འབྲས་བུ་མེད་ པར་ བཏགས་ པའོ། །ཕར་ཕྱིན་གཞན་
ལྔ་པོ་མ་ཟད་ཤེས་རབ་ཀྱི་ཕ་རོལ་ཏུ་ཕྱིན་པ་ཡང་སེམས་ལ་རག་ལས་པ་ཉིད་ཡིན་ནོ་ཞེས་
བཤད་པ། འཁོར་བའི་འཇིགས་པས་སྐྲག་པ་གང་གིས་ཆོས་རྣམས་ཀྱི་གཙོ་བོ་
མཆོག །བྱིས་པའི་སྤྱོད་ཡུལ་ལས་འདས་པའི་སེམས་ཀྱི་གསང་བ་ཆོས་ཐམས་
ཅད་རང་བཞིན་མེད་པའི་མཚན་ཉིད་ཅན་འདི་མ་ཤེས་ན། བདེ་བ་ཐོབ་པ་དང་
སྡུག་བསྔལ་གཞོམ་པར་འདོད་ཀྱང་། དེ་དག་དོན་མེད་པའི་བྱ་བ་གྱི་ནར་འཁྱམས་
པ་ཡིན་ནོ། །དགེ་སྡིག་ཐམས་ཅད་སེམས་ལ་ རག་ལས་པའི་ཚུལ་རྒྱས་པར་བསྟན་ཟིན་ནས་དེ་དག་
གི་མཇུག་བསྡུ་བ་ནི། ཉེས་པ་སྤངས་བ་དང་ཡོན་ཏན་བསྒྲུབ་པ་སེམས་ལ་རག་ལས་པ་དེ་ལྟ་བས་
ན་བདག་གི་སེམས་འདི་ནི། བླང་དོར་གྱི་གནས་མི་བརྗེད་པའི་དྲན་པས་ལེགས་
པར་བཟུང་བ་ དང་ ལུས་སེམས་ ལ་ ཡང་ ཡང་ བརྟགས་ པའི་ཤེས་ བཞིན་གྱིས་
ལེགས་པར་བསྲུང་བར་བྱ་ཞིང་། སེམས་བསྲུང་བ་ཉིད་མི་དགེ་བ་བརྟུལ་ཞིང་དགེ་བ་ལ་
ཞུགས་པ་རྣམས་ཀྱི་གཙོ་བོ་ཡིན་པས་དེ་མ་གཏོགས་པ། བརྟུལ་ཞུགས་མང་པོ་གཞན་
གྱིས་བདག་ཅི་ཞིག་བྱ། ལ་ གོང་དུ་བཤད་པ་དེ་ ལྟར་ དགེ་སྡིག་ཐམས་ ཅད་ སེམས་ ལ་
རག་ལས་ པའི་ཚུལ་ཡང་དག་པར་ཤེས་པར་བྱས་ནས་ འདོད་ཡོན་ལ་ཡོང་བའི་རྐྱེན་གྱིས་སེམས་
མི་སྐྱེད་པ་བརྟན་པར་བྱ་བའི་དཔེ་བརྗོད་པ་རྨ་ཅན་གྱི་གང་ཟག་ཞིག་སྒོ་གསུམ་གྱི་སྤྱོད་པ་མ་
བསྡམས་པའི་དམུ་རྒོད་སྤྱོད་པ་ཐུག་ཐུབ་ཏུ་གནས་པའི་མ་གྲངས་གྲོལ་མ་གྲངས་གྲོལ་བ་
ཞེས་པ་ན་ཀོང་སྟོན་གྱིས་མཉམ་པར་མ་བཞག་ཅིང་སེམས་གཡེང་བའི་སྐྱེ་བོ་ཞེས་དང་། ཐོགས་མེད་
ཀྱིས། ཡིད་གཡེངས་ཤིང་སྤྱོད་ལམ་མ་བསྡམས་པའི་ཁྲོད་གསུངས། ས་བཟང་ནི་མ་དྲངས་ཞེས་བཅོས་
ཏེ་སྐྱེས་བུ་ དམ་ པས་ མ་ དྲངས་ ཤིང་ སྤྱོད་ ལམ་ ལེགས་ པར་ མ་ བསྡམས་ པས་ གྲོལ་ བའི་ དམུ་རྒོད་ མང་
- 87 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོའི་ཁྲོད་གསུངས་བའི་ཁྲོད་དུ་གནས་ན། ཤིན་ཏུ་བསྒྲིམས་ཏེ་རྨ་ཡི་བག་བྱེད་པ་
བཞིན། སེམས་གཡེང་བའི་རྐྱེན་སྐྱེ་བོ་ངན་པའི་ཁྲོད་ན་གནས་པས་ཀྱང་།
སེམས་ཀྱི་རྨ་འདི་རྟག་ཏུ་བསྲུང་བར་བྱའོ། །ལུས་ཀྱི་རྨ་ཡི་སྡུག་བསྔལ་ཆུང་ངུ་
ཡིས། སྐྲག་པའང་རྨ་ཡི་རྐྱེན་གྱིས་བག་ཡོད་པར་བྱེད་ན། བསྡུས་འཇོམས་ཀྱི་རི་
བོས་ལུས་འཇོམས་པར་བྱེད་པ་ལ་སྐྱག་པ་དག །སེམས་ཀྱི་རྨ་ལྟ་ཞིག་ཅིས་མི་
བསྲུང་སྟེ་སྲུང་བར་བྱའོ། །དེའང་དྲན་ཤེས་གཉིས་དང་ལྡན་པའི་སྒོ་ནས་རང་གི་སེམས་བསྲུང་
བའི་སྤྱོད་པ་འདི་འདྲ་བས་རྒྱུན་དུ་གནས་པར་བྱེད་ན། ཞེ་སྡང་སྐྱེ་བའི་ཡུལ་སྐྱེ་བོ་ངན་པ་
སྲིན་པོ་ལྟ་བུའི་ཁྲོད་ན་གནས་སམ། ཆགས་པ་སྐྱེ་བའི་ཡུལ་འདོད་པའི་སྒྱུ་བརྩལ་དུ་མས་སྐྱེས་བུ་
རྣམས་བསླུ་བར་བྱེད་པའི་བུད་མེད་ཀོང་སྟོན་གྱིས་སྐྱེས་པ་བསླུ་བའི་སྒྱུ་ཐབས་སུམ་ཅུ་རྩ་གཉིས་དང་ལྡན་
པ་རེག་པ་ཙམ་གྱིས་དྲང་སྲོང་མངོན་པར་ཤེས་པ་ལྔ་དང་ལྡན་པའི་མཐུ་ཡང་ ཉམས་པའི་བུད་མེད་ཅེས་
གསུངས་སོ། །ལྷའི་བུ་མོ་ལྟ་བུའི་ཁྲོད་ན་གནས་ཀྱང་རུང་སྟེ། སྡོམ་པ་ལ་བརྩོན་པའི་
སེམས་ཀྱི་ངང་བརྟན་པ་ ས་བཟང་ཀོང་སྟོན་ཐོགས་མེད་རྣམས་ཀྱིས་བརྟན་པ་སྟེ་བག་ཡོད་ཉམས་པར་
མི་འགྱུར་རོ་ཞེས་གསུངས་སོ། །ཉིད་ཉམས་པར་མི་འགྱུར་རོ། །བདག་གི་ཆོས་གོས་དང་
གསེར་དངུལ་ཇ་དར་ལ་སོགས་པའི་རྙེད་པ་དང་གུས་པས་ཕྱག་བྱ་བ་ལ་སོགས་པའི་
བཀུར་སྟི་དང་། གཅེས་པར་སྐྱོང་བའི་ལུས་དང་འཚོ་བའི་སྲོག་ཀྱང་མེད་པར་བླ་ཞིང་།
དེར་མ་ཟད་སེམས་སྲུང་བ་དང་མ་འབྲེལ་བའི་ལུས་དང་ངག་གི་དགེ་བ་གཞན་ཡང་ཉམས་བླ་
མི། སེམས་ཀྱི་དགེ་བ་ནི་ནམ་ཡང་ཉམས་པར་མི་བྱའོ། །སེམས་བསྲུང་བར་འདོད་
པ་རྣམས་ལ་ནི། བླང་དོར་གྱི་གནས་མི་བརྗེད་པའི་དྲན་པ་དང་ནི་རང་གི་ལུས་དང་
ངག་དང་སེམས་ལ་ཡང་ཡང་བརྟག་པའི་ཤེས་བཞིན་དག །སྒོ་ཐམས་ཅད་ནས་འབད་
པས་སྲུངས་ཤིག་ཅེས། བདག་ནི་དེ་ལྟར་བསྲུང་བའི་ཕྱིར་ཐལ་མོ་སྦྱར་རོ། །གླང་
-88-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཐང་པས། སྤྱོད་ལམ་ཀུན་ཏུ་རང་རྒྱུད་ལ། །རྟོག་ཅིང་ཉོན་མོངས་སྐྱེས་མ་ཐག །བདག་གཞན་མ་རུང་བྱེད་
པས་ན། །བཙན་ཐབས་གདོང་ནས་བཟློག་པར་བྱ། །ཞེས་སོ། །དྲན་ཤེས་ལ་འབད་དགོས་པའི་རྒྱུ་མཚན་དེ་
ཅིའི་ཕྱིར་ཞེ་ན། ནད་ཀྱིས་ལུས་རྣམ་པར་དཀྲུགས་པའི་མི་དག་ནི། འགྲོ་བ་ལ་
སོགས་པའི་ལས་རྣམས་ཀུན་ལ་མཐུ་མེད་པ། དེ་བཞིན་དུ་དྲན་ཤེས་མེད་པར་
གྱུར་ཏེ་རྨོངས་པས་སེམས་དཀྲུགས་པ་ན། ཐོས་པ་ལ་སོགས་པའི་ལས་རྣམས་
ཀུན་ལ་མཐུ་མེད་དོ། །ཤེས་བཞིན་མེད་པའི་སེམས་དང་ལྡན་པའི། ཐོས་པ་དང་
བསམ་པ་དང་སྒོམ་པ་ཅི་ལྟར་བྱས་ན་ཡང་། དཔེར་ན་གློ་རྡོལ་བའི་བུམ་པའི་ཆུ་
ཐམས་ཅད་ཕྱིར་ཟག་པ་དེ་བཞིན་དུ། དྲན་པ་ལ་ནི་ཐོས་སོགས་དེ་དག་ནམ་ཡང་
མི་གནས་ སོ། །ཚུལ་ཁྲིམས་ཆུད་ཟ་བའི་ཚུལ་ནི་མང་དུ་ཐོས་ པ་ རྐྱེན་དམ་པ་ཐོས་པ་དང་ལྡན་
ཞིང་དད་པ་རྒྱུ་དམ་པ་དད་པ་ཅན་དག་ནི། བསླབ་པ་ལ་གུས་པས་བརྩོན་སྦྱོར་བ་དམ་པ་
བརྩོན་འགྲུས་པ་ལྷུར་ལེན་པ་དུ་མ་མང་། ཤེས་བཞིན་མེད་པའི་སྐྱོན་ཆགས་ པའམ་
གནས་པས། ལྟུང་བའི་རྙོག་པ་དང་བཅས་པར་འགྱུར་རོ། །སྔོན་བསགས་ཀྱི་དགེ་བ་
འཇོམས་པའི་ཚུལ་ནི་ཤེས་བཞིན་མེད་པའི་ཉོན་མོངས་པའི་ཆོམ་རྐུན་ དག །རང་གི་རྒྱུད་
སྲུང་བར་བྱེད་པའི་དྲན་པ་ཉམས་པའི་རྗེས་སུ་འབྲང་བས། བསོད་ནམས་དག་ནི་
ཉེ་བར་བསགས་ཀྱང་། ཐམས་ཅད་རྐུན་པོས་འཕྲོག་པ་བཞིན་དུ་ཟད་པར་བྱས་
ནས་ངན་འགྲོར་འགྲོའོ། །ཕྱིས་ཀྱི་དགེ་རྩ་འཕྲོག་ཅིང་གེགས་བྱེད་པའི་ཚུལ་ནི་དྲན་པའི་སྲུང་མ་མེད་
ན་ཉོན་མོངས་པའི་ཆོམ་རྐུན་གྱི་ཚོགས་འདི་ཡིས་ནི། གླགས་ལྟ་བ་དང་གནོད་པའི་
སྐབས་ཚོལ་བར་བྱེད་པ་སྟེ། དྲན་ཤེས་ཉམས་པའི་སྐབས་སུ་གླགས་རྙེད་ པར་གྱུར་ནས་
དགེ་ བའི་ ནོར་ ཇི་སྙེད་བསགས་པ་ཐམས་ཅད་འཕྲོག་ཅིང་ མེད་ པར་ བྱས་ན། བདེ་
འགྲོའི་སྲོག་ཀྱང་འཇོམས་པར་བྱེད་དོ། །དྲན་པ་ཉམས་ན་ཉེས་པ་མང་པོ་ཡོད་པ་དེ་ལྟབས་
- 89 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་དྲན་པ་འདི་ ནི་ཡིད་ཀྱི་མཁར་སྒོ་ཉོན་མོངས་ པའི་ ཆོམ་རྐུན་བསྲུང་ བའི་ དོན་ དུ་ བཞག་ནས།
གུད་དུ་སྟེ་གཞན་དུའམ་ཐ་དད་པར་དུས་ནམ་ཡང་མི་བཏང་ངོ༌། །གལ་ཏེ་བག་མེད་པའི་
དབང་གིས་རེ་ཞིག་ཡུལ་གཞན་དུ་སོང་ནའང་དེའི་ཚེ་ཉོན་མོངས་པ་སྐྱེས་ནས་འབྲས་བུ་
ངན་འགྲོའི་གནོད་པ་དག །དྲན་པར་བྱས་ཏེ་སླར་ཡང་བཀུག་ནས་ཉེ་བར་བཞག་གོ།
འོ་ན་ཉོན་མོངས་པ་སྲུང་བའི་དྲན་པ་དེ་གང་ལས་སྐྱེ་ཞེ་ན་བླ་མ་དང་ནི་འགྲོགས་པ་ལས་སྐྱེ་བ་
དང༌། མཁན་པོས་རྗེས་སུ་བསྟན་པ་བཞིན་བསྒྲུབས་པས་སྐྱེ་པ་དང་། དེ་དག་
གིས་ཁྲེལ་བའི་འཇིགས་པས་སྐལ་ལྡན་བསླབ་པ་ལ་གུས་པར་བྱེད་པ་རྣམས་ལ།
དྲན་པ་བདེ་ བདེ་ ནི་ དཀའ་ ཚེགས་ མེད་ པ་བླག་བླག་ ནི་ མྱུར་ བའོ་ཉིད་དུ་སྐྱེའོ། །རང་ཉིད་
གཅིག་པུ་དབེན་པར་གནས་པའི་ཚེ་ཡང་སངས་རྒྱས་དང་བྱང་ཆུབ་སེམས་དཔའ་
དག །དུས་ཀུན་ཏུ་ཤེས་བྱ་ཐམས་ཅད་ལ་ཐོགས་པ་མེད་པའི་གཟིགས་པར་ལྡན་
པ༑ དེ་དག་ཐམས་ཅད་ཀྱི་སྤྱན་སྔ་ན། མིག་ ལྡན་ གྱི་དྲུང་ དུ་ ལོང་བ་བཞིན་རྟག་པ་སྟེ་རྒྱུན་མི་
འཆད་པར་བདག་ནི་གནས་སོ་ཞེས། དེ་ལྟར་བསམས་ནས་ བདག་དགེ་སློང་ཡིན་པས་ཉེས་
པ་མི་རུང་ངོ་སྙམ་པ་ལྟ་བུ་བདག་གི་དབང་དུ་བྱས་ཏེ་སྲོག་གཅོད་སོགས་ཁ་ན་མ་ཐོ་བའི་སྡིག་པ་
ལ་འཛེམ་པའི་ངོ་ཚ་ཤེས་པ་དང་། བསླབ་པ་ལ་གུས་པ་དང་ ཉེས་པ་བྱས་ན་དགེ་བའི་
བཤེས་གཉེན་ལྟ་བུ་ཐུགས་ཁྲེལ་འགྲོ་སྙམ་པའི་གཞན་གྱི་དབང་དུ་བྱས་ཏེ་བཅས་རང་གི་ཁ་ན་མ་
ཐོ་བ་ལ་འཛེམ་བའི་འཇིགས་པ་དང་ལྡན་པ་དེ་བཞིན་དུ་མནོས་ཏེ་གནས་པར་གྱིས
ཤིག་དང་དྲན་པ་བདེ་བླག་སྐྱེ་ཉིད་དུ་སྐྱེ་ཞེས་སྦྱར་རོ། །དེ་ལྟར་གནས་པ་དེས་ནི་དྲན་པ་ཙམ་སྐྱེ་བ་
མ་ཟད་རྗེས་དྲན་དྲུག་གི་ནང་ཚན་ སངས་རྒྱས་རྗེས་སུ་དྲན་པ་ ཞེས་བྱ་བའི་ཡོན་ཏན་ཕུན་སུམ་ཚོགས་
པའང་། གང་ཟག་དེ་ལ་ཡང་དང་ཡང་དུ་འབད་པ་མེད་པར་འབྱུང་ངོ༌། །གང་གི་ཚེ་
བླང་དོར་གྱི་མི་བརྗོད་པའི་དྲན་པ་ཡིད་ཀྱི་ཁང་པའི་སྒོ་ཁར་བཞག་ནས། ཉོན་མོངས་པའི་ཆོམ་
-90-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
རྐུན་གྱི་ཚོགས་འཇུག་པ་ཕྱིར་བཟློག་སྟེ་བསྲུང་བའི་དོན་དུ་གནས་གྱུར་པ། དེ་ཚེ་
སྒོ་གསུམ་གྱི་ཀུན་སྤྱོད་ལ་བརྟགས་པའི་ཤེས་བཞིན་ཡང་འབད་པ་མེད་པར་འོང་བར་འགྱུར་
ཞིང་བླ་མ་དམ་པ་དང་ཀོང་སྟོན་རྣམ་གཉིས་ནི། དེ་ཚེ་རྩོལ་མེད་དུ་ཤེས་བཞིན་མ་བྱུང་བའང་ནང་དུ་འོང་
བར་འགྱུར་ཞིང་། གཞན་དུ་སོང་བ་དག་ཀྱང་ཕྱིར་འོང་བར་འགྱུར་ལ། བྱུང་བའང་ཕྱིར་མི་ལྡོག་པར་བརྟན་
པར་འགྱུར་རོ་ཞེས་གསུངས་སོ། །ས་བཟང་ཡང་། དེ་ཚེ་སྒོ་གསུམ་གྱི་སྤྱོད་པ་ཤེས་བཞིན་དུ་འཇུག་པའང་
ངང་གིས་འོང་བར་འགྱུར་ཞིང༌། ལན་གཅིག་གཞན་དུ་སོང་བ་དག་ཀྱང་ཕྱིར་ནང་དུ་འོང་བར་འགྱུར་ཏེ།
བྱུང་ནས་བརྟན་པར་འགྱུར་བ་ལ་སོགས་པའོ་གསུངས། ཐོགས་འགྲེལ་ལས། དེ་ཚེ་ཤེས་བཞིན་ཡང་འབད་
མེད་དུ་འོང་བར་འགྱུར་ཞིང་སོང་བ་སྟེ་སྔར་མེད་པ་དག་ཀྱང་སླར་འོང་བར་འགྱུར་རོ་ཞེས་གསུངས་སོ། །
དྲན་པ་སོང་བ་སྟེ་སྔར་ཡོད་ཉམས་པ་དག་ཀྱང་ཕྱིར་འོང་བར་འགྱུར་རོ། །རེ་ཞིག་བྱ་བ་
གང་ལ་ཡར་འཇུག་པའི་དང་པོར་རང་གི་སེམས་ལ་བརྟགས་ནས་སེམས་དེ་ཆགས་
སྟངས་སོགས་ཉོན་མོངས་པ་ཅན་དུ་འདུག་ན་འདི་འདྲ་བའི་སེམས། འདི་ནི་འཁོར་བའི་
སྡུག་བསྔལ་སྣ་ཚོགས་བསྐྱེད་པས་སྐྱོན་དང་བཅས་པ་ཡིན་ཞེས་ཤེས་པར་བྱས་ནས། དེ་ཚེ་
བདག་གིས་ ལུས་ ཀྱིས་འགྲོ་འོང་སོགས་ལས་ སུ་ མི་ བྱ། ངག་ གིས་གཏམ་བཟང་ངན་གང་ཡང་
སྨྲ་བར་མི་བྱ། སེམས་འཇིག་རྟེན་ཆོས་བརྒྱད་ཀྱི་རྣམ་རྟོག་གིས་མི་གཡོ་བར་ཤིང་བཞིན་
དུ། གཉེན་པོ་ཟུངས་སྟེ་ཚུགས་ཐུབ་པར་ནི་སྒོ་གསུམ་ གྱི་ སྤྱོད་པ་ཉོན་མོངས་པ་ དེས་མི་གཡོ་བར་
གནས་པར་བྱའོ། །དེའང་དགོས་པའི་དོན་མེད་པར་གཡེང་བར་གྱུར་པའི་ལྟ་བ་ནི།
དུས་ནམ་དུ་ཡང་བདག་གིས་མི་བྱ་སྟེ། སྤང་བླང་གི་གནས་ལ་ངེས་པར་སེམས་
པས་རྟག་ཏུ་ནི། མིག་ནི་གཉའ་ཤིང་གང་ཙམ་དུ་ཕབ་སྟེ་བལྟ་བར་བྱ། ཧ་ཅང་སྐྱོ་
ན་ལྟ་བ་ངལ་བསོ་ཞིང་ཁམས་སངས་བའི་ཆེད་དུ་ནི། རེས་འགའ་ཕྱོགས་དང་ཕྱོགས་
སུ་ཡང་བལྟ་བར་བྱ། སྐྱེ་བོ་འགའ་ཞིག་མིག་ལམ་དུ་སྣང་བར་གྱུར་ན། དེ་ལ་
- 91 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགའ་ཞིང་འཛུམ་པའི་མིག་གིས་བལྟས་ནས་ངག་གིས་ཁྱོད་འདིར་འོང་ ངམ་བྱོན་པ་བ་ལེགས་སོ་
ཞེས་ སྙན་པོའི་ཚིག་དག་བརྗོད་པར་བྱའོ། །ལམ་དུ་འགྲོ་བ་ན་ཆོམ་རྐུན་དང་བགྲོད་དཀའ་
སླ་ཉམ་ང་བའི་གནས་ལ་སོགས་པའི་འཇིགས་པ་ཡོད་མེད་བརྟག་པའི་ཕྱིར། ལན་ཡང་
དང་ཡང་དུ་རྒོད་བག་གི་སྤྱོད་ལམ་སྤང་སྟེ་རིམ་པ་ལྟར་ཕྱོགས་བཞིར་བལྟ་ ཞིང་། ངལ་བསོ་
བའི་ཚེ་ནའང་ཁ་ནི་སྔར་འོང་བའི་ཕྱོགས་སུ་ཕྱིར་བསྟས་ནས། རྒྱབ་ཀྱི་ཕྱོགས་སུ་གནོད་
པ་ཡོད་དམ་མེད་ཅེས་བལྟ་བར་བྱ། མདུན་དང་རྒྱབ་ཏུ་བླ་མ་དམ་པས་འདི་མཉམ་བཞག་
བསྲུང་བའི་དོན་དུ་ཡིན་གསུངས་གཡང་ས་ཆོམ་རྐུན་དང་གཅན་གཟན་ལ་སོགས་པའི་གནོད་པ་
ཡོད་མེད་བརྟགས་པར་བྱས་ནས། གནོད་པ་མེད་པ་ན་འགྲོ་འམ་ཡང་ན་གནོད་པ་
འབྱུང་གིས་དོགས་ན་སླར་འོང་བར་བྱ་སྟེ་ཆོས་ལྡན་གྱི་ལུས་འཇིགས་ལས་བསྲུང་དགོས་སོ། །
དེ་ལྟར་སྤྱོད་ལམ་གྱི་གནས་སྐབས་ཐམས་ཅད་དུ། དགོས་པ་ཤེས་པར་བྱས་ནས་
སྤྱད་པར་བྱའོ། །སྤྱོད་ལམ་བཞི་ལས་ སྤྱོད་ལམ་གང་ཡང་རུང་བ་ཞིག་ལ་ལུས་
ཀྱིས་འདི་ལྟར་གནས་པར་བྱ་ཞེས། བྱ་བ་ཉེ་བར་བསྡོགས་པ་སྟེ་བརྩམས་པར་
བྱས་ནས་དེ་ནས་ནི། སྐབས་ དང་ སྐབས་ སུ་ བདག་ གི་ལུས་འདི་ཇི་ལྟ་ བུར།
གནས་པ་ཡིན་ཞེས་ལུས་ལ་བལྟ་བར་བྱ་སྟེ་སྔར་གྱི་གནས་སྐབས་ལས་གཞན་དུ་འགྱུར་ན་སླར་
ཡང་ དགེ་བ་ལ་སྦྱར་བར་བྱ་ཚོམས་ལས། གཞན་གྱི་སྐྱོན་ལ་མི་རྟག་ཅིང་། །གཞན་གྱི་བྱས་དང་མ་བྱས་
མིན། །བདག་ཉིད་ཀྱིས་ནི་རིགས་པ་དང་། །མི་རིགས་པ་ལ་བརྟག་པར་གྱིས། །ཞེས་སོ། །ཡང་སེམས་
ཀྱི་གླང་ཆེན་མྱོས་པ་ནི། བདག་ བྱང་ སེམས་ རང་ རང་ དང་གཞན་སེམས་ ཅན་ ཐམས་ ཅད་
ལ་འདི་ཕྱི་ཐམས་ཅད་ཕན་པའི་མཚན་ཉིད་ཅན་གྱི་དམ་པའི་ཆོས་ལ་སེམས་པའི་ཀ་ཆེན་
ལ༑ ཐོག་མར་དྲན་པའི་ཐག་པས་ཇི་ལྟར་བཏགས་པ་དེ་ཕྱིས་ཀྱང་ལོག་པའི་ལམ་གཞན་དུ་མི་
འཆར་བར། དེ་ ལྟར་འབད་ པ་ སྣ་ ཚོགས་ པ་ ཀུན་ གྱིས་ བརྟག །ཅི་ནས་ཀྱང་
92



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
དམིགས་པ་ལ་སེམས་རྩེ་གཅིག་པའི་ནི་ཏིང་འཛིན་ལ་བརྩོན་པ་ནི། སྐད་ཅིག་
གཅིག་ཀྱང་དམིགས་པ་ལས་གཞན་དུ་མི་འཚོར་བར། བདག་གི་ཡིད་འདི་ད་ལྟ་
གར་སྤྱོད་ཅེས། དེ་ལྟར་ཡིད་ལ་ཡང་སོ་སོར་བརྟག་གོ །མེ་ཆུ་དང་དགྲ་ལ་སོགས་
པའི་ འཇིགས་ པ་ དང༌ ཡར་དཀོན་ མཆོག་ ལ་ མཆོད་ པ་ དང་མར་སློང་མོ་ལ་སྦྱིན་པ་ལ་
སོགས་ པའི་ དགའ་སྟོན་ དང༌ དེ་བས་དོན་ཆེ་བ་སེམས་ཅན་གྱི་དོན་དང་གཙུག་ལག་ཁང་
བཞེངས་པ་ལྟ་བུའི་གནས་སྐབས་ལ་སོགས་པ་དང་འབྲེལ་བར་གྱུར་པ་ན། གལ་ཏེ་དབང་
པོའི་སྒོ་ཤིན་ཏུ་བསྡོམས་ཏེ་སྤྱོད་ལམ་དེ་ལྟ་བུ་གནས་པར་མི་ནུས་ན་དེའི་ཚེ་ཅི་བདེར་བྱ་སྟེ།
མིག་གིས་གཡས་གཡོན་དུ་བལྟ་བ་སོགས་སྤྱོད་ལམ་མ་བསྡམས་ཀྱང་ལྟུང་ བ་ དང་ བཅས་ པར་ མི་
འགྱུར་ རོ། །དེའི་རྒྱུ་མཚན་འདི་ལྟར་ སྤྱིར་སྦྱིན་པ་ལས་ཚུལ་ཁྲིམས་མཆོག་ཏུ་གསུངས་ཀྱང་གཏན་པ་
མེད་པའི་མཆོད་སྦྱིན་ལྟ་བུའི་སྦྱིན་པ་རྒྱ་ཆེན་པོ་བྱེད་པའི་དུས་དག་ཏུ། དེ་ ཉིད་ གཙོ་བོར་
གྱུར་པས་ཚུལ་ཁྲིམས་ཀྱི་བསླབ་པ་ཕྲན་ཚེགས་རྣམས་ནི་གལ་ཏེ་མི་ནུས་ན་བཏང་
སྙོམས་སུ་བཞག་པར་བློ་གྲོས་མི་ཟད་པའི་མདོ་ལས་གསུངས་སོ། །དང་པོར་ལེགས་
པར་བརྟག་ནས་ཐོས་པ་ལ་སོགས་པ་གང་ཞིག་བྱེད་པར་བསམ་པས་བསྒྲུབ་པར་བསམས་
ཏེ་སྦྱོར་བས་བྱ་བར་བརྩམས་པ་ན། བྱ་བ་དེ་མ་འགྲུབ་ཀྱི་བར་དུ་དེ་ལས་གཞན་པ་ཉིད་དུ་
མི་བསམ་ཏེ། སྔ་མ་དེར་གཏད་པ་ཡི་བསམ་པ་ཡིས། དང་པོ་བརྩམས་པའི་བྱ་བ་དེ་ཉིད་
རེ་ཞིག་སྟེ་ཐོག་མར་བསྒྲུབ་པར་བྱ། སྔ་མ་དེ་ཟིན་ནས་གཞན་བསྒྲུབ་པར་བྱེད་པ་དེ་ལྟར་ན་
ནི་སྔ་ཕྱི་ཀུན་ལེགས་པར་མཐར་ཕྱིན་པར་བྱས་པར་འགྱུར་གྱི། དེ་ལས་གཞན་དུ་ སྔ་མ་མ་
གྲུབ་ནས་ཕྱི་མ་ལ་ཞུགས་ན་གཉིས་ཀ་འགྲུབ་པར་མི་འགྱུར་རོ། །གང་ལ་ཡང་མི་ཤེས་
བཞིན་ དུ་ འཇུག་ པའི་ རྩ་ཉོན་གཏི་མུག་གི་ཆར་གཏོགས་པའི་ཤེས་བཞིན་མ་ཡིན་པའི་ཉེ་
བའི་ཉོན་མོངས་ པའང་། དེ་ལྟར་ན་ནི་འཕེལ་ བར་མི་འགྱུར་ རོ། །བྲེ་མོའི་སྟེ་
- 93 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲེལ་མེད་ཀྱི་གཏམ་ནི་སྣ་ཚོགས་པ་དང་། མིག་འཕྲུལ་དང་བྲོ་གར་ལ་སོགས་པ་ངོ་
མཚར་བའི་ལྟད་མོ་རྣམ་པ་མང་པོ། ཀུན་ལ་ བདག་ ཉིད་ ཀྱི་སྒོ་གསུམ་འཇུག་པར་
གྱུར་པ་ན། དེ་དག་ལ་ཞེན་ཅིང་ཆགས་པར་སྤང་ནས་བག་ཡོད་པར་གནས་པ་བར་བྱ། དེ་
ཡང་རང་དགེ་སློང་མིན་ཡང་དོན་ནམ་དགོས་པ་མེད་པའི་ས་རྐོ་བ་དང་རྩྭ་གཅོད་པ་དང་།
ས་རིས་འདྲི་བ་དང་ཕུར་བ་འབྱིན་གདེབ་ལ་སོགས་པ་བྱེད་པར་གྱུར་ན། བདེ་བར་
གཤེགས་ པས་དེ་དག་མི་བྱ་པའི་བསླབ་པ་ བཅས་པ་དང་རང་གི་ཁས་བླངས་པ་རྣམས་དྲན་ པར་
བྱས་ནས། ལྟུང་བའི་ཉེས་དམིགས་ལ་སྐྲག་པས་དེ་ཡི་མོད་ལ་མྱུར་དུ་དོར་རོ། །གང་གི་
ཚེ་ལུས་བསྐྱོད་པར་འདོད་པར་གྱུར་ཏམ། ངག་གི་གཏམ་སྨྲ་བར་འདོད་པར་གྱུར་
ན་ཡང་། དེ་དག་གི་དང་པོར་ ཀུན་སློང་དགེ་མི་དགེ་གང་ཡིན་ཞེས་རང་གི་སེམས་ ཀྱི་གནས་
སྐབས་ལ་བརྟགས་པར་བྱས་ནས། བརྟན་པས་རིགས་ཤིག་འཐད་པ་དག་ལྡན་
པར་བྱའོ། །ཉེས་སྤྱོད་འབྱུང་བའི་སྒོ་ཉེར་བདུན་པོ་འདི་རྣམས་ཤེས་པར་བྱས་ནས། རང་ཉིད་དེའི་དབང་
དུ་ མི་ འགྲོ་བར་ བྱས་ན། རྩ་ བ་ དང་ ཡན་ ལག་ གི་ ལྟུང་བས་མི་གོས་པར་གསུངས་པས། དེས་བཤད་པ་ནི།
དུས་གང་གི་ཚེ་རང་གི་ཡིད་སྡུག་པ་ལ་ ཆགས་ ༡པ་ དང་། མི་ སྡུག་ པ་ ལ་ ཁྲོ་ བར་
༢འདོད་པ་དེ་ཡི་ཚེ། ལུས་ལས་སུ་མི་བྱ་ངག་སྨྲ་བར་མི་བྱ། སེམས་ཤིང་བཞིན་དུ་
ནི་གནས་པར་བྱའོ། །སྔར་ ཚེ་སྟོད་ལྟ་བུ་འདོད་ཡོན་ ཟས་གོས་བཟོད་སོགས་ལ་སྤྱོད་པ་དེ་
ཉིད་ཕྱིས་སུ་ཡིད་ལ་བྱེད་ཅིང༌། རྒོད་ ༣པ་དང་ངག་གིས་ཐོ་འཚམས་པ་ལ་བརྩོན་པར་
བྱེད་ པའི་ ག་ ཞར་ ༤ ག་ཞ་ནི་བརྡ་རྙིང་སྟེ་བཞད་གད་ཀྱི་སྒྲ་བཅས་པའམ། གལ་ཏེ་ སེམས་
ཁེངས་ པའི་རྣམ་པ་ཅན་གྱི་ང་རྒྱལ་ ་དང་། དབྱེ་ན་བདུན་ཏེ། རང་ལས་དམན་པ་ཞིག་ལ་
ལྟོས་ནས་རང་མཆོག་གོ་སྙམ་པ་ནི་ང་རྒྱལ་ ཙམ་དང་། རང་དང་མཉམ་པ་ཞིག་ལ་ལྟོས་ནས་རང་མཆོག་
གོ་སྙམ་པ་ནི་ལྷག་པའི་ང་རྒྱལ་དང་། རང་ལས་མཐོ་བ་ཞིག་ལ་ལྟོས་ནས་རང་མཆོག་གོ་སྙམ་པ་ནི་
-94-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ང་རྒྱལ་ལས་ཀྱང་ང་རྒྱལ་དང༌། ཕུང་ པོ་ ལ་ དམིགས་ནས་ གཞི་ མེད་ ལ་ བདག་ཏུ་ འཛིན་ པ་ནི་
ངའོ་སྙམ་པའི་ང་རྒྱལ་དང་། བསམ་གཏན་དང་མངོན་ཤེས་སོགས་ཡོན་ཏན་ཐོབ་བཞིན་དུ་ཐོབ་བོ་
སྙམ་པ་ནི་མངོན་པའི་ང་རྒྱལ་དང་། རང་ལས་མཐོ་བ་ཞིག་ལ་ལྟོས་ནས་དེ་ལས་ཅུང་ཟད་དམན་གྱི་
རང་ཡང་མཆོག་གོ་སྙམ་པ་ནི་ཅུང་ཟད་སྙམ་ པའི་ང་རྒྱལ་དང་། ཚང་སོ་ནམ་སོགས་འཇིག་རྟེན་
པའི་བྱ་བ་ལ་ང་མཁས་སོ་སྙམ་པ་ནི་ལོག་པའི་ ང་རྒྱལ་ལོ། །མདོ་སྡེ་པ་ལས། དེ་བཞིན་གཤེགས་པའི་
སྙིང་རྗེ་ཆེན་པོ་ངེས་པར་བསྟན་པའི་མདོ་ལས། སེམས་ཅན་འདི་དག་ནི། ང་རྒྱལ་དང་། ལྷག་པའི་ང་རྒྱལ་
དང་། ང་རྒྱལ་ལས་ཀྱང་ང་རྒྱལ་དང་། ངའོ་སྙམ་པའི་ང་རྒྱལ་དང་། མངོན་པའི་ང་རྒྱལ་དང༌། ཅུང་ཟད་སྙམ་
པའི་ང་རྒྱལ་དང༌། ལོག་པའི་ང་རྒྱལ་གྱིས་བཅོམ་པས་དེ་དག་ཀྱང་། ཆུང་ངུ་དག་ལས་བདག་ཆེའོ་སྙམ་པ་
དང༌། མཚུངས་པ་དག་པས་ཀྱང་བདག་ཆེའོ་སྙམ་པ་དང༌། ཆེས་ཆེ་བ་དག་པས་ཀྱང་བདག་ཆེའོ་སྙམ་པ་དང་།
གཟུགས་ལ་བདག་ཏུ་ཁས་ལེན་པ་ནས་རྣམ་པར་ཤེས་པའི་བར་ལ་བདག་ཏུ་ཁས་ལེན་པ་དང་། མ་ཐོབ་པར་
བདག་གིས་ཐོབ་བོ་སྙམ་པ་དང་། བདག་ཅག་ནི་འཕགས་པའོ་སྙམ་དུ་བདག་ལ་སེམས་པ་དང་། ལོག་པའི་
ལྟ་བ་ལ་ཡང་དག་པའི་ལྟ་བར་མོས་པ་དག་སྟེ་ཞེས་གསུངས་སོ། །རིགས་ཀྱི་རྒྱགས་པ་དང་།
གཟུགས་ཀྱི་རྒྱགས་པ་དང་། དབང་ཐང་གི་རྒྱགས་པ་དང༌། ཐོས་པའི་རྒྱགས་པ་
དང༌། ལང་ཚོའི་རྒྱགས་པ་སྟེ་རྒྱུགས་༦པ་ལྔ་དང་ལྡན་པའམ། གཞན་ལ་མཚང་
འབྲུ་ ༧ བར་འདོད་པ་མི་བསམ་པ་དང་། གལ་ཏེ་སྐྱོར་ འབྱིན་ཏེ་གྱ་གྱུ་ཅན་
ནམ་གཡོ་དང་བསླུ་སེམས་སམ་སྒྱུ་དང་། གང་ཚེ་བདག་ལ་བསྟོད་ ༡༠པ་ལྷུར་
ལེན་པར་འདོད་པའམ། གཞན་ལ་སྨོད་ ༡༡པ་ཉིད་དུ་སེམས་པ་དང་ནི། གཤེ་
བཅས་ ༡༢ཏེ་གཞན་གྱི་ཚིག་ལ་སྨོད་པ་དང་རྟག་ཏུ་འཐབ་པ་དང་རྩོད་པའི་འགྱེད་
༡༣པ་དང་བཅས་པའི་སེམས་བྱུང་བར་གྱུར་པ། དེ་ཡི་ཚེ་ལུས་ལས་སུ་མི་བྱ། ངག་
སྨྲ་བར་མི་བྱ། སེམས་ཤིང་བཞིན་དུ་གནས་པར་བྱའོ། །རྙེད་༡༤པ་དང་བཀུར་
- 95 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༡་སྟེ་དང་གྲགས་ ༡༦པ་རྣམས་ འདོད་པའམ། བྲན་ཏེ་གཡོག་པོ་དང་བྲན་མོ་སྟེ་གཡོག་མོ་
དང་རྒྱུ་ཟས་བསགས་མཁན་གཉེར་བ་ལྟ་བུ་ལས་ བྱེད་ པ་ དང་དྲུང་ཡིག་མཁན་ལ་ སོགས་ པའི་
གཡོག་༡༧འཁོར་དོན་དུ་གཉེར་འདོད་པའམ། བདག་སེམས་ལ་རྐང་ཁྲུས་དང་
བསྐུ་ བ་ ལ་ སོགས་ པའི་ རིམ་ ༡༨གྲོ་ འདོད་ པར་གྱུར་པའི་བློ་འབྱུང་ན། དེ་ཡི་ཚེ་
ལུས་ལས་སུ་མི་བྱ། ངག་སྨྲ་བར་མི་བྱ། སེམས་ཤིང་བཞིན་དུ་གནས་པར་བྱའོ།།
གཞན་ ༡༩དོན་ ལས་ ཕྱིར་ ཕྱོགས་ཏེ་ཡལ་བར་འདོར་བ་དང་། རང་དོན་ ཁོ་ ན་
གཉེར་ ༢༠བར་འདོད་པ་དང་། དེ་དག་གི་ཕྱིར་སྨྲ་བར་འདོད་པའི་སེམས་བྱུང་ན།
དེ་ཡི་ཚེ་ལུས་ལས་སུ་མི་བྱ། ངག་སྨྲ་བར་མི་བྱ། སེམས་ཤིང་བཞིན་དུ་གནས་
པར་བྱའོ། །ཆོས་ཕྱིར་དཀའ་བ་མི་ ༢༢བཟོད་པ་དང་ཐོས་པ་སོགས་ལ་ལེ་ལོ་ ༢༣
བྱེད་པ་དང་ཟབ་མོའི་དོན་ལ་འཇིགས་ ༢༤པ་དང་། དེ་བཞིན་དུ་སྤྱི་བརྟོལ་ ༢༥ཏེ་
ཕོད་པ་ཆེ་བ་དང་མུ་ཅོར་༢༦ཏེ་རིགས་པ་དགེ་བའི་གཏམ་དང་མི་རིགས་པ་མི་དགེ་བའི་
གཏམ་ལ་ལྟོས་པ་མེད་པར་ཅི་དྲན་དྲན་སྨྲ་བ་དང་། རང་གི་ཕྱོགས་ ལ་ ཤིན་ཏུ་ཞེན་པ་
སེམས་བྱུང་ན། དེ་ཡི་ཚེ་ལུས་ལས་སུ་མི་བྱ། ངག་སྨྲ་བར་མི་བྱ། སེམས་ཤིང་
བཞིན་དུ་གནས་པར་བྱའོ། །དེ་ལྟར་ཀུན་ནས་ཉོན་མོངས་ པ་ཉེས་སྤྱོད་ཀྱི་འབྱུང་
སྒོ་རྣམས་དང༌། དོན་མེད་ས་རྐོ་རྩྭ་གཅོད་པ་སོགས་ལ་བརྩོན་པའི་ཡིད་བྱུང་ངམ་
མ་བྱུང་ཞེས་བརྟགས་ནས། དེ་ཚེ་དཔའ་བོ་བྱང་ཆུབ་སེམས་དཔས་གཉེན་པོ་
ཡིས། སེམས་དེ་ནི་མི་གཡོ་བར་བརྟན་པོར་གཟུང་བར་བྱའོ། །དགེ་བ་སྒྲུབ་པའི་དངོས་
པོ་དག་ནི་ཐོས་པ་སོགས་ལ་ཐེ་ཚོམ་མེད་པས་ཤིན་ཏུ་ངེས་༡པ་དང་དེ་ལ་རབ་ཏུ་དད་
༢པ་དང་། དེ་ལ་སེམས་བརྟན་པ་དང་སེམས་གུས་༤པ་དང་ལུས་ཞེ་སར་་བཅས་
པ་དང་། བདག་གི་དབང་དུ་བྱས་ཏེ་ངོ་ཚ་ཤེས་པ་དང་གཞན་གྱི་དབང་དུ་བྱས
-96-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཏེ་འཇིགས་ ༧པ་དང་བཅས་པ་དང་། དབང་པོའི་སྒོ་སྡོམ་པས་ཞི་ ཞིང་ བསྡུ་བའི་དངོས་པོ་
བཞིའི་སྒོ་ནས་གཞན་སེམས་ཅན་རྣམས་དགའ་༩བར་བྱེད་པ་ལ་བརྩོན་པར་བྱ་བ་
དང་། དེའང་གཅིག་མགུ་ན་གཞན་ཁྲོ་བས་ཕན་ཚུན་འདོད་པ་མི་མཐུན་པ་བྱིས་པ་སོ་སོའི་སྐྱེ་
བོ་ཡི། འདོད་པ་ སྣ་ཚོགས་བསྒྲུབ་དཀའ་བ་རྣམས་ ཀྱིས་ རང་གི་ཡིད་མི་སྐྱོ་ཞིང་། དེ་དག་གིས་
གནོད་པ་བྱེད་པ་ན་ཡང་བདག་འཛིན་གྱིས་བསླང་བའི་ཉོན་མོངས་སྐྱེས་ཏེ་ རང་དབང་མེད་པས་
འདི་དག་གི །མི་མཐུན་པའི་སེམས་འདི་བྱུང་ངོ་སྙམ་དུ་བརྩེ་བར་ལྡན་པ་དང་།
རང་བཞིན་དང་བཅས་པའི་ཁ་ན་མ་ཐོ་བ་མེད་པའི་ དགེ་བ་དངོས་པོ་རྣམས་ལ།
བདག་གི་དབང་དུ་བྱས་ཤིང་ངོ་ཚ་ཤེས་པ་དང་སེམས་ཅན་གྱི་དབང་དུ་བྱས་ཤིང་།
ཁྲེལ་ཡོད་པ་ལ་གནས་ནས་ཐམས་ཅད་སྤྲུལ་པ་བཞིན་དུ་ང་མེད་པར་ཤེས་པའི།
ཡིད་འདི་རྟག་ཏུ་མི་ཉམས་པར་བཟུང་བར་བྱའོ། །དུས་ཡུན་རིང་པོ་ཞིག་ལོན་
ནས་དལ་བའི་མཆོག །ཐོབ་པ་ འདི་ ཐོབ་དཀའ་བ་དང་ཐོབ་པའི་དུས་འདིར་དོན་ཡོད་པར་བྱ་
དགོས་ཞེས་འདུན་པ་དྲག་པོས་ཡང་དང་ཡང་དུ་བསམས་ནས། སེམས་འདི་སྔར་
བཤད་པ་དེ་ལྟ་བུ་རི་རབ་ལྟར། འདོད་ཆགས་ལ་སོགས་པའི་རྣམ་པར་རྟོག་པའི་
རླུང་གིས་རབ་ཏུ་མི་གཡོ་བར་བཟུང་བར་བྱའོ། །ལུས་བེམ་པོ་ནི་ སེམས་གཅེས་པར་
ཡོངས་སུ་བཟུང་དགོས་པ་དེ་ ལྟར་ གཅེས་ པར་ གཟུང་ བར་ བྱ་བ་མ་ཡིན་ཏེ། དེའང་སྐབས་
འདིར་སྤང་བྱའི་སེམས་ཀྱིས་གཉན་པོ་སེམས་ལ་དྲི་བའི་ཚུལ་གྱིས་ལུས་ལ་ཆགས་པ་དོན་མེད་པ་བསྟན་པ་ལ་
ཐོག་མར་ལུས་མ་སྲུང་ན་བདག་མི་དགའ་བས་སོ་ཞེ་ན། རང་ཤི་བའི་ཚེ་ བྱ་ རྒོད་ རྣམས་ཤ་ལ་
ཆགས་པ་ཡིས། ཕན་ཚུལ་ཀུན་ཏུ་རྒྱུ་མ་ལ་སོགས་པ་ས་ནས་བཤལ་བཤལ་བའི་བླ་མ་
དམ་པ་དང་ཀོང་སྟོན་གཉིས་ཀ་སླད་པ་ལ་འཆད་དོ། །ཅིང་ ཁྲིད་ པར་ གྱུར་ ཀྱང་། དེའི་ ཚེ་ ཡིད་
ཁྱོད་མི་དགའ་བར་མི་བྱེད་ན། ད་ལྟ་ཅི་ཡི་ཕྱིར་གཅེས་པར་བཟུང་ནས་ལུས་དེའི་
-97 -



1
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁ་ ཏ་ བྱེད། བྱ་རྒོད་ཀྱིས་རྒྱུ་མ་སོགས་ཟ་ཞིང་དྲུད་པའི་གནས་སྐབས་ན་མི་དགའ་བ་མི་བྱེད་ན། ད་ལྟ་
ཡང་གཅེས་པར་བཟུང་མི་རིགས་པ་དེ་ལྟར་ དུས་དང་རྣམ་པ་ཐམས་ ཅད་ དུ་ རང་ལ་མཁོ་བ་མ་
ཡིན་པའི་ལུས་འདི་ལ་གཅེས་པར་གཟུང་ནས་ལྟོས་པ་དང་བཅས་པ་མི་རིགས་སོ་ཞེས་དགག་
པ་ནི་ མགོ་དང་རྐང་ལག་སོགས་ལྷན་ཅིག་ཚོགས་པའི་ལུས་འདི་གང་ཟག་གི་བདག་མ་ཡིན་ ཀྱང་
བདག་གིར་བཟུང་བར་བྱས་ནས། ཡིད་ཁྱོད་ཀྱིས་ཅི་ཡི་ཕྱིར་ན་སྲུང་བར་བྱེད། དེ་
བྱེད་མི་རིགས་སོ་རྒྱུ་མཚན་ནི་ཡིད་ཁྱོད་དང་ལུས་འདི་གཉིས་ ཤིང་བྱ་བཞིན་དུ་རིགས་པ་དང་བེམ་པོ་
སོ་སོ་ཐ་དད་པ་ཡིན་ན། ལུས་བེམ་པོ་དེས་ཀོའམ་དེས་ནི་སེམས་ཁྱོད་ལ་ཅི་ཞིག་བྱ།
སྔར་ འཁོར་བ་ཐོག་མ་མེད་པའི་དུས་ཡུན་ རིང་ པོ་ ནས་ བདག་གི་ལུས་ཞེས་བདག་ གིར་ བྱས་
པས་ལུས་འདི་བསྲུང་དགོས་སོ་ཞེ་ན། ཀྱེ་རྨོངས་པའི་ཡིད་ཁྱོད་རྒྱུ་མཚན་ཅི་ཡི་ཕྱིར།
ཤིང་ལ་སོགས་པ་ལས་ བྱས་པའི་གཟུགས་གཙང་མ་གཟུང་བར་མི་བྱེད། མི་
གཙང་བའི་ཚོགས་ཀྱི་འཁྲུལ་འཁོར་ དང་སྲིན་བུའི་གྲོང་ཁྱེར་ཏུ་གྱུར་པ་འདི་ལྟ་བུའི། རུལ་
ཞིང་དྲི་ང་བའི་ཆོས་ཅན་ཞིག་བསྲུངས་ཏེ་ཅི་ཞིག་རུང་། ཅི་ སེམས་ལས་གཞན་པའི་ལུས་ལ་མི་
གཙང་བ་རུལ་བའི་རང་བཞིན་མེད་ པའམ་མིན་པའི་ སྐྱོན་ དེ་ཡོད་དོ་ཞེས་སྒྲོ་བཏགས་ནས་བརྗོད་
དམ་ འོན་ཀྱང་ཡིན་པ་ལ་ཡིན་པ་བརྗོད་ཞེ་ན་ ལུས་ཀྱི་ཕྱི་ནང་ལ་མི་གཙང་བ་མ་ཡིན་པའི་མཛེས་སྡུག་གི་
སྙིང་པོ་ཨེ་འདུག་ཁྱོད་ཀྱིས་པགས་པ་ནས་རྐང་ལ་ཐུག་གི་བར་དུ་བརྟགས་ན་ཤེས་པར་འགྱུར་ཞེས་བསྟན་པ་
ནི། ཐོག་མར་པགས་པའི་རང་བཞིན་གྱི་རིམ་པ་འདི། རང་གིས་བློ་ཡིས་ཁོག་པ་
ལས་ཐ་དད་དུ་ཕྱེ། ཤ་མང་རུས་པའི་དྲ་བ་དག་ལས། བསམ་བྱུང་ཤེས་རབ་ཀྱི་
མཚོན་གྱི་གུད་དུ་ཕྱེ། རུས་པ་རྣམས་ཀྱང་དུམ་བུ་སོ་སོར་དབྱེ་བར་བྱས་ནས།
རྐང་ལ་ཐུག་གི་བར་དུ་བལྟ་བར་བྱ་ཞིང་། ལུས་འདི་ལ་མཁས་པས་བསྔགས་པར་འོས་
ཤིང་རང་ལ་མཁོ་བའི་སྙིང་པོ་ཅི་ཞིག་ཡོད་ཅེས། བདག་ཉིད་ཀྱི་ནི་རབ་ཏུ་བརྟག་པར་
-98-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
གྱིས་ཤིག །དེ་ ལྟར་ ལུས་ཀྱི་ཆ་ཤས་སོ་སོ་ལ་སྙིང་པོ་ཡོད་མེད་བརྟགས་ན་མེད་པའི་ཚུལ་ཤེས་པར་
འགྱུར་རོ་ཞེས་སྨྲས་ པ་ དེ་ནི་ ལུས་ཀྱི་སྐྱོན་ཤེས་བྱེད་ཀྱི་ཚིག་མ་ནོར་བ་ལེགས་པར་སྨྲས་པ་ཡིན་
ནོ་ཞེས་ན་འོ་ན། དེ་ལྟར་འབད་དེ་བཙལ་པར་བྱས་ཀྱང་དེར། ཁྱོད་ཀྱིས་སྙིང་པོ་ཅི་
ཡང་མ་མཐོང་ན། ཡོན་ཏན་མེད་པ་ཤེས་བཞིན་དུ་ད་དུང་ཡང་ཅི་ཡི་ཕྱིར་ཆགས་
པའི་ཚུལ་གྱིས། ཁྱོད་ནི་རྣག་གི་ལུས་འདི་ཉིད་སྲུང་བར་བྱེད། ལུས་འདི་ལ་ཡིད་དུ་
འོང་བའི་དངོས་པོས་ཅུང་ཟད་ཅིག་ཡོད་དོ་ཞེ་ན། སྤང་བྱའི་ཡིད་ཁྱོད་ཀྱིས་བཀྲེས་པའི་དུས་སུ་
བཤང་གཅི་ལ་སོགས་པའི་མི་གཙང་བ་རྣམས་གཟར་མི་རུང་ཞིང་། སྐོམ་པའི་དུས་སུ་
རྩ་དང་ཁོག་པ་ན་ཡོད་པའི་ཁྲག་ཀྱང་བཏུང་དུ་མི་རུང་ལ། ནང་ཁྲོལ་གྱི་རྒྱུ་ལྟོ་འང་
ཁ་ཡིས་གཞིབ་ཅིང་འཇིབ་ཏུ་མི་རུང་ན། ལུས་ཀྱིས་ཁྱོད་ལ་ཅི་ཞིག་བྱ་སྟེ་གཅིག་ཏུ་
དགོས་པ་མེད་ལ། ཉིས་ན་སྟེ་གཉིས་སུ་ན་ཝ་དང་བྱ་རྒོད་ལ་སོགས་པ་རྣམས་ཀྱི།
ཁ་ཟས་ཀྱི་དོན་དུ་ ཕན་སེམས་ཅན་ཁྱོད་ཀྱིས་འབད་པས་ལུས་འདི་སྲུང་བ་བྱེད་ན་དེ་ནི་
རིགས་ ཞེས་ བསྟིང་ ཚིག་ ནི་མི་རིགས་པ་ལ་རིགས་སོ་ཞེས་པ་ལྟ་བུ་མཁས་པས་ཁྲེལ་ཚིག་མཛད་
པའོ། །ལུས་ནི་བཟའ་བཏུང་སོགས་གང་ཡང་མི་རུང་ན་འོ་ན་ བདག་ གི་ ལུས་ འདིས་ དགོས་པའི་
དོན་ཅི་ཞིག་བསྒྲུབ་པར་བྱ་ཞེ་ན། མིའོ་ཅོག་གི་ལུས་འདི་ཐམས་ཅད་ནི། དགེ་བའི་
ལས་ལ་བཀོལ་ བར་བྱ་བ་ཉིད་དུ་ཟད་ ཀྱི་ཆགས་པས་སྲུང་བ་དོན་མེད་དེ། རྒྱུ་མཚན་འདི་
ལྟར་ད་ལྟར་སེམས་ཁྱོད་ཀྱིས་འབད་པས་བསྲུངས་བར་བྱས་ཀྱང་ནི། འཆི་བདག་
བརྩེ་བ་མེད་པ་དེ་ཡིས། ལུས་འདི་སྟོབས་ཀྱིས་འཕྲོག་སྟེ་བྱ་དང་ཁྱིར་བྱིན་ན། དེ་
ཡི་ཚེ་སེམས་ཁྱོད་ཀྱིས་ཅི་བྱར་ཡོད་དེ་སླར་འཆོས་པ་མེད་དོ། །བྱ་དང་ཁྱིས་ཟ་བའི་ཚེ་
སྲུང་མི་ནུས་དང་དེ་ལྟ་མོད་ཀྱི་ད་ལྟ་ལུས་འདི་ཟས་གོས་སོགས་ཀྱིས་མི་ཉམས་པར་བསྐྱང་
པར་བྱ་འོས་སོ་ཞེ་ན། བྲན་གཡོག་ལས་ལ་བཀོལ་དུ་མི་བཏུབ་པ་རྣམས་ལའང་།
- 99 -



འ༢ཡས་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གོས་དང་ཟས་ལ་སོགས་པ་མི་སྦྱིན་ན། ལུས་འདི་བསྙད་དེ་གསོས་ཀྱང་གདོན་མི་
ཟ་བར་གཞན་དུ་འགྲོ་ན། ཁྱོད་ཀོ་ཅི་སྟེ་ཤ་ཐང་ཐང་དུ་གསོ་བར་བྱེད། ལུས་འདི་
ལ་ཟས་གོས་ཀྱི་གླ་རྔན་ཙམ་ཞིག་བྱིན་ནས་ནི། ད་ནི་སེམས་རང་གི་དོན་ཆོས་
སྒྲུབ་པར་བྱེད་དུ་ཆུག །ཕན་པ་མེད་པར་ལུས་འདི་ལ་ནི། ཡོ་བྱད་ཀྱི་དངོས་པོ་
ཐམས་ཅད་སྦྱིན་པར་མི་བྱའོ། །ཐར་པར་འགྲོ་བ་དང་གཞན་གྱི་དོན་དུ་འོང་བའི་
རྟེན་ཙམ་དུ། ལུས་འདི་ལ་གྲུ་ཡི་བློ་བཞག་སྟེ་བསྐྱང་བར་བྱ་ཞིང་། མཐའ་ཡས་
པའི་སེམས་ཅན་རྣམས་ཀྱི་དོན་བསྒྲུབ་པའི་ཕྱིར། ཡིད་བཞིན་གྱི་ནོར་བུ་ལྟ་བུ་ཡི་
ནི་ལུས་སུ་སྟེ་རྒྱལ་བའི་སྐུ་ཉིད་དུ་བསྒྱུར་བར་བྱའོ། །དེ་ལྟ་ལུས་དང་སེམས་ལ་
རང་དབང་ཡོད་པར་གྱིས་ཏེ། དུས་རྟག་ཏུ་འཛུམ་པའི་བཞིན་གྱིས་བལྟ་བ་ཉིད་དུ་
གྱིས། ཁྲོ་བའི་གཉེར་མ་བསྡུ་བ་དང་ངོ་ཟུམ་གནག་པ་ཡོངས་སུ་ཐོང་སྟེ། ལུས་སེམས་
ཆོས་ཀྱི་མཐུལ་བས་ན་འགྲོ་བའི་བཤེས་ སུ་ གྱུར་ པ་དང་ གཡོ་སྒྱུ་མེད་པའི་སྒོ་ནས་བདེན་ པའི་
ངག་གསོང་པོར་སྨྲ་བར་གྱིས། ཁྲི་ལ་སོགས་པ་བབ་ཅོལ་དུ་མ་བརྟགས་པར་ཚན་
གྱིས། སྒྲ་དང་བཅས་པར་མི་དོར་རོ། །སྒོ་ཡང་དྲག་ཏུ་སྒྲ་དང་བཅས་པར་མི་དབྱེ་
སྟེ། རྟག་ཏུ་སྒྲ་མེད་པར་གཅོམ་ནི་སྒྲ་མེད་པའོ་སྐྱུང་བ་ལ་དགའ་བར་བྱའོ། །ཁྲི་འདོར་
བ་དང་སྒྲོ་དབྱེ་བ་སོགས་ཀྱི་སྐབས་སྒྲ་མེད་པ་དེ་ལྟར་བྱ་དགོས་པར་དེ་རྒྱུ་མཚན་ཅིའི་ཕྱིར་ཞེ་ན།
དཔེར་ན་ཆུ་སྐྱར་དང་བྱི་ལ་དང་ཆོམ་རྐུན་པ་དག །སྒྲ་མེད་པར་འཇབ་ཅིང་འགྲོ་
བ་ཡིས། ཡིད་པ་མངོན་པར་འདོད་པའི་དོན་སྒྲུབ་པ། ཉེས་པའི་སྤྱོད་པ་ཐུབ་པ་སྟེ་མི་
དགེ་བ་བརྟུལ་ཞིང་ཡང་དག་པའི་ལམ་ལ་ཞུགས་པ་ཅན་རྣམས་ཀྱིས་ཀྱང་རྟག་ཏུ་དེ་བཞིན་
དུ་ སྤྱད་ དེ་ ཏིང་ ངེ་ འཛིན་ གྱི་ཚེར་ མ་ སྟེ་ཏིང་ངེ་འཛིན་གྱི་གེགས་སྒྲ་ཡིན་པས་དེ་སྤངས་ཤིང་
གནས་ པར་བྱའོ། །གཞན་རྣམས་ལ་གཞེན་བསྐུལ་ གཞེན་བསྐུལ་ནི་བླ་མ་དམ་པས་ནི་དྲན་
-100-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
བསྐུལ་ཡིན་གསུངས། ས་བཟང་ཀོང་སྟོན་ཐོགས་མེད་གསུམ་ཞལ་མཐུན་པར་གཞན་གྱི་ཉེས་པ་འཆོམས་པ་
དང་ལེགས་པ་སློབ་པའི་སྒོ་ནས་གྲོས་འདེབས་པའོ་གསུངས་ཏེ་ ཉེས་ པ་ འཆགས་ པ་ དང་ལེགས་པར་
སློབ་པ་ལ་སོགས་པའི་གྲོས་འདེབས་པ་ལ་མཁས་ཤིང་། རང་གིས་ཆེད་དུ་ཕར་མ་བཅོལ་
བཞིན་དུ་བདག་ལ་ཕན་པར་བྱེད་པའི་དགེ་བའི་བཤེས་གཉེན་གྱི་ངག་སྨྲ་བ་རྣམས་ཀྱང་
བཀའ་བཞིན་བསྒྲུབ་པར་བགྱིའོ། །ཞེས་པ་ལྟ་བུས་དད་ཅིང་གུས་པས་སྤྱི་བོར་བླང་བར་གྱིས་ཏེ།
དུས་རྟག་ཏུ་ཕན་པའི་གདམས་ངག་སྨྲ་བ་ཀུན་གྱི་ངག་སྙན་ཅིང་དེའི་ཚིག་གི་རྗེས་སུ་སློབ་
པས་ན་སློབ་མར་ལྟ་བུར་གྱུར་པར་བྱའོ། །གཞན་ལ་ཆོས་ལེགས་པར་སྨྲས་པ་ཐམས་
ཅད་ལ། དགེ་བ་སྟེ་ཡང་དག་པར་གསུངས་སོ་འདི་ནི་བཟང་ངོ་ཞེས་བརྗོད་པར་བྱ་
ཞིང་། ལར་ལུང་རྟོགས་ཀྱི་ཆོས་འདི་ཆོས་ཀྱི་སྐུ་ཡིན་པས་དེ་ལ་དད་གུས་དང་མོས་པ་མེད་ན་གཟུགས་སྐུ་
མཐོང་བས་མི་ཕན་ཏེ། བཅོམ་ལྡན་འདས་ཀྱིས། ང་ཡི་བསྟན་ལ་མི་གུས་པ། །དེས་ནི་ང་མཐོང་ཅི་ཞིག་ཕན།
།ཞེས་གསུངས་སོ།། བསོད་ནམས་དགེ་བའི་ལས་བྱེད་པ་མཐོང་བར་གྱུར་ན། བསྟོད་
པ་བརྗོད་པས་དེའི་སེམས་ལ་ལེགས་པར་དགའ་བ་བསྐྱེད།
ཕ་རོལ་པོ་ལ་མངོན་སུམ་དུ་བསྟོད་ན་ཁ་གསགས་ཏེ་ངོ་བསྲུངས་སུ་དོགས་པ་བཟློག་པའི་
དོན་དུ་ཆོས་དང་འཇིག་རྟེན་གང་ཐད་ནས་བསྔགས་པ་འོས་པའི་ཡོན་ཏན་ཅན་རྣམས་ལ་ལྐོག་ན་
ལོན་ཏན་བརྗོད་པར་བྱ་ཞིང་། འགའ་ཞིག་གིས་གཞན་གྱི་ཡོན་ཏན་བརྗོད་ན་དེ་
དང་མཐུན་པར་དེའི་རྗེས་སུ་བརྗོད། རང་གི་ཡོན་ཏན་འགའ་ཞིག་གིས་བརྗོད་ན་
རང་ཡོན་ཏན་དང་ལྡན་པ་ཡིན་ནོ་སྙམ་པའི་སེམས་ ཁེངས་པ་མེད་པར་བརྗོད་པ་པོ་གཞན་གང་
ཟག་དེ། རང་ལ་ཡོད་པའི་ཡོན་ཏན་ གྱི་ ཆ་ཕྲ་མོ་ལ་ཞེན་ནས་ཡོན་ཏན་ཁོ་ན་ཤེས་པར་
རིག་པར་བྱ། མདོར་ན་ སྒོ་གསུམ་ གྱིས་ཡོངས་སུ་ངལ་བའི་བྱ་བ་རྩོམ་པ་ཐམས་ཅད་སྡུག་
བསྔལ་དང་བྲལ་བའི་དགའ་བ་ཉིད་བསྐྱེད་པའི་ཕྱིར་ཡིན་ཏེ། དེས་ན་གཞན་གྱི་ཡོན་ཏན་ལ་ཡིད་དགའ་
- 101 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་བྱེད་པའི་དགའ་བ་དེ་ནི་ནོར་བཏང་སྟེ་རིན་གྱིས་ཉོ་ན་རང་དཀོན། དེ་ལྟ་བས་ན་
གཞན་གྱིས་བྱས་པའི་ཡོན་ཏན་གྱིས། འབད་རྩོལ་མེད་པར་རྙེད་པའི་དགའ་བའི་
བདེ་བ་ དེ་ ཉིད་སྤྱད་པར་བྱའོ། །གཞན་གྱི་ཡོན་ཏན་གྱི་དགའ་བདེ་ལ་ལོངས་སྤྱོད་པ་དེས་ནི་ཆང་
དང་བུད་མེད་ཀྱི་དགའ་བདེ་ ལ་ ལོངས་སྤྱོད་པ་ལྟར་མ་ཡིན་པ་བདག་གི་དགའ་བ་ལ་ཚེ་འདིར་
ལོངས་སྤྱོད་སོགས་གོད་པར་འགྱུར་བ་ཡོང་ ཡེ་སྟེ་ངེས་པ་ཅན་མེད་ལ། འཇིག་རྟེན་ཕ་རོལ་
ཏུ་ ཡང་ འབྲས་བུ་བདེ་བ་ཆེ། གལ་ཏེ་གཞན་གྱི་ཡོན་ཏན་ལ་ཕྲག་དོག་གི་དབང་གིས་མི་བཟད་པ་སྡང་
བའི་རང་གི་ཉེས་པས་གཞན་གྱི་ཡོན་ཏན་ལ་མི་དགའ་ན་ཚེ་འདིར་ཡང་རྒྱུན་དུ་ཡིད་མི་
དགའ་བས་སྡུག་བསྔལ་ཞིང་། དེའི་འབྲས་བུའི་འཇིག་རྟེན་ཕ་རོལ་ཏུ་ཡང་སྐྱིད་པོ་མིག་གིས་
མི་མཐོང་བ་སྡུག་བསྔལ་ཆེན་པོ་འབྱུང་བའི་ཕྱིར་གཞན་གྱི་ཡོན་ཏན་ལ་ཕྲག་དོག་སྤང་སྟེ་དགའ་བར་བྱེད་
དགོས་སོ། །དེ་ཡང་དགོས་པའི་བདག་གིས་གཏམ་སྨྲ་ན་ ཕ་རོལ་པོ་ཡིད་བག་ཕེབས་ པ་ སྟེ་ཡིད་ཆོས་
པ་དང་ཚིག་སྔ་ཕྱི་མི་འགལ་བ་འབྲེལ་ཆགས་པ་འགྱུར་བ་དང་། ཐེ་ཚོམ་ཆོད་པས་དོན་
གསལ་བ་དང་ཡིད་ཚིམ་པར་བྱེད་པས་སྙིང་ལ་བབ་པས་ཡིད་དུ་འོང་བ་དང་། ཆགས་
པ་དང་ཞེ་སྡང་བ་སྤངས་པ་དང་། ཚིག་རྩུབ་མེད་པས་འཇམ་ཞིང་ཧ་ཅང་མང་ཉུང་
དུ་མ་སོང་བར་རན་པར་སྨྲ་བར་བྱའོ། །མིག་གིས་སེམས་ཅན་རྣམས་ལ་ལྟ་ན་
ཡང་། འདི་ དག་ ཉིད་ ལ་ བརྟེན་ ཏེ་སེམས་བསྐྱེད་པར་ སོགས་བྱས་ནས་ བདག །རྙེད་
པར་དཀའ་བའི་སངས་རྒྱས་ཉིད་དུ་འགྱུར་རོ་ཞེས། ཟུར་ལྟས་ལྟ་བུ་མ་ཡིན་པ་རྒྱུད་དྲང་
ཞིང་དེ་ལ་བྱམས་པའི་སྟེ་འཛུམ་པའི་ཚུལ་གྱིས་བལྟའོ། །དེ་ཡང་དུས་ཀྱི་ཁྱད་པར་དུས་རྟག་
པར་ རྒྱུན་དུ་བྱེད་པ་དང་བསམ་པའི་ཁྱད་པར་དགེ་བ་ལ་འདུན་པའམ་མོས་པ་དྲག་ པོ་ སྟེ་ཆེན་པོའི་
མངོན་ཞེན་གྱིས་ ཀུན་ནས་བསླངས་པའམ། གཉེན་པོའི་ཁྱད་པར་སྟོང་ཉིད་སོགས། དགེ་བའི་མི་
མཐུན་པའི་ ཕྱོགས་ སྡིག་པ་འཇོམས་པར་ནུས་པའི་གཉེན་པོ་ཡིས་ནི་བསླངས་བ་
- 102-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
ཉིད་དང་། ཞིང་གི་ཁྱད་པར་ཡོན་ཏན་གྱི་ཞིང་སངས་རྒྱས་དང་བྱང་ཆུབ་སེམས་དཔའ་
ལ་སོགས་པ་དང་ནི་ཕན་འདོགས་པའི་ཞིང་ཕ་དང་མ་ལ་སོགས་པ་དང༌། སྡུག་
བསྔལ་བའི་ཞིང་ཡུན་རིང་གི་ནད་པ་ཐག་རིང་གི་ཨ་ཅོ་སོགས་ལ་བརྟེན་པའི་སྦྱིན་སོགས་
དགེ་བ་རྣམས་ནི་ཆུང་ངུ་ཞིག་བྱས་ཀྱང་འབྲས་བུ་རྒྱ་ཆེན་པོར་འགྱུར་ཞིང་མི་དགེ་བ་རྣམས་ཀྱང་དེ་
དང་མཚུངས་སོ་ཞེས་པའོ། །དགེ་བའི་ སྟོབས་བསྐྱེད་པ་ལ་མཁས་ཤིང་ རབ་ཏུ་སྤྲོ་བའི་
དད་པ་དང་ལྡན་པར་བྱས་ནས། བྱང་སེམས་རང་དང་ སེམས་གཞན་གྱི་གནས་སྐབས་དང་
མཐར་ཐུག་གི་དོན་སྒྲུབ་ པའི་ལས་རྣམས་བདག་གིས་རྟག་ཏུ་བྱ། དགེ་བའི་ལས་
རྣམས་ཀུན་ལ་གང་ཟག་སུ་ལ་ཡང་རག་ལས་ཏེ། ལྟོས་པར་བྱ་བ་མ་ཡིན་ནོ། །
སྦྱིན་པའི་ཕ་རོལ་ ཕྱིན་ པ་ ལ་ སོགས་ པ་ རྣམས་ ཀྱང་། གོང་ནས་གོང་དུ་ སྦྱིན་
པ་བས་ཚུལ་ཁྲིམས་ཁྱད་ཞུགས་པར་ཏེ་ མཆོག་ ཏུ་ གྱུར་ པས་ དེ་ གཙོ་ ཆེར་ སྤྱད་ཅིང་ཚུལ་
ཁྲིམས་བས་བཟོད་པ་ལ་སོགས་པ་ཡང་དེ་བཞིན་དུ་ཤེས་པར་བྱ་སྟེ། ཕ་རོལ་ཏུ་
ཕྱིན་པ་ཆུང་ངུའི་ཕྱིར་ནི་གོང་མ་ཆེ་བ་དག་མི་གཏོང་ཞིང་། སྦྱིན་པ་བཏང་བ་སོགས་ཕར་
ཕྱིན་དྲུག་པོ་ཐམས་ཅད་ཀྱི་ཚེ་གཙོ་ཆེར་སེམས་གཞན་གྱི་དོན་དུ་སྦྱིན་སོགས་ཕར་ཕྱིན་གང་
འགྱུར་བའི་ཕར་ཕྱིན་དེ་གཙོ་བོ་ཡིན་ཚུལ་ལ་བསམ་མོ། །དེ་ལྟར་རིག་པར་བྱས་ནས་
གཞན་གྱི་དོན་ལ། དུས་རྟག་ཏུ་བརྩོན་པར་བྱས་ཏེ་གནས་པར་བྱ་གལ་ཏེ་གཞན་གྱི་བྱ་
བ་རྒྱ་ཆེ་བས་རང་གི་བསླབ་པ་དང་འགལ་བ་མི་འགྱུར་རམ་ཞེ་ན་མི་འགྱུར་ཏེ། ཐུགས་རྗེ་མངའ་བ་
ཡུལ་ དུས་སོགས་རིང་པོ་ ལྐོག་གྱུར་གྱི་ དོན་ཐམས་ ཅད་ མངོན་ སུམ་དུ་གཟིགས་པ་སངས་རྒྱས་
བཅོམ་ལྡན་འདས་ཀྱིས། བློ་དམན་པ་དག་ལ་བཀག་པ་རྣམས་ཀྱང་རང་དོན་ཡིད་བྱེད་
དང་བྲལ་བའི་རྒྱལ་སྲས་གཞན་དོན་བྱེད་པ་དེ་ལ་གནང་འདི་སློབ་དཔོན་རིན་ཆེན་འབྱུང་གནས་
ཞི་བས། བཀག་པ་རྣམས་ཀྱང་རིང་གཟིགས་པའི། །ཐུགས་རྗེ་ལྡན་པས་དེ་ལ་གནང༌། །ཞེས་འདོན་
- 103 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནོ་ཞེས་ཊཱི་ཀ་གསུང་སྒྲོས་མ་ལས་སོ། །དེ་ཡང་གསང་ཆེན་ཐབས་ལ་མཁས་པའི་མདོ་ལས་དེད་
དཔོན་སྙིང་རྗེ་ཅན་གྱིས་མི་ནག་མདུང་ཐུང་ཅན་གཞན་དོན་དུ་བསད་པས་གསུངས་པ་ལྟ་བུ་སོགས་ལས་
ཤེས་པར་བྱའོ། །སྨན་དང་གོས་དང་ཁྲུས་དང་བསྐུ་མཉེ་ལ་སོགས་པས་བདག་གི་ལུས་ མི་
ཉམས་པ་ཡོངས་སུ་བསྐྱང་བར་བྱ་སྟེ་གཞན་གྱི་དོན་བསྒྲུབ་པ་ལ་ལུས་འདི་མཁོ་བའི་ཕྱིར་
རོ། །གཞན་སེམས་ཅན་དེའི་ དོན་ དུ་ སྤྱོད་ཡུལ་ གྲོང་དུ་ འཇུག་ པའི་གནས་སྐབས་ན་མིག་ནི་
ཕབ་སྟེ་ལྟ་བ་བྱ་ཞེས་སོགས་ཤེས་བཞིན་ལེའུ་འདི་དང༌། བག་ཡོད་ལེའུ་གནས་སྐབས་རྣམས་སུ་ ཇི་སྐད་
བསྟན་པའི་བསླབ་པ་ལ་མི་བརྗེད་པ་དྲན་པ་ཉེ་བར་བཞག་སྟེ་རྒྱུ་ཞིང་འགྲོ་བར་བྱའོ། །
སྤྱོད་ ཡུལ་ གྱི་ གྲོང་དེ་ནས་བསོད་སྙོམས་ཇི་ ཙམ་ རྙེད་པ་ལས་ཟས་ དེ་ ཆའམ་ དུམ་བུ་བཞིར་
བགོས་ལ། ལོག་པར་ལྷུང་བ་དུད་འགྲོ་ལྟ་བུ་དང་མགོན་མེད་པ་སློང་མོ་པ་དང་།
ཚངས་པ་མཚུངས་པར་སྤྱོད་པ་བརྟུལ་ཞུགས་ལ་གནས་པ་རྣམས་ལ་བགོ་བར་བྱ་
ཞིང་། བྱང་སེམས་རང་གིས་ཟས་ལ་ལོངས་སྤྱོད་དེ་ཟ་བའི་ཚེ་ཆགས་ཞེན་མེད་པར་ཟ་དགོས་ཚུལ་
དང༌། ཁོག་པ་ལ་ཆ་བཞི་བགོས་ནས། ཆ་གཉིས་ཟས་ཀྱིས་བཀང་ཆ་གཅིག་བཏུང་བས་བཀང་། ཆ་གཅིག་
རླུང་རྒྱུ་ལམ་དུ་བཞག་དགོས་ཚུལ་སོགས་རྒྱས་ པར་ བསྟན་བཅོས་འདི་བརྩམ་པ་པོས་མཛད་པའི་བསླབ་
བཏུས་ལེའུ་བཅོ་བརྒྱད་ཡོད་པ་ལས་གསུངས་པ་ལྟར་ཤེས་བར་བྱས་ནས་ཟས་ཧ་ཅང་ཟ་
མང་ན་ལུས་ ལྕི་ ཞིང་ ཁམས་ རྨུགས་པ་ དང་ ཉུང་ ན་ དགེ་ བ་ སྒྲུབ་ མི་ ནུས་ པས་མང་ཉུང་དུ་གྱུར་
པ་མ་ཡིན་པ་ མང་ན་ལུས་ལྕི་ཞིང་རྨུགས་པ་དང༌། ཉུང་ན་ཉམས་ཆུང་བས་དགེ་བ་བསྒྲུབ་མི་ནུས་པའི་
ཕྱིར་རོ། །རན་པ་ཙམ་དུ་བཟའ་བར་བྱ་སྟེ། མདོ་དཀོན་མཆོག་སྤྲིན་ལས། བསོད་སྙོམས་དེ་ལས་
ཆ་གཅིག་ནི་ཚངས་པ་མཚུངས་པར་སྤྱོད་པ་རྣམས་དང་། ཆ་གཅིག་ནི་སྡུག་བསྔལ་བ་རྣམས་དང་། གསུམ་པ་
ནི་ སེམས་ ཅན་ ལོག་པར་ ལྟུང་ བ་རྣམས་ ལ་ བཞག་ སྟེ། བཞི་པ་ནི་བདག་ཉིད་ ཀྱིས་བཟའོ། །ཞེས་དང༌
།
སློབ་དཔོན་ཀླུ་སྒྲུབ་ཀྱིས། བཤོས་གསོལ་བློན་དང་འོག་དག་ཏུ། །ཡི་དྭགས་ཁྱི་དང་གྲོགས་སྦྱར་དང་། །
-104-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
བྱ་ ལ་ སོགས་ པར་ཅི་ བདེ་ བར། །རྟག་ཏུ་ཟས་དག་སྩལ་ བ་མཛོད། །ཞེས་དང༌། གོས་ལས་ཀྱང་ལུས་
སྲུང་བའི་ཆོས་གོས་གསུམ་མ་གཏོགས་པ་ཐམས་ཅད་སྦྱིན། མདོ་ལས་ཤཱ་རིའི་བུ་ཞེས་
བོས་ནས་གལ་ཏེ་བྱང་ཆུབ་སེམས་དཔའ་ རབ་ཏུ་བྱུང་བ་ཞིག་གིས་ཆོས་གོས་གསུམ་གཞན་
ལ་ཡོངས་སུ་བཏང་ནས་སློང་བ་པོ་ལ་ཆོས་གོས་སྦྱིན་པ་གཙོ་བོར་བྱེད་ན་གང་ཟག་དེས་
ནི་འདོད་པ་ཆུང་བ་བསྟེན་པ་མ་ཡིན་པར་འགྱུར་རོ་ཞེས་ཆོས་གོས་སྦྱིན་པ་མ་གནང་ཞིང་
བཀག་པའི་ཕྱིར་ ཆོས་གོས་གསུམ་པོ་དེ་དག་ནི་གཏང་བར་ སློང་མོ་བ་ལ་བྱ་བ་མ་ཡིན་ནོ། །
རབ་བྱུང་ལ་ཆོས་ཀྱི་སྦྱིན་པ་གནང་ཞིང་ལྷུང་བཟེད་ཀྱི་ལྷག་མ་ཙམ་མ་གཏོགས་ཟང་ཟིང་གི་སྦྱིན་པ་གནང་
བའི་ཚུལ་གཞན་ཡང་ཤཱ་རིའི་བུ་ཞེས་གསུངས་ནས་བྱང་ཆུབ་སེམས་དཔའ་ཁྱིམ་པའི་གང་
ཟག་གང་ཞིག་གིས་སངས་རྒྱས་ཀྱི་ཞིང་གངྒའི་ཀླུང་གི་བྱེ་མའི་གྲངས་སྙེད་རིན་པོ་ཆེ་
སྣ་བདུན་གྱིས་ཕྱུར་བུར་ཡོངས་སུ་བཀང་སྟེ་ ཕྱོགས་བཅུའི་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ལ་དབུལ་བོར་བྱེད་པ་
བས། ཤཱ་རིའི་བུ་ དགེ་སློང་སོགས་རབ་ཏུ་བྱུང་བར་གྱུར་པའི་བྱང་ཆུབ་སེམས་དཔའ་
གང་ཞིག་ཚིག་རྐང་པ་བཞི་པའི་ཚིགས་སུ་བཅད་པ་གཅིག་གི་དོན་གཞན་ལ་བསྟན་ན་
འདི་ ནི་ ཁྱིམ་པས་རིན་ཆེན་སྣ་བདུན་སངས་རྒྱས་རྣམས་ལ་ཕུལ་བ་དེ་ བས་ ཆེས་ བསོད་ ནམས་
མང་དུ་ བསྐྱེད་ དེ། ཤཱ་ རིའི་བུ་དེ་བཞིན་ གཤེགས་པས་བྱང་ཆུབ་སེམས་དཔའ་རབ་ཏུ་
བྱུང་བ་ལ་ཟས་གོས་སོགས་ཟང་ཟིང་གི་སྦྱིན་པ་བྱ་བར་མ་གནང་ངོ་། །ཤཱ་རིའི་བུ་རབ་ཏུ་
བྱུང་བ་གང་གིས་ལྷུང་བཟེད་དུ་འོངས་བ་ལྷུང་བཟེད་ཀྱི་ནང་དུ་ཆུད་པའི་ཟས་ཀྱི་རྙེད་པ་
ཆོས་དང་ མཐུན་པ་སྡིག་ཟས་དང་ལོག་འཚོས་མ་སླད་པའི་ཆོས་ཀྱིས་རྙེད་པར་གྱུར་ན། ལྷུང་
བཟེད་ཀྱི་ནང་དུ་འོངས་པའི་ཟས་དེས་གྲོགས་ཚངས་པ་མཚུངས་པར་སྤྱོད་པ་རྣམས་དང་ལྷན་
ཅིག་ཏུ་ཐུན་མོང་དུ་བཟའ་བར་བྱའོ་ཞེས་པ་ལ་སོགས་པ་གསུངས་སོ། །དམ་པའི་
- 105 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ནི་སྤྱོད་པར་བྱེད་པའི་ལུས་འདི་ནི། དགོས་པ་ཕྲན་ཚེགས་ཙམ་གྱི་ཆེད་དུ་
གནོད་པར་མི་བྱ་ཞིང་། དེ་ལྟར་བསམ་ པས་ ལུས་དང་ ལོངས་ སྤྱོད་ཐམས་ཅད་
བཏང་ནས་སྦྱོར་བས་གཞན་དོན་དུ་ལུས་འདི་བསྲུངས་བར་བྱས་ན་སེམས་ཅན་
གྱི། བསམ་པ་མྱུར་དུ་རྫོགས་ནུས་པར་འགྱུར་རོ། །མཛའ་བ་དང་མི་མཛའ་བ་
ཐམས་ཅད་ལ་ཁྱད་པར་མེད་པར་འཇུག་པའི་སྙིང་རྗེའི་བསམ་པ་ཡོངས་སུ་མ་
དག་བདག་གཞན་མཉམ་ཉིད་དུ་རྟོགས་པ་མ་གྱུར་པར། ལུས་འདི་གཞན་ལ་གཏང་བར་མི་
བྱ་སྟེ། བྱང་ ཆུབ་ཀྱི་སེམས་ ལྡོག་ པ་ སོགས་བར་ཆད་དུ་འགྱུར་བའི་ ཕྱིར་རོ། །དཔེར་ན་ནད་སེལ་བའི་
སྨན་ འདི་བསླབ་བཏུས་ལས་གསུངས་ ཤིང་ སྔོ་ལ་ལྡེམ་པའི་ལྗོན་པ་ མཛེས་ཤིང་ཡིད་དུ་འོང་བས་ན་ལྟ་
ན་ སྡུག་ ཅེས་ པའི། །རྩ་བ་དང་སྡོང་པོ་དང་ཡལ་ག་དང་ལོ་མ་ལ་ སོགས་ པ་ཡོངས་སུ་སྨིན་པ་དག་
སྤྱད་ པར་ འོས་ པས་ལོངས་སྤྱོད་པ་བྱ་ཞིང་ས་ བོན་ ནི་སྤྱད་པའི་དུས་མ་ཡིན་པས་ལོངས་སྤྱོད་པ་ལས་
བསྲུང་དགོས་པ་ལྟར། །རྫོགས་ པའི་སངས་ རྒྱས་ ཀྱི་ གཟུགས་སྐུ་འགྱུར་རུང་བའི་རྒྱུ་སྨན་ཤིང་
རབ་དགའ་སོགས་ས་ཐོབ་འཕགས་པ་རྣམས་ཀྱི་ལུས་ཀྱང་སྨན་ཤིང་དེ་ བཞིན་དུ་ གཞན་ལ་བཏང་བར་བྱ་
ཞིང་། །བྱིས་པ་ སོ་སོའི་སྐྱེ་བོའི་ལུས་ས་བོན་ལྟ་བུའི་བཏང་བའི་དུས་མིན་ པས་རེ་ཞིག་ལོངས་སྤྱོད་
ཅིང་གཞན་ལ་བཏང་བ་ལས་ བསམ་ པས་ བཏང་ཡང་སྦྱོར་བས་ ལེགས་བསྲུང་བྱ་ དགོས་སོ། །
ཞེས་གསུངས་ པ་ ཡིན་ནོ། །འོན་ཀྱང་ནམ་ཞིག་ཅི་ནས་ ཀྱང་ སྟེ་ངེས་པར་འཇིག་རྟེན་འདི་
དང་གཞན་དུ་ཡང་། རང་གཞན་གྱི་དོན་ཆེན་པོ་སྒྲུབ་པའི་རྒྱུར་གྱུར་པར་མཐོང་ན་
གཏང་ངོ༌། །བསམ་པ་ཆོས་ལ་མ་གུས་པ་དག་ལ་ཆོས་མི་བཤད་དེ། བདེ་ཆེན་ཞིང་
སྒྲུབ་ལས། ལར་ལུང་རྟོགས་ཀྱི་ཆོས་འདི་ཆོས་ཀྱི་སྐུ་ཡིན་པས། དེ་ལ་གུས་པ་མེད་པའི་གཟུགས་སྐུ་མཐོང་
བས་ཅི་ཞིག་ཕན་ཏེ་བཅོམ་ལྡན་འདས་ཀྱིས། ང་ཡི་བསྟན་ལ་མི་གུས་པ། །དེས་ནི་ང་མཐོང་ཅི་ཞིག་ཕན།།
ཞེས་གསུངས་སོ། །མ་གུས་པའི་སྤྱོད་ལམ་མི་ན་བཞིན་དུ་མགོ་གོས་ཀྱིས་དཀྲིས་པ་
-106-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
དང་། ལག་ན་གདུགས་ཐོགས་པ་དང་འཁར་བ་ཐོགས་པ་དང་མཚོན་ཆ་ཐོགས་
པ་དང་། རྔུལ་གཟན་ལ་སོགས་པས་མགོ་བོ་གཡོགས་པ་དག་ལའང་མིན་ཏེ་བཤད་
ན་ཆོས་ཀྱི་ཆེ་བ་འཆོར་ཞིང་ཆོས་སྤང་གི་ལས་ཀྱིས་དམྱལ་བར་ལྟུང་བའི་ཕྱིར་རོ། །བློ་དམན་པ་ཉན་རང་
གི་རིགས་ཅན་རྣམས་ལ་བརྗོད་བྱ་ཟབ་མོ་སྟོང་པ་ཉིད་དང་རྒྱ་ཆེ་བ་སྤྱོད་པའི་ཕྱོགས་
བསྟན་པར་མི་བྱ་བ་སྟེ་ཇི་སྐད་དུ། ཐོས་ནས་བློ་ཆུང་དེ་ཡིས་འདི་ནི་སྤོང་བྱེད་དེ། །སྤངས་ནས་སྐྱབས་
མེད་གྱུར་བ་དེ་ནི་མནར་མེད་འགྲོ་ཞེས་སོ། །དང་། བྱང་སེམས་རབ་ཏུ་བྱུང་བས་ཁྲིམས་གྲོགས་སྐྱེས་ པ་
མེད་པར་བུད་མེད་གཅིག་པུ་ལ་ཡང་བཤད་པར་བྱ་བ་མིན། ཐེག་པ་དམན་པ་
དང་ ཐེག་ པ་མཆོག་གི་ཆོས་རྣམས་ ལ་ བཟང་ངན་གྱི་འདུ་ཤེས་སྤོང་ནས་ཐེག་པ་ཐམས་ཅད།
མཚུངས་ པར་ གདུལ་བྱ་རང་རང་གི་བློ་ཡུལ་དུ་ཟབ་པས་སངས་རྒྱས་ཀྱི་གསུངས་ཡང་དག་གོ་ཞེས་
བསམ་ པར་ བྱས་ཏེ་གུས་པས་མཉན་པ་ལ་སོགས་ པར་ཀུན་ཏུ་སྤྱད། ཐེག་ པ་ ཆེ་ ཆུང་
གཉིས་མཚུངས་པར་གུས་པ་བྱེད་པ་ལས་གཞན་དུ་ བཟང་ངན་དུ་འཛིན་ན་ ཉེས་ པར་ འབྱུང་ བར་
འགྱུར་ཏེ། འཇམ་དཔལ་གང་ཟག་གང་ལ་ལ་ཞིག་དེ་བཞིན་གཤེགས་པས་གསུངས་
པའི་ཆོས་ཐེག་ཆེན་ལྟ་བུ་ལ་ལ་ནི་བཟང་བར་འདུ་ཤེས་ཏེ་གུས་པར་བྱེད། ཐེག་དམན་ལྟ་
བུ་ལ་ ལ་ ནི་ ངན་ པར་ འདུ་ ཤེས་ ཏེ་མི་གུས་པར་ བྱེད་ ན་ གང་ཟག་དེ་ དམ་ པའི་ ཆོས་
སྤོང་བའོ། །སེམས་ཅན་གང་ཆོས་འདི་ནི་རིགས་པའོ། །ཆོས་འདི་ནི་མི་རིགས་པའོ་
ཞེས་གང་གིས་སྨྲ་བའི་སེམས་ཅན་དེས་ལུང་དང་རྟོགས་ པའི་དམ་པའི་ཆོས་སྤངས་པས་དེ་
བཞིན་ གཤེགས་པ་ལ་ཡང་དག་པ་མ་ཡིན་པའི་སྐུར་བ་འདེབས་པ་ཡིན། དགེ་འདུན་ལ་
སྐུར་འདེབས་ཀྱི་སྒོ་ནས་ངན་དུ་བརྗོད་པ་ཡིན་ནོ་ཞེས་སོགས་གསུངས་སོ། །སེམས་ལ་བསྟོད་
སྨད་མི་བྱེད་པར་ཁ་རོག་བཏང་སྙོམས་སུ་བཞག་ན་ཉེས་པ་མེད་དེ་བཅོམ་ལྡན་འདས་ཀྱིས་བར་མར་འདུག་
པ་ ལ་ནི་ཆོས་ཡོང་བའོ་ཞེས་ང་མི་སྨྲའོ་ཞེས་དང་། མདོ་སྡེ་རྒྱན་ལས། དེ་བས་བཏང་སྙོམས་བཞག་ལེགས་
- 107 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉེས་པ་མེད། །ཅེས་དང༌། ས་སྐྱ་པཎྜི་ཏས། ཅི་ཡང་མི་ཤེས་པའི་བླུན་པོ་རྣམས། ཁ་རོག་བསྡད་ན་སངས་
རྒྱས་ཀྱི། །བསྟན་པ་ལ་རྒོལ་གནོད་པ་ཆུང་། །ཞེས་དང་ཀླུའི་རྒྱལ་པོ་རྔ་སྒྲའི་ཚིགས་སུ་བཅད་པ་ལས། མི་
རྣམས་ངང་ཚུལ་ངན་པ་དང༌། །ལོག་པར་ལྟ་བས་བཅོམ་པ་དང༌། །གཏུམ་ཞིང་སྡང་བར་གྱུར་པའི་ཚེ་། ཁ་
རོག་འདུག་དང་བདེ་བ་འཐོབ། །ཅེས་དང༌། བླུན་པོ་གང་ཞིག་ཆོས་སྟོན་པས། །དགེ་བའི་རྩ་བ་འཇིག་བྱེད་
ཅིང་། །སྐྱེ་དགུ་དག་ནི་མང་པོ་སྙེད། །སེམས་ཅན་དམྱལ་བར་འཚེད་པར་འགྱུར། །ཞེས་སོ། །དེས་ན་སེམས་
ཅན་ལ་བློ་རིགས་བསམ་གྱིས་མི་ཁྱབ་པ་ཡོད་པས་སྟོན་པ་ཐུགས་རྗེ་ཅན་གྱིས་ཆོས་ཀྱང་བསམ་གྱིས་མི་ཁྱབ་
པར་གསུངས་པ་ཐམས་ཅད་ཀྱང་སོ་སོ་ནས་བདེན་ཅིང་དངོས་བརྒྱུད་གང་རུང་གི་སྒོ་ནས་ཐར་བ་ཐོབ་པའི་
ལམ་མིན་པ་མེད་པ་ལྟར། རྗེས་འཇུག་གི་ལེགས་བཤད་རྣམས་ཀྱང་དེ་ལྟར་ཡིན་པས་བཟང་ངན་དུ་མི་ལྟ་
བར་བསམ་གྱིས་མི་ཁྱབ་པ་ཤེས་པར་བྱའོ། །རྒྱ་ཆེ་བ་ཐེག་ཆེན་གྱི་ཆོས་ཀྱི་སྣོད་ ཆོས་བསྟན་པའི་
སྣོད་ལ་སྐྱོན་ཡོན་བརྟག་པ་མང་དུ་ཡོད་ཀྱང་མདོར་བསྡུ་ན། དད་པ་གུས་པ་ཆེ་བ་གཡོ་སྒྱུ་དང་ཕྲག་དོག་
སོགས་མེད་པས་རྒྱུད་བརྡ་འཕྲོད་པའི་བློ་རིག་གསལ་བ་ཆོས་ལ་དོན་གཉེར་ཆེ་བ་ཞིག་དགོས་ཏེ། ཨཱརྱ་དེ་
བས། གཟུར་ གནས་ བློ་ལྡན་ དོན་ གཉེར་བ། །ཉན་པོ་སྣོད་ཅེས་ངེས་ པར་ བརྗོད། །ཅེས་སོ། །མགོན་པོ་
བྱམས་པས། སངས་རྒྱས་རྣམས་ལ་བཀུར་སྟི་བྱས། །དེ་ལ་དགེ་བའི་རྩ་བ་བསྐྲུན། །དགེ་བའི་བཤེས་ཀྱི་
མགོན་བྱས་པ། །འདི་མཉན་པ་ཡི་སྣོད་ཡིན་ནོ། །ཞེས་གྱུར་པ་རྣམས། ཐེག་པ་དམན་པའི་ཆོས་
ལ་སྦྱར་བར་མི་བྱའོ། །སྟོང་ཉིད་ཁ་གཡར་ནས་སོ་བྱང་གི་སྤྱོད་པ་སྟེ་བསླབ་པར་བྱ་བ་ ཕྲ་
ཞིང་ཞིབ་མོ་རྣམས་ཡོངས་སུ་འདོར་ནི་མི་བྱ། གང་ཟག་ལོ་ཆུང་བ་ཤེས་རབ་ཆེ་བ་ཐོས་པ་སོགས་
ལ་མོས་པ་ལྟར་བུ་ལ་བསླབ་ པ་ ལས་ བཟློག་ནས་མདོ་ སྡེ་བཀླགས་ པ་དང་ གཟུངས་
སྔགས་བཟླས་པ་ཉིད་ཀྱིས་ཁྱོད་དག་ཅིང་གྲོལ་པར་འགྱུར་རོ་ཞེས་འདྲིད་ཅིང་བསླུ་བར་མི་
བྱ་ བར་རང་རང་གི་བློ་དང་མཚམས་པའི་ཕན་གྱིས་ཕན་གདགས་པར་བྱའོ། །སོ་ཤིང་དང་ནི་མཆིལ་
མ་དག །དོར་བ་ན་ནི་ས་ལ་སོགས་པས་དགབ་པར་བྱ། གཅི་བ་དང་བཤང་བ་ལ་
-108-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
སོགས་པའང་གཞན་གྱིས་ལོངས་སྤྱོད་པའི། ཆུ་དང་ལོངས་སྤྱོད་པའི་ཐང་ལ་དོར་
བ་ ནི་དམ་པའི་ཆོས་འདུལ་བ་བཀག་ཅིང་ལྷ་དང་བཅས་པའི་འཇིག་རྟེན་ཀུན་གྱིས་སྨད་ པའི་ གནས་
དང་། ཁ་ཁམ་གྱིས་བཀང་བ་དང་སྒྲ་དང་བཅས་པ་དང་། ཁམ་གཟས་པ་ན་ཟས་ཁ་
སྒོར་མ་སླེབས་པར་ཁ་ ཧ་ཅང་གདངས་ནས་ནི་བཟའ་བར་མི་བྱ་ལ། བག་མེད་པའི་རྣམ་
འགྱུར་ཁྲི་ལ་སོགས་པར་རྐང་པ་བརྐྱངས་ཏེ་མི་འདུག་ཅིང་། ང་རྒྱལ་གྱི་རྣམ་འགྱུར་ལག་
པ་བཀྲུ་བ་ན་གཉིས་ཀ་མཉམ་པ་མི་མཉེ་སྟེ་མི་བཀུའོ། །ཤིང་རྟ་ལ་སོགས་པ་བཞོན་
པ་དང་མལ་སྟན་དང་དབེན་པའི་གནས་དག་ཏུ། བྱང་སེམས་ཁྱིམ་པ་ཡིན་ན་གཞན་གྱི་བུད་མེད་
དམ་རབ་བྱུང་ཡིན་ན་རང་གི་མ་དང་སྲིང་མོ་ལྟ་བུ་མ་ཡིན་པའི་བུད་མེད་གཞན་པ་དག་
དང་གཅིག་ཏུ་འདུག་པར་མི་བྱའོ། །མདོར་ན་འཇིག་རྟེན་གྱི་མ་དད་པར་གྱུར་པ་
ཀུན། རང་གིས་མཐོང་བ་དང་ གཞན་ལ་དྲིས་ཏེ་སྤང་བར་བྱ། གཞན་གྱིས་ལམ་སོགས་འདྲི་
བ་ན་མ་གུས་པའི་རྣམ་འགྱུར་ལག་པ་གཡོན་པའམ། གཡས་ཡིན་ནའང་སོར་མོ་གཅིག་གིས་བརྡ་ནི་
མི་བྱ་སྟེ། གུས་པ་དང་བཅས་པས་ གཡས་ པ་ཡི། ལག་པ་དག་ནི་ཡོངས་རྫོགས་
ཀུན་གྱིས་ཀྱང་། ལམ་ཡང་འཇིག་རྟེན་པ་དད་པར་འགྱུར་བ་དེ་ལྟར་གཞན་ལ་བསྟན་པར་
བྱ། དགོས་པ་ཆུང་ངུ་དང་དོན་ཆུང་ངུ་ཙམ་བརྡ་སྤྲོད་པ་ལ་ ཁོང་ཁྲོའི་རྣམ་འགྱུར་ལག་ པ་ བཏེག་ལ་
ཤས་ཆེར་ཏེ་དྲག་ཏུ་བསྐྱོད་པ་མིན་ཏེ། ཅུང་ཟད་བསྐྱོད་ལ་སྒྲ་བསྒྲགས་པ་དང་། སེ་
གོལ་གཏོགས་པ་ལ་སོགས་པའི་བརྡ་བྱ་སྟེ། གཞན་དུ་ན་སྤྱོད་པ་མ་བསྡམས་པར་
འགྱུར་རོ། །ཉལ་བའི་ཚེ་མགོན་པོ་རྫོགས་པའི་སངས་རྒྱས་མྱ་ངན་ལས་འདས་པ་
ན་གཟིམས་པ་ལྟར། འདོད་པའི་ཕྱོགས་སུ་མགོ་བསྟན་ལ་གློ་གཡས་ས་ལ་ཕབ་
སྟེ་རྐང་པའི་སྟེང་དུ་རྐང་པ་བཞག་ལ་ལག་པ་གཡས་པ་འགྲམ་པའི་འོག་དང་།
གཡོན་པ་བརླ་ཡི་སྟེང་ནས་བརྐྱངས་ཏེ་ཉལ་བར་བྱ་ཞིང་། ལུས་སེམས་ལ་ཡང་
- 109 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་བརྟག་པའི་ཤེས་བཞིན་དང་ལྡན་པས་མྱུར་དུ་ལྡང་བའི་སེམས་ལ། ཉལ་
བའི་ཐོག་མ་ཉིད་དུ་ངེས་པར་སྦྱར་བས་གཉིད་ཀྱང་དགེ་བར་འགྱུར་བས་དེ་ལྟར་བྱའོ། །རྒྱུ་
གཞན་དོན་བྱེད་ཅིང་འབྲས་བུ་རྣམ་མཁྱེན་སྒྲུབ་པའི་བྱང་ཆུབ་སེམས་དཔའི་སྤྱོད་པ་དག །ཚད་
མེད་པར་ནི་ཐེག་ཆེན་གྱི་མདོ་སྡེ་དག་ལས་གསུངས་པ་རྣམས་ལས། ཆོས་ཐོག་
མར་ རང་གི་སེམས་ ཉོན་མོངས་པའི་དྲི་མ་དག་ཅིང་སྐྱོན་མེད་པར་སྦྱོང་བ་ ཡི་སྤྱོད་པ་ དལ་འབྱོར་
རྙེད་དཀའ་སོགས་སྔར་བཤད་པ་རྣམས་ནི། ངེས་པར་བློ་མ་འབྱུང་གི་བར་ཏེ་རང་རྒྱུད་ལ་
ཇི་ལྟ་བ་བཞིན་མ་སྐྱེས་ཀྱི་བར་དེ་སྲིད་དུ་ནི་འབད་པ་ཆེན་པོས་སྤྱད་ པར་བྱའོ། །ཉིན་ལན་གསུམ་
དང་མཚན་མོ་ལན་གསུམ་གསུམ་དུ། སྡིག་པ་བཤགས་པ་དང་བསོད་ནམས་ལ་རྗེས་སུ་ཡི་རང་
བ་ དང༌། བྱང་ཆུབ་ཏུ་བསྔོ་བའི་ཕུང་པོ་ ཕྱག་ འཚལ་བའི་ ཕུང་པོ། སྡིག་པ་བཤགས་ པའི་ ཕུང་པོ།
དགེ་བ་བསྔོ་བའི་ཕུང་པོ་སྟེ་གསུམ་པའི་མདོ་ མ་སྤོངས་པ་ངག་ཏུ་གདོན་པར་བྱ་ཞིང་། རྒྱལ་ བ་
རྫོགས་པའི་སངས་རྒྱས་དང་རང་གི་བྱང་ཆུབ་ཀྱི་སེམས་གཉིས་ལ་བརྟེན་ནས།
རྩ་བ་ལས་གཞན་ལྟུང་བའི་ལྷག་མ་ཉེས་བྱས་གང་བྱུང་བ་ཐམས་ཅད་ཕུང་པོ་གསུམ་པ་
དེས་ཞི་བར་འགྱུར་ཞེས་བྱའོ། །རང་གི་དབང་ངམ་གཞན་གྱི་དབང་དུ་སྟེ་ཆེད་དུ་ཡང་
རུང་། ལས་དང་པོ་ལ་སོགས་པའི་གནས་སྐབས་གང་དང་གང་དུ་ སྒོ་གསུམ་གྱི་བྱ་བ་ཅི་དང་ཅི་
སྤྱོད་ཀྱང་། མདོ་ལས་རྒྱལ་སྲས་ཀྱི་བསླབ་པར་བྱ་བའི་ཚུལ་གསུངས་པ་གང་ཡིན་
པའི། གནས་སྐབས་ཀྱི་བསླབ་བྱ་དེ་དང་དེ་ལ་འབད་དེ་བསླབ་བོ། །སེམས་ཅན་
ཐམས་ཅད་ལ་ཕན་པ་དང་ བདེ་བ་བསྒྲུབ་པའི་དོན་དུ་ བརྩོན་ པའི་རྒྱལ་སྲས་
རྣམས་ཀྱིས་རིག་པའི་གནས་ཀུན་ལ་མི་བསླབ་པ། དེ་ནི་གང་ཡང་ཡོད་པ་མིན་ཏེ་
གང་རུང་གཅིག་མ་ཤེས་ན་གཞན་དོན་རྫོགས་པར་མི་ནུས་ཏེ་ཡི་གེས་འདུལ་ལ་ཡི་གེ་དང་ཞེས་སོགས་
གསུངས་པ་ལྟར་གང་ལ་གང་འདུལ་དགོས་པའི་ཕྱིར་རོ། །དེ་ལྟར་ཀུན་ལ་མ་རྨོངས་པར་ལེགས་
，
-110-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
པར་གནས་པའི་མཁས་པ་དེ་ལ། བླང་དོར་གྱི་གནས་ལ་ཐེ་ཚོམ་མེད་ཅིང་ཐམས་ཅད་དགེ་བར་
བསྒྱུར་ཤེས་པའི་ཕྱིར་སྤྱོད་ལམ་ཅི་སྤྱོད་ཀྱང་སྤྱོད་ཡུལ་ཡོངས་སུ་དག་པའི་མདོ་ལྟར་ཇི་ལྟར་བསླབ་པ་
ཐམས་ཅད་བསོད་ནམས་བསོག་པའི་རྒྱུར་མི་འགྱུར་བ་གང་ཡང་མེད་དོ། །
བསླབ་པའི་གཞི་མདོ་བསྡུས་པ་ནི་དངོས་སུ་ཆོས་དང་ཟང་ཟིང་གི་སྦྱིན་པ་
ལ་སོགས་པས་སམ་ཡང་ན་ རང་གིས་དགེ་བ་སྒྲུབ་པ་དང་ཐ་ན་ཟས་ཟོས་པ་ལྟ་བུ་ བརྒྱུད་ནས་
ཀྱང་རུང་སྟེ། སེམས་ཅན་གྱི་དོན་ལས་ གཞན་མི་སྤྱད་དེ། བརྒྱུད་ནས་གཞན་གྱི་
དོན་བྱེད་པ་ནི་སེམས་ཅན་ཁོ་ནའི་དོན་གྱི་ཕྱིར་དུ། དགེ་བའི་དངོས་པོ་ཐམས་
ཅད་རྫོགས་པའི་བྱང་ཆུབ་ཀྱི་ཕྱིར་བསྔོའོ། །
དགེ་བ་ཇི་ལྟར་བསྔོ་དགོས་ཞེ་ན། འཕགས་པ་འགྲོ་བ་ཐམས་ཅད་ཡོངས་སུ་སྐྱོབ་པའི་མདོ་ལས་མཉམ་པ་
ཉིད་ཀྱིས་ཡོངས་སུ་བསྔོ་བ་དང་། གཉིས་སུ་མེད་པས་ཡོངས་སུ་བསྔོ་བ་དང་ཞེས་སོ། །བཀའ་འགྱུར་དཀར་
ཆག་ལས་དགེ་རྩ་བསྔོ་བའི་སྐབས། ཚིག་གིས་བསྔོ་བ་དང་། རྗེས་སུ་དོན་དམ་པའི་དེ་ཁོ་ན་ཉིད་དྲན་པ་བློས་
རེས་འཇོག་ཏུ་བྱ་བ་ཡིན་ནོ། །ཞེས་གསུངས་ཏེ། དེ་ཉིད་ཀྱི་བསྔོ་བ་ལས། མཚན་མའི་རྡུལ་ གྱིས་རྣམ་པར་
དབེན་པའི་མཁའ་ཁྱབ་ཏིང་ངེ་འཛིན་ཐོབ་གྱུར་ཅིག །ཞེས་དང་དངོས་པོར་འཛིན་པའི་ཚང་ཚིང་བྲལ་བྱེད་
བདག་མེད་རྟོགས་པའི་ཤེས་རབ་ཀྱི་ཞེས་སོགས་འབྱུང་ངོ༌། །དུས་རྟག་པར་ གང་དང་འགྲོགས་ན་མངོན་
མཐོ་དང་ངེས་ལེགས་ཀྱི་དགེ་བའི་ གྲོགས་བྱེད་པའི་བཤེས་གཉེན་ གྱི་མཚན་ཉིད་ནི། ཀླུ་སྒྲུབ་ཀྱིས་
དགེ་བའི་བཤེས་ གཉེན་ དེ་དག་གི་མཚན་ཉིད་མདོར་བསྡུས་མཁྱེན་པར་མཛོད། ཆོག་ཤེས་སྙིང་རྗེ་ཚུལ་
ཁྲིམས་ལྡན། །ཉོན་མོངས་སེལ་བའི་ཤེས་རབ་ཅན། །ཞེས་པ་ལྟར། ཐེག་པ་ཆེན་པོའི་ཟབ་པ་དང་
རྒྱ་ཆེ་བའི་དོན་གཞན་ལ་སྟོན་པ་ལ་མཁས་པ་དང་། བྱང་ཆུབ་སེམས་དཔའི་གཞན་གྱི་
དོན་སྒྲུབ་པའི་བརྟུལ་ཞུགས་མཆོག་དང་ལྡན་པའི་གང་ཟག་ནི། རང་གི་སྲོག་གི་ཕྱིར་
ཡང་མི་གཏོང་ངོ༌། །དེ་ཁོ་ན་ཉིད་ལ་འཇུག་པར་ལས། ཀུན་མཁྱེན་གྱིས་བསྔགས་བླ་མ་བསྟེན། །སློབ་
- 111 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མས་རང་དགར་མ་ཡིན་ཏེ། །ལོང་ བས་ རང་དགར་རི་བོ་ལ། །འཛེག་པར་ནུས་པ་མ་ཡིན་ནོ། །ཞེས་སོ།།
བར་དུ་ཇི་ལྟར་བསྟེན་ཅིང་དགེ་བའི་བཤེས་གཉེན་ལ་བསྙེན་བཀུར་ཡོངས་སུ་ཤེས་པའི་
ཕྱིར་སྡོང་པོ་བཀོད་པའི་མདོའི་དཔལ་འབྱུང་བ་ཡི་རྣམ་ཐར་ལས། བླ་མ་བསྟེན་
པའི་ཚུལ་ལྟར་བསླབ། ཇི་སྐད་དུ། འཕགས་པ་སྡོང་པོ་བཀོད་པའི་མདོ་ལས།
འཕགས་པ་པ
དཔོན་ནོར་བརྟན་གྱི་བུ་བྱང་སེམས་གཞོན་ནུ་ནོར་བཟང་ལ་བློ་
བསྟེན་པའི་ཚུལ་འདི་ལྟར་དགོས་ཞེས། བསྟན་པ་ནི། ཟབ་པ་དང་རྒྱ་ཆེ་བའི་ཐེག་ཆེན་གྱི་ཆོས་ལ་མཁས་
པའི་དགེ་བའི་བཤེས་གཉེན་གྱིས་ཡང་དག་པར་རྗེས་སུ་བཟུང་སྟེ་ཟིན་པའི་རྒྱལ་བའི་སྲས་
བྱང་ཆུབ་སེམས་དཔའ་རྣམས་ནི་བསླབ་བྱ་དང་འགལ་བའི་ སྡིག་ པའི་ བྱ་བ་ ལ་མ་ཞུགས་ པས་
དམྱལ་བ་སོགས་ངན་འགྲོར་མི་ལྟུང་ངོ་། །ཞེས་བྱ་བ་ནས་དགེ་བའི་བཤེས་གཉེན་གྱིས་
རྗེས་སུ་བཟུང་བ་ནི་བྱ་བ་དགེ་བ་དང་མ་ཡིན་པ་ མི་དགེ་བ་རྣམས་ སོ་སོ་བླང་དོར་བྱ་ཚུལ་ཁོང་དུ་
ཆུད་ དེ་རྟོགས་པར་བྱེད་པའོ། །སྒོ་གསུམ་གྱི་ཉེས་པ་ལ་ བག་མེད་པར་གྱུར་པའི་གནས་རྣམས་
ལས་ཡང་དག་པར་བཟློག་པ་བྱེད་པའོ། ཁམས་གསུམ་འཁོར་བའི་གྲོང་ཁྱེར་ནས་ཡར་
ཐར་པའི་གནས་སུ་འདོན་ པའོ། །རིགས་ ཀྱི་བུ་ ནོར་བཟང་བཤད་མ་ཐག་པ་དེ་ལྟ་བས་ན་དགེ་
བའི་བཤེས་གཉེན་ལ་བསྟན་པས། དགེ་སྡིག་གི་སྤང་བླང་ཤེས་བག་མེད་པ་ལས་བཟློག ། འཁོར་བ་ལས་
འདོན་པ་ཡིན་པར་དེ་ལྟར་ཡིད་ལ་ ཡང་ཡང་དུ་བསམ་པའི་བྱ་བ་རྒྱུན་མ་ཆད་པ་ དུས་རྟག་ཏུ་
བྱེད་པའི་སྒོ་ནས་དགེ་བའི་བཤེས་གཉེན་ ཆེན་པོ་རྒྱལ་ཚབ་བྱམས་པ་མགོན་པོ་སོགས་དེ་རྣམས་
ཀྱི་དྲུང་དུ་ ཕྱི་བཤོལ་མ་བྱེད་པ་འགྲོ་བར་བྱའོ། །དགེ་བའི་བཤེས་གཉེན་གྱི་རྐང་པ་ཁྲུ་བ་སོགས་བྱ་
བའི་ལས་ཀྱི་ཁུར་ཐམས་ཅད་རང་ལ་བཀུར་བས་སེམས་ཡོངས་སུ་མི་སྐྱོ་བས་དཔེར་ན་ས་ནི་
སྐྱེ་དགུ་ཐམས་ཅད་འགྲོ་འོང་སོགས་བྱ་བའི་ལས་ཀྱིས་ལྕི་ཡང་སྐྱོ་བའི་རྣམ་རྟོག་མེད་པ་ལྟ་བུའི་སེམས་
-112-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཀྱིས་དགེ་བའི་བཤེས་གཉེན་ལ་བསྙེན་བཀུར་བྱ་བ་དང་། བསམ་པ་ འགལ་རྐྱེན་གྱིས་མི་ ཕྱེད་ པས་
དཔེར་ན་རྡོ་རྗེ་ ཕ་ལམ་ལ་དངོས་པོ་གཞན་གྱིས་མི་ཕྱེད་པ་ལྟ་བུའི་སེམས་ ཀྱིས་དགེ་བའི་བཤེས་དང་།
ཚ་གྲང་བཀྲེས་སྐོམ་སོགས་སྡུག་བསྔལ་ཐམས་ཅད་ཀྱིས་ རང་སེམས་ཡོངས་སུ་མི་བསྒུལ་བའི་
ཕྱིར་ དཔེར་ན་ཁོར་ཡུག་ གི་རི་རླུང་(ཀླུང་༽སོགས་རྐྱེན་གང་གིས་ཀྱང་གཡོ་འགུལ་མི་ནུས་པ་ལྟ་བུའི་
སེམས་དགེ་བའི་ བཤེས་ སོགས་ དང་། དགེ་ བའི་ བཤེས་ གཉེན་ གྱི་ ལས་ཐམས་ཅད་རང་ གིས་
ཉམས་སུ་བླང་བ་ལ་ བླ་མ་དེའི་སྟེང་དུ་མི་སྨོད་པས་ དཔེར་ན་འཇིག་རྟེན་གྱི་བྲན་ གཡོག་རྗེ་
དཔོན་གྱི་ལས་ཐམས་ཅད་བྱེད་དགོས་ཀྱང་ཡར་མི་སྨོད་པ་ལྟ་བུའི་སེམས་ ཀྱིས་དགེ་བའི་བཤེས་གཉེན་
ལ་བསྙེན་བཀུར་བྱ་བ་དང་། དམན་པ་ཞིག་ལ་ལྟོས་ནས་ང་མཆོག་སྙམ་པའི་ང་རྒྱལ་དང་ མཆོག་ཞིག་
ལ་ལྟོས་ནས་རང་མཐོ་སྙམ་པ་ཆེ་བའི་ང་རྒྱལ་རྣམ་པར་སྤངས་པས་དཔེར་ན་ཕྱགས་དར་བ་
ལ་རང་མཆོག་གོ་སྙམ་པའི་རྣམ་རྟོག་མེད་པ་ལྟ་བུའི་སེམས་ ཀྱིས་དགེ་བའི་བཤེས་གཉེན་ལ་བསྙེན་
བཀུར་བྱ་བ་དང་། དཀའ་ཚེགས་ཆེན་པོའི་ལས་ཀྱི་ཁུར་ལྕི་བ་ཁུར་བས་ སེམས་མི་སྐྱོ་བ་དཔེར་ན་
ཐེག་ པ་ སྟེ་ཁྱོག་དང་ལམ་ལ་སྐྱོ་ངལ་གྱི་རྣམ་རྟོག་མེད་པ་ལྟ་བུའི་སེམས་ ཀྱིས་དགེ་བའི་བཤེས་གཉེན་
ལ་བསྙེན་བཀུར་བྱ་བ་དང་། བླ་མས་བརྙེས་སྨོད་མཛད་ཀྱང་ཡར་མི་ཁྲོ་བས་ དཔེར་ན་ཁྱི་ ལ་འགོམ་
ཡུག་སོགས་བརྙས་སྨོད་བྱས་ཀྱང་མི་ཁྲོ་བ་ལྟ་བུའི་སེམས་ ཀྱིས་དགེ་བའི་བཤེས་གཉེན་ལ་བསྙེན་བཀུར་
བྱ་བ་དང་། ཡར་འགྲོ་ཞིང་ཚུར་འོང་བས་སེམས་ཡོངས་སུ་མི་སྐྱོ་བས་དཔེར་ན་གྲུ་ཕར་ཚུར་
འགྲོ་འོང་ལ་མི་སྐྱོ་ལྟ་བུའི་སེམས་ ཀྱིས་དགེ་བའི་བཤེས་ལ་བསྙེན་བཀུར་བྱ་བ་དང་། དགེ་བའི་
བཤེས་ གཉེན་ གྱི་ངོར་ ལྟ་ བས་ ཐུགས་དགྱེས་མི་དགྱེས་ཤེས་པ་དཔེར་ན་བུ་མཛངས་པས་ཕ་
མའི་བསམ་པ་རྣམ་འགྱུར་ལ་དཔག་ནས་ཤེས་པ་ལྟ་བུའི་སེམས་ཀྱི་དགེ་བའི་བཤེས་གཉེན་ལ་
བསྙེན་བཀུར་བྱའོ། །རིགས་ཀྱི་བུ་ནོར་བཟང་ཁྱོད་ཀྱིས་བདག་ལ་ནི་འདོད་ཆགས་སོགས་
ཉོན་ མོངས་ ཀྱིས་ མནར་ བའི་ ནད་པར་འདུས་ཤེས་བསྐྱེད་པར་བྱའོ། །ཟབ་རྒྱས་ཀྱི་ཆོས་ལ་
- 113 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཁས་པའི་དགེ་བའི་བཤེས་གཉེན་ལ་ནི་ཉོན་མོངས་པའི་ནད་སེལ་བ་པོ་སྨན་པའི་
འདུ་ཤེས་བསྐྱེད་པ་དང་། བྱ་བ་དང་བྱ་བ་མ་ཡིན་པ་རྗེས་སུ་བསྟན་པའི་དམ་པའི་
ཆོས་ལ་ནི་ སྨན་ གྱི་འདུ་ཤེས་བསྐྱེད་པ་དང་། དེ་ལྟར་བསྟན་པའི་སྤང་བླང་ལ་ཚུལ་བཞིན་སློབ་པའི་
ནན་ཏན་ ཉམས་ སུ་ བླང་ བ་ ལ་ ནི་ ཉོན་མོངས་པའི་ནད་དང་བྲལ་ནས་ལུས་སེམས་བདེ་བར་
འཚོ་བའི་འདུ་ཤེས་བསྐྱེད་པར་བྱའོ། །རིགས་ཀྱི་བུ་ནོར་བཟང་ཁྱོད་ཀྱིས་བདག་ལ་
ནི་ ཉོན་མོངས་པའི་དགྲས་འཇིགས་ཤིང་སྐྲག་པའི་འདུ་ཤེས་བསྐྱེད་པར་བྱའོ། །ཆོས་བསྟན་
པའི་དགེ་བའི་བཤེས་གཉེན་ལ་ནི་ཉོན་མོངས་པའི་དགྲ་ཕམ་པར་ནུས་པའི་བུ་དཔའ་བོའི་འདུ་
ཤེས་ བསྐྱེད་པ་དང་། དེས་དགེ་སྡིག་གི་བླང་དོར་རྗེས་སུ་བསྟན་པའི་དམ་པའི་ཆོས་ལ་ནི་ རལ་གྲི་
སོགས་མཚོན་ཆའི་འདུ་ཤེས་ བསྐྱེད་པར་བྱ་བ་ དང་། བླ་མས་བསྟན་པ་ལྟར་ཆོས་ཉམས་སུ་བླངས་
བའི་ནན་ཏན་ལ་ནི་འདོད་ ཆགས་ སོགས་ ཉོན་ མོངས་ པའི་ དགྲ་སེལ་བའི་འདུ་ཤེས་བསྐྱེད་
པར་བྱའོ། །ཞེས་བྱ་བའི་བར་དུ་གསུངས་པ་ལྟ་བུའོ། །བླ་མ་བསྟེན་པའི་ཚུལ་འདི་
དང་སངས་རྒྱས་ཀྱི་བཀའ་སྩལ་བའི་བསླབ་པ་གཞན་རྣམས་ཀྱང་ཐེག་པ་ཆེན་པོའི།
མདོ་སྡེ་བཀླགས་ནས་ཤེས་པར་བྱའོ། །
མདོ་སྡེ་རྣམས་ལས་བྱང་ཆུབ་སེམས་དཔའི་བླང་དོར་གྱི་བསླབ་པ་ཐམས་ཅད་
སྣང་བར་བྱེད་པས། དེ་བས་ན་མདོ་སྡེ་དག་འབད་པས་བཀླག་པར་བྱའོ། །དེ་
དག་ཐམས་ཅད་ལས་འཕགས་པ་ནམ་མཁའི་སྙིང་པོས་ཞུས་པའི་མདོ་སྡེ་ལས་ལྟུང་བའི་
ངོ་བོ་དང་ཕྱིར་བཅོས་པའི་ཐབས་དང་བཅས་པ་ལེགས་པར་བསྟན་པའི་ཕྱིར་དེ། བྱང་སེམས་རྒྱལ་པོ་ལ་ངེས་
པའི་ལྟུང་བ་ལྔ་སློབ་དཔོན་དང་ལས་དང་པོ་པ་ལ་ངེས་པའི་ལྟུང་བ་སོགས་ནི། མདོ་ སྡེ་ ཐམས་ཅད་
ལས་ཐོག་མ་ཉིད་དུ་བལྟ་བར་བྱ་སྟེ། དེ་ལས་ནི་ལྟུང་བའི་རྣམ་གྲངས་དང་དེ་དག་
-114-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
པའི་ཐབས་ཀྱང་བསྟན་པའི་ཕྱིར་རོ། །གང་གི་ཕྱིར་རྒྱལ་སྲས་རྣམས་ཀྱིས་རྟག་ཏུ་
སྤྱད་པར་བྱ་བ་ནི། དེ་ལས་རྒྱལ་ཆེར་རབ་ཏུ་སྟོན་པར་བྱེད་པས། སློབ་དཔོན་
རང་ཉིད་ཀྱིས་མཛད་པའི་བྱང་ཆུབ་སེམས་དཔའི་བསླབ་པ་ཀུན་ལས་བཏུས་པ་
ལ་ཡང་། ངེས་པར་གདོན་མི་ཟ་བར་ལན་གཅིག་མིན་པར་ཡང་དང་ཡང་དུ་བལྟ་
ཞིང་གོམས་པར་བྱ། ཡང་ན་དེ་གོམས་པར་བྱེད་མི་ནུས་ན་རེ་ཞིག་དེ་ཉིད་མདོར་
བསྡུས་པའི། སློབ་དཔོན་འདིས་མཛད་པའི་མདོ་རྣམས་ཀུན་ལས་བཏུས་པ་ལ་
བལྟ་བར་བྱའོ། །ཡབ་རྗེ་འགྲོ་བའི་མགོན་པོ་དཔལ་མགོན་འཕགས་པ་ཀླུ་སྒྲུབ་
ཀྱིས་མཛད་པའི་བསླབ་བཏུས་དང་མདོ་བཏུས། གཉིས་པོའང་འབད་པས་བལྟ་
བར་བྱའོ། །བསླབ་པ་ཀུན་ལས་བཏུས་པ་ལ་སོགས་པ་གང་དག་ལས་བྱ་བ་གང་
ནི་མ་བཀག་པ། དེ་ཉིད་སྤྱད་པར་བྱ་བ་ཁོ་ན་སྟེ། དགག་སྒྲུབ་དེ་ཡང་དགོས་པ་ནི་འཇིག་
རྟེན་པའི་སེམས་ནི་མ་དད་པ་བསྲུང་བའི་ཕྱིར། བསླབ་བཏུས་ལ་སོགས་པ་ལས་
གསུངས་པའི་བསླབ་པ་མཐོང་ནས་ཡང་དག་པར་སྤྱད་དོ། །བསླབ་པ་སྲུང་བའི་དོན་དུ་
སེམས་སྲུང་བ་དང༌། སེམས་སྲུང་བའི་ཐབས་སུ་དྲན་ཤེས་བསྟན་ཚུལ་རྒྱས་པར་བསྟན་ཟིན་ལ། ད་ནི་ སྒོ་
གསུམ་ལ་ཡང་ཡང་དུ་བརྟགས་པའི་ཤེས་བཞིན་མི་ཉམས་པ་སྲུང་བའི་ཚུལ་མདོར་བསྡུས་
ཏེ་བསྟན་པ་ནི་ལུས་ཀྱི་གནས་སྐབས་དང་སེམས་ཀྱི་གནས་སྐབས་ཀྱི་སྤྱོད་པ་རྣམས་
ལ༑ སྔར་ བཤད་ པ་ ལྟར་ དགེ་མི་དགེ་ ལུང་ མ་ བསྟན་གང་ ཡིན་ཞེས་ཡང་དང་ཡང་དུ་སོ་སོར་
བརྟག་པར་བྱ་བ། འདི་ཉིད་ཁོ་ན་མདོར་ན་ནི། །ཤེས་བཞིན་སྲུང་བའི་ཐབས་ཀྱི་
མཚན་ཉིད་དོ། །ལུས་ཀྱིས་འདི་དག་ནན་ཏན་དུ་སྤྱོད་པར་བྱ་ཡི། ཉམས་སུ་ལེན་པ་
འདི་ལྟར་སྤྱད་པར་བྱ་དགོས་ཞེས་ནེ་ ཙོའི་ འདོན་ པ་ ལྟར་ གཞུང་ གི་ཚིག་ཙམ་དུ་ངག་ གིས་
བརྗོད་པས་དགོས་པའི་དོན་ཅི་ཞིག་འགྲུབ། དཔེར་ན་སྨན་ཚུལ་བཞིན་དུ་མ་བསྟན་པ་
- 115 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྨན་དཔྱད་ཀྱི་བསྟན་བཅོས་བཀླགས་པ་ཙམ་གྱིས་ནི། སྨན་བསྟེན་པ་མ་བྱས་ན་
ནད་པ་དག་ལ་ཕན་པར་འགྱུར་རམ་ཅི། ཆོས་ཐོས་པ་ཙམ་ མ་ ཡིན་ པ་དོན་ རང་རྒྱུད་ལ་སྦྱར་
དགོས་པའི་རྒྱུན་མཚན་དེ་བས་ན་སྦྱིན་སོགས་བྱང་སེམས་ཀྱི་བསླབ་པ་བྱ་བ་ཐམས་ཅད་འབད་ནས་
ནན་ཏན་གྱིས་བསྒྲུབ་པར་བྱའོ། །བྱང་ཆུབ་སེམས་དཔའི་སྤྱོད་པ་ལ་འཇུག་པའི་
བསྟན་བཅོས་འདི་ལ་ལེའུ་བཅུ་ཡོད་པ་ལས། ལེའུ་འདིས་བྱང་ཆུབ་སེམས་དཔའི་བསླབ་པའི་གནས་གང་
ཞིག་བསྲུང་བར་འདོད་པ་དེ། སེམས་བསྲུང་བའི་ཐབས་དང་། སེམས་དེ་ཉིད་བསྲུང་བའི་ཐབས་སུ་དྲན་
ཤེས་བསྟེན་ཚུལ་དང་། དྲན་ཤེས་དེ་དང་ལྡན་པའི་སྒོ་ནས་བློ་སྦྱངས་གཙོ་བོར་གྱུར་པའི་ཚུལ་ཁྲིམས་གསུམ་
ལ་བསླབ་པའི་སྒོ་ནས་ཤེས་བཞིན་བསྲུང་བར་བྱ་བ་སྟེ་ལེའུ་ལྔ་པའོ།། །།
ལེའུ་དྲུག་པ་བཟོད་པ་བསྟན་པ།
བསྐལ་པ་སྟོང་ཕྲག་དུ་མར་བསགས་པ་ཡི། སྦྱིན་པ་བཏང་བ་དང་བདེ་
གཤེགས་མཆོད་པ་ལ་སོགས་པ་སྟེ་ཆོས་དང་འཕགས་པའི་དགེ་འདུན་ལ་མཆོད་
པ་དང་། སྡོམ་པ་ཡང་དག་པ་བླངས་ནས་ལེགས་པར་སྤྱད་པ་གང་ཡིན་པ་དེ་དག་
ཀུན་ཀྱང་། སེམས་བསྐྱེད་པའི་བྱང་སེམས་གཞན་ལ་ཁོང་ཁྲོ་ལན་གཅིག་སྐྱེས་
པ་གང་གིས་འཇམ་ དཔལ་ རྣམ་པར་ རོལ་ པ་ ལས། འཇམ་ དཔལ་ ཁོང་ཁྲོ་བས་ནི་བསྐལ་པ་དུ་མར་
བསགས་པའི་དགེ་བ་འཇོམས་པས་སོ་ཞེས་གསུངས་སོ། །ཐོགས་འགྲེལ་ལས། འདི་ལ་གཞོམ་བྱ་དང༌།
བསྡོམས་བྱེད་དང༌། འཇོམས་ཚུལ་གྱི་ཁྱད་པར་གསུམ་ལས། དང་པོ་ནི། སྤྱིར་དགེ་བ་ལ་ཐབས་ཤེས་གཉིས་
ཀས་མ་ཟིན་པའི་བསོད་ནམས་ཆ་མཐུན་དང༌། བདག་མེད་རྟོགས་པས་ཟིན་པ་ཐར་བ་ཆ་མཐུན་དང༌།
-116-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཐབས་ཤེས་གཉིས་ཀས་ཟིན་པ་རྣམ་མཁྱེན་གྱི་དགེ་བ་དང་གསུམ་ཡོད་པ་ལས་དང་པོ་ཡིན་ལ། གཉིས་པ་ནི།
ཡུལ་ཁྱད་པར་ཅན་ལ་དམིགས་ནས་ངོ་བོ་དྲག་ཏུ་འཁྲུག་པ་དང་། རྗེས་ཀྱང་འགྲོད་པ་ལ་སོགས་པའི་གཉེན་
པོ་དང་བྲལ་བ་ཡིན་ཞིང་། གསུམ་པ་ནི་ས་བོན་རྩ་བ་ནས་འཇོམས་པ་མ་ཡིན་གྱི་འཕགས་པ་ཐམས་ཅད་ཡོད་
པར་སྨྲ་བ་ལས། ཉེ་བར་འཁོར་དགེ་བའི་རྩ་བ་ཆེན་པོ་དང་བྱང་ཆུབ་པ་དང་ཡོངས་སུ་བྱང་བ་དང་། ཡོངས་
སུ་ཟད་པར་འགྱུར་གྱི་དེ་ལྟ་བས་ན་འགལ་དུམ་ལའང་སེམས་ཁྲོ་བར་མི་བྱ་ན་རྣམ་པར་ཤེས་པ་དང་བཅས་
པའི་ ལུས་ལ་ལྟ་ཅི་སྨོས། ཞེས་གསུངས་པ་ལྟ་བུའོ། །ཞེས་འབྱུང་ངོ༌། །ཊཱི་ཀ་གསུང་སྒྲོས་མ་ལས། འོ་ན་དེ་
སྲིད་དུ་ཁྲོ་བ་མི་སྐྱེ་བ་མི་སྲིད་པས་འབད་པ་དོན་མེད་ཅེ་ན། ཡོད་དེ། འཇིག་རྟེན་ལས་འདས་པའི་ལམ་མ་
ཡིན་པ་ལ་ས་བོན་གཏན་ནས་འཇོམས་པའི་ནུས་པ་ཡོད་པས་འདིས་ལེགས་སྤྱད་ཀྱི་འབྲས་བུ་ཕྱིར་བསྣུར་ཏེ་
ཁྲོ་བའི་འབྲས་བུ་སྔོན་ལ་འབྱིན་པས་དེ་སྐད་ཅེས་གསུངས་སོ། །དེ་ལྟར་ནའང་སྤང་བྱ་བས་གཉེན་པོ་སྟོབས་
ཆེ་བར་མི་འགྱུར་རམ་ཞེ་ན། འཇིག་རྟེན་ལས་འདས་པའི་ཡེ་ཤེས་སྟོབས་ལྡན་ཁོ་ནའོ། །ཞེས་གསུངས་སོ།།
འཇོམས་པར་བྱེད་ པར་འཇམ་དཔལ་རྣམ་པར་རོལ་བའི་མདོ་ལས་གསུངས་སོ། །མ་བསྔོས་ན་ལས་
དང་པོའི་དགེ་རྩ་ནི་རྩྭ་སྐམ་པོ་དང་ཆུ་ཐིག་པ་བཞིན་དུ་ཉམས་ཆུང་བས་ཟད་སླ་བ་ཡིན། ཞེས་པ་ཡང་མི་དགེ་
བའི་རྣམ་རྟོག་ནི་མེ་དང་ཉི་མ་བཞིན་དུ་ཤུགས་ཆེན་པོ་ཡིན་ནོ། །ཞེས་བདེ་ཆེན་ཞིང་སྒྲུབ་ལས་གསུངས་སོ།།
འོ་ན་སྨོན་འཇུག་གི་སེམས་རྒྱུད་ལ་མི་ལྡན་པའི་བྱང་སེམས་མ་ཡིན་པའི་གང་ཟག་དག་ལ་ཁོང་
ཁྲོས་ཀྱང་ཉེས་པ་གཏན་ནས་མེད་དམ་ཞེ་ན་ ཉེས་མེད་མ་ཡིན་ཏེ། མདོ་ལས། ཁོང་ཁྲོ་ཉེས་
དམིགས་ཆེ་བའི་རྒྱུ་མཚན་དེ་ལྟ་བས་ན་བྱང་སེམས་ལ་མི་ཁྲོ་བ་མ་ཟད་སྡོང་དུམ་མེས་ཚིག་པའི་མགལ་
དུམ་ལ་ཡང་སེམས་ཀྱིས་ཁྲོ་ཞིང་ཞེ་སྡང་ བར་མི་བྱ་ན་རྣམ་པར་ཤེས་པ་དང་
བཅས་པའི་ལུས་ཏེ་སེམས་ཡོད་ཀྱི་གང་ཟག་རྣམས་ལ་ལ་ཁོང་ཁྲོ་བར་མི་བྱ་བ་ལྟ་ཞིག་ཅི་སྨོས་
ཞེས་གསུངས་པས་ཁོང་ཁྲོ་ནི་ཉེས་དམིགས་ཤིན་ཏུ་ཆེའོ། །སློབ་དཔོན་ཟླ་གྲགས་ཀྱིས། སྦྱིན་
དང་དེ་བཞིན་ཚུལ་ཁྲིམས་བསྐལ་པ་བརྒྱར། །ལེགས་བསགས་ཟད་བྱེད་གང་ཡིན་ཁོང་ཁྲོ་སྟེ། །དེ་ཕྱིར་རྒྱལ་
- 117 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་སྲས་ལ་ཁོང་ཁྲོ་ལས། །མཆོག་ཏུ་ལྕི་བའི་སྡིག་པ་གཞན་མེད་དོ། །ཞེས་གསུངས་སོ། །བསོད་
ནམས་ཟད་པར་བྱེད་པས་སྤང་བྱ་ཞེ་སྡང་ལྟ་བུའི་སྡིག་པ་མེད། སྤང་བྱ་ཞེ་སྡང་དེའི་
གཉེན་པོ་བཟོད་པ་ རྐང་ལག་བཅད་ཀྱང་གནོད་ལན་དུ་ཁོང་མི་ཁྲོ་བ་སྲན་ཚུགས་པ་ལྟ་བུའི་
དཀའ་ཐུབ་ཀྱི་དགེ་བ་གཞན་མེད། དེ་ལྟ་བས་ན་བཟོད་པ་སྒོམས་པ་ལ་ནན་ཏན་དུ།
འོག་ནས་འཆད་པར་གྱུར་པའི་ཐབས་སྣ་ཚོགས་པའི་ཚུལ་གྱིས་བསྒོམ་པར་བྱའོ།།
ལུས་དང་སེམས་ཀྱི་རྒྱུན་གདུངས་པར་བྱེད་པའི་ཞེ་སྡང་ཟུག་རྔུའི་སེམས་འཆང་ན།
ཡིད་ནི་སྡུག་བསྔལ་ཞི་བ་ཉམས་སུ་མི་མྱོང་ཞིང་། སེམས་ལ་དགའ་བ་དང་ལུས་
ལ་བདེ་བའང་མི་འཐོབ་ལ། མཚན་མོ་གཉིད་མི་འོང་ཞིང་ཉིན་མོ་ལུས་སེམས་སོ་
མི་ཐུབ་པས་བརྟན་པ་མེད་པར་འགྱུར། བྲན་གཡོག་གང་དག་ནོར་དང་བཀུར་སྟི་
ཡིས། དྲིན་བྱིན་པའི་རྗེ་དཔོན་དེ་ལ་བརྟེན་པར་གྱུར་པ་ན། བྲན་གཡོག་དེ་དག་
ཀྱང་ནི་ཞེ་སྡང་དང་ལྡན་པའི། རྗེ་དཔོན་དེ་ལ་གསོད་པའི་བར་དུ་རྒོལ་བར་བྱེད་
དོ། །ཞེ་སྡང་སྐལ་ངན་གཏུམ་པོ་དེ་ཡིས་ ཚིག་རྩུབ་མང་དུ་སྨྲས་པས་རང་གི་མཛའ་བཤེས་
དག་ཀྱང་སྐྱོ་ཞིང་སུན་ནས་བྱེར་བར་འགྱུར་ཞིང༌། སྦྱིན་པས་བསྡུས་ཀྱང་བྲན་ཀྱི་ཚོགས་
རྣམས་ཀྱིས་བསྟེན་པ་མི་བྱེད་གྲོགས་བཟང་པོ་དང་འགྲོགས་པའི་བདེ་བའང་མི་ཐོབ་པ་ཉིད་
དོ། །ཞེ་སྡང་དང་ལྡན་ན་ལུས་མི་བདེ་སེམས་མི་དགའ་གཉིད་མི་འོང་བ་སོགས། མང་
དུ་སྟེ་རྒྱས་པ་ཞིག་བཤད་པས་ཅི་ཞིག་དགོས། མདོར་ན་ཡིད་བདེ་བ་དང་མཚུངས་པར་ལྡན་པའི་
ཁྲོ་བས་བདེ་བར་གནས་པ། དེ་ནི་འགའ་སུ་ཡང་ཡོད་པ་མ་ཡིན་ནོ། ཁྲོ་བའི་དགྲ་
མིས་དེ་དག་ལ་སོགས་པའི་ཚེ་འདི་དང་འཇིག་རྟེན་གཞན་གྱི། སྡུག་བསྔལ་དག་
ནི་བྱེད་པར་འགྱུར་རོ། །གང་ཟག་གང་ཞིག་ལེགས་པར་ཏེ་དགེ་བ་སྤྱད་ཅིང་སྒྲུབ་པའི་
-1 18-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
བདག་ ཅན་རྣམས་ཀྱིས་བསྒྲིམས་ཏེ་ཁྲོ་བའི་སེམས་འཇོམས་པ། དེ་ནི་འཇིག་རྟེན་
འདི་དང་གཞན་ཕ་རོལ་ཏུ་ཡང་བདེའོ། །བདག་དང་བདག་གི་ཕྱོགས་ལ་མི་འདོད་པ་
སྡུག་བསྔལ་བསྐྱེད་པར་བྱས་ པ་དང་བདག་དང་བདག་གི་ཕྱོགས་ལ་འདོད་པ་ བདེ་བ་སྒྲུབ་པ་ཡི།
གེགས་བྱས་པ་དེ་གཉིས་ལས་བྱུང་བར་གྱུར་པ། ཐོག་མར་ཡིད་མི་བདེ་བའི་ཟས་
ནུས་ལྡན་དང་འདྲ་བ་ཤིག་རྙེད་ནས་ དེ་ཟོས་པ་ལ་བརྟེན་ཏེ། ཞེ་སྡང་ གི་ ནུས་ པ་བརྟས་ པའམ་
རྒྱས་ཏེ་བདག་ གི་བདེ་བ་རྒྱུ་འབྲས་དང་བཅས་པ་འཇོམས་སོ། །དེ་ལྟ་བས་ན་བདག་ གིས་
ཞེ་སྡང་གི་དགྲ་བོ་དེའི་ལུས་སྟོབས་ཉམས་པའི་ཕྱིར། དེའིཟས་ཡིད་མི་བདེ་དེ་ནི་རྐང་བུ་དྲོད་
ཕྱིས་དང་ཕག་སྣ་གཏུན་བརྡུང་གི་དཔེ་བཞིན་དུ་ཐོག་མ་ཉིད་ནས་རྩ་བ་དྲུང་ནས་རྣམ་པར་གཞོམ་པར་
བྱའོ། །དེའི་རྒྱུ་མཚན་འདི་ལྟར་བདག་ལ་གནོད་པར་བྱེད་པ་ཁོ་ན་ལས། ཉོན་མོངས་
པའི་ དགྲ་འདི་ལ་ནི་ལས་གཞན་ གང་ཡང་མེད་ པས། དེ་ཡང་མི་འདོད་པ་བསྐྱེད་པ་དང་
འདོད་ པའི་ གེགས་ བྱེད་ པ་ སོགས་གནོད་ པ་ ཆེན་ པོ་འབྱུང་ བ་སོགས་དགོས་པ་ ཅི་ལ་བབ་ཀྱང་
བདག་གིས་ནི། ཡིད་མི་བདེ་བའི་གཉེན་པོ་དགའ་བའི་ཡིད་འདི་ནི་ཁོང་ཁྲོ་བས་
དཀྲུགས་པར་མི་བྱའོ། །འདི་ལྟར་གནོད་བྱེད་ལ་སེམས་མི་དགའ་བར་བྱས་ཀྱང་རང་སྡུག་
བསྔལ་ བ་ ཙམ་དུ་ཟད་ ཀྱི་འདོད་པའི་དོན་ཅི་ཡང་མི་འགྲུབ་ཅིང་། ཡིད་མི་དགའ་བ་ལས་བྱུང་
བའི་ཁོང་ཁྲོའི་རང་གི་དགེ་བ་དག་ནི་ཉམས་པར་འགྱུར་རོ། །དེ་ཡང་ལེགས་པར་བརྟགས་ན་
གལ་ཏེ་མི་འདོད་པའམ་འདོད་པའི་གེགས་བྱས་པ་དེ་ཉིད་བཅོས་སུ་ཡོད་ན་ནི།
བཅོས་སུ་རུང་བ་དེ་ལ་མི་དགར་ཅི་ཞིག་ཡོད། གལ་ཏེ་ཅིས་ཀྱང་བཅོས་སུ་མེད་
ན་ནི། དེ་ལ་མི་དགའ་བར་བྱས་ཀྱང་ཅི་ཞིག་ཕན། དེ་ལྟར་རྣམ་པར་དཔྱད་ནས་
ཡིད་མི་བདེ་བ་བསལ་བ་ལ་འབད་ པར་ བྱའོ། །བདག་གམ་བདག་གི་མཛའ་
བཤེས་རྣམས་ལ། ལུས་ལ་ གནོད་པའི་སྡུག་བསྔལ་བར་བྱེད་པ་དང་སེམས་ལ་
- 119 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནོད་པའི་བརྙས་པར་ བྱེད་ པ་དང་ཞེར་འདེབས་ པའི་གནད་དུ་ཕོག་པའི་ཚིག་རྩུབ་
དང་། གྲགས་པ་མ་ཡིན་པའི་མི་སྙན་པ་ཞེས་བྱ་བ་དེ་རྣམས་མི་འདོད་པ་སྟེ། དེ་རྣམས་
བྱས་པ་དང་། བདེ་བ་བཀུར་སྟི་བསྟོད་པ་གྲགས་པ་རྣམས་འབྱུང་བ་འདོད་པའི་གེགས་བྱས་པ་ལས་ཁྲོ་བ་
འབྱུང་ལ། དགྲ་ལ་སྔར་གྱི་དེ་དག་ཐམས་ཅད་ལས་བཟློག་པས་ ཏེ་སྡུག་བསྔལ་སོགས་བཞི་
པོ་འབྱུང་བའི་གེགས་བྱས་པ་དང་བདེ་བ་སོགས་བཞི་པོ་འབྱུང་བའི་གྲོགས་བྱེད་པ་ལ་བརྟེན་ནས་ཁོང་ཁྲོ་བ་
འབྱུང་བས་དེ་རྣམས་ངེས་ཟིན་པར་བྱས་ནས་སྤང་བར་བྱ་བར་རིགས་སོ། །དེ་ཡང་བདག་
ལ་སྡུག་བསྔལ་བསྐྱེད་པ་ལ་བཟོད་པ། བརྙས་སོགས་བྱེད་པ་ལ་བཟོད་པ། ཚིག་
རྩུབ་སྨྲ་བ་ལ་བཟོད་པ། མི་སྙན་པར་སྨྲ་བ་ལ་བཟོད་པ། བདག་གི་བཤེས་ལ་
སྡུག་བསྔལ་བསྐྱེད་པ་ལ་བཟོད་པ། བརྙས་སོགས་བྱེད་པ་ལ་བཟོད་པ། ཚིག་རྩུབ་
སྨྲ་བ་ལ་བཟོད་པ་། མི་སྙན་པར་སྨྲ་བ་ལ་བཟོད་པ། དགྲ་ལ་བདེ་བར་བྱེད་པ་ལ་
བཟོད་པ། རྙེད་པར་སྦྱིན་པ་ལ་བཟོད་པ། བསྟོད་པ་བརྗོད་པ་ལ་བཟོད་པ། སྙན་
པར་སྨྲས་པ་ལ་བཟོད་པ་སྟེ་བཅུ་གཉིས་དང་། ཡང་བདག་ལ་བདེ་བའི་གེགས་
བྱེད་པ་ལ་བཟོད་པ། སྙེད་པའི་གེགས་བྱེད་པ་ལ་བཟོད་པ། བསྟོད་པའི་གེགས་
བྱེད་པ་ལ་བཟོད་པ། སྙན་པའི་གེགས་བྱེད་པ་ལ་བཟོད་པ། བདག་གི་བཤེས་ལ་
བདེ་བའི་གེགས་ བྱེད་ པ་ལ་བཟོད་པ། རྙེད་པའི་གེགས་བྱེད་པ་ལ་བཟོད་པ།
བསྟོད་པའི་གེགས་བྱེད་པ་ལ་བཟོད་པ། སྙན་པའི་གེགས་བྱེད་པ་ལ་བཟོད་པ།
དགྲ་ལ་སྡུག་བསྔལ་གྱི་གེགས་བྱེད་པ་ལ་བཟོད་པ། བརྙས་སོགས་ཀྱི་གེགས་བྱེད་
པ་ལ་བཟོད་པ། ཚིག་རྩུབ་ཀྱི་གེགས་བྱེད་པ་ལ་བཟོད་པ། མི་སྙན་པའི་
གེགས་བྱེད་པ་ལ་བཟོད་པ་སྟེ་བཟོད་ཡུལ་ཉི་ཤུ་རྩ་བཞིའོ། །བདེ་བའི་རྒྱུ་དགེ་བའི་
-120-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཕྱོགས་ཉེ་བར་བསྟེན་པ་ནི་རེས་འགའ་ཙམ་འབྱུང་བས་བདེ་བ་རྙེད་དཀའ་ལ། སྡུག་
བསྔལ་གྱི་རྒྱུ་མི་དགེ་བ་ནི་ཤིན་ཏུ་མང་སྟེ་འབད་པ་མེད་པར་འགྲུབ་པའི་ཕྱིར་སྡུག་
བསྔལ་མང་པོ་འབྱུང་བ་འཁོར་བའི་རང་བཞིན་ཡིན་པས་ཡིད་བདེ་བ་ཡང་སྟེ་བཟོད་པར་བྱའོ། །
དེ་ལྟར་ན་ཡང་འཁོར་བ་ན་སྡུག་བསྔལ་མེད་པར་སྐྱོ་བ་མེད་པས་འཁོར་བ་དེ་ལས་
ཐར་བ་འདོད་པའི་ངེས་པར་འབྱུང་བ་ཡང་མེད་ལ། སྡུག་བསྔལ་ལས་ངེས་འབྱུང་སྐྱེ་བ་དེ་བས་
སེམས་ཁྱོད་སྡུག་བསྔལ་སྐྱོན་དུ་མི་ལྟ་བ་དེ་དང་དུ་ལེན་པ་ལ་མི་གཡོ་བ་བརྟན་པར་
མནོས་ཤིག །ལྷ་མོ་དཀའ་ཟློག་མ་ལ་ས་བཟང་གིས་ལྷ་མོ་ཨུ་མ་ལ་དད་པ་རྣམས་དེ་མཆོད་པའི་
དོན་དུ་རང་གི་སྦྱིན་སྲེག་ལ་འབུལ་བའོ། །ཞེས་དང་། ཀོང་སྟོན་དང་བླ་མ་དམ་པ་ཐོགས་མེད་རྣམས་ཀྱིས་ལྷ་
མོ་ཨུ་མ་ལ་དད་པ་རྣམས་ཀྱིས་སྟོན་ཟླ་འབྲིང་པོའི་ཚེས་དགུ་ལ་སོགས་པར་དེ་མཆོད་པའི་དོན་དུ་ཞག་གཅིག་
གམ་གསུམ་ལ་བཟུང་བ་བྱས་ནས་རྗེས་ལ་རང་གི་ལུས་བསྲེག་པ་དང་ཡན་ལག་གཅོད་པ་དང་འབིགས་པ་
སོགས་བྱེད་པ་གསུངས་སོ། །དད་པས་དང་ཡུལ་ཀརྫུཊ་པ་ཞེས་བྱ་བ་ལྷོ་ཕྱོགས་ཀྱི་རྒྱུད་ན་གནས་
པའི་ཕྱིར་རོལ་པ་རྣམས་ཕན་ཚུན་ ས་བཟང་གིས་ཚངས་པ་ཐོབ་པའི་ཆེད་དུ་ཉི་ཟླ་གཟས་ཟིན་པ་ན་རང་
གི་མགོ་གཅོད་པ་དང་། མེ་ལྔ་བསྟེན་ནས་བསྲེག་པ་དང་
། རྩེ་གསུམ་ལ་མཆོངས་ཏེ་གཅོད་པ་སོགས་བྱེད་པ་
གསུངས་སོ། །འགྲན་ནས་ལུས་མེ་ལ་བསྲེགས་པ་དང་མགོ་དང་ཡན་ལག་བཅད་པ་
ལ་སོགས་པའི་ཚོར་བ་དྲག་པོ་རྣམས་ནི། རང་གི་འདོད་པའི་དོན་གྲུབ་པ་མེད་བཞིན་དུ་བཟོད་
པར་བྱེད་ན་ཐར་པ་ཡི་ གོ་འཕང་ཐོབ་པའི། དོན་དུ་ ལམ་གྱི་དཀའ་སྤྱད་ལ་བདག་ཀོ་ཅི་ ཡི་
ཕྱིར་ན་སྔར། གལ་ཏེ་ ཅུང་ཟད་བཀྲེས་པ་དང་སྐོམ་པ་ཉི་མས་ཚ་བ་དང་རླུང་གིས་གྲང་བ་ལྟ་བུའི་
སྡུག་བསྔལ་ཆུང་ངུ་རྣམས་ནི་བཟོད་པར་བསྒོམ་ནུས་ཀྱི། མགོ་དང་ཡན་ལག་བཅད་
པ་ལ་སོགས་སྡུག་བསྔལ་ཆེན་པོ་རྣམས་ནི་བཟོད་པར་སྒོམ་མི་ནུས་སོ་ཞེ་ན། གོམས་པར་
བྱས་ན་སླ་བར་མི་འགྱུར་བའི། དངོས་པོ་དེ་གང་ཡང་ཡོད་པ་མ་ཡིན་པས། གོ་རམ་
- 121 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་སྟན་རིམ་པ་མང་པོའི་འོག་ན་ཡུངས་འབྲུ་ཡོད་པའི་རྩུབ་པ་མི་བཟོད་པའང་། ཕྱིས་ཤིང་ཚེར་མར་ཅན་གྱི་
ཁུར་ ཆེན་ པོ་ ཁུར་ བ་ བཟོད་ པ་ བཞིན་ ནོ། །དེ་བས་ན་གནོད་པ་ཆུང་ངུ་དག་ལ་ཐོག་མར་
གོམས་པས། ཕྱི་ནས་གནོད་པ་ཆེན་པོ་རྣམས་ཀྱང་བཟོད་པར་བྱོས་ཤིག །སྐྱེ་བོ་
གསོ་ཐིགས་ ལས། ལུས་ཅན་རྣམས་ ཀྱི་སྐྱོན་ཡོན་ནི། །ཐམས་ཅད་གོམས་པའི་རྩ་བ་ཅན། །གོམས་པའང་
རང་ལ་རག་ལས་པས། །དེ་བས་ཡོན་ཏན་གོམས་པ་མཆོག །ཅེས་པ་ལྟར་རོ། །དེ་ བས་ གནོད་ པ་ ཆུང་
གོམས་པས་ཞེས་གསུངས་པའི་གནོད་པ་ཆུང་ངུ་དེ་གང་ཞེ་ན། དེ་ཡང་འདི་ལྟར་
སྦྲུལ་དང་ཤ་སྦྲང་དག་གིས་གནོད་པ་དང་ནི། བཀྲེས་སྐོམ་ལ་ སོགས་ པའི་ཚོར་བ་
དང་། གཡན་པ་ལ་སོགས་པ་དང་བཅས་པ་མི། དོན་མེད་པའི་སྡུག་བསྔལ་མང་
པོ་ བཟོད་དགོས་པ་ཅིས་མ་མཐོང་ སྟེ་མཐོང་ན་དོན་ཅན་ལ་བཟོད་པ་རིགས་སོ། །དེ་བཞིན་དུ་
དབྱར་གྱི་ཚ་བ་དང་དགུན་གྱི་གྲང་བ་དང་ཆར་དང་རླུང་ལ་སོགས་པ་དང་། ནད་
ཀྱིས་ཐེབས་པ་དང་རྒྱལ་པོ་ལ་སོགས་པས་འཆིང་བ་དང་གཞན་གྱིས་བརྡེག་པ་
སོགས་ལ། བདག་གིས་ མི་བཟོད་པར་ བཟེ་རེ་ བཟེ་རེ་ནི་བརྡ་རྙིང་སྟེ་བཟོད་སྲན་ཆུང་བའོ།།
མི་བྱ་སྟེ། དེ་ལྟར་བཟེ་རེ་བྱས་ན་ བཟོད་སྲན་ཇེ་ཆུང་ལ་འགྲོ་བས་གནོད་པའི་སྡུག་བསྔལ་སླར་
ཡང་ ཇེ་ཆེར་འཕེལ་ བར་ འགྱུར་ བའི་ཕྱིར་རོ། །གནོད་བྱེད་ཀྱི་དགྲ་བོ་ལ་མི་སྐྲག་ཅིང་དཔའ་བའི་
སེམས་ཀྱི་ངང་རྒྱུད་བརྟན་པ་རྣམས་ནི་ མཚོན་ཆས་གཅད་པ་སོགས་སྡུག་བསྔལ་ གྱིས་ སེམས་
ཞུམ་པའི་གནོད་པ་ཡང་མི་ནུས་ཏེ། སྐྱེས་བུ་དཔའ་བོ་ལ་ལ་གཡུ་ངོའི་སར་བདག་གི་
ཁྲག་མཐོང་ན། སྙིང་ལ་དཔའ་བརྟན་ལྷག་པར་སྐྱེ་བ་ཡང་ཡོད་ལ། ཡང་སེམས་
ཀྱི་རྒྱུད་སྔར་མ་ལ་ལ་གཞན་གྱི་ཁྲག་མཐོང་ན། དེས་ཀྱང་བོག་ཅིང་བརྒྱལ་བར་
འགྱུར་བ་ ཡང་ ཡོད་ པས། དེ་གཉིས་ནི་ལུས་ལ་སྲ་རྙིང་དང་སྲོག་ལ་ཆེ་ཆུང་སོགས་བྱུང་བ་མ་ཡིན་གྱི་
-122-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
སྔ་མ་དེ་ནི་སེམས་ཀྱི་ངང་བརྟན་པ་ལ་གོམས་པ་དང་། ཕྱི་མ་ནི་སྔར་མའི་ཚུལ་ལ་
གོམས་པ་ལས་གྱུར་པ་ ཡིན་པ། གོམས་ན་སླ་བར་འགྱུར་བ་དེ་བས་ན་དོན་ཆེན་པོ་བསྒྲུབ་པའི་
ཆེད་དུ་རང་ལ་གནོད་པ་ཅི་བྱུང་བ་ཐམས་ཅད་ཁྱད་དུ་བསད་ཅིང་། བྱང་ཆུབ་
སེམས་དཔའི་སྤྱོད་པ་སྤྱད་ན་སྡུག་བསྔལ་རྣམས་ཀྱིས་བདག་ལ་མི་ཚུགས་པར་བྱོས་
ཤིག །དེ་ལྟར་སྤང་བླང་གི་གནས་ལ་མཁས་པས་གཞན་གྱི་གནོད་པ་སོགས་སྡུག་ བསྔལ་ ཇི་
ལྟར་བྱུང་ཡང་ནི། དོན་ཆེ་བ་ལ་བསམ་སྟེ་སེམས་ ཀྱི་ རྒྱུད་རབ་ཏུ་དྭང་བ་ དེ་ཡིད་མི་བདེ་བ་
འཁྲུགས་ པས་རྟོག་ ཅིང་དཀྲུགས་པར་མི་བྱ་སྟེ། ཉོན་མོངས་པའི་དགྲ་རྣམས་དང་
ལྷན་ཅིག་ཏུ་གཡུལ་འགྱེད་པ་ལ། གཡུལ་འགྱེད་པའི་ཚེ་ན་དཔེར་ན་གནས་འཕོ་ཁར་བུ་
ལོན་ལྡང་བ་ལྟར་ཕྱི་དགྲ་བགེགས། ནང་ན་ཚ། གསང་བ་ཉོན་མོངས་པ་རྣམས་སློང་བར་འགྱུར་བས་གནས་
སྐབས་གནོད་པ་མང་ངོ༌། །འོན་ཀྱང་དོན་ཆེན་པོ་འགྲུབ་པའི་སྐབས་དེར་སྡུག་བསྔལ་ཐམས་
ཅད་ཁྱད་དུ་བསད་ནས། ཞེ་སྡང་ལ་སོགས་པ་ཉོན་མོངས་པའི་དགྲ་རྣམས་
འཇོམས་ པར་ བྱེད་པ། དེ་དག་ནི་ དགྲའི་མཆོག་གི་གཡུལ་ལས་རྒྱལ་བར་བྱེད་པའི་
དཔའ་བོ་སྟེ། དཔའ་བོ་ལྷག་མ་རྣམས་ནི་ རང་བཞིན་ གྱིས་འཆི་ བར་ འགྱུར་བའི་སེམས་ཅན་
གསོད་པ་ལ་དཔའ་བོ་ཞེས་གྲགས་པ་ནི་དཔའ་བོ་མ་ཡིན་ཏེ། དཔེར་ན་རོ་ལ་ མཚོན་བསྣུན་ཅིང་གསོད་
དེ་དཔའ་བོར་རློམ་པ་ དང་འདྲའོ། །སྡུག་བསྔལ་གྱིས་དྲེགས་པ་སེལ་བ་དང་སྙིང་རྗེ་སྐྱེ་བ་སོགས་ཡོན་
ཏན་བསྟན་པ་འདི་ལས་ཀྱང་སྡུག་བསྔལ་ལ་སྐྱོན་དུ་མི་ལྟ་བ་རང་རྒྱུད་ལ་དང་དུ་བླང་བར་
བྱའོ་ཞེས་བསྟན་པ་ནི། སྔར་བཤད་པ་དེ་ཙམ་མ་ཟད་གཞན་ཡང་སྡུག་བསྔལ་མྱོང་བ་འདིའི་
ཡོན་ཏན་གྱི་ཁྱད་པར་ནི། སྡུག་བསྔལ་གྱིས་སེམས་སྐྱོ་བར་གྱུར་པས་རིགས་དང་དབང་
ཐང་ དང་ལང་ཚོ་ལ་ སོགས་ པས་ བསྐྱེད་ པའི་དྲེགས་ པ་ སེལ་ བར་བྱེད་ དེ་ ཉམས་
པར་འགྱུར་བ་དང་། རང་གི་སྡུག་བསྔལ་ཅུང་ཟད་མྱོང་བ་ལ་དཔག་ན་སྡུག་བསྔལ་གྱི་རྒྱུ་སྡུག་བསྔལ་
- 123 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱིས་མནར་ བའི་འཁོར་བ་པ་རྣམས་ལ་ སྡུག་བསྔལ་དང་བྲལ་འདོད་ཀྱི་སྙིང་རྗེ་ཚད་མེད་པ་
སྐྱེ་ཞིང་། འཁོར་བའི་སྡུག་བསྔལ་འདི་ ནི་ སྲོག་གཅོད་སོགས་སྡིག་ པའི་ འབྲས་ བུ་ ཡིན་ ནོ་
སྙམ་དུ་རིག་པའམ་ཤེས་ནས་སྡིག་པ་ལ་འཛེམ་ཞིང་དགེ་བའི་ལས་ལ་དགའ་བར་
འགྱུར་ རོ། །དེས་ནི་ སྡུག་བསྔལ་འདི་ནི་ ང་ རྒྱལ་ གྱི་མགོ་མནོན། ངེས་འབྱུང་ གི་སྣ་འདྲེན། སྙིང་ རྗེའི་
གསལ་འདེབས། སྡིག་ པའི་ ཕྱགས་མ། དགེ་བའི་བསྐུལ་མ། བརྩོན་འགྲུས་ཀྱི་ལྕགས་འདེབས་ཡིན་པས་
དང་དུ་བླང་དགོས་སོ། །རང་གི་ལུས་སེམས་ལ་སྡུག་བསྔལ་གྱི་རྒྱུ་ བྱེད་པ་ཡིན་པས་ གནོད་བྱེད་ཀྱི་
དགྲ་ལ་ ཁྲོ་བ་ རིགས་ སོ་ སྙམ་ན། མཁྲིས་པ་དང་བད་ཀན་ལ་སོགས་པ་སྡུག་
བསྔལ་གྱི། འབྱུང་གནས་ཤིན་ཏུ་ཆེ་བ་རྣམས་ལ་མི་ཁྲོ་བར། སེམས་ཡོད་པའི་
གནོད་པར་བྱེད་པ་རྣམས་ལ་ཅི་སྟེ་ཁྲོ་སྟེ་ཁྲོ་བ་མི་རིགས་སོ། །མཁྲིས་པ་སོགས་རྐྱེན་གྱིས་རང་
དབང་མེད་པར་འབྱུང་བས་མི་ཁྲོའོ་སྙམ་ན། འོ་ན་གནོད་བྱེད་དེ་དག་ ཀུན་ཀྱང་ རང་དབང་མེད་པར་
ལས་ཉོན་གྱི་རྐྱེན་གྱིས་བསྐུལ་བ་ནི་ཁྱད་པར་ཅི་ཡང་མེད་དོ། །དཔེར་ན་སེམས་ཅན་
རྣམས་ལ་མི་འདོད་བཞིན་དུ་ཡང་། རྐྱེན་ཚང་ན་མཁྲིས་པ་ལ་སོགས་པའི་ནད་འདི་
འབྱུང་བར་འགྱུར་བ་ལྟར། དེ་བཞིན་དུ་གནོད་བྱེད་རྣམས་རང་གི་སེམས་ལ་མི་འདོད་
བཞིན་དུ་ཡང་། ནན་གྱིས་ཏེ་རང་དབང་མེད་པར་ཉོན་མོངས་པ་རྣམས་ཀྱང་འབྱུང་
བར་འགྱུར་ བ་ ཡིན་ པས་གཉིས་ཀའང་རང་དབང་མེད་པར་མཚུངས་སོ། །ནད་དང་དགྲ་གཉིས་སྡུག་
བསྔལ་གྱི་རྒྱུ་ཡིན་པ་འདྲ་ཡང་ ཅི་སྟེ་དགྲས་ནི་ རང་ལ་སྡུག་བསྔལ་བསྐྱེད་པ་བསམ་བཞིན་དུ་
གནོད་པར་བྱེད་པ་ཡིན་ལ། རླུང་ མཁྲིས་ སོགས་ནད་ཀྱིས་ནི་དེ་ལྟར་ རང་ ལ་ སྡུག་ བསྔལ་
བསྐྱེད་སྙམ་པའི་བསམ་པ་ཡོད་པ་མ་ཡིན་ནོ་སྙམ་ན། ཐོག་མ་ནས་བདག་ཁྲོ་བར་བྱའོ་
ཞེས་མ་བསམས་ཀྱང་། སྐྱེ་བོ་རྣམས་ནི་རྐྱེན་གྱི་ནར་ཏེ་ཆུང་ངུ་ཙམ་གྱིས་ཁྲོ་བར་
，
་
-124-



པ་རང་ལ་
གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
འགྱུར་ཞིང་། ཁྲོ་བའི་རྒྱུ་རྐྱེན་ཚོགས་ པ་དེས་ཀྱང་ཁྲོ་བ་བསྐྱེད་པར་བྱ་ཞེས་མ་
བསམས་ཀྱང་། རྒྱུ་རྐྱེན་ཚོགས་པ་ན་ཁྲོ་བ་སྐྱེ་བ་བཞིན་དུ་ཁྲོ་བའི་རྐྱེན་དེ་ཡང་རང་
དབང་མེད་པར་སྐྱེ་བར་འགྱུར་རོ། །དེ་ཁོ་ནར་མ་ཟད་སྐྱེ་རྒ་ན་འཆི་ལ་སོགས་པ་
ཉེས་པ་ཇི་སྙེད་ཡོད་པ་ཐམས་ཅད་དང༌། སྲོག་གཅོད་པ་ལ་སོགས་པ་རང་ལ་
གནོད་པའི་སྡིག་པ་རྣམ་པ་སྣ་ཚོགས་པ། དེ་དག་ཀུན་ཀྱང་རྐྱེན་གྱི་སྟོབས་ལས་
བྱུང་བས། ཐམས་ཅད་ལ་ རྐྱེན་ལ་མ་ལྟོས་པའི་རང་དབང་དུ་འབྱུང་བ་ཡོད་པ་མ་ཡིན་ནོ།།
དགྲའི་རྒྱུད་ཀྱི་ཁོང་ཁྲོ་སོགས་ཉེས་པ་བསྐྱེད་པའི་རྐྱེན་རྣམས་ ལྷན་ཅིག་ཏུ་ཚོགས་པ་དེ་དག་ གིས་
ཀྱང་། རང་རང་གི་འབྲས་བུ་ཁོང་ཁྲོ་སོགས་འདི་དང་འདི་བསྐྱེད་པར་བྱ་ཞེས་སེམས་པ་
མེད་ལ། རྐྱེན་རྣམས་ཚོགས་པ་དེས་བསྐྱེད་པའི་འབྲས་བུ་ཁོང་ཁྲོ་སོགས་ཉོན་མོངས་པ་
དེ་ཡང་བདག་རྐྱེན་གྱིས་ཚོགས་པ་འདི་དང་འདི་ལྟ་བུས་བསྐྱེད་དོ་ཅེས། དེ་ལ་སེམས་
པ་ཡོད་པ་མ་ ཡིན་ པས་དེས་ན་གཞན་དབང་དུ་གྱུར་པའི་གནོད་བྱེད་རྣམས་ལ་ཁྲོ་བར་མ་རིགས་སོ། །
ནོ། །གལ་ཏེ་དྲང་སྲོང་སེར་སྐྱའི་རྗེས་འབྲང་གྲངས་ཅན་པས་འདོད་ པའི་ རང་དབང་ཅན་སྣོད་
བཅུད་ཀྱི་བྱེད་པ་པོ་གཙོ་ བོ་ དང༌ ཕུང་པོ་ལས་ཐ་དད་པའི་བདག་ རྟག་གཅིག་རང་དབང་ཅན་ཤེས་
རིག་གི་སྐྱེས་བུ་དང་ཁྱབ་འཇུག་གི་རྗེས་འབྲང་རིགས་པ་ཅན་གྱིས་འདོད་པའི་ཕུང་པོ་ལས་
ལོགས་སུ་གྱུར་བའི་བདག་ བེམ་ པོ་ སོགས་ ཡོད་ པས་དེ་དག་གིས་དགྲའི་གནོད་སེམས་སོགས་
འབྲས་བུ་རྣམས་བསྐྱེད་པ་མ་ཡིན་ནམ། ཁྱད་པར་འཕགས་བསྟོད་ལས། སེར་སྐྱ་དེ་ཉིད་རིག་པས་ནི། །
གཙོ་ལས་འགྲོ་བ་སྐྱེ་བར་བཤད། །ཅེས་དང་། བྲམ་ཟེས་འགྲོ་བ་རྣམས་ཀྱི་རྒྱུ། །སྐྱེས་བུ་བརྟག་པ་ཡིན་ཞེས་
བསྟན། །ཞེས་ དང༌། སེར་སྐྱེས་བདག་གི་མཚན་ཉིད་ནི། །ཤེས་དང་ལྡན་པ་རབ་ཏུ་བརྟགས། །ཞེས་དང་།
གཟེག་གཟན་གྱིས་ནི་ཤེས་ལས་བདག །གཞན་དང་ཁྱད་པར་ཡོངས་སུ་བརྗོད་ཅེས་ཟེར་ན་རྒྱུ་མཚན་ཅིའི་
ཕྱིར་ དབུ་མ་པ་ཁྱོད་ཀྱིས་གནོད་བྱེད་སོགས་རང་དབང་ཅན་ ནི་ འགའ་ ཡང་ མེད་ དོ་ ཞེས་
- 125 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྗོད་ པར་ བྱེད་ ཅེ་ན། དབུ་མ་འཇུག་པ་ལས། ཟ་པོ་རྟག་དངོས་བྱེད་པོ་མིན་པའི་བདག །ཡོན་ཏན་
བྱར་མེད་མུ་སྟེགས་རྣམས་ཀྱིས་བཏགས། །ཞེས་གསུངས་པ་ལྟར། བདེ་སྡུག་ལ་ལོངས་སྤྱོད་པས་ཟ་བ་པོ།
སྐྱེ་བ་དང་ཉམས་པ་མེད་པས་རྟག་པ། རྣམ་འགྱུར་རྣམས་ཀྱི་བྱེད་པ་པོ་མིན་པ། རྡུལ་མུན་སྙིང་སྟོབས་ཀྱི་ཡོན་
ཏན་གསུམ་མེད་པ། ཀུན་ལ་ཁྱབ་བྱེད་ཡིན་པའི་ཕྱིར་བྱ་བ་མེད་པ་སྟེ་ཁྱད་ཆོས་ལྔ་ལྡན་དང་། གཞན་ཡང་
ཤེས་པའི་ངོ་བོ་ཡིན་པ། ཆ་ཤས་མེད་པའི་གཅིག་པུ། མཐའ་མེད་པའི་མཚན་ཉིད་ཅན་སོགས་ཀྱི་ཁྱད་པར་
དང་ལྡན་པར་འདོད་ལ། དེ་འདྲའི་བདག་དེ་གྲོལ་བ་མ་ཐོབ་བར་སྤྱིའི་གློ་བར་གནས་པ་དང་། གྲོལ་བ་ཐོབ་
ཚེ་ཡན་གར་བར་གནས་པ་གཉིས་སུ་འདོད་དོ། །ཞེས་ཐུབ་བསྟན་ཆོས་གྲགས་ཀྱི་ཤེར་ཊིཀ་ཆུང་ངུ་ལས་
གསུངས་སོ། །དེ་ལྟར་རྐྱེན་དང་ཁོང་ཁྲོའི་བསམ་མི་ཤེས་པ་ཅི་ཡིན་སྙམ་ན་རང་དབང་མེད་པའི་རྟགས་ཡིན་
ནོ་ཞེས་ནང་པ་སངས་རྒྱས་པས་གསུངས་པ་ལ། ཕྱི་རོལ་པས་རང་དབང་ཡོད་དེ་གཙོ་བོ་དང་བདག་གཉིས་
ལ་རང་དབང་ཅན་ཡིན་ནོ་ཞེས་འདོད། འོ་ན་གཙོ་བོ་དང་བདག་དེ་གཉིས་ཇི་ལྟ་བུ་ཞིག་སྙམ་ན། ཡིད་བཞིན་
མཛོད་འགྲེལ་པདྨ་དཀར་པོ་ལས། གཙོ་བོ་དེ་ཡང་མཚན་ཉིད་ལྔ་ལྡན་ཏེ། བེམ་པོ་ཡིན་པ། རྟག་པ་ཡིན་པ།
གཅིག་པུ་ཡིན་པ། འགྲོ་བའི་བྱེད་པ་པོ་ཡིན་པ། མི་སྣང་བ་ཡིན་པས་ལྐོག་ཏུ་གྱུར་པའོ། །དེའང་བེམ་པོའི་
དོན་ནི། ཤེས་པ་མེད་པ་དེ་གཟུགས་གཟུགས་ཅན་དུ་ཡོད་པར་ཡང་མི་འདོད་པས་སུས་ཀྱང་མི་མཐོང་བར་
བསྟན། རྟག་པ་ནི་ཐོག་མ་མེད་པ་ནས་ཐ་མ་མེད་པའི་བར་དུ་གནས་པའོ། །གཅིག་པུ་ནི། ཤེས་བྱ་ཐམས་
ཅད་ལ་ཁྱབ་པའི་གཙོ་བོ་གཅིག་ཁོ་ན་ལས་མེད་པའོ། །འགྲོ་བའི་བྱེད་པ་པོ་ནི་སྣོད་བཅུད་ཐམས་ཅད་གཙོ་བོ་
ལས་བྱུང་བའོ། །མི་སྣང་བ་ནི་སེར་སྐྱ་ལ་སོགས་པ་བསམ་གཏན་གྱི་མིག་ཐོབ་པ་ལས་གཞན་གྱིས་མི་མཐོང་
བའོ། །བསམ་གཏན་གྱི་མིག་གིས་ནི་རྟག་པ་གཅིག་པུར་གནས་པ་དེ་མཐོང་ཡང་སེར་སྐྱ་ལ་སོགས་པ་དེ་དག་
གིའང་ཆུ་བུར་གྱི་མིག་གིས་བལྟར་མེད་པས་ཐམས་ཅད་ཀྱིས་མི་མཐོང་བ་ཞེས་བྱའོ། །ཞེས་པ་ལྟར་གཙོ་བོ་དེ་
དེ་ལྟར་མཚན་ཉིད་ལྔ་ལྡན་བདེ་སྡུག་བཏང་སྙོམས་གསུམ་འདྲེས་པའམ་རྡུལ་མུན་སྙིང་སྟོབས་གསུམ་གྱི་ཡོན་
-126-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
ཏན་ཆ་ཆེ་ཆུང་དང་མང་ཉུང་མེད་པར་མཉམ་པའི་དུས་ན་ནི་གཙོ་བོ་ཡིན་ལ་མི་མཉམ་པའི་དུས་ན་ནི་འགྲོ་བ་
ཡིན་པ་དེ་ལྟ་བུའི་རང་དབང་ཅན་གྱི། སྣོད་བཅུད་ཀྱི་བྱེད་པ་པོ་རྟག་ལ་རྣམ་འགྱུར་བརྫུན་པ་མི་རྟག་པ་དེ་ལྟ་
བུ་ཞིག་ཡོད་པར་འདོད་དོ། །དེ་བཞིན་དུ་བདག་ཀྱང་ཆོས་ལྔ་ལྡན་ཞིག་ཡོད་པར་འདོད་དེ། ཤེས་པ་ཡིན་པ།
རྟག་པ་ཡིན་པ། གཅིག་པུ་ཡིན་པ། བྱེད་པ་པོ་ཡིན་པ། ཟ་བ་པོ་ཡིན་པར་འདོད་དེ། དེ་ལ་ཤེས་པ་ཡིན་ཏེ་
ཡུལ་རེག་པའི་ཕྱིར་རོ། །རྟག་པ་ཡིན་ཏེ་དུས་གསུམ་དུ་མི་འགྱུར་བའི་ཕྱིར་རོ། །དེའང་རང་བཞིན་མི་འགྱུར་
ལ་གནས་སྐབས་རྐྱེན་གྱིས་བདེ་བ་ལ་སོགས་པར་འགྱུར་བ་འདོད་དོ། །གཅིག་པུ་ཡིན་ཏེ་སེམས་ཅན་རེ་རེ་
ལ་ཤེས་རིག་གཅིག་ལས་མེད་པའི་ཕྱིར་རོ། །དེ་རེ་རེས་ཀྱང་ཐམས་ཅད་ལ་ཁྱབ་པའི་ཕྱིར་འགྲོ་འོང་མེད་
པའོ། །བྱེད་པ་པོ་མིན་ཏེ་གང་ཡང་མི་བྱེད་པའི་ཕྱིར་ཏེ་སྣང་སྲིད་ཀུན་གཙོ་བོས་བྱེད་པའི་ཕྱིར་རོ། །ཟ་བ་པོ་
ཡིན་ཏེ་གཙོ་བོས་སྤྲུལ་པའི་རྣམ་འགྱུར་ལ་ལ་ལོངས་སྤྱོད་པའི་ཕྱིར་རོ། །གོ་བདེར་ངོ་སྤྲོད་ན་གཟུགས་ལྟ་བུ་
མཐོང་དུས་གསལ་ལ་མ་འགགས་པའི་ཤེས་པ་ཡེར་རེ་སེང་ངེ་ཡུལ་ཐོག་ན་མི་རྟོག་པར་རང་གནས་སུ་ནང་དུ་
ཤར་བ་དེ་ལ་བདག་ཅེས་ཟེར་བས། དེ་ལ་གོམས་པ་དག་གྲོལ་བར་འདོད་པ་ཡིན་ནོ་ཞེས་མཛོད་འགྲེལ་ལས་
གསུངས་ པ་ ལྟར་ རྟག་ པ་ གཅིག་ པུ་ རང་ དབང་ ཅན་ གྱི་ བདག་ ཡོད་ པར་ འདོད་ དོ་ ཞེས་ ཚ་ ཉག་ གི་
འགྲེལ་པ་ལས་གསུངས་སོ། །གཙོ་བོ་ཞེས་བྱར་བར་གང་འདོད་པ་དང་། དངོས་པོ་
འགའ་ཞིག་ལ་ཆོས་ལྔ་ལྡན་གྱི་བདག་ཅེས་བཏགས་ཤིང་ཞེན་པ་གང་ཡིན་པ། དེ་དག་
ཉིད་ ཆོས་ཅན་རྒྱུ་གཞན་མེད་པར་བདག་ནི་ གནོད་པ་ལ་སོགས་པའི་འབྲས་བུ་རྣམས་བསྐྱེད་པའི་
བྱེད་པོ་རུ་འབྱུང་བར་བྱའོ་ཞེས། ཆེད་དུ་བསམས་ཤིང་གནོད་བྱེད་དུ་འབྱུང་བ་མེད་པར་ཐ་
ལ༑ མ་སྐྱེས་པའི་ཕྱིར། དཔེར་ན་མོ་གཤམ་གྱི་བུ་བཞིན་ནོ། །རྟགས་གྲུབ་སྟེ་རྟག་པ་རང་དབང་ཅན་དུ་
ཁས་བླངས་པའི་ཕྱིར། ཁྱབ་པ་ཡོད་དེ། འདི་ལྟར་མ་སྐྱེས་པར་ནི་གཙོ་བོ་ལ་སོགས་པའི་རང་གི་
ངོ་བོ་དེ་ཉིད་ཀྱང་གཏན་ནས་མེད་པ་ཉིད་ཡིན་ན། མོ་གཤམ་གྱི་བུ་ལྟ་བུར་གྱུར་པ་དེ་
ཡི་ཚེ་གནོད་བྱེད་སོགས་སུ་སྐྱེ་བར་འདོད་པ་གྱུར་པའི་གཙོ་བོ་སོགས་གང་ཞིག་ཡིན། གཙོ་བོ་
- 127 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་བདག་ཤེས་རིག་སྐྱེས་བུ་གཉིས་བཀག་ཚུལ་གྱི་རྣམ་བཞག་རྒྱས་ པར་ འོག་ ཏུ་ ཤེས་རབ་ཀྱི་ལེའུར་
གཙོ་བོ་རྟག་པ་འགྲོ་བ་ཡི་ཞེས་སོགས་དང༌། གལ་ཏེ་སྒྲ་ཤེས་རྟག་ན་ནི། །ཞེས་སོགས་ཀྱི་སྐབས་སུ་འཆད་
པར་འགྱུར་རོ། །བདག་ཤེས་རིག་གི་སྐྱེས་བུ་དེ་རྟག་པ་ཞིག་འདོད་ན་དེ་ཆོས་ཅན་གཙོ་བོས་
བྱས་པའི་ཁུལ་སྒྲ་ལྟ་བུ་གཅིག་ལ་ལོངས་སྤྱོད་པའི་ཚེ་དེ་ལ་རྟག་ཏུ་གཡེང་བ་སྟེ་དེ་འཛིན་
པར་འགྱུར་བ་ཁོ་ན་ལས། དུས་ནམ་ཡང་འགག་པའམ་ལྡོག་པར་འགྱུར་བའང་མ་
ཡིན་པར་ཐལ། རྟག་པར་ཡིན་པའི་ཕྱིར། འདོད་མི་ནུས་ཏེ་སྒྲ་འགག་ན་དེ་འཛིན་གྱི་བློ་ཡང་འགག་པ་ཚད་
མས་གྲུབ་བོ། །འང་གི་སྒྲས་ཡུལ་ལ་འཇུག་པ་ཡང་མི་འགྱུར་བ་བསྡུས་པ་ཡིན་ནོ། །གལ་ ཏེ་ སྒྲ་ལྟ་བུའི་
ཡུལ་འཛིན་པ་ལས་ལྡོག་ན་ སྒྲ་ཤེས་ཀྱི་བདག་དེ་ནི་ སྔར་སྒྲ་ཐོས་ཤིང་ཕྱིས་སུ་མི་ཐོས་པས་མི་རྟག་ པ་
ཉིད་དུ་ཐལ་པར་འགྱུར་རོ། །ཡང་རིག་པ་ཅན་པས་བདག་བེམ་པོ་སོགས་ཁྱད་ཆོས་ལྔ་ལྡན་གྱི་རང་
དབང་ཅན་འདོད་པ་མི་འཐད་དེ། རྒྱུ་མཚན་ནི་ཅི་སྟེ་ སེམས་པ་མེད་པའི་ བདག་དེ་རྟག་ པར་
ཁས་ལེན་ན་ནི། ནམ་མཁའ་བཞིན་ དུ་ རང་དབང་གིས་གནོད་པ་ལ་སོགས་པའི་ལས་བྱེད་པ་
གང་ཡང་མེད་པར་མངོན་ པའམ་གསལ་ཏེ་བེམ་པོ་རྟག་པའི་ཕྱིར། ནོ། །བདག་བེམ་པོ་རང་གི་ངོ་
བོ་ནམ་མཁའ་བཞིན་རྟག་ཀྱང་འོན་ཏེ་ལྷན་ཅིག་བྱེད་པའི་རྐྱེན་སེམས་པ་ལྟ་བུ་མི་རྟག་པ་
གཞན་ཉེ་བའམ་ལྡན་པར་གྱུར་པ་ན་བདག་བེམ་པོ་དེ་ཡང་གཟུགས་སྒྲ་སོགས་ཡུལ་ལ་ལྟ་བ་
དང་ཉན་པ་སོགས་ཀྱི་བྱ་བ་འཇུག་ པ་ ཡིན་ནོ་ ཞེ་ན། ཡུལ་ཤེས་ པ་ དང༌ ལྟ་བ་སོགས་ལ་འབད་
ཅིང་རྩོལ་བ་དང་སྔོན་པོ་ལྟ་བུའི་ཡུལ་ལ་སོགས་པ་རྐྱེན་རྣམས་གཞན་དང་ཕྲད་པར་གྱུར་
ན་ཡང་། བེམ་པོ་སྔ་མའི་རང་བཞིན་ལས་ཕྱི་མ་འཕོ་བ་མེད་པ་རྟག་ པའི་ རང་བཞིན་གྱི་བདག་
འགྱུར་བ་མེད་པ་རྐྱེན་གྱིས་ཤེས་པ་དང་རྩོལ་བ་སོགས་ལ་ཅི་བྱར་ཡོད། ནམ་མཁའ་བཞིན་རྐྱེན་
གཞན་ གྱིས་ གཟུགས་སྒྲ་སོགས་ཡུལ་ཤེས་པར་བྱེད་པའི་ཚེ་ཡང་བདག་དེ་ཉིད་སྔོན་
-128-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
བཞིན་དུ་འགྱུར་བ་མེད་པར་འདོད་ན། རྐྱེན་གྱི་བྱེད་པས་བདག་དེ་ལ་སྔར་མེད་ཀྱི་
ཁྱད་ པར་ གསར་ པ་ཅི་ཞིག་བྱས་ ཏེ་ཅི་ཡང་མ་བྱས་ལ་བྱས་ན་ནི་རྟག་པ་ཉམས་སོ། །བདག་དང་
རྐྱེན་གཉིས་པོ་དེ་ལ་དུང་དང་དཀར་ཟླུམ་དང་བྱས་མི་རྟག་པ་ལྟ་བུ་ངོ་བོ་བདག་གཅིག་ གི་འབྲེལ་བ་
མེད་དེ་བདག་རྟག་པ་དང་ཤེས་པ་མི་རྟག་པ་གཉིས་འགལ་བའི་ཕྱིར་དང་དེ་ལས་དེ་བྱུང་གི་ འབྲེལ་
པའང་མེད་དེ་དཔེར་ན་མེ་ལས་དུ་བ་འབྱུང་བ་བཞིན་བེམ་པོ་ལས་ཤེས་པ་དང༌། ཤེས་པ་ལས་བེམ་པོ་འབྱུང་
བ་ སོགས་མ་ཡིན་པའི་ ཕྱིར་ དེས་ན་ངོ་བོ་བདག་གཅིག་དང་ དེ་ལས་དེ་བྱུང་གི་འགྲེལ་པ་གཉིས་ཀ་
མེད་པས། བདག་དེ་ཡི་བྱེད་པ་འདི་ཡིན་ནོ་ཞེས། འབྲེལ་བར་འགྱུར་བ་གང་ཞིག་
ཡོད་ དེ་མེད་དོ། །དངོས་པོ་ཐམས་ཅད་རང་དབང་མེད་པའི་ཚུལ་རྒྱས་པར་བསྟན་ཟིན་ནས། དེ་དག་གི་
མཇུག་ བསྡུ་བ་ནི། སྔར་བཤད་པ་དེ་ལྟར་གནོད་བྱེད་སོགས་དངོས་པོ་ཐམས་ཅད་ ཁོང་ཁྲོ་
སོགས་རྒྱུ་རྐྱེན་གཞན་གྱི་དབང་གིས་འབྱུང་བས། ཁོང་ཁྲོ་ལྟ་བུ་དེ་ཡི་དབང་གིས་
དགྲ་བོ་ལྟ་བུ་དེ་ལ་རང་དབང་མེད་པར་གྲུབ་བོ། །གོང་དུ་བཤད་པ་དེ་ལྟར་རྟེན་ཅིང་འབྲེལ་
འབྱུང་མ་ཡིན་པའི། །ཆོས་འགའ་ཡོད་པ་མ་ཡིན་ནོ། །ཞེས་གསུངས་པ་ལྟར་ཆོས་ཐམས་ ཅད་ གཞན་
དབང་རྒྱུ་རྐྱེན་ལ་རྟེན་ཅིང་འབྲེལ་བར་འགྱུར་བའི་ཚུལ་ཡང་དག་པ་ཤེས་ནས་ བདེན་པ་མེད་
བཞིན་དུ་སྣང་བ་སྤྲུལ་པ་ལྟ་བུའི་རང་བཞིན་ཡིན་པས། ཡིད་དུ་མི་འོང་བའི་དངོས་པོ་
ཀུན་ལའང་ཁྲོ་བར་མི་འགྱུར་ཏེ་གང་ཟག་དེས་རྟེན་འབྲེལ་གྱི་རང་བཞིན་སྟོང་ཉིད་དུ་རྟོགས་པའི་
ཕྱིར་རོ། །གལ་ཏེ་ཆོས་ཐམས་ཅད་སྤྲུལ་པ་ལྟར་བདེན་པའི་རང་བཞིན་མེད་པ་དུས་དེའི་
ཚེ་གཉེན་པོ་བཟོད་ པ་གང་གིས་ སྤང་བྱ་ ཁོང་ཁྲོ་གང་ཞིག་ཇི་ ལྟར་བཟློག་པར་བྱ་སྟེ།
བཟློག་པ་དེའང་རིགས་པ་མིན་ནོ་ཞེ་ན། གཉེན་པོ་བཟོད་པ་བསྒོམ་པ་དེ་ལ་
བརྟེན་ནས་ཁོང་ཁྲོ་བས་བསྐྱེད་པའི་སྡུག་བསྔལ་རྣམས། རྒྱུན་ཆད་པར་འགྱུར་
བར་ འདོད་པ་ནི་མི་རིགས་ པ་ གང་ ཡང་མེད་དེ། རང་བཞིན་མེད་པའི་བཟོད་པ་སྒོམ་པས་
- 129 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་ བཞིན་མེད་ པའི་ ཁོང་ ཁྲོ་ སྤངས་ ཚུལ་ དེ་ ཡང་ དཔེར་ན་དོན་ ལ་ མ་ གྲུབ་ ཀྱང་ སྒྱུ་མའི་རྒྱལ་
པོའི་དཔུང་གིས་རང་ བཞིན་ མ་ གྲུབ་ པའི་ སྒྱུ་མའི་རྒྱལ་པོའི་ དཔུང་ ཚོགས་གཞན་ཕམ་པར་
བྱེད་པ་བཞིན་ནོ། །དེའང་ཐམས་ཅད་ རང་དབང་མེད་པར་རྐྱེན་ལ་རག་ལས་པའི་རྒྱུ་མཚན་ དེ་
བས་ན་དགྲའམ་མཛའ་བཤེས་ལྟ་བུ་མང་རུང་སྟེ། བདག་ལ་མི་རིགས་པར་གནོད་
པའི་ལས་བྱེད་པ་མཐོང་བར་གྱུར་ན། དེ་ཡང་འདི་འདྲ་བའི་རྐྱེན་ལས་གྱུར་ཏོ་
ཞེས། སྔར་ ཐམས་ཅད་གཞན་དབང་ ཁོ་ན་ ལས་ བྱུང་ ཚུལ་ བཤད་པ་དེ་ལྟར་ཡིད་ལ་སོམས་ཏེ་
རྒྱུན་དུ་ཡིད་བདེ་བ་བདེ་བར་རང་རྒྱུད་ལ་མནོས་ཤིག །གལ་ཏེ་རྒྱུ་རྐྱེན་ལ་མ་ལྟོས་པ་རང་དགའ་
བ་ཙམ་གྱིས་ཅི་འདོད་པ་རྣམས་འགྲུབ་པར་འགྱུར་ན་ནི། སེམས་ཅན་འགའ་ཡང་
རང་ཉིད་ལ་སྡུག་བསྔལ་འབྱུང་བར་མི་འདོད་ཅིང་བདེ་བ་འདོད་པས། ལུས་ཅན་དག་
ནི་ཡོད་དོ་ཅོག་ཐམས་ཅད་ཀྱང་། སུ་གཅིག་ལའང་དུས་ནམ་ཡང་སྡུག་བསྔལ་བ་དང་
ཡིད་མི་བདེ་བ་འབྱུང་ བར་མི་འགྱུར་ བར་ཐལ་བ་ལས་དེ་ལྟར་མ་ཡིན་པའི་ཕྱིར་ཏེ་སྡུག་བསྔལ་འབྱུང་
བ་མངོན་སུམ་མཐོང་བས། དེས་ན་རང་དབང་མེད་པའི་གནོད་བྱེད་རྣམས་ལ་ཁྲོ་བ་སྤང་སྟེ་སྙིང་རྗེ་བསྐྱེད་
པར་བྱའོ། །རོ། །དེ་ཡང་རྨོང་པ་རྣམས་སྤྱོད་པ་ལ་བརྟགས་པ་བག་མེད་པའི་དབང་དུ་གྱུར་པས་
ནི་བདག་གི་ལུས་ལའང་བདག་ཉིད་ཀྱིས། ཚེར་མའི་དེ་སྟེང་དུ་འགྲོ་བ་དང་འོབས་དང་
མི་འཕྲོད་པའི་ཟས་ལ་སོགས་པས་གནོད་པ་བྱེད་ཅིང་། བུད་མེད་དང་ནོར་རྫས་
ལ་སོགས་པ་ཐོབ་པར་བྱ་བའི་ཕྱིར། བརྣབ་ བརྣབ་སེམས་ཞེས་པ་ནི། གཞན་ཕྱུག་པོའི་ནོར།
བཙན་པོའི་ཐོབ། དཔའ་བོའི་སྟོབས། མཁས་པའི་ཁ། མཛེས་པའི་གཟུགས་སོགས་ཅི་དང་ཅི་ལའང་ཞེས་
ལོངས་ཏེ། དེ་དང་དེ་ལོན་ཐབས་ཤིག་ཅི་དྲག །དེ་ང་ལ་ཡོད་ན་ཅི་མ་རུང་སྙམ་པ་དེ་ཡིན་ནོ། །སེམས་
ཀྱིས་རྔམ་ཞིང་ཟས་གཅོད་པ་དང་གཡུལ་དུ་འཇུག་པ་ལ་སོགས་པའི་གནོད་པ་
-130-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
བྱེད་ དོ། ཁ་ཅིག་ ནི་རང་གི་འདོད་པའི་དོན་མ་གྲུབ་ན་ཡི་མུག་སྟེ་སྐྱེ་འགག་ཅིང་དཔྱང་ས་དང་
རི་ ལ་སོགས་པའི་གཡང་སར་མཆོངས་པ་དང༌། དུག་ཟ་བ་དང་མི་འཕྲོད་པའི་
ཟས་ཟ་བ་དང་། སྲོག་གཅོད་པ་སོགས་བསོད་ནམས་མ་ཡིན་པ་མི་དགེ་བ་ལ་སྤྱོད་པ་
ཡིས། རང་ཉིད་ལ་ རང་གིས་འདི་ཕྱི་ཐམས་ཅད་དུ་གནོད་པ་བྱེད་པ་ ཡང་ཡོད་དོ། །གང་
གི་ཚེ་ཉོན་མོངས་པ་ཁོང་ཁྲོའི་དབང་དུ་གྱུར་པས། བདག་སྙིང་དུ་སྡུག་པ་ཉིད་
ཀྱང་གསོད་པར་བྱེད་པ། དེ་ཚེ་རྨོང་པ་ཞེ་སྡང་ཅན་དེ་དག་གིས་གཞན་གྱི་ལུས་ལ།
གནོད་པ་མི་བྱེད་པར་ཇི་ལྟར་འགྱུར། དགྲ་བོ་དེ་དག་སྡུག་བསྔལ་བྲལ་འདོད་ཀྱི་སྙིང་བརྩེ་
བའི་གནས་སམ་ཡུལ་ཡིན་གྱི། ཞེ་སྡང་གི་གནས་མ་སམ་ཡུལ་ཡིན་ནོ་ཞེས་བསྟན་པ་
ཉོན་མོངས་པ་དྲག་པོ་སྐྱེས་པས་གདོན་གྱིས་བཟུང་བ་བཞིན་དུ་རང་དབང་མེད་པ་དེ་ལྟ་བུན་
གྱུར་ནས། བདག་རང་ཉིད་གསོད་པ་དང་རྡེག་པ་ལ་སོགས་པའི་ལས་ལ་ཞུགས་པའི་
རྨོངས་ པ་ དེ་ རྣམས་ལ་བྱང་ སེམས་ ཁས་ འཆེ་ བ་ རྣམས་ ཀྱི ས་ སྙིང་ རྗེ་ བསྐྱེད་ པར་ བྱ་ དགོས་ ལ།
སྙིང་རྗེ་ཞིག་བརྒྱ་ལ་གལ་ཏེ་མ་སྐྱེས་ན། བཏང་སྙོམས་ཙམ་དུ་རིགས་ཀྱི་སླར་ཡང་དེ་ ལ་ ཁྲོ་
བར་འགྱུར་བ་དེ་ནི་རྒྱུ་ མཚན་ཅིའི་ཐ་ཚིག་ཡིན་ཏེ་བྱིས་ པ་ དང༌ སྨྱོན་ པ་ ལ་ ཁྲོ་ བ་ བཞིན་ དུ་
ཤིན་ཏུ་མི་རིགས་སོ། །གལ་ཏེ་གཞན་ལ་འཚེ་བར་བྱེད་པ་འདི། བྱིས་པ་སོ་སོའི་
སྐྱེ་བོ་རྣམས་ཀྱི་རང་བཞིན་ཡིན་ནམ་གློ་བུར་དུ་བྱུང་བ་ཡིན། དང་པོ་ལྟར་ན། དེ་ལ་ཁྱོད་ཁྲོ་
བར་མི་རིགས་ཏེ་ སོ་སྐྱེའི་རང་བཞིན་ཡིན་པའི་ཕྱིར་དཔེར་ན། སྲེག་པའི་རང་བཞིན་ཅན་གྱི་
མེ་ལག་ཏུ་ཐོགས་ནས་དེ་ལ་བདག་འདིས་ སྲེག་གོ་ཞེས་བཀོན་པའམ་ཁྲོ་བ་མི་རིགས་པ་དང་
དང་འདྲའོ། །འོན་ཏེ་གཉིས་པ་ལྟར་གཞན་ལ་གནོད་འཚེ་སོགས་བྱེད་པའི་ཉོན་མོངས་པའི་སྐྱོན་
འདི་གདོན་ཞུགས་པ་བཞིན་དུ་གློ་བུར་དུ་འབྱུང་བ་ཡིན་ལ། སེམས་ཅན་རྣམས་ཀྱི་
རང་བཞིན་ཞི་ཞིང་དེས་པ་ཞིག་ཡིན་ནའང་། འོ་ནའང་དེ་ལ་ཁྲོ་བར་མི་རིགས་ཏེ་
- 131 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཅན་གྱི་རང་བཞིན་ལ་སྐྱོན་མེད་ཅིང་དེས་མ་ལེན་པའི་ཕྱིར་དཔེར་ན། ནམ་མཁའ་ལ་རང་བཞིན་
གྱིས་དག་པ་དུད་པ་ གློ་བུར་དུ་འཐུལ་ བ་ སྟེ་འཁྲིགས་པས་ ན་མཚུལ་ དུ་ དཀུ་ བ་ ན་ དཀུ་བ་
ནི་མཚུལ་ཁུང་ཆོ་བའོ། །ཞེས་ངག་དགས་གསུངས་སོ། །དུ་བའི་སྐྱོན་ནམ་མཁའ་ལ་སྦྱར་ནས་ནམ་མཁའི་
རང་བཞིན་ལ་བཀོན་པ་འམ་ཁྲོ་བ་མི་རིགས་པ་བཞིན་ནོ། །དབྱུག་པ་ལ་སོགས་པའི་
དངོས་པོ་རྣམས་བཀོལ་ཏེ་བཀོལ་ཞེས་པ་ནི། གཡོག་ཏུ་བཀོལ་བ་ལྟ་བུ་དབྱུག་པ་དང་། མཚོན་ཆ་
ལས་ལ་བཀོལ་བའོ། །ཞེས་ངག་དགས་གསུངས་སོ། །ལུས་ལ་བརྡེག་པ་ན། གཅིག་ཏུ་ན་རང་ལ་
དངོས་སུ་གནོད་པའི་དབྱུག་པ་ལ་དེ་ལ་ཁྲོ་བ་རིགས་ལ། ཁོ་ན་རེ་དབྱུག་པ་དེ་ནི་དབང་མེད་དུ་འཕེན་པ་པོས་
རྩོད་པ་ཡིན་པས་རང་དབང་མེད་པ་དེ་ལ་མི་ཁྲོ་ཞིང་། གལ་ཏེ་ དབྱུག་པ་སོགས་འཕེན་པ་ པོ་ དགྲ་བོ་
ཡིན་པས་དེ་ཉིད་ལ་ཁྲོ་ན། དེ་ཡང་དབྱུག་པ་ལ་སོགས་པ་བཞིན་དུ་ཞེ་སྡང་གིས་ཆད་
པའམ་བསྐུལ་བར་བྱས་པས། གཅིག་ཏུ་དབྱུག་པ་སོགས་དང་ཉིས་ན་སྟེ་གཉིས་སུ་ན་
ཞེ་སྡང་ལ་ཁྲོ་བར་རིགས་ཀྱི་གནོད་བྱེད་ལ་ཁྲོ་བར་མི་རིགས་སོ། །དུས་འཁོར་རྩ་རྒྱུད་ཡེ་ཤེས་ཀྱི་
ལེའུ་ལས། གལ་ཏེ་ལུས་ལ་དབྱུག་པ་བསྣུན་པས་སྡུག་བསྔལ་གྱུར་ན་དེ་ལ་དབྱུག་པ་དག་ནི་ཉེས་པ་ཅན། །
དབྱུག་པ་འདི་ནི་མ་ཡིན་ལག་པས་རབ་ཏུ་བསྐུལ་ཏེ་འདིར་ནི་ཉེས་པ་མཐའ་དག་ལག་པ་ཡི། །འདི་ནི་མ་
ཡིན་སེམས་ཀྱིས་བསྐུལ་ཏེ་སེམས་ཀྱང་འདིར་ནི་གདུག་པ་ཆེན་པོ་ཁྲོ་བའི་མེ་ཡིས་སོ། །དེ་ཕྱིར་ཁྲོ་བའི་མེ་
འདི་འགྲོ་བའི་དགྲ་བོ་བཞིན་དུ་ བྱང་ཆུབ་སེམས་དཔའ་རྣམས་ཀྱིས་གསོད་པར་འགྱུར། །ཞེས་གསུངས་
སོ། །ད་ལྟ་བྱུང་ བའི་གནོད་པ་ཐམས་ཅད་སྐྱེ་བ་སྔ་མ་ རང་གིས་གནོད་པ་ བྱས་པའི་ལས་ལ་རག་
ལས་པར་བསམ་པ་ནི་བདག་གིས་སྔོན་ཆད་སེམས་ཅན་རྣམས་ལ། ཚིག་རྩུབ་སྨྲ་བ་
དང་དབྱུག་ པས་བསྣུན་པ་དང་། ནོར་འཕྲོག་ པ་དང་། བཅིང་བ་ སོགས་ཐོ་ མཚམས་ པའི་ ལས་ད་ལྟ་
བདག་ལ་བྱུང་བ་འདི་འདྲ་བ་མི་གནོད་པ་མང་པོ་བྱས་པས། དེ་བས་ན་རྒྱུ་སྔོན་ཆད་
།
-132-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
སེམས་ཅན་ལ་འཚེ་བར་བྱེད་པ་པོ། །བདག་ལ་འབྲས་བུ་ད་ལྟ་གཞན་གྱི་གནོད་པ་འདི་
དག་ནི་འབྱུང་བར་རིགས་པ་ཡིན་ཏེ་ལེགས་བཤད་ལས། རྒྱུ་འབྲས་བསླུ་བར་མེད་པ་འདི། །
ཐམས་ཅད་མཁྱེན་པའི་ཁྱད་ཆོས་ཡིན། །ཞེས་གསུངས་པའི་ཕྱིར། གཞན་ཡང་རྒྱུ་ཚོགས་པ་ལས་འབྲས་བུ་
འབྱུང་དགོས་པ་འདི་དངོས་པོའི་ཆོས་ཉིད་ཡིན་ན། དགྲ་བོ་དེ་ཡི་མཚོན་དང་བདག་གི་ལུས།
གཉིས་ཀ་རྨའི་སྡུག་བསྔལ་གྱི་རྒྱུ་ཡིན་པར་མཚུངས་ཏེ་རང་གི་ལུས་སྡུག་བསྔལ་དེ་རང་རྒྱུད་
ལ་ཉེ་ བར་ ལེན་ པའི་ རྒྱ་ དཔེར་ན་ས་བོན་ལྟ་བུ་དང༌། དགྲ་བོའི་མཚོན་ཆ་ ནི་ལུས་དང་སྔག་
བསྔལ་ གཉིས་ལྷན་ཅིག་བྱེད་པའི་རྐྱེན་ དཔེར་ན་ཆུ་ལུད་དྲོད་གཤེར་ལྟ་བུ་ཡིན་པས་སོ། །
དགྲ་བོ་དེས་མཚོན་ཕྱུང་ཞིང་བདག་གིས་ལུས་ཕྱུང་ནས་རང་ལ་སྡུག་བསྔལ་བསྐྱེད་པ་ཡིན་
ན༑ དེ་ལས་རང་གཞན་གཉིས་གང་ཞིག་ལ་ནི་ཁྱོད་ཁྲོ་བར་བྱ་བ་ཡིན། གང་ཟག་གང་
འབྲས་བུ་ སྡུག་བསྔལ་དོན་དུ་མི་གཉེར་བ་དེས་ སྡུག་བསྔལ་དེའི་རང་གི་ལུས་རྒྱུ་སྤང་བར་
བྱ་བ་ཡིན་ན། ཤུ་བ་སྨིན་པ་མི་ཡི་གཟུགས་འདྲ་བ། ཚ་གྲང་ཅུང་ཟད་ཙམ་ཡང་
རེག་ཏུ་མི་བཟོད་ པ་སྟེ་རེག་ན་བསྲན་པར་མི་ནུས་པའི་ གལ་ཏེ་མཚོན་གྱིས་རེག་ན་རྨ་རླུང་གིས་རེག་ན་
གྲང་ཚད་པས་རེག་ན་ཚ་བ་སོགས་ཀྱིས་སྡུག་བསྔལ་ཅན་ སྡུག་བསྔལ་ སྤོང་བར་འདོད་པ་
དང་བདེ་བ་ཐོབ་པར་འདོད་པའི་འདོད་ཡོན་གྱི་དངོས་པོ་ལ། སྲེད་ཅིང་མ་རིག་པས་ཤེས་
རབ་ཀྱི་མིག་ལྡོངས་པ་འདི་བདག་གིས་བཟུང་བར་གྱུར་ན། ལུས་དེ་ལ་གནོད་པ་
འབྱུང་བ་ནི་ཆོས་ཉིད་དེ་གཞན་སུ་ཞིག་ལ་ ཁྲོ་བར་བྱེད། བྱིས་པ་རྣམས་སྡུག་
བསྔལ་འབྱུང་བར་མི་འདོད་ཅིང་། སྡུག་བསྔལ་གྱི་རྒྱུ་ལུས་དང་མི་དགེ་བའི་ལས་
དག་ལ་བརྐམ་པའམ་ཆགས་པས་ན། རང་གི་ཕྱིན་ཅི་ལོག་ཏུ་འཛིན་པའི་ཉེས་པས་
གནོད་པར་གྱུར་པ་ན། གཞན་དགྲ་བོ་དག་ལ་བཀོན་ཏུ་ཅི་ཞིག་ཡོད། དཔེར་ན་
དམྱལ་བའི་གནས་ཀྱི་སྲུང་མ་རྣམས་དང་། རལ་གྲི་ལོ་མའི་ནགས་ཚལ་ལ་སོགས་
- 133 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་གནོད་པ་རྣམས་ལས་ཀྱིས་བསྐྱེད་པ་ལྟར། རང་གི་ སྔར་མི་དགེ་བ་བསགས་པའི་ལས་ ཀྱིས་ ད་
ལྟར་རང་ལ་གནོད་པའི་སྡུག་བསྔལ་འདི་དག་བསྐྱེད་ པ་ན། གནོད་བྱེད་གཞན་གང་ཞིག་
ལ་ནི་ཁྲོ་བར་བྱ་སྟེ་རིན་ཆེན་ཕྲེང་བར། གཞན་གྱིས་གནོད་པ་བགྱིས་པ་ལ། །སྔོན་གྱི་ལས་དགོངས་
ཁྲོ་མི་བགྱི། །ཞེས་སོ། །གལ་ཏེ་བདག་གིས་ད་ལྟ་བྱུང་བའི་གནོད་པ་འདི་འདྲ་བའི་ལས་སྐྱེ་བ་
སྔ་མ་རྣམས་སུ་མ་ བྱས་ ན་ དུས་དེའི་ ཚེ་ གནོད་བྱེད་ཀྱི་དགྲ་བོ་དེ་ དག་ ཀྱང་ བདག་ ལ་ ད་ལྟ་
གནོད་ པ་ བྱེད་ པར་ མི་ འགྱུར་བས་བདག་གིས་སྔོན་མའི་དགེ་བ་བྱས་པའི་ལས་ཀྱིས་གནོད་
བྱེད་ཀྱི་བསྐུལ་བར་བྱས་ནས། བདག་ལ་ ཚེ་འདིར་གནོད་པ་རྣམ་པ་སྣ་ཚོགས་བྱེད་པའི་
དགྲ་བོ་རྣམས་འབྱུང་བ་སྟེ། བདག་ལ་གནོད་པའི་ལས་བྱས་པ་དེས་ནི་དགྲ་དེ་དག་སེམས་
ཅན་དམྱལ་ བར་ བདག་གིས་ཕུལ་བ་བཞིན་དུ་འདོང་ བ་སྟེ་འགྲོ་ན། ལེགས་པར་བརྟག་ན་བདག་
གིས་ཕར་ལ་དགྲ་བོ་དེ་དག་མ་བརླག་གམ་བརླག་པར་བྱས་ན་སླར་ཡང་གནོད་བྱེད་ལ་ཁྲོ་བར་མི་
རིགས་སོ། །གནོད་པར་བྱེད་པ་འདི་དག་ལ་ནི་རྟེན་བཅས་ནས། བཟོད་པ་བསྒོམས་
པས་བདག་གི་སྡིག་པ་མང་དུ་འབྱང་ན་སྟེ་ཟད་པར་འགྱུར་ཞིང་། བདག་ལ་གནོད་
པ་བྱས་པ་ལ་བརྟེན་ནས་གནོད་བྱེད་དེ་དག་ནི། ཡུན་རིང་དུ་སྡུག་བསྔལ་མྱོང་བའི་
དམྱལ་བར་འདོང་ངོ༌། །དེ་བས་ན་བདག་གིས་ནི་དེ་དག་ལ་དམྱལ་བར་ལྟུང་བའི་རྐྱེན་
བྱས་པས་གནོད་པར་ཆེན་པོ་བྱེད་ལ། གནོད་བྱེད་དེ་དག་གིས་ནི་བདག་ལ་ སྡིག་པ་སྦྱོང་བ་
དང་བཟོད་པ་འཕེལ་བའི་ཕན་འདོགས་པར་བྱེད་ན། སླར་ཡང་ ཕན་གནོད་ལ་ཕྱིན་ཅི་ལོག་
ཏུ་བྱས་ཏེ་རྒྱུ་མཚན་ཅི་ཡི་ཕྱིར། མ་རུངས་པའི་སེམས་ཁྱོད་ལ་ཁྲོ་བར་བྱེད་པ་ཡིན།
གནོད་ བྱེད་ དེ་ དག་ དམྱལ་ བར་ ལྟུང་ བའི་ རྐྱེན་ བྱས་ པའི་ ཕྱིར་ བདག་ དེ་ དག་ ལ་ གནོད་ བྱེད་ ཡིན་ པ་
དེ་ལྟར་ན་བཟོད་པ་སྒོམ་པ་པོ་བདག་ནི་ཐབས་ཇི་ལྟར་བྱས་ཀྱང་དམྱལ་བར་འགྲོའོ་ཞེ་ན། །
-134-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
གལ་ཏེ་བདག་ལ་ གནོད་བྱེད་དམྱལ་བར་གཏོང་བའི་བསམ་པ་མེད་ཅིང་བྱམས་པ་དང་བརྩེ་བས་གནོད་
ལན་ མི་བྱེད་ པ་ ནི་བསམ་པ་ཡི། ཡོན་ཏན་ བྱམས་པ་དང་བརྩེ་ བས་གནོད་ ལན་ མི་ བྱེད་པའི་
བཟོད་པའི་དཀའ་ཐུབ་ཡོད་ན་དམྱལ་བར་མི་འགྲོ་སྟེ་སྡིག་པའི་བསམ་པ་མེད་པའི་ཕྱི། འོ། །
འོ་ན་གནོད་ བྱེད་ ཀྱི་ དགྲ་བོ་དེ་ཡང་དམྱལ་ བར་ མི་ འགྲོ་ བར་ འགྱུར་ ཏེ་ བྱང་ སེམས་ བདག་གི་
བཟོད་པ་འགྲུབ་པའི་རྐྱེན་ ཕན་ འདོགས་ བྱེད་ ཡིན་པས་བཟོད་པ་སྒོམ་ པ་ དེའི་ཕན་ཡོན་རྒྱུ་
མཚན་ཅིའི་ཕྱིར་མི་འབྱུང་ཞེ་ན། གལ་ཏེ་བདག་གིས་བཟོད་པ་སྒོམ་སྟེ་བདག་ཉིད་ཁོང་
ཁྲོ་བ་ལས་བསྲུངས་བར་བྱས་ པས་དམྱལ་བར་མི་འགྲོ་བ་ཡིན་ན། དགྲ་བོ་དེ་དག་ལ་ ནི་དགེ་
བའི་བསམ་པ་མེད་པའི་ཕྱིར་སྐབས་འདིར་ བསྟན་པའི་བཟོད་ པའི་ འབྲས་ བུ་ཅི་ཞིག་བྱུང་།
གནོད་པ་བྱེད་པ་ནི་ཕན་འདོགས་པ་ཡིན་ན་ཕར་ཡང་ལན་དུ་གནོད་པ་བྱ་རིགས་སོ་ཞེ་
པ་སོགས་ལ་ལན་དུ་ཕར་ཡང་དེ་དང་མཐུན་པའི་གནོད་པ་བྱས་ན། གནོད་བྱེད་དེ་དག་གི་
སེམས་ མི་དགེ་བ་ལས་བསྲུངས་བར་མ་གྱུར་ལ། བདག་གི་བྱང་ཆུབ་སེམས་དཔའི་
སྤྱོད་པའང་ཉམས་པར་འགྱུར་ཞིང་། དེས་ན་བཟོད་པའི་དཀའ་ཐུབ་ཀྱང་ཞིག་
པར་འགྱུར་རོ། །དེའང་དགྲས་རང་ན་ཡོད་དམ། ལུས་གང་ལ་གནོད་ནས་ཁྲོ། དང་པོ་མི་རིགས་ཏེ་
ཡིད་ནི་ ཐོག་རེག་གི་རྣམ་པ་ཅན་གྱི་ལུས་ ཅན་ ནམ་གཟུགས་ཅན་དུ་ གྲུབ་ པ་ མ་ ཡིན་ པས།
གང་ཟག་སུས་ཀྱང་གནས་གང་དང་དུས་ནམ་དུའང་གཞོམ་པར་མི་ནུས་ལ། གཉིས་པ་
ལྟར་ནའང་མི་རིགས་ཏེ་ལུས་བེམ་པོ་ལ་ཇི་ལྟར་བྱས་ཀྱང་གནོད་མི་ནུས་སོ། །འོ་ན་ཇི་ལྟར་ཞེ་ན་སེམས་དེས་
ལུས་ལ་ངའོ་སྙམ་དུ་མངོན་པར་ཞེན་པས་ན། ལུས་ནི་མཚོན་གྱིས་བསྣུན་པ་ལ་
སོགས་པའི་སྡུག་བསྔལ་དག་གིས་གནོད་ནུས་པ་ཡིན་ནོ། །བརྙས་པ་དང་ཚིག་རྩུབ་སྨྲ་
བ་དང་། མི་སྙན་པ་ཡི་ཚིག་བརྗོད་པ་དེ་ཡིས། ལུས་ བེམ་པོ་ལ་ནི་ཚོར་བ་མེད་པའི་
ཕྱིར་ཅུང་ཟད་ཙམ་དུའང་གནོད་པར་མི་འགྱུར་ན། སེམས་ཁྱོད་དེ་ལ་ཅིའི་ཕྱིར་རབ་ཏུ་
- 135-



བལ་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྲོ་བར་བྱེད། མི་སྙན་པ་སོགས་ ཀྱིས་དེ་ལྟ་ཡིན་མོད་ཀྱི་བརྙས་པ་དང་ཚིག་རྩུབ་དེ་ལུས་མི་གནོད་
པ༑ གཞན་གྱིས་ཐོས་པས་བདག་ལ་འཇིག་རྟེན་པ་རྣམས་སེམས་མི་དད་པ་སྐྱེ་བ་ཡིན་
པས་མི་སྙན་པ་སོགས་དེ་མི་འདོད་དོ་ཞེ་ན། གཞན་དག་བདག་ལ་མི་དགའ་བར་བྱེད་
པ༑ དེས་ནི་ཚེ་འདིའམ་ཚེ་གཞན་ལའང་། བདག་ལ་ཟ་བར་ཏེ་གནོད་པ་ནི་མི་བྱེད་
ན༑ བདག་ནི་རྒྱུ་མཚན་ཅི་ཡི་ཕྱིར་མ་དད་པ་དེ་མི་འདོད་ཅེས་འདྲིའོ། །ཟ་བར་མི་
བྱེད་ མེད་ ཀྱི་ བརྙས་པ་དང་ཚིག་རྩུབ་སོགས་ཀྱིས་གཞན་མ་དད་ན་མེད་ ཟས་གོས་དང་འབུལ་བ་ལ་
སོགས་པའི་བར་ཆད་བྱེད་པའི་ཕྱིར། གལ་ཏེ་མ་དད་པ་འདི་བདག་གིས་མི་འདོད་
དོ་ཞེ་ན། བདག་གིས་རྙེད་པ་ནི་ཚེ་འདིར་འདོར་བ་འགྱུར་གྱི། རྙེད་པ་དེའི་དོན་དུ་
ཁྲོ་བ་དང་འགྲན་སེམས་སོགས་བྱས་པའི་སྡིག་པ་དག་ནི་བར་མ་དོར་འཇིག་པ་མེད་པར་
འབྲས་བུ་སྡུག་བསྔལ་ལ་མྱོང་གི་བར་དུ་བརྟན་ པར་ གནས་ སོ། །རྙེད་པ་མེད་ན་འཁྱག་གྲི་དང་ལྡོག་
གྲིར་འཆི་འགྲོ་སྙམ་ན་བདག་ནི་རྙེད་པ་མེད་པས་དེང་ཉིད་དུ་ཤི་ཡང་བླའི། ཁོང་ཁྲོའི་དབང་
གིས་གཞན་ལ་གནོད་པའི་སྒོ་ནས་རྙེད་པའི་ལོག་པའི་འཚོ་བས་ཚུལ་འཆོས་ཁ་བསག་
གཞོག་སློང་ཐོབ་ཀྱིས་འཇལ་བ། རྙེད་པས་རྙེད་པ་ཚོལ་བ་སྟེ་ལོག་འཚོ་ལྔས་ཡུན་རིང་ དུ་ གསོན་ པར་
མི་རུང་ སྟེ། བདག་མྱུར་དུ་འཆི་བ་མི་འདོད་དོ་སྙམ་ན་ལོག་འཚོ་མཁན་བདག་ལྟ་བུ་ཞིག་ རྙེད་པ་དང་
བཅས་ཏེ་ཡུན་རིང་པོར་གནས་པར་གྱུར་ཀྱང་། འཆི་བའི་སྡུག་བསྔལ་ལས་ནི་མི་ཐར་བ་
ཕྱིས་སྡུག་བསྔལ་དེ་ཉིད་ དེ་ ཉིད་མྱོང་བར་ངེས་པ་གཅིག་ ཁོ་ ན་ ཡིན་ ཞིང་ཤི་ནས་ལོག་འཚོའི་རྣམ་
སྨིན་གྱིས་སྡུག་བསྔལ་གཞན་ལྷག་པར་མྱོང་བར་འགྱུར་རོ། །ནོ། །བདེ་བ་ཡུན་རིང་གི་རྒྱུན་ཕྱི་མར་རྗེས་སུ་
འབྲང་ངོ་ཞེ་ན་མི་འབྲང་སྟེ་དཔེར་ན་འགའ་ཞིག་རྨི་ལམ་དུ་ལོ་བརྒྱར་རྒྱལ་སྲིད་ཀྱི་བདེ་
བ་མྱོང་བར་རྨིས་ནས། སད་པར་གྱུར་པ་གང་ཡིན་པ་དང་། གཞན་ཞིག་ཡུད་ཙམ་
-136-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ལ་དེ་འདྲ་བའི་བདེ་བ་མྱོང་བར་རྨིས་ནས། སད་པར་གྱུར་པ་གང་ཡིན་པ། སད་
པ་ན་དེ་དག་གཉིས་ཀ་ལའང་། རྨི་ལམ་གྱི་བདེ་བ་དེ་ནི་ཕྱིར་འོང་བ་མེད་པ་དེ་
བཞིན་དུ། ཚེ་རིང་བ་དང་ཚེ་ཐུང་བ་གཉིས་ཀ་ཡང་། འཆི་བའི་དུས་ན་སྔོན་བདེ་
བ་མྱོངས་བ་རྣམས་ཕྱིར་འོང་བ་མེད་པ་ནི་དཔེ་དེ་དང་འདྲ་བར་ཟད་དོ། །གཞན་ཡང་
ཚེ་འདིར་ཧཱུྃ་གིས་རྟ་དང་ཕཊ་གྱིས་མཛོ་སོགས་རྙེད་པ་ཤིན་ཏུ་མང་པོ་ཐོབ་པར་གྱུར་ཏེ། རྙེད་པ་
དེ་དག་ལ་བརྟེན་ནས་ཡུན་རིང་པོའི་དུས་སུ་དེའི་བདེ་བ་ལ་སྤྱད་ཀྱང་། ནམ་ཞིག་འཆི་བའི་
ཚེ་ཆོམ་པོས་ཕྲོགས་པ་ཇི་ལྟ་བ་བཞིན་དུ། གོས་མེད་པར་སྒྲེན་མོ་དང་ནོར་མེད་པར་
ལག་པ་སྟོངས་པར་འཇིག་རྟེན་ཕ་རོལ་ཏུ་འགྲོ་བར་འགྱུར་རོ། །གལ་ཏེ་བདག་
རྙེད་པས་ འཚོ་བའི་མཐུན་རྐྱེན་ཚང་ནས་ཡུན་ རིང་དུ་གསོན་པར་གྱུར་ན། སྦྱིན་པ་གཏོང་བ་
སོགས་ཚོགས་བསགས་སྒྲིབ་སྦྱོང་གི་རིགས་ལ་འབད་དེ་སྡིག་པ་ ཟད་ པའི་ ཐབས་ དང་ བསོད་
ནམས་ སོགས་པར་བྱ་བས་རྙེད་པའི་བར་ཆད་བྱེད་པ་ལ་ཁྲོའོ་ཞེ་ན། མ་ཡིན་ཏེ་རྙེད་པ་འཐོབ་
པའི་དོན་དུ་དེའི་བར་ཆད་བྱེད་པ་ལ་ཁྲོས་པར་གྱུར་ན། ཐོབ་པར་འདོད་པའི་བ་བསོད་
ནམས་ཟད་ཅིང་ཟད་པར་འདོད་པའི་སྡིག་པ་འབའ་ཞིག་འཕེལ་བ་ཉིད་ཏུ་མི་འགྱུར་རམ་ཏེ་
འགྱུར་བ་ཉིད་དོ། །བསོད་ནམས་གསོག་པ་གང་ གི་དོན་དུ་བདག་ གསོན་ པར་ འདོད་ པའི་
བསོད་ནམས། དེ་ཉིད་གལ་ཏེ་ཁོང་ཁྲོ་སོགས་ཀྱིས་ཉམས་པར་གྱུར་ན། རྙེད་པ་སོགས་ཀྱི་
དོད་དུ་ཁོང་ཁྲོ་ཆགས་སྡང་སོགས་སྡིག་པ་མི་ དགེ་བ་འབའ་ཞིག་བྱེད་པ་ཡི། སྡིག་ཅན་ཁྱོད་
གསོན་ཞིང་ཚེ་རིང་དུ་གནས་པ་དེས་ཀོ་བདག་ལ་ཅི་ཞིག་བྱ་ སྟེ་དགོས་པ་མེད་དོ། །གལ་ཏེ་
སེམས་ཅན་དེའི་རྒྱུད་ཉམས་པར་བྱེད་པས། བདག་ལ་མི་སྙན་པ་སྨྲ་བ་དེ་ལ་ཁྲོ་
བ་ཡིན་ནོ་ཞེ་ན། དེའི་ཚེ་སེམས་ཅན་གཞན་ལ་མི་སྙན་པ་བརྗོད་པ་ལའང་ཁྱོད།
དེ་བཞིན་དུ་ཅི་སྟེ་ཁྲོ་བར་མི་བྱེད་དེ་རྐུ་མ་དང་སྡོམ་ཤོར་སོགས་མི་སྙན་པ་སྨྲ་བའི་དེ་ཡིས་
ས
ཚ་
- 137 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་ སེམས་ ཅན་ ཏེ་གང་ཟག་གི་རྒྱུད་ཉམས་ པར་ བྱེད་ པ་ ཡིན་ཏེ། རྒྱུ་མཚན་དེ་བས་ན་
སེམས་ཅན་གཞན་ལ་མི་སྙན་པ་བརྗོད་པའི་གང་ཟག་འདི་ ལ་ ཡང་ ཁྲོ་ བའི་ ཚུལ་ རིགས་ པའམ་
འཐད་པ་ཡིན་ནོ། །དེ་དག་ལ་མ་དད་པ་ནི་གཞན་ཡུལ་དུ་བྱ་བ་དག་ལ་རག་ལས་
པས། དད་པ་མེད་པ་དེ་ལ་ཁྱོད་བཟོད་དོ་ཞེ་ན། ཉོན་མོངས་སྐྱེས་པའི་གཞན་
དབང་དུ་གྱུར་པ་ལ་རག་ལས་པས། རང་ལ་མི་སྙན་པ་སྨྲ་བ་རྣམས་ལ་ཅིས་མི་
བཟོད་དེ་འདི་དག་ནི་མཚུངས་པ་ཡིན་ནོ། །སྐུ་གཟུགས་དང་མཆོད་རྟེན་དང་དམ་
པའི་ཆོས་ རྣམས་ལ། ངག་གིས་འཁྱལ་ བ་སྟེ་སྐྱོན་གདགས་པའི་བློས་ཚུལ་དང་མི་མཐུན་པར་སྨྲ་
ཞིང་ལུས་ཀྱིས་འཇིག་པར་བྱེད་པ་རྣམས་ལའང་། བདག་གིས་ཞེ་སྡང་བར་མི་
རིགས་ཏེ། སངས་རྒྱས་དང་ཆོས་ལ་སོགས་ པ་རྣམས་ལ་ནི་འདུས་མ་བྱས་ཀྱི་རང་བཞིན་
དང་བདག་མེད་པ་མངོན་དུ་མཛད་པས་འོ་བརྒྱལ་བའམ་གནོད་ པ་མི་མངའ་ ཞིང་གནོད་བྱེད་ནི་སྙིང་
རྗེའི་གནས་ཡིན་པའི་ཕྱིར་རོ། །རང་གི་བླ་མ་དང་གཉེན་ལ་སོགས་པ་དང་། མཛའ་
བཤེས་དག་ལ་གནོད་པ་བྱེད་པ་རྣམས་ལའང་། ཉེས་པ་ཇི་སྙེད་ཐམས་ཅད་དང༌།།
སྡིག་པ་རྣམ་པ་སྣ་ཚོགས་པ། །དེ་ཀུན་རྐྱེན་གྱིས་སྟོབས་ལས་བྱུང་། །རང་དབང་
ཡོད་པ་མ་ཡིན་ནོ། །ཞེས་བསྟན་ཟིན་པས་སྔ་མའི་ཚུལ་གྱི་རྐྱེན་དག་ལས། འབྱུང་
བར་མཐོང་ནས་ཁྲོ་བ་བཟློག་པར་ བྱའོ། །ལུས་ཅན་ཏེ་སེམས་ཅན་རྣམས་ལ་
སེམས་ཡོད་པའི་འགྲོ་བ་དང་། སེམས་མེད་པའི་ནད་ལ་སོགས་པ་གཉིས་ཀས་
གནོད་པར་བྱས་ན། སེམས་ཡོད་པ་དེ་ཉིད་ཅི་སྟེ་དམིགས་ཀྱིས་བཀར་ཏེ་བཀོན།
དེ་བས་ན་གནོད་པ་ཐམས་ཅད་བཟོད་པར་གྱིས་ཤིག །ཕུང་པོ་དམིགས་ཡུལ་སྔོན་དུ་སོང་
ནས་གཞི་མེད་ལ་བདག་ ཏུ་འཛིན་པ་དང་ ལུས་སོགས་ལ་བདག་ གིར་ འཛིན་ པ་ ལ་ བདེན་པ་
-138-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
མངོན་པར་ཞེན་པའི་འཇིག་ཚོགས་ཀྱི་ལྟ་བ་སྟེ་ལ་ལ་རྨོངས་པའི་དབང་གིས་སྲོག་གཅོད་
པ་ལ་སོགས་པའི་ཉེས་པ་བྱེད་ལ། ལ་ལ་རྨོངས་ཏེ་དེ་ལ་ཁྲོས་པར་གྱུར་ན། ཞེ་སྡང་
སོགས་ཉོན་མོངས་པའི་གདོན་གྱིས་ཟིན་པ་ སྲོག་གཅོད་སོགས་ཉེས་པ་བྱེད་པ་པོ་དེ་དང༌། དེ་ལ་
ཁོང་ཁྲོ་བ་པོའི་གང་ཟག་དེ་གཉིས་ལ་སྐྱོན་མེད་པ་གང་གིས་བྱ། སྐྱོན་དང་བཅས་པ་དེ་
གང་ཞིག་ཡིན། ཉེས་པ་བྱེད་པ་པོ་དང་ཁོང་ཁྲོ་བ་པོ་འདི་དག་གཉིས་ ཀ་ཡང་ ཉེས་པའི་སྐྱོན་
དང་བཅས་པའོ་ཞེས་པའི་དོན་ནོ། །གང་གིས་གཞན་དག་བདག་ལ་གནོད་པར་
བྱེད་པའི། ལས་དེ་ཉིད་ཁྱོད་ཀྱིས་སྔོན་ཆད་ཅི་ཡི་ཕྱིར་ན་བྱས། གནོད་པ་ཐམས་
ཅད་རང་གི་ལས་ལ་རག་ལས་ན། བདག་གིས་དགྲ་བོ་འདི་དག་ལ་ཅི་སྟེ་བཀོན་
པར་ བྱེད། གནོད་པ་རང་གིས་ལེན་པ་དང་། དགྲ་སོགས་སེམས་ ཅན་ རྣམས་ ནི་ སྲོག་གཅོད་
སོགས་ལས་དང་འདོད་ཆགས་སོགས་ཉོན་མོངས་པ་ལ་རག་ལས་པས་རང་དབང་མེད་པའི་སྒོ་
ནས་གཅིག་ལ་གཅིག་བསད་པ་སོགས་ཕན་ཚུན་མི་རིགས་པའི་ ལས་བྱེད་པ་ནི་དེ་ལྟར་ལས་ཀྱི་
དབང་གིས་བཟློག་པར་མི་ནུས་པ། དེ་ལྟར་མཐོང་ནས་ཅི་ནས་ཀྱང་། དགྲ་གཉེན་
བར་མའི་ཕྱོགས་ཐམས་ཅད་ཕན་ཚུན་གཅིག་ལ་གཅིག་ཁྲོ་བ་སྤངས་ཏེ་བྱམས་སེམས་
དང༌ ཕན་པ་དང་བདེ་བའི་སེམས་སུ། འགྱུར་བ་དེ་ལྟར་བདག་གིས་ནི། ད་ལྟར་
གཞན་མཁོན་པ་སྡུམ་པ་སོགས་བསོད་ནམས་ དག་ ལ་ བསྒྲིམས་ཏེ་ བརྩོན་ པར་ བྱའོ།།
དཔེར་ན་ཁྱིམ་སྔ་མ་གཞན་གཅིག་མེས་ཚིག་པར་གྱུར་པའི་ཚེ། མི་དེ་ཉིད་རང་ཉིད་འདི་
རང་ཉིད་ཞེས་འགྲེལ་དགོས་སོ།།ཁྱིམ་གཞན་ཞིག་ཏུ་སོང་ནས་ནི། རྩྭ་དང་ཤིང་ལ་སོགས་
པ་གང་ལ་མེ་མཆེད་སླ་ཞིང་འབར་བ་པར་བྱེད་པའི་རྩ་སོགས། དེ་ནི་ཡོ་བྱད་བཟང་པོ་གཞན་ཚིག་
ཏུ་དོགས་པ་ཐོག་མ་ནས་ཕྱུང་སྟེ་འདོར་བར་རིགས་སོ། །དཔེ་དེ་བཞིན་དུ་གཉེན་བཤེས་
སོགས་འདོད་པའི་དངོས་པོ་གང་ལ་སེམས་ལྷག་པར་ཆགས་ནས། དེ་ལ་གནོད་པ་
-
- 139 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་བྱེད་པའི་རྐྱེན་གྱིས་ཞེ་སྡང་གི་མེ་ནི་མཆེད་ཅིང་འབར་པར་གྱུར་པ་ན། བསྐལ་པ་དུ་མར་
བསགས་པའི་བསོད་ནམས་ དགེ་བའི་ནོར་གྱི་ཕུང་པོ་འཚིག་པར་དོགས་པ་ཡིས། ཆགས་
པའི་ གནས་ སུ་ གྱུར་ པའི་ གཉེན་བཤེས་སོགས་དངོས་པོ་དེ་ནི་ཆགས་པའི་སྐད་ཅིག་དེ་ཡི་
མོད་ལ་ སྟེ་མྱུར་ དུ་དོར་ བར་ བྱའོ། །གལ་ཏེ་གཉེན་བཤེས་སོགས་སྤང་ན་བདག་རྒུད་པས་སྡུག་
བསྔལ་བར་འགྱུར་རོ་ཞེ་ན་མི་རིང་ཏེ་དཔེར་ན་གསད་པར་བྱ་བའི་མི་ཞིག་ལག་པ་ ཙམ་ཞིག་
བཅད་དེ། གལ་ཏེ་ གསོད་པ་ལས་ཐར་ན་ཅིས་མ་ལེགས། དེ་འཆི་བ་གནད་གཅོད་པའི་
སྡུག་བསྔལ་བ་དེ་བས་ལག་པ་ ཙམ་བཅད་པའི་སྡུག་བསྔལ་འདི་དེ་ལ་ལྟོས་ནས་ཤིན་ཏུ་
སྡུག་བསྔལ་ཆུང་བ་ཡིན་ནོ། །དེ་བཞིན་དུ་གལ་ཏེ་མི་ཡི་སྡུག་བསྔལ་བརྡེག་པ་དང་
འཆིང་བ་དང་བརྙས་པ་ཙམ་གྱིས། སེམས་ཅན་དམྱལ་བའི་སྡུག་བསྔལ་དང་བྲལ་
ན་ཅིས་མ་ལེགས། རྒྱུ་མཚན་དེ་བས་ན་ཕན་གནོད་ཀྱི་ཚུལ་ལ་མཁས་པ་རྣམས་ནི་མི་སྡུག་
བསྔལ་བརྟག་པ་སོགས་འདི་ལ་ཡིད་བདེ་བ་ཉིད་དུ་བྱ་རིགས་སོ། །བདག་བཟོད་སྲན་ཆུང་
བས་འདི་ཙམ་ཡང་མི་བཟོད་དོ་ཞེ་ན་ད་ལྟའི་སྡུག་བསྔལ་ གཞན་གྱིས་བརྙས་པ་ལ་སོགས་
པ་འདི་ཙམ་ལའང་། བདག་གིས་བཟོད་པར་བྱ་བར་མི་ནུས་པ་ཡིན་ན། རྒྱུ་མཚན་
དེས་ན་ཕྱིས་སུ་འབྲས་བུ་སེམས་ཅན་དམྱལ་བ་ཆེན་པོའི་སྡུག་བསྔལ་མྱང་བའི་སྡུག་
བསྔལ་གྱི་རྒྱུ། རང་དང་གཞན་གྱི་ཁྲོ་བ་འདི་ཅི་སྟེ་བཟློག་པར་མི་བྱེད། འབྲས་བུ་ཚ་
གྲང་སོགས་དམྱལ་བའི་སྡུག་བསྔལ་ལ་འཇིགས་ཤིང་སྐྲག་པ་རྣམས་ཀྱིས་ཅི་ནས་ཀྱང་དེའི་
རྒྱུ་ཁོང་ཁྲོ་བཟློག་པར་རིགས་སོ་ཞེས་པའི་དོན་ནོ། །ཁོང་ཁྲོའི་དབང་གིས་འདོད་པ་
བསྒྲུབ་པའི་དོན་དུ་མེ་ལ་བསྲེག་པ་ལ་སོགས་ པ་དང་། དམྱལ་བར་སྐྱེས་ཏེ་ལན་
གྲངས་སྟོང་ཕྲག་དུ་མར་སྡུག་བསྔལ་མྱོངས་བར་གྱུར་ཀྱང་། བདག་གིས་རང་གི་
-140-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
དོན་མཐོང་བ་ ཚེ་འདིའི་བདེ་འབྲས་དང་མ་མཐོང་བ་སྐྱེ་བ་ཕྱིར་མའི་བདེ་བའི་འབྲས་བུ་དང་
ནི། གཞན་གྱི་དོན་ཕན་པ་དང་བདེ་བ་བསྒྲུབས་པ་གང་ཡང་མ་བྱས་སོ། །ད་ལྟའི་
སྡུག་བསྔལ་འདི་ནི་སེམས་ཅན་དམྱལ་བའི་སྡུག་བསྔལ་དེ་ཙམ་གྱི་གནོད་པ་ཆེན་
པོ་མིན་ལ། དོན་ཆེན་པོ་སེམས་ཅན་ཐམས་ཅད་ལ་ཕན་པ་དང་བདེ་བའི་གཏེར་
དུ་གྱུར་པ་དག་ཀྱང་འགྲུབ་པར་འགྱུར་བས། འགྲོ་བ་མ་ལུས་པའི་གནོད་པ་
ཐམས་ཅད་སེལ་བར་ བྱེད་ པའི་ བཟོད་པ་སོགས་ལམ་གྱི་དཀའ་སྤྱད་ཀྱི་སྡུག་བསྔལ་ དང་དུ་
ལེན་པ་ལ། དགའ་བ་འབའ་ཞིག་ སྡུག་བསྔལ་དང་ལེན་གྱི་སྐབས་འདིར་བྱ་བར་རིགས་ཀྱི་
མི་འདོད་ པར་ མི་བྱའོ་སྙམ་དུ་དགོངས་པའོ། །ཁོ་ན་རེ་དགྲའི་ཡོན་ཏན་བརྗོད་པའི་གང་ཟག་
དེས་དགའ་བ་དེ་མི་བཟོད་པས་ཁྲོ་བོ་ཞེ་ན་གཞན་གྱིས་བདག་གི་དགྲ་བོ་དེ་ཡོན་ཏན་དང་ལྡན་
པ་ཉིད་དོ་ཞེས་བསྟོད་ནས། གལ་ཏེ་བསྟོད་པ་པོ་དེ་དགའ་བའི་བདེ་བ་ཐོབ་པས་
མི་བཟོད་ན། ཡིད་ཁྱོད་ཀྱང་ནི་དགྲ་བོ་དེ་བསྟོད་པར་བྱས་ནས། ཅིའི་ཕྱིར་དེ་
ལྟར་དགའ་བའི་བདེ་བ་ཉམས་སུ་མྱོང་བར་མི་བྱེད། ཁྱོད་ཀྱི་གཞན་དེ་ལ་བསྟོད་
པའི་ དགའ་བའི་ བདེ་བ་འདི་ནི། ཡོན་ཏན་བཞི་དང་ལྡན་པ་ཡིན་ཏེ་གང་ཞེ་ན་འདི་ཕྱི་ཐམས་ཅད་
དུ་བདེ་བའི་འབྱུང་ གནས་ཡིན་པ་དང་ངོ་བོ་ཁ་ན་མ་ཐོ་བའི་དྲི་མ་མེད་ པ་ དང་། ཡོན་ཏན་
དང་ལྡན་པ་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་མ་བཀག་པ་རྗེས་སུ་
གནང་བ་དང་། ཕྲག་དོག་མེད་པར་ཤེས་ཏེ་དད་པར་འགྱུར་པས་གཞན་ རང་གི་འཁོར་དུ་སྡུད་པར་
བྱེད་ པ་ མི་ ཐབས་ཀྱི་མཆོག་ ཀྱང་ ཡིན་ པས་ཐེག་ཆེན་པ་རྣམས་ཀྱིས་བསྟེན་པར་རིགས་སོ། །དགྲ་
བསྟོད་པས་བདག་གིས་དགའ་བདེ་ཐོབ་ཀྱང་གཞན་ བསྟོད་ པའི་ཡུལ་བདག་གི་སྒྲ་དེ་ཡང་ བདག་
གི་ཡིད་བདེ་བ་དེ་ལྟར་བདེ་བར་འགྱུར་ཞེས། དེའི་རྒྱུ་མཚན་གྱིས་གལ་ཏེ་ཁྱོད་ཀྱིས་གཞན་
བསྟོད་པ་ལས་བྱུང་བའི་རང་གི་བདེ་བ་འདི་ཉམས་སུ་མྱོང་བ་མི་འདོད་ན། རང་བདེ་བའི་རྒྱུ་
- 141 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་དུ་བྲན་ལ་གླ་རྔན་སྦྱིན་པ་དང་ཕན་འདོགས་པ་ལ་ལན་དུ་ཕན་འདོགས་པ་
སོགས་ ཀྱང་ གཞན་དགའ་བའི་རྒྱུ་ཡིན་པས་དེའང་སྤངས་ དགོས་ པའི་ ཕྱིར། དེ་ ལྟར་ ན་
མཐོང་བ་ཚེ་འདི་ལས་བྱེད་པ་སོགས་དང་མ་མཐོང་བ་འཇིག་རྟེན་ཕྱི་མ་སྦྱིན་པའི་འབྲས་བུ་
ལ་སོགས་པའི་ བདེ་ བ་ ཐམས་ ཅད་ ཐོབ་པ་ལས་ཉམས་པར་འགྱུར་རོ། །གཞན་ གྱིས་
རང་གི་ཡོན་ཏན་བརྗོད་པའི་ཚེ། གཞན་ལ་དེ་བརྗོད་པའི་བདེ་བའང་འདོད་པར་
བྱེད་ཅིང་། གཞན་གྱི་ཡོན་ཏན་ རང་གིས་བརྗོད་པའི་ཚེ། ཕྲག་དོག་གི་དྲི་མས་
རང་ལའང་དེ་བརྗོད་པའི་བདེ་བ་མི་འདོད་པར་བྱེད་པ་ནི་འཁྲུལ་ཞིང་བྱང་ཆུབ་ཀྱི་
སྤྱོད་ པ་ དང་ འགལ་ བ་ ཁོ་ནའོ། །གཞན་ཡང་ཁྱོད་ཀྱིས་དང་པོ་སེམས་ཅན་ཐམས་ཅད་
སངས་རྒྱས་ཉིད་ཀྱི་བདེ་བ་ལ་འགོད་པར་འདོད་པས། བསམ་པ་བྱང་ཆུབ་མཆོག་ཏུ་
ནི་སེམས་བསྐྱེད་པར་བྱས་ནས། ཕྱིས་རང་གིས་གྲོགས་མ་དགོས་པར་སེམས་ཅན་རང་རང་
གིས་ཟས་གོས་དང་ཡིད་བདེ་ལྟ་བུ་ཅུང་ཟད་རྙེད་པ་ན། བདེ་བ་དེས་ཀོ་ཅི་སྟེ་ཁྱོད་ཁོང་
ཁྲོ་བར་བྱེད་ པ་ ཡིན། གལ་ཏེ་གང་ཟག་གཞན་དེ ས་བརྗོད་ པའི་ ཕ་རོལ་པོ་གཞན་གྱི་ཡོན་
ཏན་དེ་རྣམས་གཞན་གྱིས་ཐོས་པ་ན་ཡོན་ཏན་བརྗོད་པའི་ཡུལ་དེ་ལ་ཡིད་དད་པས་བསྟོད་ཡུལ་
དེ་ དག་ ལ་ ཟས་གོས་སོགས་ཀྱི་རྙེད་ པ་ དང་ ཞྭ་ཕུད་གདན་སོགས་ཀྱི་བཀུར་སྟི་ འབུལ་བར་
བྱེད་ པས་ གཞན་གྱི་རྙེད་བཀུར་དེ་ མི་ བཟོད་ པ་ ཡིན་ནོ་ཞེ་ན། དེའང་སྔར་སེམས་བསྐྱེད་པའི་
དུས་སུ་འདོད་པ་དང་གཟུགས་དང་གཟུགས་མེད་པའི་འཇིག་རྟེན་གསུམ་གྱི་མཆོད་
ཅིང་བཀུར་བ་པའི་གནས་མངོན་པར་འཚང་རྒྱ་བར། སེམས་ཅན་མ་ལུས་པ་རྣམས་ནི་
འདོད་རྩེ་ པ་ཁས་བླངས་ཤིང་དམ་བཅས་ན། ད་དེ་ལྟ་བུ་ལྟ་ཞོག་འཕྲལ་དུ་གཞན་ལ་ཟས་གོས་སོགས་
བསྙེན་བཀུར་ངན་ངོན་ཙམ་འབྱུང་བར་མཐོང་ནས། ཅི་ཡི་ཕྱིར་དེ་ལ་མི་བཟོད་པར་
-142-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
སེམས་གདུང་ ཞིང་ཁྲོ་བར་བྱེད། འཕགས་པ་དཀོན་མཆོག་བརྩེགས་པའི་ནང་ཚན་འཕགས་པ་རིན་
པོ་ཆེའི་ཕུང་པོའི་མདོ་ལས། ཕ་རོལ་པོའི་རྙེད་པ་ལ་ཕྲག་དོག་དང་སེར་སྣ་བྱེད་པ་ནི་དགེ་སྦྱོང་གི་དྲི་མ་དང་།
ཞེས་གསུངས་སོ། །དཔེར་ན་རང་གིས་གསོ་ བར་ བྱ་ བ་ ཕ་མ་སོགས་གཉེན་བཤེས་ཀྱི་སེམས་ ཅན་
གང་ཞིག་ཁྱོད་ཀྱིས་དུས་རྟག་ཏུ་གསོ་བར་བྱ་བ་ཡིན་པ་དང༌། ཁྱོད་ཉིད་ཀྱིས་ནི་ཟས་གོས་
སོགས་སྦྱིན་ པར་བྱ་དགོས་པ་ཉིད་དེ་ ལ་ཁྱོད་ཀྱིས་སྦྱིན་མ་དགོས་པར། གཉེན་གྱིས་ཏེ་ཕ་
མར་གྱུར་པའི་སེམས་ཅན་རྣམས་ཀྱིས་འཚོ་བ་རྙེད་པར་གྱུར་ན། དེས་དགའ་བར་
མི་འགྱུར་བར་ ཕྲག་དོག་གི་དབང་གིས་སླར་དེ་ལ་ཁྲོའམ་ཅི། འོན་ཏེ་སེམས་ཅན་དེ་དག་
ཐམས་ཅད་ཡང་དག་པ་རྫོགས་པའི་སངས་རྒྱས་ཀྱི་འབྲས་བུ་ཉིད་དུ་བྱ་བར་བདག་གིས་སེམས་
བསྐྱེད་པའི་གནས་སྐབས་ན་དམ་བཅས་ཀྱི་གནས་སྐབས་ཀྱི་རྙེད་བཀུར་ཙམ་གྱི་བདེ་བ་གཞན་ལ་
འགོད་པ་ནི་ དམ་བཅས་པ་མ་ཡིན་ནོ་སྙམ་དུ་སེམས་ན་ ཕྲག་དོག་གིས་བསྙེན་བཀུར་ངན་ངོན་དེ་
ཙམ་ཡང་ཅི་ སྟེ་འགྲོ་བ་རྣམས་ལ་མི་འདོད་ན། སེམས་ཅན་དེ་རྣམས་ལ་ མཐར་ཐུག་གི་བྱང་
ཆུབ་ཆེ ན་ པོ ་འདོད་པ་དེ ་གང་ཞི ག་ཡིན་ཏེ ་ཁ ་ཙམ་ལས་མི ་ སྲོ ད ་ པ འོ ། །
བླུན་པོ་གང་ཞིག་གཞན་གྱི་འབྱོར་བ་ལ་ཁྲོ་བ་དེ་ལ། བྱང་ཆུབ་སེམས་ནི་ག་ལ་
ཡོད་དེ། སེམས་ཅན་རྣམས་སངས་རྒྱས་འདོད་པའི་བསམ་པ་དེ་ལ་མི་དགའ་བ་རྒྱབ་ཀྱིས་ཕྱོགས་
པའི་ཕྱིར་རོ། །ཕུན་ཚོགས་མཉམ་པ་ལ་བསྙེན་བཀུར་བཟང་ངན་དུ་བྱས་ པས་ཁྲོའོ་ཞེ་ན་ཕ་རོལ་པོ་
གཞན་ལ་རྙེད་པ་དང་བཀུར་སྟི་དེ་མེད་ན་ཡང་ཟས་གོས་ཀྱི་དངོས་པོ་དེ་རྨོངས་པ་ཁྱོད་
ལ་ནི་མི་འབྱུང་ ན་ རྒྱུ་མཚན་ཅིའི་ཕྱིར་རྙེད་པ་སོགས་ཀྱི་བདེ་བ་ཐོབ་པའི་རྒྱུ་མེད་པར་བདག་
ཉིད་ ཀྱི་རྒྱུད་ཁོང་ཁྲོ་བས་འཇོམས་པའི་དོན་དུ་འབད་ཅེས་བསྟན་པ་ནི། གལ་ཏེ་འགྲན་
ཟླ་དེས་སྦྱིན་བདག་དེ་ལས་དངོས་པོ་དེ་རྙེད་དམ། འོན་ཏེ་སྦྱིན་བདག་རང་གི་
ཁྱིམ་ན་གནས་པར་གྱུར་པའང་རུང་། དུས་དང་རྣམ་པ་ཀུན་ཏུའང་དངོས་པོ་དེ་ཁྱོད་ལ་
- 143 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་ མེད་ པར་མཚུངས་པ་ཡིན་ན། སྦྱིན་བདག་གིས་དངོས་པོ་དེ་གཞན་དེ་ལ་བྱིན་ ཀྱང་ རུང་ མ་
བྱིན་ཀྱང་རུང་དེས་ཁྱོད་ལ་ཅི་ཞིག་བྱ། ཁྱོད་མི་དགའ་བ་ཙམ་གྱིས་སྦྱིན་བདག་
གིས་བསོད་ནམས་སོག་པ་དང་ནི་ཡོན་ཏན་གང་ལ་བརྟེན་ནས་སྦྱིན་བདག་འདི་དག་གི་
རྒྱུད་ལ་དད་པ་སྐྱེ་བའམ། ཟས་གོས་སོགས་འབུལ་པའི་ཡུལ་དེ་ཡང་རང་གི་ཡོན་ཏན་ཚུལ་
ཁྲིམས་བསྲུང་བ་དང་ཐོས་པ་བྱེད་པ་སོགས་ཅིའི་ཕྱིར་འདོར་བར་བྱེད། ཁྱོད་ རང་གི་རྙེད་པ་
ཕུན་སུམ་ཚོགས་པ་ཐོབ་པར་གྱུར་ པའི་ རྒྱུ་ཚུལ་ཁྲིམས་དང་ཐོས་པ་སོགས་ཡོན་ཏན་ རྣམས་རང་རྒྱུད་
ལ་མི་འཛིན་པ་ ཕྲག་དོག་ཅན་བདག་ལ། རྒྱ་ མཚན་གང་གིས་ཁྲོ་བར་མི་བྱེད་པར་སྨོས་
ཤིག་ སྟེ་ཁྲོ་ན་རང་ལ་ཁྲོ་བར་རིགས་ཀྱི་གཞན་ལ་ནི་མ་ཡིན་ནོ། །ཅི་སྟེ་ ཕ་རོལ་པོ་གཞན་ ལ་ནི་རྙེད་
པ་མང་པོ་དང་བཀུར་སྟི་ཕུན་སུམ་ཚོགས་པ་ཡོད་ལ། བདག་ལ་རྙེད་བཀུར་དེ་མེད་པས་
ན་ ཡོན་ཏན་དང་ལྡན་པ་གཞན་ལ་བདག་ མི་ དགའ་ལ་རང་བཞན་གཉིས་ཀ་ལ་རྙེད་པ་སོགས་ཡོད་ན་
ཡོད་མཉམ་དང་མེད་ནའང་མེད་མཉམ་དུ་གྱུར་ན་དགའོ་སྙམ་ན། རང་ཐུར་དུ་འགྲོ་བའི་ལས་ལ་མི་སྡུག་
པ་མི་གྱེན་དུ་འགྲོ་བའི་ལས་སྡུག་པ་ཁྱོད་ནི་རང་ གིས་ རྙེད་པ་མི་ཐོབ་པའི་རྒྱུ་མ་བྱིན་པ་ལེན་པ་སོགས་
ཚེ་རབས་སྔ་མ་ནས་སྡིག་པ་བྱས་པ་ལ་བརྟེན་ནས་བརྙེད་བཀུར་མ་བྱུང་བ་ལ། འགྱོད་པའི་
མྱ་ངན་མེད་པར་མ་ཟད་ཀྱི། བསྙེན་བཀུར་འབྱུང་བའི་རྒྱུ་སྔོན་ཆད་བསོད་ནམས་རྒྱ་ཆེན་པོ་
བྱས་པ་གཞན་དག་དང་། ལྷན་ཅིག་ཏུ་འགྲན་པར་བྱེད་པར་འདོད་དམ་སྟེ་འགྲན་པ་
མི་རིགས་ལ་གཞན་བཞིན་དུ་རང་ལའང་བསྙེན་བཀུར་འབྱུང་བར་འདོད་ན་བསོད་ནམས་ཀྱི་ཚོགས་བསགས་
པ་ལ་འབད་པར་རིགས་སོ། །བསྟན་ནས་འདི་ལ་བམ་པོ་གཉིས་ཡོད་ཀྱང་གཞུང་ཕྱེད་རྟོགས་སླ་བའི་ཕྱིར་དུ།
ཚིག་འབྲུ་མི་འཁྲུགས་པ་ཚིག་གི་རྒྱ། ཚིག་རྐང་མི་འཁྲུགས་པ་ཤད་ཀྱི་རྒྱ། ཚིག་དོན་མི་འཁྲུགས་པ་ལེའུའི་རྒྱ།
ཤོ་ལོ་ཀ་མི་འཁྲུགས་པ་སོ་སོའི་རྒྱ། བམ་པོ་གཉིས་པ་ཁོ་ན་དབུས་སུ་བཀོད་པ་ཡིན་ནོ། །
-144-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
དེའང་དགྲའི་ཉེས་པའི་གེགས་བྱས་པ་ལ་ཁྲོ་བ་མི་རིགས་ཏེ། གལ་ཏེ་ རང་གི་དགྲ་ ཞིག་ ལ་མི་འདོད་
པ་བྱུང་ནས་དེ་ཡི་ཡིད་མི་དགའ་ཞིང་སྡུག་བསྔལ་བར་གྱུར་ན་ཡང་། སྡུག་བསྔལ་བྱུང་
བ་དེ་ལ་ཁྱོད་དགའ་བར་འགྱུར་བ་ཅི་ཞིག་ཡོད་དེ་རང་ལ་མི་ཕན་པའི་ཕྱིར་རོ། །ཡོད་དུ་
ཆུག་ནའང་དགྲ་ལ་སྡུག་བསྔལ་བྱུང་ན་ཅི་རུང་སྙམ་པའི་ཁྱོད་ཀྱི་མངོན་པར་འདོད་པའི་ཡིད་སྨོན་
ཙམ་གྱིས་ནི། དགྲ་བོ་དེ་ལ་གནོད་པའི་རྒྱུར་གང་ཡང་མི་འགྱུར་རོ། ཁྱོད་ཀྱི་
འདོད་པས་དགྲ་ལ་སྡུག་བསྔལ་དེ། གྲུབ་ནའང་དེ་ལ་ཁྱོད་དགའ་བ་ཅི་ཞིག་ཡོད།
གལ་ཏེ་ བདག་འཚེངས་པའམ་གང་བར་འགྱུར་རོ་ཞེ་ན། དགྲ་ལ་སྡུག་བསྔལ་ཞིག་བྱུང་ན་
བདག་སེམས་འཚོངས་སྙམ་པའི་བསམ་པ་ཕྱིན་ཅི་ལོག་པ་དེ་ལས་ཕུང་བའང་གཞན་ཅི་
ཞིག་ཡོད། བསམ་ངན་གྱི་ཉེས་དམིགས་ནི་སྡིག་པ་གཞན་ལས་ལྕི་བ་དེ་ཅིའི་ཕྱིར་ཞེ་ན། ཉོན་
མོངས་པའི་ཉ་པས་ བདག་ལ་བཏབ་པ་ ཡི། གཞན་སྡུག་བསྔལ་བར་འདོད་པའི་བསམ་ངན་གྱི་
མཆིལ་པ་སྟེ་ལྕགས་ཀྱུ་འདི་ནི་སྡུག་བསྔལ་གྱི་འཇིགས་པ་བསྐྱེད་པའི་གནས་ཡིན་པས་
མི་བཟད་པར་གཟི་བ་ཡིན་ལ། དེས་ཉ་དང་འདྲ་བ་བཟུང་ནས་སེམས་ཅན་དམྱལ་
བའི་བུམ་པར་ སྟེ་ཟངས་མོ་ཆེར་ཡང་། དམྱལ་བའི་སྲུང་མ་རྣམས་ཀྱིས་བདག་འཚེད་
པར་ ངེས་ སོ། །ཡང་རང་གི་བསྟོད་གྲགས་ཀྱི་གེགས་བྱས་པས་ཀྱང་ཁྲོ་བར་མི་རིགས་ཏེ། དགྲ་བོ་གང་
གིས་རང་ལ་བསྟོད་པ་ དང་གྲགས་པ་ལ་སོགས་པའི་གེགས་བྱེད་ པས་ རང་སེམས་མི་དགའ་ཞིང་
སྡུག་བསྔལ་ སྐྱེ་ བ་ དེ་ཡང་ རང་ལ་ཕན་པ་ཅི་འབྱུང་མ་ བརྟགས་ པ་ཁོ་ན་ཡིན་ནོ་ཞེས་
བསྟན་པ་ནི་གཞན་གྱིས་དངོས་སུ་རང་ལ་བསྟོད་པ་དང་ ལྐོག་ཏུ་སྙན་པའི་གྲགས་པ་སྒྲོགས་པའི་
རིམ་ གྲོས་ནི། སྐྱེས་བུ་རྣམས་ཀྱིས་འདོད་བྱའི་དོན་ལྔ་ལས་མ་ འོངས་ པ་ སྟེ་ཕྱི་མ་ལ་ ཕན་ པའི་
བསོད་ནམས་ སུ་མི་འགྱུར་ཞིང་འདིར་ བདེ་བའི་ཚེ་ རིང་བར་ཡང་མི་འགྱུར་ལ།
བདག་གི་ལུས་ཀྱི་སྟོབས་དང་ལྡན་པར་མི་འགྱུར་ཞིང་ནད་མེད་པ་འཐོབ་པའང་མིན་
- 145 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ༑ ལུས་བདེ་པར་འགྱུར་བའི་རྒྱུར་ཡང་མི་འགྱུར་རོ། །བདག་ནི་རང་གི་དོན་
ཅུང་ཟད་ཤེས་པར་གྱུར་ན། དེ་ལ་རང་དོན་ཅི་ཞིག་ཡོད་བརྟག་པར་རིགས་སོ།།
བསྟོད་པ་དང་གྲགས་པ་འདི་ལ་བརྟེན་ནས་རང་གི་ཡིད་བདེ་བ་ཡོད་པ་མ་ཡིན་ནམ། རང་ཡིད་
བདེ་བ་དེ་དོན་དུ་གཉེར་བར་བྱ་བའོ་ཞེ་ན། ཡིད་བདེ་བ་འབའ་ཞིག་འདོད་ན་ནི།
རྒྱུན་པོ་འགྱེད་པ་སོགས་དང་ཆང་མང་བསྟེན་པར་བྱ་དགོས་སོ། །རྒྱུ་ཚན་དེ་བས་ན་
རང་གི་ཡིད་བདེ་བའི་རྒྱུ་བསྟོད་ པ་ དང་གྲགས་པ་ལ་སོགས་ པ་དང་ ངག་གི་གླུ་དང་ལུས་ཀྱི་
གར་དང་མཛེས་པར་འཆོས་པའི་འཇོ་སྒེག་བསྟེན་པ་ནི་ རང་ཉིད་གཏན་དུ་བདེ་བའི་གང་ཡིན་མི་
ཤེས་པའི་བླུན་པོ་རྣམས་དགའ་བ་སྐྱེ་བའི་གཞིའམ་རྒྱུ་སྟེ་ གཏན་དུ་བདེ་བའི་རྒྱུ་ཤེས་པའི་མཁས་
པ་ རྣམས་ཀྱིས་ནི་དུས་ནམ་ ཡང་ ཡིད་བདེ་ཙམ་གྱི་གླུ་གར་སོགས་བསྟེན་པར་མི་བྱའོ། །སྐྱེ་བོ་
རྨོངས་པ་འགའ་ཞིག་གཏོང་ཕོད་ཀྱི་གྲགས་པའི་དོན་དུ་ནོར་རྫས་རྣམས་རྩྭ་བཞིན་
དུ་གཏོང་ཞིང་། དགྲ་བོ་མང་པོ་ཡང་བཅོམ་པར་ནུས་པའི་དཔའ་རྩལ་ ལམ་སྟོབས་ཅན་དང་གཡུལ་
ལས་རྒྱལ་བའི་དཔའ་བོ་ཡིན་ནོ་ཞེས་གྲགས་པ་འདོད་པས་ མཚོན་ཆས་བསྣུན་པ་སོགས་ ཀྱི་སྡུག་
བསྔལ་བཟོད་པར་དཀའ་བའི་གཡུལ་དུ་ རང་གི་སྲོག་ལའང་གཅེས་པ་མི་འཛིན་པ་ཞུགས་ཏེ་
བདག་ཉིད་ཀྱང་ནི་གསོད་པར་བྱེད་། བསྟོད་པ་བརྗོད་པའི་ཚིག་འབྲུ་རྣམས་ཀྱིས་
ཅི་ཞིག་བྱ། རང་ཉིད་ཤི་བར་གྱུར་ན་བསྟོད་པ་དེས་ཀོ་སུ་ལ་བདེ། བྱེ་མའི་ཁང་བུ་
བརྩིགས་ཏེ་དེ་རྡིབ་བར་གྱུར་བ་ན། བྱིས་པ་རྣམས་ནི་ག་ཆད་ཆད་དུ་ངུ་ཞིང་ཆོ་ངེ་
འདེབས་པ། དེ་བཞིན་དུ་བསྟོད་པ་དང་གྲགས་ པ་ཉམས་ པའི་ ཚེ་ མྱ་ངན་བྱེད་ པ་
ན༑ རང་གི་སེམས་ནི་བྱིས་པ་ཁོ་ན་བཞིན་དུ་དོན་མེད་པར་མྱ་ངན་བྱེད་པ་ཡིན་
ནོ། །གཞན་ཡང་ཁྱོད་བསྟོད་པ་དང་བསྟོད་མཁན་སུ་ལ་དགའ་བ་ཡིན་རེ་ཞིག་སྟེ་དང་པོ་རང་གི་ཡོན་
-146-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཏན་བརྗོད་པའི་ཕྱི་རོ ལ་གྱི་ངག་སྒྲ་དེ་ལ་ཀུན་སློང་གི་སེམས་མེད་པའི་ཕྱིར། །
བདག་ལ་བསྟོད་པར་འདོད་པའི་སེམས་ཡོད་མི་སྲིད་ལ། བདག་ལ་གཞན་
བསྟོད་པར་བྱེད་པ་དེ་དགའ་བ་ཡིན་ཞེས་གྲགས་པ། དེ་ནི་བདག་དགའ་བའི་རྒྱུ་
ཡིན་པར་གྲང་ན། གཉེན་བཤེས་སོགས་སེམས་ཅན་གཞན་ནམ་ཡང་ན་བདག་
ལའང་རུང་སྟེ། བསྟོད་མཁན་གཞན་གྱི་རྒྱུད་ལ་ཡོད་པའི་དགའ་བ་དེས་བདག་
ལ་ཅི་ཞིག་ཕན། མི་ཕན་པའི་རྒྱུ་མཚན་དགའ་བའི་བདེ་བ་དེ་ནི་བསྟོད་པ་པོ་
དེ་ཉིད་ཀྱི་ཡིན་པས། བདག་གིས་གཞན་གྱི་རྒྱུད་ལ་ཡོད་པའི་དགའ་བ་དེ་
ལས་ཤས་ཅུང་ཟད་ཙམ་ཡང་མི་འཐོབ་བོ། །
ཅི་སྟེ་བྱང་ཆུབ་སེམས་དཔའ་རྣམས་ནི་སེམས་ཅན་གཞན་བདེ་བས་ཐུགས་
དགའ་ཞིང་བདེ་བ་མ་ཡིན་ནམ། རྒྱུ་མཚན་ཅིའི་ཕྱིར་གཞན་དགའ་བའི་བདེ་བ་དེ་
ལས་ཆ་ཤས་ཅུང་ཟད་མི་འཐོབ་ཅེ་ན། བསྟོད་པར་བྱེད་དེ་བདེ་བ་ཡིས་བདག་
བདེ་བར་འདོད་ན། དེའི་ཚེ་ཀུན་ལ་བསྟོད་པ་པོ་དེ་དགའ་བས་བདེ་བར་
གྱུར་པ་ལའང་ཁྱོད་དེ་བཞིན་དུ་དགའ་བར་བྱ་དགོས་ན། རྒྱུ་མཚན་ཅི་ལྟར་ན་དགྲ་
སོགས་གཞན་ལ་བསྟོད་དེ་གཞན་དག་དགའ་བ་ཡིས། བདེ་བར་གྱུར་ན་ཕྲག་དོག་གི་དབང་
གིས་བདག་མི་བདེ་བ་ཇི་ལྟར་ཡིན་ཞེས་འདྲིའོ། །བསྟོད་པ་ལ་དགའ་བའི་རྒྱུ་མཚན་མེད་པར་དེ་
བས་ན་བདག་ནི་གཞན་འགའ་ཞིག་གིས་བསྟོད་དོ་ཞེས། རང་གི་སེམས་ལ་
དགའ་བ་སྐྱེ་བར་འགྱུར་བ། དེ་ཡང་ལེགས་པར་བརྟག་ན་དེ་ལྟར་དགའ་བར་མི་
འཐད་པས། བྱིས་པའི་རྩེད་མོ་དག་འདྲ་བའི་སྤྱོད་པ་ཁོ་ནར་ཟད་དོ། བསྟོད་
པ་དང་གྲགས་པ་ལ་སོགས་པ་བྱུང་ན་དེས་བདག་ནི་དགེ་བའི་བྱ་བ་ལས་གཡེང་བར་
བྱེད། བསྟོད་པ་ལ་སོགས་པ་དེས་ནི་འཁོར་བའི་སྡུག་བསྔལ་ལ་སྐྱོ་བའང་
-147-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇིག་པར་བྱེད། ཡོན་ཏན་དང་ལྡན་པ་རྣམས་ལ་མི་བཟོད་པའི་ཕྲག་དོག་དང་།
གཞན་གྱི་རྙེད་བཀུར་ལ་སོགས་པའི་ཕུན་སུམ་ཚོགས་པའང་སློབ་དཔོན་རྣམ་སྣང་
འཚོ་ནི། གཞན་གྱི་ཕུན་སུམ་པ་དང་ཞེ་སྡང་གིས་འཇིག་པར་བྱེད་པ་འགྱུར་རོ་ཞེས་གསུངས་སོ། །
འཇིག་པར་བྱེད་དོ། །འགྲེལ་ཆེན་དང་རྣམ་བཤད་ལས། གཞན་གྱི་ཕུན་སུམ་པ་ལ་ཁྲོ་བར་བྱེད་
ཅེས་གསུངས་སོ། །བླ་མ་དམ་པ་དང་ཀོང་སྟོན་གཉིས་ཀྱིས། ཡོན་ཏན་དང་ལྡན་པ་དེ་དག་གི་རྙེད་པ་དང་
བཀུར་སྟི་ཕུན་སུམ་ཚོགས་པ་ལ་ཁྲོ་བ་སྟེ་མི་བཟོད་པར་བྱེད་ཅེས་སོ། །ས་བཟང་ནི་རྙེད་པ་དང་བཀུར་
སྟི་ཕུན་སུམ་ཚོགས་པ་ཅན་རྣམས་ལ་མི་བཟོད་ཅིང་ཁྲོ་བར་ཡང་བྱེད་ཅེས་སོ། །ཡང་ན། ཕྲག་དོག་དེས་
དབང་གིས་འདི་ཕྱི་ཐམས་ཅད་དུ་ཕུན་སུམ་ཚོགས་པའི་རྒྱུ་ཐོས་བསམ་བསྒོམ་གསུམ་སོགས་རང་གི་དགེ་
བའང་འཇིག་པར་བྱེད་ཅེས་འགྲེལ་པའང་འདུག་གོ །བསྟོད་པ་ལ་སོགས་པ་ནི་ གོང་དུ་བཤད་པ་
དེ་ལྟར་སེམས་རྣམ་ པར་གཡེང་ བ་ སོགས་ཉེས་པ་ཐམས་ཅད་ཀྱི་གཞི་ཡིན་པ་དེའི་ཕྱིར་
བདག་གི་བསྟོད་པ་ལ་སོགས་པ་ནི། གཞིག་པའི་ཕྱིར་དགྲ་བོ་གང་དག་ཉེ་བར་
གནས་པ། དེ་དག་ལེགས་པར་བརྟགས་ན་བདག་ནི་ངན་སོང་གསུམ་དུ།
ལྟུང་བ་བསྲུང་བའི་ཕྱིར་ཞུགས་པ་མིན་ནམ་ཅི་སྟེ་ཡིན་པས་ཕན་འདོགས་པའི་གྲོགས་ལ་
དྲིན་དུ་བཟོ་བར་བྱ་ཡི་ཁྲོ་བར་མི་རིགས་སོ། །གཞན་ཡང་བྱང་ཆུབ་མཆོག་ཏུ་སེམས་བསྐྱེད་པ་བདག་
ནི་འཁོར་བའི་སྡུག་བསྔལ་ལས་རྣམ་པར་གྲོལ་བའི་ཐར་བ་དོན་དུ་གཉེར་བ་ལ། དེ་དང་
འགལ་བ་བསྟོད་གྲགས་ལ་བསྟན་པའི་རྙེད་པ་དང་བཀུར་སྟིས་འཁོར་བར་འཆིང་
བར་བྱེད་མི་དགོས་སོ། །དེས་ན་བསྟོད་གྲགས་འགོག་པའི་དགྲ་སྐྱེ་བོ་གང་དག་གིས་རྙེད་
བཀུར་གེགས་བྱས་ཏེ་བདག་རྙེད་བཀུར་བ་དང་ཕྲལ་ཏེ་འཁོར་བར་བཅིངས་པ་ལས་
གྲོལ་བར་བྱེད་པ། ཕན་འདོགས་པ་དེ་ལ་བདག་ནི་ཇི་ལྟར་ཁྲོ། བདག་ནི་རྙེད་
བཀུར་ལ་ལྷག་པར་ཞེན་པས་ངན་སོང་གི་སྡུག་བསྔལ་ལ་འཇུག་པར་འདོད་པ་
-148-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ལྟ་བུ་ཡིན་ལ། དེ་དག་སངས་རྒྱས་ཀྱིས་ནི་བྱིན་བརླབས་ཀྱི་མཐུ་ཆེན་པོ་བཞིན་
དུ། གནས་དེར་མི་གཏོང་བའི་སྒོ་འཕར་ཏེ་སྒོ་གླེགས་ཉིད་དུ་གྱུར་པ། རྙེད་
པ་སོགས་རྒྱུན་གཅོད་པའི་གྲོགས་བཟང་པོ་དེ་ལ་བདག་ནི་ཇི་ལྟར་ཁྲོ། དེ་ཙམ་དུ་མ་
ཟད་འདིས་ནི་བདག་གི་བསོད་ནམས་ཀྱི་གེགས་བྱེད་ཅེས། བསོད་ནམས་ཀྱི་
གེགས་བྱེད་པ་དེ་ལའང་ཁྲོ་བར་བྱ་རིགས་པ་མིན་ཏེ། བཟོད་པ་དང་མཚུངས་
པའི་དཀའ་ཐུབ་དཀའ་ཐུབ་ནི་བསོད་ནམས་ཡིན་པར་ཐོགས་འབྲེལ་ལས་གསུངས། ཁྱད་པར་
ཅན་གཞན་ཡོད་པ་མིན་ན། བཟོད་པའི་དཀའ་ཐུབ་དེ་ལ་བདག་ནི་མི་གནས་
སམ་སྟེ་བསོད་ནམས་འདོད་ན་གནས་པར་རིགས་སོ། །གལ་ཏེ་བདག་ནི་ཁོང་ཁྲོ་སོགས་རང་
གི་སྐྱོན་གྱིས། རྙེད་བཀུར་ལ་སོགས་པའི་གེགས་བྱེད་པའི་དགྲ་བོ་འདི་ལ་བཟོད་པ་བསྒོམ་
པར་མི་བྱེད་ན། བསོད་ནམས་དཔག་ཏུ་མེད་པ་འགྲུབ་པའི་རྒྱུ་དགྲ་དེ་ནི་ཉེ་བར་
གནས་པ་ཡིན་པ་ལ། རང་གི་བསོད་ནམས་འདི་ལ་བདག་རང་ཉིད་ཀྱིས་གེགས་བྱེད་
པར་ཟད་དོ། །གལ་ཏེ་བསོད་ནམས་དགེ་བ་སྒྲུབ་པ་ཉིད་ཀྱི་བར་ཆད་ཀྱི་གེགས་ནི་གནོད་
བྱེད་ཀྱི་དགྲ་བོ་ཡིན་ནོ་ཞེ་ན། འབྲས་བུ་བཟོད་པ་གང་ཞིག་རྒྱུ་དགྲ་བོ་གང་མེད་ན་
མི་འབྱུང་ལ། རྒྱུ་དགྲ་བོ་གང་ཞིག་ཡོད་ན་དེའི་སྟོབས་ཀྱིས་འབྲས་བུ་བཟོད་པ་དེ་ཡོད་
པར་འགྱུར་དུ་རུང་བ་དེའི་ཕྱིར། དགྲ་བོ་དེ་ཉིད་བཟོད་པ་དེ་ཡི་རྒྱུ་ཡིན་ན། རྒྱུ་
མཚན་ཇི་ལྟར་དགྲ་བོ་དེ་ལ་བསོད་ནམས་ཀྱི་གེགས་ཞེས་བྱ། དཔེར་ན་ལོངས་སྤྱོད་
ཡོད་པ་དང་གཏོང་བ་སྤྲོ་བ་ལྟ་བུ་སྦྱིན་པར་བྱེད་ པའི་དུས་སུ་བབ་པ་ན་གནས་དེར་ཕྱིན་པའི་
སློང་མོ་པ་རྣམས་ཀྱིས། སྦྱིན་པའི་གེགས་བྱས་པ་དེ་ནི་ཡོད་པ་མ་ཡིན་ལ། རབ་
ཏུ་བྱུང་བ་དོན་དུ་གཉེར་བའི་ཚེ་རབ་ཏུ་འབྱིན་པར་བྱེད་པར་གྱུར་པའི་མཁན་པོ་ལ་
སོགས་པ་རྣམས། རབ་ཏུ་བྱུང་བའི་གེགས་ཡིན་ཞེས་བྱ་བར་བསམ་པ་བརྗོད་པ་
-149-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་རུང་བ་ མཐུན་རྐྱེན་དུ་གྱུར་བ་དེ་བཞིན་དུ་སྐབས་སུ་བབ་པ་དགྲ་བོས་ཀྱང་བསོད་ནམས་
ཀྱི་གེགས་བྱེད་བསམ་པ་དང་བརྗོད་པ་མི་བྱེད་པར་མཐུན་རྐྱེན་དུ་གྱུར་པ་ལ་ཡང་བལྟ་བར་བྱའོ།།
དགྲ་བོའི་ ཡོན་ཏན་གཞན་ཡང་བཟོད་པ་སྒོམ་པའི་རྒྱུ་དགྲ་བོ་ནི་ཤིན་ཏུ་དཀོན་པ་ཡིན་
པས་ བཟོད་ཡུལ་ལ་དགྲ་བོ་དེ་དང་ ལྷན་ཅིག་ཏུ་ཕྲད་ པའི་གནས་སྐབས་ན་ ཡིད་དགའ་བ་ ཁོ་
ནར་རིགས་སོ་ཞེས་བསྟན་པ་ དེ་ཡང་སློང་མོ་བ་དང་དགྲ་གཉིས་བསོད་ནམས་ཀྱི་རྒྱུ་ཡིན་པ་ར་
ཆ་འདྲ་ཡང་། འཇིག་རྟེན་ན་ནི་འཇིག་རྟེན་ད་ནི་སློང་མོ་བ་ རྣམས་ཤིན་ཏུ་མོད་ལ།
གནོད་པར་བྱེད་པ་ནི་དེ་བས་རབ་ཏུ་དཀོན་པ་སྟེ། འདི་ལྟར་བྱང་ཆུབ་སེམས་དཔས་
ཕར་གནོད་པ་མི་བྱེད་ལ། རང་གིས་པར་གནོད་པར་མ་བྱས་ན། རྒྱུ་མེད་པར་སེམས་
ཅན་འགའ་ཡང་བདག་ལ་གནོད་པ་མི་བྱེད་དོ། །བཟོད་པ་འགྲུབ་པའི་རྒྱུ་དགོན་པ་དེ་
བས་ན་ལ་བས་མ་བསྒྲུབ་པའི། དབུལ་པོའི་ཁྱིམ་དུ་མི་ཟད་པའི་གཏེར་ནི་
པཎྜི་ཏ་རབ་འབྱོར་ཟླ་བས་མཛད་པའི་འཆི་མེད་མཛོད་ཀྱི་འགྲེལ་པ་འདོད་འཇོའི་བ་མོ་ལས། གཏེར་
ཞེས་པ་ནི་མི་འཛད་པའི་ནོར་གྱི་ཕུང་པོ་ཆེན་པོའོ། །ཞེས་གསུངས་སོ། །འབྱུང་བ་ལྟར། བྱང་
ཆུབ་ཀྱི་སྤྱོད་པའི་གྲོགས་སུ་གྱུར་པས། བདག་གིས་དགྲ་འདི་དྲུང་དུ་གང་བྱུང་བ་ལ་
དགའ་བར་བྱའོ། །དགྲ་བོ་འདི་དང་བདག་རང་གི་འབད་པ་དག་གིས་བཟོད་
པ་དེ་བསྒྲུབས་པས་ན། དེ་ཡི་ཕྱིར་བཟོད་པས་ཐོབ་པའི་འབྲས་བུ་ནི། ཆོས་ཀྱི་
གྲོགས་སུ་གྱུར་པ་འདི་ལ་ཐོག་མར་བདར་བའམ་སྦྱིན། བར་བྱ་འོས་ཏེ། དེའི་རྒྱུ་མཚན་
འདི་ལྟར་བདག་ ལ་ གནོད་ པར་ བྱེད་ པ་དེ་ནི་དཀའ་ཐུབ་ཀྱི་མཆོག་བཟོད་པ་འགྲུབ་
པའི་རྒྱུ་ཡིན་པའི་ ཕྱིར་ རོ། །གལ་ཏེ་གནོད་བྱེད་འདིས་བདག་ལ་བཟོད་པ་བསྒྲུབ་
པའི་ གྲོགས་ བྱའོ་ སྙམ་ པའི་བསམ་པ་མེད་པས། དགྲ་འདི་ དུས་ནམ་ཡང་བསོད་ནམས་
སོགས་ཀྱིས་མཆོད་པར་བྱ་འོས་པ་མིན་ནོ་ཞེ་ན། ཡོན་ཏན་ཐམས་ཅད་འགྲུབ་པ་
-150-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཡི་ནི་རྒྱུར་རུང་བ། དམ་པའི་ཆོས་གསུང་རབ་རྣམས་ཀྱང་ཅི་སྟེ་མཆོད་དེ་རང་ལ་
ཕན་གདགས་བསམ་ པ་དེས་ སྟོངས་ པའམ་མེད་པའི་ ཕྱིར་ སྙམ་ དུ་ དགོངས་པའོ། །
གལ་ཏེ་ ཆོས་ལ་གནོད་པའི་བསམ་པའང་མེད་ལ་དགྲ་འདི་གནོད་པར་བྱ་བའི། བསམ་
པ་ཡོད་པས་ མཆོད་བྱ་མིན་ནོ་ཞེ་ན། གནོད་སེམས་ཡོད་པ་དེ་ཉིད་ཀྱིས་བཟོད་པ་འགྲུབ་ཀྱི།
ཐམས་ཅད་སྨན་པ་བཟང་པོ་བཞིན་དུ་བདག་ལ་ཕན་པའི་རིམ་གྲོར་ཁོ་ན་ལ་བརྩོན་
པ་ཤ་སྟག་ཡིན་ན། དེ་དག་བཟོད་པའི་ཡུལ་མ་ཡིན་པས་བདག་གིས་དེ་ལ་རྟེན་ནས་བཟོད་
པ་ཇི་ལྟར་འགྲུབ། ཕན་སེམས་ལ་བརྟེན་ནས་བཟོད་པ་མི་འགྲུབ་པའི་རྒྱུ་མཚན་དེ་བས་ན་རང་
ལ་ རབ་ཏུ་སྡང་བའི་སེམས་དང་ལྡན་པའི་དགྲ་བོ་ལ། བརྟེན་ནས་བདག་གི་རྒྱུད་ལ་
བཟོད་པ་སྐྱེ་བར་འགྱུར་བས་ན། དགྲ་བོ་དེ་ཉིད་དཀའ་ཐུབ་ཀྱི་མཆོག་བཟོད་པའི་
རྒྱུ་ཡིན་པས། བདག་ གི་ རྒྱུད་ ལ་ བཟོད་པ་སྒྲུབ་པར་ བྱའོ་ སྙམ་ པའི་བསམ་པ་མེད་ཀྱང་
དམ་པའི་ཆོས་བཞིན་དུ་གུས་པས་མཆོད་པར་འོས་སོ། །སེམས་ཅན་ལ་བརྟེན་ནས་དགེ་བ་
སྐྱེ་བ་དེའི་ཕྱིར་སེམས་ཅན་གྱི་ཞིང་ལ་བརྟེན་ནས་དགེ་བའི་ལོ་ཏོག་སྤེལ་བ་དང་ནི། རྒྱལ་
བའི་ཞིང་ལ་བརྟེན་ནས་དགེ་བའི་ལོ་ཏོག་སྤེལ་བ་གཉིས་ཀའང་ཞིང་བཟང་པོ་དང་འདྲ་བ་སངས་
རྒྱས་འགྲུབ་པའི་ཞིང་ཡིན་ཞེས་ཐུབ་པས་གསུངས་ཏེ། དེ་སྐད་དུ་སྨོན་ལམ་རྣམ་
པར་དག་པའི་མདོ་ལས། ངས་སྔོན་སེམས་ཅན་ཞིང་དང་ནི། །ཐུབ་པའི་ཞིང་ལ་བརྟེན་ནས་ནི། །སངས་
རྒྱས་ཆོས་རྣམས་མཐའ་ཡས་པའི། །ལོ་ཏོག་ཕུན་སུམ་ཚོགས་པ་ཐོབ། །ཅེས་སོགས་དང་། ཆོས་
ཡང་དག་པར་སྡུད་པའི་མདོ་ལས། སེམས་ཅན་གྱི་ཞིང་ལ་བརྟེན་ནས་འབྲས་བུ་སངས་
རྒྱས་འགྲུབ་པ་དང་ནི་སངས་རྒྱས་ཀྱི་ཞིང་ལ་བརྟེན་ནས་འབྲས་བུ་སངས་རྒྱས་འགྲུབ་པ་གཉིས་
འདྲ་སྟེ་དེའི་རྒྱུ་མཚན། སེམས་ཅན་སངས་རྒྱས་ཀྱི་ཞིང་དེ་ལ་བརྟེན་ནས་སངས་རྒྱས་ཀྱི་
ཆོས་སྟོབས་དང་མི་འཇིགས་པ་ལ་སོགས་པ་རྣམས་ཐོབ་པར་འགྱུར་གྱི། སེམས་ཅན་གྱི་ཞིང་
དུས
-151-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་སངས་རྒྱས་ཀྱི་ཞིང་ཡིན་ཕྱིར་སངས་རྒྱས་དེར་ནི་ལོག་པར་སྒྲུབ་པ་མི་རིགས་སོ། །ཞེས་
པ་ལ་སོགས་པ་གསུངས་སོ། །རིགས་པས་ཀྱང་གྲུབ་སྟེ་སེམས་ཅན་འདི་དག་མགུ་
བར་བྱས་ནས་སྔར་གང་ཟག་མང་པོ་ཞིག །འདི་ལྟར་འཇིག་རྟེན་དང་འཇིག་རྟེན་ལས་འདས་
པའི་ཕུན་སུམ་ཚོགས་པ་ཐམས་ཅད་ཀྱི་ ཕ་ རོལ་ ཕྱིན་ པའི་ མཐར་ ཕྱིན་པའི་ དོན་ ཡིན་ པར་
ཐོགས་འགྲེལ་ལས་གསུངས་སོ། །ཕ་རོལ་ཏུ་ཕྱིན་ཏེ་སངས་རྒྱས་པར་གྱུར་ཏོ། །གོང་དུ་
བཤད་པ་དེ་ལྟར་སེམས་ཅན་རྣམས་ལ་ཕན་བཏགས་པར་བྱས་པ་དང་རྒྱལ་བ་དག་ལ་
མཆོད་པ་ཕུལ་བ་ལས། རང་རྒྱུད་ལ་འབྲས་བུ་སངས་རྒྱས་ཀྱི་ཆོས་ཏེ་ཡོན་ཏན་སྟོབས་དང་
མི་འཇིགས་པ་ལ་སོགས་པ་འགྲུབ་པ་ནི་འདྲ་བ་ལ། རྒྱལ་བ་རྣམས་ལ་གུས་
པར་བྱེད་པ་དེ་བཞིན་དུ། སེམས་ཅན་ལ་གུས་པ་མིན་པ་འདི་ཅི་ཡི་ཚུལ་ཡིན།
གལ་ཏེ་དེ་གཉིས་མི་མཉམ་པས་མཉམ་དུ་གུས་པར་བྱ་མི་རིགས་ཏེ་སེམས་ཅན་རྣམས་ནི་འདོད་
ཆགས་དང་ཞེ་སྡང་སོགས་བསམ་པ་ཉོན་མོངས་པ་དང་བཅས་པས་སངས་རྒྱས་འགྲུབ་པའི་
རྒྱ་ཉིད་ཡིན་ཡང་སྒྲིབ་གཉིས་བག་ཆགས་དང་བཅས་པ་གཏན་ནས་བཅོམ་པའི་སངས་རྒྱས་
དང་ཇི་ལྟར་མཚུངས་ཞེ་ན། དེ་གཉིས་བསམ་པའི་ཡོན་ཏན་རང་གིས་མཉམ་པ་
མིན་ ཡང་། དེ་གཉིས་ཀ་འབྲས་བུ་ བྱང་ཆུབ་ཆེན་པོ་འགྲུབ་པའི་རྒྱུ་བྱེད་པ་ལས་ཡིན་ ཏེ་
སངས་རྒྱས་དེས་ཕན་འདོགས་པ་དང་མཚུངས་པར། སེམས་ཅན་རྣམས་ལའང་
བྱང་ཆུབ་ཐོབ་པ་ལ་ཕན་འདོགས་པའི་ཡོན་ཏན་ཡོད་པས། དེའི་ཕྱིར་དེ་དག་
གི་ཚེ་བའི་བདག་ཉིད་མཉམ་པ་ཡིན་ནོ། །
ཡུལ་སེམས་ཅན་ཐམས་ཅད་ལ་དམིགས་ཏེ་བདེ་བ་དང་ལྡན་པ་འདོད་པའི་བྱམས་པའི་
སེམས་ ཡུལ་ལ་མ་གཡེང་པ་རྩེ་གཅིག་པའི་ཏིང་ངེ་འཛིན་དང་ལྡན་ལ་བྱམས་པ་བསྒོམ་
མཁན་གྱི་གང་ཟག་དེ་སྟན་ལས་ཡར་མ་བཞེངས་པའི་ཚེ་མེ་ཏོག་སོགས་མཆོད་པ་གང་
-152-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
བྱས་པའི་འབྲས་བུ་མཐོང་བའི་ཆོས་སུ་སྟེ་ཚེ་འདི་ལ་འབྱུང་བ། དེ་ནི་དཔེར་ན་མེ་མེད་
ན་དུ་ བ་མེད་པ་བཞིན་དུ་ རྒྱུ་ཡུལ་སེམས་ཅན་མེད་ན་འབྲས་བུ་མཐོང་ཆོས་མི་འབྱུང་བས་
དམིགས་ཡུལ་སེམས་ཅན་གྱི་ཆེ་བའི་ཡོན་ཏན་ཉིད་དང་། སངས་རྒྱས་ལ་དད་པའི་ སྒོ་
ནས་བསོད་ནམས་གང་བྱས་པ་ན། འབྲས་བུ་མཐོང་ཆོས་སུ་འབྱུང་བ་དེ་མང་
དད་ཡུལ་སངས་རྒྱས་ཀྱི་ཆེ་བ་ཡིན་ཏེ་ཡུལ་དེ་དག་མེད་ན་མི་འབྱུང་བའི་ཕྱིར་རོ། །ཉིད་དོ། །
སངས་རྒྱས་དང་སེམས་ཅན་གཉིས་སངས་རྒྱས་འགྲུབ་པའི་ཞིང་འདྲ་བ་བརྟན་པའི་སྐབས་ཀྱི་
མཇུག་བསྡུ་བ་ནི། མདོར་ན་སངས་རྒྱས་ཀྱི་ཆོས་སྟོབས་ལ་སོགས་པ་ རང་ རྒྱུད་ལ་
འགྲུབ་པའི་ཆ་ཤས་གཅིག་སེམས་ཅན་ལ་ཡོད་པ། དེས་ན་སངས་རྒྱས་དང་སེམས་
ཅན་དེ་དག་བསོད་ནམས་ཀྱི་ཞིང་དུ་མཉམ་པར་འདོད་པ་ཡིན་ལ། དེ་ལྟར་
ཟག་མེད་ཀྱི་ཡོན་ཏན་རྒྱ་མཚོ་ལྟར་མཐའ་ཡས་པའི། རྫོགས་པའི་སངས་རྒྱས་
རྣམས་དང་འགའ་ཡང་ཡོན་ཏན་མི་མཉམ་མོ། །བདེན་སྨྲའི་མདོ་ལས། ཞི་དང་ཚུལ་ཁྲིམས་
ཏིང་འཛིན་ཡོན་ཏན་གྱིས། །སངས་རྒྱས་དང་མཉམ་གང་ནའང་ཡོད་མ་ཡིན། །ཞེས་དང་སྤེལ་མར་བསྟོད་
པ་ལས། ཚུལ་ཁྲིམས་ཕུན་སུམ་ཚོགས་པས་དང་། །ཤེས་རབ་ཕུན་སུམ་ཚོགས་པས་དང་། །བསམ་
གཏན་ཕུན་ཚོགས་མི་འཁྲུགས་པས། ཁྱོད་ནི་ཡོན་ཏན་མཚོ་ཆེན་ལགས། །ཞེས་སོ། །ཡོན་ཏན་
མཆོག་གི་ཚོགས་ཐམས་ཅད་མངའ་བ་སངས་རྒྱས་གཅིག་པུ་ཡིན་པས་དེ་ཡི།
ཡོན་ཏན་གྱི་ཆ་ཤས་ཕྲ་མོ་ཙམ་ཞིག་གང་ཟག་འགའ་ཞིག་ལ། སྣང་ནའང་དེ་
ལ་མཆོད་པའི་དོན་དུ། ཁམས་གསུམ་གྱི་ རིན་པོ་ཆེ་ལ་སོགས་པ་ཡོད་དགུ་
ཐམས་ཅད་ཕུལ་ཡང་ཆུང་བར་འགྱུར་རོ། །གང་ཞིག་མགུ་བར་བྱས་པ་ལས་རང་རྒྱུད་ལ་
སངས་རྒྱས་ཀྱི་ཆོས་མཆོག་ཏུ་གྱུར་པ་སྟོབས་ལ་སོགས་པ་སྐྱེ་བའི་རྒྱུའི་ཆ་ཤས་
ཤིག །སེམས་ཅན་རྣམས་ལ་ཡོད་པ་ཡིན་པས་ན། འདི་ཙམ་དག་གིས་ཆ་
，་
-153-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟུན་པར་བྱས་ནས། སེམས་ཅན་རྣམས་ལ་མཆོད་པར་བྱ་བ་རིགས་པར་
འགྱུར་རོ། །སེམས་ ཅན་ རྣམས་ ལ་ གུས་ པར་ བྱེད་ དགོས་ པའི་ རྒྱུ་མཚན་གཞན་ཡང་གཡོ་
སེམས་མི་དྲང་བ་གྱ་གྱུ་བྱེད་པ་ནི་གཡོ་ཡིན་པར་མཛོད་འགྲེལ་ལས་གསུངས་པ་དང༌ སྐྱ་ རང་ཉིད་རྙེད་
བཀུར་ཐོབ་པར་འདོད་པས་དོན་མེད་བཞིན་དུ་ཡོད་པ་ལྟར་འཆོས་ནས་གཞན་འབྲིད་པར་བྱེད་པ་ནི་སྒྱུ་ཡིན་
པར་མཛོད་འགྲེལ་ལས་གསུངས་སོ། །གཡོ་དང་སྒྱུ་གཉིས་ཀྱི་དབྱེ་བ་ནི། གཞན་མགོ་བསྐོར་བའི་བསམ་
པས་རང་ལ་ཡོན་ཏན་མེད་ཀྱང་ཡོད་མདོག་ནི་གཡོ་དང་། སྐྱོན་ཡོད་པ་ལ་མེད་བདོག་ནི་སྒྱུ་ཡིན་པར་ཚ་
ཉག་ཤེས་རབ་ཀྱིས་སྤྱོད་འཇུག་འགྲེལ་པ་ལས་གསུངས་སོ། །མེད་པ་སེམས་ཅན་ཐམས་ཅད་
ཀྱི་ཡུན་རིང་དུ་མ་འདྲིས་པའི་དགའ་བའི་མཛའ་བཤེས་ཆེན་པོར་གྱུར་པས་གཉེན་དུ་
གྱུར་ཅིང་། དེའང་ རྒན་ མོ་ བསམ་ བཟང་ ཙམ་ མ་ ཡིན་ པར་ སྦྱོར་ བས་ འཇིག་རྟེན་གྱི་སྐྱེ་བོ་
རྣམས་ཕན་པ་དཔག་ཏུ་མེད་པར་མཛད་པ་རྣམས་ལ། ཕན་བཏགས་པའི་དྲིན་ལན་བྱ་
བར་འདོད་ན་སེམས་ཅན་མགུར་བར་བྱ་བ་ཁོ་ན་མ་གཏོགས་པ། གཞན་ཐབས་
གང་ཞིག་གིས་དེའི་དྲིན་ལན་ལོན་པར་འགྱུར་ཏེ་བ་ཚྭ་ཆུ་ཀླུང་གི་མདོ་ལས། སེམས་ཅན་
དོན་ཉིད་ང་ལ་གུས་ཡིན་གུས་གཞན་གུས་མ་ཡིན། །ཞེས་སོ། །སེམས་ཅན་གང་དག་ལ་ཕན་པ་
དང་བདེ་བ་འབའ་ཞིག་བསྒྲུབ་པའི་ཕྱིར་རང་གི་སྐུ་གཏོང་ཞིང་། དེ་དག་གི་གནོད་པ་ཞི་
བའི་དོན་དུ་མནར་མེད་པར་ཡང་འཇུག་པར་མཛད་པའི་སངས་རྒྱས་བཅོམ་ལྡན་འདས་
རྣམས་ལ། སེམས་ཅན་དེ་དག་ལ་ཕན་བཏགས་པས་དེའི་དྲིན་ལན་ལོན་པར་
འགྱུར་བས་ན། དེ་བས་ སེམས་ཅན་འདི་དག་ གིས་ བདག་གི་ལུས་དང་ལོངས་སྤྱོད་ལ་
གནོད་པ་ཆེན་པོར་བྱེད་ན་ཡང་། རྒྱལ་ པོའི་ མདུན་ དུ་ སྲས་ ཀྱི་ངོ་སྲུང་བ་བཞིན་དུ་གནོད་
པ་ཐམས་ཅད་བཟང་དགུ་ཞིག་ཏུ་སྤྱད་པར་བྱ་ཞིང་བླ་མ་དམ་པ་དང་། ཀོང་སྟོན་ཐོགས་
འགྲེལ་རྣམས་ལས། གནོད་པ་ཆེན་པོ་བྱེད་ནའང་། རང་གི་སྒོ་གསུམ་གྱིས་བཟང་དགུ་ཞིག་ཏུ་སྟེ་ཕན་
-154-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
བདེ་འབའ་ཞིག་སྤྱད་ཅིང་སྒྲུབ་པར་བྱའོ་ཞེས་གསུངས་སོ། །ས་བཟང་ནི་གནོད་པ་ཆེན་པོ་བྱེད་ན་ཡང་དེ་
ཐམས་ཅད་བཟང་དགུ་འབའ་ཞིག་ཏུ་བསམ་ནས་བཟོད་པའི་བརྟུལ་ཞུགས་དམ་པ་ལ་སྤྱད་པར་བྱའོ།།
ཞེས་གསུངས་སོ། །དྭང་དུ་ལེན་པར་བྱའོ། །གཞན་ཡང་ལེགས་པར་བརྟག་ན་རེ་ཞིག་ སྟེ་དང་
པོ་བདག་གི་རྗེར་བོར་གྱུར་པ་རྫོགས་པའི་སངས་རྒྱས་ཉིད་ཀྱང་ནི། སེམས་ཅན་
གང་གི་ཕྱིར་རང་གི་སྐུ་ལའང་ གཅེས་པར་མི་གཟིགས་པར་དབུ་དང་ཡན་ལག་སོགས་
གཏོང་བར་བྱེད་པའི་ཡུལ་གཉེན་པོ། །སེམས་ཅན་དེ་དག་ལ་རྨོངས་པ་བདག་གིས་
རྒྱུ་མཚན་ཇི་ལྟར་ན། ཡུལ་གཉེན་པ་ཤེས་བཞིན་དུ་ང་རྒྱལ་གྱིས་སེམས་ཁེངས་པར་
བྱ་ཞིང་ཇི་ལྟར་ན་འདུད་པ་བཅས་པའི་སྒོ་ནས་བྲན་གྱི་དངོས་པོར་མི་བྱ་སྟེ་བྲན་གཡོག་དང་
འདྲ་བར་བྱས་ནས་དེ་དག་གི་དོན་འབའ་ཞིག་བསྒྲུབ་པར་བྱ་དགོས་སོ། །དེ་ཡང་རང་གི་བུ་ སྡུག་ པ་
ལྟ་བུའི་སེམས་ཅན་གང་དག་བདེ་བས་ཐུབ་པའི་དབང་པོ་རྣམས་བཞེད་པ་
གྲུབ་པས་ན་དགྱེས་པར་འགྱུར་ཞིང་། སེམས་ཅན་གང་ལ་གནོད་པ་བྱས་ན་
ཐུགས་ ཀྱི་ བཞེད་ པ་ མ་ གྲུབ་ པས་ མི་ དགྱེས་ པ་འབྱུང་ བར་ འགྱུར་བ་ ཡི་
ཡུལ་སེམས་ཅན། དེ་དག་ལ་ཕན་བཏགས་ནས་ཡིད་དགའ་བར་བྱས་པས་ཐུབ་པ་ཀུན་
ཐུགས་དགྱེས་ཤིང་། དེ་དག་ལ་གནོད་པ་སྡུག་བསྔལ་བར་ཞིག་བྱས་ན་ཐུབ་པ་
རྣམས་ལ་གནོད་པ་བྱས་པ་ཡིན་ནོ། །རྒྱུ་མཚན་དེས་ན་སེམས་ཅན་ལ་གནོད་འཚེ་བྱས་ནས་
སངས་རྒྱས་སོགས་ལ་མཆོད་ཀྱང་དོན་མེད་དོ། །དཔེ་ཇི་ལྟར་ན་སྐྱེས་བུ་འགའ་ཞིག་ལུས་
ཐམས་ཅད་ལ་ཕྱོགས་ཀུན་ནས་མེ་འབར་ཏེ་སྲེག་པར་བར་གྱུར་པ་ན། ཟས་གོས་སོགས་
འདོད་པའི་ཡོན་ཏན་ཀུན་གྱིས་མགུ་བའི་ཐབས་བྱས་ཀྱང་ཡིད་བདེ་བར་མི་འགྱུར་བ།
དེ་བཞིན་དུ་སེམས་ཅན་རྣམས་ལ་གནོད་པ་བྱས་ཏེ་མཆོད་པ་སོགས་མཉེས་པའི་ཐབས་
ལ་བརྩོན་ན་ཡང་། ཐུགས་རྗེ་ཆེན་པོ་དང་ལྡན་པ་རྣམས་ཐུགས་དགྱེས་པའི་ཐབས་
-155-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་དོ། །དེ་ལྟ་ཡིན་པ་དེ་བས་ན་བདག་རྨོངས་པའི་དབང་གིས་འགྲོ་བ་རྣམས་
ལ་སྒོ་གསུམ་གྱི་གནོད་པ་བྱས་པས། ཐུགས་རྗེ་ཆེན་པོ་དང་ལྡན་པ་ཀུན་ཐུགས་མི་
དགྱེས་པར་གྱུར་པ་གང་ཡིན་པའི། སྡིག་པ་དེ་དག་ཐམས་ཅད་དེ་རིང་ནས་སོ་
སོར་བཤགས་ཤིང་སླན་ཆད་སྡོམ་པར་བགྱི་ཡིས། སྔོན་ཆད་ཐུགས་དང་འགལ་བ་
བྱས་པས་མི་དགྱེས་པ་གང་ལགས་པ་དེ་ཐུབ་པ་རྣམས་ཀྱིས་བཟོད་པར་མཛད་
དུ་གསོལ། དེ་བཞིན་གཤེགས་པ་རྣམས་ཐུགས་དགྱེས་པར་བགྱི་བའི་སླད་
དུ། སངས་རྒྱས་ཐུགས་མི་དགྱེས་པའི་སྡིག་པ་བཤགས་ཟིན་པའི་དུས། དེང་ནས་ བརྩམས་ ཏེ་
རང་གི་ མི་དགའ་བའི་རྣམ་པ་ཅན་གྱི་ཁྲོ་བ་དང་ ཡོན་ཏན་གྱིས་རྒྱུད་ཁེངས་སེམས་དང་ཕྲག་དོག་
ལ་སོགས་པ་ངེས་པར་བཏུལ་ཏེ་འཇིག་རྟེན་ཀུན་གྱི་བྲན་དུ་མཆིའོ། །
འགྲོ་བ་མང་པོས་རྡོག་པས་བདག་གི་སྤྱི་བོར་ཡང་ཡང་བརྡེག་སྟེ་འཚོག་གམ། དེར་མ་
ཟད་བདག་འགུམས་པར་བྱེད་ཀྱང་དེ་དག་ལ་ལེན་དུ་མི་བསྔོ་བ་དང་དུ་བླང་བར་བགྱི་བས་
འཇིག་རྟེན་གསུམ་གྱི་མགོན་པོ་རྣམས་ཐུགས་དགྱེས་པར་མཛོད་ཅིག ། འགྲོ་
བ་འདི་དག་ཀུན་ཐུགས་རྗེའི་བདག་ཉིད་ཅན་རྫོགས་པའི་སངས་རྒྱས་དེས།
ཐོག་མར་ཐུགས་བསྐྱེད་པ་ནས་བདག་ཏུ་མཛད་པ་བླ་མ་དམ་པ་དང་། ཀོང་སྟོན་ཐོགས་
འགྲེལ་རྣམས་ལས་ཆོས་དབྱིངས་མཉམ་པ་ཉིད་རྟོགས་པ་དང༌། བདག་གཞན་བརྗེ་བའི་སྒོ་ནས་བདག་
ཏུ་མཛད་པ་ཡིན་ནོ། །ཞེས་གསུངས། ཡང་ན། ཐོག་མར་ཕ་མ་མཛད་པའི་སྒོ་ནས་དང་། བར་དུ་བདག་
གཞན་བརྗེ་བའི་སྒོ་ནས་དང༌། ཐ་མར་གཉིས་མེད་རྟོགས་པའི་སྒོ་ནས་བདག་ཏུ་འཛད་པ་འདི་ལ་ཞེས་
འགྲེལ་པའང་སྣང་ངོ༌། །འདི་ལ་ཐེ་ཚོམ་མེད་པས། དེས་ན་ཀུན་རྫོབ་ཏུ་སྣང་ཚུལ་སེམས་
ཅན་གྱི་ངོ་བོར་མཐོང་བ་འདི་དག་ཉིད། དོན་དམ་པར་མགོན་པོ་སངས་རྒྱས་དེ་ཡི་
བདག་ཉིད་དམ་རང་བཞིན་བདེ་བར་གཤེགས་པའི་སྙིང་པོ་ཅན་ཤ་སྟག་ཡིན་པས་ རྒྱུ་མཚན་ཅི་ཕྱིར་
-156-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
དེ་དག་ལ་གུས་པར་མི་བྱེད། སེམས་ཅན་ལ་གུས་པར་བྱ་བ་འདི་ཉིད་དེ་བཞིན་
གཤེགས་པ་རྣམས་ཐུགས་མཉེས་པར་བྱེད་པའི་ཐབས་ཀྱི་གཙོ་བོ་བསྒྲུབ་པའི་
མཆོད་པ་བླ་ན་མེད་པའང་ཡིན་ཞིང་། རང་གི་དོན་ཚོགས་གཉིས་ཡང་དག་པར་སྒྲུབ་
པའང་འདི་ཉིད་དོ། །འཇིག་རྟེན་གྱི་སྡུག་བསྔལ་སེལ་བའང་འདི་ཉིད་དེ། རང་
དོན་མཐར་ཐུག་ཆོས་སྐུ་ཡང་དག་པར་སྒྲུབ་པའི་རྒྱུའང་སེམས་ཅན་ལ་ཕན་འདོགས་པ་འདི་ཉིད་ཡིན་
པར་ བཤད་དོ། །གཞན་དོན་མཐར་ཐུག་འཇིག་རྟེན་པ་རྣམས་ ཀྱི་ སྡུག་བསྔལ་མཐའ་དག་སེལ་བའི་
ཐབས་དམ་པ་གཟུགས་སྐུ་གཉིས་ཀྱི་རྒྱུའང་འདི་ཉིད་དོ་ཞེས་འགྲེལ་པའང་འདུག་གོ །རྒྱུ་མཚན་དེ་ལྟ་
བས་ན་བདག་གིས་དུས་རྟག་ཏུ་སེམས་ཅན་ལ་གུས་པ་འདི་ཉིད་རྒྱུན་མི་འཆད་
པར་བྱའོ། །སེམས་ཅན་རྣམས་མགུ་བ་བྱེད་དགོས་པའི་རྒྱུ་མཚན་གཞན་ཡང་མ་འོངས་པའི་
དུས་དམྱལ་སྲུང་རྣམས་ཀྱིས་འཇིགས་པ་དང་རྒྱལ་བ་རྣམས་ཐུགས་མི་དགྱེས་པས་དེ་དག་སེམས་ཅན་
གྱི་དཔུང་གྲོགས་ཡིན་པ་བསྟན་པས་ཀྱང་གཞན་ སེམས་ཅན་ལ་ ལུས་ངག་གི་གནོད་པ་བྱེད་
པ་ལས་ཕྱིར་ཕྱོགས་པར་བྱའོ་ཞེས་བསྟན་པ་དཔེར་ན་རྒྱལ་པོས་མངགས་པའི་
མི་འགའ་ཞིག་ གིས་ ཚོང་འདུས་མང་པོ་ཡོད་པའི་གྲོང་ཁྱེར་དང་ གཟོ་སྣ་བཅོ་བརྒྱད་ཡོད་པའི་
གྲོང་རྡལ་དང་ཡུལ་འཁོར་ལ་སོགས་པའི་ རང་གི་མངའ་འབངས་ཀྱི། སྐྱེ་བོ་མང་པོ་ལ་གནོད་
པ་བྱེད་ཀྱང་། སྐྱེ་བོ་མིག་རྒྱང་རིང་པོ་སྟེ་ཕྱི་རྗེས་འཚོ་ཤེས་པ་དག །ནུས་པ་
ཡོད་ཀྱང་དེ་ལ་ཕྱིར་ལེན་དུ་གནོད་པ་མི་བྱེད་ཅིང་མགུ་བར་བྱེད་དགོས་པ་ཉིད་དེ། དེའི་རྒྱུ་
མཚན་འདི་ལྟར་དེ་གཅིག་པུ་ཉིད་ནི་མ་ཡིན་གྱི། རྒྱལ་པོའི་མཐུ་སྟོབས་ཏེ་ནུས་པ་
ཐམས་ཅད་དེ་ཡི་དཔུང་ཡིན་ནོ། །དེ་བཞིན་དུ་གནོད་བྱེད་ཉམ་ཆུང་བ། འགའ་
ཞིག་གིས་བདག་ལ་གནོད་པ་སྣ་ཚོགས་བྱེད་ན་ཡང་བདག་གིས་ཁྱད་དུ་བསད་པར་
མི་བྱ་བ་སེམས་མགུ་བར་བྱ་དགོས་སྟེ། །དེའི་རྒྱུ་མཚན་འདི་ལྟར་དམྱལ་བའི་སྲུང་
-157-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་གཤིན་རྗེའི་སྐྱེས་བུ་འཇིགས་སུ་རུང་བ་རྣམས་དང་། ཐུགས་རྗེ་དང་ལྡན་པའི་
རྒྱལ་བ་རྣམས་ཀྱང་མི་དགྱེས་པས་དེ་ཡི་དཔུང་ཡིན་ཏེ་གནོད་ལེན་བྱེད་པ་དང་ཐུགས་མི་
དགྱེས་པར་འགྱུར་བའི་ཕྱིར་རོ། །རྒྱུ་མཚན་དེ་ལྟ་བས་ན་དམངས་ཏེ་ཕལ་བ་རྣམས་
ཀྱིས་རྒྱལ་ པོ་གཏུམ་ པོ་འཇིགས་སུ་རུང་བ་དག་ལ་ ཐབས་སྣ་ཚོགས་པས་མགུ་བར་བྱ་
བ་བཞིན། བདག་གིས་ཀྱང་སེམས་ཅན་ བསམ་པ་སྣ་ཚོགས་པ་ཅན་རྣམས་ནི་མགུ་བའི་
ཐབས་སྣ་ཚོགས་པ་དག་ལ་འབད་པར་བྱའོ། །རྒྱལ་པོ་ལྟ་ཞིག་སྟེ་ཤིན་ཏུ་ཁྲོས་ན་
ཡང་ཚེ་འདིར་ལོངས་སྤྱོད་དང་སྲོད་ལ་གནོད་པ་ཙམ་བྱེད་ནུས་ཀྱི། རྒྱུ་སེམས་ཅན་རྣམས་མི་
མགུ་པར་བྱས་པ་ཡིས། འབྲས་བུ་ཕྱི་མ་སྡུག་བསྔལ་མྱང་བར་འགྱུར་བ་གང་ཡིན་པ།
དམྱལ་བའི་གནོད་པ་རྒྱལ་པོ་དེས་བྱེད་དམ་ཅི། རྒྱལ་པོ་ལྟ་ཞིག་སྟེ་ཤིན་ཏུ་
མགུ་ན་ཡང་ གོ་ས་ཐོབ་ཐོང་དང་ལོངས་སྤྱོད་སོགས་གནས་སྐབས་ཀྱི་ཕུན་སུམ་ཚོགས་པ་ཙམ་སྦྱིན་
ནུས་ ཀྱི། སེམས་ཅན་རྣམས་མགུ་བར་བྱས་པ་ཡིས། འབྲས་ བུ་ མ་ འོངས་ པ་ ན་ རྒྱུད་ ལ་
འཐོབ་པར་འགྱུར་བ་གང་ཡིན་པ། རྫོགས་པའི་སངས་རྒྱས་ཉིད་སྦྱིན་པར་མི་
སྲིད་དོ་ དེས་ན་དཔེ་ལས་དོན་ཁྱད་པར་དུ་འཕགས་པ་ཡིན་ནོ། །སེམས་ཅན་རྣམས་མགུ་བར་
བྱས་པ་ལས་བྱུང་བ་ཡི། མཐར་ཐུག་གི་འབྲས་བུ་མ་འོངས་པ་ན་སངས་རྒྱས་ཀྱི་གོ་
འཕང་འགྲུབ་པར་ལྟ་ཞོག །གནས་སྐབས་འབྲས་བུ་ཚེ་འདི་ཉིད་ལའང་དཔལ་ གྱི་
འབྱོར་ པ་ སྟེ་ལོངས་སྤྱོད་ཆེན་པོ་འཐོབ་པ་དང་། སྙན་པར་གྲགས་པས་ཕྱོགས་ཐམས་
ཅད་དུ་ཁྱབ་པ་དང་ལུས་སེམས་བདེ་ཞིང་སྐྱིད་པར་འགྱུར་བ་དག་ཅིས་མ་མཐོང་། ཚེ་
འདིར་ཁོ་ནར་མ་ཟད་གནས་སྐབས་འཁོར་བ་ན་འཁོར་བའི་ཚེ་བཟོད་པ་བསྒོམས་པས་
གཟུགས་མཛེས་པ་སོགས་ སྒྲས་ཡན་ལག་དང་ཉིང་ལག་ཚང་བ་དང་། ནད་ ཀྱིས་ལུས་གདུང་
བ་མེད་པ་དང་གྲགས་པ་དང་ལྡན་པ་ཡིས། ཚེ་ཤིན་ཏུ་ཡུན་རིང་དུ་འཚོ་བ་དང་།
-158-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
རིན་ཆེན་སྣ་བདུན་སོགས་འབྱོར་བ་དང་མངའ་འབངས་རྣམས་དགེ་བ་བཅུ་པའི་ལམ་ལ་འགོད་པ་ལ་
སོགས་པ་འཁོར་ལོས་སྒྱུར་བའི་རྒྱལ་སྲིད་ཀྱི་དཔལ་ཉམས་སུ་མྱོང་བའི་བདེ་བ་རྒྱས་ པ་སྟེ་རྒྱ་
ཆེན་པོ་ཐོབ་པར་འགྱུར་རོ་ཞེས་ཀོང་སྟོན་གྱིས་གསུངས་སོ། །དང་ ལོ་ ལེགས་ པ་ ལ་ སོགས་ པ་
འཐོབ་བོ། །བྱང་ཆུབ་སེམས་དཔའི་སྤྱོད་ པའི་བསྟན་བཅོས་འདི་ལ་ལེའུ་བཅུ་ཡོད་པ་མ་
འཇུག་པ་ལས། ལེའུ་ འདིས། བཟོད་ པ་ མ་ སྒོམ་ པའི་ ཉེས་ དམིགས། བསྒོམས་ པའི་ ཕན་ ཡོན།
འཇིག་རྟེན་ཆོས་བརྒྱད་ལ་བརྟེན་ནས་རོ་མྱོང་ཆགས་སྡང་ཕྲ་མོ་ངོས་ཟིན་དཀའ་བ་རྣམས་ཀྱིས། སེམས་
ཚོར་ཡིད་མི་བདེ་བ་བསྐྱེད་ནས། དེས་ཁོང་ཁྲོའི་དུག་རོ་སློང་བ་ལ་ ཇི་ལྟར་བཟོད་པ་བསྒོམ་པའི་ཚུལ་
བསྟན་པས་ན་བཟོད་པ་བསྟན་པ་ཞེས་བྱ་བ་སྟེ་ལེའུ་དྲུག་པའོ།། །།
ལེའུ་བདུན་པ་བརྩོན་འགྲུས་བསྟན་པ།
དེ་ལྟར་བཟོད་པ་དང་ལྡན་པས་བརྩོན་འགྲུས་བརྩམ་པར་བྱ་སྟེ། རྒྱུ་
མཚན་འདི་ལྟར་བརྩོན་འགྲུས་དང་ལྡན་པ་ལ་བྱང་ཆུབ་གསུམ་གྱི། ཀྱི་གོ་འཕང་
ལག་པའི་རྩེ་ན་གནས་ཀྱི། གཞན་དུ་ན་དཔེར་ན་རླུང་མེད་ན་ དངོས་པོ་རྣམས་གཡོ་བ་
མེད་པ་བཞིན་དུ་བྱང་ཆུབ་ཀྱི་རྒྱུན། བསོད་ནམས་དང་ཡེ་ཤེས་ཀྱི་ཚོགས་
གཉིས་བརྩོན་འགྲུས་མེད་ན་མི་འབྱུང་ངོ༌། །བརྩོན་འགྲུས་གང་ཞེ་ན་དགེ་བའི་
ལས་སྦྱིན་པ་སོགས་དང་ཐོས་པ་སོགས་ལ་སྤྲོ་བའོ། །བརྩོན་འགྲུས་དེ་མི་མི་
མཐུན་པའི་ཕྱོགས་ ངོས་བཟུང་ནས་སྤང་ཚུལ་བཤད་པར་བྱ་སྟེ། རང་གི་སྒོ་གསུམ་དགེ་བ་ལ་
མི་འཇུག་པར་སོས་དལ་དུ་གནས་པ་སྙོམ་ལས་འཛིན་པའི་ལེ་ལོ་དང་སྒེག་པ་དང་ཤོ་དང་མིག་
མང་། ཚོང་སོ་ནམ་སོགས་ སྙིང་པོ་མེད་པའི་འཇིག་རྟེན་གྱི་བྱ་ལ་ཆགས་པ་བྱ་བ་ངན་པ་ མི་དགེ་
-159-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ལ་ཞེན་པའི་ལེ་ལོ་དང་། དཀའ་བའི་ལས་ལ་བསྒྲུབ་མི་ནུས་ཞེས་སྒྱིད་ལུག་སྟེ་
བདག་ཉིད་བརྙས་པའི་ ནི་སྒྱིད་ལུག་བདག་བརྙས་ཀྱི་ལེ་ལོའོ། །དེ་ལྟར་ལེ་ལོ་ གསུམ་པོ་
དགག་པའི་དོན་དུ་དེ་གསུམ་འབྱུང་བའི་རྒྱུ་རེ་ཞིག་སྟེ་དང་པོར་བསྟན་པར་འདོད་ནས་
བཤད་པ་ནི་སྙོམ་ལས་ ཀྱི་སྟེ་དགེ་བ་ལ་མི་བརྩོན་པར་ཡིད་སོས་དལ་དུ་གནས་པའི་བདེ་བའི་
རོ་མྱངས་བ་རོ་མྱོང་བ་ནི། དེ་ལ་ཞེན་པའོ་ཞེས་ཐོགས་འགྲེལ་ལས་སོ། །ལ་བརྟེན་ནས་སྙོམས་
ལས་འཛིན་པའི་ལོ་ལེ་སྐྱེ་བ་དང་། གཉིད་ལ་བརྟེན་པའི་སྲེད་པ་ཡིས། སྐྱིད་
ལུག་བདག་ཉིད་བརྙས་པའི་ལེ་ལོ་སྐྱེ་བ་དང༌། འཁོར་བའི་སྡུག་བསྔལ་ལ་མི་
སྐྱོ་བ་ལས། བྱ་བ་ངན་ཞེན་གྱི་ལེ་ལོ་ཉེ་བར་སྐྱེ་བར་འགྱུར་རོ། །ཉོན་མོངས་
པའི་རྒྱུ་བས་བཤོར་བའམ་བདས་ནས་ནི། ཏེ་དབང་དུ་བྱས་ནས་ནི། བཤོར་བ་སྟེ་གཟུང་
ནཱས་ནི་ཞེས་ཀོང་སྟོན་གྱིས་གསུངས་སོ། །མིའི་སྐྱེ་བའི་ ཉ་རྒྱུར་ ལྟར་མའི་མངལ་དུ་ནི་ཆུད་པར་
གྱུར་ནས། འཆི་བདག་གི་ཁར་ནི་སོང་བར་གྱུར་པ་དེ། ཅི་སྟེ་ད་དུང་ཡང་ཁྱོད་
ཀྱིས་མི་ཤེས་སམ། སྐྱེས་པ་ཐམས་ཅད་ནི་ངེས་པར་འཆི་བར་འགྱུར་རོ་ཞེས་
པའི་དོན་ནོ། །སྐྱོ་བའི་རྒྱུ་མཚན་ གཞན་ཡང་སྐབས་ འདིར་གསུངས་པའམ་ བཤད་ པ།
དེ་ལྟ་བུའི་རྒྱུ་འབྲས་མི་བསླུ་བ་མ་ཤེས་ནའང་ཚེ་འདིར་གང་ཟག་གང་དང་ལྷན་ཅིག་ཏུ་བྱིས་ པའི་
གནས་ སྐབས་ དང༌ གཞོན་ པའི་ གནས་ སྐབས་ དང་ དར་ ལ་ བབ་ པ་ ལ་སོགས་པའི་གནས་
སྐབས་སུ་རྩེད་མོ་ལ་རོལ་ཅིང་ངག་དགོད་པ་དང་གནས་ཁང་དུ་འདུག་པ་དང་། ཟས་ལ་ལོངས་
སྤྱོད་པ་ལ་སོགས་པ་བྱེད་པའི་རང་གི་སྡེ་ཚན་རྣམས་འཆི་བདག་གིས་རིམ་གྱིས་
གསོད་པ་མང་། བློ་རྨོངས་པ་ཁྱོད་ཀྱིས་མཐོང་བ་མ་གྱུར་ཏམ། འོན་ཀྱང་ད་
དུང་དུ་གཉིད་ལ་བརྟེན་པར་བྱེད་ཅིང་དགེ་བའི་ལས་ལ་མི་སྦྱོར་བ་གང་ཡིན་པ་
དེ་ནི། གསོད་བྱེད་གདོལ་པའམ་ཤན་པ་རྣམས་དང་ནི་བསད་པར་བྱ་བའི་མ་ཧེ་ བཞིན་
-160-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
སྔ་མ་རྣམས་རིམ་གྱིས་གསོད་ཀྱང་ཕྱི་མ་རྣམས་བག་ཚ་བ་མེད་པར་གནས་པ་ལྟར། ནོ། །སྐྱེ་བའི་བླ་
མ་དམ་པ་ས་བཟང་ཀོང་སྟོན་རྣམས་ཀྱིས་འཆི་བ་མེད་པར་འགྲོ་བའི་ལམ་པོ་ཆེ་དེ་ནི་འཆི་བའི་
དམག་གིས་ ཀུན་ནས་བཀག་ སྐྱེས་རབས་ལས། ལམ་རྣམས་ཐམས་ཅད་འཆི་བདག་ཉིད་ཀྱིས་
བཀག་ཅེས་པ་ལྟར་རོ། །ནས་ འབྲོས་པ་མེད་པར་བྱས་ནས་སུ་འདུལ་བ་ལས། གང་དུ་སྡོད་ཀྱང་ལས་
ཀྱི་མི་རྫི་བའི། །ས་ཕྱོགས་དེ་ནི་ཡོད་པ་མ་ཡིན་ནོ། །བར་སྣང་ཉིད་མིན་རྒྱ་མཚོའི་ནང་ན་མིན། །རི་བོའི་
ཕུག་ཏུ་ཞུགས་ པའང་ མ་ ཡིན་ནོ། །ཞེས་སོ། །འཆི་བདག་གིས་ནི་བསད་པར་བྱ་བའི་ཕྱིར་
བལྟས་བཞིན་དུ། ཇི་ལྟར་ཁྱོད་ནི་ཉིན་མོ་ཟས་ཟ་བ་ལ་དགའ་ཞིང་། མཚན་
མོ་འདི་ལྟར་གཉིད་ལོག་པ་ལ་ཇི་ལྟར་དགའ་སྟེ་སྐྱེས་རབས་ལས། ལམ་རྣམས་ཐམས་ཅད་
འཆི་བདག་ ཉིད་ ཀྱིས་ བཀག །དགོས་ པ་ མེད་ པར་ རབ་ཏུ་དགའ་ཞིང་སྤྱོད། །འགྲོ་བ་འདི་ལྟ་བུར་ནི་
འཁོད་པ་ལ། །སྐྱེ་བོ་འཇིགས་པ་མེད་པ་ངོ་མཚར་ཆེ། །ཞེས་པ་ལྟར་རོ། །དེས་ནས་ཀུན་དགའ་བོའི་ཚ་བོ་
གཉིས་བཞིན་དམྱལ་བའི་སྡུག་བསྔལ་འཇིགས་ནས་ལམ་ལ་བརྩོན་དགོས་སོ། །འཆི་བར་ངེས་ཀྱང་འཆིར་ཉེ་
བ་ན་ཆོས་བསྒྲུབ་པས་ཆོག་གམ་སྙམ་ན། ཚེ་སྲོག་ཉམས་སླ་བའི་ཕྱིར། དུས་མྱུར་ བ་ ཉིད་དུ་འཆི་
བར་འགྱུར་བས། ཇི་སྲིད་འཆི་བ་ལ་ཐུག་པ་དེ་སྲིད་དུ་ནི་ཚོགས་བསག་པར་
བྱ། ཕྱིན་ཆད་མལ་དུ་ལྷུང་སྟེ་འཆི་བདག་གིས་ཟིན་པ་དེ་ཡི་ཚེ་ལེ་ལོ་སྤངས་ དགེ་བ་ལ་
འབད་པར་འདོད་ཀྱང་ནི། ལུས་སེམས་ཀྱི་མཐུ་ཉམས་པའི་ཕྱིར་དགེ་བ་ལ་བརྩོན་པར་བྱེད་ ནུས་
པའི་དུས་མ་ཡིན་པར་ལེ་ལོ་སྤངས་ཀྱང་ཅི་ཞིག་བྱ། བྱ་བ་འདི་ནི་ ཡིད་ལ་བྱེད་
བསམ་ཀྱང་ལག་ལེན་ལ་བརྩོན་པ་ མ་ བྱས་ པ་ དང༌ བྱ་བ་འདིའི་མགོ་བརྩམས་ནས་བྱེད་
བཞིན་པ་ དང་། བྱ་བ་འདི་ ནི་ཕྱེད་ཙམ་བྱས་ ནས་མཐར་མ་ཕྱིན་པར་གནས་པ་ལ། ཇི་སྐད་
དུ། བྱ་བ་ཟིན་ནམ་མ་ཟིན་ཞེས། །འཆི་བདག་སྡོད་པར་མི་འགྱུར་རོ། །ཞེས་སོ། །གློ་བུར་དུ་འཆི་ བདག་
འོངས་ བར་ གྱུར་ནས་ནི། དགེ་བ་བྱར་ཡོད་དུས་མ་བྱས་པ་ལ་འགྱོད་ནས་ཀྱི་ཧུད་བདག་
-161-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཆི་བས་བཅོམ་པ་ཡིན་ནོ་ཞེས་མྱ་ངན་འབའ་ཞིག་ཡིད་ལ་སེམས་པར་འགྱུར་པ་ལས་
ཐབས་གཞན་མེད་དོ། །དེའི་ཚེ་བླ་མས་འདྲེན་ཐུབ་བོ་ཞེ་ན་ཀུན་མཁྱེན་འཇིགས་མེད་གླིང་པས་མི་སྡིག་
ཆེན་ཚོས་བླ་མས་སྐྱོབས་ཟེར་ནས། ཤི་དུས་སུ་རྟ་ནོར་འབུལ་ན་ཡང་། ས་བཅུའི་དབང་ཕྱུག་ཞིག་ཡིན་ན་
མ་གཏོགས་པར། ང་འདྲ་བ་ལ་རེ་བ་མ་བྱེད་ཅིག །ཅེས་སོ། །སྡུག་པ་དང་བྲལ་ བའི་མྱ་ངན་ གྱི་
ཤུགས་ཀྱིས་སྐྲངས་པ་ཡི། མིག་དམར་པོར་གྱུར་ཅིང་གདོང་ལས་མཆི་མའི་རྒྱུན་
མང་པོ་འཛག་པ་དང་། ཉེ་དུ་རྣམས་ཀྱིས་གསོན་པའི་རེ་ཐག་ཆད་པ་དང་། གཤིན་
རྗེའི་ཕོ་ཉའི་བཞིན་ལ་ལྟ་བ་སྟེ། སྐྱེས་བུ་ཁྲོ་གཉེར་ཅན་འཇིགས་སུ་རུང་
བ་དག་མཐོང་བར་འགྱུར་ཞིང་། སྐྱེས་ཕོ་མཐའི་འགྱོད་བློ་ནི་ རྗེས་སུ་དྲན་པ་ཡིན་པས་རང་
གི་སྡིག་པ་དྲན་པས་འདི་ཅིའི་ཕྱིར་བདག་གིས་བྱས་སྙམ་དུ་སེམས་གདུང་བ་
དང་། དམྱལ་ བའི་ སེམས་ཅན་རྣམས་ཀྱིས་འོ་དོད་ འབོད་པ་ ལ་སོགས་ པའི་སྒྲ་ནི་
ཐོས་པ་ཡིས། བདག་ ཀྱང་ དེར་ འགྲོའོ་ སྙམ་ སྟེ་ ཤིན་ ཏུ་ སྐྲག་པའི་དབང་གིས་བཤང་ གཅི་
སོགས་མི་གཙང་བ་ དབང་མེད་དུ་ཤོར་བས་ལུས་ལ་གོས་ཤིང་། རང་དབང་མེད་ པ་
མྱོས་པར་འགྱུར་བའི་ཚེ་དབང་གིས་ཅི་ཞིག་བྱ་ སྡིག་ཅན་རྣམས་ལ་ནི། གནད་གཅོད་ཚོར་
བའི་སྡུག་བསྔལ། བག་ཆགས་འཁྲུལ་སྣང་གི་སྡུག་བསྔལ། འཆི་བ་ལ་འཚོར་བའི་སྡུག་བསྔལ། ཚེ་འདི་
དང་བྲལ་བའི་སྡུག་བསྔལ། ཕྱི་མ་སྐྲག་པའི་སྡུག་བསྔལ། ལས་ལ་འགྱོད་པའི་སྡུག་བསྔལ། རང་སྡིག་
དྲན་པའི་སྡུག་བསྔལ་སོགས་ཀྱིས་སེམས་མྱོང་བ་ཡིན་ནོ། །ཨོ་རྒྱན་རིན་པོ་ཆེ་ནས། བེམ་རིག་མ་བྲལ་
ཆོས་ལ་ནན་ཏན་གྱིས། །མཚན་བྱང་མགོ་ལ་དབང་སྐུར་བྱེད་ཙ་འཕྱིས། །རྣམ་ཤེས་བར་དོར་ཁྱི་གླེན་བཞིན་
དུ་འཁྱམས། །མཐོ་རིས་དྲན་དུས་དེ་ལ་དཀའ་ལས་ཡོད། །ཞེས་སོ། །སྡིག་པའི་འབྲས་བུ་དམྱལ་བའི་
སྡུག་བསྔལ་ཆེན་པོ་ལུས་བཅད་ གྲ་དང་ ཚ་ གྲང་སོགས་འབྱུང་ཞིང་མྱོང་བ་དེའི་ཚེ་བཟོད་
པར་བྱའོ་སྙམ་ན་བཟོད་མི་ནུས་ཏེ། ཁྱོད་ནི་ཉ་གསོན་པོ་བྱེ་ཚན་དུ་འགྲེ་བ་ལྟ་བུའི།
-162-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཚེ་འདིར་ཚ་གྲངས་ལ་སོགས་པ་གང་ཡང་མི་བཟོད་པར་འཇིགས་པ་དང་ལྡན་
པར་གྱུར་ན། ཐོག་མ་མེད་པ་ནས་རྒྱུ་སྡིག་ པ་ སྣ་ཚོགས་བྱས་པའི་འབྲ་བུ་དམྱལ་བ་མི་
བཟད་པའི། སྡུག་བསྔལ་རྣམས་ནི་བཟོད་པར་མི་ནུས་པ་སྨོས་ཅི་དགོས། ཁྲོ་
ཆུ་དང་ཟངས་ཞུན་ལ་སོགས་པའི་ཆུ་ཚན་གྱིས་ནི་ལུས་ལ་རེག་པ་ན། ཤིན་ཏུ་
འཇམ་པའི་གཞོན་ཤ་ཅན་དག་ལ་རབ་ཏུ་ཚ་བའི། དམྱལ་བའི་རྒྱུར་གྱུར་པ་མི་
ནི་སྡིག་པའི་ལས་བྱས་ནས། ཅི་ཕྱིར་འདི་ལྟར་སེམས་བདེ་བར་གནས་པར་
བྱེད་ དེ་བཤེས་སྤྲིང་ལས། དམྱལ་བ་བྲིས་པ་མཐོང་དང་ཐོས་པ་དང་། །དྲན་དང་ཀླགས་དང་གཟུགས་
སུ་བགྱིས་པས་ ཀྱང་། །འཇིགས་པ་བསྐྱེད་པར་བགྱིད་ན་མི་བཟད་པའི། །རྣམ་སྨིན་ཉམས་སུ་མྱོང་ན་
སྨོས་ ཅི་ དགོས། །ཞེས་ པ་ ལྟར་ རོ། །དེ་ ཡང་ རྒྱུ་ དགེ་བ་ལ་བརྩོན་པ་མེད་པར་འབྲས་བུ་
བདེ་བ་འདོད་པ་དང་། རྒྱུ་སྔོན་དུ་མ་སོང་པའི་འབྲས་བུ་མི་འབྱུང་སྟེ། སྤེལ་མར་བསྟོད་པ་ལས།
དཀའ་ སྤྱད་ དཔག་ མེད་མ་བགྱིས་ པར། །གོ་འཕང་ རྙེད་ དཀའ་ མི་འཐོབ་ཅེས། །དེ་སླད་ ཉིད་ལ་མ་
གཟིགས་ པར། ཁྱོད་ ཀྱིས་བརྩོན་འགྲུས་ སྤེལ་ བ་ ལགས། །ཞེས་ པ་ལྟར་ རོ། །བཟེ་རེ་ཅན་བཟོད་
བསྲན་ཆུང་བ་རྣམས་ལ་འདི་ཕྱི་ཐམས་ཅད་དུ་གནོད་པ་མང་ཞིང་། འཆི་བས་བཟུང་
བཞིན་དུ་འདོད་པའི་ལྷ་རྣམས་འདོད་ཡོན་གྱིས་མྱོས་པ་དང་དང་འདྲ་བ་འཆི་བ་མི་དྲན་པ་
བག་མེད་པར་ གནས་པ་ནི། སྙིང་རྗེའི་དབང་གིས་ཀྱི་ཧུད་གློ་བུར་དུ་སྡུག་བསྔལ་
དག་གིས་བཅོམ་པར་འགྱུར་རོ། །མི་ཡི་ལུས་ཀྱི་གྲུ་བོ་ཆེ་འདི་ལ་བརྟེན་ནས་
སུ། འཁོར་བའི་སྡུག་བསྔལ་གྱི་ཆུ་བོ་ཆེ་ལས་སྒྲོལ་བར་བྱ་དགོས་ལ། གྲུ་འདི་ཕྱི་
ནས་ཡང་དང་ཡང་རྙེད་པར་དཀའ་བས། ཀྱེ་བླང་དོར་གྱི་གནས་ལ་རྨོངས་པ་ཁྱོད་ཞེས་
འབོད་པར་མཛད་དེ་མཐུན་རྐྱེན་འཛོམ་སྟེ་ བརྩོན་འགྲུས་བརྩམ་དགོས་པའི་དུས་སུ་
གཉིད་མ་ལོག་ཅིག་ ཅེས་བསྐུལ་ཚིགས་གསུངས་སོ། །དེའང་དང་པོ་དམ་པའི་ཆོས་ཐོས་པའི་དུས་
-163-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུ་མ་དད་པར་དད་པ་བྱེད། བར་དུ་བསམ་པའི་དུས་སུ་མི་དགའ་བ་དགའ་བར་བྱས་ནས་རྣམ་གཡེང་གི་
གཉེན་པོ་བྱེད། ཐ་མར་བསྒོམ་པའི་དུས་སུ་ བློ་ལ་རྣམ་གྲོལ་ གྱི་ཤེས་ རབ་བསྐྱེད་པར་སོགས་གནས་
སྐབས་དང་མཐར་ཐུག་ཀུན་ཏུ། མཐོ་རིས་དང་ཐར་བའི་དགའ་བ་ དང་བདེ་བའི་རྒྱུ་ནི་མཐའ་
མས་པ་དང་ལྡན་པ་ གྱུར་པའི། དམ་པའི་ཆོས་ ཀྱི་བྱ་བ་ལ་དགའ་ཞིང་སྤྲོ་བ་ནི་དགའ་བའི་
མཆོག་ ཡིན་ པས་འདི་ཉིད་སྤངས་ནས། འཁོར་ བ་ དང་ ངན་ སོང་གི་སྡུག་བསྔལ་མཐའ་
དག་གི་རྒྱུ་འདོད་ཡོན་ལྔ་ཡིས་ལུས་སེམས་གཡེང་བ་དང་། ངག་དགོད་པ་དང་རྩེ་
བ་དང་གླུ་གར་སོགས་ལ་ཁྱོད་ཅི་ཕྱིར་དགའ་བར་བྱེད་ཅེས་འདྲི་བའོ། །འོ་ན་དགའ་
བའི་མཆོག་དམ་པའི་ཆོས་དེ་ཇི་ལྟར་ཉམས་སུ་ལེན་པར་བྱ་ཞེ་ན། དང་པོ་བསམ་པ་དགེ་པའི་བྱ་བ་ལ་
སྒྱིད་ལུག་པ་མེད་པའི་གོ་ཆ་ཆེན་པོ་གྱོན་པ་དང་བར་དུ་སྦྱོར་ བ་འཆད་པར་འགྱུར་བའི་
གཉེན་པོ་དཔུང་གི་ཚོགས་ཡན་ལག་བཞི་ བསགས་པ་དང་། དེ་ནས་དྲན་ཤེས་ཀྱིས་དངོས་སུ་
དགག་ སྒྲུབ་ ཀྱི་ གཉེན་པོ་ལྷུར་བླང་བ་སྟེ་ གྲིམས་ པར་ བྱ་ བ་ དང་མཐར་བདག་ཉིད་ཀྱི་ སྒོ་
གསུམ་གཉེན་པོའི་དབང་ དུ་བྱ་ བ་དང་། བསམ་ གཏན་ གྱི་ སྐབས་ སུ་ འཆད་ པར་
འགྱུར་བའི་བདག་དང་གཞན་དུ་མཉམ་པ་དང་། བདག་དང་གཞན་དུ་བརྗེ་
བར་གྱིས་ཤིག །བདག་གིས་བྱང་ཆུབ་ག་ལ་ཐོབ་པར་འགྱུར་ཞེས། སྐྱིད་ལུག་པར་
ནི་མི་བྱ་སྟེ། འདི་ལྟར་དེ་བཞིན་གཤེགས་པ་ནི། ཤིན་ཏུ་བདེན་པ་གསུང་བས་
བདེན་པའི་ཚིག་འདི་གསུངས་ཏེ། སྤྲང་བུ་དང་ཤ་སྦྲང་དང་བུང་བ་དང་། དེ་
བཞིན་དུ་སྲིན་བུར་གང་གྱུར་པ། དེས་ཀྱང་བརྩོན་པའི་སྟོབས་བསྐྱེད་པར་བྱས་
ན༑ བྱང་ཆུབ་ཐོབ་པར་དཀའ་བ་བླ་ན་མེད་པ་འཐོབ་ན། བདག་ལྟ་བུ་ནི་རྟེན་
ཁྱད་པར་ཅན་རིགས་ ཀྱིས་ མིར་སྐྱེས་ ལ་ བླ་མ་དམ་པ་དང་ཀོང་སྟོན་གྱིས། བདག་ལྟ་བུ་སངས་
རྒྱས་ཀྱི་ རིགས་ཀྱི་མིར་སྐྱེས་ལ་ཞེས་གསུངས་སོ། །ས་བཟང་གིས། བདག་ལྟ་བུ་རིགས་མཐོན་པོ་དང་
-164-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
ལྡན་པ་ཉིད་ཀྱི་མིར་སྐྱེས་པར་གྱུར་ལ་ཞེས་གསུངས་སོ། །བསམ་པ་ཁྱད་པར་ཅན་ཕན་ པ་ དགེ་བ་
དང་གནོད་པ་མི་དགེ་བའི་ཁྱད་པར་རྣམས་ངོ་ཤེས་པས། བྱང་ཆུབ་སེམས་དཔའི་སྤྱོད་
པ་བསམ་པས་བླང་ནས་སྦྱོར་བས་མ་བཏང་བར་འབད་པར་བྱསན། བདག་གིས་བྱང་ཆུབ་ཀྱི་གོ་
འཕང་དེ་ཅིས་མི་འཐོབ། དེ་ཡང་བྱང་ཆུབ་སེམས་དཔའ་ལག་བཟངས་ཀྱིས་ཞུས་པའི་
མདོ་ལ། སྔར་གསུངས་པ་ལས་གཞན་ཡང་རྒྱལ་སྲས་བྱང་ཆུབ་སེམས་དཔའ་ རྣམས་ཀྱིས་
འོག་ ནས་ འདི་ལྟར་ཡིད་ ལ་ བསམ་ ཞིང་ ལམ་ ཉམས་ སུ་ ལེན་ པ་ ལ་ ཡང་དག་པར་རྗེས་སུ་
སློབ་དགོས་སྟེ། སེམས་ཅན་གང་དག་རི་དྭགས་ཀྱི་རྒྱལ་པོ་སེང་གེ་དང་། གཅན་གཟན་སྟག་
དང༌། ཕྱི་ས་སོགས་ཟ་བའི་ཁྱི་དང་། ཤ་ལ་ཆགས་པའི་ཅེ་སྤྱང་དང་། མི་ཤ་ཟ་བྱ་བའི་
བྱ་རྒོད་དང༌། བྱ་མགྲིན་རིང་ཁྲུང་ཁྲུང་དང་། ཟས་ས་འོག་ཏུ་སྦས་པའི་བྱ་རོག་དང༌།
མཚན་ མོ་ རྒྱུ་ བའི་འུག་པ་དང་། བལ་ གྱི་ རིགས་ཟ་ བའི་ སྲིན་བུ་དང༌། དབྱར་འཇུག་གྲོག་མ་
གཤོག་པ་འཐོག་པའི་སྦྲང་མ་དང་། སྦྲང་མ་ནི་རྒྱུད་བླ་མ་ལས། སྦྲང་རྩི་བསགས་པའི་བུང་བ་ཡིན་
པའང་སྣང་། སྦྲང་རྩི་བསགས་པའི་སྦྲང་བུ་དང་། ཤ་ཟ་བའི་ཤ་སྦྲང་སྟེ་ཤ་འབུ་དུ་གྱུར་པ་ ཕན་
གནོད་མི་ཤེས་པའི་སེམས་ཅན་དུད་འགྲོའི་རིགས་དེ་དག་ཀྱང་ ཁྱིམ་བདག་དཔལ་སྐྱེས་ཕག་ལུས་
ལོན་པའི་གནས་སྐབས་ཐར་བའི་ས་བོན་ཐོབ་པ་དང་སྲིན་བུ་བདུན་མཚོ་ནང་ལྷུང་བ་ན་རླུང་གིས་བདས་
ནས་རྣམ་སྣང་ལ་བསྐོར་བར་བྱས་པས་བྱང་ཆུབ་ཐོབ་པར་གསུངས་པ་བཞིན་བླ་ན་མེ
ཆུབ་ཏུ་འཚང་རྒྱ་བར་འགྱུར་ན། བདག་ལྟ་བུ་ཕན་གནོད་ཤེས་པའི་མིར་གྱུར་བཞིན་ དུ་
རང་གི་སྲོག་གི་ཕྱིར་ཡང་རྒྱུ་མཚན་ཅིའི་ཕྱིར་བླ་ན་མེད་པའི་བྱང་ཆུབ་ཐོབ་པའི་བརྩོན་
འགྲུས་ཉམས་པར་བྱེད་ དེ་ བྱེད་ མི་རིགས་སོ་ཞེས་སོགས་གསུངས་སོ། །ཡང་ཁོ་ན་རེ་
འབད་ན་འགྲུབ་པར་སྲིད་མོད་འོན་ཏེ་ བྱང་ཆུབ་དེའི་དོན་དུ་མགོ་དང་རྐང་ལག་ལ་སོགས་
པ༑ བཏང་དགོས་ན་བདག་ནི་ ལམ་ གྱི་ དཀའ་ སྤྱད་ ཀྱི་ སྡུག་ བསྔལ་དེ་ལ་འཇིགས་ཤེ་
-165-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན༑ བསྒྲུབ་མི་ནུས་པ་འཁོར་བའི་སྡུག་བསྔལ། ལྕི་བ་སྟེ་དོན་ཆེན་པོ་འགྲུབ་པ་དང་། ཡང་བ་སྟེ་དོན་
ཆུང་ངུ་ལས་ མི་འགྲུབ་པའི་ཁྱད་ པར་ མ་ དཔྱད་པར་ཞེས་སམ། འཁོར་བའི་སྡུག་བསྔལ་ལྕི་བ་དང་།
དཀའ་སྤྱད་ཀྱི་སྡུག་བསྔལ་ཡང་བའི་ཁྱད་པར་མ་དཔྱད་པར་ལྕི་བ་དང་ཡང་བ་ཕྱིན་ཅི་ལོག་ཏུ་རྨོངས་པ་
ཤེས་འགྲེལ་ནའང་རུང་བ་ས་བཟང་གིས་གསུངས་སོ། །ལྕི་བ་དང་ནུས་པ་ལམ་གྱི་དཀའ་སྤྱད་སྡུག་
བསྔལ་ མང་བའི་ཁྱད་པར་ལ་མ་དཔྱད་པར། ལྕི་ ཡང་ གི་ དོན་ ལ་རྨོངས་པའི་དབང་
གིས་བདག་ནི་འཇིགས་པར་ཟད་དོ། །འཁོར་བའི་ སྡུག་བསྔལ་ ལྕི་ བ་དང་ ལམ་ སྒྲུབ་པའི་
དཀའ་སྤྱད་ཀྱི་སྡུག་བསྔལ་ཡང་བ་ཡིན་པ། ཡང་ན་ལྕི་ཡང་ལ་རྨོངས་པའི་རྒྱུ་མཚན་དེ་ཅིའི་ཕྱིར་ཞེ་
ན༑ བྱང་ཆུབ་ཀྱི་སྤྱོད་པ་ལ་མ་ཞུགས་པ་རྣམས་ནི་འཁོར་བ་འདིར་བསྐལ་བ་བྱེ་བ་གྲངས་
མེད་དུ་གནས་ པ་ན། །འཁོར་བའི་ བརྩོན་ ར་ ཉམས་ པ་འདིར་ ལས་ཀྱི་རང་གིས་ལན་གྲངས་དུ་
མར་ བདེ་འགྲོ་རུ་སྐྱེས་ཀྱང་ལུས་དང་མགོ་དང་ཡན་ལག་དང་ཉིང་ལག་རྣམས་བཅད་པ་ བྱས་
པ་དང་། མདའ་དང་མདུང་ལ་སོགས་པས་དབུག་པ་ བྱས་པ་དང་དམྱལ་བར་སྐྱེས་ཏེ་
དམྱལ་མེས་མེར་བསྲེག་པ་དང་སོག་ལེ་འབར་བ་ལ་སོགས་པས་བཤགས་པར་
དོན་མེད་པའི་སྡུག་བསྔལ་དྲག་པོ་རྣམས་མྱོང་བར་འགྱུར་གྱི། སྡུག་བསྔལ་དེས་ནི་བྱང་ཆུབ་
ཐོབ་པར་མི་འགྱུར་རོ། །བདག་གིས་རྫོགས་པའི་བྱང་ཆུབ་སྒྲུབ་པ་ཡི། ལམ་གྱི་
དཀའ་ སྤྱད་ ཀྱི་ སྡུག་བསྔལ་འདི་ནི་སྔ་ མ་ ལྟོས་ ན་ སྡུག་བསྔལ་གྱི་ངོ་བོ་སྟེ་ ཆེ་ ཆུང་ དང་
མྱོང་བའི་དུས་རིང་ཐུང་ཀྱང་ཚོད་ཡོད་པ་ཉིད་དེ། དཔེར་ན་ནད་ཀྱི་ཟུག་ངུ་ཆེན་པོ་ཁོང་
དུ་ཞུགས་ནས་རང་བརླག་པར་བྱེད་པ། གི་གནོད་པ་བསལ་བའི་ཕྱིར། ལུས་ལ་
རྨ་བཏོད་ནས་དེ་འབྱིན་པའི་སྡུག་བསྔལ་དང་དུ་བླངས་ཏེ་བཟོད་པ་བྱ་དགོས་པ་བཞིན་
ནོ། །སྨན་པ་མཁས་པ་ཀུན་གྱིས་ཀྱང་མེ་ལ་སོགས་པའི་གསོ་དཔྱད་ཀྱིས། མི་
བདེ་བ་ཡི་ནད་མེད་པར་ཙམ་བྱེད་པ། དེ་བས་ན་ངན་སོང་དང་འཁོར་བ་ལ་སོགས་
-166-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
པའི་སྡུག་བསྔལ་མང་པོ་དག །གཞོམ་པའི་ཕྱིར་ཆོས་སྒྲུབ་པའི་གནས་སྐབས་
ཀྱི་མི་བདེ་བ་ཆུང་ངུ་རྣམས་བཟོད་པར་བྱའོ། །གསོ་དཔྱད་ཕལ་པ་ལུས་ལ་
ཟུག་རྔུ་བསྐྱེད་པ་འདི་འདྲ་བ་ནི། སྨན་པ་མཆོག་རྫོགས་པའི་སངས་རྒྱས་དག་
གིས་ ལས་དང་པོ་པ་ལ་གནང་བར་མ་མཛད་དེ། སྒྲུབ་པར་སླ་བའི་ཆོ་ག་ སྟེ་རྣམ་པའམ་
ཐབས་ཤིན་ཏུ་འཇམ་པོ་ ཇི་ལྟར་ནུས་པའི་རིམ་པ་ཡིས། ཉོན་མོངས་པའི་ནད་ཆེན་པོ་
དཔག་ཏུ་མེད་པ་གསོ་བར་མཛད་དོ། །ལམ་སྒྲུབ་པ་པོ་རང་གི་ཤ་དང་ཁྲག་དང་མིག་ལ་
སོགས་པ་ཡང་གཞན་གཏང་དགོས་པ་མ་ཡིན་ནམ་ཇི་ལྟར་སྒྲུབ་སླ་བའི་ཆོ་ག་འཇམ་
པོ་ཡིན་ཞེ་ན། ཚོད་མ་ལ་སོགས་པའི་དངོས་པོ་དམན་པ་སྦྱིན་པ་ལའང་།
འདྲེན་པ་ རྫོགས་ པའི་སངས་རྒྱས་ཀྱིས་ཐོག་མར་སྦྱོར་བར་མཛད་དེ། དེ་ལ་
གོམས་པར་གྱུར་ནས་ཕྱི་ནས་ནི། རིམ་གྱིས་རང་གི་ཤ་ཡི་བར་དུ་ཡང་གཏོང་
བར་གསུངས་སོ། །འཕགས་པའི་ཡེ་ཤེས་བརྙེས་པ་གང་གི་ཚེ་རང་གི་ལུས་འདི་
ལ་ནི། ཞེན་པ་སྤངས་ཏེ་ཚོད་མ་ལ་སོགས་པ་ལྟ་བུའི་བློ་སྐྱེས་པ། དེ་ཡི་ཚེ་ན་
ལུས་ཀྱི་ཤ་ལ་སོགས་པ་གཏོང་བ། དེ་ལ་ཡང་བྱ་དཀའ་བ་ཅི་ཞིག་ཡོད། ལུས་ཀྱི་
ཤ་སོགས་གཏོང་བའི་གནས་སྐབས་ན་སྡུག་བསྔལ་མེད་པ། དེ་ ལྟར་ འོང་ བ་ དེ་ རྒྱུན་མཚན་ཅིའི་
ཕྱིར་ཡིན་ཞེ་ན། བྱང་སེམས་རྣམས་རྒྱུ་སྡིག་པ་མི་ དགེ་བ་མཐའ་དག་སྤངས་པའི་ཕྱིར་ ན་
འབྲས་བུ་ལུས་ལ་སྡུག་བསྔལ་མེད་ཅིང་། ཆོས་ཀྱི་གནས་ལུགས་ལ་མཁས་པའི་
ཕྱིར་ན་སེམས་ལ་མི་དགའ་བ་མེད་དོ། །འདི་ལྟར་ཡུམ་གྱི་གནས་ལུགས་ལ་མ་
ཞུགས་པས་བདག་འཛིན་ལ་སོགས་པའི་ལོག་པར་རྟོག་པའི་ལྟ་བ་ངན་པ་དང་། དེས་ཀུན་
ནས་སློང་བའི་སྲོག་གཅོད་པ་ལ་སོགས་པའི་སྡིག་པས་ རིམ་པ་ལྟར་སེམས་དང་
ལུས་ལ་གནོད་དོ། །བཤད་མ་ཐག་པ་དེ་ལྟར་རེ་ཞིག་སེམས་ཡིད་མི་བདེ་བ་དང་ལུས་སྡུག་
-167-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྔལ་གྱི་རྒྱུ་ རིམ་པ་ལྟར་ལོག་རྟོག་དང་སྡིག་པ་དག་སྤང་བའི་ཕྱིར་བྱང་སེམས་འདི་ལ་ལུས་
སེམས་ཀྱི་ སྡུག་བསྔལ་སྐྱེ་བ་མ་ཡིན་པའི་ ཚུལ་བསྟན་ཟིན་ནས། ད་ནི་བྱང་སེམས་འདི་
ལ་སྡུག་ བསྔལ་ མེད་ པ་ ཙམ་མ་ཟད་ ལུས་སེམས་བདེ་བ་ཁོ་ན་འབྱུང་ངོ་ཞེས་བསྟན་པ་ནི་
བསོད་ནམས་ཀྱི་ཕུང་པོ་དཔག་ཏུ་མེད་པ་ཉིད་ཀྱིས་ནི་ལུས་བདེ་ལ། གནས་
ལུགས་ལ་མཁས་པ་ཡིས་ནི་སེམས་བདེ་བའི་བདག་ཉིད་དུ་གྱུར་ན། གཞན་གྱི་
དོན་དུ་འཁོར་བར་གནས་ཀྱང་ནི། རྒྱལ་སྲས་སྙིང་རྗེ་ཅན་དག་དེ་ལ་ཅི་སྟེ་སྐྱོ།
བྱང་ཆུབ་སེམས་དཔའ་འདི་ནི་བྱང་ཆུབ་ཀྱི་སེམས་ཀྱི་སྟོབས་ཉིད་ཀྱིས། སྔོན་
གྱི་སྡིག་པ་བྱས་ པ་རྣམས་ཀྱང་ དེས་ནི་དུས་མཐའི་མེས་ བཞིན་ ཞེས་ པ་ལྟར་ སྐད་ ཅིག་ གཅིག་
གིས་ཟད་པར་བྱེད་ཅིང་། བསོད་ནམས་ཀྱི་ཕུང་པོ་རྒྱ་མཚོ་ལྟ་བུའི་ཚོགས་ཀྱང་རྒྱུན་ མི་
ཆད་ པ་ དུ་ མ་ ཞིག་ ཅེས་ པ་ ལྟར་ རང་རྒྱུད་ ལ་སྡུད་པར་བྱེད་པའི་ཕྱིར། ཉན་ཐོས་ཀྱི་ལམ་
དུ་ཞུགས་པ་རྣམས་པས་མཆོག་ཏུ་བཤད་དོ། །སེམས་བསྐྱེད་ལེགས་པོ་ཞིག་ཡོད་ནས་
བཟུང་། རྒྱུན་དུ་གྲོང་ཆོག་ལ་བྱོན་ཀྱང་རང་གི་སྒྲིབ་སྦྱོང་དུ་འགྲོ་བ་དང་། རྩེ་གཅིག་ཏུ་སྒྲུབ་པ་ལ་བརྩོན་
ཡང་ གཞན་ དོན་ ཁོ་ ན་ ཡིན་ པ་ ཞིག་འོང་། ཞེས་ སྤྲུལ་ སྐུ་ཨ་འཇམ་གྱིས་གསུངས་སོ། །དེ་བས་ན་
སེམས་ཀྱི་སྐྱོ་བ་དང་ལུས་ཀྱི་ངལ་བ་ཀུན་སེལ་བའི་རང་བཞིན་མཐའ་གཉིས་
ལ་མི་གནས་པའི། བྱང་ཆུབ་སེམས་ཀྱི་རྟ་བཟང་པོ་ལ་ཞོན་ནས། ལམ་བདེ་བ་
བྱང་ཆུབ་སེམས་དཔའི་ཐེག་པ་ལ་བརྟེན་ནས་འབྲས་བུ་བདེ་བ་རྫོགས་པའི་
སངས་རྒྱས་ཀྱི་སར་འགྲོ་བ་ལ། སེམས་ཤེས་ཀྱི་སྐྱེས་བུ་སུ་ཞིག་སྒྱིད་ལུག་པར་
འགྱུར། སེམས་ཅན་གྱི་དོན་འགྲུབ་པར་བྱ་བའི་ཕྱིར་སྤང་བྱའི་དགྲ་འཇོམས་པའི་དཔུང་
བཞི་སྟེ། དགེ་བ་ཕྱེད་ པར་འདོད་ པའི་མོས་པ་དང་བརྩམས་པ་ལས་ཕྱིར་མི་ལྡོག་
ཅིང་མཐར་ཕྱིན་པར་བྱེད་པ་བརྟེན་ པ་ དང་ དམ་ པ་ སྟེ་དགེ་བའི་ ལས་ ལ་ སྤྲོ་བས་འཇུག་པ་
-168-



་
.
གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
དགའ་ བ་དང་ མི་ནུས་ པ་དག་ རེ་ཞིག་ངལ་གསོ་བ་དོར་བ་རྣམས་ཡིན་ནོ། །དེ་
ལས་ཐོག་ མར་ མོས་པའི་ དཔུང་ ནི་དེ་ མེད་ ན་ མི་དགེ་བའི་འབྲས་བུ་འཁོར་ བར་ སྡུག་
བསྔལ་འབྱུང་བ་ལ་འཇིགས་པ་དང་། དགེ་བ་ལ་གོམས་པ་མོས་པ་དེ་ཡོད་ན་བདེ་བ་
ཡི་ཕན་ཡོན་བསམས་པའི་སྒོ་ནས་མོས་པ་དེ་རང་རྒྱུད་ལ་བསྐྱེད་དོ། །མི་མཐུན་པའི་ཕྱོགས་
སྙོམས་ལས་འཛིན་པའི་ལེ་ལོ་སོགས་སྤོང་བའི་ཚུལ་བསྟན་ཟིན་ནས། ད་ནི་མཐུན་ཕྱོགས་མོས་པའི་
དཔུང་སོགས་དཔུང་གི་ཚོགས་ཀྱི་བྱ་བ་སྒྲུབ་ཚུལ་བསྟན་པའི་ཕྱིར་བཤད་པ་དེ་ལྟར་
མི་མཐུན་པའི་ཕྱོགས་ལེ་ལོ་སྤངས་བར་བྱས་ཏེ། མོས་པའི་དཔུང་དང་ང་རྒྱལ་
གྱི་དཔུང་དང་དགའ་བའི་དཔུང་དང་དོར་བའི་དཔུང་བཞི་བསགས་པ་དང་།
གཉེན་པོ་ལྷུར་ལེན་པའི་སྟོབས་དང་བདག་ཉིད་དབང་སྒྱུར་བའི་སྟོབས་ཀྱིས་
ནི། གཉེན་པོ་བརྩོན་འགྲུས་ གོང་ནས་གོང་དུ་སྤེལ་ བའི་ཕྱིར་དུ་འབད་པར་བྱའོ། །
བདག་གིས་བྱང་ཆུབ་མཆོག་ཏུ་སེམས་བསྐྱེད་ཟིན་པས་བདག་དང་གཞན་གྱི་
རྒྱུད་ལ་བརྟེན་པའི་སྒོ་གསུམ་གྱི་ཉེས་པ་ནི། དཔག་གིས་མི་ལོངས་ཤིང་ཚད་
བཟུང་དུ་མེད་པ་དེ་དག་བདག་གིས་གཞོམ་བྱ་སྟེ། གང་དུ་ཉེས་པ་དེ་དག་རེ་
རེ་སྤོང་བ་ལའང་། བསྐལ་པ་རྒྱ་མཚོ་ལྟ་བུ་ཟད་པའམ་རྫོགས་པར་འགྱུར་
དགོས་པ་དེའི་ཕྱིར། ཉེས་པ་ཟད་པའི་བརྩོན་འགྲུས་རྩོམ་པ་དེ་ཡི་ནི། ཆ་ཙམ་
ཡང་བདག་ལ་མ་མཐོང་ན། སྡུག་བསྔལ་དཔག་ཏུ་མེད་པའི་གནས་ཏེ། རྟེན་
དུ་གྱུར་པས་བདག་ཀོ་རྒྱུ་མཚན་ཅིའི་ཕྱིར་སྙིང་འདི་དུམ་བུར་མ་གས་པ་ཡིན།
བདག་དང་གཞན་གྱི་རྒྱུད་ལ་སངས་རྒྱས་ཀྱི་ཡོན་ཏན་ནི། མང་པོ་ཐམས་ཅད་
བདག་གིས་བསྒྲུབ་བྱ་སྟེ། དེ་ལ་སྐུ་གསུང་ཐུགས་ཀྱི་ཡོན་ཏན་གྱི་ཆ་ཤས་
རེ་རེ་ཡང་། བསྐལ་པ་རྒྱ་མཚོ་ལྟ་བུར་དཔག་ཏུ་མེད་པར་ལམ་ལ་བཤད་དེ་གོམས་བར་
-169-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་དགོས་ན། བདག་ནི་ཡོན་ཏན་དེ་དག་གི་ཆ་ཤས་ཙམ་བསྒྲུབ་པ་ལ་ཡང་།
གོམས་པ་དུས་ནམ་དུ་ཡང་མ་སྐྱེས་ཏེ། ཇི་ཞིག་ལྟར་སྟེས་དབང་གིས་རྙེད་པའི་
སྐྱེ་བ་དལ་འབྱོར་ཕུན་སུམ་ཚོགས་པ་འདི་ནི། བདག་རང་གིས་དོན་མེད་པར་བྱས་པ་
ནི་མཚར་ཆེའོ། །ཇི་ལྟར་དོན་མེད་པར་བྱས་ཞེ་ན། བདག་གིས་བདག་གིས་ཞེས་
སོགས་སློབ་དཔོན་རྣམ་སྣང་སྲུང་ནི། ཇི་ལྟར་དོན་མེད་པར་བྱས་ཤེ་ན། ཞེས་གོང་མ་ལ་སྦྲེལ་མཛད།
འགྲེལ་ཆེན་ལས། རྣམ་གྲངས་གཞན་དུ་འཆད་དོ། །ཞེས་ཐོགས་འགྲེལ་ལས་གསུངས་སོ། །བཅོམ་
ལྡན་དེའང་ཐོག་མར་ཉོན་མོངས་པ་དང་ཉེ་བའི་ཉོན་མོངས་པ་སྤངས་པས་ན་ཉོན་མོངས་པའི་བདུད་
བཅོམ་རྒྱུ་ཉོན་མོངས་པ་མེད་པས་འབྲས་བུ་གཞན་གྱི་བར་ཆད་མི་འབྱུང་བས་ན་ལྷའི་བུའི་བདུད་བཅོམ།
འཆི་བ་མེད་ཅིང་ཚེ་ལ་དབང་ཐོབ་པས་ན་འཆི་བདག་གི་བདུད་བཅོམ། འཆི་བ་མེད་པས་ཕུང་པོ་གཞན་
དུ་ཉིང་མཚམས་སྦྱོར་བ་མེད་པས་ཕུང་པོའི་བདུད་བཅོམ་པས་ན་བཅོམ་ལྡན་འདས་ཞེས་བྱའོ། །རྙིང་
མ་རྒྱུད་འབུམ་ལས། ང་ནི་ཉེས་བཅོམ་ལེགས་ལྡན་ཞེས་གསུངས་སོ། །འདས་ལ་ལྷ་ཁང་དང་
ཀུན་དགའ་ར་བ་ལ་སོགས་ཡོ་བྱེད་ཕུན་སུམ་ཚོགས་པས་མ་མཆོད་ཅིང་བདུད་བཞི་ལས་
ལྷའི་བུའི་བདུད་མ་གཏོགས་གཞན་གསུམ་ལ་དབྱེ་ན་ཕྲ་རགས་གཉིས་རེ་ཡོད་པ་ལས། ཕུང་པོའི་བདུད་
རགས་པ་ནི། ཟག་བཅས་ཀྱི་ལས་ཀྱིས་འཕངས་པའི་སེམས་ཅན་གྱི་རྒྱུད་ལ་ཡོད་པའི་གཟུགས་ཚོར་བ་
འདུ་ཤེས་འདུ་བྱེད་རྣམ་ཤེས་ཏེ་ཉེར་ལེན་གྱི་ཕུང་པོ་ལྔའོ། །ཕྲ་བ་ནི། ཟག་མེད་ཀྱི་ལས་ཀྱིས་འཕངས་
པའི་ཉན་རང་དང་བྱང་སེམས་འཕགས་པ་རྣམས་ཀྱི་རྒྱུད་ལ་ཡོད་པའི་གཟུགས་ཚོར་བ་འདུ་ཤེས་འདུ་
བྱེད་རྣམ་ཤེས་ཏེ་ཕུང་པོ་ལྔའོ། །ཉོན་མོངས་པའི་བདུད་རགས་པ་ནི་རྩ་ཉོན་དྲུག་དང་ཉེ་ཉོན་ཉི་ཤུ་
རྣམས་སོ། །ཕྲ་བ་ནི་ཉོན་སྒྲིབ་ཀྱི་བག་ཆགས་སོ། །འཆི་བདག་གི་བདུད་རགས་པ་ནི། ལས་ཉོན་གྱི་དབང་
གིས་ལམ་མཐར་ཕྱིན་ལོང་མེད་པར་དུས་དང་དུས་མ་ཡིན་པར་ཚེ་སྲོག་རང་དབང་མེད་པར་འཕྲོག་པའོ། །ཕྲ་
བ་ནི། ཉོན་སྒྲིབ་ཀྱི་བག་ཆགས་དང༌། དེས་བསྐྱེད་པའི་ལས་གཉིས་ཀྱི་དབང་གིས་ཉན་རང་དང་བྱང་
m
E
-170-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
སེམས་འཕགས་པ་རྣམས་ལ་ཡོད་ པའི་འཆི་འཕོའོ། །ལྷའི་བུའི་བདུད་ནི། འདོད་ཁམས་ཀྱི་བདག་པོ་
དགའ་རབ་དབང་ཕྱུག་བཙུན་མོ་འཁོར་དང་ཡང་འཁོར་བདུད་ཀྱི་རིགས་དཔག་ཏུ་མེད་པ་རྣམས་སོ། །
བདུད་བཞི་པོ་བཅོམ་པའི་ས་མཚམས་ནི། ཐེག་དམན་གྱི་དབང་དུ་བྱས་ན། ལྷའི་བུའི་བདུད་ནི་མཐོང་
ལམ་ནས་བཅོམ་ཏེ། གནས་སྐབས་དེར་བདེན་པར་མངོན་སུམ་དུ་མཐོང་བས་དཀོན་མཆོག་ལ་ཤེས་ནས་
དད་པ་བརྟན་པོར་ཐོབ་པའི་ཕྱིར་རོ། །ལྷག་བཅས་མྱང་འདས་ཐོབ་པ་ན་ཉོན་མོངས་པའི་བདུད་བཅོམ་
སྟེ། འཁོར་བར་འཆིང་བྱེད་ཀྱི་ཉོན་སྒྲིབ་མ་ལུས་པ་སྤངས་པའི་ཕྱིར། ལྷག་མེད་མྱང་འདས་ཐོབ་པ་ན་
ཕུང་པོའི་བདུད་བཅོམ་སྟེ། ཟག་བཅས་ཉེར་ལེན་གྱི་ཕུང་པོ་སྔ་མ་སྤངས་ཤིང་ཕྱི་མ་མི་ལེན་པའི་ཕྱིར།
བསམ་གཏན་བཞི་པའི་རབ་མཐའ་ཐོབ་ནས་འཆི་བདག་གི་བདུད་བཅོམ་སྟེ་དེ་ནས་ཚེ་འདོར་ལེན་ལ་
དབང་ཐོབ་པའི་ཕྱིར་རོ། །དེ་ནི་ཉན་རང་གི་བདུད་བཅོམ་ཚུལ་ཡིན་ལ། སངས་རྒྱས་ཀྱིས་བྱང་ཆུབ་ཤིང་
དྲུང་ནས་བདུད་གཉིས་བཅོམ་སྟེ། སྲོད་ལ་ལྷའི་བུ་བདུད་དང་། ཐོ་རངས་པ་ཉོན་མོངས་པའི་བདུད་
བཅོམ་པའི་ཕྱིར་རོ། །ཡངས་པ་ཅན་དུ་འཆི་བདག་གི་བདུད་བཅོམ་སྟེ་ཟླ་བ་གསུམ་དུ་སྐུ་ཚེའི་འདུ་བྱེད་
བྱིན་གྱིས་བརླབས་ནས་བཞུགས་པའི་ཕྱིར་རོ། །གྱད་ཀྱི་ཡུལ་དུ་ཕུང་པོའི་བདུད་བཅོམ་སྟེ་ལྷག་མེད་ཀྱི་
མྱང་འདས་མངོན་སུམ་དུ་མཛད་པའི་ཕྱིར་རོ། །ཐེག་ཆེན་གྱི་དབང་དུ་བྱས་ན། སྦྱོར་ལམ་ནས་ལྷའི་བུའི་
བདུད་བཅོམ་སྟེ། མཆོག་གསུམ་ལ་ཤེས་ནས་དད་པ་ཐོབ་པའི་ཕྱིར་རོ། །ས་དང་པོ་ནས་ཉོན་མོངས་པའི་
བདུད་འཆི་བདག་གི་བདུད་བཅོམ་སྟེ། ལས་ཉོན་གྱི་སྐྱེ་འཆི་སྤངས་པའི་ཕྱིར་རོ། །ས་བརྒྱད་པ་ནས་ཕུང་
པོའི་བདུད་བཅོམ་སྟེ་གནས་སྐབས་དེར་ཆོས་སྐུ་མངོན་དུ་བྱེད་པའི་ནུས་པ་ཐོབ་པའི་ཕྱིར། ཞེས་འདོད་
དོ། །དགེ་འདུན་གྱི་ཚོགས་ལ་ཆོས་ཀྱི་བསྙེན་བཀུར་གྱི་དགའ་སྟོན་ཆེན་ པོའི་ བདེ་ བ་
ཡང་མ་བྱིན་ལ། བསྟན་པ་ལ་བྱ་བ་སྡེ་སྣོད་གསུམ་གྱི་འཆད་ཉན་དང་བསླབ་པ་
གསུམ་གྱི་ཉམས་ལེན་གང་ཡང་མ་བྱས་པ་དང་། ནོར་གྱི་ཕུང་པོ་ཆེན་པོའི་བགོ་
བཤར་གྱིས་དབུལ་པོའི་བསམ་པ་ཡང་རྫོགས་པར་མ་བྱས་ཤིང་། དགྲ་དང་འཆི་
-171-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ལ་སོགས་པས་འཇིགས་པ་རྣམས་ལ་མི་འཇིགས་པ་སྐྱབས་ཀྱི་སྦྱིན་པ་གང་ཡང་
མ་བྱིན་པ་དང་། ལུས་དང་སེམས་ལ་ནད་སོགས་སྡུག་བསྔལ་གྱིས་གདུངས་པའི་
ཉག་ཐག་པ་རྣམས་ལ་དེ་དང་བྲལ་བའི་བདེ་བ་མ་བྱིན་ན་སྐྱེས་བུ་དམ་པའི་
བསྒྲུབ་ བྱ་ ཐམས་ ཅད་ དང་བྲལ་བས་བདག །ཀོང་སྟོན་གྱིས་གོང་གི་བཅོམ་ལྡན་ཞེས་
སོགས་རྐང་པ་གསུམ་གྱིས་ཡོན་ཏན་གྱི་ཞིང་གསུམ་ལ་མ་མཆོད་ཅེས་བསྟན་ཏེ། རིམ་པ་ལྟར་སངས་
རྒྱས་དང༌། དེའི་སྲས་བྱང་སེམས་ཀྱི་དགེ་འདུན་དང་། ཆོས་ལ་བཀུར་སྟི་དང་རྙེད་པ་དང༌། སྒྲུབ་པའི་བྱ་
བ་མ་བྱས་ཞེས་པ་དང༌། དབུལ་པོའི་སོགས་རྐང་པ་གསུམ་གྱིས་སྡུག་བསྔལ་བའི་ཞིང་གསུམ་ལ་ཕན་མ་
བཏགས་ ཞེས་ བསྟན་ ཏེ། རིམ་ པ་ ལྟར་ ཟང་ ཟིང་ དང༌། མི་ འཇིགས་ པ་ དང་། བྱམས་ པའི་ སྦྱིན་ པ་
མ་བཏང་ཞེས་བསྟན་ཏོ། །ཞེས་གསུངས་སོ། །མ་ཡི་མངལ་དུ་སྡུག་བསྔལ་གྱི་ཟུག་རྔུ་དང་།
མ་དེ་ལ་ཡང་སྡུག་བསྔལ་འབའ་ཞིག་སྐྱེད་པར་ཟད་ཀྱི། གོང་ དུ་ བཤད་ པ་ དེ་ ལྟར་
སངས་རྒྱས་མཆོད་པ་སོགས་དམ་པའི་ཆོས་ཀྱི་བྱ་བ་མ་བྱས་ན་དལ་ འབྱོར་ གྱི་མི་ལུས་ཐོབ་ པའི་
དགོས་པ་མ་གྲུབ་བོ་ ཁ་ རག་ པས། གཏན་གྱི་མཐོ་རིས་བདེ་བ་དང་། །ངན་སོང་གསུམ་གྱི་སྡུག་
བསྔལ་ནི། །ད་ ལྟར་ རང་ལ་འདམ་ ཁ་ ཡོད། །མནོ་བསམ་ཟུང་འབྲེལ་ཐོངས་ཤིག་ ཨཾ། །ཞེས་གསུངས་
སོ། །ཞེས་པའི་དོན་ནོ། །བདག་ནི་ཚེ་རབས་སྔོན་དང་ད་ལྟར་ཡང་། ཡང་དག་
པའི་ཆོས་ལ་སྒྲུབ་འདོད་ཀྱི་མོས་པ་དང་བྲལ་བ་ཡིས། བདེ་བས་ཕོངས་པ་འདི་
འདྲ་བ་བྱུང་བར་གྱུར་པས། དཔྱོད་པ་དང་ལྡན་པ་སུ་ཞིག་ཆོས་ལ་མོས་པ་
གཏོང་བར་བྱེད། དགེ་བའི་ཕྱོགས་ནི་མ་ལུས་པ་ཐམས་ཅད་ཀྱི། རྩ་བ་ཡང་
དོན་དུ་གཉེར་བའི་མོས་པའམ་འདུན་པ་ཡིན་པར་ ཙྪཱན་ ཞེས་པ་བོད་སྐད་དུ། མོས་
པ་དང་འདུན་པ་གཉིས་ཀ་ལ་འཇུག་པའི་ཕྱིར་རོ། །ཐུབ་ པས་ གསུངས་ ཏེ་ དགེ་བའི་ ཆོས་
ཐམས་ཅད་ཀྱི་རྩ་བ་ནི་མོས་པའོ་ཞེས་དང་། འཇམ་ དཔལ་ཞིང་བཀོད་ཀྱི་ མདོ་ ལས་སྤྱིར་
བ
-172-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༢
གཟུགས་སོགས་ཆོས་རྣམས་ཐམས་ཅད་ རྒྱུ་རྐྱེན་ ལ་རག་ལས་པ་ཡིན་ཏེ། བྱེ་བྲག་དགེ་བའི་
ཕྱོགས་ཐམས་ཅད་ཀྱང་ཆོས་དོན་གཉེར་གྱི་འདུན་ པའམ་མོས་པའི་རྩེ་ལ་རབ་ཏུ་གནས་ ཏེ་ཆོས་
དོན་གཉེར་གྱི་འདུན་པ་ཡོད་ན་དགེ་བ་སྒྲུབ་པའི་ཕྱིར་རོ། །ཞེས་སོ། །བཅོམ་ལྡན་འདས་ཀྱིས། ཆོས་
རྣམས་ ཡིད་ ཀྱིས་འདྲེན་ བྱེད་ཅིང་། །ཡིད་གཙོ་ཡིད་ ཀྱིས་འགྲོ་ཅན་ཡིན། །ཞེས་གསུངས་སོ། །འདུན་
པའམ་མོས་པ་དེ་ཡི་རྩ་བ་དུས་རྟག་ཏུ་ནི། ལས་དང་ལས་ཀྱི་རྣམ་པར་སྨིན་པའི་
འབྲས་བུ་སོ་སོར་མྱོང་བར་འགྱུར་རོ་སྙམ་དུ་ཡང་དག་པའི་ལྟ་བ་བསྒོམས་པ་ཁོ་ནས་སྐྱེ་བ་
གསུངས་སོ། །འདུན་པའི་རྩ་བ་དགེ་སྡིག་གི་རྒྱུ་ལས་བདེ་སྡུག་གི་འབྲས་བུ་འབྱུང་བའི་ཚུལ་བསྒོམ་
ཞེས་གསུངས་པ། དེ་ཡང་འོག་ནས་འབྱུང་བ་འདི་ལྟ་སྟེ། ལུས་ཚོར་ལ་སྡུག་བསྔལ་བ་
དང་སེམས་ཚོར་ལ་ཡིད་མི་བདེ་བ་དང་། སྲོག་དང་ལོངས་སྤྱོད་ལ་འཚེ་བའི་
འཇིགས་པ་རྣམ་པ་སྣ་ཚོགས་པ་དང་། འདོད་པ་རྣམས་དང་བྲལ་ཏེ་མི་འདོད་
པ་ཐོབ་པ་གྱུར་པ་ནི། སྡིག་པ་སྤྱོད་པ་ལས་འབྱུང་བར་འགྱུར་རོ། །ཡིད་ལ་
བསམས་པའམ་སྨོན་པའི་དགེ་བ་བྱས་པས། གང་ཟག་དེ་གནས་རིས་མཐོ་དམན་
གང་དང་གང་དུ་འགྲོ་བར་འགྱུར་བ། དེ་དང་དེར་ནི་ སྔར་བསགས་པའི་བསོད་
ནམས་ ཀྱི་དངོས་པོ་དེས། བསྐྱེད་པའི་འབྲས་བུ་ཡིད་དུ་འོང་བའི་ཡོན་ནམ་རིན་གྱིས་
མངོན་པར་མཆོད་པའི་བདེ་བ་ཐོབ་པར་འགྱུར་རོ། །རྒྱུ་སྡིག་པ་མ་རུང་པ་སྣ་ཚོགས་བྱེད་
པའི་སྐྱེ་བོ་དག་ཡིད་ལ་འབྲས་བུ་བདེ་བ་འདོད་ཀྱང་། གནས་རིས་གང་དང་གང་དུ་
འགྲོ་བར་འགྱུར་བ། དེ་དང་དེར་ནི་ སྔར་བསགས་པའི་སྡིག་པ་ མི་དགེ་བའི་ལས་དེས།
བསྐྱེད་པའི་འབྲས་བུ་སྡུག་བསྔལ་གྱི་མཚོན་གྱིས་ལུས་སེམས་རྣམ་པར་འཇོམས་
པར་བྱེད་དོ། །ཡང་དགེ་སེམས་ཀྱི་གྲོགས་མེད་པའི་ལུས་ངག་གི་དགེ་བ་བྱད་པར་དུ་
འཕགས་པའི་འབྲས་བུ་བསྟན་པ་ནི་དེའང་སྐྱེ་གནས་དོགས་༡ཅིང་དྲི་ང་༢ལ་ཚ་བ་༣ལས་ཁྱད་
-173-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་དུ་གྱུར་པ་བདེ་བ་ཅན་སོགས་དག་པའི་ཞིང་ཁམས་རྣམས་སུ་ཤིན་ཏུ་རྒྱ་༡ཆེ་བ་དྲི་ བཟང་ ༢
ཡིད་ དུ་འོང་ བ་ རེག་ བྱ་ བསིལ་༢བའི་ རང་ བཞིན་ གྱི་ ཁ་དོག་སྣ་ཚོགས་པའི་མེ་ཏོག་
པདྨའི་སྙིང་པོར་ བདེ་བར་གནས་ནས། མ་ཡིས་ཟས་༤ ཟོས་པའི་རོ་མི་གཙང་བས་ལུས་འཚོ་བ་
ལས་ཁྱད་པར་དུ་གྱུར་པ་ནི་ རྒྱལ་བའི་གསུང་སྙན་ པ་ཚངས་པའི་དབྱངས་ཀྱི་ཡན་
ལག་དང་ལྡན་ པའི་སྒོ་ནས་ཆོས་ཀྱི་སྒྲ་ཡིད་དུ་འོང་བ་དང་ལྡན་པའི་ཟས་༤ཀྱིས་ ལུས་དང་ཤེས་
རབ་དང་ཏིང་ངེ་འཛིན་གྱི་གཟི་བརྗིད་བསྐྱེད་པར་བྱས་པ། སྐྱེ་བའི་ཚེ་མངལ་དོགས་པའི་སྡུག་
བསྔལ་ལས་ཁྱད་པར་དུ་གྱུར་པ་ཐུབ་པའི་དབང་པོའི་སྐུ་ཡི་འོད་ཀྱིས་རྒྱས་ཤིང་ཁ་བྱེ་
བའི་པདྨ་ལས་བརྫུས་ཏེ་བྱུང་བ་༤མཚན་དཔེ་དང་ལྡན་པའི་ལུས་མཆོག་ཅན། ཐ༦
མལ་པའི་སྐྱེ་བོས་ཡོངས་སུ་འཛིན་ཅིང་སྐྱོང་བ་ལས་ཁྱད་པར་དུ་གྱུར་པ་དག་པའི་ཞིང་དུ་རྒྱལ་ བ་
འོད་དཔག་མེད་ལ་སོགས་བའི་མདུན་༦ན་ གནས་ ཤིང༌ དེས་ཆོས་ ཀྱིས་སྐྱོང་བ་སྟེ་ ཁྱད་པར་
དྲུག་ལྡན་གྱི་བདེ་བར་གཤེགས་པའི་སྲས་སུ་བྱང་ཆུབ་ཀྱི་སེམས་བསྒོམ་པ་སོགས་མཐའ་གཅིག་
ཏུ་དཀར་བ་དགེ་ བའི་ལས་རྣམས་ཀྱིས་འབྱུང་ཞིང་སྐྱེ་བར་འགྱུར་རོ། །ཁོང་ཁྲོ་སོགས་
དུག་གསུམ་གྱིས་ཀུན་ནས་སློང་སྟེ་སྲོག་གཅོད་སོགས་བྱེད་པ་ལྟ་བུ་བསམ་སྦྱོར་གཉིས་ཀ །གཅིག་ཏུ་
གནས་པའི་ མི་དགེ་བའི་ལས་ཀྱི་རྣམ་པར་སྨིན་པའི་འབྲས་བུ་ནི་དམྱལ་བའི་གནས་སུ་སྐྱེས་
ནས་ རང་ གི་ ལས་ ཀྱིས་གྲུབ་པའི་གཤིན་རྗེའི་སྐྱེས་བུ་རྣམས་ཀྱིས་ལུས་གཞོན་ཤ་ཅན་ ཀྱི་
པགས་པ་མ་ལུས་པ་མེ་འབར་བའི་མཚོན་ཆ་རྣམས་དང་ལྕགས་ཀྱི་སྡེར་ མོ་རྣོན་པོ་ སོགས་ ཀྱིས་
བཤུས་པས་ལུས་སེམས་སྡུག་བསྔལ་གྱིས་ཤིན་ཏུ་ཉམ་ཐག་ཅིང་། དུས་ཀྱི་མཐའི་མེ་ལས་
ཀྱང་བདུན་འགྱུར་དུ་རེག་བྱ་རབ་ཏུ་ཚ་བའི་མེ་ཡིས་བཞུས་པའི་ཁྲོ་ཆུ་དང་
ཟངས་ཞུན་ལུས་ལ་བླུགས་པར་གྱུར་ལ། དེ་ལ་སླར་ཡང་རབ་ཏུ་འབར་བའི་
རལ་གྲི་དང་མདུང་ཐུང་གིས་བསྣུན་པས་ཤ་ཡི་དུམ་བུ་བརྒྱ་ཕྲག་དུ་མར་སྟོན་ཀའི་
，
-
，
-174-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཤིང་ལོ་ལྟར་ས་ལ་ལྷགས་ཤིང་བླ་མ་དམ་པ་དང་ཀོང་སྟོན་སོགས་ཀྱིས་ལྷགས་ཞེས་པ་ནི་གཏུབ་
པའི་ མིང་ཡིན་པར་གསུངས། ས་བཟང་གིས་ བླགས་ཞེས་ཚིག་བཅོས་ཏེ། གནུབས་པའི་དོན་ཡིན་པར་
གསུངས་སོ། །མེ་ལྕེ་ཤིན་ཏུ་འབར་བའི་ལྕགས་ ཀྱི་ས་ གཞིར་ལྟུང་ ཞིང་སྡུག་ལ་བཟོད་
གླགས་མེད་པར་མྱོང་བ་དེ་ནི་མི་དགེ་བ་མང་པོའི་དབང་གིས་འགྱུར་བས་ན་བདག་ཅག་
རྣམས་ད་ལྟ་རང་ལ་འདམ་ཀ་ཡོད་པའི་དུས་སུ་ཞིབ་ཏུ་བསམ་པར་བྱ་སྟེ་འདུན་མ་གཏན་ལེགས་དང་
གཏན་ཉེས་ཀྱི་ས་མཚམས་ཡིན་པའི་ཕྱིར་རོ། །དགེ་སྡིག་གི་འབྲས་བུ་སོ་སོར་ངེས་པ་དེ་ལྟ་བས་ན་
མི་དགེ་བ་སྤངས་ནས་དགེ་བ་ལ་རྩེ་གཅིག་ཏུ་བསམ་པ་མོས་པས་འདུན་པར་བྱ་ཞིང་། སྦྱོར་
བ་གུས་པ་ སྟེ་ཡིད་ཆེས་པ་ཉིད་དུ་བྱས་ཏེ་ ཡང་དག་པའི་ལམ་བསྒོམ་པར་སྟེ་བསྒྲུབ་པ་བྱའོ།།
ཕལ་པོ་ཆེའི་ བྱང་ཆུབ་སེམས་དཔའ་རྡོ་རྗེ་རྒྱལ་མཚན་ གྱི་མདོ་ལས་གསུངས་པའི་ཆོ་ག་སྟེ་རྣམ་
པ་ཡིས། བསྒྲུབ་བྱ་དེ་བརྩམས་ནས་གང་ཡང་འགྲུབ་པར་ནུས་སོ་གང་ བརྩམས་པ་དེ་
ཅིས་ཀྱང་སྒྲུབ་པར་ནུས་སོ་སྙམ་པའི་ང་རྒྱལ་བསྒོམ་པར་བྱ་དེའང་ སངས་རྒྱས་ཕལ་པོ་ཆེའི་
འཕགས་པ་རྡོ་རྗེ་རྒྱལ་མཚན་གྱིས་བསྔོ་བའི་ལེའུ་དྲུག་པ་ལས། སེམས་ཅན་གྱི་དོན་དུ་བདག་གིས་སྡུག་
བསྔལ་གྱི་ཕུང་པོ་ཆེན་པོ་བླང་བར་བྱའོ། །བརྩོན་པར་བྱའོ། །མི་ལྡོག་པར་བྱའོ། །མི་སྐྲག་པར་བྱའོ། །
མི་འཇིགས་པར་བྱའོ། །ཞེས་སོགས་གསུངས་པ་ལྟ་བུའོ། །བྱ་བ་དེ་ལ་འཇུག་པའི་དང་པོར་ཟང་
ཟིང་གི་ ༡འབྱོར་ ༢རྒུད་ལ་བརྟགས་པ་ཆོས་ ཀྱི་ ༣འབྱོར་༤ རྒུད་ལ་བརྟགས་པ་ རང་༥དང་གཞན་༦ལ་
བརྟགས་པ་སྟེ་བརྟགས་པ་དྲུག་གི་ནང་ནས་མངོན་པར་འདོད་པའི་དོན་བྱ་བ་དེ་བསྒྲུབ་ པའི་
ཆེད་དུ་ རང་གི་འབྱོར་པ་ སྟེ་ནུས་པ་བརྟགས་ནས་ནི། སྟོབས་དང་ལྡན་ པ་ སྟེ་བྱ་བ་དེ་
བསྒྲུབ་པ་ནུས་པར་གྱུར་ན་བརྩམ་མམ་ཡང་ན་ སྟོབས་མེད་པར་ན་ སྦྱོར་བའི་བརྩོན་
འགྲུས་མི་བརྩམ་བྱ་དེ་ལྟར་བརྟགས་ནས། བསྒྲུབ་པར་མི་ནུས་པ་དེ་ནི་དང་པོ་ཉིད་དུ་མ་
བརྩམས་པ་ཉིད་མཆོག་ཡིན་གྱི། བརྩམས་པར་བྱས་ནས་སླར་ལྡོག་པར་མི་
-175-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱའོ། །རྒྱུ་མཚན་གལ་ཏེ་ད་ལྟར་ལྡོག་པར་བྱས་ན་ཉེས་པ་ལྔ་འབྱུང་སྟེ་རྒྱུ་མཐུན་གྱི་འབྲས་བུ་
སྐྱེ་བ་གཞན་དུ་རྩོམ་ ལྡོག་བྱེད་པ་དེ་གོམས་ ༡ཤིང་། དམ་བཅའ་ལས་ཉམས་
པའི་སྡིག་པ་འཕེལ་བར་འགྱུར་བ་དང་ ༢སྡིག་ པ་དེ་ལས་བྱུང་བའི་ རྣམ་སྨིན་གྱི་འབྲས་བུ་
སྡུག་བསྔལ་༣ འཕེལ་བར་འགྱུར་ལ། བྱ་ བ་སྔ་མ་ གང་བརྩིས་པ་དེ་དོར་ནས་ཉམས་
པར་བྱས་ཏེ་བྱ་བ་གཞན་༤ ལ་ཞུགས་པ་དང་སྔ་མ་དེའི་འབྲས་བུའི་དུས་ཀྱང་ནི།
འབྲས་ བུ་དམན་པར་འགྱུར་ཞིང་གཞན་དེ་ཡང་འགྲུབ་པར་མི་འགྱུར་རོ། །
གཞན་དོན་དུ་དགེ་ བའི་ ལས་ལ་སྤྱོད་པས་འཇུག་པ་ལས་ ཀྱི་ང་རྒྱལ་དང་ སྤང་བྱ་གཞོམ་པར་འདོད་
པ་ཉོན་མོངས་ པའི་ང་རྒྱལ་དང་། དེ་དག་བདག་གིས་བྱ་བ་ནུས་སོ་སྙམ་པ་ནུས་པའི་ང་རྒྱལ་སྟེ།
དེ་ལྟར་གསུམ་པོ་དག་ལ་ ཞུམ་པ་མེད་པའི་སྒོ་ནས་ང་རྒྱལ་ བརྟན་པོ་བསྐྱེད་པར་བྱ། ལས་གང་
ཅུང་ ཟད་ ལྷ་མི་སོགས་སེམས་ཅན་མ་ལུས་པ་རྣམས་ཀྱི་ཁ་ན་མ་ཐོ་བ་སྟེ་སྡིག་པ་མེད་
པའི་དགེ་བའི་ལས་ཀྱི་བྱ་བར་གྱུར་པའི་ལས་དེ་ཐམས་ཅད་བདག་ཉིད་གཅིག་པུས་
བྱའོ་ཞེས། འདི་ནི་ལས་ཀྱི་ང་རྒྱལ་ཉིད་དེ། གལ་ཏེ་ རང་ གཞན་ གཉིས་ ཀས་ མ་ སྒྲུབ་ ན་
བདག་གཅིག་པུས་སྒྲུབ་མི་ནུས་སོ་ཞེ་ན་ཉོན་མོངས་པས་རང་དབང་མེད་པར་བྱས་པའི་
འཇིག་རྟེན་འདིས། ཐ་ན་རང་གི་དོན་ཡང་སྒྲུབ་པར་མི་ནུས་པས། འགྲོ་བ་ཕལ་
བ་འདི་རྣམས་ ཀྱིས་ བྱང་ཆུབ་སེམས་དཔའ་བདག་ གིས་ འདོད་ པ་ ལྟར་ གཞན་གྱི་དོན་
བསྒྲུབ་མི་ནུས་ཏེ། དེ་བས་ན་བདག་རང་གིས་གཞན་གྱི་དོན་འདི་དག་ཐམས་
ཅད་ བསྒྲུབ་པར་བྱའོ། །དེ་ཡང་སྐྱེ་བོ་ཐ་མལ་པ་གཞན་དག་ གིས་ ཚེ་འདིའི་ཆེད་དུ་ཚོང་དང་
ཞིང་ ལས་ སོགས་དམ་པ་ རྣམས་ ཀྱིས་ སྨད་ པའི་ གནས་དམན་པའི་ལས་མི་དགེ་བ་སོགས་
པར་བྱེད་ན། སེམས་ཅན་ཐམས་ཅད་ཀྱི་དོན་བསྒྲུབ་པར་འདོད་པ་བདག་ཉིད་ཀྱང་ནི་བག་
བསྐྱངས་ཏེ་ཇི་ལྟར་འདུག་ དཔེར་ན་དུད་ངན་གྱི་གཟའ་དཔོན་ལྟར་ལྷག་པར་དགེ་བ་ལ་བརྩོན་
-176-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
པར་བྱའོ། །སེམས་ཅན་ཐམས་ཅད་ ཀྱི་དོན་དུ་དགེ་བའི་ལས་ལ་བདག་གིས་བརྩོན་པ་
ལྷར་ ལེན་ པར་ བྱའོ་ ཞེས་ པའི་དོན་ནོ། །དེ་ ལྟར་ན་ཡང་ གཞན་ནི་དམན་ལ་བདག་
མཆོག་གོ་སྙམ་པའི་ང་རྒྱལ་གྱིས་ནི་ཁེངས་བཞིན་དུ་གཞན་དོན་བསྒྲུབ་པ་ལ་འཇུག་པར་
མི་བྱེད་དེ། བདག་ ལ་ ཐ་མལ་པའི་ང་རྒྱལ་མེད་ པ་ ཞི་དུལ་གྱིས་གནས་པ་འདི་ནི་བྱང་ཆུབ་
སེམས་དཔའི་སྤྱོད་པ་དང་ནི་ཡོན་ཏན་གྱི་མཆོག་ཡིན་ནོ། །དེའང་ནུས་པའི་ང་རྒྱལ་བསྐྱེད་ཚུལ་
དཔེར་ན་ཤི་བའི་སྦྲུལ་གྱི་རོ་དང་ཕྲད་པར་གྱུར་ན། དམན་པར་གྱུར་པའི་ཁྭ་ཏ་
ཡང་ནམ་མཁའ་ལྡིང་ལྟ་བུར་ དེ་ལ་མི་འཇིགས་པར་བརྙས་ཐབས་ཀྱིས་ཟ་བར་སྤྱོད་པར་བྱེད་
དོ། །དེ་བཞིན་དུ་གལ་ཏེ་བདག་ཉིད་སེམས་ཀྱི་སྟོབས་དམས་ཏེ་གཉེན་པོ་ནུས་པའི་ང་
རྒྱལཉམ་སྟོབས་ཆུང་བར་གྱུར་ན། ལྟུང་བ་ཆུང་ངུའང་བདག་ལ་གནོད་པར་བྱེད་དོ།།
ས་སྐྱ་པཎྜི་ཏས། ཉམས་ཆུང་གྱུར་ཀྱང་ཟོན་བྱེད་ན། །ཆེན་པོ་ཡིས་ཀྱང་གཞོམ་པར་ དཀའ། །ཆེན་ པོ་ ཡིན་
ཀྱང་བག་ཕེབས་ན། །ཉམས་ཆུང་རྣམས་ཀྱིས་བརླག་པ་མང་། །ཞེས་སོ། །ཉོན་མོངས་པ་སྤོང་བ་ལ་
བསམ་པ་ཞུམ་པ་དང་བཅས་པས་སྦྱོར་བ་རྩོལ་བ་ཐམས་ཅད་དོར་བ་དེ་ལ།
ཕོངས་པའི་གནས་སྐབས་ཏེ་ལྟུང་བས་གནོད་པ་ལས་དུས་ནམ་ཡང་ཐར་པ་ཡོད་དམ་
ཅི་ལེགས་བཤད་ལས། ཤེས་རབ་མེད་པའི་བླུན་པོ་རྣམས། །མང་ཡང་དགྲ་ཡི་དབང་དུ་འགྲོ །གླང་ཆེན་
སྟོབས་ལྡན་ཁྱུར་ལོངས་པ། །རི་བོང་བོ་ལྡན་གཅིག་གིས་བཏུལ། །ཞེས་སོ། །འོན་ཀྱང་ཉོན་མོངས་སྤོང་
བ་ལ་གཉེན་པོ་ཕུལ་དུ་བྱུང་བའི་བསམ་པ་ང་རྒྱལ་དང་སྦྱོར་བ་རྩོལ་བའི་སྟོབས་
བསྐྱེད་པར་བྱས་ནི། སྤང་བྱ་ཆེན་པོ་ཡིས་ཀྱང་རྒྱལ་སྲས་དེ་ཉིད་ཐུབ་པར་
དཀའ་འོ། །དེ་ལྟར་སྙིང་སྟོབས་བསྐྱེད་ན་སྤང་བྱ་ལས་རྒྱལ་བར་ཡིན་པ་དེ་བས་ན་གཉེན་
པོའི་སེམས་ནི་མི་ཞུམ་པར་བརྟན་པ་སྟེ་ང་རྒྱལ་གྱི་གོ་ཆ་བགོས་པ་ཡིས། ལྟུང་བ་
རྣམས་ནི་མཐུ་མེད་པར་གཞོམ་པར་བྱ་སྟེ། དེ་ལས་གཞན་དུ་གལ་ཏེ་བདག་ནི་ལྟུང་
-177-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བས་ཚུར་ཕམ་པར་བྱས་ན། ཁམས་གསུམ་ལས་རྒྱལ་བར་འདོད་པ་དེ་ཡང་
གཞན་ཁྲེལ་ཏེ་བཞད་གད་ཀྱི་གནས་སུ་འགྱུར་རོ། ཁམས་གསུམ་གྱི་སེམས་ཅན་ཐམས་ཅད་
རྒྱལ་བ་ཡང་དག་པ་རྫོགས་པའི་སངས་རྒྱས་ཀྱི་གོ་འཕང་ལ་འགོད་པར་འདོད་པ་ནི་གཞན་མང་པོ་ཁྲེལ་
ཏེ་བཞད་གད་ཀྱི་གནས་སུ་འགྱུར་རོ་ཞེས་འགྲེལ་བའང་སྣང་ངོ༌། །རྒྱུ་མཚན་དེས་ཕྱིར་བདག་གིས་
གཉེན་པོའི་སྟོབས་བསྐྱེད་ནས་རང་ མི་མཐུན་པའི་ ཕྱོགས་ ཀྱི་སྤང་བྱ་ཀུན་ལས་རྒྱལ་བར་
བྱ་སྟེ། བདག་ལས་མི་མཐུན་པའི་ཕྱོགས་ཀྱི་སྤང་བྱ་དེ་དག་སུ་ཡང་རྒྱལ་བར་མི་
བྱ་ཞིང་། བདུད་དང་ཉོན་མོངས་པའི་རི་དྭགས་ཐམས་ཅད་ཟིལ་གྱིས་གནོན་པའི་རྒྱལ་ བ་ མི་ ཡི་
སེང་གེའི་སྲས་སུ་གྱུར་པ་བདག་གིས་ནི། སྤང་བྱས་གླགས་མི་རྙེད་པའི་ང་རྒྱལ་འདི་ལ་
རྟག་ཏུ་གནས་པར་བྱའོ། །དཔེར་ན་སེང་གེའི་ཕྲུ་གུ་རི་དྭགས་གཞན་གྱི་གླགས་མི་རྙེད་པ་བཞིན་
ནོ། །གལ་ཏེ་ང་རྒྱལ་ཅན་ལ་བསྔགས་པ་འོས་པ་དེ་ལྟར་ན་ཡོན་ཏན་གྱིས་སེམས་ཁེངས་པ་དང་ཐ་
མལ་པའི་དགྲ་ལ སོགས་པ་ལས་རྒྱལ་བའི་ང་དཔའ་བོ་ཡིན་སྙམ་པའི་ང་རྒྱལ་ཅན་ གྱི་གང་
ཟག་དེ་རྣམས་ཀྱང་ ཡོན་ཏན་དང་ལྡན་ནོ་ཞེས་བསྔགས་པར་བྱ་བ་ཅིའི་ཕྱིར་མི་འགྱུར་
ཞེ་ན། འགྲོ་བ་གང་ཞིག་རང་གི་ཡོན་ཏན་གྱིས་ཁེངས་པའི་ཉོན་མོངས་པའི་ང་རྒྱལ་
གྱིས་བདག་ཉིད་བཅོམ་པ་དེ་དག་ནི། ཉོན་མོངས་ཤིང་སྡུག་བསྔལ་ཅན་ཡིན་
གྱི་བསྔགས་པ་འོས་པའི་གཉེན་པོའི་ང་རྒྱལ་ཅན་མ་ཡིན་ཏེ། གཉེན་པོའི་ང་རྒྱལ་ཅན་ནི་
མི་མཐུན་ པ་ ཉོན་མོངས་པའི་དགྲའི་དབང་ དུ་མི་འགྲོ་བ་ཡིན་ལ། སེམས་ཅན་དེ་
དག་ ཉོན་མོངས་པའི་ང་རྒྱལ་གྱི་དགྲ་ཡི་དབང་དུ་འགྱུར་བ་ཡིན་པའི་ཕྱིར། ནོ། །ང་
རྒྱལ་གྱི་དགྲས་དབང་དུ་སོང་ན་སྐྱོན་ཅི་ཡོད་སྙམ་ན་ཉོན་མོངས་པའི་ ཕྱོགས་ཀྱི་ང་རྒྱལ་བདུན་
པོ་ དེ་ དག་ ལས་ གང་ ཡང་ རུང་ བ་ ཉིད་ གྱིས་སེམས་ཁེངས་ནས་འཇུག་པ་དག །ངན་
འགྲོར་ང་རྒྱལ་གྱིས་ཁྲིད་པར་བྱེད་ཅིང་། རྒྱ་ལ་མིའི་དངོས་པོ་ཐོབ་པར་གྱུར་པ་
-178-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
དེའི་ ཚེ་ ཡང་ བདེ་བ་ལ་ལོངས་སྤྱོད་པའི་མི་ཡི་དགའ་སྟོན་ མཐོ་རིས་ཀྱི་ཡོན་ཏན་བདུན་སོགས་
ཐམས་ཅད་བཅོམ་པ་ སྟེ་ཉམས་སུ་མི་མྱོང་བ་དང་མཐོ་རིས་ཀྱི་ཡོན་ཏན་བདུན་བརྗོད་པའི་གཏམ་
ལས། ཚེ་ རིང་དེ་བཞིན་ནད་མེད་དང༌། །གཟུགས་དང་སྐལ་བ་བཟང་དང་རིགས། །ནོར་དང་ཤེས་རབ་
དག་དང་བདུན། །ཡོན་ཏན་མདོ་སྡེ་རྣམས་ལས་གསུངས། །ཞེས་པ་ལྟར་རོ། །ཟས་མེད་པ་
གཞན་གྱི་ཟན་ལ་ཟ་བའི་བྲན་དང་ནི་བླ་མ་དམ་པ་ཀོང་སྟོན། ས་བཟང་རྣམས་ནི་སློང་མོ་ལ་
བརྟེན་ནས། གཞན་གྱིས་བྱིན་པའི་ཟན་ཟ་བ་དང་། གཞན་གྱི་དབང་དུ་གྱུར་བའི་བྲན་དང་ཞེས་ཐ་དད་དུ་
འགྲེལ་འདུག་གོ །ངག་ ལུག་ལྟར་ལྐུག་ཅིང་ཡིད་ཕག་ ལྟར་བླུན་པ། བླང་དོར་ལ་མི་མཁས་པའི་གླེན་
པ་ལུག་ལྟར་ལྐུགས་པ་ལག་བརྡ་བྱེད་པ་དང་སྦལ་བ་ལྟར་ མཐོང་ན་ ཡིད་ དུ་ མི་འོང་ པའི་
མདོག་མི་སྡུག་པ་དང་རིད་ ཅིང་ སྟོབས་ཞན་པས། བྱིས་ ཕྲུག་ ལྟར་ལུས་ཉམ་ཆུང་བ་དང་།
ཁྱི་རྒན་ལྟར་དུས་དང་རྣམས་པ་ཐམས་ཅད་དུ་ནི་ཕར་གནོད་པ་མ་བྱས་ཀྱང་གཞན་ གྱིས་ ཚུར་
བརྙས་པར་འགྱུར་རོ། །འཇིག་རྟེན་ན་ གྲགས་ པའི་ རང་གི་ཡོན་ཏན་གྱིས་ཁེངས་པའི་
སྤང་བྱའི་ང་རྒྱལ་ཅན་དེ་ཅིའི་ཕྱིར་སྐབས་འདིར་གཏོགས་པའི་གཉེན་པོའི་ང་རྒྱལ་ཅན་
མ་ཡིན་ཞེ་ན། ང་རྒྱལ་གྱིས་རྒྱུད་ཁེངས་ཤིང་མངོན་མཐོ་དང་ངེས་ལེགས་ཀྱི་ཡོན་ཏན་
གྱི་ལུས་ཟུངས་སྟེ་ལུས་སྟོབས་རྒྱས་པའི་རྒྱུ་དམ་པའི་ཆོས་ཀྱི་ཟས་མི་ཟ་བའི་དཀའ་
ཐུབ་ཅན། དེ་འདྲ་བ་ཡང་བསྔགས་པར་འོས་པའི་གཉེན་པོའི་ང་རྒྱལ་ཅན་གྱི་ནང་དུ་
གཏོགས་ན། སྤང་བྱར་གྱུར་པའི་དམན་པ་ང་རྒྱལ་མེད་པ་དེ་ཅི་འདྲ་ཡིན་པ་
སྨོས་ཤིག་སྟེ་ སྤྲོས་ རྒྱུ་ མེད་ པས་ ང་རྒྱལ་ གྱིས་ཁེངས་ པའི་དཀའ་ཐུབ་ཅན་དེ་ནི་ སྙིང་ རྗེའི་གནས་
སུ་རིག་པར་བྱའོ། །འོ་ན་སྐབས་འདིར་བཤད་པའི་གཉེན་པོའི་ང་རྒྱན་ཅན་གྱི་མཚན་ཉིད་དེ་
ཇི་ལྟ་བུ་ཞིག་ཡིན་ཅེ་ན། གང་ཚུལ་ཁྲིམས་སྲུང་བ་སོགས་ཞིག་ཁམས་གསུམ་གྱི་སྤང་བྱ
ཉོན་མོངས་པའི་ང་རྒྱལ་གྱི་དགྲ་ལས་རྒྱལ་བའི་ཕྱིར་གཉེན་པོ་ནུས་པའི་ང་རྒྱལ་རང་
-179-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུད་ལ་འཆང་བ། དེ་ནི་ བསྔགས་པར་འོས་པའི་ང་རྒྱལ་ཅན་དང༌ སྤང་བྱ་ལས་རྣམ་པར་
རྒྱལ་བ་དང་དཔའ་བོ་ཡང་དེ་ཉིད་དེ། འདི་འདྲའི་གང་ཟག་གང་ཞིག་གིས་ནི་ཉོན་མོངས་
པའི་ང་རྒྱལ་གྱི་དགྲ་ཤིན་ཏུ་བདོ་བ་དེ་ཡང་ངེས་པར་བཅོམ་སྟེ། འགྲོ་བ་རྣམས་
ལ་ཇི་ལྟར་འདོད་པ་བཞིན་དུ་རྒྱལ་བའི་འབྲས་བུ་རྫོགས་པའམ་སྟེར་བར་བྱེད་པ་
ཡིན་ནོ། །ཉོན་མོངས་ པ་ སྐྱེ་བའི་ ཕྱོགས་ བུད་མེད་དང་སྐྱེ་བོ་མི་སྲུན་པ་རྣམས་
ཀྱི་ཁྲོད་ དུ་གནས་ན། གཉེན་པོའི་རྣམ་ པ་ སྟེ་བྱེ་བྲག་སྟོང་ འགྱུར་དུ་ ཡང་ རིག་ པ་ ལ་
བསྲན་གཟུགས་ཏེ། དཔེར་ན་ཝ་ལ་སོགས་པས་སེང་གེ་ལ་གནོད་པ་མི་ཚུགས་
པ་བཞིན་དུ། ཉོན་མོངས་ པའི་ཚོགས་ཀྱིས་ ཚུར་བདག་ལ་གནོད་པས་མི་ཚུགས་
པར་བྱའོ། །ཉམ་ང་ཆེ་ཐང་སྟེ་འཇིགས་པ་ཆེན་པོ་བྱུང་བར་གྱུར་ཀྱང་། མི་ཡིས་
མིག་ནི་བསྒྲིམས་ཏེ་གཅེས་སྤྲས་ཀྱིས་གནོད་པ་ལས་བསྲུང་བ་ལྟར། དེ་བཞིན་དུ་ཉམ་
ང་སྟེ་ཉོན་མོངས་པ་སྐྱེ་བའི་རྐྱེན་ཆེན་པོ་ཇི་ལྟར་བྱུང་བར་གྱུར་ཀྱང་། སེམས་ཉོན་
མོངས་པའི་དབང་དུ་མི་འགྱུར་བ་དེ་ལྟར་བྱའོ། །མདོར་ན་བདག་ནི་གཞན་གྱིས་མེ་
ནང་དུ་བསྲེགས་ཏེ་བསད་པར་གྱུར་ཏམ། བདག་གི་མགོ་བོ་དྲུངས་ནས་བཅད་
དེ་བསད་པར་གྱུར་ཀྱང་སླའི། དུས་དང་རྣམ་པ་ཀུན་ཏུ་ཉོན་མོངས་པའི། དགྲ་བོ་
འདི་ལ་གུས་པས་འདུད་པ་སྟེ་དེའི་དབང་དུ་འགྲོ་བར་མི་བྱའོ། །དེ་བཞིན་དུ་
དུས་དང་གནས་སྐབས་ཐམས་ཅད་དུ། རིགས་ཤིང་འཐད་པ་སྟེ་རྣམ་དཀར་དགེ་བའི་
ལས་བྱང་ཆུབ་སེམས་དཔའི་སྤྱོད་ཚུལ་དང་མཐུན་པ་ལས་ནི་གཞན་ མི་དགེ་བ་དང་ལུང་མ་བསྟན་དུ་
གྱུར་པའི་ལས་གང་ཡང་མི་སྤྱད་དོ། །རྩེད་མོ་ལ་དགའ་བ་བྱིས་པ་ཆུང་ངུ་དག་གཞན་
བསམ་པ་གང་ཡང་མེད་པར་རྩེད་མོའི་བདེ་ བའི་འབྲས་ བུ་ ཙམ་དོན་ དུ་ གཉེར་ བར་
འདོད་པ་ལྟར། བྱང་ཆུབ་སེམས་དཔའ་འདི་ཡི་བྱ་བའི་ལས་གཞན་དོན་དུ་ ཚུལ་
-180-



，
1
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཁྲིམས་དང་ཏིང་ངེ་འཛིན་དང་ཤེས་རབ་ཀྱི་བསླབ་པ་གང་ཡིན་པའི། ལས་དེ་
ཉིད་ལ་ནི་ཐང་ལྷོད་མེད་པར་དགའ་བའི་ཡིད་ཀྱིས་ཞེན་པར་བྱ་སྟེ། ལས་དེས་དུས་
ནམ་དུ་ཡང་མི་ངོམས་པར་དགའ་བར་བྱའོ། །འཇིག་རྟེན་གྱི་སྐྱེ་བོ་ཐམས་ཅད་
ཀྱིས་རང་ཉིད་བདེ་བའི་འབྲས་བུ་ཐོབ་པའི་དོན་དུ་ཚོང་དང་ཞིང་ལས་ལ་སོགས་པའི་ལས་
ལ་འབད་པར་བྱས་ཀྱང་། དེས་འབྲས་བུ་བདེ་བར་ཐོབ་པའི་ཐབས་སུ་འགྱུར་ རམ་མི་
འགྱུར་གཏོལ་མེད་པའམ་ངེས་པ་མེད་ཀྱི། རྒྱལ་སྲས་གང་གི་ལས་ཉིད་ཀྱང་རྒྱལ་སྲས་
དེ་ཡི་རྣམ་པ་ཀུན་ཏུ་བདེ་བའི་རྒྱུར་ཁོ་ནར་འགྱུར་བ་ཡིན་པས། རྒྱལ་སྲས་དེ་སྦྱིན་པ་
ལ་སོགས་པའི་ལས་མི་བྱེད་ན་ཐུགས་ཇི་ལྟར་བདེ་ཐུགས་བདེ་བའི་རྒྱུ་གཞན་
གྱི་དོན་ལ་བརྩོན་པ་ཁོ་ནའོ་ཞེས་པའི་དོན་ནོ། །སྤུ་གྲི་རྣོན་པོའི་སོར་ཆགས་པའི་
སྦྲང་རྩིའི་རོ་ལ་ལྕེས་ལྡག་སྟེ་སྤྱོད་པ་ན་ལྕེ་གཅོད་པ་ལྟ་བུའི་འཁོར་བ་འདིར། ཁེ་ཆུང་
ལ་ཉེས་དམིགས་ཆེ་བའི་འདོད་པའི་ཡོན་ཏན་ལྔ་པོ་རྣམས་ཇི་ཙམ་སྤྱད་ཀྱང་དེ་ཙམ་
ཀྱིས་མི་ངོམས་ན་ རྒྱུ་ ཟས་ ལ་ ངོམས་ པ་ མེད་ པས་ བསོག་ ལུགས་ ལ་ ལྟོས་དང་དེས་ན། །རྣམ་
སྨིན་བདེ་ལ་ངོ་བོ་ཞི་བ་ཡི་བླ་མ་དམ་པ། ས་བཟང་། ཀོང་སྟོན་རྣམས་ནི་རྣམ་སྨིན་དེ་མངོན་མཐོའི
རྒྱུ་ཡིན་པས་བདེ་ལ། ངེས་ལེགས་ཀྱི་རྒྱུ་ཡིན་པས་སྡུག་བསྔལ་ཐམས་ཅད་ཞི་བའི་བསོད་ནམས་དམ་
པའི་ ཆོས་ ཞེས་ གསུངས་ སོ། །ཆེ་ ཐོབ་ ཀྱིས་ ཆེ་ འཚིང་ ཆུང་ ཐོབ་ ཀྱིས་ ཆུང་ འཚིང་ བའི་ བདུད་རྩི་
དང་འདྲ་བའི་བསོད་ནམས་ཀྱིས་ལྟ་ཅི་སྟེ་ངོམས་པར་བྱེད། དེ་ལེགས་བཤད་ལས། རྒྱ་
མཚོ་ཆུ་ཡིས་མི་ངོམས་ཤིང་། །རྒྱལ་པོའི་བང་མཛོད་ནོར་གྱིས་མིན། །འདོད་ཡོན་སྤྱད་པས་མི་ངོམས་ཏེ།།
མཁས་པ་ལེགས་བཤད་ཀྱིས་མི་ངོམས། །ཞེས་སོ། །མཇུག་བསྡུ་བ་ནི་ རྣམ་སྨིན་ནི་བདེ་ལ་ཞི་བ་དེ་
ལྟ་བུས་ལས་བརྩམས་པ་དེ་ཚར་རེ་རེ་མཐར་ཕྱིན་པར་བྱ་བའི་ཕྱིར། སོ་ག་ཉི་མ་
ཕྱེད་ཀྱི་དུས་སུ་ཚ་བས་གདུངས་པ་ཡི། གླང་ཆེན་གང་དག་ཆུ་བསིལ་བས་གང་བའི་
-181-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚོར་ཕྲད་པ་ན་རབ་ཏུ་དགའ་ནས་ཚོམ་ཚོམ་མེད་པར་མཚོར་དེར་འཇུག་པ་ལྟར། བྱང་
ཆུབ་སེམས་དཔའི་སྤྱོད་པའི་ལས་དེ་ལ་ཡང་དགའ་ཞིང་སྤྲོ་བས་འཇུག་ཅིང་མཐར་ཕྱིན་
པར་བྱའོ། །ནད་དང་དགེ་བའི་ ལས་ལ་ཧ་ཅང་འབད་ཆེས་པས་ལུས་ངག་ཡིད་གསུམ་གྱི་ནུས་
པའི་སྟོབས་ཉམས་པ་དང་རྗེས་སུ་འབྲེལ་ན། སླར་ཡང་ལས་དེ་བསྒྲུབ་པར་བྱ་བའི་
དོན་དུ་རེ་ཞིག་འདོར་བར་བྱ། ཐོས་པ་ལ་སོགས་པའི་ཚེ་དགེ་བའི་ལས་སྔ་མ་
དག་ལེགས་པར་ཟིན་ན་སླར་ཡང་ཕྱི་མ་དང་། དེའི་ཕྱི་མ་གཞན་བསྒྲུབ་པར་
འདོད་པས་སྔ་མ་བྱས་ཟིན་པ་དེ་སྤང་བར་བྱ་སྟེ་མ་སྤང་ན་དེ་ལ་དོན་མེད་ཅིང་། ཕྱི་མ་གཞན་
འགྲུབ་པའི་གེགས་སུ་འགྱུར་བའི་ཕྱིར་རོ། །དཔུང་འདིས་གཉེན་པོ་འཇུག་ལྡོག་ཚོད་བཟུང་ནས་སྤང་བྱ་
ལས་རྒྱལ་བར་བྱེད་པས་བརྩོན་འགྲུས་ ཀྱི་མཆོག་ཏུ་འགྱུར་རོ། །དཔེར་ན་གཡུལ་དུ་འཐབ་མོ་བ་
རྙིང་པ་སྟེ་དེ་ལ་ཡང་ཡང་གོམས་པ་དག་དགྲ་དང་ལྷན་ཅིག་ཏུ། གཡུལ་ངོར་སྤྱོད་
དེ་རལ་ཁ་བཀྱེ་བའི་སར་ལྷགས་པ་ན་ཐབས་སྣ་ཚོགས་ཀྱིས་མཚོན་ལ་གཟུར་ནས་རང་ལ་
མཚོན་གྱིས་མི་ཕོག་པར་དགྲ་སྡེ་ཐམས་ཅད་འཇོམས་ནུས་པ་བཞིན་དུ། རང་
ཉིད་ཉོན་མོངས་པའི་མཚོན་ ཆ་རྣོན་ པོ་ འདེབས་ པ་ལས་གཟུར་བར་བྱ་ཞིང་། ཉོན་
མོངས་པའི་དགྲ་བོ་རྣམས་ནི་སླར་ རང་ལ་གནོད་པའི་སྐབས་རྙེད་པར་མི་འགྱུར་བར་
བྱས་ཏེ་འཇེབས་པ་སྟེ་ཞིབ་པར་བཏགས་ ཏེ་ དེས་སླར་ རང་ ལ་ གནོད་ མི་ནུས་ པར་བྱའོ། །
དཔེར་ན་གཡུལ་དུ་རང་བསྲུང་ཞིང་གཞན་འཇོམས་པའི་རལ་གྲི་ས་ལ་ལྟུང་བར་གྱུར་ན།
འཇིགས་སྐྲག་དང་བཅས་པས་མྱུར་དུ་ལེན་པ་ལྟར། དེ་བཞིན་དུ་འདོད་ཆགས་
སོགས་ཉོན་མོངས་པའི་དགྲ་ལས་བྱང་སེམས་རང་རྣམ་པར་རྒྱལ་བའི་དབང་དུ་བྱས་
ཏེ་ བླང་ བྱ་དགེ་བ་སྒྲུབ་ཚུལ་དང་དོར་ བྱ་མི་དགེ་བ་སྤང་ཚུལ་གྱི་ གནས་ མི་བརྗེད་པའི་དྲན་
པའི་མཚོན་ཆ་དེ་ཤོར་ ཏེ་ཡོང་བར་གྱུར་ན། ཉོན་མོངས་པའི་དབང་དུ་སོང་ནས་དམྱལ་བའི་
-182-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
འཇིགས་པ་རྣམས་དྲན་པར་བྱས་ནས་མྱུར་དུ་བླང་ངོ༌། །ཉེས་པ་ཕྲ་མོ་ཙམ་བྱུང་ཡང་ཅི་
སྐྱོན་སྙམ་ན་དེས་ཀྱང་གནོད་པར་བྱེད་དེ་དཔེ་ཇི་ལྟར་མདའ་དུག་ཅན་གྱིས་ཕོག་པའི་རྨ་ཆུང་
ངུ་ཞིག་བྱས་ནའང་ཁྲག་ལ་རྟེན་བཅས་ནས་ས་བཟང་གིས། ཁྲག་ལ་རྟེན་བྱས་ནས། །ཞེས་
བཅོས་མཛད་དོ། །དུག་ནི་ལུས་ཐམས་ཅད་ལ་ཁྱབ་སྟེ་གནོད་པར་གྱུར་པ། དེ་བཞིན་
དུ་ གལ་ ཏེ་ སེམས་ལ་ཉོན་མོངས་པ་ཆུང་ངུས་གླགས་ནི་རྙེད་པར་གྱུར་ན། ཉེས་པ་ཆུང་ངུ་
དེ་ལ་བརྟེན་ནས་ཉེས་པ་ཆུང་ངུ་ལས་ཆེར་འཕེལ་བས་རིམ་གྱིས་སེམས་ལ་ཁྱབ་ཅིང་གནོད་
པར་ འགྱུར་ བས་ན་ཉོན་མོངས་པ་ཆུང་ངུ་ཙམའང་སྐྱེ་བའི་སྐབས་མེད་པར་བྱའོ། །ཉོན་མོངས་པ་ཆུང་
དུས་ ཀྱང་ གནོད་ པར་ ཆེན་པོ་བྱེད་ པའི་ རྒྱུ་ མཚན་དེ་ལྟར་བས་ན་འཕགས་པ་ ཀ་ཏྱཱ་ནས་ རྒྱལ་ པོ་
དཔའ་སྦྱིན་ལ་བསྟན་པ་ལྟར། དཔེར་ན་ཁུངས་མར་གྱིས་བཀང་བའི་སྣོད་ཁ་ཞིང་ཅན་
ལག་ཏུ་བསྐུ་ལམ་འགྲོད་པར་ལ་འགྲོར་བཅུག་སྟེ། །རྒྱལ་ པོའི་ མི་ རལ་གྲི་ཐོགས་པ་ཞེས་ཀོང་
སྟོན་གྱིས་གསུངས་རལ་གྲི་རྣོན་པོ་ཐོགས་པ་དུ་མས་དྲུང་དུ་བསྡད་དེ། ཅུང་ཟད་ཅིག་
བོ་ན་ད་ལྟ་ཉིད་དུ་མགོ་བོ་ས་ལ་དོར་ཏེ་གསོད་དོ་ཞེས་བསྡིགས་པས་འཆིང་བས་
འཇིགས་ནས་བསྒྲིམས་ཏེ་འགྲོ་པ་ལྟར། བྱང་ཆུབ་སེམས་དཔའི་སྡོམ་པ་ལ་བརྩོན་པའི་བརྟུལ་
ཞུགས་ཅན་གྱིས་དམྱལ་བ་ལ་སོགས་པའི་སྡུག་བསྔལ་གྱིས་འཇིགས་ནས་དེ་
བཞིན་དུ་བསྒྲིམ་པར་བྱའོ། །དེ་ལྟར་བསྒྲིམས་དགོས་པ་དེ་བས་ན་སྡར་མའི་པང་དུ་
སྦྲུལ་འོངས་པ་ན། ཇི་ལྟར་བདག་ལ་དུག་གིས་ཟིན་པར་འགྱུར་སྙམ་སྟེ་རིངས་
པས་ཏེ་མྱུར་དུ་ལྡང་བ་ལྟར། དེ་བཞིན་དུ་གཉིད་དང་སྙོམ་ལས་འོངས་ན། གཉེན་
པོ་མི་རྟག་པ་སོགས་ ཀྱིས་བསྐུལ་ཏེ་མྱུར་དུ་དེ་དག་བཟློག་པར་བྱའོ། །གོང་དུ་བཤད་པ་དེ་
ལྟར་ ཉེས་པ་སྤོང་བ་ལ་འབད་པར་བྱས་ཀྱང་ལས་དང་པོ་པར་གྱུར་བས་བདག་ལ་གཞན་དོན་
འགྱུར་བ་སོགས་ཀྱི་དོན་མེད་པ་དང༌། རྒྱུག་ མཆོང་དང༌། མིག་གིས་གཡས་གཡོན་དུ་བལྟ་བ་སོགས་
-183-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉེས་པ་ཅུང་ཟད་རེ་འབྱུང་སྲིད་པས་ཉེས་པ་བྱུང་ན་གང་བྱུང་བ་དེ་རེ་རེ་ཞིང་། འདི་
ལྟ་བུ་བྱེད་པ་མི་རིགས་སོ་ཞེས་བདག་རང་ལ་ རང་གིས་སྨད་པར་བྱས་ནས་ཅི་ནས་ཀྱང་།
བདག་ལ་ཕྱིས་ནི་ཉེས་པ་འདི་མི་འབྱུང་བ། དེ་ལྟར་འབད་པར་བྱ་ཞེས་མུན་
རིང་དུ་བསམ་མོ། །ཇི་ལྟར་ཉོན་མོངས་པ་འཇུག་པ་དེ་ཕྱིར་བཟློག་པའི་གནས་སྐབས་
འདི་དག་ལ། ཇི་ལྟར་ཉེས་པ་དེའི་གཉེན་པོ་དྲན་པ་གོམས་པ་ཉེས་པ་མེད་པ་ཉིད་
དུ་འགྱུར་ཞེས། བླང་དོར་གྱི་གནས་མི་བརྗེད་པའི་དྲན་པ་དེ་གོམས་པའི་རྒྱུ་འདི་ཡིས་ནི་
སྟེ་དྲན་པ་དེ་གོམས་པའི་རྒྱུ་སྡོམ་པ་གནང་བ་སོགས་མཁན་པོ་དང་ བླང་དོར་གྱི་གནས་བསྟན་པ་པོ་
སློབ་དཔོན་དང་ མཁན་སློབ་དེ་ དག་ལས་གཞན་པའི་དགེ་སློང་དང་དགེ་ཚུལ་སོགས་གྲོགས་
ཚངས་པ་མཚུངས་པར་སྤྱོད་པ་མདོ་དང་བསྟན་བཅོས་མང་དུ་ཐོས་པ་རྣམས་དང་ཕྲད་
ནས་ཕྱིར་བཅོས་ཏེ་གནས་པའམ། ཡང་ན་མཁན་སློབ་ དེ་དག་ལས་ཐོབ་པའམ་ཐོབ་པའི་ མི་
རིགས་པའི་གཉེན་པོ་རིགས་ཤིང་འཐད་པའི་ལས་ ཞི་གནས་སོགས་བསྒོམ་ཚུལ་གསུངས་པའི་
གདམས་ངག་དང་ དགེ་བ་སྒྲུབ་ཚུལ་དང་སྡིག་པ་སྤོང་ཚུལ་རྗེས་སུ་བསྟན་ བླ་མ་དགེ་འདུན་
བཟང་པོས་སྒོམ་པའི་ལུང་འབོག་པ་ནི་གདམས་ངག་བྱ་བ་དང་བྱ་བ་མ་ཡིན་པ་བསྟན་པ་རྗེས་སུ་བྱ་བ་
ཡིན་པར་གསུངས་སོ། །པ་དང་ལུང་ནོད་པ་ལ་སོགས་པ་དག་ནི་འདོད་ཅིང་འདོད་པ་ནི་སྒྲུབ་
པ་ཡིན་པར་ཐོགས་འགྲེལ་ལས་གསུངས་སོ། །བསྒྲུབ་པར་བྱའོ། །སེམས་ཀྱིས་འདོད་ཅིང་ལུས་
ངག་གིས་བསྒྲུབ་པར་བྱའོ། །ཞེས་ངག་དགའ་ནས་གསུངས་སོ། །ཅི་ནས་ཀྱང་ཐོས་བསམ་བསྒོམ་པ་
སོགས་དགེ་བའི་ལས་ རྣམས་ གང་དང་གང་ སྒྲུབ་པར་བྱེད་པ་ དེ་དང་དེའི་ སྔོན་རོལ་
ནས། ལས་ བརྩོམས་པ་དེ་དག་ཐམས་ཅད་ལ་ནི་བརྩོན་པས་དབང་སྒྱུར་བའི་
མཐུ་ཡོད་པ། དེ་ལྟར་བྱ་བའི་ཆེད་དུ་སྒོ་གསུམ་གྱི་བྱ་ལ་བག་ཡོད་བརྟེན་པའི་ཚུལ་
གྱི་གཏམ་ སྔར་བག་ཡོད་ལེའུ་ནས་བཤད་པ་རྣམས་དྲན་ པར་བྱས་ཏེ། བདག་ ཉིད་གཞན་ གྱི་
-184-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
དོན་ལ་འཇུག་པ་ན་ལྡང་བ་མང་བ་སྟེ་ཤིན་ཏུ་སྤྲོ་བས་འཇུག་པར་བྱའོ། །དེ་ཡང་དཔེ་ཇི་
ལྟར་ཅེ་ན་རླུང་ནི་ ཕར་འགྲོ་བ་དང་། ཚུར་འོང་བས་ ལམ་ གྱི་ཤིང་བལ་གཡོ་བ་
དབང་སྒྱུར་བ། དེ་བཞིན་དུ་སེམས་ཀྱི་སྤྲོ་བས་ལུས་ངག་གི་བྱ་བ་ལ་དབང་
བསྒྱུར་ཏེ་བསྒྲུབས་པས། དེ་ལྟར་ན་ནི་ལས་ཐམས་ཅད་འགྲུབ་པར་འགྱུར་
རོ། །བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། ལེའུ་ འདིས་མི་མཐུན་ཕྱོགས་
ལེ་ལོ་ གསུམ་ རྒྱུ་འབྲས་ དང་ བཅས་ པ་ རང་ རང་ གི་ གཉེན་ པོས་ སྤང་ ཤིང་ མཐུན་ཕྱོགས་ དཔུང་ བཞི་
བསགས་པ་དང་། སྟོབས་གཉིས་སྒྲུབ་པའི་སྒོ་ནས་དགེ་བ་ལ་བརྩོན་འགྲུས་བརྩམ་དགོས་པ་བསྟན་
པ་ཞེས་བྱ་བ་སྟེ་ལེའུ་བདུན་པའོ།། །།
ལེའུ་བརྒྱད་པ་བསམ་གཏན་བསྟན་པ།
གོང་དུ་བསྟན་པ་དེ་ལྟར་མི་མཐུན་པའི་ཕྱོགས་རྩད་ནས་བཏོན་པའི་ཕྱིར་ཐོས་
བསམ་སོགས་ལ་བརྩོན་འགྲུས་ སྤེལ་བ་བསྐྱེད་ དེ་ཞི་གནས་དང་ལྷག་མཐོང་གི་ཡན་ལག་བསྒྲུབས་
ནས་ནི། ཡིད་ནི་རྩེ་གཅིག་ཏུ་ཏིང་ངེ་འཛིན་ལ་མཉམ་པར་བཞག་ནས་ འདོད་
ཆགས་ཀྱི་གཉེན་པོ་མི་སྡུག་པ་དང་ཞེ་སྡང་གི་གཉེན་པོ་བྱམས་སྙིང་རྗེ་བྱང་ཆུབ་ཀྱི་སེམས་སོགས་བསྒོམ་
དགོས་ཏེ། བསླབ་བཏུས་ལས། བཟོད་བྱ་ཐོས་པ་བཅོལ་བར་བྱ། །དེ་ནས་ནགས་སུ་གནས་པར་
བྱ། །མཉམ་པར་བཞག་ལ་བརྩོན་བྱ་ཞིང་། །མི་སྡུག་ལ་སོགས་བསྒོམ་པར་བྱ། །ཞེས་སོ། །རྒྱུད་རྡོ་རྗེ་
གདན་བཞི་ལས། བཅོམ་ལྡན་འདས་ཀྱིས་བཀའ་སྩལ་བ། དང་པོ་རེ་ཞིག་རྣལ་འབྱོར་པས། །བདག་
ཉིད་རང་དགར་བྱེད་པ་ཡི། །རྟ་རྒོད་ལྟ་བུའི་སེམས་དེ་ཉིད། །མཁས་པ་ཡིས་ནི་བསྡོམ་པར་བྱ། །ཡིད་
བསྡོམ་པས་ནི་འགྲུབ་འགྱུར་བས། །དང་པོར་ཡིད་ནི་བསྡོམ་པར་བྱ། །ཞེས་སོ། །གལ་ཏེ་མཉམ་པར་
-185-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞག་ན་སྐྱོན་ཅི་ཡོད་ན་བརྩོན་འགྲུས་དང་ལྡན་པར་གྱུར་ཀྱང་སེམས་ནི་མཉམ་པར་
མ་བཞག་པ་ ཕྱི་རོལ་དུ་ཡུལ་ལ་རྣམ་པར་གཡེངས་པའི་མི་དེ་ནི་ བརྩོན་ཡང་ཡུལ་ཡིད་འོང་
ལ་འདོད་ཆགས་དང་ཡིད་དུ་མི་འོང་པ་ལ་ཞེ་སྡང་ལ་སོགས་པ་སྐྱེ་བས་དེས་ན། སྲིན་པོ་ལྟ་བུའི་
ཉོན་མོངས་པ་རྣམས་ཀྱི་མཆེ་བའི་ཕྲག་སྟེ་ ཕྲུག་ཞེས་པ་ནི་བརྡ་རྙིང་སྟེ་བར་ཡིན་ནོ། །ཕྲག་
དོགས་ཞེས་པའང་བར་དོགས་པ་ཡིན་པའི་ཕྱིར་རོ། །དབུས་ན་ཟས་བཞིན་དུ་གནས་ ཏེ་ངེས་པར་
མཇོམས་སོ། །འོ་ན་གཡེང་བ་དེ་གང་གིས་སྤོང་ཞེ་ན་དེ་ལ་རེ་ཞིག་ སྟེ་ཐོག་མ་སེམས་རྩེ་གཅིག་པའི་
ཏིང་ ངེ་ འཛིན་ གྱི་མི་མཐུན་ པའི་ ཕྱོགས་ ཕྱི་རྙེད་སོགས་དང་ནང་སེམས་ཅན་ལ་ཆགས་པའི་
རྣམ་པ་གཡེང་བ་སྤང་བར་འདོད་ནས་དབེན་པར་གཞི་འཆའ་བ་སྟེ་སྡོད་གནས་བཅའ་
བ་ནི་ སྐྱེ་བོ་མང་པོ་དང་འགྲོགས་པ་སྤངས་ཏེ་ལུས་འདི་འཛི་ལས་དབེན་པར་གནས་པ་དང་
སེམས་ ནི་ ཕྱི་རོལ་དུ་ཡུལ་ལ་གཡོ་བའི་རྣམ་པར་རྟོག་པ་ལས་དབེན་པར་གནས་པ་ཡིས།
འདོད་པའི་ཕྱོགས་ས་བཟང་གིས་ ཕྱི་ནང་གི་རྣམ་པར་གཡེང་བ་ཐམས་ཅད་མི་འབྱུང་ངོ༌། །ཞེས་
གསུངས་སོ། །སུ་རྣམ་པར་གཡེང་བ་མི་འབྱུང་ངོ་། །ཉོན་མོངས་པ་སྤོང་བ་ལ་རྣམ་གཡེང་སྤོང་
དགོས་ཤིང་དེ་སྤོང་བ་ལ་དབེན་པར་བརྟེན་དགོས་པ་དེ་བས་ན་ལུས་མི་དབེན་པའི་རྒྱུ་གཉེན་བཤེས་
དང་འགྲོགས་པ་སོགས་ནང་སེམས་ཅན་གྱི་འཇིག་རྟེན་ དང་ལ་སོགས་རྙེད་བཀུར་པས་
འཇིག་རྟེན་གྱི་བྱ་བ་སྙིང་པོ་མེད་པ་རྣམས་ལ་སྤང་བར་བྱ་ཞིང་། སེམས་མི་དབེན་པའི་རྒྱུ་སེམས་
ཀྱི་ འདོད་ པའི་ ཕྱོགས་ ཆོས་བརྒྱད་ཀྱི་ རྣམ་ པར་རྟོག་ པ་ ཐམས་ ཅད་ ཡོངས་
སུ་དོར་བར་བྱའོ། །འཇིག་རྟེན་དང་རྣམ་རྟོག་དེ་གཉིས་མི་སྤོང་བའི་རྒྱུ་གང་ཞེ་ན་དེ་ལ་འཇིག་
རྟེན་མི་སྤོང་བའི་རྒྱུ་ནི་གཉེན་བཤེས་སོགས་སེམས་ཅན་གྱི་འཇིག་རྟེན་ལ་ཆགས་
པའི་ཕྱིར་དང་རྣམ་རྟོག་ མི་ སྤོང་ བའི་ རྒྱུ་རྙེད་པ་དང་བཀུར་སྟི་དང་ ལ་སོགས་པས་ སྙན་
གྲགས་ལ། སྲེད་པའི་དབང་གིས་འཇིག་རྟེན་སེམས་ཅན་དང་རྙེད་བཀུར་མི་སྤངས་ཏེ།
-186-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
ཆགས་སྲེད་གཉིས་འཇིག་རྟེན་མི་སྤོང་བའི་རྒྱུ་ཡིན་པ་དེ་བས་ན་ཐོག་མར་ སེམས་ཅན་ལ་ཆགས་པ་
དང་རྙེད་བཀུར་བ་སྲིད་པ་འདི་དག་ཡོངས་སུ་སྤངས་ལ། མཁས་པས་འོག་ནས་འཆད་
པར་འགྱུར་བ་འདི་ལྟར་སྤྱད་པར་བྱའོ་ཇི་ལྟར་སྤྱད་ཅེ་ན། རྒྱུ་སེམས་བཏང་ན་དགེ་བའི་
ཕྱོགས་འགྲོ་ཞིང་བཞག་ན་གཡོ་བ་མེད་པར་སྡོད་པ་ལ་རང་དབང་ཐོབ་པའི་ཞི་གནས་
རབ་ཏུ་ལྡན་པའི་ཚེ་དེ་དང་ལྷན་ཅིག་པར་འབྲས་བུ་ཇི་ལྟ་བུར་གྱུར་པའི་དེ་ཁོ་ན་
ཉིད་ཡོངས་སུ་ཤེས་པའི་རང་བཞིན་གྱི་ ༡ལྷག་མཐོང་གིས། འཁོར་གྱི་རྩ་བ་ཉོན་
མོངས་པ་རིམ་པ་ལྟར་མགོ་མནན་དང་དྲུང་ནས་འབྱིན་པའི་སྒོ་ནས་རབ་ཏུ་རྣམ་པར་
འཇོམས་པར་ཤེས་པར་བྱས་ནས། ཐོག་མར་ ལྷག་མཐོང་གི་རྒྱུ་ཞི་གནས་བཙལ་༣
བར་བྱ་སྟེ་ཞི་གནས་དེ་ཡང་ནི། སེམས་ཅན་དང་རྙེད་བཀུར་གྱི་འཇིག་རྟེན་
ཀུན་ལ་ཆགས་པ་མེད་པ་ལ་མངོན་པར་དགའ་བས་འགྲུབ་ཀྱི། གཞན་གྱིས་
ནི་མ་ཡིན་ནོ། །ཀོང་སྟོན་གྱིས། འདིས་ལམ་གྱི་ངོ་བོ་དང་བྱེད་ལས་དང་། གོ་རིམ་དང་། རྒྱུ་རྣམས་
རིམ་བཞིན་བསྟན་ཏོ། །ཞེས་གསུངས་སོ། །ཡང་བསླབ་པ་གསུམ་ཡང་བསྟན་ཏེ། ཞི་གནས་ཞེས་པས་
ཏིང་འཛིན་གྱི་བསླབ་པ་བསྟན། ལྷག་མཐོང་ཞེས་ཤེས་རབ་ཀྱི་བསླབ་པ་བསྟན། ཆགས་པ་མེད་པས་
ཚུལ་ཁྲིམས་ཀྱི་བསླབ་པ་བསྟན་པའི་ཕྱིར་རོ། །ཞེས་གསུངས་སོ། །ཞི་ལྷག་གི་ངོ་བོ་ནི་མདོ་དཀོན་མཆོག་
སྤྲིན་ལས། ཞི་གནས་ནི་སེམས་རྩེ་གཅིག་པའོ། །ལྷག་མཐོང་ནི་ཡང་དག་པར་སོ་སོར་རྟོག་པའོ། །ཞེས་
དང༌། མདོ་ སྡེ་རྒྱན་ལས། ཡང་དག་གནས་པ་ལ་བརྟེན་ནས། །སེམས་ལ་སེམས་ནི་འཇོག་ཕྱིར་དང༌།།
ཆོས་རབ་རྣམ་པར་འབྱེད་ པའི་ ཕྱིར། །ཞི་གནས་དང་ནི་ལྷག་མཐོང་ཡིན། །ཞེས་སོ། །ཞི་གནས་དང་
བདག་མེད་རྟོགས་པའི་ལྷག་མཐོང་གཉིས་ཀ་དགོས་པའི་རྒྱུ་མཚན་ནི། ཞི་གནས་ཡོད་ཀྱང་ལྷག་མཐོང་
མེད་ན་ལྟ་བའི་མིག་དང་བྲལ་བས་ཡིན་ལུགས་མཐོང་བར་མི་སྲིད་ལ། བདག་མེད་རྟོགས་པའི་ལྟ་བ་
ཡོད་ཀྱང་ཏིང་ངེ་འཛིན་བརྟན་སོ་སོ་མེད་ན་རྣམ་རྟོག་གི་རླུང་གིས་དཀྲུགས་པས་ཡིན་ལུགས་ཀྱི་དོན་
-187-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསལ་བར་མཐོང་མི་སྲིད་དོ། །དེ་སྐད་དུ། སེམས་མཉམ་པར་གཞག་ པའི་བསམ་གཏན་དང་
ལྡན་ན་གནས་ལུགས་དེ་ཁོ་ན་ཉིད་ཡང་དག་པར་ཇི་ལྟ་བ་བཞིན་དུ། །ཤེས་ཤིང་རྟོགས་པར་
འགྱུར་རོ་ཞེས་ཐུབ་པས་གསུངས། །ཕྱི་རོལ་གྱི་ཡུལ་ལ་གཡོ་ཞིང་གཡེངས་བ་ལས་
བཟློག་པ་ཡིས། །སེམས་ནི་རྩེ་གཅིག་ཏུ་གནས་པའི་ཞི་གནས་ལས་གཡོ་བར་མི་འགྱུར་
རོ། །ཞེས་གསུངས་སོ། །ཆོས་ཐོས་ཀྱང་དེའི་དོན་ལ་བསམ་ནས་སྒྲུབ་དགོས་མ་གཏོགས། ཐོས་
པ་གོ་ཡུལ་དུ་ལྷག །གོ་བ་དཔེ་ཐོག་ཏུ་ལྷག །གདམས་ངག་གཞན་ཁ་ན་ལྷག །རང་སེམས་ཐ་མལ་དུ་
ལྷག་འགྲོ་བ་ཡིན་ནོ། །རང་ཉིད་མི་རྟག་པའི་རང་བཞིན་སུ་ཞིག་བུ་ལ་སོགས་པ་མི་
རྟག་པ་རྣམས་ལ། མང་དག་ཆགས་པར་བྱེད་པ་ཡོད་དེ། ཆགས་པ་དེས་
འཕགས་པའི་འབྲས་བུ་ནི་ཚེ་རབས་སྟོང་ཕྲག་ཏུ། སྡུག་པ་ཡིད་དུ་འོང་བའི་
དངོས་པོ་མཐོང་བ་ལོང་ཡེ་ངེས་པ་ཅན་མི་འགྱུར། སྙིང་དུ་སྡུག་པའི་གྲོགས་དག་མ་
མཐོང་ན་ནི་དགའ་བར་མི་འགྱུར་ཞིང་། ཡིད་ཀྱང་ཏིང་ངེ་འཛིན་ལ་མཉམ་པར་
འཇོག་ ཅིང་གནས་ པར་ མི་ འགྱུར་ ལ་ མི་དགའ་བས་སེམས་འཁྲུགས་པའི་ཕྱིར་རོ། །གལ་ ཏེ་
མཐོང་ཡང་ངོམས་ཤིང་ཚིམས་པར་མི་འགྱུར་བས། སྔར་མ་མཐོང་བའི་དུས་བཞིན་དུ་
སླར་ཡང་ལྷག་པར་སྲིད་པས་གདུང་བར་འགྱུར་རོ། །གཞན་ཡང་ གནས་སྐབས་ལྷ་
མིའི་བདེ་བ་དང༌། མཐར་ཐུག་ངེས་པར་ལེགས་པའི་བདེ་བ་ཐམས་ཅད་ཐོབ་པའི་དོན་ མི་འགྲུབ་ཅིང་
ཉམས་པ་ཐམས་ཅད་ཀྱི་རྒྱུ་སྐྱེས་པ་དང་བུད་མེད་སྡུག་པ་སྟེ་ཡིད་དུ་འོང་བ་དང་ཕྲད་པ་
འདོད་པའི་ཆགས་པ་ཡིན་ནོ་ཞེས་བསྟན་པའི་ཕྱིར་སེམས་ཅན་རྣམས་ལ་ཆགས་པར་
བྱས་ན། དེས་དབང་གིས་ཚུལ་ཁྲིམས་དང་ཐོས་པ་སོགས་ལ་མི་འཇུག་པས་མ་ནོར་བའི་ཡོན་
ཏན་དང་སྐྱོན་མི་མཐོང་བས་ཡང་དག་པའི་དོན་ཉིད་མཐོང་བ་ལ་ཀུན་ནས་སྒྲིབ་
ཅིང་། ས་བཟང་སོགས་འགྲེལ་པ་རྣམས་ལས་ཡང་དགུ་པ་ཆོས་ཀྱི་དབྱིངས་དེ་བཞིན་ཉིད་མངོན་སུམ་
ཟླ་
-188-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
དུ་མཐོང་བ་ལ་ཀུན་ནས་སྒྲིབ་པར་བྱེད་དོ་ཞེས་གསུངས་སོ། །ཟག་བཅས་ཀྱི་དངོས་པོ་ལ་ཆགས་པས་
འཁོར་བའི་སྡུག་བསྔལ་སྐྱོ་བའི་སེམས་དང་ངེས་པར་འབྱུང་བའི་བསམ་པ་འཇིགས་སྐྱོབ་
དང་ལེགས་སྨོན་གྱི་བསམ་པ་ལ་སོགས་པ་རྣམས་ཀྱང་འཇིག་པར་བྱེད། ཐ་མར་ གྲོགས་
དེ་དང་འབྲལ་བའི་མྱ་ངན་གྱིས་ཡིད་གདུང་བར་འགྱུར་རོ། །སྡུག་པ་དེ་ལ་
སེམས་པ་འབའ་ཞིག་གི་ངང་ནས་དུས་འདས་ཏེ་དགེ་བ་མ་འགྲུབ་ནས། ཚེ་ཡི་འདུ་བྱེད་
འདི་སྐད་ཅིག་རེ་རེ་བཞིན་ཟད་དེ་དོན་མེད་ཉིད་དུ་འདའ་བར་འགྱུར་ཞིང་དགེ་
བ་སྒྲུབ་པའི་དོན་མེད་པར་ སྡིག་པ་དང་སྡུག་བསྔལ་གྱིས་འདའ་བར་འགྱུར་རོ་ཞེས་ས་བཟང་གིས་
གསུངས་སོ། །རྟག་པ་མེད་ཅིང་ངེས་པར་འཇིག་པའི་མཛའ་བཤེས་རྣམས་ལ་ཆགས་པ་ཉིད་
ཀྱིས། རྟག་ཅིང་བརྟན་པའི་གཡུང་དྲུང་སྟེ་ མྱ་ངན་ལས་འདས་པ་ཐོབ་པའི་རྒྱུ་དུས་རིང་པོའི་སྟེ་
སེམས་བསྐྱེད་ནས་ སངས་ རྒྱས་ ཀྱི་བར་ སྦྱིན་ པ་ སོགས་ བསོད་ནམས་དང་ཡེ་ཤེས་ ཀྱི་ཚོགས་སུ་
གྱུར་པའི་ སློབ་དཔོན་དགེ་བའི་ལྷས་གཡུང་དྲུང་ནི་ཐར་བ་སྟེ་དེའི་རྒྱུར་གྱུར་བའི་ཆོས་ཀྱང་འཇིག་པར་
བྱེད་ཅེས་གསུངས་སོ། །ས་བཟང་གིས་ཀྱང་། རྟག་ཅིང་བརྟན་པ་གཡུང་དྲུང་གི་གོ་འཕང་ཐོབ་པར་བྱེད་
པའི་ཆོས་དགེ་བའི་བྱ་བ་ཉིད་ཀྱང་འཇིག་པར་འགྱུར་རོ་ཞེས་གསུངས་སོ། །ཆོས་ཀྱང་འཇིགས་
པར་འགྱུར་རོ། །དེ་ཡང་རྒྱུ་བྱིས་པ་སྟེ། ཐོགས་འགྲེལ་ལས། འདིར་བྱིས་པ་ནི་རྒན་པོ་དང་
འཕགས་པ་དང་། མཁས་པའི་ཟླས་ཕྱེ་བ་གསུམ་ལས། འདི་ཕྱི་མ་གཉིས་ཡིན་ཞིང་། དེ་ལས་ཀྱང་གཙོ་
ཆེར་ཐ་མའོ། །ཞེས་གསུངས་སོ། །སོ་སོའི་སྐྱེ་བོའི་གྲོགས་ རྣམས་ ཀྱི་ངག་ལ་ཉན་ནས་ཁ་བློ་སྤྱོད་
གསུམ་མཐུན་པར་བྱས་ཏེ་དེ་དག་རྣམས་དང་སྐལ་པ་མཉམ་པ་འདྲ་བའམ་མཚུངས་པའམ་མཐུན་
པར་ སྡིག་པ་མི་དགེ་བ་སྤྱོད་པར་བྱས་ན། འབྲས་བུ་ངེས་པར་ངན་འགྲོར་འགྲོ་བར་
འགྱུར་ཏེ། རྒྱུ་འབྲས་འཆོལ་བ་མེད་པས་སོ། །ཚེ་འདིར་ཡང་སྐྱེས་བུ་དམ་པ་རྣམས་སམ། འཕགས་
པ་རྣམས་དང་སྐལ་བ་མི་མཉམ་པར་གཞན་ལོག་པའི་ལམ་དུ་ཁྲིད་པར་བྱེད་ན།
-189-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱིས་པའི་གྲོགས་སྐྱེ་བོ་རྣམས་ལ་བསྟེན་ཏེ་ལྷན་ཅིག་ཏུ་འགྲོགས་པས་ཅི་ཞིག་བྱ་ཚོམ་ལས།
བདག་དང་མཐུན་པར་སྤྱོད་པ་ཡི། །གྲོགས་བཟང་རྙེད་པར་མ་གྱུར་ན། །བྱིས་པ་གྲོགས་སུ་མི་འགྱུར་
བས། །གཅིག་པུས་སྤྱོད་པ་བརྟན་པར་བྱ། །སེམས་ཁྲལ་བསྐྱུངས་སྟེ་གནས་པར་གྱིས། །ཞེས་སོ། །
བྱིས་པ་རྣམས་ནི་བློ་མི་བརྟན་པས་འཕྲལ་དུ་དགོས་པ་ཅུང་ཟད་ལ་བརྟེན་ནས་སྐད་ཅིག་
གཅིག་གིས་མཛའ་ བཤེས་སུ་ འགྱུར་ལ། ཡང་ སེམས་ལ་མི་འཐད་པ་ཙམ་བྱུང་བ་སོགས་
རྒྱུ་མཚན་ཅུང་ཟད་ཙམ་ལ་དམིགས་ནས་ཚུད་དེ་མ་ཐག་ཙམ་གྱིས་ནི་དགྲར་ཡང་
འགྱུར་ཞིང་། དགའ་བའི་གནས་ཐོགས་འགྲེལ་ལས་དགའ་བའི་གནས་དགེ་བ་ལ་སྦྱར་ནའང་ཁྲོ་
བར་བྱེད་པས། ཞེས་གསུངས་སོ། །ཀྱི་ཁྱད་པར་རྙེད་པ་ལ་ཁྲོ་བར་བྱེད་པས། སོ་སོ་ཐ་དད་
འགྲོ་བ་ཡིས། །སོ་སོ་སྐྱེ་བོ་ཞེས་བརྗོད་དོ། །ཞེས་པ་ལྟར་ལས་ཉོན་ཐ་དད་པ་གནས་རིགས་སོ་སོ་ཐ་དད་
དུ་འགྲོ་བས་ན་སོ་སོ་སྐྱེ་བོ་ཞེས་བརྗོད་དོ། །སོ་སོའི་སྐྱེ་བོ་རྣམས་ནི་མགུ་བར་དཀའོ། །
ཟླ་བ་སྒྲོན་མ་ལས། བྱིས་པ་ཇི་ལྟར་ཡུན་རིང་ལེགས་བསྟེན་ཡང་། །དེ་དག་ཕྱིར་ཞིང་མི་འཛའ་འགྲས་འགྱུར་
ཞེས། །བྱིས་པའི་ངོ་བོ་ཉིད་ཀྱི་རྒྱུ་ཤེས་ནས། །མཁས་པ་བྱིས་པ་དག་ལ་བསྟེན་མི་བྱེད། །ཅེས་སོ། །འདི་ནི་
བྱ་བ་ཡིན་ལ། འདི་ནི་བྱ་བ་མ་ཡིན་ནོ་ཞེས་ཁོ་རང་ལ་ཕན་པར་གྱུར་པའི་ངག་
སྨྲས་ན་ཁྲོ་བར་བྱེད་སྟེ་ཏིང་འཛིན་རྒྱལ་པོ་ལས། སོ་སོ་སྐྱེ་བོ་ལ་ནི་མཛའ་བ་མེད། །ཆོས་དང་
མཐུན་པའི་ཚིགས་གིས་སྨྲས་གྱུར་ཀྱང་། ཁྲོ་དང་ཞེ་སྡང་ཡིད་མི་ཆོས་པ་དག །རབ་ཏུ་སྨྲ་སྟེ་འདི་ནི་བྱིས་
པའི་ཆོས། །ཞེས་གསུངས་སོ། །ཅིང་། ཁོ་རང་ལ་ཕན་པའི་མི་ཉན་པར་མ་ཟད་སླར་བདག་ཉིད་
ཀྱང་ཕན་པའི་ལམ་ཐོས་བསམ་དང་སྒྲུབ་པ་ཉམས་ལེན་སོགས་དགེ་བ་ལས་བཟློག་ པར་
བྱེད་ལ། བདག་ཕན་པ་ལས་ཟློག་པ་དེའི་ཚེ་བྱིས་པ་དེ་དག་གི་ངག་ནི་མ་མཉན་ཏེ་དགེ་
བའི་ཆོས་སྒྲུབ་ན། བྱིས་པ་དེ་ཉིད་ཁྲོ་བས་བསྐུལ་ནས་ངན་འགྲོར་འགྲོ་བའི་རྐྱེན་བྱེད་
པར་འགྱུར་རོ། །བྱིས་པའི་ཆོས་གཞན་ཡང་རང་ལས་ཡོན་ཏན་མཐོ་བ་རྣམས་ལ་
-190-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཕྲག་དོག་གི་ སྒོ་ནས་མི་བཟོད་ པ། ཕྲག་དོག་ནི། གཞན་གྱི་ཕུན་ཚོགས་ལ་དམིགས་ནས་རང་གི་
སེམས་ ཁོང་ དོག་པའི་ནང་དུ་མི་ཤོང་བའམ་མི་བཟོད་པའོ། །དང་མཉམ་པ་དག་དང་འགྲན་
སེམས་ ཀྱི་སྒོ་ནས་རྩོད་པ་དང་། དམའ་བ་ལའང་ང་རྒྱལ་ གྱི་སྒོ་བརྙས་པ་དང་ རང་ལ་ཡོན་
ཏན་གྱི་སྒོ་ནས་བསྟོད་ན་ང་རྒྱལ་གྱིས་དྲེགས་པ་དང་། སྐྱོན་གྱི་སྒོ་ནས་མི་སྙན་པ་བརྗོད་
ན་སེམས་འཁྲུགས་ཏེ་ཁོང་ཁྲོ་སྐྱེ་བ་ཡིན་པས། དེ་ལྟར་ན་དུས་ནམ་ཞིག་བྱིས་
པའི་གྲོགས་དང་འགྲོགས་པ་ལས་ཕན་པ་འཐོབ་སྟེ་མི་འཐོབ་བོ། །ཕན་པ་མི་ཐོབ་
པར་མ་ཟད་བྱིས་པ་རྣམས་དང་འགྲོགས་ན་བྱིས་པ་དེ་དག་ལས། བདག་གི་
ཕྱོགས་ལ་བསྟོད་པ་དང་གཞན་གྱི་ཕྱོགས་ལ་སྨད་པ་དང་། འཁོར་བ་ལ་མངོན་
པར་དགའ་བ་སྟེ་དེ་ལ་ཆགས་པའི་གཏམ་ཕྱུག་པོའི་ནོར། བཙན་པོའི་ཐོབ། དཔའ་བོའི་སྟོབས།
མཁས་པའི་ཁ། མཛེས་པའི་གཟུགས་སོགས་ཀྱི་ལོ་རྒྱུས་དང་སྒྲུང་དང་རྒྱལ་རབས་དམག་ཇག་ཚོང་གསུམ་
གྱི་ལོ་རབས་ཕོ་མགོ་མོ་རྐུབ་གནའ་རབས་དང་ད་ཐང་། ཕུ་མདའ་ལུང་ཤོང་ཀྱི་གཏམ་སྣ་ཚོགས་གླིང་བ་
སྟེ། དེའང་ཁ་བདག་མེད་མི་དགེའི་བང་མཛོད། །གཏམ་བྱུང་རྒྱལ་གྱོད་ཀྱི་རྩ་བ། །ཞེས་པ་ལྟར་ཡིན་པས་
དེ་ལ་བརྟེན་ནས་ཆགས་སྡང་གི་རྣམ་རྟོག་སློང་། རང་བཞིན་གྱི་ཁ་འདོན་དགེ་སྦྱོར་བཅགས་པས་ཉེས་པ་
ཆེའོ། །སྨྲ་བ་ལ་སོགས་པ། མི་དགེ་བ་དག་ཅིས་ཀྱང་ངེས་པར་འབྱུང་བ་ཡིན་ཏེ་
བྱང་སེམས་ཐོགས་མེད་ཀྱིས། སྨྲ་བ་མང་པོས་མི་དགེ་བསྐྱེད་བྱེད་ཅིང་། །དེ་ལ་བསྐྱེད་ཀྱང་དོན་མེད་དུས་
འདའ་བས། །རང་དང་གཞན་ལ་ཕན་ངེས་མ་གཏོགས་པ། །སྨྲ་བརྗོད་སྤངས་བ་བརྩོན་འགྲུས་གྲོགས་སུ་
གཅེས། །ཅེས་སོ། །དེ་ལྟར་བདག་དང་གཞན་ཕན་ཚུན་བསྟེན་ཏེ་འགྲོགས་པ་ནི།
མི་དགེ་བའི་རྒྱུ་ཡིན་པས་དེས་ནི་ མི་དགེ་བ་འཕེལ་བའི་རྐྱེན་བྱས་ནས་རང་གཞན་གཉིས་ཀ་རྫ་
མས་རྫ་མ་ལ་རྒྱབ་པ་ལྟར་ཕུང་བར་འགྱུར་བར་ཟད་དོ། །འཕགས་པ་བྱང་ཆུབ་སེམས་དཔའི་
སྡེ་སྣོད་ལས། །འཁོར་བའི་སྒྲོམ་དུ་ཆུད་པ་ཡི། །བྱིས་པ་སོ་སོའི་སྐྱེ་བོ་ཀུན། །སྐྱེ་བས་ཉེ་བར་གཙེས་བ་
-191-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། །ན་དང་རྒ་བས་རབ་ཏུ་གཟིར། །མྱ་ངན་བྱེད་ཅིང་སྨྲེ་སྔགས་འདོན། །འཆི་བའི་དབང་དུ་སོང་བར་
གྱུར། །ཅེས་སོ། །དེས་ཀྱང་བདག་གི་དོན་མ་བྱས་ལ། བདག་གིས་ཇི་ལྟར་བྱས་
ཀྱང་དེ་ཡི་དོན་དུ་མི་འགྱུར་བས། བྱིས་པ་རྣམས་ལས་ཐག་རིང་བྱོལ་བར་ཏེ་
ཐོས་ཏེ་དབེན་པར་སུས་ཀྱང་མི་མཐོང་བར་གནས་པར་བྱའོ། །གལ་ཏེ་རང་ཉིད་དབེན་པར་
གནས་པའི་ཚེ་འགའ་ཞིག་དང་ཕྲད་པར་གྱུར་ན་ཁ་བཟང་ངག་འཇམ་གྱི་སྒོ་ནས་དགའ་
བའི་སྤྱོད་ཚུལ་གྱིས་ ཕ་རོལ་པོ་མགུ་བར་བྱས་ཏེ། ཧ་ ཅང་འདྲིས་ཆེན་ པོ་ཉིད་དུ་
མི་འགྱུར་བར། ཆགས་སྡང་དང་བྲལ་བའི་ སྒོ་ནས་མཛའ་འཁོན་མེད་པས་ཐ་མལ་བ་
ཙམ་དུ་ལེགས་པར་བྱའོ། །གྲོང་དུ་བསོད་སྙོམས་སོགས་ལ་སྤྱོད་པ་ན་དཔེར་ན་བུང་བས་མེ་
ཏོག་ ལ་མི་གནོད་པ་དེ་ལས་སྦྲང་རྩི་བླངས་ཏེ་དེ་ལ་ཆགས་པ་མེད་པར་འགྲོ་བ་
བཞིན། ཆོས་ཀྱི་དོན་དུ་ཆོས་གོས་དང་བསོད་སྙོམས་གདན་ཆ་དང་སྨན་ལ་སོགས་
པ་དེ་ཙམ་ཞིག་བླངས་ནས་ནི། ཀུན་ལ་སྔོན་ཆད་ནམ་ཡང་རང་གིས་མ་མཐོང་
བའི་མི་བཞིན་དུ། ཕན་ཚུན་ཧ་ཀྱང་འདྲིས་པ་མེད་པར་གནས་པར་དབེན་པར་བྱའོ།།
དཔལ་སྤྲུལ་རྡོ་རྗེ་འཆང་གིས། དེ་བས་ན་དམ་པའི་ཆོས་ལ་བློ་ཐག་རང་གི་བཅད་ནས་དབེན་པའི་གནས་
སུ་ཆོས་སྒྲུབ་དུ་གནམ་སྟོང་གི་མགོ་སྔས། ས་སྟོང་གི་བརྟེན་མོ། ཐང་སྟོང་གི་རྒྱལ་པོ། ལུང་སྟོང་གི་སྨོན་
པ་ བྱས་ ན། གོང་ ན་ བསྡིགས་ མོ་ བྱེད་ པའི་ དཔོན་མེད། འོག་ན་ སྡུག་ སྐད་ འདོན་ པའི་ གཡོག་མེད།
གཅིག་པུ་རང་དབང་ཐོབ་པས་བློ་བདེ། བདེ་སྐྱིད་ཆོས་གསུམ་འཛོམ་པ་འདི་བསོད་ནམས་ཆེན་པོ་ཡིན་
ཞེས་གསུངས་སོ། །བདག་ནི་ ཟས་གོས་སོགས་ཀྱི་རྙེད་པ་མང་ ངོ་སྙམས། བ་དང་ གཞན་གྱིས་
བཀུར་སྟི་དང་བཅས་སོ་སྙམས་པ་དང་། བདག་ལ་སྐྱེ་བོ་མང་པོ་དགའོ་ཞེས། ཚེ་
འདིར་དེ་འདྲའི་སྙེམས་པ་སྟེ་ང་རྒྱལ་རྒྱུད་ལ་འཆང་བར་གྱུར་ན་ཀོང་སྤྲུལ་རིན་པོ་ཆེའི་
ཞལ་ནས། རྣམ་པ་ཀུན་ཏུ་གཞན་དག་གིས་བསྟོད་པར་རེ། སྨད་པར་དོགས། གཞན་གྱིས་མ་བཀུར་
-192-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
དོགས། གཞན་དང་མ་མཐུན་དོགས་པའི་ཆོས་དེ་ཇི་ལྟར་བྱས་ཀྱང་ཟླ་བ་དཀར་ཡང་མུན་པའི་བྱེད་ཅིག་
ཡོད་པས་དོན་མེད་ཀྱི་སེམས་ཁྲལ་རྩ་བ་ནས་སྤངས་དགོས། ཞེས་སོགས་གསུངས་སོ། །དེའི་རྣམ་
སྨིན་གྱིས་ཤི་བའི་འོག་ཏུ་སྟེ་ཕྱི་མ་ལ་སྡུག་བསྔལ་གྱི་འཇིགས་པ་སྣ་ཚོགས་པ་སྐྱེའོ། །
འཕགས་པ་ཤཱ་རིའི་བུས། ལྗོན་ཤིང་ལྡིབ་པར་གྱུར་པའི་ཚེ། །ཡལ་ག་ལོ་མས་ཅི་ཞིག་བྱེད། །དེ་བཞིན་
སྐྱེས་བུ་འཆི་བའི་ཚེ། །ཡོངས་སུ་བཟུང་བས་ཅི་ཞིག་བྱེད། །ཅེས་སོ། །དེ་བས་ན་སྡུག་བསྔལ་ལ་
བདེ་བར་འཛིན་ཏེ་རྣམ་པར་རྨོངས་པའི་ཡིད་འདི་རྒྱུའི་དུས་རྙེད་པ་དང་བཀུར་སྟི་ལ་སོགས་
པ༑ གང་དང་གང་ལ་ཆགས་པར་གྱུར་པ། དེ་དང་དེ་ ཐམས་ཅད་ཕྱོགས་ གཅིག་
ཏུ་བསྡོངས་ པའམ་བསྡོམས་ཏེ་ འབྲས་བུ་རྣམ་པར་སྨིན་པའི་དུས་སུ་རྒྱུ་དེའི་སྟོང་འགྱུར་
དུ། འཕེལ་བའི་སྡུག་བསྔལ་ཉིད་དུ་འགྱུར་ཞིང་སྡུག་བསྔལ་མང་པོ་ལྡང་ངོ༌། །
དེའང་། དགོད་བཞིན་ད་ ལྟར་ ལས་བྱས་ན། །ངུ་བཞིན་ཕྱི་མར་མྱོང་བར་འགྱུར། །ཞེས་པ་ལྟར་རོ། །དེ་
བས་ན་བླང་དོར་ལ་མཁས་པ་རྣམས་ཀྱིས་རྙེད་བཀུར་སོགས་གང་ལ་ཡང་ཆགས་པར་
མི་བྱ་སྟེ། ཆགས་ཤིང་ཞེན་པ་ལས་ནི་ མ་འོངས་པ་ན་ དམྱལ་བ་ལ་སོགས་པའི་
འཇིགས་པ་ཐམས་ཅད་སྐྱེ་བའི་ ཕྱིར་ རོ། །རྙེད་པ་དང་བཀུར་སྟི་ལ་སོགས་
པ་འདི་དག་མི་རྟག་པས་རང་བཞིན་ཏེ་ངོ་བོ་ཉིད་གྱིས་གདོན་མི་ཟ་བ་འདོར་བ་ཏེ་ཉམས་
པར་འགྱུར་བས། དེའི་ཚུལ་ལ་བློ་བརྟན་པར་གྱིས་ཏེ་རབ་ཏུ་རྟོགས་ཤིག །གལ་
ཏེ་ཚེ་འདིར་ནོར་རྫས་ཀྱི་རྙེད་པ་དག་ནི་མང་དུ་བྱུང་ཞིང་། ཕྱོགས་ཀུན་ཏུ་གྲགས་
པ་ཆེན་པོ་དང་གཏམ་སྙན་པར་སྨྲ་བ་མང་དུ་བྱུང་བར་གྱུར་ཀྱང་། རྙེད་པ་དང་
བཀུར་སྟི་གྲགས་པའི་ཚོགས་དང་བཅས་ཏེ། དེ་དག་ཐསམ་ཅད་རྫ་མཁན་གྱི་བུམ་
པ་དང་ཐ་ག་པའི་སྣམ་བུ་བཞིན་དུ་ཕྱོགས་གང་དུ་འདོང་ པ་སྟེ་འགྲོ་བའི་གཏོལ་མེད་ པའམ་ཆ་
མེད་དོ། །ཐོགས་འགྲེལ་ལས། རང་འཆི་ཚེ་དེ་དག་རྗེས་སུ་མི་འབྲང་ཞེས་པའི་དོན་ཡིན་གསུངས་སོ།།
-193-



I
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀོང་སྟོན་གྱིས་གར་འགྲོ་ཆ་མེད་པའི་དོན་ཡིན་གསུངས་སོ། །དེ་ཡང་སྤྱིར་བསྟོད་སྨད་ཀྱིས་མཐོ་དམའ་དུ་མི་
འགྱུར་ ཞིང་ གལ་ ཏེ་ གྱུར་ ནའང་། བདག་ལ་མི་ དགའ་ བས་ སྨོད་པར་བྱེད་པ་གཞན་དུ་མ་ཡོད་
ན༑ འགའ་ཞིག་གིས་བསྟོད་པས་བདག་དགའ་བར་གྱུར་པ་ཅི་ཞིག་ཡོད། དེ་
བཞིན་དུ་བདག་ལ་དགའ་བས་བསྟོད་པར་བྱེད་པ་གཞན་མང་པོ་དག་ཀྱང་ཡོད་ན།
འགའ་ཞིག་གིས་སྨད་པས་མི་དགའ་བར་གྱུར་པ་ཅི་ཞིག་ཡོད་དེ་མེད་པས་འཇིག་རྟེན་ཆོས་
བརྒྱད་ཀྱི་བྱ་བ་སྙིང་པོ་མེད་པ་ལ་ཆགས་པ་སྤང་བར་བྱའོ། །དེ་ཡང་སྐྱེ་བོ་ཐམས་ཅད་མགུ་བར་བྱས་ནས་
བདག་ལ་བསྟོད་ཐབས་བསམ་ནའང་མི་འགྲུབ་སྟེ་སེམས་ཅན་རྣམས་ནི་ ལས་སྣ་ཚོགས་བསགས་
པས་ ཡུལ་ སྣ་ ཚོགས་ ལ་མོས་པ་སྣ་ཚོགས་པ་ཡིན་པས། འགའ་ཞིག་ ནི་ ཐུགས་ རྗེ་ དང་
ཐབས་མཁས་མཐར་ཐུག་པ་དང་ལྡན་པ་རྒྱལ་བས་ཀྱང་ནི་མི་མགུ་ན། བདག་འདྲ་ བའི་
ཤེས་རྒྱུད་ངན་པས་མི་མགུ་བ་སྨོས་ཅི་དགོས། དེ་བས་རེ་ཞིག་འཇིག་རྟེན་པ་
རྣམས་དང་འགྲོགས་པའི་བསམ་པ་ དེ་བཏང་སྟེ་དབེན་པ་བསྟེན་པར་བྱའོ། །དེ་ཡང་ཇི་
ལྟར་ མགུ་བ་དཀའ་ཞེ་ན་སེམས་ཅན་རྣམས་ཀྱིས་རྙེད་པ་མེད་པ་དག་ལ་སྨོད་ ཅིང་།
རྙེད་པ་ཅན་རྣམས་ལའང་ལོག་འཚོའི་འཚོ་བའོ་ཞེས་མི་སྙན་པ་བརྗོད་པར་བྱེད་པས།
གང་གིས་ཀྱང་མི་མགུ་བར་ གཅན་གཟན་གཏུམ་པོ་ བཞིན་རང་བཞིན་གྱིས་འགྲོགས་ པར་
དཀའ་བ་དེ་དག་དང་འགྲོད་པའི་དབང་གིས། བདག་ལ་དགའ་བ་ཇི་ལྟར་སྐྱེ་
བར་འགྱུར། བྱིས་པ་དང་མི་འགྲོགས་པའི་རྒྱུ་མཚན་གང་གི་ཕྱིར་ཞེ་ན་བྱིས་པ་རྣམས་རང་
གི་དོན་ལྷག་པར་གྲུབ་པ་ནི། མེད་པར་སེམས་ལ་དགའ་བ་མི་འབྱུང་བས། རང་
གི་འདོད་པའི་དོན་ལའང་མཐའ་མེད་པས་དེས་ན་བྱིས་པ་འགའ་ཡང་ཕན་འདོགས་པའི་
མཛའ་བཤེས་མིན་ཞེས། དེ་བཞིན་གཤེགས་པ་རྣམས་ཀྱིས་གསུངས་ཏེ། དེ་བཞིན་
གཤེགས་པ་ཐམས་ཅད་ཀྱི་ཡུལ་ལ་འཇུག་པ་ལས་ཇི་ལྟར་ ཏེ་དཔེར་ན་སྟག་གཟིགས་དམ་དྲེད་སོགས་
-194-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
གཅན་གཟན་ཁྲོད་ ལ་གནས་ན། །གང་ཟག་དེ་དུས་ནམ་ཡང་ སེམས་དགའ་བར་ ཞིག་
མི་འགྱུར་བ། །དཔེ་དེ་བཞིན་བྱིས་པ་སོ་སོར་སྐྱེ་བོ་བརྟེན་ཅིང་འགྲོགས་པས་ཀྱང་། །
དུས་ནམ་ཡང་དགའ་བར་མི་འགྱུར་རོ། །ཞེས་པ་ལ་སོགས་པ་གསུངས་སོ། །ཏིང་
འཛིན་རྒྱལ་པོ་ལས། བྱིས་པ་ཇི་སྲིད་ཡུན་རིང་ལེགས་བསྟེན་ཀྱང་། །དེ་དག་ཕྱིར་ཞིང་མི་འཛའ་འགྲེས་འགྱུར་
ཞེས། །བྱིས་པའི་ངོ་བོ་ཉིད་ཀྱི་རྒྱུ་ཤེས་ནས། །མཁས་རྣམས་བྱིས་པ་བསྟེན་པར་ཡོང་མི་བྱེད། །ཅེས་སོ།།
བྱིས་པ་རྣམས་ཕན་འདོགས་ཀྱི་བཤེས་མིན་པས་སྤང་དགོས་པ་དེ་ལྟར་ན་སེམས་ཅན་གཞན་གྱི་
དོན་སྒྲུབ་པ་ལ་ལྟོས་པ་མེད་པ་འགྱུར་བས་སེམས་ཅན་གྱི་དོན་སྒྲུབ་པ་ཁས་བླངས་པའི་སེམས་
བསྐྱེད་པའམ་དམ་བཅས་པ་ལས་ཉམས་པར་མི་འགྱུར་རམ་སྙམ་ན། བྱིས་པ་རྣམས་དང་
ལྷན་ཅིག་ཏུ་མ་འགྲོགས་ཀྱང་སེམས་བསྐྱེད་ཉམས་པ་དེ་ནི་མི་འགྱུར་ཏེ། གཞན་སེམས་ཅན་ལ་
ཕན་པའི་ལས་ད་ལྟ་དངོས་སུ་སྒྲུབ་པ་ལ་མཐུའམ་ནུས་པ་མེད་ཀྱང་། །གཞན་ཕན་གྱི་ལས་དེ་
ཡི་བསམ་པ་བྱང་ ཆུབ་ཀྱི་སེམས་རིན་པོ་ཆེ་ དུས་རྟག་ཏུ་བསྒོམ་ པར་ བྱ་ཞིང་། གང་ཟག་གང་
ལ་གཞན་ཕན་གྱི་བསམ་པ་བཟང་པོ་དེ་ཡོད་པའི་གང་ཟག །དེ་ནི་གཞན་དོན་དེ་ལ་དོན་
གྱིས་ཞུགས་པའོ། །ཞེས་པ་བཞིན་ནོ། །ཐོགས་འགྲེལ་ལས། འོ་ན་སྔར་བྱང་སེམས་ཀྱིས་
སེམས་ཅན་གྱི་དོན་འབའ་ཞིག་བྱ་བ་བཤད་པ་དང་འགལ་ལོ་ཞེ་ན་མ་ཡིན་ཏེ་སྔར་ནི་རང་མི་ཉམས་ཤིང་།
གཞན་ལ་ཕན་པའི་དབང་དུ་བྱས་ལ་འདིར་དེ་ལས་བཟློག་པའི་དབང་དུ་བྱས་པ་ཡིན་ལ་དེས་དངོས་སུ་
གཞན་དོན་མི་ནུས་ཀྱང་གཞན་དོན་གྱི་བསམ་པས་དགེ་བ་བྱས་ན་གཞན་དོན་སྤངས་བར་མི་འགྱུར་རོ།།
ཞེས་སོ། །ད་ནི་ཁྱད་པར་ ལྔ་ ལྡན་ ལས་དང༌པོ་གྲོང་ ཀྱི་ཁྱད་པར་ནགས་ཚལ་དབེན་པ་ན་རི་
དྭགས་དང་བྱ་རྣམས་དང་། ཤིང་རྣམས་ཀྱིས་བདག་ལ་མི་སྙན་པ་རྗོད་པར་
མི་བྱེད་པས། དེ་དག་དང་མཐུན་པའི་སྤྱོད་པས་མགུ་བར་བྱ་བའི་དགོས་ཤིང་། མི་མགུ་བའི་དོགས་
པ་ དང་ མེད་ པས་ རང་ བཞིན་ གྱིས་ འགྲོགས་ན་ ཉིན་གཅིག་ དང་ ཚེ་ གཅིག་ འདྲ་ བས་ རབ་ཏུ་
-195-



་
]
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདེ་བའི་གྲོགས་བཟང་པོ་དེ་དག་དང་། དུས་ནམ་ཞིག་ན་ལྷན་ཅིག་ཏུ་བདག་གནས་
པར་འགྱུར་ཞེས་རྒྱལ་སྲས་ཆེན་པོ་ནས་ཐུགས་སྨོན་མཛད་པ་ཡིན་པས་རྗེས་འཇུག་རྣམས་ཀྱིས་ཀྱང་
དེ་ལྟར་བྱའོ་ཞེས་སྨོན་པ་དང་། དབེན་པ་ དེར་གནས་ཀྱི་ཁྱད་པར་ བྲག་རིའི་ཕུག་གམ་སྐྱེ་
བོའི་ཚོགས་དང་བྲལ་བའི་ལྷ་ཁང་སྟོང་པའམ། ལྗོན་ཤིང་གི་དྲུང་དུ་ཇི་ལྟར་འདོད་
པའི་འདུག་གནས་བཅས་ཏེ། ནམ་ཞིག་ སྔར་སྤངས་པའི་ཁྱིམ་གྱི་བྱ་བ་ དང་རྒས་ཁའི་ཀོ་
ཆིས་སོགས་ལ་ཕྱིར་ལེན་པར་མ་འདོད་པས་ན་རྒྱབ་ཏུ་མི་ལྟ་ཞིང་། གང་ལ་ཡང་ ཆགས་
པ་མེད་པ་ འཚོ་བ་བྱ་འཚོ་དང་བྱིས་འཚོའི་སྒོ་ནས་དུས་ནམ་ཞིག་དེ་ ལྟར་ གནས་པར་འགྱུར་
ཞིག་གུ་སྟེ་དེ་ལྟར་གྱུར་ཅིག་སྙམ་དུ་སྨོན་པའོ། །དབེན་གནས་ཀྱི་ཁྱད་པར། གཞན་ཡང་རི་ལ་སོགས་
པ་ས་ཕྱོགས་གཞན་གྱིས་བདག་གིར་བཟུང་པ་མེད་པ། ཆེད་དུ་མ་བྱས་པས་རང་
བཞིན་གྱིས་ནི་ཡངས་ཤིང་རྒྱ་ཆེ་བ་ཡིད་དུ་འོང་བ་རྣམས་སུ། འདུག་པའི་དུས་
གཞན་ལ་རག་མ་ལུས་པས་གཞན་ལ་ལྟོས་པ་མེད་པ་རང་དབང་དུ་ཅི་བདེར་ལོངས་སྤྱོད་
ཆོག་ཅིང་གནས་ དེ་ལ་ཡང་འགྲོ་བའི་དུས་བདག་བཟུང་གིས་ ཆགས་པ་མེད་པར། ནམ་
ཞིག་ན་བདག་ནི་གནས་པར་འགྱུར་སྙམ་དུ་སྨོན་པའོ། །གནས་དེར་ཡོ་བྱེད་ཀྱི་ཁྱད་པར་ས་
ལས་བྱས་པའི་ལྷུང་བཟེད་ལ་སོགས་ཆུ་ཚགས་སོགས་འཕྲལ་གྱི་ཡོ་བྱེད་པ་ཡོ་བྱད་
དམན་པ་ཉི་ཚེ་དང་ ས་བཟང་གིས་རང་གི་བྱ་བ་ཉི་ཚེ་བ་ཙམ་བྱེད་ནུས་པ་དང་ཞེས་གསུངས་སོ།།
ཕྱགས་དར་ཁྲོད་ལས་བྱས་པའི་ཀུན་ལ་མི་མཁོ་བའི་གོས་འཆང་ཞིང་། ལུས་
ལའང་ལྟོས་པ་མེད་པས་ལུས་འདི་ཆོམ་རྐུན་སོགས་ལ་སྦ་བར་མ་བྱས་ཀྱང་། གཞན་
གྱིས་མཐོང་དུ་དོགས་པ་དང་གནོད་པ་ལ་སོགས་པས་འཇིགས་པ་མེད་པའི་ རང་བཞིན་ གྱིས་
གནས་པར་ནམ་ཞིག་ན་འགྱུར་ སྙམ་དུ་སྨོན་པའོ། །རྒྱུ་ལོངས་སྤྱོད་ནི་དགྲ་རྐུན་གྱོད་གསུམ་དང་
ཐུན་མོང་ཡིན་ཏེ། འདུལ་བ་ལས། བྱ་ཡིས་ཤ་ཡི་དུམ་བུ་ཁྱེར་བ་ན། །བྱ་གཞན་ཀུན་ཀྱང་བསྐོར་ཞིར་
-196-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
འབྲང་བ་མཐོང་། །དེ་ལྟར་འདོད་པའི་ཡོན་ཏན་རིག་བྱས་ནས། །བསེ་རུ་ལྟ་བུ་གཅིག་པུར་སྤྱད་པར་བྱ།།
ཞེས་ གསུངས་ པ་ ལྟར། བཙན་པོས་ འཕྲོག་ དམའ་ བས་རྐུ་ གཉེན་ གྱིས་ རེ་ དོགས་ སོགས་ འབྱུང་ངོ༌། །
ཡིད་བྱེད་ཀྱི་ཁྱད་པར་ལུས་ལ་ཞེན་པ་འདོར་བའི་ཕྱིར་དུ་དེ་ཡང་སྐབས་སྐབས་སུ་དུར་ཁྲོད་
དུ་སོང་ནས་གཞན་སྔར་ཤི་བ་དག་གི །རུས་གོང་འཐོར་བ་དག་དང་བདག་གི་
ལུས་ ད་ ལྟ་ གསོན་ པོར་སྣང་བ་འདི་ཡང་ མཐར་ དུར་ ཁྲོད་ ཀྱི་ རུས་ གོང་འདི་ལྟ་བུའི་རང་
བཞིན་ནམ་ངོ་བོ། འདི་ལྟ་བུའི་ཆོས་ཅན་ནམ་ཚུལ་ཅན། རུས་གོང་དེ་ཡང་ལྷུ་ཚིགས་སོ་སོ་
འཐོར་བའི་མཚན་ཉིད་ཅན་འདི་ལྟར་བུ་ལས་མ་འདས་པ་འགྱུར་བའོ་ཞེས། འཇིག་
པའི་ཆོས་ཅན་དག་ཏུ་ནི། ནམ་ཞིག་ན་དེ་གཉིས་མགོ་སྙོམས་བྱེད་པར་འགྱུར་
ཞེས་པའི་བར་དུ་སྨོན་ ནས་ མི་རྟག་པ་ ཡིད་ ལ་ བྱེད་པའོ། །ས་བཟང་གིས། ནམ་ཞིག་མགོ་
སྙམས་པར་བྱེད་ པར་འགྱུར་ཞེས་ མི་རྟག་པར་ རྗེས་སུ་དྲན་པ་དང༌། ཞེས་གསུངས་སོ། །སློབ་དཔོན་
དཔའ་བོས། དུར་ཁྲོད་དུ་ནི་རྒྱུན་དུ་འཆི་ངན་པས། །སྐྱོ་འགྱུར་དེ་ལས་བག་མེད་འགྱུར་མ་ཡིན། །མི་
གཙང་སྣ་ཚོགས་མཚན་མ་རྣམས་མཐོང་ནས། །འདི་ཡི་འདོད་པའི་འདོད་ཆགས་འཕེལ་མི་འགྱུར། །ཞེས་
སོ། །མགོ་སྙམས་ཀྱི་ཚུལ་ཡང་ནམ་ཞིག་གི་ཚེ་ད་ལྟའི་བདག་གི་ལུས་ནི་འདི་ཉིད་ཀྱང་།
དུར་ཁྲོད་ཀྱི་རོར་གྱུར་ཏེ་ལུས་རུལ་བ་གང་གི་དྲི་ཤིན་ཏུ་མི་ཞིམ་པར་ཡིས་གཞན་ལྟ་ཅི་
སྨོས་ཤ་ལ་ ཤིན་ཏུ་དགའ་ཞིང་གཙང་སྦྲ་མེད་ བའི་ཝ་དག་ཀྱང་། དྲུང་དུ་ཉེ་བར་འགྲོ་
བར་མི་འགྱུར་བ། དེ་ལྟ་བུར་ནི་རིང་པོ་མི་ཐོག་པར་གདོན་མི་ཟ་བར་འགྱུར་བ་འོང་
ངོ་སྙམ་དུ་ཡིད་བྱེད་བཞི་ལས་དང་པོ་མི་གཙང་བ་ཡིད་ལ་བྱེད་པའོ། །དོན་ལ་ཤ་རུས་རྣམས་ཐ་དད་པ་
ཡིན་ཡང་འཇིག་རྟེན་ན་ཤ་རུས་རྣམས་ལ་ལུས་ཞེས་གཅིག་ཏུ་འཛིན་ཅིང་བརྗོད་པ་མ་གཏོགས་སོ་
སོར་ཐ་དད་པར་མ་གྲགས་པས་ལུས་འདི་གཅིག་པུ་རུ་བྱུང་བ་མང་། ལྷན་ཅིག་
སྐྱེས་པའི་ཤ་དང་རུས་པ་དག །ཞིག་སྟེ་སོ་སོར་ཐ་དད་དུ་གྱེས་པར་འགྱུར་ན།
-197-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཛའ་བ་གཞན་དག་ སོ་སོར་འབྲལ་བར་ལྟ་ཅི་ཞིག་སྨོས་ཏེ་སྨོས་མ་དགོས་སོ་ཞེས་
མཐར་འབྲལ་བ་ཡིད་ལ་ བྱེད་པ་དང་། མཐར་ མཛའ་བཤེས་རྣམས་དང་སོ་ སོར་ བྲལ་བ་དེ་ལྟར་
ནའང་ ད་ལྟ་གཉན་བདུན་གྱི་སྐྱེ་བོ་རྣམས་ འདི་ནི་བདེ་བའི་རྒྱ་ རང་ལ་ཟས་གོས་སྟེར་བ་
སོགས་བྱེད་པ་ཡིན་པས་མཛའ་བཤེས་དེ་ལ་རྗེས་སུ་ཆགས་པར་རིགས་སོ་སྙམ་ན་དང་
པོ་སྐྱེས་བའི་ཚེ་ནའང་གྲོགས་མེད་པར་རང་ཉིད་གཅིག་པུ་སྐྱེ་བར་འགྱུར་ཞིང་། མཐར་
འཆི་བ་ནའང་དེ་ཉིད་གཅིག་པུ་གྲོགས་མེད་པར་འཆི་སྟེ། བདག་གི་སྐྱེ་འཆིའི་སྡུག་
བསྔལ་གྱི་སྐལ་བ་གཞན་སུས་ཀྱང་མི་ལེན་ན། དགེ་བའི་ཕྱོགས་ཀྱི་གེགས་བྱེད་
པའི་བདུད་སྡིག་ཅན་དང་འདྲ་བའི་མཛའ་བ་དེས་ཅི་ཞིག་བྱ་སྟེ་དགོས་པ་མེད་
དོ་ཞེས་གྲོགས་ཀྱིས་མི་ཕན་པ་ཡིད་ལ་བྱེད་པ་དང༌། རེ་ཞིག་འགྲོགས་པའི་བར་ལའང་དཔེར་ན་
ལམ་རིང་པོ་དག་ཏུ་ནི་ཞུགས་པའི་མགྲོན་པོ་རྣམས། ཇི་ལྟར་གྲོགས་གཞན་དག་
དང་ལྷན་ཅིག་ཏུ་གནས་ཚང་གཡར་ཏེ་ཚོང་ཁང་ལ་སོགས་པའི་གནས་ནི་འཛིན་པར་
བྱེད་པ་ལྟར་དུ། དེ་བཞིན་དུ་ལས་ཀྱི་དབང་གིས་སྲིད་པ་འཁོར་བའི་ལམ་རིང་པོ་
ཉིད་དུ་ཞུགས་པའང་ལས་མཐུན་པར་བསགས་པའི་དབང་གིས་གཉེན་བཤེས་ལ་སོགས་པ། སྐྱེ་
བའི་གནས་རིགས་མཐུན་པ་ནི་ལྷན་ཅིག་ཡོངས་སུ་འཛིན་པ་ན་ས་བཟང་གིས། ཡོངས་སུ་
འཛིན་པ་ཙམ་མོ་ཞེས་མགོན་པོ་དང་འདྲ་བར་རྗེས་སུ་དྲན་པ་དང་། ཞེས་དང་། ཀོང་སྟོན་གྱིས། རིགས་
དྲུག་ཏུ་འཁོར་བ་ཡིན་པས་ན་ཡིད་བརྟན་ཐུབ་པའི་གཏན་གྱི་གྲོགས་མ་ཡིན་ནོ། །ཞེས་གསུངས་སོགས་
རྒྱལ་རིགས་ལྟ་བུ་རིགས་གཅིག་པ་དང་ཕ་གཅིག་པའི་སྤུན་ཟླ་ལྟ་བུ་སྣག་གི་གཉེན་
མཚམས་དང་ སྣ་ ཚ་ སྟེ་ སྲིང་ མོའི་ བུ་ ལ་སོགས་པ་རྣམས་དང་ ཁང་ པ་ གཅིག་ གནས་ ནས་
ལྷན་ཅིག་ཏུ་ ཟ་བ་སོགས་ལོངས་སྤྱོད་དེ། སླར་ཡང་གཉེན་འདུན་གྱི་སྐྱེ་བོ་དེ་ དག་ སྤངས་
ནས་ མཐུན་པའི་གྲོགས་མེད་པར་ རང་གཅིག་པུར་འགྲོ་བས་མཛའ་བཤེས་རྣམས་དང་ཡུན་
-198-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
རིང་དུ་འགྲོགས་པ་མ་ངེས་སྙམ་དུ། གློ་བུར་བའི་མགྲོན་པོ་དང་འདྲ་བར་ཡིད་ལ་བྱེད་པ་དང་། ཐོགས་
མེད་འགྲེལ་པ་ལས། དཔེར་ན་ལམ་དག་ཏུ་ཞུགས་པའི་མགྲོན་པོ་རྣམས་ཇི་ལྟར་གནས་གཅིག་སྤངས་
ཤིང་གཅིག་འཛིན་པ་ལྟར། དེ་བཞིན་དུ་སྲིད་པའི་ལམ་དུ་ཞུགས་པ་རྣམས་ཀྱང་སྐྱེ་བའི་གནས་གཅིག་
སྤངས་ཤིང་གཅིག་ཡོངས་སུ་འཛིན་པས་ལུས་དང་གཉེན་གང་ཡང་བདག་གིར་མ་ངེས་པས་དེ་རྣམས་ལ་
ཆགས་པ་སྤང་བའོ། །ཞེས་གསུངས་སོ། །མཐར་ཤི་བ་ན་འཇིག་རྟེན་ གཉེན་བཤེས་ ཀྱི་སྐྱེ་བོ་
རྣམས་སྡུག་བསྔལ་གྱིས་ ཀུན་ནས་གདུང་ སྟེ་ ངོ་མཆི་ མ་ ཁ་ངུ་འབོད་སེམས་མྱ་ངན་དང་
བཅས་བཞིན་དུ། ཇི་སྲིད་སྐྱེས་བུ་བཞི་ཡིས་ཁྱོགས་སུ་བླངས་ནས་ནི། ཁྱིམ་དེ་
ལས་ལས་དེ་ནི་དུར་ཁྲོད་དུ་མ་གཏེག་པ། དེ་སྲིད་དུ་ནི་ནགས་སུ་སོང་ལ་དགེ་ལ་
བརྩོན་པར་གྱིས་ཞིག་ཅེས་རྗེས་འཇུག་རྣམས་ལ་གདམས་པའོ། །དབེན་གནས་དེར་ བསྔགས་པ་འོས་
པའི་ཡོན་ཏན་གྱི་ཁྱད་པར་ཅི་ལྟ་བུ་ཞིག་ཡོད་ ནགས་ སུ་ སོང་ནའང་ འཆི་མོད་ཅེ་ན། དེ་
ལྟར་ནའང་ གནས་ དེར་ ཆགས་ཡུལ་གྱི་བཤེས་མེད་ཅིང་ཁྲོ་ ཡུལ་ གྱི་འཁོན་པ་ སྟེ་དགྲ་འང་
མེད་པར་བྱས་ནས། རང་གི་ལུས་འདི་ཉིད་གཅིག་པུར་རི་ཁྲོད་དབེན་པར་གནས་ཏེ།
དབེན་པར་སོང་བའི་གང་ཟག་དེས་ཚོང་སོ་ནམ་སོགས་འཇིག་རྟེན་ གྱི་བྱ་བ་རྣམས་བྱེད་ནས་ཉེ་དུ་ལ་
ཟས་གོས་ ཀྱིས་ ཕན་བཏགས་ སྙམ་པ་དང་འབྲེལ་ཆོད་པ་སྟེ་དེ་ལྟ་བུའི་ རེ་ བ་མེད་ པས་ཉེ་དུ་
སོགས་ཀྱིས་སྔ་ཁྱིམ་ནས་སོང་ཕྱིན་ཆད་ཤི་བ་དང་འདྲར་བར་བརྩིས་ནས་རེ་ཐག་བཅད་
ཟིན་ན། ཕྱིས་ཤི་ནའང་དེའི་ཚེ་མྱ་ངན་བྱེད་པ་འགའ་ཡང་མེད་དོ། །བྱ་ དང༌ རི་ དྭགས་
སོགས་རང་གི་དྲུང་ན་འཁོད་པ་སུ་དག་ཀྱང་། མྱ་ངན་དང་སྨྲེ་སྔགས་འདོན་པ་ལྟ་
བུས་བདག་གི་ཡིད་ལ་གནོད་པ་བྱེད་པ་མེད་པས། དབེན་པར་གནས་པའམ་
དབེན་པར་གནས་པའི་གང་ཟག་འདི་ཡིས་སངས་རྒྱས་རྗེས་ སུ་དྲན་པ་དང་ལ་སོགས་
པ་སྟེ་ཆོས་རྗེས་སུ་དྲན་པ་དང་དགེ་འདུན་ རྗེས་སུ་དྲན་པ་དང་། ཚུལ་ཁྲིམས་
-199-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྗེས་སུ་དྲན་པ་དང་། གཏོང་བ་རྗེས་སུ་དྲན་པ་དང་། ལྷ་རྗེས་སུ་དྲན་པ་དང་།
མདོ་སྡེ་ཕ་དུམ་ནང་། ནམ་མཁའ་མཛོད་ཀྱིས་ཞུས་པའི་མདོ་ལས། ལྷ་རྗེས་སུ་དྲན་པ་གང་ཞེ་ན། ལྷའི་
རིས་གཉིས་རྗེས་སུ་དྲན་པར་བྱ་སྟེ་གཉིས་གང་ཞེ་ན། གནས་གཙང་མའི་རིས་ཀྱི་ལྷ་དང་སྐྱེ་བ་གཅིག་
གིས་ཐོགས་པའི་བྱང་ཆུབ་སེམས་དཔའ་དགའ་ལྡན་གྱི་གནས་ངན་འཁོད་པ་རྣམས་སོ། །ཞེས་གསུངས་
སོ། །དེ་ཁོ་ན་ཉིད་སྟོང་ཉིད་ཡིད་ལ་བྱེད་པ་དང་ཐབས་སྙིང་ རྗེས་ཡིད་ལ་བྱེད་པ་ལ་སོགས་
པ་རྣམས་ལ་སུས་ཀྱང་སེམས་གཞན་དུ་གཡེང་བར་འགྱུར་བ་མེད་པས་དགེ་བའི་
ཡིད་བྱེད་ ཀྱི་ངང་ནས་འཆི་འཕོ་བ་འགྱུར་རོ། །མཇུག་བསྡུ་བ་ནི། དབེན་པ་ལ་ཡོན་ཏན་མང་པོ་
ཡོད་པ་དེ་བས་ཤིན་ཏུ་མདངས་དང་ལྡན་པ་ཉམས་དགའ་བའི་ས་བཟང་གིས། ཤིན་ཏུ་
གདངས་གསལ་ཞིང་ཉམས་དགའ་བའི་ཞེས་དང་། ཀོང་སྟོན་གྱིས་མདངས་དགའ་བ་སྟེ། བདེ་བ་བསྐྱེད་
པས་ཉམས་དགའ་བའི་ཞེས་དང༌། ཐོགས་འགྲེལ་ ལས་མདངས་ཏེ་ཉམས་དགའ་བའི་ཞེས་གསུངས་
སོ། །ནགས་ཚལ་བུ་སྨད་སོགས་བསྐྱང་མི་དགོས་པས་ཚེགས་ཆུང་ངུས་འཚོ་བ་མངོན་
པར་མཐོ་བ་དང་ངེས་པར་ལེགས་པའི་ལུས་བདེ་སེམས་སྐྱིད་ཐམས་ཅད་ཀྱི་རྒྱུ་བྱེད་
ཅིང་། སྒོ་གསུམ་གྱི་གཡེང་བ་ཐམས་ཅད་གནས་ཀྱི་དབང་གིས་ཞི་བར་བྱེད་པར་
དེར། བདག་རང་ཉིད་གཅིག་པུ་གྲོགས་མེད་པར་གནས་པར་བྱའོ། །དཔལ་སྤྲུལ་
རིན་པོ་ཆེས། དམ་པའི་ཆོས་ལ་བློ་ཐག་རང་གིས་བཅད་ནས། དབེན་པའི་གནས་སུ་དམ་ཆོས་སྒྲུབ་དུས།
གནམ་སྟོང་གི་མགོ་སྔས། ས་སྟོང་གི་བརྟེན་མོ། ཐང་སྟོང་གི་རྒྱལ་པོ། ལུང་སྟོང་གི་སྨྱོན་པ་བྱས་ཚེ། གོང་
ན་བསྡིགས་མོ་བྱེད་པའི་དཔོན་མེད། འོག་ན་སྡུག་སྐད་འདོན་པའི་གཡོག་མེད། གཅིག་པུ་རང་དབང་
ཡོད་པས་བློ་བདེ། བདེ་སྐྱིད་ཆོས་གསུམ་འགྲུབ་པ་འདི་བསོད་ནམས་ཆེན་པོ་ཡིན་ཞེས་གསུངས་སོ། །
དེའི་ཚེ་བསམ་པ་གཞན་འཇིག་རྟེན་ཆོས་བརྒྱད་འཇིག་རྟེན་ཆོས་བརྒྱད་ནི། བཤེས་སྤྲིངས་
ལས། འཇིག་རྟེན་མཁྱེན་པ་རྙེད་དང་མ་རྙེད་དང་། །བདེ་དང་མི་བདེ་སྙན་དང་མི་སྙན་དང་། །བསྟོད་སྨད་
-200-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཅེས་བགྱི་འཇིག་རྟེན་ཆོས་བརྒྱད་པོ། །བདག་གི་ཡིད་ཡུལ་མིན་པར་མགོ་སྙོམས་མཛོད། །ཅེས་པ་ལྟར་རོ། །
ལྟ་བུ་ནི་ཆ་དང་བཅས་པ་ཀུན་བཏང་སྟེ། བདག་གི་སེམས་དུལ་བའི་ཐབས་ལ་
སེམས་པ་གཅིག་པུ་ཡིས། སེམས་ནི་ཞི་གནས་ཀྱིས་མཉམ་པར་བཞག་པའི་
ཕྱིར་དང་། ལྷག་མཐོང་གིས་ཉོན་མོངས་པ་དུལ་བར་བྱ་བའི་ཕྱིར་དུ་ ཞི་ལྷག་ཟུང་འཇུག་
གི་ལམ་ཟབ་མོ་བསྒོམ་པ་ལ་བརྩོན་པར་བྱའོ། །འཇིག་རྟེན་འདི་དང་འཇིག་རྟེན་
ཕ་རོལ་ཏུའང་། གཟུགས་ལ་སོགས་པ་འདོད་པའི་ཡོན་ཏན་རྣམས་ནི་ཕུང་
ཁྲོལ་སྟེ་ཉེས་པ་སྐྱེད་པའི་གཞི་སྟེ་འདོད་པ་ལ་གདམས་པའི་མདོ་ལས། དགེ་སློང་དག་འདོད་པ་
ལས་སེམས་བཟློག་ཅིག །ལམ་འདི་ནི་འཇིགས་པ་དང་བཅས་པའོ། །ལམ་གོལ་བའོ། །ལམ་ངན་པའོ།།
སྐྱེས་བུ་དམ་པ་མ་ཡིན་པས་བསྟེན་པའོ་ཞེས་དང་། བུ་མོ་ཟླ་མཆོག་གིས་ཞུས་པ་ལས། འདོད་པའི་ཁོལ་
པོ་རྣམས་ནི་གཤེག་ཅིང་གཏུབ། །དུ་བས་བདུག་ཅིང་འཆིང་དང་བརྡེག་པ་དང་། །སྡིག་དང་མགོ་དང་རྐང་པ་
ལག་པ་དང༌། །མིག་དང་སྣ་དང་རྣ་བ་བཅད་ཕྱུང་འགྱུར་ཞེས་སོ། །ཇི་ལྟར་སྐྱེད་ཅེ་ན་ཚེ་འདིར་ ནི་
གཞན་གྱི་བུད་མེད་ལ་སོགས་པ་བསྟེན་པས་གསད་པ་དང་བཅིངས་པ་དང་གཅོད་པ་དང་།
ཕ་རོལ་ཏུ་ནི་དམྱལ་བ་དང་ཡི་དྭགས་ལ་སོགས་པའི་སྡུག་བསྔལ་སྒྲུབ་པ་ཡིན་
པས་འདོད་པ་ལ་འཕྲོ་བའི་རྣམ་རྟོག་སྤང་བར་བྱའོ། །དང་པོ་གཉེན་དུ་སྡེབ་པ་དང་གཞན་གྱི་བུད་མེད་
དགུག་པ་ལ་སོགས་པའི་ཆེད་དུ་ཐོ་ཉ་དང་ཕོ་ཉ་མོ་བླ་མ་དམ་པ་ས་བཟང་། ཀོང་སྟོན། ཐོགས་མེད་
སོགས་ཀྱིས། ཕོ་ཉ་དང་ཕོ་ཉ་མོ་ལ་སྟོན། བདག་དེ་དང་ཕྲད་པར་གྱིས་ཤིག་ཅེས་བུད་མེད་གང་དང་
ཕྲད་པའི་ཕྱིར་དུ་ལན་གྲངས་དུ་མར་གསོལ་བ་བཏབ་ཅིང་ཞེས་གསུངས་སོ། །ལས་བསྐུལ་ཏེ་དེ་
དང་ཕྲད་པའི་སྔོན། བུད་མེད་གང་གི་ཕྱིར་ལན་གྲངས་དུ་མར་གསོལ་བ་
བཏབ་ཅིང་། བུད་མེད་ལ་ཆགས་པ་དེའི་སྟོབས་ཀྱིས་ལས་བསགས་པའི་མི་དགེ་བའི་ལས་ཀྱི་
རྣམ་པར་སྨིན་པའི་འབྲས་བུ་སྡུག་བསྔལ་མྱོང་བའི་ལས་འཇིག་རྟེན་ཕ་རོལ་སྐྱེ་བ་ཕྱི་མ་ལ་
-201-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནོད་པའི་སྡིག་པ་རྣམས་སམ་འཇིག་རྟེན་འདི་ལ་གནོད་པའི་གྲགས་པ་མིན་
པ་ལའང་། བུད་མེད་གང་ཞིག་གི་དོན་དུ་མ་འཛེམས་པར། དེ་བསྟེན་ན་རྒྱལ་
པོས་ཆད་པ་དང་ཁྱི་གཏུམ་པོས་གནོད་པ་གཞན་གྱིས་བརྡེག་པ་དང་མཚན་གཡང་ས་ལྷུང་བ་
དང་རང་ཉིད་གསོད་པ་ལ་སོགས་པའི་ འཇིགས་པ་ ཆེན་པོ་འབྱུང་བ་ལ་ཡང་ མ་མཛེམ་པ་
བདག་ཞུགས་ཤིང་ མདོ་ལས། ཆགས་པས་ཟིལ་གནོན་མ་ཡིས་ནི། །བྱ་དང་མི་བྱ་རྟོག་མི་འགྱུར་
ཞེས་སོ། །བུད་མེད་དེ་ལ་གོས་དང་རྒྱན་དང་ག་བུར་དང་བཟའ་བཏུང་ལ་སོགས་པའི་
བྱུགས་པར་སྤྱད་པས་རང་གི་ནོར་རྫས་ཀྱང་ཡོངས་སུ་ཟད་པར་བྱས་པར་གྱུར་བ་དེ་
འདྲའི་ དཀའ་ ལས་ བྱས་ཏེ། དགོས་ པ་རྣག་ཁྲག་གི་ལུས་གང་ལ་ཡོངས་སུ་འཁྱུད་པས་
ན༑ ཁྱོད་ལ་མཆོག་ཏུ་དགའ་བ་སྐྱེ་བར་འགྱུར་བའི་ལུས་དེ་དག་ཉིད། ལེགས་
པར་བརྟགས་ན་ཚིགས་སུམ་རྒྱ་དྲུག་ཅུ་འབྲེལ་བའི་ཀེང་རུས་ལ་འཁྱུད་པ་ཉིད་ཡིན་གྱི། འདོད་
བྱ་ཡིད་འོང་གི་དངོས་པོ་གཞན་མིན་ན། རང་གི་དབང་དུ་གྱུར་པའི་ཆུང་མ་དང་
ནི་བདག་གིས་ཐོབ་པ་མིན་པའི་མཛའ་ན་མོ་ལྟ་བུ་ལ་ས་བཟང་ཀོང་སྟོན་ཐོགས་མེད་
སོགས་ཀྱི་བུད་མེད་ལ་བསྟན་པའི་བདེ་བ་ནི། རྐྱེན་ལ་རགས་ལས་པས་ན་རང་དབང་ཅན་མིན་ལ།
བདག་ཏུ་གྲུབ་པའང་མིན་པའི་ཟག་བཅས་ཀྱི་བདེ་བ་ལ་ཞེས་གསུངས་སོ། །དང་པོ་རབ་ཏུ་འདོད་
ཅིང་ཕྱིས་ཡོངས་སུ་ཞེན་ནས། དེ་དང་ལྷན་ཅིག་ཏུ་འགྲོགས་ཏེ་འདོད་པ་སྤྱོད་ནས་སྡིག་སྡུག་
གཏམ་གྱིས་དུས་འདའ་བ་བས་ཁྱོད་ཅི་ཡི་ཕྱིར་ན་ ཟག་མེད་ཀྱི་བདེ་བ་དང་ལྡན་པའི་མྱ་ངན་
ལས་འདས་པའི་ལམ་དུ་མི་འགྲོ་འདིས་གཞན་གྱི་དང་། ཕྱི་མ་རྣམས་རང་གི་ཆུང་མ་ལ་ཞེན་
པའི་དབང་དུ་བྱས་པའོ། །ཞེས་འགྲེལ་ཆེན་ལས་གསུངས་སོ། །ཆགས་ལྡན་གང་ཞིག་ས་བཟང་
དང་ཀོང་སྟོན་སོགས་ཀྱིས་ཆགས་ཡུལ་གྱི་བྱེད་བཞིན་གང་ཞིག་ཅེས་གསུངས་སོ། །དང་པོ་བུད་
མེད་དེའི་གདོང་གསལ་པོར་བལྟ་བར་འདོད་པས་ཤིན་ཏུ་ཆགས་པའི་སེམས་ཀྱིས་
-202-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
འབད་དེ་ གདོང་པ་བཏེག་ཅིང་། གོས་དེ་གྱེན་དུ་དྲངས་ཀྱང་ བླ་མ་དམ་པ་ས་བཟང་ཀོང་
སྟོན་ཐོགས་མེད་རྣམས་ཀྱིས། གདོང་པ་བཏེག་ནས་གྱེན་དུ་དྲངས་ཀྱང་དེ་ངོ་ཚ་བའི་དབང་གིས། ཞེས་
གསུངས་སོ། །ཆུང་མ་དེ་ངོ་ཚ་བས་འོག་ཏུ་ལྟ་བར་བྱེད་དེ། དུར་ཁྲོད་དུ་འགྲོ་བའི་
སྔོན་ནི་གཞན་གྱིས་མཐོང་ངམ་མ་མཐོང་ཡང་། གོས་ཏེ་སེང་རས་ཀྱིས་གདོང་
ནི་གཡོགས་པར་གྱུར་རོ་ས་བཟང་སོགས་ཀྱི་འགྲེལ་པར་གོས་ཀྱིས་གདོང་ནི་གཡོགས་པར་གྱུར་
པའི་ཚེ་ནའང་། ཁྱོད་འབད་པས་ལྟ་བ་འདོད་དེ་ཉོན་མོངས་པར་གྱུར་པའི་གདོང་དེ་ནི། ཞེས་གསུངས་
སོ། །ཆགས་ཡུལ་བུད་མེད་གསོན་པོའི་གདོང་དེ་དང་དུར་ཁྲོད་ཀྱི་ཤི་བའི་རོའི་གདོང་གཉིས་
ཆོས་མཚུངས་དང་སྦྱར་ཏེ་ ཤི་བའི་རོའི་བཞིན་རས་མཐོང་ན་ཅི་ཕྱིར་མི་དགའ་ཞེས་བསྟན་པ་ནི་
ཁྱད་པར་མེད་པའི། གང་ལ་བལྟ་བར་འདོད་དེ་ཁྱོད་ཉོན་མོངས་པར་གྱུར་པའི་
གདོང་དེ་ནི། ད་ལྟ་མངོན་སུམ་དུ་གྱུར་པ་བཞིན་གྱི་རས་དག །བྱ་རྒོད་ཀྱིས་
བསལ་བར་བྱས་པ་མཐོང་ནས། ད་ལྟ་ཅི་ཡི་ཕྱིར་སྔར་བཞིན་མི་ཆགས་པ་སྐྲག་སྟེ་བྲོས་
ཤིང་འབྱེར་བར་བྱེད་ཅིང་བྲོས་པར་བྱེད་དེ་བྲོས་པ་མི་རིགས་ལ་རིགས་ན་ནི་སྔར་ཆགས་པས་
ལྟ་བར་འདོད་པའང་མི་རིགས་སོ། །སྐྱེས་པ་གཞན་རྣམས་ཀྱིས་མིག་གིས་ལྟ་ན་ཡང་།
གང་ཞིག་ལོངས་སུ་བསྲུངས་བར་གྱུར་པ། ཇི་སྲིད་བུད་མེད་ཀྱི་ལུས་དེ་ནི་བྱ་
རྒོད་ལ་སོགས་པ་དེས་ཟ་ན། སེར་སྣ་ཅན་ཁྱོད་ཀྱིས་དེ་ཅིས་མི་བསྲུང་སྟེ་བསྲུང་
དགོས་ལ་མི་སྲུང་ན་ནི་སྔར་ཡང་ སེར་སྣས་བསྲུང་བར་མི་རིགས་སོ། །ཤ་ཡི་ཕུང་པོ་བུད་མེད་
གཞོན་ནུའི་ལུས་དེ་ཡང་མཐོང་ཚུལ་གསུམ་སྟེ་འཕགས་པ་མི་སྡུག་པ་སྒོམ་པ་རྣམས་
ཀྱིས་ཀེང་རུས་སུ་མཐོང་བ་དང༌། སྐྱེ་བོ་ཆགས་སྲེད་ཅན་རྣམས་ཀྱི་འདོད་བྱ་
ཡིད་འོང་གི་དངོས་པོར་མཐོང་བ་དང་ཡང་འདི་ཉིད་མཐོང་ནས། བྱ་རྒོད་དང་
གཞན་ཅེ་སྤྱང་ ལ་སོགས་པ་རྣམས་ཀྱིས་ཟས་སུ་མཐོང་ནས་ཟ་བར་བྱེད་ན།
-203-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་གྱི་ཟས་ལ་མེ་ཏོག་གི་མགོ་རྒྱན་དང་། རིན་པོ་ཆེའི་ཕྲེང་བ་དང་ཙནྡན་གྱི་
བྱུག་པ་དང་གསེར་གྱི་རྒྱན་གྱིས་ཅིའི་ཕྱིར་ན་མཆོད་པར་བྱེད་དེ་མི་རིགས་སོ། །དུར་
ཁྲོད་ན་སྒལ་ཚིགས་ལ་སོགས་པའི་རུས་གོང་ཡོད་པ་ཉིད་དུ་མཐོང་ནས་ནི།།
ཤིང་དང་བོང་བ་ལ་སོགས་པ་ལྟར་མི་གཡོ་ཞིང་མི་འགུལ་གནོད་པ་མི་བྱེད་པའི་དུས་
ཡིན་ཡང་དེ་ལ་ཁྱོད་སྐྲག་པ་སྐྱེན། འབྱུང་པོའི་གདོན་གྱིས་བསྐྱོད་པའི་རོ་ལངས་
བཞིན་དུ་རླུང་སེམས་འགའ་ཡིས་ཀྱང་། བསྐྱོད་པར་གྱུར་གནོད་པ་བྱེད་པའི་དུས་ན་
དེ་ལ་ཅིས་མི་འཇིགས་ ཏེ་འཇིགས་པར་རིགས་ཀྱི་ཆགས་པ་མི་རིགས་སོ། །གང་ལ་ གོས་ ལ་
སོགས་པས་གཡོགས་ཀྱང་ལུས་འདི་ལ་ཆགས་པར་བྱེད་ན། དེ་གོས་ལ་སོགས་
པས་མ་གཡོགས་ན་ཅིས་མི་འདོད། མ་གཡོགས་པར་དེ་ལ་དགོས་པ་མེད་ན་
ནི། གཡོགས་པ་ལ་ནི་ཅི་ཡི་ཕྱིར་འཁྱུད་ པར་ བྱེད། བུད་མེད་ཀྱི་ཁ་ཆུ་ལ་དགའོ་ཞེ་ན་
འབྲས་ཆན་ལ་སོགས་པའི་ཟས་ནི་གཅིག་པུ་ཉིད་རྒྱུར་བྱས་པ་ལས་ནི། དེའི་
རྒྱུ་ཅན་གྱི་འབྲས་བུ་བཤང་གཅི་དང་ཁ་ཆུ་བྱུང་བར་གྱུར་ན། དེ་གཉིས་ལས་ དེའི་
བཤང་གཅི་ལ་མི་དགའ་ཞིང་སྐྱུགས་བྲོ་བར་འཛིན་ལ། བུད་མེད་ཀྱི་ཁ་ཆུ་ལ་ནི་སྦྲང་
རྩིའི་བཏུང་བ་བཞིན་དུ་ཆགས་ཅན་ཁྱོད་ཅི་ཡི་ཕྱིར་དགའ་བར་བྱེད། བཤང་ཕྱི་ས་གཅི་ ནི་
གཅིན་ དྲི་ མི་ཞིམ་པ་ ང་ བའི་ རང་ བཞིན་ ཡིན་ པས་ གཤང་གཅི་དེ་ ལས་ ཕྱིར་ ཕྱོགས་
པར་འོས་ཀྱི། རེག་ བྱ་ འཇམ་ པའི་ རང་ བཞིན་ གཞོན་ཤ་དང་ལྡན་པའི་རྐང་ ལག་ སོགས་
ལུས་ཀྱི་ཆ་རྣམས་ནི་དྲི་ང་བ་སོགས་དེ་ལྟར་མ་ཡིན་པས་དེའི་རེག་བྱ་འཇམ་པོ་ལ་དགའ་བ་
ཡིན་ནོ་ཞེ་ན། དེ་ལྟར་ན་ཤིང་བལ་རེག་ན་འཇམ་པ་ཡི། རང་བཞིན་གྱི་སྔས་དང་
མལ་སྟན་དག་ལ་དགའ་བ་མི་བྱེད་པར། དྲི་ང་བའི་རང་བཞིན་ཡིན་བཞིན་དུ་
དྲི་ང་འཛག་པ་མ་ཡིན་ནོ་ཞེས། འདོད་ལྡན་རྣམས་མི་གཙང་བ་ལ་གཙང་བར་
-204-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
འཛིན་པའི་རྨོངས་པ་འབྱུང་ངོ༌། །མཁྲིག་པ་ལ་སྲེད་པས། ས་བཟང་དང་ཀོང་སྟོན་གྱིས། འདོད་
ལྡན་ངན་པ་རྨོངས་པ་རྣམས། ཞེས་པ་ནས། དེ་ལ་ཁྲོ་བ་དག་ཏུ་བྱེད། །ཅེས་པའི་བར་གྱི་ཚིག་བཞི་འདི་
རྒྱ་དཔེ་དང་འགྲེལ་བ་ན་མེད་པས་མ་བཤད་ཀྱང་རུང་ཞིང་འཆད་ནའང་གོ་སླ་བ་ཉིད་དོ། །ཞེས་གསུངས་
སོ། །འདོད་པ་དང་ལྡན་ཞིང་བྱ་བ་ངན་པ་ལ་ཞུགས་པའི་ངང་ཚུལ་འཆང་བའི་རྨོངས་
པ་རྣམས། ཤིང་བལ་རེག་ན་འཇམ་པའི་མལ་སྟན་དག་ལའང་། འདིས་ཉལ་པོ་
བྱ་བར་མི་ནུས་སོ་ཞེས། ཤིང་ལ་དེ་ལ་རྒྱབ་ཀྱིས་ཕྱོགས་ཏེ་ཁྲོ་བ་དག་ཏུ་བྱེད་
དོ། །གཞན་ཡང་ཁྱོད་ལ་འདྲི་སྟེ་མི་གཙང་བ་ལ་ཆགས་སམ་མི་ཆགས། གལ་ཏེ་མི་གཙང་བ་ལ་
ཆགས་པ་མེད་ཅིང་རྣམ་པར་ཐམས་ཅད་དུ་ཞེན་པ་མེད་ཅེ་ན། འོ་ན་མི་གཙང་བའི་
ཁྱད་ པར་ ནང་ གི་རུས་པའི་གཟེབ་ཕན་ཚུན་རྒྱུས་པས་སྦྲེལ་ཞིང་ མ་ འཐོར་ བར་ བྱས་
ལ༑ ཕྱི་ནས་ཤ་ཡི་འདམ་གྱིས་བསྐུས་ཏེ་ཞལ་ ཞལ་བྱས་པའི། གཞན་བུད་མེད་
ཀྱི་ལུས་དེ་ཁྱོད་ཀྱིས་ཅི་ཡི་ཕྱིར་པང་དུ་འཁྱུད་པར་བྱེད། མི་གཙང་བ་ཡིན་པའི་ཕྱིར་
རོ། །འོན་ཏེ་མི་གཙང་བ་ལ་ཆགས་ སོ་ཞེ་ན། ཁྱོད་རང་ཉིད་ཀྱི་ལུས་ལ་མཆིལ་མ་དང་སྣབས་
དང་ཀླད་རྒྱས་དང་བཤང་བ་དང་གཅི་བ་ལ་སོགས་པ་མི་གཙང་བ་མང་དུ་ཡོད་པ།
དེ་ཉིད་ལ་ཁྱོད་ཀྱིས་དུས་གཏན་དུ་ལོངས་སྤྱོད་པས་ དེ་ཉིད་ཀྱིས་ཆོག་མོད། །མི་གཙང་
བའི་རྐྱལ་བ་གཞན་བུད་མེད་ཀྱི་ལུས་དག་ལའང་། མི་གཙང་བ་ལ་བརྐམ་པ་
སྟེ་ཆགས་པས་ཅིའི་ཕྱིར་འདོད་པར་བྱེད་མི་ རིགས་ སོ། ཁྱོད་ཅིས་ཀྱང་ཆགས་ན་བུད་མེད་ཀྱི་
ལུས་ལ་ཆགས་སམ་སེམས་ལ་ཆགས་ཞེས་འདྲིའོ། །བདག་ནི་བུད་མེད་ཀྱི་ལུས་ཀྱི་ཤ་ འཇམ་
ཞིང་མཛེས་པ་འདི་ལ་དགའ་འོ་ཞེས་ བསམ་ནས། དེ་ལ་ ལུས་ཀྱིས་རེག་ པ་དང་ མིག་གིས་
བལྟ་བར་འདོད་ན་ཀོ་འཕགས་པ་དུམ་བུ་ཞེ་གཉིས་པ་ཞེས་པའི་མདོ་ལས། དགེ་སྦྱོང་དག་བག་
ཡོད་པར་གྱིས་ཤིག །བུད་མེད་ལ་བལྟ་བར་མི་བྱའོ། །གལ་ཏེ་འཕྲད་པའི་ཚེ་ནའང་བལྟ་བར་མི་བྱ་བག་
-205-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ལྡན་པར་བགྱིས་ཏེ་གཏམ་སྨྲ་བ་མི་བྱ་སྟེ། གལ་ཏེ་གཏམ་སྨྲ་ཚེ་བསམ་པ་བདག་ནི་དགེ་སྦྱོང་ཡིན་ནོ་
ཞེས་དྲན་པར་བྱའོ། །ཞེས་གསུངས་སོ། །ཤི་བར་གྱུར་ཏེ་སེམས་མེད་པ་ཡི་རང་བཞིན་གྱི།
ཤ་ནི་རེག་པ་དང་ལྟ་བར་རྨོངས་པ་ཁྱོད་ཀོ་རྒྱུ་ཅི་ཞིག་གིས་མི་འདོད་པ་ཡིན་ཏེ་ཤ་ཙམ་
ཡིན་པར་མཚུངས་པས་འདོད་པ་རིགས་སོ། །དེ་ལ་སེམས་མེད་པས་མི་དད་ཅིང་གལ་ཏེ་ སེམས་
ཡོད་པའི་རང་བཞིན་གསོན་པོའི་ལུས་དེ་ལ་རེག་པ་དང་ལྟ་བར་བྱེད་པ་ལ་དགའ་བ་
ཡིན་ནོ་ཞེ་ན། ཁྱོད་ཀྱིས་རེག་པ་དང་ལྟ་བར་འདོད་པའི་སེམས་ གང་ཡིན་པ་དེ་ལ་
ནི། རེག་པ་དང་བལྟ་བར་མི་ནུས་ ཏེ་ རེག་བྱ་མ་ཡིན་ པའི་ ཕྱིར་དང་གཟུགས་མ་ཡིན་པའི་
ཕྱིར་རོ། །ལ། གང་ཞིག་རེག་པ་དང་བལྟ་བར་ནུས་པའི་ལུས་དེ་ནི་སེམས་སམ་ ཤེས་
པ་མིན་པས། ཤ་དང་ སེམས་ གང་ ལ་བརྟགས་ཀྱང་ཆགས་ པའི་དོན་མེད་པར་ལུས་དེ་ ལ་
འཁྱུད་པ་དེས་ཅི་ཞིག་བྱ། མི་གཙང་བའི་རང་བཞིན་ཅན་གཞན་གྱི་ལུས། རེ་
ཞིག་ལྐོག་ཏུ་གྱུར་པ་དེ་མི་གཙང་བར་མི་རྟོགས་ཀྱང་དེ་ལ་ངོ་མཚར་མི་ཚེ་ཡི་དེ་ཁྱོད་
ལས་ལྐོག་ཏུ་གྱུར་པའི་ཕྱིར། རང་ཉིད་ཀྱི་ལུས་འདི་མི་གཙང་བ་ཉིད་ཡིན་པར་མངོན་སུམ་
དུ་གྱུར་ཀྱང་དེར། རྟོགས་པར་མི་འགྱུར་བ་དེ་ནི་ངོ་མཚར་ཆེ་སྟེ་ཤིན་ཏུ་རྨོངས་པའོ། །
བུད་ མེད་ ཀྱི་ལུས་ལ་མི་གཙང་བའི་ཆ་ཡོད་ཀྱང་དེ་ནི་ཁ་དོག་གསལ་བ་དང་དབྱིབས་དང་དྲི་
དང་རེག་བྱ་ཡིད་དུ་འོང་བ་ཡིན་པས་བདག་ནི་དེ་ལ་དགའོ་ཞེ་ན། སྤྲིན་དང་བྲལ་བའི་
ཉི་མའི་འོད་ཟེར་གྱིས་ཕྱེ་བའི། མེ་ཏོག་པདྨ་གཞོན་ནུ་ཁ་དོག་ཤིན་ཏུ་གསལ་
བ་ དག་ ལ་ཆགས་པར་རིགས་མོད་དེ་ལ་ཆགས་པ་སྤངས་ནས་ནི། མི་གཙང་བ་ ལ་ གཙང་
བར་རབ་ཏུ་ཞེན་པའི་སེམས་ཀྱིས་ནི། མི་གཙང་བའི་གཟེབ་སྡེ་སྣོད་དེ་ལ་ཅིའི་
ཕྱིར་དགའ། ས་ཕྱོགས་གང་ཞིག་བཤང་གཅི་ལྟ་བུའི་མི་གཙང་བདག་གིས་
གོས་པར་གྱུར་པ་ལ། གལ་ཏེ་བལྟ་བ་དང་ལུས་ཀྱིས་རེག་པར་མི་འདོད་ན།
-206-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
ཆགས་ ཡུལ་ གྱི་ ལུས་གང་ལས་མི་ གཙང་ བ་དེ་ནི་བྱུང་བར་གྱུར་པ་ཡི། ལུས་མི་ གཙང་ བ་
མང་པོའི་འབྱུངས་དེ་ལ་ཇི་ལྟར་ཁྱོད་ཀྱིས་རེག་པར་འདོད་པ་ཡིན། གལ་ཏེ་བདག་
གཤང་ གཅི་ ལ་སོགས་པའི་མི་གཙང་བ་ལ་ཆགས་པ་དང་ རེག་པར་འདོད་པ་མེད་དོ་ཞེ་ན་
ཀོང་སྟོན་གྱིས། གལ་ཏེ་ས་ཕྱོགས་མི་གཙང་བས་གོས་པའི་ཕྱིར་ཆགས་པས་རེག་པ་འདོད་པ་མེད་དོ་ཞེ་
ན༑ ཞེས་འགྲེལ་འདུག་གོ །འོ་ན་མི་གཙང་བ་མང་པོ་སྐྱེ་བའི་ཞིང་མའི་མངལ་ལས་བྱུང་
བར་གྱུར་ཅིང་། མི་གཙང་བ་དེ་ཡི་ས་བོན་ཕ་མའི་ཁུ་ཁྲག་དང་ཟས་ལ་སོགས་
པ་གང་ལ་ཆགས་པའི་ལུས་འདི་ནི་རྒྱུ་མི་གཙང་བ་ཕ་ཡི་ཁུ་བ། རྐྱེན་མི་གཙང་བ་མའི་ཁྲག །འབྲས་བུ་
མི་གཙང་བ་རྫས་སུམ་ཅུ་རྩ་དྲུག་གིས་གང་བ། འབུ་སྲིན་གྱི་གྲོང་ཁྱེར། རྣག་ཁྲག་གི་རྐྱལ་བ། རུས་པ་
མཐུད་པའི་དུམ་བུ། རྩ་རྒྱུས་འབྲེལ་བའི་དྲ་བ། ཡིད་བརྟན་མི་རུང་བའི་ཆོས་ཅན་དུ་བསྒོམ་པར་བྱའོ།།
ཞེས་རོང་སྟོན་གྱི་ཤེར་ཕྱིན་བསྒོམ་རིམ་ལས་གསུངས་སོ། །དེས་བསྐྱེད་ ཅིང་འཕེལ་བར་བྱས་པ་ཀོང་
སྟོན་གྱིས་ཕ་མའི་ཁུ་ཁྲག་མི་གཙང་བ་དེ་ཡིས་ས་བོན་བྱས་ནས་མས་བཟའ་བཏུང་ཟོས་པའི་མི་གཙང་བ་
ན་དེས་བསྐྱེད་ཅིང་འཕེལ་བར་བྱས་པའི་གཞལ་བར་ཞེས་གསུངས་སོ། །འབྲས་བུ་གཞན་བུད་ མེད་
ཀྱི་ལུས་དེར་ཁྱོད་ཀྱིས་ཅི་ཡི་ཕྱིར་པང་དུ་འཁྱུད་པར་བྱེད། བཤང་བ་ལ་སོགས་
པའི་མི་གཙང་བའི་འདམ་རྫབ་ལས་བྱུང་བའི་མི་གཙང་བའི་སྲིན་བུ། ཆུང་
དུ་ལའང་ཁྱོད་འདོད་པར་མི་བྱེད་ལ། ཤ་ དང༌ པགས་ པ་ སྣབས་ དང༌ མཆི་ མ་ སོགས་མི་
གཙང་བ་མང་པོ་སྟེ་རྫས་སུམ་ཅུ་རྩ་དྲུག་ཚོགས་པའི་རང་བཞིན་གྱི་ལུས། ཕ་མའི་མི་
གཙང་བ་ལས་སྐྱེས་པ་དེ་ལའང་ཅིའི་ཕྱིར་འདོད་པར་བྱེད་དེ་གཉིས་ཀ་མཚུངས་པའི་
ཕྱིར་རོ། །དེ་ལྟ་མོད་ཀྱི་གལ་ཏེ་བདག་ཀྱང་ཆགས་ཡུལ་བུད་མེད་དེའི་ལུས་ལྟར་མི་གཙང་བ་
ཡིན་པས་ཆགས་ལྡན་གྱི་ལུས་མི་གཙང་བ་ཆགས་ཡུལ་གྱི་མི་གཙང་བ་དང་ཕྲད་པ་སྟེ་རེག་
པ་ལ་ཉེས་པ་ཅི་ཡོད་དེ། མཆོད་སྦྱིན་གྱི་ཡུལ་དམན་པ་གནོད་སྦྱིན་ཇི་ལྟ་བར་ མཆོད་རྒྱུའི་
-207-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དངོས་པོ་གཏོར་མ་ལ་ཡང་ མི་གཙང་ཞིང་དམན་པ་བྱེད་ཆོག་པ་དེ་བཞིན་ནོ་ཞེ་ན། མི་གཙང་
བ་མི་གཙང་བ་དང་ཕྲད་པས་ཅི་ཉེས་སྙམ་པ་འདི་ནི་དགོས་པའི་དོན་དང་བྲལ་བ་སྐྱོན་
ནམ་ཤིན་ཏུ་སྨད་པའི་གནས་ཏེ་ཆགས་ལྡན་ཁྱོད་ནི་ཤིན་ཏུ་རྨོངས་པས་རང་ཉིད་མི་གཙང་
བ་ཡིན་པ་ལ། སྨོད་ཅིང་ཡིད་འབྱུང་པ་མི་བྱེད་པར་མ་ཟད་ཀྱི། མི་གཙང་བས་གང་
བའི་རྐྱལ་བ་ཁྱོད་ཉིད་ནི་མི་གཙང་བ་ལ། བརྐམས་པས་གཞན་བུད་མེད་ཀྱི་
ལུས་ལ་ཡང་འདོད་པར་བྱེད་དམ་ཅི། ལུས་མི་གཙང་ བའི་ སྒྲུབ་བྱེད་ གཞན་ བསྟན་ པ་ག་
བུར་དང་ཙནྡན་དང་གུར་གུམ་ལ་སོགས་པ་ཡིད་དུ་འོང་བའི་དངོས་པོ་དང་། འབྲས་
ཆན་དག་གམ་དེའི་རོ་གསལ་བར་བྱེད་པའི་ཚོད་མའང་རུང་སྟེ་རྫས་གཙང་བ་རྣམས།
བུད་མེད་དེའི་ཁར་ལན་ཅིག་བཅུག་སྟེ་སླར་ཕྱིར་ཕྱུང་ནས་བོར་བ་ཡིས། སྐྱུགས་
པ་དང་འབྲེལ་བའི་ས་དེ་ཡང་མི་གཙང་བ་བཙོག་པར་འགྱུར་བ་ཡིན་ན་གང་ལས་མི་
གཙང་བ་དེ་ཉིད་བྱུང་བའི་ལུས་མི་གཙང་བ་ཡིན་པ་ལྟ་ཅི་སྨོས། གལ་ཏེ་ རྒྱུ་དང་ངོ་བོ་དང་འབྲས་བུའི་
སྒོ་ནས་མི་གཙང་བའི་རང་བཞིན་གྱི་ལུས་འདི་འདྲ་བ། མངོན་སུམ་དུ་མཐོང་བར་གྱུར་
ཀྱང་ད་དུང་མི་གཙང་བ་ཡིན་མིན་ཐེ་ཚོམ་ཟ་ན། དུར་ཁྲོད་དག་ཏུ་བོར་བའི་བུད་མེད་
ཀྱི་ལུས། མི་གཙང་གཞན་ལ་ཡང་ཁྱོད་ཀྱིས་བལྟ་བར་གྱིས་ཤིག །དེ་ལྟར་བལྟས་
ཏེ་བརྟགས་པས་ལུས་གང་ལས་པགས་པའི་ཁ་ཕྱེ་སྟེ་བཤུས་བ་ན། ཁྲག་དང་ནང་ཁྲོལ་དང་
ཕྱི་ས་སོགས་མཐོང་ནས་འཇིགས་པ་ཆེན་པོ་སྐྱེ་བར་འགྱུར་བར། ཤེས་ཤིང་དེ་དང་གསོན་
པའི་ལུས་གཉིས་མི་གཙང་བའི་རང་བཞིན་མཚུངས་པར་ཤེས་ཀྱང་ ད་དུང་ཡང་རྒྱུན་མཚན་ཇི་ལྟར་ན་
ལུས་དེ་ཉིད་ལ། འཇིགས་པར་མི་བྱེད་པར་ཕྱིར་ཞིང་སྟེ་སླར་ཡང་ངོམས་པ་མེད་པའི་དགའ་
བ་སྐྱེ་བར་འགྱུར་ཏེ་སྐྱེ་བར་འོས་པ་མ་ཡིན་ནོ། །ནང་མི་གཙང་ཡང་ཕྱི་དྲི་ཕུན་སུམ་
ཚོགས་པ་དང་ལྡན་པའི་ལུས་འདི་ལ་ཆགས་པ་རིགས་སོ་ཞེ་ན། ལུས་ལ་བསྐུས་
-208-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
པའི་དྲི་དེ་ཡང་། ཙནྡན་ལ་སོགས་པའི་ཡིན་གྱི་གཞན་ལུས་ལས་བྱུང་བ་མ་ཡིན་
པས། དངོས་པོ་གཞན་ཙནྡན་ལ་སོགས་པ་ཉིད་གྱི་དྲི་དེ་ཡིས་གཞན་ལུས་མི་གཙང་བ་དྲི་ང་
བ་དག་ལ། ཅི་ཡི་ཕྱིར་ན་འདོད་ཅིང་ཆགས་པར་བྱེད། གལ་ཏེ་དྲི་ལ་ཆགས་
པར་བྱེད་ན་ལུས་འདི་རང་བཞིན་གྱིས་དྲི་ང་བ་སྟེ་དྲི་མི་ཞིམ་པ་ཡིན་པས། འདི་ལ་
མ་ཆགས་ན་ལེགས་པ་མིན་ནམ། འཇིག་རྟེན་པ་གཙང་བའི་དོན་མེད་པ་ལ་སྲེད་
པ་དག །ཇི་སྟེ་ལུས་མི་གཙང་བའི་དངོས་པོ་དེ་ལ་དྲི་ཞིམ་སྐུད་པར་བྱེད། འོན་
ཏེ་དྲི་ཞིམ་པོ་དེ་ནི་ཙནྡན་ལ་སོགས་པའི་དྲི་ཡིན་ཡང་དེ་ཉིད་ལ་ཆགས་སོ་ཞེན། འོ་ན་
ཆགས་ ཡུལ་ གྱི་ལུས་མི་ གཙང་ བ་ལས་འདིར་རུལ་ བའི་ དྲི་ མིན་ པ་ དྲི་ཞིམ་པ་ནི་ཅི་ཞིག་
བྱུང་སྟེ། མི་འབྱུང་བས་དེ་བས་ན་དངོས་པོ་གཞན་ཙནྡན་ ལ་སོགས་ པ་ ཉིད།གྱི་དྲི་ཡིས་
གཞན་དྲི་ང་བའི་ལུས་དག་ལ། རྒྱུ་མཚན་ཅི་ཡི་ཕྱིར་ན་ཆགས་པར་བྱེད། གལ་ཏེ་
ལུས་འདི་གོས་དང་འདྲེག་སྤྱད་དག་ཁྲུས་སོགས་ཀྱིས་བཅོས་པར་མ་བྱས་ན་སྒྲ་དང་སེན་
མོ་ མ་བཅད་པ་ཤིན་ཏུ་རིང་བ་དང་། སོ་སྐྱ་བོ་ སོ་ཤིང་གིས་མ་དྲུད་ཅིང་མ་གྲུས་པས་དྲི་ མར་
བཅས་པ་འདམ་རྫབ་རུལ་བ་ལྟ་བུ་ཉིད་གྱི་དྲིས། བསྒོས་པས་ལུས་ཀྱི་རང་བཞིན་དེ་
ནི། གོས་མེད་པའི་གཅེར་བུ་ཡི་དྭགས་བཞིན་དུ་འཇིགས་པར་བྱེད་པ་ཉིད་
ཡིན་ན། འདི་ཕྱི་གཉིས་ཀར་རང་ལ་གནོད་པའི་དོན་དུ་ རལ་གྲི་སོགས་མཚོན་ཆ་རང་གིས་
བྱི་དོར་བྱེད་པ་བཞིན་དུ། རང་དང་ཆགས་ཡུལ་གྱི་ལུས་དེ་ལ་འབད་པས་ཁྲུས་དང་བྱུག་
པ་ལ་སོགས་པ་དག་གིས་ཅི་ཡི་ཕྱིར་ན་བྱི་དོར་བྱེདདེ་བྱེད་མི་རིགས་སོ། །དེའང་ཁྱིམ་བདག་སར་
ཕག་གི་ཆུང་མ་རང་ལུས་ཆགས་པས་སྦྲུལ་དུ་སྐྱེས་པ་ལྟ་བུའོ། །རང་གཞན་ཐམས་ཅད་ནི་ང་མེད་ལ་ང་
དང་བདག་མེད་ལ་བདག་ཏུ་བཟུང་བའི་དབང་གིས་བདག་ཉིད་ལ་ ཕན་པར་འདོད་ཀྱང་དེའི་ཐབས་
སྒྲུབ་ པ་ ལ་ མི་ཤེས་ཤིང་རྨོངས་པ འི་ དབང་ གི་ རང་ ཉིད་བཟང་ བ་ དང་ བཙན་ ཕྱུག་ སོགས་སྒྲུབ་
ཁ209-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བྱེད་པའི་ཕྱིན་ཅི་ལོག་གི་འབད་པ་ འདོད་པ་དོན་གཉེར་གྱི་བློ་དེ་ཡིས། སྨྱོས་པས་
ས་འདི་ཐམས་ཅད་གྲོག་ཚང་ཁ་ཕྱེས་པ་བཞིན་ཕན་ཚུན་ཀུན་ཏུ་འགྲོ་འདུལ་ཤ་སྟག་གིས་འཁྲུགས་
ཤིང་ཁྱབ་པར་གྱུར་ཏོ་དེ་ནི་ཤིན་ཏུ་སྙིང་རྗེ་བའི་གནས་ཡིན་ནོ་སྙམ་དུ་དགོངས་པའོ། །ཤི་བའི་རོ་
རྣམ་པར་འཐོར་བའི་རུས་གོང་འབའ་ཞིག་སོ་སོ་ན་གནས་པ་མཐོང་ནས་ནི། དུར་
ཁྲོད་དུ་ནི་སློབ་པ་ན་ཉམས་མི་དགའ་ཞིང་མི་སྡུག་ པའི་འདུ་ཤེས་ ཀྱིས་ཡིད་འབྱུང་བར་
གྱུར་ ཏེ་འདུག་གནས་སུ་བྱེད་མི་མོས་པ་ཡིན་ན། དུག་ལྔའི་འདྲེ་དང་། ལས་ཉོན་གྱི་གདོན་ཁོག་ཏུ་
ཞུགས་ནས་རྐྱེན་ངན་གྱི་ རླུང་སེམས་ཀྱིས་གཡོ་བ་ དང་བཅས་པའི་ རོ་ལངས་བརྒྱ་སྟོང་གི་རུས་
གོང་གིས་ཁྱབ་པའི། གྲོང་ཁྱེར་ དག་གི་གནས་ ཀྱང་དུར་ཁྲོད་དང་ འདྲ་ བ་ ཡིན་ གཞན་དུ་
འདི་ལ་ ཁྱོད་དགའ་འམ་ཅི། དེ་ལྟར་གོང་དུ་བཤད་པའི་རིགས་པས་མི་གཙང་ཞིང་སྙིང་པོ་
མེད་བའི་ རང་ བཞིན་ དུ་ གྱུར་ པའི་ ཆགས་ཡུལ་གྱི་ལུས་དེའང་། རིན་ དུ་ ཆེ་བ་གསེར་
དངུལ་དང་རྒྱུ་ནོར་སོགས་ནས་ཆུང་བ་དངོས་རྫས་ཕྲན་བུ་ཡན་ཆོད་ནོར་ མེད་ པར་ནི་ དང་པོ་མི་
རྙེད་དོ། །བར་དུ་རྙེད་ནས་ཀྱང་བུད་མེད་དེ་ཡི་དོན་བསྒྲུབས་པས་བྲེལ་ཏེ་ཤ་ཐང་
ཆད་པ་དང་ཤ་ཐང་ཞེས་པ་ནི། ཤི་ཤི་ཆད་ཆད་ཀྱི་དཀའ་ཚེགས་བྱེད་དགོས་པའི་དོན་ཡིན་པར་ཚ་
ཉག་ཤེས་རབ་ཀྱིས་གསུངས་སོ། །ཕྱི་མ་དམྱལ་བ་དང་ཡི་དྭགས་ལ་སོགས་པའི་སྡུག་
བསྔལ་གྱིས་ཀྱང་གནོད་པར་འགྱུར་རོ། །བྱིས་པའི་དུས་སུ་ནོར་སྤེལ་མི་ནུས་
པས། དར་ལ་བབ་པ་ན་ནོར་སྤེལ་བའི་ངལ་བ་ཁོ་ནས་དུས་འདའ་བ་ལས་ཆུང་
མ་འདིས་ཅི་ཞིག་བདེ། ནོར་སོག་པ་ཡིས་ཚེ་མཐར་གཏུགས་པ་ན། རྒས་ནས་
འདོད་པ་བསྟེན་པའི་ནུས་པ་མེད་པས་དེས་ཅི་ཞིག་བྱ། ཡང་འདོད་ལྡན་ངན་
པ་གཞན་གྱི་ལས་བྱེད་པ་ཁ་ཅིག་ནི། ཉིན་མོའི་མཐར་ཐུག་པའི་རིངས་ལ་
ཕྲག་ཁུར་ཁྱེར་པ་ལ་སོགས་པའི་ལས་ཀྱིས་ཡོངས་སུ་དུབ་སྟེ། མཚན་མོ་ཁྱིམ་དུ་
-210-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
འོངས་ནས་ཐང་ཆད་པའི་ལུས། རོ་དང་འདྲ་བར་གཉིད་ལོག་སྟེ་ཉལ་བར་
བྱེད་དོ། ཁ་ཅིག་ཚོང་ཁེ་དང་ཆོམ་རྐུན་ལ་སོགས་པའི་དོན་དུ་བྱེས་སུ་བགྲོད་ པས་ ཡོངས་སུ་
ངལ་ཏེ་ཉོན་མོངས་པ་དང་། རང་གི་གནས་ལས་རིང་དུ་སོང་བའི་སྡུག་བསྔལ་
ཅན་དག་རང་གི །བུ་སྨད་བུད་སྨད་ཅེས་པ་མ་བུ་ལ་གོ་དགོས་ཞེས་ཚ་ཉག་འབྲེལ་བ་ལས་
གསུངས་སོ། །རྣམས་དང་ཕྲད་པར་འདོད་བཞིན་དུ་བུ་སྨད་རྣམས། ཁྱད་མོ་ཁོར་
བའི་ལོས་ཀྱང་ཚ་ ཉག་འགྲེལ་ བ་ ལས་ ཁྱུད་ འཁོར་ ལོས་ཞེས་པ་ནི་ལོ་གཅིག་སོགས་དུས་ ཀྱང་
མཐོང་བར་མི་འགྱུར་ཞེས་སོ། །འདོད་ལྡན་དེ་དག་གིས་མཐོང་བར་མི་འགྱུར་ན་འདོད་པ་
བསྟེན་པ་ལྟ་ཅི་སྨོས། རོ། །ཡང་གླ་མི་ལ་སོགས་པ་གཅིག་བདག་ལ་ཕན་པའི་ཐབས་སྒྲུབ་
པར་འདོད་ཀྱང་ཕན་ པའི་ ཐབས་ དེ་ལ་རྣམ་པར་རྨོངས་པས། ལོངས་ སྤྱོད་ ཀྱི་ བདེ་བ་
ཐོབ་པ་གང་གི་དོན་ཉིད་དུ་རང་གི་ལུས་རེ་ཞིག་བཙོངས་པ་སྟེ་གཞན་གྱི་ལས་བྱས་ནས་
རང་གི་ཚེ་དོན་མེད་དུ་ཟད་པ་ལ་རྩིས་ གདབ་མེད་པར་བྱས་ནས་ དངུལ་སོགས་ནོར་སྒྲུབ་
པར་བྱེད་ན་ཡང་། ལོངས་སྤྱོད་ལ་བདེ་བ་བདེ་བ་དེ་མ་ཐོབ་པར་དོན་མེད་པའི་ཞིང་
ལས་དང་མེ་འབུད་ཆུ་ལེན་སོགས་ཀྱི། བྱ་བ་བུ་དང་ཆུང་མ་དང་བུ་མོ་ལ་སོགས་པ་གཞན་
གྱི་དགོས་པའི་ལས་བྱེད་པ་ཉིད་ཀྱི་རླུང་གིས་བདས་སོ། །ཀོང་སྟོན་ གྱིས་ བདག་ལ་ཕན་
ཞིང་བདེ་བར་འདོད་པ་དག་གཞན་གྱི་བྲན་བྱས་ནས་ཀྱང་འདོད་པས་རྣམ་པར་རྨོངས་པས་བུ་དང་ཆུང་མ་
ལ་སོགས་པ་གང་གི་དོན་དུ་རང་ཉིད་བཙོངས་པ་ཡང་བདག་གི་བདེ་བ་དེ་མ་ཐོབ་པར་དོན་མེད་པར་
གཞན་གྱི་ལས་ཉམས་སུ་ལེན་པ་ཉིད་ ཀྱི་རླུང་གིས་བདས་ནས། དགེ་བ་བྱེད་པའི་དེ་རང་དབང་མེད་
པའང་སྙིང་རྗེའོ་གསུངས་སོ། །ལ་ལ་ ཞིག་གིས་ནི་རྒྱུ་ཟས་ཀྱི་དོན་དུ་ཆུང་མ་དང་རང་གི་ གཅེས་པའི་
ལུས་ཀྱང་གཞན་གྱི་བྲན་དུ་བཙོངས་ཤིང་། རང་དབང་མེད་པར་རྗེ་བོ་གཞན་གྱིས་
བརྟག་ཏུ་བཀོལ་ཚ་ཉག་གིས་བཀོལ་ཞེས་མ་དགས་པའི་རྐྱེན་གྱིས་མི་ཁོམས་པར་གྱུར་ཏེ། ཞེས་སོ།།
-21 1 -



，
1
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་གྱུར་ཏེ། ཆུང་མ་ དང་ བཅས་ པ་ ལམ་དུ་འགྲོ་ བ་སོགས་ཀྱི་གནས་སྐབས་ན་དེར་ཆུང་མ་
དག་ཀྱང་བུ་བྱུང་བ་ན། རང་ལ་ཁྱིམ་མེད་པས་ཁྱི་ཕག་ལྟར་ཤིང་དྲུང་དང་འབྲོག་
དགོན་པ་དང་རི་བྲག་དང་ཆུ་འགྲམ་ལ་སོགས་པ་གར་བབ་བབ་ཏུ་འབྱུང་བར་འགྱུར་
བས་ཤིན་ཏུ་སྡུག་བསྔལ་བར་འགྱུར་རོ། །གོ་ཏ་མ་སྐམ་མོ་དང་ཨུཏྤལ་ལའི་མདོག་གི་གཏམ་རྒྱུད་
བཞིན་ནོ་ཞེས་ཚ་ཉག་གིས་གསུངས་སོ། །ཡང་དམག་མི་སོགས་འདོད་ཡོན་ལ་ཆགས་པས་བསླུས་
པའི་བྱིས་པ་གླེན་པ་མི་ཤེས་པའི་གཏི་མུག་ཅན་དག །ཡིད་ཀྱིས་སྲོག་འཚོ་བར་འདོད་
ཅིང་འཚོ་བར་བྱའོ་ཞེས་ངག་ཏུ་བརྗོད་ནས་བདག་གསོན་པར་འགྱུར་རམ་མི་
འགྱུར་སྙམ་སྟེ་བླ་མ་དམ་པ་ས་བཟང་ཀོང་སྟོན་སོགས་ཀྱིས་ཡོ་བྱེད་ཀྱིས་འཚོ་བར་འདོད་པས་
བདག་གིས་འཚོ་བ་བསྒྲུབ་པར་བྱའོ་ཞེས་བསམ་ནས། རང་གི་སྲོག་གཏོར་དུ་ཞེས་སོགས་གསུངས་སོ།།
སྲོག་སྟོར་བའི་དོགས་པ་དང་བཅས་བཞིན་གཡུལ་དུ་འཇུག་པ་དང་། ཡང་འདོད་
ལྡན་ལ་ལ་ནི་རྒྱུ་ནོར་ཤོར་བ་དང་འགའ་ཞིག་གིས་ དགྲ་གྱོད་འཁོན་པ་སོགས་ཀྱིས་གནོད་པ་
བྱས་པ་ན་དེ་ལས་ཁེ་ཐོབ་པའི་ཕྱིར་གཞན་ལ་ལ་སྟེ་རྒྱལ་པོ་དང་ བློན་པོ་གཏུམ་པོ་དག་
གི་བྲན་དུ་འགྲོ་བར་བྱེད་དེ་ཉིན་མཚན་དལ་བ་མེད་པའི་སྡུག་བསྔལ་ལ་ལོངས་སྤྱོད་པར་བྱེད་
དོ། ཁེངས་ཕྱིར་ཞེས་པ་དང་། ཁེ་ཕྱིར་ཞེས་པ་མི་འདྲ་བ་འབྱུང་བས། ས་བཟང་གིས། རང་གི་སེམས་
ཁེངས་པ་ཐོབ་པའི་ཕྱིར་རྒྱལ་པོ་གཏུམ་པོའི་བྲན་དུ་འགྲོ་བ་བྱས་ཏེ། ཉིན་མཚན་དུ་དལ་བ་མེད་པའམ།
ཡང་ན་ཡོ་བྱེད་ཀྱི་ཁེ་ཅུང་ཟད་རྙེད་པའི་ཕྱིར་དུ་རྗེ་བོ་གཏུམ་པོའི་དུན་དུ་འགྲོ་བར་བྱེད་པས་སྡུག་བསྔལ་
ལོ་ཞེས་གསུངས་སོ། །ཀོང་སྟོན་གྱིས་ཁེ་ཕྱིར་ཞེས་འབྱུང་བ་ལྟར་བཤད་ན་རྙེད་པ་ཐོབ་པའི་དོན་དུ་ཞེས་
བཤད་པར་བྱའོ། །ཞེས་སོ། །བླ་མ་དམ་པས། སློབ་དཔོན་རྣམ་སྣང་འཚོས་ཁེ་ཞེས་པ་རྙེད་པ་ཐོབ་པའི་
དོན་དུ་བཤད་དོ། །ཞེས་ གསུངས་ སོ། །ཚ་ ཉག་ཤེས་ རབ་ནི་དཀྱུས་ཀྱི་འགྲེལ་ལུགས་ལྟར་རོ། །
དོ། །འདོད་པ་དང་ལྡན་པ་ལ་ལ་གཞན་གྱི་ཆུང་མ་དང་ནོར་འཕྲོགས་པའི་དབང་
-212-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
གིས་རྐང་ ལག་ སྣ་ མིག་ལ་ སོགས་པའི་ལུས་ཀྱང་དུམ་བུ་བཅད། ཁ་ཅིག་རྒྱལ་པོའི་ཆད་
པས་གསལ་ཤིང་གི་རྩེ་ལ་བཙུགས་པ་དང༌། ཁ་ཅིག་གཡུལ་དུ་མདུང་ཐུང་ལ་
སོགས་པ་དག་གིས་བསྣུན་ཅིང་། ཁ་ཅིག་མེ་ནང་དུ་བསྲེགས་པ་དག་ཀྱང་སྣང་
ངོ༌། །དེ་ལྟར་ནང་ སེམས་ལ་ཆགས་ཞེན་སྤངས་ཚུལ་བསྟན་ནས། ཕྱི་ཡོ་བྱེད་ལ་ཆགས་ཞེན་སྤངས་
དགོས་ཚུལ་གདམས་པ་ནི། བདེ་བའི་ཕྱིར་ནོར་སྒྲུབ་པ་དེ་ཡང་སྡུག་བསྔལ་གྱི་རྒྱུར་
བསྟན་པ་ནི་ཐོག་མར་ཁབ་རྩེ་གྲི་རྩེ་ལྟ་བུས་ཀྱང་བསག་དཀའ་བ་མི་སོག་པའི་སྡུག་བསྔལ་
དང་བར་དུ་བསླངས་དཀའ་བ་དང་ཐ་མར་བརླག་པའི་ཚེ་སྡུག་བསྔལ་གྱིས་
གདུངས་པ་ཡིས། ནོར་ནི་ཕུང་ཁྲོལ་ཏེ་སྡུག་བསྔལ་མཐའ་ཡས་པའི་རྒྱུ་ཡིན་
པ་ཤེས་པར་བྱ་སྟེ། འཕགས་པ་ལྷག་པའི་བསམ་པ་བསྐུལ་བའི་མདོ་ལས། ནོར་མང་གིས་ནི་ཅི་
ཞིག་བྱ། །རྒྱ་མཚོ་ལ་ནི་ཀླུ་རྣམས་བཞིན། །གང་དག་ལ་ནི་ཆོག་མེད་པ། །མ་བསྡམས་དེ་དག་དབུལ་པོ་
ཡིན། །རྨོངས་པ་དེ་དག་ཚེ་འདི་དང་། །ཕ་རོལ་ཏུ་ཡང་དབུལ་པོར་འགྱུར། །ཞེས་སོ། །ནོར་ལ་
ཆགས་ཤིང་ཞེན་པས་དུས་རྟག་ཏུ་དེ་ལ་གཡེངས་པར་གྱུར་པ་རྣམས་ནི་ངེས་འབྱུང་
གི་ སེམས་ མེད་ པ་ དང་ ལམ་ རྒྱུད་ ལ་ མི་ སྐྱེ་ ཞིང་ཆོས་འགྲུབ་པའི་སྐབས་མེད་པས། སྲིད་
པའི་སྡུག་བསྔལ་རྣམས་ལས་གྲོལ་བའི་སྐབས་མེད་དོ། །འཁོར་བའི་ཕྱི་ནང་གི་ བདེ་
བ་གང་དང་གང་བསྒྲུབ་ཀྱང་མི་འགྲུབ་ཅིང་ སྡུག་བསྔལ་འབའ་ཞིག་ ཡིན་ནོ་ཞེས་གོང་དུ་བསྟན་པ་
ཐམས་ཅད་ཀྱི་མཇུག་འོག་ནས་འབྱུང་བའི་འདོད་ལྡན་རྣམས་ནི་དེ་ལ་སོགས་ཞེས་སོགས་ཀྱིས་
བསྡུས་ནས་ཕྱི་ནང་གི་འདོད་པ་ལ་ཞེན་པ་ཡོངས་སུ་སྤང་བའི་ཆེད་དུ་སེམས་སྐྱོ་བའི་
གཏམ་གྱིས་སླར་ ཡང་ བསྙད་ པ་ནི། འདོད་ ཡོན་ལ་ཆགས་པ་དང་ལྡན་པ་རྣམས་ལ་
སྔར་བཤད་པ་དེ་ལ་སོགས་པའི། ཉེས་དམིགས་ཏེ་སྡུག་བསྔལ་ཤིན་ཏུ་མང་
ལ་མནོག་བདེ་བའམ་ཁེ་ཆུང་བ་སྟེ། དཔེར་ན་ཁུར་ཤིན་ཏུ་ལྕི་བས་ངལ་བའི་ལུས་
-213-
，



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ལྡན་པ་ཤིང་རྟ་འདྲེན་པར་བྱེད་པའི་ཕྱུགས་མང་པོ་དག་ཁ་ཅིག་གིས། གནོག་ཆུང་
ངུ་རྩྭ་ནི་ཁམ་འགའ་ཙམ་ཟོས་པ་ ན་ཉེས་དམིགས་ཆེན་པོ་ལུས་འཁོར་ལོས་བཅོམ་ནས་སྡུག་
བསྔལ་བར་བཞིན་ནོ། །ཤིན་ཏུ་བླུན་པ་ཕྱུགས་ཏེ་དུད་འགྲོ་རྣམས་ཀྱིས་ཁ་ཟས་རྒྱབ་གོས་འདོད་
པ་སྤྱད་པ་རྣམས་རྩོལ་བས་བསྒྲུབས་ནའང་མི་དཀོན་ ཞིང་རྙེད་སླ།པའི། མནོག་ སྟེ་ཁེ་ཆུང་
ངུ་གང་ཡིན་ པ་ འདོད་ཡོན་གྱི་བདེ་བ་དེ་ཡི་དོན་དུ། བྱང་ཆུབ་སྒྲུབ་པའི་རྟེན་དལ་འབྱོར་
ཕུན་སུམ་ཚོགས་པ་ཤིན་ཏུ་རྙེད་པ་དཀའ་བ་འདི། སྔོན་གྱི་ལས་ཀྱིས་མནར་ཏེ་
བླང་དོར་ལ་རྨོངས་པའི་འགྲོ་བ་རྣམས་ཀྱིས་བཅོམ་སྟེ་དོན་མེད་པར་བྱེད་དོ། །དེ་
ལྟ་ནའང་བྱང་ཆུབ་ཀྱི་སྤྱོད་པ་སྤྱད་ནའང་སྡུག་བསྔལ་ཆེན་པོ་ཡོད་དོ་ཞེ་ན། འདོད་པའི་ཡོན་ཏན་
ལ་བརྟེན་པའི་བདེ་བ་རྣམས་ནི་ མི་རྟག་པ་མི་བརྟན་པ་བསླུ་བའི་ཆོས་ཅན་ཡིན་པས་ངེས་པར་
འཇིག་པར་འགྱུར་ཞིང་། དེ་ལ་ཞེན་ཏེ་སྡིག་པ་སྤྱད་པའི་འབྲས་བུ་དམྱལ་བ་ལ་
སོགས་པར་ལྟུང་བར་བྱེད་པ། མཚམས་མེད་པའི་ལས་དང་ཆོས་སྤང་ལ་སོགས་
པ་སྡིག་པ་ཆེན་པོ་མིན་པ་མི་གསད་ པ་ དང་ ནོར་རྐུ་ བ་ ལ་ སོགས་ པ་ཉེས་པ་གཞན་ཆུང་ངུ་
རྣམས་ཀྱི་འབྲས་བུ་མྱོང་བའི་ཕྱིར་དུས་ཀུན་ཏུ། ངན་སོང་གི་སྡུག་བསྔལ་གྱིས་དུབ་པའི་
ཚེགས་ཆེན་པོ་འབྱུང་བ་གང་ཡིན་པ་བླ་མ་དམ་པ། ས་བཟང་། ཀོང་སྟོན། ཐོགས་མེད་རྣམས་
ནི། ཟག་པ་མེད་པའི་བདེ་བ་ལ་ལྟོས་ན་བདེ་བ་ཆེན་པོ་ཐོབ་པའང་མིན་པའི་ཕྱིར་འཁོར་བ་ཐོག་མཐའ་
མེད་པའི་དུས་ཡུན་རིང་པོ་ཀུན་ཏུ་འདོད་ཡོན་སྒྲུབ་པའི་དཀའ་སྤྱད་ཀྱིས་ངལ་ཞིང་དུབ་པའི་ཚེགས་ཆེན་
པོ་འབྱུང་བ་གང་ཡིན་པ། ཞེས་འགྲེལ་འདུག་གོ །ཚ་ཉག་ཤེས་རབ་ནི། ཚེ་འདིའི་བདེ་སྐྱིད་ཕྲ་མོ་ཙམ་
ལ་ཞེན་པ་འདི་ཡི་དྭགས་ཀྱི་མིག་སྔར་བ་ནས་འབྲུ་སྟར་ཀ་ཙམ་ཟེར་བའི་དཔེ་ལྟར་ཡིན་མ་གཏོགས་དག་
པའི་ཞིང་ཁམས་ཀྱི་བདེ་སྐྱིད་ཕུན་སུམ་ཚོགས་པའི་ཐད་ནས་རང་ཅག་གི་འདོད་ཡོན་གྱི་བདེ་བ་འདི་རྒྱ་
ཆེན་པོ་མིན་པའི་ཕྱི་དུའང་ཆོས་སྒྲུབ་པ་དོར་ན་དུས་དང་རྣམ་པ་ཀུན་ཏུ་དཀའ་ཚེགས་ཀྱིས་ངལ་ཞིང་དུབ་
-214-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
པའི་ཞེས་གསུངས་སོ། །དེ་ཡི་བྱེ་བ་མང་པོར་བགོས་པའི་ཆ་ཤས་ཙམ་གྱི། དཀའ་
ཚེགས་ཀྱིས་ཀྱང་སངས་རྒྱས་ཀྱི་གོ་འཕང་ཉིད་འགྲུབ་པར་འགྱུར་ན། འདོད་
ལྡན་རྣམས་འཁོར་བ་ན་སྤྱོད་པ་ནི་རྒྱལ་སྲས་བྱང་སེམས་རྣམས་ཀྱི་བྱང་ཆུབ་ཀྱི་སྤྱོད་པ་སྤྱད་
པ་བས། ཤིན་ཏུ་ཡང་སྡུག་བསྔལ་མྱོང་བ་སྟོང་འགྱུར་དུ་ཆེ་ལ་དེ་མྱོང་བས་བྱང་ཆུབ་ཀྱི་
བདེ་བ་ཐོབ་པའང་མེད་ པའི་དཀའ་སྤྱད་ལ་འཇུག་པ་ནི་ཤིན་ཏུ་འཁྲུལ་བ་ཉིད་དོ། །འབྲས་བུ་
དམྱལ་བ་ལ་སོགས་པའི་སྡུག་བསྔལ་ལ་ལུང་ ལས་འབྱུང་ བ་ བཞིན་དྲན་ཞིང་བསམས་
པར་བྱས་ན། དེའི་རྒྱུར་གྱུར་པའི་འདོད་པའི་ཡོན་ཏན་རྣམས་ལ་གསོད་བྱེད་ཀྱི་
མཚོན་ཆ་དང་ནི། ཕུང་བྱེད་ཀྱི་དུག་དང་བསྲེགས་བྱེད་ཀྱི་མེ་དང་ལྟུང་བའི་གཡང་ས་
དང་། འཇོམས་བྱེད་ཀྱི་དགྲ་བོ་རྣམས་ཀྱིས་ཀྱང་དཔེར་མི་ཕོད་དོ། །མཚོན་སོགས་ ཀྱིས་
ནི་ལན་ཅིག་སྲོག་དང་བྲལ་བ་ཙམ་ལས་མེད་ལ། འདོད་ཡོན་ལ་ཞེན་པས་ནི་སྐྱེ་བ་མང་པོར་དམྱལ་བ་
སོགས་ཀྱི་སྡུག་བསྔལ་མི་ཟད་པ་བསྐྱེད་ཅིང་། ཉིན་རེ་ལའང་སྲོག་མང་པོ་གཅོད་པའི་སྡུག་བསྔལ་མྱོང་
དགོས་པའི་ཕྱིར་རོ། །དེ་ལྟར་ བརྗོད་ པའི་ རིམ་ པས་འདོད་པ་ལ་སྐྱོ་བར་བྱས་ཏེ།
དབེན་པའི་ཡོན་ཏན་ལ་ནི་དགའ་བ་ཀོང་སྤྲུལ་རིན་པོ་ཆེའི་ཞལ་ནས། སེམས་འཁྲུལ་རྟོག་
གིས་དབེན་ན་དབེན་པའི་མཆོག་ཡིན་པས། རྣམ་པ་ཀུན་ཏུ་རང་གི་སེམས་ལ་ཟོན་བཅུག་ནས་ལྟོ་རྒྱབ་མ་
ཕྱིད་དོགས་པའི་སེམས་ཁྲལ་ཙམ་ཡང་སྤངས་ཏེ་འཇིག་རྟེན་སུ་དང་ངོ་མི་བསྟུན་པར་ཉོན་མོངས་དང་
བདག་འཛིན་ཅི་ཐུལ་ལ་འབད་པ་ཞིག་བྱུང་ཚེ་ཐུན་བཞིའི་རྣལ་འབྱོར་གྱི་བཅད་ཁྲིགས་སོགས་མ་བྱུང་
ཡང་བཟོད། ཅེས་གསུངས་སོ། །བསྐྱེད་པར་བྱའོ། །འདོད་པ་ལ་སྐྱོ་བ་དང་། དབེན་པའི་ཡོན་ཏན་
ལ་དགའ་བ་སྒོམ་པ་དེ་གནས་སམ་ཡུལ་གང་དུ་གནས་ནས་སྒོམ་པར་བྱ་ཞེ་ན། འགྲན་ཟླ་མེད་
པས་ ཕྱིས་རྩོད་པ་དང་ ཆགས་ སྣང་ གི་ ཡུལ་ མེད་ པས་ནང་གི་ཉོན་མོངས་རྣམས་ཀྱིས་
སྟོངས་པ། ཆོམ་རྐུན་ལ་ སོགས་རྣམ་རྟོག་ཐམས་ཅད་པའི་གནོད་པ་ཞི་བའི་ནགས་
-215-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་ནང་དག་ཏུའོ། །ལེགས་ པར་ སྤྱོད་ པའི་སྐལ་ལྡན་དེ་ནི་ཟླ་བའི་འོད་ ཀྱི་
ཙནྡན་གྱིས་བསིལ་བར་གྱུར་པའི། སྤྱོད་ལམ་བཞི་ཤོང་གི་ཡངས་པའི་རྡོ་ལེབ་
ཀྱི་ཁང་བཟང་ཉམས་དགའ་བ་དེར། ཉིན་མོ་མིའི་ཅ་ཅོ་དང་མཚན་མོ་དགྲའི་
གླགས་ཅོལ་ལྟ་བུའི་ཡིད་དུ་མི་འོང་བའི་སྒྲ་མེད་ཅིང་རྩུབ་པའི་རེག་པ་ཞི་བའི་
ནགས་ཀླུང་གིས་གཡོབ་པ་ཡིས། གཞན་སེམས་ཅན་མང་པོ་ལ་ཕན་པའི་དོན་
ལ་སེམས་ཤིང་འཆག་པར་བྱེད་དོ། །དབེན་པར་གནས་པའི་གང་ཟག་རྣམས་ལ་
བདེ་ བ་ ནི་གྲོང་གི་སྐྱེ་བོ་རྣམས་དང་ཐུན་མོང་མ་ཡིན་པ་གཞན་འོག་ནས་འབྱུང་བ་འདི་ལྟ་བུ་
ཡང་ཡོད་དོ་ཞེས་པར་བསྟན་པ་ནི། ཁང་སྟོངས་དང་ཤིང་དྲུང་དང་བྲག་རིའི་ཕུག་
དག་ཏུ། གང་དུ་ཇི་སྲིད་འདུག་འདོད་པ་དེ་སྲིད་དུ་གནས་ཤིང་། ལོངས་སྤྱོད་
ཡོངས་སུ་འཛིན་པ་དང་ དེ་ལ་གནོད་པ་བསྲུངས་པའི་སྡུག་བསྔལ་ ཚ་ཉག་གིས། འགྲོ་
བའི་ཚེ་ཤུལ་གྱི་གནས་ལ་སེམས་ཀྱིས་ཡོངས་སུ་འཛིན་པས་བསྲུང་དགོས་པའི་སྡུག་བསྔལ་ཐམས་ཅད་
སྤྱངས་ ཏེ། ཞེས་ སོ། །སྤངས་ཏེ། གྱ་ནོམ་པའི་ཡོ་བྱད་མེད་པས་ཐང་ སྟོང་ གི་ རྒྱལ་ པོ་ དང་
ལུང་སྟོང་གི་སྨྱོན་པ་བཞིན་མཐོ་དམན་སུ་ལའང་། ཚ་ཉག་གིས་གོང་གི་དཔོན་དང་འོག་གི་གཡོག་ལ་རེ་
བ་ དང༌ ལྟོས་ པ་ མེད་ པར་ ཞེས་ སུ། ལྟོས་པ་མེད་པར་བག་ཡངས་སུ་སྤྱོད་དོ། །གནས་
དེ་ལ་རང་དབང་སྟེ་ཇི་ལྟར་འདོད་པ་བཞིན་དུ་སྤྱོད་ཅིང་ཡོ་བྱེད་ལ་ཆགས་པ་ དང་ཞེན་པ་ཅུང་
ཟད་ ཀྱང་མེད་ལ། དགྲ་གཉེན་དང་ རྗེ་ འབངས་ སོགས་གང་དང་ཡང་ནི་ བཟང་ ངན་ གྱི་
འབྲེལ་བ་མེད་པར། དེ་ལྟ་བུའི་འདོད་པ་ཆུང་ཞིང་ཆོག་ཤེས་པའི་བདེ་བ་ལ་ལོངས་
སྤྱོད་པ་གང་ཡིན་པ། ལྷའི་དབང་པོས་ཀྱང་ནི་དེ་རྙེད་པར་དཀའ་འོ། །ལོངས་
སྤྱོད་ཡོད་པའི་བདེ་བ་ཙམ་ལ་སྤྱོད་མཁན་མང་ཡང་འདོད་ཆུང་ཆོག་ཤེས་ཀྱི་བདེ་བ་ལ་སྤྱོད་པ་ཉུང་བས།
དེས་ན་རང་ནོར་གྱིས་ཚིམ་ཞིང་གཞན་ནོར་ལ་རེ་འདོད་ཆུང་བ་ནི་དགེ་བ་ཡིན་ཏེ། ཚོམས་ལས། གངས་
-216-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཅན་དང་ནི་ མཉམ་ པ་ ཡི། །གསེར་ གྱི་ རི་ བོ་ ཡོད་གྱུར་ཀྱང་། །ནོར་དེས་ གཅིག་ ཀྱང་ མི་ ཚིམ་ པར། །
རྟོགས་པའི་ཆོས་ཀྱང་དེ་བཞིན་ནོ། །ཞེས་གསུངས། སྔར་བརྗོད་པའི་རིམ་པ་དེ་ལ་སོགས་
པའི་རྣམ་པ་ཡིས། ལུས་འདུ་འཛི་དང་སེམས་རྣམ་རྟོག་ལས་དབེན་པར་བྱས་པའི་བོན་
ཏན་ ནི་བདེ་བ་ཕུན་སུམ་ཚོགས་པའི་རྟ་ཡིན་ནོ་ཞེས་ཡང་དུ་ཡང་དུ་བསམ་པར་བྱས་ནས། ནང་
སེམས་ཅན་ལ་ཆགས་པ་དང་། ཕྱི་ཡོ་བྱེད་ལ་ཆགས་པ་ལ་སོགས་པའི་རྣམ་རྟོག་ ཀོང་སྟོན་གྱིས་ཉོན་
མོངས་པ་དང་ཉེ་བའི་ཉོན་མོངས་པའི་རྣམ་རྟོག་ཞེས་གསུངས། གི་རྒྱུ་ཚུལ་བཞིན་མ་ ཡིན་ པ་
ཡིད་ལ་བྱེད་པ་ཉེ་བར་ཞི་བ་དང་། ཀུན་རྫོབ་དང་དོན་དམ་པའི་བྱང་ཆུབ་ཀྱི་སེམས་
ནི་བསྒོམ་པར་བྱའོ། །ཀུན་ རྫོབ་ བྱང་ ཆུབ་ ཀྱི་ སེམས་ ལ་ གཉིས་ ཡོད་ པ་ ལས་བདག་དང་
གཞན་དུ་མཉམ་པ་བྱང་ཆུབ་ཀྱི་སེམས་དེ་ནི། དང་པོ་ཉིད་དུ་འབད་དེ་བསྒོམ་
པར་བྱ་སྟེ་དེ་མེད་ན་གཞན་ཕན་གྱི་སེམས་རྣམ་དག་མི་སྐྱེ་བའི་ཕྱིར། དེ་ནས་ ཕྱིས་ནི་ བདག་དང་
གཞན་དུ་བརྗེ་བའོ་ཞེས་པའི་དོན་ནོ། །འོ་ན་ཇི་ལྟར་བསྒོམ་ཞེ་ན་བདག་དང་སེམས་ཅན་
ཐམས་ཅད་བདེ་བ་ ཐོབ་པར་འདོད་ པ་དང་སྡུག་བསྔལ་ མྱོང་བ་མི་འདོད་པ་ལ་
མཉམ་པས་ན། ཐམས་ཅད་བདག་གི་ལུས་བཞིན་དུ་བསྲུང་ཞིང་སྐྱོང་བ་ལ་འབད་
བར་བྱའོ། །འདི་དག་དོན་གྱིས་བཤད་ན་སེམས་ཅན་ཐམས་ཅད་ཆོས་ཅན། བདག་བཞིན་དུ་བསྲུང་
བར་རིགས་ཏེ། བདེ་བ་འདོད་པ་དང་སྡུག་བསྔལ་མི་འདོད་པར་བདག་དང་མཉམ་པའི་ཕྱིར། དེ་ཡང་
བདག་གཞན་ཐ་དད་པས་མཉམ་པའི་བློ་བསྐྱེད་མི་ནུས་སོ་སྙམ་ན་ནུས་ཏེ། དཔེར་ན་རང་གི་ལག་
པ་དང་རྐང་པ་དང་མགོ་བོ་ལ་སོགས་པའི་དབྱེ་བ་ཕྱེས་ན་ཡན་ལག་གི་རྣམ་པ་མང་
ཡང་། དོན་ལ་བདག་གི་ལུས་སོ་སྙམ་པས་ཐམས་ཅད་ཀྱང་རང་གིས་ཡོངས་སུ་བསྲུང་བར་ བྱ་
བའི་ལུས་སུ་གཅིག་པ་ལྟར། དེ་བཞིན་དུ་འགྲོ་བ་ཐ་དད་པའི་བདེ་སྡུག་སྣ་
ཚོགས་པ་དག་ཀྱང་། ཐམས་ཅད་བདག་བཞིན་དུ་བདེ་བ་འདོད་པ་དང་སྡུག་
-217-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྔལ་མི་འདོད་པ་ལ་མཉམ་པས་གཅིག་ཏུ་བལྟའོ། །གལ་ཏེ་བདག་རང་དང་
དུས་སྔ་ཕྱི་མེད་པ་ལྷན་ཅིག་ རྫས་ཐ་དད་མེད་པ་འགྲོ་བ་གཅིག་གི་རང་ བཞིན་ཡིན་ པ་
དེའི་ ཚེ་ བདག་ གི་ ཚ་གྲང་བཀྲེས་སྐོམ་སོགས་ཀྱི་སྡུག་ བསྔལ་ གྱིས་ གཞན་ གྱི་ལུས་
ལ་གནོད་པ་དང་། ཕ་ རོལ་ པོ་ གཞན་གྱི་ཚ་ གྲང༌ བཀྲེས་ སྐོམ་ སོགས་ ཀྱི་ སྡུག་བསྔལ་
གྱིས་ཀྱང་བདག་གི་ལུས་ལ་གནོད་པར་འགྱུར་ཡང་བདག་གཞན་གཅིག་མ་ཡིན་ཞིང་ རང་
བཞིན་ཐ་དད་ཡིན་པས་ཕན་ཚུན་གནོད་པ་མི་འགྱུར་རོ་སྙམ་ན། གལ་ཏེ་བདག་གི་སྡུག་
བསྔལ་གྱིས། གཞན་གྱི་ལུས་དངོས་སུ་ལ་མི་གནོད་པ། དེ་ལྟ་ནའང་སྡུག་བསྔལ་
དེ་བདག་གི་བ་ཉམས་སུ་མྱོང་བྱའི་སྡུག་བསྔལ་ཡིན་པ་ཉིད་དེ། རང་གི་ལུས་ལ་
བདག་ཏུ་ཞེན་པས་མི་བཟོད་པ་ཉིད་དོ། །དེ་བཞིན་དུ་གཞན་གྱི་སྡུག་བསྔལ་
དག །བདག་ལ་དངོས་སུ་འབབ་པར་མི་འགྱུར་ཡང་། དེ་ལྟ་ནའང་གཞན་དེ་ལ་བདག་
ཏུ་ཞེན་ན་དེ་བདག་གི་ བ་བསལ་བར་བྱ་བའི་སྡུག་བསྔལ་ཡིན་པ་ཉིད་དེ། སེམས་ཅན་
རྣམས་ལ་བདག་ཏུ་ཞེན་པས་བཟོད་པར་དཀའ་བ་ཡིན་ནོ་ཐོགས་མེད་ཀྱིས། གཞན་
བདག་ཏུ་བཟུང་ན་དེའི་སྡུག་བསྔལ་དེ་བདག་གི་སྡུག་བསྔལ་དང་ཁྱད་པར་མེད་པར་ཤེས་པའི་བློ་འབྱུང་
ཞེས་པའི་དོན་ནོ། །ཞེས་གསུངས་སོ། །སེམས་ཅན་ལ་དམིགས་ པའི་སྙིང་རྗེ་ངག་དོན་ལ་བཀོད་པ་ནི་
བདག་གིས་གཞན་གྱི་ཕུགས་སུ་མི་ཕན་པའི་སྡུག་བསྔལ་རྣམས་བསལ་པར་བྱ་དགོས་
ཞེས་དམ་བཅའ་ཏེ། ཅིའི་ཕྱིར་ཞེ་ན། དགོས་པ་མེད་པའི་སྡུག་བསྔལ་ཡིན་པའི་ཕྱིར་དཔེར་
ན་བདག་རང་གི་ ཉམས་ སུ་ མྱོང་ བྱའི་སྡུག་བསྔལ་བསལ་ བྱ་ ཡིན་ པ་བཞིན་ནོ། །ཡང་
སེམས་ཅན་ལ་དམིགས་པའི་བྱམས་པ་ངག་དོན་ལ་བཀོད་པ་ནི་བདག་གིས་ སེམས་ཅན་གཞན་
ལ་ཕན་པ་ བསྒྲུབ་པར་བྱ་ དགོས་ སོ་ཞེས་དམ་བཅས་ཏེ། ཅིའི་ཕྱིར་ཞེ་ན་སེམས་ཅན་ཡིན་
པའི་ཕྱིར་དཔེར་ན་བདག་གི་ལུས་ལ་ཕན་པ་སྒྲུབ་དགོས་པ་བཞིན་ནོ་ཚ་ཉག་གིས། བདག་
-218-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
གཞན་མཉམ་པ་ནི། ཡུལ་སྡུག་བསྔལ་ཡིན་ན་བསལ་བྱ་ཡིན་པས་ཁྱབ། ཡུལ་ཅན་སེམས་ཅན་ཡིན་ན་
ཕན་གདགས་ བྱ་ ཡིན་ པས་ ཁྱབ། རང་ གཞན་ གྱི་ཕུང་ ལྔའི་ སྟེང་ ན་ བདག་མེད་ པས་ མཉམ་པ་ཡིན་
གསུངས་སོ། །ཞེས་ གསུངས། གཉིས་ པ་ ཁྱབ་ བསྒྲུབ་ལ། རྟགས་ གཉིས་ པའི་ཁྱབ་པ་བསྒྲུབ་ པ་དང་།
རྟགས་དང་པོའི་ཁྱབ་པ་བསྒྲུབ་པའོ། །དང་པོ་ནི། དེ་ལྟར་གཏན་ཚིགས་གཉིས་པའི་ཁྱབ་པ་མ་ངེས་ཏེ།
བདག་ཉིད་ཀྱི་བདེ་བ་བསྒྲུབ་པར་འདོད་ཀྱི་བཞན་གྱི་ནི་མ་ཡིན་ནོ་ཞེ་ན། སེམས་ཅན་ལ་དམིགས་པའི་
བྱམས་པའི་སྒྲུབ་བྱེད་ནི། དུས་གང་གི་ཚེ་བདག་རང་དང་སེམས་ཅན་གཞན་གཉིས་ཀ །
བདེ་བ་འཐོབ་པར་འདོད་པ་ཉིད་དུ་མཚུངས་པ་ལ། བདག་དང་གཞན་ལ་ཁྱད་
པར་ཅི་ཞིག་ཡོད་དེ་མེད་ན། རྒྱུ་མཚན་གང་གི་ཕྱིར་གཞན་གྱི་དོན་མ་ཡིན་པར་
བདག་གཅིག་པུ་བདེ་བ་ བསྒྲུབ་པར་བརྩོན་པར་བྱེད། གཉིས་པ་དངོས་པོའི་ཁྱབ་བསྒྲུབ་
ལ་གསུམ་ལས། དང་པོ་མཚུངས་པའི་སྒོ་ནས་སྒྲུབ་ཚུལ་ནི། གཏན་ཚིགས་དང་པོའི་ཁྱབ་པ་མ་ངེས་ཏེ།
བདག་ཉིད་གཅིག་པུའི་སྡུག་བསྔལ་བསལ་བར་འདོད་ཀྱི་གཞན་གྱི་མ་ཡིན་ནོ་སྙམ་ན། སེམས་ཅན་ལ་
དམིགས་པའི་སྙིང་རྗེ་ཚིག་རྐང་གོང་མ་གཉིས་སྒྲུབ་བྱེད་ནི་ཡང་དུས་གང་གི་ཚེ་ གང་ཟག་བདག་
དང་ སེམས་ཅན་གཞན་གཉིས་ཀའང་། སྡུག་བསྔལ་མི་འདོད་པར་མཚུངས་པ་ལ།
བདག་དང་གཞན་ལ་ཁྱད་པར་ཅི་ཞིག་ཡོད་དེ་མེད་ན། རྒྱུ་མཚན་གང་གི་ཕྱིར་
གཞན་མིན་པར་བདག་གཅིག་པུར་སྲུང་བར་བྱེད། གལ་ཏེ་བདག་གི་སྡུག་བསྔལ་
གྱིས་ནི། རང་ལ་གནོད་པས་བདག་གིས་བསྲུང་དགོས་ལ། སེམས་ཅན་གཞན་དེ་ལ་སྡུག་བསྔལ་
འབྱུང་བས། བདག་ལ་ད་ལྟ་དངོས་སུ་མི་གནོད་པའི་ཕྱིར་གཞན་གྱི་སྡུག་བསྔལ་མི་
བསྲུང་ངོ་ཞེ་ན། འོ་ན་མ་འོངས་པ་ཡི་དུས་སུ་རང་ཉིད་ཚ་གྲང་དང་བཀྲེས་སྐོམ་དམྱལ་བ་
ལ་སོགས་པའི་སྡུག་བསྔལ་མང་། ད་ལྟའི་ཚེ་འདིར་དངོས་སུ་གནོད་པ་མི་བྱེད་པའི་
ཕྱིར་ན་དེ་རྒྱུ་མཚན་ཅི་ཞིག་གིས་རྒྱུ་བཟློག་པའི་སྒོ་ནས་བསྲུང་བར་བྱེད་ དེ་བསྲུང་བའི་དོན་
-219-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་མི་དགེ་བ་སྤང་བ་ལ་འབད་པ་མི་བྱེད་པར་ཐལ་བར་འགྱུར་རོ། །གལ་ ཏེ་ ད་ལྟ་བའི་བདག་དང་མ་
འོངས་བདག་ གཉིས་ལ་ཐ་དད་པ་མེད་པ་ རྒྱུད་གཅིག་པས་མ་འོངས་པའི་དམྱལ་བ་ལ་
སོགས་པའི་སྡུག་བསྔལ་གྱིས་ཀྱང་བདག་ལ་གནོད་པ་ཡིན་ནོ་ཞེ་ན། བདག་གིས་མ་
འོངས་པའི་སྡུག་བསྔལ་དེ་ནི་ འདིར་ མི་གནོད་ ཀྱང་ཚེ་ཕྱི་མར་བདག་གཅིག་པུས་མྱོང་བར་
འགྱུར་བས་བསྲུང་ངོ་སྙམ་པའི། ཚེ་འདིར་ཕྱིའི་ཕུང་པོ་ལ་གཅིག་ཏུ་འཛིན་པའི་རྣམ་ པར་རྟོག་
པ་དེ་ཡང་ལོག་པ་ཁོ་ན་སྟེ། དཔྱད་ན་ བདག་ རྟག་ པ་ གཅིག་པུ་ མ་ གྲུབ་ པའི་ ཕྱིར་ རོ་དེའི་རྒྱུ་
ར་དཔེར་ན་མིའི་འགྲོ་བ་ཞིག་ཤི་ནས་དམྱལ་བའི་འགྲོ་བར་སྐྱེས་པ་ལྟ་བུ་རོགས་པ་
འགྱུར་བའི་མི་རྟག་པ་ཡིན་ལ། ཕྲ་བ་ཆོས་ཉིད་ཀྱི་མི་རྟག་པ་ནི་སྐད་ཅིག་གིས་སྐྱེ་འགགས་གྲངས་མེད་པ་
དཔེར་ན་ཆུ་བོ་ཕྲ་ལ་མ་འབབ་པ་ལྟར་རོ། །དེས་ན་འདི་ནས་ཤི་ཁར་འགྱུར་བའི་ཚེ་འདིའང་མ་འོངས་
པ་ལ་ལྟོས་ཏེ་གཞན་ཉིད་ཡིན་ལ། སྐྱེ་བ་སྟེ་ཕྱི་མའི་ཕུང་པོ་དེ་མང་ནི་ ད་ལྟར་བ་ལ་ལྟོས་ན་
གཞན་ཉིད་ཡིན་ནོ་དེར་མ་ཟད་སྐད་ཅིག་སྔ་ཕྱིའི་བར་དུའང་གཞན་དང་གཞན་དུ་ཡིན་ནོ། །ཕྱི་
རོལ་པས་ཕུང་ལྔ་རྟག་པར་འདོད་ཀྱང་། ནང་པ་སངས་རྒྱས་པའི་ལུགས་ལ་ཕུང་ལྔའི་རྒྱུན་ཙམ་ཡང་སྐད་
ཅིག་སྐད་ཅིག་གིས་སྐྱེ་འགགས་བྱེད་པར་འདོད་དེ། ཇི་སྐད་དུ། རྒྱུན་ལ་གང་ཟག་ཅེས་བྱ་སྟེ། །གྱ་གྱུའི་
ཕྲེང་བ་འདི་རང་ཡིན། །གསུངས་པ་ལྟར་རོ། །སྡུག་བསྔལ་འབྱུང་བའི་དུས་གང་གི་ཚེ་ མྱོང་བ་
པོ་ སེམས་ཅན་གང་གི་སྡུག་བསྔལ་གང་ཡིན་པ། དེ་ནི་ མྱོང་ བ་ པོ་ སེམས་ཅན་
དེ་རང་ཉིད་ཀྱིས་བསྲུང་དགོས་ཀྱི་གཞན་གྱིས་བསྲུང་དགོས་པ་མ་ཡིན་ནོ་ཞེ་ན། འོ་ན་རྐང་
པ་ལ་གནོད་པ་བྱུང་བའི་སྡུག་བསྔལ་དེ་ཡང་ལག་པས་མྱོང་བ་མིན་པས། ཅི་
ཕྱིར་རྐང་པ་ལ་སོགས་པའི་སྡུག་བསྔལ་དེ་ནི་ལག་པ་དེས་བསྲུང་བར་བྱ་སྟེ་བྱ་
བར་མི་རིགས་ རྐང་པས་ཉམས་སུ་མྱོང་བའི་སྡུག་བསྔལ་ཡིན་གྱི་ལག་པས་ཉམས་སུ་མྱོང་བའི་སྡུག་
བསྔལ་མ་ཡིན་པས་སོ། །གལ་ཏེ་དེ་ལྟར་རྐང་པའི་སྡུག་བསྔལ་དེ་ལག་པས་བསྲུང་བ་དེ་རིགས་
-220-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཤིག་འཐད་པ་མིན་ཡང་འདིར། ཡན་ལག་ཚོགས་པའི་ལུས་འདི་ལ་ཐོགས་མེད་དུས་ནས་
བཟུང་འཛིན་གྱི་བག་ཆགས་གོམས་པའི་དབང་གིས་ལུས་ཀྱི་སྟོད་སྨད་ཐམས་ཅད་སྦྲེལ་ནས་གཅིག་ཏུ་
རློམ་ཏེ་བདག་ཏུ་འཛིན་པ་གོམས་པས་སྲུང་བའི་བློ་འཇུག་པ་ཡིན་ཅེ་ན། བདག་
དང་གཞན་གྱི་རྒྱུད་གང་ན་ཡོད་ཀྱང་རུང་སྟེ་མི་རིགས་པ་སྟེ་སྡུག་བསྔལ་གང་ཡིན་
པ་དེ་ནི། ཅི་ནུས་པར་ནི་སྤང་བར་བྱ་བ་ཉིད་ཡིན་ཏེ་ཡུན་རིང་དུ་གོམས་པ་ལས་བསྲུང་
བར་འདོད་པའི་བློ་སྐྱེ་བའི་ཕྱིར་རོ། །རང་གཞན་དང་ཚེ་སྔ་ཕྱི་དང་རྐང་ལག་རྣམས་སྤྱིར་ཐ་དད་ པར་
འདྲ་ ཡང་ རང་ གི་ཚེ་སྔ་ ཕྱི་ སེམས་ཀྱི་རྒྱུད་གཅིག་པས་མ་འོངས་པའི་སྡུག་བསྔལ་ད་ལྟ་ནས་
བསྲུང་ཞིང་དང་ཚེ་འདིའི་རྐང་ལག་སོགས་ཀྱང་ལུས་ཀྱི་ཚོགས་པ་གཅིག་ཡིན་པས་
རྐང་པའི་ སྡུག་བསྔལ་ ལག་ པས་བསྲུང་། སེམས་ཅན་གཞན་ནི་དེ་དང་འདྲ་བ་རྒྱུད་གཅིག་པ་
མ་ཡིན་པས་མི་བསྲུང་ངོ་སྙམ་ན། ཤེས་པ་སྐད་ཅིག་དུ་མ་རྒྱུད་མར་འབྱུང་བའི་སེམས་ཀྱི་རྒྱུད་
དང་རྐང་ལག་ལ་ སོགས་པའི་ཡན་ལག་དུ་མར་འདུས་པའི་ལུས་ཀྱི་ཚོགས་པ་གཅིག་ཡིན་ནོ་
ཅེས་བྱ་བ་ནི་གོ་རིམ་བཞིན། ཕྲེང་བ་ དུ་མ་ལ་ཕྲེང་བ་ཞེས་རྒྱུད་ གཅིག་ བྱེད་པ་དང་སྐྱེས་བུ་
དུ་མ་ལ་དམག་ཞེས་ གཅིག་ ཏུ་ འདོད་ པ་ དང་ནགས་ཚལ་ལ་སོགས་པ་ལ་ཚོགས་པ་
གཅིག་ཏུ་བརྗོད་པ་བཞིན་དུ་བརྫུན་ ས་བཟང་གིས་གཅིག་ཏུ་བདེན་པར་གྲུབ་པ་མེད་དེ་རྫས་
དུ་ མ་ ཡིན་ པའི་ ཕྱིར་ རོ། །ཞེས་གསུངས་པ་བསླུ་བའི་ཆོས་ཅན་ནོ། །ཐོགས་འགྲེལ་ལས་རྒྱུད་
གཅིག་ཏུ་འདོད་པ་ནི་ཕྲེང་རྡོག་དུ་མ་ལ་གཅིག་བྱེད་པ་དང་ཚོགས་པ་གཅིག་ཏུ་འདོད་པ་ནི། སྐྱེས་བུ་དུ་མ་
ལ་དམག་ཞེས་གཅིག་ཏུ་འདོད་པ་ལྟར་བརྫུན་པ་ཡིན་གྱི་གཅིག་ཏུ་བདེན་པར་མ་གྲུབ་བོ་ཞེས་སོ། །དེ་
ལྟར་ལུས་སེམས་གཉིས་ལ་བདག་མེད་ན་སྡུག་བསྔལ་ མྱོང་བ་ཅན་གྱི་བདག་གཅིག་པུ་གང་
ཡིན་པ་གང་ཟག་གི་བདག་དང་ཆོས་ཀྱི་བདག་དེ་བདེན་པར་མེད་པ། དེས་ན་ མྱོང་བྱའི་སྡུག་
བསྔལ་འདི་མྱོང་བ་པོ་སུ་ཞིག་ལ་དབང་བའམ་ཉམས་སུ་མྱོང་བར་འགྱུར་ཏེ་སྡུག་བསྔལ་ལ་
-221-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབང་ བྱེད་ པའི་ བདག་པོ་མེད་པར་ ཤེས་དགོས། ཚ་ ཉག་ གིས། ཚིག་འདིས་ཅི་འགྲུབ་ན་ནད་ སྡུག་
བསྔལ་ལ་བདག་པོར་བྱེད་པའི་བདག་འཛིན་རང་བཞིན་གྱིས་མ་གྲུབ་དུས་བདག་གཞན་མཉམ་པ་ཡིན་
པར་གྲུབ་དོན་མཐའ་ཐུག་པའོ། །ཞེས་གསུངས་སོ། །དོན་དམ་པར་སྡུག་བསྔལ་དེ་ལ་ ལོངས་སྤྱོད་
པའི་བདག་པོ་བདེན་གྲུབ་མེད་པར་ནི། བདག་གཞན་ཐམས་ཅད་ལ་བྱེ་བྲག་མེད་
པ་ཉིད་དོ། །ཀུན་རྫོབ་ཙམ་དུ་རང་བཞན་གྱི་སྡུག་བསྔལ་ཐམས་ཅད་ཀྱང་སྡུག་བསྔལ་གྱི་རང་
བཞིན་ཡིན་པའི་ཕྱིར་ན་གཞན་གྱི་སྡུག་བསྔལ་དེ་ཡང་བསལ་བར་བྱ། སྡུག་
བསྔལ་དུ་འདྲ་ཡང་བདག་གི་སྡུག་བསྔལ་སེལ་གྱི། གཞན་གྱི་ནི་མ་ཡིན་ནོ་
ཞེས་ངེས་ པས་དེར་ནི་ཅི་ཞིག་བྱ། དེ་ཡང་སྡུག་བསྔལ་ཡིན་ན་བསལ་བྱ་ཡིན་པས་ཁྱབ་པའི་
ཕྱིར། ཅི་ཕྱིར་སེམས་ཅན་ཀུན་གྱི་སྡུག་བསྔལ་ནི། བདག་གིས་བཟློག་པར་བྱ་
ཞེས་བརྩད་དུ་མེད་དེ། གལ་ཏེ་སྡུག་བསྔལ་ཡིན་པས་བདག་གི་སྡུག་བསྔལ་
དེ་བཟློག་ནའང་སྡུག་བསྔལ་ཡིན་པས་སེམས་ཅན་ཐམས་ཅད་ཀྱི་སྡུག་བསྔལ་
དེ་བཟློག་པར་ བྱ་ ལ། གཞན་གྱི་སྡུག་བསྔལ་དེ་བཟློག་བྱ་མིན་ན་བདག་གི་སྡུག་
བསྔལ་ཉིད་ཀྱང་སེམས་ཅན་གཞན་ གྱི་ སྡུག་བསྔལ་བཞིན་བཟློག་ པར་ མི་
བྱའོ། །སྙིང་རྗེ་སྒོམ་པ་ནི་གཞན་གྱི་སྡུག་བསྔལ་ལ་མི་བཟོད་པའི་བློ་འབྱུང་
བའི་ཕྱིར་རང་གི་སེམས་ལ་སྡུག་བསྔལ་མང་པོར་གྱུར་པས། དེ་ཅི་ཡི་ཕྱིར་སྙིང་
རྗེ་ ལ་བརྟེན་པའི་སྡུག་བསྔལ་དེ་མི་སྤང་བར་ རང་རྒྱུད་ལ་ནན་ཏན་གྱིས་བསྐྱེད་པར་བྱེད་ཅེ་
ན༑ འགྲོ་བའི་དམྱལ་བ་ལ་སོགས་པའི་སྡུག་བསྔལ་རྣམས་ལ་བསམ་པར་བྱས་
ནས་དེ་དག་ལ་ལྟོས་ན། ཇི་ལྟར་སྙིང་རྗེ་སྒོམ་པ་སྡུག་བསྔལ་མང་སྟེ་མང་བ་
མ་ཡིན་ནོ། །དེར་མ་ཟད་བྱང་སེམས་དེས་ལམ་གྱི་དཀའ་སྤྱད་ཀྱི་སྡུག་བསྔལ་དེའི་ངོ་བོ་བདེ་བ་ཡིན་
ཏེ། མདོ་སྡེ་རྒྱན་ལས། སྙིང་ རྗེའི་འཆི་བ་བྱམས་ པ་ སྟེ། །དེ་ སྡུག་བསྔལ་ན་བདེ་བ་ ཡིན། །ཞེས་དང་།
-222-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
འདི་ལྟར་འདི་དག་ལ་ནི་སྡུག་བསྔལ་ཡང་། །བརྩེས་བསྐྱེད་བདེ་བ་གཞལ་དུ་མེད་པར་འབྱུང་། །ཞེས་
དང་། སེམས་ཅན་ཆེད་དུ་དམྱལ་བའི་སྲིད་པར་གནས་པ་ནི། །སྡུག་བསྔལ་མི་བཟད་ཅིས་ཀྱང་རྒྱལ་སྲས་
གནོད་བྱེད་མིན། །ཞེས་སོ། །གལ་ཏེ་སྡུག་བསྔལ་ཅུང་ཟད་ཡོད་ཀྱང་སྐྱེས་བུ་གཅིག་ལ་བརྟེན་
པའི་སྡུག་བསྔལ་གཅིག་གིས་ནི། སེམས་ཅན་མང་པོ་ལ་བརྟེན་པའི་འཁོར་བ་ དང༌
ངན་སོང་གི་ སྡུག་བསྔལ་མང་པོ་མེད་པར་འགྱུར་ན། ཐུགས་བརྩེ་བ་དང་ལྡན་
པ་རྣམས་ཀྱིས་ དོན་ཆེན་པོ་དང་ལྡན་པའི་སྡུག་བསྔལ་དེ། རང་གིས་བསྒོམ་པ་དང་ གཞན་
ལ་བསྟན་པའི་སྒོ་ནས་རང་གཞན་གཉིས་ཀའི་རྒྱུད་ལ་བསྐྱེད་པར་བྱ་ཞིང་བསྒྲུབ་པར་བྱ་བ་ཉིད་
དོ། །ཕན་ པའི་ སྡུག་བསྔལ་བསྐྱེད་བྱ་ཡིན་པ་དེས་ན་བྱང་ཆུབ་སེམས་དཔའ་མེ་ཏོག་ཟླ་
མཛེས་ཀྱི་ མངོན་པར་ཤེས་པས། རྒྱལ་པོ་དཔལ་བྱིན་ལས་བྱུང་བའི་གནོད་པ་ནི་
རྒྱལ་པོའི་གནོད་པ་སྟེ་དེ་ཉིད་འབྱུང་བར་ཤེས་ཀྱང་ནི། བདག་གི་འཆི་བའི་
སྡུག་བསྔལ་མ་བསལ་ཏེ། བདག་གི་སྡུག་བསྔལ་དེ་ལ་བརྟེན་ནས་སེམས་ཅན་མང་
པོའི་སྡུག་བསྔལ་ཟད་པར་འགྱུར་བའི་ཕྱིར་དུ་རྒྱལ་པོའི་ཕོ་བྲང་དུ་གཤེགས་ཏེ་ཆོས་བསྟན་
པ་བཞིན་ནོ། །སེམས་ཅན་གཞན་རྣམས་སྡུག་བསྔལ་བའི་དབང་གིས་ས་ རང་ཉིད་ཀྱང་ཐུགས་ལ་
མི་ དགའ་ བའི་ སྡུག་བསྔལ་བར་གྱུར་པའི་སྙིང་རྗེ་ཅན་ རྒྱལ་སྲས་བྱང་ཆུབ་སེམས་དཔའ་
རྣམས་ནི་དམྱལ་བ་མནར་མེད་ཀྱི་མེ་ཡི་སྡུག་བསྔལ་ཆེན་པོས་ཀྱང་གནོད་པར་འགྱུར་
བ་མ་ཡིན་ ཞིང་པད་མཚོ་ལ་ངང་པ་ལྟར་དགའ་བཞིན་དུ་གཞན་དོན་ལ་འཇུག་པ་ཡིན་ནོ་ཞེས་
བསྟན་པའི་ཕྱིར་ གོང་དུ་བཤད་པ་དེ་ལྟར་ བདག་འཛིན་གྱི་འཆིང་བ་གཅོད་བྱེད་བདག་གཞན་
མཉམ་ པའི་བྱང་ཆུབ་ཀྱི་སེམས་ལ་རྒྱུད་ནི་གོམས་པར་གྱུར་པ་དེ། གཞན་གྱི་སྡུག་
བསྔལ་ཞི་བའི་ཐབས་ལ་མངོན་པར་དགའ་བས། དཔེར་ ན་ མེ་ ཏོག་ པདྨ་མང་ པོས་
བརྒྱན་པའི་མཚོ་རུ་ངང་བ་ དགའ་བཞིན་དུ་འཇུག་པ་ལྟར། གཞན་གྱི་དོན་དུ་
-223-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མནར་མེད་པར་ཡང་འཇུག་པར་འགྱུར་ཏེ་རྒྱན་ལས། བྱང་ཆུབ་སེམས་དཔའི་སྡུག་བསྔལ་
མེད། །བརྩེ་ བས་སྡུག་བསྔལ་འགྱུར་ བ་ གང་། །དེ་ལ་དང་པོ་ཀུན་ཏུ་སྐྲག །རེག་ནས་ཤིན་ཏུ་མངོན་དགའ་
འགྱུར། །ཞེས་སོ། །སློབ་དཔོན་འཕགས་པས། གཞན་གྱི་སྡུག་བསྔལ་མི་བཟོད་པ། །བསམ་གཏན་བདེ་
བ་དོར་ནས་ཀྱང་། །མནར་མེད་པར་ཡང་འཇུག་པར་བྱེད། །འདི་ནི་ངོ་མཚར་འདི་བསྔགས་འོས། །ཞེས་
པ་ལྟར་རོ། །ཡང་ཐར་པ་ནི་བདེ་བ་ཆེན་པོ་ཡིན་པས་བདག་ཉིད་ཐར་བ་ཞིག་འདོད་བྱ་ཡིན་གྱི་དེས་ན་
རྒྱུ་མཚན་ཅིའི་ཕྱིར་བདག་ཉིད་ཀྱི་སྡུག་བསྔལ་ཞི་བ་ལ་བྱང་ཆུབ་སེམས་དཔའ་
དགའ་བར་མི་འགྱུར་གཞན་དོན་གྱི་དགའ་བ་ནི་བདེ་བ་ཆེན་པོ་མིན་ལ། དེ་ལ་ཅིའི་ཕྱིར་དགའ་
བས་འཇུག་ཞེ་ན། སྙིང་རྗེའི་སྡུག་བསྔལ་ལ་བརྟེན་ནས་འཁོར་བའི་སེམས་ཅན་རྣམས་ཀྱི་སྡུག་བསྔལ་
ཐམས་ཅད་ཟད་ པར་འགྱུར་ ཕྱིར་བླ་མེད་བྱང་ཆུབ་ཏུ་སེམས་བསྐྱེད་ནས་སེམས་ཅན་རྣམས་ནི་
འཁོར་བ་སྡུག་བསྔལ་གྱི་འཆིང་བ་ལས་གྲོལ་ནས་རྣམ་མཁྱེན་སངས་རྒྱས་ཐོབ་པར་འགྱུར་བ་
ཞིག་ནུས་ན། དགའ་བའི་ཁྱད་པར་རྒྱ་མཚོ་ལྟར་མཐའ་ཡས་པར་ཐོབ་པའི་དགེ་བ་གང་
མིན་པ། དེ་ཉིད་ཀྱིས་ནི་ཆོག་ པ་མིན་ནམ་ ཏེ་ཡིན་ལ། དེ་ལས་གཞན་དུ་ན། རང་དོན་དུ་
རྫོགས་བྱང་མི་ཐོབ་ཅིང་། གཞན་དོན་དུ་སྤྲུལ་པ་ཙམ་ཡང་མེད་པས་ན། རང་ཉིད་གཅིག་པུ་ཉན་
རང་གི་ཞི་བདེ་དོན་དུ་གཉེར་བའི་ཐར་པ་འདོད་པས་སུ་ལ་རྫོགས་བྱང་གི་འབྲས་བུ་སྒྲུབ་པ་ལ་
ཅི་ཞིག་བྱ་ བདེ་བའི་རོ་དང་བྲལ་བའང་ཡིན་པའི་ཕྱིར་རོ། །རང་དོན་ལ་ལྟོས་པ་མེད་པ་དེ་ལྟ་དེ་ལྟས་
ནི་དེ་ལྟ་བུས་གཞན་གྱི་དོན་ཞེས་འགྲེལ་དགོས་བས་
གིས་གཞན་དོན་ཕུན་སུམ་ཚོགས་པ་བྱས་སོ་སྙམ་པའི་རློམ་ སེམས་ ཀྱིས་ ཁེངས་ པ་དང་ནི་
བདག་ནི་གཞན་ལ་ཕན་པའི་བྱང་སེམས་ཡིན་ནོ་སྙམ་སྟེ་རང་ལ་ངོ་མཚར་དུ་འཛིན་པ་མེད་
ཅིང་། མཐའ་གཅིག་ཏུ་གཞན་དོན་བྱེད་པ་ལ་དགའ་བས། བདག་གིས་དམ་
པའི་ཆོས་དང་མཐུན་པར་བྱས་པ་འདིའི་རྣམ་སྨིན་གྱི་འབྲས་བུ་འཇིག་རྟེན་ཕྱི་
-224-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
མར་འབྱུང་ངོ་སྙམ་པའི་རེ་བ་མེད་དེ་ བདག་ ཉིད་ ཀྱི་དོན་བྱས་པ་བཞིན་ནོ། །ས་བཟང་དང་།
ཀོང་སྟོན་སོགས་ཀྱིས། མཐའ་གཅིག་ཏུ་གཞན་གྱི་དོན་ཁོ་ན་ལ་མངོན་པར་དགའ་བས་ཕྱི་མ་ལ་རྣམ་
སྨིན་གྱི་འབྲས་བུས་རང་དོན་དུ་འཇིག་རྟེན་པའི་མངོན་པར་མཐོ་བ་ལ་རེ་བའང་མེད་དོ། །ཞེས་སོ། །
བདག་དང་གཞན་ལ་ཁྱད་པར་ཅུང་ཟད་ཀྱང་མེད་པ་དེ་བས་ན་ཇི་ལྟར་ཏེ་དཔེར་
ན་ སྡུག་བསྔལ་གྱི་རྒྱུ་གཏམ་ བཤད་ ནོར་ བ་ ལྟ་ བུ་ཆུང་ངུ་ཞིག་བྱུང་ནའང་། མི་སྙན་པ་
བརྗོད་པ་ལས་ཀྱང་བདག་ལ་བསྲུང་བ་བྱེད་དེ་ངས་མ་ཉེས་ཟེར་བ། དེ་བཞིན་དུ་
གཞན་སེམས་ཅན་རྣམས་ལ་མི་བདེ་བ་ཕྲ་མོ་ལས་ཀྱང་བསྲུང་བའི་སེམས་དང་། སྙིང་རྗེའི་
ཕན་པར་འདོད་པའི་སེམས་ནི་ རང་ལ་ཇི་ལྟར་བྱེད་པ་དེ་ལྟར་ བདག་གཞན་མཉམ་པ་ཉིད་ལ་
གོམས་པར་བྱའོ། །དེ་ལྟར་གོམས་མི་ནུས་སོ་སྙམ་ན། དེ་ལྟར་མ་བྱས་བདག་གཞན་མཉམ་པར་
བསྒྲུབ་མི་ནུས་ཤིང་། དེར་མ་ནུས་ན་བརྗེ་བའང་བསྒྲུབ་མི་ནུས་པས་རིམ་གྱིས་གོམས་པར་བྱ་སྟེ། དཔེར་
ན་ཐོགས་མ་མེད་པ་ནས། གོམས་པ་ཡིས་ནི་གཞན་ཕ་མ་དག་གི ཁུ་བ་དང་ཁྲག་གི་
ཐིགས་པ་ ཡོངས་སུ་སྨིན་པ་ཙམ་ལ། བདག་གི་དངོས་པོ་བདེན་པར་གྲུབ་པ་མེད་པར་གྱུར་
ཀྱང་ནི། གོམས་པ་འབའ་ཞིག་གིས་བདག་ གི་ལུས་གོ་ཞེས་ནི་ཤེས་ ཤིང་ཞེན་པ་སྐྱེ་
པ་ལྟར། དེ་བཞིན་དུ་གོམས་པར་བྱས་ནས་སེམས་ཅན་གཞན་གྱི་ལུས་ལ་ཡང་།
བདག་གི་ལུས་ཉིད་ཅེས་རྒྱུ་མཚན་ཅི་ཡི་ཕྱིར་ན་མི་བཟུང་སྟེ་བཟུང་བར་ནུས་
སོ། །དེ་ལྟར་བདག་གཞན་མཉམ་པའི་སེམས་གོམས་ན་བདག་གི་ལུས་ནི་གཞན་དག་
ཏུའང་། བཞག་པ་དེ་ལྟར་གོམས་པར་བྱས་ན་དཀའ་བ་མེད་དེ། བདག་ཉིད་
ལ་གཅེས་པར་བཟུང་ན་སྐྱོན་དང་བཅས་པར་ཤེས་པ་དང་སེམས་ཅན་གཞན་
ལ་གཅེས་པར་བཟུང་བ་མང་། ཡོན་ཏན་རྒྱ་མཚོ་ལྟ་བུར་ཤེས་པར་བྱས་ནས།
བདག་གཅེས་འཛིན་གྱི་འཁྲི་བ་ཡོངས་སུ་དོར་བ་དང་། གཞན་དང་དུ་བླང་བའི་
-225-



--
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒོ་ནས་བདག་གཞན་བརྗེ་བའི་བྱང་ཆུབ་ཀྱི་སེམས་ནི་བསྒོམ་པར་བྱའོ། །སེམས་ཅན་ལྷ་མི་
སོགས་རྣམས་པ་ མི་འདྲ་བ་ཐ་དད་པ་ གྲངས་དཔག་ཏུ་མེད་པ་མང་པོ་ ཡོད་པ་དེ་རྣམས་ལ་
བདག་གི་བློ་སྐྱེ་ནས་ཇི་ལྟར་བདག་དང་གཞན་དུ་བརྗེ་བ་བསྒོམ་པར་ནུས་སྙམ་ན། ཇི་
ལྟར་ཏེ་དཔེར་ན་ལག་པ་ལ་སོགས་པ། ཐ་དད་པ་མང་པོ་རྣམས་ལུས་ཀྱི་ཡན་ལག་
ཡིན་པས་བསྲུང་བྱའི་ལུས་དེ་ནི་གཅིག་ཁོ་ན་ཡིན་པར་འདོད་པ་ལྟར། དཔེ་དེ་བཞིན་
དུ་ སེམས་ཅན་དུ་མ་ཡིན་ཡང་འགྲོ་བ་ཞེས་གཅིག་ཏུ་ཞེན་ནས་ སེམས་ཅན་ཐ་དད་པ་རྣམས་
ཀྱང་འགྲོ་བའི་ཡན་ལག་ཏུ། ཅི་ཡི་ཕྱིར་ལུས་ཅན་རྣམས་མི་འདོད་དེ་མཚུངས་
པའི་ཕྱིར་རོ། །རིགས་པ་མཚུངས་ཀྱང་དེ་འདྲའི་བློ་མི་སྐྱེ་ཞེ་ན་བདག་ལ་སེམས་ཅན་གཞན་ཡིན་
སྙམ་པ་དང་གཞན་ ལ་བདག་ཡིན་སྙམ་དུ་ བདེ་སྡུག་བཏང་ལེན་གྱི་དམིགས་པ་བྱས་པས་བརྗེ་བ་
འདི་ཡང་ ཡུན་རིང་པོ་ལ་སྒོམས་ཏེ་གོམས་པ་ཁོ་ནས་ བདག་མེད་ཀྱི་ཡན་ལག་གི་ཚོགས་པ་ལ་
གོམས་ན་བདག་བློ་སྐྱེ་བ་བཞིན་འགྲུབ་པར་བསྟན་པ་ནི། ཇི་ལྟར་ ཏེ་དཔེར་ན་གང་ཟག་གི་
བདག་ བདེན་གྲུབ་མེད་པའི་ལུས་ཀྱི་ཚོགས་པ་འདི་ལའང་ཐོག་མ་མེད་པ་ནས་བདག་ཏུ་
འཛིན་པ། གོམས་པར་གྱུར་པས་ རྨི་ལམ་ཚུན་ཆད་དུ་བདག་གི་བློ་ བསྐྱེད་མི་དགོས་པར་ངང་
གིས་འབྱུང་བ། དེ་བཞིན་དུ་སེམས་ཅན་གཞན་རྣམས་ལ་ཡང་། རིམ་གྱིས་གོམས་
པར་གྱུར་པས་བདག་གོ་སྙམ་པའི་བློ་ཅིས་མི་སྐྱེ་སྟེ་རྒྱུ་མཚན་མཚུངས་ པས་ སྐྱེའོ། །གལ་
སྲིད་ བློ་ དེ་ ལྟ་བུ་སྐྱེས་ན་ ཅི་ ཕན་ སེམས་ཅན་གཞན་རྣམས་ལ་བདག་གི་བློ་སྐྱེས་པ་དེ་
ལྟར་ན་ནི་བྱང་སེམས་དེས་གཞན་གྱི་དོན། ཇི་ལྟར་བྱས་ཀྱང་རང་ལ་ངོ་མཚར་དུ་མི་
འཛིན་ ཅིང་རློམ་ པས་ ཁེངས་པ་མི་འབྱུང་སྟེ་ བདག་ཉིད་ཀྱི་དོན་བྱས་པར་མཐོང་བའི་ཕྱིར་
རོ། །གཞན་ལ་བདག་གི་བློ་སྐྱེས་པ་དེ་ལྟར་ན་གཞན་གྱི་དོན་བྱས་ཀྱང་འབྲས་བུ་ལ་རེ་བ་ཡང་མི་འབྱུང་
སྟེ། དཔེར་ན་བདག་རང་ཉིད་ཀྱིས་ནི་ཟས་ཟོས་ན་གཞན་གྱིས། དེའི་ལན་སྟེར་བ་ལ་
-226-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
རེ་བ་མི་འབྱུང་བ་བཞིན་དུ་སེམས་ཅན་གྱི་དོན་བྱས་ཀྱང་དེའི་འབྲས་བུ་ལ་
རེ་བ་མེད་དོ་ཚ་ ཉག་ གིས། འདི་སྐབས་སུ་འཕོ་བ་འདེབས་ པ་དང་ གཞན་དོན་བྱ་བའི་དུས་ཡིན་
གསུངས་སོ། །ཞེས་ གསུངས། གོམས་ པས་ བརྗེ་ བར་ ནུས་པ་དེ་བས་ཇི་ལྟར་ཏེ་དཔེར་ན་སྡུག་
བསྔལ་གྱི་རྒྱུ་ཆུང་ངུ་ཞིག་བྱུང་ན་ཡང་། མི་སྙན་པ་བརྗོད་པ་ལས
བསྲུང་བ། དེ་བཞིན་དུ་འགྲོ་བ་གཞན་ལའང་སྡུག་བསྔལ་ལས་སྲུང་བར་འདོད་པའི་
སེམས་ དང་། སྡུག་བསྔལ་དེ་དང་བྲལ་བ་འདོད་པའི་སྙིང་རྗེས་ཕན་པར་འདོད་པའི་ རྣམ་བཤད་
ལས། སྙིང་རྗེ་ནི་བསྲུང་སེམས་དང་ཟློས་པས་དེས་ན། བྱམས་པའི་སེམས་ནི་ཞེས་འདོན་པ་བསྒྱུར་
དགོས་སོ། །གསུངས་སེམས་ནི་དེ་ལྟར་ཡུན་རིང་དུ་གོམས་པར་བྱའོ། །དེ་ལྟར་
གོམས་པ་གཞན་ལ་བདག་གི་བློ་སྐྱེས་ན་སེམས་ཅན་གཞན་གནོད་པ་ཆུང་ངུ་ལས་དེ་བས་ཀྱང་
བསྲུང་བ་ན་མགོན་པོར་སྤྱན་རས་གཟིགས། ཐུགས་རྗེ་ཆེན་པོ་དང་ལྡན་པ་དེས་
བླ་མ་དང་དཔོན་པོ་སོགས་སྤོབས་པ་ཞན་པ་འགའ་ཞིག་ཆོས་དང་འཇིག་རྟེན་གྱི་གཏམ་བཤད་པ་ལྟ་བུའི་
ཚེ་ན་འགྲོ་བ་མི་ས་བཟང་གིས། ཐུགས་རྗེ་ཆེན་པོ་དང་ལྡན་པས། །འཁོར་གྱི་འཇིགས་པ་ཞེས་བཅོས་
མཛད་ པ་ལྟར་གོ་བདེའོ། །ཐ་ན། འཁོར་གྱི་ ནང་དུ་བག་ཚ་བའི་འཇིགས་པའང་སྒྲས་ནི་
འཇིགས་པ་ཆེན་པོ་བརྒྱད་དང་བཅུ་དྲུག་སོགས་ལས་སྐྱོབ་པར་མ་ཟད་ཐ་ན། འཁོར་གྱི་འཇིགས་པས་
བགས་འབུམ་ཞིང་སྤོབས་པ་དང་བྲལ་བའང་ཞེས་པའི་དོན་ཏོ། །བསལ་བའི་ཕྱིར། རང་གི་
མཚན་ཡང་ཐུགས་བསྐྱེད་དང་སྨོན་ལམ་དང་ཏིང་ངེ་འཛིན་གྱི་སྟོབས་སོགས་ཀྱིས་དེ་ལྟར་ཕན་ནུས་
པར་བྱིན་གྱིས་བརླབས་པར་མཛད་དོ། །དེ་ཡང་ཊི་ཀ་གསུང་སྒྲོས་མ་ལས། ཟ་མ་ཏོག་
བཀོད་པའི་མདོ་ལས་གང་བདག་གི་མིང་ལན་གསུམ་འཛིན་པ་དེ་འཁོར་གྱི་ནང་དུ་བག་ཚ་བའི་འཇིགས་
པ་དང་བྲལ་བར་གྱུར་ཅིག །ཅེས་གསུངས་སོ། །ཞེས་འབྱུང་ངོ་། །སྡོང་པོ་བཀོད་པ་ལས། བདག་
གི་མིང་ལན་གསུམ་དྲན་པས་འཁོར་གྱི་ནང་དུ་བག་ཚ་བའི་འཇིགས་པ་མེད་པ ར་
-227-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱུར་ཅིག །ཅེས་གསུངས་སོ། །བདག་ཉིད་ཡལ་བར་དོར་ནས་གཞན་གཅེས་པར་གཟུང་བ་
འདི་ནི་ཕན་ཡོན་ཆེ་ཞིང་ནུས་པ་སྲིད་ཀྱང་དཀའོ་སྙམ་ན་རྒྱལ་སྲས་ཀྱི་སྤྱོད་པ་ཡིན་པས་དཀའ་ན་ཡང་།
དཀའ་བ་དེ་ལས། ཞེས་ཚ་ཉག་གི་འགྲེལ་བ་ལས་སོ། །བདག་ཉིད་གཞན་དུ་བཞག་ན་ཤིན་ཏུ་དཀའ་
ཡང་། དཀའ་འདི་དང་པོ་བདག་ལས་ཕྱིར་ལྡོག་པར་མི་བྱ་སྟེ། གོམས་ན་དེ་ཉིད་སླ་བར་
འགྱུར་བ་ཡིན་ཏེ་རྒྱུ་མཚན། ཡང་ན་དཔེ་འདི་ལྟར་གོམས་པར་གྱུར་པའི་མཐུ་ཡིས་ནི། དཔེར་
ན་གང་གི་མིང་རྣ་བའི་ལམ་དུ་ཐོས་པ་ན་འཇིགས་པ་སྐྱེ་བ་དེ་ཡང་མཛའ་བར་
གྱུར་ཏེ་ ལྷན་ཅིག་ཏུ་གནས་པ་ལ་གོམས་ན། སླར་དེ་ཉིད་མེད་ན་བདག་མི་དགའ་བར་
འགྱུར་བ་ཡིན་ནོ། །དེ་བས་ན་སྐྱེས་བུ་དམ་པ་གང་ཞིག་བདག་དང་གཞན་མཐའ་ཡས་
པའི་སེམས་ཅན་རྣམས་ནི། མྱུར་དུ་འཁོར་བའི་སྡུག་བསྔལ་ཐམས་ཅད་ལས་
བསྐྱབ་པར་འདོད་པ་དེས་ནི། བདག་ གི་བདེ་བ་དང་གཞན་ གྱི་སྡུག་བསྔལ་དག་ལྟོས་པ་
མེད་པ་ཉིད་དུ་བརྗེ་བ་བྱང་ཆུབ་ཀྱི་སེམས་ཞེས་བྱ་བར། བློ་དམན་པ་སྟེ་ཐེག་པ་ཆུང་
ངུ་རྣམས་ལ་གསང་བར་བྱ་བའི་གནས་མཆོག་ཏུ་གྱུར་པའི་བྱང་ཆུབ་ཀྱི་སྤྱོད་པ་དམ་
པ་འདི་ཉིད་སྤྱད་པར་བྱའོ། །ཚ་ཉག་གིས། བདག་གཞན་བརྗེ་བ་བྱེད་པ་འདི་ནི་ཉན་རང་གིས་
མ་རྟོགས་པ་དང་དགེ་བ་གཞན་ལས་འཕགས་ཤིང་སུས་ཀྱང་མི་ཤེས་པས་ན་གསང་བའི་དམ་པ་འདི་
ཉམས་ལེན་ གྱི་གཙོ་བོ་ཉིད་དུ་སྤྱད་པར་བྱ་དགོས་ཏེ་བློ་སྦྱང་ཐམས་ཅད་འདི་ལས་ འཕྲོས་ པ་ཡིན་
གསུངས་སོ། །ཞེས་གསུངས། ཀོང་སྟོན་གྱིས། བློ་དམན་པ་རྣམས་ཀྱིས་མོས་པ་ཙམ་ཡང་བྱ་དཀའ་བས་
ན་གསང་བའི་ཞེས་གསུངས་སོ། །ཇི་ལྟར་བདག་ གི་ལུས་ལ་ཞེན་པ་ནི་འདི་ཕྱིའི་ཉམས་པ་འབྱུང་
བའི་སྐྱོན་དང་བཅས་པ་ཉིད་ཡིན་པར་ཤེས་ཤིང་རྟོགས་པར་བྱས་ནས་བདག་གཅེས་
འཛིན་གྱི་བློ་འམ་ལུས་ལ་ཞེན་ཆགས་སྤང་བར་བྱ་ཞེ་ན། བདག་འཛིན་མ་ སྤང་ན་བདག་གི་
ལུས་གང་ལ་རབ་ཏུ་ཆགས་པ་ ནི་ཆགས་པ་ཐམས་ཅད་ཀྱི་རྩ་བ་ཡིན་པས་ལུས་ལ་བདག་ཏུ་
-228-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
བཟུང་བའི་རྐྱེན་དེ་ཡིས། འཇིགས་པའི་གནས་ཆུང་ངུ་སྦྲང་བུ་དང་ཤིག་དང་ལྗི་བ་དང་ཚེར་
མ་ལ་ སོགས་པ་དག་ལའང་ སྒྲས་འཇིགས་པའི་གནས་ཆེན་པོ་ལ་འཇིགས་པ་སྐྱེ་བ་ལྟ་ཅི་སྨོས་
ཞེས་སོ། །འཇིགས་པ་སྐྱེ་བའི་ཕྱིར། འཇིགས་པ་ཐམས་ཅད་སྐྱེ་བར་འགྱུར་བའི་
ལུས་དགྲ་འབོད་པའི་རྟེན། འདྲེ་འདུ་བའི་གནས། འཇིགས་པ་ཀུན་གྱི་རྩ་བ་དེ་ལ། ཐར་འདོད་ཀྱི་
སེམས་དང་ལྡན་པ་སུ་ཞིག་དགྲ་བཞིན་དུ་སྡང་བར་མི་བྱེད་དེ་སྡང་བའི་སྒོ་ནས་བཏང་
བར་རིགས་ཀྱི་ཆགས་པའི་སྒོ་ནས་བསྲུང་བར་མི་རིགས་སོ། །ལུས་གང་གི་བཀྲེས་པ་དང་སྒོམ་
པ་དང་གོས་མེད་པ་དང་གྲང་བ་དང་ཚ་བ་ལ་སོགས་པ་དང་ནད་དང་གནོད་པ་ཐམས་
ཅད། གསོ་བའི་ཆོ་ག་ སྟེ་ ཐབས་བྱེད་པར་འདོད་པས། བཟའ་བཏུང་ གོས་ དང་ སྨན་ལ་
སོགས་པའི་ཆེད་དུ་བྱ་དང་ཉ་དང་རི་དྭགས་ལ་སོགས་པ་དང་། གསོད་པར་བྱེད་
ཅིང་གཞན་གྱི་ནོར་འཕྲོག་ པར་ བྱེད་ པའི་ ཕྱིར་ མགྲོན་པོ་སོགས་ལམ་དུ་སྒུག་ནས་
ཆོམ་རྐུན་ལ་སོགས་པའང་། པར་བྱེད་དོ། །དེ་བཞིན་དུ་ལུས་གང་ཞིག་རྒྱལ་སྲིད་ལ་
སོགས་པའི་ཁེ་དང་སྐྱེ་བོ་མང་པོ་ལས་རིམ་གྲོ་ཐོབ་པའི་ཕྱིར་དུ་མ་སྐྱེས་དགྲ་དང་བདེ་
བྱེད་བཞིན་དུ། འདི་དག་གསོན་ན་བདག་གི་རྙེད་བཀུར་གྱི་གེགས་བྱེད་དོ་སྙམ་ནས་ཡུལ་དམ་པ་ཕན་
འདོགས་ཀྱི་ཞིང་རང་གི །ཕ་དང་མ་དྲིས་ལན་བསབ་པའི་མདོ་ལས། ཕ་མ་དང་དགེ་འདུན་ནི་
བསྔགས་ཤིང་བསྟོད་པར་འོས་པ་ཚིག་འཇམ་པོར་སྨྲ་ཞིང་རྒྱུན་དུ་དྲིན་དྲན་པར་བྱའོ། །དགེ་འདུན་ཞེས་
བྱ་བ་ནི་ཁམས་གསུམ་ལས་འདའ་བར་བྱེད་པའི་ཞིང་ངོ༌། །ཕ་མ་ནི་ཁམས་གསུམ་གྱི་བསོད་ནམས་ཀྱི་
ཞིང་མཆོག་དམ་ པའོ། །ཞེས་ གསུངས་སོ། །ཡང་གསོད་པས་མཚམས་མེད་པའི་ལས་བྱེད་
ཅིང་ ཤཱཀྱ་མཐོང་ལྡན་གྱིས་ལྷས་བྱིན་གྱི་ངག་ལ་བརྟེན་ནས་ཕ་གཟུགས་ཅན་སྙིང་པོ་བསད་པ་དང་།
ཤཱཀྱ་བདེ་བྱེད་ཀྱིས་སེར་སྐྱ་བཟང་མོ་ལ་ཆགས་ནས་རང་གི་མ་བསད་པ་དང་། ཡོན་ཏན་གྱི་ཞིང་དཀོན་
མཆོག་གསུམ་གྱི་དཀོར་བརྐུས་ཏེ་ཉེ་བའི་མཚམས་མེད་པའི་ལས་བྱས་ནས།
-229-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེས་ནི་མནར་མེད་པའི་མེ་ནང་དུ་བསྲེག་པར་འགྱུར་ན། རྣམ་པར་དཔྱོད་པ་
དང་ ལྡན་ པའི་མཁས་པ་སུ་ཞིག་ སྡིག་པ་སྡུག་བསྔལ་སོགས་ཉེས་པ་དུ་མའི་འབྱུང་
གནས་ཀྱི་ལུས་དེ་ལ། མངོན་པར་དགའ་བས་འདོད་པར་བྱེད་ཅིང་བརྩེ་བས་བསྲུང་
བ་དང་རྙེད་པས་མཆོད་པར་བྱེད་ དེ་བྱེད་མི་ རིགས་ཀྱི། ཉེས་པ་ཐམས་ཅད་ཀྱི་རྩ་བ་ལུས་
འདི་ལ་སུ་ཞིག་བསམ་པས་དགྲ་བཞིན་དུ། ལྟ་བར་མི་བྱེད་ཅིང་སྦྱོར་བས་ཁྱད་གསོད་
སོགས་ཀྱིས་བརྙས་པར་མི་བྱེད་དེ་དེ་བཞིན་བྱེད་པའི་སྒོ་ནས་གཞན་ལ་གཏོང་བ་བྱེད་པར་
རིགས་སོ། །གལ་ཏེ་དངོས་པོ་འདི་གཞན་ལ་བྱིན་ན་བདག་རང་གིས་ཅི་སྤྱོད་
ཅེས། བདག་གི་དོན་ལ་སེམས་པ་ནི་འདྲེ་སྟེ་ཡི་དྭགས་སུ་སྐྱེ་བའི་རྒྱུ་ཡི་ཚུལ་
དང༌། གལ་ཏེ་འདི་བདག་གིས་སྤྱད་ན་གཞན་དག་ལ་ཅི་སྦྱིན་ཞེས། གཞན་གྱི་
དོན་ལ་སེམས་པ་ནི་ལྷ་ཡི་རྒྱུར་གྱུར་པའི་ཆོས་སོ། །ས་བཟང་
། ཀོང་སྟོན་རྣམས་གཉིས་
ཀྱིས། ལྷ་ཡི་ཆོས་ནི། སྦྱིན་པའི་དབང་གིས་ཚངས་པ་དང་བརྒྱ་བྱིན་ལ་སོགས་པར་འགྱུར་བའི་ཕྱིར་རོ་
ཞེས་གསུངས། ཐོགས་མེད་ཀྱིས། ལྷ་ཡི་ཆོས་ཏེ། ཆོས་ལུགས་བཟང་པོ་ཡིན་ནོ། །ཞེས་གསུངས། ཚ་
ཉག་ གིས། ལྷ་ ཡི་ ཆོས་ ཏེ། གནས་ སྐབས་ ལྷ་ ཡི་ཡུལ་དུ་སྐྱེ་བའི་ཆོས་ལུགས་དང་། མཐར་ཐུག་ལྷའི་
ཡང་ལྷ་སངས་རྒྱས་ཐོབ་པའི་ཆོས་ལུགས་ཡིན་ནོ། །ཞེས་གསུངས་སོ། །བདག་བདེ་བར་འདོད་
པའི་ཕྱིར་སེམས་ཅན་གཞན་གྱི་ལུས་དང་ལོངས་སྤྱོད་ལ་སྲོག་གཅོད་བརྡུང་རྡེག་འཕྲོག་
བཅོམ་ལ་སོགས་པས་གནོད་པར་བྱས་ན། དམྱལ་བ་ལ་སོགས་པ་སྡུག་བསྔལ་གྱིས་
གདུང་བར་འགྱུར་ལ། གཞན་གྱི་བདེ་བའི་ཕྱིར་བདག་གི་ ལུས་ དང་ ལོངས་ སྤྱོད་ ལ་
གནོད་པ་བྱས་ ཏེ་ལུས་དང་ཟས་གོས་སྦྱིན་པ་གཏོང་བ་སོགས་བྱས་ན། གནས་སྐབས་དང་མཐར་
ཐུག་གི་ཕུན་སུམ་ཚོགས་པའི་ཡོན་ཏན་ཐམས་ཅད་འཐོབ་པར་འགྱུར་རོ། །བདག་
ཉིད་ འབའ་ཞིག་གཟུགས་དང་རིགས་དང་འཁོར་དང་ལོངས་སྤྱོད་སོགས་བཙན་ཕྱུག་གིས་གཞན་
-230-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཐམས་ཅད་ལས་མཐོ་བར་འདོད་པ་དེས། ངན་འགྲོ་རུ་སྐྱེ་བ་དང་གལ་སྲིད་མིར་
གྱུར་ཀྱང་རིགས་དང་གཟུགས་སྐྱོན་ཆགས་པའི་ངན་པ་དང་ཁས་ཞེན་ཅིང་དབང་ཆུང་
བ་དང་གཞན་གྱིས་འཕྱ་སྨོད་བྱེད་པའི་གླེན་པར་འགྱུར་ཞིང་། མཐོ་བར་འདོད་པ་དེ་
ཉིད་གཞན་ལ་སྤྲོ་བར་བྱས་ཕ་རོལ་མཐོང་བར་འདོད་ན། བདེ་འགྲོར་འགྲོ་བ་དང་
དེར་ཡང་ཀུན་གྱིས་མཆོད་པའི་རིམ་གྲོ་འཐོབ་པར་གྱུར་རོ། །བདག་གི་ལས་
བསྒྲུབ་པའི་དོན་དུ་གཞན་དབང་མེད་དུ་བཀོལ་ ཀོང་སྟོན་གྱིས། གཞན་བཙན་ཐབས་སུ་བྲན་
དུ་བཀོལ་ན་ཞེས་གསུངས། བར་བྱས་ན། འཇིག་རྟེན་ཕྱི་མར་རང་ཉིད་བྲན་དང་སློང་
མོའི་འཚོ་བ་དང་ རིགས་ དམན་ པ་དང་གཟུགས་མི་ སྡུག་པ་ལ་སོགས་པའི་གནས་སྐབས་
མྱང་བར་འགྱུར་ལ། སེམས་ཅན་གཞན་གྱི་བདེ་བ་བསྒྲུབ་པའི་དོན་དུ་བདག་ལ་ང་
རྒྱལ་མེད་པར་བྲན་དུ་སྤྱད་ན། རྗེ་དཔོན་ཉིད་དང་རིགས་མཐོན་པོ་དང་གཟུགས་བཟང་
བ་ དང༌ གཡོག་འཁོར་ དང༌ ལྡན་ པ་ དང་ ལོངས་སྤྱོད་ཕུན་སུམ་ཚོགས་པ་ལ་སོགས་མྱོང་
བར་འགྱུར་རོ། །ད་ནི་ བདག་དོན་བྱེད་པ་སྐྱོན་ཅན་དང་གཞན་དོན་བྱེད་པ་ཡོན་ཏན་དང་ལྡན་པ་
བརྗོད་པའི་དོན་ཉིད་འཇུག་བསྡུས་ནས་བསྟན་པའི་ཕྱིར་མདོར་ཧྲིལ་གྱིས་དྲིལ་ན་འཇིག་
རྟེན་ན་འདི་དང་ཕྱི་མའི་བདེ་བ་ཇི་སྙེད་ཡོད་པ། དེ་དག་ཀུན་གཞན་ལ་ཕན་པ་དང་
བདེ་བའི་ཐབས་བསྒྲུབ་པར་འདོད་པ་ལས་བྱུང་ཞིང་། འཇིག་རྟེན་ན་འདི་ཕྱིའི་
སྡུག་བསྔལ་དང་ཉེས་པ་ལ་སོགས་པའི་ཇི་སྙེད་ཡོད་པ། དེ་དག་ཀུན་རང་ཉིད་འབའ་ཞིག་
བདེ་བའི་ཐབས་བསྒྲུབ་པར་འདོད་པ་ལས་བྱུང་ངོ༌། །དེ་དག་གི་དཔེ་བསྟན་པ་
ནི་རང་དོན་བྱས་པའི་སྐྱོན་དང་གཞན་དོན་བྱས་པའི་ཡོན་ཏན་རྒྱས་པར་མང་དུ་བཤད་པ་ལྟ་
ཅི་ཞིག་དགོས། མདོར་བསྡུ་ན་བྱིས་པ་སོ་སོའི་སྐྱེ་བོ་རྣམས་ཀྱིས་རང་གི་དོན་
བྱེད་པས་དེའང་མ་གྲུབ་པར་འཁོར་བར་སྡུག་བསྔལ་ཁོ་ན་ལ་ལོངས་སྤྱོད་པ་དང་། ཐུབ་པ་
-231-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སངས་རྒྱས་བཅོམ་ལྡན་འདས་ཀྱིས་གཞན་གྱི་དོན་མཛད་པས་དོན་གཉིས་ཕུན་སུམ་
ཚོགས་པར་གྲུབ་ནས་བདེ་བ་ཆེན་པོ་ལ་ལོངས་སྤྱོད་པ། འདི་གཉིས་ཀྱི་ནི་ཁྱད་པར་ དང་ད་ལྟ་
ཆོས་མཛད་དམ་པ་རྣམས་དང༌། ཆོམ་རྐུན་སོགས་ཕུན་སུམ་ཚོགས་མ་ཚོགས་པའི་ཁྱད
བདག་གཞན་བརྗེ་བ་ལ་འབད་པར་གྱིས་ཤིག་ཅེས་པའོ། །གལ་ཏེ་སངས་རྒྱས་ཀྱི་
འབྲས་བུ་དོན་དུ་གཉེར་བ་ལ་བདག་གཞན་བརྗེ་བའི་ལམ་དེ་དགོས་ཀྱང་འཁོར་བ་མངོན་
མཐོའི་བདེ་བ་ཙམ་འདོད་པའི་གང་ཟག་རྣམ་ལ་ནི་བདག་གཞན་བརྗེ་བའི་ལམ་འདི་དགོས་པ་
མ་ཡིན་པས་མངོན་མཐོ་དང་ངེས་ལེགས་ཐམས་ཅད་ཀྱི་དབང་དུ་བྱས་ཏེ་བདག་གཞན་བརྗེ་
བའི་ལམ་འདི་བསྟན་པས་ཅི་བྱ་ཞེ་ན། བདེ་སྡུག་བརྗེ་བ་ནི། བློ་སྦྱོང་དོན་བདུན་མ་
ལས། དེའང་རླུང་ལ་བསྐྱོན་ཏེ་བྱ། །ཞེས་པ་ལྟར། རླུང་འགྲོ་འོང་དང་བསྟུན་ནས་བདག་གི་བདེ་བ་
གཞན་ལ་སྦྱིན་པ་དང་གཞན་གྱི་སྡུག་བསྔལ་བདག་གིས་ལེན་པའི་ཚུལ་གྱིས་དེ་དག །མང་
དག་པར་ཏེ་ བསམ་ པ་ ཐག་ པས་བརྗེ་བར་མ་བྱས་རང་ དོན་ གཙོ་ བོར་བྱས་ན། མཐར་ཐུག་
རྫོགས་པའི་སངས་རྒྱས་ཉིད་དུ་མི་འགྲུབ་པ་ལྟ་ཞོག་ཅིང་། དེར་མ་ཟད་གནས་སྐབས་
འཁོར་བ་ན་འཁོར་བའི་ཚེ་ན་ཡང་མཐོ་རིས་ཀྱི་ལྷ་དང་མིའི་བདེ་བ་ཐོབ་པ་ཙམ་ཡང་མེད་
དོ། །གཞན་དོན་མ་བྱས་ན་ཤིན་ཏུ་ལྐོག་གྱུར་གྱི་དངོས་པོ་འཇིག་རྟེན་ཕ་རོལ་ཉིད་ཀྱི་
དོན་མི་འགྲུབ་པར་ཕར་ཞོག་གི་ ཕར་ཞོག་ཞེས་པ་ནི། ལོ་རྒྱུས་ཀྱང་མ་གླེང་ཞེས་པའོ། །ཞེས་ཚ་ཉག་
གིས་གསུངས་སོ། །ཚེ་འདིར་ཡང་བྲན་གཡོག་སྙམ་ལས་ཅན་རང་གི་རྗེ་དཔོན་གྱི་ལས་མི་བྱེད་
པ་དང་། རྗེ་དཔོན་སེར་སྣ་ཅན་བྲན་གཡོག་ལ་ཇི་ལྟར་འོས་པའི་རྔན་པ་མི་སྟེར་བ་
འདི་གཉིས་ཀྱིས་ནི། མཐོང་བའི་ཆོས་ཚེ་འདིའི་རྗེ་བོ་ལ་བསྙེན་བཀུར་དང་། བྲན་
གཡོག་ལ་ཟས་གོས་སོགས་ཀྱི་དོན་ཙམ་ཡང་འགྲུབ་པར་མི་འགྱུར་རོ། །མཐོང་བ་ཚེ་འདི་
ལ་བདེ་བ་རང་རྒྱུད་ལ་འགྲུབ་པའི་རྒྱུ་དང་མ་མཐོང་བ་འཇིག་རྟེན་ཕྱི་མ་ལ་གནས་སྐབས་དང་
- 232 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
མཐར་ཐུག་གི་བདེ་བ་འགྲུབ་པར་བྱེད་པའི། ཕུན་སུམ་ཚོགས་པའི་ལུས་བདེ་བ་དང་
སེམས་སྐྱིད་པ་ཐམས་ཅད་ཀྱི་རྒྱུ་བདག་དང་གཞན་དུ་བརྗེ་བའི་སེམས་དེ་ཡོངས་
སུ་བོར་ ཏེ་ཉམས་སུ་མི་ལེན་ཞིང་། ད་དུང་ཡང་ སེམས་ཅན་གཞན་དག་ལ་རྡེག་བརྡུང་དང་
འཕྲོག་ བཅོམ་ སོགས་ གནོད་ པའི་ སྡུག་བསྔལ་སྣ་ཚོགས་ བསྐྱེད་པར་བྱས་པའི་རྒྱུས། རྒྱུ་
འབྲས་ལ་བླང་དོར་མི་ཤེས་པ་རྨོངས་པའི་དབང་གིས་མི་འདོད་ཀྱང་དམྱལ་བ་ལ་སོགས་
པ་འདི་ཕྱིའི་སྡུག་བསྔལ་ཐོགས་འགྲེལ་ལས། མཐོང་བ་དང་མ་མཐོང་བའི་སྡུག་བསྔལ་མི་བཟད་
པ་ལེན་ནོ། །ཞེས་གསུངས་སོ། །མི་བཟོད་པ་དག་རྡོ་ཁབ་ལེན་གྱིས་ལྕགས་ཕྱེ་བསྡུས་པ་ལྟར་རང་
རྒྱུད་ལ་ལེན་ཅིང་འཛིན་པ་ ནི་ཤིན་ཏུ་སྙིང་རྗེ་བའི་གནས་ཡིན་ནོ་ཞེས་པའི་དོན་ནོ། །ལྔ་པ་བརྩེ་
བ་བདག་ འཛིན་ སྤྱང་ ཚུལ་ནི་ འཁོར་ བ་ མ་ སྟོང་ གི་ བར་ དུ།
བའི་ རྒྱུ་ གཞན་ གྱི་གནོད་ལ་ སོགས་ པའི་གཞན་ངོས་ནས་འཚེ་བ་གང་ཡོད་པ་དང་། སྡུག་
བསྔལ་སྐྱེད་པར་བྱེད་པའི་ རང་ངོས་ནས་འཇིགས་པ་ས་བཟང་གིས། དགྲ་དང་དུག་སྦྲུལ་ལ་
སོགས་པའི་འཇིགས་པ་ཞེས་གསུངས་སོ། །དང་སྐྱེ་རྒ་ན་འཆི་སོགས་ལུས་སེམས་ཀྱི་སྡུག་བསྔལ་
ཇི་སྙེད་ཡོད་པར་གྱུར་པ། དེ་དག་ཀུན་ཀྱང་རྩ་བ་བདག་ཏུ་འཛིན་པ་ལས་བྱུང་བ་
ཡིན་པས་ན། སྡུག་བསྔལ་ཐམས་ཅད་ཀྱི་རྒྱུར་གྱུར་པའི་འདྲེ་ཆེན་པོ་དང་འདྲ་བ་
གནོད་ པ་ འབའ་ ཞིག་ བྱེད་ པའི་ བདག་ འཛིན་ དེས་ཀོ་བདག་ལ་ཅི་ཞིག་བྱ་སྟེ་དགོས་པ་
མེད་དོ། །གལ་ ཏེ་ རྒྱུ་བདག་ཏུ་གཅེས་ པར་ འཛིན་པའི་ རྣམ་རྟོག་ དེ་ཉིད་ཡོངས་སུ་མ་
བཏང་ ཞིང་མ་སྤངས་ན། འབྲས་བུ་འཁོར་བ་དང་ངན་སོང་གི་སྡུག་བསྔལ་རྣམས་སྤོང་བར་
མི་ནུས་ཏེ་ དེ་ སྡུག་བསྔལ་ གྱི་ རྒྱུ་ཡིན་ པའི་ ཕྱིར། དཔེ་ཇི་ལྟར་མེ་ ལག་ཏུ་ཐོགས་པ་དེ་ནི་
མ་བཏང་ན། མེ་དེས་སྲེག་པ་སྤོང་བར་མི་ནུས་པ་བཞིན་ནོ། །རྣམ་འགྲེལ་ལས།
བདག་ཡོད་ན་ནི་གཞན་དུ་ཤེས། །བདག་གཞན་ ཆ་ ལས་འཛིན་དང་སྡང་། །དེ་དག་དང་ནི་འབྲེལ་བ་
-233-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས། །ཉེས་པ་ཐམས་ཅད་འབྱུང་བར་འགྱུར། །ཞེས་ པ་ ལྟར་ ཡིན་པས་བདག་འཛིན་བློས་བཏང་ན་
འཁོར་བའི་སྡུག་བསྔལ་ཐམས་ཅད་སྤང་བར་ནུས་སོ། །གསུམ་པ་ཇི་ལྟར་བརྗེ་ཚུལ་ལ་གསུམ་ལས། དང་
པོ་དོན་དངོས་བསྟན་པ་ནི། སྡུག་བསྔལ་ཐམས་ཅད་ཀྱི་རྩ་བ་བདག་ཏུ་འཛིན་པ་ཡོད་ན་དེས་རང་
དང་གཞན་ལ་དམྱལ་བ་སོགས་ཀྱི་སྡུག་བསྔལ་བསྐྱེད་པ་དེ་ལྟ་བས་ན་བདག་གི་
གནོད་པ་ཞི་བ་དང་། གཞན་གྱི་སྡུག་བསྔལ་ཐམས་ཅད་ཞི་བར་བྱ་བའི་ཕྱིར།
བདག་ཉིད་ ལ་གཅེས་འཛིན་སྤངས་ནས་གཞན་གྱི་དོན་ལ་ ལྟོས་པར་མེད་པ་བཏང་བ་དང་ཚ་
ཉག་གིས། བདག་ཏུ་འཛིན་པའི་གཞི་གསུམ་པོ་ཉིད་གཞན་ལ་བསྔོས་ནས་བཏང་བར་བྱ་བ་དང་ཞེས་
གསུངས་སོ། །སེམས་ཅན་གཞན་རྣམས་བདག་ཉིད་ཇི་ལྟར་བ་བཞིན་དུ་གཅེས་པ་ར་
གཟུང་བ་ ལ་འབད་དེ་གོམས་པར་བྱའོ། །གཉིས་པ་བསམ་པས་འཇུག་ཚུལ་ནི་བྱང་ཆུབ་ཏུ་སེམས་
བསྐྱེད་པ་བདག་ནི་སེམས་ཅན་གཞན་རྣམས་ལ་གཞི་གསུམ་པོ་བྱིན་ཟིན་པས་དེ་ཉིད། གྱི་
དབང་དུ་གྱུར་པ་ཡིན་ཅེས། ཡིད་ཁྱོད་ཀྱིས་མ་ནོར་བར་ངེས་པར་ཤེས་པར་གྱིས་
ལ་རང་དོན་རུས་སྦལ་ལྟ་བུའི་བསམ་པ་མི་འཆང་བར་སྤྱི་སེམས་རྒྱལ་པོ་ལྟ་བུའི་བསམ་པ་བཟུང་སྟེ།
དགེ་སྒྲུབ་སྡིག་སྤང་ཅི་བྱེད་ནའང་མཐའ་ཡས་པའི་གཞན་དོན་ལ་དམིགས་པ་མ་གཏོགས་རང་གི་དོན་རྣམས་
སྒྲུབ་པར་བྱེད་པ་རིགས་པ་མ་ཡིན་ནོ། །ཞེས་སུ་སེམས་ཅན་ཀུན་ ལ་ ཕན་ པའི་དོན་ སྒྲུབ་ པ་
མ་གཏོགས་པར། ད་ནི་ཡིད་ཁྱོད་ཀྱིས་གཞན་རང་གི་དགོས་པའི་དོན་འཁོར་བར་
འཁྱམས་བྱེད་དེ་ལ་མི་བསམ་མོ། །གསུམ་པ་སྦྱོར་བས་འཇུག་ཚུལ་ནི། བདག་ཏུ་འཛིན་པའི་གཞི་
གསུམ་པོ་གཞན་ལ་བྱིན་ནས། བདག་གཞན་བརྗེས་ ཕྱིན་ཆད་ཅི་ཞིག་བྱེད་དགོས་སྙམ་ན་འདི་ལྟར་
སེམས་ཅན་གཞན་རྣམས་ལ་དབང་བའི་མིག་གིས་ དཔེ་ལྟས་ བྱེད་ པ་ སོགས་ དང་རྣ་བས་
ཆོས་ཉན་པ་ལ་སོགས་པ་ཡིས་ཀྱང་ཚ་ཉག་གིས། གཞན་ལ་དབང་བའི་མིག་གིས་ཡི་གེར་བལྟ་བ་
དང༌ རྣ་ བས་ཆོས་ཉན་པ་ ལ་སོགས་ པ་ཡིས་སེམས་ཅན་ཐམས་ཅད་སངས་རྒྱས་ཐོབ་ཕྱིར། རང་གི་
-234 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
དོན་སྒྲུབ་པར་རིགས་པ་མ་ཡིན་ པས་གཞན་དོན་ཁོ་ན་ལ་བསྒྱུར་དགོས་ལ། གཞན་ དེའི་
དོན་དུ་བཏང་པའི་མིག་ལ་སོགས་པ་ཡིས། ཁྱི་རྐུན་བྱིན་པ་བཞིན་གཞན་དེ་དག་ལ་
མིག་གིས་སྡང་ལྟས་བྱེད་པ་དང་ཁ་ནས་ཚིག་ངན་སྨྲ་བ་སོགས་ལོག་པར་བྱ་མི་རིགས་ ཏེ་གཞན་གྱི་
ཡིན་པའི་ཕྱིར་རོ། །བདག་ཏུ་འཛིན་པའི་གཞི་གསུམ་པོ་གཞན་ལ་བྱིན་ཕྱིན་ཆད་ནས་རང་དོན་སྒྲུབ་ཅིང་
གཞན་ལ་གནོད་པ་བྱེད་མི་རིགས་པ་དེས་ན་བདག་དང་སེམས་ཅན་གཉིས་ལས་སེམས་
ཅན་གཙོ་བོར་བྱ་སྟེ། སེམས་ཅན་ཕ་རོལ་པོའི་ས་ནས་ཚུར་ལ་བདག་གི་ལུས་ལ་གོས་
སོགས་འདོད་བྱ་ཡིད་འོང་གི་དངོས་པོ་ཅི་མཐོང་བ་ལུས་ལོངས་སྤྱོད་དགེ་ཚོགས་དང་
བཅས་པ། དེ་དང་དེ་ནི་སེམས་ཅན་རྣམས་ལ་སྦྱིན་པར་བྱ་ཞིང་། གལ་ཏེ་སེར་
སྣའི་དབང་གིས་སྦྱིན་པར་མི་ནུས་ན་གཉེན་པོའི་སྟོབས་བསྐྱེད་དེ་ཡོ་བྱད་དེ་
དག་ རང་ གི་ཡིད་ཀྱིས་ཕྲོགས་པ་སྟེ་དཔེར་ན་བྲེ་གང་བཏང་བ་ལ་ཞུ་བ་ བློ་སྐྱེས་ན། ཁལ་གཅིག་
བཏང་ བའི་ དཔའ་ གདིང་ བསྐྱེད་ དགོས་ གསུངས་ པ་ ལྟར་ བྱས་ནས་ཀྱང་། ཁྱོད་ཀྱིས་གཞན་
དག་ལ་ནི་ཕན་པར་སྤྱོད་ཅིག །ད་ནི་དམན་པ་ལ་སོགས་པ་རྣམས་ལ་ང་རྒྱལ་
ལ་སོགས་པའི་སེམས་ཀྱི་སྡིག་པ་བསལ་བར་བཞེད་ནས་དམན་པ་དང་ལ་
སོགས་པ་སྟེ་མཉམ་པ་དང་ཆེ་བ་རྣམས་བདག་ཏུ་བཟུང་བར་བྱས་པ་དང་།
གཞན་ དམན་པ་སོགས་གསུམ་པོ་གྱི་གོ་ས་ཉིད་དུ་ནི་བདག་འདུག་པར་བྱས་ནས།
རྣམ་རྟོག་སྟེ་ཐེ་ཚོམ་མེད་པའི་སེམས་ཀྱིས་སུ། དམན་པ་དང་བརྗེས་ནས་ཕྲག་
དོག་དང་མཉམ་པ་དང་བརྗེས་ནས་འགྲན་སེམས་དང་ཆེ་བ་དང་བརྗེས་ནས་ང་
རྒྱལ་བསྒོམ་མོ། །མཐོ་ལ་ཕྲག་དོག་ནི་ ཉེ་ ཉོན་ཡིན་མཉམ་དང་འགྲན། །འགྲན་སེམས་
ནི་རྩ་ཉོན་དང་ཉེ་ཉོན་གཉིས་ཀའི་ནང་དུ་མཛོད་ཀྱི་ལུགས་ལ་མེད་ཀྱང་ང་རྒྱལ་གྱི་བྱེ་བྲག་ཡིན་པ། དེའི་
ཁོངས་སུ་བསྡུ་དགོས་པར་སེམས་སོ། །དེས་ན་རྩ་ཉོན་ནོ། །དམའ་ལ་ང་རྒྱལ་ནི་རྩ་ཉོན་ཡིན་ཞེས་
-235-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུངས་པས་འདི་དག་ རྩ་ཉོན་དང་ཉེ་བའི་ཉོན་མོངས་པའི་རང་བཞིན་ནམ་ངོ་བོ་ཡིན་
ཀྱང་བདག་རང་དང་ཕ་རོལ་པོ་གཞན་དམན་པ་དང་མཉམ་པ་དང་མཐོ་བའི་གོ་ས་དེ་ཉིད་དུ་
བདག་འདུག་པ་བྱས་ནས་ཐེ་ཚོམ་མེད་པར་བརྗེས་ཏེ་མཐོ་ལ་ཕྲག་དོག་སོགས་བསྒོམ་པས་རྣམ་
པར་བྱང་བའི་འབྲས་ བུའི་རྒྱུ་ཉིད་དུ་ཕྲག་ དོག་ སོགས་ དེ་ དག་ སྒྱུར་བར་བྱེད་པའོ། །དེ་
ནས་ང་རྒྱལ་གྱི་གཉེན་ པོ་ ཕྲག་དོག་བསྒོམ་པ་ལ་གཞན་དམན་ པ་དེ་དང་བདག་མཐོ་བ་
གཉིས་བརྗེས་ ནས་ གཞན་བདག་ཏུ་བྱས་པ་དེས། རང་གཞན་དུ་བྱས་པ་དེ་ལ་འདི་ལྟར་བརྗོད་ཅིང་
བསམ་པར་བྱའོ། །ང་རྒྱལ་ཅན་གྱི་བདག་རྙིང་པ་འདི་ནི་ ཡོན་ཏན་དང་ལྡན་པས་འཇིག་རྟེན་གྱི་ སྐྱེ་
བོ་མང་པོས་བཀུར་བར་བྱས་ཤིང་ སེམས་ཅན་བདག་ནི་ དམན་པར་མཐོང་ནས་སུས་ཀྱང་
དེ་ལྟར་བཀུར་སྟི་ཡོད་པ་མིན་ནོ། །ས་བཟང་གིས། དེ་ལ་རེ་ཞིག་འདི་ཞེས་པ་རྣམས་ནི་ཐོག་མ་
མེད་པ་ནས་གོམས་པའི་བདག་རྙིང་པ་ལ་གོ་བར་བྱ་ཞིང་། བདག་ཅེས་པ་རྣམས་ནི་གསར་དུ་གོམས་པར་
བྱས་པའི་སེམས་ཅན་ལ་གོ་བར་བྱའོ། །ཞེས་སོ། །བདག་རྙིང་པ་འདི་ཡིས་རྒྱུ་ནོར་ལོང་སྤྱོད་མང་པོར་
རྙེད་པ་བཞིན་དུ་སེམས་ཅན་བདག་གིས་ ནོར་ སོགས་མ་རྙེད་ཅིང་། བདག་རྙིང་པ་འདི་
ལ་ནི་ ཡོན་ ཏན་ བསྔགས་ པའི་སྒོ་ནས་ མང་ པོས་བསྟོད་པ་བྱས་ཏེ་ སེམས་ཅན་བདག་ལ་
ནི་དེ་ལྟར་མ་ཡིན་པར་དམན་པར་མཐོང་བའི་སྒོ་ནས་སྨོད་ དོ། །བདག་རྙིང་པ་འདི་ ནི་རྟག་ཏུ་
བདེ་བར་ཕུན་སུམ་ཚོགས་པ་ལ་གནས་ཤིང་སེམས་ཅན་བདག་ནི་སྡུག་བསྔལ་ བཞིན་དུ་
གནས་པར་འགྱུར་ལ། སེམས་ཅན་བདག་ ནི་ ཁུར་ཁྱེར་བ་དང་རྫི་བོ་དང་ཆུ་ལེན་དང་ཞིང་
ལ་ ལས་སོགས་པ་དམན་པའི་ལས་རྣམས་བྱེད་དགོས་པ་དང་། བདག་རྙིང་པ་འདི་ནི་
ལས་མེད་པར་ལུས་དང་སེམས་བདེ་བ་ཉིད་དུ་གནས་ སོ་ ཞེས་གཞན་བདག་ཏུ་བྱས་པའི་
དམན་པ་དེས། རང་གཞན་དུ་བྱས་པའི་མཐོ་བ་དེ་ལ་ཕྲག་དོག་བྱའོ། །བདག་རྙིང་པ་འདི་ནི་ རིགས་
མཐོན་པོ་དང་འཁོར་མང་པོ་དང་ལོངས་སྤྱོད་འབྱོར་བ་ལ་སོགས་པ་ལུགས་གཉིས་ཀྱི་སྒོ་ནས་འཇིག་
- 236 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
རྟེན་ པ་རྣམས་ལ་ ཡོན་ཏན་ཆེ་བར་གྲགས་པ་དང་། སེམས་ཅན་བདག་ ནི་ རིགས་ངན་པ་
སོགས་ལུགས་གཉིས་སྒོ་ནས་དམན་པ་ཡོན་ཏན་མེད་པར་འཇིག་རྟེན་ལ་གྲགས་ཀྱང་རང་
ཉིད་ཡོན་ཏན་དང་ལྡན་པར་བྱས་པས་ཆོག་མོད། སེམས་ཅན་བདག་ལ་ཡོན་ཏན་
མེད་པས་བདག་རྙིང་པ་སོགས་ཁྱེད་ཅག་རྣམས་ལ་དམན་པ་བདག་གིས་ཅི་ཞིག་བྱ།
འོན་ཏེ་བདག་ཀྱང་རྣམ་པ་ཀུན་ཏུ་ཡོན་ཏན་མེད་པ་མ་ཡིན་ཏེ་བདེ་བར་གཤེགས་པའི་
སྙིང་པོ་དང་ལྡན་པ་དང་ད་ལྟ་མི་ལུས་ཐོབ་པ་ སོགས་ཀྱི་སྒོ་ནས་ཡོན་ཏན་སྣ་རེ་དང་ལྡན་པ་ཉིད་
དོ། །འཇིག་རྟེན་པའི་ནང་ན་ཡོན་ཏན་ཆེན་པོ་དང་ལྡན་པ་གང་ལ་ལ་བས་བདག་རྙིང་པ་
འདི་དམན་པ་དེ་ཡང་ཡོད་ཅིང་། སྤྲང་པོ་སོགས་གང་ལ་ལ་བས་སེམས་ཅན་བདག་
མཆོག་ཏུ་གྱུར་པ་དེ་ཡང་ཡོད་དོ། །གལ་ཏེ་ཚུལ་ཁྲིམས་དང་ལྟ་བ་ཉམས་པ་
སོགས་ཀྱིས་བདག་ལ་བརྙས་པར་བྱེད་ན་ཚུལ་ཁྲིམས་དང་ལྟ་བ་རྒུད་པའམ་
ཉམས་པ་སོགས་ཤེས་ རབ་དང་ བརྩོན་ འགྲུས་སོགས་ རྒུད་པ་ནི། ཉོན་མོངས་པའི་སྟོབས་
ཀྱིས་གཞན་དབང་དུ་གྱུར་པ་ཡིན་གྱི་བདག་རང་གི་དབང་གིས་ནི་བདག་ལ་རང་དབང་ཡོད་
པ་མིན་ནོ། །མིན་ པས་དེ་དག་གི་ཆ་ནས་ཀྱང་བརྙས་པར་མི་རིགས་སོ། །བདག་ལ་རང་དབང་ཡོད་
བཞིན་དུ་བྱས་པ་མིན་ནོ། །ཞེས་འགྲེལ་པ་གོ་བདེའོ། །ཁྱོད་སྙིང་རྗེ་ཅན་དུ་བལྟ་ན་སྟེ་འདོད་ན་
ཁྱོད་ཀྱིས་ཅི་ནུས་བར་བདག་ནི་ ཟས་གོས་དང་ཚུལ་ཁྲིམས་དང་ལྟ་བ་གུད་པ་སོགས་ལས་གསོ་
དགོས་ཏེ། དེ་ལྟར་ གསོ་བར་བྱས་ན་ ང་རྒྱལ་ཅན་འདིས་བདག་ལ་བཀའ་བཀྱོན་དྲག་པོས་ཚར་
གཅོད་པ་ལ་སོགས་པའི་གནོད་པ་བྱས་པའང་བདག་གིས་དང་དུ་བླང་བར་བྱའོ། །འོན་
ཏེ་བདག་འདིའི་གསོ་བ་ ཏེ་ཕན་གདགས་པར་བྱ་བ་ནི་མིན་ཏེ་བདག་འདིས་གསོ་བར་མི་
བྱེད་པས། མཐོ་དམན་དུ་འཛིན་པའི་སྒོ་ནས་རྒྱུ་མཚན་ཅི་ཡི་ཕྱིར་བདག་ལ་བརྙས་པ་
བྱེད། དེ་ལ་ཡོན་ཏན་ཡོད་དུ་ཆུག་ཀྱང་བདག་གསོ་བར་མི་ནུས་ན་བདག་ལ་
-237-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ཡི་ཡོན་ཏན་གྱིས། ཅི་ཞིག་བྱ་སྟེ་ ཁྱི་རྒན་རྔ་མ་ཆེ་ན་རང་ མཆུ་དྲོ་ཟེར་བའི་དཔེ་བཞིན་དུ་
འདི་ཡིས་བདག་རང་ཉིད་ཡོན་ཏན་ཅན་དུ་མཐོང་ཞིང་། སྐྱེ་བོ་དམན་པ་སྡིག་
པའི་ལས་བྱས་པས་ངན་འགྲོ་གདུག་པའི་ཁར་གནས་པ། དེ་ལྟ་བུའི་འགྲོ་བ་
རྣམས་ལ་སྙིང་རྗེ་བྱ་རིགས་པ་ལས་སྙིང་རྗེ་མེད་པ་མ་ཟད་ཀྱིས་འདི་ཉིད། ཕྱིར་ལ་ཡོན་
ཏན་ཅན་དུ་རློམ་པ་ཡིས། རང་ཉིད་རྒྱལ་བའི་ཕྱིར་མཁས་པ་དག་ལ་ཡང་བསྡོ་
བར་འདོད་པས་འདི་ནི་ཡོན་ཏན་མེད་སྟེང་དུ་སྐྱོན་མང་པོ་ཅན་ནོ་ཞེས་སེམས་པར་བྱས་
ཏེ། མཇུག་ཏུ་ཕྲག་དོག །འདི་ཡིས་ཚེ་རབས་བརྒྱ་ཕྲག་མང་པོས་མཚོན་པའི་དུས་དང་
རྣམ་པ་ཐམས་ཅད་དུ། །འཁོར་བར་གནས་ པའི་ ཚེ་ བདག་ལ་གནོད་པ་གྲངས་མེད་པར་
བྱས། །ཞེས་དོན་བསྡུ་བར་བྱ་ཞིང་སྐྱོན་འདི་ རང་རྒྱུད་ལ་ཡོན་ཏན་ཅུང་ཟད་སྐྱེས་པའི་རྗེས་སུ་
འབྲང་ཞིང་། དགེ་བའི་འགབ་འདྲེ་ཡིན་པའི་ཕྱིར་ཅི་ནས་ཀྱང་སྤང་བའི་གཉེན་པོ་ལ་འབད་པར་བྱའོ། །ཞེས་
རྒྱུན་དུ་བསམ་པར་གལ་ཆེའོ། །མཉམ་པ་དང་བརྗེས་ནས་འགྲན་སེམས་བསྒོམ་པ་ནི་བདག་
དང་ ཐོས་པ་དང་ཚུལ་ཁྲིམས་སོགས་ཡོན་ཏན་མཉམ་པ་ཞིག་ལ་ལྟོས་ནས་ནི། རྙེད་པ་ལ་
སོགས་པ་གང་དག་གིས་རང་ཉིད་འདི་ལས་ལྷག་པར་བྱ་བའི་ཕྱིར། བདག་གི་
ནོར་གྱི་རྙེད་པ་དང་ཕྱག་བྱ་བ་ལ་སོགས་པའི་བཀུར་སྟི་ནི། འཐབ་མོ་དང་རྩོད་
པ་ཡིས་ཀྱང་ངེས་པར་བསྒྲུབ་པར་བྱའོ། །ཅི་ནས་ཀྱང་བདག་ གི་ཡོན་ཏན་
རྣམས་ནི། འཇིག་རྟེན་ཀུན་ལ་མངོན་པར་གསལ་བ་དང་། གཞན་ཡང་འགྲན་
ཟླ་འདི་ཡི་ཡོན་ཏན་གང་དག །སུས་ཀྱང་ཐོས་པར་མི་འགྱུར་བ་དེ་ལྟར་བྱའོ། །
བདག་གི་སྐྱོན་ཚུལ་ཁྲིམས་འཆལ་བ་ལ་སོགས་པ་མང་སྦ་བར་བྱ་ཞིང་། འདིའི་
སྐྱོན་རྣམས་བསལ་བར་བྱས་ནས་བདག་ནི་སྐྱོན་མེད་པར་ཤེས་ནས་སྐྱེ་བོ་མང་པོས་
མཆོད་པར་འགྱུར་བར་ བྱ་ ཞིང་འདི་ལ་སྐྱོན་ཅན་དུ་ཤེས་ནས་དེ་ལྟར་མཆོད་ པ་ འགྱུར་ བ་
ང་
- 238 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
མིན་པ་བྱ་བ་དང་། བདག་ནི་དེང་ནས་རྙེད་པ་མང་པོ་འབད་མེད་དུ་ལེགས་པར་རྙེད་
ཅིང་འདི་དེ་ལྟར་མིན་པ་དང་། བདག་ནི་ཀུན་གྱིས་བཀུར་བར་འགྱུར་ཞིང་འདི་
ལ་མིན་པ་དང་། གལ་ཏེ་འདི་ནི་ཚུལ་ཁྲིམས་འཆལ་བ་ལ་སོགས་པ་མ་རུངས་
པའི་ལས་བྱས་པར་གྱུར་པ་ན་དེ་ལ། ཡུན་རིང་པོར་བདག་ནི་དགའ་བས་བལྟ་
ཞིང་། སྐྱོན་བརྗོད་པའི་སྒོ་ནས་འགྲོ་བ་ཀུན་གྱི་དེ་ལ་ཁྲེལ་ཏེ་བཞད་གད་དང་། སྐྱེ་བོ་
མང་པོ་ཕན་ཚུན་འདུས་ཏེ་དེ་ལ་སྨད་པ་དག་ཏུ་བྱའོ་ཞེས་བསམ་ནས། ཡང་
འཇུག་དུ་འགྲན་སེམས། འདི་ཡིས་ ཚེ་རབས་བརྒྱ་ཕྲག་མང་པོས་མཚོན་ནས་དུས་དང་རྣམ་
པ་ཐམས་ཅད་དུ། །འཁོར་བར་གནས་པའི་ཚེ་བདག་ལ་གནོད་པ་གྲངས་མེད་པར་
བྱས་པ་དང་། སྐྱོན་འདི་ རང་རྒྱུད་ལ་བརྟེན་ཅུང་ཟད་སྐྱེས་པའི་ རྗེས་སུ་འབྲང་ཞིང་། དགེ་བའི་འགབ་
འདྲེ་ཡིན་པས་ཅི་ནས་འདི་སྤང་བའི་གཉེན་པོ་བསྟེན་དགོས་སོ། །ཞེས་ཡང་ནས་ཡང་དུ་དྲན་པར་བྱའོ། །
ཞེས་དོན་བསྡུ་བར་བྱའོ། །ལྷག་པ་དང་བརྗེས་ནས་ང་རྒྱལ་བསྒོམ་པ་ནི། ཉོན་མོངས་ཏེ་
དམན་པ་འདི་ཡང་ཡོན་ཏན་གྱིས་མངོན་པར་མཐོ་བ་བདག་དང་ནི།
ལྷན་ཅིག་ཏུ་ནི་འགྲན་པ་ཡིན་ཞེས་གྲགས་ཀྱང་། དོན་ལ་དམན་པ་འདི་དང་མཐོན་
པོ་དག་ཆོས་ཕྱོགས་ནས་ཐོས་པ་རྒྱ་ཆེ་ཆུང་དང་ཤེས་རབ་སྟེ་རིགས་པ་བཟང་ངན། བམ།
འཇིག་རྟེན་ཕྱོགས་ནས་གཟུགས་མཛེས་ཞན་དང་རིགས་ མཐོ་དམན་དང་ ནོར་ ཕྱུགས་ཞན་
གྱིས་མཉམ་མམ་ཅི། དེ་ལྟར་མི་མཉམ་པའི་ཚུལ་ཀུན་ལ་གྲགས་པ་ཡི་སྟོབས་
ཀྱིས། བདག་གི་ཡོན་ཏན་གྱི་ཁྱད་པར་རྣམས་སྐྱེ་བོ་ཀུན་གྱིས་ཐོས་ནས་ནི། མིག་ནས་
མཆི་མ་འཁྲུགས་ལུས་ལས་བ་སྤུ་ལྡང་བར་གྱུར་པའི་དགའ་བ་སྐྱེ་བར་འགྱུར་བའི།
བདེ་སྐྱིད་དེ་ཉིད་ལ་ནི་བདག་ཡོངས་སུ་སྤྱོད་པར་བྱེད་དོ། །ཅི་སྟེ་བརྒྱ་ལམ་ཞིག་
ན་འདི་ལ་སྐྱོན་འདི་རང་རྒྱུད་ལ་ཡོན་ཏན་ཅུང་ཟད་སྐྱེས་པའི་རྗེས་སུ་འབྲང་ཞིང་དགེ་བའི་འགབ་འདྲེ་
-239-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པས་རྙེད་པ་འགའ་ཞིག་ཡོད་སྲིད་པར་གྱུར་ཀྱང་ཁོའི་སྐེ་རྡོག་ པས་བརྫིས་ནས་བཙན་
ཐབས་སུ་འཕྲོག་པར་བྱའོ། །གལ་ཏེ་ མཐོན་པོ་ང་ཡི་ལས་རྣམས་བཀའ་བསྒོ་བ་བཞིན་དུ་
བསྒྲུབ་པར་བྱེད་ན། དེའི་ཚེ་འདི་ལ་ཟས་གོས་སོགས་སྲོག་འཚོ་བ་ཙམ་ཞིག་བྱིན་ནས།
བདག་གི་སྟོབས་ཀྱིས་རྙེད་པ་ལྷག་མ་དེ་དག་བླང་བར་བྱའོ། །ཊི་ཀ་གསུང་སྒྲོས་མ་ལས།
འདི་ལ་དཔེ་ལ་ལར། འདི་ལ་བདག་གི་རྙེད་པ་དག །སྟོབས་ཀྱིས་བླངས་པར་གྱུར་ཀྱང་ནི། །ང་ཡི་ལས་
ནི་བྱེད་ཅེ་ན། །འདི་ལ་འཚོ་བ་ཙམ་ཞིག་སྦྱིན། །ཞེས་འདོན་ཏོ། །ཞེས་འབྱུང་ངོ་། །གལ་ཏེ་འདི་ནི་
བདེ་བ་དང་ལྡན་པར་གྱུར་ན་བདེ་བ་དེ་ལས་ཉམས་པར་བྱ་ཞིང་། བདག་གིས་
འདི་གནོད་པ་དང་སྡུག་བསྔལ་མང་པོ་ལ་རྟག་ཏུ་སྦྱར་བར་བྱའོ་ཞེས་བསམས་
ནས། མཇུག་ཏུ་ང་རྒྱལ་འདི་ཡིས་བསྐལ་པ་བརྒྱ་ཕྲག་མང་པོས་མཚོན་ནས་དུས་དང་
རྣམ་པ་ཐམས་ཅད་དུ། འཁོར་བའི་གནས་འདིར་འཁོར་བའི་ཚེ་བདག་ལ་གནོད་པ་
གྲངས་མེད་པར་བྱས་པས། ད་ནི་འདིའི་དབང་དུ་འགྲོ་བར་མི་བྱའོ་ཞེས་ཅིས་ཀྱང་
དྲན་པར་བྱའོ། །དེའང་གཉེན་པོའི་སེམས་ ཀྱིས་སྤང་བྱའི་སེམས་ལ་ཁ་ཏ་བྱ་བ་ནི་ཀྱེ་མ་ཡིད་
ཁྱོད་ཀྱིས་སྔོན་ཐོག་མ་མེད་པ་ནས་རང་དོན་འབའ་ཞིག་བྱེད་པར་འདོད་པ་ཡིས་ཐོག་
མ་མེད་པའི་འཁོར་བར་གཞལ་བར་མི་ནུས་པའི། བསྐལ་པ་གྲངས་མེད་དཔག་
ཏུ་མེད་པ་འདས་པར་གྱུར་ ཅིང་འབད་པ་སྣ་ཚོགས་བྱས་ཀྱང་། རང་དོན་བསྒྲུབ་པའི་ལུས་
དང་སེམས་ཀྱི་ངལ་བ་ཆེན་པོ་དེ་ལྟ་བུས། ཁྱོད་ཀྱིས་རང་ལ་འཁོར་བ་དང་ངན་སོང་
གི་སྡུག་བསྔལ་འབའ་ཞིག་བསྒྲུབས་པར་བྱས་སོ། །སྔར་རང་ཉིད་ཀྱི་དོན་ལ་
འབད་པ་དེ་ལྟར་ད་ནི་བདག་གཞན་བརྗེ་བའི་སྒོ་ནས་ངེས་པར་སེམས་ཅན་གཞན་དག་
གི །དོན་ ཁོ་ན་བསྒྲུབ་པ་ལ་རབ་ཏུ་འཇུག་པར་གྱིས་ཤིག་དང་། ཐུབ་པའི་བཀའ་
ཡིས་ནི་དུས་ནམ་དུ་ཡང་མི་སླུ་ སྟེ་རྣམ་འགྲེལ་ལས། ལུང་ནི་ཡིད་ཆེས་ཚིག་ཡིན་ཏེ། །ཉེས་པ་
- 240 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཟད་པ་བརྫུན་གྱི་ཚིག །སྨྲ་བ་མི་འགྱུར་རྒྱུ་མེད་ཕྱིར། །ཉེས་ཟད་ལུང་དུ་ཤེས་པར་བྱ། །ཞེས་གསུངས་
བས། བདག་གཞན་བརྗེ་བ་དེ་ཡི་ཡོན་ཏན་ཕྱིས་ ཁྱོད་ཀྱིས་འཕགས་པའི་ས་ཐོབ་པ་ན་
མངོན་སུམ་དུ་མཐོང་བར་འགྱུར་རོ། །གལ་ཏེ་ རང་གི་ཡིད་ཁྱོད་ཀྱིས་སྐྱེ་བ་སྔ་མ་རྣམས་ཀྱི་
དུས་སུ། བདག་གཞན་བརྗེ་ བ་ནས་ གཞན་དོན་འབའ་ཞིག་སྒྲུབ་བའི་ལས་འདི་བྱས་
འབྲས་བུ་སངས་རྒྱས་ཀྱི་ཚ་ ཉག་གིས། སྟོན་པ་ཕུན་སུམ་ཚོགས་ པ་
དང༌། གནས་ཕུན་སུམ་ཚོགས་པ་དང༌། འཁོར་ཕུན་སུམ་ཚོགས་པ་དང་། ཆོས་ཕུན་སུམ་ཚོགས་པ་དང་།
དུས་ཕུན་སུམ་ཚོགས་པ་སྟེ་ཕུན་སུམ་ཚོགས་པ་ལྔ་ལྡན་ནམ། ཡང་ན་སངས་རྒྱས་ཀྱི་སྐུ་གསུང་ཐུགས་མི་
ཟད་པ་རྒྱན་གྱི་འཁོར་ལོའི་རང་བཞིན་གྱི་ཟག་པ་མེད་པ། ཞེས་གསུངས་སོ། །སའི་ཕུན་སུམ་
ཚོགས་པའི་བདེ་བ་ལ་ལོངས་སྤྱོད་པ་མིན་པ། ད་ལྟའི་རང་རེ་རྣམས་ཀྱི་ལུས་སེམས་ལ་ནད་
མུག་མཚོན་འཁྲུག་དང་། འཁྱག་ལྟོ་བཀྲེས་སྐོམ་ལ་སོགས་པས་རྟག་ཏུ་མནར་བའི་འཁོར་བའི་སྡུག་
བསྔལ་གྱི་ གནས་སྐབས་ ངན་པ་འདི་འདྲ་བར་ འགྱུར་བར་མི་སྲིད་ དོ། །གཞན་དོན་
སྒྲུབ་ན་བདེ་བ་ཐོབ་པ་དེ་ ལྟ་བས་ན་ དཔེ་འདི་ལྟར་ སེམས་ཅན་གཞན་ ཕ་མ་དག་གི་ཁུ་བ་
དང་ཁྲག་གི་ཐིགས་པ་སྨིན་པ་ལ། གོམས་ པའི་ དབང་གིས་ ཡིད་ཁྱོད་ཀྱིས་ངན་ནམ་འདི་
ནི་བདག་གི་ལུས་སོ་ཞེས་གང་ཟག་གི་བདག་དང་ཆོས་ཀྱི་བདག་གཉིས་གང་རུང་གིས་ངར་
འཛིན་བྱས་ པས་བག་ཆགས་གོམས་པ་ཤུགས་ཆེ་བས་ལུས་ངན་པ་ལྗི་ཡོ་རེ་བ་ནག་ངམ་མེ་བ་ན་ཚ་
དང་སྡུག་བསྔལ་གྱི་འབྱུང་གནས་འདི་གྲུབ་པར་ཡིན་པ་ལྟར། དཔེ་དེ་བཞིན་དུ་སེམས་ཅན་
གཞན་ཐམས་ཅད་ཀྱི་ལུས་ལའང་བདག་ཏུ་འཛིན་པ་གོམས་པར་གྱིས་ ལ་དེའི་དོན་ལ་བརྩོན་
པར་གྱིས་ཤིག་ ཅེས་པའི་དོན་ནོ། །བཞི་པ་སྦྱོར་བས་བསྒྲུབ་ཚུལ་ལ། བསྒྲུབ་ཚུལ་དངོས་དང་། དབང་
དུ་ བྱེད་ཚུལ་ལོ། །དང་པོ་ལ་གསུམ་ལས། དང་པོ། ལེགས་པ་རྣམས་གཞན་ལ་གཏོང་ཚུལ་ནི། སེམས་
ཅན་གང་ལ་ཅིས་ཕན་སྙམ་པ་ལྟ་བུ་གཞན་གྱི་དོན་ལ་རྟོག་དཔྱོད་ཆེན་པོ་བྱས་ནས་ནི་ཚ་ཉག་
-241-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གི་འགྲེལ་བར། ད་ནི་གཞན་ལ་ཇི་ལྟར་བསྒྲུབ་དགོས་སྙམ་ན། སྔོན་རང་གི་ས་ནས་གཞན་རྒྱལ་ཁམས་
ཀྱི་ཐོག་ཏུ་ཟ་ཆེ་ཧེབ་ལངས་བྱས་པ་དེ་བཞིན་དུ། ད་ནི་གཞན་སེམས་ཅན་གྱི་ས་ནས་རང་གི་ཐོག་ལ་ཟ་ཆེ་
ཧེབ་ལངས་གིས་ཟས་ནོར་ལ་སོགས་པ་ཅི་ཞིག་རྙེད་སྙམ་པའི་རྟོག་ཆེན་བྱས་ནས། ཞེས་གསུངས་སོ།།
བདག་གི་ལུས་ལ་བརྟགས་ནས་ཉེ་བར་མཁོ་བའི་ཡོ་བྱད་ཟས་གོས་དང་རྒྱན་ཆ་སོགས་ཡིད་
དུ་འོང་བ་ཅི་སྣང་བ། དེ་དང་དེ་ཉིད་གཞན་ལ་སྦྱིན་པར་བྱ་ཞིང་། གལ་ཏེ་སྦྱིན་
པར་མ་ནུས་ན་ ཡིད་ཀྱིས་ཕྲོགས་པར་བྱས་ནས་ ཀྱང༌། སེམས་ཁྱོད་ཀྱིས་དུས་རྟག་ཏུ་
གཞན་ལ་ཕན་པར་སྤྱོད་ཅིག །གཞན་ཡང་སྐབས་དང་སྐབས་སུ་བདག་ ནི་ཟས་གོས་སོགས་
ཀྱིས་བདེ་སྐྱིད་ ཕུན་སུམ་ཚོགས་པ་དང་ལྡན་ཅིང་གཞན་ནི་དཀའ་ཚེགས་སོགས་ཀྱིས་མི་སྐྱིད་ པ་
ཡིན་ལ། མཐོ་འོས་མིན་པ་བདག་ ནི་འཁོར་དང་ལོངས་སྤྱོད་ལ་སོགས་པས་མཐོ་ཞིང་ དམའ་འོས་
མིན་པ་གཞན་ནི་ཁས་ཞེན་ཅིང་དབང་ཆུང་བ་སོགས་ཀྱིས་དམའ་བ་ ཡིན་པ་དང་། བདག་ ལ་
ནི་ཟས་གོས་སོགས་ཀྱིས་ཕན་པར་བྱེད་པའི་གཉེན་བཤེས་སོགས་མང་པོ་ཡོད་
ལ་གཞན་ལ་ནི་དེ་ལྟར་ ཟས་གོས་སོགས་ཀྱིས་ཕན་པར་བྱེད་པ་ཡོད་པ་མིན་ནོ་ཞེས་ བསམ་
ནས། ཐོགས་འགྲེལ་ལས། བདག་ནི་རང་ལ་ཕན་པའི་ལས་དགེ་བ་བྱེད་ལ་གཞན་ནི་མིན་ཞེས་གསུངས་
སོ། །བདག་ རང་གིས་རང་ལ་ཕྲག་དོག་ཅིག་ཅིས་མི་བྱེད་ དེ་བྱེད་རིགས་ཤིང་མདོར་ན་བུད་
སྐེགས་ ཐོབ་ གསུམ་དགོས་ སོ། །བདག་ནི་ལོངས་སྤྱོད་ལ་སོགས་པའི་བདེ་བ་དང་བྲལ་
བར་གྱིས་ཏེ། རང་གི་བཟའ་བཏུང་རྒྱན་གོས་ སོགས་གཞན་ལ་སྦྱིན་པ་དང་གཞན་གྱི་ ཁུར་བོ་
བདག་གིས་ཁྱེར་བ་ལྟ་བུ་དང་དབུལ་ཕོངས་ལ་སོགས་པའི་ སྡུག་བསྔལ་རྣམས་བདག་
ལ་སྦྱོར་བར་གྱིས་ཤིག །སྔོན་ཇོ་བོ་རྗེའི་བླ་མ་བྱམས་པའི་རྣལ་འབྱོར་པས་ཁྱི་ལ་དབྱུག་པ་རྒྱབ་པའི་
སྡུག་བསྔལ་རང་ལ་དངོས་སུ་བླང་བ་བཞིན་ནོ། །དེ་སྔོན་གྱི་གཞན་སྐྱོན་ལ་བལྟ་བའི་མིག་གིས་གཞན་
སྐྱོན་ཁོ་ན་ལ་རྟག་ཀྱང་། ད་ནི་སྤྱོད་འཇུག་འདིས་རང་སྐྱོན་ལྟ་བའི་མེ་ལོང་བྱས་ཏེ། དུས་གང་དང་གང་
- 242 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
གི་ཚེ་ བདག་འདི་ཡི་ ལུས་ངག་ཡིད་ཀྱིས་ནི་ད་ལྟ་ ལས་བཟང་ངན་ཅི་བྱེད་པ་ཡིན་ཅེས།
སྤྱོད་ལམ་རྣམ་བཞི་གང་གི་ཐད་ནས་བདག་གི་ཆོས་མིན་བྱེད་པའི་སྐྱོན་ལ་དྲན་ཤེས་བཞིན་
བག་ཡོད་དང་ལྡན་པས་ཡང་ཡང་བརྟག་པར་གྱིས་ ཏེ་རང་སྐྱོན་མིག་གིས་རིག་ན་སངས་རྒྱས་ཡིན།།
ཞེས་གསུངས་པ་ལྟར་དང་། དཔལ་སྤྲུལ་རིན་པོ་ཆེས། དུས་རྒྱུན་དུ་རང་གིས་རང་ལ་ལྟོས་གདམས་ངག་
ཚིག་གཅིག་ཡིན། ཆོས་དང་འཇིག་རྟེན་གཉིས་ཀ་འདིར་འདུས་ཞེས་སོ། །རང་ལ་གཞན་གྱིས་ གནོད་
ཅིང་འཚེ་བ་ལ་སོགས་པའི་ཉེས་པ་བྱས་པ་རྣམས་ལ་ཡང་། བདག་གིས་བྱས་པ་
ཡིན་ནོ་ཞེས་དྲང་སྲོང་གོ་ཏ་མ་དང་། ཁ་ཆེའི་དགེ་སློང་རེ་བ་ཏི་དང་། ར་སྒྲེང་གི་སྡེར་མ་བོར་བའི་དཔེ་
དང༌། དགེ་བཤེས་གླང་ཐང་བ་ཆེན་པོ་ལ་བུ་འདི་ཁྱེད་ཀྱི་སྲས་ཡིན་ནོ་ཞེས་ཞུས་པར་དང་དུ་བཞེས་པ་ལ་
སོགས་པ་ལྟ་བུ་རང་གི་ སྔོན་གྱི་ལས་ངན་པའི་སློན་དུ་བསྒྱུར་བར་བྱོས་ལ་ཇི་སྐད་དུ། གཏམ་
མ་ཉེས་ཁ་ཡོགས་དགེ་བསྐུལ་གྱི་ལྕག་འདེབས། །དགྲས་ལོག་བསྒྲུབ་བྱས་པ་ཐུགས་དམ་གྱི་བོགས་
འདོན། །འདི་ཆགས་ཞེན་འཇིག་པའི་བླ་མ་རུ་འདུག་པས། ཁོའི་དྲིན་ལན་འཁོར་ཐབས་མེད་པ་རུ་
གཟིགས་མཛོད། །ཞེས་གསུངས་པ་ལྟར་རོ། །བདག་གིས་ཉེས་པ་ཆུང་ངུ་ཞིག་བྱས་ཀྱང་
ཉེས་པ་དེ་བདག་གིས་མ་བྱས་ཟེར་ནས་ཁ་བཀབ་མིག་བཙུམ་དཔེ་བཤད་ལུང་དྲངས་ལ་སོགས་པ་མི་
བྱེད་པར་ཉེས་པ་ཁས་བླངས་ནས། སྐྱེ་བོ་མང་པོ་ལ་མངོན་པར་བྱས་ནས་རབ་ཏུ་ཤོགས་
ཤིག་ ཐོགས་འགྲེལ་ལས། བདག་ལ་ཉེས་པ་འདི་ཡོད་དོ་ཞེས་ཁས་ལོངས་ཤིག་ཅེས་པའི་དོན་ཡིན་
གསུངས་སོ། །རང་ལ་གྲགས་པ་འདོད་པ་ ནི་ གཞན་གྱི་ ཡོན་ཏན་ ཐོས་པ་ན་དེ་ཉིད། གྱི་
གྲགས་པ་ཕྱོགས་མཐའ་དག་ཏུ་ལྷག་པར་བརྗོད་པས་གསལ་བར་བྱས་ཏེ། རང་གི་གྲགས་
པ་ཟིལ་གྱིས་ནོན་ པ་ སྟེ་མི་མངོན་པར་བྱ་བ་དང་། བདག་ནི་བྲན་གྱི་ ནང་ནས་ཀྱང་ཐ་མ་
ལྟར་ ཤིན་ཏུ་དམན་པའི་ཆ་བཟུང་སྟེ་ ང་རྒྱལ་མེད་པར་བྱས་ནས། སེམས་ཅན་རྣམས་རྗེ་བོ་
ལྟར་མོས་པའི་སྒོ་ནས་ གཞན་གྱི་དགོས་པའི་དོན་རྣམས་ཀུན་ལ་རྟག་ཏུ་ བཀོལ་བར་
-243-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱིས་ཤིག །གལ་ཏེ་བདག་གི་ཡོན་ཏན་ཅུང་ཟད་མཐོང་ཡང་དེའི་གཉེན་པོ་འདི་ལྟར་སྒོམ་པར་བྱ་སྟེ་
བདག་འདི་ནི་དམ་ཉམས་ སྡོམ་ཤོར་ཆགས་སྡང་རྨོངས་གསུམ་ ལ་སོགས་ པ་ཉེས་པ་དུ་མའི་
སྐྱོན་དང་བཅས་པའི་རང་བཞིན་ ཡིན་པར་ཤེས་པར་བྱ་ཏེ། དད་པ་དང་སྙིང་རྗེ་ངེས་འབྱུང་
དང་སྐྱོ་ཤས་སོགས་གློ་བུར་གྱི་ཡོན་ཏན་ཅུང་ཟད་རེ་རྒྱུད་ལ་སྐྱེས་ཀྱང་སོས་ཀའི་ནམ་ཟླ་དང་
འདྲ་བས་མི་བདེན་བསམ་ནས་དེའི་ཆ་ལས་མི་བསྟོད་དེ་ཕུགས་སུ་མེད་པར་ཤེས་དགོས་སོ། །
དེས་ན་དཔལ་སྤྲུལ་རིན་པོ་ཆེས། གཞན་ལ་ངོམས་མི་ཉན་པ་གསུམ་ཡོད་དེ། གློ་བུར་གྱི་ངེས་འབྱུང་
སོགས་ཡོད་དོ། །བདག་འདི་ཡི་ཡོན་ཏན་གྱི་ཕྱོགས་ཕྲན་བུ་ཡོད་པ་ཐམས་ཅད་ཅི་
ནས་ཀྱང་། རུས་སྦལ་གྱི་ཡན་ལག་བཞིན་དུ་སྦས་ཏེ་གསང་ནས་སྐྱེ་བོ་འགས་ཀྱང་མི་ཤེས་
པ་དེ་ལྟར་སྦ་བར་གྱིས་ཤིག །མང་དུ་བཤད་པས་ཅི་ཞིག་བྱ་བྱང་སེམས་ཀྱི་ཉམས་ལེན་མདོར་
བསྡུ་ན་སྔར་ ཐོག་མ་མེད་པ་ནས་བདག་ གི་ ཟས་གོས་ལ་སོགས་པའི་དོན་ བསྒྲུབ་པ་ཉིད། གྱི་ ཕྱིར།
རང་གི་ཡིད་རྨོངས་པ་ཁྱོད་ཀྱིས་ སེམས་ཅན་གཞན་ རྣམས་ལ་ བཤའ་གཏུབས་བརྡུང་བརྡེག་འཕྲོག་
བཅོམ་བཙན་བཙུག་སློང་འདེབས་ལ་སོགས་པའི་གནོད་པ་བྱས་པ་གང་དང་གང་། ཡིན་པའི་
གནོད་པ་དེ་འདྲ་བ་རྣམས་གོ་བསྒྱུར་ནས་ད་ཕྱིན་ཆད་ཕ་མ་སེམས་ཅན་རྣམས་ཀྱི་ཕན་
བདེ་མ་ལུས་པ་བསྒྲུབ་པའི་དོན་ཁོ་ན་ཉིད། གྱི་ཕྱིར། རང་གི་ལུས་ལོངས་སྤྱོད་སོགས་ཀྱི་མཆོད་སྦྱིན་
བྱས་ཏེ་བདག་ རང་ ཉིད་ལ་ནི་ གཅོད་ཀྱི་ ལུས་སྦྱིན་ལ་སོགས་པ་ཐབས་སྣ་ཚོགས་འབབ་
པར་གྱིས་ཤིག །བདག་འདི་ནི་ཆེ་འགྱིང་སྦོམ་གསུམ་གྱིས་མགོ་འཕང་བསྟོད་དེ་གཉའ་
དྲག་འགྱུར་བའི་ཚུལ་དུ། རྗེ་བོ་བཙན་པོ་ཁྲོས་པ་ལྟར་ཁོང་ཤེད་བསྐྱེད་པར་ནི་དུས་ནམ་དུ་
ཡང་མི་བྱ་སྟེ། རང་ཤེད་རང་གིས་གཅོད་ཅིང་ཅིང་། རང་སྣ་རང་གིས་ཕབ་སྟེ་ གནས་དགོས་ཤིང༌།
དེའང་དཔེར་ན་བག་མ་གསར་པ་ཚངས་པས་ཞུས་པ་ལས། བག་མ་གསར་བ་བཞིན་དུ་བྱའོ། །
ཞེས་གསུངས་སོ། །འོང་བའི་སྤྱོད་ལམ་གྱི་ཚུལ་བཞིན་དུ་རང་གཅེས་པར་འཛིན་པ་སོགས་བྱ་
- 244 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
བར་མི་འོས་པའི་ལས་བྱེད་པ་ལ་རང་ངོ་ལྟོས་ནས། ངོ་ཚ་བ་དང་ཡང་དག་པའི་ཆོས་
ཚུལ་ཁྲིམས་གསུམ་ལས་ཉམས་ཀྱིས་དོགས་པའི་འཇིགས་པ་ས་བཟང་དང་ཀོང་སྟོན་གྱིས།
ཕྱི་མར་ སྡིག་ པའི་ རྣམ་ སྨིན་ ལ་ འཇིགས་ པ་ དང་ ཞེས་གསུངས་སོ། །དང་དྲན་ཤེས་བག་ཡོད་ ཀྱིས་
དབང་པོ་རྣམས་བསྡམས་ཏེ་ གཉེན་པོའི་དབང་དུ་འགྱུར་བར་བཞག་པར་བྱའོ། །གོང་དུ་
བཤད་པའི་རྒྱལ་སྲས་བྱང་ཆུབ་སེམས་དཔའི་ལམ་ཡིག་བྱང་སེམས་ཀྱི་སྤྱོད་པ་ལ་འཇུག་པའི་ཆབ་ཤོག་
རིན་པོ་ཆེའི་ནང་འཁོད་ལྟར་ཐོག་མར་བདག་དང་གཞན་དུ་བརྗེ་བའི་བསམ་པ་དེ་བྱ་
ལ་སྦྱོར་བས་ཀྱང་དེ་ལྟར་གནས་པར་བྱ་ཞིང་། གལ་ཏེ་དེ་ལྟར་ཁྱོད་ཀྱིས་མི་
བྱ་བ་ཚ་ཉག་གིས། ཉེས་སྤྱོད་འབྱུང་བའི་སྒོ་ཉེར་བདུན་དང་། རང་དོན་ཡིད་བྱེད་དང་ཕྲག་དོག་འགྲན་
སེམས། ང་རྒྱལ་ལ་སོགས་པ་དེ་ལྟར་བྱ་བ་ངན་པ་ཐམས་ཅད་སེམས་ཁྱོད་ཀྱིས་མི་བྱ་བ་ཉིད་དུ་གནས་
དགོས་པ་དང༌། ཞེས་གསུངས་སོ། །ཐོགས་འགྲེལ་ལས། རང་དོན་གྱི་བསམ་སྦྱོར་གཉིས་པོ་དེ་ལྟར་
ཁྱོད་ཀྱིས་མི་བྱ་བ་ཞེས་གསུངས་སོ། །ཊཱི་ཀ་གསུང་སྒྲོས་མ་ལས། འདི་ལ་ཇོ་བོ་པུཎྱཤྲཱི་མི་ཏྲས། དེ་བྱ་དེ་
ལྟར་གནས་བྱ་ཞིང་། །ཞེས་པས་སེམས་ཅན་དོན་བྱེད་དང་། དགེ་བ་ཆོས་སྡུད་གཉིས་བསྟན། དེ་ལྟར་
ཁྱོད་ཀྱིས་མི་བྱ་བ་ཞེས་པས་ཉེས་སྤྱོད་སྡོམ་པའི་ཚུལ་ཁྲིམས་ཀྱིས་མི་དགེ་བ་མི་བྱེད་པ་སྟེ་དེ་དག་ལ་
སེམས་དབང་དུ་བྱ་བའོ་ཞེས་གསུངས་སོ། །ཞེས་འབྱུང་ངོ༌། །དེ་ལྟར་ན་སེམས་ཅན་འདི་ ནི་ རྟ་
དུལ་ བ་ བཞིན་ དུ་ གཉེན་པོས་དབང་དུ་འགྱུར་ཞིང་ལས་སུ་རུང་བ་བྱ་སྟེ། གལ་སྲིད་སྤང་
བླང་གི་གནས་དེ་ལས་འདས་ན་ས་སྤང་བྱ་ཉོན་མོངས་པའི་དབང་དུ་གྱུར་ན་སེམས་ཁྱོད་
གཉེན་པོའི་སྟོབས་ཀྱིས་ཚར་གཅད་པར་བྱ་སྟེ་དགུང་གཅིག་གི་དྲོ་མ་མ་ནུས་ན། ཞག་བདུན་གྱི་ཁ་
ཟས་བཅད་པར་བྱའོ། །ལར་འོན་ཏེ་ ཁོ་བོས་ཁྱོད་ལ་འཇམ་པོའི་ངག་གིས་ གོང་དུ་བཤད་པ་སྒོ་
གསུམ་ལ་བག་ཡོད་དྲན་ཤེས་ཀྱིས་ རང་དབང་བསྒྱུར་ཏེ་ཉེས་སྤྱོད་ ལ་མ་འཇུག་ཅིག་ཅེས་དེ་ལྟར་
གདམས་ངག་ཟབ་མོ་བསྟན་ཀྱང་ནི། རང་གི་སེམས་ཁྱོད་དེ་ལྟར་ཉམས་སུ་ལེན་ཅིང་སྒྲུབ་
-245-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་མི་བྱེད་ན། ལུས་བེམ་པོ་ ཡིན་ པས་ཉེས་པ་མི་བསྐྱེད་ཅིང་སེམས་ཁྱོད་ལས་ སུ་མ་རུང་བ་
ལས་འཁོར་བ་དང་ངན་སོང་དང་རང་དོན་ཡིད་བྱེད་ཀྱིས་བསྐྱེད་པའི་ཉེས་པ་ཀུན་
བསྟེན་ཡོད་པས་ན། སེམས་ཁྱོད་ཉིད་ཚར་བཅད་པ་བྱ་བ་ཁོ་ནར་ཟད་དོ། །སྔར་ཡང་
ཚར་བཅད་མ་ནུས་པས། ད་དུང་ཡང་མི་ནུས་སོ་སྙམ་ན་གཉེན་པོའི་སེམས་བདག་ནི་སྔར་དང་མི་འདྲ་སྟེ།
ཉོན་མོངས་པ་ཅན་གྱི་སེམས་ཁྱོད་ཀྱིས་རང་གི་དོན་བྱ་བ་ལ་སེམས་པའི་ལམ་ངན་པར་ཁྲིད་
ནས་བསླུས་པས་ཁོ་བོ་ དམྱལ་བ་ལ་སོགས་པའི་གནས་གར་ ཡིན་ཡིན་དུ་བརླགས་པར་བྱས་
པའི། སྔོན་གྱི་དུས་འཁོར་ བ་ ཐོག་ མ་ མེད་ པ་ དེ་ནི་ཁྱོད་ཀྱི་སྐྱོན་མ་མཐོང་བའི་དུས་
གཞན་ འདས་ཚར་བ་ཡིན་ཏེ། སྔོན་ཆད་ནི་སེམས་ཁྱོད་ཀྱི་རང་བཞིན་དང་ཉེས་པ་མ་མཐོང་ལ་ད་
ནི་སྔོན་དང་འདྲ་བ་མ་ཡིན་པ་གཉེན་པོའི་སེམས་ངས་གསུང་རབ་ཀྱི་རྗེས་སུ་འབྲངས་ཏེ་ས་
སྐྱ་པཎྜི་ཏས་མཁས་པ་ཇི་ལྟར་ཐབས་སྡུག་ཀྱང་ཞེས་སོགས་ལེགས་པར་ ཏེ་མ་ནོར་བར་བརྟགས་
ཤིང་ དཔྱད་པས་སྤང་བྱའི་སེམས་འདི་ འབྲས་ བུ་ སྡུག་ བསྔལ་དང་ རྒྱུ་ ལས་ཉོན་ གྱི་ཉེས་ པ་
ཐམས་ཅད་ཀྱི་རྩ་བར་མཐོང་བས་ད་ཁྱོད་ཉིད་ལམ་ངན་པ་གང་དུ་འགྲོ་སྟེ་འགྲོ་བའི་
གནས་མེད་པས། སེམས་ཁྱོད་ཀྱི་ངར་འཛིན་པའི་དྲེགས་ པ་ཀུན་ གཞོམ་ པའམ་མེད་པར་
བྱའོ། །ད་དུང་ཡང་སྔར་བསླུས་པ་བཞིན་དུ་བདག་ལ་རང་གི་དོན་གྱི་བྱ་བ་ཞིག །
ཡོད་སྙམ་པའི་སེམས་པ་དེ་མྱུར་དུ་དོར་ཅིག །བདག་གཞན་བརྗེ་བའི་ཚུལ་གྱིས་བདག་
གིས་མཐའ་ཡས་པའི་སེམས་ཅན་གཞན་དག་ལ་ཁྱོད་བཙོང་གིས་དེས་ན་ཁྱོད་
གཞན་ལ་དབང་བ་ཡིན་པས། ཁྱོད་གཞན་གྱི་དོན་མི་ནུས་སོ་སྙམ་དུ་སྐྱོ་བར་མ་སེམས་
པར་ཞོ་ཤ་སྟེ་ནུས་པ་ཕུལ་ཅིག་ ཞོ་ཤ་ཞེས་པ། ས་བཟང་ཀོང་སྟོན་རྣམ་གཉིས་ཀྱིས། གུས་པས་
སྒྲུབས་ཤིག་ཅེས་པའི་དོན་ཡིན་གསུངས་སོ། །ཚ་ཉག་གིས། གཞན་ལ་བདེ་བྱིན་ཅིག་ཅེས་པའི་
དོན་ཡིན་གསུངས། རྒྱུ་མཚན་གང་གིས་ན་སྤང་བྱའི་སེམས་བདག་ལ་གཉེན་པོའི་སེམས་ཁྱོད་
ནས
- 246 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
མི་མགུ་བའི་བློས་གཞན་སེམས་ཅན་ལ་ཡོངས་སུ་གཏོང་སྟེ་བདག་གཞན་བརྗེ་བར་བྱེད་
ཅེ་ན། གལ་ཏེ་བདག་བླང་དོར་གྱི་གནས་ལ་བག་མེད་པར་གྱུར་ནས་སེམས་
ཁྱོད། བདག་དང་གཞན་དུ་བརྗེས་ཏེ་སེམས་ཅན་རྣམས་ལ་མ་བྱིན་ན། ཉོན་
མོངས་པ་ཅན་གྱི་སེམས་ཁྱོད་ཀྱིས་རང་དོན་བསྒྲུབ་པའི་སྒོ་ནས་ཁོ་བོ་སླར་ཡང་དམྱལ་བ་ཡི།
སྲུང་མ་འཇིགས་སུ་རུང་བ་རྣམས་ལ་སྦྱིན་ནས་སྡུག་བསྔལ་དྲག་པོ་ལ་སྦྱོར་བ་ཉིད་དུ་ངེས་
ཏེ་ཐེ་ཚོམ་ཡོད་པ་མ་ཡིན་ནོ། །འོན་ཏེ་སྤང་བྱའི་སེམས་བདག་གིས་གཉེན་པོའི་སེམས་
ཁྱོད་དམྱལ་ སྲུང་ལ་བྱིན་ པ་ སོགས་དེ་ལྟར་གྱུར་པའི་གནོད་པ་བྱས་སམ་ཞེ་ན། སྔར་ཡང་
ཁྱོད་དང་མཐུན་པར་དེ་ལྟར་སྤྱོད་པས་ཉོན་མོངས་པ་ཅན་གྱི་སེམས་ཁྱོད་ཀྱིས་སྔར་ ཡང་རེ་ལྟ་
ས་བཟང་གིས་ ར་རེ་ལྟ་ནི་ལན་དུ་མ་ཞེས་པའི་དོན་ཡིན། ཞིག་སྟེ་ཡུན་རིང་དུ། ཁོ་བོ་ དམྱལ་
བའི་སྲུང་མ་རྣམས་ལ་བྱིན་པས་ཡུན་རིང་པོར་སྡུག་བསྔལ་བར་བྱས་པས། ད་
ནི་སྔར་ གནོད་ པ་ མང་ པོ་ བྱས་ པ་ ཉིད། གྱི་ཁོན་རྙིང་པ་རྣམས་ཀྱང་དྲན་པར་བྱས་ཏེ།
ཁྱོད་ཀྱིས་རང་དོན་ འབའ་ཞིག་བྱེད་ པར་སེམས་པའི་བསམ་པ་དམན་པ་དེ་རྩ་བ་དྲུང་ནས་
གཞོམ་པར་བྱའོ། །དེ་སྟེའམ་གལ་ཏེ་ཞེས་ས་བཟང་དང་ཀོང་སྟོན་སོགས་གསུངས་སོ། །ད་ཕྱིན་
ཆད་བདག་ནི་ ཡུན་རིང་པོར་ངེས་ལེགས་ཀྱི་དགའ་ བདེ་ཐོབ་བའི་ཐབས་ལ་ བརྩོན་ པར་
འདོད་ན། དེ་ལྟར་རང་དོན་ཡིད་བྱེད་ལ་བདག་གིས་དགའ་བར་མི་བྱ་ཞིང་། དེ་སྟེ་ད་
ཕྱིན་ཆད་བདག་ནི་འཇིགས་པ་ཐམས་ཅད་ལ་བསྲུང་བར་འདོད་ན། སེམས་ཅན་
གཞན་དག་འཇིགས་པ་ཐམས་ཅད་ལས་རྟག་ཏུ་རྒྱུན་མི་འཆད་པར་བསྲུང་ཞིང་སྐྱོང་བ་
འབད་བར་བྱའོ། །ཐབས་ཇི་ལྟ་ ཚ་ཉག་གིས་ཇི་ལྟར་ཇི་ལྟར་ཞེས་པ་ནི་ཐབས་སྣ་ཚོགས་ཇི་དང་ཇི་
འདྲ་བ་ཞིག་གིས་ཞེས་པའི་དོན་ཡིན་གསུངས་སོ། །ཇི་ལྟར་རང་བཞིན་ཕྱིན་ཅི་ལོག་ཏུ་ གྱུར་
པའི་ལུས་འདི་ནི་གཅེས་པར་བཟུང་སྟེ། ཞྭ་གོས་དྲོ་འཇམ་དང་ཞིམ་ཟས་དམར་ཆུ་མང་
-247-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོས་ཡོངས་སུ་སྐྱོང་བར་བྱེད་པར་གྱུར་པ། དེ་ལྟར་དེ་ལྟར་སླར་ཡང་ཤིན་ཏུ་ནི།
བཟེ་རེ་ཅན་ཏེ་བཟོད་སྲན་ཆུང་བ་ཉིད་དུ་གྱུར་པ་སྡུག་བསྔལ་ཕྲ་མོ་ཙམ་ཡང་བཟོད་
པར་མི་ནུས་པ་ཉིད་དུ་ལྟུང་བར་འགྱུར་ནས་ འདོད་ པ་ ཅུང་ ཟད་ ཅིག་ མ་ གྲུབ་ ནའང་ སྡུག་
བསྔལ་ཆེན་པོ་སྐྱེ་བ་དང་། ཚ་གྲང་བཀྲེས་སྐོམ་སོགས་རྐྱེན་ཅི་ཡང་མི་བཟོད་པ་ཞིག་ཏུ་འགྱུར་ཏེ། དཔེར་
ན་འཕགས་པ་མ་འགགས་པའི་གཟིམ་མལ་དུ་མེ་ཏོག་སིལ་མ་ཁོ་ན་བཀྲམ་པ་ན་མེ་ཏོག་གཅིག་གི་ཡུ་བ་
མ་བཅད་པས་སྐུ་ལུས་ལ་མི་བདེ་བ་བྱས་པ་བཞིན་ནོ། །སྡུག་བསྔལ་ཅུང་ཟད་ཀྱང་བཟོད་མི་ནུས་པའི་
བཟེ་རེ་ཅན་ལྷུང་དུ་ཆུག་མོད། བཟོད་སྲན་མེད་པ་དེ་ལ་ཡོན་ཏན་ཉམས་པ་ཅི་ཞིག་
ཡོད་འདིས་འདོད་པ་ཐམས་ཅད་བདག་གིས་བསྒྲུབ་པར་ནུས་པས་སྡུག་བསྔལ་མི་འབྱུང་ངོ་། །སྙམ་
ན༑ དེ་ལྟར་ ལུས་ལ་ཆགས་པས་བཟེ་རེ་ཅན་དུ་ལྟུང་བར་གྱུར་པ་དེ་ཡི་ཡང་། འདོད་ པ་
ནི་ས་ཡི་དཀྱིལ་འཁོར་འདི་ཐམས་ཅད་གང་བའི་ལོངས་སྤྱོད་ཀྱིས་ཀྱང་། རྫོགས་
པར་ནུས་པ་ཡོད་པ་མིན་ན། བརྐམ་ཆགས་ཅན་ལུས་དེ་མི་འདོད་པ་བཞིན་དུ་སུ་
ཞིག་གིས་བྱེད་པ་ནུས་ཏེ་དཔེར་ན་རྒྱལ་པོ་ང་ལས་ནུབ་གླིང་བཞིའི་བདག་པོ་དང་། བརྒྱ་བྱིན་གྱི་
སྟན་ ཕྱེད་ ཐོབ་ ཀྱང་ མ་ ཚིམ་ པར་ ལྟུང་བ་དང་། དཔོན་ མགོ་ དང༌ རི་མགོའི་དཔེ་བཞིན་ནོ། །རང་ ལ་
འདོད་པ་བཞིན་སྒྲུབ་པའི། ནུས་པ་མེད་ཅིང་སེམས་ལ་འདོད་པ་ཆེ་བ་རྣམས་ལ་ཞེ་སྡང་
ལ་སོགས་པའི་ཉོན་མོངས་དང་། ཕྲག་དོག་གི་དབང་གིས་བསམ་པ་གཞན་ཕན་
ལས་ཉམས་ཚ་ཉག་གིས་བསམ་པ་ཉམས་པ་རྐུ་རྫུན་ལ་སོགས་པའང་ཞེས་སོ། །པའང་སྐྱེ་བར་
འགྱུར་རོ། །སྐྱེ་ བུ་ དམ་ པ་ གང་ཞིག་ལུས་དང་ལོངས་སྤྱོད་ཀུན་ལ་ལྟོས་པ་མེད་པ་
གནས་ ཏེ་གང་བྱུང་དེས་ཆོག་བྱེད་པ། དེ་ཡི་བདེ་བ་ཕུན་སུམ་ཚོགས་པ་ནི་ནམ་ཡང་ཟད་
མི་ཤེས་པས། དེ་བས་ན་རང་གི་ལུས་ཀྱི་བདེ་བའི་འདོད་པ་ནི། འཕེལ་བར་འགྱུར་
བའི་ཕྱིར་གཉིད་དང་འདོད་ཡོན་སོགས་ཆུང་ངུ་ལན་ ཆགས་ པའི་གོ་སྐབས་དབྱེ་བར་མི་བྱ་
- 248 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
སྟེ་སྐབས་དབྱེ་བར་མི་བྱ་ཞེས་པ་ནི། རང་གིས་རང་ལ་དུས་ཀུན་ཏུ་གནང་བ་བྱེད་འདུག་པར་མི་རིགས་
པས་སྤང་བར་བྱའོ། །ཞེས་པའི་དོན་ནོ། །ཐར་འདོད་གང་ཞིག་འདོད་པར་བྱ་བའི་ དངོས་ པོ་
ཡིད་ དུ་འོང་ བའི་ཡོ་བྱད་ཅུང་ཟད་ཀྱང་མི་ འཛིན་ པ་ དེའི་ལོངས་སྤྱོད། ཞེན་ཆགས་མེད་པའི་
ལོངས་སྤྱོད་དེ་ནི་དང་པོ་ བསགས་པའི་དུས་བསྒྲུབ་སླ་ཞིང་བར་དུ་སྲུང་བའི་དུས་སུ་དེ་ ལ་
ཞེན་པ་མེད་པ་དང་ཐ་མ་ཟད་པའི་དུས་སུ་ཡང་ བྲལ་བའི་སྡུག་བསྔལ་མེད་པས་
དངོས་པོ་བཟང་པོ་ཡིན་ཏེ། བཤེས་སྤྲིང་ལས། ནོར་རྣམས་ཀུན་གྱི་ནང་ན་ཆོག་ཤེས་པ། །རབ་
མཆོག་ལགས་པ་ལྷ་ མིའི་ སྟོན་པས་གསུངས། །ཀུན་ཏུ་ཆོག་ཤེས་མཛོད་ཅིག་ཆོག་མཁྱེན་ན། །ནོར་མི་
བདོག་ ཀྱང་ ཡང་ དག་ འབྱོར་ ལྡན་ ལགས། །ཞེས་ གསུངས་ པ་ བཞིན་ནོ། །ལོངས་སྤྱོད་ལ་ཞེན་
ཆགས་མེད་ན་དངོས་པོ་བཟང་པོ་དེ་ལྟར་ཡིན་ཀྱང་ལུས་འདི་ལ་ནི་ཞེན་ཅིང་ཆགས་ནས་གཅེས་
པར་འཛིན་འོས་སོ་ཞེ་ན་མ་ཡིན་ཏེ། བཙན་པོ་ཐོག་ལྟ་བུ། ཕྱུག་པོ་ཀླུ་ལྟ་བུ། མཛེས་པ་ལྷ་ལྟ་བུ་
སོགས་མཐོ་དམན་དམན་ནའང་ཕྱུག་དབུལ་མེད་པར་ཐམས་ཅད་ཀྱི་ལུས་འདི་གཅེས་འཛིན་ཇི་ལྟར་
བྱས་ཀྱང་ཐ་མར་ཐལ་བའི་རང་བཞིན་དུ་གྱུར་པས་མཐར་གཏུགས་ཤིང་། ད་
ལྟ་ གསོན་པ་ན་ཡང་ ལུས་རང་གི་ངོ་བོ་ནི་རྡོ་བ་བཞིན་མི་གཡོ་ཞིང་མི་འགུལ་བ་ ཡིན་ཡང་གཞན་
གྱིས་ ཏེ་ འགྲོ་འདོད་ལ་སོགས་པའི་ཡིད་ དང་རླུང་ཉིད་ཀྱིས་བསྐྱོད་པར་ ཚ་ཉག་གིས་ཤི་བའི་
གནས་སྐབས་སུ་མི་གཡོ་ཞིང་མི་འགུལ་བ་རོ་ཁུར་སོགས་གཞན་གྱིས་བསྐྱོད་པར་བྱ་བ་ཡིན་ཅིང་ཞེས་
སོ། །བྱ་བ། རྒྱུ་མི་གཙང་བ་ཕ་མའི་ཁུ་ཁྲག་ལས་གྲུབ་པ་འབྲས་བུ་མི་གཙང་བ་བུ་ག་དགུ་ནས་འཛག་
པ་ངོ་བོ་མི་གཙང་བ་རྫས་སུམ་ཅུ་རྩ་དྲུག་གི་རང་བཞིན་ཅན་ཏེ་དེ་ལྟར་རྒྱུ་འབྲས་ངོ་བོ་ཉིད་གསུམ་གྱི་སྒོ་
ནས་མི་གཙང་བ་སྣ་ཚོགས་ལས་གྲུབ་པའི་རང་བཞིན་གྱི་གཟུགས་དེ་ནི་འདི་ཕྱིའི་
འཇིགས་པ་ཐམས་ཅད་ཀྱི་རྒྱུར་གྱུར་པས་མི་བཟད་པ་ ས་བཟང་དང་ཀོང་སྟོན་གྱིས།
འཇིགས་སུ་རུང་བའི་དོན་དུ་འཆད། ཚ་ཉག་གིས། མ་རུང་པའི་དོན་དུ་འཆད་སྟེ། དེ་ལྟ་བུ་འདི་ ལ་
-249-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སེམས་ཁྱོད་ཀྱིས་རྒྱུ་མཚན་ཅི་ ཕྱིར་བདག་ཏུ་འཛིན་ པར་བྱེད་ དེ་ལྟར་འཛིན་ཅིང་ཞེན་པ་ནི་
འཁྲུལ་བའོ། །སེམས་བདག་ལ་གསོན་པོའི་དུས་སུ་ལུས་འདི་དགོས་སོ་ཞེ་ན། ཤི་གསོན་གྱི་ལུས་ལ་ཁྱད་
པར་མེད་པས་བདག་ད་ལྟ་གསོན་ནམ་ཡང་ན་ཐ་མ་ཤི་ཡང་བླའི། སེམས་བདག་ལ་མི་
གཙང་བའི་འཁྲུལ་འཁོར་ལྟ་བུ་འདིས་ དགོས་པ་ཅི་ཞིག་བྱ། དམ་པའི་ཆོས་ལ་མ་སྦྱར་ན་
བོང་བ་ནི་ ས་ ཡིན་པར་ ཚ་ ཉག་གིས་ གསུངས་སོ། །ལ་སོགས་སྒྲས་ འགལ་དུམ་པ་དང་ལུས་
འདི་གཉིས་ལ་ཁྱད་པར་ཅི་ཞིག་ཡོད་དེ་མེད་ན། ཀྱི་ཧུད་ཚ་ཉག་གིས། ཀྱིད་ཧུད་ནི་རྒྱལ་བ་
སྲས་བཅས་རྣམས་ཀྱིས་སེམས་ཅན་ཀུན་གྱིས་ལུས་བདག་མེད་པ་ལ་ངར་འཛིན་གྱིས་བདག་ཏུ་བཟུང་བ་
ལ་ཐུགས་སྐྱོ་བའི་ཉམས་མཛད་པའོ། །ཡིད་ཁྱོད་ལུས་འདི་ལ་ངའོ་སྙམ་པའི་ང་རྒྱལ་ཅིའི་ཕྱིར་
སེལ་ཞིང་འདོར་བར་མི་བྱེད་དེ་སེལ་ཞིང་སྤང་བར་རིགས་སོ། །འདི་ནི་བདག་གི་ལུས་པོ་ཞེས་
ཞེན་ནས་ལུས་ཀྱི་ཁ་ཏ་ ཚ་ཉག་གིས་ཁ་ཏ་ནི་བསྟོད་དགའ་སྨད་ སྡུག་སོགས་ཁ་ ར་སོ་ཆུས་ཞེས་
གསུངས་སོ། །བྱས་ཏེ་ཀུན་ཏུ་འཛིན་པ་ཡིས། ལུས་འདིའི་ཆེད་དུ་དོན་མེད་པའི་སྡུག་
བསྔལ་གྱི་རྒྱུ་མང་པོ་ཉེ་བར་བསགས་ནས་ལུས་བེམ་པོ་འདི་ནི་བསྡད་ཀྱང་། །ལུས་ཀྱི་
ཕྱིར་རྗེས་སུ་ཆགས་པ་དང་ཁོང་ཁྲོ་བ་ཡིས། ཤིང་སྡོང་རུལ་བ་དང་མཚུངས་པ་
འདི་ལ་འབད་པས་ཅི་ཞིག་བྱ་ཚ་ཉག་ གིས། ལུས་འདི་ལ་ནི་སོས་བདག་གིས་བཟང་པོ་བྱས་
པས་སེམས་རང་ལ་རྗེས་སུ་ཆགས་པ་མེད་པ་དང༌། དཀའ་སྤྱད་ངལ་དུབ་ལ་སོགས་པས་ངན་པ་བྱས་
ཀྱང་ཁོང་ཁྲོ་བ་མེད་པ་ཤིང་དང་མཚུངས་པའི་ལུས་འདི་ལ་བཟང་པོ་བྱས་པས་ཅི་ཞིག་བྱ། ཞེས་སོ། །ཇི་
ལྟར་ མེད་ ཅེ་ ན་ ད་ ལྟར་གསོན་ པའི་ ཚེ་བདག་གིས་འདི་ལྟར་ ཟས་དང་གོས་ལ་སོགས་པས་
གཅེས་པར་བསྐྱངས་ཏེ་ཕན་བཏགས་བའམ། ཐ་མར་ཤི་བ་ན་བྱ་རྒོད་དང་ཅེ་སྤྱང་དང་ཝ་ལ་
སོགས་པ་རྣམས་ཀྱིས་ཟོས་ཤིང་གནོད་བྱས་ཀྱང་རུང་། ལུས་ཀྱི་རང་བཞིན་ནི་བདག་གིས་
གཅེས་པར་བསྐྱངས་བ་ལ་ཆགས་ཤིང་བརྩེ་པ་མེད་ཅིང་བྱ་རྒོད་ལ་སོགས་པ་དེ་དག་
- 250 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
གིས་ཟོས་པ་ལ་ཞེ་སྡང་བ་ཡོད་པ་མིན་ན། རྒྱུ་མཚན་ཅི་སྟེ་ཞེས་ཅི་ཡི་དོན་དུ་བདག་ལུས་
བཟང་མེད་ངན་མེད་དེ་ལ་ཆགས་པར་བྱེད། དེ་བས་ན་ལུས་གང་ཞིག་སྨོད་པས་
ཁྲོ་ཞིང་ཞེ་སྡང་བ་མེད་པ་དང་། ལུས་གང་ཞིག་བསྟོད་པས་མགུ་ཞིང་ཆགས། བར་
འགྱུར་བ་དག་མེད་པས། གལ་ཏེ་ལུས་བེམ་པོ་དེ་ཉིད་ལ་ཤེས་པ་མེད་ན། བདག་
གིས་ རྒྱུ་མཚན་གང་གི་ཕྱིར་ བསྟོད་སྨན་ལ་ཆགས་སྡང་གི་སྒོ་ནས་ངལ་བ་བྱས་ཏེ་དེ་ནི་
དོན་མེད་དོ་སྙམ་དུ་དགོངས་པའོ། །ལུས་ཀྱིས་སྨད་པ་ལ་ཁྲོ་བ་དང་བསྟོད་པ་ལ་དགའ་བ་
སོགས་བཟང་ངན་གྱི་རྣམ་དབྱེ་དེ་དག་མི་ཤེས་ ཀྱང་ ཡིད་གང་ཞིག་ ཡུན་རིང་པོར་ལུས་འདི་
བདེ་ བར་འདོད་པ་ ལ་ ཡུན་ རིང་ པར་གྱུར་ཅིང་དེས་ན་ཡིད་དུ་འོང་བར་གྱུར་པས། ལུས་དེ་
དང་ཡིད་བདག་ཕན་ཚུན་མཛའ་བའི་བཤེས་པ་ཡིན་པས་དེ་ལ་དགའ་བ་ཡིན་ནོ་ཞེ་ན། འོ་ན་
ལུས་ཅན་ཐམས་ཅད་ཀྱང་རང་རང་གི་ལུས་བདེ་བར་འདོད་ཅིང་ཡིད་དུ་འོང་བར་
གྱུར་པ་འབའ་ཞིག་ཡིན་པས། བདག་གི་ལུས་ལ་དགའ་བ་བཞིན་དུ་སེམས་ཅན་དེ་ལའང་སེམས་
བདག་ཀོ་ཅིས་མི་དགའ་སྟེ་དགའ་བས་ཕན་གདགས་པར་རིགས་སོ། །བདུན་པ་དེས་
ན་བཏང་ཞིང་བསྲུང་ཚུལ་ནི་བདག་གི་ལུས་ལ་ཞེན་པ་ལ་ཉེས་པ་མང་པོ་ཡོད་པ་དེ་ལྟ་བས་ ན་ཡིད་
བདག་གིས་ནམ་ཡང་ཆགས་པ་དང་ཞེན་པ་མེད་པར། འགྲོ་བ་རྣམས་ལ་གནས་
སྐབས་དང་མཐར་ཐུག་གི་ཕན་བདེ་བསྒྲུབ་པའི་ཕྱིར་ལུས་ འདི་ དེ་དག་གི་བྲན་ནམ་ཡོ་བྱེད་དུ་བཏང་
བར་བྱའོ། །གཞན་ལ་ཕན་བདེ་བསྒྲུབ་པའི་ཕྱིར་དུ་དགོས་པ་ཡིན་པར་ དེས་ན་ལུས་འདི་ལ་
ཉེས་པ་སྟེ་སྡུག་བསྔལ་མང་ཡང་། ལས་བྱེད་པ་རྣམས་ཀྱི་ལག་ཆ་སྤྱད་དེ་མཁོ་
བའི་དངོས་པོ་མགར་ བའི་ ལག་ ཆ་ དང་ བྲིས་ པའི་ བྲིས་ ཆ་དང༌ བཟོ་བོའི་ ལག་ ཆ་ ལ་ སོགས་ པ་
བཞིན་དུ་འདུས་འདི་ལ་ཆགས་ཞེན་མེད་པའི་སྒོ་ནས་ཆོས་བསྒྲུབ་པའི་ཆ་རྐྱེན་དུ་དམིགས་ནས་རེ་ཞིག་
བཟུང་ ཞིང་བསྲུང་བར་བྱ་ ཞིང་མཐའ་གཉིས་སུ་མ་ལྷུང་བའི་ཟས་གོས་ཀྱིས་རེ་ཞིག་སྐྱོང་བར་བྱའོ།།
-251-
I



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཅན་མཉམ་པར་མ་བཞག་ན་ཉོན་མོངས་པ་མི་སྤང་བ་དེ་བས་བྱིས་པ་ སོ་སོའི་སྐྱེ་བོ་འཇིག་
རྟེན་ཐ་མལ་པའི་སྤྱོད་པ་ཆགས་སྡང༌། མཐོ་དགའ་དམའ་དོགས་ངོ་བསྲུང༌། ལྐོག་སྨོད་ཟ་ཉལ་གཉིད་
རྨུགས་སྙོམ་ལས། བག་མེད་ལེ་ལོ་བདག་བསྟོད་གཞན་སྨོད། འགྲོ་འདུག་རེ་དོགས་ལ་སོགས་པ་དོན་
མེད་པ་ལ་དེ་སྔོན་ཡན་ཆད་དུ་ཞེན་པས་ཆོག་སྟེ་དགོས་པ་མེད་ལ། ད་ནི་བདག་ གིས་
མཁས་པའི་ཚོགས་རྒྱལ་བའི་སྲས་པོ་རྣམས་ཀྱི་རྗེས་སུ་བསྙེགས་ཏེ། དེ་དག་གི་
བསླབ་པ་ལ་རྗེས་སུ་སློབ་པར་ཁས་བླངས་པ་བཞིན་དུ་ལེའུ་བཞི་པ་བག་ཡོད་ཀྱི་ལེའུ་དང་། བདུན་
པ་བརྩོན་འགྲུས་ཀྱི་ལེའུ་དང་བསླབ་བཏུས་ལ་སོགས་པར་བསྟན་པའི་བག་ཡོད་ཀྱི་གཏམ་
ནི་དྲན་པ་བྱས་ཏེ་སེམས་ལ་བཞག་ནས། ཏིང་ངེ་འཛིན་གྱི་འགལ་ཟླ་གཉིད་དང་
རྨུགས་པ་ རྒོད་འགྱོད་འདོད་པའི་འདོད་ཆགས་གནོད་སེམས་ཐེ་ཚོམ་ལ་སོགས་ཏིང་ངེ་འཛིན་
གྱི་སྒྲིབ་པ་ལྔ་པོ་རྣམས་བཟློག་ ཅིང་སྤང་བ་ལ་འབད་པར་བྱའོ། །ཏིང་ངེ་འཛིན་གྱི་སྒྲིབ་པ་
སྤང་བ་ལ་བཤེས་སྤྲིང་ལས། རྒོད་དང་འགྱོད་པ་གནོད་སེམས་རྨུགས་པ་དང་། །གཉིད་དང་འདོད་ལ་
འདུན་དང་ཐེ་ཚོམ་དང༌། །སྒྲིབ་པ་ལྔ་པོ་འདི་དག་དགེ་བའི་ནོར། །འཕྲོག་པའི་ཆོམ་རྐུན་ལགས་པས་
མཁྱེན་ པར་ མཛོད། །ཅེས་ སོ། །རྒྱལ་སྲས་ཐུགས་རྗེ་ཆེན་པོ་མངའ་བ་རྣམས་ལྟར་ལྟོ་ ཚད་
ལ་ཕབ་གཉིད་སྲང་ལ་གཞལ་རིགས་པ་འཇུར་མིག་ཏུ་དྲངས་ནས་ཉེས་པ་བྱུང་བ་རྣམས་བཟློག་ཅིང་ཕྱིས་
མི་འབྱུང་བར་བྱ་བའི་ཕྱིར་རོ། །རིགས་ ཤིང་བྱ་བ་འོས་པའི་ལས་ལ་ གཉེན་ པོའི་བསྲན་ནི་
གཟུགས་བར་བྱ་སྟེ། ཉིན་མཚན་ཕྱེད་པར་ཚ་ ཉག་གིས། ཉིན་མོ་དང་མཚན་མོ་གཉིས་ཆ་
ཕྱེད་ཕྱེད་ཡིན་པའི་ཕྱིར། ཕྱེད་པར་ཏེ་ཆ་མཉམ་པར་རྒྱུན་མི་འཆད་པར་འབད་དགོས་པའི་དོན་ཡིན་
གསུངས་སོ། །ཀོང་སྟོན་གྱིས་ཉིན་མཚན་ཕྱེད་པ་སྟེ་རྒྱུན་ཆགས་སུ་གསུངས་སོ། །ཏེ་ཉིན་མཚན་མཉམ་
པར་བརྩོན་འགྲུས་ཀྱིས་མ་འབད་ན། བདག་གི་ འཁོར་བ་ཐོག་མ་མེད་པ་ནས་བསགས་པའི་
ལས་ཉོན་གྱི་སྡུག་བསྔལ་འདི་ནམ་མཐར་ཕྱིན་པའམ་ཟད་པར་འགྱུར་ཏེ་མི་འགྱུར་
- 252 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
རོ། །མཁས་ པའི་ རྗེས་ སུ་ འབྲང་ དགོས་ པ་ དེ་བས་ན་སེར་སྣ་ལ་སོགས་པ་ཉོན་མོངས་
པའི་སྒྲིབ་པ་དང་ ཉོན་མོངས་པ་ཅན་མ་ཡིན་པའི་འཁོར་གསུམ་དུ་རྣམ་པར་རྟོག་པའི་
ཤེས་བྱའི་སྒྲིབ་པ་དག་བསལ་ཞིང་སྤང་བར་བྱ་བའི་ཕྱིར། ཕྱིན་ཅི་ལོག་འཁྲུལ་པའི་
སྣང་བ་ལ་ཞེན་ཅིང་ཆགས་པའི་ལམ་ལས་ རང་གི་སེམས་བླན་ པའམ་བཀུག་ཏེ། མང་དག་
པ་དགེ་བའི་དམིགས་པ་སྤྱི་དང་བདག་དད་གཞན་དུ་མཉམ་པ་དང་བརྗེ་བའི་
དོན་ ལ་རྟག་པར་ཡང་། བདག་གིས་ ཞི་གནས་དང་ལྷག་མཐོང་ཟུང་གི་ངང་ནས་སེམས་རྩེ་
གཅིག་ཏུ་མི་གཡོ་བར་མཐོ་དམན་དང་དགའ་སྡུག་ལ་ཁོད་སྙོམས་ཏེ། མཉམ་པར་བཞག་པར་
བྱའོ། །རྒྱན་ལས། བྱིས་པ་ཡང་དག་ཉིད་བསྒྲིབས་ནས། །ཡང་དག་མ་ཡིན་ཀུན་ཏུ་སྣང་། །བྱང་ཆུབ་
སེམས་དཔའ་དེ་བསལ་ནས། །ཡང་དག་ཉིད་ནི་ཀུན་ཏུ་སྣང་། །ཞེས་པ་ལྟར་རོ། །བྱང་ཆུབ་སེམས་
དཔའི་སྤྱོད་པ་ལ་འཇུག་པ་ལས། ལེའུ་འདིས་ཏིང་ངེ་འཛིན་གྱི་མི་མཐུན་ཕྱོགས་ནང་སེམས་
ཅན་ལ་ཆགས་པ་དང༌། ཕྱི་རྙེད་བཀུར་ལ་ཆགས་པ་རྣམས་སྤང་པའི་ཐབས་བསྟན་ནས་མཐུན་ཕྱོགས་
དབེན་པའི་ཡོན་ཏན་བསྟན་པ་དང་། ཏིང་ངེ་འཛིན་གྱི་རྒྱུ་ཚོགས་བསགས་པ་དང་། དངོས་གཞི་བདག་
གཞན་མཉམ་བརྗེས་སྒོམ་པའི་སྒོ་ནས་ཀུན་རྫོབ་བྱང་ཆུབ་ཀྱི་སེམས་གོང་ནས་གོང་དུ་སྤེལ་བའི་བསྟན་
བཅོས་བསྒོམ་པ་བསྟན་པས་ན་བསམ་གཏན་བསྟན་པ་ཞེས་བྱ་བ་སྟེ་ལེའུ་བརྒྱད་
བའོ།། །།
-253-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལེའུ་དགུ་པ་ཤེས་རབ་ཀྱི་ཕ་རོལ་ཏུ་ཕྱིན་པ་
བསྟན་པ། །
ཀླུ་སྒྲུབ་དང་འཕགས་པ་ལྷ་གཉིས་ལ་གཞུང་ཕྱི་མོའི་དབུ་མ་དང་། གཞན་རྣམས་ལ་ཕྱོགས་འཛིན་
པའི་དབུ་མ་པ་ཞེས་སྔ་མ་རྣམས་ཀྱིས་ཐ་སྙད་མཛད་དོ། །དེའི་རྒྱུན་མཚན་ཡང་ཐལ་རང་གི་ཕྱོགས་སོ་
སོར་ཕྱེ་ནས་མི་འཛིན་པར་ཐལ་རང་གཉིས་ཀའི་སྤྱི་ལ་བཞུགས་པས་ན་ཕྱི་མོའི་དབུ་མ་པ་དང་། ལུང་
རིགས་ལ་བརྟེན་ནས་ཐལ་རང་གང་རུང་རེའི་ཕྱོགས་གསལ་བར་ཕྱེ་ནས་དེ་ཁོ་ན་འཛིན་པ་ཕྱོགས་འཛིན་
པའི་དབུ་མ་སྟེ་སངས་རྒྱས་བསྐྱངས་དང་ལེགས་ལྡན་སོགས་སོ། །སློབ་དཔོན་སངས་རྒྱས་བསྐྱངས་ཀྱི་རྩ་
ཤེས་འགྲེལ་པ་བུདྡྷ་པཱ་ལི་ཏ་མཛད་ནས་གཞུང་གི་དགོངས་པ་མཐར་ཐུག་པ་ཐལ་འགྱུར་དུ་ཐོག་མར་
འགྲེལ་པའི་སྲོལ་བཏོད་ནའང་ཐལ་འགྱུར་འཐད་ཅིང་རང་རྒྱུད་མི་འཐད་པའི་ཚུལ་གསལ་བར་མ་མཛད་
དོ། །དེའི་རྗེས་སུ་སློབ་དཔོན་ལེགས་ལྡན་གྱིས་རྩ་ཤེས་འགྲེལ་པ་ཤེས་རབ་སྒྲོན་མེ་མཛད་《རྩ་ཤེས་
ཚིག་འགྲེལ་ཤེར་རབ་སྒྲོན་མེ་དང་། དོན་འགྲེལ་དབུ་མའི་སྙིང་པོ་དང་། དེའི་རང་འགྲེལ་རྟོག་གེ་འབར་
བའོ། །》ནས་སངས་རྒྱས་བསྐྱངས་ཀྱི་འགྲེལ་པའི་མཐའ་བཞིའི་སྐྱེ་འགོག་གི་སྐབས་སོགས་ཀྱི་ཐལ་བ་
རྣམས་ལ་རེ་རེ་ནས་སྐྱོན་མང་དུ་བཟུང་། རང་རྒྱུད་ཀྱི་གཏན་ཚིག་འགོད་དགོས་པའི་རྒྱུན་མཚན་མང་དུ་
གསུངས་ཏེ་རང་རྒྱུད་དུ་འགྲེལ་པར་མཛད་པའི་སྲོལ་ཐོག་མར་ཕྱེ་བར་མཛད་དོ། །དེའི་རྗེས་སུ་《རྩ་ཤེས་
ཚིག་འགྲེལ་ཚིག་གསལ་དང་། དོན་འགྲེལ་འཇུག་པ་དང་། དེའི་རང་འགྲེལ་རྣམས་མཛད་ནས་ལེགས་
ལྡན་དགག་གོ །》ཟླ་བ་གྲགས་པས་རྩ་ཤེས་འགྲེལ་པ་ཚིག་གསལ་མཛད་ནས་ལེགས་ལྡན་གྱིས་སངས་
རྒྱས་བསྐྱངས་ཀྱི་འགྲེལ་པར་སྐྱོན་བརྗོད་པ་དེ་རྣམས་མི་འཇུག་པའི་རྒྱུན་མཚན་དང་། དབུ་མ་པས་རང་
རྒྱུད་ཀྱི་གཏན་ཚིག་མཁས་ལེན་མི་རིགས་པའི་སྒྲུབ་བྱེད་དང་ཁས་ལེན་པ་ལ་གནོད་བྱེད་ཀྱི་རིགས་པ་
-254 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
རྒྱས་པར་བསྟན་ནས་ཀླུ་སྒྲུབ་ཀྱི་དགོངས་པ་ཐུན་མོང་མ་ཡིན་པ་ཐལ་འགྱུར་དུ་འགྲེལ་པའི་ཤིང་རྟའི་སྲོལ་
ཆེན་པོ་ཕྱེ་བར་མཛད། སློབ་དཔོན་འདི་པ་ རིགས་པ་དྲུག་ཅུ་པ། སྟོང་ཉིད་བདུན་ཅུ་པ། བཞི་བརྒྱ་པ་
རྣམས་ལ་འགྲེལ་པ་ཡོད་དོ། །གཞུང་ རང་ རྐང་དུ་བརྩམས་པ་འཇུག་པ་རྩ་འགྲེལ་སོགས་ཡོད་དོ། །
ལེགས་ལྡན་གྱི་རྗེས་འབྲང་སློབ་དཔོན་ཡེ་ཤེས་《ལེགས་ལྡན་འབྱེད་ཀྱི་དངོས་སློབ།》 སྙིང་པོས་དབུ་མ་
བདེན་གཉིས་རང་འགྲེལ་དང་བཅས་པ་མཛད་ཅིང་། ཡབ་སྲས་འདི་གཉིས་ཀྱིས་ཕྱི་དོན་ཐ་སྙད་དུ་བཞེད་
ཅིང་རང་རིག་མི་བཞེད་པ་སོགས་ཀྱི་ཆ་ནས་མདོ་སྡེ་སྤྱོད་པའི་དབུ་མ་རང་རྒྱུད་པ་ཞེས་ཐ་སྙད་མཛད་པ་
དང༌། སློབ་དཔོན་ཞི་བ་འཚོས་དབུ་མ་རྒྱན་རང་འགྲེལ་དང་བཅས་པ་ཆབ་ཅིག་ཏུ་མཛད་དེ། ཐ་སྙད་དུ་
ཕྱི་དོན་མེད་ཅིང་རང་རིག་བཞེད་པ་སོགས་ཀྱི་ཆ་ནས་རྣལ་འབྱོར་པའི་《ཞི་འཚོ་ཡབ་སྲས། འཕགས་
སེང་རྣམ་གཉིས་སོགས།》 དབུ་མ་རང་རྒྱུད་པར་གྲགས་པའི་ཕྱེ་བར་མཛད་ལ། དེ་ཉིད་ཀྱི་སློབ་མ་ཀ་མ་
ལ་ཤི་ལས་རང་རྒྱུད་པའི་གཞུང་ཁྱད་འཕགས་དབུ་མ་སྣང་བ་དང་། སྒོམ་རིམ་སོགས་མཛད་དོ། །ཞི་བ་
འཚོའི་སློབ་མ་སློབ་དཔོན་སེང་གེ་བཟང་པོ་ཡང་རྣལ་འབྱོར་སྤྱོད་པའི་དབུ་མ་རང་རྒྱུད་པའི་ཕྱོགས་སོ། །
ཞི་འཚོའི་སྔོན་དུ་བྱོན་པའི་འཕགས་པ་གྲོལ་སྡེ་ཡང་རྣལ་འབྱོར་སྤྱོད་པའི་དབུ་མ་རང་རྒྱུད་པའི་ཕྱོགས་
སོ། །དེ་དག་ལའང་། ཐ་སྙད་འདོད་ཚུལ་གྱི་དབང་དུ་བྱས་ན་ཕྱི་དོན་འདོད་པ་དང་མི་འདོད་པ་གཉིས་
ལས། སྔ་མ་ནི་ལེགས་ལྡན་འབྱེད། ཟླ་བའི་ཞབས། དེ་གཉིས་རྗེས་འབྲང་དང༌། ཕྱི་མ་ནི་ཞི་འཚོ་ཡབ་
སྲས་རྗེས་འབྲང་སོགས་སོ། །ལྟ་བ་རྒྱུད་ལ་སྐྱེད་ཚུལ་གྱི་དབང་དུ་བྱས་ན། རང་རྒྱུད་པ་དང་། ཐལ་འགྱུར་
བ་《ཐལ་འགྱུར་བའི་ སློབ་དཔོན་ནི་སློབ་དཔོན་དཔའ་བོ། ཀླུའི་བྱང་ཆུབ། སངས་རྒྱས་བསྐྱངས། ཟླ་
གྲགས་ཞི་བ་ལྷ་ སོགས་སོ། །》གཉིས་སུ་ངེས་ལ། ཐལ་རང་གི་སློབ་དཔོན་དེ་དག་ཐམས་ཅད་ཀྱང་
འཕགས་པ་ཀླུ་སྒྲུབ་ཀྱི་རྗེས་སུ་འབྲང་ཞིང་དེའི་དགོས་པ་འགྲེལ་བ་ཤ་སྟག་ཡིན་ལ། ཞི་བའི་ལྷས་ཀླུ་སྒྲུབ་
ཀྱི་དགོངས་པ་ཐལ་འགྱུར་དུ་ འགྲེལ་བའི་གཞུང་བསླབ་བཏུས། མདོ་བཏུས། སྤྱོད་འཇུག་དང་གསུམ་
མཛད་ལ། འདི་དག་ཁྱད་པར་དུ་འཕགས་པའི་གཞུང་ཚད་ཐུབ་ཡིན་པར་འཕགས་ཡུལ་དུའང་གྲགས་
-255-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བཤད་དོ། །སྤྱོད་འཇུག་ལ་རྒྱ་གར་ན་འགྲེལ་པ་བརྒྱ་ རྩ་ ཡོད་པར་ གྲགས་ཀྱང་བོད་དུ་འགྱུར་བ་
བརྒྱད་ཡོད་ཅེས་བུ་སྟོན་གསུངས་ལ། ད་ལྟ་ཤེར་ཊིཀ་རེ་དང་དོན་བསྡུས་རེ་ཡན་ཆད་བགྲང་ན་བཅུ་
གཅིག་ཙམ་ཡོད་སྙམ་བོད་ཀྱི་བླ་མ་རྣམས་ཀྱིས་མཛད་པའི་འགྲེལ་པའང་བསྡུས་དོན་རེ་ཡན་ཆད་བགྲང་
ན་དྲུག་ཅུར་ལོང་བ་ཙམ་གྱི་མིང་སྨོས་པ་འདུག་ལ། དེར་མ་སྨོས་པའང་མཐོང་བས་ཤིན་ཏུ་མང་བ་ཡོད་
པར་མངོན་ནོ། །མདོ་བཏུས་ནི། དགེ་བཤེས་ཤ་ར་བས་ར་སྒྲེང་ནས་རྒྱ་དཔེ་བླངས་ནས་པ་ཚབ་ཉི་མ་
གྲགས་སོགས་ཀྱིས་བསྒྱུར་བར་བཀའ་གདམས་ཆོས་འབྱུང་དུ་བཤད་ནའང་ད་ལྟའི་བསྟན་འགྱུར་གྱི་ཁྲོད་
ན་མི་སྣང་ངོ༌། །སངས་རྒྱས་བསྐྱངས། ཟླ་བ་གྲགས་པ། ཞི་བའི་ལྷ་གསུམ་ནི་འཕགས་པའི་དགོངས་པ་
མཐར་ཐུག་ པ་ ཐལ་འགྱུར་བའི་ ཤིང་ རྟ་ རྣམ་ པ་ གསུམ་ཡིན་ཏེ། འཇུག་པའི་རྣམ་བཤད་དུ། ཀླུ་སྒྲུབ་
འཕགས་པ་ལྷ་ཡི་གྲུབ་པའི་མཐའ། །ཤིང་རྟ་ཆེན་པོ་གསུམ་གྱིས་བཀྲལ་བ་ཉིད། །ཅེས་སོ། །དེ་ལ་ བྱང་
ཆུབ་སེམས་དཔའི་སྤྱོད་པ་ལ་འཇུག་པའི་བསྟན་
སེམས་དཔའི་སྤྱོད་པ་ལ་འཇུག་པའི་བསན་བཅོས་འདིར་ གོང་དུ་སོང་ཟིན་པའི་ལེའུ་བརྒྱད་ཀྱི་
ནང་དུ་བརྗོད་མ་ཐག་པའམ་བཤད་མ་ཐག་པའི་མཚན་ཉིད་དམ་ངོ་བོ་ཅན་ ལེའུ་དང་པོ་གསུམ་
གྱིས་སྦྱིན་པ་ལ་སོགས་སྒྲས་ ལེའུ་བཞི་པ་དང་ལྔ་ པས་ཚུལ་ཁྲིམས། དྲུག་པའི་བཟོད་པ། བདུན་
པས་བརྩོན་འགྲུས། བརྒྱད་པས་བསམ་གཏན་ཏེ། པ་རྒྱུ་བསོད་ནམས་ཀྱི་ཚོགས་ཀྱིས་བསྡུས་པའི་
ཡན་ལག་ ཕར་ཕྱིན་ལྔ་པོ་འདི་དག་ཐམས་ཅད་ནི། ཐུབ་པ་ སངས་རྒྱས་བཅོམ་ལྡན་འདས་
ཀྱིས་ ཆོས་ཀྱི་རང་བཞིན་ཇི་ལྟར་གནས་པའི་ ས་བོན་དང་མྱུ་གུ་ལྟ་བུ་བསྐྱེད་བྱ་དང་བསྐྱེད་བྱེད་རིང་
པོ་དང་ཐུང་ངུ་ལྟ་བུ་ཕན་ཚུན་ལྟོས་ནས་གྲུབ་པའི་རྟེན་ཅིང་འབྲེལ་བར་འབྱུང་བ་གཟུགས་
སོགས་ཕྱི་ནང་གི་དངོས་པོའི་གནས་ལུགས་དེ་ཁོ་ན་ཉིད་མངོན་སུམ་དུ་རྟོགས་པའི་ཆོས་རབ་ཏུ་
རྣམ་པར་འབྱེད་པའི་ཤེས་རབ་ཀྱི་ ཕ་རོལ་ཏུ་ཕྱིན་པ་དེ་རང་རྒྱུད་ལ་བསྐྱེད་པའི་དོན་དུ་རྣམ་
འགྲེལ་ལས། སྟོང་ཉིད་ལྟ་བས་གྲོལ་བར་འགྱུར། །བསྒོམ་པ་ལྷག་མ་དེ་དོན་ཡིན། །ཞེས་སོ། །
གསུངས་ ཏེ་ དེའང་བསོད་ནམས་ཀྱི་ཚོགས་སྦྱིན་པ་སོགས་ལྔས་མ་བརྒྱན་ན། ཉན་རང་གི་བདག་མེད་
-
，
- 256 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ད༡༣
རྟོགས་པའི་ཤེས་རབ་ཙམ་དུ་འགྱུར་ཞིང་། བསམ་པ་སེམས་བསྐྱེད་ནས་སྦྱོར་བ་སྦྱིན་པ་སོགས་ཀྱིས་
ཚོགས་བསགས་ཏེ། བསམ་གཏན་གྱིས་ཏིང་ངེ་འཛིན་ལ་མཉམ་པར་བཞག་པ་ལས། གནས་ལུགས་ཀྱི་
དོན་ཇི་ལྟ་བ་བཞིན་རྟོགས་པའི་ཤེས་རབ་འབྱུང་སྟེ། བསླབ་བཏུས། མཉམ་བཞག་ཡང་དག་ཇི་བཞིན་
དུ། །ཤེས་ པར་ འགྱུར་ཞེས་ཐུབ་ པས་ གསུངས། །ཞེས་སོ། །འདིར་ཤེས་རབ་གལ་ཆེ་ཚུལ་ཕྱོགས་ཙམ་
སྨོས་ན། སྤྱིར་ཆོས་རབ་རྣམ་འབྱེད་ཀྱི་ཤེས་རབ་ནི་འདི་ཕྱིའི་ཡོན་ཏན་ཐམས་ཅད་ཀྱི་རྩ་བ་ཡིན་ཏེ། ཀླུ་
སྒྲུབ་ཀྱིས། མཐོང་དང་མ་མཐོང་ཡོན་ཏན་ནི། །ཀུན་གྱི་རྩ་བ་ཤེས་རབ་ཡིན། །དེ་ལྟར་གཉིས་ཀ་བསྒྲུབ་
པའི་ཕྱིར། །ཤེས་རབ་ཡོངས་སུ་བཟུང་བར་བྱ། །ཆོས་དོན་འདོད་དང་ཐར་པ་ཡི། །འབྱུང་གནས་ཆེན་པོ་
རིག་པ་ཡིན། །དེ་ལྟར་དང་པོ་གུས་པ་ཡིས། །ཡུམ་ཆེན་ཤེས་རབ་གཟུང་བར་བྱ། །ཞེས་སོགས་ཤེས་
རབ་ཀྱི་བསྔགས་པ་རྒྱ་ཆེར་གསུངས་ཤིང་། སློབ་དཔོན་དཔའ་བོས་ཀྱང་། བུ་ལ་བྱམས་པའི་མ་འདྲ་ཤེས་
རབ་ལས། །དེ་འདྲའི་ཕུན་སུམ་ཚོགས་འབྱུང་མི་མཚར་གྱི། །བདེ་གཤེགས་སྟོབས་བཅུ་སྟོབས་ཀྱི་ཕུལ་
བྱུང་བ། །མཚུངས་མེད་མཆོག་ཏུ་བྱ་བ་ཐམས་ཅད་དང་། །ཡོན་ཏན་ཚོགས་གཞན་མ་ལུས་ཐམས་ཅད་
ཀྱང་། །དེ་འདྲའི་ཤེས་རབ་རྒྱུ་ལ་རབ་ཏུ་འབྱུང་། །ཞེས་སོགས་ཤེས་རབ་ཀྱི་བསྔགས་པ་མང་པོ་དང་།
ཡང་བསྟེན་འོས་བླ་མར་རིམ་གྲོ་བསྙེན་བཀུར་ནས། །ཤེས་རབ་བསྒྲུབ་ཕྱིར་ཐོས་པ་བཙལ་བར་བྱ། །
ཞེས་དང་། ཐོས་ཆུང་དམུས་ལོང་སྒོམ་པའི་ཚུལ་མི་ཤེས། །དེ་མེད་དེ་ཀོ་ཅི་ཞིག་བསམ་པར་བྱ། །དེ་བས་
ཐོལ་ལ་བརྩོན་བྱ་དེ་རྒྱུ་ལས། །བསམ་བཞིན་བསྒོམས་པས་ཤེས་རབ་ཡངས་པ་འབྱུང་། །ཞེས་སོགས་
ཡོན་ཏན་ཐམས་ཅད་ཤེས་རབ་ལས་འབྱུང་བའི་ཕྱིར་མཁས་པ་བསྟན་ནས་ཐོས་པར་བྱས་ན་ཐོས་བསམ་
སྒོམ་པའི་ཤེས་རབ་རིམ་པར་འབྱུང་བ་དང༌། ཐོས་པ་མ་བྱས་ན་དེ་དག་མི་འབྱུང་བར་གསུངས་སོ། ཁྱད་
པར་འདིར་བསྟན་བདག་མེད་ཕྲ་མོ་རྟོགས་པའི་ཤེས་རབ་ནི་ཤིན་ཏུ་གལ་ཆེ་སྟེ། དེ་ལས་གཞན་པའི་སྒྲིབ་
གཉིས་སྤོང་བྱེད་ཀྱི་ལམ་མེད་པའི་ཕྱིར། དེ་ལྟར་ཡང་རྒྱུད་བླ་མ་ལས། ཤེས་རབ་ལས་གཞན་འདི་དག་
ནི། །སྤོང་རྒྱུ་གཞན་མེད་དེ་ཡི་ཕྱིར། །ཤེས་རབ་མཆོག་ཡིན་དེ་གཞི་ནི། །ཐོས་པ་དེ་ཕྱིར་ཐོས་པ་མཆོག །
-257-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅེས་དང༌། མདོ་ལས་ཀྱང༌། རིགས་ཀྱི་བུ་ཐོས་པ་དང་ལྡན་ན་ཤེས་རབ་འབྱུང་བར་འགྱུར་རོ། །ཤེས་
རབ་དང་ལྡན་ན་ཉོན་མོངས་པས་རབ་ཏུ་ཞི་བར་འགྱུར་རོ། །ཉོན་མོངས་པ་མེད་པ་ལ་བདུད་ཀྱིས་གླགས་
མི་རྙེད་དོ་ཞེས་གསུངས། འདིར་གཞུང་དང་སྦྱར་ནས་བཤད་ན། ཐུབ་པས་སྦྱིན་པ་ལ་སོགས་པའི་ཆོས་
ཀྱི་རྣམ་གྲངས་ཇི་སྙེད་ཅིག་གསུངས་པ་ཐམས་ཅད་དངོས་སམ་བརྒྱུད་ནས་གདུལ་བྱའི་རྒྱུད་ལ་དེ་ཁོ་ན་
ཉིད་རྟོགས་པའི་ཤེས་རབ་མ་སྐྱེས་པ་སྐྱེ་བ་དང་། སྐྱེས་ཟིན་གནས་པ་དང༌། གོང་ནས་གོང་དུ་འཕེལ་བའི་
ཐབས་སུ་གསུངས་པ་ཤ་སྟག་ཡིན་ཏེ། ཅིའི་ཕྱིར་ན། ཆོས་ཐམས་ཅད་ཀྱི་གནས་ལུགས་དེ་བཞིན་ཉིད་ནི་
རྟོགས་པར་དཀའ་ཞིང་དེ་མ་རྟོགས་ན་འཁོར་བ་ལས་མི་གྲོལ་ཞིང་། རྟོགས་ན་དེ་ལས་གྲོལ་བའི་ཐབས་
ཁྱད་པར་ཅན་ཡིན་པར་གཟིགས་ནས་ཐུགས་རྗེ་ཅན་གྱི་སྟོན་པས་ཐབས་ཀྱི་ཚུལ་དང་རིགས་པའི་སྒོ་དུ་མ་
ནས་དེ་ཁོ་ན་ཉིད་ཁོང་དུ་ཆུད་པ་ལ་གདུལ་བྱ་རྣམས་འཛུད་པར་མཛད་པའི་ཕྱིར། དེ་ལྟར་ཡང་། ཡུལ་
འཁོར་སྐྱོང་གིས་ཞུས་པའི་མདོ་ལས། སྟོང་པ་ཞི་བ་སྐྱེ་བ་མེད་པའི་ཚུལ། །མི་ཤེས་པས་ནི་འགྲོ་བ་འཁྱམས་
གྱུར་པ། །དེ་ དག་ཐུགས་ རྗེ་ མངའ་བས་ཐབས་ ཚུལ་ དང༌། །རིགས་པ་བརྒྱ་དག་གིས་ནི་འཛུད་པར་
མཛད། །ཅེས་དང༌། སྒོམ་རིམ་བར་བ་ལས་ཀྱང་། བཅོམ་ལྡན་འདས་ཀྱི་བཀའ་ཐམས་ཅད་ནི་ལེགས་
པར་གསུངས་པ་སྟེ། མངོན་སུམ་དུའམ་བརྒྱུད་པས་དེ་ཁོ་ན་ཉིད་མངོན་དུ་གསལ་བ་བྱེད་པ་དང་། དེ་ཁོ་
ན་ཉིད་ལ་གཞོལ་བ་ཉིད་དོ། །ཞེས་གསུང་རབ་ཐམས་ཅད་དེ་ཁོ་ན་ཉིད་ལ་གཞོལ་ཞིང་དེ་ཁོ་ན་ཉིད་ལ་
འབབ་པ་ཤ་སྟག་ཡིན་པར་གསུངས་སོ། ཁྱད་པར་སློབ་དཔོན་སངས་རྒྱས་བསྐྱངས། ཟླ་བ་གྲགས་པ།
ཞི་བའི་ལྷ་གསུམ་གྱི་བཞེད་པ་ལྟར་ན། ཐམས་ཅད་མཁྱེན་པ་ལྟ་ཞོག་སྲིད་པའི་སྡུག་བསྔལ་དག་ཞི་བའི་
ཉན་རང་གི་བྱང་ཆུབ་ཙམ་དོན་དུ་གཉེར་བར་འདོད་པའི་གང་ཟག་གིས་ཀྱང་སྟོང་ཉིད་རྟོགས་པའི་ཤེས་
རབ་རང་རྒྱུད་ལ་སྐྱེད་དགོས་པ་ཤེས་ཕྱིན་གྱི་མདོ་དང་འཕགས་པའི་གཞུང་གི་དགོངས་པ་ཡིན་པར་
བཞེད་དོ། །འདིར་སྦྱིན་སོགས་ཀྱི་ཡན་ལག་རྣམས་སྟོང་ཉིད་རྟོགས་པའི་ཤེས་རབ་ཀྱི་སྔོན་དུ་འགྲོ་དགོས་
པར་བསྟན་པ་ནི། ཐམས་ཅད་མཁྱེན་པ་ཐོབ་པ་ལ་གེགས་བྱེད་ཀྱི་ཤེས་སྒྲིབ་སྤོང་བ་ལ་སྟོང་ཉིད་རྟོགས་
- 258 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
པའི་ཤེས་རབ་དེ་ཉིད་ཐབས་ཀྱི་ཆ་རྒྱ་ཆེ་བ་དང་འབྲེལ་དགོས་པར་བསྟན་པ་ཡིན་གྱི། སྟོང་ཉིད་རྟོགས་པ་
ཙམ་ལ་ངེས་པར་ཐབས་ཀྱི་ཆ་རྒྱ་ཆེན་པོ་སྔོན་དུ་འགྲོ་དགོས་པར་བསྟན་པ་མིན་ནོ། །དེས་ན་སྟོང་ཉིད་
རྟོགས་པའི་ཤེས་རབ་དེ་ཉིད་ཤེས་སྒྲིབ་ཀྱི་གཉེན་པོར་འགྱུར་མི་འགྱུར་གྱི་ཁྱད་པར་དང་། ཐེག་པ་ཆེ་ཆུང་
གི་ཁྱད་པར་རྣམས་ཀྱང་ལུགས་འདིས་འགྱེད་དོ། །དེའང་སྲིད་མཐའ་འགོག་བྱེད་ཀྱི་སྟོང་ཉིད་རྟོགས་པའི་
ཤེས་རབ་ནི་ཐེག་དམན་ལའང་ཡོད་ལ། ཞི་མཐའ་འགོག་བྱེད་ཀྱི་སྙིང་རྗེ་ཆེན་པོ་དེ་དག་ལ་མེད་པའི་
ཕྱིར། ཉན་རང་གི་ལམ་དེས་སྲིད་མཐའ་འགོག་ནུས་ཀྱང་ཞི་མཐའ་འགོག་མི་ནུས་སོ། །ཉན་རང་གཉིས་
ཀྱི་ཐར་ལམ་ལ་ཤེས་རབ་དང་ཐབས་ཀྱི་ཆ་གཉིས་ལས། ཤེས་རབ་ནི་གང་ཟག་དང་ཕུང་སོགས་ཆོས་
རྣམས་རང་བཞིན་མེད་པའི་བདག་མེད་ཕྲ་མོ་གཉིས་རྟོགས་པ་དགོས་ཤིང་། ཐབས་ཀྱི་ཆ་ལ་རང་ཞི་བདེ་
ཁོ་ནའི་ཆེད་དུ་ཚུལ་ཁྲིམས་ཏིང་ངེ་འཛིན་བདེན་བཞི་རྟེན་འབྲེལ་བཅུ་གཉིས་ཚངས་གནས་བཞིའི་ཉམས་
ལེན་རྣམས་གོམས་དགོས་པར་བཞེད་དོ། །དེ་དག་ལ་བྱམས་པ་དང་སྙིང་རྗེ་ཚད་མེད་ཡོད་ཀྱང་སྙིང་རྗེ་
ཆེན་པོ་ནི་མེད་དོ། །ཡང་སྙིང་རྗེ་ཆེན་པོ་ཡོད་ཀྱང་གཞན་དོན་ཁུར་དུ་འཁྱེར་བའི་ལྷག་བསམ་འདྲེན་ནུས་
ཀྱི་སྙིང་རྗེ་ཆེན་པོ་མེད་ཅེས་བཞེད་པའང་ཡོད། འོན་ཀྱང་སྔ་མ་ལྟར་རོ། །སྦྱིན་པ་དང་ཚུལ་ཁྲིམས་ལ་
སོགས་པ་འཁོར་གསུམ་མི་དམིགས་པ་ ཤེས་ རབ་ ཀྱིས་ ཟིན་ པའི་སྦྱོར་བས་རང་ རྒྱུད་
ཡོངས་སུ་སྦྱངས་ཏེ་དུས་རིང༌ པོ་བསྐལ་པ་གྲངས་མེད་པ་གསུམ་དུ་སྦྱིན་སོགས་ཕར་ཕྱིན་དྲུག་
ལ་གོམས་ པས་ སྟོང་ཉིད་རྟོགས་པ་ལ་གེགས་སུ་གྱུར་པའི་མ་རིག་པ་བསྐྱེད་པའི་ ཀུན་ཉོན་
གཟུང་རྟོག་དང་རྣམ་བྱང་བཟུང་རྟོག་རྫས་འཛིན་རྟོག་པ་དང་བཏགས་འཛིན་རྟོག་པ་སྟེ་རྣམ་ པར་
རྟོག་པའི་དྲ་བ་མ་ལུས་པ་མཐའ་དག་དང་བྲལ་ནས་གང་ཟག་ལ་བདག་ཏུ་འཛིན་པ་རྣམ་རྟོག་
ཉོན་སྒྲིབ་དང༌། ཆོས་བདག་འཛིན་པའི་རྣམ་རྟོག་ཤེས་སྒྲིབ་སྟེ། སྒྲིབ་གཉིས་སྤངས་ཤིང༌། གང་
ཟག་གི་བདག་མེད་པར་རྟོགས་པ་དང་། ཆོས་ཐམས་ཅད་རང་བཞིན་མེད་པར་རྟོགས་པ་སྟེ། བདག་
མེད་གཉིས་ ཕྱིན་ཅི་མ་ལོག་པ་ཡང་དག་པར་ཐུགས་སུ་ཆུད་པའི་རང་བཞིན་ ཅན་གནས་
-259-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་མཐར་ཐུག་གི་ཕན་པ་ཐམས་ཅད་ཀྱི་གཞིའམ་རྒྱུར་གྱུར་པ་ ཆོས་ཉིད་དོན་དམ་ བདེན་
པའི་དེ་ཁོ་ན་ཉིད་ཀྱི་བདག་ཉིད་ རང་བཞིན་རྣམ་དག་གི་ཆོས་དབྱིངས་ཆོས་སྐུ་ཙམ་དང༌། གློ་
བུར་དྲི་བྲལ་གྱི་ཆོས་དབྱིངས་ཆོས་སྐུ་མཚན་ཉིད་པ་སྟེ་དག་པ་གཉིས་ལྡན་གྱི་དེ་བཞིན་གཤེགས་
པའི་ཆོས་ཀྱི་སྐུ་མངོན་པར་ཐོབ་པར་བྱེད་པས་ ན་ རྒྱུ་ལ་ གཙོ་ཕལ་ གཉིས་ ཡོད་ པ་ ལས་
ཤེས་རབ་ཀྱི་ཕ་རོལ་ཏུ་ཕྱིན་པ་ནི་གཙོ་བོ་ཡིན་ཅིང་སྦྱིན་པ་ལ་སོགས་པ་ཕར་ཕྱིན་གཞན་
ལྔ་ནི་ཕལ་པ་ཡིན་པའི་ཕྱིར་རོ། །དེ་ཡང་ཇི་སྐད་དུ། འབྲས་བུ་ཤེར་ཕྱིན་དང་། ལམ་
ཤེས་ཕྱིན་བརྗོད་བྱ་བྱས་ནས་སྟོན་པའི་རྗོད་བྱེད་ཀྱི་གཞུང་འཕགས་ པ་ ཤེས་ རབ་ ཀྱི་ ཕ་རོལ་
ཏུ་ཕྱིན་པ་ འདི་ལ་ཤོ་ལོ་ཀ་སྟོང་ཕྲག་བརྒྱ་སྟེ་འབུམ་ཡོད་པས་ན་སྟོང་ཕྲག་བརྒྱ་པ་འབུམ་པ་
ལས། བཅོམ་ལྡན་འདས་ཀྱིས་རབ་འབྱོར་ཞེས་བོད་པའི་ཚིག །མཛད་ནས་འོག་ནས་འཆད་ པ་
འདི་ལྟ་སྟེ། དཔེར་ན་ མེ་ཤེལ་ལས་གྲུབ་པའི་ཉི་མའི་དཀྱིལ་འཁོར་དང་ཆུ་ཤེལ་ལས་གྲུབ་
པའི་ཟླ་བའི་དཀྱིལ་འཁོར་ གཉིས་ནི་ ཤར་ལུས་འཕགས་པོ་སོགས་གླིང་བཞིར་འོད་ཟེར་གྱིས་
སྣང་བའི་ལས་བྱེད་ཅིང་། རླུང་འགྲོས་ ཀྱིས་ གཡས་ བསྐོར་བྱས་ནས་གླིང་བཞི་པོ་ཐམས་ཅད་
པའི་རྗེས་སུ་འགྲོའོ། །གླིང་བཞི་ཡོད་ན་ཉི་ཟླ་འབྱུང་བས་གླིང་བཞི་ཡོད་པའི་རྗེས་སུ་ཉི་ཟླའང་
འབྲང་ངོ༌། །རབ་འབྱོར་ དཔེ་དེ་བཞིན་དུ་སྟོང་ཉིད་རྟོགས་པའི་ཤེས་རབ་ཀྱི་ཕ་རོལ་ཏུ་
ཕྱིན་པ་ཡང་སྦྱིན་པ་སོགས་ཕ་རོལ་ཏུ་ཕྱིན་པ་ལྔར་འཁོར་གསུམ་མི་དམིགས་པའི་ལས་བྱེད་
ཅིང་། ཤེས་ རབ་ ཀྱིས་ཟིན་པའི་སྒོ་ནས་ ཕ་རོལ་ཏུ་ཕྱིན་པ་ལྔ་པོའི་རྗེས་སུ་འགྲོའོ། །སྦྱིན་
སོགས་བསོད་ནམས་ཀྱི་ཚོགས་བསགས་པ་ཡོད་ན་སྟོང་ཉིད་རྟོགས་པའི་ཤེས་རབ་འབྱུང་བས་ཕ་རོལ་
ཏུ་ཕྱིན་པ་ལྔ་ ལ་སྤྱོད་ཅིང་རྒྱུ་བསོད་ནམས་ཀྱི་ཚོགས་སྔོན་དུ་འགྲོ་བའི་རྗེས་སུ་ཤེས་རབ་འབྲང་
སྟེ། འཁོར་གསུམ་མི་དམིགས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་དང་བྲལ་ཏེ་འཁོར་གསུམ་
དམིགས་པ་དང་བྲལ་ན་སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་ལྔས་འཇིག་རྟེན་པས་འདས་པའི་
- 260 -



ཏེ
གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
ཕ་རོལ་ཏུ་ཕྱིན་པ་ཞེས་བྱ་བའི་མིང་ཙམ་ཡང་མི་འཐོབ་བོ། །དེས་ན་ཤེས་རབ་གཙོ་བོ་ལ་
སྦྱིན་ སོགས་ གཞན་ཕལ་པ་ཡིན་ནོ། །ཡང་རབ་འབྱོར་འདི་ལྟ་སྟེ། དཔེར་ན་ང་ལས་ནུ་ལྟ་བུ་
འཁོར་ལོས་སྒྱུར་བའི་རྒྱལ་པོ་དང་བྲལ་ཏེ་དབང་དུ་བསྒྱུར་བ་པོ་གང་ཟག་མེད་ན་རིན་པོ་
ཆེ་འཁོར་ལོ་ནོར་བུ་སོགས་སྣ་བདུན་གྱིས་འཁོར་ལོས་སྒྱུར་བ་ཞེས་བྱ་བའི་མིང་ཙམ་ཡང་
མི་འཐོབ་བོ། །རབ་འབྱོར་དཔེ་དེ་བཞིན་དུ་འཇུག་པར། སྦྱིན་པ་སྦྱིན་བྱ་ལན་པོ་བཏང་པོའི་
སྟོང་། །འཇིག་རྟེན་འདས་པའི་ཕ་རོལ་ཕྱིན་ཅེས་བྱ། །ཞེས་པ་ལྟར་ཤེས་རབ་ལྡན་ན་འདས་པའི་ཕར་
ཕྱིན་གྱི་མིང་ཐོབ་ཀྱང་དེ་ལྟར་མ་ཡིན་པ་སྦྱིན་པ་དང་ཚུལ་ཁྲིམས་ལ་སོགས་པ་ལྔ་ཡང་འཁོར་
གསུམ་ མི་རྟོག་པའི་ཤེས་རབ་ཀྱི་ཕ་རོལ་ཏུ་ཕྱིན་པ་དང་བྲལ་ཏེ་ མེད་ན་འཇིག་རྟེན་ ལས་
འདས་ པའི་ ཕ་རོལ་ཏུ་ཕྱིན་པ་ཞེས་ བྱ་ བའི་མིང་མི་འཐོབ་ཏེ་ འཇུག་ པར། གསུམ་ ལ་ ཆགས་
བཅས་གྱུར་བ་གང་ཡིན་པ། །འཇིག་རྟེན་པ་ཡི་ཕ་རོལ་ཕྱིན་ཅེས་བཤད། །ཞེས་གསུངས་པའི་ཕྱིར་རོ། །
བོ། །ཞེས་པ་ལ་སོགས་པར་གསུངས་སོ། །སྔར་ཡན་ལག་འདི་དག་ཞེས་པའི་ཡན་ལག་དེ་
སྦྱིན་སོགས་ཕ་ཕྱིན་ལྔ་ལ་སྦྱར་བ་ལས། ཡང་ན་སྟེ་འགྲེལ་ཚུལ་གཞན་ཡན་ལག་ཅེས་པ་འདས་
མ་ཐག་པའམ་བཤད་མ་ཐག་པའི་བསམ་གཏན་གྱི་ལེའུའི་སྐབས་ནས་འབྱུང་བའི་བསམ་གཏན་གྱི་ཕ་
རོལ་ཏུ་ཕྱིན་པའི་ཞི་གནས་ཀྱི་བདག་ཉིད་དམ་རང་ བཞིན་ ཅན་ གྱི་ སེམས་ ཀྱི་རྒྱུན་ཏེ། ཞི་
གནས་ ཀྱི་སྐྱོན་གཉིད་རྨུགས་རྒོད་འགྱོད་སོགས་ཡོངས་སུ་དག་པར་བྱས་པའི་སེམས་རྩེ་
གཅིག་ཏུ་གནས་པའི་ཏིང་ངེ་འཛིན་གྱི་རྒྱུན་ལ་ བདག་མེད་རྟོགས་པའི་ཤེས་རབ་སྐྱེ་བས་ དཔེར་
ན་ལོ་ཏོག་སྐྱོན་རྣམས་ལེགས་པར་སྦྱངས་པའི་ ས་ཞིང་ལས་ ནས་སོགས་འབྲས་ བུ་ རྣམས་
རབ་ ཏུ་ སྐྱེ་བ་བཞིན་དུའོ། །ཤེས་ རབ་ ནི་ གཉེན་ པོའི་ ཆོས་ ཐམས་ ཅད་ ཀྱི་མཐར་ཐུག་པ། ཉོན་
མོངས་པ་དྲུང་ནས་འབྱིན་པར་བྱེད་པ་ཡིན་པ་དེ་ཡི་ཕྱིར་ན་སྡུག་བསྔལ་གསུམ་གྱིས་སྡུག་
བསྔལ་བའི་འགྲོ་བ་མཐའ་ཡས་པའི་སྡུག་བསྔལ་དག །ཞི་བར་དང་ཐར་པ་དང་
-261-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅད་མཁྱེན་པའི་བདེ་བ་ཐོབ་པ་འདོད་པས་འཁོར་བའི་སྡུག་བསྔལ་ཐམས་ཅད་ནི་ལས་དང་
ཉོན་མོངས་པ་ལས་འབྱུང་ལ། དེ་དག་ཀྱང་དངོས་པོར་འཛིན་པ་ལས་བྱུང་སྟེ། རིགས་པ་དྲུག་ཅུ་པ་ལས།
དངོས་པོར་ཁས་ལེན་ཡོད་ན་ནི། །འདོད་ཆགས་ཞེ་སྡང་མི་བཟད་འབྱུང་། །ཞེས་པ་ལྟར། དང་པོ་རང་
རྒྱུད་ལ་ཤེས་རབ་མེད་པ་བདག་ཏུ་འཛིན་པའི་བདེན་ཞེན་གྱི་དབང་གིས་བདག་གཞན་གཉིས་སུ་བཟུང་
སྟེ་ཡུལ་ལ་ཆགས་སྡང་ལ་སོགས་པའི་ཉོན་མོངས་པ་དྲག་པོ་སྐྱེ་བར་འགྱུར་ཞིང་སྟོང་ཉིད་རྟོགས་པའི་
ཤེས་རབ་ཀྱིས་བདག་གཞན་སོགས་དངོས་པོར་འཛིན་པའི་བདེན་ཞེན་དེ་སྤངས་པས་སྡུག་བསྔལ་ཐམས་
ཅད་ཞི་བར་འགྱུར་ཏེ། འཕགས་པ་སྡུད་པ་ལས། ཤེས་རབ་ཀྱིས་ནི་ཆོས་ཀྱི་རང་བཞིན་ཡོངས་ཤེས་ནས།
ཁམས་གསུམ་མ་ལུས་པ་ལས་ཡང་དག་འདའ་བར་འགྱུར། །ཞེས་སོ། །རང་གི་སྡུག་བསྔལ་ཞི་བར་མ་
ཟད་གཞན་ གྱི་སྡུག་བསྔལ་ཐམས་ཅད་ཞི་བར་བྱེད་དེ། རང་གིས་སྟོང་ཉིད་རྟོགས་པ་ན། ཇི་སྐད་དུ་
སེམས་འགྲེལ་ལས། དེ་ལྟར་རྣལ་འབྱོར་པ་རྣམས་ཀྱིས། །སྟོང་པ་ཉིད་ལ་གོམས་བྱས་ན། །བློ་ནི་གཞན་
དོན་ལ་དགའ་བར། །འགྱུར་བ་ཉིད་དུ་ དཀའ་བ་མེད། །ཅེས་གསུངས་པས་གཞན་ལའང་སྟོང་ཉིད་
བསྟན་ནས་སྡུག་བསྔལ་སེལ་བར་འགྱུར་བས་སོ། །མོས་སྤྱོད་ཀྱི་ཐོས་བསམ་སྒོམ་པའི་ཤེས་རབ་ཟག་
བཅས་དང༌། ས་དང་པོ་ནས་བཅུ་པའི་བར་ གྱི་ཟག་པ་མེད་པའི་ཤེས་རབ་སྟེ་རྒྱུར་གྱུར་པའི་ཤེས་
རབ་དང་སངས་རྒྱས་ཀྱི་ཇི་སྙེད་ཇི་སྙེད་མཁྱེན་པའི་འབྲས་བུར་གྱུར་པའི་ཤེས་རབ་རྣམ་པ་
གཉིས་ལས་ཐོག་མར་ཐོས་པའི་ཤེས་རབ་སོགས་རྒྱུ་དང་ཕྱིས་སངས་རྒྱས་ཀྱི་མཁྱེན་པ་འབྲ ས་
བུའི་ཡང་ན་ཟག་བཅས་ཐམས་ཅད་རྒྱུ་དང་། ཟག་མེད་ཐམས་ཅད་འབྲས་བུའི་ཤེས་རབ་བྱས་ཀྱང་ཆོག་
གམ་སྙོམ་མོ། །ཤེས་རབ་བསྐྱེད་པར་བྱའོ། །
ཀོང་སྟོན་གྱིས། ཤེས་རབ་ཀྱི་ཕྱིན་ཅི་མ་ལོག་པ་རྒྱུད་ལ་སྐྱེས་ན་མངོན་པར་ཞེན་པ་མི་སྐྱེ། དེས་
ཉོན་མོངས་མི་འབྱུང་། དེས་ལས་མི་སོག །དེས་སྐྱེ་རྒ་ལ་སོགས་པའི་སྡུག་བསྔལ་ལྡོག་པར་འགྱུར་ཏེ།
རྣམ་འགྲེལ་ལས། སྟོང་ཉིད་ལྟ་བས་གྲོལ་བར་འགྱུར་ཞེས་གསུངས་སོ། །ཞེས་སོ། །རྣམ་འགྲེལ་ལས།
- 262 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
བྱམས་སོགས་རྨོངས་དང་མི་འགལ་ཕྱིར། །ཉེས་ཀུན་ཤིན་ཏུ་ཚར་གཅོད་མིན། །སྟོང་ཉིད་ལྟ་དང་དེ་འགལ་
ཕྱིར། །དེ་ལས་བྱུང་བའི་ཉེས་ཀུན་དང༌། །འགལ་བ་རབ་ཏུ་གྲུབ་པ་ཡིན། །ཞེས་སོ། །ཡུམ་ལས། སངས་
རྒྱས་སྲས་དང་ཉན་ཐོས་རང་རྒྱལ་ལྷ་རྣམས་དང༌། །འགྲོ་བ་ཀུན་གྱི་བདེ་སྐྱིད་ཆོས་རྣམས་ཇི་སྙེད་པ། །དེ་
ཀུན་ཤེས་རབ་ཕ་རོལ་ཕྱིན་པ་མཆོག་ལས་བྱུང་། །ཞེས་སོ། །གནས་ལུ ན་ཀུན་ཀུན་
ཤེས་བྱ་རྫོབ་རྫོབ་སྒྲིབ་པ་སྟེ་སྒྲིབ་བྱ་གནས་ལུགས་སྒྲིབ་བྱེད་གཏི་མུག་མ་རིག་པ་སྟེ་དེ་སྐད་དུ།
འཇུག་པར་གཏི་མུག་རང་བཞིན་སྒྲིབ་ཕྱིར་ཀུན་རྫོབ་སྟེ་ཞེས་པ་ལྟར་དང་། རྒྱུ་དང་རྐྱེན་ལ་རྟེན་
པས་ན་ཀུན་རྫོབ་སྟེ་ནས་ཀྱི་ས་བོན་ལྟ་བུ་འདི་ཡོད་པས་ནས་ཀྱི་མྱུ་གུ་ལྟ་བུ་འདི་འབྱུང་བ་
སོགས་སྒྲས་མྱུ་གུ་འདི་སྐྱེས་པས་སྡོང་པོ་འདི་སྐྱེས་ཞེས་པ་ལྟ་བུ་དང་། ཚ་ཞིང་སྲེག་པ་ལ་མེ་ཞེས་
བརྡར་བཏགས་པ་ལྟ་བུ་བརྡར་བཏགས་པས་ན་ཀུན་རྫོབ་སྟེ་མེ་ཞེས་བརྗོད་པ་ན་འཇིག་རྟེན་
པས་ཚ་ཞིང་སྲེག་གོ་ཞིང་འཇུག་པ་ནི་ཐ་སྙད་དུ་བྱ་བ་དང་བཅས་པ་སྟེ་དེ་རྣམས་ནི་ཀུན་རྫོབ་
ཀྱི་བདེན་པ་དང་དགག་བྱ་དངོས་པོ་ཡོད་པ་དང་བཀག་ཆོས་དངོས་པོ་མེད་པ་དང་དངོས་
དངོས་མེད་གཉི་ག་ཡིན་པ་དང་གཉི་ག་བཀག་པའི་རང་བཞིན་མེད་པ་གཉིས་ཀ་མིན་པ་
སྟེ་མཐའ་བཞིའི་སྤྲོས་པ་ཡེ་གདོད་མ་ནས་ཉེ་བར་ཞི་བའི་སྟོང་ཉིད་ནི་དོན་དམ་པའི་བདེན་
པ་སྟེ། འདི་ནི་རིམ་བཞིན་བྱིས་པས་རྟོགས་པ་ལྟར་རེ་ཞིག་མི་བསླུ་བ་དང་། འཕགས་པས་རྟོགས་པ་
ལྟར་གཏན་དུ་མི་བསླུ་བས་ན་བདེན་པ་གཉིས་སུ་འདོད་ལ། ཆོས་མངོན་པ་ལས། སྡུག་བསྔལ་
བདེན་པ་སོགས་བདེན་པ་བཞིར་བཤད་པ་ཡང་དབུ་མའི་སྐབས་འདིར་བདེན་པ་གཉིས་པོའི་
ནང་དུ་འདུས་ཏེ། ཟླ་གྲགས་ཀྱིས་རིགས་པ་དྲུག་བཅུ་པའི་འགྲེལ་པ་དང་། འཇུག་པ་རང་འགྲེལ་
གཉིས་ཀ་ལས་འདི་ལྟར་གསུངས་ཏེ་ཟག་བཅས་འབྲས་གྱུར་སྡུག་བསྔལ་ བདེན་པ་དང་ ཟག་
བཅས་རྒྱུར་གྱུར་ཀུན་འབྱུང་བདེན་པ་དང་ཟག་མེད་རྒྱུ་གྱུར་ལམ་གྱི་བདེན་པ་སྟེ་གསུམ་པོ་
རྣམས་འདུས་བྱས་ཡིན་པའི་ཕྱིར་ཀུན་རྫོབ་ཀྱི་བདེན་པར་འདུས་པ་དང་། ཟག་མེད་འབྲས་
-263-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱུར་ འགོག་བདེན་ནི་ འདུས་ མ་ བྱས་ ཡིན་ པའི་ ཕྱིར་ དོན་དམ་པའི་བདེན་པ་ཡིན་ནོ།།
དོན་དམ་པའི་བདེན་པ་ནི་གཟུགས་ སུ་ རུང་ བ་ དང་ ཉམས་ སུ་ མྱོང་ བ་ སོགས་ མཚན་ཉིད་
ཐམས་ཅད་ལས་འདས་པ་འཕགས་པའི་སྣང་མེད་ཀྱི་ཡེ་ཤེས་ཡིན་པས་རྣམ་པར་རྟོག་པའི་
བློ་ཡིས་ འདི་ དང་འདིའོ་ ཞེས་སྤྱོད་ཚུལ་མིན་ལ། བློ་ལ་སྣང་བ་ནི་ ཀ་བུམ་ལྟ་ བུ་དང་མི་
སྣང་བ་ རི་རྭ་ལྟ་བུའི་དབང་གིས་ཀ་བུམ་ནི་དངོས་པོ་དང་ རི་རྭ་ནི་དངོས་མེད་ཞེས་དང༌།
མི་བསླུ་བ་ནམ་མཁའི་ཟླ་བ་ལྟ་བུ་བདེན་པ་དང་རྫུན་པ་ཆུ་ནང་གི་ཟླ་བ་ལྟ་བུ་བདེན་པ་མིན་པ་
ལ་སོགས་པ་ཇི་ལྟར་ལྟོས་ནས་གྲུབ་པའི་ཐ་སྙད་ཀྱི་རྣམ་པར་གཞག་པ་ཐམས་ཅད་ནི་
ཀུན་རྫོབ་ཡིན་པར་བརྗོད་དོ། །ལང་ གཤེགས་ ལས། ཀུན་རྫོབ་རྟོགས་པས་བརྟགས་པ་སྟེ།།
དེ་ཟད་འཕགས་པའི་སྤྱོད་ཡུལ་ལོ། །ཞེས་དང་། སློབ་དཔོན་ཟླ་བ་གྲགས་པས། སངས་རྒྱས་མྱ་ངན་ལས་
འདས་པ་དོན་དམ་ཁོ་ན་འཕགས་པ་གསུམ་གྱི་མཉམ་བཞག་དོན་དམ། རྗེས་ཐོབ་ཀུན་རྫོབ་སོ་སོ་སྐྱེ་བོ་
ཀུན་རྫོབ་འབའ་ཞིག་ཡིན་པར་གསུངས་སོ། །ཇི་སྐད་དུ་དབུ་མ་འཇུག་པ་ལས། མཁྲིས་པའི་ནད་རྩ་
ཁམས་ལ་ཞུགས་པའི་གང་ཟག་གི་མིག་རབ་རིབ་ཀྱི་མཐུ་ཡིས་ནམ་མཁའ་དང་གཞན་ཡང་ས་ལྟ་བུ་
ལ་བལྟས་ཚེ་སྐྲ་ཤད་དང་རྨ་བྱའི་མདངས་ལ་སོགས་པའི། །ངོ་བོའམ་རང་བཞིན་ཕྱིན་ཅི་ལོག་ སྐྲ་
ཤད་སོགས་མེད་པ་ལ་ཡོད་པར་འཁྲུལ་པ་གང་ཡིན་པ་སྒྲོ་རྣམ་པར་བརྟགས་པ། །སྐྲ་ཤད་སོགས་
དེ་ཉིད་ཀྱི་བདག་ཉིད་ མཁའ་གཞན་ཡང་ལྟ་ བུ་གཞི་གང་དུ་རབ་རིབ་མེད་པའི་མིག་དག་
པས་ལྟས་པ་ན། །སྐྲ་ཤད་སོགས་ཡོད་པ་ནམ་མཁའ་དང་གཞན་ཡང་སའི་སྣོད་ཞིག །མཐོང་བ་དེ་ ནི་
དེ་ ཁོ་ན་ཉིད་ཕྱིན་ཅི་མ་ལོག་པ་དོན་དམ་མཐོང་བའི་དཔེ་དང་། རབ་རིབ་ཅན་གྱིས་མཐོང་བ་དེ་ནི་ཕྱིན་
ཅི་ལོག་ཀུན་རྫོ་བ་མཐོང་བའི་དཔེ་སྟེ་དཔེ་གཉིས་ཡོད་པ་དེ་བཞིན་ སྐབས་འདིར་ བདེན་གཉིས་
མཐོང་བའི་ཚུལ་ཡང་དེ་ལྟར་ཡིན་པ་ཤེས་ཀྱིས། །ཞེས་གསུངས་སོ། །བདེན་པ་གཉིས་
པོ་དེ་ལ་རྟོགས་པ་པོ་འཇིག་རྟེན་རྣམ་པ་གཉིས་མཐོང་སྟེ། ཞི་ལྷག་གི་ཏིང་ངེ་
- 264 -



ཏེ
གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
འཛིན་གང་ལ་ཡོད་པའི་རྣལ་འབྱོར་པ་དང་དེ་མེད་པའི་ཕལ་པའོ། །གང་ཟག་
གཉིས་ཡོད་པ་དེ་ལ་འཇིག་རྟེན་ཕལ་པ་ སྟེ་ཐ་མལ་པ་རྣམས་ དང༌ ཕྱི་རོལ་པའི་མཐོང་ཚུལ་
ནི་རྒྱུ་མཚན་མེད་བཞིན་དུ་ ལུས་ གཅིག་པུ་དང་། སེམས་བརྟག་པ་ལ་སོགས་པར་བལྟ་ སྟེ། དེ་ལ་ནི་
རྣལ་འབྱོར་འཇིག་རྟེན་གྱི་རིག་པས། ལུས་གཅིག་པུ་མ་ཡིན་ཏེ། ཆ་ཤས་དུ་མ་དང་ལྡན་པའི་
ཕྱིར། སེམས་ བརྟག་པ་མ་ཡིན་ཏེ། གཞན་དུ་འགྱུར་བའི་ཕྱིར་ཞེས་པ་སོགས་ཀྱིས་བདེན་འཛིན་གྱི་བློ་
བདེན་མེད་དུ་བཤིག་པ་དག་གིས་གནོད་ཅིང་། སླར་རྣལ་འབྱོར་པ་ལས་ཅིག་ཤོས་སོ་སྐྱེ་ཕལ་
པའི་ ཤེས་ པ་ ཟག་ བཅས་ ཀྱི་མཐོང་ ཚུལ་ ཕྱིན་ ཅི་ ལོག་ མེད་ པ་ ཡོད་ པར་ འཛིན་ པས་ནི་རྣལ་
འབྱོར་པ་འཕགས་པའི་ཟག་མེད་ཀྱི་ཤེས་པ་ས་མཐོང་ཚུལ་ཕྱིན་ཅི་མ་ལོག་པ་མེད་པ་ལ་མེད་པར་
འཛིན་པ་ལ་གནོད་པ་མ་ཡིན་ཏེ། དབུ་ མ་འཇུག་ པ་ ལས། མིག་གི་དབང་ པོ་ནི་རབ་རིབ་
ཅན་གྱི་གང་ཟག་གིས་སྐྲ་ཤད་སོགས་ཕྱིན་ཅི་ལོག་དམིགས་པའི་ཤེས་པ་ཡིས། །མིག་གི་དབང་
པོ་ལ་རབ་རིབ་ཀྱི་རྐྱེན་མེད་པའི་གང་ཟག་གིས་སྐྲ་ཤད་སོགས་ས་ཡང་དག་པ་མཐོང་བའི་ཤེས་ལ་
གནོད་ནུས་པ་མིན་པ་ཇི་ལྟར་ན། །དཔེ་དེ་བཞིན་དྲི་མེད་དེ་ཟག་མེད་ཀྱི་ཡེ་ཤེས་སྤངས་
ནས་མེད་པའི་སོ་སྐྱེའི་བློས། །འཕགས་པའི་དྲི་མེད་ཀྱི་བློ་སྟེ་ཟག་མེད་ཀྱི་ཡེ་ཤེས་ལ་གནོད་
པ་ནུས་པ་ཡོད་མ་ཡིན། །ཞེས་གསུངས་པ་ཡིན་ནོ། །རྣལ་འབྱོར་པས་ཕལ་པ་འབའ་
ཞིག་གི་བློ་ལ་གནོད་པར་མ་ཟད་རྣལ་འབྱོར་པ་ཡང་བློ་སྟེ་ཤེས་རབ་ཀྱི་ཁྱད་པར་
དང་ཏིང་ངེ་འཛིན་དང་སྙོམས་པར་འཇུག་པ་ལ་སོགས་ཀྱིས། ས་གོང་མ་གོང་
མ་ལ་གནས་པ་རྣམས་ཀྱིས་འོག་མ་འོག་མ་དག་ལ་གནོད་དོ། །གནོད་ཅེས་པ་
ནི་ཟིལ་གྱིས་གནོན་ཞེས་པའི་ཐ་ཚིག་གོ །རྣལ་འབྱོར་པས་གཟུགས་ལ་སོགས་མི་བདེན་
པའམ་རང་བཞིན་མེད་པ་རྟོགས་པའི་བློའི་ཁྱད་པར་ལས་འཇིག་རྟེན་ཕལ་པས་གཟུགས་སོགས་
བདེན་གྲུབ་ཏུ་འཛིན་པའི་ཤེས་པ་དེ་ཉིད་འཁྲུལ་པ་ཡིན་ནོ་ཞེས་ཇི་ལྟར་རྟོགས་པར་
-265-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནུས་ཞེ་ན་ནུས་ཏེ། རྣལ་འབྱོར་པ་དང་ཕལ་པ་གཉིས་ཀ་ཡང་སྒྱུ་མ་དང་རྨི་ལམ་
དང་སྨིག་རྒྱུ་ལ་སོགས་པ་ནི་སྣང་ཡང་རང་བཞིན་མེད་པར་འདོད་པའི་ཕྱིར་དཔེ་དེས་
ཆོས་ཐམས་ཅད་རང་བཞིན་མེད་པ་ཉིད་དུ་སྟོན་པ་ཡིན་ནོ། །འོ་ན་ཆོས་ཐམས་ཅད་
བདེན་པ་མེད་ན་སེམས་ཅན་ཐམས་ཅད་ཁམས་གསུམ་འཁོར་བའི་སྡུག་བསྔལ་ལས་གནོད་
ཅིང་སངས་རྒྱས་ཀྱི་གོ་འཕང་ལ་སྦྱོར་བ་འདོད་པའི་བསམ་པས་སྦྱིན་པ་གཏོང་བ་དང་ཚུལ་ཁྲིམས་
བསྲུང་བ་ལ་སོགས་པའི་ཚོགས་གཉིས་ཡོངས་སུ་རྫོགས་པའི་ཕྱིར་རྒྱལ་སྲས་བྱང་ཆུབ་
སེམས་དཔའ་ རྣམས་ཡང་ཇི་ལྟར་སྦྱིན་སོགས་ཚོགས་བསགས་པ་ལ་འཇུག་པར་འགྱུར་ཏེ།
ཚོགས་བསགས་པ་པོ་བྱང་སེམས་དང་ཚོགས་བསགས་རྒྱུའི་སྦྱིན་སོགས་ཕ་ཕྱིན་དང་ཚོགས་བསགས་
པའི་འབྲས་བུ་དེ་རྣམས་རང་བཞིན་མེད་པ་ སྟོང་པ་ཉིད་ཡིན་པའི་ཕྱིར་ཞེ་ན། འབྲས་
བུ་ དོན་དམ་པར་དེ་མེད་ཀྱང་། མཐོ་རིས་དང་ཐར་པ་ཐོབ་པའི་དོན་དུ་རྒྱུ་བསོད་ནམས་ཀྱི་ཚོགས་ལ་
འཇུག་ པ་ན་ བདེན་མེད་དུ་མ་དཔྱད་པར་འབྲས་བུ་དེའི་རྒྱུ་སྦྱིན་ པ་ སོགས་ལ་འཇུག་པའི་
ཕྱིར་ཏེ། ཆོས་ཐམས་ཅད་སྟོང་ཉིད་ཡིན་པ་དེ་ལྟར་གྱུར་ན་ འབྲས་བུའི་དོན་དུ་ལམ་ལ་འཇུག་པ་
མི་འགྱུར་ཞེས་སྒྲུབ་པ་དེ་ལ་ རྒྱུ་འབྲས་འདི་ནི་ མ་བཏགས་མ་དཔྱད་པའི་ངོར་རྟེན་ཅིང་འབྲེལ་
བར་འབྱུང་ བ་རྒྱུ་ཡོད་ན་འབྲས་བུ་འབྱུང་བའི་ངེས་པ་ཡོད་པའི་ཕྱིར་ རྒྱུ་སྦྱིན་སོགས་ལམ་ལ་
སློབ་པ་དང་འབྲས་བུ་སངས་རྒྱས་ཐོབ་པ་ལ་འགལ་བ་མེད་དོ། །གལ་ཏེ་སྒྱུ་མ་དང་རྨི་
ལམ་ལ་སོགས་པ་དང་མཚུངས་བའི་གཟུགས་སོགས་ཕྱི་ནང་གི་དངོས་པོའི་རང་གི་ངོ་
བོ་རྣལ་འབྱོར་པས་ ཀ་བ་དང་བུམ་པ་ལ་སོགས་པ་ཇི་ལྟར་རྟོགས་པའི་ཀ་བུམ་སོགས་དངོས་པོ་
དེ་ཉིད་སྐྱེ་བོ་ཕལ་པ་འཇིག་རྟེན་པས་ཀྱང་དེ་ལྟར་རྟོགས་ན་ཇི་ལྟར་དངོས་པོ་གོང་དུ་སྟེ་
གང་ལ་ཡང་དག་པ་མ་ཡིན་པའི་ལོག་པར་རྟོག་པ་ཡོད་པར་འགྱུར་ཞེ་ན། འཇིག་རྟེན་པ་
ཕལ་པ་ཡིས་རྒྱུ་དང་ རྐྱེན་ལ་བརྟེན་པའི་ གཟུགས་སོགས་ཀྱི་དངོས་པོའི་ རང་བཞིན་
- 266 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
བདེན་པར་གྲུབ་ པ་མཐོང་ཞིང་མཐོང་བ་འབའ་ཞིག་ཏུ་མ་ཟད། ཇི་ ལྟ་ མཐོང་ བ་ བཞིན་
མང་བདེན་གྲུབ་དག་པ་སྟེ་དོན་དམ་པ་ཉིད་དུའང་རྟོག་པར་བྱེད་ཀྱི། རྣལ་འབྱོར་
པས་མཐོང་བ་བཞིན་སྣང་ལ་རང་བཞིན་མེད་པ་སྒྱུ་མ་ལྟ་བུར་མཐོང་བ་མིན་པས་དངོས་
པོ་གནས་ལུགས་གཏན་ལ་འབེབས་པའི་སྐབས་འདིར། རྣལ་འབྱོར་པ་ རྣམས་ཀྱིས་བདེན་མེད་དུ་
འདོད་ པ་དང་འཇིག་རྟེན་ ཕལ་པས་བདེན་གྲུབ་ཏུ་འདོད་ པ་ གཉིས་ལྷན་ཅིག་རྩོད་དོ། །
དངོས་པོ་རྣམས་ འཇིག་རྟེན་པ་བདེན་གྲུབ་མཐོང་ཞིང་རྣལ་འབྱོར་པས་བདེན་མེད་སྒྱུ་མ་ལྟ་བུ་མཐོང་
བ་དེ་ལྟར་གྱུར་ན་ཡང་གཟུགས་སོགས་དངོས་པོ་གང་སྐྱེ་བོ་མ་ལུས་པས་ཐུན་མོང་དུ་
རིགས་གཏེར་ལས། མངོན་སུམ་རྟོགས་བྲལ་མ་འཁྲུལ་པ། །ཞེས་གསུངས་པ་ལྟར། རྟོགས་བྲལ་མ་
འཁྲུལ་པའི་ཤེས་པས་མངོན་སུམ་གྱི་ཚད་མས་མཐོང་ཞིང་རྟོགས་བའི་མེ་ཆུ་སོགས་དངོས་
པོའི་རང་བཞིན་དེ་ལས་བཙོ་བསྲེག་དང་ཆུས་སྐོམ་པ་སེལ་བའི་དོན་བྱེད་ནུས་པའི་རྫས་ཡིན་
ལ༑ མངོན་སུམ་ཚད་མས་རྫས་སུ་གྲུབ་པ་དེ་ལ་རྫས་གྲུབ་བམ་བདེན་གྲུབ་མེད་དོ་ཞེས་ཇི་ལྟར་
བསྙོན་པར་ནུས་ཞེས་ཕ་རོལ་པོ་གཞན་དངོས་སྨྲ་བ་རྣམས་ཀྱི་སེམས་ཀྱི་དོགས་པའམ་ཐེ་
ཚོམ་བསུས་ནས་ཡང་ཉན་ཐོས་ཀྱིས། གང་ཟག་བདག་རི་བོང་གི་རྭ་བཞིན་དུ་བདེན་གྲུབ་མེད་པར་
ཁྱོད་དབུ་མ་པ་བདེན་ཀྱང་། ཆོས་ཀྱི་བདག་གཟུགས་སོགས་ཕུང་པོ་ལྔ་བདེན་པར་གྲུབ་པ་ཡོད་དེ་འཇིག་
རྟེན་ན་མངོན་སུམ་དུ་གྲུབ་པའི་ཕྱིར་རོ་ཞེ་ན། དབུ་མས་གཟུགས་ལ་སོགས་པ་གང་ཞིག་ མིག་
ལ་སོགས་པ་ལ་དོན་བྱེད་ནུས་པར་མངོན་སུམ་དུ་གྱུར་པ་ཉིད་ཀྱང་ནི། དེ་དག་སྣང་ཙམ་དུ་
དོན་བྱེད་ནུས་པ་ནི་འཇིག་རྟེན་ན་མ་བརྟགས་ པར་ བྱིས་པ་རྣམས་ལ་ ཐ་སྙད་ཀུན་རྫོབ་ཙམ་དུ་
ཡོངས་སུ་གྲགས་པས་ཡིན་གྱི་ རིགས་པས་མི་གནོད་པ་དོན་དམ་འཇལ་བྱེད་ཀྱི་ཚད་མས་
རྟོགས་པ་མངོན་སུམ་གྱི་གཟུགས་ལ་སོགས་པ་བདེན་གྲུབ་ཏུ་ཡོད་པ་ནི་མིན་ཏེ་
འོག་ཏུ་འགོག་པར་འགྱུར་བའི་ཕྱིར་རོ། །དགོངས་འགྲེལ་ལས། གལ་ཏེ་འཇིག་རྟེན་ཚད་མ་ཉིད་ཡིན་
-267-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན༑ ༑འཇིག་རྟེན་དེ་ཉིད་མཐོང་ཡིན་འཕགས་གཞན་གྱིས། །ཅི་དགོས་འཕགས་པའི་ལམ་གྱིས་ཅི་བྱར་
ཡོད། །བླུན་པོ་ཚད་མར་གྱུར་པ་ག་ལ་ཡིན། །ཞེས་སོ། །དེས་ན་གཟུགས་སོགས་མངོན་སུམ་གྱིས་གྲུབ་
པར་གྲགས་པ་དེ་ནི་དོན་དམ་པར་བུད་མེད་ཀྱི་ལུས་སོགས་མི་གཙང་བ་དང་མི་
རྟག་པ་ལ་སོགས་པ་ལ། གཙང་བ་དང་རྟག་པ་སོགས་སུ་གྲགས་པ་བཞིན་དུ་
རྫུན་པ་ཕྱིན་ཅི་ལོག་ཏུ་འཛིན་པ་ཡིན་ནོ། །གྲགས་པ་ཙམ་གྱིས་བདེན་པར་བསྒྲུབ་མི་ནུས་
སོ། །དངོས་པོ་རྣམས་མངོན་སུམ་དུ་ཚད་མས་རྫས་སུ་མ་གྲུབ་ཀྱང་། ལུང་ཚད་མས་རྗེས་སུ་གྲུབ་བོ་སྙམ་
ནས། དེ་ཡང་ཆོས་ཐམས་ཅད་རང་བཞིན་མེད་ན་འདི་ལྟ་ཕུང་པོ་ལྔ་དང་ཁམས་བཅོ་བརྒྱད་དང་
སྐྱེ་མཆེད་བཅུ་གཉིས་ལ་སོགས་པར་རང་བཞིན་ནམ་བདེན་གྲུབ་གྱིས་ཡོད་པར་སྐྱེས་བུ་
ཚད་མ་བཅོམ་ལྡན་འདས་ཀྱིས་ལང་ཀར་གཤེགས་པའི་མདོ་སོགས་ལུང་ཚད་མ་ལས་བསྟན་
པ་དང༌། དགོངས་འགྲེལ་ལས། འདུས་བྱས་ཐམས་ཅད་སྐད་ཅིག་མ། །མི་གནས་བྱ་བ་ག་ལ་ཡོད། །
ཅེས་སོགས། ཕུང་ཁམས་སྐྱེ་མཆེད་དེའི་མཚན་ཉིད་ཀྱང་སྐད་ཅིག་མ་སྟེ་མདོར་ན་འདུས་བྱས་ཐམས་
ཅད་དུས་མཐའི་སྐད་ཅིག་མ་དང་། གཟུགས་ཀྱིས་བསྡུས་པའི་དངོས་པོ་རྣམས་རྡུལ་ཕྲན་ཆ་མེད་ལ་
སོགས་པའི་རང་བཞིན་ཡིན་ནོ་ཞེས་པ་ཡང་བསྟན་ པ་དང་འགལ། ཏོ་དེས་ན་ལུང་ཚད་མའི་
རྗེས་སུ་འབྲང་ནས་དངོས་པོ་རྣམས་རྫས་གྲུབ་ཁས་ལེན་པ་རིགས་སོ་ཞེ་ན། དངོས་པོ་ལ་མངོན་
པར་ཞེན་པའི་འཇིག་རྟེན་པ་རྣམས་སྟོང་པ་ཉིད་ལ་རིམ་གྱིས་གཞུག་པའི་དོན་
དུ་ནི། མགོན་པོས་དངོས་པོ་མདོ་ལས་དགེ་སློང་དག་ཕུང་པོ་ལྔ་ནི་ཁུར་རོ། ཁུར་འཁུར་བ་པོ་ནི་
གང་ཟག་གོ །ཞེས་གང་ཟག་བདག་ཡོད་པར་བསྟན་པའི་མདོ་དང་། ཕུང་པོ་བདེན་གྲུབ་ཏུ་སྟོན་པའི་མདོ་
རྣམས་དང༌། གཞན་ཡང་རྒྱན་སྟུག་ལང་གཤེགས་དགོངས་འགྲེལ་སོགས་ལས་ཀུན་གཞི་ཡོད་པར་
གསུངས་པ་སོགས། རྣམས་ཀུན་རྫོབ་ཙམ་དུ་ཡོད་པར་མདོ་ལས་བསྟན་ཀྱང་རིགས་པ་དྲུག་ཅུ་པར།
དགོས་པའི་དབང་གིས་རྒྱལ་བ་རྣམས། །ང་དང་ང་ཡི་གསུང་པ་ལྟར། །ཕུང་པོ་ཁམས་དང་སྐྱེ་མཆེད་
- 268 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཀྱང༌། །དེ་བཞིན་དགོས་པའི་དབང་གིས་གསུངས། །ཞེས་པ་ལྟར་ཡིན་ཞིང་། མདོ་ལས། དེ་ཉིད་ཚོལ་
བས་ཐོག་མ་ནི། །ཐམས་ཅད་ཡོད་ཅེས་བརྗོད་པར་བྱ། །དོན་རྣམས་རྟོགས་ཤིང་ཡོད་མེད་ལ། །ཕྱི་ནས་
རྣམ་པར་དབེན་དོན་ཉིད། །ཅེས་གསུངས་པ་ལྟར་ཡིན་ནོ། །དགོས་པ་ནི། གདུལ་བྱ་གང་དག་ལྟ་བ་ངན་
པ་ལ་རིང་དུ་གོམས་པས། ཟབ་མོའི་དོན་རེ་ཞིག་སྟོན་པའི་སྣོད་དུ་མི་རུང་བ་རྣམས་ལ་ཐོག་མ་ནས་ཆོས་
ཟབ་མོ་བསྟན་ན་སྐྲག་ནས་སངས་རྒྱས་ཀྱི་བསྟན་པ་ལ་གཡང་ས་དང་འདྲ་བར་མཐོང་ནས་རྒྱབ་ཀྱིས་
ཕྱོགས་པར་འགྱུར་བ་དག་རིམ་གྱིས་བཀྲི་བའི་ཐབས་སུ་དང་པོར་བདག་དང་ཕུང་པོ་སོགས་ཡོད་པར་
བསྟན་ན་དེ་དག་ལ་དོན་ཆེན་པོར་འགྱུར་ཏེ། བཞི་བརྒྱ་པར། གང་ཞིག་གང་གང་ལ་དགའ་བ། །དེ་ཡི་དེ་
དེ་ སྔར་བཤད་བྱ། །ཉམས་པར་ གྱུར་པ་དམ་ཆོས་ཀྱི། །སྣོད་ནི་ཅིས་ཀྱང་མ་ཡིན་ནོ། །ཞེས་སོ། །རིན་
ཆེན་ཕྲེང་བར། བརྡ་སྤྲོད་པ་དག་ཇི་ལྟ་བུར། །སོ་སོའི་ཕྱི་མོ་ཀློག་འཇུག་ལྟར། །དེ་བཞིན་སངས་རྒྱས་གདུལ་
བྱ་ལ། །ཇི་ ཙམ་བཟོད་ པའི་ཆོས་བསྟན་ཏོ། །ཞེས་སོ། །ལ་དོན་དམ་པ་དེ་ཁོ་ན་ཉིད་དུ་ནི། ཕུང་པོ་
ལ་སོགས་པ་དེ་དག་སྐད་ཅིག་མ་ཉིད་ཀྱང་མིན་ནོ། །ཉན་ཐོས་པ་ན་རེ་དོན་དམ་དུ་སྐད་
ཅིག་མར་མ་གྲུབ་ན་འོ་ན་ཀུན་རྫོབ་ཏུ་ཡང་སྐད་ཅིག་མ་གྲུབ་པ་འགལ་ཏེ་ཀུན་རྫོབ་ནི་འཇིག་
རྟེན་ལ་ ཇི་ ལྟར་ སྣང་བ་བཞིན་འཇོག་ པ་ ཡིན་ལ། འཇིག་རྟེན་པ་སུས་ཀྱང་སྐད་ཅིག་མ་མཐོང་
བར་མི་ནུས་སོ་ཞེ་ན། ཀུན་རྫོབ་ཐམས་ཅད་འཇིག་རྟེན་པའི་མཐོང་བ་ལྟོས་ནས་འཇོག་དགོས་
པས་མ་ཁྱབ་སྟེ། འཇིག་རྟེན་ལས་འདས་པའི་དོན་ཟབ་མོ་སྟོང་པ་ཉིད་ལས་ཚུ་རོལ་འཇིག་རྟེན་ན་
གྲགས་པའི་ངོ་བོས་ཀ་བུམ་སོགས་མཐོང་བ་འཇིག་རྟེན་པ་སོ་སོ་སྐྱེ་བོ་རྣམས་ཀྱིས་ཕྲ་བ་སྐད་
ཅིག་མའི་རང་བཞིན་ཉིད་མ་རྟོགས་མོད་ཀྱི་ཐ་སྙད་ཀྱི་གནས་ཚུལ་ལ་སེམས་པའི་རྣལ་འབྱོར་
པའི་འཕགས་པ་རྣམས་ཀྱིས་སྐད་ཅིག་མར་མཐོང་བ་དེ་ནི། རྗེས་ཐོབ་ཀུན་རྫོབ་ཏུ་སྐད་ཅིག་མ་
མཐོང་པས་ རྣལ་འབྱོར་པ་ལ་ལྟོས་ན་ཀུན་རྫོབ་ཡིན་པས་དེས་ན་ཀུན་རྫོབ་མ་ཡིན་པའི་ཉེས་ པ་
མེད་དེ། རྒྱུ་མཚན་ཅིའི་ཕྱིར་ དོན་དམ་མ་ཟད་ཀུན་རྫོབ་ཏུ་ཡང་སྐད་ཅིག་མ་ དང་རྡུལ་
-269-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྲན་ལ་སོགས་པ་རྣལ་འབྱོར་པ་འཕགས་པའི་གང་ཟག་རྣམས་ཀྱིས་མཐོང་གི །ཚུ་རོལ་
མཐོང་བ་ སོ་སོ་སྐྱེ་བོ་རྣམས་ཀྱིས་ སྐད་ཅིག་མ་སོགས་མཐོང་བ་མ་ཡིན་ཞེ་ན། འོ་ན་སྐད་ཅིག་
མར་མཐོང་བ་དེ་དོན་དམ་པར་མཐོང་བ་ཡིན་པར་གསུངས་པ་དང་འགལ་ལོ་ཞེ་ན་གྲུབ་མཐས་བློ་མ་
བསྒྱུར་བའི་འཇིག་རྟེན་པ་རྣམས་འདུས་བྱས་བརྟག་པར་འཛིན་པའི་ཕྱིན་ཅི་ལོག་གི་བློ་ལ་ལྟོས་
ཏེ་དབང་པོ་ལས་འདས་པ་རྣལ་འབྱོར་པས་སྐད་ཅིག་མར་མཐོང་བས་དེ་ཁོ་ན་ཉིད་
མཐོང་བ་ཡིན་པར་འཇོག་སྟེ་རྣམ་གྲངས་པའི་དོན་དམ་བདེན་པ་ཡིན་པའི་ཕྱིར་རོ། །ནོ། །སྐད་ཅིག་
མར་མཐོང་བ་དེ། རྣལ་འབྱོར་པའི་བློ་ལ་ལྟོས་ནས་ཀུན་རྫོབ་དང་། འཇིག་རྟེན་པའི་བློ་ལ་ལྟོས་ན་དོན་
དམ་དུ་འཇོག་པ་དེ་ལྟར་མིན་པ་དེ་ལས་གཞན་དུ་རྣལ་འབྱོར་པ་དང་འཇིག་རྟེན་པ་དེ་གཉིས་ཀྱི་བློ་ལ་
བཟང་ངན་གྱི་ཁྱད་པར་མེད་ན་རྣལ་འབྱོར་ པས་མི་སྡུག་བསྒོམ་པའི་དུས་སུ་བུད་མེད་ཀྱི་
ལུས་མི་གཙང་བར། ངེས་པར་རྟོགས་པའི་ཡང་དག་པའི་ཤེས་པ་དེ་ ལ་འཇིག་རྟེན་ པ་
རྣམས་མི་གཙང་བ་ལ་གཙང་བར་འཛིན་པའི་ལོག་པའི་ཤེས་པ་ཉིད་གྱིས་གནོད་པར་འགྱུར་ཏེ་
འཇིག་རྟེན་པ་རྣམས་ ཕྱིན་ཅི་ལོག་གི་ ཤེས་ པ་ ལས་བུད་མེད་ཀྱི་ལུས་གཙང་བ་ཉིད་དུ་
ཞེན་པའི་ཕྱིར་རོ། །ཆོས་ཐམས་ཅད་བདེན་ པ་ མེད་ན་འོ་ན་སངས་རྒྱས་ཀྱང་སྒྱུ་མ་དང་
རྨི་ལམ་ལྟ་བུར་འགྱུར་ལ། དེ་ལྟར་ན་དེ་ལ་ཕན་པ་དང་གནོད་པ་དག་ལ་ཇི་
ལྟར་བསོད་ནམས་དང་སྡིག་པ་སྐྱེ་བ་འགྱུར་ཞེ་ན། སྒྱུ་མ་འདྲ་བའི་རྒྱལ་བ་ལ་
མཆོད་པ་དང་བསྙེན་བཀུར་བྱས་པ་ལས་སྒྱུ་མ་ལྟ་བུའི་བསོད་ནམས་འབྱུང་བ་
ལ་བརྟེན་ནས་ཀུན་རྫོབ་གཟུགས་ ཀྱི་ སྐུའི་ ཕུན་སུམ་ཚོགས་པ་རྣམས་འགྲུབ་པའི་ཕྱིར་རོ། །དེ་ནི།
དཔེ་ཇི་ལྟར་ན་སངས་རྒྱས་དོན་དམ་པའི་དངོས་པོར་གྲུབ་པ་ཡོད་པའི་རྒྱལ་བ་ལ་
དངོས་ཡོད་ཀྱིས་བསྙེན་བཀུར་བྱས་ཏེ་དོན་དམ་པ་ སྟེ་བདེན་པར་གྲུབ་པའི་བསོད་ནམས་
དངོས་ཡོད་སྐྱེ་བ་ཇི་ལྟ་བ་བཞིན་ཡིན་ཏེ་སངས་རྒྱས་དང་བསོད་ནམས་དེ་ཉིད་དངོས་གྲུབ་མ་གྲུབ་
- 270 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
ཀྱི་ཁྱད་པར་ཙམ་ལས། བསོད་ནམས་འབྱུང་མི་འབྱུང་གི་ཁྱད་པར་གཞན་མེད་པས་སོ། །སངས་རྒྱས་སྒྱུ་
མ་ ལྟ་བུ་ལས་བསོད་ནམས་སྒྱུ་མ་ལྟ་བུ་འབྱུང་ བ་ཡིན་པ་དེ་ལྟ་ན་ཁམས་གསུམ་འཁོར་བའི་
སེམས་ཅན་རྣམས་ལ་ཕན་བཏགས་པ་ལས་བསོད་ནམས་འབྱུང་བའི་ཚུལ་ཇི་ལྟར་བརྗོད་ཅེ་
ན༔ འཁོར་བའི་སེམས་ཅན་དེ་རྣམས་ཀྱང་སངས་རྒྱས་དང་བསོད་ནམས་གཉིས་ཀ་སྒྱུ་མ་དང་འདྲ་
བ་དེ་བཞིན་དུ་བརྗོད་དེ་སེམས་ཅན་སྒྱུ་མ་ལྟ་བུ་ལ་ཕན་བཏགས་པ་ལས་བསོད་ནམས་ཀྱང་སྒྱུ་མ་
ལྟ་བུ་འབྱུང་བ་ཡིན་ནོ། །མདོ་ལས་བཅོམ་ལྡན་འདས་ཀྱིས་ལྷའི་བུ་ཞེས་བོས་ནས་སེམས་ཅན་དེ་
རྣམས་ཀྱང་སྣང་ལ་རང་བཞིན་མེད་པ་སྒྱུ་མ་ལྟ་བུའོ། །ཞེས་སོགས་གསུངས་པའི་ཕྱིར་
རོ། །གལ་ཏེ་སེམས་ཅན་རྣམས་སྒྱུ་མ་དང་འདྲ་བ་སྣང་ལ་རང་བཞིན་མེད་པ་ཡིན་ན་སྒྱུ་
མའི་ རྟ་ གླང་ འགག་ པ་ སླར་ མི་ སྐྱེ་ བ་ བཞིན་ དུ། རིགས་མཐུན་བཏང་སྟེ་ཤི་ནས་ཇི་ལྟར་
ཡང་སྐྱེ་བ་འབྱུང་ཞེ་ན་སེམས་ཅན་རྣམས་སྒྱུ་མ་ལྟར་ཡིན་ཡང་སྐྱེ་བ་ལེན་པ་མི་འགལ་ཏེ། ཇི་
སྲིད་སྔགས་དང་སྨན་ལ་སོགས་པ་རང་རང་སྣང་བའི་རྐྱེན་རྣམས་ཚོགས་པར་གྱུར་
པ༑ དེ་སྲིད་དུ་སྒྱུ་མའི་སྐྱེས་བུ་དང་གྲོང་ཁྱེར་ལ་སོགས་པའང་འབྱུང་བར་འགྱུར་ལ། དེ་
བཞིན་དུ་ཇི་སྲིད་དུ་མ་རིག་པ་དང་ལས་དང་སྲིད་པའི་རང་བཞིན་སོགས་སེམས་
ཅན་སྐྱེ་བའི་རྒྱུ་རྣམས་ལྷན་ཅིག་ཏུ་ཚོགས་པ་དེ་སྲིད་དུ་སེམས་ཅན་གྱི་རྒྱུད་ཀྱི་སྒྱུ་མ་ཡང་
འབྱུང་བར་འགྱུར་ཏེ། སེམས་ཅན་ རང་ རང་སྐྱེ་བ་ལེན་དགོས་པའི་རྐྱེན་རྣམས་ཀྱི་འཇུག་
པ་ཡོད་པའི་ཕྱིར་རོ། །དེས་ན་སེམས་ཅན་དང་། སྒྱུ་མ་དེ་གཉིས་རྒྱུ་རྐྱེན་གྱི་ཚོགས་པ་ཚང་མ་ཚང་
གི་དབང་གིས་ཡིན་གྱི་བདེན་པར་གྲུབ་མ་གྲུབ་ཀྱི་ཁྱད་པར་ཡོད་པས་ནི་མིན་ནོ། །མི་མཚུངས་ཏེ་སྒྱུ་མ་ནི་
རྒྱུན་ཐུང་བས་བརྫུན་ལ་གལ་ཏེ་དོན་དམ་པར་སེམས་ཅན་མེད་ན་འཁོར་བ་ཇི་སྲིད་
དུ་སེམས་ཅན་གྱི་རྒྱན་རྣམས་ཇི་ལྟར་འཇུག་པར་འགྱུར་ཞེ་ན། དེ་གཉིས་ཡུན་རིང་ཐུང་
སོགས་སྒོ་ཀུན་ནས་འདྲ་བར་བཞག་པ་མིན་ལ། བདེན་པས་སྟོང་པའི་སྒོ་ནས་འདྲ་བར་བཞག་གོ །དེའི་ཕྱིར་
-271-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུན་རིང་བ་ཙམ་གྱིས་རྒྱུ་མཚན་ཇི་ལྟར་ན། སེམས་ཅན་བདེན་པར་ཡོད་པ་ཡིན་ཏེ་
མ་ཡིན་ནོ། །གལ་ཏེ་ཡིན་ན་ཡུད་ཙམ་གནས་པའི་སེམས་ཅན་ནི་བརྫུན་ལ་ཞག་ཏུ་གནས་པའི་སྒྱུ་མ་ནི་
བདེན་པར་འདོད་དགོས་པས་ཧ་ཅང་ཐལ་ལོ་ཞེས་འདྲི་བའོ། །སེམས་ཅན་རྣམས་སྒྱུ་མ་ལྟ་བུ་ཡིན་
ན་འོ་ན་སྒྱུ་མའི་སྐྱེས་བུ་བསད་པ་ལ་སོགས་པ་ལ། སྲོག་གཅོད་པའི་ཉེས་པ་སོགས་
མེད་པ་དེ་བཞིན་དུ་དེ་ལས་གཞན་པའི་སྐྱེས་བུ་བསད་པ་ལ་སོགས་པ་ཡང་དེ་
ལྟར་འགྱུར་ཏེ། རང་བཞིན་ཐ་དད་པ་མ་ཡིན་པའི་ཕྱིར་ཞེ་ན། སྒྱུ་མའི་སྐྱེས་བུ་
སོགས་གསོད་ སེམས་ ཀྱིས་ ཀུན་ནས་བསླངས་ཏེ་བསད་པ་དང་འདི་ལ་མ་བྱིན་པ་ལེན་པ་
སོགས་ལ་སོགས་པས་གནོད་པར་བྱས་ཀྱང་བདེ་སྡུག་མྱོང་བའི་སེམས་མེད་པའི་ཕྱིར་ན་སྡིག་
པ་མེད་ དེ་སྦྱོར་བའི་ཉེས་པ་ཙམ་ལས་མི་དགེ་བའི་དངོས་གཞི་སྐྱེ་བར་མི་འགྱུར་རོ།།
སྒྱུ་མའི་རང་བཞིན་གྱི་སེམས་དང་ལྡན་པའི་སེམས་ཅན་རྣམས་ལ། དགེ་བས་ཀུན་ནས་
བསླངས་ཏེ་ཕན་འདོགས་པས་བསོད་ནམས་འབྱུང་བ་དང་ཉོན་མོངས་པས་ཀུན་ནས་བསླངས་
ཏེ་གནོད་པ་བྱས་པ་ལས་ནི་སྡིག་པ་འབྱུང་བ་ཡིན་ཏེ་དེ་དག་ལ་ནི་ཕན་གནོད་ལ་བརྟེན་ནས་
བདེ་སྡུག་ཉམས་སུ་མྱོང་བའི་སེམས་ཡོད་པའི་ཕྱིར་རོ། །དཔེར་ན་ཁྱོད་དངོས་པོ་ཁས་ལེན་པ་འདྲ་ཡང་ཐོ་
ཡོར་བཤིག་ན་སྡིག་པ་མེད་པ་དང་། སྐྱེས་བུ་བསད་ན་ཡོད་པ་འདོད་པ་བཞིན་ནོ། །དེས་ན་དེ་གཉིས་
བདེན་བརྫུན་གྱི་ཁྱད་མེད་ཀྱང་། སེམས་ཡོད་མེད་ཙམ་མོ། །དེ་གཉིས་མི་བདེན་པ་འདྲ་བཞིན་དུ་སེམས་
ཡོད་མེད་མི་འཐད་པས། གང་སེམས་ཡོད་པ་དེ་བདེན་གྲུབ་ཡིན་ནོ་ཞེས་ན་མ་ཡིན་ཏེ། དེའང་འདི་ལྟར་
དེ་ལ་གཞན་ སྒྱུ་མ་མཁན་གྱིས་སྒྱུ་མའི་རྒྱུ་སྔགས་དང་སྨན་ལ་ ཤིང་བུ་དང་རྡེའུ་སོགས་ པ་
རྣམས་ལ་སེམས་བསྐྱེད་པའི་ནུས་པ་མེད་པའི་ཕྱིར། སྒྱུ་མའི་རང་བཞིན་གྱི་མི་
རྟ་ སོགས་ ལ་ སེམས་ནི་འབྱུང་བ་མེད་པས་བརྫུན་པ་ཉིད་དོ། །རྒྱུ་ ལས་ ཉོན་ སོགས་ལ་
སེམས་བསྐྱེད་པའི་ནུས་པ་ཡོད་པས་སེམས་ཅན་ལ་སེམས་ཡོད་ཀྱང་བདེན་པར་མི་འགྱུར་ཏེ་སེམས་ཡོད་
-272 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
མེད་མི་མཚུངས་པའི་རྒྱུན་མཚན་ནི་དེ་ལྟར་རྒྱུ་རྐྱེན་གྱི་ནུས་པ་མི་འདྲ་བ་ལས་ཡིན་ནོ། །རྒྱུ་རྐྱེན་གྱི་དབང་
གིས་དེ་གཉིས་ལ་སེམས་ཡོད་མེད་མི་འདྲ་བ་བྱུང་བ་མ་ཟད་རྫས་སྔགས་སྣ་ཚོགས་པའི་ རྒྱུ་དང་རྐྱེན་
རྣམས་དུ་མ་ལས་བྱུང་བ་ཡི། འབྲས་བུ་སྒྱུ་མ་ བརྫུན་པ་དེ་ཡང་ རྣམ་པ་མི་འདྲ་བ་ཁང་ཁྱིམ་
དང་ རྟ་ གླང་དང་། སྐྱེས་པ་དང་བུད་སྨད་ལ་སོགས་པ་སྣ་ཚོགས་པ་ཉིད་དུ་འབྱུང་བ་ཡིན་པ་
དེའི་ཕྱིར་རྒྱུ་རྐྱེན་སྣ་ཚོགས་པས་འབྲས་བུ་སྣ་ཚོགས་པ་བསྐྱེད་པར་བྱེད་ལ། བེམ་རིག་གང་གི་རུང་སྐྱེད་
པའི་རྒྱུ་དང་ རྐྱེན་གཅིག་གིས་ནི་ སེམས་ཡོད་མེད་སོགས་འབྲས་བུས་ཡོད་དོ་ཅོག་ཀུན་བསྐྱེད་
པར་ནུས་པ། ཡུལ་དང་དུས་གང་ན་ཡང་ནི་ཡོད་པ་མ་ཡིན་ནོ། །དེས་ན་སེམས་
ཡོད་མེད་གཉིས་ཀ་བརྫུན་ཡང་འབྲས་བུ་མི་འདྲ་བ་ནི་རྒྱུ་མི་འདྲ་བ་ལ་ལྟོས་པ་ཡིན་ནོ། །དེའི་ཕྱིར་སེམས་
ཅན་དང་སྒྱུ་མ་གཉིས་མཚུངས་སོ། །གལ་ཏེ་ སེམས་ཅན་རྣམས་དོན་དམ་ པའི་བདེན་ པ་ རང་
བཞིན་ གྱིས་མྱ་ངན་ལས་འདས་པ་སྐྱེ་བ་དང་ འགག་པ་ལ་སོགས་ པ་དང་
བྲལ་བ་ཡིན་ལ། མྱང་འདས་སྒྲས་བརྗོད་ ཀྱི་སྒོ་ནས་དབྱེ་ན་བཞི་སྟེ། རང་བཞིན་མྱང་འདས། མི་
གནས་ པའི་ མྱང་འདས། ལྷག་བཅས་མྱང་འདས། ལྷག་མེད་མྱང་འདས་སོ། །དེའང་ཆོས་ཐམས་ཅད་
བདེན་པས་སྟོང་པའི་སྟོང་ཉིད་ལྟ་བུ་དེ་རང་བཞིན་མྱང་འདས་ཡིན་ལ་དེ་དང་དེ་དོན་དམ་བདེན་པ་དོན་
གཅིག །སྒྲིབ་གཉིས་མ་ལུས་པར་སྤངས་པའི་སོ་སོར་བརྟགས་འགོག་དེ་མི་གནས་པའི་མྱང་འདས་ཡིན་
ལ༑ དེ་དང་ཐེག་ཆེན་གྱི་མྱང་འདས། མཐར་ཐུག་གི་མྱང་འདས་རྣམས་དོན་གཅིག་གོ །ཉོན་སྒྲིབ་ཟད་
པར་སྤངས་ཤིང་སྔ་མའི་ལས་ཉོན་གྱིས་འཕངས་པའི་སྡུག་བསྔལ་གྱི་ཕུང་པོ་དང་བཅས་པའི་བརྟགས་
འགོག་དེ་ལྷག་བཅས་མྱང་འདས། ཉོན་སྒྲིབ་ཟད་པར་སྤངས་ཤིང་སྔ་མའི་ལས་ཉོན་གྱིས་འཕངས་པའི་
སྡུག་བསྔལ་གྱི་ཕུང་པོ་དང་བྲལ་བའི་བརྟགས་འགོག་དེ་ལྷག་མེད་མྱང་འདས་སུ་འཇོག་གོ །བྱེ་མདོ་ཕལ་
ཆེར་དང་། ལུང་གི་རྗེས་འབྲང་གི་སེམས་ཙམ་པ་དག་གིས་ལྷག་མེད་མྱང་འདས་ཀྱི་ཚེ་འདུ་བྱེད་ཀྱི་འཇུག་
པ་རྒྱུན་ཆད་པར་འདོད། རིགས་པའི་རྗེས་འབྲང་གི་སེམས་ཙམ་པས་རིག་པའི་ཐོག་མཐའ་ཐུག་མེད་དུ་
-273-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྒྲུབས་ནས་དེ་རྒྱུན་ཆད་པར་མི་འདོད། དབུ་མ་པ་རྣམས་ཀྱིས་ལྷག་མེད་མྱང་འདས་ཀྱི་ཚེ་བེམ་རིག་
རྒྱུན་ཆད་པར་མི་བཞེད་དེ། དེའི་ཚེ་དེ་བཞིན་གཤེགས་པའི་གསུང་གི་འོད་ཟེར་གྱིས་བསྐུལ་ནས་ཐེག་
ཆེན་གྱི་ལམ་དུ་འཇུག་པར་བཞེད་པའི་ཕྱིར། བྱེ་མདོ་གཉིས་ཀས་མྱང་འདས་ཀྱི་ངོ་བོ་འདུས་མ་བྱས་རྟག་
པའི་དངོས་པོ་འདོད། སེམས་ཙམ་པའང་འདི་དང་འདྲ། རང་རྒྱུད་པས་མྱང་འདས་ལ་བདེན་པ་གཉིས་
ཀའི་ཆ་ཡོད་པར་བཞེད་ཅིང་། ཐལ་འགྱུར་བའི་ལུགས་ལ་དེ་ལ་དོན་དམ་བདེན་པས་ཁྱབ་པར་བཞེད་
དོ། །ཐལ་འགྱུར་བའི་ལུགས་ཀྱི་ཐུན་མོང་མ་ཡིན་པའི་ལྷག་བཅས་ལྷག་མེད་ཀྱི་མྱང་འདས་གཉིས་ཀྱི་
འཇོག་ཚུལ་ནི། ཉོན་སྒྲིབ་མ་ལུས་པ་སྤངས་པའི་ཐེག་དམན་དགྲ་བཅོམ་པས་ཕུང་སོགས་གདོད་མ་ནས་
རང་བཞིན་གྱིས་ཟད་པའི་འགོག་པ་མངོན་དུ་བྱས་པའི་མཉམ་བཞག་གི་ངོ་ན་བདེན་སྣང་གི་ལྷག་མ་མེད་
པའི་མྱང་འདས་དེ་ལྷག་མེད་མྱང་འདས་དང་། མཉམ་བཞག་ལས་ལངས་པའི་རྗེས་ཐོབ་ཀྱི་ངོ་ན་བདེན་
སྣང་གི་ལྷག་མ་ཡོད་པའི་མྱང་འདས་དེ་ལྷག་བཅས་མྱང་འདས་སུ་འཇོག་པར་ཡིན་ལ། དེ་ལྟར་བྱས་ན་
མྱང་འདས་གཉིས་མངོན་དུ་བྱེད་པའི་གོ་རིམ་ཡང་གཞན་དང་མི་འདྲ་སྟེ། དང་པོ་མཉམ་བཞག་གི་སྐབས་
ལྷག་མེད་མྱང་འདས་མངོན་དུ་བྱས་ནས་དེ་ནས་རྗེས་ཐོབ་སྐབས་ལྷག་བཅས་མྱང་འདས་མངོན་དུ་བྱེད་པ་
ཡིན་ པའི་ ཕྱིར་ རོ། །སེམས་ ཅན་ དེ་ དག་འཁོར་བ་ན་ འཁོར་ བའི་ ཚེ་ནི་སྐྱེ་བ་དང་རྒ་ཤི་ལ་
སོགས་པ་དང་ལྡན་པའི་ཀུན་རྫོབ་ཀྱི་བདེན་པ་ཡིན་པ་མི་འགལ་བ་དེ་ལྟར་ན།
འཁོར་འདས་གཉིས་གཞི་མཐུན་ཡོད་པ་འགྱུར་ལ། འདོད་ན་འཁོར་བ་ཟད་ནས་མྱང་འདས་ཐོབ་པ་མིན་
པ་འཁོར་བ་ཉིད་མྱང་འདས་ཡིན་པའི་ཕྱིར། སྒྲིབ་པ་ཐམས་ཅད་དང་བྲལ་བས་མྱ་ངན་ལས་
འདས་པའི་སངས་རྒྱས་ཀྱང་ནི་ ཐ་སྙད་དུ་གཞན་དོན་ལ་སྐྱེ་བ་ལ་སོགས་པའི་ཆ་དང་
ལྡན་པའི་ཕྱིར་འཁོར་བར་འཁོར་བ་རང་ལ་ལྟོས་པའི་བྱ་བྱེད་ལས་གསུམ་སོ་སོར་བཞག་ན།
གང་འཁོར་ན་དབང་མེད་དུ་སྐྱེ་བ་ལེན་པའི་སེམས་ཅན་དེ་འཁོར། གང་ལ་འཁོར་ན་ཉེར་ལེན་གྱི་ཕུང་པོ་
ཞིག་ལ་འཁོར། གང་དུ་ཇི་ལྟར་འཁོར་ན་སྲིད་རྩེ་ནས་མནར་མེད་ཀྱི་བར་འདི་མི་འཁོར་བའི་སྐབས་ཅུང་
- 274-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཟད་ཀྱང་མེད་པར་འཁོར། རྐྱེན་གང་གིས་འཁོར་ན། ལས་ཉོན་གྱི་དབང་གིས་འཁོར་ལ། དེའང་བསོད་
ནམས་མ་ཡིན་པའི་ལས་དང༌། དེའི་ཉོན་མོངས་ཀྱི་དབང་གིས་ངན་འགྲོར་འཁོར་ཞིང་དེའང་འབད་མི་
དགོས་པར་《ངན་འགྲོ་དེའི་རྒྱུ་མི་དགེ་བ་ལ་》ངང་གི་ངང་གིས་འཇུག་པ་དང་། བསོད་ནམས་དང་མི་
གཡོ་བའི་ལས་དང་། དེའི་ཉོན་མོངས་པའི་དབང་གིས་བདེ་འགྲོར་འཁོར་ལ་དེའི་རྒྱུ་རྣམས་འབད་རྩོལ་
ཆེན་པོས་སྒྲུབ་དགོས་པའི་ཕྱིར་དཀའ་སྟེ། འདུལ་བ་ལུང་ལས། བདེ་འགྲོ་དང་ངན་འགྲོ་ནས་འཕོས་ཏེ་
ངན་འགྲོར་འགྲོ་བ་ནི་ས་ཆེན་པོའི་རྡུལ་དང༌། དེ་གཉིས་ལས་འཕོས་ཏེ་བདེ་འགྲོར་འགྲོ་བ་ནི་ཕྱག་སེན་
གྱི་རྩེ་མོས་བཞེས་ པའི་ རྡུལ་དང་འདྲ་བར་གསུངས་ཤིང་། རིགས་པ་དྲུག་ཅུ་པའི་འགྲེལ་ པ་ 《རང་
འགྲེལ་》ཉེ་བར་ལེན་པའི་ཕུང་པོ་ལྔ་ནི་འཁོར་བ་རང་གི་ངོ་བོའོ་ཞེས་དང༌། རྣམ་འགྲེལ་ལས། སྡུག་
བསྔལ་འཁོར་བ་ཅན་ཕུང་པོ་ཞེས་གསུངས་སོ། །འགྱུར་ ཏེ་དོན་དམ་པར་མྱང་འདས་ཀྱང་ཀུན་རྫོབ་ཏུ་
འཁོར་བར་འཁོར་བའི་ཕྱིར་འདོད་པ་དེ་བས་ན། འཁོར་བ་སྤངས་ཞིང་སངས་རྒྱས་ཐོབ་པའི་ཕྱིར་
བྱང་ཆུབ་ཀྱི་ཆེད་དུ་ཤིན་ཏུ་བྱ་དཀའ་བའི་སྤྱོད་པ་མགོ་དང་རྐང་ལག་ལ་སོགས་པ་གཏོང་
བས་ཅི་ཞིག་བྱ་སྟེ་དགོས་པ་མེད་དོ་ཞེ་ན། དེ་ལ་ ཁྱད་པར་བསྟན་པའི་ཕྱིར་
འབྲས་བུ་སོ་སོར་སྣང་བའི་རྒྱུ་དང་རྐྱེན་རྣམས་རྒྱུན་ནི་མ་ཆད་ཅིང་མ་ཉམས་ན། འཁོར་
བ་འབའ་ཞིག་མ་ཡིན་པར་སྒྱུ་མའི་སྣང་བའང་ལྡོག་པར་མི་འགྱུར་གྱི། དེ་བཞིན་དུ་
སེམས་ཅན་རྣམས་འཁོར་བར་འགྱུར་བའི་ལས་དང༌། ཉོན་མོངས་པ་རྣམས་རྒྱུན་མ་ཆད་པས་འཁོར་བ་
ཡིན་ལ། སངས་རྒྱས་ནི་འཁོར་བར་འགྱུར་ བའི་རྐྱེན་ ལས་ཉོན་དང་མ་རིག་པ་རྣམས་རྒྱུན་ནི་
ཆད་པའི་ཕྱིར་ན། ཀུན་རྫོབ་ཏུ་ཡང་ཡང་ཞེས་པའང་། དོན་དམ་ལྟ་ཅི་སྨོས་ཞེས་པའམ། ཡང་ན་
སངས་རྒྱས་འཇིག་རྟེན་དུ་འབྱུང་བ་སྟོན་པ་ནི་སྨོན་ལམ་གྱི་ཤུགས་ཀྱིས་ཡིན་གྱི། འཁོར་བར་སྐྱེ་བའི་རྐྱེན་
མ་སྤངས་པས་མ་ཡིན་པའི་དོན་དུ་དགེ་ལྷས་འཆད་ལ། ཤེར་འབྱུང་ནི། རྐྱེན་རྒྱུན་མ་ཆད་ན་འཁོར་བར་
མ་ཟད་སྒྱུ་མ་ཡང་མི་ལྡོག་ལ། འཁོར་བར་འགྱུར་བའི་རྐྱེན་རྒྱུན་ཆད་པ་ན་ཀུན་རྫོབ་ཏུ་ཡང་འཁོར་མི་
-275-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྲིད་ཅིང་། དེ་ཁོ་ན་ཉིད་གོམས་པར་བྱས་པས་མ་རིག་པ་ལ་སོགས་པ་རྟེན་འབྲེལ་བཅུ་གཉིས་རིམ་གྱིས་
འགགས་པས་སངས་རྒྱས་འཁོར་བར་མི་འགྱུར་ཞེས་པའི་དོན་དུ་འཆད་ཅིང་། རྣམ་སྣང་ནི། སངས་རྒྱས་
སྒྱུ་མ་ཡང་རྐྱེན་སེམས་ཅན་གྱི་བསོད་ནམས་ཡོད་ན་འབྱུང་ལ་མེད་ན་ཀུན་རྫོབ་ཏུ་ཡང་མི་འབྱུང་ཞེས་པར་
འཆད་དོ། །འཁོར་བའི་རང་བཞིན་མི་འབྱུང་ངོ་སྟེ་རྒྱུ་མེད་པས་སོ། །འོན་ཀྱང་སངས་རྒྱས་འཇིག་
རྟེན་དུ་སྐུ་བལྟམས་པ་སོགས་ནི་འཁོར་བས་བསྡུས་པ་མ་ཡིན་ཏེ། སྔོན་གྱི་སྨོན་ལམ་སོགས་ལས་བྱུང་བ་
ཡིན་ནོ། །རྐྱེན་རྣམས་རྒྱུན་ཆད་ཞེས་པ་ཡང་དེ་ཁོ་ན་ཉིད་ལ་གོམས་པར་བྱས་པས་
མ་རིག་ པ་ ལ་སོགས་ པ་ རྟེན་འབྲེལ་བཅུ་གཉིས་རིམ་ གྱིས་ འགག་ པར་ འགྱུར་ བ་
ལ་ཤེས་པར་བྱའོ། །ད་ནི་རྣལ་འབྱོར་སྤྱོད་པ་སྟེ་སེམས་ཙམ་པའི་ལོག་པར་སེམས་ཙམ་པ་
ལ་དབྱེ་ན་རྣམ་རྫུན་པ་དང་རྣམ་བདེན་པའོ། །སྣང་བ་སེམས་སུ་འདོད་པ་རྣམ་རིག་པ་ཐམས་ཅད་མཐུན་
མོད། འོན་ཀྱང་ལང་ཀར་གཤེགས་པ་ལས། དོན་མེད་མ་ཡིན་སེམས་ཉིད་དེ། །ཕྱི་རོལ་དོན་མཐོང་ལོག་
པ་ཡིན། །ཞེས་དང་། ཉི་ཤུ་པར། ཡོད་པ་མ་ཡིན་དོན་སྣང་ཕྱིར། །དཔེར་ན་རབ་རིབ་ཅན་དག་གིས། །
སྒྲ་ཟླ་ལ་སོགས་མེད་མཐོང་བཞིན། །ཞེས་དང་། རྣམ་འགྲེལ་ལས། རྣམ་ཤེས་འཁྲུལ་བས་ཟླ་བ་གཉིས།།
མེད་པར་ཐ་དད་མཐོང་བ་བཞིན། །ཞེས་པའི་ཚུལ་གྱིས། ཁ་ཕྱིར་བལྟ་གཟུང་བར་སྣང་བ་དོན་དང་ཤེས་
པའི་དངོས་པོས་གཉིས་ཀ་མ་ཡིན་ཏེ་འཁྲུལ་སྣང་ལོག་པའི་ཀུན་རྫོབ། ནང་བལྟ་རང་རིག་ཡང་དག་ཏུ་འདོད་
པ་རྣམ་རྫུན་པ་དང་། དེ་དག་ཤེས་པའི་ངོ་བོར་བདེན་པར་སྨྲ་བ་རྣམ་བདེན་པའོ། །དང་པོ་རྣམ་རྫུན་པའི་རྩོད་
པ་ནི་རྟོག་པ་ཡུལ་ཅན་གྱི་ཤེས་པ་བདེན་གྲུབ་ཏུ་ཡོད་དོ་སྙམ་པའི་འཁྲུལ་བ་དེ་བསལ་བའི་
ཆེད་དུ་དེའི་ལུགས་ཀྱི་ཉེས་པ་བརྗོད་པ་ནི། གང་གི་ཚེ་ཁྱེད་དབུ་མ་པས་འགྲོ་བ་
ཐམས་ཅད་རང་བཞིན་གྱིས་སྟོང་པར་ཁས་བླངས་པས་འཁྲུལ་བ་སྟེ་སྣང་བ་རྣམས་
འཛིན་པའི་ཡུལ་ཅན་གྱི་སེམས་དེའང་ དོན་ལ་བདེན་པ་ཡོད་པ་མིན་ན། དེའི་ཚེ་སྣོད་བཅུད་
ཀྱི་སྣང་བ་སྒྱུ་མ་ལྟ་བུ་འདི་བློ་གང་གིས་དམིགས་པར་འགྱུར་ཏེ་དམིགས་བྱེད་ཀྱི་ཤེས་པ་མ་
- 276 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
གྲུབ་པའི་ཕྱིར་ཞེ་ན། གང་གི་ཚེ་ཡུལ་ཅན་རྣམ་པར་ཤེས་པ་བདེན་པ་ཡོད་པར་སྨྲ་བ་སེམས་
ཙམ་པ་ཁྱོད་ཀྱི་ལུགས་ལའང་ཕྱི་རོལ་གྱི་ཡུལ་ས་མ་ལྟ་བུ་ཉིད། བདེན་པར་གྲུབ་པ་མེད་པར་
འདོད་པ་ཡིན་པས་དེའི་ཚེ་ནའང་དེ་ཚེ་ ཡུལ་ཅན་གྱི་ཤེས་པ་ཡོད་དུ་ཟིན་ཀྱང་འདིར་ཡུལ་ཅི་ཞིག་
ལ་དམིགས་ཏེ་དམིགས་ཡུལ་གྲུབ་པའི་ཕྱིར་རོ། །རྣམ་བདེན་པའི་རྩོད་པ་ནི་གལ་ཏེ་ཕྱི་རོལ་གྱི་
ཡུལ་བདེན་གྲུབ་མེད་ཀྱང་ཡུལ་གྱི་གོ་ས་དེ་ཉིད་དུ་གཞན་ཤེས་པའི་ངོ་བོ་ཞིག་ཡོད་དེ་དེས་
ན་ དམིགས་ བྱ་ མ་ གྲུབ་ པའི་ སྐྱོན་ མེད་ ཅིང་། གཟུང་ བྱ་ ཡུལ་གྱི་རྣམ་པ་དེ་ནི་རང་ གི་སེམས་
ཉིད་ཕྱིར་རོལ་དུ་ཤར་བ་ཡིན་ནོ་ཞེ་ན། དེ་ཡང་འབྲེལ་བ་མ་ཡིན་ནོ་ཞེས་བསྟན་པའི་
ཕྱིར་གང་གི་ཚེ་སེམས་རྣམ་པར་ཤེས་པ་ཉིད་ཡུལ་སྐུ་མ་ལས་གཞན་མ་ཡིན་ཞིང་དེ་
གཉིས་ རྫས་གཅིག་ཡིན་ པར་འདོད་ན། དེ་ཚེ་ ངོ༌བོ་དབྱེར་མེད་གཅིག་ལ། མཐོང་བྱ་མཐོང་བྱེད་
གཉིས་མེད་པས། །ཡུལ་གང་ཞིག་ ཡུལ་ཅན་གྱི་ བློ་གང་གིས་མཐོང་། ཡུལ་སྣང་ཐམས་ཅད་
སེམས་ཡིན་པ་དེ་བས་ན་འགྲོ་བ་མཐའ་དག་ཡུལ་གཏན་ནས་མེད་ན་ཅི་ཡང་མི་མཐོང་བས་
ལོང་བ་ཉིད་ཐོབ་པར་འགྱུར་རོ་ཞེས་སློབ་དཔོན་ཞི་བ་ལྷས་དགོངས་པ་ཡིན་ནོ། །
འཇིག་རྟེན་གྱི་ནི་མགོན་པོ་སངས་རྒྱས་བཅོམ་ལྡན་འདས་ཀྱིས་ཀྱང་། བདག་
ཉིད་ལ་བྱེད་པ་འགལ་བའི་ཕྱིར་སེམས་ཀྱིས་སེམས་མི་མཐོང་ཞེས་གཙུག་ན་རིན་
ཆེས་ཞུས་པའི་མདོ་ལས་གསུངས་ཏེ། དེར་མ་ཟད་ལང་ཀར་གཤེགས་པ་ལས་དཔེར་ན་རལ་
གྲི་རྣོན་པོའི་སོ་ནི་རང་ལ་རང་། ཇི་ལྟར་མི་གཅོད་པ་དེ་བཞིན་ཡིད་ཀྱང་རང་གི་
བདག་ཉིད་ཀྱིས་ རང་གི་བདག་ཉིད་མི་མཐོང་སྟེ་ གཟུང་འཛིན་གཉིས་སྟོང་གི་ཤེས་པ་
གཅིག་པུ་དེ་ལ་རིག་པར་བྱ་བ་ཡུལ་དང༌། རིག་པར་བྱེད་པ་ ཡུལ་ཅན་དང་ བྱ་བ་རིག་
པའི་བདག་ཉིད་ དེ་བྱ་བྱེད་ལས་གསུམ་མི་རིགས་ཏེ་སྐད་ཅིག་སྔ་ཕྱིའི་ཆ་ཤས་ མེད་ པའི་
ཤེས་ པ་ གཅིག་ལ་རིག་ བྱ་ རིག་ བྱེད་ རིག་ པའི་ བྱ་ བ་ སྟེ་ རང་བཞིན་གསུམ་མི་འཐད་
-277-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར་ཏེ་གཅིག་ཡིན་ན་གསུམ་ཡིན་པ་འགལ་བའི་ཕྱིར་རོ། །དབུ་མས། ཤེས་པ་བདག་ཉིད་
ཀྱིས་བདག་ཉིད་ལ་བྱེད་པ་འགལ་ལོ་ཞེས་འཆད་པའི་སྐབས་འདིར་ཆོས་ཐམས་ཅད་སེམས་ཙམ་
ཉིད་དུ་སྨྲ་བའི་རྣམ་རིག་པ་རྣམས་ཀྱིས་ཤེས་པ་རང་ལ་ རང་གིས་བྱེད་པ་འགལ་བའི་སྐྱོན་
བསལ་ ཏེ་མེད་བར་ བྱེད་པ་འདོད་ཅིང་ སེམས་ཙམ་པ་རང་གི་ཕྱོགས་ ཀྱི་གྲུབ་མཐའ་ལ་རང་
རིག་ཡོད་པ་བསྒྲུབ་པའི་ཆེད་དུ་ མར་མེ་རང་གསལ་གྱི་དཔེ་བརྗོད་པ། རང་རིག་འདོད་མཁན་
གྱི་ཕྱོགས་ངོས་གཟུང་བ་ནི། མདོ་སྡེ་པ། སེམས་ཙམ་པ་ཞི་འཚོ་ཡབ་སྲས་འཕགས་སེང་སོགས་ཀྱིས་རང་
རིག་འདོད་ལ་འདིར་ཕྱོགས་སྔའི་གཙོ་བོ་སེམས་ཙམ་པ་ཡིན་པར་གཞུང་གི་སྐབས་ཀྱིས་ཤེས་སོ་ཞེས་
ཐུབ་བསྟན་ཆོས་ གྲགས་ཀྱིས་གསུངས་སོ། །དེ་དག་གིས་བསྒྲུབ་བྱའི་རང་རིག་གི་གོ་དོན་ནི་རྟོག་གེ་
འབར་བ་ལས། སེམས་ཙམ་པས་རྣམ་ཤེས་ནི་གཉིས་ཏེ། རང་སྣང་བ་དང་ཡུལ་དུ་སྣང་བའོ། །ཡུལ་དུ་
སྣང་བའི་རྣམ་ཤེས་ནི་ཕྱི་རོལ་གྱི་རྣམ་པར་གྱུར་ནས་རང་སྣང་བའི་རྣམ་ཤེས་ཀྱི་ཡུལ་དུ་གྱུར་པའོ་ཞེས་
ཕྱོགས་སྔའི་འདོད་པ་བཀོད་པའོ། །ཇི་ལྟར་ སྟེ་དཔེར་ན་མུན་པས་བསྒྲིབས་པའི་བུམ་པ་ལ་
སོགས་པ་རྟོགས་པའི་ཆེད་དུ་མར་མེ་འདེགས་པར་བྱེད་པ་ན་དངོས་པོ་གཞན་གསལ་
བར་མ་ཟད་མར་མེ་གཉིས་མེད་ཀྱང་རང་གི་དངོས་པོ་དེ་ཡང་། རང་གིས་ཡང་དག་པར་
གསལ་བར་བྱེད་པ་བཞིན་ སེམས་ཀྱིས་ཀྱང་གཞན་རིག་པ་མ་ཟད་རང་གི་ངོ་བོ་རང་གིས་རིག་
ཅིང་གསལ་བ་ནི་མི་འགལ་ལོ་ཞེ་ན། དབུ་མ་པས་ཁྱོད་ཀྱི་དཔེ་མ་གྲུབ་པས་དེའི་མཚོན་པའི་དོན་
ཡང་མི་འགྲུབ་སྟེ་མར་མེ་བུམ་པ་ལ་སོགས་པ་བཞིན་དུ་གསལ་བར་བྱ་བ་མ་མིན་
ཏེ། མར་མེ་གསལ་ མི་དགོས་ པའི་ རྒྱུ་ མཚན་གང་གི་ཕྱིར་ཞེ་ན། དབུ་མ་རྩ་ ཤེར་ལས། མར་མེ་
དག་ནི་གང་དག་ན། །དེ་འདུག་པ་ན་མུན་པ་མེད། །ཅེས་པ་ལྟར་མུན་གྱིས་བསྒྲིབས་ཏེ་གཡོགས་
པ་མེད་ པས་དེས་ན་མར་མེ་ལ་མུན་ཁང་གི་བུམ་པ་ལྟ་བུའི་གསལ་རྒྱུའི་མུན་པ་མེད་པའི་ཕྱིར་ཏེ་རྩོད་
བཟློག་ལས། སྨྲས་པ་ དེ་ནི་མི་མཐུན་ཏེ། མུན་ཁང་ནང་གི་བུམ་པ་ལྟར། །དེ་ལ་མ་དམིགས་མ་མཐོང་
- 278 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
བས། །མར་མེ་རང་ཉིད་གསལ་བྱེད་མིན། །ཞེས་པ་ལྟར་རོ། །དོ། །སེམས་ཙམ་པས་སྨྲས་པ། མར་
མེ་ལ་གསལ་བྱ་མུན་པ་མེད་པས་རང་གིས་རང་གསལ་བ་མེད་པ་དེ་ལྟ་ཡིན་མོད་ཀྱི་འོན་ཀྱང་མར་
མེ་དེའི་རང་བཞིན་གྱི་དབང་དུ་བྱས་ཏེ་ཉི་ཟླ་སོགས་གསལ་བྱེད་གཞན་ལ་ལྟོས་པ་མ་
ཡིན་པ་མར་མེ་རང་གི་རང་གི་ངོ་བོ་གསལ་བ་ཙམ་ཞིག་ཡོད་དོ་སྙམ་ནས་བརྗོད་པ་ཡིན་ནོ། །
གསལ་བྱ་གསལ་བྱེད་གཞན་ལ་མི་ལྟོས་ པ་ རང་གི་ངོ་བོ་གསལ་ཅེས་དེ་ཉིད་བསྟན་པའི་ཕྱིར་
ཤེལ་ རང་བཞིན་གྱིས་སྔོན་པོ་མ་ཡིན་པ་དེ་སྔོན་པོ་ཉིད་དུ་སྣང་བ་ནི་གཞན་འདབ་མ་
སྔོན་ པོ་ རས་སྔོན་པོའི་སྟེང་དུ་བཞག་པའམ་ཚོན་སྔོན་པོ་དང་འཕྲད་པ་ལ་སོགས་པ་རྐྱེན་དག་ལ་
ལྟོས་ དགོས་ པའི་དཔེ་གཅིག་དང་ཤིང་རང་བཞིན་གྱིས་སྔོ་བ་བེ་ཌཱུརྱ་ལྟ་བུ་རང་བཞིན་གྱིས་
སྔོན་ པོ་ ཡིན་པ་ཉིད་ ནི་སྔོན་པོར་འགྱུར་བ་ལ། རྒྱུ་རྐྱེན་གྱི་ ཁྱད་པར་རས་སྔོན་པོ་སོགས་
གཞན་ལ་ལྟོས་པ་ཡོད་པ་མ་ཡིན་པ་སྟེ་དཔེ་གཉིས་ཡོད་པས། དེ་བཞིན་དུ་དོན་གཉིས་
ཡོ ད་པ་ནི་བུམ་པ་ལ་སོགས་པའི་དངོས་པོ་འགའ་ཞིག་མར་མེ་ལ་སོགས་པ་
གཞན་ལ་ནི། ལྟོས་པས་གསལ་བར་མཐོང་བ་དང་མར་མེ་རང་གི་ངོ་བོ་ གཞན་
ལ་ལྟོས་པ་མེད་པ་ཡང་གསལ་བའི་བདག་ཉིད་དུ་མཐོང་ངོ་ཞེ་ན། བུམ་སོགས་
གསལ་བྱེད་གཞན་ལ་ལྟོས་དགོས་པ་དང་། མར་མེ་ལྟོས་མེད་ཀྱི་གསལ་བ་ཡིན་པའི་སྒྲུབ་བྱེད་ལ་ཤེལ་
སྔོ་བྱེད་ལ་ལྟོས་དགོས་པ་དང་། བཻ་ཌཱུརྱ་ནི་ལྟོས་མེད་ཀྱི་སྔོ་བ་ཡིན་ནོ་ཞེས་སྨྲས་པ་དེ་ལ་ བེ་ཌཱུརྱ་ལྟ་བུ་
སྔར་སྔོན་པོ་ཉིད་ མིན་པ་ཕྱིས་སྔོན་པོ་གྱུར་པ་ནི་རེ་ཞིག་ སྟེ་ཐོག་མ་རྒྱུ་རྐྱེན་གཞན་གང་ལ་ ཡང་
ལྟོས་པ་མེད་པར་དཔེའི་སྒོ་ནས་ རང་གསལ་དང་རང་རིགས་ཡོད་པ་བསྟན་པའི་ལྟོས་མེད་
ཀྱི་དཔེ་དེ་ཉིད་དགག་པའི་ཕྱིར་བཤད་པ་དེའི་དཔེ་ཡང་མ་གྲུབ་སྟེ། བཻ་ཌཱུརྱའི་སྔོན་པོ་དེ་རྒྱུ་རྐྱེན་
གཞན་ལ་ལྟོས་པའི་དགོས་པ་མིན་ཞིང་། དེའང་རྒྱུ་རྐྱེན་གཞན་གྱི་དབང་གིས་སྔོན་པོར་སྐྱེས་པ་ཡིན་གྱི་
བཻ་ཌཱུརྱ་དེ་སྔར་སྔོ་ པོ་ཉིད་ཡིན་ པ་ལ་ ཕྱིས་སྔོན་པོར་གྱུར་ པ་དེ། རྒྱུ་དང་རྐྱེན་ལ་མ་
-279-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟོས་པར་བདག་གིས་བདག་ཉིད་བྱས་པ་ནི་མེད་དེ་འདུས་བྱས་ཡིན་ན། རྒྱུ་རྐྱེན་གཞན་
ལ་ལྟོས་དགོས་པས་ཁྱབ་པ་དང༌། རང་ཉིད་རང་གི་སྐྱེད་བྱེད་དུ་འགལ་བའི་ཕྱིར། དོ། །བུམ་སོགས་
གསལ་བ་བྱེད་པའི་མར་མེ་རབ་ཏུ་གསལ་བའི་བདག་ཉིད་དམ་རང་བཞིན་ཉིད་དུ་གྱུར་
པ་སྒྲུབ་བྱེད་གསལ་བའི་ངོ་བོ་ཡིན་པ་དེ་ལྟར་ན་ཡང་བསྒྲུབ་བྱ་བློའམ་ཤེས་པ་རང་རིག་པར་
བསྒྲུབ་པ་ལ་མཁོ་བའི་དོན་དང་འདྲ་བའི་དཔེ་མ་ཡིན་ནོ་ཞེས་བཤད་པའི་ཕྱིར་མར་མེ་
གསལ་བར་བྱེད་དོ་ཞེས། གང་ཟག་གི་ཤེས་པས་ཤེས་ཏེ་དེ་སྐད་ངག་གིས་རྗོད་པར་
བྱེད་ན། བློ་ནི་ རང་གིས་རང་རིག་ ཅིང་གསལ་བ་ཉིད་ཡིན་ནོ་ཞེས། རང་དང་གཞན་
གྱི་ཤེས་པ་གང་གིས་ཤེས་ནས་དེ་སྐད་དུ་བརྗོད་ཅེས་འདྲི་བ་ཡིན་ནོ། །བརྟགས་ཤིང་
དཔྱད་པ་གང་ གི་ཚེ་ ཁྱད་གཞི་བློ་དེ་ནི་ཤེས་པ་སྔ་མ་ནི་འགགས་པའི་ཕྱིར་དང་ཕྱི་མ་ནི་མ་སྐྱེས་
པའི་ཕྱིར་དང་དུས་མཉམ་པ་སྟེ་ད་ལྟ་བ་ནི་རྣམ་འགྲེལ་ལས། རྒྱུ་མིན་ཡུལ་ཡང་ཇི་ལྟར་ཡིན། །
ཞེས་པ་ལྟར། དུས་མཉམ་པས་ཡུལ་དང་ཡུལ་ཅན་དུ་འགལ་བའི་ཕྱིར་འགས་ཀྱང་ནམ་ཡང་མཐོང་
བ་མིན་ན་དེའི་ཚེ་ཁྱད་ཆོས། མར་མེ་བཞིན་དུ་གསལ་བའམ་བུམ་པ་བཞིན་དུ་ནི་མི་
གསལ་བ་ ཡིན་པ་གང་བརྗོད་ཀྱང་། ཁྱད་གཞི་མོ་གཤམ་གྱི་བུ་མོ་མ་གྲུབ་པ་ལ་ཁྱད་
ཆོས་དེའི་ལུས་ཀྱི་འགྱིང་བག་ སྟེ་རྣམ་འགྱུར་བརྗོད་པ་བཞིན་དུ། བློ་དེ་ནི་ རང་གིས་རང་
གིས་རང་རིག་གོ་ཞེས་བརྗོད་པར་བྱས་ཀྱང་ སྒྲུབ་བྱེད་དང་བྲལ་བའི་ཕྱིར་འབྲས་བུའི་དོན་ ཅི་
ཡང་གྲུབ་པ་མེད་དོ། །སེམས་ཙམ་པས་སྨྲས་པ། རང་རིག་འདི་སྒྲུབ་བྱེད་ཀྱི་རིགས་པས་
སྟོངས་ཤིང་ རང་རིག་ཡོད་དོ་ཞེས་དམ་བཅའ་བའི་ཚིག་ཙམ་མ་ཡིན་པ་རང་རིག་སྒྲུབ་བསྒྲུབ་
བྱེད་དངོས་པོ་སྟོབས་ཞུགས་ཀྱི་རིགས་པ་ནི་ འོག་ནས་འཆང་པ་འདི་ཡིན་ཏེ། གལ་ཏེ་ཤེས་
པ་ རང་གིས་རང་རིག་པ་ཡོད་པ་མིན་ན། སྔར་སྔོན་པོ་ལྟ་བུའི་ཡུལ་ ཉམས་སུ་མྱོངས་ བ་
ན་དུས་ཕྱིས་སུ་ སྔར་གྱི་ཡུལ་སྔོན་པོ་དེ་དང་དུས་ ལྷན་གཅིག་པའི་ སྔར་གྱི་ཡུལ་ཅན་སྔོ་འཛིན་
-280 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
གྱི་རྣམ་པར་ཤེས་པ་ དེ་ད་ལྟ་དྲན་པར་ཇི་ལྟར་འགྱུར་ཏེ། དྲན་པའི་རྟགས་ཀྱིས་རང་རིག་
ཡོད་པར་སྒྲུབ་པར་བྱེད་དོ། །དེའང་དཔེར་ན་མིག་ཤེས་ཀྱིས་སྔོན་པོ་མཐོང་བའི་ཕྱིས་སུ། ངས་སྔར་སྔོན་
པོ་མཐོང་ངོ་ཞེས་ཡུལ་དང་ཡུལ་ཅན་གཉིས་ཀར་དྲན་པ་འགྱུར་ལ་ཡུལ་དྲན་པ་ནི་ཡུལ་ཉམས་སུ་མྱོང་བས་
ཡིན་ལ། ཡུལ་མྱོང་མཁན་ནི་སྔོ་འཛིན་གྱི་ཤེས་པ་ཡིན་ཞིང་། ཡུལ་ཅན་དེ་དྲན་པ་ནི་ཡུལ་ཅན་ཉམས་སུ་
མྱོང་བས་ཡིན་ལ། ཡུལ་ཅན་ཉམས་སུ་མྱོང་མཁན་ནི་རང་རིག་ཡིན་ནོ་ཞེས་ཟེར་རོ། །སྔར་སྔོ་འཛིན་
རང་གིས་རང་ཉམས་སུ་མ་མྱོངས་བ་ཕྱིས་སུ་དྲན་པར་ནི་ཧ་ཅང་ཐལ་བར་འགྱུར་བས་
སོ། །སྔར་མ་ཕྱོགས་ན་ཕྱིས་དྲན་པ་མི་འབྱུང་ཞིང༌། ཕྱིས་དྲན་པར་འགྱུར་བ་ནི་སྔར་མྱོང་བ་ཡོད་པས་
ཡིན་པ་དེ་ལྟ་བས་ན་རྒྱུ་ཤེས་པ་རང་གིས་ རང་སྔར་ཉམས་སུ་མྱོངས་པའི་འབྲས་བུ་དྲན་
པ་དུས་ཕྱིས་སུ་སྐྱེ་བ་ནི་མངོན་སུམ་དུ་དམིགས་པའི་ཕྱིར། རྒྱུ་སྔོན་སོགས་རང་གིས་རང་རིག་
པའི་ཤེས་པ་ཡོད་དོ་ཞེས་པ་འབྲས་རྟགས་ཀྱིས་རྒྱུ་སྔོན་སོགས་དཔོག་པ་ནི། དཔེར་ན་དུ་བ་ཡོད་
པའི་ཕྱིར་མེ་ཡོད་དོ་ཞེས་པ་བཞིན་དཔོག་པར་བྱའོ། །མངོན་སུམ་གྱིས་རང་རིག་སྒྲུབ་མ་ནུས་ནས་
རྗེས་དཔག་གིས་རང་རིག་གྲུབ་བོ་ཞེས་སྨྲས་པ་དེ་ལ་ ཕྱིས་དྲན་པ་ཐམས་ཅད་སྔར་མྱོང་བས་མ་ཁྱབ་སྟེ།
མེ་ཐམས་ཅད་མེ་ཤེལ་ལས་འབྱུང་བས་མ་ཁྱབ་པ་བཞིན་ཁྱབ་པ་མ་ངེས་པའི་ལན་བརྗོད་པར་བྱ་
སྟེ། ཡུལ་ ཅན་ སྔོན་ འཛིན་ གྱི་ཤེས་པ་ལས་གཞན་གཟུང་བར་བྱ་བའི་དངོས་པོ་མེ་ཏོག་
སྔོན་པོ་ལྟ་བུ་ཡུལ་དུ་གྱུར་པ་དེ་ཉམས་སུ་མྱོང་བ་ཉིད་དྲན་པ་དང་ཡུལ་དེ་དང་ཡུལ་ཅན་
འབྲེལ་བ་ལས། ཡུལ་དྲན་པའི་ཚེ་ཡུན་ཅན་ གྱི་རྣམ་པར་ཤེས་པ་ཡང་དྲན་པར་འགྱུར་
ཏེ་དེས་ན་ཡུལ་ཅན་རང་གིས་རང་ཉམས་སུ་མྱོང་བའི་རྒྱུ་མཚན་གྱིས་དྲན་པ་མིན་ནོ། །དེ་ལྟར་གཞན་
དྲན་པས་གཞན་དྲན་པ་ཧ་ཅང་ཐལ་སྙམ་ན་འབྲེལ་བ་ལས། ཞེས་པའི་ཚིག་གིས་དེ་ལྟར་ཐལ་བའི་སྐྱོན་
སྤོང་བསྟན་ཏོ། །འདིས་འབྲེལ་བ་ནི་རྒྱུད་གཅིག་ཏུ་འབྲེལ་བ་དང་། སྔ་ཕྱིའི་འབྲེལ་བ་ཙམ་ལ་མི་བྱ་བར།
ཡུལ་དང་ཡུལ་ཅན་ཕན་ཚུན་སྦྲགས་པའི་འབྲེལ་བ་ལ་བྱ་དགོས་སོ། །རང་གིས་རང་མ་མྱོང་ཡང་དྲན་ཚུལ་
-281-



，
།
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་དཔེར་ན་བྱི་བའི་དུག་བཞིན་ནོ། །གཞན་མྱོང་བ་དང་སོགས་ཚིག་རྐང་གཉིས་ཀྱི་དོན་འདི་
ལྟར་དགུན་དུས་སུ་གདང་རོས་རི་ལ་ཡོད་པའི་བྱི་བས་རྨུགས་པ་ན་རྨུགས་པ་ཙམ་མྱོང་ཞིང་བྱི་བའི་
དུག་དངོས་སུ་མ་མྱོང་ཡང་དུག་སྐད་ཅིག་མ་གཅིག་ལ་ལུས་ལ་འཕོས་ཤིང་ཞུགས་ནས་
ཡང་དུས་གཞན་དུ་དཔྱིད་ཀ་འབྲུག་གི་སྒྲའི་རྐྱེན་དང་འཕྲད་པ་ལས་སྔར་དུག་ཉམས་
སུ་མྱོང་བའི་རང་ རིག་ པས་ ཕྱིས་སུ་དྲན་འོང་རྒྱུ་གཞིའི་ཀུན་གཞིའི་རྣམ་ཤེས་སྟེང་ལ་གཞག་པའི་
དྲན་པའི་བག་ཆགས་ཀྱི་ས་བོན་སྔར་མེད་པར་ཡང་དུས་ཕྱིས་འབྲུག་གི་སྒྲས་རྐྱེན་དང་
ཕྲད་པ་ཉིད་ ཀྱི་ཕྱིར་སྐད་ཅིག་གཞན་དུ་སྟེ་སྔར་བདག་གི་ལུས་ལ་དུག་ཞུགས་སོ་སྙམ་པའི་
དྲན་ པ་འབྱུང་ བའི་རྣམ་པར་འགྱུར་བ་འཐོབ་སྟེ། དཔེ་དེ་བཞིན་དུ་སྐབས་སུ་བབ་པ་
ནི་དོན་རང་རིག་མེད་ཀྱང་དྲན་པ་འབྱུང་བ་ལ་ཡང་ རང་རིག་མེད་ན་དྲན་པ་མི་འབྱུང་ངོ་ཞེས་སྨྲས་པའི་
སྐྱོན་མེད་དོ་ཞེས་སློབ་ དཔོན་ གྱིས་ དགོངས་སོ། །དཔེ་ དོན་ སོ་སོར་སྦྱར་ན། སྔོ་འཛིན་གྱིས་
ཡུལ་སྔོན་པོ་མྱོང་བ་ནི། བྱི་བས་རྨུགས་པའི་ཚེ་དེའི་རེག་བྱ་མྱོང་བ་དང་འདྲ། སྔོ་འཛིན་རང་གིས་རང་མ་
མྱོང་བ་ནི་སྨུགས་པའི་ཚེ་དུག་མ་མྱོང་བ་དང་འདྲ། ཡུལ་སྔོན་པོ་མྱོང་བ་ཕྱིས་དྲན་པ་དང་ནི་སྔར་བྱི་བས་
རྨུགས་པ་ཕྱིས་དྲན་པ་དང་འདྲ། ཡུལ་སྔོན་པོ་དྲན་པ་ཉིད་ཀྱིས་ཡུལ་ཅན་སྔོ་འཛིན་རང་གིས་རང་མ་མྱོང་
ཡང་དྲན་པ་ནི་སྔར་བྱི་བས་རྨུགས་པ་དྲན་པ་ན་སྔར་དུག་མ་མྱོང་ཡང་དེའི་ཚེ་དུག་ཞུགས་པ་ཡིན་པར་
འདུག་སྙམ་དུ་དྲན་པ་དང་འདྲའོ། །དེ་ལྟར་དཔེ་དོན་སོ་སོར་ཞིབ་ཏུ་སྦྱར་ན་འདི་རང་རིག་མེད་ཀྱང་དྲན་
པ་སྐྱེ་ཚུལ་གྱི་དཔེ་དང་རིགས་པ་ཁྱད་འཕགས་ཡིན་པའང་གཟོད་ཁོང་དུ་ཆུད་པར་འགྱུར་རོ་ཞེས་ཐུབ་
བསྟན་ཆོས་གྲགས་ཀྱི་ཤེར་འགྲེལ་ལས་གསུངས་སོ། །སླར་ཡང་ ཆོས་ཐམས་ཅད་རྣམ་པར་ཤེས་
པ་ཙམ་དུ་སྨྲ་བ་སེམས་ཙམ་པས་བསྒྲུབ་བྱ་རང་རིག་པ་གྲུབ་པར་བྱ་བའི་ཆེད་དུ་སྒྲུབ་
བྱེད་ཀྱི་རིག་པའི་རྣམ་པ་གཞན་བསྟན་པའི་ཕྱིར་རྐྱེན་གཞན་ཏིང་འཛིན་བསྒོམ་བ་
ལ་བརྟེན་ནས་གཞན་སེམས་ཤེས་པའི་མངོན་ཤེས་དག་དང་ལྡན་པའི་གང་ཟག་གིས་ནི། ཡུལ་
- 282 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
གྱིས་ཤིན་ཏུ་བསྐལ་པའི་གཞན་གྱི་སེམས་ཀྱི་ཁྱད་པར་ཡང་མངོན་ཤེས་ཀྱིས་མཐོང་བའི་
ཕྱིར་ཤིན་ཏུ་ཉེ་བའི་རྣམ་པར་ཤེས་པ་རང་ཉིད་རང་ལ་གསལ་ཞིང་ རིག་དགོས་ཏེ། རིང་
བའི་གཟུགས་ཕྲ་མོ་མཐོང་ན་ཉེ་བའི་གཟུགས་རགས་པ་མཐོང་དགོས་པ་བཞིན་ནོ། །ལོ་ཞེ་ ན་རང་
སེམས་མེ་ལོང་ལྟ་བུ་ལ་གཞན་སེམས་ཀྱི་ཁྱད་པར་གཟུགས་བརྙན་ལྟ་བུ་ཤར་ནས་གཞན་གྱི་ཁྱད་པ་ཤེས་
སོ། །ཞེས་པའི་རིག་པ་འདིས་ཀྱང་ཤེས་པའི་རང་རིག་པ་གྲུབ་པ་ནུས་པ་མ་ཡིན་ནོ་ཞེས་
བསྟན་པའི་ཕྱིར་ རིང་བ་མཐོང་ན་ཉེ་བ་མཐོང་བས་མ་ཁྱབ་སྟེ་དཔེར་ན་རིགས་སྔགས་གྲུབ་པའི་
མིག་སྨན་གྱི་རྫས་མིག་ལ་བྱུག་པའི་སྦྱོར་བ་ལས། ས་འོག་གི་གཏེར་ཆེན་པོ་ཉིད། གྱི་
བུམ་པ་མཐོང་བ་ལ་སོགས་པ་མིག་སྨན་ཉིད་དུ་འགྱུར་བ་མིན་པས། གཏེར་གྱི་
བུམ་པ་མིག་སྨན་དུ་འགྱུར་བ་མིན་པ་དེ་ལྟར་ན་ ཡང་ན་རིང་བའི་དངོས་པོ་མཐོང་ན་ཉེ་བའི་དངོས་པོ་
མཐོང་དགོས་པའི་རིག་པ་དེ་འདྲ་ནི་རང་རིག་གི་སྒྲུབ་བྱེད་མི་རུང་བ་དེ་ལྟར་ན་ཞེས་འགྲེལ་དགོས་
སོ། །གཞན་ སེམས་ གྱི་ཁྱད་པར་མཐོང་བའི་ཕྱིར་ཞེས་པའི་རིགས་པ་འདི་ནི་བསྒྲུབ་བྱ་རང་རིག་
སྒྲུབ་པ་ལ་མཁོ་བའི་སྒྲུབ་བྱེད་ཀྱི་རིག་པ་ཡང་དག་མ་ཡིན་ནོ། །གལ་ཏེ་དབུ་མ་པ་ཁྱོད་ཀྱི་
འདོད་པ་ལྟར་ཤེས་པ་རང་རིག་ཀུན་མཁྱེན་བླ་མས། ཐ་སྙད་དུ་བེམ་པོ་ལས་ལོག་པའི་གསལ་རིག་
གི་ཆ་ལ་རང་རིག་ཞེས་བཏགས་པ་ནི་ཐལ་འགྱུར་བས་ཁས་ལེན་གསུངས། དེས་ན་འདི་དོན་དམ་ཡིན་
ནོ། །པའི་ངོ་བོ་ ཡོད་ པར་ མ་གྱུར་ན་ ཤེས་ པས་ གཟུགས་ སོགས་ དོན་ཡང་རྟོགས་པར་
མི་འགྱུར་བ་མ་ཡིན་ནམ་ སྟེ་ཤེས་པ་ཆོས་ཅན། དོན་མི་མཐོང་བ་ཐལ། རང་མི་མཐོང་བའི་ཕྱིར།
དཔེར་ན་གཟུགས་བཞིན་ནོ། །ཞེ་ན། གལ་ཏེ་རང་རིག་མེད་ན་གཞན་རིག་ཀྱང་མི་འཐད་པས་འཇིག་
རྟེན་མཐོང་ཐོས་ཤེས་པ་ལ་སོགས་པའི་ཐ་སྙད་ཐམས་ཅད་མེད་པར་འགྱུར་རོ་ཞེས་སྔ་རྒོལ་འདི་ལྟར་
བཞག་ན་གོ་བདེའོ། །ཇི་ལྟར་ན་མིག་ལ་སོགས་པའི་ཤེས་པས་མངོན་སུམ་དུ་མཐོང་
བ་དང་གང་ཟག་གཞན་ལས་དང་ལུང་ལས་ཉན་ཤེས་ཀྱིས་ཐོས་པ་དང་ཚུལ་གསུམ་
-283-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་རྟགས་ཚུལ་གསུམ་ནི། ཕྱོགས་ཆོས་རྗེས་འགྲོ་ལྡོག་ཁྱབ་སྟེ་གསུམ་མོ། །དེའང་《 སྤྱིར་འབྲས་
རྟགས་ལ་ཚུལ་གསུམ་ཚང་བ་དང་། རང་བཞིན་རྟགས་ལ་ཚུལ་གསུམ་པ་ཚང་བ་སྟེ་གཉིས་ལས་དང་པོ་
འབྲས་རྟགས་ཀྱི་མཚན་ཉིད་ནི་》རིགས་གཏེར་ལས། ཡོད་པ་སྒྲུབ་ལ་ཚུལ་གསུམ་ཚང་། །དེ་ཤུགས་བ་
ལ་འབྲས་བུའི་རྟགས། །ཞེས་པ་ལྟར། རྩོད་གཞི་ཆོས་ཅན་གྱི་སྟེང་དུ། ཞེ་འདོད་ཀྱི་བསྒྲུབ་བྱ་སྒྲུབ་པའི་
སྒྲུབ་བྱེད་རྫས་གཞན་དུ་གྱུར་པ་འབྲས་བུའི་རྟགས་ལ་ཚུལ་གསུམ་ཚང་བ་སྟེ། དཔེར་ན་དུ་ལྡན་གྱི་ལ་
ཆོས་ཅན། 《ཆོས་ཅན་དང་རྩོད་གཞི་ནི་མིང་གི་རྣམ་གྲངས་སོ། །)མེ་ཡོད་དེ་དུ་བ་ཡོད་པའི་ཕྱིར། ཞེས་
པ་ནི། རྩོད་གཞི་དུ་ལྡན་གྱི་ལའི་སྟེང་དུ། རྟགས་དུ་བ། མི་ལྡན་རྣམ་གཅོད་《དཀག་པ་》དུ་སྒྲུབ་པས་
ཚུལ་དང་པོ་ཕྱོགས་ཆོས་ཀྱི་ཚུལ་ཚང་ཞིང་། དུ་བ་ཡོད་ན་མེ་ཡོད་པས་ཁྱབ་སྟེ། དཔེར་ན་ཚང་མང་བཞིན།
ཞེས་པ་ནི། མཐུན་དཔེ་ཡང་དག་ཚང་མང་གི་སྟེང་དུ། དུ་བ་ཡོད་ན་མེ་ཡོད་པས་ཁྱབ་པ་ཚུལ་གཉིས་པ་
རྗེས་འགྲོའི་ཚུལ་ཚང་ཞིང་། མེ་ལྡོག་ན་དུ་བ་ལྡོག་པས་ཁྱབ་སྟེ། དཔེར་ན་མཚན་དུས་ཀྱི་རྒྱ་མཚོ་བཞིན།
ཞེས་པ་ནི། མི་མཐུན་པའི་དཔེ་མཚན་དུས་ཀྱི་རྒྱ་མཚོའི་སྟེང་དུ་མེ་ལྡོག་ན་དུ་བ་ལྡོག་པས་ཁྱབ་པ་ཚུལ་
གསུམ་ པ་ ལྡོག་ ཁྱབ་ ཀྱི་ ཚུལ་ ཚང་ བ་བཞིན་ནོ། །གཉིས་པ་ རང་ བཞིན་ གྱི་ རྟགས་ཀྱི་མཚན་ཉིད་ནི།
རིགས་གཏེར་ལས། ཡིན་པར་སྒྲུབ་ལ་ཚུལ་གསུམ་ཚང་། །ངོ་བོ་དབྱེར་མེད་རང་བཞིན་རྟགས། །ཞེས་
གསུངས་པ་ལྟར། རྩོད་གཞིའི་སྟེང་དུ་ཞེ་འདོད་སྒྲུབ་པ་ལ། སྒྲུབ་བྱེད་རྫས་ཐ་དད་མེད་པར་རང་བཞིན་
གྱི་རྟགས་ལ་ཚུལ་གསུམ་ཚང་བ་སྟེ། དཔེར་ན་སྒྲ་ཆོས་ཅན། མི་རྟག་པ་ཡིན་ཏེ། བྱས་པའི་ཕྱིར། ཞེས་པ་
ནི། རྩོད་གཞི་སྒྲའི་སྟེང་དུ། རྟགས་བྱས་པ། མི་ལྡན་རྣམ་གཅོད་དུ་སྒྲུབ་པས་ཚུལ་དང་པོ་ཕྱོགས་ཆོས་ཀྱི་
ཚུལ་ཚང་ལ། བྱས་ན་མི་རྟག་པས་ཁྱབ་སྟེ། དཔེར་ན་བུམ་པ་བཞིན་ཞེས་པ་ནི། མཐུན་དཔེ་ཡང་དག་
བུམ་པའི་སྟེང་ལ་བྱས་ན་མི་རྟག་པས་ཁྱབ་པ་ཚུལ་གཉིས་པ་རྗེས་འགྲོའི་ཚུལ་ཚང་ཞིང་། མི་རྟག་པ་མ་
ཡིན་ན། མ་བྱས་པས་ཁྱབ་སྟེ། དཔེར་ན་ནམ་མཁའ་བཞིན། ཞེས་པ་ནི། མི་མཐུན་པའི་དཔེ་ནམ་མཁའི་
སྟེང་དུ། མི་རྟག་པ་མ་ཡིན་ན་བྱས་པ་མ་ཡིན་པས་ཁྱབ་པ་ཚུལ་གསུམ་པ་ལྡོག་ཁྱབ་ཀྱི་ཚུལ་ཚང་བ་བཞིན་
- 284 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ནོ། །སྤྱིར་ རྟགས་ ལ། རྟགས་ ཡང་ དག་ དང༌། རྟགས་ ལྟར་ སྣང་ སྟེ་ གཉིས་ ལས། དང༌ པོ་ ལ། འབྲས་
རྟགས། རང་བཞིན་རྟགས། མི་དམིགས་པའི་རྟགས་སྟེ་གསུམ་ཡོད་པ་རྣམས་རིམ་པ་ལྟར་དཔེར་མཚོན་
ན༑ དུ་ལྡན་གྱི་ལ་ལ་ཆོས་ཅན། མེ་ཡོད་དེ་དུ་བ་ཡོད་པའི་ཕྱིར། ཞེས་པ་ལྟ་བུ་ནི། འབྲས་རྟགས་ཡང་
དག་ཡིན་ཏེ། རྒྱུ་མེ་ལས་འབྲས་བུ་དུ་བ་ཡོད་པ་སྒྲུབ་པའི་ཕྱིར། སྒྲ་ཆོས་ཅན། མི་རྟ་སྟེ། བྱས་པའི་ཕྱིར། །
ཞེས་པ་ལྟ་བུ་ནི། རང་བཞིན་གྱི་རྟགས་ཡང་དག་དང་། ལྟོ་ལྡིར་ཞབས་ཞུམ་གྱིས་དབེན་པའི་འཇིམ་གོང་
ལ་ཆོས་ཅན། བུམ་པ་མེད་དེ་ཡོད་ན་སྣང་དུ་རུང་བ་ལས་བུམ་པ་ཡོད་པར་ཚད་མས་མ་དམིགས་པའི་
ཕྱིར། ཞེས་པ་ལྟ་བུ་ནི་མ་དམིགས་པའི་རྟགས་ཡང་དག་གོ །གཉིས་པ་《རྟགས་ལྟར་སྣང་》ལ་འགལ་བ་
མ་ངེས་མ་གྲུབ་གསུམ་ཡོད་པ་རྣམས་རིམ་པ་ལྟར་དཔེར་མཚོན་ན། སྒྲ་ཆོས་ཅན། རྟག་སྟེ་བྱས་པའི་ཕྱིར།
ཞེས་པ་ལྟ་བུ་འགལ་བའི་རྟགས་དང་། སྒྲ་ཆོས་ཅན། མི་རྟག་སྟེ། གཞལ་བྱ་ཡིན་པའི་ཕྱིར། ཞེས་པ་ལྟ་
བུ་མ་ངེས་པའི་རྟགས་དང་། སྒྲ་ཆོས་ཅན། མི་རྟག་སྟེ། མིག་གིས་གཟུང་བྱ་ཡིན་པའི་ཕྱིར། ཞེས་པ་ལྟ་བུ་
ནི། མ་གྲུབ་པའི་རྟགས་སོ། །རིགས་གཏེར་ལས། དེས་ན་མཁས་པས་ཐལ་འགྱུར་ལན། །རྣམ་པར་ཐར་
པ་སྒོ་བཞིས་གདབ། །ཅེས་ གསུངས་ པ་ ལྟར། ཚད་མའི་གཞུང་ལས་ འགལ། མ་ངེས། མ་གྲུབ། འདོད་
ལན་འདོད་དེ་བཞིས་སྒོ་ནས་ལན་གདབ་ཚུལ་དཔེར་མཚོན་ན། སྒྲ་ཆོས་ཅན། རྟག་སྟེ་བྱས་པའི་ཕྱིར་ཟེར་
ན༑ རྟགས་འགལ་ཏེ། བྱས་ན་རྟག་པ་མ་ཡིན་པའི་ཕྱིར་ཏེ། དཔེར་ན་བུམ་པ་བྱས་པ་ཡིན་ཡང་རྟག་པ་མ་ཡིན་
པ་བཞིན་ནོ། །སྒྲ་ཆོས་ཅན། རྟག་སྟེ་གཞལ་བྱ་ཡིན་པའི་ཕྱིར་ཞེ་ན། ཁྱབ་པར་མ་ངེས་ཏེ། གཞལ་བྱ་ཡིན་
ན་རྟག་པ་ཡིན་པས་མ་ཁྱབ་པའི་ཕྱིར། དཔེར་ན་བུམ་པ་གཞལ་བྱ་ཡིན་ཡང་རྟག་པ་མ་ཡིན་པའི་ཕྱིར།
སྒྲ་ཆོས་ཅན། མི་རྟག་སྟེ། མིག་གིས་གཟུང་བྱ་ཡིན་པའི་ཕྱིར་ཞེ་ན། རྟགས་མ་གྲུབ་སྟེ། སྒྲ་མིག་གིས་
གཟུང་བྱ་མ་གྲུབ་པའི་ཕྱིར། དཔེར་ན་མིག་གིས་དྲི་མི་ཚོར་བ་བཞིན་ནོ། །སྒྲ་ཆོས་ཅན། མི་རྟག་སྟེ། བྱས་
པའི་ཕྱིར་ཟེར་ན། འདོད་དེ་གང་བྱས་ན་མི་རྟག་པ་ཡིན་པས་ཁྱབ་པའི་ཕྱིར། དཔེར་ན་བུམ་པ་བཞིན་ནོ།།
ཞེས་སོ། །ཚུལ་གསུམ་གྱི་རྣམ་བཞག་མདོ་ཧྲིལ་གྱིས་དྲིལ་ན། རྩོད་གཞི་ཆོས་ཅན་གྱི་《ལའི་》སྟེང་དུ་
-285-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟགས་ <དུ་བ་》གྲུབ་པ་ནི་ཕྱོགས་ཆོས་༡ཏེ། དཔེར་ན། དུ་ལྡན་གྱི་ལ་ཆོས་ཅན། མེ་ཡོད་དེ། དུ་བ་ཡོད་
པའི་ཕྱིར་ཞེས་པ་ལྟ་བུའོ། །《དུ་བའི་>རྟགས་ཀྱི་རྗེས་སུ་<མེ་》བསྒྲུབ་བྱ་འགྲོ་བ་ནི་རྗེས་འགྲོ་ ༢སྟེ།
དཔེར་ན། དུ་བ་ཡོད་ན་མེ་ཡོད་པས་ཁྱབ་སྟེ་ཚང་མང་བཞིན་ཞེས་པ་ལྟ་བུའོ། །བསྒྲུབ་བྱ་《མེ་》ལྡོག་ན་
རྟགས་《དུ་བ་>ལྡོག་པས་ཁྱབ་པ་ལྡོག་ཁྱབ་ ༣སྟེ། དཔེར་ན་མེ་མེད་ན་དུ་བ་མེད་པས་ཁྱབ་སྟེ། མཚན་
དུས་ཀྱི་རྒྱ་མཚོ་བཞིན་ཞེས་པ་ལྟ་བུའོ། །ལས་སྐྱེས་པའི་ངེས་པས་ཡིད་ཤེས་ཀྱིས་ཤེས་པ་
དག །འཇིག་ རྟེན་འདིར་ནི་ ཀུན་ རྫོབ་ ཙམ་ དུ་ རིག་ པ་ ཡང་ དག་ གིས་དགག་པར་བྱ་བ་
མིན་ཏེ་ཀུན་རྫོབ་ཏུ་ཇི་ལྟར་གྲགས་པ་བཞིན་དུ་མ་དཔྱད་པའི་བློ་ངོར་ཁས་ལེན་པའི་ཕྱིར་རོ། །ཇི་
ལྟར་ མིག་གི་རྣམ་པར་ཤེས་པས་མངོན་སུམ་དུ་མཐོང་བ་སོགས་འཇིག་རྟེན་ན་མཐོང་ཐོས་ཀྱི་ཐ་
སྙད་རབ་ཏུ་གྲགས་པ་དེ་དེ་བཞིན་དུ་མ་བརྟགས་མ་དཔྱད་པའི་ངོ་བོར་དབུ་མ་ཁོ་བོ་ཅག་
གིས་ཀྱང་ཁས་བླང་བར་བྱའོ། །འདིར་ནི་སྡུག་བསྔལ་ཐམས་ཅད་ཀྱི་རྒྱུར་གྱུར་པ།
བདེན་པར་རྟོགས་པའི་གཏི་མུག་ཉིད་བཟློག་པར་བྱ་བ་ཡིན་ཏེ་སློབ་དཔོན་དཔལ་
སྦས་ཀྱིས་མཛད་པའི་དེ་ཁོ་ན་ཉིད་འཇུག་པར། བདེན་པར་འཛིན་པའི་དབང་གིས་སྐྱོན། །འདོད་ཆགས་
ཞེ་སྡང་ལ་སོགས་པའི། །དགྲ་རྣམས་རབ་འབྱུང་དེ་བཟློག་ན། །དེ་རྣམས་འབྱུང་བར་ག་ལ་འགྱུར་ཞེས་
བཞིན་ནོ། །ད་ནི་འཕྲོས་དོན་ཞར་ལས་བྱུང་བ་གོང་དུ་ཡུལ་སྣང་སེམས་ཡིན་པ་དང༌། སེམས་
ལ་རང་རིག་ཡོད་པ་བཀག་པའི་རྣམ་བཞག་འདི་ལྟར་དགོས་ཞེས་ཡོངས་སུ་རྫོགས་པར་བསྟན་
ཟིན་པ་བྱས་ནས་སྐབས་སུ་བབ་པའི་དོན་སེམས་བདེན་པ་མེད་པར་བཤད་པ་ལ་སྦྱར་བའི་
ཕྱིར། བདེན་གྲུབ་ཀྱི་སེམས་ལས་ཡུལ་སྒྱུ་མ་ཐ་དད་པ་གཞན་ཡིན་པར་གྱུར་པའམ། སེམས་
ལས་ཡུལ་གཞན་མ་ཡིན་པ་ ངོ་བོ་གཅིག་པ་ཡིན་པར་གྱུར་པའམ། གཅིག་ཐ་དད་གཉིས་
གའི་རང་བཞིན་ཡིན་པའམ། གཅིག་ཀྱང་མ་ཡིན་ཐ་དད་ཡང་མ་ཡིན་པའི་གཉིས་གའི་རང་
བཞིན་མ་ཡིན་པ་ཞེས་ཕྱོགས་བཞིའི་སྒོ་ནས་བརྟགས་ན། ཕྱོགས་དང་པོ་ཐ་དད་ཡིན་པ་
- 286 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
ལྟར་ན་ཡུལ་མེད་པ་ཆོས་ཐམས་ཅད་སེམས་ཙམ་དུ་འདོད་པའི་གྲུབ་མཐའ་དང་འགལ་
བར་འགྱུར་བའི་ཕྱིར་ཐ་དད་ཀྱི་སེམས་བདེན་གྲུབ་འཐད་པར་མི་འགྱུར་རོ། །ཕྱོགས་གཉིས་
པ་སེམས་དང་ཡུལ་གཉིས་གཅིག་ཡིན་པ་ལ་ནི། གོང་དུ་གང་ཚེ་ཁྱོད་ལ་སྒྱུ་མ་ཉིད། །
མེད་ནའང་དེ་ཚེ་ཅི་ཞིག་དམིགས། །ཞེས་པའི་ཉེས་པ་ཡོད་ པའི་ ཕྱིར་ ཡུལ་ དང་ གཅིག་
པའི་སེམས་བདེན་གྲུབ་ཡང་འཐད་པ་མ་ཡིན་ནོ། །ཕྱོགས་གསུམ་པ་གཉིས་ཀ་ཡིན་པ་དེ་ལྟར་
ན་ ཡང་གཞི་ གཅིག་གི་ སྟེང་ ལ་གཅིག་ ཐ་ དད་ ཕན་ཚུན་འགལ་བས་མི་སྲིད་པའི་ཕྱིར་
སེམས་བདེན་གྲུབ་མེད། རོ། །ཕྱོགས་བཞི་པ་གཉིས་ཀའི་ རང་བཞིན་མ་ཡིན་པའི་དབང་དུ་
བྱས་ཏེ་ཡང་སེམས་ཙམ་པས་ཡུལ་ཅན་གྱི་སེམས་ལས་ ཡུལ་ གཟུགས་སོགས་སྒྱུ་མ་ སྣང་བ་དེ་
རྫས་གཞན་ ཐ་དད་པ་མིན་ ཏེ་ཡུལ་དེའང་སེམས་ཀྱི་སྣང་བ་ཡིན་པའི་ཕྱིར་ཞིང་། ཡུལ་ཅན་གྱི་
སེམས་དང་ཡུལ་གཟུགས་སོགས་རྫས་གཞན་ ཐ་དད་པ་མིན་བར་ཏེ་ ཤེས་པའི་ངོ་བོ་དང་གཅིག་
ཏུ་ཡང་མི་བརྟག་ ཏེ་སྔར་གང་ཚེ་སེམས་ཉིད་སྒྱུ་མ་ན། །དེ་ཚེ་གང་ཞིག་གང་གིས་མཐོང་། །ཞེས་
པས། བཀག་ཟིན་པའི་ཕྱིར་གཅིག་ཐ་དད་བརྗོད་དུ་མེད་པའི་དངོས་པོ་ཡིན་ནོ། །ཅེ་ན་དེ་ཡང་
རིགས་པ་མ་ཡིན་ཏེ། སྒྱུ་མ་སྣང་བ་དེ་སེམས་མ་ཡིན་པའི་དངོས་པོ་ཡིན་ན་ཇི་ལྟར་དེ་
ནང་སེམས་ལས་གཞན་ཕྱི་རོལ་གྱི་དོན་མིན་ཏེ་སེམས་ལས་གཞན་དུ་འགྱུར་རོ། །
གཞན་མིན་ཞེ་ན་ སེམས་ཉིད་ ཀྱང་དཔྱད་ན་སྒྱུ་མ་ཡིན་པས་ དངོས་པོར་མེད་ པར་
འགྱུར་དེ་སྒྱུ་མར་སྣང་བ་དང་ ངོ་བོ་གཅིག་ པའི་ ཕྱིར་དོན་དམ་པར་ཡོད་པ་མ་ཡིན་པ་སྒྱུ་མ་
དེའི་རང་བཞིན་ཡིན་པའི་ཕྱིར་རོ། །གསུམ་པ་མཇུག་བསྡུ་བའི་ཕྱིར་ཇི་ལྟར་སྒྱུ་མ་
ལ་བདེན་པའི་དངོས་པོར་ཡོད་པ་མིན་ཡང་། བལྟ་བྱར་འོས་པ་དེ་བཞིན་དུ་
ལྟ་བྱེད་ཀྱི་ཡིད་ཀྱང་ གནས་ལུགས་དོན་དམ་པར་ སེམས་དངོས་པོ་ སྟེ་བདེན་གྲུབ་ཞིག་
མེད་པ་སྒྱུ་མ་ལྟ་བུ་ཡིན་དུ་ཟིན་ཀྱང་ གཟུགས་སོགས་ཡུལ་མཐོང་བར་བྱེད་ནུས་པ་ཡིན་
-287-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནོ། །སྔ་མ་ལས་གཞན་ཡང་སྒྲུབ་བྱེད་ཀྱི་རིག་པའི་རྣམ་པ་གཞན་གྱིས་དོན་དམ་པར་བདེན་
གྲུབ་ཡོད་པའི་རྣམ་པར་ཤེས་པ་བསྒྲུབ་པའི་ཆེད་དུ་སེམས་ཙམ་པས་སྨྲས་པ། གལ་
ཏེ་འཁོར་བ་དངོས་པོ་སྟེ་བདེན་པར་གྲུབ་པའི་རྟེན་ཅན་ཡིན་ལ། འཁྲུལ་བ་ཐམས་ཅད་ལ་
འཁྲུལ་གཞི་བདེན་པ་རེ་ཡོད་དགོས་པའི་ཕྱིར། དཔེར་ན། ཐོ་ཡོར་ལ་མི་དང་ཐག་ཁྲ་ལ་སྦྲུལ་དུ་འཁྲུལ་
ལའང་མི་དང་སྦྲུལ་མེད་མོད་ཀྱང་། ཐོ་ཡོར་དང་ཐག་ཁྲ་ནི་བདེན་པར་ཡོད་དགོས་པ་བཞིན་ནོ། །རྟེན་
གཞི་དངོས་པོ་ནི་སེམས་བདེན་གྲུབ་ཡིན་ནོ་ཞེ་ན། རྟེན་སེམས་ལ་གཉིས་སྣང་བརྟེན་པ་
ལ་འཁོར་བ་ཞེས་བརྗོད་ན། གཉིས་སྣང་གི་འཁོར་བ་དེ་ཅི་དངོས་པོ་ཞིག་ཡིན་ནམ།
དངོས་པོ་མེད་པ་ཞིག་ཡིན། འཁོར་བ་དེ་དངོས་པོ་ཡིན་ན་སེམས་དང་གཅིག་ཡིན་ནམ།
སེམས་དེ་ལས་གཞན་ཐ་དད་ཡིན། དང་པོ་ གཅིག་ཡིན་པ་ལྟར་ན་ གཉིས་སྣང་གི་འཁོར་བ་
དེ་སྤང་བྱ་མ་ཡིན་པར་འགྱུར་བར་ཐལ། གཉིས་སྣང་གི་ཤེས་པ་མྱང་འདས་དང་གཅིག་ཡིན་ལ།
གཉིས་པ་ ཐ་དད་པ་ལྟར་ན་ ཆོས་ཐམས་ཅད་སེམས་ཙམ་མོ་ཞེས་པའི་གྲུབ་པའི་མཐའ་ལས་
ཉམས་པར་འགྱུར་རོ། །འོན་ཏེ་གཉིས་སྣང་གི་འཁོར་བ་དེ་དངོས་པོ་མེད་པ་ཡིན་ནོ་
ཞེ་ན། དེ་ནི་དོན་བྱེད་པའི་ནུས་པ་མེད་པས་དངོས་པོ་ལས་གཞན་དུ་ནམ་མཁའ་
དང་འདྲ་བར་འགྱུར་རོ། །དངོས་མེད་ནམ་མཁའ་དང་འདྲ་བ་དེ་ལྟར་ཡིན་ཡང་ཡོད་པའི་
དངོས་པོར་ཏེ་བདེན་གྲུབ་གྱུར་པའི་སེམས་ལ་ དངོས་མེད་འཁོར་བ་དེ་བརྟེན་པས་ འཁོར་བ་
དེ་ འཆིང་གྲོལ་གྱི་དོན་བྱེད་ནུས་པར་འགྱུར་རོ་ཞེ་ན། རྟེན་དང་བརྟེན་པའི་དངོས་ པོ་
ནི་འཇིམ་པ་ལྟ་བུ་རྒྱུ་དང་བུམ་པ་ལྟ་བུ་འབྲས་བུའི་ངོ་བོ་ཡིན་པས་དངོས་མེད་ནི་གང་
གི་ཡང་འབྲས་བུར་མི་རུང་བའི་ཕྱིར་དངོས་པོ་ལ་བརྟེན་པས་ན། དོན་བྱེད་པ་
དང་ལྡན་པར་ཇི་ལྟར་འགྱུར། དེ་བས་ན་ཁྱོད་ཀྱི་སེམས་ནི་གཟུང་འཛིན་གྱི་
གྲོགས་མེད་པར། གཉིས་སྟོང་གི་ཤེས་པ་གཅིག་པུ་ཉིད་དུ་འགྱུར་བ་ཡིན་ལ།
- 288 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
གང་གི་ཚེ་སེམས་ནི་གཟུང་འཛིན་དང་བྲལ་བ་གཉིས་སུ་མེད་པའི་རང་བཞིན་
ཡིན་ལ། དེ་ཡི་ཚེ་ སེམས་ཅན་ཐམས་ཅད་དེ་བཞིན་གཤེགས་པར་ཉིད་དུ་འབད་
མེད་དུ་ གྲོལ་ཟིན་པར་འགྱུར་ལ། དེ་ལྟར་ཁས་བླངས་པ་ཡིན་ན་མང་དེ་བཞིན་གཤེགས་
པ་ཉིད་ཐོབ་པའི་ཆེད་དུ་ཕྱི་ནང་གི་ཆོས་ཐམས་ཅད་གཟུང་འཛིན་རྫས་ཐ་དད་ཀྱིས་སེམས་ཙམ་དུ།
རྟོག་པས་བརྟགས་པ་ལ་ཡོན་ཏན་ནམ་དགོས་པ་ཅི་ཞིག་ཡོད་དེ་ཡོན་ཏན་མེད་པར་ཐལ།
ལྷ་ མི་སོགས་སེམས་ཅན་ཐམས་ཅད་ཀྱི་རྒྱུད་ལ་འདོད་ཆགས་དང་ཞེ་སྡང་ལ་སོགས་
པ་མ་སྤངས་པར་ ཡོངས་སུ་གནས་པའི་ཕྱིར་རོ། །ཅི་སྟེ་ཁོ་བོ་ཅག་སེམས་ཙམ་པས་ཆོས་
ཐམས་ཅད་སེམས་ཙམ་དུ་ཁས་བླངས་པའི་ལམ་དེ་དང་ཁྱེད་རྟག་ཆད་དང་བྲལ་བའི་དབུ་མར་སྨྲ་
བ་རྣམས་ཀྱིས་ཆོས་ཐམས་ཅད་སྒྱུ་མ་ལྟ་བུ་རང་བཞིན་མེད་པ་ཁས་བླངས་བའི་ལམ་གཉིས་ཀ་ལ་ཡང་
ཆགས་སོགས་ཉོན་མོངས་སྤོང་བ་མི་འགྱུར་བ་མཚུངས་པའམ་འདྲ་བ་ཡིན་པ་ཉིད་དུ་བརྗོད་
པའི་ཕྱིར་དབུ་མ་པ་སོགས་རང་སྡེའི་གྲུབ་མཐའ་སྨྲ་བ་རྣམས་རང་རང་གི་གྲུབ་མཐའ་ལ་མཐའ་གཉིས་
སྤོང་ཚུལ་རེ་སོ་སོར་བཞག་ནས་དེ་ཉིད་དབུ་མའི་ལམ་དུ་ཁས་འཆེ་བར་བྱེད་ཀྱི་དེ་ལས་གཞན་པའི་དབུ་
མའི་ལམ་ཡོད་པར་མི་བཞེད་དོ། །དེའི་ཚུལ་དཔེར་བརྗོད་པ་ཙམ་བྱས་ན། ཉན་ཐོས་སྡེ་གཉིས་ཀྱིས་ནི་
རྒྱུ་རྐྱེན་ལ་བརྟེན་ནས་སྐྱེ་བའི་འདུས་བྱས་ཀྱི་རྟེན་འབྲེལ་ཁས་ལེན་ཞིང་དེས་རྟག་ཆད་ཀྱི་མཐའ་ལས་
གྲོལ་བར་འདོད་དེ། དེའང་བྱེ་སྨྲ་རྣམས་ཀྱིས་ནི་འབྲས་བུ་མྱུ་གུ་ལྟ་བུ་སྐྱེ་བའི་ཚེ་རྒྱུ་ས་བོན་འགགས་པ་
ལས་སྐྱེ་བས་རྟག་མཐའ་སྤོང་ལ། རྒྱུད་དེའི་མཇུག་ཐོག་ཏུ་འབྲས་བུ་དེ་འབྱུང་བས་ཆད་མཐའ་སྤོང་བར་
སྨྲ་ལ། མདོ་སྡེ་པས་འདུས་བྱས་རྣམས་སྐད་ཅིག་སྐད་ཅིག་གིས་འཇིག་པས་རྟག་མཐའ་སྤོང་ཞིང་། དེའང་
རྒྱུན་ཆད་པ་མེད་པར་སྐད་ཅིག་གི་རྗེས་སུ་སྐད་ཅིག་མ་རྒྱུན་ཆགས་སུ་འཇུག་པས་ཆད་མཐའ་ལས་གྲོལ་
བར་འདོད་པས་སོ། །དེ་གཉིས་དོན་གྱི་གནད་ནི་གཅིག་གོ །སེམས་ཙམ་པ་རྣམས་ཀྱིས་ནི། ཀུན་བཏགས་
བདེན་པར་མེད་པས་རྟག་མཐའ་ལས་གྲོལ་ཞིང་། ངོ་བོ་ཉིད་གཞན་《གཞན་དབང་དང་ཡོངས་གྲུབ་》གཉིས་
-289-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདེན་གྲུབ་ཏུ་འདོད་པས་ཆད་མཐའ་ལས་གྲོལ་ལོ་ཞེས་སྨྲའོ། །《འདི་པས་རིགས་པས་གཞལ་ན་བྱེ་མདོ་
གཉིས་རྟག་མཐའ་དང་ཐལ་རང་གཉིས་ཆད་མཐར་ལྷུང་བར་དགོས་སོ། །)དབུ་མ་པ་རྣམས་ཀྱིས་ནི།
ཆོས་རྣམས་དོན་དམ་པར་མེད་པས་རྟག་མཐའ་སྤོང་ཞིང་
། ཐ་སྙད་དུ་ཡོད་པས་ཆད་མཐའ་ལས་གྲོལ་
བར་ཡིན་ནོ་ཞེས་བཞེད་དོ། །དེ་ལྟར་གྲུབ་མཐའ་འོག་མ། དེ་དག་གིས་རང་རང་གི་བློ་ངོར་རང་རང་གི་
ལུགས་དེ་མཐའ་དང་བྲལ་བར་སྨྲ་ནའང་། དབུ་མ་ཐལ་འགྱུར་པས་རིགས་པས་གཞལ་བའི་ཚེ་སེམས་
ཙམ་པ་མན་ཆད་ཀྱི་རང་སྡེ་དག་རྟག་ཆད་ཀྱི་མཐའ་ཅི་རིགས་ལས་མ་འདས་ཤིང་དེར་མ་ཟད། རང་རྒྱུད་
པ་དག་གིས་ཀྱང་ཆོས་གང་དང་གང་འཇོག་ན་ཡང་དེ་དག་གི་བཏགས་དོན་བཙལ་ནས་ཆོས་དེའི་
གདགས་གཞི་ཁྱད་པར་བ་རེའི་སྟེང་ནས་དེའང་དེ་འཇོག་པའི་ཕྱིར་ད་དུང་ཡོད་མཐའ་འམ་རྟག་མཐའ་ཕྲ་
མོ་རེ་མ་ཁེགས་པར་བཞེད་དོ། །འོན་ཀྱང་རང་རྒྱུད་པ་དག་གིས་ནི་དེ་འདྲའི་རང་མཚན་བཀག་ན་གཞི་དེ་
ཐ་སྙད་དུ་ཡོད་པར་འཇོག་མི་ཐུབ་པར་དགོངས་ནས་དེ་འདྲའི་རང་མཚན་ཐ་སྙད་དུ་ཡོད་པར་བཞེད་མོད།
དེ་ལྟར་ནའང་བདེན་པར་གྲུབ་པ་རིགས་པ་དུ་མས་འགོག་ཅིང་ཆོས་ཐམས་ཅད་བདེན་མེད་དུ་ཞལ་གྱིས་
བཞེས་པས་ན་དབུ་མ་པ་ཞེས་འཇོག་གོ །དབུ་མའི་ངོས་འཛིན་མདོ་ཙམ་བྱེ་བྲག་ཏུ་བཤད་ན། ཆོས་གང་
ལའང་བདེན་པར་གྲུབ་པའི་ཡོད་མཐའ་དང་ཐ་སྙད་དུའང་མེད་པའི་ཆད་མཐའ་ལེགས་པར་བཀག་ནས་
བདེན་མེད་སྒྱུ་མ་ལྟ་བུར་གྲུབ་པར་བཞེད་པའི་རང་སྡེ་དེ་དབུ་མའི་འཇོག་བྱེད་དང་། དབུ་མ་པ་དང་ངོ་བོ་
ཉིད་མེད་པར་སྨྲ་བ་དོན་གཅིག་ལ། ཅིའི་ཕྱིར་དེ་སྐད་བྱ་ཞེ་ན། མཐའ་གཉིས་དང་བྲལ་བའི་དབུས་ཁས་
ལེན་པས་ན་དབུ་མ་པ་དང་། ཆོས་གང་ལའང་བདེན་གྲུབ་ཀྱི་ངོ་བོ་ཉིད་རྡུལ་ཙམ་ཡང་མེད་པར་སྨྲ་བས་
ན་ངོ་བོ་ཉིད་མེད་པར་སྨྲ་བ་ཞེས་བྱའོ། །དེའང་ཐལ་རང་གི་དབྱེ་བ་ནི། ཐ་སྙད་དུ་རང་གི་མཚན་ཉིད་
ཀྱིས་གྲུབ་པ་ཁས་ལེན་པའི་དབུ་མ་པ་དེ་རང་རྒྱུད་པའི་འཇོག་བྱེད་ཡིན་ལ། ཚུལ་གསུམ་རང་ངོས་ནས་
གྲུབ་པའི་རྟགས་ཡང་དག་ལ་བརྟེན་ནས་བདེན་དངོས་འགོག་པར་བྱེད་པས་ན་རང་རྒྱུད་པ་ཞེས་བྱའོ།།
ཐ་སྙད་ཙམ་དུའང་རང་གི་མཚན་ཉིད་ཀྱིས་གྲུབ་པ་མི་བཞེད་པའི་དབུ་མ་པ་དེ་ཐལ་འགྱུར་བའི་འཇོག་
- 290 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
བྱེད་དང་། ཐལ་འགྱུར་ཙམ་གྱིས་ཕྱི་རྒོལ་གྱི་རྒྱུད་ལ་བསྒྲུབ་བྱ་རྟོགས་པའི་རྗེས་དཔག་སྐྱེ་བར་འདོད་པས་
ན་ཐལ་འགྱུར་བ་ཞེས་བྱའོ། །སེམས་ཙམ་པས་སྨྲས་པ། དབུ་མ་པ་ཁྱོད་ཀྱིས་ཆོས་ཐམས་ཅད་རང་
བཞིན་མེད་པ་བདེན་སྟོང་སྒྱུ་མ་ལྟ་བུར་ གཏན་ལ་འབེབས་ཤིང་ཕབ་པ་ལྟར་ཤེས་པ་གྱུར་ན་
མང་། དེ་ལ་དགོས་པ་ཅི་ཞིག་ཡོད་དགོས་པ་མེད་ན་ནི་ངལ་བ་ཙམ་དུ་ཟད་ལ། ཉོན་མོངས་པ་སྤོང་བ་
སོགས་ཀྱི་དགོས་པ་ཡོད་པར་འདོད་ནའང་མི་རིགས་ཏེ། དེ་ལྟར་ཤེས་པས་ཇི་ལྟར་འདོད་ཆགས་
ལ་སོགས་པའི་ཉོན་མོངས་པ་ལྡོག་པར་འགྱུར་ཏེ་རྒྱུ་མཚན་ཅིའི་ཕྱིར་ཞེ་ན། འཐད་
པ་ནི་གང་གི་ཚེ་སྒྱུ་མ་མཁན་རང་ཉིད་ ཀྱིས་སྒྱུ་མའི་བུད་མེད་ སྤྲུལ་པ་དེའི་ཚེ་གང་དུ་སྒྱུ་མའི་
བུད་མེད་སྣང་བའི་གཞི་དེར་བུད་མེད་ཀྱིས་སྟོང་པར་མངོན་སུམ་དུ་རྟོགས་ཀྱང་། སྒྱུར་མའི་བུ་མེད་འདི་
ལོངས་སྤྱོད་རུང་དུ་སོང་ན་སྙམ་སྟེ་དེ་ལ། དེ་བྱེད་པ་པོ་སྒྱུ་མའི་མཁན་པོ་ཉིད་ཀྱང་ཆགས་པ་
སྐྱེ་བར་འགྱུར་རོ་ཞེ་ན། དེ་ལ་ལན་ནི་སྒྱུ་མའི་བུད་མེད་དེ་བྱེད་པ་པོ་ནི་ཤེས་བྱ་
ཐམས་ཅད་ལ། ཉོན་མོངས་པ་དང་དེའི་བག་ཆགས་ཏེ་བདེན་འཛིན་མངོན་གྱུར་པ་ཙམ་
ཡང་མ་སྤངས་པ་ཐུབ་བསྟན་ཆོས་གྲགས་ཀྱིས། འདིར་ཉོན་མོངས་བག་ཆགས་ཞེས་པ་དེ་ལ། ཉོན་
མོངས་པ་རང་གི་རིགས་འདྲ་སྐྱེད་ནུས་ལ་ས་བོན་ལ་བཞག་པ་དང་། གཉིས་སྣང་གི་འཁྲུལ་བ་ཙམ་གྱི་
ཤེས་སྒྲིབ་ལ་བཞག་པ་ཡོད་ཀྱང་། འདིར་ནི་བདེན་འཛིན་ཉིད་ལ་བྱའོ། །ཞེས་སོ། །བདེན་གྲུབ་ཏུ་འཛིན་པ་
དེས་ན་བུད་མེད་དེ་མཐོང་བ་ན་མཐོང་བ་པོ་དེ། སྟོང་པ་ཉིད་ཀྱི་བག་ཆགས་ཏེ་
གོམས་པ་ཉམ་ཆུང་བ་ཉིད་ཀྱིས་དངོས་པོའི་བག་ཆགས་དེ་སྟོབས་དང་ལྡན་
པ་ཡིན་ནོ། །འོ་ན་ཇི་ལྟར་དེ་བཟློག་པར་འགྱུར་ཞེ་ན། གཞི་ཕུང་པོ་སོགས་ཀྱིས་བསྡུས་
པའི་ཆོས་རྣམས་ཀྱི་སྟེང་དུ་དགག་བྱ་ཕྲ་མོ་བཀག་པའི་སྟོང་ཉིད་ཀྱིས་བཞག་པའི་བག་ཆགས་
གོམས་པས་ནི། མེ་སྟོབས་ལྡན་དང་ལྷན་ཅིག་ཏུ་ཉེ་བར་གྱུར་པའི་གཞི་ལ་གྲང་བའི་
རེག་བ་གཏན་ནས་མེད་པ། མེ་ཚད་མས་ངེས་པའི་ཤར་གཞི་ན་ཆོས་ཅན། གྲང་རེག་མེད་དེ་མེ་སྟོབས་
-291-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྡན་གྱིས་ཁྱབ་པར་ཚད་མས་ངེས་པའི་ཕྱིར། དེ་བཞིན་དུ་སྟོང་ཉིད་མངོན་སུམ་རྟོགས་པའི་བློ་ཆོས་ཅན།
ཁྱོད་ལ་དངོས་འཛིན་མེད་དེ། དངོས་འཛིན་དེ་དང་འགལ་བའི་དངོས་མེད་སྟོང་ཉིད་མངོན་སུམ་རྟོགས་
པའི་བློ་ཡིན་པའི་ཕྱིར། བཞིན་དུ་ཆོས་ཐམས་ཅད་བདེན་གྲུབ་ཀྱི་དངོས་པོར་འཛིན་ཅིང་ཞེན་
པོའི་བག་ཆགས་ཏེ་གོམས་པ་སྤང་བར་འགྱུར་ཞིང་དྲུངས་ནས་འབྱིན་པ་བྱེད་
དོ། །གཟུགས་སོགས་དངོས་པོ་ལ་མངོན་པར་ཞེན་པའི་སྒྲུབ་པའི་རྣམ་པར་རྟོག་པ་པའམ།
སྟོང་ཉིད་པ་མངོན་པར་ཞེན་པ་དགག་པའི་རྣམ་པར་རྟོག་པ་དག་གཉིས་རྟོག་པ་ལས་
མ་འདས་པས་བཟང་ངན་གྱི་ཁྱད་པར་མེད་པ་མ་ཡིན་ནམ་ཞེ་ན། དངོས་པོ་དང་
དངོས་ པོ་མེད་པའི་ རང་བཞིན་ཅི་ཡང་མེད་ཅེས་གོམས་པར་བྱས་པས་ནི།
རང་བཞིན་མེད་པར་འཛིན་པའི་བློ་དེ་ཡང་ཆུ་བརྒལ་ཟིན་པའི་གཟིངས་དང་
འདྲ་བར་ཕྱིས་ནས་སྟོང་ཉིད་མངོན་དུ་བྱེད་པ་ན་སྤང་བར་འགྱུར་ཏེ། ཇི་སྐད་
དུ། ཀླུ་སྒྲུབ་ཀྱིས་འཇིག་རྟེན་ལས་འདས་པའི་བསྟོད་པར། ཡོད་ པ་འཛིན་པའི་རྟོག་པ་དང་མེད་པ་
འཛིན་པའི་རྟོག་པ་སོགས་མཐའ་བཞི་འཛིན་པའི་ཀུན་རྟོག་ཐམས་ཅད་མི་མཐུན་པའི་ཕྱོགས་ཀྱི་
སྤང་བྱ་ཡིན་པའི་ཕྱིར། །དངོས་འཛིན་གྱི་གཉེན་པོ་སྟོང་པ་ཉིད་ཀྱི་ཆོས་བདུད་རྩི་ལྟ་བུ་སངས་
རྒྱས་ཀྱིས་སྟོན་པར་མཛད་ལ། །གང་ཟག་དམན་པ་གང་ཞིག་སྟོང་ཉིད་དེ་ལ་ཞེན་པར་གྱུར་
ན། །དངོས་མེད་ལ་ཞེན་པ་དེ་ཉིད་མེད་པའི་མཐར་ལྟུང་བའི་ཕྱིར་སངས་རྒྱས་ཁྱོད་ཀྱིས་ཆད་པ་ལྟ་
བའི་ཕྱིན་ཅི་ལོག་ཡིན་ཞེས་ཤིན་ཏུ་སྨད། །ཅེས་གསུངས་པས་སོ། །སྟོང་ཉིད་ཀྱི་སྟོབས་
ཀྱིས་དངོས་འཛིན་རྣམས་ གཞིག་ཅིང་ མེད་ པར་ བྱས་པས་དངོས་པོ་ལ་ མངོན་ པར་ ཞེན་ པའི་
བག་ཆགས་ལྡོག་ཏུ་ཆུག་ནའང་སྟོང་ཉིད་དེ་ལ་སྤང་བྱེད་ཀྱི་འགེགས་པའམ་གེགས་མེད་
པའི་ཕྱིར་དངོས་པོ་མེད་པའི་མངོན་པར་ཞེན་པ་གཉེན་པོ་གང་གིས་ལྡོག་པར་བྱེད་
ཅེ་ན། གང་གི་ཚེ་ཆོས་ཅན་གྱི་དངོས་པོ་གང་ཞིག་བདེན་པར་གྲུབ་པ་ཡོད་དེ། མེད་ཙམ་
- 292 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
རིགས་ པས་ དཔྱོད་ པ་ན་ བདེན་ པར་ གྲུབ་ པ་ མ་རྙེད་ པས་མེད་དོ་ཞེས། འགོགས་པར་རམ་
བཀག་པར་བྱས་ནས་ཆོས་ཉིད་ཇི་ལྟར་གནས་པ་བཞིན་ཡང་དག་པར་མཐོང་བ་ན་རབ་
རིབ་ཅན་གྱི་སྐུའི་དོག་པ་ དེ་རབ་རིབ་བྲལ་ནས་མེད་པར་མཐོང་བ་ན་སྐྲ་ཤད་མེད་པར་ཞེས་བྱ་བ་
ཞིག་མིག་སྔ་ན་མི་གནས་པ་ལྟར་བརྟག་ ཅིང་དགག་པར་བྱ་བའི་དངོས་པོ་ བདེན་གྲུབ་ཅིག་
ཡོད་ན་དམིགས་སུ་རུང་བ་ལས་མི་དམིགས་པ། བདེན་མེད་དུ་རྟོགས་པ་དེ་ཡི་ཚེ་ བཀག་ཆོས་
བདེན་པའི་དངོས་པོ་མེད་པ་དེའི་རྟེན་དངོས་པོ་བདེན་གྲུབ་དང་བྲལ་བ་དེས་ན། བློ་
མི་མདུན་ན་རྟེན་མེད་པའི་དངོས་མེད་དེ་ཇི་ལྟར་གནས་ཏེ་གནས་པ་མེད་དོ། །
ཤེར་ཕྱིན་བདུན་བརྒྱ་པ་ལས། གང་ཅི་ལའང་མི་གནས་དེ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་སྒོམ་པ་
ལགས་སོ། །ཞེས་སོ། །དེ་ཡང་འཁོར་བའི་རྩ་བ་དངོས་པོར་མངོན་པར་ཞེན་པ་ནི་འདུས་
བྱས་དང་འདུས་མ་བྱས་ཀྱིས་བསྡུས་པའི་ཆོས་ཐམས་ཅད་སྟོང་པ་ཉིད་དུ་རྟོགས་ཅིང་གོམས་
པས་སྤང་བར་བརྗོད་ལ། དངོས་མེད་སྟོང་པ་ཉིད་ཀྱི་ཞེན་པ་དེ་ཡང་ཡོད་མེད་སོགས་
སྤྲོས་ པའི་མཐའ་ བཞི་པོ་དག་དང་བྲལ་བའི་ ཐེག་ཆེན་ཐུན་མོང་མ་ཡིན་པའི་སྟོང་པ་ཉིད་
མངོན་དུ་བྱེད་ ཅིང་གོམས་པ་ལས་སྤང་བར་འགྱུར་རོ། །འཆད་མ་ཐག་ པ་དེ་ལྟར་ཡོད་
མེད་སོགས་འཛིན་པའི་རྣམ་པར་རྟོག་པ་ཐམས་ཅད་ནུབ་ཅིང་འགག་པས་ཉོན་ཤེས་ཀྱི་སྒྲིབ་
པ་མཐའ་དག་ལས་གྲོལ་བར་རྫོགས་པའི་སངས་རྒྱས་སུ་འགྱུར་རོ་ཞེས་བཤད་པ་གང་
གི་ཚེ་དངོས་པོ་དང་དངོས་པོ་མེད་པའི་རང་བཞིན་དག །བློ་ཡི་མདུན་ན་མི་
གནས་པ། དེའི་ཚེ་དགག་སྒྲུབ་ཀྱི་རྣམ་པ་གཞན་གང་ཡང་བློ་ལ་འཆར་རྒྱུ་མེད་པས།
དམིགས་པ་ སྟེ་རྣམ་རྟོག་མེད་པ། བདེན་ཞེན་གྱིས་བཏུང་བ་ལྟར་གཏད་སོར་ཕོར་བ་རྡུལ་ཕྲ་རབ་ཙམ་
ཡང་མེད་པ་ཉིད་དང་ཆོས་གང་ལ་ཡང་རིག་པས་དཔྱད་བཟོད་དུ་གྲུབ་པ་མེད་པས་རྣམ་པར་
རྟོག་པའི་སྤྲོས་པ་ཐམས་ཅད་རབ་ཏུ་ཞི་བ་ཡིན་ནོ། །ཊཱི་ཀ་གསུང་སྒྲོས་མ་ལས། རྡོ་རྗེ་ལྟ་
，
，
-293-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུའི་ཏིང་ངེ་འཛིན་གྱི་མཐར་ཆོས་ཀྱི་དབྱིངས་སྤྲོས་པ་ཐམས་ཅད་དང་བྲལ་བ་དང་། དྲི་མ་གློ་བུར་བ་ལས་
གྲོལ་བའི་སེམས་རང་བཞིན་སྤྲོས་བྲལ་གཉིས་ཆུ་དང་འོ་མ་འདྲེས་པ་ལྟར་གྱུར་པ་ལ་རྒྱལ་བ་རྫོགས་པའི་
སངས་རྒྱས་ཞེས་བྱའོ། །དེ་ལ་ཡེ་ཤེས་མངའ་འམ་མི་མངའ་ཞེ་ན། ཀླུ་སྒྲུབ་ཟླ་གྲགས་སོགས་ཡེ་ཤེས་མི་
བཞེད་ཅིང་ལེགས་ལྡན་འབྱེད་སོགས་ཡེ་ཤེས་བཞེད་ལ། ཞི་བ་ལྷ་ཡང་ཡེ་ཤེས་མི་བཞེད་དོ་ཞེས་འབྱུང་
ངོ༌། །རྟོག་པ་ཐམས་ཅད་ཞི་བ་དེ་ལྟར་ན་ གཞན་དོན་འདི་ལྟར་བྱ་སྙམ་པའི་རྣམ་རྟོག་མེད་པའི་ཕྱིར་
བཅོམ་ལྡན་འདས་ཀྱིས་སེམས་ཅན་གཞན་གྱི་གནས་སྐབས་དང་མཐར་ཐུག་གི་དོན་རྫོགས་
པ་ཇི་ལྟར་མཛད་སྙམ་པ་ལ་བཤད་པ་ཡེ་ཤེས་སྣང་བའི་རྒྱན་ ལས། ཡེ་ཤེས་དམ་པ་བདག་
མེད་པ། །སྣང་ བ་ མེད་ལ་མི་ གཟིགས་སོ། །ཞེས་དང་། ཚངས་པས་ཞུས་པ་ལས། སྔོན་གྱི་འཕེན་པའི་
དབང་དང་ནི། །རྣམ་རྟོག་ཐམས་ཅད་བྲལ་བའི་ཕྱིར། །དེ་ནི་ལུས་ཅན་སྨིན་པ་ཡི། །དོན་དུ་འབད་པ་
བྱེད་མ་ཡིན། །ཞེས་གསུངས་པ་ལྟར་སངས་རྒྱས་ནས་རྣམ་རྟོག་ཐམས་ཅད་འགགས་མོད། །ལམ་བསྒོམ་
པ་ལ་བརྟེན་ནས་འབྲས་བུ་མཐར་ཐུག་པའི་དུས་སུ་རྣམ་པར་རྟོགས་པ་ཐམས་ཅད་གཏན་ནས་ཟད་པ་
ཡིན་ན་ལམ་མཐར་ཐུག་ཐོབ་པའི་བརྒྱན་ལ་སེམས་ཅན་གྱི་དོན་བྱ་སྙམ་པ་དང་། ཆོས་བསྟན་པར་བྱའོ་
སྙམ་པའི་ཀུན་སློང་གི་རྟོག་པ་མེད་ཅིང་། དེས་ན་ཆོས་སྟོན་པ་སོགས་ཀྱི་སྒོ་ནས་སེམས་ཅན་གྱི་དོན་
མཛད་པ་མི་འགྱུར་ཞིང་དེ་ལྟ་ན་ནི་སངས་རྒྱས་པའི་ཚེ་གཞན་དོན་རྒྱུན་ཆད་པར་འགྱུར་རོ་ཞེ་ན། སྐྱོན་
མེད་དེ། དཔེར་ན་བསམ་པའི་འབྲས་བུ་སྟེར་བའི་ཡིད་བཞིན་གྱི་ནོར་བུ་དང་དཔག་
བསམ་གྱི་ཤིང་ལ། ལྷ་དང་མི་ལ་སོགས་པས་གསོལ་བ་བཏབ་ན་འདི་དག་ལ་ཕན་གདགས་པར་
བྱའོ་སྙམ་པའི་རྣམ་པར་རྟོག་པ་མེད་ཀྱང་སྣོད་ཇི་ལྟ་བར་རེ་བ་ཡོངས་སུ་བསྐང་བ།
དེ་བཞིན་དུ་སངས་རྒྱས་རྣམས་ལའང་རྣམ་རྟོག་དང་འབད་རྩོལ་མེད་ཀྱང་། སངས་རྒྱས་དང་འཕྲད་
ནས་ ཆོས་ ཉན་ པ་ སོགས་ ཀྱི་ བསོད་ནམས་ ཀྱི་མཐུ་ཡོངས་སུ་སྨིན་ པའི་གདུལ་བྱར་སྔོན་བྱང་
ཆུབ་སེམས་དཔའི་ སློབ་པ་ལམ་གྱི་གནས་སྐབས་ན་ མཐར་སངས་རྒྱས་པ་ན་རྣམ་པ་མི་རྟོག་
- 294 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
བཞིན་དུ་སེམས་ཅན་གྱི་དོན་ལྷུར་མཛད་ཅིང་ཆོས་ཀྱི་དབྱིངས་ལས་སྐད་ཅིག་ཀྱང་མི་གཡོ་ལ་སེམས་ཅན་
འདུལ་བའི་དུས་ལས་ཀྱང་མི་འདའ་བ་དེ་ལྟར་བདག་གྱུར་ཅིག་ཅེས་སྨོན་ལམ་བཏབ་པའི་སྨོན་
ལམ་གྱི། དབང་ གིས་ གདུལ་བྱའི་སྐལ་བ་དང་མཐུན་པའི་སྐྱེས་བུ་ཆེན་པོའི་མཚན་ལྡན་
པའི་རྒྱལ་བའི་གཟུགས་ཀྱི་སྐུར་སྣང་བ་དང་ཆོས་སྟོན་པ་སོགས་འབྱུང་ངོ་། །སློབ་དཔོན་ཙན་
གོ་མིས་བུ། ་༌་ཡིད་བཞིན་གྱི་ནོར་བུ་སེམས་དང་ལྡན་པ་ལགས་པ། དེ་དག་གིས་སེམས་ཅན་དོན་བསྐྱེད་
ན ཐུབ་དབང་གིས་བཅོམ་ལྡན་འདས་སྨོས་ཅི་འཚལ། ཞེས་དང་། དེ་ལ་སྔར་སྨོན་ལམ་འདེབས་པ་པོ་
བྱང་སེམས་ཡིན་ན་དེ་འདས་ནས་ཡུན་རིང་ལོན་པས་དེའི་འབྲས་བུ་ད་ལྟ་འབྱུང་སྟེ་གཞན་དོན་བྱེད་པར་
མི་འཐེད་དེ། བྱང་སེམས་ཀྱི་སྨོན་འབྲས་སངས་རྒྱས་ལ་འབྱུང་བ་མི་རིགས་པའི་ཕྱིར་རོ། །སྐྱོན་མེད་དེ།
དཔེར་དུག་ཞི་བར་བྱེད་པའི་ན་ནམ་མཁའ་ལྡིང་གི་རིག་སྔགས་གྲུབ་པ་བྲམ་ཟེ་ཕུར་བུའམ་
ཤང་ ཀུ་ ཞེས་ པས་ནི། རྡོ་བ་ལ་སོགས་པའི་དངོས་པོ་ལ་ནམ་ མཁའ་ ལྡིང་ གི་ གཟུགས་ཀྱི་
མཆོད་སྡོང་བསྒྲུབས་ནས་མཁའ་ལྡིང་གྲུབ་པའི་བྲམ་ཟེ་དེ་འདས་བར་གྱུར་པ་ན།
དེ་འདས་ནས་ཡུན་རིང་ལོན་ཡང་མཆོད་སྡོང་དེ་ཡི་མཐུས། ད་ལྟ་ཡང་སྤྲུལ་གྱིས་ཟིན་པའི་
དུག་དང་གདོན་ལ་སོགས་པ་ཞི་བར་བྱེད་པ་བཞིན་བཀའ་འགྱུར་དཀར་ཆག་ལས།
བྲམ་ཟེ་ཤངྐ་ནི་ཀླུ་འདུལ་བའི་རིག་སྔགས་གྲུབ་པས་ལྷོ་ཕྱོགས་ཁ་གིནྡའི་ཡུལ་དུ་ནམ་མཁའ་ལྡིང་གི་
མཆོད་སྡོང་འཛུགས་པ་པོ་དེའོ། །ཞེས་གསུངས་སོ། །བྱང་ཆུབ་སེམས་དཔའ་རྣམས་ཀྱིས་ལམ་དུས་སུ་
བྱང་ཆུབ་ཐོབ་པའི་ཕྱིར་སྤྱོད་པ་རྒྱ་མཚོ་ལྟ་བུ་དང་རྗེས་སུ་མཐུན་པར་བསླབས་
ནས་དེའི་འབྲས་བུ། རྒྱལ་བའི་གཟུགས་ཀྱི་སྐུའི་མཆོད་སྡོང་བསྒྲུབས་པ་དེ་ཡང་།
བྱང་ཆུབ་སེམས་དཔའ་སྲིད་ཞིའི་མཐའ་གཉིས་ལ་མི་གནས་པའི་མྱ་ངན་ལས། འདས་
ནས་རྣམ་པར་རྟོག་པ་ཐམས་ཅད་འགགས་པར་གྱུར་ཀྱང་གདུལ་བྱའི་ གནས་སྐབས་དང་མཐར་
ཐུག་གི་དོན་རྣམས་ཐམས་ཅད་འབད་རྩོལ་མེད་པར་རྟག་ཁྱབ་ལྷུན་གྲུབ་ཆེན་པོའི་ཚུལ་དུ་ཡང་
-295-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་པར་རྫོགས་པའི་སངས་རྒྱས་ཀྱིས་མཛད་དོ། །ཉན་ཐོས་སྡེ་པ་ཁ་ཅིག་ན་རེ། ཕན་
ཚུན་མཆོད་པ་དང་ལན་པའི་བསམ་པས་མཆོད་ན་བསོད་ནམས་འབྱུང་གི །དབུ་མ་པ་ཁྱེད་ལྟར་སངས་
རྒྱས་ལ་རྣམ་པར་རྟོག་པའི། ཀུན་རྫོབ་ཀྱི་སེམས་དང་སེམས་ལས་བྱུང་བ་གང་ཡང་མེད་
པའི་སངས་རྒྱས་དེ་ལ་རྒྱུ་མཆོད་པར་བྱས་པས། ཇི་ལྟར་ན་འབྲས་བུ་དང་ལྡན་
པར་འགྱུར་རྡོ་རྗེ་ལྟ་བུའི་རྗེས་སུ་སེམས་འགགས་པའི་ཕྱིར་རོ། །ཞེ་ན། སངས་རྒྱས་ལ་རྟོག་པ་མེད་
ཀྱང་མཆོད་པ་ཕུལ་བ་ལས་བསོད་ནམས་འབྱུང་བ་མི་འགལ་ཏེ་རྒྱུ་མཚན་གང་གི་ཕྱིར་སངས་
རྒྱས་བཅོམ་ལྡན་འདས་བཞུགས་དུས་སུ་དེ་ལ་མཆོད་པའམ་དེ་མྱ་ངན་ལས་འདས་
པའི་རྗེས་སུ། སེམས་མེད་པའི་སྐུ་གདུང་དང་རིང་ བསྲེལ་ལ་མཆོད་པ་གཉིས་ཀྱི་བསོད་
ནམས་མཚུངས་པ་ཉིད་དུ་ཡིད་ཆེས་པའི་ལུང་ལས་བཤད་པའི་ཕྱིར་རོ། །ཁ་ཅིག་སྟེ་
དབུ་མ་པ་དག་གིས་སངས་རྒྱས་ལ་མཆོད་པའི་འབྲས་བུ་དེ་ཀུན་རྫོབ་ཏུ་འདོད་པ་དང་ལ་ལ་
ཏེ་མདོ་སྡེ་པས་ སངས་རྒྱས་མཆོད་པའི་འབྲས་བུ་དེ་དོན་དམ་པར་འདོད་ཀྱང་སྐབས་འདིར་
རིགས་པས་དཔྱད་པ་མ་བྱས་པ་བཏང་སྙོམས་སུ་བྱས་ཏེ། དོན་འདི་ཤིན་ཏུ་ལྐོག་གྱུར་ཡིན་
པས་ཁོ་བོ་ཅག་དབུ་མ་པས་ཀུན་རྫོབ་ གཟུགས་ཀྱི་སྐུ་བམ་ནི་དེ་ ཁོ་ན་ཉིད་དུ་ཆོས་ཀྱི་སྐུ་འང་།
རུང་སྟེ་སྐུ་གཉིས་པོ་ལ་མཆོད་པར་བྱས་པ་དེའི་འབྲས་བུ་མཉམ་པ་ནི་ལུང་ལས་ཊཱི་ཀ་གསུང་
སྒྲོས་མ་ལས། དབུ་མ་ལྟར་རྒྱལ་བ་ཀུན་རྫོབ་ཙམ་དུའམ་དངོས་པོར་སྨྲ་བ་ལྟར་དེ་ཁོ་ནར་འདོད་ཀྱང་
དུང་། ཡེ་ཤེས་མངའ་འམ་མི་མངའ་ཡང་རུང་སྟེ་བསོད་ནམས་འཐོབ་པར་མཚུངས་པ་ཁྱེད་རང་གི་ལུང་
གིས་གྲུབ་བོ་ཞེས་དངོས་པོ་གསུངས་པའི་ཕྱིར་ཡིད་ཆེས་པར་བྱ་བ་ཡིན་ཏེ། ཚད་མ་རྣམ་འགྲེལ་ལས།
ཤིན་ཏུ་ལྐོག་གྱུར་གྱི་དོན་འདི་ལ་ནི་རྒྱ་བ་ལས། ལྷག་པའི་ཚད་མ་གཞན་ཡོད་མིན་ཞེས་པ་ལྟར་རོ། །
འདིར་རིགས་པས་དཔྱད་པ་བཏང་སྙོམས་སུ་བྱས་ནས་ལུང་གིས་སྒྲུབ་པ་གཙོ་བོར་བྱེད་པའི་དོན་ནི།
སྤྱིར་གཞལ་བྱ་ལ་མངོན་གྱུར། ཅུང་ཟད་ལྐོག་གྱུར། ཤིན་ཏུ་ལྐོག་གྱུར་ཏེ་གསུམ་ལས་དང་པོ་ནི། མངོན་
- 296 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
སུམ་གྱི་ཚད་མ་དང་། གཉིས་པ་དངོས་སྟོབས་རྗེས་དཔག་གི་ཚད་མས་རྟོགས་ནུས་པས་གཞལ་བྱ་དེ་
རྟོགས་པ་ལ་ལུང་ཁོ་ན་ལ་ལུང་ངེས་པར་ལྟོས་མི་དགོས་ཤིང་། སངས་རྒྱས་མཆོད་པ་ལས་བསོད་ནམས་
འབྱུང་བ་ལྟ་བུ་ནི་གཞལ་བྱའི་གནས་གསུམ་པ་ཤིན་ཏུ་ལྐོག་གྱུར་ཡིན་པས་དེ་ནི་ རིགས་པ་རྐྱང་པས་
རྟོགས་ པ་ནུས་པས། དེ་ རྟོགས་པ་ནི་ཡིད་ཆེས་ པའི་ ལུང་རྣམ་དག་ལ་བརྟེན་ནས། ལུང་གི་ཚད་མས་
རྟོགས་པ་ལ་ངེས་པར་ལྟོས་དགོས་པའི་ཕྱིར་ལུང་གིས་སྒྲུབ་པ་གཙོ་བོར་བྱས་པ་ཡིན་ཏེ། རྣམ་འགྲེལ་
ལས། དཔྱད་པ་ཀུན་ལ་བསྟན་བཅོས་དག །གཟུང་ཞེས་ལུགས་འདི་གང་གིས་བྱས། །ཞེས་དང༌།
གནས་གསུམ་པར་ནི་འཕོ་བ་ན། །བསྟན་བཅོས་ལེན་པར་རིགས་ལྡན་ཡིན། །ཞེས་པའི་གསུངས་པའི་
ཕྱིར་རོ། །མཆོད་རྟེན་བསྐོར་བའི་ཕན་ཡོན་གྱི་མདོ་ལས་གང་ཟག་གང་ཞིག་གིས་སངས་རྒྱས་ཀྱི་སྐུ་
དངོས་སུ་བཞུགས་པ་ལ་མཆོད་པ་དང་། །གཟུགས་སྐུ་ཆོས་དབྱིངས་སུ་ཐིམ་ནས་སྲིད་ཞི་ལ་མི་
གནས་པའི་མྱང་ངན་འདས་པའི་ རིང་ བསྲེལ་ སོགས་ལ། །སྤོས་མེ་ཏོག་མར་མེ་སོགས་ཀྱིས་
མཆོད་པ་པོ་དེ་ཉིད་ ཀྱི་སེམས་ནི་སྐུ་དང་རིང་བསྲེལ་གཉིས་ལ་མཉམ་པར་དང་བའི་དད་པ་
ཡིས་མཆོད་ན། །འབྲས་བུ་བསོད་ནམས་ལ་ནི་ བཟང་ངན་དང་ཆེ་ཆུང་གི་ཁྱད་པར་མེད་དོ།།
ཅེས་དང་། སེངྒེ་རྣམ་པར་བརྩེ་བའི་མདོར། གང་ཕྱིར་རྒྱལ་བ་བཞུགས་པའམ། །ཡོངས་སུ་མྱ་ངན་ལས་
འདས་པའི། །སྐུ་གདུང་ཡུངས་འབྲུ་ཙམ་མཆོད་པ། །བསོད་ནམས་འདི་ལ་ཁྱད་པར་མེད། །ཅེས་དང་།
བྱང་ཆུབ་སེམས་དཔའི་སྡེ་སྣོད་ལས། གང་ཞིག་བཞུགས་ལ་མཆོད་པ་དང་། །རིང་བསྲེལ་ཡུངས་འབྲུ་
ཙམ་མཆོད་པ། །སེམས་ཀྱང་མཚུངས་ལ་འབྲས་བུའང་མཚུངས། །ཞེས་སོགས་དང་། མེ་ཏོག་བརྩེགས་
པའི་མདོ་ལས། སེམས་ཀྱང་མཉམ་ལ་འབྲས་བུ་མཉམ། །མཉམ་པའི་སེམས་སུ་བྱས་ནས་ནི། །གང་ཟག་
མཆོག་ལ་མཆོད་བྱེད་པ། །དེ་ཡི་རྣམ་པར་སྨིན་པ་མཉམ། །མཚུངས་པར་བྱང་ཆུབ་འཚང་ཡང་བརྒྱ། །
ཞེས་དང་། །ཅེས་པ་ལ་སོགས་པ་གསུངས་སོ། །དཔེར་ན་དངོས་སྨྲ་བ་རྣམས་དོན་དམ་
པར་ཡོད་པ་བདེན་པར་བདེན་པའི་དངོས་པོ་ཡོད་པའི་སངས་རྒྱས་ལ་མཆོད་པར་བྱས་
-297-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས། ཇི་ལྟར་བདེན་པར་གྲུབ་པའི་བསོད་ནམས་ཀྱི་འབྲས་བུར་བཅས་པ་བཞིན་དུ་
ངེད་ཀྱི་ལུགས་ལའང་བརྫུན་པ་སྒྱུ་མ་ལྟ་བུའི་སྟེང་ནས་རྒྱུ་འབྲས་བྱ་བྱེད་ཐམས་ཅད་བཞག་ཆོག་པ་ཡིན་
བྱེ་བྲག་ཏུ་སྨྲ་བ་རྣམས་གཟུགས་ ནས་ རྣམ་ མཁྱེན་ གྱི་ བར་ གྱི་ ཆོས་ཐམས་
ཅད་སྟོང་པ་ཉིད་དུ་ཤེས་ཤིང་རྟོགས་པས་ཉོན་མོངས་པ་དང་ཤེས་བྱའི་སྒྲིབ་པ་ཐམས་ཅད་
སྤོང་བར་མི་བཟོད་ པ་ སྟེ་མི་འདོད་པར་སྡུག་བསྔལ་སོགས་འཕགས་པའི་བདེན་བཞི་པོ་
མངོན་སུམ་དུ་མཐོང་བ་མཐོང་ལམ་དང་མཐོང་ཟིན་དེ་བསྒོམ་པ་སྒོམ་ལམ་སྟེ་ལམ་དེ་གཉིས་ནི་
དེའི་ཐབས་སུ་འདོད་པས་སྨྲས་པ། འཕགས་པའི་བདེན་པ་བཞི་པོ་སྡུག་བསྔལ་
དང༌། ཀུན་འབྱུང་དང་། འགོག་པ་དང༌། ལམ་གྱི་མཚན་ཉིད་མི་རྟག་པ་ལ་སོགས་པ་
རྣམས་ མངོན་སུམ་དུ་མཐོང་ཟིན་ གོམས་པར་གྱུར་བས་འཁོར་བའི་སྡུག་བསྔལ་ལས་རྣམ་
པར་གྲོལ་བའི་དགྲ་བཅོམ་ཐོབ་པར་འགྱུར་གྱི། སྟོང་པ་ཉིད་དེ་ཆོས་ཐམས་ཅད་རང་
བཞིན་མེད་པ་མཐོང་བས་ཅི་ཞིག་བྱ་ཞེ་ན། དེ་ལྟར་སྨྲ་བའི་ཕྱོགས་སྔའི་གཙོ་བོ་ནི་ཉན་ཐོས་
སྡེ་པ་ཁ་ཅིག་སངས་རྒྱས་ཐོབ་པ་ལ་སྟོང་ཉིད་རྟོགས་མི་དགོས་པར་མ་ཟད། ཆོས་ཀྱི་བདག་མེད་ཀྱི་མིང་
ཙམ་ཡང་ཁས་མི་ལེན་པར་གཞི་གྲུབ་ན་ཆོས་བདག་ཡིན་པས་ཁྱབ་པར་ཁས་ལེན་ཅིང་། ཆོས་ཀྱི་བདག་
མེད་སྟོན་པའི་ཐེག་ཆེན་གྱི་མདོ་སྡེ་བཀར་ཁས་མི་ལེན་པ་དེ་དག་ཡིན་པར་ལན་གྱི་སྐབས་སུ་ཐེག་ཆེན་
བཀར་སྒྲུབ་མཛད་པས་ཀྱང་ཤེས་པར་ནུས་ལ། ཞར་ལ་དེ་འདྲའི་ཐེག་ཆེན་བཀར་འདོད་ཅིང་སངས་རྒྱས་
ཐོབ་པ་ལ་སྟོང་ཉིད་རྟོགས་དགོས་པར་བཞེད་ཀྱང༌། ཐར་པ་ཙམ་ཐོབ་པ་ལ་ཆོས་ཀྱི་བདག་མེད་རྟོགས་
དགོས་པས་ཁྱབ་པར་ཁས་མི་ལེན་པའི་རང་རྒྱུད་པ་མན་ཆད་ཀྱི་ངོར། སྟོང་ཉིད་རྟོགས་པའི་ལམ་དེ་ཉིད་
ཐར་པ་ཙམ་ཐོབ་པ་ལའང་མེད་དུ་ནི་རུང་བར་སྒྲུབ་པར་བཞེད་ནས་གཞུང་འདི་དག་བཀོད་པ་ཡིན་ནོ།།
ཞེས་ཐུབ་བསྟན་ཆོས་གྲགས་ཀྱི་ཤེར་ཊིཀ་ཏུ་གསུངས་སོ། །ཆོས་ཐམས་ཅད་རང་བཞིན་མེད་པའི་སྟོང་
ཉིད་ལ་མི་ལྟ། གང་གི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པའི་ལུང་ལས་སྟོང་པ་ཉིད་
-298-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཀྱི་རང་བཞིན་གྱི་ལམ་འདི་ནི། མེད་པར་བྱང་ཆུབ་གསུམ་པོ་གང་ཡང་
མེད་པར་གསུངས་ཏེ། དེའང་རིག་པ་དང་མི་འགལ་བ་ནི་གྲུབ་མཐའ་ཀུན་གྱིས་ཁས་ལེན་དགོས་
ཀྱི་ལུང་ནི་ཚད་མར་འདོད་མཁན་འགའ་ཞིག་གི་ངོར་སྒྲུབ་བྱེད་དུ་འགྲོ་ཡང་། འདིར་ཉན་ཐོས་ནས་སྡེ་བ་
ཁ་ཅིག་ཐེག་ཆེན་གྱི་ལུང་བཀར་མི་འདོད་པ་དག་གི་ངོར་ཤེར་ཕྱིན་གྱི་ལུང་སོགས་སྒྲུབ་བྱེད་དུ་དྲངས་བ་
མ་འབྲེལ་ལོ་སྙམ་ན། དེ་དག་གིས་ཐེག་ཆེན་གྱི་ལུང་བཀར་མི་འདོད་པའི་ལོག་རྟོག་དེ་འགོག་པའི་ཕྱིར་
དུ། ཐེག་ཆེན་བཀར་སྒྲུབ་ཀྱི་རིགས་པ་སྟོན་པར་བཞེད་ནས་རྩོད་པའི་སྐབས་ཕྱེ་བའི་ཕྱིར་བཀོད་པ་ཡིན་
ནོ། །ཡུམ་བར་མ་སྟོང་ཕྲག་ཉི་ཤུ་ལྔ་པ་ལས། བཅོམ་ལྡན་འདས་ཀྱིས་རབ་འབྱོར་ ཞེས་བོས་
ནས་ཉན་ཐོས་ཀྱི་བྱང་ཆུབ་ཐོབ་པར་འདོད་པའི་གང་ཟག་གིས་ཀྱང་གང་ཟག་གི་བདག་
དང་ཕུང་པོ་བདེན་མེད་དུ་རྟོགས་པའི་གཞི་ཤེས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་ལམ་ཤེར་
ཕྱིན་འདི་ཉིད་ལ་བསླབ་པར་བྱའོ། །རབ་འབྱོར་རང་སངས་རྒྱས་ཀྱི་བྱང་ཆུབ་ཐོབ་
པར་འདོད་པའི་གང་ཟག་གིས་ཀྱང་གཟུང་བ་རང་བཞིན་མེད་པ་རྟོགས་པའི་གཞི་ཤེས་ཀྱི་ཤེས་
རབ་ཀྱི་ཕ་རོལ་ཏུ་ཕྱིན་པ་ལམ་ཤེར་ཕྱིན་འདི་ཉིད་ལ་བསླབ་པར་བྱའོ། །རབ་འབྱོར་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པར་འདོད་པའི་གང་ཟག་
གིས་ཀྱང་གང་ཟག་གི་བདག་མེད་དང་ཆོས་ཀྱི་བདག་མེད་གསལ་རྒྱས་རྫོགས་གསུམ་གྱི་སྒོ་ནས་
རྟོགས་པའི་ལམ་ཤེས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་ལམ་ཤེར་ཕྱིན་འདི་ཉིད་ལ་བསླབ་
པར་བྱའོ། །ཞེས་རྒྱ་ཆེར་གསུངས་སོ། །བྱང་ཆུབ་གསུམ་པོ་གང་ཐོབ་དགོས་ཀྱང་། སྟོང་ ཉིད་
རྟོགས་པའི་ལམ་ཤེར་ཕྱིན་ལ་བརྟེན་དགོས་ཞེས་པའི་ཐེག་པ་ཆེན་པོའི་ཚིག་འདི་དངོས་སྨྲ་བ་
རྣམས་ཀྱིས་མ་བཟོད་ནས་སྤྱིར་ཉན་ཐོས་ལ་སྤྲུལ་པའི་ཉན་ཐོས་དང་། བྱང་ཆུབ་ཆེན་པོར་འགྱུར་
བའི་ཉན་ཐོས་དང་། ཞི་བ་བགྲོད་པ་གཅིག་པའི་ཉན་ཐོས་དང་། མངོན་པའི་ང་རྒྱལ་ཅན་གྱི་ཉན་ཐོས་ཏེ་
བཞི་ཡོད་པའི་ཕྱི་མ་ནི་བདེན་པ་མ་མཐོང་བ་རང་གི་གྲུབ་མཐའ་ལ་མངོན་པར་ཞེན་པ་སྟེ། དེ་དག་གིས་
-299-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐེག་ཆེན་བཀར་མི་འདོད་ནས་རྩོད་པ་ཡིན་ནོ། །ཉན་ཐོས་པ་དག་ན་རེ། དེ་ལྟར་གསུངས་ཀྱང་ཐེག་ཆེན་
གྱི་གཞུང་དེ་དག་ནི་སངས་རྒྱས་ཀྱིས་གསུངས་པའི་བཀའ་མ་ཡིན་ཏེ། བྱེ་བྲག་ཏུ་བཤད་པ་ཆེན་པོར་ཆོས་
འཁོར་ གནས་དང་ཡངས་པ་ཅན། ས་དཀར་ཅན་དང་ལྷ་ཡི་གནས། །བྱིས་པ་གསོད་དང་ ཀོ་ཤལྕི།།
འབྲོག་གནས་མཆོད་རྟེན་རི་དང་ནི། །འོད་མའི་ཚལ་དང་དགྲར་བཅས་དང་། །སེར་སྐྱ་ཡི་ནི་གྲོང་ཁྱེར་
ཏེ། །འདི་རྣམས་སུ་ནི་ཐུབ་པ་ཡི། །སྐྱེས་མཆོག་ལོ་རེ་ལོ་རེ་བཞུགས། །འབར་བའི་ཕུག་གི་གནས་སུ་
གཉིས། །སྨན་གྱི་ནགས་སུ་ལོ་བཞི་སྟེ། །རྒྱལ་པོའི་ཁབ་ཀྱི་གྲོང་དུ་ལྔ། །དཀའ་བ་སྤྱད་པ་ལོ་དྲུག་སྟེ། །
ཉི་ཤུ་རྩ་གསུམ་གཉན་ཡོད་དུ། །ཉི་ཤུ་རྩ་དགུ་ ཁབ་གནས་སུ། །དེ་ལྟར་རྒྱལ་བ་བརྒྱད་ཅུ་ལ། །ཐུབ་
མཆོག་དམ་པ་མྱ་ངན་འདས། །ཐམས་ཅད་མཁྱེན་པས་བཞུགས་པ་ཡི། །བསོད་ནམས་གནས་ནི་དེ་དག་
ལ༑ ༑རྟག་ཏུ་ལུས་དང་ངག་དང་ཡིད། །གུས་པས་བཏུད་དེ་ཕྱག་འཚལ་ལོ། །ཞེས་བཤད་པའི་གནས་
འདི་དག་ཏུ་བཞུགས་པ་ན་རྟག་པར་ཕྱི་བཞིན་འབྲང་བའི་ཉན་ཐོས་ཆེན་པོ་རྣམས་ཀྱིས་མ་ཐོས་པའི་ཕྱིར་
དང༌། བདེན་པ་བཞི་ལ་སོགས་པ་ཡོད་བཞིན་དུ་ཆོས་ཐམས་ཅད་ངོ་བོ་ཉིད་མདོར་བསྟན་པའི་ཕྱིར། ངེད་
ཀྱིས་བཀར་མི་འདོད་ཅིང་ཚད་མར་ཁས་མི་ལེན་པས་དེ་སྒྲུབ་བྱེད་དུ་དྲངས་ནས། སྟོང་ཉིད་མ་རྟོགས་ན་
ཐར་པ་ཙམ་ཡང་མི་ཐོབ་པར་སྒྲུབ་པ་དོན་ལ་མ་ཞུགས་སོ་ཞེ་ན། གལ་ཏེ་སྟོང་པ་ཉིད་དུ་སྨྲ་བའི་
ཐེག་པ་ཆེན་པོ་སངས་རྒྱས་ཀྱི་བཀའ་ཡིན་པར་མ་གྲུབ་ན། ཐེག་ཆེན་བཀར་སྒྲུབ་ཀྱི་
སྐབས་འདིར་གཞན་ཉན་ཐོས་ཀྱིས་ཐེག་ཆེན་བཀའ་མ་ཡིན་ཞེས་སྨྲས་པ་དང༌ དབུ་མས་ཁྱོད་ཀྱི་
ལུང་ ཡང་ བཀའ་མ་ཡིན་ཞེས་ལན་མཚུངས་པའི་སྒོ་ནས་ཉན་ཐོས་དག་སུན་དབྱུང་བ་ནི།
འོ་ན་ཉན་ཐོས་སྡེ་བ་ཁྱེད་ཀྱི་ལུང་ སྡེ་བཞི་སོགས་ཐེག་དམན་གྱི་སྡེ་སྣོད་རྣམས་ནི་བཅོམ་ལྡན་
འདས་ཀྱི་བཀར་ཇི་ལྟར་གྲུབ་སྟེ་ཚད་མ་ལྷག་པ་འགའ་ཞིག་ཡོད་པར་མ་མཐོང་
ངོ་ཞེས་དྲིས་པ་ན། ཉན་ཐོས་པ་ན་རེ་ངེད་ཀྱི་འདི་དག་ནི་བཀའ་ཡིན་ཏེ། རྒྱུ་མཚན་གང་གི་ ཕྱིར་
ཁྱོད་དང་ཁོ་བོ་ཅག་གཉིས་ཀ་ལ་བདག་གི་ལུང་འདི་ལུང་ཉིད་དུ་གྲུབ་ཏེ་ཉིས་ཀས་
- 300 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ལུང་རྣམ་དག་ཏུ་ཁས་ བླངས་པའི་ ཕྱིར་ རོ། །ལ། ཁྱོད་ཀྱི་ལུང་ནི་དེ་ལྟར་མ་ཡིན་ཏེ་ངེད་
ཀྱིས་ལུང་རྣམ་དག་ཏུ་ཁས་མ་བླངས་པའི་ཕྱིར་རོ། །ནོ་ཞེ་ན། །འོ་ན་དང་པོ་སྟེ་དེ་ཁས་
ལེན་པའི་སྔོན་རོལ་དུ་ཁྱོད་སྐྱེ་མ་ཐག་པ་དང༌། གྲུབ་ མཐའ་ལ་བློ་ཁ་མ་ཕྱོགས་པའི་དུས་དང་།
ལུང་དོན་རིགས་པས་བཏན་ལ་མ་ཕེབས་པའི་སྐབས་རྣམས་སུ་ཁྱོད་ལ་ཐེག་དམན་གྱི་སྡེ་སྣོད་འདི་
ལུང་དུ་མ་གྲུབ་པར་འགྱུར་ཏེ། དེའི་ཚེ་ཁྱོད་ཀྱིས་ལུང་རྣམ་དག་ཏུ་ངེས་ཤེས་མ་རྙེད་པའི་ཕྱིར། དེས་
ན་དེའི་ཚེ་འདི་དག་བཀའ་མ་ཡིན་པར་ཐལ་བའི་སྐྱོན་འོང་ངོ༌། །བོ། །གལ་ཏེ་སངས་རྒྱས་ཀྱི་
གསུང་རབ་ཉིད་དུ་བླ་མ་དང་སློབ་མ་བརྒྱུད་པ་ལས་འབྱུང་བ་ཡིན་ལ། དེ་ཡང་
མདོ་སྡེ་ལ་འཇུག །འདུལ་བ་ལ་སྣང་། ཆོས་ཉིད་དང་མི་འགལ་བ་དེ་སངས་
རྒྱས་ཀྱི་བཀའ་ཡིན་ལ། གཞན་ནི་མ་ཡིན་ནོ་ཞེ་ན། རྐྱེན་ཏེ་རྒྱུ་མཚན་གང་གིས་
ནི་བཀའ་ཡིན་པ་དེར་ཡིད་ཆེས་པའི་རྒྱུ་མཚན། བརྒྱུད་པའི་མན་ངག་ལས་བྱུང་བ་དང་། འདུལ་
བ་ལ་སྣང་བ་སོགས་དེ་ནི་ཐེག་པ་ཆེན་པོ་ལ་ཡང་མཚུངས་སོ། །གལ་ཏེ་ཡུ་བུ་ཅག་
རྩོད་པ་དང་བཅས་པའི་ཕྱིར་དེ་ལས་གཞན་པ་གཉིས་ལ་གྲུབ་པའི་བདག་ཉིད་
ཀྱི་ལུང་ནི་བླང་བར་བྱ་བ་ཡིན་ལ། ཐེག་པ་ཆེན་པོ་ནི་དེ་ལས་བཟློག་པ་ཡིན་ནོ་
ཞེ་ན། གཞན་གང་ཡང་རུང་བ་གཉིས་ཀྱིས་འདོད་པས་བདེན་པའི་དོན་ཡིན་ན་
ནི། སྙན་ཚིག་ལྟ་བུ་ཕྱི་ནང་གི་གྲུབ་མཐའ་ཐུན་མོང་པའི་རིག་བྱེད་ གཏོར་མ་ཚོགས་འཁོར་སྦྱིན་གཏོང་
སོགས། །མཆོད་སྦྱིན་གྱི་ནི་རིག་བྱེད་ཡིན། །རྩ་རླུང་མན་ངག་སྒོམ་པ་སོགས། །ངེས་བརྗོད་རིག་བྱེད་ཡིན་
པར་འདོད། །བྱིས་བཙའ་གསོ་དང་སྤེལ་བ་སོགས། །སྲིད་སྲུང་རིག་བྱེད་ཡིན་པར་བཟུང་། །སྡེ་སྦྱོར་
ཚིགས་བཅད་ཚིག་རྒྱན་སོགས། །སྙན་ཚིག་གི་ནི་རིག་བྱེད་དོ། །ཞེས་སོ། །སོགས་ཀྱང་ལུང་རྣམ་དག་
གི་བཀར་བདེན་པ་ཉིད་དུ་གྲུབ་པར་འགྱུར་རོ། །ཁོ་ན་རེ་ཁྱོད་ཀྱིས། རིག་པ་དང་ལུང་གིས་
བསྒྲུབས་ཀྱང་དེ་དང་མི་མཚུངས་ཏེ། ངེད་ཀྱིས་ཚད་མར་འདོད་རྒྱུའི་ཐེག་དམན་གྱི་སྡེ་སྣོད་རྣམས་ནི་ཐེག་
-301-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆེན་བཀའ་ཡིན་པར་ཁྱོད་ཀྱིས་འདོད་པའི་ཕྱིར་རང་ཅག་གཉིས་ཀར་རྩོད་མེད་དུ་གྲུབ་ལ། གལ་ཏེ་
ཐེག་ཆེན་སྡེ་སྣོད་ཤེར་ཕྱིན་གྱི་མདོ་སྡེ་སོགས་ནི་ངེད་ཀྱིས་ལུང་མི་འདོད་པས་ལུང་མ་ཡིན་གྱི་
རྩོད་པ་དང་བཅས་པའི་ཕྱིར་དོར་བྱ་ཡིན་ནོ་ཞེ་ན། ཁྱོད་ཀྱི་ལུང་ལ་ཁྱོད་དང་
དཔྱད་པ་ལ་སོགས་པའི་མུ་སྟེགས་པ་རྣམས་ཡང་དག་པ་ཡིན་མིན་དུ་རྩོད་པ་དང་།
ཁྱོད་ཀྱི་ཁས་བླངས་བའི་ལུང་ལས་གཞན་པ་རྣམས་ལ་ཡང་རང་གི་སྡེ་བ་ལས་
གྱེས་པ་རྣམས་དང་སྡེ་བ་གཞན་དག་གིས་ཀྱང༌། ཊཱི་ཀ་གསུང་སྒྲོས་མ་ལས། རྩ་བའི་སྡེ་པ་
བཞི་པོ། སྡོམ་པ་བླང་ཚུལ། བསྲུང་ཚུལ། གཏོང་ཚུལ་ལ་རྩོད་པ་དུ་མ་ཡོད་པས་དོར་བྱར་འགྱུར་རོ། །
ཞེས་གསུངས་སོ། །རྩོད་པ་དང་བཅས་པ་ཡིན་པའི་ཕྱིར་དོར་བྱར་འགྱུར་རོ། །ཕྱོགས་
སྔས་ཐེག་ཆེན་བཀའ་མིན་པར་བསྒྲུབ་ཚུལ་དང༌། དེ་ལ་ལན་འདེབས་ཚུལ་བཅས་ཅུང་ཟད་བཤད་ན།
ཉན་ཐོས་སྡེ་པ་དག་ན་རེ། ཐེག་ཆེན་ནི་སངས་རྒྱས་ཀྱི་བཀའ་མ་ཡིན་ཏེ། དེ་ལས་ལོངས་སྐུ་རྟག་པ་དང་།
བྱང་སེམས་བདེ་ནས་བདེ་བར་འགྲོ་བ་དང༌། བདེ་གཤེགས་སྙིང་པོའི་ཀུན་ལ་ཁྱབ་པ་དང་། སངས་རྒྱས་
མྱ་ངན་ལས་མི་འདའ་བར་བཞུགས་པར་བཤད་པ་རྣམས་ནི་རིམ་པར། འདུས་མ་བྱས་མི་རྟག་པ་དང་།
ཟག་བཅས་སྡུག་བསྔལ་བ་དང་། ཆོས་རྣམས་བདག་མེད་པ་དང་། མྱང་འདས་ཞི་བའོ། །བཀའ་རྟགས་
ཀྱི་ཕྱག་རྒྱ་བཞི་དང་འགལ་བའི་ཕྱིར། ཞེ་ན་སྐྱོན་དེ་དག་མེད་དེ། ལོངས་སྐུ་ནི་བྱང་སེམས་འཕགས་པ་ལ་རྟག་ཏུ་
སྣང་བས་རྒྱུན་གྱི་རྟག་པར་བཞག་གི་རྟག་དངོས་མིན་པ་དང༌། བྱང་སེམས་རྣམས་བྱང་ཆུབ་ཀྱི་སེམས་ཀྱི་
དབང་གིས་བདེ་ནས་བདེ་བར་འགྲོ་བ་དང་། བདེ་གཤེགས་སྙིང་པོ་ཡང་སེམས་ཅན་གྱི་རྒྱུད་ཀྱི་ཆོས་ཉིད་
ལ་བྱ་ཡི་རྟག་གཅིག་གི་བདག་ལྟ་བུ་མིན་པ་དང༌། སངས་རྒྱས་རྣམས་སྨོན་ལམ་གྱི་དབང་གིས་གཏན་དུ་
ཡོངས་སུ་མྱ་ངན་ལས་མི་འདའ་ཡང་། རྣམ་རྟོག་ཐམས་ཅད་ཞི་བས་མྱང་འདས་ཞི་བར་བསྟན་པ་ཡིན་
པའི་ཕྱིར། དེ་དག་གིས་ཐེག་ཆེན་བཀའ་མིན་པར་མི་འགྱུར་རོ། །ཞེས་སོ། ཡང་ཐེག་ཆེན་བཀའ་མིན་ཏེ་
འདུལ་བ་ལ་མི་སྣང་། མདོ་སྡེ་ལ་མི་འཇུག །ཆོས་ཉིད་དང་ཡང་འགལ་བའི་ཕྱིར་དང་། བཀའ་བསྡུ་བྱེད་
- 302 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣་
པ་པོ་དག་གིས་མ་བསྡུས་པའི་ཕྱིར་དང་། སྡེ་པ་བཅོ་བརྒྱད་པོ་གང་གིའང་ཁོངས་སུ་མི་གཏོགས་པའི་ཕྱིར་
ཞེ་ན། སྐྱོན་མེད་དེ། ཐེག་ཆེན་ ལས་བདེན་བཞི་སྟོན་པས་མདོ་སྡེ་ལ་འཇུག །ཉོན་མོངས་འདུལ་བའང་
སྣང་། རྟེན་ཅིང་འབྲེལ་འབྱུང་ དང་ཡང་ མི་འགལ་བའི་ཕྱིར་དང་། ཁྱེད་ཅག་ཉན་ཐོས་ཀྱི་གཞུང་དག་
ལའང་མི་མཐུན་པ་མང་བས་ཕན་ཚུན་གྱི་མདོ་སྡེ་ལ་མི་འཇུག་པ་སོགས་དུ་མ་སྣང་བ་དང་། ཐེག་ཆེན་
ཟབ་ཅིང་རྒྱ་ཆེ་བས་ཉན་ཐོས་ཀྱི་མདོ་སྡེ་སོགས་ལ་འགའ་ཞིག་མི་འཇུག་ཏུ་ཟིན་ཀྱང་ཐེག་ཆེན་རང་གི་
མདོ་སྡེ་ལ་འཇུག །བྱང་སེམས་ཀྱི་བསླབ་པའི་ གནས་བདུན་བརྒྱ་ལའང་སྣང་། སྟོང་པ་ཉིད་དུ་བསྟན་
པས་ཆོས་ཉིད་དང་ཡང་མི་འགལ་བའི་ཕྱིར་དང༌། ཉན་ཐོས་ཀྱི་སྡུད་པ་པོ་དག་གིས་མ་བསྡུས་ཀྱང་། ཀུན་
ཏུ་བཟང་པོ་དང༌། བྱམས་པ་འཇམ་དབྱངས་གསང་བདག་སོགས་ཀྱིས་བསྡུས་པའི་ཕྱིར་དང་། སྡེ་བ་བཅོ་
བརྒྱད་ཀྱི་ཁོངས་སུ་གཏོགས་པའི་ཕལ་ཆེན་སྡེ་པའི་སྡེ་སྣོད་ཀྱི་གཞི་ཆེན་པོ་དང་། ཤར་རིའི་སྡེ་པ་སོགས་
ཀྱི་གཞུང་ཤིན་ཏུ་རྒྱས་པའི་སྡེ་སྣོད་དང་། འཇིགས་མེད་རྫི་བོའི་སྡེ་སྣོད་ཁྲི་ཉིས་སྟོང་པ་སོགས་ལས་ཐེག་
ཆེན་གྱི་ས་ལམ་སོགས་ཀྱི་རྣམ་བཞག་མང་པོ་འབྱུང་བའི་ཕྱིར་ཐེག་ཆེན་བཀའ་མིན་པར་མི་འགྱུར་རོ་ཞེས་
ལན་འདེབས་ཡང་ཐེག་ཆེན་བཀའ་མ་ཡིན་ཏེ། དེ་ལས་ཁྲུས་དང་གཟུངས་བཟླ་བ་དང་། སྨྱུང་བར་གནས་
པས་སྡིག་པ་འདག་པ་སོགས་ཕྱི་རོལ་པའི་ལམ་ལྟར་བསྟན་པ་དང༌། སྡིག་པ་ཤིན་ཏུ་ཆེན་པོ་ཡང་འདག་
པར་བཤད་པ་དང༌། ཆད་ལྟ་བ་ལྟར་ཆོས་ཐམས་ཅད་སྟོང་ཉིད་དུ་སྨྲ་བ་དང་། དགྲ་བཅོམ་པ་རྣམས་ལ་
སྨོད་པ་དང༌། ཁྱིམ་པ་ལ་ཕྱག་བྱ་བར་སྟོན་པ་དང་། སངས་རྒྱས་ལས་ཀྱང་བྱང་སེམས་ལ་བསྔགས་པ་
སོགས་གྲགས་པ་དང་འགལ་བ་མང་དུ་སྟོན་པ་སོགས་ཀྱི་ཕྱིར་ཐེག་ཆེན་ནི་བདུད་དང་རྟོག་གེས་བྱས་སོ་
ཞེ་ན། སྐྱོན་མེད་དེ། ཁྲུས་བྱེད་པའང་ཆུ་ཉིད་སྡིག་པ་འདག་བྱེད་དུ་མི་འདོད་ཀྱང་ཀླུ་མ་དྲོས་པའི་སྨོན་
ལམ་གྱི་མཐུ་དང༌། གཟུངས་ནི་ཏིང་ངེ་འཛིན་དང་ཤེས་རབ་ཁྱད་པར་ཅན་ལ་འདོད་པ་དང་། སྨྱུང་གནས་
སོགས་ནི་ལྷའི་སྔགས་སྒྲུབ་པའི་ཆེད་དང་། སྟོབས་བཞི་ཚང་ན་ངེས་པའི་ལས་ཀྱང་འདག་པར་ལུང་
རིགས་ཀྱིས་གྲུབ་པ་དང་། ཆོས་ཐམས་ཅད་སྟོང་ཞིང་བདག་མེད་པར་ཡང་ལུང་རིགས་ཀྱིས་འགྲུབ་པ་
-303-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། ཐེག་ཆེན་འགའ་ཞིག་ཏུ་ཉན་ཐོས་དང་བྱང་སེམས་ལ་ཡུངས་ཀར་དང་རི་རབ་ལྟ་བུའི་ཁྱད་པར་
ཡོད་གསུངས་པ་ནི། ཡོན་ཏན་གྱི་ཁྱད་པར་གྱིས་རང་བཞིན་བརྗོད་པ་ཡིན་གྱི་ཉན་ཐོས་ལ་སྨད་པ་མ་ཡིན་
པ་དང་། བྱང་ཆུབ་ཀྱི་སེམས་སོགས་ཀྱི་ཡོན་ཏན་དང་ལྡན་པའི་ཁྱིམ་པ་ལ་རབ་བྱུང་གིས་ཀྱང་ཕྱག་བྱ་
བར་སྡེ་བ་བཅོ་བརྒྱད་ལ་གྲགས་པའི་སྡེ་སྣོད་ལས་འབྱུང་བ་དང་། སངས་རྒྱས་ལས་ཀྱང་བྱང་སེམས་ལ་
བསྔགས་པ་ནི་རྒྱུའི་ཁྱད་པར་ལ་གཅེས་སྤྲས་བྱ་བའི་སླད་དུ་ཡིན་པ་སོགས་ཀྱི་ཕྱིར་ཁྱོད་ཀྱིས་སུན་འབྱིན་
བྱས་པ་དག་གིས་ཐེག་ཆེན་བཀའ་མ་ཡིན་པར་སྒྲུབ་མི་ནུས་སོ། །དེ་དག་རྟོག་གེ་འབར་བ་ལས་རྒྱས་པར་
གསུངས་པའི་དོན་བསྡུས་ནས་བསྟན་པ་ཡིན་ནོ། །དེའང་སྔོན་གྱི་ཉན་ཐོས་སྡེ་པ་དག་གིས་འཁོར་ལོ་བར་
པ་སོགས་ཐེག་ཆེན་གྱི་མདོ་རྣམས་བཀར་མི་འདོད་པར་གྲགས་ལ། ཀླུ་སྒྲུབ་ཡབ་སྲས་སོགས་བྱོན་པའི་
རྗེས་ནས་སྡེ་པ་བཅོ་བརྒྱད་ཀྱི་ནང་ཚན་དུའང་ཐེག་ཆེན་བཀར་འདོད་མི་འདོད་ཀྱི་ཕྱོགས་གཉིས་བྱུང་བར་
གསུངས། ཐེག་ཆེན་བཀའ་མིན་ཞེས་སྐུར་བ་འདེབས་མཁན་ནི་ཉན་ཐོས་སྡེ་པར་གྲགས་པའི་བྱེ་མདོ་ལྟ་
བུའི་གྲུབ་མཐའ་སྨྲ་བ་འགའ་ཡིན་གྱི། ཉན་ཐོས་ཀྱི་བྱང་ཆུབ་དོན་དུ་གཉེར་བས་ཉོན་ཐོས་ཀྱི་ཐེག་པ་བར་
བཞག་པའི་ཐེག་དམན་ལམ་ཞུགས་དག་ནི་མ་ཡིན་ཏེ། དེ་དག་བསམ་པ་དམན་པས་རང་དོན་ཡིད་བྱེད་
ལ་ཞུགས་ཕྱིར་ཐེག་དམན་དུ་བཞག་ནའང་སྟོང་ཉིད་སྟོན་པའི་ཐེག་ཆེན་གྱི་མདོ་རྣམས་བཀར་འདོད་པ་ར་
མ་ཟད་སྟོང་ཉིད་ཀྱི་དོན་ཡང་ཁོང་དུ་ཆུད་པ་ཡིན་ནོ། །རྒྱུད་བླ་མར། ཆོས་སྤོང་གི་ཉེས་པ་བསྟན་པའི་སྒོ་
ནས་ཐེག་ཆེན་བཀར་སྒྲུབ་མཛད་ཅིང་། མདོ་སྡེ་རྒྱན་བཀར་སྒྲུབ་ཀྱི་ལེའུ་རྩ་འགྲེལ་ལས་ཀྱང་དེ་ལྟར་རྒྱ་
ཆེར་གསུངས་ལ། ཀླུ་སྒྲུབ། ལེགས་ལྡན། ཐོགས་མེད་སྐུ་མཆེད་རྣམས་ ཀྱི་གཞུང་དང་། སྤྱོད་འཇུག་འདི་
ཉིད་སོགས་སུའང་ཐེག་ཆེན་བཀར་སྒྲུབ་རྒྱ་ཆེར་འབྱུང་བས་དགོས་པ་ཆེ་བར་སྣང་ངོ་། །བཤད་མ་ཐག་པ་
དེ་ལྟར་ཚུར་རྩོད་པའི་ལན་ ཕར་བཏབ་པ་དང་ རིགས་པ་རྣམ་དག་གི་སྒོ་ནས་སུན་འབྱིན་པ་
གཉིས་ཀ་ཡང་། དཔེར་ན་སྡེ་སྣོད་གསུམ་དང་མི་འགལ་བ་དེ་བཀའ་ཡིན་ནོ་ཞེ་ན་སྡེ་སྣོད་གསུམ་དང་མི་འགལ་
བ་ ཡོད་ པ་ནི་ཐེག་ཆེན་ལ་ ཡང་མཚུངས་སོ། །ཞེས་ པ་ ལྟ་ བུ་ མཚུངས་པར་བརྗོད་ནས། ཡང་
- 304 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
གཞན་ ཉན་ཐོས་གྱིས་ སྟོང་ཉིད་མ་མཐོང་ཡང་བདེན་པ་མཐོང་བས་གྲོལ་ཞེས་ཁས་བླངས་པ་ལ་
དེ་ལྟར་ན་ལྷག་བཅས་དང་ལྷག་མེད་ཀྱི་མྱང་འདས་མི་ཐོབ་པར་འགྱུར་ཞེས་ཁྱད་པར་གྱི་སྒོ་ནས་
ཉན་ཐོས་ཀྱི་སྡེ་པ་དག་ལ་སུན་འབྱིན་པ་བརྗོད་པའི་ཕྱིར་བཤད་པ། བཅོམ་ལྡན་འདས་
ཀྱི་ བསྟན་པའི་རྩ་བ་ དོན་དམ་པའི་དགེ་སློང་དགྲ་བཅོམ་པ་ཉིད་ཡིན་ན། ཁྱོད་འདོད་པ་
ལྟར་ན་སྟོང་ཉིད་མ་ཡིན་ པའི་བདེན་ པ་མཐོང་བ་ལས་ཉོན་མོངས་པ་མ་ལུས་པ་
སྤངས་པའི་དགེ་སློང་དུ་གྱུར་པ་ལྷག་བཅས་ཀྱི་མྱང་འདས་ཉིད་ཀྱང་ཀྱང་སྒྲས་སྟོང་ཉིད་མ་
རྟོགས་ན་སངས་རྒྱས་མི་འཐོབ་པར་མ་ཟད་དགྲ་བཅོམ་ཙམ་ཡང་མི་འཐོབ་པ་བསྡུའོ། །དཀའ་ བར་
གནས་སོ། །ཊིཀྐ་གསུང་སྒྲོས་མ་ལས། འདི་ལ་ལུང་ཕྲན་ཚེགས་ལས། སློང་བའི་དགེ་སློང་། ཁས་
འཆེ་བའི་བསྙེན་ པར་ རྫོགས་ པའི། ཉོན་མོངས་ སྤངས་པའི་ དགེ་སློང་སྟེ་བཞི་ལས་འགའ་ཞིག་གིས་
བསྟན་ རྩ་ནི་ཐ་མ་ཡིན་ནོ་ཟེར་ན། ཉོན་མོངས་པ་མེད་ཀྱང་ཞེས་པ་དང་འགལ་ལོ། །དེས་ན་ཛཱ་ན་བྲིས་
བསྙེན་རྫོགས་ལ་བཤད་དེ། དེ་ལའང་ལེན་ཚུལ་ལོགས་པ་མི་མཐུན་པས་དཀའ་ཞེས་འགྲེལ་ལོ། །ཞེས་
གསུངས་སོ། །དགེ་སློང་འབའ་ཞིག་དཀའ་བ་མ་ཡིན་པར་སྟོང་ཉིད་མ་རྟོགས་ན་དགྲ་བཅོམ་
ཙམ་ཡང་མི་ཐོབ་པའི་ཁྱབ་པ་སྒྲུབ་པ་ནི་སྟོང་ཉིད་མ་རྟོགས་ན་སེམས་ནི་ བདེན་འཛིན་གྱི་དམིགས་
པ་དང་བཅས་པ་རྣམས་ཀྱིས། དེ་སྲིད་དུ་སངས་རྒྱས་ཐོབ་པ་ལྟ་ཞོག་ཐེག་དམན་གྱི་ཕུང་པོ་
ལྷག་མ་མེད་པའི་མྱ་ངན་ལས་འདས་པའང་དཀའ་བར་གནས་ཏེ་ཐོབ་མི་ནུས་པས་ཁྱབ་
བོ། །རིན་ཆེན་ཕྲེང་བར། ཇི་སྲིད་ཕུང་པོ་འཛིན་ཡོད་པ། །དེ་སྲིད་དེ་ལ་ང་འཛིན་ཡོད། །ང་འཛིན་ཡོད་ན་
ཡང་ལས་ཏེ། །དེ་ལས་ཀྱང་ནི་སྐྱེ་བ་འགྱུར། །ཞེས་གསུངས་པ་ལྟར། དུས་ཇི་སྲིད་དུ་གཟུགས་སོགས་
ཕུང་པོ་ ལ་བདེན་པར་ཞེན་པའི་འཛིན་པ་ཡོད་པའི་དུས་དེ་སྲིད་དུ་ གང་ཟག་གི་བདག་ལ་
ངར་འཛིན་པའི་ ཉོན་ མོངས་ པ་ དང་ངར་ འཛིན་ ཡོད་ ན་ ཟག་ བཅས་ དགེ་ བ་ དང་ མི་ དགེ་
བའི་ལས་ཡོད་པ་དང་ལས་ཉོན་གཉིས་པོ་དེ་ལས་བྱུང་བའི་སྐྱེ་བ་དང་རྒ་བ་ལ་སོགས་པ་
-305-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟེན་འབྲེལ་བཅུ་གཉིས་འཁོར་ཏེ་འཁོར་བ་ཡོད་པ་ཡིན་ནོ། །ཕྱོགས་སྔ་ན་རེ། དོན་དམ་པའི་དགེ་
སློང་དང་མྱང་འདས་ཙམ་འཐོབ་པ་ལ་སྟོང་ཉིད་རྟོགས་མི་དགོས་ཀྱི་གང་ཟག་གི་བདག་མེད་བསྒོམ་ནས་
བདེན་པར་མཐོང་བ་ན་ཉོན་མོངས་པ་སྤངས་སྟེ་འཁོར་བ་ལས་གྲོལ་ལོ་ཞེ་ན། །གལ་ཏེ་ཉོན་མོངས་
པ་སྤངས་པས་གྲོལ་བར་འགྱུར་ན་ཉོན་མོངས་སྤང་སྟེ་ལྷག་བཅས་ཀྱི་དགྲ་བཅོམ་ཐོབ་པ་
བ་དེའི། དེ་མ་ཐག་ཏུ་སྡུག་བསྔལ་ མེད་ པའི་ གྲོལ་བ་དེར་འགྱུར་ཏེ་ཉོན་མོངས་པ་སྤངས་
པའི་ཕྱིར་རོ། །ཉོན་མོངས་ པ་ སྤོང་ན་གྲོལ་བར་འགྱུར་བ་དེ་ལ་ཡིན་ནམ་མིན་ནམ་སྙམ་པའི་ཐེ་
ཚོམ་ཅི་ཞིག་ཡོད་ཅེ་ན། འདོད་ན་དེ་འདྲའི་གང་ཟག་དགྲ་བཅོམ་པའི་རྒྱུད་ལ་ཉོན་མོངས་པ་
མངོན་གྱུར་བ་རེ་ཞིག་ མེད་ཀྱང་འཕགས་པ་དགྲ་བཅོམ་པ་དེ་དག་ལ། སྔོན་གྱི་མི་དགེ་
བའི་ལས་ཡང་ན་ཡང་ སྲིད་ ཕྱིར་མར་ཉིད་མཚམས་སྦྱོར་ཞིང་ཕུང་པོ་འཕེན་པར་བྱེད་པའི་ལས་ཀྱི་
སོགས་ཀྱི་མཚན་ཉིད་ཀྱི་ནུས་པ་སྨིན་པར་མཐོང་བ་ཡིན་པས་ཏེ་དགྲ་བཅོམ་པ་ཨུ་དྲ་ཡ་
ན་དང་མོའུ་འགལ་གྱི་བུ་དང་། འཆར་ཀ་ལ་སོགས་པ་བཞིན་ནོ། །འདིའི་སྐབས་ཀྱི་ཉོན་མོངས་པ་སྤངས་
པས་གྲོལ་ན་ཞེས་པའི་རྩོད་པ་འདི་སྤྱིར་ཉོན་མོངས་པ་སྤངས་པས་གྲོལ་བ་ཐོབ་མི་ཐོབ་ལ་རྩོད་པ་མིན་ཏེ།
ཉོན་མོངས་སྤངས་ན་གྲོལ་བ་ཐོབ་དགོས་པར་ཀུན་གྱིས་འདོད་དགོས་པའི་ཕྱིར། དེས་ན་འདིར་མི་རྟག་
སོགས་བཅུ་དྲུག་རྟོགས་པའི་ལམ་ཙམ་ལ་བརྟེན་ནས་ཉོན་མོངས་པ་སྤངས་པའི་གྲོལ་བ་ཐོབ་པར་ཕལ་
རོལ་པོས་ཁས་བླངས་པ་ལ་དེ་མི་འཐད་ཅེས་རྩོད་དེ། དེ་ཐལ་འགྱུར་བ་རང་ལུགས་ལ་དེ་འདྲའི་ལམ་
གྱིས་མངོན་པ་ནས་བཤད་པའི་ཉོན་མོངས་པ་མངོན་གྱུར་པ་ཙམ་སྤོང་ནུས་ཀྱང་ས་བོན་གཏན་ནས་སྤོང་
མི་ནུས་ལ། བདེན་འཛིན་ཉོན་སྒྲིབ་ཏུ་བྱས་པའི་ཉོན་མོངས་པ་ནི་ས་བོན་སྤོང་མི་ནུས་པ་མ་ཟད་མངོན་
གྱུར་ཙམ་ཡང་སྤོང་མི་ནུས་ཞེས་འདོད་པའི་ཕྱིར་རོ། །མདོར་ན་དེ་འདྲའི་ལམ་གྱིས་ཉོན་མོངས་མཐའ་
དག་ཟད་པར་སྤོང་མི་ནུས། དེས་ན་དེ་འདྲའི་ལམ་གྱིས་གྲོལ་བ་ཐོབ་མི་འཐད་ཅེས་པའི་དོན་ཡིན་གྱི། དེ་
འདྲའི་ལམ་གྱིས་ཉོན་མོངས་པ་སྤོང་ནུས་ཉོན་མོངས་པ་སྤངས་ཀྱང་གྲོལ་བ་མི་འཐོབ་ཅེས་པའི་དོན་ཡིན།
- 306 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ལས་ཀྱི་ནུས་པ་ཞེས་པའི་དོན་ཡང་། མོ་འགལ་གྱི་བུ་སོགས་དགྲ་བཅོམ་པ་འགའ་ཞིག་ལ་སྔར་སོ་སྐྱེའི་
དུས་སུ་བསགས་པའི་ལས་ཀྱི་ནུས་པས་དགྲ་བཅོམ་ཐོབ་ཀྱང་སྐུ་ཚེ་དེར་སྡུག་བསྔལ་སྐྱེད་པ་ལ་བཤད་པ་
ཡོད་ཀྱང་། འདི་ནི་ཚེ་འདིའི་སྡུག་བསྔལ་སྐྱེད་པ་ཙམ་ལ་མི་བྱེད་པར་གཙོ་བོར་ཡང་སྲིད་ཕྱི་མ་འཕེན་པའི་
ལས་ཀྱི་ནུས་པ་མི་ལྡོག་པས་གྲོལ་ཕྱི་མ་འཕེན་པའི་ལས་ཀྱི་ནུས་པ་མི་ལྡོག་པས་གྲོལ་བ་ཐོབ་པར་མི་
འཐད་ཅེས་བཤད་དགོས་གསུངས། ཉོན་མོངས་པ་མེད་ཀྱང་དགྲ་བཅོམ་པ་ལ་ལས་ཀྱི་ནུས་པའི་རྣམ་
སྨིན་སྡུག་བསྔལ་མཐོང་བའི་རྒྱུ་མཚན་དེ་བས་ན་འདོད་ཆགས་སོགས་ཁམས་གསུམ་གྱི་
ཉོན་མོངས་པ་སྤངས་པའི་རྗེས་ལ་སྡུག་བསྔལ་ལས་གྲོལ་བའི་མྱང་འདས་ཐོབ་པ་འགྱུར་
བ་ནི་མ་ཡིན་ནོ། །དེ་ལ་ཁོ་ན་རེ། ཡང་ སྲིད་ཕྱིར་མར་འཕེན་པའི་ལས་ཀྱི་ནུས་པ་མཐོང་བ་ཡིན་
ཞེས་པ་མ་གྲུབ་སྟེ། མི་རྟག་པ་སོགས་རྟོགས་པའི་ལམ་ལ་བརྟེན་ནས་དགྲ་བཅོམ་ཐོབ་པ་རྣམས་ཀྱི་རྒྱུད་
ལ༑ ས་བོན་དང་འདྲ་བའི་ཟག་བཅས་ཀྱི་ལས་ཙམ་ཡོད་པས་རེ་ཞིག་སྟེ་དང་པོ་ཉོན་མོངས་པ་སྤངས་
མ་ཐག་ཏུ་སྡུག་བསྔལ་ལས་མ་གྲོལ་ཡང་སྐུ་ཚེའི་འདུ་བྱེད་བཏང་བ་ན་གྲོལ་བར་འགྱུར་ཏེ་དེ་དག་ལ་མ་
རིག་པ་སྤངས་པས་ཡང་སྲིད་ཉེ་བར་ལེན་པའི་རྒྱུ་ཕུང་པོ་ལ་སྲེད་པ་ནི། མེད་པའི་
ཕྱིར་ཡང་སྲིད་ཕྱི་མ་མི་ལེན་པ་ཉིད་ཡིན་ཅེས་ དེས་ན་གྲོལ་བ་ངེས་པ་ཉིད་དུ་འདོད་ཅེ་ན།
དེ་ལ་དབུ་མ་པས་བརྗོད་པར་བྱ་སྟེ་མ་རིག་པ་མི་སྤངས་པའི་རྒྱུ་མཚན་གང་གི་ཕྱིར་
ཞེ་ན་ཕུང་པོར་འཛིན་པའི་དམིགས་པ་དང་བཅས་པའི་བདེན་འཛིན་གྱི་ལྟ་བ་དང་ལྡན་པའི་
གང་ཟག་རྣམས་ལ་རྟེན་འབྲེལ་བཅུ་གཉིས་ཀྱི་ནང་ཚན་གྱི་མ་རིག་པ་སྤངས་པ་ཉིད་འཐད་
པ་མ་ཡིན་ཏེ། མ་རིག་པ་དེ་ཡོད་པས་ ཡུལ་ཡིད་དུ་འོང་བ་ལ་དགག་པའི་རྣམ་པར་ཅན་སྲེད་
པ་སྤངས་པ་ཡང་ཡོད་པ་མ་ཡིན་པའི་ཕྱིར་རོ། །མ་རིག་པ་དང་དེ་སྲེད་པ་མངོན་གྱུར་སྤངས་
ལ་ ཡོད་དུ་ཆུག་ཀྱང་ཐེག་ དམན་ འཕགས་ པ་ ལ་ ཉོན་མོངས་པ་ཞེ་ སྡང་ སོགས་ གཞན་ དང་
མཚུངས་པར་མི་ལྡན་པའི་སྲེད་པ་འདི་མངོན་ པའི་ གཞུང་ ནས་ བཤད་ པ་ ལྟར་ གྱི་ ཉོན་
-307-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མོངས་ཅན་གྱི་སྲེད་པ་མིན་ཡིན་ཡང་། ཉོན་མོངས་ཅན་མ་ཡིན་པའི་ཀུན་ཏུ་རྨོངས་
པ་བཞིན་དུ་ ཉན་ཐོས་ཁྱོད་ཀྱི་བདེན་པ་མཐོང་བའི་རྣལ་འབྱོར་རྣམས་ལ་ཅི་སྟེ་མེད།
འོག་ནས་འཆད་པ་འགྱུར་བའི་རིགས་པ་འདིས་ ཀྱང་ རྟེན་འབྲེལ་བཅུ་གཉིས་ཀྱི་ནང་གི་སྲེད་ པ་
སྤོང་བར་མི་ནུས་ཏེ་དེའི་རྒྱུ་མཚན་ཡང་སྟོང་ཉིད་མ་མཐོང་ན་དངོས་པོར་འཛིན་པ་དང་བཅས་པས་
ན་བདེ་སྡུག་གི་ཚོར་བ་ཉམས་སུ་མྱོང་བའི་རྐྱེན་གྱིས་བླང་དོར་གྱི་སྲེད་པ་འབྱུང་བ་ཡིན་
པས། ཁྱེད་ཀྱི་དགྲ་བཅོམ་དུ་འདོད་པའི་གང་ཟག་དེ་དག་ལ་ཡང་སྲིད་པར་འཕེན་བྱེད་ཀྱི་ལས་ལ་
གསོལ་འདེབས་བྱེད་ཀྱི་འབྲས་བུ་སྲིད་པ་དེ་འདྲེན་པར་བྱེད་པའི་རྒྱུ་ཚོར་བ་ཉམས་པ་མེད་པར་
དགྲ་བཅོམ་པ་དེ་དག་ལ་ཡང་ཡོད་དོ། །བདེན་པ་མཐོང་བའི་གང་ཟག་དེ་ལ་ཁ་ན་མ་
ཐོ་བ་ སྡིག་པ་མེད་པའི་སྡུག་བསྔལ་གྱི་ཚོར་བ་ཡོད་ན་ཡང་འཁོར་བ་བསྐྱེད་བྱེད་ཀྱི་སྲེད་པ་
ཡོད་པ་མ་ཡིན་ནོ་ཞེ་ན། གཟུགས་སོགས་དངོས་པོ་ལ་བདེན་པ་མངོན་པར་ཞེན་པ་
ཅན་གྱི་གང་ཟག་ལ་ཁ་ན་མ་ཐོ་བ་སྡིག་པའི་ལས་མེད་པ་ཉིད་ཀྱང་གྲུབ་པ་མ་ཡིན་ནོ།།
མ་རིག་པ་ཡོད་ཀྱང་སྲེད་པ་མི་འདོད་པ་དེའི་ཕྱིར་གལ་ཏེ་ ཡུལ་གྱིས་བསྐལ་པ་མི་ཤེས་པ་སོགས་
ཉོན་མོངས་པ་ཅན་མ་ཡིན་པའི་མི་ཤེས་པ་ཡོད་ཀྱང་རྟེན་འབྲེལ་བཅུ་གཉིས་ཀྱི་ནང་
བསྲེས་ཀྱི་སྲེད་པ་ཁས་མི་ལེན་པ་དེ་ལྟར་ན་ཡང་། གཟུགས་སོགས་ཕུང་པོ་རྣམས་སྟོང་པ་
ཉིད་མཐོང་བ་དང་བྲལ་བས་ན་དངོས་པོ་སྟོབས་ཞུགས་ཀྱི་རིག་པའི་སྟོབས་ཀྱིས་སྲེད་པ་
ཡོད་པ་འཐོབ་པ་ཡིན་ནོ། །སྐབས་འདིར་ གོང་དུ་བཤད་པ་དེའི་བསྡུས་ པའི་དོན་ནི་ དུས་
གང་གི་ཚེ་དགྲ་བཅོམ་པ་དེ་དག་གི་རྒྱུད་ཉོན་མོངས་པ་ལས་གྲོལ་བ་ཡིན་ན་ཡང་སྔོན་གྱི་སྡིག་
པའི་ལས་ཀྱི་རྣམ་སྨིན་སྡུག་བསྔལ་གྱི་འབྲས་བུ་སྟེར་བ་ལ་ནུས་པ་དང་ལྡན་པ ར་མོ་གལ་
བུ་ལྟ་བུ་ད་ལྟ་མངོན་སུམ་དུ་མཐོང་བ་ཡིན་ལ། སྟོང་ཉིད་མ་རྟོགས་པའི་གང་ཟག་དེ་དག་ལ་རྟེན་
འབྲེལ་བཅུ་གཉིས་ཀྱི་ནང་གི་སྲེད་པ་དང་ཚོར་བ་ཡོད་པ་ཡིན་པ་ན་དུས་དེའི་ཚེ་ཞེ་སྡང་
- 308 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
སོགས་ཉོན་མོངས་པ་སྤངས་པ་ལའང་སྤོང་ ཡོད་དམ་མེད་ སྙམ་ པའི་ཐེ་ཚོམ་ཟ་བས་ཉོན་
མོངས་པ་ལས་ཇི་ལྟར་གྲོལ་བར་ངེས་པར་བྱ། བཤད་མ་ཐག་པའི་རྒྱུན་དེ་ལྟ་བས་ན་
གཟུགས་སོགས་ཕུང་པོ་སྟོང་པ་ཉིད་རྟོགས་པ་མེད་པར་ཇི་ལྟར་ཉོན་མོངས་པ་སྤངས་པའི་དགེ་
སློང་ཉིད་ལེགས་པར་གནས་པར་སྣང་བར་འགྱུར་ཏེ་མི་འགྱུར་ཞེས། སེམས་ནི་
དམིགས་དང་བཅས་རྣམས་ཀྱི། །མྱ་ངན་འདས་པའང་དཀའ་བ་གནས། །ཞེས་སོགས་ཀྱི་དོན་
བརྗོད་པའི་ཕྱིར། གཞན་ཡང་སྟོང་ཉིད་ཟབ་མོ་རྟོགས་པའི་ལྟ་བ་དང་བྲལ་ན་སྲེད་པ་སྤོང་མི་ནུས་
ཏེ་དམིགས་པ་རྣམས་ལ་བདེན་པའི་དངོས་པོ་ཞེན་པ་དང་ནི་བཅས་པའི་སེམས་དེ་ཡང་
འཕགས་པའི་བདེན་པའམ་དེ་བསྒོམས་པའི་འབྲས་བུ་ལྟ་བུ་ཡུལ་འགའ་ཞིག་
ལ་ནི་མངོན་པར་ཞེན་པས་གནས་པར་འགྱུར་ལ། སྟོང་ཉིད་རྟོགས་པའི་ལྷག་མཐོང་
དང་ནི་བྲལ་ ཞིང་མི་རྟག་སོགས་རྟོགས་པའི་ལམ་ཙམ་བསྒོམས་ཀྱང་དེས་མངོན་པ་ནས་བཤད་པའི་
ཉོན་མོངས་པ་མངོན་གྱུར་པའི། བའི་སེམས་ཞི་གནས་ཅུང་ཟད་ལ་བརྟེན་པའི་དམིགས་པའི་
ཞགས་པས་བསྡམས་ཏེ་རེ་ཞིག །འགགས་པ་དེ་ནི་ས་བོན་ཅུང་ཟད་ཀྱང་མ་སྤངས་པའི་
ཕྱིར་སླར་ཡང་འཁོར་བར་སྐྱེ་བར་འགྱུར་ཏེ། དཔེར་ན་འདུ་ཤེས་མེད་པའི་
སྙོམས་འཇུག་ ལ་གནས་བཞིན་པའི་གང་ཟག་གི་རྒྱུད་ལ་གནས་སྐབས་དེར་ཚོར་འདུ་ རགས་པ་
མངོན་གྱུར་པ་སྐྱེ་བ་མེད་ཀྱང་སྙོམས་འཇུག་དེ་ལས་ལངས་བ་ན། སྟོང་ཉིད་རྟོགས་པའི་ལྷག་མཐོང་དང་
བྲལ་བའི་ཕྱིར་སླར་ཡང་སེམས་དང་སེམས་ལས་བྱུང་བ་རྣམས་སྐྱེ་བ་བཞིན་ནོ། །
སྟོང་ཉིད་མ་རྟོགས་ན་ཉོན་མོངས་པ་མ་ལུས་པ་སྤངས་པའི་དགྲ་བཅོམ་པ་དང་སྡུག་བསྔལ་མ་ལུས་པ་ཞི་
བའི་མྱ་ངན་ལས་འདས་པ་ཐོབ་པར་དཀའ་བ་དེས་ན་གནས་སྐབས་གྲོལ་བ་ཙམ་དོན་དུ་གཉེར་བའི་
དགེ་སློང་དགྲ་བཅོམ་པ་ཉིད་དང་ཐར་བ་མཐར་ཐུག་མྱ་ངན་ལས་འདས་པ་ཐམས་ཅད་
མཁྱེན་པའི་གོ་འཕང་ཉིད་ཐོབ་པར་འདོད་པ་དེ་དག་གིས་ནི་ལམ་མཐར་ཐུག་ཐེག་པ་ཆེན་པོའི་
-309-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྗོད་བྱ་ཟབ་མོ་དགག་བྱ་ཕྲ་མོ་བཀག་པའི་སྟོང་པ་ཉིད་ནི་བསྒོམ་པར་བྱའོ། །དེའང་ཐར་པ་
ཙམ་འདོད་པས་ཀྱང་བདག་མེད་པའི་དེ་ཁོ་ན་ཉིད་ཕྱིན་ཅི་མ་ལོག་པར་ངེས་པའི་ཤེས་རབ་བསྐྱེད་ནས་
ལྷག་མཐོང་སྒོམ་པར་བྱ་དགོས་ཏེ། བྱིང་རྒོད་དང་བྲལ་ཞིང་གསལ་ལ་མི་རྟོག་པའི་ཞི་གནས་ཙམ་དང་།
དེ་ལ་བརྟེན་པའི་མངོན་ཤེས་དང་རྫུ་འཕྲུལ་ཙམ་ནི་མུ་སྟེགས་བྱེད་ལའང་ཡོད་ལ། ཞི་གནས་ཙམ་གྱིས་ནི་
རེ་ཞིག་ཉོན་མོངས་མངོན་གྱུར་པ་འགའ་རེ་མགོ་ནོན་པ་ཙམ་བྱེད་ནའང་ས་བོན་མི་སྤོང་ཞིང་། སྲིད་པའི་
རྩ་བ་བདག་འཛིན་ལ་ཅི་ཡང་གནོད་མི་ནུས་པའི་ཕྱིར་སླར་ཡང་རྐྱེན་དང་འཕྲད་ན་མངོན་གྱུར་དུ་སྐྱེ་སྟེ།
བཤགས་བསྟོད་ལས། བསམ་གཏན་ནགས་མེས་ཡང་དང་ཡང་དུ་ནི། །ཉེས་པའི་ཚང་ཚིང་བསྲེགས་པར་
གྱུར་ཀྱང་ནི། །བདག་ཉིད་རྩ་བ་བརྟན་པོ་མ་སྤངས་པས། །ཆར་གྱིས་བརླན་བཞིན་མོད་ལ་རབ་ཏུ་སྐྱེ།།
ཞེས་དང་། ཀ་མ་ལ་ཤཱི་ལས། དེ་ལྟར་དམིགས་པ་ལ་སེམས་བརྟན་པར་བྱས་ནས་ཤེས་རབ་ཀྱིས་རྣམ་
པར་དཔྱད་པར་བྱ་སྟེ། འདི་ལྟར་ཤེས་པའི་སྣང་བ་འབྱུང་བས་ཀུན་ཏུ་རྨོངས་པའི་ས་བོན་སྤོང་བར་འགྱུར་
རོ། །དེ་ལྟར་མ་ཡིན་ན་མུ་སྟེགས་ཅན་རྣམས་བཞིན་དུ་ཏིང་ངེ་འཛིན་ཙམ་གྱིས་ཉོན་མོངས་པ་སྤོང་བར་མི་
འགྱུར་རོ། །མདོ་སྡེ་ལས་ཇི་སྐད་དུ། འཇིག་རྟེན་དག་ན་ཏིང་འཛིན་སྒོམ་བྱེད་ཀྱང་། །དེ་ནི་བདག་ཏུ་འདུ་
ཤེས་འཇིག་མི་བྱེད། །དེ་ནི་ཉོན་མོངས་ ཕྱིར་ ཞིང་ རབ་ འཁྲུགས་ སྟེ། །ལྷག་སྤྱོད་ཀྱིས་ནི་ཏིང་འཛིན་
འདིར་བསྒོམས་བཞིན། །ཞེས་སྒོམ་རིམ་དང་པོར་མདོ་དྲངས་ནས་གསུངས་པ་ལྟར་རོ། །འོ་ན་ཇི་འདྲ་
ཞིག་བསྒོམ་པས་སྲིད་པ་ལས་གྲོལ་སྙམ་ན། མདོ་སྔ་མའི་འཇུག་ཏུ། གལ་ཏེ་ཆོས་ལ་བདག་མེད་སོ་སོར་
རྟོག །སོ་སོར་དེར་བརྟགས་གལ་ཏེ་སྒོམ་བྱེད་ན། །དེ་ནི་མྱ་ངན་འདས་ཐོབ་འབྲས་བུའི་རྒྱུ། །རྒྱུ་གཞན་
གང་ཡིན་དེས་ནི་ཞི་མི་འགྱུར། །ཞེས་བདག་མེད་རྟོགས་པའི་ཤེར་རབ་བསྒོམས་པས་སྲིད་པ་ལས་གྲོལ་
བར་གསུངས་ཏེ་སྲིད་རྩ་བདག་འཛིན་ཡིན་པའི་རྒྱུན་མཚན་གྱིས་སོ། །ཚུལ་འདི་སྒོམ་རིམ་བར་བ་སོགས་
ལས་རྒྱ་ཆེར་གསུངས་སོ། །དེར་མ་ཟད་ཐམས་ཅད་མཁྱེན་པ་འཐོབ་བྱེད་ཀྱི་རྒྱུའི་གཙོ་བོའང་དེ་ཁོ་ན་ཉིད་
རྟོག་པའི་ཤེས་རབ་ཡིན་ལ། དེས་མ་ཟིན་པའི་སྦྱིན་སོགས་ནི་ལོང་བ་ལྟ་བུ་དང་། ཤེར་རབ་ནི་དམིགས་
- 310 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། །༡༣
བུ་ལྟ་བུ་ཡིན་པའི་ཕྱིར། དེ་ལྟར་སྡུད་པ་ལས། རྒྱལ་བའི་ཤེས་རབ་ཕལ་རོལ་ཕྱིན་འདི་རིག་སྔགས་ཆེ། །
སེམས་ཅན་ཁམས་མང་མྱ་ངན་སྡུག་བསྔལ་ཆོས་ཞི་བྱེད། །གང་དག་འདས་དང་གང་དག་ཕྱོགས་བཅུའི་
འཇིགས་རྟེན་མགོན། །རིག་ སྔགས་འདི་བསླབ་སྨན་པའི་རྒྱལ་པོ་བླ་མེད་འགྱུར། །ཞེས་སོགས་དང་།
ཤེས་རབ་ཀྱིས་ནི་ཆོས་ཀྱི་རང་བཞིན་ཡོངས་ཤེས་ནས། ཁམས་གསུམ་མ་ལུས་པ་ལས་ཡང་དག་འདའ་
བར་འགྱུར། །ཞེས་སོགས་དང་། རྡོ་རྗེ་གཅོད་པ་ལས་ཀྱང་། དཔེར་ན་མིག་དང་ལྡན་པའི་མི་ཞིག་མུན་
པར་ཞུགས་ནས་ཅི་ཡང་མི་འཐོང་བ་བཞིན་དུ། གང་དངོས་པོར་ལྷུང་བས་སྦྱིན་པ་ཡོངས་སུ་གཏོང་བའི་
བྱང་ཆུབ་སེམས་དཔར་བལྟ་བར་བྱའོ། །རབ་འབྱོར་འདི་ལྟར་སྟེ་དཔེར་ན་ནམ་ལངས་ཏེ་ཉི་མ་ཤར་ནས་
མིག་དང་ལྡན་པའི་མིས་གཟུགས་རྣམ་པ་སྣ་ཚོགས་མཐོང་བ་དེ་བཞིན་དུ་གང་དངོས་པོར་མ་ལྷུང་བས་སྦྱིན་
པ་ཡོངས་ སུ་ གཏོང་ བའི་ བྱང་ ཆུབ་ སེམས་ དཔར་བལྟ་ བར་ བྱའོ། །ཚུལ་ ཁྲིམས་སོགས་ལའང་དེ་དང་
འདྲའོ། །དེས་ན་སྟོན་པའི་རྣམ་ཐར་བཞིན་དུ་སྟོང་ཉིད་ཀྱི་དོན་ཚོལ་བ་དང་བཙལ་ན་བསྒོམ་པ་ལ་ནན་
ཏན་ཆེན་པོ་བྱ་བར་འོས་ཏེ། ཏིང་ངེ་འཛིན་རྒྱལ་པོ་ལས། གང་གིས་ཆོས་འདི་སྟོང་པ་གོམས་བྱས་པ། །དེ་
དག་འོད་ཟེར་བྱེ་བ་སྟོང་ཕྲག་འགྱེད། །ཉི་མའི་དཀྱིལ་འཁོར་དག་ཀྱང་གཟི་མེད་བྱས། །དཔའ་བོ་དེ་དག་
མི་རིགས་འདྲེན་པར་འགྱུར། །ཞེས་དང་། ལུས་དང་སྲོག་ལ་ལྟ་བ་རབ་སྤོངས་ལ། །སྟོང་པ་ཤིན་ཏུ་ཞི་བ་
བསྒོམ་པར་གྱིས། །ཞེས་དང་། ཀླུ་སྒྲུབ་ཀྱིས། བདག་ཉིད་ཆེན་པོ་སངས་རྒྱས་དང་། །བརྩེ་ལྡན་ཀུན་
གྱིས་དུས་ཀུན་ཏུ། །སྟོང་པ་མཁན་དང་མཚུངས་པར་མཁྱེན། །དེ་ཕྱིར་ཆོས་རྣམས་ཀུན་གྱི་གཞི། །ཞི་ཞིང་
སྒྱུ་ མ་དང་མཚུངས་པར། །གཞི་མེད་ སྲིད་པ་འཇིག་བྱེད་པའི། །སྟོང་ཉིད་འདི་ནི་རྟག་ཏུ་སྒོམ། །ཞེས་
དང༌། ཚིག་གསལ་ལས། ཤེས་རབ་ཅན་རྣམས་ ཀྱིས་ སྲོག་དག་ཀྱང་ཡོངས་སུ་བཏང་སྟེ་དེ་ཁོ་ན་ཉིད་
བཙལ་བར་འོས་པ་ཡིན་ཏེ། བྱང་ཆུབ་སེམས་དཔའ་རྟག་ཏུ་དུས་བཅོམ་ལྡན་འདས་མ་ཇི་ལྟར་བཅོལ་བ་
བཞིན་ནོ། །ཞེས་དང་། ལམ་སྒྲོན་ལས། ལུང་དང་རིག་པ་དག་གིས་ནི། །ཆོས་རྣམས་ཐམས་ཅད་སྐྱེ་མེད་
པའི། །རང་བཞིན་མེད་པར་ངེས་བྱས་པའི། །རྣམ་པར་རྟོག་མེད་བསྒོམ་པར་བྱ། །དེ་ལྟར་དེ་ཉིད་བསྒོམ་
-311-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱས་ན། །རབ་དགའ་ལ་སོགས་ཐོབ་པར་འགྱུར། །སངས་རྒྱས་བྱང་ཆུབ་ཡུན་མི་རིང་། །ཞེས་སོགས་
གསུངས་པ་ལྟར་ཐར་པ་དང་ཐམས་ཅད་མཁྱེན་པ་དོན་དུ་གཉེར་བར་འདོད་པ་རྣམས་ཀྱིས་དེ་ཁོ་ན་ཉིད་
བསྒོམ་པར་བྱ་དགོས་སོ། །སྟོང་པ་ཉིད་དེ་བསྒོམས་པས་ནི་ ཁམས་གསུམ་གྱི་ཉོན་མོངས་པ་
སྤང་བའི་ལྷག་བཅས་ཀྱི་མྱང་འདས་དང་ཉེར་ལེན་གྱི་ཕུང་པོ་སྤངས་པའི་ལྷག་མེད་ཀྱི་མྱ་ངན་ལས་
འདས་པ་ཡང་འཐོབ་པར་འགྱུར་གྱི། མཐའ་གཅིག་ཏུ་སྡུག་བསྔལ་སོགས་བདེན་པ་
ལ་མི་རྟག་སོགས་པ་བཅུ་དྲུག་བསྒོམས་པས་ནི་ལྷག་བཅས་དང་ལྷག་མེད་ཀྱི་མྱང་འདས་ཐོབ་
པ་མ་ཡིན་ནོ་ཞེས་པའི་དོན་ནོ། །གལ་ཏེ་ཁྱོད་ཀྱི་ལུང་ཐེག་ཆེན་གྱི་གཞུང་ནི་སངས་
རྒྱས་ཀྱིས་གསུངས་པའི་མཚན་ཉིད་ཅན་མ་ཡིན་ཏེ་ ཐམས་ ཅད་ སྟོང་ཉིད་ དུ་ བསྟན་པས་
བསླབ་པ་གསུམ་འགོག་ཅིང་། བཀའ་བརྟགས་ཀྱི་ཕྱག་རྒྱ་བཞི་དང་འགལ་བས། དེ་ལས་སྟོང་ཉིད་མ་
སྒོམ་ན་མྱ་ངན་ལས་འདས་པ་མཐར་ཐུག་མི་ཐོབ་པར་གསུངས་ཀྱང་ཡིད་ཆེས་པའི་གསུང་དུ་གཟུང་བར་
མི་བྱའོ། །ནོ་ཞེ་ན། ངག་གང་ཞིག་ ལྷག་པ་ཏིང་ངེ་འཛིན་གྱི་བསླབ་པ་སྟོན་པས་མདོ་སྡེ་ལ་
འཇུག་པ་དེ། གལ་ཏེ་སངས་རྒྱས་ཀྱི་གསུང་ཡིན་པར་འདོད་ན། རྣམ་པ་ཐམས་
ཅད་དུ་མི་མཉམ་ཡང་ཐེག་ཆེན་གྱི་བརྗོད་བྱ་ཕལ་ཆེར་ཁྱེད་ཅག་གི །མདོ་དང་
མཚུངས་པར་འདོད་པ་མིན་ནམ་ཅི། ཡང་ཁོ་ན་རེ། ཡང་ ཕལ་ཆེར་མཚུངས་ཀྱང་ཤེས་ཕྱིན་
སོགས་ནས་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་མེད་དོ་ཞེས་སྟོང་པ་ཉིད་ལ་
སོགས་པ་སྟོན་པའི་ཕྱོགས་འགའ་ཞིག་མི་མཐུན་པས་སངས་རྒྱས་ཀྱི་གསུང་མ་
ཡིན་ཞེ་ན། གལ་ཏེ་ཐེག་དམན་གྱི་གཞུང་དེའི་ཕྱོགས་སུ་མ་གཏོགས་པ་གཅིག་གིས་ནི།
ཐེག་ཆེན་ཐམས་ཅད་སྐྱོན་དང་བཅས་པར་འགྱུར་ན། འོ་ན་རིག་པ་མཚུངས་པས་ཁྱོད་
ཀྱི་མདོ་ཡང་དག་པར་ལྡན་པའི་ལུང་ལ་སོགས་པ་སྟོང་པ་ཉིད་ཆེན་པོ་དང་ཚུལ་
མཚུངས་པར་སྟོན་པ་གཅིག་གིས་ཐེག་པ་ཆེན་པོ་ཐམས་ཅད་ནི། རྒྱལ་བས་
- 312 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
གསུངས་པ་ཅིས་མ་ཡིན་ཏེ་ཡིན་ནོ། །ངག་གང་ཞིག་འོད་སྲུང་ཆེན་པོ་ལ།
སོགས་པས་ཀྱང་གཏིང་དཔོག་པར་མ་གྱུར་པ། དེ་ནི་ཁྱོད་ཀྱིས་མ་རྟོགས་པས།
གཟུང་བར་བྱ་བ་མིན་པར་སུ་ཞིག་གིས་བྱེད་ ཐུན་མོང་ཐེག་པའི་སྟོང་ཉིད་ཉན་ཐོས་ཀྱིས་
ཀྱང་ཕུང་པོ་བདེན་མེད་རྟོགས་དགོས་ཞེས་བསྟན་ཟིན་ནས། ད་ནི་ཐེག་པ་ཆེན་པོ་ ཐེག་པ་ཐུན་མོང་
མ་ཡིན་པའི་མཐའ་བཞིའི་སྤྲོས་པ་དང་བྲལ་བའི་སྟོང་པ་ཉིད་ཀྱི་དབང་དུ་བྱས་ནས་བཤད་
པ༑ ཕྱིན་ཅི་ལོག་ཏུ་རྨོངས་པས་སྡུག་བསྔལ་ཅན་འཁོར་བའི་སེམས་ཅན་རྣམས་
ཤེས་ རབ་ ཆེན་ པོས་ སྟོང་ཉིད་རྟོགས་པས་ སོ་ སྐྱེ་ ཕལ་པ་ལྟར་བདེན་པར་ཞེན་པའི་
ཆགས་ པའི་ མཐའ་ ལས་གྲོལ་བ་དང་ སྙིང་རྗེ་ཆེན་པོས་ཉན་རང་རྣམས་ལྟར་སྲིད་པའི་སྡུག་བསྔལ་
དང་ཟག་བཅས་ཀྱི་ཕུང་པོ་ལ་གཤེད་མ་རལ་གྲི་གདེངས་བ་མཐོང་བ་ལྟར་འཇིགས་ཤིང་སྐག་
པ་སྟེ་སྲིད་པར་སྐྱེ་ན་ཆད་ཙམ་གྱིས་ཕ་རོལ་མྱང་འདས་ལ་གཞོལ་བའི་ཆད་པའི་མཐར་ཡང་མི་ལྷུང་བ་སྟེ་
དེ་ལྟའི་མཐའ་གཉིས་ལས་གྲོལ་བའི་སྙིང་རྗེའི་གཞན་དབང་གིས། འཁོར་བར་
ཇི་སྲིད་གནས་ཀྱི་བར་དུ་སྐུ་གཉིས་ལ་བརྟེན་པའི་འཕྲིན་ལས་རྒྱུན་མི་འཆད་པ་གནས་པ་འགྲུབ་
པར་འགྱུར་ལ། འདི་ནི་ལམ་དུས་སུ་མཐའ་བཞིའི་སྤྲོས་པ་དང་བྲལ་བའི་སྟོང་པ་
ཉིད་བསྒོམས་པའི་འབྲས་བུ་ཡིན་ནོ། །དེ་སྐད་དུ་བྱང་ཆུབ་སེམས་འགྲེལ་ལས་
ཀྱང་། གོང་ དུ་ བཤད་ པ་ དེ་ལྟར་རྣལ་འབྱོར་པ་རྒྱལ་ སྲས་ བྱང་ ཆུབ་ སེམས་ དཔའ་ རྣམས་
ཀྱིས། །ཡོད་མེད་སོགས་མཐའ་བཞིའི་སྤྲོས་པ་དང་བྲལ་བའི་སྟོང་པ་ཉིད་ནི་བསྒོམས་བྱས་
ནས། །དེ་ལྟར་སྒོམ་པའི་གང་ཟག་རྣམས་ཀྱི་བློ་ནི་ སེམས་ཅན་གཞན་གྱི་དོན་ སྒྲུབ་པ་དགའ་
བར། །འགྱུར་བ་འདི་ལ་རྩེ་གཉིས་ཀྱི་ཐེ་ཚོམ་མེད་པར་ངེས་པ་ཡིན་ནོ། །ཅེས་དང་།
ཡང་ཀླུ་སྒྲུབ་ཞབས་ཀྱིས། ཆོས་ཐམས་ཅད་ཡེ་གདོད་མ་ནས་རྒྱུ་རྐྱེན་ལ་བརྟེན་ནས་གསར་དུ་
སྐྱེ་བ་མེད་པའི་ རང་བཞིན་སྟོང་ པ་ ཉིད་འདི། །བྱང་ ཆུབ་ སེམས་ དཔའ་ རྣམས་ ཀྱི་ བློ་ཡིས་
-313-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཏིང་ནས་ མངོན་སུམ་དུ་ རྟོགས་གྱུར་ན། །ཁམས་གསུམ་ འཁོར་བའི་ སྡུག་བསྔལ་ གྱི་
འདམ་དུ་བྱིངས་ཏེ་ནུབ་ པའི་ སེམས་ ཅན་ རྣམས་ ལ། །དེ་ དག་ གི་ སྡུག་ བསྔལ་ བྲལ་ འདོད་ ཀྱི་
སྙིང་རྗེ་ འབད་རྩོལ་ མེད་ པ་ ངང་གིས་སྐྱེ་བར་འགྱུར། །ཞེས་གསུངས་སོ། །དེ་ལྟར་
སྟོང་པ་ཉིད་ཀྱི་ཕྱོགས་ལ། སུན་འབྱིན་པ་ནི་འཐད་པ་མ་ཡིན་པས། དེས་ན་ཐེ་
ཚོམ་མི་ཟ་བར། ཆོས་ཐམས་ཅད་རང་བཞིན་གྱིས་མི་དམིགས་པའི་སྟོང་པ་
ཉིད་ནི་བསྒོམ་པར་བྱའོ། །ཡང་སྤྲོས་པ་དང་བྲལ་བའི་སྟོང་པ་ཉིད་ཀྱི་ལམ་དེ་སྒྲིབ་གཉིས་
ཀྱི་གཉེན་པོ་དང་ཐམས་ཅད་མཁྱེན་པ་ཐོབ་བྱེད་ཡིན་ཞེས་ཁྱད་པར་གྱི་ཆོས་བརྗོད་པའི་ཕྱིར།
འདོད་ཆགས་ལ་སོགས་པ་ཉོན་མོངས་པ་དང་འཁོར་གསུམ་དུ་དམིགས་པའི་
ཤེས་བྱའི་སྒྲིབ་པ་ཡི། མུན་པའི་གཉེན་པོ་སྟོང་པ་ཉིད་ཡིན་ལ། མྱུར་དུ་ཐམས་ཅད་
མཁྱེན་པ་ཉིད་ཐོབ་པར་འདོད་པས། སྟོང་པ་ཉིད་དེ་ནི་ཇི་ལྟར་སྒོམ་པར་མི་བྱེད་
དེ་སྒོམ་རིགས་སོ། །ལམ་དེ་དང་བྲལ་ན་ཤེས་སྒྲིབ་ལྟ་ཅི་སྨོས་ཉོན་སྒྲིབ་ཀྱི་བག་ཆགས་ས་བོན་དང་མངོན་
གྱུར་ཡང་ཕལ་ཆེར་སྤོང་མི་ནུས་པའི་ཕྱིར་རོ། །སྒྲིབ་གཉིས་དེ་ ཡང་ ཡུལ་དང་ཡུལ་ཅན་ཤེས་པའི་བྱ་བ་
སྟེ་འཁོར་གསུམ་ལ་བདེན་པ་མངོན་པར་ཞེན་པ་དང་བདེན་གྲུབ་ཀྱི་རྫས་དེ་ལ་ གཟུང་
འཛིན་གཉིས་སུ་འཛིན་ཅིང་ཞེན་པའི་ཁྱད་པར་གྱིས་སྔ་མ་བདེན་ཞེན་ཉོན་སྒྲིབ་དང་ཕྱི་
མ་ གཉིས་འཛིན་ཤེས་ བྱའི་ སྒྲིབ་ པ་ རགས་ ཤེས་སྒྲིབ་ཕྲ་བ་གཉིས་སྣང་ཙམ་ཡིན་ནམ་སྙམ།
པའི་ཚད་དུ་བྱེད་པ་ནི་དབུ་ མ་ ཐལ་ འགྱུར་ གྱི་ ལུགས་འདིའི་ཁྱད་ཆོས་ཡིན་ནོ། །
སྐྲག་པས་སྟོང་པ་ཉིད་སྤོང་བ་ཡང་རིག་པ་མ་ཡིན་ཏེ་དངོས་པོ་གང་སྡུག་བསྔལ་
སྐྱེད་པར་བྱེད་པ། དེ་ལ་སྐྲག་པ་སྐྱེ་བར་འགྱུར་ན། སྟོང་པ་ཉིད་སྡུག་བསྔལ་
ཐམས་ཅད་ཞི་བར་བྱེད་པ། དེ་ལ་འཇིགས་པ་ཇི་ལྟར་སྐྱེ་སྟེ་སྐྱེ་མི་རིགས་པ་ནི་དགྲ་མ་
རུང་པ་ལ་མི་སྐྲག་པར་སྐྱེལ་མ་དཔའ་བོ་ལ་སྐྲག་པ་མི་རིགས་པ་བཞིན་ནོ། །དེའང་ཐེག་ཆེན་གྱི་རིགས་
- 314 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
མ་སད་པ་དང་། གྲོགས་ངན་པ་ལ་བརྟེན་པ་དང་། སྔོན་དགེ་བའི་རྩ་བ་མ་བསགས་པ་དང་། ཆོས་ཟབ་
མོ་ལ་བློ་ཁ་མ་སྦྱངས་པ་རྣམས་སྐྲག་པའི་གནས་མིན་པ་ལ་སྐྱག་པ་ནི་དོན་ཆེན་པོ་ལས་ཉམས་པ་ཡིན་ཏེ།
རྒྱན་ ལས་འགྲོ་བ་དེ་གནས་མིན་ལ་ སྐྲག་པས་གདུང་བྱེད་འགྱུར། །བསོད་ནམས་མ་ཡིན་ཕུང་ཆེན་
བསགས་བྱས་ཡུན་རིང་དུ། །རིགས་མེད་གྲོགས་ངན་སྔོན་དགེ་མ་བྱས་བློ་མ་སྦྱངས། །ཆོས་འདིས་སྐྲག་
འགྱུར་འདི་ན་དོན་ཆེན་འདི་ལས་ལྷུང་། །ཞེས་པ་ལྟར་རོ། །འཕྲལ་དང་ཡུན་གྱི་བདེ་བའི་ཡོན་ཏན་
ཐམས་ཅད་ཀྱི་འབྱུང་གནས་ཡིན་པའི་ཕྱིར་སྟོང་ཉིད་ཀྱི་ལམ་དེ་ལ་དགའ་བ་ཉིད་དུ་
རིགས་སོ་ཞེས་ སློབ་དཔོན་གྱིས་དགོངས་པ་ཡིན་ནོ། །གཉིས་པ་བདག་མེད་གཉིས་ལ་འཇུག་
ཚུལ་ནི། གང་ཟག་དང་ནི་ཆོས་རྣམས་ཀྱི། །དངོས་པོ་མེད་འདིར་སྟོང་པ་ཉིད། །ཅེས་པ་ལྟར། དཔྱད་ན་
དོན་དམ་དུ་བདེན་པར་གྲུབ་པ་མེད་ཀྱང་རྒྱུན་ལ་གང་ཟག་ཅེས་བྱ་སྟེ། །མཚན་ཉིད་འཛིན་ལ་ཆོས་ཞེས་
བྱ། །ཞེས་པ་ལྟར་ཀུན་རྫོབ་ཏུ་སྣང་ཙམ་དུ་བདེན་པར་འཇོག་པ་ཡིན་པ་ལ། མུ་སྟེགས་ཅན་རྣམས་རྟག་
ཅིག་རང་དབང་ཅན་ལ་སོགས་པའི་གང་ཟག་དང་། ཉན་ཐོས་གནས་བུམ་པ་ལ་སོགས་པ་བརྗོད་དུ་མེད་
པའི་གང་ཟག་དོན་དམ་དུ་བདེན་པར་འདོད་པ་ནི་མི་རིགས་ཤིང༌། དེ་བཞིན་དུ་གཟུང་འཛིན་ཆོས་ཀྱི་
བདག་དོན་དམ་དུ་བདེན་པར་འདོད་པ་རྣམས་ཀྱང་མི་འཐད་པས་དེ་དག་རིམ་གྱིས་འགོག་པ་ལ་གཉིས་
ལས། དང་པོ་མདོར་བསྟན་པ་ནི། །འཇིགས་པའི་གནས་མ་ཡིན་པ་ལ་འཇིགས་པ་མི་རིགས་པ་ཉིད་དུ་
མ་ ཟད་ འཇིགས་ པ་ པོའི་ བདག་ མེད་ པའི་ ཕྱིར་ ཡང་ འཇིགས་ པར་ མི་ རིགས་ སོ་ ཞེས་ སྟོན་
པ་སྟེ་གལ་ཏེ་བརྟགས་ཤིང་དཔྱད་པའི་ཚེ་གང་དག་བདག་ཅེས་བྱ་བ་འགའ་ཞིག་ཡོད་པར་
གྱུར་ན་ནི། འཇིགས་པའི་གནས་ཅི་ཡང་རུང་བ་ལ་འཇིགས་པར་འགྱུར་ན།
རྣམ་པར་དཔྱད་ན་བདག་རང་བཞིན་གྱིས་གྲུབ་པ་ཉིད་འགའ་ཡང་ཡོད་མིན་པས།
འཇིགས་པར་འགྱུར་བ་དེ་སུ་ཞིག་ཡིན་ཁ་ནང་དུ་ཕྱོགས་ལ་སོམས་ཤིག་དང་བདག་མེད་ཀྱི་
གནས་ལུགས་ཁོང་དུ་ཆུད་པ་ནི་འཇིགས་པ་ཐམས་ཅད་ལས་གྲོལ་བར་འགྱུར་རོ། །དེས་ན་འཇིགས་པར་
-315-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་བ་སུ་ཞིག་ཡིན་ཏེ། སུ་ཡང་མ་ཡིན་པའི་རྒྱུ་མཚན་རིམ་གྱིས་འཆད་པར་འགྱུར་རོ། །དངོས་པོ་
སྟོབས་ཞུགས་ཀྱི་རིགས་པས་བརྟགས་ཤིང་དཔྱད་ན་ང་འཛིན་གྱི་ཡུལ་བདག་གི་ངོ་བོ་བདེན་
གྲུབ་ཅུང་ཟད་ཀྱང་ཡོད་པ་མ་ཡིན་ནོ་ཞེས་བཤད་པ། ས་དང་ཆུའི་ཁམས་ཀྱི་སོ་
དང་སྐྲ་དང་སེན་མོ་རྣམས་བདག་མ་ཡིན་ལ། བདག་ནི་རུས་པ་དང་ཁྲག་མ་
ཡིན་ནོ། །སྣབས་བདག་མིན་ལ་བད་ཀན་ཡང་མ་ཡིན་ཏེ། ཆུ་སེར་དང་ནི་རྣག་
ཀྱང་བདག་མིན་ན། བདག་ནི་ཞག་དང་རྡུལ་ཡང་མིན་ཏེ། གློ་བ་དང་མཆིན་པ་
དག་ཀྱང་བདག་མ་ཡིན་ལ། ནང་ཁྲོལ་གཞན་རྒྱུ་མ་ལ་སོགས་པ་ཡང་བདག་
མིན་ཏེ། བདག་ནི་ཕྱི་ས་དང་གཅིན་མ་ཡིན་ལ། ཤ་དང་པགས་པ་དག་ཀྱང་
བདག་མིན་ཏེ། མེའི་ཁམས་ཀྱི་དྲོད་དང་རླུང་ཁམས་ཀྱི་དབུགས་དེ་ཡང་བདག་
མ་ཡིན། ནམ་མཁའི་ཁམས་ཁ་སྣ་སོགས་ཀྱི་བུ་ག་ཡང་བདག་མིན་ཞིང་རྣམ་པ་
ཀུན་ཏུ། རྣམ་ཤེས་ཀྱི་ཁམས་དྲུག་པོ་དག་ཀྱང་བདག་མ་ཡིན་ནོ། །དེ་ལྟར་ཡང་
ཡབ་སྲས་འཇལ་བའི་མདོའི་དགོངས་པ་ལྟར། རིན་ཆེན་ཕྲེང་བ་ལས། སྐྱེས་བུ་ས་མིན་ཆུ་མ་ཡིན། །
མེ་མིན་རླུང་མིན་ནམ་མཁའ་མིན། །རྣམ་ཤེས་མ་ཡིན་ཀུན་མིན་ན། །དེ་ལས་གཞན་ན་སྐྱེས་བུ་གང༌། །
ཞེས་ཁམས་དྲུག་ལ་བརྟེན་ནས་སྐྱེས་བུ་བརྟགས་ཀྱང་ས་ཁམས་སོགས་རེ་རེ་ནས་སྐྱེས་བུའམ་གང་ཟག་
མིན་པ་དང༌། ཀུན་མིན་ཞེས་པས་དེ་དག་ཚོགས་པའང་དེ་མིན་པ་དང༌། རྐང་པ་ཐ་མས་དེ་དག་ལས་
གཞན་ནའང་སྐྱེས་བུ་མི་རྙེད་པར་གསུངས་སོ། །དབུ་མས་བདག་མེད་དོ་ཞེས་སྨྲས་པ་དེ་ལ་དྲང་སྲོང་
སེར་སྐྱའི་རྗེས་སུ་འབྲང་བའི་མུ་སྟེགས་གྲངས་ཅན་པ་གྲངས་ཅན་པ་འདི་མུ་སྟེགས་ཐམས་ཅད་ཀྱི་
ཐོག་མར་བྱུང་སྟེ། ཚེ་ལོ་དཔག་མེད་ཐུབ་པའི་དུས་སུ་དྲང་སྲོང་སེར་སྐྱ་ཞེས་རལ་པ་སེར་སྐྱ་ཡོད་པ་མངོན་
ཤེས་ལྔ་ལྡན། སྐྱེས་ཐོབ་ཀྱི་ཤེས་རབ་ཆེ་བས་གྲངས་ཅན་གྱི་གཞུང་མང་དུ་བརྩམས་པ་ཞིག་བྱུང་ངོ་། །
དེའི་རྗེས་འབྲང་ལ་སེར་སྐྱ་པ་དང་གྲངས་ཅན་པ་ཞེས་བྱ། འདི་ལ་རྒྱུ་དུས་ན་ཡོད་པའི་འབྲས་བུ་རྐྱེན་
- 316 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
གྱིས་གསལ་བར་སྨྲ་ཞིང་། དེའང་གཙོ་བོ་ཙམ་ལས་འབྱུང་བར་འདོད་པ་གྲངས་ཅན་ལྷ་མེད་པ་དང་། རྒྱུ་
འབྲས་རང་བཞིན་གཅིག་ཀྱང་དབང་ཕྱུག་གི་བྱིན་རླབས་ལས་རྣམ་འགྱུར་ཐ་དད་དུ་གྱུར་པར་འདོད་པ་
གྲངས་ཅན་ལྷར་བཅས་པའོ། །གཉིས་ཀའི་ལུགས་ལ་འབྲས་བུ་རྣམས་རྒྱུ་དང་ངོ་བོ་གཅིག་པ་མི་གསལ་
བའི་ཚུལ་གྱིས་ཡོད་པ་རྐྱེན་གྱིས་གསལ་པར་གྱུར་པ་ལ་སྐྱེས་པའི་ཐ་སྙད་འདོག་པ་གཅིག་དང་། ཞོའི་
རང་བཞིན་གྱི་འོ་མའི་ངོ་བོ་རྐྱེན་གྱིས་ཞོར་གྱུར་པ་ལྟ་བུ་རྣམ་པར་འགྱུར་བར་སྨྲ་བའི་ལུགས་ཤིག་སྟེ་
གཉིས་རེ་ཡོད་པར་བཤད། འདི་པས་ཤེས་བྱ་ཐམས་ཅད་རྣམ་གྲངས་ཉེར་ལྔར་གྲངས་ངེས་པར་འདོད་
དོ། །རྣམས་ཀྱིས་བདག་ནི་ཆོས་ཅན་ཡུལ་ཤེས་པ་པོ་རྟག་པ་ཞིག་ཡོད་དེ་རིག་པའི་རང་
བཞིན་ཡིན་པའི་ཕྱིར་སྒྲ་དང་རེག་བྱ་ལ་སོགས་པའི་ཡུལ་རྣམས་ཤེས་པའི་རང་བཞིན་
གྱི་བདག་སྐད་ཅིག་གིས་མི་འགྱུར་བའི་རྟག་པར་ཞིག་འདོད་པ་མ་ཡིན་ནམ། དབུ་མ་པ་
ཁྱོ ད་ཀྱི ས་ཇི་ལྟར་ན་བདག་མེ ད་དོ་ཞེས་བདག་དགག་པར་བྱེ ད་སྙམ་པ་ལ་
བཤད་པ། འདིར་སྒྲ་སོགས་དེ་ཙམ་ལྔ་ལ་ལོངས་སྤྱོད་པའི་བདག་ཤེས་རིག་གི་སྐྱེས་བུ་རྟག་པ་ཡིན་
ན༑ ཡུལ་སྒྲ་མེད་པའི་དུས་སུའང་སྒྲ་འཛིན་དགོས་པར་ཐལ་པ་སོགས་ཀྱི་རིགས་པས་སྐྱེས་བུ་རྟག་པ་
འགོག་ཚུལ་བསྟན་པ་ནི། །གལ་ཏེ་སྒྲ་ཡི་ཤེས་པ་རྟག་ན། སྒྲ་ཡོད་པ་དང་མེད་པའི་
དུས་ཐམས་ཅད་ཀྱི་ཚེ་ན་སྒྲ་འཛིན་པར་འགྱུར་རོ། །གལ་ཏེ་ཡུལ་སྒྲ་ནི་སྐད་ཅིག་
གིས་འགྱུར་བས་རྟག་ཏུ་ཡོད་པ་མ་ཡིན་གྱི། སྐད་ཅིག་གིས་མི་འགྱུར་བ་དུས་རྟག་ཏུ་ཡོད་པ་
པོ་ནི་རྣམ་པར་ཤེས་པའི་རང་བཞིན་བདག་འབའ་ཞིག་ཡིན་པས་ན་ཤེས་པ་པོ་ཡོད་ཀྱང་
སྒྲ་མེད་པ་དེའི་ཕྱིར་དུས་རྟག་ཏུ་སྒྲ་མི་འཛིན་ནོ་སྙམ་པ་ལ་བཤད་པ། ཤེས་བྱ་ཡུལ་
མེད་པ་ན་ཤེས་པ་དེས་ཅི་ཞིག་རིག་ནས། རྒྱུ་གང་གིས་ཤེས་པ་ཞེས་རྗོད་པར་
བྱེད། གལ་ཏེ་ཡུལ་ཤེས་པའི་བྱ་བ་མེད་བཞིན་དུ་ཤེས་པ་ཡིན་ན། ཤེས་པ་
མེད་ པའི་ རང་བཞིན་གྱི་ཤིང་ཡང་ཤེས་པར་ཐལ་བར་འགྱུར་ལ། ཡུལ་མེད་
-317-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་ཤེས་པར་མི་འགྱུར་བའི་རྒྱུ་མཚན་དེས་ན་ཤེས་བྱ་ཉེ་བར་གནས་པ། །
མེད་པར་དེར་འཛིན་པའི་ཤེས་པ་ཡང་མེད་ཅེས་ངེས་པར་བྱའོ། །སྒྲ་ཤེས་དེ་
ཉིད་ཀྱིས་ནི་གཟུགས་ཀྱང་ཤེས་པ་ཡིན་ནོ་ཞེ་ན། གཟུགས་འཛིན་པ་དེ་ཚེ་སྒྲ་
ཐོས་པའང་ཅི་སྟེ་མིན་ཏེ་སྒྲའི་ཤེས་པ་ཡིན་པའི་ཕྱིར་རོ། །གལ་ཏེ་སྒྲ་དྲུང་ན་
མེད་པས་མི་ཉེ་བའི་ཕྱིར་མི་འཛིན་པ་ཡིན་ནོ་ཞེ་ན། དེས་ན་སྒྲ་དེ་མི་ཤེས་
པའང་མེད་པ་ཉིད་དོ། །རིགས་པ་གཞན་ཡང་གལ་ཏེ་གཟུགས་ཤེས་དེ་ཡུལ་སྒྲ་འཛིན་
པའི་ཤེས་པ་ཡིན་ན་སྒྲ་ ཤེས་ ཡིན་ པའི་ ཕྱིར་ དུས་ དེའི་ཚེ་ཡུལ་ གཟུགས་འཛིན་པའི་ཤེས་
པའི་བདག་ཉིད་དུ་མི་འཐད་དོ་ཞེས་བཤད་པ། སྒྲ་འཛིན་པའི་རང་གི་རང་བཞིན་
གང་ཡིན་པ། དེ་ཡིས་གཟུགས་འཛིན་པར་ཇི་ལྟར་འགྱུར་ཏེ་གཟུགས་དང་སྒྲའི་ཆ་
ཤས་གཉིས་མེད་པ་སྒྲ་ལྟ་བུ་གཅིག་ལ་བསྟན་མེད་ཐོགས་ བཅས་ ཀྱི་ གཟུགས་སྒྲ་དང་། བསྟན་
ཡོད་ཐོགས་བཅས་གཉིས་ཀ་ཡིན་པའི་གཟུགས་མིག་གི་ཡུལ་ཏེ་གཟུགས་གཉིས་ཡོད་ན་གཉིས་ཀ་
འཛིན་པ་འཐད་ཀྱང་གཉིས་ཡོད་མི་རིགས་པའི་ཕྱིར་རོ། །ཅི་སྟེ་དཔེར་ན་སྐྱེས་བུ་གཅིག་
རང་གི་བུ་ལྟ་བུ་འགའ་ཞིག་ལ་ལྟོས་ནས་སྐྱེས་བུ་དེ་ ཕ་ཡིན་ལ། རང་གི་ཕ་ལྟ་བུ་འགའ་
ཞིག་ལ་ལྟོས་ཏེ་སྐྱེས་བུ་དེ་ཉིད་བུ་ཡིན་པར་འགྱུར་བ་དཔེ་དེ་བཞིན་དུ་སྐབས་སུ་
བབ་པའི་དོན་ལ་ཡང་རྣམ་འགྱུར་ལྟོས་ནས་གཟུགས་ཡིན་པ་དེ་ཉིད་རང་བཞིན་ལ་ལྟོས་ནས་སྒྲ་ཡིན་
པས་རྣམ་འགྱུར་དང་རང་བཞིན་གྱི་གཟུགས་གཉིས་པོ་དག་ ངོ་བོ་གཅིག་ཏུ་འགྱུར་རོ་ཞེ་
ན༑ གང་ཟག་གཅིག་ལ་ནི་སྐྱེད་པ་པོ་ཕ་དང་བསྐྱེད་བྱ་བུ་ཉིད་དུ། བརྟགས་པ་
ཙམ་ཡིན་གྱི་ཡང་དག་པ་དོན་དམ་པ་ཉིད་མིན་ཏེ། འདི་ལྟར་སྙིང་སྟོབས་ཏེ་བདེ་
བ་དང་རྡུལ་ཏེ་སྡུག་བསྔལ་དང་ནི། མུན་པ་སྟེ་མ་རིག་པ་རྣམས་ལ་ལ་ལྟོས་ནས་བུ་
གྱུར་པ་དང་བུ་ལ་ལྟོས་ནས་ཕ་གྱུར་པའི་གནས་སྐབས་དག་ཏུ་བུ་ཡང་མིན་ལ་ཕ་ཡང་
-318 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
མིན་ཏེ་ མི་ལྟ་བུ་ཡིན་ན་ཕ་བུའི་གནས་སྐབས་ཐམས་ཅད་དུ་ གཙོ་བོའི་ཡོན་ཏན་གཅིག་ སྙིང་
སྟོབས་བདེ་བ། རྡུལ་ཤས་ཆེ་ན་ངན་སོང་དང་། མུན་པ་ཤས་ཆེ་ན་དུད་འགྲོ་ཡིན་པར་བཤད་པའི་ཕྱིར་
ཁོ་ནར་ཡོད་པ་ཡིན་ནོ། །དེ་བས་ན་གཟུགས་འཛིན་པ་པོ་དེ་ནི་སྒྲ་འཛིན་པ་
དང་ལྡན་པའི། རང་བཞིན་དུ་ནི་མཐོང་བ་མ་ཡིན་ནོ། །དབུ་མས་གཟུགས་འཛིན་ནི་
སྒྲ་འཛིན་གྱི་རང་བཞིན་མིན་ཞེས་སྨྲས་པ་དེ་ལ་གྲངས་ཅན་པས་དཔེ་ཇི་ལྟར་གར་མཁན་གཅིག་
པུ་ཉིད་སྔ་དྲོ་ལྷའི་ཆ་བྱེད་བྱས་པ་དང་། ཕྱི་དྲོ་གནོད་སྦྱིན་གྱི་ཆ་བྱེད་བྱས་ཏེ་སྣ་ཚོགས་པའི་
གཟུགས་ཀྱིས་འཇུག་པ་དེ་བཞིན་དུ་སྐབས་སུ་བབ་པའི་དོན་ལ་ཡང་ཤེས་པ་གཅིག་
ཉིད་གཟུགས་སྒྲ་གཉིས་ཀ་ལ་འཇུག་པས་ཉེས་པ་མེད་དོ་ཞེ་ན། གར་མཁན་ལྟ་བུར་སྔ་
མའི་རང་བཞིན་ཡོངས་སུ་དོར་ནས་ཚུལ་གཞན་གྱིས། དེ་ཉིད་མཐོང་ན་དེ་རྟག་
པ་མིན་པས་གར་མཁན་གྱི་དཔེ་དེ་ནི་བསྒྲུབ་བྱ་ གཟུགས་སྒྲའི་ཤེས་པ་གཉིས་གཅིག་ཡིན་པ་
ཞིག་གྲུབ་པ་མེད་པའི་དཔེ་ལྟར་སྣང་བ་ཡིན་ནོ། །འོན་ཏེ་སྔར་གྱི་ཚུལ་དེ་བཏང་ནས་གནས་
སྐབས་གཞན་ཐོབ་པ་དེ་ལྟ་ན་ཡང་གཟུགས་འཛིན་གྱི་ཤེས་པའི་དངོས་པོ་དེ་གཟུགས་འཛིན་དེ་
ཉིད་ཀྱི་རང་བཞིན་སླར་ཡང་སྒྲ་འཛིན་དང་དྲི་འཛིན་སོགས་གཞན་དང་གཞན་དུ་སྐྱེ་
ཞིང་འགག་པ་དེས་ན་ རང་བཞིན་ཡིན་པས་མི་རྟག་པའི་ཉེས་པ་འདི་མེད་དོ་ཞེ་ན། གལ་
ཏེ་ཚུལ་གཞན་དང་གཞན་དུ་གྱུར་ཀྱང་དེ་ཉིད་དེ་གཅིག་ཏུ་བརྗོད་ན། གཅིག་
ཉིད་དེ་ནི་སྔོན་འཇིག་རྟེན་ན་མེད་པའི་གཅིག་ཉིད་ཡིན་ནོ། །
གསལ་ཞིང་རིག་པའི་རང་བཞིན་གྱི་བདག་གཅིག་ཡིན་པ་ལས་གཟུགས་འཛིན་དང་
སྒྲ་འཛིན་ཐ་དད་པ་གཞན་གཟུགས་སྒྲ་སོགས་ཡུལ་གྱི་ཁྱད་པར་དུ་བྱས་པ་ནི་ དཔེར་ན་ཤེལ་
གྱི་ རང་བཞིན་དཀར་པོ་གཅིག་ཉིད་འོག་གཞི་རས་སྔོན་པོ་དང༌། སེར་པོ་སོགས་སུ་བཞག་པ་ན་སྔོན་
པོ་ དང་སེར་པོ་སོགས་སུ་འགྱུར་བ་བཞིན་གནས་སྐབས་བདེན་པ་མ་ཡིན་ ཡང་ རང་བཞིན་
-319-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅིག་ཡིན་ནོ་སྙམ་པ་ལ་བཤད་པ། གལ་ཏེ་ཚུལ་གཞན་བདེན་པ་མིན་ན། གཞུག་
མ་དེ་ཡི་རང་གི་རང་བཞིན་དེ་ཅི་འདྲ་ཡིན་པར་སྨྲོས་ཤིག །དུས་སྔ་མ་སྒྲ་ལྟ་བུ་
དང་དུས་ཕྱི་མ་གཟུགས་ལྟ་བུ་ཐམས་ཅད་ལ་རྗེས་སུ་ཞུགས་པའི་ཤེས་པ་ཉིད་ཅེ་ན་
དེ་ལྟར་ན། སྐྱེས་བུ་ཀུན་གཅིག་ཏུ་ཐལ་བར་འགྱུར་ཏེ་ཤེས་པ་ཉིད་ཐུན་མོང་
བའི་ཆོས་ཡིན་པས་སོ། །
གཞན་ཡང་ཡུལ་གཟུགས་སྒྲ་ཐ་དད་པའི་རྒྱུ་མཚན་གྱིས་ཡུལ་ཅན་ཤེས་པ་ཐ་དད་གཞན་
ཡིན་པའི་ཁྱད་པར་སྤངས་ཏེ་གཟུགས་འཛིན་དང་སྒྲ་འཛིན་དག་ཡོད་པ་ཙམ་མཚུངས་པའི་རྒྱུ་མཚན་
གྱི་རྣམ་པ་ཅུང་ཟད་ལ་བརྟེན་ནས་དེ་གཉིས་གཅིག་ཏུ་བརྗོད་ན་སེམས་དང་ལྡན་
པ་དང་སེམས་མེད་པ་དེ་དག་ཀྱང་། གཅིག་ཏུ་འགྱུར་ཏེ་གང་གི་ཕྱིར་ཡོད་པ་
ཉིད་དུ་མཚུངས་པའི་ཕྱིར་རོ། །ཅི་སྟེ་སྐབས་འདི་ལ་ཡང་གཟུགས་ཤེས་དང་སྒྲ་ཤེས་
དངོས་པོ་ཐ་དད་ཀྱང་སྔ་མ་སྒྲ་འཛིན་དང་ཕྱི་མ་གཟུགས་འཛིན་གཉིས་ཤེས་པ་ཡིན་པ་ཙམ་
འདྲ་བའི་རྒྱུ་མཚན་གྱིས་གཅིག་པ་ཉིད་དེ། འདྲ་བའི་སྤྱི་གཅིག་ཡིན་པ་དེ་ལྟ་བས་ན་
གང་འདོད་པའི་དངོས་པོ་ཏེ་སྔ་ཕྱི་ཐམས་ཅད་གཅིག་ཡིན་པ་བསྒྲུབས་པས་ཉེས་པ་མེད་
དོ་ཞེ་ན། གང་གི་ཚེ་བྱེ་བྲག་ཐམས་ཅད་ཕྱིན་ཅི་ལོག་ཡིན་ལ། དེའི་ཚེ་འདྲ་བ་ཙམ་
གྱི་རྒྱུ་མཚན་གང་ལ་བརྟེན་ནས་སྔ་ཕྱི་ཐམས་ཅད་འདྲ་བ་རྣམ་པར་བཞག་པར་བྱེད་
པའི་འདྲ་བའི་རྟེན་གང་ཞིག་ཡིན། དེ་ལྟར་ གྲངས་ཅན་ པའི་བདག་བཀག་ཟིན་ནས་ད་ནི་
ཁྱབ་འཇུག་གི་རྗེས་སུ་འབྲང་བ་མུ་སྟེགས་རིག་པ་ཅན་ལ་ བྱེ་བྲག་པ་སོགས་པས་ཀུན་ཏུ་སྒོ་
བརྟགས་པའི་སེམས་མེད་པའི་ རང་བཞིན་ གྱི་བདག་བེམ་པོ་འདོད་པ་དགག་པའི་
ཕྱིར་བཤད་པ། འདིར་མུ་སྟེགས་བྱེད་རིག་པ་དག་གི་འདོད་ཚུལ་འགོག་པ་ལ་གཉིས། འདོད་པ་
བརྗོད་པ། དེ་འགོག་པའོ། །དང་པོ་བྱེ་བྲག་པའི་སྟོན་པ་ནི། འུག་པ་ལ་ལྟར་འཁྲུལ་ནས་ཚིག་དོན་དྲུག་
- 320 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
《རྫས་དང་ ཡོན་ཏན་ལས་དང་སྤྱི། །བྱེ་བྲག་འདུ་བ་རྣམ་པ་དྲུག །ཅེས་པ་ལྟར་རོ། །>རྙེད་པར་རློམ་
པའི་དྲང་སྲོང་འུག་པ་དང་། གཞན་གྱིས་བོར་པའི་གཟེགས་མ་ཟ་བའི་དྲང་སྲོང་གཟེགས་གཟན་པ་གཉིས་
ཡིན་ལ། དེ་དག་གི་ རྗེས་འབྲང་བྱེ་བྲག་པ་ལའང་འུག་པ་དང་། གཟེགས་གཟན་པ་ཞེས་ཀྱང་གྲགས།
རིག་པ་ཅན་པའི་སྟོན་པ་ནི། དབང་ཕྱུག་གིས་ལྷ་མོ་དབུ་མ་བསྲུང་པ་ལ་དྲང་སྲོང་མཛེས་པ་བཞག་པའི་
ཚེ། ཨུ་མ་དྲང་སྲོང་དེ་ལ་ཆགས་ནས་རྣམ་འགྱུར་དུ་མ་བསྟན་ཀྱང་དྲང་སྲོང་དེའི་མིག་རྐང་པར་ཕབ་ནས་
བརྟུལ་ཞུགས་བསྲུངས་པས་དབང་ཕྱུག་མཉེས་ནས་གཞུང་རྩོམ་པར་དབང་བསྐུར་བས་དྲང་སྲོར་རྐང་
མིག་ཅེས་གྲགས་པ་དེ་ཡིན་ལ། དེའི་རྗེས་འབྲང་རིག་པ་ཅན་པ་ལ་རྐང་མིག་པ་ཞེས་བཤད་པའང་ཡོད།
བྱེ་རིག་གཉིས་ལ་དབང་ཕྱུག་སྟོན་པར་འཛིན་པ་དང་། སྣོད་བཅུད་ཐམས་ཅད་དབང་ཕྱུག་གིས་བྱས་པར་
འདོད་པ་ཡོད་ལ། ཚངས་པ་དང་ཁྱབ་འཇུག་སྟོན་པར་འཛིན་པའང་ཡོད། གཟེགས་གཟན་གྱིས་བྱས་
པའི་བྱེ་བྲག་གསལ་བའི་ རྗེས་སུ་འབྲང་བས་ན་བྱེ་བྲག་པ་ཞེས་གྲགས་ལ། དེའི་སྒྲ་བཤད་ཚུལ་གཞན་
ཡང་ཡོད། རྐང་མིག་གིས་བྱས་པའི་རིག་པའི་ལྟ་བའི་ རྗེས་སུ་འབྲང་བས་ན་ རིག་པ་ཅན་པ་ཞེས་བྱ།
སེམས་མེད་པ་མང་བདག་མིན་ཏེ། སེམས་མེད་པ་ཉིད་ཀྱི་ཕྱིར་དཔེར་ན་བུམ་
པ་དང་ཤིང་ལ་ སོགས་པ་བཞིན་ ཏེ་ཁྱད་པར་འཕགས་བསྟོད་ལས། གཟེགས་གཟན་གྱིས་ནི་ཤེས་
ལས་བདག །གཞན་དང་ཁྱད་པར་ཡོངས་སུ་བརྗོད། ཁྱོད་ཀྱིས་དེ་ནི་ཤེས་མེད་ན། །ཤིང་དང་འདྲ་བར་
ཐལ་འགྱུར་གསུངས། །ཞེས་པ་བཞིན་ནོ། །འོན་ཏེ་ བདག་བེམ་པོ་འདི་ལ་ ཡུལ་ཤེས་པའི་རྐྱེན་
བློའི་སེམས་ཀྱི་སེམས་དང་ལྡན་པའི་ཕྱིར། ཤེས་པར་འགྱུར་ན་བརྒྱལ་བ་ལ་
སོགས་པས་མི་ཤེས་པའི་ཚེ་ན་བློ་དང་འབྲེལ་བ་དེ་འཇིག་པར་ཐལ་བར་
འགྱུར་རོ། །བདག་འདི་ལ་སེམས་དང་འབྲེལ་བ་སྔོན་པོ་ལྟ་བུ་འཛིན་བཞིན་པའི་གནས་
སྐབས་དང་སེམས་དང་མ་འབྲེལ་བ་ བརྒྱལ་བ་ལྟ་བུའི་གནས་སྐབས་གཉི་གའི་དུས་སུ་བདག་གི་
རང་བཞིན་འགྱུར་བ་མེད་པ་གཅིག་ཉིད་ཡིན་པས་ བརྒྱལ་བའི་དུས་སུ་བློ་དང་འབྲེལ་བའི་
-321-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདག་མི་རྟག་པ་ཐལ་ཞེས་པའི་ཉེས་པ་ ཡུལ་ཤེས་པའི་རྐྱེན་མེད་དོ་ཞེ་ན། ཅི་སྟེ་བདག་ལ་
སེམས་དང་ལྡན་པས་རྣམ་པ་ཐམས་ཅད་དུ་ཤེས་རིག་གི་ངོ་བོར་འགྱུར་བ་མེད་ པ་ཉིད་དུ་ཁས་
བླངས་ན། རྐྱེན་སེམས་པས་བདག་བེམ་པོ་དེ་ལ་ཡུལ་རིག་པར་འགྱུར་བའི་ཁྱད་པར་
གསར་བ་ཅི་ཞིག་བསྒྲུབས་པར་བྱས་ ཏེ་ཅི་ཡང་བྱས་པ་མེད་པས་ཡུལ་ལ་ལོངས་སྤྱོད་པ་པོར་
འགལ་ཞིང་འགྱུར་བ་མེད་པའི་རྟག་པ་ལ་རྐྱེན་གང་གིས་ཀྱང་བྱ་བ་མི་འཇུག་པའི་ཕྱིར་རོ། །དེ་ལྟར་
བེམ་ པོ་ ཡིན་པས་ཡུལ་ཤེས་པ་མེད་པ་དང་ རྟག་པ་ཡིན་ པས་བྱ་བ་བྱེད་ པ་དང་བྲལ་ཞིང་
ཐམས་ཅད་ལ་ཁྱབ་པར་སོང་བ་ཞིག་བདག་ཡིན་པར་འདོད་པ་བ་ཉིད་ཀྱི་ཕྱིར། འདུས་མ་བྱས་
ནམ་མཁའ་བདག་ཏུ་བྱས་པར་འགྱུར་རོ། །བདག་ཡོད་ པར་ འདོད་ པ་རྣམས་ ཀྱིས་ གྲངས་
ཅན་པ་སོགས་ཡང་བདག་མེད་ན་ལས་འབྲས་མི་འཐད་པ་ཐལ་བ་སོགས་རིགས་པའི་རྣམ་པ་
གཞན་གྱིས་བདག་ ཡོད་པ་སྒྲུབ་པར་འདོད་ནས་ གལ་ཏེ་ འཆིང་གྲོལ་གྱི་གཞིར་གྱུར་པའི་
བདག་རྟག་པ་འཇིན་རྟེན་ཕ་རོལ་ཏུ་འགྲོ་བ་དེ་ནི་ཡོད་པ་མིན་ན། བདག་གམ་གང་
ཟག་སྐད་ཅིག་གིས་སྐྱེ་འགགས་བྱེད་པ་ཉིད་དུ་འགྱུར་ལ། དེ་ལྟ་ན་རྒྱུ་དགེ་མི་དགེའི་ལས་བྱས་པ་
ལས་འབྲས་བུ་བདེ་སྡུག་འབྱུང་བའི་ རྒྱུ་དང་འབྲས་བུ་འབྲེལ་བ་རིགས་པ་མིན་ཏེ། དགེ་
བ་དང་མི་དགེ་བའི་མཚན་ཉིད་ཀྱི་ ལས་བྱས་ནས་ནི་ སྐད་ ཅིག་ གཉིས་ པར་ བྱེད་པ་
པོའི་བདག་དེ་ཉིད་མི་རྟག་ཅིང་། ཞིག་སྟེ་འགགས་པར་གྱུར་པས་ན་འབྲས་བུ་མྱོང་དུས་ན་
མེད་པའི་ཕྱིར་རོ། །དེ་བས་ན་བྱེད་པ་པོ་སུ་ཡིས་མྱོང་ཞིང་བསགས་པའི་ལས་སུ་འགྱུར་བ་ཡིན་
ངེད་ལྟར་ན་བདག་རྟག་པར་འདོད་པས་ལས་འབྲས་ཀྱི་འགྲེལ་བ་ཆོས་ལ་འཐའ་དད་དོ་ཞེ་ན་གྲངས་
ཅན་པ་སོགས་ན་རེ་ཁོ་བོ་ཅག་གིས་ལས་འབྲས་ཀྱི་རྟེན་གྱི་བདག་ནི་རྟག་ཅིག་རང་དབང་ཅན་དུ་འདོད་
པས་དེ་ཉིད་སྐྱེ་བ་སྔ་མ་ནས་འདིར་འོངས་འདི་ནས་ཕྱི་མར་འགྲོ་བས་ལས་འབྲས་ཀྱི་འབྲེལ་བ་འཐད་ལ།
ཁྱེད་ཅག་ལྟར་ན་མི་འཐད་དེ་ལས་བྱེད་པ་པོས་གང་ཟག་མི་རྟག་པ་ཡིན་ན་འབྲས་བུ་མྱོང་དུས་ན་མེད་
- 322 -



-
གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
པས་བདག་ཆད་པར་ཐལ་བ་དང་། ལས་བྱས་པ་ཆུད་ཟ་བའམ་མ་བྱས་པ་དང་ཕྲད་པར་ཐལ་བའི་སྐྱོན་
འབྱུང་དང་། དགེ་སྡིག་གི་ལས་ཀྱང་ རང་འབྲས་རྣམ་སྨིན་འབྱིན་པའི་བར་དུ་གནས་ན་རྟག་པར་འགྱུར་
ལ་ལས་དེ་གྲུབ་ནས་སྐད་ཅིག་གཉིས་པར་ཞིག་ན། ལས་དེ་འགགས་ནས་རིང་དུ་ལོན་པ་ན་འབྲས་བུ་
འབྱུང་བའང་ཇི་ལྟར་འཐད་དེ་མི་འཐད་པའི་ཕྱིར་རོ་ཞེས་རྩོད་དོ། །དེ་ལ་བཤད་པར་བྱ་སྟེ་ སྔར་རྒྱུ་
ལས་ཀྱི་བྱ་བ་བསྒྲུབ་པའི་གཞི་ཚེ་ འདིའི་ ཕུང་ པོ་ ལ་ བཏགས་ པའི་ གང༌ ཟག་ དང་ཕྱིས་ སུ་
འབྲས་བུ་ལ་ ལོངས་སྤྱོད་པའི་གཞི་ ཕྱི་མའི་ཕུང་པོ་ལ་བཏགས་པའི་གང་ཟག་གཉིས་སྔ་ཕྱི་ཐ་
དད་པ་དང་། ལས་བྱེད་པ་དང་འབྲས་བུ་མྱོང་བའི་དུས་དེར་ཁྱེད་ཀྱི་བདག་ལ་
སེམས་མེད་པའི་ཕྱིར་དང་རྟག་པའི་ཕྱིར་བདག་དེ་ལ་རྟག་པས་ལས་བྱེད་པ་མེད་པ་
དང་བེམ་པོས་རྣམ་སྨིན་མྱང་བ་མེད་པ་ཡང་། བདག་ཏུ་སྨྲ་བ་དང་བདག་མེད་པར་སྨྲ་བ་མུ་
བུ་གཉི་ཀ་ལ་གྲུབ་པས། སྐབས་འདིར་ ཁྱོད་ཀྱིས་བདག་རྟག་པ་མེད་ན་ལས་འབྲས་ཀྱི་འབྲེལ
བ་མི་འཐད་ཅེས་ངེད་ཁོ་ན་ལ་བརྩད་པ་ལ་དོན་མེད་པ་མ་ཡིན་ནམ་ཏེ་ཡིན་ནོ། །ཅིའི་ཕྱིར་ཞེ་
ན༑ ལས་གསོག་དུས་ན་འབྲས་བུ་མྱོང་བ་པོ་མེད། འབྲས་བུ་མྱོང་དུས་ན་ལས་གསོག་པ་པོ་མེད་པར་
ཁྱེད་ཀྱང་འདོད་དགོས་པས་སྐྱོན་དེ་ཁྱོད་རང་ལའང་མཚུངས་པའི་ཕྱིར། ཁོ་ན་རེ་བརྩད་པ་དོན་མེད་པ་མ་
ཡིན་ཏེ། བདག་མེད་ན་ནི་ལས་བྱས་པ་ཆུད་ཟ་བ་ལ་སོགས་པའི་ཉེས་པ་འབྱུང་ཞིང་བདག་ཡོད་ན་དེ་ཉིད་
ཀྱིས་རྣམ་སྨིན་མྱོང་བའི་ཕྱིར་ཞེ་ན། རྒྱུ་དགེ་སྡིག་གི་ལས་བྱེད་པ་དང་ལྡན་པའི་དུས་ན་འབྲས་
བུ་ བདེ་སྡུག་གི་རྣམ་སྨིན་མྱོང་བ་དང་བཅས་ པ་ཡིན་ པས་རྒྱུ་འབྲས་དུས་གཅིག་པ་ཡིན་ཞེས།
བྱ་བ་ དེ་འདྲ་མཐོང་བ་འདི་ནི་ ཚེ་འདིར་མཐོང་བའི་ཆོས་ལ་མྱོང་འགྱུར་གྱི་ལས་ལྟ་བུ་ལའང་འབྱུང་
སྲིད་པ་མ་ ཡིན་ ན་གཞན་ལྟ་ཅི་སྨོས་ལ་ དེ་ནི་བསྐྱེད་བྱ་སྐྱེད་བྱེད་དུས་མཉམ་དུ་གྲུབ་པར་ཤིན་ཏུ་
འགལ་བའི་ཕྱིར་རོ། ཁོ་ན་རེ། འོ་ན་ཁྱེད་རང་གི་ལུགས་ལས་ཀྱང་རང་གིས་བྱས་པའི་ལས་ཀྱི་རྣམ་སྨིན་
ནི་རང་གིས་མྱོང་བར་བཤད་ པ་ དང་ འགལ་ ལོ་ཞེ་ན། དེ་ནི་སྐད་ཅིག་མ་དུ་མར་འདུས་པའི་
-323-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུད་གཅིག་ལ་ནི་བརྟེན་ནས་སུ། དང་པོ་ལས་བྱེད་པ་པོ་དང་ཕྱིས་སུ་འབྲས་བུ་ལ་
སྤྱོད་པ་པོ་ཞེས་བྱ་བར་ཡོད་པ་འཛིན་པའི་གདུལ་བྱའི་བསམ་པའི་དབང་གིས་དབུ་
མས། ཕུང་པོ་གཏགས་ཡོད་མ་གཏོགས་རྫས་གྲུབ་མི་བཞེད། དོན་དམ་པ་མེད་ཀྱང་། བདག་མེད་ཕུང་
པོ་ཙམ་ཉིད་དོ་ཞེས་གསུངས་པ་ལྟར་ཕུང་པོའི་རྒྱུན་ཙམ་ལས་བྱེད་པོ་དང་འབྲས་བུ་མྱོང་བ་པོ་ཞེས་
བཅོམ་ལྡན་འདས་ཀྱིས་བསྟན་ཏོ། །གལ་ ཏེ་ བདག་ནི་ཡོད་མིན་ན། །ལས་འབྲས་འབྲེལ་
བར་ རིགས་མིན་ཏེ། །ཞེས་པ་ནས། བྱེད་པོ་སྤྱོད་པོ་ཞེས་བྱ་བསྟན་ཞེས་པའི་བར་འདིས་དོན་བསྡུ་ན།
འདིར་བདག་རྟག་པ་མེད་ན་ལས་འབྲས་ཀྱི་འགྲེལ་པ་མི་འཐད་པའི་རྩོད་སྤང་ནི། རང་སྡེ་སངས་རྒྱས་པ་
རྣམས་ཀྱིས་བདག་རྟག་པ་མི་འདོད་ཅིང་འདུས་བྱས་ཐམས་ཅད་མི་རྟག་པར་གསུངས་པ་ལྟར་ཁས་ལེན་
ཞིང་། མདོ་ལས། ལུས་ཅན་རྣམས་ཀྱི་ལས་རྣམས་ནི། །བསྐལ་པ་བརྒྱར་ཡང་ཆུད་མི་ཟ། །ཞེས་བཀའ་
སྩལ་པ་ལྟར་ལས་དང་འབྲས་བུའི་བར་དུ་ཚེ་རབས་དང་བསྐལ་པ་དུ་མས་ཆོད་པའི་ལས་ཀྱང་འབྲས་བུ་
སོ་སོར་ངེས་པ་ཆུད་མི་ཟ་བར་འབྱུང་བར་ཡང་ཁས་བླངས་པ་ལ། གྲངས་ཅན་པ་སོགས་ན་རེ། ཁོ་བོ་
ཅག་གིས་ལས་འབྲས་ཀྱི་རྟེན་གྱི་གང་ཟག་ནི་རྟག་གཅིག་རང་དབང་ཅན་གྱི་བདག་འདོད་པས་དེ་ཉིད་སྐྱེ་
བ་སྔ་མ་ནས་འདིར་འོངས་འདི་ནས་ཕྱི་མར་འཕོ་བས་ལས་འབྲས་ཀྱི་འབྲེལ་བ་འཐད་ལ། ཁྱེད་ཅག་ལྟར་
ན་མི་འཐད་དོ། །ལས་བྱེད་པ་པོའི་གང་ཟག་མི་རྟག་པ་ཡིན་ན་འབྲས་བུ་མྱོང་དུས་ན་མེད་པས་བདག་
ཆད་པར་ཐལ་བ་དང༌། ལས་བྱས་པ་ཆུད་ཟ་བའམ་མ་བྱས་པ་དང་འཕྲད་པར་ཐལ་བའི་སྐྱོན་སོགས་
འབྱུང་བ་དང་། དེ་བཞིན་དུ། གལ་ཏེ་སྨིན་པའི་བར་དག་ཏུ། །གནས་ན་ལས་དེ་རྟག་པར་འགྱུར། །གལ་
ཏེ་འགགས་ན་འགགས་གྱུར་པས། །ཇི་ལྟར་འབྲས་བུས་སྐྱེད་པར་འགྱུར། །ཞེས་རྩ་ཤེས་ལས་ཕྱོགས་
སྔའི་འདོད་པ་བཀོད་པ་ལྟར་དགེ་སྡིག་གི་ལས་ཀྱང་རང་འབྲས་རྣམ་སྨིན་འབྱིན་པའི་བར་དུ་གནས་ན་ནི་
རྟག་པར་འགྱུར་ལ། ལས་དེ་རང་གྲུབ་ནས་སྐད་ཅིག་གཉིས་པར་ཞིག་ན། ལས་འགགས་ནས་རིང་དུ་
ལོན་པ་ན་འབྲས་བུ་འབྱུང་བའང་ཇི་ལྟར་འཐད་དོ་མི་འཐད་པའི་ཕྱིར་ཞེས་ཟེར་རོ། །དེའི་ལན་ནི། ཁོ་བོ་
- 324 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ཅག་གིས་བདག་རྟག་པར་མི་འདོད་པ་ལ་ལས་འབྲས་ཀྱི་འབྲེལ་བ་མི་འཐད་པའི་སྐྱོན་འབྱུང་ན། ཁྱོད་
ཀྱིས་བདག་རྟག་པར་འདོད་པ་ལའང་མཚུངས་ཏེ། རྟག་པ་ཡིན་ན་ལས་བྱེད་པ་དང་། འབྲས་བུ་མྱོང་བ་
སོགས་ཀྱི་བྱ་བྱེད་དང་། སྔ་མ་ནས་འདིར་འདོངས་པ་དང་འདི་ནས་ཕྱི་མར་འགྲོ་བ་སོགས་ཀྱི་འགྲོ་འོང་
གང་ཡང་མི་རུང་བའི་ཕྱིར་ཏེ། གོང་དུ་ཁྱེད་ཅག་གིས་བཏགས་པའི་རྟག་བདག་འགོག་པའི་སྐབས་སུ་
བཤད་པ་རྣམས་དང་། རྟག་པ་ལ་བྱ་བྱེད་མི་རུང་ཚུལ་འོག་ཏུའང་འཆད་པའི་རིགས་པ་རྣམས་ཀྱིས་གནོད་
པའི་ཕྱིར། དེས་ན་ཁྱོད་ཀྱིས་བདག་པར་ཁས་བླངས་ནས། ཡང་བྱ་བྱེད་འགྲོ་འོང་སོགས་བྱེད་པར་སྨྲ་བ་
ནི་རང་ཚིག་དང་འགལ་བའོ། །དེར་མ་ཟད་བྱེད་པ་པོ་དང་། སྤྱོད་པ་པོ་ཐ་དད་ཡིན་པ་དང་། རྣམ་སྨིན་
མྱོང་དུས་སུ་བྱེད་པ་པོ་མེད་པ་དང་། ལས་བྱེད་པའི་དུས་སུ་མྱོང་བ་པོ་མེད་པ་ནི་རིགས་པས་གྲུབ་པས་འུ་
ཅག་གཉིས་ཀས་འདོད་དགོས་ཏེ། དེ་ལྟར་མི་འདོད་ན་རིགས་པ་དང་འགལ་ལ། འདོད་ན་བདག་ཆད་
པར་ཐལ་བ་སོགས་ཀྱི་སྐྱོན་བརྗོད་ནས་འདིར་རྩོད་པ་ལ་དོན་མེད་དོ། །འོ་ན་ཁྱེད་ཅག་སངས་རྒྱས་པའི་
ལུགས་ལ། ལས་གསོག་དུས་ཀྱི་གང་ཟག་དེ་རྣམ་སྨིན་མྱོང་དུས་ཀྱི་འམ་བདག་དེ་ཡིན་ནམ་མིན། ཡིན་ན་
དེ་རྟག་པར་འགྱུར་ལ། མིན་ན་ལས་གསོག་པོས་རྣམ་སྨིན་མ་མྱོང་ཞིང་། མྱོང་བ་པོས་ལས་མ་བསགས་
པའི་ཕྱིར་ལས་བྱས་པ་ཆུད་ཟོས་པ་དང་མ་བྱས་པ་དང་འཕྲད་པ་སོགས་ཀྱི་སྐྱོན་སྔར་བརྗོད་པ་ཁོ་ན་
གནས་པས་ སྤོང་མི་ནུས་སོ་ཞེ་ན། ལས་གསོག་དུས་ ཀྱི་ གང་ ཟག་ དེས་རྣམ་སྨིན་མྱོང་བ་མིན་ཀྱང་།
གསོག་དུས་དང་མྱོང་དུས་ཀྱི་གང་ཟག་གཉིས་ཀ་ཕུང་པོ་གཅིག་གི་རྒྱུན་གདགས་གཞིར་བཟུང་ནས་
བཏགས་པའི་ང་ཙམ་གྱི་ཆ་ཤས་སུ་གྱུར་པའི་ང་ཡིན་པས་ངས་ལས་བྱས་པ་དང་ངས་རྣམ་སྨིན་མྱོང་བར་
བཞག་ནུས་པའི་ཕྱིར་སྐྱོན་དེ་དག་མེད་དོ། །ཚུལ་འདི་ནི་གཞོན་ནུ་དང་རྒས་པའི་གནས་སྐབས་དང་། ཁ་
སང་དང་དེ་རིང་། སྔ་དྲོ་དང་ཕྱི་དྲོ། སྐད་ཅིག་སྔ་མ་དང་ཕྱི་མ་སོགས་ལའང་འདྲའོ། །དེས་ན་ཁོ་བོ་ཅག་
གི་ལུགས་ལ་འདི་ནས་གཞན་དུ་འཕོ་བའི་བདག་ལྟག་པ་དང་རང་བཞིན་གྱིས་གྲུབ་པ་གང་ཡང་མི་འདོད་
པར་གདགས་གཞིའི་ཕུང་པོའི་རྒྱུན་གཅིག་ལ་བརྟེན་ནས་བཏགས་པ་ལས། ལས་བྱེད་པོ་དང་སྤྱོད་པོ་སོ་
-325-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོར་འཇོག་པས་ལས་འབྲས་མི་འཐད་པའི་སྐྱོན་མེད་དོ་ཞེས་ལན་གདབ་བོ། །འདི་དག་ནི་གཞུང་འདིའི་
བསམ་གཏན་ལེའུ་ལས། བདག་གིས་དེ་ནི་མྱོང་སྙམ་པའི། །རྣམ་པར་རྟོག་དེ་ལོག་པ་སྟེ། །འདི་ལྟར་ཤི་
བའང་གཞན་ཉིད་ལ། །སྐྱོ་བ་ཡང་ནི་གཞན་ཉིད་ཡིན། །ཞེས་དང་། རྒྱུད་དང་ཚོགས་བཅས་བྱ་བ་ནི། །
ཕྲེང་བ་དམག་ལ་སོགས་བཞིན་བརྫུན། །ཞེས་པ་ལྟར་རོ། །འདི་ནི་མཛོད་ལས་ཀྱང་། བདག་མེད་ཕུང་
པོ་ཙམ་ཉིད་དོ། །ཉོན་མོངས་ལས་ཀྱིས་མངོན་འདུས་བྱས། །སྲིད་པ་བར་མའི་རྒྱུན་གྱིས་ནི། །མར་མེ་
བཞིན་དུ་མངལ་དུ་འགྲོ། །ཞེས་པ་ལྟར། ཕུང་པོའི་རྒྱུན་ཙམ་ལ་བཏགས་ནས་ཕྱི་རོལ་པས་འདོད་པ་ལྟར་
གྱི་རྟག་བདག་འདི་ནས་གཞན་དུ་འཕོ་བ་མེད་དེ། བར་སྲིད་གྱི་ཕུང་པོའི་རྒྱུན་ལས་སྐྱེ་སྲིད་ཀྱི་ཕུང་པོ་
དང༌། དེ་ལས་སྔོན་དུས་ཀྱི་སྲིད་པ་དང་། དེ་ལས་འཆི་སྲིད་དང་། དེ་ལས་སླར་བར་སྲིད་སོགས་ཀྱི་ཕུང་
པོའི་རྒྱུན་མགལ་མེ་བཞིན་དུ་འཁོར་བའི་མི་རྟག་པ་ཡིན་པའི་ཕྱིར། རྟག་བདག་མེད་ཀྱང་ཕུང་པོའི་རྒྱུན་
མངལ་སོགས་སུ་འཇུག་པ་མི་འགལ་བ་ནི་དཔེར་ན་མར་མེ་སྐད་ཅིག་མ་ཡིན་ཡང་རྒྱུན་གྱིས་ཡུལ་གཞན་
དུ་འགྲོ་བ་མི་འགལ་བ་བཞིན་ནོ། །གལ་ཏེ་ རིགས་པས་ཇི་ལྟ་སྒྲུབ་ཡང་བདག་མེད་ན་འོ་ན་
བཅོམ་ལྡན་འདས་ཀྱིས་མདོ་ལས་བདག་རང་ཉིད་ནི་ངན་སོང་གི་སྡུག་བསྔལ་ལས་སྐྱོབ་པའི་བདག་
གི་མགོན་ཡིན་གྱི། །བདག་ལས་གཞན་གང་ཟག་ནི་སུ་ཞིག་བདག་གི་མགོན་དུ་འགྱུར་
ཏེ་མི་འགྱུར་རོ་རྒྱུ་མཚན་ཅིའི་ཕྱིར་ཞེ་ན། །བདག་ཉིད་ འདོད་ཆགས་སོགས་ཉོན་མོངས་པ་སྤང་ནས་
རང་རྒྱུད་ལེགས་པར་དུལ་བ་བྱས་པ་ཡིས། །བླང་དོར་གྱི་ཚུལ་ལ་མཁས་པས་ལྷ་མི་
སོགས་མཐོ་རིས་འཐོབ་པར་འགྱུར། །ཞེས་བདག་ཡོད་པ་བསྟན་པའི་ཚིགས་སུ་བཅད་
པ་ཇི་ལྟར་གསུངས་ཞེ་ན། སེམས་སམ་རྣམ་པར་ཤེས་པའི་ཕུང་པོ་ཉིད་བདག་ཏུ་འཛིན་
པའི་བློ་ཡི་དམིགས་པའི་རྟེན་ནམ་ཡུལ་ཡིན་པའི་ཕྱིར་སེམས་འདི་ལ་བདག་གི་
སྒྲར་གསུངས་པ་ཡིན་ནོ། །སེམས་ ལ་ བདག་ གི་ སྒྲ་གསུངས་ པའི་རྒྱུ་མཚན་ ཡོད་ དེ་མདོ་སྡེ་
གཞན་དུ། སེམས་རྒྱུད་ཀྱི་ཉོན་མོངས་སྤོངས་ནས་དུལ་བའི་གང་ཟག་ནི་ལེགས་པ་སྟེ་ མཐར་
- 326 ཁ



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
ཐུག་མྱང་འདས་ཐོབ་ལ། །སེམས་དུལ་བའི་གང་ཟག་ནི་གནས་སྐབས་ལྷ་མིའི་བདེ་བ་འཐོབ།།
ཅེས་བདག་དུལ་ བ་ མ་ གསུངས་ ཤིང་ སེམས་འདུལ་བར་གསུངས་པའི་ཕྱིར་རོ། །མདོ་
ལས་གསུངས་པ་དེ་ ཡང་ བདག་ ཏུ་ ལྟ་ བའི་ མངོན་ཞེན་ གྱིས་བདག་མེད་པ་ལ་ཡོད་པ་སྒྲོ་
བཏགས་ནས་ཕྱིན་ཅི་ལོག་ཏུ་འཛིན་པའི་རྟོག་པ་སྤོང་བའི་ཕྱིར་བདག་མེད་པའི་སྟོང་ཉིད་
ལ་རིམ་བཞིན་དྲངས་པའི་དོན་གྱིས་མ་ བརྟགས་ མ་ དཔྱད་ པའི་ ངོར་ ཀུན་རྫོབ་ཏུ་
སེམས་ལ་བདག་ཅེས་བཏགས་ནས་བསྟན་པ་ཡིན་ཏེ། འཕགས་པ་ལང་ཀར་
གཤེགས་པ་ལས་གསུངས་པ། དྲང་སྲོང་གཟེགས་ཟིན་ཅན་གྱི་རྗེས་སུ་འབྲང་བའི་མུ་སྟེགས་བྱེ་
བྲག་པས་གང་ཟག་གམ་བདག་བེམ་པོ། ཤེས་རིག་ཐམས་ཅད་ཀྱི་བྱེད་པ་པོ་འདོད་པ་དང༌། མདོ་སྡེ་
པ་སེམས་ཀྱི་རྒྱུད་ ལ་དགེ་སྡིག་གི་བག་ཆགས་བཞག་ནས་དེ་ལས་འབྲས་བུ་འབྱུང་བ་འདོད་པ་དང་
ཉན་ཐོས་བྱེ་བྲག་སྨྲ་བས་གཟུགས་སོགས་ཕུང་པོ་རྫས་གྲུབ་ ལས་ བྱེད་ པ་པོ་འདོད་ པ་དང་། །
སེམས་ཙམ་པས་རྒྱུ་དང་དམིགས་པ་དང་། བདག་པོ་དང་དེ་མ་ཐག་པའི་རྐྱེན་ཏེ་རྐྱེན་ བཞི་པོ་བྱེད་པ་པོ་
འདོད་པ་དང་ མི་ཕམ་སྐྲའི་ལྭ་བ་ཅན་གྱིས་རྡུལ་ ཕྲན་བྱེད་པོ་འདོད་པ་དང་དེ་བཞིན་དུ། །དྲང་
སྲོང་སེར་སྐྱའི་རྗེས་འབྲང་མུ་སྟེགས་གྲངས་ཅན་པས་གཙོ་ བོ་ བྱེད་པོ་འདོད་པ་དང་གྲངས་ཅན་པའི་བྱེ་
བྲག་མུ་སྟེགས་འགའ་ཞིག་དབང་ ཕྱུག་ སོགས་སྣོད་བཅུད་ཐམས་ཅད་ཀྱི་བྱེད་པོ་དག་ འདོད་ཀྱང་
དེ་དག་བྱེད་པ་པོ་མ་ཡིན་པ་དགེ་སྡིག་སོགས་ཐམས་ཅད་ཀྱི་བྱེད་པོ་ནི། །སེམས་ཙམ་ཉིད་དུ་ དེ་
བཞིན་གཤེགས་པ་ང་སྨྲའོ། །ཞེས་བསྟན་པ་ཡིན་ནོ། །དགེ་སྡིག་ཐམས་ཅད་སེམས་ལ་རག་
ལས་ཤིང་། བདག་ཡོད་པ་མ་ཡིན་པ་དེའི་ཕྱིར་ དོན་དམ་པར་དངོས་པོའི་གནས་ཚུལ་ལ་སེམས་
ཀྱང་བདག་མ་ཡིན་པས་ངའོ་སྙམ་ནས་ཤེས་པའི་ཡུལ་མ་ཡིན་ནོ་ཞེས་བསྟན་པའི་
ཕྱིར་བཤད་པ། འདས་པ་དང་མ་འོངས་པ་ཡི་སེམས། བདག་མིན་ཏེ་དེ་ནི་
ཞིག་ པ་ དང་ མ་སྐྱེས་པས་མེད་པའི་ཕྱིར་ རོ། །འོན་ཏེ་སྐྱེ་ལ་མ་འགགས་པ་ད་ལྟ་
-327-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བའི་སེམས་བདག་ཡིན་ནོ་ཞེ་ན་ད་ལྟར་སྐྱེས་པའི་སེམས་བདག་ཡིན་ན། དེ་སྐད་ཅིག་གཉིས་པ་
ནས་འགགས་ཏེ་ཞིག་པར་གྱུར་པ་ན་ཡང་བདག་མེད་དེ་འདུས་བྱས་ཐམས་ཅད་སྐྱེས་མ་
ཐག་འཇིག་པས་སྐད་ཅིག་གཉིས་པ་ཕན་ཆད་དུ་མའི་གནས་པའི་ཕྱིར་རོ། །དོ། །དཔེར་ན་ཆུ་ཤིང་
གི་སྡོང་པོ་དག །ཆ་ཤས་སུ་ཕྱེ་སྟེ་རྣམ་པར་གཞིག་པ་ན་ཆ་ཤས་ཅན་གྱི་དངོས་
པོ་འགའ་ཡང་མེད་པ། དེ་བཞིན་དུ་རྣམ་པར་དཔྱད་པ་ཡིས། ལུས་ཀྱི་ཕྱི་ནང་བར་
གསུམ་དུ་བཙལ་ན་བདག་ཀྱང་ དོན་དམ་དུ་ཡང་ཡང་དག་ པ་ ཡོད་པ་མིན་ཏེ་ བདག་འདི་
ལ་ཤེས་པ་དང་བེམ་པོ་སོགས་ཀྱི་ཁྱད་པར་ཅུང་ཟད་ཡོད་པ་མ་ཡིན་ནོ། །ཡང་བདག་མེད་
ན་སྙིང་ རྗེ་མི་འཐད་པའི་རིགས་པའི་རྣམ་པ་གཞན་གྱིས་བདག་ ཡོད་པ་སྒྲུབ་པར་འདོད་
ནས་སྨྲས་པ། དེ་ལ་ཕྱོགས་སྔའི་རྩོད་པ་ནི་གལ་ཏེ་སེམས་ཅན་དང་གང་ཟག་དང་
བདག་ཅེས་བྱ་བ་རྣམས་དོན་གཅིག་མིང་གི་རྣམ་གྲངས་ཡིན་པས་དེ་དག་རྣམ་པར་ཐམས་
ཅད་དུ་ཡོད་པ་མིན་ན། ཡུལ་མ་གྲུབ་པས་སེམས་ཅན་མེད་པར་འགྱུར་ཞིང་དེ་ལྟར་ན་སྙིང་རྗེའི་
དམིགས་ཡུལ་བདེ་བའི་ཕྱིར་བྱང་ཆུབ་སེམས་དཔའ་རྣམས་ཀྱིས་སུ་ལ་སྙིང་རྗེ་བསྒོམ་པར་
བྱ་ཞེ་ན། སེམས་ཅན་རང་བཞིན་ གྱིས་ མེད་ པས་ སྙིང་ རྗེའི་དམིགས་ཡུལ་ མེད་པར་ག་ལ་འགྱུར།
འོ་ན་ཇི་ལྟར་དམིགས་ཞེ་ན་རྫོགས་བྱང་གི་འབྲས་བུ་སངས་རྒྱས་ཐོབ་པའི་དོན་དུ་
འགྲོ་བ་སྒྲོལ་བར་ཁས་བླངས་པའི་ དམིགས་ཡུལ་ནི་ཀུན་རྫོབ་འཁྲུལ་སྣང་མ་འགགས་ཀྱི་བར་
དུ་བྱིས་པ། རྨོངས་པ་རྣམས་ཀྱི་མ་རིག་པས་བརྟགས་པ་གང་ཡིན་པའི་སེམས་ཅན་ཐ་སྙད་
དུ་སྒྱུ་མ་ལྟ་བུ་གྲུབ་པ་དེ་ལ་དམིགས་ནས་དེ་དག་སྡུག་བསྔལ་དང་བྲལ་བར་འདོད་པའི་སྙིང་རྗེ་སྒོམ་པ་
ནི་ཤིན་ཏུ་རིགས་པ་ཡིན་ནོ། །འོ། །ཡང་ཁོ་ན་རེ་ཅི་སྟེ་དམ་པར་སེམས་ཅན་མེད་ན་
གཟུགས་ལ་སོགས་པ་རྣམས་སྐྱེས་ནས་ཞིག་པའི་ཕྱིར་སྙིང་རྗེ་སྒོམ་པའི་འབྲས་བུ་
རྫོགས་བྱང་དེ་གང་ཟག་སུ་ཡི་ཐོབ་བྱ་ཡིན་ ཏེ་ཐོབ་པ་པོའི་གང་ཟག་མེད་པའི་ཕྱིར་ཞེ་ན། དོན་དམ་
- 328 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
པར་ཐོབ་བྱ་རྫོགས་བྱང་དང་། ཐོབ་མཁན་གྱི་བདག་གམ་སེམས་ཅན་བདེན་གྲུབ་མེད་པ་ནི་བདེན་ཏེ་
ཞེས་དོན་དམ་ལ་ལྟོས་ནས་འདོད་ལན་བཏབ་ནས་འོན་ཀྱང་ དོན་དམ་པར་ཐོབ་བྱ་ཐོབ་བྱེད་མེད་པས་
ཀུན་རྫོབ་ཏུ་མེད་མི་དགོས་ཏེ་ཐ་སྙད་ཀུན་རྫོབ་ཙམ་དུ་མ་རྟག་མ་དཔྱད་པར་འཁྲུལ་བའི་བློ་ངོར་རྨོངས་
པས་རྣམ་ པར་ བརྟགས་ པ་ ལས་ སྒྱུ་མ་ལྟ་བུའི་སེམས་ཅན་ཡོད་པ་ ལས་སྙིང་རྗེ་སྒོམ་པའི་
འབྲས་ བུ་ ཐོབ་ པར་འདོད་དོ། །གལ་ཏེ་རྨོངས་ ལས་ འདོད་ ཅེས་པའི་རྨོངས་པ་ཞེས་པ་ནི་
སྟོང་ཉིད་མཐོང་བ་ལ་སྒྲིབ་པར་བྱེད་པའི་མ་རིག་པ་ཡིན་ན་ འཁོར་བའི་རྩ་བ་དེ་སྤང་བྱ་མ་ཡིན་ནམ་
དེས་ བརྟགས་ པའི་ ཡུལ་ ཇི་ལྟར་ཁས་ལེན་པར་བྱེད་དེ་ རྨོངས་ པས་ བརྟགས་ པའི་ ཡུལ་ཁས་
བླངས་པས་ཅི་ཞིག་བྱ་སྙམ་པ་ལ་བཤད་པ། རྨོངས་པ་ནི་རྣམ་གྲངས་རྣམ་པ་གཉིས་ཏེ།
ཁམས་གསུམ་འཁོར་བའི་སྡུག་བསྔལ་ལ་འཇུག་པའི་རྒྱུའི་མ་རིག་པ་དང༌། འཁོར་བའི་སྡུག་
བསྔལ་དེ་ཉེ་བར་ཞི་བའི་རྒྱུའི་མ་རིག་པའོ། །དེ་ལྟར་གཉིས་ ཡོད་པ་དེ་ལས་སྔ་མ་ འཁོར་
བའི་རྒྱུར་གྱུར་པའི་བདེན་འཛིན་གྱི་རྨོངས་པ་སྤོང་ཡང་ ལྷ་མི་སོགས་སེམས་ཅན་ཐམས་ ཅད་
ཀྱི་ ཚ་གྲང་སོགས་སྡུག་བསྔལ་མཐའ་དག་ཉེ་བར་ཞི་བའི་དོན་དུ། ཕྱི་མ་འབྲས་བུ་
སངས་རྒྱས་ཞིག་ཐོབ་བྱ་ཡོད་དོ་སྙམ་དུ་འཛིན་པའི་ དོན་དམ་བདེན་པ་རྟོགས་པར་བྱ་བའི་ཕྱིར་རྨོངས་
པའི་སྣང་ཡུལ་དུ་གྲུབ་པའི་ཀུན་རྫོབ་པ་དེ་ནི་ རེ་ཞིག་བཟློག་པར་མི་བྱ་སྟེ་གནས་ལུགས་དོན་
དམ་པ་རྟོགས་པ་ལ་ཉེ་བར་མཁོ་བའི་ཕྱིར་རོ། །ཀུན་རྫོབ་བསོད་ནམས་ཀྱི་ཚོགས་ལ་
བརྟེན་ནས་དོན་དམ་ཡེ་ཤེས་ཀྱི་ཚོགས་འབྱུང་ཞིང་ཚོགས་གཉིས་མཐར་ཕྱིན་པ་ལས་བྱང་ཆུབ་ཆེན་པོ་
ཐོབ་པའི་ཕྱིར་རོ། །རྨོངས་པ་བཟློག་བྱ་ཡིན་པས་མ་ཁྱབ་ན་འོ་ན་བདག་ཏུ་འཛིན་པའི་རྨོངས་ པ་
ཡང་བཟློག་པར་མི་བྱ་སྟེ་བདག་གམ་སེམས་ཅན་དེའི་ཟས་གོས་སོགས་དངོས་པོ་འདོད་
པའི་དོན་བསྒྲུབ་པའི་ཕྱིར་རོ་སྙམ་པ་ལ་བཤད་པ་ཀུན་རྫོབ་ཙམ་དུ་བདག་བཏགས་པ་བ་
འདོད་ན་ནི་བཟློག་པར་བྱ་བ་མ་ཡིན་མོད། སྔར་འདིར་ནི་སྡུག་བསྔལ་རྒྱུར་གྱུར་པའི་བདེན་པར་རྟོག་པ་
-329-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཟློག་བྱ་ཡིན། ཞེས་བཤད་པ་ལྟར། འཁོར་བའི་སྡུག་བསྔལ་གསུམ་གྱི་རྒྱུ་དང་རྩ་བར་གྱུར་
པ་ཡི་ངའོ་སྙམ་པའི་ང་རྒྱལ་ ཉོན་མོངས་པ་མ་རིག་པས་བསྐྱེད་པ་ནི། གང་ཟག་གི་བདག་ དོན་
དམ་དུ། ཏུ་ བདེན་པར་འཛིན་པའི་རྨོངས་པར་རབ་ཏུ་འཇུག་ པས་ འཕེལ་བར་འགྱུར་
བའི་ཕྱིར་དེ་ལྟ་བུའི་རྨོངས་པ་ནི་བཟློག་པར་བྱ་སྟེ་རྣམ་འགྲེལ་ལས། བདག་ཡོད་ན་ནི་གཞན་དུ་ཤེས་
བདག་གཞན་ཆ་ ལས་འཛིན་པ་སྣང་། དེ་དག་དང་ནི་འབྲེལ་བ་ལས། ཉེས་པ་ཐམས་ཅད་འབྱུང་བར་
འགྱུར་ཞེས་པ་ལྟར་རོ། །བདག་ལ་ཆགས་པའི་ངར་འཛིན་པ་དེ་ལས་ཀྱང་ཐོགས་མེད་
ནས་རྒྱུད་ལ་ཞུགས་ཏེ་འདྲིས་ཤིང་གོམས་ཆེས་པས་བཟློག་ཏུ་མེད་དེ་བཟློག་མི་ནུས་སོ་ཅེ་ན།
བཟློག་ནུས་ཏེ་བདག་འཛིན་ནི་དངོས་པོའི་གནས་ལུགས་ལ་ཕྱིན་ཅི་ལོག་ཏུ་ཞུགས་པའི་འཛིན་སྟངས་
ཅན་ཡིན་པས་སྟོབས་ཆུང་ཞིང་དམན་ལ། བདག་མེད་པ་བསྒོམ་པ་ ནི་ ཡུལ་གྱི་གནས་ལུགས་ལ་
ཕྱིན་ཅི་མ་ལོག་པར་ཞུགས་པའི་འཛིན་སྟངས་ཅན་ཡིན་པས་བདག་ཏུ་འཛིན་པ་དེ་ རྩ་བ་དྲུང་ནས་འབྱིན་
ཅིང་བཟློག་པའི་མཆོག་ཡིན་ནོ། །ཇི་སྐད་དུ། བདག་ལྟའི་ས་བོན་སྤངས་པའི་ཕྱིར་སླར་མི་ལྡོག་
པ་ཉིད་ཡིན་ནོ། །ཞེས་གསུངས་པ་ལྟར་རོ། །གཉིས་པ་ཆོས་ཀྱི་བདག་མེད་བསྒྲུབ་ཚུལ་གྱི་རིགས་པ་ནི།
དྲན་པ་ཉེར་བཞག་བཞི་ལས་བརྩམ་སྟེ་གཏན་ལ་ཕབ་པ་ལ་ལུས་དང་། ཚོར་བ་དང་། སེམས་དང་། ཆོས་
ལ་དྲན་པ་ཉེ་བར་བཞག་སྟེ་བདག་མེད་ལ་འཇུག་ཚུལ་ལོ། །དང་པོ་ལ་དྲུག་ལས། དང་པོ་ཆ་ཤས་ལུས་
སུ་ཞེན་པ་སྤང་བ་ནི། ཡང་འགལ་ཞིག །གལ་ཏེ་འོག་ནས་བསྟན་པ་འདི་ལྟར་སེམས་བདག་མ་
ཡིན་ཡང་ལག་པ་སོགས་ ཡན་ལག་ཅན་གྱི་ལུས་བདག་ཏུ་འཛིན་པའི་ཡུལ་ཡིན་ནོ་
སྙམ་པ་ལ་བཤད་པ། རྐང་པ་ལྟ་བུ་ཡན་ལག་གཅིག་ལུས་མ་ཡིན་ཏེ་ཡིན་ན་རྐང་པ་དང་ལག་
པ་ལ་སོགས་པ་འགའ་ཞིག་བཅད་ན་ལུས་ཞིག་སྟེ་མེད་པར་འགྱུར་བའི་ཕྱིར་དཔེར་
ན་རྐང་པ་ལུས་ཡིན་ན། རྐང་མེད་གང་ཟག་ཆོས་ཅན། ལུས་མེད་པར་ཐལ། རྐང་པ་མེད་པའི་ཕྱིར། དེ་
མ་ཡིན་ཏེ། ལག་པ་སོགས་ཡན་ལག་ལྷག་མ་རྣམས་ལ་ལུས་འཛིན་ཡོད་པའི་ཕྱིར་དང་། རྐང་པ་ལྟ་བུ་
- 330 -



|
གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
ཡན་ལག་གཅིག་ཁོ་ན་ལུས་ཡིན་པ་གཞན་གྱིས་ཁས་བླངས་པ་མེད་པའི་ཕྱིར་དེ་ལ་སྐྱེས་བུའི་
ལུས་ རགས་པ་དེ་ཉིད་ནི་ ཡན་ལག་རེ་རེ་ནས་མིན་པའི་ཚུལ་རྐང་པ་ དང་ བྱིན་པ་ མིན་ལ།
བརླ་དང་རྐེད་པའང་ལུས་མ་ཡིན་ཅིང་། ལྟོ་བ་དང་རྒྱབ་ཀྱང་ལུས་མིན་ཏེ།
བྲང་དང་དཔུང་པའང་ལུས་མ་ཡིན་ལ། རྩིབ་ལོགས་དང་ལག་པའང་ལུས་མིན་
ཏེ། མཆན་ཁུང་དང་ཕྲག་པའང་ལུས་མ་ཡིན། ནང་ཁྲོལ་རྣམས་ཀྱང་ལུས་དེ་
མིན་ལ། མགོ་དང་མགྲིན་པའང་ལུས་མིན་ན། །འདི་ལ་ལུས་ནི་གང་ཞིག་ཡིན།
ཡན་ལག་རེ་རེ་ལུས་མ་ཡིན་པ་དེ་ལྟ་མོད་ཀྱི་རྐང་ པ་ སོགས་ ཡན་ལག་ཐམས་ཅད་ལ་ ལུས་
གཅིག་གིས་ ཁྱབ་པའི་ཡན་ལག་ཅན་ གྱི་ལུས་ཡོད་པ་ཡིན་ནོ་སྙམ་པ་ལ་བཤད་པ།
ལག་པ་དང་རྐང་པ་སོགས་ཡན་ལག་རྣམས་ལ་ ལུས་རིལ་པོ་དེའི་ཆ་ཤས་ཀྱི་ཕྱོགས་གཅིག་ ཏེ་
ཆ་ཤས་རེ་རེ་གནས་པའམ་ ལག་པ་སོགས་ཡན་ལག་ཐམས་ཅད་ ཀྱི་སྟེང་ལ་ ལུས་རིལ་པོ་རེ་རེ་
ཡོད་གྲང་ དང་པོ་ལྟར་ཡན་ལག་རེ་རེའི་སྟེང་དུ་ལུས་ཀྱི་ཆ་ཤས་རེ་རེ་ཡོད་དོ་ཞེ་ན་གལ་ཏེ་ལུས་
རགས་པ་འདི་ ལག་པ་ལ་ཆ་ཤས་གཅིག་རྐང་པ་ལ་ཆ་ཤས་གཅིག་སོགས་ཡན་ལག་ཐམས་
ཅད་ལ་ཆ་འགའ་ཞིག་གི་ཆས་འགའ་ལ་ཁྱབ་སྟེ། ཕྱོགས་རེ་ཡིས་ནི་གནས་པར་
གྱུར་ན། ལུས་ཀྱི་ཆ་རྣམས་ཡན་ལག་གི་ཆ་ལ་གནས་པར་འགྱུར་མོད། ཡན་
ལག་ཅན་གྱི་ལུས་དེ་རང་ཉིད་ནི་གང་ན་གནས་པ་ཡིན། འོན་ཏེ་རྣམ་པར་རྟོག་
པ་གཉིས་པ་སྟེ་ལག་པ་སོགས་ཆ་རེ་རེ་ ལའང་ཆ་ཅན་གྱི་ལུས་རིལ་པོ་རེ་རེ་གནས་པ་ཡིན་ན་
གལ་ཏེ་ཕྱོགས་གཅིག་མ་ཡིན་པ་བདག་ཉིད་ཀུན་གྱི་ལུས། ལག་པ་ལ་སོགས་
པ་རྣམས་ལ་གནས་པར་གྱུར་ན་ནི། ལག་པ་ལ་སོགས་པ་དེ་དག་ཇི་སྙེད་ཡོད་
པ༑ དེ་སྙེད་ཀྱི་ ནི་ གྲངས་ཉིད་ཀྱི་ ལུས་སུ་འགྱུར་རོ། །དེ་ལྟར་ རིགས་བརྟགས་ཤིང་
རྣམ་པར་དཔྱད་པ་ན་ སངས་རྒྱས་པ་འདོད་པ་ལྟར་གྱི་ཕུང་པོ་གདགས་གཞིར་བྱས་ཏེ་ཕྱི་ ནས་ཕར་
-331-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཏགས་པའི་སྐྱེས་བུ་དང་ ཕྱི་རོལ་པ་འདོད་པ་ལྟར་ཕུང་པོ་ལ་མི་ལྟོས་པའི་རྟག་ཅིག་རང་དབང་ཅན་
སོགས་སུ་གྲུབ་པའི་ནང་ གི་བྱེད་པའི་སྐྱེས་བུ་དེ་འདྲ་བ་ཉིད་དུ་ལུས་གྲུབ་པ་མེད་ན། ཇི་ལྟར་
ཏེ་རྣམ་པ་གང་གིས་ལག་པ་སོགས་ལ་ལུས་དེ་ཡོད་པར་འགྱུར། ལག་པ་ལ་
སོགས་པའི་ཡན་ལག་རྣམས་ལས་གཞན་ ལའང་ལུས་ཡོད་ན་སྣང་དུ་རུང་བ་ལས་མ་དམིགས་
པའི་ཕྱིར་མེད་ན། ལུས་ཞེས་བྱ་བ་ རིལ་པོ་གཅིག་པུར་འདོད་པ་དེ་ནི་ ཡན་ལག་དང་མ་འབྲེལ་
བ་ཡང་ཇི་ལྟར་ཡོད་པ་ཡིན། དེས་ན་ལུས་མེད་ཀྱང་ལག་པ་ལ་སོགས་ པ་ ཆ་ཤས་དུ་
མ་འདུས་པ་རྣམས་ལ། རྨོངས་པ་མ་རིག་པ་ཡི་དབང་གིས་ནི་ལུས་ཀྱི་བློར་འགྱུར་
རོ། །དཔེར་ན་ལག་པ་དང་རྐང་པ་ལ་སོགས་པའི་དབྱིབས་སུ་བཀོད་པའི་ཁྱད་
པར་གྱིས། ཐོ་ཡོར་ལ་ནི་མི་ཡི་བློ་འབྱུང་བ་བཞིན་དུ་སྐབས་སུ་བབ་པའི་དོན་ལུས་
མེད་ ཀྱང་རྐང་པ་སོགས་ཡན་ལག་ལ་འཁྲུལ་ནས་ལུས་ཀྱི་བློ་འབྱུང་བ་ཡང་ཡིན་ནོ་ཞེས་པའི་
དོན་ནོ། །ཇི་སྲིད་དུ་སའི་ཁམས་ལ་སོགས་པའི་ཁམས་དྲུག་དང་། རེག་པ་དང་ཚོར་
བ་ལ་སོགས་པའི་རྟེན་མིག་གི་དབང་པོ་དང་སྣའི་དབང་པོ་དང་རྣ་བའི་དབང་པོ་དང་ལྕེའི་དབང་པོ་
དང་ལུས་ཀྱི་དབང་པོ་སྟེ་སྐྱེ་མཆེད་ལྔ་དང༌། ཡིད་ ཀྱི་དབང་པོ་དང་རྣམ་པར་ཤེས་པའི་ཁམས་དྲུག་སྟེ་
བདུན་པོ་ནི་ཡིད་ཀྱི་སྐྱེ་མཆེད་དེ་སྐྱེ་ མཆེད་དྲུག་དང་ མིག་ཤེས་ཀྱི་འཁོར་བདེ་སྡུག་བཏང་སྙོམས་
གསུམ་ཡོད་པ་དེ་བཞིན་དུ། རྣ་བ། སྣ། ལྕེ། ལུས་ཡིད་ཤེས་པར་ཚོར་བ་གསུམ་གསུམ་སྟེ་དྲུག་གསུམ་
ཡོད་པས་ཡིད་ཀྱི་ཉེ་བར་རྒྱུ་བ་བཅོ་བརྒྱད་ཀྱི་བདག་ཉིད་དམ་རང་བཞིན། དགེ་བ་ཟག་
བཅས་དང་མི་དགེ་བའི་ལས་ལ་རག་ལས་པའི་རྐྱེན་ལས་ཉོན་ཚོགས་པ་ཡོད་པའི་དུས་དེ་
སྲིད་དུ། ལུས་ནི་གནས་ལུགས་དོན་དམ་པར་བདེན་པས་སྟོང་ཡང་ཀུན་རྫོབ་ཏུ་ཡོངས་སུ་
སྒྲོ་བརྟགས་པའི་རང་བཞིན་གྱི་སྐྱེས་བུ་སྟེ་གང་ཟག་ལྟར་སྣང་བ་དང་གང་ཟག་ཞེས་
པའི་ཐ་སྙད་ཀྱང་བྱེད་དོ། །དེ་བཞིན་དུ་ཇི་སྲིད་ལག་པ་ལ་སོགས་པའི་ཆ་ཤས་
- 332 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
འདུས་པ་ལ། ལུས་འཛིན་གྱི་འཁྲུལ་བ་འབྱུང་བའི་རྐྱེན་ཚོགས་པ་དེ་ཡོད་པ་དེ་སྲིད་དུ་ཡན་
ལག་ཚོགས་པའི་གཞི་དེར་རྟོག་པའི་ དབང་ གིས་ལུས་སུ་སྣང་ཞིང་སྣང་བ་དེ་ལ་རང་བཞིན་
གྱི་གྲུབ་པར་འཛིན་ པའི་ བློ་སྐྱེ་ཡང་དོན་དམ་པ་ནི་མ་ཡིན་ནོ། །གལ་ཏེ་ཁྱེད་དབུ་ མ་ པས་
འདོད་པ་ལྟར་ཡན་ལག་ཅན་གྱི་ལུས་ཞེས་པ་ཡན་ལག་ཚོགས་པ་ལ་བཏགས་པ་ཙམ་ཡིན་གྱི་རང་
བཞིན་གྱིས་གྲུབ་པ་མེད་ན་ཡང་ལག་པ་དང་རྐང་པ་སོགས་ཡན་ལག་རྣམས་མིག་གིས་
མངོན་སུམ་གྱིས་མཐོང་བའི་ཕྱིར་ལག་པ་སོགས་ཡན་ལག་རྣམས་མེད་དོ་ཞེས་དགག་པར་
མི་ནུས་སོ་སྙམ་པ་ལ་བཤད་པ། ཇི་ལྟར་རྣམ་པར་དཔྱད་པ་ན་ལུས་མེད་པ་དེ་
བཞིན་དུ་སོར་མོའི་ཚོགས་པ་ལ་ལྟོས་ནས་བཏགས་པ་ཙམ་ཡིན་པའི་ཕྱིར། ལག་
པའང་ལུས་མེད་པར་མ་ཟད་ཅེས་པའི་དོན་ནོ་གང་ ཞིག་ཡིན་པར་འགྱུར་ཏེ་མེད་དོ། །
སོར་མོ་དེ་ཡང་ཚིགས་ཀྱི་ཚོགས་ཡིན་པའི་ཕྱིར་ཡོད་པ་མ་ཡིན་ཞིང་། ཚིགས་
ཀྱང་རང་རང་གི་སྟོད་སྨན་ལ་སོགས་པའི་ཆ་ཤས་སུ་ཕྱེ་བས་མེད་ལ། ཚིགས་ཀྱི་ཆ་དེ་མང་
རྡུལ་ཕྲ་རབ་དུ་ཕྱེ་བས་བསལ་ཏེ། རྡུལ་ཕྲ་ རབ་ དེའང་ཤར་ནུབ་ལྷོ་བྱང་སྟེང་འོག་
གི་ཕྱོགས་ཆའི་དབྱེ་བ་ཡིས། དྲུག་ཏུ་འགྱུར་ཏེ། ཇི་སྐད་དུ། དྲུག་གིས་གཅིག་
ཆར་སྦྱར་བས་ན། །ཕྲ་རབ་རྡུལ་ཆ་དྲུག་ཏུ་འགྱུར། །དྲུག་པོ་དག་ནི་གོ་གཅིག་
ན༑ ༑གོང་བུའང་རྡུལ་ཕྲན་ཙམ་དུ་འགྱུར། དྲུག་གིས་གཅིག་ཆར་སྦྱར་བས་ན་ཞེས་སོགས་
ཀྱི་དོན་ནི། མདོ་སྡེ་པ་སོགས་ཀྱིས་ཕྱི་དོན་རྩོམ་བྱེད་ཀྱི་ཕྲ་རྡུལ་ཆ་མེད་ཡོད་བྱས་པ་ལ་སེམས་ཙམ་པ་ན་
རེ། དེ་འདྲའི་དབུས་རྡུལ་ཕྲ་རབ་ལ་ཕྱོགས་བཞི་སྟེང་འོག་གཉིས་ཏེ་དྲུག་ཏུ་ཕྲ་རྡུལ་དྲུག་གིས་ཅིག་ཆར་
བསྐོར་བ་ན་དབུས་རྡུལ་དེ་ལ་ཕྱོགས་རྡུལ་དྲུག་ཀ་ལ་རེག་པའི་ཆ་རེ་ཡོད་དམ་མེད། དང་པོ་ལྟར་ན་
ཕྱོགས་རྡུལ་དྲུག་ལ་རེག་པའི་ཆ་དྲུག་ཏུ་འགྱུར་བས་ཆ་མེད་ཡིན་པ་འགལ་ལ། གཉིས་པ་ལྟར་ན། རྡུལ་
དེ་ཐམས་ཅད་གོ་གཅིག་ཏུ་འགྱུར་བས་རྡུལ་དུ་མ་འདུས་པའི་གོང་བུའང་རྡུལ་ཕྲན་ཙམ་ཅིག་ཏུ་ཐལ་ལོ་
-333-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་ཉི་ཤུ་པ་ལས་གསུངས་པ་སོགས་རྡུལ་ཕྲན་ཆ་མེད་འགོག་བྱེད་ ཀྱི་ རིགས་པ་རྣམས་ཀྱིས་གནོད་
ཚུལ་སྐབས་འདིར་ཡང་འདྲ་བའི་ཕྱིར་རོ། །ཞེས་ཐུབ་བསྟན་ཆོས་གྲགས་ཀྱིས་གསུངས་སོ། །ཞེས་
གསུངས་སོ། །ཕྱོགས་ཀྱི་དབྱེ་བས་ཆ་དྲུག་ལ་ སོགས་ པར་ ཕྱེ་བའི་ ཆ་ རེ་ རེའང་དྲུག་དྲུག་ ལ་
སོགས་པར་ཕྱེ་སྟེ་སྔར་བཞིན་དཔྱད་པས་ཆ་ཤས་དང་བྲལ་ བས་ན་རང་བཞིན་གཏན་མེད་དུ་
འགྱུར་བའི་ཕྱིར། ནམ་མཁའ་བཞིན་དུ་ཅི་ཡང་མ་གྲུབ་པ་དེས་ན་རགས་པ་རྩོམ་བྱེད་
རྡུལ་ཕྲ་རབ་ཀྱི་དངོས་པོ་ཡང་མེད་ པས་དེས་རྩོམ་པའི་ལུས་ཀྱང་བདེན་པར་མ་གྲུབ་པ་ཤེས་
པར་འགྱུར་རོ། །དོ། །དེ་ལྟར་དཔྱད་པས་ བདེན་པར་གྲུབ་པ་མེད་ཀྱང་འཁྲུལ་ཤེས་ལ་སྣ་ཚོགས་
སུ་སྣང་བ་རྨི་ལམ་ལྟ་བུ་ཡི། གཟུགས་ ཏེ་ལུས་ལ་རྣམ་པར་དཔྱོད་པ་དང་ལྡན་པ་
སུའི་མཁས་པ་ཞིག་ཆགས་སུ་ཞིག་ཞེ་སྡང་བར་འགྱུར་ཞིང་སུ་ཞིག་རྨོངས་པར་
འགྱུར་ ཞེས་ཀྱང་རིག་པར་བྱའོ། །གང་གི་ཚེ་གོང་དུ་བསྟན་པ་དེ་ལྟར་ རང་བཞིན་
མེད་པ་དེའི་ཚེ་ལུས་མེད་པའི་ཕྱིར། དེ་ཡི་ཚེ་ལུས་དབང་གི་བྱེ་བྲག་གིས་ཕོ་མོའི་དབང་
པོ་མི་འདྲ་བའི་ཆ་ནས་བཞག་པའི་སྐྱེས་པ་གང་ཞིག་ཡིན་ཅིང་བུད་མེད་ཀྱང་གང་ཞིག་
ཡིན་ ཞེས་དེ་འདྲའི་གང་ཟག་ཀྱང་རང་བཞིན་གྱིས་གྲུབ་པ་མེད་དེ་ཞེས་སྔ་མའི་རིགས་པ་ལ་བརྟེན་ནས་
གང་ཟག་ཀྱང་རང་བཞིན་གྱིས་མ་གྲུབ་པར་བསྟན་པ་སྟེ། སྤྱིར་ལུས་རང་བཞིན་གྱིས་མེད་ན། བྱེ་བྲག་
སྐྱེས་པ་དང་བུད་མེད་ཀྱི་ཁྱད་ཆོས་ཀྱང་རང་བཞིན་གྱིས་མ་གྲུབ་པས་ཁྱབ་པའི་ཕྱིར། དེ་ལྟ་ལུས་དྲན་
པ་ཉེ་བར་བཞག་པ་བསྟན་ནས། ཚོར་བ་དྲན་པ་ཉེ་བར་བཞག་པ་བསྟན་པའི་
ཕྱིར། དེ་ལ་ གཟུགས་ སམ་ལུས་བདེན་པ་ཡོད་པ་མ་ཡིན་པ་བཞིན་དུ་ བདེ་སྡུག་བཏང་སྙོམས་
ཀྱི་ཚོར་བའི་ ཕུང་པོ་ཡང་དོན་དམ་པར་བདེན་པ་ཡོད་པ་མ་ཡིན་ནོ། །ཚོར་བ་བདེན་པ་
ཡོད་པ་མ་ཡིན་པའི་ཚུལ་ཇི་ལྟར་ཞེ་ན། སྡུག་བསྔལ་དེ་ཁོ་ན་ཉིད་དུ་ཡོད་ན། ཅི་སྟེ་
རབ་ཏུ་དགའ་བ་དང་ལྡན་པ་རྣམས་ལ་མི་གནོད་དེ་སྡུག་བསྔལ་བར་མི་འགྱུར།
-
，
- 334 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
བདེ་བ་ཡང་དོན་དམ་པར་ཡོད་ན་མྱ་ངན་དང་འཇིགས་པས་གདུང་བ་སོགས་
ལ། རོ་མཆོག་གི་བཟའ་བཏུང་ཞིམ་པོ་དང་མེ་ཏོག་དང་ཙནྡན་སོགས་ལ་ཅི་སྟེ་
དགའ་བར་མི་བྱེད་དེ་བདེ་བའི་རྒྱུ་ཡིན་པའི་ཕྱིར་རོ། །དེ་ལ་ཟས་ཞིམ་པོ་དང་གོས་
འཇམ་ པོ་ སོགས་ རྐྱེན་ གཞན་གྱིས་རབ་ཏུ་དགའ་བ་ གྱུར་ པའི་ཚོར་ བ་ བདེ་ བ་ སྐྱེས་ པའི་
གནས་སྐབས་ན་སྔག་བསྔལ་ཕྲ་མོ་ཞིག་ཀྱང་རྣམ་པ་ཐམས་ཅད་དུ་སྟེ་གཏན་ནས་
མེད་པ་ནི་མ་ཡིན་ཏེ། བདེ་བ་སྟོབས་དང་ལྡན་པས་ཟིལ་གྱིས་མནན་པའི་ཕྱིར།
གལ་ཏེ་སྡུག་བསྔལ་དེ་མྱོང་བ་མ་ཡིན་ནོ་ཞེ་ན། སྡུག་བསྔལ་ཡོད་ཀྱང་དེ་མྱོང་བ་ལ་ཡིན་
ཞེས་པ་འདི་ནི་རིགས་ ཤིང་འཐད་པ་པ་ མ་ ཡིན་ ཏེ་ མཛོད་ལས། ཚོར་བ་མྱོང་བའོ་ཞེས་པ་ལྟར།
ཉམས་སུ་མྱོང་བ་ཉིད་ནི་ཚོར་བའི་རང་བཞིན་ནམ་མཚན་ཉིད་ཡིན་ན་གང་ཞིག་ཉམས་
སུ་མྱོང་བའི་བདག་ཉིད་མིན་པ། དེ་ཡི་ཚེ་དེ་ཚོར་བ་ཇི་ལྟར་ཡིན། འོན་ཏེ་དུས་
རྣམ་པ་ཐམས་ཅད་དུ་ སྡུག་བསྔལ་གཏན་ནས་མ་མྱོང་བ་ནི་མ་ཡིན་ཏེ་ བདེ་བ་སྟོབས་ལྡན་
སྐྱེས་པའི་གནས་སྐབས་སྡུག་བསྔལ་ཆུང་ངུ་ཞིག་ཉམས་ སུ་མྱོང་ན་ཡང་དཔེར་ན་བུ་རམ་གྱི་ཁུ་བ་
མེད་པོའི་ནང་དུ་ཚྭ་ཆུ་ཐིག་པ་ཕྲ་མོ་ཞིག་ལྷུང་བ་བཞིན་ཕྲ་བས་ཉམས་སུ་མ་མྱོང་བ་དང་འདྲ་
བ་ཡིན་ནོ་ཞེས་བསྟན་པའི་ཕྱིར་བདེ་བ་སྟོབས་ལྡན་སྐྱེས་པའི་ཚེ་ཚོར་བ་སྡུག་བསྔལ་དེ་
ནི་ཆ་ཕྲ་མོ་ཉིད་དུ་ཡོད་ པས་ ཆེར་བ་མྱོང་བ་ཡིན་གྱི་ཅུང་ཟད་ཀྱང་མ་མྱོང་བ་མིན་པ་ཉིད་དོ་
ཞེ་ན། སྒྲུབ་པ་སྡུག་བསྔལ་ཕྲ་མོ་ཡོད་ན། བདེ་བ་སྟོབས་ལྡན་དེས་སྡུག་བསྔལ་མ་བསལ་བས་ན་སྡུག་
བསྔལ་ལ་གནོད་པ་ཅི་ཞིག་བྱས་ནས་བདེ་བ་སྟོབས་ལྡན་མྱོང་བ་ཞེས་འཇོག་པ་ཡིན་ཞེས་དྲིས་པ་ན། ཁོ་
ན་རེ། བདེ་བ་སྟོབས་ལྡན་སྐྱེས་ཏེ་རབ་ཏུ་དགའ་བའི་གནས་སྐབས་ན་སྡུག་བསྔལ་འདི་
ཡི་རགས་པ་བསལ་བའི་ཆ་ནས་གནོན་པ་བྱས་པ་མིན་ནམ་སྟེ་ཡིན་ལ་སྡུག་བསྔལ་ཕྲ་མོ། དེ་
ནི་ཕུལ་དུ་བྱུང་བའི་བདེ་བ་སྟོབས་ལྡན་དེ་ལས་གཞན་དགའ་བའི་ཆ་ཙམ་དུ་གྱུར་
-335-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས། དགའ་བ་སྡུག་བསྔལ་ཕྲ་བ་ཞིག་ཡིན་ནོ་ཞེ་ན་དགའ་བ་ཕྲ་མོ་ཉིད་དེ་མང་
དགའ་བ་ནི་བདེ་བའི་རིགས་ཡིན་པས་སྡུག་བསྔལ་དེའི། གལ་ཏེ་འགལ་རྐྱེན་
དུ་སྐྱེས་པས་ན། དེའི་ཚེ་སྡུག་བསྔལ་ཕྲ་མོ་དེ་སྡུག་བསྔལ་ གྱི་ངོ་བོར་སྐྱེས་པ་མིན་ན་ནི།
སྡུག་ བསྔལ་གྱི་ཚོར་བར་དོན་ དམ་དུ་ ཡོད་ དོ་ ཞེས་ བྱ་ བར་ འཁྲུལ་སྣང་གི་རྟོག་པས་མངོན་
པར་ཞེན་ཅིང་བཏང་པ་ཉིད། ཡིན་གྱི་རང་ངོས་ནས་གྲུབ་པ་མིན་ནོ་ཅེས་བྱ་བར་གྲུབ་པ་
མིན་ནམ་ཅི། དེ་སྐད་དུ་ཡང་མདོ་ལས། གནས་ ཚུལ་ ལ་ བདེ་ སྡུག་ ཞིག་ མེད་ ཀྱང་ རྟོག་ པའི་
དབང་གིས་ བདེ་ སྡུག་ འགྱུར་ ཚུལ་ནི་དུག་སྦྲུལ་ ཟ་བ་ལ་རྨ་བྱ་དགའ་ཞིང་བདེ་བ་སྐྱེ་བར་
འགྱུར་བ་ནི་དུག་ལ་བདེ་བའོ་སྙམ་པའི་རྣམ་རྟོག་གིས་ཡིན་ཏེ། །དུག་ལ་ཕྱིན་ཅི་ལོག་གི་མངོན་
ཞེན་གོམས་པའི་རྨ་བྱ་དང་ལུག་སོགས་སེམས་ཅན་རྣམས་ལ་ དུག་དགའ་ཉིད་རྩེན་པའམ་
དུག་སྦྲུལ་ལ་ལོངས་སྤྱོད་པ་རྟེན་ནི་བརྡའ་རྙིང་སྟེ། རྩེ་བའམ་རོལ་བའམ། ལོངས་སྤྱོད་པའི་དོན་ཏོ། །
དུད་འགྲོ་རྔ་མོའི་ཁ་ན་ཤིང་ཚེར་མ་ཅན་ཡང་ཚྭ་ བཞིན་དུ། །ཟ་ཞིང་ཡིད་ དགའ་ བ་ འགྱུར་
བའི་རྒྱུ་ཡི་ཁྱད་པར་སྐྱེད་པར་བྱེད་པ་ནི་སྡུག་བསྔལ་ལ་བདེ་བ་འཛིན་པའི་ཕྱིན་ཅི་ལོག་གི་རྟོག་
པའི་དབང་གིས་ཡིན་ནོ། །ཅེས་གསུངས་སོ། །བདེ་སྡུག་གི་ཚོར་བ་ ནི་ཕྱིན་ཅི་ལོག་གི་མངོན་
པར་ཞེན་པའི་རང་བཞིན་ནམ་ངོ་བོ་ཡིན་པས་ དངོས་པོ་སྟོབས་ཞུགས་ཀྱི་རིག་པས་རྣམ་
པར་དཔྱད་པ་ཉིད་ཀྱིས་མངོན་ཞེན་དེ་ལྡོག་པར་ནུས་སོ་ཞེས་བསྟན་པའི་ཕྱིར་བཤད་
པ༑ ཚོར་བ་འདོན་པར་རྟོགས་པ་ནི་འཁྲུལ་སྣང་ལ་མངོན་པར་ཞེན་པ་ཙམ་ཡིན་པས་དེ་ཉིད་ཀྱི་ཕྱིར་
ན་ཚོར་བ་བདེ་བ་ལ་སོགས་པ་རུ་མངོན་པར་ཞེན་པའི་འཁྲུལ་བ་འདི་ཡི་ནི། གཉེན་
པོ་ཟག་བཅས་ཀྱི་ཚོར་བ་རྣམས་རང་བཞིན་མེད་པར་རྣམ་པར་དཔྱད་པའི་ཤེས་རབ་དང་དྲན་པ་
འདི་བསྒོམ་པར་བྱ་སྟེ་ འདི་ནི་ཚོར་བ་བདེན་འཛིན་དང་འཛིན་སྟངས་དངོས་སུ་འགལ་པའི་གཉེན་
པོ་སྟོབས་ལྡན་ཡིན་པའི་ཕྱིར་རོ། ། དེ་སྒོམ་ཚུལ་ནི། སོ་སོར་རྟོག་པའི་ཤེས་རབ་ཀྱིས་ཚོར་བའི་བརྟགས་
- 336 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
དོན་ ལ། རྣམ་པར་བརྟགས་ཤིང་ དཔྱད་ པའི་ཞིང་ས་བཟང་པོ་ལས་བྱུང་བ་ཡི་ཞེས་ཏེ་
སྟོང་ཉིད་ལ་དམིགས་པའི་ལྷག་མཐོང་དང༌། དེ་ལྟར་བརྟགས་ཤིང་དཔྱད་དོན་ལ་རྩེ་གཅིག་ཏུ་མཉམ་པར་
འཇོག་ཏེ་སྟོང་ཉིད་སྒོམ་པའི་བསམ་གཏན་ཏེ་ཞི་གནས་གོམ་པར་བྱས་ན་དེ་ནི་རྣལ་འབྱོར་པ་
ཡི་ ཉམས་རྟོགས་པའི་ཡོན་ཏན་གྱི་ལུས་ཟུངས་སྐྱེད་པའི་ཟས་སོ། །དེ་སྐད་དུ་ཡང་
དབུ་མ་འཇུག་པ་ལས། སོ་སོ་སྐྱེ་བོའི་གང་ཟག་རྣམས་ནི་མེད་པ་ལ་ཡོད་པར་འཛིན་པའི་ཕྱིན་ཅི་
ལོག་གི་རྟོག་པས་འཁོར་བའི་ནང་དུ་བཅིངས་བ་འགྱུར་ལ་གཟུང་འཛིན་གཉིས་སུ། །མི་རྟོག་
པའི་ཡེ་ཤེས་ཀྱིས་སྟོང་པ་ཉིད་མངོན་སུམ་དུ་རྟོགས་པའི་རྣལ་འབྱོར་པ་འཕགས་པ་རྣམས་ནི་འཁོར་
བ་ལས་གྲོལ་བར་འགྱུར། །ཕྱིན་ཅི་ལོག་གི་རྟོག་རྣམས་ལོག་སྟེ་མེད་པར་གྱུར་པ་གང་
ཡིན་པ། །དངོས་པོ་རྣམས་ལ་གཅིག་ཏུ་བྲལ་སོགས་རིག་པས་རྣམ་པར་དཔྱད་པའི་འབྲས་
བུར་ཡིན་པ་ལ་དོན་དམ་ལ་མཁས་ པ་དཔལ་མགོན་འཕགས་པ་ཀླུ་སྒྲུབ་དང་རྗེས་བཙུན་ཨརྱ་དེ་བ་
ལ་ སོགས་པ་རྣམས་ཀྱིས་གསུངས། །ཞེས་སོ། །ད་ནི་ཚོར་ བའི་ རྒྱུ་རེག་པ་མེད་པ་ཉིད་
ཀྱི་འབྲས་བུ་ཚོར་བ་ཡོད་པ་མ་ཡིན་ནོ་ཞེས་བསྟན་པའི་ཕྱིར་བཤད་པ། གཉིས་པ་ རྒྱུ་
ལ་བརྟགས་ཏེ་བདག་པ་ལ་གསུམ་ལས་དང་པོ། དབང་དོན་རེག་པ་མེད་ཚུལ་ནི། ཡང་ཁོ་ན་རེ། ཡུལ་
དབང་ཡིད་ལ་བྱེད་པ་གསུམ་འདུས་པའི་རེག་པ་ལས་བྱུང་བའི་ཚོར་བ་ནི་མེད་པ་མ་ཡིན་ནོ་ཞེ་ན། སྣང་
ཙམ་དུ་དེ་ལྟར་ཡིན་ཡང་སྤྱད་ན་དོན་དམ་དུ་ཡོད་པ་མིན་ཏེ། གཟུགས་ལ་སོགས་པ་ཡུལ་དང་མིག་ལ་
སོགས་པའི་དབང་པོ་དང་ མིག་གི་རྣམ་ཤེས་སོགས་རྣམ་ པར་ ཤེས་ པ་ རྣམས་ ལྷན་ཅིག་ཏུ་
འདུས་ཤིང་ཕྲད་པ་ལས་རྒྱུ་རེག་པ་དང་། རྒྱུ་རེག་པ་དེ་ལ་བརྟེན་ནས་འབྲས་བུས་ཚོར་
བ་སྐྱེ་བ་ཡིན་ན་ གཟུགས་ལྟ་བུ་ཡུལ་དང་མིག་གི་དབང་པོ་ལྟ་བུ་དབང་པོ་སྟེ་ཡུལ་དབང་དེ་དག་
ཕྲད་ན་བར་དང་བཅས་པའམ་བར་མེད་པ་གཅིག་ཡིན་གྲང་། གལ་ཏེ་མིག་ལ་སོགས་
པའི་དབང་པོའི་རྡུལ་དང་ གཟུགས་ལ་སོགས་པའི་དོན་ གྱི་རྡུལ་ཕྲ་རབ་དག་ ཕན་ཚུན་ཕྲད་པའི་ཚེ་
-337-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་དང་བཅས་པ་ཡིན་ན། དབང་དོན་གྱི་རྡུལ་དེ་དག་འདུས་ཤིང་ཚོགས་ཏེ་གང་དུ་
འཕྲད་པར་ འགྱུར་ཏེ་མི་འགྱུར་བར་ཐལ་ བར་དང་བཅས་པར་འདོད་པ་གང་ཞིག་བར་དེར་
ཉིན་མོ་སྣང་རྡུལ་དང་མཚན་མོ་ཡུན་རྡུལ་གྱིས་ཆོད་པའི་ཕྱིར། དཔེར་ན་ཤར་ནུབ་ཀྱི་རི་བཞིན་ནོ། །འོན་ཏེ་
དེ་དག་ལ་བར་ གཏན་ནས་མེད་ པར་འདོད་ན་ཡང་རྡུལ་གཉིས་གོ་ས་གཅིག་ཏུ་འདྲེས་པས་
རྡུལ་གཅིག་ཁོ་ན་ཉིད་དེ་ལ། རྫས་གཉིས་མེད་པའི་ཕྱིར་དབང་པོ་གང་ཞིག་ཡུལ་
གང་དང་འཕྲད་པར་འགྱུར་ཏེ་བདག་ཉིད་བདག་དང་འཕྲད་པ་ནི་རིགས་པ་མ་
ཡིན་ ནོ་སྙམ་དུ་དགོངས་པའོ། །གལ་ཏེ་འདི་ལྟར་དབང་དོན་དེ་དག་གི་རྡུལ་ཕྲ་རབ་
རྣམས་ཕན་ཚུན་འདུས་ཤིང་ཕྲད་པ་ལས་འདུ་བར་འགྱུར་སྙམ་པ་ལ་བཤད་པར་
བྱ་སྟེ། གང་གི་ཕྱིར་རྡུལ་ཕྲན་རྣམས་རྡུལ་ཕྲན་གཞན་ལ་འཇུག་པའམ་ཐིམ་པ་མེད་
དེ། རྡུལ་ཕྲ་རབ་དེ་ནི་གཅིག་ལ་གཅིག་འཇུག་རུང་བའི་གོ་སྐབས་ཀྱི་ནམ་མཁའི་རང་བཞིན་
ཁོང་སྟོང་མེད་པའི་ཕྱིར་དང་ཕན་ཚུན་ཚོགས་ཆེ་ཆུང་བར་ཚོད་མཉམ་པ་ཡིན་པའི་ཕྱིར་
རོ། །གལ་ཏེ་རྡུལ་ཕྲ་རབ་གཅིག་གི་ནང་དུ་གཅིག་འཇུག་པ་མེད་ཀྱང་བླ་བའམ་སླའི་ཕན་ཚུན་
ཕྲད་ པའམ་རེག་པ་ཙམ་འབའ་ཞིག་ནི་ཡོད་པ་ཡིན་ནོ་ཞེ་ན། མ་ཞུགས་པ་ལ་ཕན་
ཚུན་འདྲེས་པ་མེད་ཅིང་། མ་འདྲེས་པ་ལ་ཚོགས་ཤིང་ཕྲད་པ་མེད་དོ། །རྡུལ་ཕྲན་ཆ་
མེད་པ་ཡང་དུས་དང་རྣམ་པ་ཐམས་ཅད་དུ་ཕྲད་པར་རིགས་ཤིང་འཐད་པ་པ་མ་ཡིན་
ནོ་ཞེས་བསྟན་པའི་ཕྱིར། ཆ་མེད་པ་ལའང་ཕྲད་པ་ཞེས། བྱ་བ་ཇི་ལྟར་འཐད་
པར་འགྱུར་ཏེ་རྡུལ་ཕྲན་ཆ་མེད་པ་ནི་ ཤར་ལྷོ་སོགས་ཕྱོགས་ཀྱི་ ཆ་ཤས་ཀྱིས་སྟོང་པ་ཡིན་
ལ༑ ཕན་ཚུན་ཕྲད་པ་ནི་གཟུགས་ཀྱི་དངོས་པོ་རགས་པའི་ཚོགས་པ་ཡིན་ནོ། །ཕྲད་པ་དང་
ནི་ཆ་མེད་པར། གལ་ཏེ་མཐོང་ན་དེའི་དཔེ་དང་གཏན་ཚིགས་རྣམས་ཀྱང་
བསྟན་པར་གྱིས་ཤིག །རྣམ་པར་ཤེས་པ་ལ་ལུས་མེད་པའི་ཕྱིར་དེ་ལ་ཡང་ནི།
- 338 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
འཕྲད་པ་འཐད་པ་མ་ཡིན་པ་ཉིད་དོ། །ད་ནི་ཚོགས་པ་ཉིད་ཀྱང་དངོས་པོ་ལ་
ཡོད་པ་མ་ཡིན་ནོ་ཞེས་བསྟན་པའི་ཕྱིར་ཚོགས་པའང་རྟའི་རྭ་བཞིན་དུ་དངོས་
པོ་མེད་པའི་ཕྱིར་ཏེ། དེ་བཞིན་སོར་མོའི་ཚོགས་ཡིན་ཕྱིར་སོགས་ཀྱིས་སྔར་ནི་
ཇི་ལྟར་རྣམ་པར་དཔྱད་པ་བཞིན་ནོ། །དེ་ལྟར་རྣམ་པར་དཔྱད་པས་རེག་པ་
ཡོད་མིན་ན། བདེ་བ་ལ་སོགས་པའི་ཚོར་བ་རྒྱུ་གང་ཞིག་ལས་འབྱུང་བར་
འགྱུར། བདེ་བ་ཐོབ་པ་དང་སྡུག་བསྔལ་སྤང་པའི་ཆེད་དུ་ངལ་བ་བྱེད་པ་འདི་
ཅི་ཡི་དོན་དུ་ཡིན། ཚོར་བ་གང་གིས་གང་ཟག་གང་ལ་གནོད་པར་འགྱུར་ཏེ་མི་
འགྱུར་རོ། །ད་ནི་བདེ་སྡུག་གི་ཚོར་བ་མེད་པའི་ཕྱིར་ཚོར་བ་དེའི་རྐྱེན་ལས་བྱུང་བའི་
འབྲས་བུ་སྲེད་ པ་ ཡང་རྒྱུ་ཚོར་བ་དང་ བྲལ་བའི་ ཕྱིར་ གནས་ལུགས་དོན་དམ་པར་སྐྱེ་
བར་ རིགས་ པ་མ་ཡིན་ནོ་ཞེས་བསྟན་པའི་ཕྱིར་བཤད་པ། གང་གི་ཚེ་ཚོར་བ་
མྱོང་བ་པོ་འགའ་མེད་ཅིང་། སྔར་ཤེས་པ་དང་བེམ་པོའི་བདག་བཀག་པའི་རྗེས་དེ་མ་ཐག་
ཏུ་ཚོར་བ་རང་བཞིན་མེད་ཚུལ་དཔྱད་ཟིན་པའི་ཕྱིར་ཚོར་བའང་ཡོད་པ་མ་ཡིན་པ།
དེའི་ཚེ་སྐྱེ་བ་མེད་པའི་གནས་སྐབས་འདི་མཐོང་ནས། ལྟོས་པ་མེད་པར་སྲེད་
པ་ཅི་ཡི་ཕྱིར་ན་ལྡོག་པར་མི་འགྱུར། གལ་ཏེ་རིག་པའམ་ཤེས་པར་བྱ་བ་གཟུགས་
དང་སྒྲ་ལེགས་པའི་དངོས་པོ་ཉིད་བདེན་པ་མེད་ན་ཇི་ལྟར་མིག་གིས་མཐོང་བ་དང་རྣ་བས་
ཐོས་པ་ལ་སོགས་པའི་ཐ་སྙད་རྣམས་ཡོད་པར་འགྱུར་ཏེ་མི་འགྱུར་སྙམ་ན། གང་མིག་
གི་དབང་པོས་མཐོང་བའམ་ནི་ལུས་ཀྱིས་རེག་པ་ལས་སྐྱེས་པའི་ཤེས་པ་མང་།
རྨི་ལམ་དང་སྒྱུ་མ་འདྲ་བའི་བདག་ཉིད་ཀྱིས་ཡིན་གྱི་དོན་དམ་པར་ཡོད་པ་མ་
ཡིན་ནོ། །གལ་ཏེ་ མཐོང་རེག་སྒྱུ་མ་ལྟ་བུ་ཡིན་པ་དེ་ལྟར་ན་ ཡང་མྱོང་བྱེད་སེམས་ཀྱིས་
མཐོང་བའི་མྱོང་བྱ་ཚོར་བ་ཡོད་དོ་སྙམ་པ་ལ་སེམས་དང་ཚོར་བ་ལྷན་ཅིག་ཏུ་
-339-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱེས་པའི་ཕྱིར་ཕན་ཚུན་འབྲེལ་བ་མེད་པས། ཚོར་བ་དེ་སེམས་དེ་ཡིས་མཐོང་
བ་མ་ཡིན་ནོ། །འོན་ཀྱང་དཔེར་ན། སྐད་ཅིག་སྔ་མར་ཡུལ་སྔོན་པོ་ལྟ་བུ་འགག་ནས་སྐད་ཅིག་ཕྱི་
མར་ སྔོ་ འཛིན་ ལྟ་ བུའི་ཤེས་པ་སྔར་ གྱི་ ཡུལ་གྱི་རྣམ་པ་ཅན་སྐྱེས་ པ་ ལ་ སྔོན་ པོ་ མཐོང་ ཞེས་
བརྟགས་ པ་ ཉིད་ གྱིས་མྱོང་ བྱེད་ སེམས་ དེ་མ་ འོངས་ པ་སྐྱེ་བར་འགྱུར་བ་དུས་ཕྱི་མ་སྔར་
འགགས་ཟིན་པའི་མྱོང་བྱ་ཚོར་བའི་རྣམ་པ་ཅན་དུ་སྐྱེས་པ་ལ་སེམས་དེས་ཚོར་བ་འཛིན་པར་ཡིན་ནོ་
ཞེས་བརྗོད་དོ་ཞེ་ན། ཚོར་བ་ ཡུལ་གྱི་རྣམ་པར་སྔར་སྐྱེས་པ་དང་སེམས་ ཡུལ་ཅན་གྱི་རྣམ་
པར་ཕྱི་མར་སྐྱེས་པས་ཀྱང་ སེམས་ ཕྱི་མར་སྐྱེས་པ་དེའི་དུས་ན་ཚོར་བ་ སྔར་སྐྱེས་པ་དེ་
འགགས་ཟིན་པའི་ཕྱིར། དྲན་པར་ཙམ་དུ་འགྱུར་བ་ཡིན་གྱི་དངོས་སུ་མྱོང་ཞིང་མཐོང་
བ་ མ་ ཡིན་ ཏེ་མྱོང་བྱའི་ཚོར་བ་དེ་འདས་ནས་མེད་པའི་ཕྱིར་རོ། །ནོ། །ལྔ་པ་རང་གཞན་བརྟགས་ཏེ་
དགག་པ་ནི་ཚོར་བའི་མཚན་ཉིད་ཉམས་སུ་མྱོང་བ་མ་ཡིན་ནམ་ཞེ་ན། སྣང་ཙམ་དུ་དེ་ལྟར་ཡིན་མོད་
བརྟགས་ན་རང་རིག་བཀག་ཟིན་པས། རང་རིག་པ་ཉིད་མེད་པའི་ཕྱིར་ན་ཚོར་བ་དེ་རང་
གིས་བདག་རང་ཉིད་མྱོང་བ་མིན་ལ། ཤེས་པ་གཞན་དག་གིས་ཀྱང་མྱོང་བ་མ་
ཡིན་ ཏེ་ སྔར་ སེམས་དང་ལྷན་གཅིག་སྐྱེས་པའི་ཕྱིར་ཞེས་སོགས་དུས་མཉམ་མི་མཉམ་ལ་བརྟགས་
ནས་བཀག་པའི་ཕྱིར་རོ། །དེ་ ལྟར་ མྱོང་ བྱ་ཚོར་བ་བདེན་པར་མེད་པར་མ་ཟད་ཚོར་བ་ཅུང་
ཟད་མ་མྱོང་བས་ཚོར་བ་པོ་གང་ཟག་འགའ་ཡང་དོན་ལཡོད་པ་མིན་ཏེ། མྱོང་བ་པོ་མེད་
པ་དེས་ན་ཚོར་བ་རང་གི་མཚན་ཉིད་ཀྱིས་ཀྱང་སྟོང་པས་ཚོར་བ་དེ་ཁོ་ན་ཉིད་དུ་
ཡོད་ པ་མིན་ནོ། །དེ་ལྟར་ དོན་དམ་དུ་མྱོང་བྱ་མྱོང་བྱེད་ལ་སོགས་པའི་བདག་མེད་པ་ ཀུན་
རྫོབ་རྟེན་ཅིང་འབྲེལ་བར་འབྱུང་བ་སྒྱུ་མ་ལྟ་བུ་ཕུང་པོའི་ཚོགས་ པ་འདི་ལ། ཚོར་བ་
སྡུག་བསྔལ་འདི་ཡིས་ཅི་སྟེ་གནོད་པར་བྱས་ཏེ་ མ་ བྱས་ཤིང་བདེ་བར་སྣང་བས་ཕན་
པར་བྱས་པའང་མེད་པས་དམིགས་མེད་ཀྱི་ངང་དུ་མཉམ་པར་བཞག་པར་བྱ་སྟེ། རིན་ཆེན་ཕྲེང་བར།
- 340 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
མ་རིག་ནས་བརྩམས་རྒ་ཤིའི་བར། །རྟེན་འབྲེལ་ཡན་ལག་བཅུ་གཉིས་ལ། །བརྟེན་ནས་འབྱུང་བའི་བྱ་
བ་ གང་། ཁོ་བོ་རྨི་ལམ་སྒྱུ་འདྲར་འདོད། །ཅེས་དང་། སེམས་འགྲེལ་ ལས། ཇི་ལྟར་བུ་རམ་མངར་
བ་དང་། །མེ་ཡི་རང་བཞིན་ཚ་བ་སྟེ། །དེ་བཞིན་ཆོས་རྣམས་ཐམས་ཅད་ཀྱི། །རང་བཞིན་སྟོང་པ་ཉིད་དུ་
འདོད། །ཅེས་སོ། །ད་ནི་སེམས་དྲན་པ་ཉེ་བར་བཞག་པ་བསྟན་པའི་ཕྱིར་བཤད་
པ༑ ཡིད་ དང་སེམས་དང་རྣམ་ཤེས་གསུམ་འདིར་དོན་གཅིག་ཡིན་ལ་དེ་ནི་མིག་ལ་སོགས་
པའི་ནང་གི་དབང་པོ་དྲུག་པོ་རྣམས་ལ་མི་ གནས་ ཤིང་། ལུས་ལས་ཐ་དད་པའི་
གཟུགས་ལ་སོགས་པའི་ཕྱི་རོལ་གྱི་ཡུལ་དྲུག་པོ་རྣམས་ལ་གནས་པ་མིན་ལ་དབང་
པོ་དང་ ཡུལ་ གྱི་བར་ནའང་གནས་པ་མིན་ནོ། །ལུས་ཀྱི་ནང་གློ་སྙིང་ལ་སོགས་པ་
ནའང་སེམས་གནས་པ་མིན་ལ་ཕྱིའི་ཡན་ལག་རྣམས་ལ་ཡང་གནས་པ་མིན་
ཞིང་། ཕྱི་ནང་དེ་དག་ལས་གཞན་གང་དུ་ཡང་ནི་བཙལ་ན་རྙེད་པ་མ་ཡིན་ནོ། །
སེམས་གང་ཞིག་ཕྱི་དང་ནང་གི་ལུས་ཀྱི་ངོ་བོར་ཡོད་པ་མིན་ཅིང་ལུས་དེ་ལས་
གཞན་ཚོར་བ་སོགས་ཕུང་པོ་བཞི་གང་དུ་ཡང་ཡོད་པ་མིན་ལ། སེམས་དེ་ལུས་དང་མེ་ཤིང་
ལྟར་གཅིག་ཏུ་འདྲེས་ཏེ་གནས་པའང་མིན་ཅིང་ལུས་ལས་ལོགས་སུའང་རང་དབང་
ཅན་ འགར་མེད་པས་ན། སེམས་ཀུན་རྫོབ་གློ་བུར་པ་དེ་ནི་ དཔྱད་ན་ཅུང་ཟད་ཙམ་ ཡང་
ཡོད་པ་ མིན་པ་དེའི་ཕྱིར། སེམས་ཅན་རྣམས་ཀྱི་སེམས་ཀྱི་མཚན་ཉིད་ནི་རང་བཞིན་
མེད་པ་སྤྲོས་པ་ཐམས་ཅད་དང་བྲལ་བའི་མཚན་ཉིད་རང་བཞིན་གྱིས་མྱ་ངན་ལས་འདས་
པ་ཡིན་ནོ། །དེ་ལྟར་ཡིད་རྣམ་པར་དཔྱད་ནས་གཟུགས་སོགས་ཡུལ་ལྔ་ལས་སྐྱེས་པའི་
མིག་ལ་སོགས་པའི་རྣམ་པར་ཤེས་པ་རྣམས་དཔྱད་པའི་ཆེད་དུ་ཤེས་བྱ་གཟུགས་
ལ་སོགས་པ་ལྔ་སྐྱེས་པ་ལས་སྔར་མིག་གི་ཤེས་པ་སོགས་དབང་པོའི་ཤེས་པ་ཡོད་ན།
དབང་པོ་ལྔའི་ཤེས་པ་དེ་ནི་ཡུལ་མེད་པས་ཅི་ལ་དམིགས་ནས་སྐྱེ་སྟེ་དམིགས་ཡུལ་
-341-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟུགས་སོགས་མ་སྐྱེས་ནས་མེད་པའི་ཕྱིར། སྒོ་ལྔའི་ཤེས་པ་དང་ཤེས་བྱ་ གཟུགས་སོགས་ལྷན་
ཅིག་ཏུ་སྔ་ཕྱི་མེད་པར་དུས་གཅིག་ཅར་སྐྱེ་ན། ཤེས་པ་དེ་ནི་ཡུལ་དང་རྒྱུ་འབྲས་
ཀྱི་འབྲེལ་བ་མེད་པས་ཡུལ་ཅི་ལ་དམིགས་ནས་སྐྱེ་དབང་ཤེས་མ་སྐྱེས་བར་དུ་ནི་དམིགས་
སྐྱེས་གཟུགས་སོགས་ཀྱང་མི་སྐྱེས་ལ། གཟུགས་སོགས་མ་སྐྱེས་པས་རང་འབྲས་མིག་ཤེས་སོགས་སྐྱེད་
མི་ནུས་ལ། འདིར་ཤེས་བྱ་རྒྱུ་དང་ཤེས་པ་འབྲས་བུ་ཡིན་ན། རྒྱུ་འབྲས་ཀྱི་གོ་རིམ་འཆོལ་བའི་ཕྱིར་དང༌།
དུས་མཉམ་པའི་རྒྱུ་འབྲས་ནི་ཐ་སྙད་དུའང་མི་སྲིད་དེ་འབྲས་བུའི་སྔར་མེད་པའི་རྒྱུ་ལ་ནི་འབྲས་བུ་ལ་
ཕན་པའི་ནུས་པ་མེད་ཅིང་། ཕྱིས་ཀྱང་འབྲས་བུ་ལ་ཕན་པ་བྱེད་མི་སྲིད་པས། དེས་ན་རྒྱུ་རྣམས་ཐམས་
ཅད་རང་འབྲས་ཀྱི་སྔར་ཡོད་དགོས་ཏེ་རྣམ་འདྲེལ་ལས། མེད་པ་སྔར་ནུས་མེད་ཕྱིར་དང་། །ཕྱིས་ཀྱང་ཉེ་
བ་ མི་ ཕན་ ཕྱིར། །རྒྱུ་ རྣམས་ ཐམས་ཅད་ སྔར་ཡོད་ ཡིན། །ཞེས་གསུངས་སོ། །འོན་ཏེ་ཤེས་བྱའི་
ཕྱིས་སུ་ཤེས་པ་ཡོད་ན། དེ་ཚེ་ཤེས་བྱ་འགགས་ཟིན་པས་ཤེས་པ་གང་ལས་སྐྱེ་
སྟེ། མིག་ཤེས་སོགས་རྣམ་པར་ཤེས་པ་རྣམས་རང་རྒྱུ་ཡུལ་ལས་སྔར་དང་དུས་མཉམ་དང་ཕྱིས་སུ་
འབྱུང་ ཞེས་ དཔྱད་ ན་ ཡོད་ པ་ མ་ ཡིན་ པའི་ རྒྱུ་ མཚན་ དེ་ལྟ་བས་ན་ཡུལ་ལ་སོགས་པ་ཡིད་
ལ་བྱེད་པའི་ཚོགས་པ་ལས་ཀྱང་མིག་ཤེས་སོགས་ཤེས་པ་རྣམས་དོན་དམ་པར་རྫས་སུ་མི་
འགྲུབ་བོ། །ད་ནི་ཆོས་དྲན་པ་ཉེ་བར་བཞག་པ་བསྟན་པའི་ཕྱིར། ལུས་ཚོར་སེམས་
གསུམ་གྱིས་བསྡུས་པའི་དངོས་པོ་རྣམས་རང་བཞིན་གྱིས་ཐོག་མར་སྐྱེ་བ་མེད་ཅིང་། དེས་མཚོན་ནས་
བར་དུ་གནས་པ་དང་མཐར་ འགགས་པ་ རང་བཞིན་གྱིས་གྲུབ་པ་མེད་པར་གཏན་ལ་ཕབ་ཟིན་པ་
དེ་ལྟར་ཤེས་བྱ་རྣམས་རང་གི་རྒྱུ་ལས་སྔར་རམ་དུས་མཚུངས་པའམ་དུས་ཕྱི་ནས་སྐྱེ་
བ་མེད་པས་ལུས་དྲན་ཉེར་ སྐབས་ གཟུགས་དང་ཚོར་བ་དྲན་ ཉེར་སྐབས་ཚོར་བའི་ ཕུང་པོ་དང༌།
སེམས་དྲན་ ཉེར་ སྐབས་ རྣམ་ཤེས་ ཀྱི་ ཕུང་པོ་ རྣམས་ རང་ བཞིན་ མེད་ པར་ བསྟན་ཟིན་ནས་ འདིར་
འདུ་ཤེས་ཀྱི་ཕུང་པོ་དང་། འདུ་བྱེད་ཀྱི་ཕུང་པོ་དང་འདུས་མ་བྱས་ ཀྱིས་མཚོན་པའི་ཆོས་
- 342 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
རྣམས་ལས་འདུ་ཤེས་དང་འདུ་བྱེད་ཀྱིས་བསྡུས་པ་ཐམས་ཅད་ཀྱི། ངོ་བོ་སྐྱེ་ཞིང་འབྱུང་བ་
རྟོག་པར་འགྱུར་བ་མ་ཡིན་ནོ། །དབུ་མ་རྩ་ཤེར་ལས། འདུས་བྱས་རབ་ཏུ་མ་གྲུབ་པས། །
འདུས་མ་བྱས་ནི་ཇི་ལྟར་གྲུབ། །ཅེས་པ་ལྟར་འདུས་མ་བྱས་ཀྱི་ཆོས་རྣམས་ཀྱང་རང་བཞིན་གྱིས་གྲུབ་
པའང་ཚད་མས་རྟོགས་པ་མིན་ནོ། །གལ་ཏེ་ཐལ་འགྱུར་བ་ཁྱད་ཀྱིས་སྔར་ཡུལ་ཡུལ་ཅན་གྱི་སྔར་ཕྱི་
ལ་བརྟགས་པ་སོགས་ཀྱི་རིགས་པས་ཆོས་རྣམས་ལ་རང་གི་མཚན་ཉིད་ཀྱིས་གྲུབ་པ་དང་། རང་ངོས་ནས་
གྲུབ་པ་སོགས་ཐམས་ཅད་བཀག་སྟེ་སྐྱེ་འགག་མེད་པ་དེ་ལྟར་ཆོས་ཐམས་ཅད་མ་སྐྱེས་ཤིང་
མ་འགགས་པར་བསྟན་ན་སྐྱེ་ འཇིགས་ ཅན་ གྱི་ཀུན་རྫོབ་ཀྱི་བདེན་པ་ཙམ་དུ་ ཡོད་ཅེས་
པའང་མི་འཐད་པས་མེད་པར་འགྱུར་ པས། ཀུན་རྫོབ་དེ་མེད་ན་ཀུན་རྫོབ་ཀྱི་ཆོས་དེ་དག་གི་གནས་
ལུགས་ སམ་ ཆོས་ ཉིད་ དོན་ དམ་ པའི་ བདེན་པ་ཡང་མེད་པར་འགྱུར་བས། ལུགས་དེ་ལ་བདེན་པ་
གཉིས་ག་ལ་ཡོད་དེ་དོན་དམ་པ་གཅིག་པུ་ཉིད་ཡིན་ནོ། །བདེན་གཉིས་སུ་འགྱེད་པ་
དེ་ཡང་ཀུན་རྫོབ་ནི་འཁྲུལ་བའི་རྣམ་ པར་ རྟོག་ པ་ གཞན་ ཕྱིན་ཅི་ལོག་གི་བདེན་འཛིན་
གྱིས་སྨིག་རྒྱུ་ལ་ཆུར་རྟོག་པ་ལྟར་རྣམ་པར་བཞག་ན། དོན་དམ་པ་ཆོས་ཐམས་ཅད་
རང་བཞིན་ནམ་བདེན་གྲུབ་ཀྱིས་སྟོང་ཡང་སོ་སོའི་སྐྱེ་བོས་བློས་ཡུལ་དུ་བྱས་པས་སྐྱེ་
འགག་གི་རང་བཞིན་ཀུན་རྫོབ་ཏུ་འགྲོ་བའི་ཕྱིར། གཟུགས་ནས་རྣམ་མཁྱེན་བར་གྱི་ཆོས་
ཐམས་ཅད་རང་བཞིན་མེད་པའི་སྟོང་པ་ཉིད་ཀྱི་མཚན་ཉིད་གནས་ལུགས་དོན་དམ་
པའི་བདེན་པ་མཚན་མ་གང་ཡང་མི་དམིགས་པའི་སྦྱོར་བས་མངོན་སུམ་དུ་རྟོགས་ཀྱང་
ལྷ་དང་མི་ལ་སོགས་པའི་སེམས་ཅན་རྣམས་ མི་གནས་པའི་མྱ་ངན་ལས་ག་ལ་འདའ་སྟེ་ སྐྱེ་
འགག་མེད་པའི་རང་བཞིན་དབྱིངས་གློ་བུར་གྱི་དྲི་མ་དང་བྲལ་བའི་མྱང་འདས་དེ་ཡང་སོ་སྐྱེ་གཞན་གྱི་
རྟོག་ བཅས་ ཀྱི་ བློའི་ཡུལ་དུ་བྱས་པས་ ཀུན་རྫོབ་ འཁོར་ བ་ འགྱུར་ བའི་ཕྱིར་རོ་ཞེ་ན། མྱང་
འདས་ཐོབ་པའི་ཆེད་དུ་ལམ་སྒྲུབ་པ་པོས་དེའི་ལན་བརྗོད་པ་ངེད་ཐལ་འགྱུར་བའི་ལུགས་ཀྱི་
-343-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀུན་རྫོབ་ཏུ་ཡོད་ཚུལ་བཞག་པ་འདི་ནི་མྱ་ངན་ལས་འདས་ པར་ གྱུར་པའི་སེམས་ཅན་
ནམ་གང་ཟག་ལས་ཐ་དད་པ་གཞན་ འཁོར་བའི་སེམས་ཅན་གྱིས་ཕྱིན་ཅི་ལོག་ལ་བདེན་པར་འཛིན་
པའི་སེམས་ཀྱི་རྣམ་པར་རྟོག་པས་བརྟགས་པའི་ཀུན་རྫོབ་འཁོར་བ་སྟེ། དེ་ནི་མྱ་ངན་
ལས་འདས་པར་གྱུར་པ་རང་གི་ཀུན་རྫོབ་མིན་ཏེ་མྱ་ངན་ལས་འདས་པའི་དབྱིངས་འདི་
རང་ཉིད་ནི་གཟུང་འཛིན་གྱི་རྣམ་པར་རྟོག་པ་ཐམས་ཅད་དང་བྲལ་བའི་ཕྱིར་རོ། །
གལ་ཏེ་སྒྲུབ་པ་པོ་རང་ལ་སྐྱེ་འགག་ཏུ་སྣང་བའི་ཀུན་རྫོབ་དེ་འཁོར་བ་ཡོད་པ་མ་ཡིན་པ་
དེ་ལྟར་ན་ནི་ཕ་རོལ་ པོ་གང་ཟག་གཞན་གྱི་ཀུན་རྫོབ་ཀྱང་འཁོར་ བའི་ རང་བཞིན་ གྱི་ཀུན་
རྫོབ་ཀྱང་ཀུན་རྫོབ་ཉིད་དུ་ཇི་ལྟར་འགྱུར་སྙམ་པ་ལ། སོ་སོ་སྐྱེ་བོ་ལས་ཕྱིས་གཟུང་འཛིན་
གཉིས་སྣང་གི་བག་ཆགས་ཕྲ་བའང་སྤངས་ནས་མངོན་པར་རྫོགས་པར་སངས་རྒྱས་པ་ན་
ཆོས་གང་ཉེ་བར་ ལེན་ པའི་ རྒྱུ་ དང་ ལྷན་ ཅིག་ བྱེད་ པའི་ རྐྱེན་ལས་བྱུང་བའི་ སྐྱེ་འགགས་ ཀྱི་
མཚན་ཉིད་ཀྱི་ཆོས་གཟུང་འཛིན་གྱི་རྣམ་པར་རྟོག་ལ་དེ་ངེས་པར་ མངོན་དུ་བྱེད་པ་ཡིན་ན་
རང་ལ་ལྟོས་པའི་ཀུན་རྫོབ་དེ་ཡོད་དེ། སངས་རྒྱས་པའི་དུས་གང་གི་ཚེ་ གཟུང་འཛིན་གྱི་རྟོག་
པ་དེ་དེ་ཡང་ཡོད་པ་མིན་ན་རྟོག་པ་ཐམས་ཅད་ནུབ་པ་དེའི་ཚེ་ཀུན་རྫོབ་འཁོར་བ་མེད་པ་
ཉིད་ དེ་ རྒྱུ་མེད་ན་འབྲས་བུ་མེད་པ་དཔེར་ན་ནམ་ མཁའི་ མེ་ ཏོག་བཞིན་ནོ། །དེའང་འོག་
ནས་འཆད་པར་འདི་ལྟར་མྱ་ངན་ལས་འདས་པའི་དབྱིངས་དག་པ་གཉིས་ལྡན་དེ་སོ་སྐྱེའི་རྣམ་
རྟོག་གི་བློའི་ཡུལ་དུ་བྱས་ནས་སེམས་ཅན་གཞན་གྱི་གཟུང་བ་དང་འཛིན་པའི་རྣམ་པར་
རྟོག་པ་ཙམ་གྱིས་དག་པ་གཉིས་ལྡན་གྱི་དབྱིངས་དེ་མྱ་ངན་ལས་འདས་པར་མི་འགྱུར་
བ་འཁོར་ བ་ ཉིད་ ཡིན་ པ་ ཁོ་ན་ནི་མ་ཡིན་ཏེ། མྱ་ ངན་ལས་ འདས་ པའི་ དབྱིངས་ འདི་རང་
ཉིད་ནི་གཟུང་འཛིན་གཉིས་སྣང་གི་རྣམ་པར་རྟོག་པའི་སྤྲོས་པ་ཐམས་ཅད་ཉེ་བར་ཞི་བའི་
ཕྱིར་རོ། །ཡུལ་ ཡིད་ དུ་འོང་ བ་ ལ་ དགའ་ བའི་ རྣམ་ པ་ ཅན་ གྱི་ ཆགས་པ་དང་བཅས་པའི་
- 344 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
སེམས་ཀྱིས་མྱང་འདས་ལ་དམིགས་པས་སངས་རྒྱས་པ་པོ་རང་ཉིད་ཀྱི་འདོད་ཆགས་སོགས་
ཉོན་མོངས་པའི་སྒྲིབ་པ་བག་ཆགས་དང་ཡང་སྤངས་པའི་འདོད་ཆགས་དང་བྲལ་བའི་
དབྱིངས་མྱ་ངན་ལས་འདས་པ་ཡང་འདོད་ཆགས་དང་བྲལ་ བ་མ་ཡིན་པར་ཉོན་མོངས་པ་
ཅན་མི་འགྱུར་རོ། །གཞན་ལ་གཉིས་སྣང་གི་ཤེས་པ་ཡོད་པས་གཅིག་ཤོས་མྱ་ངན་ལས་འདས་པ་མི་
འགྱུར་བ་མ་ཡིན་པ་དེ་ལྟར་བས་ན་སངས་རྒྱས་པའི་གནས་སྐབས་ན་གཟུང་འཛིན་གྱི་རྣམ་པར་
རྟོག་པ་ཐམས་ཅད་དང་བྲལ་བའི་ཕྱིར་སེམས་ཅན་གཞན་ གྱི་ ཀུན་རྫོབ་ སྟེ་སྤྲོས་པའི་
རྣམ་རྟོག་ཀྱིས་མྱང་འདས་ལ་དམིགས་ན་ཡང་སངས་རྒྱས་པ་པོ་རང་ཉིད་སྐབས་འདིར་དོན་
དམ་པར་མྱ་ངན་ལས་འདས་པ་ཉིད་ཡིན་ནོ། །གཞན་ལ་རྟོག་པའི་དབང་གིས་འཁོར་བ་
ཡོད་ཀྱང་གཉིས་སྣང་ནུབ་པའི་མྱ་ངན་ལས་འདས་པ་པོ་ལ་རྟོག་པ་ཡོད་པ་མ་ཡིན་པ་དེའི་ཕྱིར་འདུས་
བྱས་དང་འདུས་མ་བྱས་ཀྱིས་བསྡུས་པའི་ཆོས་ཐམས་ཅད་ དོན་དམ་པར་རང་ བཞིན་ གྱིས་
གཟུང་འཛིན་གྱི་རྣམ་པར་རྟོག་ པ་དང་ བྲལ་ བའི་ ཕྱིར་ རྒྱུ་རྐྱེན་ལ་བརྟེན་ནས་གསར་དུ་མ་
སྐྱེས་པ་དང་མཐར་མ་འགག་པའི་རང་བཞིན་ཡིན་པའི་ཕྱིར། དེ་སྐད་དུ་ཡང་། རྟག་ཏུ་
མ་སྐྱེས་མ་འགགས་ པས། །ཆོས་ཉིད་མྱ་ངན་འདས་དང་ མཚུངས། །ཞེས་གསུངས་པ་བཞིན་རང་
བཞིན་ གྱིས་ ཀུན་རྫོབ་ཀྱི་སྤྲོས་པ་ཐམས་ཅད་དང་བྲལ་བའི་མྱ་ངན་ ལས་འདས་པ་དང་ཡེ་
གདོད་མ་ནས་རྣམ་རྟོག་ཐམས་ཅད་ཞི་བ་ཡིན་ནོ་ཞེས་བརྗོད་དོ། །རྣམ་པར་རྟོག་པའི་སྤྲོས་
པ་ཐམས་ཅད་ཞི་བ་དེ་ལྟར་ན་འདིར་ དགག་བྱ་གང་ཞིག་ འགོག་ བྱེད་ རིག་ པ་གང་གིས་
འགོག་པར་འགྱུར་ཏེ། ཆོས་ཐམས་ཅད་སྟོང་པ་ཉིད་ཡིན་ན་ཡུལ་དང་ཡུལ་ཅན་བདེན་པར་མ་
གྲུབ་པས། དཔྱོད་བྱེད་ ཀྱི་ བློ་མེད་པའི་ ཕྱིར་ དགག་ སྒྲུབ་ ཀྱི་རྣམ་པར་དཔྱོད་པ་ཤེས་རབ་ཡང་
མེད་པར་འགྱུར་ལ། དེ་ཁོ་ན་ཉིད་དཔྱོད་པའི་བློ་རྣམ་པར་དཔྱོད་པ་མེད་པ་དེ་ ལྟར་བས་ན་
དབུ་མ་པ་ཁྱོད་ཅང་མི་སྨྲ་བར་གནས་པར་བྱའོ་ཞེ་ན། ཡུལ་ཅན་གྱི་རྟོག་པ་སྟེ་ མེད་པ་ལ་
-345-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོད་པར་སྒྲོ་འདོགས་པའི་བློ་དང་ཀ་བུམ་སོགས་དེང་བརྟག་པར་བྱ་བའི་ཡུལ་ཏེ་ཡུལ་དང་
ཡུལ་ཅན་འདི་དག །གཉིས་པོ་ཕན་ཚུན་གཅིག་ལ་གཅིག་བརྟེན་ནས་དེ་དང་དེའི་ཐ་
སྙད་འཇོག་པ་ཡིན་པས། ཇི་ལྟར་འཇིག་རྟེན་ན་གྲགས་པའི་ཐ་སྙད་ཀྱི་མིང་ཙམ་ལ་
བརྟེན་ནས། དགག་སྒྲུབ་ ཀྱི་ རྣམ་པར་དཔྱད་པའམ་ རྣམ་ པར་ གཞག་ པ ་ ཐམས་ཅད་
བརྗོད་པ་སྟེ་ཁས་ལེན་པ་ཡིན་ནོ། །ཡང་ཁོ་ན་རེ་གང་གི་ཚེ་ ཆོས་དང་གང་ཟག་གང་ཡང་རུང་བ་
ལ་དམིགས་ནས་བདེན་པར་གྲུབ་པ་ཡོད་དམ་མེད་ཅེས་རྣམ་པར་དཔྱད་ པར་བྱེད་པ་ཡི། རྣམ་
དཔྱོད་ཀྱི་ཤེས་རབ་ཀྱིས་ནི་ལུས་རྣམས་ལ་དཔྱོད་པ་དེ་ངེས་པར་བྱེད་ན། དེ་ཚེ་
རྣམ་པར་དཔྱོད་བྱེད་ཀྱི་བློ་ རང་ ཉིད་ དཔྱད་ བྱ་དེའི་ཁོངས་སུ་ མི་ གཏོགས་པས་དེ་ཡང་ནི་
རྣམ་པར་དཔྱོད་མཁན་གཞན་གྱིས་རང་བཞིན་མེད་པར་དཔྱད་དགོས་སམ་མི་དགོས། དགོས་ན་ནི་རྣམ་
དཔྱོད་སྔ་མ་དཔྱོད་མཁན་གྱི་རྣམ་དཔྱོད་ཕྱི་ མ་ དེ་ཡང༌། རྣམ་དཔྱོད་གཞན་གྱིས་བདེན་མེད་དུ་
དཔྱད་དགོས་པའི་ཕྱིར་ན་རྣམ་ པར་ དཔྱོད་ བྱེད་ ཐུག་པ་མེད་པར་འགྱུར་ལ། མི་ དགོས་ ན་
དཔྱད་བྱའི་ཆོས་གཞན་རྣམས་ཀྱང་དཔྱད་མི་དགོས་པར་མཚུངས་པའི་ཕྱིར་དང་། རྣམ་དཔྱོད་རང་ཉིད་
ཚད་མ་གང་གིས་ཀྱང་བདེན་མེད་དུ་མ་གྲུབ་པར་ཐལ་པའི་ཕྱིར་རོ། །དོ་ཞེ་ན། ལན་ནི་ཆོས་ཐམས་
ཅད་བདེན་མེད་དུ་དཔྱོད་བྱེད་ཀྱི་ཚད་མ་དེ་ལ་རང་ཉིད་བདེན་མེད་དུ་དཔྱོད་བྱེད་ཀྱི་ཚད་མ་གཞན་མི་
དགོས་ཏེ། དཔྱད་པར་བྱ་བའི་ཆོས་གཞན་ཐམས་ཅད་བདེན་མེད་ཉིད་ལ་རྣམ་པར་དཔྱད་ དེ་
གཏན་ལ་ཕབ་པར་བྱས་ནས་ བདེན་མེད་ ཉིད་དུ་ཚད་མས་ངེས་པ་ན། བདེན་མེད་དུ་དཔྱོད་
མཁན་གྱི་རྣམ་དཔྱོད་ རང་ཉིད་ལ་ནི་རྣམ་པར་དཔྱད་པའི་གཞིའམ་རྟེན་ནི་ཡུལ་ཆོས་
ཅན་བདེན་གྲུབ་ཀྱང་ས་གང་ཡང་བདེན་མེད་རྟོགས་པའི་བློ་ངོར་འཆར་རྒྱུ་ཡོད་པ་མིན་ལ། དེ་
འདྲའི་དམིགས་ཡུལ་རྟེན་དམིགས་ཡུལ་ཆོས་ཅན་བདེན་གྲུབ་ཀྱི་རྣམ་པ་གང་ཡང་མེད་པའི་ཕྱིར་ན་
སྒྲོ་འདོགས་པར་ བྱེད་པའི་ཡུལ་ཅན་གྱི་བློ་ཡང་མི་སྐྱེ་སྟེ། ཡུལ་དང་ཡུལ་ཅན་སོགས་སྐྱེ་བ་མེད་
- 346 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
པའི་ཆོས་ཉིད་དེ་ཡང་རང་བཞིན་གྱིས་མྱ་ངན་ལས་འདས་པར་བརྗོད་དེ་མཐོང་ཐོས་སོགས་
འཇིག་ རྟེན་ གྱི་ ཐ་སྙད་ཐམས་ཅད་ལོག་པའི་ཕྱིར་རོ། །དུས་ དང༌ གནས་ སྐབས་ཐམས་
ཅད་དུ་སྐྱེ་འགག་སོགས་ཀྱི་བྱ་བ་མེད་པའི་ཕྱིར་ཆོས་ཐམས་ཅད་རང་བཞིན་གྱིས་ སྤྲོས་པ་
ཞི་བས་སྤྲོས་བྲལ་དེ་ཉིད་ལ་མྱ་ངན་ལས་འདས་པར་བརྗོད་དོ། །དངོས་སྨྲ་བ་གང་གི་
ལུགས་ལྟར་ན་ ཡུལ་ཅན་ མ་འཁྲུལ་པའི་བློ་ཚད་མ་དང་བློ་དེས་རྣམ་པར་བརྟག་པར་བྱ་
བའི་ཡུལ་དངོས་པོའམ་ཡུལ་གཞལ་བར་བྱ་བ་རིགས་གཏེར་ལས། གཞལ་བྱ་རང་མཚན་གཅིག་
ཁོ་ན། །ཞེས་གསུངས་པ་ལྟར་མེ་སོགས་རང་མཚན་གྱི་དངོས་པོ་སྟེ་ཡུལ་དང་ཡུལ་ཅན་འདི་གཉིས་
རྟེན་དང་བརྟེན་པའི་ཚུལ་གྱིས་དོན་དམ་དུ་བདེན་པར་འདོད་པ། དེ་ཉིད་ཤིན་ཏུ་ བདེན་པར་
སྒྲུབ་པ་བསྒྲུབ་པར་དཀའ་བར་གནས་ཏེ། སྒྲུབ་བྱེད་ཀྱི་རིགས་པ་ཡང་དག་མེད་ཅིང་
། གནོད་
བྱེད་ཀྱི་རིགས་པའི་སྒོ་མང་དུ་ཡོད་པའི་ཕྱིར་རོ། །གལ་ཏེ་དངོས་སྨྲ་བ་ན་རེ་སྒྲུབ་བྱེད་ཀྱི་རིགས་པ་ཡོད་
དེ་མིག་གི་ཤེས་པ་སོགས་ཡུལ་ཅན་གྱི་ཤེས་པ་རྣམས་མངོན་སུམ་ཚད་མས་བདེན་པར་ཡོད་པའི་
དབང་ལས་ཏེ་སྟོབས་ཀྱིས་གཟུགས་སོགས་ཤེས་བྱ་ཡུལ་ལམ་དོན་གཞལ་བར་བྱ་བ་དྲུག་
བདེན་པར་གྲུབ་པར་ འདོད་པ་ལྟ་ན། འོ་ན་དེའི་ཚེ་མིག་གི་ཤེས་པ་སོགས་བདེན་གྲུབ་ཏུ་
ཡོད་པ་ཉིད་ལ་ སྒྲུབ་བྱེད་ཀྱི་རྒྱབ་རྟེན་ཚད་མ་ཅི་ཞིག་ཡོད་དེ་ དོན་དམ་པར་ཤེས་པ་གཅིག་ལ་
རིག་བྱ་རིག་བྱེད་གཉིས་མེད་པས་རང་ གིས་ རང་ རིག་ པ་ ནི་ མེད་ པར་སྔར་བསྟན་ཟིན་ལ།
གཞལ་བྱ་ཡོད་པ་ཚད་མས་གྲུབ་ལ། རྩ་བའི་ཚད་མ་དང་པོ་ཡོད་པའི་སྒྲུབ་བྱེད་ཚད་མ་ གཞན་ གཉིས་
པ་ཞིག་ཚོལ་ དགོས་ན་ ཚད་མ་གཉིས་པ་ཡོད་པ་ཡང་ ཚད་མ་གསུམ་པ་དང་གསུམ་པ་ཡོད་པ་ཚད་མ་
བཞི་པ་དང་བཞི་པ་ ཡོད་ པ་ ཚད་ མ་ལྔ་ པ་ སོགས་ ཚོལ་ དགོས་ པས་ཐུག་པ་མེད་པར་ འགྱུར་
བའི་ཕྱིར་རོ། །འོན་ཏེ་ཤེས་བྱ་ སྟེ་ཡུལ་བདེན་པ་མངོན་སུམ་དུ་གྲུབ་པ་འདི་ཉིད་ལ་ལས་ ཡུལ་
ཅན་གྱི་ཤེས་པའང་བདེན་པར་གྲུབ་བོ་ཞེ་ན། འོ་ན་ཤེས་བྱ་བདེན་གྲུབ་ཡོད་པ་ལ་རྒྱབ་རྟེན་
-347-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒྲུབ་ བྱེད་ཅི་ཞིག་ཡོད་ སྔར་ལྟར་ཤེས་པའི་དབང་ལས་ སོ་ཞེ་ན། དེ་སྟེ་ཡུལ་ཅན་ཤེས་པའི་
སྟོབས་ཀྱིས་ཤེས་བྱ་བདེན་གྲུབ་ཡོད་པ་དང་ཤེས་བྱའི་ཡུལ་ ཡོད་པའི་སྟོབས་ཀྱིས་ཡུལ་
ཅན་ཤེས་པ་ བདེན་གྲུབ་འཇོག་པས་ ཡུལ་དང་ཡུལ་ཅན་གཉིས་ཀ་ཕན་ཚུན་ གྱིས་གཅིག་ལ་
གཅིག་ལྟོས་པའི་དབང་གིས་བདེན་པར་ཡོད་པར་འདོད་ན། དེའི་ཚེ་གཉིས་ཀ་ཡང་ནི་
མེད་པར་འགྱུར་ཏེ་ ཡུལ་གཞལ་བྱ་དང་ཡུལ་ཅན་ཚད་མ་གཉིས་ཕན་ཚུན་ གཅིག་ལ་གཅིག་
བརྟེན་པའམ་ལྟོས་པ་ཡིན་པའི་ཕྱིར་དཔེར་ན་རིང་ཐུང་བཞིན། གཞལ་བྱ་ལྟ་བུ་གཅིག་མ་
གྲུབ་པས་ཡུལ་ ཅན་ ཚད་ མའང་ མེད་ ལ་ དེས་ ན་ གཞལ་ བྱ་ དང༌ ཚད་ མ་ གཉིས་ཀ་ཡང་མི་
འགྲུབ་བོ། །ཤེས་བྱ་དང་ཤེས་པ་གཉིས་མ་གྲུབ་པ་བསྟན་པའི་སྐབས་འདིར་ རྣམ་འཇོག་གི་རྒྱུ་ཤེས་
པ་མེད་ན་དེ་ལ་ལྟོས་ནས་བཞག་པའི་འབྲས་བུ་ཤེས་བྱ་མེད་ལ། སྐྱེད་བྱེད་ཀྱི་རྒྱུ་ཤེས་བྱ་མེད་ན་དེས་
བསྐྱེད་པའི་འབྲས་བུ་ཤེས་པ་ཡང་མེད་པས་དེའི་རང་བཞིན་མཐུན་པའི་དཔེ་རྣམ་འཇོག་གི་རྒྱུ་
བུ་མེད་ན་ཕ་ཡོད་པ་མིན་ལ་སྐྱེད་བྱེད་ཀྱི་རྒྱུ་ཕ་མེད་ན་བུ་ཡང་ཡོད་པ་མ་ཡིན་པ་བསྟན་པའི་ཕྱིར་
གལ་ཏེ་མི་འགའ་ཞིག་གིས་བུ་སྐྱེད་པ་ན་ཕར་འགྱུར་གྱི་བུ་མེད་པའི་སྔ་རོལ་དུ་
ཕ་ཡོད་པ་མིན་ན། ཇི་སྲིད་དུ་ཕ་མེད་པ་དེ་སྲིད་དུ་བུ་ཉིད་གང་ལས་བྱུང་བ་
ཡིན། བུ་མེད་པ་སྟེ་མ་སྐྱེས་པར་ནི་ཕ་ཡིན་པ་ཡང་མི་སྲིད་པས་དེ་གཉིས་གཅིག་གྲུབ་པ་
མེད་ན་གཉིས་ཀ་མ་གྲུབ་པ། དེ་བཞིན་དུ་ཤེས་པ་དང་ཤེས་བྱ་དེ་གཉིས་ཀ་ཡང་ཕན་
ཚུན་ལྟོས་ནས་བཞག་པས་གཅིག་བདེན་པར་མེད་ན་གཉིས་ཀ་བདེན་པར་མེད་པ་ཉིད་ཡིན་ནོ། །
མྱུ་གུ་ས་བོན་ལས་སྐྱེ་བར་འགྱུར་ཞིང་། ས་བོན་ཡོད་པའང་མྱུ་གུ་ཡོད་པའི་རྟགས་
དེ་ཉིད་ཀྱིས་རྟོགས་པ་བཞིན་དུ། ཤེས་བྱ་ལས་སྐྱེས་པའི་ཤེས་པ་ཡིས། ཤེས་
པར་བྱ་བ་དེ་ཡོད་པ་ནི་ཅིས་མི་རྟོགས་ཞེ་ན། ཤེས་པ་དང་ཤེས་བྱ་གྲུབ་པ་འདི་ནི་ས་
བོན་དང་མྱུ་གུའི་དཔེ་དང་འདྲ་བ་མ་ཡིན་ནོ་བསྟན་པའི་ཕྱིར། མྱུ་གུ་ལས་ ས་བོན་
- 348 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
རྟོགས་པ་ནི་མྱུ་གུ་རྐྱང་པའི་སྟོབས་ཀྱིས་མ་ཡིན་གྱི་མྱུ་གུ་ལས་གཞན་ཐ་དད་པའི་ཤེས་པ་ཡིས་
འབྲས་བུ་མྱུ་གུ་ཤེས་པར་བྱས་ནས་འབྲས་བུའི་རྟགས་ཀྱིས། འདི་ན་རྒྱུ་ས་བོན་ཡོད་ཅེས་
གོ་བར་བྱེད་ཅིང་རྟོགས་པར་འགྱུར་ན། རྒྱུ་མཚན་གང་གི་ཕྱིར་ཤེས་བྱ་ཡུལ་དེ་
བདེན་པར་ཡོད་པ་རྟོགས་པར་བྱེད་པའི་མིག་གི །ཤེས་པ་དོན་ལ་ཡོད་པ་ཉིད་སྒྲུབ་བྱེད་
ཀྱི་བློ་གང་ལས་རྟོགས་ཏེ་དོན་དམ་པར་རང་རིག་པ་མེད་པ་ནི་བསྟན་ཟིན་པའི་ཕྱིར་དང་
ཤེས་པ་ཕྱི་མ་གཞན་གྱིས་ཀྱང་ ཤེས་པ་སྔ་མ་ཤེས་པ་མིན་ཏེ་ཤེས་པ་དང་པོ་སྔ་མ་དེ་ཤེས་པ་
གཉིས་ པ་ ཕྱི་ མ་ དང༌ དེ་ ཤེས་ བྱེད་ གསུམ་ པ་ སོགས་ དགོས་ན་ཐུག་པ་མེད་པའི་ཕྱིར་རོ། །
རྒྱུ་མཚན་དེ་ལྟ་བས་ན་ཆོས་རྣམས་དངོས་པོའམ་བདེན་པ་གྲུབ་པའི་ཕྱོགས་ དངོས་སྨྲ་བ་ལ་ནི་
ཡུལ་ཅན་ཤེས་པ་དང་ ཡུལ་ཤེས་བྱ་བདེན་པ་གྲུབ་པ་རིགས་པས་དཔྱད་པར་ནུས་པ་མ་
ཡིན་ཏེ། ཆོས་རྣམས་མིང་བརྟགས་པ་ཙམ་འདོད་པའི་ཕྱོགས་ དབུ་མ་པ་ལ་ནི་ འཇིག་རྟེན་ན་
ཇི་ལྟར་གྲགས་པ་བཞིན་དུ་རིགས་པས་མ་དཔྱད་པ་ཐ་སྙད་ལ་བརྟེན་ནས་ཤེས་དང་ཤེས་
བྱ་ ཞེས་བཞག་པ་ནུས་པ་ཡིན་ནོ་ཞེས་ངེས་སོ། །ཁྱད་ པར་འཕགས་བསྟོད་ལས། རྟོག་གེ་པ་
དག་དངོས་པོ་རྣམས། །ལྟོས་པ་མེད་པར་གྲུབ་པར་འཚལ། །ཚིག་དབང་ཁྱོད་ཀྱིས་ཅུང་ཟད་ཀྱང་། །མི་
ལྟོས་མེད་ཅེས་ལེགས་པར་གསུངས། །ཞེས་པ་ལྟར། རྒྱང་འཕེན་པ་སོགས་ཆོས་ཐམས་ཅད་རྒྱ་མེད་
པར་སྨྲ་བ་རྣམས་ན་རེ། ན་རེ་ཞེས་པ་ནི་བརྡ་རྙིང་སྟེ་གསར་གཅད་ལ་བཤད་པའོ། །ལྷ་མི་སོགས་
འགྲོ་བ་ སྣོད་བཅུད་སྣ་ཚོགས་ནི་རྒྱུ་གང་ཡང་མེད་པ་རང་བཞིན་གྱིས་བྱུང་བ་ཉིད་ཡིན་ཏེ།
དེ་སྐད་དུའང་། མེ་ཏོག་པདྨའི་དབྱིབས་དང་ཁ་དོག་ནང་གི་གེ་སར་ཡལ་ག་དང་སྡོང་པོ་ལ་
སོགས་པ། །ཚུལ་གཅིག་མ་ཡིན་པ་རྣམ་པ་མི་འདྲ་བ་སྣ་ཚོགས་པ་རྣམས་བྱེད་པ་པོ་སུ་ཡིས་
བྱས་ ཏེ་མ་བྱས་ལ། །རྨ་བྱའི་མདོངས་ དང་ཚེར་མ་ལ་སོགས་པ་ཡི། །རྣམ་པ་མི་འདྲ་བ་སྣ་
ཚོགས་ པའི་ཁ་དོག་ཁྲ་བོ་དང་རྩེ་མོ་རྣོ་བ་སོགས་རྒྱུ་སུ་ཡིས་སྤྲུལ་ པའམ་སུས་བྱས་ཏེ་སུས་ཀྱང་མ་
-349-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱས་སོ། །ཞེས་ དེ་ཉིད་ཀྱི་གཞུང་ལས་འབྱུང་བས་སོ་སྙམ་པ་ལ་དབུ་མ་པས་ལན་བརྗོད་པ།
རེ་ཞིག་འཇིག་རྟེན་མངོན་སུམ་གྱིས་ཞེས་སོགས་གསུངས། འདིར་མུ་སྟེགས་རྒྱང་འཕེན་པ་དག་གིས་རྒྱུ་
མེད་ལས་དངོས་པོ་སྐྱེ་བར་འདོད་ཚུལ་ལ། རྒྱང་འཕེན་གྱི་རྩ་བའི་གྲུབ་མཐའ་ནི། སྔོན་དྲང་སྲོང་འཇིག་
རྟེན་མིག་ཅན་བྱ་བ་རྟོག་གེ་ལ་བྱང་བ་ཞིག་བྱུང་བ་དེས་རང་གི་བུ་མོ་ལ་བསྒྲོད་པར་འདོད་པ་སོགས་ཀྱི་
ཕྱིར་ལས་འབྲས་དང་སྐྱེ་བ་སྔ་ཕྱི་མེད་པར་སྟོན་པའི་གཞུང་བུམ་ཕྲག་གཅིག་བརྩམས། དེའི་རྗེས་འབྲང་
ལ་རྒྱང་འཕེན་པའམ་ཆད་སྨྲ་བ་བྱུང༌། འདི་ལ་དབྱེ་ཚུལ་མང་ཡང་། ས་སྡེ་ལས། སྙོམས་འཇུག་པ་གཉིས་
བཤད། དེ་རེ་རེ་ལའང་། སྐྱེ་བ་སྔ་ཕྱི་འདོད་ཀྱང་ལས་འབྲས་མི་འདོད་པའི་ཆད་སྨྲ་བ་དེ་དང་། སྐྱེ་བ་སྔ་
ཕྱི་དང་ལས་འབྲས་གཉིས་ཀ་མི་འདོད་པའི་ཆད་སྨྲ་བར་རེ་ཡོད། རྟོག་གེ་པ་དག་གིས་རིག་པ་ལྟར་སྣང་
ལ་བརྟེན་ནས། ཚེ་འདིར་སྦྱིན་པ་གཏོང་མཁན་ཁ་ཅིག་དབུལ་བ་དང་། སེར་སྣ་ཅན་ཁ་ཅིག་ཕྱུག་པ་དང་།
སྲོག་གཅོད་སྤོང་བ་ཁ་ཅིག་ཚེ་ཐུང་བ་དང་། སྲོག་གཅོད་མཁན་ཁ་ཅིག་ཚེ་རིང་བ་སོགས་མཐོང་བས་ལས་
འབྲས་མེད་དོ། །ཞེས་དང༌། སྐྱེ་བ་སྔ་ཕྱི་ཡང་མངོན་སུམ་གྱིས་མ་གྲུབ་པས་མེད་དོ་ཞེས་འདོད། སྙོམས་
འཇུག་པ་དག་གིས་བསམ་གཏན་དང་གཟུགས་མེད་ཀྱི་སྙོམས་འཇུག་ཐོབ་པ་ན་དགྲ་བཅོམ་ཐོབ་པར་
རློམ། འཆི་ཚེ་ཏིང་ངེ་འཛིན་ལས་ཉམས་ནས་འོག་མར་སྐྱེ་བ་མཐོང་བ་ན་རྒྱུ་དེས་འཇིག་རྟེན་ན་དགྲ་
བཅོམ་པ་སོགས་མེད་དོ་སྙམ་ནས་སྐུར་བ་འདེབས། དེ་དག་གིས་སྐྱེ་བ་སྔ་ཕྱི་མེད་པར་སྒྲུབ་ཚུལ་ནི། སྐྱེ་
བ་སྔ་མ་ནས་འདིར་འོངས་པ་མེད་དེ། ཚེ་འདིའི་ལུས་གློ་བུར་བ་ལས་སེམས་གློ་བུར་དུ་གྲུབ་པ། མར་མེ་
གློ་བུར་བ་ལས་འོད་གློ་བུར་དུ་གྲུབ་པ་ལྟ་བུ་དང་། འདི་ནས་ཕྱི་མར་འགྲོ་བ་མེད་དེ། ལུས་སེམས་རྫས་
གཅིག་ཡིན་པས་འཆི་བའི་ཚེ་ལུས་ནི་འབྱུང་བཞིའི་བག་ལ་ཞ། དབང་པོ་རྣམས་ཀྱང་ནམ་མཁའི་བག་ལ་
ཞ་བར་འགྱུར་ལ། ལུས་འཇིག་པའི་ཚེ་བློའང་འཇིག་པ་རྩིག་པ་འཇིག་ན་རི་མོ་འཇིག་པ་བཞིན་ནོ་ཞེས་
ཟེར་རོ། །བློ་ལུས་ལ་བརྟེན་ཚུལ་ནི། ཆང་དང་མྱོས་བྱེད་ཀྱི་ནུས་པ་བཞིན་དུ་བློ་ནི་ལུས་ཀྱི་བདག་ཉིད་དུ་
གྱུར་པ་དང་། མར་མེ་དང་དེའི་འོད་བཞིན་དུ་བློ་ནི་ལུས་ཀྱི་འབྲས་བུར་གྱུར་པ་དང་། རྩིག་པ་དང་དེའི་རི་
- 350 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
མོ་བཞིན་དུ་བློ་ནི་ལུས་ཀྱི་ཡོན་ཏན་དུ་གྱུར་པ་སྟེ་ཁྱད་པར་གསུམ་ཡི་སྒོ་ནས་བརྟེན་པར་འདོད་དོ། །དེ་
དག་ཁ་ཅིག་ན་རེ། མ་ཤི་བར་དུ་བདེ་བར་འཚོ། །ཤི་ནས་ དེ་ ཡི་ སྤྱོད་ཡུལ་མིན། །ལུས་ཀྱང་ཐལ་བ་
བཞིན་སོང་ནས། །སླར་འཚོ་བ་ལྟ་ག་ལ་འགྱུར། །ཞེས་ཟེར། ཡང་ཁ་ཅིག་གིས་རྒྱུ་མེད་པར་སྨྲ་སྟེ། འདི་
ལྟར་མེ་ཏོག་པདྨའི་ཆུ་བ་དང་འདབ་མ་དང་ཟེའུ་སོགས་ཀྱི་འཇམ་རྩུབ་དང་དབྱིབས་ཁ་དོག་སྣ་ཚོགས་པ་
དང༌། སྲན་མ་ཟླུམ་པ་ཚེར་མ་རྣོ་བ་དང་། རྨ་བྱའི་མདོངས་ཀྱི་ཁ་དོག་སོགས་སུས་ཀྱང་འབད་ནས་བྱེད་པ་
མ་མཐོང་བས་འདི་དག་རང་གི་ངོ་བོ་ཉིད་ལས་བྱུང་གི་རྒྱུ་མེད་དོ་ཟེར། ཕལ་ཆེར་གྱིས་ནི། སྐྱེ་བ་སྔ་ཕྱི་
དང་ལས་འབྲས་སོགས། མེད་པས་སྐྱེ་བ་མང་པོར་ལམ་གོམས་པར་བྱེད་པ་མེད་པས་ཐར་པ་དང་ཐམས་
ཅད་མཁྱེན་པ་མེད་ཅེས་སྐུར་བ་འདེབས། འདིའི་ལུགས་ལ་གཞལ་བྱ་ལ་རང་མཚན་དང་ཚད་མ་ལ་
མངོན་སུམ་གྱིས་ཁྱབ་པར་འདོད་པས་སྤྱི་མཚན་དང་ རྗེས་དཔག་མི་འདོད་དོ། །དེ་ལྟར་ཡང་། ཇི་ཙམ་
དབང་པོའི་སྤྱོད་ཡུལ་བ། །སྐྱེས་བུའང་དེ་ཙམ་ཁོ་ནར་ཟད། །བཟང་མོ་མང་ཐོས་གང་སྨྲ་བ། །དེ་ནི་སྤྱང་
ཀའི་རྗེས་དང་འདྲ། །ཞེས་དང་། མཛེས་མ་ལེགས་པར་སྤྱོད་ཅིང་བཟའ་བར་གྱིས། །ལུས་མཆོག་འདས་
གང་དེ་ཁྱོད་ལ་མི་འབྱུང་ཞེས་སོགས་འདིའི་གཞུང་ལས་བཤད་དོ། །འདིའི་གྲུབ་མཐའ་ཕལ་ཆེར་འདོད་
པས་གདུངས་པའི་ཀུན་སློང་གིས་བྱས་ལ། ཕན་པར་རློམ་ནས་བྱས་པའང་ཡོད་གསུངས། འདིའི་མིང་གི་
རྣམ་གྲངས་ལ། ཚེ་འདིར་གང་མཛེས་ཙམ་གྱིས་ཆོག་པར་སྨྲ་བས་ཚུ་རོལ་མཛེས་པ་བ། ཤི་ཚེ་བདག་ཆད་
པར་སྨྲ་བས་ཆད་སྨྲ་བ། ལས་འབྲས་མེད་པར་སྨྲ་བས་མེད་སྨྲ་བ། ཕྱི་མ་རྒྱང་དུ་འཕེན་པས་སམ་ཡང་
དག་པའི་ལྟ་བ་ལས་རིང་དུ་སོང་བས་རྒྱང་འཕེན་པ་ཞེས་སོགས་བྱའོ། །དེའང་འཕགས་པ་ལྷས། ལས་མེད་
འབྲས་བུ་མེད་ཀྱང་རུང་། །གཞུང་ངན་རྒྱང་འཕེན་པ་ཡི་ལུགས། །ཞེས་པ་ལྟར་རྒྱང་འཕེན་འདི་ཕྱི་རོལ་པའི་
ནང་ནས་ཀྱང་ཤིན་ཏུ་ཐ་ཆད་ཡིན་པར་གསུངས་སོ། །འདི་འགོག་པ་ལ་རྒྱུ་མེད་ལས་སྐྱེ་བར་འདོད་པ་
འགོག་ཚིག་གཞུང་འདིར་འཇིག་རྟེན་མངོན་སུམ་གྱིས་གནོད་པས་བཀག་ཅིང་འོག་ཏུའང་འཆད་ལ།
འཇིག་རྟེན་ཕ་རོལ་མེད་པར་འདོད་པ་དང༌། བློ་ལུས་ལ་བརྟེན་ཚུལ་དགག་པ་དང་། སྐྱེ་བ་སྔ་ཕྱི་ཡོད་པ་
-351-



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། ཀུན་མཁྱེན་ཡོད་པར་སྒྲུབ་ཚུལ་རྣམས་ནི། འཇུག་པ་རྩ་འགྲེལ། རྟོག་གེ་འབར་བ་ཚད་མ་རྣམ་
འགྲེལ་སོགས་ལས་ཤེས་ པར་ བྱའོ། །རེ་ཞིག་ཀུན་རྫོབ་ཙམ་དུ་འཇིག་རྟེན་གྱི་སྐྱེ་བོ་ཐམས་
ཅད་ཀྱིས་ཀྱང་མངོན་སུམ་གྱིས་ལོ་ཏོག་ལ་སོགས་པ་ཕྱི་ནང་གི་དངོས་པོ་ཕལ་ཆེ་བ་ལ་སྐྱེད་
བྱེད་མི་འདྲ་བ། སྣ་ཚོགས་པའི་རྒྱུ་རྣམས་ཐམས་ཅད་མཐོང་ནས་ས་བོན་འདེབས་པ་སོགས་
འབྲས་བུའི་ཆེད་བྱ་བ་བརྒྱ་ཕྲག་རྩོམ་པར་བྱེད། བ་ཡིན་ནོ། །རྒྱུ་མེད་ལས་སྐྱེ་བ་ལ་རིགས་པའི་རྣམ་
གྲངས་གཞན་ གྱིས་གནོད་པར་མ་ཟད་མངོན་སུམ་གྱིས་ཀྱང་གདོད་དོ། །ཡང་རྒྱང་འཕེན་པས། ཆོས་
ཐམས་ཅད་རྒྱུ་ལས་བྱུང་བ་ཡིན་ན། མེ་ཏོག་པདྨའི་ ས་བོན་ཕྲ་བ་ཆུང་ངུ་དེ་ལ་སྡོང་བུ་ལ་ སོགས་
པ་ མི་འདྲ་བ་འབྱུང་བ་རྣམས་ལ་ དེ་སྙད་ཀྱི་རྒྱུ་སྔོན་དུ་སོང་བ་མཐོང་བ་མེད་ དེ་པདྨའི་ཁྱད་ཆོས་
སྣ་ཚོགས་པ་དག་རྒྱུ་ལ་མ་མཐོང་བས་རྒྱུ་མེད་དོ་ཞེ་ན། དབུ་མས་རྒྱུ་ལ་འབྲས་བུ་དངོས་སུ་གྲུབ་ན་རྒྱུ་
འབྲས་ཅིར་འགྱུར། དེ་ཡང་རྨ་བྱའི་མདངས་ཀྱི་ཁ་དོག་མི་འདྲ་བ་དང་པདྨའི་སྡོང་བུ་དང་ལོ་མ་
དང་འདབ་མའི་གྲངས་དང་ཡལ་ག་དང་ཟེའུ་འབྲུ་འཇམ་རྩུབ་ཀྱི་ཁྱད་པར་ལ་སོགས་
པའི་འབྲས་ བུའི་དབྱེ་བ་མི་ འདྲ་བ་རྣམས་ནི། རང་རང་གི་རྒྱུ་ཡི་དབྱེ་བ་མི་ འདྲ་བ་ཐ་དད་
པས་སོ་སོར་བསྐྱེད་པ་ཡིན་ཏེ། འབྲས་བུ་སྣ་ཚོགས་རྒྱུ་ཐ་དད་པ་ལས་བྱུང་བ་ཡིན་གྱི་དེ་ལས་
གཞན་དུ་ན་རྒྱུ་ངེས་པ་མེད་པར་མེ་དང་སོལ་བ་སོགས་ཐམས་ཅད་དུའམ་ཐམས་ཅད་ལས་
ནས་ཀྱི་མྱུ་གུ་ལྟ་བུ་འབྱུང་བར་ཐལ་བའི་ཕྱིར་རོ། །རྒྱུ་གཅིག་གི་སྟེང་དུ་འབྲས་བུའི་ཁྱད་ཆོས་སྣ་
ཚོགས་བསྐྱེད་ནུས་པའི་རྒྱུ་ཡི་དབྱེ་བ་འདི་དག་གང་གིས་བྱས་པ་ཡིན་ཞེ་ན། གཞན་
སུས་ཀྱང་མ་བྱས་ཏེ་འདི་ལྟར་ས་བོན་དེ་ཡང་རང་རྒྱུ་མེད་པར་འབྱུང་མི་སྲིད་པས་སྔར་གྱི་རྒྱུའི་ཁྱད་
པར་གྱི་དབྱེ་བ་ཉིད་ལས་སོ། །སྔ་མ་སྔ་མའི་དབྱེ་བ་ལས་ཕྱི་མ་ཕྱི་མ་འབྱུང་བ་དེ་ལྟར་འབྲས་
བུ་ཕྱི་མ་ཕྱི་མའི་ཁྱད་པར་རྣམས་རྒྱུ་སྔ་མ་སྔ་མའི་ཁྱད་པར་ཐ་དད་ལས་ཡིན་ཞེས་ དབུ་
མས་ལན་བརྗོད་པར་བྱ་ལ། ད་ལྟ་ནས་སྔ་མ་སྔ་མ་དེད་ན་ཐུག་མེད་དུ་འགྱུར་ལ་ཐུག་པ་མེད་
- 352 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
པ་དེ་ལ་མི་འདོད་པའི་སྐྱོན་ཅུང་ཟད་དུ་ཡང་འགྱུར་བ་མ་ཡིན་ཏེ། རྒྱུ་ མཚན་མ་རིག་པ་
སོགས་རྟེན་འབྲེལ་ཡན་ལག་བཅུ་གཉིས་གཅིག་ནས་གཅིག་ཏུ་བརྒྱུད་ནས་འཁོར་བ་ལ་ཐོག་མ་
འདི་ཡིན་ཞེས་པའི་ངེས་གཟུང་མེད་པས་འཁོར་བའི་སྔོན་གྱི་མཐའ་འདིའོ་ཞེས་ཤེས་ཤིང་རྟོགས་
པར་འགྱུར་བ་མ་ཡིན་ཞེས་ཁས་བླངས་པའི་ཕྱིར་རོ། །ཅི་ཕྱིར་རྒྱུ་ཡི་འབྲས་བུ་
སྐྱེད་པར་ནུས་ཤེ་ན། གཅིག་ནས་གཅིག་ཏུ་བརྒྱུད་པའི་སྔར་གྱི་རྒྱུ་ཡི་མཐུ་
ཉིད་ལས་སོ། །རྒྱུ་ལ་སྤྱོད་པ་རྡོ་ རྗེ་གཟེ་མའི་རིགས་པས་སྤྱོད་པའི་སྐབས་འདིར་དབང་ཕྱུག་
ཆེན་པོ་སྣོད་བཅུད་ཀྱི་རྒྱུར་སྨྲ་བའི་མུ་སྟེགས་གྲངས་ཅན་པའི་བྱེ་བྲག་དག་ན་རེ། རྒྱུ་དབང་ཕྱུག་
དེ་སྔར་ནས་བརྟག་པར་ཡོད་དུ་ཆུག་ཀྱང་སྣོད་བཅུད་ཀྱི་འཇིག་རྟེན་རྣམས་ཇི་ལྟར་གྲུབ་པའི་ཚུལ་
དེ་ནི་དབང་ཕྱུག་གི་ འདི་དང་འདི་ལྟ་བུ་ཞིག་བསྐྱེད་དོ་སྙམ་པའི་བློ་སྔོན་དུ་བཏང་བ་བྱས་
ནས་དབང་ཕྱུག་དེ་ཉིད་ཀྱི་ལུས་ཅན་ནམ་སེམས་ཅན་དང་། གནས་ཁང་དང་རི་བྲག་ལ་
སོགས་པ་འབྲས་བུ་ཐམས་ཅད་རིམ་བཞིན་བྱས་པ་ཡིན་ནོ་ཞེས་རྟོགས་པའམ་ཤེས་པས་
དེའི་ཕྱིར་ དབང་ཕྱུག་འགྲོ་བའི་རྒྱུ་ཡིན་ན་ཞེས་པའི་སྐབས། འདིར་དབང་ཕྱུག་པས་འདོད་ཚུལ་འགོག་
པ་ལ། འདོད་པ་བརྗོད་པ་དང་། དེ་འགོག་པའོ། །དང་པོ་ལ་སྟོན་པ་ནི་ལྷ་ཆེན་དབང་ཕྱུག་ཡིན་ལ། རྐང་མིག་
དང་གཟེགས་གཟན་སོགས་ཀྱང་སྟོན་པར་འཛིན་ནོ། །དབང་ཕྱུག་ལ་ཞི་བ་དང་ཡེ་སྲིད་སོགས་མིང་གི་རྣམ་
གྲངས་མང་ངོ༌། །དེའི་ ཕྱིར་ དབང་ ཕྱུག་ གི་ རྗེས་འབྲང་ལ། དབང་ཕྱུག་པ། ཞི་བ་པ། ཡེ་སྲིད་པ་ཞེས་
སོགས་གྲགས་སོ། །སྤྱིར་གྲངས་ཅན་ལ་ལྷར་བཅས་པས་དབང་ཕྱུག་སྟོན་པར་འཛིན་ལ། བྱེ་རིག་དག་
ལའང་དེ་སྟོན་པར་འཛིན་པ་ཡོད་དོ། །འདིར་མུ་སྟེགས་དབང་ཕྱུག་པ་དངོས་ཀྱི་དབྱེ་བ་ལ། གསལ་བྱེད་
པ་དང་། རྣ་བ་མ་ཕུག་པ་གཉིས་ཡོད། འདི་པས་དབང་ཕྱུག་སྒྲ་བསྒྲགས་ཀྱི་རྒྱུད་དང་སྨེ་བ་བརྩེགས་པའི་
རྒྱུད་ཅེས་པ་སོགས་ལུང་ཚད་མར་འདོད་དོ། །དབང་ཕྱུག་དེ་ནི་གངས་ཏི་སེ་ན་བཙུན་མོ་ཨུ་མའམ་དཀའ་
བཟློག་ལ་སོགས་མ་མོ་དང་། སྲས་ཚོགས་བདག་དང་གདོང་དྲུག་སོགས་འབྱུང་པོའི་འཁོར་སྟོང་གིས་
-353-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྐོར་ཞིང་གནས་པར་སློབ་དཔོན་ཤེས་རབ་གོ་ཆས་བསྟོད་འགྲེལ་གཉིས་ལས་བཤད་དོ། །དབང་ཕྱུག་
པ་གྲངས་ཅན་ལྷར་བཅས་པ་སོགས་ཀྱིས་སྣོད་བཅུད་ཐམས་ཅད་དབང་ཕྱུག་གིས་བྱས་པར་འདོད་དོ།།
དེའང་འཇིག་རྟེན་ཞིག་ནས་སྟོང་པའི་ཚེ། ཕྱོགས་ཀྱི་ཆ་མེད་ཀྱི་རྡུལ་ཕྲ་རབ་རྟག་པ་རྣམས་ཕྱོགས་སོ་སོར་
ཡན་གར་གནས་པ་ན་ནམ་ཞིག་གི་ཚེ་དབང་ཕྱུག་གིས་སྣོད་བཅུད་འབྱིན་པར་འདོད་པའི་བློའི་འཕེན་པ་
བཏང་པ་དང༌། སེམས་ཅན་གྱི་ལས་ཀྱི་མཐུས། ཐོག་མར་རླུང་རྡུལ་ཕྲ་རབ་གཉིས་འབྱར། ཡང་རླུང་རྡུལ་
ཕྲ་རབ་གསུམ་པ་ཞིག་དེར་འབྱར་ཞིང་། དེ་ལྟ་བུའི་ཚུལ་གྱིས་སེ་གོལ་གཏོགས་ཙམ་གྱིས་རླུང་གི་དཀྱིལ་
འཁོར་ཆེན་པོ་གཡོ་ཞིང་འདུག་པ་གྲུབ། དེའི་སྟེང་དུ་སྔར་གྱི་རིམ་པ་ལྟར་གྱི་ཆུ་རྡུལ་དག་ལས་ཆུ་དཀྱིལ་
འཁྱིལ་ཞིང་འཁྱིལ་བ་ཆགས། དེའི་སྟེང་དུ་སྔར་ལྟར་ས་རྡུལ་དག་ལས་ས་དཀྱིལ་མཁྲེགས་ཤིང་ལྷན་ཅིག་
ཏུ་ཆགས། དེའི་སྟེང་དུ་སྔར་ལྟར་མེ་རྡུལ་དག་ལས་མེའི་ཕུང་པོ་ཆེན་པོ་རབ་ཏུ་འབར་བ་མེ་ལྕེ་གཅིག་ཏུ་
གྱུར་པ་ཆགས། མེ་དེའི་དབུས་སུ་དབང་ཕྱུག་གིས་མངོན་པར་འདོད་པའི་དབང་གིས་ཚངས་པའི་སྒོ་ང་
ཆེན་པོ་གསལ་ཞིང་འོད་འབར་བ་ཞིག་བྱུང་། དེ་སྨིན་ཅིང་རྡོལ་བ་ལས་འཇིག་རྟེན་མེས་པོ་ཚངས་པ་ཆེན་
པོ་པདྨའི་མངལ་ནས་བྱུང་བ་པདྨ་ལ་འདུག་པ་གདོང་བཞི་པ་ཞིག་བྱུང་བ་དེས་འཇིག་རྟེན་ཐམས་ཅད་བྱས་
པ་འདོད་དོ། །ཡང་ཚངས་པ་པས་ཁྱབ་འཇུག་གི་ལྟོ་བའི་པདྨ་དང་། དབང་ཕྱུག་གིས་བློས་སྤྲུལ་པའི་སྒོ་
ང་ལས་ཚངས་པ་སྐྱེས་ པའི་ཚུལ་བཤད་དོ། །དེའང་ལུས་གཅེར་བུ་སོགས་སྡོམ་པ་དང་། མི་འཚེ་བ་
སོགས་བརྟུལ་ཞུགས་དང༌། བློ་གྲོས་སོགས་ཡེ་ཤེས་དང་། མེ་ལྔ་བསྟེན་པ་སོགས་དཀའ་ཐུབ་ཀྱི་སྤྱོད་པ་
རྣམས་ནི་ཐར་ལམ་ཡིན་ལ། དེ་ལ་བརྟེན་པ་ལས་སྔར་བསགས་ཟད་ཅིང་། གསར་དུ་མ་བྱས་པས་འཁོར་
བ་ལས་ཐར་པར་འདོད་ལ། དེའང་《མུ་སྟེགས་གཅེར་བུ་པ་སོགས་ཀྱིས་》འཇིག་རྟེན་ཐམས་ཅད་ཀྱི་
སྟེང་ཁམས་གསུམ་ལས་འདས་པ་ན། འཇིག་རྟེན་འདུས་པ་ཞེས་པའི་གནས་དཔག་ཚད་འབུམ་ཕྲག་ཞེ་
ལྔ་པ། དབྱིབས་གདུགས་དཀར་གྱེན་བཀན་ལྟ་བུ། ཁ་དོག་ཀུ་མུད་སོགས་ལྟར་དཀར་བ་དེར་འགྲོ་སྟེ་དེ་
ནི་ཐར་པའི་འགྲོ་བ་ཞེས་བྱ་ཟེར། དེ་ལྟར་ཡང་། 《ལྷ་ཆེན་>རྒྱལ་བ་དམ་པ་《མུ་སྟེགས་གཅེར་བུ་པའི་
- 354 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
སྟོན་པ》ས། ཁ་བ་རྒྱ་སྤོས་མེ་ཏོག་མདོག །བ་ཞོ་བ་མོ་མུ་སྟེགས་མདོག །གདུགས་བཀན་བཟུང་བའི་
དབྱིབས་འདྲ་བ། །ཐར་པ་ཡིན་པར་རྒྱལ་བས་བཤད། །ཅེས་སོ། །ཀུན་མཁྱེན་མེད་པར་སྒྲུབ་པ་དང༌།།
ལྗོན་ཤིང་སེམས་ལྡན་ 《ཁྱད་ པར་འཕགས་བསྟོད་ལས། གཅེར་བུས་ཀུན་དགའ་ར་བ་སོགས་ཞེས་
སོགས་སོ། །》དུ་སྒྲུབ་པའི་རིགས་པའང་《མུ་སྟེགས་གཅེར་བུ་པས་》མང་དུ་སྨྲའོ། །ཀུན་མཁྱེན་མེད་
པར་སྒྲུབ་པའི་རིགས་པ་དང་། ཤིང་སེམས་ལྡན་དུ་སྒྲུབ་པའི་རིགས་པ་རྣམས་འགོག་ཚུལ་གྱི་རྣམ་བཞག་
ནི་རྣམ་འགྲེལ་དང་དབུ་མའི་སྙིང་པོ་རྩ་འགྲེལ་ལས་རྒྱ་ཆེར་འབྱུང་ངོ༌། །སྤྱིར་མུ་སྟེགས་པའི་གྲུབ་མཐའ་
ལ་དབྱེ་བ་མང་ཡང་རྟག་ཆད་དུ་སྨྲ་བ་གཉིས་སུ་འདུ་ལ། དེའང་ཆད་སྨྲ་བ་ནི་རྒྱང་འཕེན་པ་དང་། རྟག་སྨྲ་
བ་ལ་གྲངས་ཅན་སོགས་མང་ཡང་འདིར་ནི་རྩ་ཚིག་གིས་ཟིན་པ་རྣམས་ཀྱིས་འདོད་ཚུལ་བསྡུས་ཙམ་རེ་
ལས་མ་སྨོས་ཤིང་། ཁྱད་ པར་འཕགས་བསྟོད་ལས། མུ་སྟེགས་ཅན་གྱི་གཞུང་ལུགས་ལ། །ཇི་ལྟར་ཇི་
ལྟར་རྣམ་བསམ་པ། །དེ་ལྟར་དེ་ལྟར་མགོན་ཁྱོད་ལ། །བདག་གི་སེམས་ནི་དད་པར་གྱུར། །ཅེས་པ་ལྟར་
མུ་སྟེགས་རྣམས་ཀྱིས་རྟག་ཆད་དུ་སྨྲ་བའི་ཚུལ་དང་། དེ་དག་འགོག་བྱེད་ཀྱི་རིགས་པ་ཤིང་རྟ་ཆེན་པོ་
རྣམས་ཀྱི་གཞུང་ལས་འབྱུང་བ་རྣམས་ཁོང་དུ་ཆུད་ན་རང་ལུགས་ཀྱི་སྟོན་པ་དང་བསྟན་པ་དྲི་མ་མེད་པ་ལ་
རིགས་པའི་ལམ་ནས་དྲངས་པའི་དད་པ་བཅོས་མིན་སྐྱེ་བར་འགྱུར་བ་དང༌། དགོས་པ་གཞན་ཡང་མང་
དུ་ཡོད་དེ། སྡུག་བསྔལ་རྒྱུ་མེད་དུ་འཛིན་པ་དང་། རྒྱུ་ཡོད་ཀྱང་མི་མཐུན་པའི་རྒྱུ་ལས་འབྱུང་བར་འཛིན་
པ་དང་། ལམ་དང་ཐར་པ་མིན་པ་ལ་ལམ་དང་ཐར་པར་འཛིན་པ་ལ་སོགས་པའི་ལོག་རྟོག་མཐའ་དག་
འགག་པར་འགྱུར་བ་དང༌། སྐྱེ་བ་སྔ་མ་རྣམས་སུ་རྒྱང་འཕེན་པ་སོགས་ཀྱི་གྲུབ་མཐའ་ངན་པའི་གཞུང་
ལུགས་ཐོས་པའི་སྟོབས་ཀྱིས་བཞག་པའི་བག་ཆགས་ཀྱི་ས་བོན་ཉམས་སྨད་པར་བྱ་བའི་ཕྱིར་དང་། སྐྱེ་
བ་ཕྱི་མ་རྣམས་སུ་ཡང་ལོག་པར་ལྟ་བ་མཐའ་དག་ལས་ལྡོག་པ་དང་། ཡང་དག་པའི་ལྟ་བ་རྒྱུད་ལ་མྱུར་
བར་སྐྱེ་བའི་བག་ཆགས་འཇོག་པ་སོགས་ཀྱི་ཆེད་དུ་དགག་སྒྲུབ་ཀྱི་རྣམ་བཞག་དུ་མ་མཛད་པ་ཡིན་པས་
འདི་དག་ནི་ཉམས་ལེན་གྱི་སྙིང་པོ་ལ་ནན་ཏན་བྱེད་པ་ལ་མི་མཁོའོ་སྙམ་དུ་སེམས་པར་མི་བྱའོ་ཞེས་
-355-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་པའི་དབང་ཕྱུག་རྣམས་ཀྱིས་གསུངས་སོ། །ཞེས་ཐུབ་བསྟན་ཆོས་གྲགས་ཀྱི་ཤེར་ཊིཀ་ཆེན་མོར་
གསུངས་སོ། །དེ་ལྟར་དབང་ཕྱུག་འགྲོ་བའི་རྒྱུ་ཡིན་པར་སེམས་ན། རེ་ཞིག་དབང་
ཕྱུག་ཉིད་གང་ཡིན་པར་སྨྲོས་ཤིག །གལ་ཏེ་དེ་དག་ན་རེའམ་བཤད་པ་འབྱུང་བ་
རྣམས་ཡིན་ནོ་ཞེ་ན་ཁོ་བོ་ཅག་དབུ་མ་པ་དག་ཀྱང་ ས་དང་ཆུ་སོགས་འབྱུང་བ་དེ་རྣམས་
ལ་རྒྱུ་འབྱུང་བ་སྔ་མ་སྔ་མ་ལས་འབྲས་བུ་འབྱུང་འགྱུར་ཕྱི་མ་ཕྱི་མ་འབྲས་བུའི་ཚུལ་གྱིས་
ལྷ་མི་སོགས་འགྲོ་བའི་རྒྱུ་ཉིད་དུ་འབྱུང་བ་རྣམས་ཡིན་པ་འདོད་པས་སྣོད་བཅུད་འབྱུང་བ་ལས་
གྲུབ་པ་དེ་ལྟར་ཡིན་པར་ཟད་མོད། དོན་གྱི་དབྱེ་བས་སྟོང་པའི་མིང་ཙམ་ལ་ཡང་
ཅི་ཞིག་ངལ་བར་བྱེད། འོན་ཀྱང་ས་ལ་སོགས་པ་འདི་དག་དུ་མ་ཡིན་པ་དང་། སྐྱེ་
བ་དང་འཇིག་པ་ཡིན་པས་མི་རྟག་པ་དང་བློའི་གཡོ་བ་མེད་པ་དང་བརྟེན་
པར་བྱ་བའི་རང་བཞིན་གྱི་ལྷ་མིན་ཞིང་། འགོམ་པར་བྱ་བ་ཉིད་དང་མི་གཙང་
བ་དང་འབྲེལ་པས། དེ་ནི་དབང་ཕྱུག་ཉིད་མ་ཡིན་ཏེ། ཁྱོད་ནི་འདི་ལྟར་གཅིག་
པུ་ཡིན་པ་དང་རྟག་པ་ཉིད་དང་བློའི་གཡོ་བ་སྔོན་དུ་འགྲོ་བ་དང་ལྷའི་འགྲོ་བས་
བསྡུས་པ་དང་གཙང་ཞིང་མཆོད་པར་འོས་པའོ་ཞེས་འདོད་པའི་ཕྱིར་རོ། །གལ་
ཏེ་ ས་ དང་ཆུ་ལ་ སོགས་ པ་དབང་ ཕྱུག་ ཉིད་ མ་ ཡིན་ནའང་། འོ་ན་ཐོག་རེག་དང་བྲལ་
བའི་ནམ་མཁའ་འདི་དབང་ཕྱུག་ཡིན་ནོ་ཞེ་ན། དབང་ཕྱུག་ནམ་མཁའ་མིན་ཏེ་སྣོད་
བཅུད་ ཀྱི་འབྲས་བུ་སྐྱེད་ པའི་ཆེད་དུ་བློ་ཡི་གཡོ་བ་དང་བྱ་བ་མེད་པའི་ཕྱིར་རོ། །འོ་ན་
དབང་ཕྱུག་བདག་ཡིན་ནོ་ཞེ་ན། བདག་མིན་ཏེ་ བདག་རིག་གཉིས་ཀ་སྔར་ནས་ བཀག་
ཟིན་པའི་ཕྱིར་རི་བོང་གི་རྭ་དང་འདྲའོ། །གལ་ཏེ་དབང་ཕྱུག་དེ་ཕལ་པ་རྣམས་ཀྱིས་
བསམ་གྱིས་མི་ཁྱབ་པར་ཡིན་ནོ་ཞེས་འདོད་ན་བསམ་བྱ་མ་མིན་པ་མི་བྱེད་པ་
པོ་ཡང་མེད་ལ། བསམ་པར་བྱ་བ་མིན་པ་དེ་ཉིད་འཇིག་རྟེན་གྱི་བྱེད་པ་པོར་ཁྱོད་ཀྱིས་
- 356 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
བསམ་སྟེ་བརྗོད་པས་ཅི་ཞིག་བྱ་ སྟེ་བསམ་པའི་ཡུལ་ལས་འདས་པའི་དབང་ཕྱུག་དེ། ཅེས་བྱ་བ་
དེ་སུ་ཞིག་ཡིན་པ་ཁྱོད་ཀྱིས་མི་ཤེས་ཤིང་། སུས་ཀྱང་རྟོགས་པར་མི་ནུས་པའི་ཕྱིར་རོ། །བསམ་གྱིས་མི་
ཁྱབ་པའི་དབང་ཕྱུག་དེས་བསྐྱེད་པར་འདོད་པའི་དངོས་པོ་དེའང་གང་ཞིག་ཡིན་ ཞེས་
དྲིས་པ་ན། བདག་ཅེས་ བྱ་བ་དེ་དབང་ཕྱུག་གིས་འབྱིན་པར་འདོད་ན་བདག་དེ་ ཁྱོད་
ཀྱིས་རྟག་པར་ཁས་བླངས་པ་དང་ས་དང་ཆུ་དང་མེ་དང་རླུང་དང་ནམ་མཁའ་
དང་དུས་དང་ཕྱོགས་ལ་སོགས་པ་ཡང་རྟག་པར་ཁས་བླངས་པ་དང་། དབང་
ཕྱུག་རང་གི་ངོ་བོའང་རྟག་པར་ཁས་བླངས་པ་མིན་ནམ་ཅི་སྟེ་ཡིན་པས་བདག་རྟག་པ་
དེ་བསྐྱེད་བྱའི་འབྲས་བུ་མི་རུང་ཞིང་། ས་སོགས་འབྱུང་བ་རྣམས་དང་། དབང་ཕྱུག་རྟག་པ་ནི་སྐྱེད་བྱེད་
ཀྱི་རྒྱུར་མི་རུང་སྟེ། རྟག་པ་ལ་བསྐྱེད་བྱ་སྐྱེད་བྱེད་ཀྱི་རྒྱུ་འབྲས་གང་ཡང་མི་འཐད་པའི་ཕྱིར་རོ། །དེ་
བཞིན་དུ་ཤེས་པ་དང་བདེ་སྡུག་གི་ལ་སོགས་པ་དག་ཀྱང་དབང་ཕྱུག་གིས་བསྐྱེད་པ་མ་ཡིན་ཏེ། མིག་
ལ་སོགས་པའི་ཤེས་པ་ནི་ གཟུགས་སོགས་ཀྱི་ཤེས་བྱ་ལ་དམིགས་པ་ལས་སྐྱེ་བ་
དང་། ཐོག་མ་མེད་པའི་དུས་ནས་འོང་བ་སྟེ་མྱོང་བའི་བདེ་སྡུག་གི་ཚོར་བ་ཐམས་
ཅད་ནི་དགེ་བ་དང་མི་དགེ་བའི་ལས་ལས་བྱུང་བ་ཡིན་ལ་རྒྱུ་མཚན་དེས་ན་བྱེད་པ་པོར་
འདོད་པའི་དབང་ཕྱུག །དེ་ཡིས་བྱ་བའི་འབྲས་བུ་གང་ཞིག་བསྐྱེད་པར་སྨྲོས་ཤིག་ཅེས་
དྲིས་པ་ན་ཅིའང་སྨྲ་རྒྱུ་མེད་དེ། རྟ་པར་ཁས་བླངས་པའི་ཕྱིར་ཐམས་ཅད་བསྐྱོད་པའི་ནུས་པའང་མེད་པའི་
ཕྱིར་རོ། །རྒྱ་སྟེ་བྱེད་པ་པོ་དབང་ཕྱུག་ལ་རྟག་པ་ཡིན་པས་ཐོག་མ་ཡོད་པ་མིན་ན།
མེད་པའི་དེ་རིང་གི་མྱུ་གུ་ལྟ་བུའི་འབྲས་བུའི་ཐོག་མ་ཡང་ག་ལ་ཡོད་དེ་ལྟར་
ར་བྱུང་ཡང་མི་སྲིད་པར་ཐལ་ལོ། །བྱེད་པ་པོ་དབང་ཕྱུག་རྟག་པ་ཡིན་པས་ཐོག་མ་
་་དུ་ཟིན་ཀྱང་འབྲས་བུ་ཐམས་ཅད་རྟག་ཏུ་མི་བྱེད་དེ་ རྒྱུ་རྐྱེན་གཞན་ལ་
ན་ནོ་ཞེ་ན། རྟག་ཏུ་ཅིའི་ཕྱིར་བྱེད་པ་མིན་ཏེ། དབང་ཕྱུག་
-357-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ནི་འབྲས་བུ་སྐྱེད་པ་ལྷན་ཅིག་བྱེད་པའི་རྒྱུ་གཞན་ལ་ལྟོས་རིགས་པ་མིན་ཏེ། རྒྱུ་
མཚན་ནི། དབང་ཕྱུག་དེས་བྱས་པ་མིན་པའི་དངོས་པོ་གཞན་ཡོད་པ་མིན་པར་ཁྱོད་
ཀྱིས་ ཁས་ བླངས་ པའི་ ཕྱིར་ན། དབང་ཕྱུག་དེས་འབྲས་བུ་ བསྐྱེད་པ་འདི་གང་ཞིག་ལ་ལྟོས་
པར་འགྱུར་ ཞེས་བརྟགས་ན་གང་ལའང་ལྟོས་པར་མི་འགྱུར་ཏེ་རང་གི་འབྲས་བུ་མ་ཡིན་པའི་དངོས་
པོ་ཡང་མེད་པའི་ཕྱིར་རོ། །གལ་ཏེ་རྐྱེན་གཞན་ཚོགས་པ་ལ་ལྟོས་པར་ཁས་ལེན་ན་ཉེར་ལེན་གྱི་
རྒྱུ་དང་ལྷན་ཅིག་བྱེད་པའི་རྐྱེན་ཚོགས་པ་དེ་དག་ཉིད། འབྲས་བུ་དེའི་རྒྱུ་ཡིན་པར་འགྱུར་
གྱི་དབང་ཕྱུག་རྒྱུ་མིན་ཏེ། དབང་ཕྱུག་རྒྱུ་མིན་པའི་རྒྱུ་མཚན་རྒྱུ་ཚོགས་ཚང་ཞིང་གེགས་
མེད་པ་ན་འབྲས་བུ་དེ་ དབང་ཕྱུག་གིས་སྐྱེ་བར་མི་འདོད་ཀྱང་བཟློག་མི་ནུས་པས་མི་སྐྱེ་བའི་
དབང་མེད་ཅིང་། རྒྱུ་རྐྱེན་ཚོགས་པ་ཚང་བ་དེ་མེད་པར་ནི་ དབང་ ཕྱུག་ གིས་ སྐྱེ་ བར་
འདོད་ཀྱང་སྐྱེ་བའི་དབང་མེད་ པས་མི་སྐྱེ་བའི་ཕྱིར། དོ། །ཡང་འབྲས་བུ་སྐྱེ་བའི་རྒྱུ་རྐྱེན་གྱི་
ཚོགས་པ་ཡོད་པ་ན་ སྣོད་ བཅུད་ ཀྱི་ འབྲས་ བུ་ རྣམས་ བྱེད་པ་ཡོད་པར་འགྱུར་དུ་ཆུག་
མོད། རྒྱུ་རྐྱེན་གྱི་ཚོགས་པ་ཡོད་པའི་དུས་དེའི་ཚེ་དབང་ཕྱུག་རང་ཉིད་མི་འདོད་ ཀྱང་རྒྱུ་རྐྱེན་
གྱིས་དྲངས་ནས་ དབང་མེད་དུ་དངོས་པོ་རྣམས་བྱེད་པ་ཡིན་ནམ། འོན་ཏེ་ དབང་ཕྱུག་རང་
གིས་འདོད་ནས་ དངོས་པོ་རྣམས་བྱེད་ པ་ཡིན་ཞེས་རིགས་པས་རྣམ་པར་བརྟགས་ནས་
གལ་ཏེ་དབང་ཕྱུག་མི་འདོད་བཞིན་དུ་འབྲས་བུ། བྱེད་ཅིང་བསྒྲུབ་པ་ཡིན་ན་
གཞན་ལ་རག་ལས་ཤིང་གཞན་གྱི་དབང་དུ་སོང་བ་ཐལ། འོན་ཏེ་འདོད་ནས་
བྱེད་ནའང་འདོད་པ་ཉིད་ལ་རག་ལས་པར་འགྱུར་ཏེ་དེ་ལ་ལྟོས་ཡོད་པའི་ཕྱིར་
རོ། །འབྲས་བུ་སྒྲུབ་པར་བྱེད་ནའང་དབང་ཕྱུག་ག་ལ་ཡིན་ཏེ་དབང་ཕྱུག་ར་
གི་མཚན་ཉིད་རྟག་པ་ཡིན་པར་ཁས་བླངས་པ་དང་འགལ་བ་ཡིན་པའི་ཕྱིར་”
དཔྱོད་པ་པ་དང་བྱེ་བྲག་པ་གང་དག་གི་ལུགས་ལ་འབྱུང་བཞིའི་རྡུལ་ཕྲན་ལྔ་
- 358-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
དེ་ནི་སྣོད་བཅུད་ཐམས་ཅད་ ཀྱི་ རྩོམ་གཞི་ཡིན་ཅིང་། རྡུལ་ཕྲན་དེ་དག་གིས་བརྩམས་པའི་རགས་པ་
རྣམས་ནི་མི་རྟག་གོ་ཞེས། སྨྲ་བ། དེ་དག་ཀྱང་ནི་སྔར་རྡུལ་དེའང་ཕྱོགས་ཆའི་དབྱེ་
བ་ཡིས་ཕྱོགས་དབྱེའང་ཆ་ཤས་དང་བྲལ་ཕྱིར། །ནམ་མཁའ་བཞིན་དུ་རྡུལ་ཡང་མེད། །སོགས་ཀྱི་
རྡུལ་ཕྲན་ཆ་མེད་འགོག་པའི་རིགས་པས་བཟློག་ཟིན་ཏོ། །གཙོ་བོ་རྟགས་པ་གཡོ་བ་བཅུད་
ཀྱི་སེམས་ཅན་དང་མི་གཡོ་བའི་སྣོད་ཀྱི་འཇིག་རྟེན་གྱི་འགྲོ་བ་ཡི། ཡོངས་སུ་གྱུར་པའི་
རྒྱུ་ཡིན་པར་ནི་གྲངས་ཅན་པ་གྲངས་ཅན་པ་འདི་མུ་སྟེགས་ཐམས་ཅད་ཀྱི་ཐོག་མར་བྱུང་སྟེ། ཚེ་
ལོ་དཔག་མེད་ཐུབ་པའི་དུས་སུ་དྲང་སྲོང་སེར་སྐྱ་ཞེས་རལ་པ་སེར་སྐྱ་ཡོད་པ་མངོན་ཤེས་ལྔ་ལྡན། སྐྱེས་
ཐོབ་ཀྱི་ཤེས་རབ་ཆེ་བས་གྲངས་ཅན་གྱི་གཞུངས་མང་དུ་བརྩམས་པ་ཞིག་བྱུང་ངོ༌། །དེའི་རྗེས་འབྲང་ལ་
སེར་སྐྱ་པ་དང་གྲངས་ཅན་པ་ཞེས་བྱ། འདི་ལ་རྒྱུ་དུས་ན་ཡོད་པའི་འབྲས་བུ་རྐྱེན་གྱིས་གསལ་བར་སྨྲ་
ཞིང་། དེའང་གཙོ་བོ་ཙམ་ལས་འབྱུང་བར་འདོད་པ་གྲངས་ཅན་ལྷ་མེད་པ་དང་། རྒྱུ་འབྲས་རང་བཞིན་
གཅིག་ཀྱང་དབང་ཕྱུག་གི་བྱིན་རླབས་ལས་རྣམ་འགྱུར་ཐ་དད་དུ་གྱུར་པར་འདོད་པ་གྲངས་ཅན་ལྷར་
བཅས་པའོ། །གཉིས་ཀའི་ལུགས་ལ་འབྲས་བུ་རྣམས་རྒྱུ་དང་ངོ་བོ་གཅིག་པ་མི་གསལ་བའི་ཚུལ་གྱིས་
ཡོད་པ་རྐྱེན་གྱིས་གསལ་པར་གྱུར་པ་ལ་སྐྱེས་པའི་ཐ་སྙད་འདོག་པ་གཅིག་དང་། ཞོའི་རང་བཞིན་གྱི་འོ་
མའི་ངོ་བོ་རྐྱེན་གྱིས་ཞོར་གྱུར་པ་ལྟ་བུ་རྣམ་པར་འགྱུར་བར་སྨྲ་བའི་ལུགས་ཤིག་སྟེ་གཉིས་རེ་ཡོད་པར་
བཤད། འདི་པས་ཤེས་བྱ་ཐམས་ཅད་རྣམ་གྲངས་ཉེར་ལྔར་གྲངས་ངེས་པར་འདོད་དོ། །འདོད་དེ་ཁྱད་
པར་འཕགས་བསྟོད་ལས། སེར་སྐྱ་དེ་ ཉིད་ རིག་པས་ནི། །གཙོ་ལས་འགྲོ་བ་སྐྱེ་བ་བཤད། ཁྱོད་ཀྱིས་
འགྲོ་བའི་སྐྱེ་བ་ནི། །ཉོན་མོངས་ལས་ལས་བྱུང་བར་བསྒྲགས། །ཞེས་པ་ལྟར་རོ། །དོ། །གཙོ་བོ་
ཞེས་བྱ་བ་ནི་སྙིང་སྟོབས་ཏེ་བདེ་བ་དང་རྡུལ་དེ་སྡུག་བསྔལ་དང་མུན་པ་སྟེ་
བཏང་སྙོམས་ཞེས། བྱ་བའི་ཡོན་ཏན་གསུམ་ ཆེ་ ཆུང་ དང༌ མང་ཉུང་ མེད་ པར་མཉམ་པར་
གནས་པའི་ཚེ་ནནི། བརྟན་གཡོ་ཀུན་ལ་ཁྱབ་པའི་གཙོ་བོ་ཞེས་བྱ་བར་རབ་ཏུ་བརྗོད་དེ་
-359-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་བཞིན་གྱི་རང་བཞིན་དང་རྒྱུ་དང་གཙོ་བོ་རྣམས་མིང་གི་རྣམ་གྲངས་སོ། །གནས་སྐབས་
ཡིན་ལ། བདེ་སྡུག་བཏང་སྙོམས་པ་གསུམ་པོ་མང་ཉུང་འགྱུར་ཏེ་བདེ་བ་ཤས་ཆེ་བས་ལྷ་མི་དང་།
སྡུག་བསྔལ་ཤས་ཆེ་བས་ངན་སོང་དང་། བཏང་སྙོམས་ཤས་ཆེ་བས་དུད་འགྲོར་འགྱུར་བ་ལྟ་བུ་དེ་གསུམ་
ཆ་མི་མཉམ་པ་ནི་འགྲོ་བ་རྣམ་འགྱུར་འབྲས་བུ་འགྲོ་བ་རྣམས་མིང་གི་རྣམ་གྲངས་ སོ། །སྣ་
ཚོགས་པར་ཡོངས་སུ་གྱུར་པ་ཡིན་པར་བརྗོད་དོ། །དུས་གང་གི་ཚེ་བདག་ཤེས་རིག་
སྐྱེས་ བུ་ དེས་གཟུགས་སོགས་ཡུལ་ལ་ལོངས་སྤྱོད་ པའི་འདོད་པ་སྐྱེ་བ་དུས་དེའི་ཚེ་
སྐྱེས་བུའི་འདོད་པ་ དེ་ཉིད་རང་བཞིན་གྱིས་ སྟེ་གཙོ་བོས་ཡོངས་སུ་ཤེས་ནས་ ཡུལ་དང་
སྐྱེས་བུ་སྦྱོར་བར་བྱེད་ཅིང་། དེའི་ཚེ་གཙོ་བོས་སྐྱེས་བུས་ལོངས་སྤྱོད་རྒྱུའི་སྒ་དང་རེག་བྱ་ལ་སོགས་
པ་རྣམ་འགྱུར་རྣམས་གཙོ་བོའི་ཁུག་མ་ནས་འབྱིན་པའི་ངོ་བོས་སྟེ་ རང་བཞིན་ གྱིས་ སྒྲ་སོགས་
ཡོངས་སུ་གྱུར་པས་ ཤེས་རིག་གི་སྐྱེས་བུ་ལ་ལོངས་སྤྱོད་ཀྱི་ཡུལ་རྣམས་ཉེ་བར་འགྱུར་རོ། །
གཙོ་ བོས་རྣམ་ འགྱུར་རྣམས་ སྤྲུལ་ པ་དེའི་ཚེ་འབྱིན་ པའི་ རིམ་པ་སྟེ་ གོ་ རིམ་ནི་འདི་ཡིན་ཏེ།
དབང་ཕྱུག་ནག་པོའི་གཞུང་ལས་རང་བཞིན་ ནམ་གཙོ་བོ་ལས་ནི་ཆེན་པོའམ་བློ་འབྱུང་ལ་ཆེན་པོ་
དེ་ལས་ནི། །ངར་འཛིན་ ནམ་ང་རྒྱལ་ལ་ང་རྒྱལ་དེ་ལས་ཚོགས་ནི་ཁ་སོགས་ལས་ཀྱི་དབང་
པོ་ལྔ་དང་རྣ་བ་སོགས་བློ་ཡི་དབང་པོ་དང་ཡིད་ཀྱི་དབང་པོ་སྟེ་བཅུ་གཅིག་དང་སྒྲ་སོགས་དེ་ཙམ་ལྔ་སྟེ་
འོག་ནས་འགྲང་བའི་བཅུ་དྲུག་པོ་འབྱུང་བ་ཡིན། །དེ་ལྟར་བཅུ་དྲུག་པོ་ཡོད་ པ་དེ་ཡི་ནང་
ནས་སྒྲ་སོགས་དེ་ཙམ་ལྔ་པོ་རྣམས། །དེ་ལས་ཀྱང་ནི་ནམ་མཁའ་སོགས་འབྱུང་བ་ལྔ་
རྣམས་འབྱུང་བ་ཡིན། །ཤོ་ལོ་ཀ་གཅིག་སྒྲོས་པ་ཐག་པ་དེའི་དོན་ནི་འོག་ནས་བཤད་པ་འདི་
ཡིན་ཏེ། གོང༌དུ་ རང་བཞིན་ལས་ཆེན་པོ་ཞེས་ པའི་ དོན་ ནི་བུམ་ པའི་རྒྱུ་འཇིམ་ པ་ ཡིན་ པ་
བཞིན་རྣམ་འགྱུར་ཉེར་གསུམ་འབྱུང་བའི་རྒྱུ་གཙོ་བོ་ཞེས་བྱ་བ་ལས་ཆེན་པོ་འབྱུང་བ་ཡིན་ལ།
ཆེན་པོ་དེ་གང་ཡིན་ཞེ་ན་ཆེན་པོ་ཞེས་པ་ནི་མེ་ལོང་ངོས་གཉིས་པ་ལྟ་བུའི་ཆེན་པོ་སྟེ་དེ་ལ་ཕྱི་ནས་དེ་
- 360 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
ཙམ་ལྔ་འཆར་ནང་ནས་སྐྱེས་བུ་འཆར་བ་སྟེ། དེ་གཉིས་འདྲེས་པ་ལྟ་བུར་མཚམས་སྦྱོར་བ་བྱེད་པ་གློ་
བུར་དུ་འབྱུང་བའོ། །སྐྱེས་བུས་ཡུལ་མཛེས་མི་མཛེས་སོགས་ལ་སེམས་པར་བྱེད་པའི་བློའམ་ཆེན་
པོ་དེ་ལས་ཐོག་མར་བློའམ་ཆེན་པོ་ཞེས་བྱ་བ་ཤེས་ཀྱི་མེ་ལོང་ངོས་གཉིས་པ་ལྟར་ཤིན་ཏུ་དྭངས་པར་
གྱུར་པ་ལ། ནང་ནས་སྐྱེས་བུ་དང་། ཕྱི་ནས་ཡུལ་གྱི་གཟུགས་བརྙན་ཤར་བ་འདྲེས་པས་སྐྱེས་བུ་ཡུལ་ལ་
ལོངས་སྤྱོད་ཅིང་ངར་འཛིན་པའམ་ང་རྒྱལ་འབྱུང་བ་དང་། ང་རྒྱལ་དེ་ལས་ཚོགས་བཅུ་དྲུག་
སྟེ། ལས་དབང་ལྔ་དང་བློ་དབང་ལྔ་དང་ཡིད་དབང་སྟེ་དབང་པོ་བཅུ་གཅིག་དང་སྒྲ་སོགས་དེ་
ཙམ་ལྔའོ། །བཅུ་དྲུག་ཡོད་པ་དེ་ལ་ དང་པོ་ལས་ཀྱི་དབང་པོ་ལྔ་ནི། ཁའི་དབང་པོ་དང་།
རྐང་པའི་དང་། ལག་པའི་དང་། མདོམས་ཀྱི་དང་རྐུབ་བམ་འཕོངས་སྐྱི་དབང་པོ་སྟེ་
རིམ་པ་ལྟར་སྨྲ་བའི་ལས་ལ་དབང་བྱེད་པ་ལ་དང་། འགྲོ་བའི་ལས་ལ་དབང་བྱེད་པ་རྐང་པ་
དང་། སྟེར་བའི་ ལས་ལ་དབང་བྱེད་པ་ ལག་ པ་དང་། ངལ་བ་དང་འཁྲིགས་པའི་ལས་ལ་
དབང་བྱེད་ པ་ འདོམ་དང་། བཤང་བའི་ལས་ལ་ དབང་ བྱེད་ པ་ རྐུབ་ སྟེ་ དེ་རྣམས་ལས་ལ་
དབང་བྱེད་པ་ཡིན་པས་ན་ལས་ཀྱི་དབང་པོ་ལྔ་ཡིན་ནོ། །བློའི་དབང་པོ་ལྔ་ནི། རྣ་བའི་
དབང་པོ་གྲོ་ག་བཅུས་པ་ལྟ་བུའམ་རྣ་བའི་ཤེས་པ་དང་། ལུས་ ཀྱི་དབང་པོ་བྱ་རེག་ན་འཇམ་གྱི་
པགས་པའམ་ལུས་ཤེས་དང་། མིག་ གི་དབང་པོ་ཟར་མའི་མེ་ཏོག་གམ་མིག་གི་ཤེས་པ་དང་། ལྕེའི་
དབང་པོ་ཟླ་བ་ ཁམ་པའམ་ལྕེའི་ཤེས་པ་དང་། སྣའི་དབང་པོ་ཟངས་སྦུབས་གཤིབས་པའམ། སྣའི་
ཤེས་པའོ། །ཐམས་ཅད་ལ་ཁྱབ་པའམ་ཐུན་མོང་དུ་གྱུར་པ་ནི་ཡིད་ཀྱི་དབང་པོའོ། །དེ་
ཙམ་ལྔ་ནི། ཟིན་མ་ཟིན་གྱི་སྒྲ་དང་། འཇམ་རྩུབ་སོགས་རེག་བྱ་དང་། དབྱིབས་དང་ཁ་དོག་
གི་གཟུགས་དང་། མངར་བ་སོགས་རོ་དང་། ཞིམ་པ་སོགས་དྲི་དེ་ཙམ་མོ། །ཡང་ ཡུལ་སྒྲ་
ལས་འབྱུང་བ་ཐོགས་རེག་དང་བྲལ་བའི་ནམ་མཁའ་ འབྱུང་བ་དང་། རེག་བྱ་ལས་ཡང་ཞིང་
གཡོ་བའི་རླུང་དང་། གཟུགས་ལས་ཚ་ཞིང་བསྲེག་པའི་མེ་དང་། རོ་ལས་བརླན་ཞིང་
-361-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཤེར་ བའི་ ཆུ་དང་། དྲི་ལས་སྲ་ཞིང་འཐས་ པའི་ ས་རྣམས་འབྱུང་བ་ཡིན་ནོ། །དང་པོ་
རང་བཞིན་ནམ་གཙོ་བོ་ནི་རྒྱུ་ཉིད་ཁོ་ན་ཡིན་པའི་མུ་ཏེ་འབྲས་བུའམ་རྣམ་འགྱུར་ནི་མ་ཡིན་
ནོ། །ཆེན་པོ་དང་ངར་འཛིན་པ་དང་སྒྲ་ལ་སོགས་པ་ལྔ་སྟེ་བདུན་པོ་ནི་རྒྱུ་སྔ་མ་ལས་
འབྱུང་བས་འབྲས་བུ་ཡང་ཡིན་ལ་འབྲས་བུ་ཕྱི་མ་བསྐྱེད་པས་རྒྱུ་ཡང་ ཡིན་པས་དེས་ན་གཉིས་
ཀ་ཡིན་པའི་མུ་ཡིན་ནོ། །དབང་ པོ་བཅུ་གཅིག་པོ་རྣམས་ ངར་འཛིན་ལས་འབྱུང་བའི་ཕྱིར་
དང་ནམ་མཁའ་ལ་སོགས་པ་ལྔཔོ་རྣམས་དེ་ཙམ་ལྔ་ལས་འབྱུང་བའི་ཕྱིར་ན་འབྲས་བུ་ཁོ་
ན་ཉིད་ ཡིན་པའི་མུ་ཡིན་ལ་ འབྲས་བུ་གང་ཡང་མི་བསྐྱེད་པས་རྒྱུ་ནི་མ་ཡིན་ནོ། །སྐྱེས་བུ་ནི་
འབྲས་བུ་གང་ཡང་མི་བསྐྱེད་པས་རྒྱུ་དང་རྒྱུ་གང་གིས་མ་བསྐྱེད་པས་འབྲས་
རང་བཞིན་སྤངས་བ་ སྟེ་གཉིས་ཀ་མ་ཡིན་པའི་མུ་སྟེ་དེ་ལྟར་མུ་བཞི་ཡིན་ནོ། །ཡང་བརྗོད་
པ་སྟེ་དེ་སྐད་དུའང་དབང་ཕྱུག་ནག་པོས། རྩ་བའི་རང་རྩ་བའི་རང་བཞིན་དང་སྤྱི་དང་གཙོ་བོ་རྣམས་
དོན་གཅིག་གོ །བཞིན་ཏེ་གཙོ་བོ་ནི་རྒྱུ་གང་ཡོད་པ་མ་ཡིན་པས་རྣམ་པར་འགྱུར་བའམ་འབྲས་བུ་
མིན་ལ། །ཆེན་པོ་དང་སོགས་ སྒྲས་ང་འཛིན་དང་དེ་ཙམ་ལྔ་སྟེ་བདུན་ ནི་གཞན་སྐྱེད་བྱེད་ཀྱི་རྒྱུ་
ཡིན་པས་ན་རང་བཞིན་ཡིན་ལ་རང་ལའང་རྒྱུ་ཡོད་པས་རྣམ་འགྱུར་ཡང་ཡིན་ཅིང་། །དབང་པོ་
བཅུ་གཅིག་དང་འབྱུང་བ་ལྔ་སྟེ་བཅུ་དྲུག་པོ་ནི་རིམ་བཞིན་ངར་འཛིན་དང་དེ་ཙམ་ལྔ་ལས་འབྱུང་བས་
རྣམ་པར་འགྱུར་བ་སྟེ། །སྐྱེས་བུ་ ནི་གཞན་མི་བསྐྱེད་པས་རང་བཞིན་མ་ཡིན་ རང་ལ་རྒྱུ་
མེད་པས་རྣམ་འགྱུར་ཡང་མིན་ ནོ། །དེ་ཤེས་ན་འདིའི་འདོད་ཚུལ་རྣམས་ཤེས་སླ་བས་དེ་བཤད་ན།
གཙོ་བོ། ཆེན་པོ། ང་རྒྱལ་སྟེ་གསུམ་དང་། གཟུགས་སྒྲ་དྲི་རོ་རེག་བྱ་སྟེ་དེ་ཙམ་ལྔ་དང་། མིག་རྣ་བ་སྣ་ལྕེ་
པགས་པའམ་ལུས་ཀྱི་དབང་པོ་སྟེ་བློའི་དབང་པོ་ལྔ་ཁའམ་ངག །ལག་པ། རྐང་པ། བཤང་བའམ་རྐུབ།
འདོམ་གྱི་དབང་པོ་སྟེ་ལས་ཀྱི་དབང་པོ་ལྔ། གཉིས་ཀའི་བདག་ཉིད་ཅན་གྱི་ཡིད་ཀྱི་དབང་པོ་བཅུ་གཅིག་
དང༌། ས་ཆུ་མེ་རླུང་ནམ་མཁའ་སྟེ་འབྱུང་བ་ལྔ་དང་། བདག་ཤེས་རིག་གི་སྐྱེས་བུ་སྟེ་ཉེར་ལྔའོ། །རྩ་བའི་
• 362 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
རང་བཞིན་དང་། སྤྱི་དང༌། གཙོ་བོ་རྣམས་དོན་གཅིག །བློ་དང་ཆེན་པོ་གཉིས་དོན་གཅིག །བདག་དང་
གང་ཟག་དང༌། ཤེས་རིག་གི་སྐྱེས་བུ་རྣམས་དོན་གཅིག་གོ །བསྡུ་ན་བེམ་ཤེས་གཉིས་སུ་འདུ་སྟེ། སྐྱེས་
བུ་ཤེས་པ་དང་། ལྷག་མ་ཉེར་བཞི་བེམ་པོར་འདོད། ཉེར་ལྔ་པོ་ལ་རང་བཞིན་དང་རྣམ་འགྱུར་ཡིན་མིན་
གྱི་མུ་བཞི་ཡོད་དེ། རང་བཞིན་ཁོ་ན་ཡིན་པ་གཙོ་བོའོ། །གཉིས་ཀ་ཡིན་པ་ནི་ཆེན་པོ་དང་རྒྱལ་དང་དེ་
ཙམ་ལྔ་སྟེ་བདུན་ནོ། །རྣམ་འགྱུར་ཁོ་ན་ཡིན་པ་ནི་དབང་པོ་བཅུ་གཅིག་དང་འབྱུང་བ་ལྔ་སྟེ་བཅུ་དྲུག་གོ།
གཉིས་ཀ་མིན་པ་ནི་སྐྱེས་བུའོ། །རང་བཞིན་དང་རྒྱུ་དོན་གཅིག །རྣམ་འགྱུར་དང་འབྲས་བུ་དོན་གཅིག་
གོ །སྐྱེས་བུ་ནི་ཤེས་པའི་ངོ་བོ་ཡིན་པ། རྣམ་འགྱུར་རྣམས་བྱེད་པ་པོ་མིན་པ། མ་སྐྱེས་པས་རྟག་པ་བདེ་
སྡུག་ལ་ལོངས་སྤྱོད་པས་ཟ་བ་པོ་ཡིན་པ། ཡོན་ཏན་གསུམ་མེད་པ། འགྲོ་བ་ཐམས་ཅད་ལ་ཁྱབ་པ། ཆ་
ཤས་མེད་པས་གཅིག་པུ། ཐོག་མ་མེད་པ་ནས་མཐའ་མེད་པའི་མཚན་ཉིད་དུ་འདོད་དོ། །གཙོ་བོ་ནི།
ལས་སོགས་བྱེད་པ་པོ་ཡིན་པ། མ་སྐྱེས་པས་རྟག་པ། ཆ་མེད་པས་གཅིག་པུ། སེམས་མེད་པས་ཡུལ་ཁོ་
ན༑ སྣོད་བཅུད་ཐམས་ཅད་ལ་ཁྱབ་པ། ཡོན་ཏན་གསུམ་ཆ་མཉམ་པ་སྟེ་ཁྱད་ཆོས་དྲུག་ལྡན་དུ་འདོད་
དོ། །ཆེན་པོ་ནི་ཕྱིའི་རྣམ་འགྱུར་ གྱི་ གཟུགས་བརྙན་དང༌། ནང་གི་སྐྱེས་བུའི་གཟུགས་བརྙན་གཉིས་
འཆར་ བ་ མེ་ལོང་ངོས་ གཉིས་པ་ལྟ་བུར་ འདོད། །བློ་ལ་བེམ་པོས་ཁྱབ་པ་དང༌། ཤེས་པ་ལ་བདག་
གཅིག་དགོས་ཟེར། སྐྱེ་ཚུལ་ནི། གང་གི་ཚེ་སྐྱེས་བུའི་ཡུལ་ལ་ལོངས་སྤྱོད་འདོད་སྐྱེས་པ་ན། གཙོ་བོས་
རྣམ་འགྱུར་རྣམས་འབྱིན་པར་བྱེད་ལ། དེའང་རྩ་བའི་རང་བཞིན་ལས་ཆེན་པོ། དེ་ལས་ང་རྒྱལ། ང་རྒྱལ་
ལ་གསུམ་ཡོད་པ་ལས། སྙིང་སྟོབས་ཅན་གྱི་ང་རྒྱལ་ལས་དབང་པོ་བཅུ་གཅིག་འབྱུང་། རྣམ་པར་འགྱུར་
བ་ཅན་གྱི་ང་རྒྱལ་ལས་དེ་ཙམ་ལྔ་སྐྱེ། དེ་དག་ལས་འབྱུང་བ་ལྔ་སྐྱེ། མུན་པ་ཅན་གྱི་ང་རྒྱལ་ནི་ང་རྒྱལ་
གཞན་གཉིས་ཀྱི་འཇུག་བྱེད་ཡིན་པར་འདོད་དོ། །དེ་ལྟར་སྐྱེ་ཚུལ་ནི་དབང་ཕྱུག་ནག་པོའི་རྒྱུད་ལས་
བཤད་དོ། །ཡུལ་ལ་ལོངས་སྤྱོད་ཚུལ་ནི། རྣ་བ་སོགས་དབང་པོ་ལྔ་ཡིད་ཀྱིས་བྱིན་གྱིས་བརླབས་པས་
ཡུལ་གཟུགས་སྒྲ་སོགས་ལ་བློས་ཞེན་པར་བྱེད་ལ། ཞེན་པར་བྱས་པའི་དོན་དེ་ལ་སྐྱེས་བུས་སེམས་པར་
-363-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་དོ། །གཙོ་བོ་ནི་ལོང་བ་རྐང་ཅན་ལྟ་བུ་སྟེ་རྣམ་འགྱུར་རྣམས་བྱེད་ཤེས་ཀྱང་སྤྱོད་མི་ཤེས། སྐྱེས་བུ་ནི་
ཞྭ་བོ་མིག་ཅན་ལྟ་བུ་སྟེ་སྤྱོད་ཤེས་ཀྱང་སྤྲུལ་མི་ཤེས་སོ། །སྐྱེས་བུས་རྣམ་འགྱུར་རྣམས་གཙོ་བོས་སྤྲུལ་
པར་མ་ཤེས་ནས་ཡུལ་ལ་ལོངས་སྤྱོད་པ་དེ་སྲིད་དུ་འཁོར་བ་དང་། བླ་མའི་མན་ངག་ལ་བརྟེན་ནས་རྣམ་
འགྱུར་རྣམས་གཙོ་བོས་སྤྲུལ་པ་ཙམ་དུ་ཟད་པ་ལ་ངེས་ཤེས་སྐྱེས་ཏེ་ཡུལ་གྱི་ཉེས་དམིགས་མཐོང་བས་
ཡུལ་ལ་ཆགས་པ་ཆུང་བར་གྱུར་ནས་བསམ་གཏན་བསྒོམས་པས་མངོན་ཤེས་ཐོབ་པ་ན། མིག་གི་མངོན་
ཤེས་དེས་གཙོ་བོ་ལ་བལྟས་པས་གཙོ་བོ་དེ་གཞན་གྱི་བུད་མེད་ལྟར་ངོ་ཚ་བས་སྐྱེངས་ཏེ་སྐྱེས་བུའི་གློར་མི་
གནས་ཤིང་འབྲལ་བར་འགྱུར་ལ། རྣམ་འགྱུར་རྣམས་ཀྱང་སྐྱེ་རིམ་ལས་བཟློག་པའི་ཚུལ་གྱིས་འཇའ་
ཡལ་བ་ལྟར་གཙོ་བོའི་དེ་ཉིད་དུ་ཐིམ་སྟེ་མི་གསལ་བར་གྱུར་ཚེ། སྐྱེས་བུ་ཉག་གཅིག་ཡུལ་ལ་སྤྱོད་པ་
མེད་པར་གནས་པ་ནི་གྲོལ་བ་ཐོབ་པར་འདོད་དོ། །དེ་ལྟར་ཡང་། དེ་ཉིད་ཉི་ཤུ་ལྔ་ཤེས་ན། །རལ་བའམ་
བྱི་བོ་ཅོད་པན་ཅན། །ཆ་ལུགས་གང་གིས་གནས་གྱུར་ཀྱང་། །གྲོལ་འགྱུར་འདི་ལ་ཐེ་ཚོམ་མེད། །ཅེས་བཤད་
དོ། །མིང་གི་རྣམ་གྲངས་ཡང་། ཤེས་བྱ་ཉེར་ལྔའི་གྲངས་ངེས་འདོད་པས་གྲངས་ཅན་པའམ། ཉེར་ལྔའི་
མཚན་ཉིད་ཤེས་པས་གྲོལ་བར་འདོད་པས་གྲངས་ཅན་པ། སེར་སྐྱ་སྟོན་པར་འཛིན་པས་སེར་སྐྱ་པ།
རང་བཞིན་རྒྱུར་སྨྲ་བས་རང་བཞིན་རྒྱུར་སྨྲ་བ། རྒྱུ་དུས་ཀྱི་འབྲས་བུ་རྐྱེན་གྱིས་གསལ་བར་འདོད་པས་
གསལ་བྱེད་པ་སོགས་སོ། །སེར་སྐྱ་པ་དང་གྲངས་ཅན་པ་སོ་སོར་བཤད་པའང་ཡོད་དོ། །གཉིས་པ་དེ་
དགག་པ་ལ། འདིར་སྒྲ་སོགས་དེ་ཙམ་ལྔ་ལ་ལོངས་སྤྱོད་པའི་བདག་ཤེས་རིག་གི་སྐྱེས་བུ་རྟག་པ་ཡིན་ན་
ཡུལ་སྒྲ་མེད་པའི་དུས་སུའང་སྒྲ་འཛིན་དགོས་པར་ཐལ་བ་སོགས་ཀྱི་རིགས་པས་སྐྱེས་བུ་རྟག་པ་འགོག་
ཚུལ་ བསྟན་ ལ། འོག་ཏུ་ གཙོ་བོ་རྟག་པ་དང་། བདག་སྐྱེས་འགོག་ཚུལ་ སྟོན་ལ། བློ་བེམ་པོ་ ཡིན་ པ་
འགོག་ཚུལ་སོགས་ནི་གཞན་དུ་ཤེས་པར་བྱའོ། །ཞེས་སོ། །རྒྱུ་གཙོ་བོ་དེ་ཡང་སྣོད་བཅུད་ཀྱི་
འབྲས་བུའམ་རྣམ་འགྱུར་མ་ལུས་པ་ཐམས་ཅད་བསྐྱེད་པ་ནུས་པའི་རང་བཞིན་ ནམ་གཙོ་བོ་
ཉིད་ལ་སྔར་ནས་འབྲས་བུ་རྣམས་ཡོད་པའི་རྡུལ་མུན་སྙིང་སྟོབས་ཀྱི་ཡོན་ཏན་གསུམ་གྱི་རང་
- 364 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
བཞིན་ཁོ་ན་ལས་རྟ་བ་ལ་སོགས་འབྲས་བུ་རྣམས་སྒྲུབ་ཅིང་བསྐྱེད་པར་བྱེད་པ་ཡིན་ཏེ།
རྒྱུ་ལ་འབྲས་བུ་ཡོད་པ་ལས་གཞན་དུ་མེད་ན། རྒྱུ་མཚན་ཇི་ལྟར་ན་རྒྱུ་དེ་ལ་འབྲས་བུ་ཡོད་པ་
མ་ཡིན་པ་འབྲས་བུ་དབྱིབས་ཁ་དོག་རྣམ་པ་སྣ་ཚོགས་པའི་གཟུགས་སྐྱེད་པར་བྱེད་
དེ་མི་བྱེད་ལ། དེ་སྐད་དུ་ཡང་དབང་ཕྱུག་ནག་པོར། འབྲས་བུ་མ་ལུས་པ་ཐམས་ཅད་བསྐྱེད་པ་
ནུས་པའི་རྒྱུ་ཚོགས་རྣམས་ལ་འབྲས་བུ་སྔར་ནས་ཡོད་པ་ཉིད་ཀྱི། །རང་བཞིན་ནམ་རྒྱུ་
འབའ་ཞིག་ཁོ་ན་ལས། །སྣ་ཚོགས་པའི་འབྲས་བུའི་ཁྱད་པར་ རྣམས་འབྱུང་ངོ་ཞེས་ཐ་སྙད་
འཇུག་པ་ནི། །རྣམ་འགྱུར་གྱི་དངོས་པོ་རྣམས་གཙོ་བོ་དེ་ཡི་རང་བཞིན་ནོ། །གལ་ཏེ་རྒྱུ་
གཙོ་བོ་དེ་ཡི་བདག་ཉིད་ལ། །འབྲས་བུ་བསྐྱེད་པ་ནུས་པའི་ངོ་བོར་འབྲས་སྔར་ནས་མེད་
ན༑ འབྲས་བུ་དེ་ཉིད་ཕྱིས་སུ་བསྐྱེད་པར་ནུས་པ་མིན་ཏེ། །རྒྱུ་ལ་འབྲས་བུ་མེད་པའི་
ཕྱིར་དཔེར་ན་འཇིམ་པ་ལས་ནམ་མཁའི་མེ་ཏོག་མི་འབྱུང་བ་བཞིན། །ཞེས་ཟེར་རོ། །
གྲངས་ཅན་པས་རྒྱུ་དང་འབྲས་བུའི་རྣམ་བཞག་བྱས་པ་དེ་དག་ཐམས་ཅད་དཔེར་ན་ནམ་མཁའ་
ལ་མངོན་པར་བྲིས་པའི་རི་མོ་འདི་ དང་ འདིའོ་ ཞེས་ བསྟན་ རྒྱུ་ མེད་ པ་ བཞིན་དུ་སྣང་བ་
ཡིན་ཞེས་ཞི་བ་ལྷས་དགོངས་ནས་ རྟག་ཆད་དང་བྲལ་བའི་དབུ་མ་པའི་གྲུབ་པའི་མཐའ་སྨྲ་
བས་གྲངས་ཅན་པའི་འདོད་པ་སུན་དབྱུང་བའི་ཕྱིར་བཤད་པ། གཙོ་བོ་དེ་ཆ་ཤས་གཏན་
མེད་ཀྱི་གཅིག་པུ་ཡིན་པའི་ལུགས་ལ་རྡུལ་གྱི་རང་བཞིན་དང་མུན་པ་དང་སྙིང་སྟོབས་
ཀྱི་རང་བཞིན་གསུམ་ཆ་མཉམ་པ་ཉིད་དུ་བདེན་པར་ཡོད་དོ་ཞེས་པ་ནི། རིགས་པ་མིན་ ཏེ་
གཅིག་ཡིན་པ་དང་གསུམ་ཡིན་པ་ནི་ཤིན་ཏུ་འགལ་པས་དེས་ན་ ཡོན་ཏན་གསུམ་ཆ་མཉམ་པའི་
གཙོ་བོ་ཆ་མེད་གཅིག་པུ་དེ་ཡོད་པ་མིན་ནོ། །གཙོ་བོ་ཆ་མེད་གཅིག་ལ་རང་བཞིན་གསུམ་མི་
འཐད་དོ་ཞེས་པའི་ རིགས་པས་བཀག་གོ །ཡོན་ཏན་གསུམ་ཆ་མཉམ་གྱི་གཙོ་བོ་ མི་འཐད་པ་དེ་
བཞིན་དུ་རྡུལ་མུན་སྙིང་སྟོབས་ཀྱི་ཡོན་ཏན་གསུམ་ཡང་ རང་རང་གི་ངོ་བོ་རེ་རེར་བདེན་པ་
-365-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོད་པ་མིན་ཏེ། དེ་དག་རེ་རེ་ཡང་རྡུལ་གྱི་རྡུལ་དང་རྡུལ་གྱི་མུན་པ་དང་། རྡུལ་གྱི་སྙིང་སྟོབས་
ལ་སོགས་པ་སོ་སོར་རྣམ་པ་གསུམ་གསུམ་དུ་འགྱུར་བའི་ཕྱིར་རོ། །དེ་ལྟར་ཡོན་
ཏན་རྣམས་མེད་པ་ན་ དེ་གསུམ་ཆ་མཉམ་པའི་གཙོ་བོ་མེད་དགོས་ལ་དེ་མེད་ན་འབྲས་བུ་སར་
འདོད་པའི་སྒྲ་ལ་སོགས་པའི་དངོས་པོ་དག་ཀྱང་། ཡོད་པ་ཉིད་དུ་བརྗོད་པ་ནི་
ཤིན་ཏུ་རྒྱང་རིང་ བ་ སྟེ་མེད་པར་འགྱུར་ ཏེ་དེ་རྣམས་གཙོ་བོའི་རྣམ་འགྱུར་དུ་འདོད་པས་ན། རྒྱུ་
མེད་ན་འབྲས་བུ་མི་འབྱུང་བ་ནི་དངོས་པོའི་ཆོས་ཉིད་ཡིན་པའི་ཕྱིར་འཇིམ་པ་མེད་པའི་བུམ་པ་བཞིན་
ནོ། །རོ། །གཉིས་པ་བདེ་སོགས་དོན་དུ་གྲུབ་པ་དགག་པ་ནི། ཁོ་ན་རེ། གོས་ལ་སོགས་པ་ཕྱི་རོལ་གྱི་
དོན་རྣམས་ཀྱང་བདེ་བ་ལ་སོགས་པ་ཡོན་ཏན་གསུམ་གྱི་བདག་ཉིད་ཅན་དུ་འདོད་དོ་ཞེ་ན། ཚོར་བ་ནི་
སེམས་ཉིད་དུ་ཚད་མས་གྲུབ་ན། སེམས་མེད་པ་བེམ་པོའི་རང་བཞིན་གྱི་གོས་ལ་སོགས་
པ་ཕྱི་ རོལ་ གྱི་ དོན་ལ། སེམས་ཀྱི་བདག་ཉིད་ཀྱི་ཚོར་བ་བདེ་བ་ལ་སོགས་པ་ཡོད་པ་
སྲིད་པའང་མིན་ ཏེ་སེམས་མེད་པས་ན་སིམ་པ་ལ་སོགས་པོའི་ངོ་བོར་མ་དམིགས་པའི་ཕྱིར་རོ་ཡུལ་
ཐོག་ཏུ་བདེ་སྡུག་ ཡང་གྲུབ་ པ་མེད་དོ། །ལ་གོས་ སོགས་དངོས་པོ་རྣམས་དངོས་པོ་དེ་ཡི་རྒྱུ་
བདེ་བ་ལ་སོགས་པའི་རང་བཞིན་ནམ་ངོ་བོ་ཉིད་ཡིན་པས་རྒྱུ་ལ་འབྲས་བུ་རྫས་གཅིག་
ཏུ་ཡོད་དེ་ཏིལ་ལ་མར་གྱིས་ཁྱབ་པ་བཞིན་ནོ་ཞེ་ན། སྔར་ཡན་ལག་ཅན་དང་རྡུལ་ཕྲ་རབ་དང་གཟུང་
འཛིན་འགོག་པའི་དྲན་པ་ཉེ་བར་བཞག་པའི་སྐབས་སུ་དངོས་པོ་དག་བདེན་མེད་དུ་
རིག་པས་རྣམ་པར་དཔྱད་ཟིན་པ་མིན་ནམ། ཁྱོད་ཀྱི་ལུགས་ལྟར་ན་རྣམ་འགྱུར་འབྲས་བུའི་
དངོས་པོ་སྣམ་བུ་ལ་སོགས་པ་ཐམས་ཅད་ཀྱི་རྒྱུ་ཡང་བདེ་བ་ལ་སོགས་པ་ཚོར་བ་གསུམ་གྱི་ངོ་
བོ་ཆ་གཙོ་བོ་མཉམ་པའི་ཡོན་ཏན་གསུམ་པོ་ཉིད་དུ་ཡིན་པ་འདོད་པ་དེ་ནི་མ་ཡིན་ཏེ། འཇིག་
རྟེན་ན་ནི་བདེ་བ་ལ་སོགས་པ་དེ་ལས་སྣམ་བུ་ལ་སོགས་པའི་དངོས་པོ་འབྱུང་བར་
མཐོང་བའང་མེད་ལ། ཀུན་རྫོབ་ཙམ་དུ་སྣམ་བུ་དང་ཙནྡན་ལ་སོགས་པའི་ཡུལ་ཡིད་དུ་
- 366 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
འོང་མི་འོང་སྣ་ཚོགས་པ་སྣང་བ་ལས་ནི་ཚོར་བ་བདེ་བ་དང་སྡུག་བསྔལ་ལ་ལ་སོགས་པ་འབྱུང་
བར་མཐོང་བ་དང་ཡང་འགལ་བ་ཡིན་ན། དོན་དམ་པ་ནི་རྒྱུ་སྣམ་བུ་ལ་སོགས་པའི་ཡུལ་དེ་
དག་བདེན་པར་མེད་པའི་ཕྱིར་ན་ འབྲས་བུ་བདེ་བ་ལ་སོགས་པའི་ཡུལ་ཅན་ཡང་བདེན་པ་
མེད་དེ། དེ་དག་གིས་འབྲས་བུ་ཡིན་པའི་ཕྱིར་རོ། །བདེ་བ་ལ་སོགས་པ་ ཡོན་
ཏན་གསུམ་ཆ་མཉམ་པའི་གཙོ་བོ་འམ་རང་བཞིན་ནི་རྟག་པ་མ་ཡིན་ཏེ་རྒྱུ་མཚན་རྟག་པ་ཉིད་དུ་
ཡང་ ཡང་སྒྲས་ནི་གཙོ་བོ་རྟག་པ་རྣམ་འགྱུར་རྣམས་ཀྱི་རང་བཞིན་དུ་མི་འཐད་པར་མ་ཟད་རྟག་པ་ཡིན་
པའང་མི་འཐད་ཅེས་གསུངས་སོ། །དུས་ནམ་དུ་ཡང་ ནི་ ཡོད་པ་ཡིན་ཏེ། དེ་ལྟར་ཡོད་ན་ཚད་མས་
དམིགས་དགོས་པ་ལས་བདེ་སོགས་རེས་འགའ་བར་དམིགས་ཀྱི་རྟག་ཏུ་ཚད་མས་དམིགས་ཤིང་མྱོང
པ་ཡོད་པ་མ་ཡིན་ནོ། །བདེ་བ་ལ་སོགས་པའི་གསལ་བ་སྟེ་རྣམ་འགྱུར་འགའ་ཞིག་
རྟག་པའི་དངོས་པོ་རུ་ཡོད་པ་ཉིད་དུ་འདོད་ན། ཐམས་ཅད་དུ་སྡུག་བསྔལ་མྱོང་བའི་ཚེ་
ཡང་བདེ་བ་དེ་མྱོང་བའི་ཚུལ་གྱིས་རྟག་ཏུ་ཅི་ཡི་ཕྱིར་འཛིན་པ་མ་ཡིན་ཏེ་འཛིན་དགོས་ན་དེ་
མི་འཛིན་པའི་ཕྱིར། སྡུག་བསྔལ་མྱོང་བ་དེའི་ཚེ་བདེ་བ་དེ་ཡོད་ཀྱང་མི་འཛིན་པ་ནི་སྡུག་བསྔལ་དེ་རྐྱེན་
གྱིས་བདེ་བ། དེ་ཉིད་ཕྲ་མོར་གྱུར་པ་ཡིན་ཏེ་ཉིན་མོའི་སྐར་མ་ཡོད་ཀྱང་ཉི་མས་ཟིལ་ གྱིས་
གནོན་ཏེ་མི་མཐོང་བ་ལ་སོགས་པ་བཞིན་སྡུག་བསྔལ་སྟོབས་ལྡན་གྱི་ཚེ་བདེ་བ་ཕྲ་མོ་ཡོད་ཀྱང་མི་
དམིགས་སོ་ཞེ་ན་ བདེ་སོགས་དེ་ དག་རེས་འགའ། རགས་པ་དང་ རེས་འགའ་ཕྲ་བའང་
ཇི་ལྟར་ཡིན་ མི་ འགྱུར་བ་རྟག་པའི་རང་བཞིན་བདེ་བ་གཅིག་ལ་ཕྲ་བ་དང་ རགས་ པའི་
གནས་སྐབས་དུ་མ་མི་རིགས་པའི་ཕྱིར་རོ། །གལ་ཏེ་རིམ་གྱིས་བདེ་བ་རགས་པ་
སྤངས་ནས་དུས་ཕྱིས་བདེ་བ་ཕྲ་བར་འགྱུར་གྱི། དུས་གཅིག་ཅར་དུ་ནི་ཕྲ་རགས་གཉིས་
ཀ་འཛོམ་པ་མ་ཡིན་ནོ་ཞེ་ན། གལ་ཏེ་སྔར་གྱི་རགས་པའི་ངོ་བོ་དེ་དོར་ནས་ཕྱིས་ཕྲ་བ་
མོའི་ངོ་བོར་འགྱུར་བས་སྣ་ཚོགས་སུ་འགྱུར་བ་ཡིན་ན། བདེ་ སོགས་ ཕྲ་རགས་དེ་དག་མི་
-367-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟག་པ་ཉིད་ཡིན་ནོ། །བདེ་སོགས་སོ་སོ་ནས་མི་རྟག་པ་ཡིན་ན་བདེ་སོགས་ཆ་མཉམ་པའི་གཙོ་
བོའང་མི་རྟག་པ་ཉིད་དུ་འགྱུར་རོ། །བདེ་སོགས་མི་རྟག་པར་གྲུབ་པ། དེ་བཞིན་དུ་ཆེན་པོ་ལ་
སོགས་པའི་རྣམ་འགྱུར་གྱི་དངོས་པོ་ཐམས་ཅད་ཀྱང་ནི་རང་བཞིན་གཞན་དང་གཞན་དུ་
འགྱུར་བའི་ཕྱིར། མི་རྟག་པ་ཉིད་དུ་རྒྱུ་མཚན་ཅིས་མི་འདོད། ཕྲ་བའི་གནས་སྐབས་དང་
རགས་པའི་གནས་སྐབས་མི་ འདྲ་ བ་ ཐ་དད་པ་ཡིན་གྱི། ཕྲ་ རགས་ དེ་གཉིས་ཀྱི་གནས་
སྐབས་ན་ཡོད་པའི་གནས་སྐབས་ཅན་གྱི་གཞི་བདེ་བ་ཙམ་ཡིན་པ་ལ་ནི་ཐ་དད་པ་མེད་
དོ་ཞེ་ན། ཕྲ་བ་མི་གསལ་བའི་ངོ་བོ་མ་ཡིན་པ་རགས་པ་གསལ་བའི་ངོ་བོར་གྱུར་ པའི་བདེ་
བ་རགས་པ་དེ་བདེ་བ་ལས་གཞན་མིན་ན། བདེ་བ་ཡང་གསལ་སྟེ་རྣམ་འགྱུར་
བའི་ངོ་བོར་གྱུར་པའི་བདེ་བ་རགས་པ་བཞིན་དུ་མི་རྟག་པ་ཉིད་དུ་འགྱུར་རོ། །བཞི་པ་རྒྱུ་
ལ་འབྲས་བུ་གནས་པ་དགག་པ་ནི་དེ་ལ་གྲངས་ཅན་པ་ན་རེ་གལ་ཏེ་ སྐྱེ་ན་རྒྱུ་དུས་ན་ཡོད་དགོངས་
པས་སྐྱེ་ལྡན་གྱི་དངོས་པོ་རྣམས་རྒྱུ་དུས་ན་ཡོད་པ་ཤ་སྟག་སྟེ་རྣམ་པ་ཐམས་ཅད་དུ་བདེ་བ་སོགས་
་ཞིག་སྟེ་མེད་པར་གྱུར་པ་འགའ་མང་ནི། རྒྱུས་བསྐྱེད་ནས་སླར་གསར་དུ་སྐྱེ་བ་མིན་
ཏེ་ རྒྱུ་དུས་ན་གནས་པ་མེད་ པའི་ཕྱིར་ ནམ་མཁའི་ཨུཏྤལ་བཞིན་ནོ་ཞེས་ གྲངས་ཅན་པ་
འདོད་དེ། གལ་ཏེ་རྒྱུ་དུས་ན་མེད་ཀྱང་སྐྱེ་ན་བྱེ་མ་ལས་ཀྱང་མར་འབྱུང་བ་སོགས་སུ་ཐལ་ལོ་ཞེས་ཟེར་
ལ་མྱུ་གུ་ལྟ་བུ་སྐྱེ་བའི་དོན་ཡང་འབྲས་བུ་མྱུ་གུའི་རང་བཞིན་རྒྱུ་ས་བོན་གྱི་དུས་ན་ཡོད་ཀྱང་བློ་ཡུལ་དུ་མི་
གསལ་ལ། རྐྱེན་ཆུ་ལུད་སོགས་ཀྱིས་གསལ་བར་བྱས་པ་ལ་མྱུ་གུ་སྐྱེའོ་ཞེས་བརྗོད་པ་ཡིན་ནོ་ཞེ་ན། མི་
འཐད་དེ་མྱུ་གུ་ལྟ་བུ་མངོན་པར་གསལ་བ་སྔར་རྒྱུ་ས་བོན་གྱི་དུས་ན་མེད་པར་ཕྱིས་སྐྱེ་བར་
ནི་ཁྱོད་ཀྱང་འདོད་ལ། དེའི་ཕྱིར་སྔར་རྒྱུ་དུས་ན་མེད་པའི་འབྲས་བུ་གསར་དུ་སྐྱེ་བ་ནི། ཁྱོད་ཀྱིས་
དངོས་སུ་མི་འདོད་ཀྱང་ དོན་ལ་གནས་པ་ཉིད་ཡིན་ཏེ་སྔར་གསལ་བ་མེད་པ་ལས་ཕྱིས་གསལ་
བར་སྐྱེ་བ་ཁས་བླངས་པའི་ཕྱིར་དང་། སྣང་ཙམ་དུ་ཡང་རྒྱུ་ལས་འབྲས་བུ་སྔར་མེད་གསར་དུ་སྐྱེ་བར་
- 368 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
མངོན་ནོ། །སྔར་མེད་ཕྱིས་སུ་སྐྱེ་བ་ལས་གཞན་དུ་ན་སྔར་ཡང་རྒྱུའི་སྟེང་དུ་འབྲས་བུ་དེ་ཡོད་
པ་ཡིན་ན་ཕྱི་མ་སྟེ་འབྲས་བུ་མྱུ་གུ་ལྟ་བུའི་གནས་སྐབས་ན་སྨྱུ་གུ་དམིགས་པ་བཞིན་དུ་སྔར་ཏེ་རྒྱུ་
ས་བོན་ལྟ་བུའི་གནས་སྐབས་ན་ཡང་མྱུ་གུ་དེ་དམིགས་པར་ཐལ་བར་འགྱུར་རོ། །ཇི་ལྟར་བློ་
ཡུལ་དུ་གསལ་བ་ཞིག་སྔར་མེད་པ་ཕྱིས་རྒྱུ་རྐྱེན་ལ་བརྟེན་ནས་གསར་དུ་སྐྱེས་པ་ན་གསལ་བ་
ཞིག་དམིགས་པ་ཁྱོད་ཀྱིས་འདོད་པ་དེ་བཞིན་དུ་ཕྱི་ནང་གི་དངོས་པོ་གཞན་ཡང་རྒྱུ་རྐྱེན་ལ་
བརྟེན་ནས་གསར་སྐྱེ་ཡིན་པ་དབུ་མ་པས་འདོད་པ་དེའི་ཚེ་ཁས་བླངས་པ་དང་འགལ་བའམ་རིགས་
པ་དང་འགལ་བ་ཅུང་ཟད་ཀྱང་ཡོད་པ་མ་ཡིན་ནོ། །སྔར་ཡོད་ཕྱིས་རྐྱེན་གྱིས་གསལ་བ་
འདོད་པ་འདི་ལ་གནོད་པ་གཞན་ཡང་ཡོད་དེ། གལ་ཏེ་རྒྱུ་ལ་འབྲས་བུ་གནས་
པར་ལྟ་ན། ཟན་ཟ་བའི་ཚེ་མི་གཙང་བ་ཟ་བར་འགྱུར་ཏེ་རྒྱུ་ཟན་གོང་གི་རང་བཞིན་དང་
འབྲས་བུ་མི་གཙང་བའི་རང་བཞིན་གཉིས་གཅིག་ཏུ་འདོད་ལ། རྒྱུ་ཟན་གོང་གི་སྟེང་ལ་ཡོད་པའི་འབྲས་
བུ་ མི་གཙང་བའི་ཆ་དེ་མངོན་པར་མི་གསལ་བས་སོ་སོར་ཕྱིར་ཡང་མེད་པའི་ཕྱིར་རོ། །ཞིང་། དེ་
བཞིན་དུ་ གཞན་ ཡང་ རས་ བཟང་ པོ་ཉོས་ནས་ གོན་ པར་འདོད་ནའང་རས་ཀྱི་རིན་གྱིས་རས་
བལ་གྱི། ས་བོན་ཉོས་ལ་དེ་ཉིད་ལུས་ལ་བགོ་བར་གྱིས་ཤིག་དང་དེས་ཀྱང་གྲང་
ལྷག་སྐྱོབ་པ་སོགས་ཀྱི་བྱ་བ་བྱེད་པར་འགྱུར་ཏེ། རྒྱུ་རས་བལ་གྱི་ས་བོན་ལ་འབྲས་བུ་རས་ཡུག་བཟང་པོ་
གཅིག་ཏུ་གནས་པའི་ཕྱིར་རོ། །རྒྱུ་འབྲས་རང་བཞིན་གཅིག་པར་འདོད་པ་འགོག་ཚུལ། རྣམ་འགྲེལ་
ལས། ཞོ་འཐུང་ཞེས་ནི་བསྐུལ་བ་ན། །ཅིའི་ཕྱིར་རྔ་མོ་ལ་མི་འཇུག །ཅེས་སོགས་དོན་ལ་འཇུག་པར་
ཐལ་བའི་རིགས་པས་བཀག་གོ །གལ་ཏེ་འཇིག་རྟེན་རྨོངས་པ་སྟེ་མི་ཤེས་པས་རྒྱུ་ལ་
འབྲས་བུ་གནས་པ་མ་མཐོང་ཞིང་ རས་བལ་ གྱི་ ས་ བོན་ལ་ རས་ཡུག་ཆེན་པོ་ཡོད་པའང་མ་
མཐོང་བས་རས་བལ་གྱི་ས་བོན་མི་གྱོན་པ་ཡིན་ནོ་ཞེ་ན། ངོ་སྙམ་ན། རྒྱུ་དུས་ན་འབྲས་བུ་ཡོད་པའི་
དེ་ཁོ་ན་ཉིད་ཤེས་ཤིང་མ་རྨོངས་པ་ཁྱོད་ཀྱི་སྟོན་པ་དྲང་སྲོང་སེར་སྐྱ་ལ་སོགས་པ་རྣམས་
-369-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་འཇིག་རྟེན་པས་རྒྱུ་ལ་འབྲས་བུ་མ་གནས་པ་མ་ཤེས་པས་རྨོངས་པར་ཡིན་ནོ་ཞེས་རྣམ་
པར་བཞག་པའི་རྨོངས་པ་དེ་ཉིད་མ་རྨོངས་པ་སེར་སྐྱ་སོགས་རང་ལའང་གནས་པ་ཉིད་དེ་
རྒྱུ་ཟན་ལ་འབྲས་བུ་ མི་གཙང་བ་གནས་པ་མཐོང་བ་མ་ཡིན་ནོ། །སྤྱོད་འཇུག་གི་འགྱུར་
ལ་ལར། དེ་ཁོ་ན་ཉིད་ཤེས་ ཤིང་རྟོགས་པའི་དྲང་སྲོང་སེར་སྐྱ་སོགས་ལའང་རྒྱུ་ལ་འབྲས་བུ་
ཡོད་པ་མ་ཤེས་པའི་རྨོངས་པ་དེ་གནས་པ་ཉིད། །ཅེས་སྣང་སྟེ་དོན་ལ་ ཤེས་བྱ་ཐམས་ཅད་
གྲངས་ཉི་ཤུ་རྩ་ལྔར་འདུས་ པ་ ཁས་ ལེན་པའི་ གྲངས་ཅན་པ་དག་ཀྱང་ཟན་ཟ་བ་འཇུག་ པ་
དང་། རས་བལ་ཉིད་ཉོ་བ་ལ་འཇུག་གི །གཞན་མི་གཙང་བ་ཟ་བ་དང་། རས་ཀྱི་ས་བོན་
ཉོ་བ་ལ་འཇུག་པ་ནི་མ་ཡིན་ནོ་ཞེས་པའི་དོན་ནོ། །ཁྱོད་ཀྱིས་འཇིག་རྟེན་རྨོངས་པས་རྒྱུ་དུས་ན་
འབྲས་བུ་ཡོད་པ་མ་མཐོང་ཞེས་པའང་འགལ་ཏེ་ཁྱོད་ལྟར་ན། རྒྱུ་ལ་འབྲས་བུ་རྟོགས་པའི་ཤེས་
པ་དེ་འཇིག་རྟེན་པ་རྣམས་ལ་ཡང་ནི། ཡོད་དགོས་པས་ས་བོན་ལ་རས་ཡུག་ཡོད་པ་ ཉིད་
ཡིན་པས་རྒྱུ་ལ་འབྲས་བུ་གནས་པ་དེ་ཅི་སྟེ་མཐོང་བ་མ་ཡིན། གལ་ཏེ་
འཇིག་རྟེན་པ་རྣམས་ཀྱིས་རྒྱུ་འབྲས་ཀྱི་གནས་ཚུལ་མཐོང་བའི་ཤེས་པ་ཚད་མ་ཉིད་མིན་
པས་རྒྱུ་ལ་འབྲས་བུ་ཡོད་པ་མི་མཐོང་ངོ་ཞེ་ན། འཇིག་རྟེན་པའི་ཤེས་པས་སྒྲ་ལ་
སོགས་པའི་རྣམ་འགྱུར་རྣམས་གསལ་བ་མཐོང་བའང་བདེན་པ་མ་ཡིན་པར་ཐལ་འཇིག་རྟེན་
པས་མཐོང་བ་ཚད་མ་ཡིན་པའི་ཕྱིར་རོ། །པས་མེད་པ་ཉིད་དོ། །སྒྲ་ཐོས་པའི་ཤེས་པ་སོགས་ཚད་མ་
མིན་པའི་རྒྱུན་མཚན་དེ་ལྟ་བས་ན་གཟུགས་སོགས་ཕྱི་ནང་གི་དངོས་པོའི་དེ་ཁོ་ན་ཉིད་གནས་
ལུགས་ཀྱི་རྣམ་པར་བཞག་པ་ཐོབ་པ་མ་ཡིན་པས་འདུས་བྱས་ཐམས་ཅད་རྫུན་པ་བསླུ་བའི་
ཆོས་ཅན་ཞིག་མ་གཏོགས་མི་བསླུ་བའི་ཚད་མ་མེད་པ་འདི་ཁོ་བོ་ཅག་དབུ་མ་པ་དག་གི་འདོད་
པ་སྟེ་མངོན་ སུམ་ དང་ རྗེས་ དཔག་ སོགས་ཐ་སྙད་པའི་ཚད་མ་ཐམས་ཅད་ཆོས་ ཉིད་ དོན་
དམ་པར་ཚད་མ་མ་ཡིན་པའི་ཕྱིར་རོ། །དེ་ལ་མི་བསླུ་བའི་ཤེས་པ་ཚད་མ་འདོད་པའི་རྒོལ་
，
--
- 370 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
བ་གྲངས་ཅན་པས་སྨྲས་པ། གལ་ཏེ་ཁྱོད་དབུ་མ་པའི་ལུགས་ལའང་ཡུལ་འཇལ་བྱེད་བློ་ཚད་
མ་ཡང་དོན་དམ་པར་ཚད་མ་མིན་ན། བརྫུན་པའི་ཚད་མ་དེས་ཆོས་ཐམས་ཅད་རང་
བཞིན་མེད་པར་གཞལ་བ་ཐམས་ཅད་ཀྱང་གཞལ་བ་ལྟར་མི་བདེན་པས་ཕྱིན་ཅི་ལོག་བརྫུན་
པར་མི་འགྱུར་རམ། དེ་ཁོ་ན་ཉིད་དེ་དོན་དམ་དུ་ན་ གཉེན་པོ་ཆོས་ཐམས་ཅད་
རང་བཞིན་མེད་པའི་སྟོང་པ་ཉིད། སྒོམ་པ་ཡང་ཕྱིན་ཅི་ལོག་བརྫུན་པ་ཉིད་དུ་འགྱུར་ཏེ་
སྟོང་ཉིད་འཇལ་བྱེད་ཀྱི་ཚད་མས་ངེས་པ་ཐམས་ཅད་བརྫུན་པ་ཡིན་པ་དེའི་ཕྱིར་མི་
འཐད་པར་འགྱུར་ རོ་ཞེ་ན། འདི་ལ་ལན་བསྟན་པ་ཁོ་བོ་ཅག་དབུ་མ་པའི་ལུགས་ལ་སྟོང་
ཉིད་འཇལ་བྱེད་ཀྱི་ཚད་མ་དང་། དེས་གཞལ་བའི་སྟོང་ཉིད་གཉིས་ཀའང་བརྫུན་པ་ཡིན་པ་ཆེས་འཐད་
དོ། །དེའི་ཕྱིར་དཔྱད་ན་བརྫུན་པ་ཡིན་ཡང་རེ་ཞིག་གཉེན་པོར་འགྱུར་བ་ནི་མི་འགལ་ཏེ་དགག་བྱ་བུམ་
པ་སོགས་བརྟགས་པར་བྱ་བའི་ཆོས་ཀྱི་དངོས་པོ་བདེན་གྲུབ་ལ་རྟོག་པས་མ་རེག་སྟེ་མ་
དཔྱོད་པར། དེ་ཡི་དངོས་པོ་མེད་པའང་རྟོག་པས་དམིགས་ཤིང་འཛིན་པ་མ་ཡིན་ལ།
བདེན་གྲུབ་ཀྱི་དངོས་པོ་བཀག་ནས་བདེན་མེད་དུ་ཚད་མས་ངེས་པ་དགག་བྱ་བདེན་གྲུབ་ཀྱི་རྣམ་པ་བློ་
ཡུལ་དུ་འཆར་བ་ལ་རག་ལས་པའི་ཕྱིར་རྟོག་ངོར་མོ་གཤམ་གྱི་བུའི་རྣམ་པ་མ་ཤར་བར་མོ་གཤམ་བུ་ཤི་
བའི་རྣམ་པ་མི་འཆར་བ་བཞིན་ནོ། །འདིས་ནི་དགག་བྱ་བདེན་གྲུབ་ཀྱི་དོན་སྤྱི་མ་ཤར་བར་བདེན་པས་
སྟོང་པའི་སྟོང་ཉིད་ངེས་མི་ཐུབ་པས། སྟོང་ཉིད་ངེས་པ་ལ་དགག་བྱའི་སྣང་ཚུལ་ངེས་པ་གལ་ཆེ་བར་
བསྟན་ཏོ། །དགག་བྱ་བདེན་པའི་དངོས་པོ་མ་གྲུབ་པ་དེ་ཡི་ཕྱིར་དགག་བྱ་བདེན་པར་མ་གྲུབ་
པས་བརྫུན་པའི་དངོས་པོ་གང་ཡིན་པ། དེ་བཀག་པ་ཡི་དངོས་པོ་མེད་པ་སྟོང་པ་
དེ་ཡང་གསལ་བར་ཏེ་ངེས་པར་བརྫུན་པ་ཡིན་ནོ། །འོན་ ཀྱང་ དེ་ སྒོམ་ པ་ ནི་ འཐད་དེ་
བདེན་པར་འཛིན་པའི་གཉེན་པོ་བྱེད་པའི་ཕྱིར་རོ། །དེས་ན་དགག་བྱ་བདེན་གྲུབ་དང་དེ་བཀག་པའི་
སྟོང་ཉིད་ལྟ་བུ་གཞལ་བྱའི་ཡུལ་དང་འཇལ་བྱེད་ཚད་མ་ཐམས་ཅད་བརྫུན་པ་ཡིན་པར་མཚུངས་ཀྱང་སྤང་
-371-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉེན་དུ་འཐད་དེ་དཔེར་ན་གཉིད་ཀྱིས་ནོན་པའི་རྨི་ལམ་ན་བུ་སྐྱེས་ཏེ་ཤི་བ་རྨིས་པ་
ལ༑ བུ་དེ་ཤི་ནས་མེད་དོ་སྙམ་པའི་རྣམ་རྟོག་ནི། ཐོག་མར་བུ་དེ་ཡོད་པར་འཛིན་
པའི་རྣམ་པར་རྟོག་པ་དེ་ཡི། གེགས་ སམ་གཉེན་པོ་ཡིན་མོད་ཀྱི་གེགས་བྱེད་ཀྱི་རྟོགས་
པ་དེ་ཡང་བརྫུན་པ་ཡིན་ཏེ། རྨི་ལམ་གྱི་བུ་ནི་མ་སྐྱེས་པ་དང་མ་འགག་པའི་
ཕྱིར་རོ། །རྨི་ལམ་བཞིན་ཡིན་པ་དེ་ལྟར་ན་གཟུགས་ནས་རྣམ་མཁྱེན་གྱི་ཆོས་ཆོས་ཐམས་ ཅད་
ཀྱི་ སྐྱེ་ བ་ ཡོད་པ་དང་འགག་པ་ ཡོད་པ་ནི་ཕྱིན་ཅི་ལོག་གི་རྟོག་ པས་ སྒྲོ་བརྟག་ པར་ བལྟ་
བར་བྱའོ། །རྒྱུ་མེད་དང་དབང་ཕྱུག་དང་གཙོ་བོ་སོགས་ལས་དངོས་པོ་རྣམས་སྐྱེ་བ་མ་ཡིན་པ་དེ་
བས་ན་གོང་དུ་བརྗོད་མ་ཐག་པར་དེ་ལྟར་རིགས་པ་ཡང་དག་གིས་རྣམ་པར་དཔྱད་
པས། སྣང་ཙམ་དུ་རང་རང་གི་རྒྱུ་ལས་བྱུང་བས་དངོས་པོ་འགའ་ཡང་རྒྱུ་མེད་པ་ལས་བྱུང་བ་
དང་དྲང་སྲོང་གཟེགས་གཟན་པའི་རྗེས་འབྲང་བྱེ་བྲག་པས་འདོད་པའི་བྱེད་པ་པོ་སྐྱེས་བུའམ་བདག་
བེམ་ པོ་ དང་མི་ ཕམ་ སྐྱའི་ ལྭ་ བ་ ཅན་ གྱིས་ འདོད་ པའི་ བྱེད་ པོ་ སོགས་ དུས་དང་ ཚངས་ པ་ ལ་
སོགས་པས་བྱས་པ་ཡོད་པ་མ་ཡིན་ནོ་ཞེས་སྔར་རྒྱུ་མེད་ལས་སྐྱེ་བ་བཀག་པའི་དོན་བསྡུའོ།།
ཞིང་། དེ་ལ་མྱུ་གུ་ལྟ་བུའི་དངོས་པོ་རྣམས་སྐྱེ་བ་ན་རྒྱུ་ས་བོན་དང་རྐྱེན་ཆུ་ལུད་དྲོད་གཤེར་སོགས་རྒྱུ་
རྐྱེན་སོ་སོ་རེ་རེ་པའམ་ཐམས་ཅད་འདུས་པ་ཡི། །རྐྱེན་རྣམས་ལ་ཡང་མཁར་ གཞོང་
ལ་རྒྱ་ཤུག་བརྟེན་པ་ལྟར་རང་བཞིན་གྱིས་སྐྱེ་བའི་ངོ་བོར་གནས་པ་མ་ཡིན་ཞིང་གྲངས་ཅན་པས་
འདོད་པ་ལྟར་མངོན་པར་མི་གསལ་བའི་ཚུལ་དུ་གནས་པའང་མ་ཡིན་ཏེ་རྒྱུ་རྐྱེན་རྣམ་པར་མ་འགྱུར་
བར་དུ་མྱུ་གུ་སོགས་ཚད་མས་མ་དམིགས་པའི་ཕྱིར་རོ། །ནོ། །ཡང་དུས་གསུམ་རྫས་སུ་གྲུབ་པར་འདོད་
པ་ལྟར་དུས་གཞན་ཏེ་འདས་པའི་ས་ནས་འདིར་འོངས་པའང་མ་ཡིན་པས་དང་པོར་སྐྱེ་བ་
མེད་ལ། བར་དུ་ད་ལྟར་བ་གནས་པའང་ཡོད་པ་མ་ཡིན་ཞིང་ཐ་མར་འགགས་ནས་
དེ་ཉིད་མ་འོངས་པའི་སར་འགྲོ་བའང་ཡོད་པ་མ་ཡིན་ནོ། །ཆོས་ཐམས་ཅད་སྐྱེ་བ་དང་
- 372 -



༣
གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
འགགས་པ་མེད་པ་དེ་ལྟར་ན་འོ་ན་འཇིག་རྟེན་པ་རྣམས་ཀྱིས་ཇི་སྟེ་ཕྱི་ནང་གི་དངོས་པོ་རྣམས་
བདེན་པར་རྟོག་སྙམ་ན། དེ་ ལྟར་ བརྟགས་ན་མ་གྲུབ་ ཀྱང་ཆོས་དང་ གང་ཟག་ལ་བདེན་པར་
འཛིན་པའི་རྨོངས་པ་སྟེ་མི་ཤེས་པའི་དབང་གིས་བདེན་པར་སྒྲོ་བརྟགས་པའི་བརྟགས་
ཤིང་ཁས་བླངས་པ་གང་བྱས་པ་གཟུགས་སོགས་ཀུན་རྫོབ་ཀྱི་སྣང་བ་འདི། སྒྱུ་མ་ལས་
ཏེ་མིག་འཕྲུལ་མཁན་གྱིས་སྤྲུལ་བར་བྱས་པའི་རྟ་དང་གླང་པོ་ལ་སོགས་པ་དང་ནི་
ཁྱད་པར་ཅི་ཞིག་ཡོད་དེ། དེ་གཉིས་ཀ་ཡང་སྣ་ཚོགས་སུ་སྣང་ཞིང་རང་བཞིན་གྱི་གྲུབ་པ་ལྟར་
སྣང་ཡང་རང་བཞིན་གྱིས་མ་གྲུབ་པ་ཉིད་དུ་གནས་པས་སྣང་ཚོད་དང་གནས་ཚུལ་མི་མཐུན་པའི་བརྫུན་
པར་ མཚུངས་ པའི་ ཕྱིར་ རོ། །རྒྱུ་མཚན་ དེ་བས་ན་སྣང་ ཙམ་དུ་སྒྱུ་མ་མཁན་གྱིས་སྤྲུལ་པ་གང་
ཡིན་པ་དང་། རྒྱུ་ལས་དང་ཉོན་མོངས་པ་རྣམས་ཀྱིས་ནི་གང་ཞིག་སྤྲུལ་པའི་
གཟུགས་སོགས་ཀུན་རྫོབ་ཀྱི་སྣང་བ་དངོས་པོ་དེ་དག་ལ་ནི་རང་བཞིན་གྱིས་གྲུབ་པ་ཅུང་ཟད་ཀྱང་མེད་
དེ། དེ་དག་རྒྱུ་རྐྱེན་ རྟེན་ འབྲེལ་ ཙམ་ ལས་ བྱུང་ བ་ མ་ གཏོགས། དོན་ དམ་ པའི་ རིགས་ པས་ ཐོག་
མར་ནི་སྐྱེ་བ་ན་གང་ནས་འོངས་པརགྱུར་ཅིང་། མཐར་འགགས་པ་ནགང་དུ་འགྲོ་བའང་
བརྟག་པར་གྱིས་ཤིག །འབྲས་བུ་གང་ཞིག་དེ་སྐྱེད་བྱེད་ཀྱི་རྒྱུ་དང་རྐྱེན་གྱི་དངོས་པོ་
གང་ནི་ཉེ་བར་ཡོད་པ་ཡིས། སྐྱེ་བ་མཐོང་བ་སྟེ་དམིགས་པར་འགྱུར་ལ་དེ་དག་མེད་
པ་ དང་ མ་ ཚང་བ་ན་སྐྱེ་བ་དམིགས་པ་སྟེ་མཐོང་བ་མིན་པ། གཞན་ལ་རག་ལས་པའི་
བཅོས་པ་སྟེ་གློ་བུར་བ་དང་། ཆོས་རྣམས་རྒྱུ་རྐྱེན་ལ་ལྟོས་ཤིང་བདེན་པར་མེད་པ་ནི་དཔེར་ན་མེ་
ལོང་གི་དཀྱིལ་འཁོར་ལ་མཐོང་བའི་གཟུགས་བརྙན་དང་མཚུངས་པའི་རྟེན་འབྲེལ་
གྱི་སྣང་བ། དེ་རྣམས་ལ་དོན་དམ་པར་བདེན་པ་ཉིད་ནི་ཇི་ལྟར་ཡོད་དེ་མེད་དོ། །དེ་དག་གི་
དོན་བསྡུ་ན། རྩ་ཚིག་དང་མཐུན་པའི་ངོར་ངག་ནི་རྨོངས་པས་བདེན་པར་ཞེན་པའི་གཞི་གཟུགས་སོགས་
ཆོས་ཅན། བདེན་པར་མེད་དེ། རྒྱུ་རྐྱེན་ལ་རག་ལུས་པའི་རྟེན་འབྲེལ་ཡིན་པའི་ཕྱིར། དཔེར་ན་གཟུགས་བརྙན་
-373-



h
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་མཚུངས་སོ། །ཞེས་པའོ། །དེ་སྐད་དུ། ཕྱི་ནང་གི་དངོས་པོ་གང་དག་རང་རང་གི་རྒྱུ་ལ་བརྟེན་
ནས་འབྱུང་བ་དེ་རྣམས། །རང་རང་གི་རྒྱུ་དེ་མེད་པར་ནི་ འབྲས་བུ་ཕྱི་ནང་གི་དངོས་པོ་རྣམས་
ཀྱང་ཡོད་པ་མིན་པ་གང་ཡིན་ པའི་དངོས་པོ། །དེ་རྣམས་ བདེན་པ་མེད་པའི་མེ་ལོང་ནང་གི་
གཟུགས་བརྙན་དང་མཚུངས་པར་རམ་འདྲ་བ་མངོན་པར། །གསལ་བར་རྒྱུ་མཚན་
ཅི་ཡི་ཕྱིར་མཁས་པ་རྣམས་མི་བཞེད་དེ་བཞེད་པར་རིགས་སོ། །ཅེས་གསུངས་པ་ཡིན་ནོ།།
བདེན་པར་མེད་པ་གཟུགས་བརྙན་དང་འདྲ་བ། དེ་ལྟར་ན་ཡང་རྒྱུ་ནི་ཡོད་དོ་ཞེ་ན། འབྲས་
བུའི་དངོས་པོ་རྣམས་རང་བཞིན་གྱིས་ཡོད་པ་ ཁོ་ན་མཐའ་གཅིག་ཏུ་བདེན་པར་གྱུར་ པ་ འདོད་
ན་དེ་ལ་ནི། འབྲས་བུ་གྲུབ་ཟིན་པས་སྐྱེད་བྱེད་ཀྱི་རྒྱུ་ཡིས་དགོས་པ་ཅི་ཞིག་ཡོད་དེ་
རང་བཞིན་གྱིས་ཡོད་པར་གྲུབ་ཟིན་པའི་དངོས་པོ་རྣམས་རྒྱུ་ལ་ལྟོས་པ་མེད་པས་ན་རྒྱུས་སྐྱེད་མི་དགོས་
ཤིང་དགོས་ནའང་མི་ནུས་པའི་ཕྱིར་རོ། །ཡོད་པ་ལ་རྒྱུ་ཡི་དགོས་པ་མེད་ཅེས་པའི་དོན་ཡང་། སྔར་སྐྱེས་
ནས་ཡོད་མྱོང་བ་ཙམ་ལ་མིན་གྱི་རང་བཞིན་གྱིས་ཡོད་པ་དང་གྲངས་ཅན་པས་རྒྱུ་དུས་ན་ཡོད་པར་འདོད་
པ་ལྟ་བུ་འགོག་པ་ཡིན་ནོ། །འོན་ཏེ་འབྲས་བུའི་དངོས་པོ་དེ་ནི་ མཐའ་གཅིག་ཏུ་བཏན་ནས་མེད་
པ་ཡིན་ན་ཡང་། དེ་ལའང་སྐྱེད་བྱེད་ཀྱི་རྒྱུ་ཡིས་དགོས་པ་ཅི་ཞིག་ཡོད་དེ་མེད་ པ་ནི་རྒྱུ་
རྐྱེན་གྱིས་ཕན་གདགས་བྱར་མ་གྲུབ་པས་གཏན་ནས་མེད་པ་རྒྱུས་བསྐྱེད་མི་ནུས་པའི་ཕྱིར་རོ། །དོ། །
འདིར་མེད་པ་ལ་སྐྱེད་བྱེད་ཀྱི་རྒྱུ་ཡིན་དགོས་པ་མེད་ཅེས་པའང་། གཏན་ནས་མེད་པ་ཞིག་རྒྱུ་རྐྱེན་གྱིས་
བསྐྱེད་ནས་སྐྱེ་མི་སྲིད་པས་དེ་འདྲའི་སྐྱེ་བ་འགོག་པ་ཡིན་གྱི་རྒྱུ་ས་བོན་གྱི་དུས་ན་མེད་པའི་འབྲས་བུ་མྱུ་
གུ་ལྟ་བུ་སྐྱེ་བ་འགོག་པ་མིན་ཏེ། སྐྱེ་ལྡན་གྱི་དངོས་པོ་ཐམས་ཅད་རྒྱུ་དུས་ན་མེད་པ་ཤ་སྟག་སྐྱེ་བ་ཡིན་
པའི་ཕྱིར་རོ། ཁོ་ན་རེ། ཡོད་པ་ནི་རང་གི་ངོ་བོ་གྲུབ་ཟིན་པས་སྐྱེད་བྱེད་མི་དགོས་པ་བདེན་མོད་མེད་པ་
དེ་ལ་ཅིའི་ཕྱིར་སྐྱེད་བྱེད་ཀྱི་རྒྱུ་མི་དགོས་ཞེ་ན། དེ་ཡང་རིགས་པ་མ་ཡིན་ཏེ་རྒྱུ་ཉུང་ངུའི་སྒོ་ནས་ལྟ་
ཞོག་བྱེ་བ་བརྒྱ་ཕྲག་གི་རྒྱུ་ཡིས་ཀྱང་། དངོས་པོ་གཏན་ནས་མེད་པ་དེ་ནམ་ཡང་དངོས་
- 374 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
པོར་བསྒྱུར་དུ་མེད་དེ། དེ་འདྲའི་དངོས་མེད་རི་བོང་གི་རྭ་ལྟ་བུ་དེ་རྒྱུ་རྐྱེན་གྱི་བྱེད་པའི་ཡུལ་དུ་མི་
རུང་བས་སུ་གང་གིས་ཀྱང་དངོས་པོར་བསྒྱུར་དུ་མི་བཏུབ་པའི་ཕྱིར་རོ། །དོ། །དེ་ལྟར་དམ་བཅས་པ་
དེའི་དོན་གཏན་ཚིགས་ཀྱིས་རྒྱས་པར་སྒྲུབ་པ་ལ། དངོས་མེད་དངོས་པོར་མི་འགྱུར་བར་སྒྲུབ་པ་ནི།
དངོས་པོ་གཏན་ནས་མེད་པ་ཞིག་དངོས་པོར་བསྒྱུར་དུ་མེད་དེ། གལ་ཏེ་ཡོད་ན་དངོས་མེད་ཀྱི་གནས་
སྐབས་དེ་མ་བཏང་བར་དངོས་པོར་འགྱུར་བ་ཡིན་ནམ། བཏང་ནས་འགྱུར་བ་གང་ཡིན་བརྟག་པར་བྱ་སྟེ།
དངོས་མེད་ཀྱི་གནས་སྐབས་མ་བཏང་བར་དངོས་པོར་འགྱུར་ན། དངོས་པོ་མེད་པའི་གནས་སྐབས་
མ་བཏང་བ་དེ་དངོས་པོའི་ངོ་བོ་ཇི་ལྟར་ཡིན་ཏེ་དོན་བྱེད་མི་ནུས་པའི་གནས་སྐབས་དང་དོན་བྱེད་
ནུས་པའི་གནས་སྐབས་དེ་གཉིས་གནས་སྐབས་སོ་སོ་ཐ་དད་ཅིང་དངོས་འགལ་ཡིན་པའི་ཕྱིར་རོ། །ཡང་
དངོས་མེད་ཀྱི་གནས་སྐབས་བཏང་ནས་དངོས་པོར་འགྱུར་ན་དངོས་མེད་ཀྱི་གནས་སྐབས་བཏགས་ཟིན་
པ་དེའི་ཚེ་དངོས་མེད་མིན་དགོས་ལ། དངོས་པོར་ཡང་ད་དུང་འགྱུར་དགོས་ཀྱིས་གྱུར་ཟིན་མ་ཡིན་པས་
དངོས་པོའང་མིན་པ་དེས་ན་མེད་པ་ཉིད་ལས་ཐ་དད་པའི་སྟེ་དངོས་མེད་ཀྱི་གནས་སྐབས་དེ་
བཏང་ནས་དངོས་པོར་འགྱུར་བ་གཞན་ཡང་གང་ཞིག་ཅེས་བརྟགས་ན་མ་ཡིན་ཏེ།
གཞན་ཡང་དངོས་མེད་ཀྱི་སྐབས་མ་བཏང་བར་དངོས་པོར་འགྱུར་ན་དངོས་པོ་མེད་པའི་རྒྱུ་མཚན་
གྱི་ཚེ་དངོས་པོ་ཡོད་པར་ཉིད་སྲིད་པ་མིན་པས་ན། དེའི་ཚེ་དངོས་པོ་ཡོད་པ་དུས་
ནམ་ཞིག་ན་འགྱུར་ ཏེ་དངོས་མེད་ཀྱི་དུས་ན་དངོས་པོ་མ་སྐྱེས་པའི་ཕྱིར་དངོས་མེད་ལས་མ་འདས་
སོ། །གཞན་ ཡང་ དངོས་མེད་ ཀྱི་གནས་ སྐབས་བཏང་ནས་དངོས་པོར་འགྱུར་ན། དངོས་པོའི་ངོ་བོ་
སྐྱེས་པར་མ་གྱུར་ཅིང་འབྱུང་བར་མ་གྱུར་པར་ནི། དངོས་པོ་མེད་པའི་གནས་སྐབས་
དང་ནི་འབྲལ་བར་མི་འགྱུར་ལ། དངོས་པོ་མེད་པའི་གནས་སྐབས་དང་ནི་མ་བྲལ་
ན་ནི། དེ་ལ་དངོས་པོ་ཡོད་པའི་ ངོ་བོ་འགྱུར་བའི་སྐབས་མི་སྲིད་དེ། ཞོ་ལྟ་བུ་དངོས་པོ་
སྐྱེ་ཞིང་འབྱུང་བ་དང་འགལ་བའོ་མ་ལྟ་བུ་དངོས་པོ་མེད་པ་ཉིད་གནས་ཤིང་ཡོད་
-375-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར་རོ་སྟེ་དངོས་པོ་ཡོད་མེད་ཀྱི་གནས་སྐབས་གཉིས་པོ་དངོས་འགལ་ཡིན་པའི་ ཕྱིར་རོ། །
དངོས་མེད་དངོས་པོར་མི་འགྱུར་བར་མ་ཟད། ཇི་ལྟར་ རི་བོང་གི་རྭ་ལྟ་བུ་དངོས་པོ་མེད་པ་ ཉིད་
བུམ་པ་ལྟ་བུའི་དངོས་པོར་མི་འགྱུར་བ་བཞིན་དུ་དངོས་པོའང་དངོས་པོ་མེད་པར་
ནམ་ཡང་འགྱུར་བ་མིན་ཏེ། སྐྱེས་བུ་ལྟ་བུ་མ་ཤི་བ་དངོས་པོ་ཡོད་པ་གང་གི་ཚེའམ་གནས་
སྐབས་ ཤི་བ་ལྟ་བུའི་དངོས་པོ་མེད་པའི་རང་བཞིན་དུ་གྱུར་ན་གཉིས་སུ་གྱུར་པའི་གནས་
སྐབས་དེའི་ཚེ་སྐྱེས་བུ་ལྟ་བུའི་དངོས་པོ་གཅིག་ཉིད་ལ་ཤི་མ་ཤིའི་རང་ཕྱེད་དངོས་པོ་དང་ཕྱེད་
དངོས་མེད་ ཀྱི་བཞིན་གཉིས་སུ་ཐལ་བར་འགྱུར་བའི་ཕྱིར་རོ། །གསུམ་པ་མཐའ་གཉིས་
དང་བྲལ་བའི་དོན་ལ་གདམས་པ་ནི། ཆོས་རྣམས་ལ་ཐོག་མར་སྐྱེ་བ་མེད་པའི་ཚུལ་སྔར་བཤད་མ་ཐག་
པ༑ དེ་ལྟར་ མཐར་དངོས་པོ་མེད་པར་འགྱུར་བའི་ཚུལ་གྱིས་འགག་པ་ཡོད་པ་མིན་ཞིང་།
ད་ལྟར་གནས་པའི་སྐྱེ་འགགས་ཅན་གྱི་དངོས་པོའང་ཡོད་པ་མིན་ཞིང་། དེས་ན་ཆོས་ཐམས་ཅད་
སྐྱེ་འགགས་གནས་གསུམ་རང་བཞིན་གྱིས་ཡོད་པ་མིན་པ་དེ་ཡི་ཕྱིར། དོན་དམ་པར་འགྲོ་བ་མ་
ལུས་པ་འདི་དག་ཐམས་ཅད་ནི། དུས་རྟག་ཏུ་མ་སྐྱེས་པ་དང་མ་འགག་པ་དང་
གཟོད་མ་ནས་ཞི་བ་དང་རང་བཞིན་གྱིས་མྱ་ངན་ལས་འདས་པ་ཉིད་དེ། རྒན་གཞོན་དང་མཁས་བླུན་
དང་སྐྱེ་འགགས་ལ་ལྟོས་པའི་བྱིས་པ་སྟེ་གསུམ་ལས་གཙོ་བོ་ཕྱི་མ་གཉིས་ཀྱི་འགྲོ་བ་ལྔའི་འཁོར་བར་
རྨི་ལམ་ དུ་འགྲོ་འོང་དང་བདེ་སྡུག་ལ་སོགས་པ་མྱོང་བའི་སྣང་བ་ལྟ་བུར་འཁོར་བ་སྟེ་རིན་ཆེན་
ཕྲེང་བར། མ་ རིག་ནས་ བརྩམས་རྒ་ཤིའི་བར། །རྟེན་འབྲེལ་ཡན་ལག་བཅུ་གཉིས་ལ། །བརྟེན་ནས་
འབྱུང་བའི་བྱ་བ་གང་། ཁོ་བོ་རྨི་ལམ་སྒྱུ་འདྲར་འདོད། །ཅེས་དང་། སེམས་འགྲེལ་ལས། ཇི་ལྟར་བུ་རམ་
མངར་བ་དང་། །མེ་ཡི་རང་བཞིན་ཚ་བ་སྟེ། །དེ་བཞིན་ཆོས་རྣམས་ཐམས་ཅད་ཀྱི། །རང་བཞིན་སྟོང་པ་
ཉིད་དུ་འདོད། །ཅེས་སོ། །སྣང་ཚོད་ལ་བྱ་བྱེད་ མ་འདྲེས་པར་སོ་སོར་སྣང་ཞིང་གནས་ཚོད་ལ་རང་
བཞིན་གྱིས་གྲུབ་པ་ཅི་ཡང་མེད་པའི་ཕྱིར་རོ། །དེ་ལྟར་རྨི་ལམ་ལྟ་བུའི་ཆོས་རྣམས་རང་ངོས་ནས་ཚུགས་
- 376 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
ཐུབ་པ་ལྟར་སྣང་ཡང་། དེ་ཁོ་ན་ཉིད་ལ་དཔྱོད་པའི་རིགས་པས་དེ་རྣམས་ཀྱི་བཏགས་དོན་ཇི་ལྟར་ཡོད།
དེ་ལ་རྣམ་པར་དཔྱད་ན་ཆུ་ཤིང་ལ་སྙིང་པོ་བཙལ་བ་དང་འདྲ་ བར་བདེན་དངོས་སུ་གྲུབ་
པའི་སྙིང་པོ་ཅུང་ཟད་ཀྱང་མེད་པ་ཉིད་ཡིན་ཏེ་མདོ་ཏིང་ངེ་འཛིན་གྱི་རྒྱལ་པོ་ལས། ཇི་ལྟར་ཆུ་ཤིང་
རློན་པའི་ སྡོང་པོ་ལ། །སྙིང་པོ་འདོད་ཕྱིར་མི་ཡིས་དེ་བཤིག་ཀྱང་། །ནང་དང་ཕྱི་རོལ་ཀུན་ན་སྙིང་པོ་
མེད། །ཆོས་རྣམས་ཐམས་ཅད་དེ་བཞིན་ཤེས་པར་གྱིས། །ཞེས་པ་ལྟར་རོ། །ནོ། །འདུས་བྱས་དང་
འདུས་མ་བྱས་ཀྱིས་བསྡུས་པའི་ཆོས་ཐམས་ཅད་ཐོག་མ་མ་སྐྱེས་པ་དང་མཐར་མ་འགགས་
པ་དེའི་ཕྱིར་འཆིང་བ་མཐའ་དག་ལས་གྲོལ་བའི་མྱ་ངན་ལས་འདས་པ་སངས་རྒྱས་ཀྱི་དེ་བཞིན་
ཉིད་དང་འཆིང་བ་མཐའ་དག་དང་ལྡན་པས་ མྱ་ངན་ལས་མ་འདས་པ་སེམས་ཅན་རྣམས་ཀྱི་དེ་
བཞིན་ཉིད་ལའང་། དེ་ཁོ་ན་ཉིད་དུ་ནི་ཁྱད་པར་ཅི་ཡང་མེད་ དེ་སྲིད་ཞི་གཉིས་ཀ་རང་
བཞིན་མེད་མཉམ་གྱི་སྟོང་པ་ཉིད་ཡིན་པ་མཉམ་པའི་ཕྱིར། དོ། །རྟག་ཏུ་ཞེས་པས་རེས་འགའ་མ་ཡིན་
པར་སྔ་ཕྱིའི་དུས་ཐམས་ཅད་དུ་རང་བཞིན་མེད་མཉམ་ཡིན་པར་བསྟན་ཏོ། །དེ་ལྟར་ཡང་ཡེ་ཤེས་སྣང་བ་
རྒྱན་ གྱི་མདོ་ ལས། རྟག་ཏུ་ སྐྱེ་མེད་ཆོས་ནི་དེ་ བཞིན་ གཤེགས། །ཆོས་རྣམས་ཐམས་ཅད་བདེ་བར་
གཤེགས་དང་འདྲ། །བྱིས་པའི་བློ་ཅན་མཚན་མར་འཛིན་པ་རྣམས། །འཇིག་རྟེན་ན་ནི་མེད་པའི་ཆོས་ལ་
སྤྱོད། །ཞེས་དང་། དཀོན་མཆོག་སྤྲིན་ལས། ཆོས་ཀྱི་འཁོར་ལོ་བསྐོར་བ་ན། །གཟོད་ནས་ཞི་ཞིང་མ་
སྐྱེས་པའི། །རང་བཞིན་མྱ་ངན་འདས་པ་ཡི། །ཆོས་རྣམས་མགོན་པོ་ཁྱོད་ཀྱིས་བསྟན། །ཞེས་སོ། །ལས་
ཉོན་གྱི་དབང་གིས་སྲིད་པར་འཕྱིན་པའི་བྱིས་པའི་སྐྱེ་བོ་སྐྱེ་འགགས་དང་བྲལ་བའི་དོན་དམ་
པའི་གནས་ལུགས་དེ་ཁོ་ན་ཉིད་ཡོངས་སུ་མི་ཤེས་པ་ དག་ཕྱི་ནང་གི་དངོས་པོ་ལ་བདེན་པར་
མངོན་པར་ཞེན་པའི་དབང་གིས་གནས་ཚུལ་ལ་འཇིག་རྟེན་ཆོས་བརྒྱད་མ་གྲུབ་ཀྱང་མེད་པ་ལ་
ཡོད་པར་སྒོ་བཏགས་པ་ལ་བརྟེན་ནས་ལྷ་མི་སོགས་འགྲོ་བའི་ཚོགས་ལ་རྙེད་མི་རྙེད་སོགས་
ཡོད་པ་ཉེ་བར་བརྟགས་ནས་བྱིས་པ་བདག་ཉིད་ཀྱིས་བདག་ཉིད་འཁྲུགས་པར་
-377-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་དོ་ཞེས་བསྟན་པའི་ཕྱིར་བཤད་པ། སྔར་ཇི་སྐད་བཤད་པ་དེ་ལྟར་རང་བཞིན་
གྱིས་ སྟོང་ཉིད་རྟོགས་པའི་བྱེད་ལས་རང་དོན་དུ་ཆོས་བརྒྱད་མགོ་སྙོམས། གཞན་དོན་དུ་སྙིང་རྗེ་རྩོལ་
མེད་དུ་སྐྱེ་བའོ། །སྟོང་པ་ཉིད་དུ་གྲུབ་པའི་དངོས་པོ་རྣམས་ལ། དེ་ཁོ་ན་ཉིད་ཀྱི་ངོས་ནས་
གཞལ་ན་རྙེད་པ་ཐོབ་ ༡པ་ ལ་དགའ་བ་ཅི་ཞིག་ཡོད་ཅིང་ རྙེད་པ་མ་ཐོབ་པར་ཤོར་ ༢བའམ་
ཉམས་པའང་ཅི་ཞིག་ཡོད། སེམས་ཅན་གང་གིས་བསྟོད་ཅིང་རིམ་༣གྲོ་བྱས་
པའམ། སྨད་དེ་ཡོངས་སུ་བརྙས་༤པར་བྱས་པའང་ཅི་ཞིག་ཡོད། ཕན་འདོགས་
པའི་རང་བཞིན་གྱིས་ལུས་སེམས་ལ་བདེ་བ་མྱོང་བའམ་༥གནོད་པར་བྱེད་པའི་
བདག་ཉིད་ཀྱི་སྡུག་“བསྔལ་ མྱོང་བ་ཡང་རྒྱུ་གང་ལས་ཡིན་ཞེས་དཔྱད་ན་བདེན་པར་མེད་
པའི་ཕྱིར། མི་སྙན་པར་བརྗོད་པས་མི་དགའ་ ༧ བར་ཅི་ཞིག་ཡོད་ཅིང་སྙན་པར་
སྨྲས་པས་དགའ་ ༨བར་འགྱུར་བ་ཅི་ཞིག་ཡོད་དེ་མེད་པས་འཇིག་རྟེན་ཆོས་བརྒྱད་ཀྱི་བླང་
དོར་སྤངས་ནས་ཟབ་མོ་སྟོང་པ ཉིད་ལ་མཉམ་པར་བཞག་པར་བྱ་སྟེ། བཤེས་སྤྲིང་ལས། འཇིག་རྟེན་
མཁྱེན་པ་རྙེད་དང་མ་རྙེད་དང་། །བདེ་དང་སྡུག་བསྔལ་གྲགས་དང་མ་གྲགས་དང་། །བསྟོད་སྨད་ཅེས་བྱ་
འཇིག་རྟེན་ཆོས་བརྒྱད་པོ། །བདག་གི་ཡིད་ཡུལ་མིན་པར་མགོ་སྙོམས་མཛོད། །ཅེས་པ་ལྟར་རོ། །དེ་
ལྟར་འཇིག་རྟེན་ཆོས་བརྒྱད་ལས། འདིར་རྩ་ཚིག་གིས། མི་དགར་ཅི་ཡོད་དགར་ཅི་ཡོད། །ཅེས་པ་མ་
གྲགས་པ་དང་གྲགས་པ་བྱུང་བ་ལ་སྦྱར་ན་དེ་ལ་གཞན་ཚིག་གིས་དངོས་ཟིན་ལྟར་རོ། །སྟོང་ཉིད་རྟོགས་
པ་ན་དེ་དག་མཉམ་པ་ཉིད་དུ་ཤེས་ནས་དགའ་མི་དགའ་མི་སྐྱེ་བའི་ཕྱིར་རོ། །ཞེས་ཐུབ་བསྟན་ཆོས་
གྲགས་ཀྱིས་ཤེར་ལེའི་ཊིཀ་ཆེན་ལས་གསུངས་སོ། །གནས་ལུགས་སམ་དེ་ཁོ་ན་ཉིད་དུ་ནི་གྲུབ་མ་
གྲུབ་དཔྱད་བྱེད་ཀྱི་རིགས་པས་ཆོས་རྣམས་བཏགས་དོན་བཙལ་ ཏེ་དཔྱད་པ་བར་བྱས་ན། སྲེད་པ་
པོ་ཡུལ་ཅན་གང་ཟག་གང་ཞིག་སྲེད་ཅིང་སྲེད་པ་སྐྱེ་བའི་ཡུལ་གང་ལ་སྲེད་དེ་སྲེད་པའི་
འཁོར་གསུམ་རང་བཞིན་གྱིས་མ་གྲུབ་པའི་ཕྱིར་རོ། །གསོན་པ་དང་འཆི་བ་ལའང་བླང་དོར་དུ་སྲེད་དོ་ཞེ་
-378-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། (༡༣
ན༑ དེའང་ མི་ རིགས་ ཏེ་ དོན་ དམ་ པའི་ རིགས་ པས་དཔྱད་ན་གསོན་པོའི་འཇིག་རྟེན་འདི་
མ་གྲུབ་པས། གང་ཞིག་འདིར་ནི་འཆི་བར་འགྱུར་ཏེ། ཕྱི་མར་འབྱུང་བར་
འགྱུར་བ་དེ་གང་ཞིག་ཡིན་ཅིང་སྔ་མ་བྱུང་བར་གྱུར་པ་དེ་ཡང་གང་ཞིག་ཡིན།
ཏེ་གསོན་པ་དང་འཆི་བའི་སྐྱེས་བུ་ཚེ་སྔ་ཕྱིའི་སྐྱེས་བུ་ཐམས་ཅད་ཀྱང་རང་བཞིན་གྱིས་མ་གྲུབ་པའི་ཕྱིར
རོ། །གཉེན་བཤེས་ཡིད་དུ་འོང་བ་ལ་སྲེད་དོ་ཞེ་ན། དེ་ཡང་མི་རིགས་ཏེ་སྡུག་ཅིང་གཅེས་པར་བཟུང་བའི་
གཉེན་དང་མཛའ་བཤེས་རྣམས་ཀྱང་གང་ཞིག་ཡིན་ཏེ། དེ་བས་ན་ཆོས་དེ་དག་
ཐམས་ཅད་ནམ་མཁའ་དང་འདྲ་བར་སྐྱེ་བ་མེད་ཅིང་འགག་པ་མེད་པ་ནི།
གཞུང་རྩོམ་པ་པོ་ཞི་བ་ལྷ་བདག་དང་འདྲ་བའི་རྒྱལ་སྲས་དེ་ཁོ་ན་ཉིད་ཚོལ་བ་རྣམས་
ཀྱིས་ཡོངས་སུ་བཟུང་བར་གྱིས་ཤིག །བདག་ཉིད་འདོད་པ་བདེ་བར་འདོད་པའི་
རྨོངས་པའི་གཞན་དབང་དུ་གྱུར་པ་རྣམས་ནི། བདེ་བ་སྒྲུབ་པའི་ཐབས་མི་ཤེས་པས་འོང་
བ་སྡུག་བསྔལ་ཁོ་ན་ལས་མ་འདས་ཏེ། རེས་འགའ་སྡང་པའི་དབང་གིས་ཕན་ཚུན་ལྷན་ཅིག་ཏུ་གཤེ་
ཞིང་མཚང་ནས་འབྲུ་བ་དང་བརྡེག་པ་སོགས་ ཀྱིས་འཐབ་པའི་རྒྱུ་དང་རེས་ཆགས་པའི་དབང་
གིས་གཉེན་བཤེས་དང་ལྷན་ཅིག་གླུ་གར་དང་རྩེ་འཇོ་སོགས་སྤྲོ་བའི་རྒྱུ་དག་གིས་ རིམ་པར་འཐབ་
པས། ཡིད་རབ་ཏུ་འཁྲུགས་པ་དང་སྤྲོ་བས་ཡིད་དགའ་བར་བྱེད་ཅིང་། ཡང་བདེ་ བ་
མ་ཐོབ་པས་མྱ་ངན་བྱེད་པ་དང་བདེ་བའི་ཆེད་དུ་འབད་རྩོལ་གྱིས་ངལ་དུབ་དང་མི་
འདོད་པ་དགག་པ་དང་འདོད་པ་སྒྲུབ་པའི་ཆེད་དུ་གཞན་ལ་ཕན་ཚུན་རྩོད་པ་དང་། འདོད་པའི་
དབང་གིས་ཕན་ཚུན་མགོ་དང་རྐང་ལག་གཅོད་པ་དང་ མདའ་ ལ་ སོགས་ པས་
འབིགས་ པ་ དང་། སླར་ཡང་སྡུག་བསྔལ་མྱོང་བའི་རྒྱུ་བརྫུན་དང་བརྣབ་སེམས་སོགས་མདོར་ན་སྒོ་
གསུམ་ཀ་ནས་སྡིག་པ་མི་དགེ་བ་ཆེན་པོ་ལ་སྤྱོད་བཞིན་པ་དག་གིས་ནི་ཚེ་འདི་ཡང་ཟས་གོས་
ལ་ སོགས་ པ་མི་ རྙེད་བཞིན་དུ་ཚེགས་ཆེན་པོར་འཚོའོ། །རེས་ བཤེས་ གཉེན་དང་མཇལ་བ།
-379-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དད་པ་དང་ཚུལ་ཁྲིམས་སོགས་དགེ་བ་ཟག་པ་དང་བཅས་པ་བསྒྲུབས་པས་འཁོར་བ་ཐོགས་
མེད་ཀྱི་བར་ལ་བདེ་འགྲོར་ ལྷ་མིའི་གནས་མང་པོར་ཡང་དང་ཡང་དུ་འོངས་ཤིང་སྐྱེས་ཏེ།
རྒྱལ་སྲིད་ཀྱི་དཔལ་སོགས་ཟག་བཅས་མཐོ་རིས་ཀྱི་དགའ་བའི་བདེ་བ་མང་པོ་ལ་ ཀིམ་
པའི་འབྲས་བུ་ལྟ་བུ་དང་སྤུ་གྲིའི་སོར་ཆགས་པའི་སྦྲང་རྩི་ལྟ་བུ་ལ་ངོམས་མེད་ཀྱི་ཚུལ་དུ་སྤྱད་སྤྱད་དེ་
ཉམས་སུ་མྱོང་ནས། སྔོན་བསགས་པའི་དགེ་འབྲས་ཟད་པ་དང་། སྲོག་གི་དབང་པོ་འགགས་ཏེ་དེ་
ལས་ཚེ་འཕོས་ཏེ་ཤི་བར་གྱུར་ནས་འཕེན་བྱེད་སྡིག་པའི་ལས་ཀྱིས་ཡང་སྔར་ནས་རང་གི་སྡོད་
པའི་ཡུལ་ལྟ་བུ་དམྱལ་བ་སོགས་ངན་སོང་གི་གནས་སུ་མར་ཁྲིད་དེ་དེ་ཉིད་ཀྱི་ཚ་གྲང་དང་
བཀྲེས་སྐོམ་གྱི་སྡུག་བསྔལ་ནི། ཡུན་རིང་བ་དེ་ལ་བཟོད་པར་དཀའ་བ་མི་
བཟད་པ་རྣམས་སུ་ལྟུང་ངོ༌། །སྲིད་པ་ན་ནི་རྒྱུ་སྡིག་པ་མི་དགེ་བ་བསོག་པ་གྲངས་མང་བས།
འབྲས་བུ་ལོག་པར་ལྟུང་བའི་ངན་སོང་གི་སྡུག་བསྔལ་སྐྱེད་པར་བྱེད་པའི་གཡང་ས་མང་
ཞིང་། གནས་དེར་ནི་དེ་ཁོ་ན་ཉིད་མིན་པ་འདི་འདྲ་བའི་འཁྲུལ་སྣང་གི་ནགས་
ཚལ་ཐུག་པོར་འཁྱམ་པར་འགྱུར་བའི་ཚ། དེར་ཡང་སྲིད་པའི་རྩ་བ་བདག་ཏུ་འཛིན་པ་
ཉིད་ནི་ཞི་བ་ཐོབ་བྱེད་ཀྱི་ལམ་བདག་མེད་རྟོགས་པའི་ཤེས་རབ་དང་ཕན་ཚུན་སྤང་བྱ་དང་གཉེན་པོ་
དངོས་སུ་འགལ་བས་ན། བདེན་འཛིན་གྱིས་བཅིངས་པའི་སྐབས་ཀྱི་སྲིད་པའི་གནས་
འདི་ན་དེ་ཁོ་ན་ཉིད་ ཁོ་ན་ཉིད་ཁོང་དུ་ཆུད་པ་འདི་འདྲ་བའི་གཉེན་པོ་སྟོབས་ཆེ་བ་
གཞན་མེད་པས་དེ་ཁོ་ན་ཉིད་སྟོན་པར་བྱེད་པའི་དགེ་བའི་བཤེས་གཉེན་དང་
བྲལ་བ་རྣམས་ཀྱི་ཕྱིར་ཡང་མྱ་ངན་བྱ་བར་འོས་སོ། །སྲིད་པ་དེར་པང་དཔེའི་
མཚོན་དུ་མ་ཟད་མེད་པ་མ་རུང་བ་མི་བཟད་པའི། སྡུག་བསྔལ་གྱི་རྒྱ་མཚོ་ཆེན་པོ་
མཐའ་ལས་འདས་པས་ཐར་པའི་གོ་སྐབས་དེ་ཡང་ནམ་ཞིག་ལོན། འཁོར་བ་
དེར་ནི་ རེས་འགའ་བདེ་འགྲོར་སྐྱེས་ཀྱང་སྔར་བསྟན་པ་དེ་ལྟར་ དགེ་བའི་ བཤེས་ གཉེན་
，
- 380 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
དང་བྲལ་བས་དམ་པའི་ཆོས་བསྒྲུབ་པ་ལ་སྟོབས་ཆུང་ཞིང་། དགེ་བ་སྒྲུབ་པའི་རྟེན་
ཁྱད་པར་བ་ཐོབ་པའི་སྐབས་དེར་ནི་དལ་འབྱོར་ལན་གཅིག་ཐོབ་པ་འདི་ཚེ་ཡང་ཐུང་
བ་ཉིད་དོ། །ཅུང་ཟད་གནས་པའི་དུས་དེར་ཡང་གསོན་པའི་རིམ་གྲོ་དང་ནད་
མེད་པ་ཉིད་ཀྱི། དོན་དུ་བཅུད་ཀྱིས་ལེན་པ་སོགས་བྱེད་པ་དང་བཀྲེས་སྐོམ་
དང་ངལ་བ་རྣམས་གསོ་བའི་ཐབས་དང་། མཚན་མོ་གཉིད་ལོག་པ་དང་གཞན་
གྱིས་འཚེ་བ་བསྲུང་བ་དང་དེ་བཞིན་དུ། བྱིས་པ་སོ་སོའི་སྐྱེ་བོ་རྣམས་དང་འགྲོགས་
པའི་ དབང་ གིས་ བདག་ བསྟོད་ གཞན་ སྨོད་ ལ་སོགས་པ་དོན་མེད་ཀྱི་བྱ་བ་རྣམས་ཀྱིས།
ཚེ་ནི་འབྲས་བུའི་དོན་མེད་པར་མྱུར་དུ་འདའ་ཡི། གནས་ལུགས་དེ་ཁོ་ན་ཉིད་ཀྱི་དོན་
ལ་རྣམ་པར་དཔྱོད་པའི་བློ་དེ་ཡང་ཤིན་ཏུ་རྙེད་པར་དཀའ་ཞིང་། བདེ་འགྲོ་ཐོབ་
པའི་སྐབས་དེར་ཡང་ ལན་འགར་ངོ་བོ་ཉིད་མེད་པར་སྟོན་པའི་བསྟན་བཅོས་
མཉན་པར་བྱས་ཀྱང་ཐོག་མ་མེད་པ་ནས་རྣམ་པར་གཡེང་བ་གོམས་པ་འདི་
ནི། མྱུར་དུ་བཟློག་པའི་ཐབས་ནི་ག་ལ་ཡོད། གལ་ཏེ་སྟོང་པ་ཉིད་ལ་ལན་
མང་དུ་གོམས་པར་འདོད་པའི་བློ་འབྱུང་བ་སྲིད་ན་དེར་ཡང་དེ་ལས་ཕྱིར་བཟློག་ཏེ་མི་
དགེ་བའི་ཕྱོགས་ལ་གཞོལ་ནས་དམྱལ་བ་ལ་སོགས་པའི་ངན་སོང་ཆེན་པོར་ནི། ལྟུང་བར་བྱ་
བའི་ཕྱིར་ལྷའི་བུའི་བདུད་དང་ཉོན་མོངས་པའི་བདུད་ནི་ཐབས་སྣ་ཚོགས་ ཀྱི་སྒོ་ནས་བརྩོན་
པར་བྱེད་ཅིང༌། ཅི་ སྟེ་ བདེ་ འགྲོར་ ཐོབ་ཀྱང་དེར་ནི་ཡང་དག་པའི་གནས་ལུགས་ལ་
རྒྱབ་ཀྱིས་ཕྱོགས་པར་གྱུར་པའི་ལོག་པའི་ལམ་བསྟན་བཅོས་ངན་པར་འདོན་
པ་རྣམས་མང་བས་དེར་འཇུག་པར་འགྱུར་ཞིང་། ཡང་དག་པའི་ལམ་དང་འཕྲད་ཀྱང་ རང་
བཞིན་གྱིས་སྟོང་པའི་དོན་ལ་ཐེ་ཚོམ་ཟ་བ་ལས་ཀྱང་བརྒལ་བར་དཀའ་སྟེ་ཐེ་
ཚོམ་གཅོད་པའི་ཕྱི་ནང་གི་རྐྱེན་དེ་པའི་མགོན་གྱིས་རྗེས་སུ་གཟུང་བ་རྣམ་དཔྱོད་ཀྱི་ཤེས་རབ་ཆེ་བ་
-381-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུང་རབ་ལ་ཐོས་སོགས་ཀྱིས་འཇུག་པ་སོགས་རྙེད་དཀའ་བའི་ཕྱིར་དེས་ན་ཐེ་ཚོམ་གྱི་དབང་
གིས་གནས་ལུགས་མ་རྟོགས་བཞིན་དུ་འཆི་བའི་དུས་བྱས་ན། སླར་ཡང་མི་
ཁོམས་པའི་གནས་བརྒྱད་ལས་ཐར་པའི་དལ་འ་ཕུན་སུམ་ཚོགས་པ་འདི་འདྲ་བ་རྙེད་པར་
དཀའ་ཞིང་། སངས་རྒྱས་འཇིག་རྟེན་དུ་འབྱུང་བ་སོགས་ཀྱི་འབྱོར་བ་ཕུན་སུམ་ཚོགས་པ་
ཡང་དེ་བས་ཀྱང་རྙེད་པར་ཤིན་ཏུ་དཀའ་ལ། དེ་དཀའ་བས་ཡང་དག་པའི་
གདམས་ངག་གི་འབྲས་བུ་ཉོན་མོངས་པ་འཁོར་བ་དང་ངན་སོང་གི་རྒྱུན་ཕྱོགས་སུ་ཁྱེར་བ་
བྱེད་པའི་ཆུ་བོ་ཆེན་པོ་དང་འདྲ་བ་རྣམས་ནི་སྤང་བར་དཀའ་སྟེ། དེ་སྤང་བར་མི་ནུས་པ་
རྣམས་ནི་ཨེ་མ་ཞེས་སྨྲེ་སྔགས་ཀྱི་ཚིག་དང་བཅས་ཇི་ལྟར་འབད་ཀྱང་སྲིད་པའི་
སྡུག་བསྔལ་ཆུའི་གཉེར་མ་ལྟ་བུ་གཅིག་རྗེས་སུ་གཅིག་འབྲེལ་ཏེ་བརྒྱུད་པར་འགྱུར་རོ། །
གོང་དུ་བསྟན་པ་དེ་ལྟར་སྲིད་པའི་གནས་འདིར་ཤིན་ཏུ་སྡུག་བསྔལ་བར་གྱུར་
མང་། རྨོངས་པ་མ་རིག་པའི་རབ་རིབ་ཀྱིས་ཡེ་ཤེས་ཀྱི་མིག་སྒྲིབ་པའི་དབང་གིས་རང་ གི་
སྡུག་བསྔལ་གྱི་གནས་སྐབས་མི་མཐོང་བ་གང་ཡིན་པ། སྡུག་བསྔལ་གསུམ་
གྱི་ཆུ་བོར་གནས་པ་འདི་དག་གི་ཕྱིར་དུ། ཀྱི་ཧུད་རྒྱལ་སྲས་རྣམས་ཀྱིས་མྱ་ངན་
བྱ་བར་འོས་སོ། །དཔེར་ན་སྐྱེ་བོ་མྱོས་པ་འགའ་ཞིག་མང་མང་དུ་ཆུ་བསིལ་
བར་ཞུགས་ནས་ཁྲུས། བྱས་ཏེ་གྲང་བས་ཉེན་པ་ན་ཡང་ཡང་མེར་འཇུག་པ། དེ་
ལྟར་ཚ་གྲང་རེས་མོས་ཀྱི་སྒོ་ནས་ཤིན་ཏུ་སྡུག་བསྔལ་བར། གནས་ཀྱང་ད་དུང་བདག་
ཉིད་ བདེ་བར་རློམ་པ་བཞིན་ ནོ། །བཤད་པའི་རིམ་པ་དེ་ལྟར་འདུས་བྱས་ཐམས་ཅད་མི་
རྟག་པའི་གནས་ལུགས་མ་རིག་པར་ན་ཚར་འགྱུར་བའི་རྒ་བ་མེད་པ་དང་སྲོག་འགྱུར་བའི་འཆི་
བ་སོགས་འོང་བ་མེད་པ། སྟེ་ འོང་མི་དགོས་ པ་བཞིན་དུ་འདོད་པའི་ཡུལ་དག་ལ་བག་
ཡངས་སུ་རོལ་ཞིང་སོས་དལ་གྱི་ངང་དུ་ཟས་ཟ་བ་དང༌། གཉིད་ལོག་པ་དང་བྲེ་མོའི་གཏམ་སྨྲ་བ་སོགས་
- 382 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
ལེ་ལོ་དང་བག་མེད་ཀྱི་སྤྱོད་པས་ཅི་བདེར་གནས་པ་རྣམས་ལ། དང་པོ་ཉིད་དུ་འཆི་
བདག་གིས་བསད་པར་བྱས་ནས། དེའི་རྗེས་སུ་ཡུན་རིང་པོར་ངན་སོང་དུ་
ལྟུང་བ་མི་བཟད་པ་ཞིག་འོང་ངོ༌། །གོང་དུ་བཤད་ པ་དེ་ལྟར་ཚ་ གྲངས་དང་། བཀྲེས་སྐོམ་
དང་གཅོད་འབྲལ་དང་། ངལ་དུབ་དང་བཙོ་བསྲེག་ལ་སོགས་པ་སྡུག་བསྔལ་ གྱིས་མེས་ ཤིན་ཏུ་
གདུངས་བར་གྱུར་པ་རྣམས་ལ། བདག་གི་སྦྱིན་སོགས་རྒྱལ་སྲས་ཀྱི་སྤྱད་པ་ལ་བསླབ་པའི་
བསོད་ནམས་ ཀྱི་སྤྲིན་ཚོགས་ལས་ ལེགས་ པར་བྱུང་བའི། རང་ རང་གི་བདེ་
བའི་རྒྱུ་གྱུར་པའི་ཟས་དང་གོས་དང་སྨན་དང་གནས་མལ་དང་རྒྱན་དང་ནོར་ལ་སོགས་ཚོགས་
ཀྱི་ཆར་གྱིས། སྡུག་བསྔལ་གྱིས་གདུང་བ་དེ་དག་གི་ཞི་ཞིང་བདེ་བར་དང་ལྡན་པར་བྱེད་
པར་བདག་ནམ་ཞིག་ཏུ་འགྱུར་འང་སྙམ་དུ་གཞན་དོན་ཁུར་ཁྱེར་གྱི་སྙིང་རྗེ་ཆེན་པོ་བསྒོམ་
པའོ། །ཡང་བདག་གིས་དུས་ནམ་ཞིག་ན་བདག་གིས་ རྟེན་འབྱུང་གི་ཆོས་ཐམས་ཅད་བདེན་མེད་
དུ་ ངེས་ ནུས་ པའི་ ཤེས་ རབ་ ཀྱི་ སྒོ་ ནས་ གང་ ལའང་ འཁོར་ གསུམ་དམིགས་པ་མེད་པ་སྟེ་མི་
དམིགས་པའི་ཚུལ་དུ། སྦྱོར་ བ་གུས་ཤིང༌ སྤྲོ་ བ་ དང༌ བཅས་པས་རྒྱུ་བསོད་ནམས་ཀྱི་
ཚོགས་མཐའ་ཡས་པ་བསགས་ཏེ། བདེན་འཛིན་གྱི་དམིགས་པས་བཅིངས་ཏེ་ཕུང་
བར་ན་འགྱུར་བའི་སེམས་ཅན་དངོས་འཛིན་ཅན་རྣམས་ལ། སྲིད་པའི་སྡུག་བསྔལ་ལས་གྲོལ་
ཏེ་ཞི་བ་མྱ་ངན་ལས་འདས་པ་ཐོབ་བྱེད་ཀྱི་སྒོ་གཅིག་པུ་སྤྲོས་པ་ཐམས་ཅད་དང་བྲལ་བའི་ཟབ་
མོ་སྟོང་པ་ཉིད་ནི་སྟོན་པར་འགྱུར་སྙམ་དུ་གཞན་དོན་ཁུར་དུ་ཁྱེར་བའི་སྙིང་རྗེ་ཆེན་པོ་བསྒོམ་
པའོ། །ཞེས་སེམས་ཅན་སྟོང་པ་ཉིད་མ་རྟོགས་པ་རྣམས་ལ་བདག་གིས་སྟོང་པ་
ཉིད་ཕྱིན་ཅི་མ་ལོག་པར་ཁོང་དུ་ཆུད་པའི་ཐབས་སྟོན་པར་སྨོན་པའོ། །དེ་ལྟར་
རྒྱལ་སྲས་སེམས་དཔའ་ཆེན་པོ་དག་གི་ཐུགས་རྒྱུད་ལ་སྟོང་ཉིད་རྟོགས་པའི་ལྟ་བ་ཟབ་མོ་འཁྲུངས་པའི་
བྱེད་ལས་སུ་རང་ཉིད་ཀྱི་ཆོས་བརྒྱད་མགོ་སྙོམས་པ་དང༌། གཞན་སྡུག་བསྔལ་གྱིས་མནར་བ་རྣམས་
-383-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་ཡུལ་དུ་མཛད་ནས་དམིགས་པ་མེད་པའི་སྙིང་རྗེ་ཆེན་པོའི་ཤུགས་ངང་གིས་འབྱུང་ཚུལ་བཤད་
མ་ཐག་པ་ལྟར་ཡིན་ལ། དེ་ལྟར་དུ་རང་རེ་ལས་དང་པོ་པ་དག་ལ་ཡང་སྟོང་ཉིད་སྙིང་རྗེ་ཟུང་འཇུག་གི་
ལམ་ལ་སློབ་དགོས་པར་གདམས་པའང་ཡིན་པས་ན་རྒྱལ་སྲས་འཕགས་པ་དག་གི་རྣམ་པར་ཐར་པ་
བསམ་གྱིས་མི་ཁྱབ་པའི་ངོ་མཚར་རྨད་དུ་བྱུང་བ་ལ་བསླབས་ཏེ་རང་གཞན་གྱི་དོན་གཉིས་ལྷུན་གྱིས་གྲུབ་
པ་ཞིག་བྱུང་ན་གཞུང་འདིའི་ཉིད་དགོས་བླ་ན་མེད་པ་དེ་ཉིད་གྲུབ་པ་ལགས་སོ། །དེ་ལྟར་མངོན་པར་མཐོ་
བ་དང་ངེས་པར་ལེགས་པའི་གོ་འཕང་ཐོབ་པར་འདོད་པ་རྣམས་ཀྱིས་སྦྱིན་སོགས་ཚུལ་ཁྲིམས་དང་
བསྒོམ་པ་ལས་བྱུང་བའི་དགེ་བ་ལ་ཞུགས་ནའང་ཕན་ཡོན་ཆེན་པོ་ཐོབ་མོད། དེ་བས་ཀྱང་སྒྲིབ་གཉིས་ཀྱི་
གཉེན་པོ་མཐར་ཐུག་པ་ཟབ་མོ་སྟོང་པ་ཉིད་རྟོགས་པའི་ཤེས་རབ་ནི་མཆོག་ཡིན་པས་དེ་ཐོབ་པའི་དོན་དུ་
ཐོས་བསམ་རྣམ་དག་ལ་འབད་དགོས་ཏེ། རྒྱུད་བླ་མ་ལས། གང་ཕྱིར་སྦྱིན་པས་ལོངས་སྤྱོད་དག་ནི་སྒྲུབ་
བྱེད་ཅིང་། ཁྲིམས་ཀྱིས་མཐོ་རིས་བསྒོམས་པས་ཉོན་མོངས་སྤོང་བྱེད་མོད། །ཤེས་རབ་ཉོན་མོངས་ཤེས་
བྱ་ཀུན་སྤོང་དེ་ཡི་ཕྱིར། །འདི་མཆོག་ཉིད་དེ་དེ་ཡི་རྒྱུ་ནི་འདི་ཐོས་ཡིན། །ཞེས་གསུངས་པར་ལྟར་རོ། །
བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། ཤེས་རབ་ཀྱི་ཕ་རོལ་ཏུ་
ཕྱིན་པའི་ལེའུ་སྟེ་དགུ་པའོ།། །།
ལེའུ་བཅུ་པ་ཡོངས་སུ་བསྔོ་བ་བཤད་པ།
དགེ་བ་ཇི་ལྟར་བསྔོ་དགོས་ཞེ་ན་འཕགས་པ་འགྲོ་བ་ཐམས་ཅད་ཡོངས་སུ་སྐྱོབ་པའི་མདོ་ལས།
མཉམ་པ་ཉིད་ཀྱིས་ཡོངས་སུ་བསྔོ་བས་དང་། །གཉིས་སུ་མེད་པས་ཡོངས་སུ་བསྔོ་བ་དང་། །ཞེས་སོ།།
བསྔོ་བ་པོ་སུས་བསྔོ་ན་ཞི་བ་ལྷ་དང་ད་ལྟར་རང་རེ་བདག་གིས་ ཅི་བསྔོ་ན་ཞི་བ་ལྷས་བྱང་ཆུབ་
སེམས་དཔའི་སྤྱོད་པ་ བསམ་པ་བྱང་ཆུབ་མཆོག་ཏུ་སེམས་བསྐྱེད་པ་དང་སྦྱོར་བ་ཕར་ཕྱིན་དྲུག་གི་
- 384 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
ཉམས་ལེན་ལ། འཇུག་པ་ཞེས་བྱ་བའི་བསྟན་བཅོས་རྣམ་པར་བརྩམས་པ་ཡི།
དགེ་བ་གང་ཡིན་པ་ དང་ད་ལྟར་རང་རེས་ཡི་གེ་འབྲི་མཆོད་སྦྱིན་པ་སོགས་ཆོས་སྤྱོད་བཅུའི་སྒོ་ནས་
བྱང་ ཆུབ་ སེམས་ དཔའི་ སྤྱོད་ པ་ ལ་ འཇུག་ པ་ འདི་ ཉིད་ ལ་ བྱ་ བ་ གང་ བརྩམ་ པའི་ དགེ་ བ་དེས་
གང་གི་ཆེད་དུ་བསྔོ་ན་འགྲོ་བ་ཀུན། བསམ་པ་བྱང་ཆུབ་མཆོག་ཏུ་སེམས་བསྐྱེད་དེ་སྦྱོར་བ་
ཕར་ ཕྱིན་ དྲུག་ ཉམས་སུ་ལེན་ པའི་བྱང་ཆུབ་སེམས་དཔའི་སྤྱོད་པ་ལ་འཇུག་པར་ཤོག་
ཅིག །དཔལ་སྤྲུལ་རིན་པོ་ཆེས་ཞལ་ནས། དེའང་སྔོན་ཞི་བ་ལྷས་སྤྱོད་འཇུག་འདི་ལ། དུས་གསུམ་དུ་
ཞུགས་པའི་དགེ་རྩ་ཐམས་ཅད་འཁོར་གསུམ་དམིགས་མེད་ཀྱིས་བསྔོས་ཟིན་པས་ན་རང་རེའི་དགེ་རྩ་
ཡང་སློབ་དཔོན་གྱིས་བསྔོས་ཟིན་པ་ཡིན་ཞིང་། ད་ལྟར་རང་རེས་ཀྱང་དགེ་བ་རྣམས་ཞི་བ་ལྷ་ཉིད་ཀྱི་
དགེ་བའི་རྩ་བ་དང་ལྷན་ཅིག་ཏུ་བསྲེས་ཏེ་དཔེར་ན་རྒྱ་མཚོ་ལ་ཆུ་ཐིགས་བསྲེས་པ་བཞིན་དུ་བསྔོ་དགོས་
གསུངས་སོ། །དེའང་སྔོན་ཞི་བ་ལྷས་ཇི་ལྟར་བསྔོས་པ་དེ་བཞིན་དུ་བདག་གིས་ཀྱང་བསྔོའོ་སྙམ་པ་ནི་
གནད་དམ་པའོ། །དེ་ཡང་རྒྱུ་མེད་ན་འབྲས་བུ་བྱང་ཆུབ་ཆེན་པོ་མི་འབྱུང་བས་རྒྱུ་བྱང་ཆུབ་ཀྱི་
སྤྱོད་པ་སྤྱད་པར་སྨོན་པ་དང་འབྲས་བུ་སངས་རྒྱས་ཀྱི་གོ་འཕང་ཐོབ་པར་སྨོན་
པ་ལ་དོན་གྱི་དབང་ཐ་དད་པ་ཡོད་པ་མ་ཡིན་ནོ། །སྡུག་བསྔལ་གསུམ་ལས་སྡུག་བསྔལ་
གྱི་སྡུག་བསྔལ་དང་བྲལ་བར་བསྔོ་བ་ནི་ཕྱོགས་བཅུའི་འཇིག་རྟེན་གྱི་ཁམས་རྣམས་ཀུན་
ན་ སེམས་ཅན་ལུས་དང་སེམས་ཀྱི་གནས་སྐབས་ལ། སྙིང་རླུང་ལ་སོགས་ཡིད་མི་བདེ་བས་
སེམས་སྡུག་བསྔལ་ བ་དང་ རླུང་མཁྲིས་བད་ཀན་སོགས་ལུས་ནད་ཀྱིས་ཐེབས་པ་ཇི་
སྙེད་པ། དེ་དག་ཐམས་ཅད་བདག་གི་ སྤྱོད་འཇུག་ལ་ཐོས་བསམ་སྒོམ་པ་སོགས་བྱས་པའི་
བསོད་ནམས་ཀྱི་སྟོབས་ཀྱིས། ལུས་སེམས་ཀྱི་སྡུག་བསྔལ་ཐམས་ཅད་ཞི་ནས་ལུས་ལ་བདེ་
བ་དང་སེམས་ལ་དགའ་བ་རྒྱ་མཚོ་ལྟ་བུར་མཐའ་ཡས་པ་ཐོབ་པར་ཤོག་ཅིག །
དེ་ལྟར་རང་གིས་བརྗོད་པས་མདུན་གྱི་རྒྱལ་བ་སྲས་དང་བཅས་པས་གསུངས་ཚངས་པའི་དབྱངས་ཀྱིས་
-385-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་དེ་བཞིན་དུ་འགྲུབ་པར་གྱུར་ཅིག་ཅེས་མཐུན་འགྱུར་མཛད་པས། རང་གིས་ཇི་ལྟར་བརྗོད་པ་བཞིན་
སེམས་ཅན་རྣམས་ཀྱང་དེ་བཞིན་དུ་གྱུར་པར་བསམ་པ་ནི་འོག་གི་དོན་ཐམས་ཅད་ལ་སྦྱར་བར་བྱའོ།།
འགྱུར་བའི་སྡུག་བསྔལ་དང་བྲལ་བར་བསྔོ་བ་དེ་ལྟར་ བདེ་དགའ་རྒྱ་མཚོ་ལྟ་བུར་ཐོབ་པ་དེ་དག་
འཁོར་བ་འདིར་ཇི་སྲིད་གནས་ཀྱི་བར་དུ། ནམ་ཡང་བདེ་བའི་གོ་སྐབས་ལས་
ཉམས་པར་མ་གྱུར་ཅིག །ཟག་བཅས་ཉེར་ལེན་གྱི་ཕུང་པོ་ཡོད་པ་དེ་སྲིད་དུ་ཁྱབ་པ་འདུ་བྱེད་ཀྱི་
སྡུག་བསྔལ་དང་མི་འབྲལ་བས་ སྡུག་བསྔལ་དེ་དང་བྲལ་བར་བསྔོ་བ་ནི་མཁའ་ཁྱབ་ཀྱི་འགྲོ་བ་
རྣམས་ཀྱིས་ཟག་བཅས་ཁྱབ་པ་འདུ་བྱེད་ཀྱི་སྡུག་བསྔལ་དང་བྲལ་བའི་བྱང་ཆུབ་སེམས་དཔའ་
མི། ཏིང་ངེ་འཛིན་གྱི་བདེ་བ་རྒྱུན་མི་འཆད་པ་ཐོབ་པར་ཤོག་ཅིག །དེའང་དམྱལ་
བའི་ཕྱི་སྣོད་ཀྱི་འཇིག་རྟེན་ཐམས་ཅད་རྣམ་པར་དག་པ་རིན་པོ་ཆེའི་རང་བཞིན་བདེ་འཇམ་ཡངས་པ་ཕུན་
སུམ་ཚོགས་པ་དང་། ནང་བཅུད་ཀྱི་དམྱལ་བའི་འགྲོ་བ་ཐམས་ཅད་རྣམ་པར་དག་པ་གཤིན་རྗེ་ཆོས་ཀྱི་
རྒྱལ་པོ་སངས་རྒྱས་འོད་དཔག་མེད་དང་། གཤིན་རྗེའི་ལས་མཁན་རྣམས་སྤྱན་རས་གཟིགས་སོགས་
ཉེས་སྲས་བརྒྱད་དང་། དམྱལ་བའི་སེམས་ཅན་ཀུན་ཀྱང་མཚན་དཔེའི་རྒྱན་པའི་རྒྱལ་སྲས་བྱང་ཆུབ་
སེམས་དཔའི་ཐེག་པ་ཆེན་པོའི་ཆོས་ལ་ལོངས་སྤྱོད་ཅིང་། ཅི་འདོད་འབད་མེད་དུ་འབྱུང་བ་སོགས་བསམ་
དགོས་ཞེས་དཔལ་སྤྲུལ་གྱིས་གསུངས་སོ། །འཇིག་རྟེན་གྱི་ཁམས་ན་ རྒྱུ་ཞེ་སྡང་ལ་སོགས་པའི་
ལས་ངན་སྒྲུབ་པའི་འབྲས་བུ་ཚ་གྲང་སོགས་ཀྱི་སྡུག་བསྔལ་མྱོང་བའི་སེམས་ཅན་དམྱལ་བ་དག་
གི་སྡུག་བསྔལ། གང་ རིས་མི་འདྲ་བ་ཞེས་འགྲེལ་དགོས་སྙམ། དག་ཇི་སྙེད་ ཅིག་ ཡོད་པ་
རྣམས། དེ་དག་ཏུ་ནི་སྐྱེས་པའི་ལུས་ཅན་རྣམས་ བདག་གི་དགེ་བའི་སྟོབས་ཀྱིས་སྡུག་
བསྔལ་དེ་དག་དང་བྲལ་ནས། ཚོར་བ་སྡུག་བསྔལ་གྱི་སྒྲ་ཙམ་ཡང་མེད་པའི་བདེ་བ་ཅན་
གྱི་བདེ་བས་དགའ་བར་རྒྱ་ཆེན་པོ་ཐོབ་པར་ཤོག་ཅིག །གྲང་བས་ཉམ་ཐག་ པ་ ལུས་
ལ་ཆུ་བུར་བྱུང་བ་ཆུ་བུར་ཅན་དང་ཆུ་བུར་དེ་རྡོལ་ནས་རྨ་འབྱུང་བ་རྡོལ་བ་དང་སྨྲེ་སྔགས་
- 386 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
འདོན་པས་ཨ་ཆུ་ཟེར་བ་དང་ཤིན་ཏུ་གྲང་པས་སོ་ཐམ་ཐམ་པ་དང་སྐད་ཀྱི་གདངས་ཆག་པས་
ཀྱི་ཧུད་ཟེར་བ་དང་ཕྱིའི་ལྤགས་པ་བཞིར་གས་ཨུཏྤལ་ལྟར་གས་པ་དང་ཤའུ་སྔོ་དམར་ཕྱིར་
ཐོན་ཏེ་བརྒྱད་ཚལ་དུ་གས་པ་པདྨ་ལྟར་གས་པ་དང་པདྨ་ལྟར་ དེའང་དམར་ནག་ཏུ་གྱུར་ཏེ་བརྒྱ་
འམ་སྟོང་ལ་སོགས་པ་གས་པའི་རྨ་ནང་དུ་སྲིན་བུ་ལྕགས་ཀྱི་མཆུ་ཅན་མང་པོ་ཞུགས་ནས་ཟ་བ་སོགས་
སྡུག་ བསྔལ་ མི་ཟད་པ་མྱོང་བའི་ཆེར་གས་པ་སྟེ་བརྒྱད་པོ་རྣམས་བདག་ གི་དགེ་བའི་སྟོབས་
ཀྱིས་སྡུག་བསྔལ་དེ་དག་དང་བྲལ་ཏེ་ལྷ་ཡུལ་ལྟ་བུའི་དྲོ་འཇམ་ཡངས་བའི་བདེ་བ་ཐོབ་
པར་ཤོག་ཅིག །གྲང་དམྱལ་དུ་སྐྱེ་བའི་རྒྱུ་ཆོས་ཀྱི་གདོང་དར་དང་སྐུ་གསུང་ཐུགས་རྟེན་གྱི་ན་བཟའ་
བླང་བ་དང་། ཕ་མ་སོགས་སེམས་ཅན་གཞན་གྱི་གོས་བཤུས་པ་ལ་སོགས་པའི་འབྲས་བུའོ། །བྱུང་
ཆུབ་སེམས་དཔའི་བསོད་ནམས་དང་ཡེ་ཤེས་ཐུགས་བསྐྱེད་དང་སྨོན་ལམ་ཀྱི་སྤྲིན་ཆེན་
པོ་དམྱལ་བའི་ནམ་མཁར་འཁྲིགས་པ་ལས། བྱུང་བའི་ཆུ་བོ་རྒྱ་མཚོ་ཆེན་པོ་ལྟར་
མཐའ་ཡས་པའི་ ཆར་ པ་ རྣམས་ཀྱིས། ཚ་བས་ཉམ་ཐག་པའི་ཡང་སོས་དང་མཚོན་
རྣོན་པོ་ལག་ཏུ་བྱུང་སྟེ་ཕན་ཚུན་བསྣུན་པས་བརྒྱལ་ཞིང་འགྱེལ་བ་ན། ནམ་མཁའ་ནས། ཡང་ཁྱེད་རྣམས་
སོས་པར་གྱུར་ཅིག་ཅེས་པའི་སྒྲ་དང་རླུང་གྲང་མོས་ལུས་ལ་བཏབ་པ་ན་སླར་སོས་ཏེ་སྔ་མ་ལྟར་སྡུག་
བསྔལ་མི་ཟད་པ་མྱོང་བའོ། །ཐིག་ནག་དང་བསྡུས་འཇོམས་དང་ངུ་འབོད་དང་ངུ་འབོད་
ཆེན་པོ་དང་ཚ་བ་དང་རབ་ཏུ་ཚ་བ་དང་མནར་མེད་པ་རྣམས་སོ་སོའི་སྡུག་
བསྔལ་དང་བྲལ་ཏེ་བསིལ་ཞིང་འཇམ་བའི་བདེ་བ་ཐོབ་པར་ཤོག་ཅིག །ལོ་མ་
རལ་གྲི་སོ་གཉིས་མ་རྣོན་པོར་གྱུར་པའི་ནགས་ཐིབ་པོར་ལུས་བཅད་གཏུབ་དང་བཤགས་
པ་ སོགས་ཀྱིས་སྡུག་བསྔལ་བར་གྱུར་པའི་སེམས་ཅན་རྣམས་བདག་གི་དགེ་བའི་སྟོབས་
ཀྱིས་སྡུག་བསྔལ་དེ་དང་བྲལ་ཏེ་རལ་གྲི་ལོ་མའི་ནགས་ཚལ་དེ་ཡང་། དམྱལ་བའི་
སེམས་ཅན་དེ་དག་ལ་ ལྷའི་དབང་པོའི་སྐྱེད་ཚལ་ལྟ་བུའི་དགའ་བའི་ཚལ་ལྟ་ན་སྡུག་གུར་
-387-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏེ་ཡིད་དུ་འོང་བ་འགྱུར་བར་ཤོག་ཅིག །རྒྱུ་གཙོ་བོ་འདོད་ལོག་སྤྱོད་པ་ལ་སོགས་པའི་འབྲས་བུ་
ལས་ཤལ་མ་རིའི་སྡོང་པོའི་རི་ཤལ་མ་རི་ཞེས་པ་ལ་ཤིང་ཤལ་མ་ལི་ཞེས་པའི་སྡོང་པོ་སྐྱེས་པའོ།།
རྩེར་འཛེགས་པ་ན་ལམ་དུ་ལྕགས་ཀྱི་ཚེར་མ་རྣོན་པོ་སོར་བཅུ་དྲུག་པས་ཁྱི་པོ་ལུས་རི་ཙམ་
པ་སྐད་འབྲུག་ལྟར་ཆེ་བ། མཆེ་བ་གངས་རི་ལྟར་གཙིགས་པ། ལྕེ་གློག་དམར་ལྟར་ཁྱུག་པ་རྔ་མ་སོག་ལེ་
ལྟར་རྣོ་བས་ཟ་བ་དང་འབིགས་པ་དང་། རི་དེའི་རྩེ་མོར་སྔར་དགའ་གདུང་ཆེ་བའི་གྲོགས་དེས་
འབོད་པར་མཐོང་ནས་དེར་ཕྱིན་པས་ཁ་དང་བྱ་རྒོད་སོགས་ཀྱིས་མིག་འབྲུ་ཞིང་ལྕེ་ གཅོད་པ་དང་།
ལྕགས་ཀྱི་སྐྱེས་པ་དང་བུད་མེད་སོགས་ཀྱིས་འཁྱུད་ཅིང་བསྡོམས་པས་གློ་སྙིང་ཁར་ཐོན་པ་དང་། མགོ་བོ་
ཁར་བཅུག་སྟེ་བསྡད་པས་འགྲམ་ཕུག་གཉིས་ནས་ཀླད་པ་སྐྱ་ཙིར་གྱིས་འོང་ཞིང་། ཡང་རྩ་བ་ནས་འབོད་
པ་སོགས་ སྡུག་བསྔལ་སྔར་ལྟར་མྱོང་ངོ༌། །ལྕགས་ཀྱི་སྐྱེས་པ་དང་སྲིན་མོ་མ་རུང་པས་ཟ་བར་
བྱེད་པ་དག་སྡུག་བསྔལ་དེ་དང་བྲལ་ནས་ཤལ་མ་ལི་ཡི་སྡོང་པོ་དེ་ཡང་། ཡོངས་
འདུས་ས་རྟོལ་དང་ཆོས་མཐུན་པའི་དགོས་འདོད་འབྱུང་བའི་དཔག་བསམ་ཤིང་དུ་འཁྲུངས་
པར་ཤོག་ཅིག །དེའང་བྱའི་ཚོགས་དུང་ལྟར་དཀར་བ་གསེར་ལྟར་སེར་བ་སོགས་ཡིད་
དུ་འོང་ཞིང་མཛེས་པའི་སྤུ་སྡུག་ངོམས། བ་མཐིང་རིལ་དང་ངུར་པ་དག་དང་ངང་པ་
དང་། བཞད་ལ་སོགས་པ་སྐད་སྙན་པར་འབྱིན་ཞིང་རྩེ་དགས་འཕུར་ལྡིང་གཡོ་ཞིང་ཟློར་
གར་སྣ་ཚོགས་བྱེད་པས་དམྱལ་བའི་གནས་ཐམས་ཅད་མཛེས་པར་གྱུར་ཅིག །པདྨའི་དྲི་
བསུང་པོའི་ངད་དང་བཅས་པ་ཆེ་ཞིང་བཀོད་ལེགས་པ་དང་ལྡན་པའི་མཚོ་ཡིད་
དུ་འོང་བ་ཡན་ལག་བརྒྱད་དང་ལྡན་པ་དག་གིས། སྡུག་བསྔལ་གྱི་གནས་དམྱལ་ བའི་ ས་
ཕྱོགས་དག་ནི་རབ་ཏུ་ཉམས་དགའ་ཞིང་ཤིན་ཏུ་ཡིད་ སྤྲོ་བའི་གནས་ཕུན་
སུམ་ཚོགས་བར་ཤོག་ཅིག །རྒྱུ་ཆོས་ སྤངས་དང་མཚམས་མེད་པ་ལ་སོགས་པའི་འབྲས་བུ་ནི་
མནར་མེད་པའི་གནས་སུ་ལྕགས་སྲེག་གི་དུམ་བུ་རི་རབ་ཙམ་དུ་བཅེར་བའི་
- 388-



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
དབུས་སུ་ཆུད་དེ་བསྲེག་པས་མེ་དང་ལུས་སོ་སོར་སྣང་བ་མེད་པར་འོ་དོད་འབོད་པ་ལ་རྗེས་སུ་
དཔག་སྟེ་སེམས་ཅན་ཡོད་པར་ཤེས་དགོས་ཤིང་ཤིན་ཏུ་སྡུག་བསྔལ་བ་རྣམས་གནོད་པ་དེ་
དང་བྲལ་ཏེ་སོལ་བའི་ཕུང་པོ་དེ་ཡང་དགོས་འདོད་འབྱུང་བའི་རིན་ཆེན་གྱི་ཕུང་པོར་
གྱུར་ཏེ་དེ་ལ་ལོངས་སྤྱོད་པའི་སྐལ་བ་དང་ལྡན་པར་ཤོག་ཅིག །ཚ་དམྱལ་གྱི་ས་གཞི་མེ་ལྕེ་
མངོན་པར་འབར་བའི་རང་བཞིན་གྱིས་བསྲེགས་པ་ཡང་མཚོན་སྣ་བརྒྱ་རྩ་བརྒྱད་བཀྲ་
བའི་ཞེ་
ར་བ་སྟེ་པཉྩལི་ཀའི་གོས་ལྟར་ རེག་བྱ་འཇམ་པ་མནན་ན་ནེམ་པ་
བཏེག་ན་འཕར་བ་གཞོན་ནུ་མའི་ལག་མཐིལ་ལྟར་མཐོ་དམན་མེད་པའོ། ཁོད་སྙོམས་པའི་རང
བཞིན་དུ་མཐོང་བར་ཤོག་ཅིག །ར་ལུག་དང་རི་དྭགས་སོགས་དང་ཤིག་སེན་བར་ནས་བསད་
པ་ལ་སོགས་པས་ར་ལུག་སོགས་ཀྱི་མགོ་ཅན་གྱི་བསྡུས་མགོ་བརྙན་ཅན་གྱི་ རི་གཉིས་ ཀྱི་བར་དུ་
བསྡུས་ནས་ཤ་ཚར་བ་ཁྲག་ཐིག་པར་བྱས་ཏེ་འཇོམས་པའི་ཕྱིར་རོ། །འཇོམས་ཀྱི་རི་བོ་རབ་ཏུ་
འབར་བ་རྣམས་ཀྱང་མཆོད་པ་ཡི། གཞལ་མེད་ཁང་རིན་པོ་ཆེའི་གཞལ་ཡས་ཁང་
འདོད་སྣམ་སོགས་ཀྱི་སྟེང་དུ་མཆོད་ལྷ་རྣམས་ཀྱིས་ཉེར་སྤྱོད་ཀྱི་མཆོད་རྫས་ཐོགས་པས་ཕྱི་ནང་ཀུན་ཏུ་
མཆོད་པའི་སྤྲིན་ཕུང་འཕྲོ་བ་དུ་གྱུར་ཏེ་དབུས་སུ་སེངྒེས་བཏེགས་པའི་རིན་པོ་ཆེའི་ཁྲི་ལ་བདེ་བར་
གཤེགས་པ་རབ་ཏུ་མང་པོས་འཁོར་ཚོགས་རྒྱ་མཚོ་ལྟ་བུ་ལ་ཆོས་སྟོན་པ་མཛད་པས་གང་
བར་གྱུར་པ་ལ་གུས་པས་མཆོད་ཅིང་ཆོས་ཉན་པ་སོགས་ཀྱི་བདེ་སྐྱིད་དང་ལྡན་པར་ཤོག་ཅིག།
མདག་མེ་སོགས་གསུམ་པོ་འདི་རྣམས་ཡང་སོས་ཀྱི་སྡུག་བསྔལ་ཡིན་གསུང་པའི་དམིགས་བསལ་མེད་
སྙམ། ཡང་སོས་པ་དག་ལ་རྒྱུ་ཚིག་ངན་དང་། སྐུར་འདེབས་དང་། དམོད་ཚིག །ཚོགས་གྲལ་དུ་
བཟའ་བཏུང་གསོལ་ཚེ་ཁ་ཤག་དང་ཚོགས་རྡིལ་འཕེན་པ་ལ་སོགས་པའི་འབྲས་བུ་ཡིན་གསུངས་སོ།།
མདག་ མེ་མ་མུར་མེའི་ཆར་དང་རྡོ་བསྲེགས་པའི་ཆར་དང་རལ་གྲི་རྣོན་པོ་མེ་འབར་བ་སོགས་
མཚོན་གྱི་ཆར་འབབ་པས་སྡུག་བསྔལ་བའི་དམྱལ་པ་དག །བདག་གི་དགེ་བའི་སྟོབས་ཀྱིས་
-389-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུས་དེང་ནས་བཟུང་སྟེ་མེ་ཏོག་ ཡིད་དུ་འོང་བ་དག་གི་ཆར་འབབ་ པའི་བདེ་སྐྱིད་དང་ལྡན་
པར་གྱུར་པ་དང་། དམེ་འཁྲུག་གིས་ གཡུལ་དུ་ཤི་བ་སོགས་ཀྱི་ རྒྱུའི་ཕན་ཚུན་དགྲ་རུ་མཐོང་
བས་ལག་ཏུ་ཅི་བླང་ཐམས་ཅད་རལ་གྲི་སོགས་གྱུར་ཏེ་གཅིག་ལ་གཅིག་མཚོན་གྱིས་འདེབས་
ཤིང་བསྣུན་པས་ཡང་ཤི་ཡང་སོས་གྱུར་པའི་སྡུག་བསྔལ་བ་དེ་ཡང་ནི། དེང་ནས་ལྷའི་བུ་དང་བུ་
མོར་གྱུར་ཏེ་ཕན་ཚུན་དགའ་ཞིང་མངོན་པར་རྩེ་བའི་ཕྱིར་མེ་ཏོག་ ཡིད་དུ་འོང་བ་འཕེན་པར་
བྱེད་པའི་བདེ་ སྐྱིད་དང་ལྡན་པར་ཤོག་ཅིག །ཆུ་གནས་ གསོད་པ་དང་། ཁྱེའུ་མ་སྨིན་པ་ལ་འདོད་
ལོག་སྤྱད་པ་དང༌། དགེ་འདུན་པའི་དཀོར་ཚོགས་ལ་སོགས་པའི་གཡོ་སྒྱུས་ལེན་པ་རྣམས་འདིར་སྐྱེ་ལ།
དེའང་མདོག་སྔོ་བའི་ཆུ་བོས་ཁྱེའུ་དང་བུ་མོ་སོགས་དེ་དག་མགོ་ནག་རྡོག་རྡོག་ཆུས་ཁྱེར་ཏེ་ལག་པ་ཆུ་
ཁར་ཡུད་ཙམ་ཡུད་ཙམ་འོང་བར་བྱས་ཏེ་ཁོ་བོ་ཐོན་ཅིག་ཟེར་བ་ལ་དེ་ལེན་པའི་ཕྱིར་དུ་འགྲོ་སྙམ་པ་དང་།
ཆུའི་ཕ་རོལ་ཏུ་དགེ་འདུན་པའི་དཀོར་ནོར་ཡོད་པས་དེ་འགྲོ་སྙམ་པ་སོགས་ཀྱིས་ཕྱིན་པ་ན་ཆུ་བོ་གཏིང་ཟབ་
པས་རབ་མེད་པ་མེ་དོང་འདྲ་བའི་ནང་དུ་ལུས་བྱིང་བ་དག །རེས་རྦ་རླབས་གནམ་དུ་ཕྱུར་
བས་ཡར་བཏེགས་སྟེ་ཆུའི་གཏིང་དུ་མར་ལྷུང་བས་རྡོ་གྲུ་གསུམ་རྣོན་པོས་རྩེར་རྒྱབ་པས་ལུས་དུམ་བུར་
གཏོར་བ་དང་། ཉ་སྲམ་སོགས་ཀྱིས་ཟ་བར་བྱེད་ཅིང་། ཆུའི་འགྲམ་ལོགས་ནས་ཁྭ་ཏ་རྡོ་རྗེ་མཆུ་ཅན་ལ་
སོགས་པས་མིག་འབྲུ་ཞིང་། ལྕེ་གཅོད་པ་དང་། རྒྱུ་མ་འདྲལ་བ་སོགས་དང་། སྤྱིར་མེ་འདག་གི་ཆུས།
ཤ་ཀུན་ཚིག་ནས་ཞིག་པར་གྱུར་ཅིང་རུས་གོང་མེ་ཏོག་ཀུནྡའི་མདོག་ལྟར་དཀར་
པོར་གྱུར་པ་ཆུ་རླབས་ཀྱིས་ཕྱིར་འཕགས་པ་ལ་རླུང་གིས་བཏབ་པས་སླར་མིར་གྱུར་ཏེ་ཡང་སྔར་ལྟར་
སྡུག་བསྔལ་དཔག་མེད་མྱོང་བ་རྣམས། བདག་གི་དགེ་བའི་སྟོབས་ཀྱིས་གནས་དེ་ནས་
ཚེ་འཕོས་ཏེ་ལྷ་ཡི་ལུས་ཐོབ་ནས། ལྷ་མོ་རྣམས་དང་ལྷན་ཅིག་ཏུ་ལྷའི་ཆུ་བོ་
དལ་གྱིས་འབབ་པ་ཡན་ལག་བརྒྱད་ལྡན་གྱི་བྱེ་མ་བརྡལ་བ་མེ་ཏོག་སྣ་ཚོགས་པས་བརྒྱན་པ་ན།།
ཕན་ཚུན་རྩེ་ཞིང་དགའ་བའི་ཁྲུས་ལ་སོགས་པ་དང༌། ལྷའི་རོལ་མོ་སྣ་ཚོགས་པས་རྩེ་འཇོས་རོལ་པའོ།།
- 390 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
ན་དགའ་བས་གནས་པར་ཤོག་ཅིག །འདི་རྣམས་ནི་རང་སྟོབས་ཀྱིས་དམྱལ་བའི་སྡུག་བསྔལ་
ཞི་བར་བསྔོ་ཞིང་སྨོན་པའོ། །ད་ནི་བྱང་ཆུབ་སེམས་དཔའ་གཞན་སྟོབས་ཀྱིས་དམྱལ་བའི་སྡུག་བསྔལ་ཞི་
བར་བསྔོ་ཞིང་སྨོན་པ་ནི། སྔར་ ཕྱག་རྡོར་གྱི་དབང་ཞུས། ལྷ་སྒོམ་སྔགས་བཟླས་པ་སོགས་ཀྱི་མཐུས་
དམྱལ་བ་པ་རྣམས་ཀྱིས་རྣམ་འཕྲུལ་ཕུན་སུམ་ཚོགས་པ་གློ་བུར་དུ་མཐོང་བ་ན་གཅིག་ལ་གཅིག་འདི་སྐད་
ཅེས། རྒྱུ་མཚན་ཅི་ཕྱིར་དམྱལ་བའི་གནས་འདིར་ནི་གཤིན་རྗེའི་མི་མ་རུངས་པ་སྟག་
གཟིག་སོགས་ཀྱི་མགོ་བརྙན་ཅན་རྣམས་དང་ཁུ་དང་བྱ་རྒོད་མི་བཟད་པ་སྟེ་མ་རུང་པ་
རྣམས་ཀྱང་ཤིན་ཏུ་སྐྲག་ནས་ཕྱོགས་ཕྱོགས་སུ་བྱེར་པར་བྱེད་ཅིང་། ཤ་ཁྲག་རྐང་མར་སོགས་
བསྲེག་པའི་དུ་བས་ཀུན་ནས་མུན་པ་ཐམས་ཅད་འོད་ཟེར་གྱིས་བསལ་ཞིང་ལུས་ལ་བདེ་
བ་དང་སེམས་ལ་དགའ་བ་སྐྱེད་པའི་མཐུ་བཟང་པོ་འདི་ཀོ་སྐྱེས་བུ་དམ་པ་སུ་མི་
མཐུ་ཡིན་སྙམ་སྟེ། མིག་གིས་གྱེན་དུ་བལྟས་པ་ན་ནམ་མཁའི་དཀྱིལ་ན་
རྗེ་བཙུན་ཕྱག་ན་རྒྱལ་བ་ཐམས་ཅད་ཀྱིས་དབང་བསྐུར་བའི་དབང་རྟགས་ཀྱི་རྡོ་རྗེ་བསྣམས་པ་
འོད་ཟེར་རབ་ཏུ་འབར་བའི་སྐུར་བཞུགས་པ་མངོན་སུམ་དུ་གསལ་བར་མཐོང་བར་
གྱུར་ནས། སྔར་སྐུ་བཞེངས་པ་དང་། ཡིད་ཀྱིས་བསྒོམ་པ་དང༌། དབང་ཐོབ་པ་སོགས་ཀྱིས་ལྷ་དེ་ངོ་
ཤེས་ཏེ། དེ་ལ་དད་པ་སྐྱེས་ཏེ་རབ་ཏུ་དགའ་བའི་ཤུགས་ཀྱིས་སྔོན་གྱི་སྡིག་པ་དང་
བྲལ་ནས་རྒྱལ་སྲས་དེ་དང་ལྷན་ཅིག་ཏུ་འགྲོགས་ནས་ལྕང་ལོ་ཅན་ལ་སོགས་པར་ཟག་
པ་མེད་པའི་བདེ་བ་ལ་སྤྱོད་པར་ཤོག་ཅིག །དཔལ་སྤྲུལ་རིན་པོ་ཆེའི་ཞལ་ནས། དམྱལ་བའི་སྡུག་
བསྔལ་ལ་བསམ་ན། དེར་ ཉེ་སྲས་བརྒྱད་སོགས་བྱོན་པར་ཤོག་ཅིག་ཅེས་པའི་བསམ་པ་མི་སྐྱེ་བའི་
ཐབས་ག་ལ་ཡོད། གལ་ཏེ་མི་སྐྱེ་ན་བྱ་ཡི་སྒོ་ང་ལྟ་བུ་ཅི་ཡང་མི་ཤེས་པས་ཤིན་ཏུ་བླུན་པའམ་རྡོ་བ་ལྟ་བུ་
སེམས་ མེད་ པའོ། །ཞེས་གསུངས་སོ། །དེ་ བཞིན་ དུ་ སྔར་ སྤྱན་རས་ གཟིགས་ཀྱི་དབང་ཞུས་ ལྷ་ སྒོམ་
སྔགས་བཟླས་པ་སོགས་ཀྱི་མཐུས་ནམ་མཁའ་ནས་མེ་ཏོག་ སྣ་ཚོགས་དག་གི་ཆར་པ་སྤོས་དྲི་ཞིམ་
-391-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཆུ་དང་འདྲེས་པ་འབེབས་པ་ཡིས། དམྱལ་བའི་མེ་དང་མདག་མ་རབ་ཏུ་ཚ་བ་
དག་རྡོ་ཚ་མོ་ལ་ཁ་བ་བབ་པ་ལྟར་སྒྲ་ཆིལ་ཆིལ་ཞེས་འཕྲལ་དུ་གསོད་པ་མཐོང་བར་གྱུར་
ནས། བདག་ཅག་རྣམས་གློ་བུར་དུ་སྔར་མ་མྱོང་བའི་བདེ་བས་ཚིམ་པ་འདི་ཅི་ལས་
བྱུང་བ་ཡིན་ཞེས་བསམ་པ་དང༌། སེམས་ཅན་དམྱལ་བ་དེ་རྣམས་ཀྱིས་དེ་ལྟར་
མཛད་པ་པོ་སྙིང་རྗེ་ཆེན་པོ་དང་ལྡན་པ་ཞལ་ནས་གསུང་མཆོག་རྒྱལ་པོ་ཡི་གེ་དྲུག་མའི་སྒྲ་སྒྲོགས་པའི་
རྒྱལ་སྲས་ པདྨའི་གདན་ལ་བཞུགས་པ་པདྨའི་རྒྱན་དང་ལྡན་པ་པདྨའི་སྤྱན་དང་འདྲ་བ་ཕྱག་ན་པདྨ་
བསྣམས་པ་དེ་ཉིད་མཐོང་བར་ཤོག་ཅིག །དེའང་སྔར་ལུས་ཀྱིས་སྐུ་བཞེངས་པ་དང་། ངག་
གིས་ཡི་གེ་དྲུག་པ་བཟླས་པ་དང་། ཡིད་ཀྱིས་སྐུ་སྒོམ་པ་སོགས་ཀྱིས་ལྷ་ངོ་ཤེས་ནས་རབ་ཏུ་དགའ་ཏེ་
དད་ པའི་མཐུས་ལས་ངན་གྱི་སྡིག་སྒྲིབ་དག་ནས་འཕགས་ པ་ སྤྱན་ རས་ གཟིགས་དང་ལྷན་ཅིག་ཏུ་
འགྲོགས་ཏེ་གནས་མཆོག་པོ་ཏ་ལ་ལ་སོགས་པར་ཟག་པ་མེད་པའི་བདེ་བ་ཆེན་པོ་ལ་དུས་རྟག་ཏུ་སྤྱོད་པ་
འགྱུར་རོ། །སྔར་འཇམ་པའི་དབྱངས་ཀྱི་དབང་ཞུས། ལྷ་སྒོམ་སྔགས་བཟླས་པ་སོགས་ཀྱིས་འགའ་
ཞིག་གིས་འཇམ་དབྱངས་མཐོང་ནས་གཞན་རྣམས་ལ་གྲོགས་དག་ཅེས་བོས་པ་ཡིན་གསུངས་སོ། །རྗེ་
བཙུན་འཇམ་དཔལ་གཞོན་ནུ་དམྱལ་བའི་གནས་སུ་བྱོན་པ་མཐོང་བའི་མཐུ་ཡིས་དམྱལ་
བའི་སེམས་ཅན་དག་ཕན་ཚུན་སྡང་བའི་སེམས་དང་བྲལ་ནས་བྱམས་པའི་སེམས་ཀྱིས་གཅིག་
ལ་གཅིག་གིས་སྦྲན་ཏེ་ཀྱེ་གྲོགས་པོ་དག་ཅེས་བོས་ནས་ད་ནི་དམྱལ་བའི་འཇིགས་པ་བོར་
ལ་སྟེ་ད་ནི་འཇིགས་སྐྲག་མི་དགོས་པས་རིངས་མྱུར་བ་པར་ཚུར་ཤོག་ཅིག་དང་འུ་བུ་བདག་
ཅག་གམ་རང་རེའི་ཐད་དུ་ནི། འཇམ་པའི་དབྱངས་བཞུགས་པ་གང་གི་མཐུ་ཡིས་བདག་
ཅག་གི་ལུས་བཤགས་བཏུབ་ལ་སོགས་པའི་སྡུག་བསྔལ་ཀུན་དང་བྲལ་བས་ལུས་བདེ་བ་དང་
ལྡན་ཞིང་སེམས་ རབ་ཏུ་དགའ་བའི་ཤུགས་ཕྱིན་ལ། ངན་སོང་གི་འགྲོ་བ་རྣམས་སྡུག་
བསྔལ་ལས་ཀུན་ནས་ཡོངས་སུ་སྐྱོབ་པར་བྱེད་པའི་བྱང་ཆུབ་སེམས་དཔའ་
- 392 -



པའཡབ
གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
བརྩེ་བ་སྟེ་དམིགས་པ་མེད་པའི་སྙིང་རྗེ་ཆེན་པོ་ཐུགས་རྒྱུད་ལ་སྐྱེས་པར་གྱུར་པ། གཞོན་
ནུ་བཅུ་དྲུག་ལོན་པའི་ན་ཚོད་དང་རལ་པའི་ཟུར་ཕུད་ལྔ་དང་ལྡན་པ་ཅན་འོད་ཟེར་འབར་
བའི་སྐུ་ཅན་འདི་མ་ཡིན་པ་བདག་ཅག་ལ་འཇིགས་པ་མེད་པར་བྱེད་པ་གཞན་
སུ་ཞིག་ཕྱིན་ ཏེ་ཕྱིན་པ་མེད་དོ། །འདིར་ཕྱིན་པ་ཁྱོད་ཀྱི་ ༡་༣ཚངས་པ་དང་བརྒྱ་བྱིན་ལ་སོགས་པ་
ལྷ་བརྒྱའི་སྟེ་ལྷ་བརྒྱ་ཕྲག་མང་པོས་སྤྱི་བོས་ཅོད་པན་དག་གིས་ ༢ ཞབས་ཀྱི་པདྨོ་ལ་ ༤
མཆོད་ཅིང་། ཁྱེད་ཀྱི་ཞབས་ཀྱི་པདྨོ་ལྷ་བརྒྱའི་ཅོད་པན་དག་གིས་རབ་མཆོད་ཅིང་། །ཞེས་བསྒྱུར་ན་
གོ་བདེའོ། །ཡང་ན། སེམས་ཅན་དམྱལ་བ་པ་ཁྱེད་ཀྱིས་ལྟོས་དང་ཞེས་པའི་དོན་ཏེ། འོག་གི་ཚིག་བསྟོད་
དབྱངས་སྒྲོགས་ལྡན་འདི་ལྟོས་ཞེས་ཞེས་པ་ལ་མར་སྙེགས་དགོས་སོ། །དེ་ལྟར་ན་ཁྱེད་ཀྱིས་ཞེས་རྣམ་
དབྱེ་གསུམ་པ་སྦྱར་དགོས། སྡུག་བསྔལ་མཐའ་ཡས་པའི་སེམས་ཅན་རྣམས་ལ་ཐུགས་རྗེས་ ཏེ་སྙིང་
རྗེས་ཤུགས་ཀྱིས་སྤྱན་ཆབ་བྱུང་བས་བརླན་པའི་སྤྱན་དཀྱུས་བཟང་པོ་ཅན་དབུ་ལ་རྒྱལ་
བ་རྣམས་ཀྱིས་ངོ་ མཚར་ བའི་ བསྟོད་ བསྔགས་ དང་ བཅས་ པས་མེ་ཏོག་དུ་མའི་ཚོགས་ཀྱི་
ཆར་འབབས་པ། །ཕྱོགས་དང་ཕྱོགས་མཚམས་རྣམས་སུ་ཁང་པ་བརྩེགས་པ་
ཡིད་དུ་འོང་བ་མང་པོ་ནས་ལྷ་མོ་སྟོང་ཕྲག་དུ་མས་སྐུ་གསུང་ཐུགས་ཡོན་ཏན་འཕྲིན་ལས་
ལ་བསྟོད་པའི་དབྱངས་སྙན་པ་སྒྲོགས་པ་དང་ལྡན་པ་འདི་ལ་ལྟོས་ཞེས། འཇམ་
པའི་དབྱངས་ཀྱི་རྣམ་འཕྲུལ་དེ་འདྲ་བའི་བསྟོད་པ་དང་བཅས་པ་མངོན་སུམ་དུ་མཐོང་
ནས་ད་ནི་སེམས་ཅན་དམྱལ་ བ་ པ་རྣམས་ཤིན་ཏུ་སྤྲོ་བའི་དགའ་བའི་ཤུགས་ཀྱིས་ཅ་
ཅོ་འདོན་ ཞིང་དེ་དང་ལྷན་ཅིག་ཏུ་ཟག་མེད་ཀྱི་བདེ་བ་ལ་ལོངས་སྤྱོད་པར་ཤོག་ཅིག །དེ་ལྟར་
གཞུང་འདི་ལ་འཆད་ཉན་ལ་སོགས་པའི་བདག་གི་དགེ་བའི་རྩ་བས་ཀུན་ཏུ་བཟང་པོ་དང་
ལ་སོགས་པ་སྟེ་ནམ་མཁའི་སྙིང་པོ་དང་ས་ཡི་སྙིང་པོ་དང་སྒྲིབ་པ་ཐམས་ཅད་
རྣམ་པར་སེལ་བ་དང་བྱམས་པ་ལ་སོགས་པ། བྱང་ཆུབ་སེམས་དཔའ་རྣམས་
རྗེ
-393-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་སྒྲིབ་པ་མེད་པའི་ཐུགས་བསྐྱེད་སྨོན་ལམ་རྫུ་འཕྲུལ་གྱིས་དམྱལ་གནས་ཀྱི་ནམ་མཁར་འཁྲིགས་
པའི་སྤྲིན་ལས་རེག་ན་བདེ་བ་དང་། བསིལ་ཞིང་དྲི་ཞིམ་པའི་དད་པ་དང་ལྡན་
པའི་ཆར་པ་འབེབས་པ་མཐོང་ནས། སེམས་ཅན་ཚ་དམྱལ་བ་པ་དེ་དག་མངོན་
པར་དགའ་བར་གྱུར་ཅིག །དུད་འགྲོར་སྐྱེ་བའི་རྒྱུ་ཆོས་འཆད་ཉན་ལ་མི་དགའ་ཞིང་རྒྱབ་སྟོན་
ཅིང་འཕྱ་བ་སོགས་དུད་འགྲོ་བསྡུ་ན་བྱིང་ན་གནས་པ་དང་། ཁ་འཐོར་བ་གཉིས་ཡོད་པ་རྣམས་
ནི་གཅིག་ལ་གཅིག །ཟ་བ་ལ་སོགས་པའི་འཇིགས་པ་ཐམས་ཅད་དང་བྲལ་
བར་ཤོག་ཅིག །བྱང་གི་སྒྲ་མི་སྙན་ཚ་མཐའི་མདོ་ལས། བྱང་ཕྱོགས་གླིང་གི་མི་རྣམས་ནི། །
བདག་གིར་མེད་ཅིང་ཡོངས་འཛིན་མེད། །དཔག་བསམ་ལས་བྱུང་གོས་བསྟེན་པ། །དེ་ནི་སྔོན་བྱིན་
འབྲས་བུ་ཡིན། །དེ་དག་གྲང་དང་ཚ་བ་མེད། །དེ་དག་ལ་ནི་ནད་མེད་ཅིང་། །གཟུགས་དང་ཁ་དོག་ཕུན་
སུམ་ཚོགས། །དེ་ནི་སྔོན་བྱིན་འབྲས་བུ་ཡིན། །དེ་དག་ལ་ནི་ཁྲོ་མེད་ཅིང་། །སེར་སྣ་དང་ནི་ཕྲག་དོག་
མེད། །ཕན་ཚུན་རྟག་ཏུ་རྩེ་བྱེད་པ། །དེ་ནི་སྔོན་བྱིན་འབྲས་བུ་ཡིན། །མི་ཡི་ཚེ་ནི་ལོ་སྟོང་ངོ༌། ། ཟད་པ་
དག་ཏུ་བྱས་ནས་ནི། །བར་མ་དོར་ནི་འཆི་བ་མེད། །དེ་ནི་སྔོན་བྱིན་འབྲས་བུ་ཡིན། །དཔལ་ནི་རྒྱས་པར་སྤྱད་
ནས་སུ། །མི་ཡི་ལུས་ནི་བོར་ནས་ཀྱང་། །ལྷ་ཡི་ནང་དུ་སྐྱེ་བར་འགྱུར། །དེ་ནི་སྔོན་བྱིན་འབྲས་བུ་ཡིན།།
ཞེས་ སོ། །པའི་མི་རྣམས་བཞིན་དུ། ཡི་དྭགས་ སུ་ སྐྱེ་ བའི་ རྒྱུ་ ནི་ གཞན་ གྱི་ཟས་ནོར་ལ་རློམས་
སེམས་དང༌། རང་ གི་ ཟས་ནོར་ ལ་སེར་ སྣ་ སོགས་ ཀྱི་འབྲས་ བུ་ ཕྱི་ནང་གི་སྒྲིབ་པ་ཅན་སོགས་སོ། །
མི་དྭགས་རྣམས་ནི་ཟས་སྐོམ་གྱིས་ཕོངས་པ་མེད་པ་བདེ་བར་གྱུར་ཅིག།
འཕགས་པ་སྤྱན་རས་གཟིགས་དབང་ཕྱུག་གི །ཕྱག་ནས་འབབ་པའི་འོ་མའི་
རྒྱ་མཚོ་ཆེན་པོའི་རྒྱུན་གྱིས། ཡི་དྭགས་གངྒཱའི་ཀླུང་གི་བྱེ་མ་སྙེད་རྣམས་ནི་ཚིམ་
པར་བྱས་ཤིང་། ལུས་ལ་ཁྲུས་བྱས་ནས་རྟག་ཏུ་བསིལ་བར་ཐོབ་པར་ཤོག །
འཇིག་རྟེན་དབང་ཕྱུག་སྤྱན་རས་གཟིགས། ཡི་དྭགས་ཀྱི་དོན་དུ་བྱོན་ཏེ་ཕྱག་སོར་བཅུ་དང་ཞབས་སོར་
- 394 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
བཅུ་དང་སྐུའི་བ་སྤུའི་བུ་ག་ཐམས་ཅད་ནས་བདུད་རྩི་འོ་མའི་རྒྱུན་རོ་མངར་ཞིང་རེག་བྱ་བསིལ་བ་དཔག་
དུ་མེད་པ་བབས་སྟེ་ཡི་དྭགས་རྣམས་ཁ་དང་མགྲིན་པ་ཡངས་པར་གྱུར་ཏེ་ཇི་ལྟར་འདོད་པ་བཞིན་དུ་
བཟའ་བཏུང་སོགས་ཀྱིས་ཚིམ་ནས་བདུད་རྩིའི་ཆུ་ལ་ཁྲུས་བྱས་པས་ཚ་གདུང་དང་བྲལ་ཏེ་བདེ་བ་དང་
ལྡན་པར་གྱུར་པ་རྣམས་ལ་ཡི་གེ་དྲུག་མའི་ཆོས་སྒྲ་སྒྲགས་པས་བྱང་ཆུབ་སེམས་དཔའ་འདོད་པའི་སྦྱིན་
ཞེས་བྱ་བ་མིང་མཐུན་པར་ཤ་སྟག་ཏུ་གྱུར་ཏེ་བདེ་བ་ཅན་དུ་སྐྱེས་པར་གསུངས་པ་བཞིན་ནོ། །རྒྱུ་མར་མེ་
བརྐུས་པ་དང་བསད་པ་དང་ཆོས་ཀྱི་སྣང་བ་ལ་བར་ཆད་བྱས་པ་དང་། ཆོས་ལ་ལོག་ལྟ་སྐུར་འདེབས་
སྐྱེས་བུ་དམ་པ་ཕ་མ་ལ་མིག་ལོག་དང་གླེགས་བམ་འཇིགས་པར་བྱས་པ་དང་། གཞན་གྱི་མིག་འབྱིན་པ་
སོགས་བྱས་པའི་འབྲས་བུ་ལོང་བ་རྣམས་ཀྱིས་གཟུགས་མཐོང་ཞིང་། རྒྱུ་སྐུ་གསུང་ཐུགས་
རྟེན་གྱི་མདུན་གྱི་རོལ་མོའི་སྒྲ་རྒྱུན་བཅད་པའི་འབྲུ་འོན་པས་ཀྱང་རྟག་ཏུ་སྒྲ་ཐོས་པར་ཤོག་
ཅིག །ལྷ་མོ་སྒྱུ་འཕྲུལ་མ་ལས་བྱང་ཆུབ་སེམས་དཔའ་སྐུ་བལྟམས་པ་ཇི་ལྟར་
བ་བཞིན་དུ། སྦྲུམ་མ་ཇི་སྙེད་པའང་གནོད་པ་མེད་པར་བཙའ་བར་ཤོག་ཅིག།
རྒྱུ་སྐུ་གསུང་ཐུགས་རྟེན་དང་ན་བཟའ་དང་ཕ་མའི་གོས་བཤུས་ཤིང་གྲང་སར་འཕང་པ་དང་གཞན་གྱི་
གོས་འཕྲོག་པ་སོགས་ཀྱི་འབྲས་བུ་གཅེར་བུ་ཚ་གྲང་གི་སྡུག་བསྔལ་མྱོང་བ་རྣམས་ཀྱིས་
སྲབ་འཇམ་ཡང་བ་རེག་བྱ་བདེ་བའི་ལྷའི་གོས་དག་དང་། བཀྲེས་པའི་སྡུག་བསྔལ་གྱིས་
ཉེན་པ་ལྟོག་ངར་ཆེ་བ་ཁྱི་ལ་སོགས་པ་རྣམས་ཀྱིས་ རོ་བརྒྱ་དང་ལྡན་པའི་ཟས་ཕུན་སུམ་ཚོགས་པ་
དང་ནི། སྒོམ་པ་སྟེ་སྐོམ་ཚད་ཀྱིས་གདུང་བ་རྣམས་ཀྱིས་ཡན་ལག་བརྒྱད་དང་ལྡན་
པའི་ཆུ་དག་དང་། གཞན་ཡང་བཏུང་བ་ཞིམ་པོའི་རིགས་རྣམས་ཏེ་ལྷའི་བདུད་རྩི་དང་
མངར་ གསུམ་ གྱི་ ཁུ་ བ་ སོགས་ ཐོབ་པར་ཤོག་ཅིག །རྐུ་འཕྲོག་ སོགས་ ཀྱི་ འབྲས་ བུ་ཕོངས་
ཤིང་དབུལ་བར་གྱུར་པའི་བཀྲེན་པ་རྣམས་ཀྱིས་གསེར་དངུལ་རྟ་གླང་སོགས་ནོར་རྫས་
ཕུན་སུམ་ཚོགས་པ་མང་དུ་ཐོབ་པར་ཤོག་ཅིག །དེའང་ཕྱིའི་ནོར་ལོངས་སྤྱོད་མེད་པས་ཕོངས་
-395-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤིང་དབུལ་བ་བས་ནང་སེམས་ཀྱིས་འདོད་པ་ཆེ་ཞིང་ཆོག་མི་ཤེས་པ་ནི་ཤིན་ཏུ་དབུལ་ཞིང་ཕོངས་པ་ཐ་
ཆད་པ་ཡིན་ཏེ། སྔོན་དབུལ་བོ་དེས་པས་ནོར་བུ་རིན་པོ་ཆེ་རྙེད་པ་སྟོན་པ་ལ་ཕུལ་བ་ན་བདག་ཅག་གི་
སྟོན་པས་འཇིག་རྟེན་འདི་ན་སུ་དབུལ་ཞིང་ཕོངས་པ་ གསལ་རྒྱལ་ལ་བྱིན་ལྟ་བུའོ། །སེམས་མྱ་ངན་
གྱིས་གདུང་ཞིང་ཉམ་ཐག་པ་རྣམས་མྱ་ངན་དང་བྲལ་ནས་དགའ་བ་རྒྱ་ཆེན་པོ་ཐོབ་པར་
ཤོག་ཅིག །རེ་ཆེ་བ་གཉེན་གྲོགས་ཀྱིས་བསླུས་པ་དང་ཆོས་དང་འཇིག་རྟེན་གྱི་བྱ་བ་གང་ཡང་
བསྒྲུབ་པར་མི་ནུས་པས་ཡིད་ཆད་པ་རྣམས་ཀྱང་སླར་འགྲུབ་བར་ཤེས་པས་ཡིད་སོས་
ཤིང་། ཡིད་བརྟན་པ་སྟེ་འགྲུབ་ངེས་པས་སེམས་ལ་དཔའ་གདེངས་ཕུན་སུམ་ཚོགས་པ་ཐོབ་
པར་ཤོག་ཅིག །སེམས་ཅན་རྣམས་ཀྱིས་ སྤྱོད་ངན་མི་དགེ་བ་སྣ་ཚོགས་བྱས་པའི་རྐྱེན་གྱིས་ནད་
རིགས་མི་འདྲ་བ་སྣ་ཚོགས་པ་དང༌། ཁྱད་པར་གཉན་ནད་ནག་པོ་རྒྱུག་འགྱེལ་ལ་སོགས་པ་མ་རུང་བའི་
ནད་ཀྱིས་མནར་བའི་འཇིག་རྟེན་གྱི་ཁམས་རྣམས་ན་སེམས་ཅན་ད་ལྟ་དངོས་སུ་ནད་ཀྱིས་
གཟིར་ ནས་ སྡུག་ བསྔལ་ བའི་ ནད་པ་ཇི་སྙེད་ཡོད་པ་རྣམས། དུས་ ད་ ལྟ་ མྱུར་དུ་ནད་
ཀྱི་རིགས་ཐམས་ཅད་ལས་ཐར་པར་གྱུར་ཅིག །འགྲོ་བའི་ནད་ནི་སེམས་ཅན་རྣམས་
ལ་རྒྱུ་ཉོན་མོངས་པ་འདོད་ཆགས་ཞེ་སྡང་གཏི་མུག་གསུམ་ཡོད་པའི་ཕྱིར་འབྲས་བུ་རླུང་མཁྲིས་བད་ཀན་
གསུམ་རིམ་བཞིན་འབྱུང་ཞིང་། དེ་གསུམ་ལྷན་གཅིག་ཏུ་འབྱུང་བ་ལ་འདུས་པའི་ནད་དང་། ཡང་དེ་
གསུམ་ཆ་ཆེ་ཆུང་གི་དབྱེ་བས་ནད་རིགས་བཞི་བརྒྱ་རྩ་བཞིར་གསུངས་ཀྱང་། བཅོས་དགོས་ངེས་ཀྱི་ནད་
བརྒྱ་རྩ་གཅིག་ཡོད་པ་ཡིན་ནོ། །ཡོད་དོ་ཅོག་མ་ལུས་པ་རྣམས་དུས་རྟག་ཏུ་འཇིག་རྟེན་གྱི་
ཁམས་ཀུན་ཏུ་གང་ཟག་སུ་ལའང་འབྱུང་བ་མེད་པར་ཤོག་ཅིག །རྒྱལ་པོའི་ཆད་པ་ཆོམ་
རྐུན་ཤ་ཟ་མེ་ཆུ་དུག་སྦྲུལ་ལ་སོགས་པས་སྐྲག་པ་རྣམས་ནི་འཇིགས་པ་དེ་དང་དེ་དག་མེད་
པར་ཤོག་ཅིག །སྒོ་གསུམ་བྱེད་ཀྱིས་བཅིང་བ་དང་། ཡན་ལག་ལྕགས་སྒྲོག་གིས་བཅིངས་པ་དང་
བཙོན་རར་བཅིངས་པ་རྣམས་ནི་གྲོལ་ཞིང་ཐར་བར་གྱུར་པ་དང་། མཐོ་རྒྱལ་པོ་ནས་
-396 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
དམའ་འབུ་སྦྲང་ཡན་ཆད་ཁས་ཞན་ཅིང་དབང་ཆུང་བས་བྱ་བའི་ལས་གང་ལ་ཡང་མཐུ་མེད་
པ་རྣམས་ནི་ ཁས་དྲག་ཅིང་དབང་ཆེ་བས་མཐུ་དང་ལྡན་ཞིང་། དེ་དག་ཀྱང་ང་རྒྱལ་ཕྲག་
དོག་འཁྲུགས་རྩོད་སོགས་མེད་པར་སེམས་ནི་ཕན་ཚུན་མཉེན་ཞིང་འཇམ་པའི་རང་བཞིན་
དུ་གྱུར་ཅིག །ཟོང་དོན་དུ་གཉེར་བར་བྱེད་པའི་མགྲོན་པོ་དག་ནི་ཐམས་ཅད་
ལ༑ གང་དུ་འགྲོ་བའི་ཕྱོགས་རྣམས་ཐམས་ཅད་མི་ ནད་ དང་ ཕྱུགས་ནད་ དགྲ་རྐྱེན་ལ་
སོགས་ པའི་ འགལ་རྐྱེན་ཉེར་འཚེ་མེད་ཅིང༌། བཀྲ་ཤིས་པའི་མཐུན་རྐྱེན་ཕུན་སུམ་ཚོགས་པས་ལམ་
ཐམས་ཅད་འཇམ་ཞིང་བདེ་བར་ཤོག་ཅིག །གསེར་དངུལ་དང་ནོར་ཕྱུགས་སོགས་དངོས་པོ་
གང་གི་དོན་དུ་འགྲོ་བར་བྱེད་པ་ན། དངོས་པོ་དེ་འབད་པ་དང་རྩོལ་བ་གང་ཡང་མི་
དགོས་པ་ཡིད་ལ་ཇི་ལྟར་བསམ་པ་བཞིན་འགྲུབ་པར་གྱུར་ཅིག །ཆུ་བོ་ཆེན་པོ་ལ་གྲུ་དང་
གྲུ་ཆེན་པོ་གཟིངས། དག་ལ་ཞུགས་ པ་རྒྱ་མཚོར་འགྲོ་བ་རྣམས་དུས་མིན་གྱི་རླུང་དང་
ཆུ་སྲིན་ལ་སོགས་པའི་ཉེར་འཚེ་མེད་པར་ནོར་བུ་རིན་པོ་ཆེན་སོགས། ཡིད་ལ་གང་བསམ་པ་
ཐམས་ཅད་འབད་རྩོལ་མེད་པར་འགྲུབ་པར་གྱུར་ཏེ། ཆུ་ཡི་ཚུ་རོལ་གྱི་ངོགས་སུ་
ལུས་སེམས་ལ་ངལ་དུབ་མེད་པར་བདེ་བར་ཕྱིན་ནས། རང་གི་ཕ་མ་སོགས་གཉེན་རྣམས་
དང་ལྷན་ཅིག་ཏུ་འཕྲད་དེ་གཞི་ བྱེས་གདོང་འཛོམ་ནས་དགའ་སྐྱིད་ཀྱི་གཏམ་དང་ སྟོན་མོ་སྣ་
ཚོགས་བྱེད་པས་དགའ་བར་ཤོག་ཅིག །མྱ་ངན་འདིར་མྱ་ངན་ཞེས་པ་ནི་རྩ་ཆུ་ཤིང་སོགས་མེད་
པའི་དབེན་པ་དང་། ཐང་དང་ནགས་ཚལ་འཇིགས་སུ་རུང་བ་སོགས་ཡིན་པར་གསུངས་སོ། །གྱི་དགོན་
པར་ལམ་གོལ་བ་སྟེ་ནོར་ཞིང་གར་འགྲོ་གཏོལ་མེད་པས་འཁྱམས་པ་རྣམས། ལམ་མ་ནོར་
བ་སྟོན་ནུས་པའི་ལམ་མཁན་བཟང་པོ་རྙེད་པའི་མགྲོན་པོ་དག་དང་ཕྲད་པར་གྱུར་
ནས། ཆོམ་རྐུན་པའི་འཇིགས་པ་དང་སྟག་ལ་སོགས་པའི་གཅན་གཟན་གྱི་
གཅན་ཞེས་པ་སྡེར་ཆགས། གཟན་ཞེས་པ་ཤ་ཁྲག་ལ་འཇུག་པས། སྡེར་མོ་ཅན་ཤ་ཁྲག་ཟ་བ་ཐམས་
-397-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་དོ། །འཇིགས་པ་མེད་པར། མི་ངལ་བ་སྟེ་ལམ་དུ་དཀའ་ཚེགས་ཀྱི་ངལ་དུབ་མེད་
པར་བདེ་བླག་ཉིད་དུ་གང་དུ་ཕྱིན་པར་འདོད་པའི་གནས་དེར་འདོང་བརྡ་རྙིང་སྟེ་
འོང་བའི་མིང་། བར་ཤོག་ཅིག །འབྲོག་དགོན་པ་ནི་མིའི་རྒྱུ་འགྲུལ་མེད་ཅིང་འདྲེ་སྲིན་སོགས་
གདུག་པ་ཅན་དང་གནས་ཤིང་། སྟག་གཟིག་དུག་སྦྲུལ་སོགས་འཇིགས་པ་དང་བཅས་པ་ བྲག་རི་
གཟེངས་མཐོ་བ། གཅན་གཟན་གྱིས་ངར་སྐད་སྒྲོགས་པ་ སོགས་ ཀྱི་གནས་ཡིན་པར་གསུངས་སོ། །
ལ་སོགས་པ་ལམ་མེད་ཅིང་ཉམ་ང་བར་སྟེ་ འཇིགས་ ཆུམ་ མེ་ བའི་ གནས་ སུ། ཕྱིན་པའི་
དབང་པོ་མ་སྨིན་པའི་བྱིས་པ་དང་འབྱུང་བ་རྒུད་པར་གྱུར་པའི་རྒན་པོ་དང་བྱིས་
པ་མ་སྨིན་པ་སྨིན་པས། ཕྲག་ལྷ་ལུས་ལྷ་སོགས་མེད་པ་དང་རྒན་པོ་ནི་འབྱུང་བ་རྒུད་པས་ཕྲག་ལྷ་དང་
ལུས་ལྷ་སོགས་ཀྱང་རྒུད་ཚར་བས་དེ་དག་གནོད་པར་བྱེད་སླ་བ་ཡིན་ནོ་ཞེས་གསུངས་སོ། །མགོན་
མེད་པའི་ནད་པ་དང་ སྐྱང་ པོ་ ལ་སོགས་པ། ལ མ་ དུ་ ངལ་ ཞིང་ དུབ་ པས་ གཉིད་ལོག་
པས་མྱོས་དྲན་པ་ཉམས་པ། ཤིང་རབ་ཏུ་མྱོས་བླ་འཁྱམས་པ། པ་རྣམས། ཚེ་ལེན་མདངས་
འཕྲོག་སྲོག་གཅོད་སོགས་བྱེད་པའི་འདྲེ་སྲིན་ཤ་ཟ་འབྱུང་པོ་སོགས་ཀྱིས་བླ་རྐུ་ཞིང་སྲོག་འཕྲོག་པར་བྱེད་
པས་ན། དེ་དག་ལ་དཔལ་མགོན་བདུན་ཅུ་དང་རང་རང་གི་འགོ་བའི་ལྷ་ལྔ་དང་། ཡུལ་དེའི་གཞི་བདག་
སོགས་དཀར་པོ་ཕྱོགས་ཀྱི་ལྷ་དག་གིས་སྲུང་བར་བྱེད་པར་ཤོག་ཅིག །སེམས་
ཅན་ཐམས་ཅད་མི་དལ་བའི་གནས་བརྒྱད་པོ་ཀུན་ལས་ཐར་ནས་དལ་བ་མི་ཡི་ལུས་
རྟེན་ བཟང་ པོ་ཐོབ་བ་དང་། ཐེག་པ་ཆེན་པོ་ལ་དད་པ་མར་ གྱུར་ ནའང་ རང་ རྒྱུད་ལ་ལོག་
ལྟས་བསླད་པ་ནས་སྣོད་ཁ་སྦུབ་ལྟ་བུར་སངས་རྒྱས་ བྱོན་ཀྱང་དོན་དུ་མི་འགྱུར་བས། དཀོན་མཆོག་
གསུམ་དང་ལས་རྒྱུ་འབྲས་ལ་ཡིད་ཆེས་ཀྱི་དད་པ་མེད་ན། བླང་དོར་ཕྱིན་ཅི་ལོག་ཏུ་གྱུར་ནས་ངན་སོང་
ནས་ངན་སོང་དུ་བརྒྱུད་མར་འགྲོ་བ་ཡིན་ནོ། །ཞེས་གསུངས་སོ། །དང་བླང་དོར་གྱི་གནས་ཤེས་པའི་
ཤེས་རབ་མེད་ན་ཚེ་འདིའི་དོན་ཙམ་ཡང་མི་འགྲུབ་ན། དམ་པའི་ཆོས་མི་ཤེས་པ་དང་མི་འགྲུབ་པ་ལྟ་
- 398 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། དོ༡༣
སྨོས་ ཀྱང་ ཅི་ དགོས་ པས་ གསུང་རབས་ཀྱི་དོན་རྣམ་པར་འབྱེད་པའི་སྐྱེས་ སྦྱང་ གི་ཤེས་
རབ་དང་མདའ་སྤྱད་པ་དང་འདི་ལ་དགའ་བ་སྡིག་པའི་ལས་ལ་རྔམ་པ་ལག་པ་ཁྲག་གིས་བསྒོས་པ།
སྙིང་རྗེའི་རླན་དང་ བྲལ་བ་རྣམས་སེམས་ཅན་རྣམས་ལ་སྙིང་ཐེག་ཆེན་ལམ་གྱི་རྩ་བ་སྙིང་རྗེ་
ཡིན་ཕྱིར་བརྩེ་བར་ལྡན་ཞིང་། ལོག་འཚོ་ལོག་འཚོ་ལྔ་སྟེ། རིན་ཆེན་ཕྲེང་བ་ལས། ཚུལ་
ཁྲིམས་རྙེད་དང་བཀུར་སྟིའི་ཕྱིར། །དབང་པོ་སྡོམ་པར་བྱེད་པ་སྟེ། ཁ་བསག་རྙེད་དང་བཀུར་སྟིའི་ཕྱིར།།
ཚིག་འཇམ་སྔར་ནི་སྨྲ་བའོ། །གཞོག་སློང་དེ་ནི་ཐོབ་བྱའི་ཕྱིར། །གཞན་གྱི་རྫས་ལ་བསྔགས་བྱེད་པའོ། །
ཐོབ་ཀྱིས་འཇལ་བ་རྙེད་པའི་ཕྱིར། །མངོན་སུམ་གཞོན་ལ་རྙེད་པ་རྣམས་བསྟོད་སྔགས་བྱེད་པའོ། །སྤོང་
བའི་སྡིག་ དང་ མ་འདྲེས་པའི་འཚོ་བ་རྣམ་ པར་ དག་ པའི་ཟས་དང་ཚུལ་ཁྲིམས་ཀྱི་སྤྱོད་པ་
བཤས་བཙོང་ཁེ་དཔོག །ཐོ་ཅོའི་ཁྱིམ་པ་སུན་འབྱིན། སྡོམ་པ་ཉམས་ཤིང་འཆལ་བས་དཀོན་མཆོག་གི་
རྐང་འདྲེན། བསྟན་པའི་བླ་བཙོང་ནས་རང་གཞན་གཉིས་ཕུང་གི་སྤྱོད་པའོ། །ཞེས་གསུངས་སོ། །རྣམ་
པར་དག་ལ་ཕུན་སུམ་ཚོགས་ནས། འཁོར་བ་མ་སྐྱོ་བ་སྐྱེ་བ་དང་། རྒྱུ་འབྲས་ལ་ཡིད་ཆེས་བའི་
ཕྱིར། རྟག་ཏུ་གང་དུ་སྐྱེས་པའི་སྐྱེ་ པ་ཐམས་ཅད་དུ་ སྔར་ གྱི་ཚེ་རབས་སྔ་མ་རྣམས་རྗེས་སུ་
དྲན་པར་གྱུར་ཅིག །དེའང་དཔེར་ན་ཤཱ་རིའི་བུས་ཆོས་གསུང་པ་ཐོས་པའི་ཁྱི་མོ་ཤི་བ་བུ་མོར་སྐྱེས་
པས་ཚེ་རབས་དྲན་ནས་རབ་ཏུ་བྱུང་སྟེ་བརྩོན་པས་དགྲ་བཅོམ་མར་ཐོབ་པར་བཞིན་ནོ། །དེའང་བྱང་ཆུབ་
སེམས་དཔའ་རྣམས་ནམ་མཁའ་མཛོད་ཀྱི་ཏིང་ངེ་འཛིན་ཐོབ་པ་ན། གཏེར་ཆེན་པོ་གཡས་ན་ལྔ་བརྒྱ་
དང༌། གཡོན་ན་ལྔ་བརྒྱ་ལ་སོགས་པའི་ལོངས་སྤྱོད་དང་། ཅི་འདོད་ཐམས་ཅད་ནམ་མཁའ་ལས་འབྱུང་
བར་འགྱུར་བ་ཡིན་ནོ། །དེ་བཞིན་དུ་སེམས་ཅན་ཐམས་ཅད་ནམ་མཁའ་མཛོད་ཀྱི་ཏིང་
ངེ་འཛིན་ཐོབ་པ་བཞིན་དུ། ཆོས་དང་མཐུན་པའི་ལོངས་སྤྱོད་རྒྱུན་ཆད་པ་མེད་པར་
ཤོག་ཅིག །ལོངས་སྤྱོད་ཀྱི་ཆེད་དུ་ཉིན་གྱི་བྱ་ར་མཚན་གྱི་མེལ་ཚེ་ལ་སོགས་པས་ངལ་དུབ་དང་
ལོངས་སྤྱོད་ལ་ཕན་ཚུན་རྩོད་པ་མེད་ཅིང་དགྲ་རྐུན་སོགས་གཞན་གྱིས་འཚེ་བ་མེད་
-399-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར། རང་རང་གིས་དབང་ཐོབ་པ་བཞིན་དུ་ནི་ཅི་འདོད་དང་ཅི་བདེར་ལོངས་སྤྱོད་
པར་ཤོག་ཅིག །ལྷ་རྣམས་ལའང་གཟུགས་ངན་པ་གཟི་བརྗིད་ཆུང་ངུ་ཅན་རྣམས་གཟུགས་བཟང་ཞིང་
གཟི་བརྗིད་ཆེ་བ་རྣམས་ཀྱིས་ཟིལ་གྱིས་གནོན་པའི་སྡུག་བསྔལ་ཡོད་པ་དང་། མི་ལའང་བླ་མ་དང་དཔོན་
པོ་སོགས་གཟུགས་དང་གཟི་བརྗིད་ངན་པ་ལ་མི་དགའ་ཞིང་། རང་ཡང་ཉམས་མི་བདེ་བ་ལ་སོགས་པ་
འབྱུང་ཞིང་། གཞན་ གྱིས་འཕྱ་སྨོད་བྱེད་པ་སོགས་ཀྱི་སྡུག་བསྔལ་ཡོད་པའི་ཕྱིར་རོ། །སེམས་ཅན་
གཟི་བརྗིད་ཆུང་དུ་གཞན་གྱི་གདོང་ལ་ལྟ་མི་ནུས་པ་གསལ་རྒྱལ་གྱི་བུ་མོ་རྡོ་རྗེ་མ་ལྟ་བུ་
གང་དག་ཡོད་པ། དེ་དག་གཟི་བརྗིད་ཆེན་པོ་དང་གཟུགས་དང་ཁ་དོག་ཕུན་སུམ་
ཚོགས་པ་དང་ལྡན་པར་ཤོག་ཅིག །དཀའ་ཐུབ་ཅན་གང་ཞིག་དཀའ་ཐུབ་ཀྱིས་དབང་
གིས་གཟུགས་རིད་ཅིང་ངན་པར་གྱུར་པ་རྣམས་སྐུའི་ཉམས་བརྟས་ཤིང་། གཟུགས་
བཟང་པོ་ཕུན་སུམ་ཚོགས་པར་གྱུར་ཅིག །འཇིག་རྟེན་གྱི་ཁམས་ན་བུད་མེད་
ཇི་སྙེད་ཡོད་པ་དབང་ཆུང་ཞིང་མངལ་འཛིན་པ་དང་མོ་ནད་སུམ་ཅུ་སོ་གཉིས་ཀྱིས་མནར་ཞིང་།
ཉོན་མོངས་པ་ཤིན་ཏུ་རྒྱས་པས་ལུས་སེམས་ལ་བདེ་བའི་གོ་སྐབས་མེད་པ་ཡིན་པས། དེ་དག་སྐྱེས་
པ་ཉིད་དུ་གྱུར་ནས་སྙིང་སྟོབས་ཕུན་སུམ་ཚོགས་པས་ཆོས་ལ་སྤྱོད་པར་གྱུར་
ཅིག །རྟ་བཤའ་གཏོར་ལེན་རོ་ཁུར་ཤན་པ་སོགས་དང་། གཞན་ཡང་ཉ་པ་དང༌། ཞིང་པ་སོགས་
རིགས་དམན་པར་སྐྱེས་པའི་མ་རབས་རྣམས་ནི་གཞན་དག་ གིས་ བརྙས་ཤིང་སྨད་ པའི་
གནས་སུ་གྱུར་པ་ཡིན་པས་དེ་དང་བྲལ་ནས་རིགས་དང་། ལོངས་སྤྱོད་ཆེ་ཞིང་མཐོ་བའི་གནས་
ཐོབ་ཅིང་། དེ་དག་གི་དྲེག་པ་དང་སེམས་ཀྱི་ང་རྒྱལ་དག་ཀྱང་བཅོམ་ནས་ཞི་དུལ་དང་ལྡན་
པར་ཤོག །བདག་གི་བསོད་ནམས་ཀྱི་དངོས་པོ་འདི་ཡིས་ནི། མཐའ་ཡས་
པའི་སེམས་ཅན་ཐམས་ཅད་མ་ལུས་པ། འཁོར་བའི་སྡུག་བསྔལ་འབྱུང་བའི་རྒྱུ་སྒོ་གསུམ་གྱིས་
སྡིག་པ་མི་དགེ་བའི་ཕྱོགས་ཐམས་ཅད་སྤངས་ནས་ནི། དུས་རྟག་ཏུ་སྟེ་རྒྱུན་མི་འཆད་
- 400 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
པར་དགེ་བ་ ཕུན་སུམ་ཚོགས་པ་བྱེད་པར་ཤོག་ཅིག །ཁྱད་པར་དུ་བྱང་ཆུབ་སེམས་དཔའི་ལམ་
ཐམས་ཅད་བསམ་སྦྱོར་གཉིས་ ཀྱི་ནང་དུ་འདུས་ པ་ ཡིན་པས། དེ་ཡང་བསམ་པ་བྱང་ཆུབ་ ཀྱི་
མཆོག་ཏུ་སེམས་བསྐྱེད་པ་སྨོན་འཇུག་གཉིས་དང་མི་འབྲལ་ཞིང་། སྦྱོར་བ་ཕ་རོལ་ཏུ་ཕྱིན་
པས་གཞན་གྱི་དོན་བསྒྲུབ་པའི་བྱང་ཆུབ་ཀྱི་སྤྱོད་པ་རྒྱ་མཚོ་ལྟ་བུ་ལ་གཞོལ་བློ་ཁ་ཕྱོགས་ཏེ་
དང་དུ་ལེན་པའོ། །བ་དང་། མཐུན་རྐྱེན་གྲོགས་སངས་རྒྱས་རྣམས་ཀྱི་ཐུགས་རྗེས་
ཡོངས་སུ་བཟུང་ཞིང་བདག་གིར་མཛད་པའོ། །འགལ་རྐྱེན་བདུད་ཀྱི་ལས་ལྟ་སྤྱོད་ཕྱིན་
ཅི་ལོག་འདུ་འཛི་དང་རྣམ་གཡེང་གཉིད་རྨུག་རྒོད་འགྱོད་ལ་སོགས་པ་རྣམས
ཅིག །བདུད་ལས་ལ་མང་དུ་གསུངས་པ་རྣམས། རྒྱལ་ཚབ་བྱམས་པའི་ཤེར་ཕྱིན་དུ་བསྡུས་པ་ལྟ་བུ་སྟེ།
དེའང་། ཉམས་ལེན་བརྩོན་འགྲུས་ཅན་ལ་བདུད་ནི་ལྷག་པར་ལྡང་། །ཞེས་བརྩོན་འགྲུས་ཆེ་ཡང་ཤེས་
རབ་མེད་ན་བདུད་ཀྱིས་བར་ཆད་བྱེད་ནུས་ཤིང་། གཞན་ཡང་འདོད་ཡོན་བདུད་ཀྱི་གཡབ་མོ་ཡིན། །
ཞེས་གསུངས་པ་ལྟར་མངོན་ཤེས་ཅུང་ཟད་རེ་འབྱུང་བ་དང་། ལྷ་མཐོང་། འདྲེ་མཐོང་། རྙེད་བཀུར་
སོགས་ ཀྱང་བདུད་ལས་ཡིན་ཞིང་། ཀློང་ཆེན་པས། གྲོང་ཆོག་སྲི་གསོ་འདྲེ་འདུལ་ལ་སོགས་པ། །ཡོན་
ཏན་སྐྱེ་བོའི་དབུས་སུ་བྲིན་གྱུར་ཀྱང་། །ཟས་ནོར་སྲེད་པས་བདག་བློ་བདུད་ཀྱིས་ཁྱེར། །དགོས་མེད་
བརྟེན་པ་ཁོ་བོའི་སྙིང་གཏམ་ཡིན། །ཞེས་གསུངས་པ་བཞིན་ནོ། །ལེ་ལོ་ཅན་ལ་བདུད་མེད་དེ། །ལེ་ལོ་
དེ་ཉིད་བདུད་ཡིན་པར། །གསུངས་སོ། །ཤེས་རབ་ཅན་ལའང་བདུད་མེད་དེ། སྡུད་པ་ལས། རྒྱུ་རྣམས་
བཞི་ཡིས་བྱང་ཆུབ་སེམས་དཔའ་མཁས་སྟོབས་ལྡན། །བདུད་བཞིས་ཐུབ་པར་དཀའ་བ་སྐྱོད་པར་མི་ནུས་ཏེ། །
སྟོང་པར་གནས་དང་སེམས་ཅན་ཡོངས་སུ་མི་གཏོང་དང༌། །ཇི་སྐད་སྨྲས་བཞིན་བྱེད་དང་བདེ་གཤེགས་བྱིན་
རླབས་ཅན། །ཞེས་གསུངས་སོ། །བདེ་འགྲོར་སྐྱེས་ཏེ་བྱང་ཆུབ་ཀྱི་སྤྱོད་པ་ལ་གནས་པའི་
སེམས་ཅན་དེ་དག་ཐམས་ཅད་ནི། ཚེ་ཡང་རྫོགས་ལྡན་གྱི་དུས་ལྟར་ལོ་དཔག་
མེད་ཐུབ་པས་ ཡུན་རིང་དུ་གནས་བར་ཤོག་ ཅིག །གནས་པའི་བར་དེ་ལ་ཡང་ལོངས་སྤྱོད་
-401-



སྒྲ་ཙམ་ཡང་གྲགས་པར་མ་ཕུན་སུམ་ཚོགས་ཤིང་ཅི་འདང་འཞིག་གིས་གང་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ལྡན་པས་དུས་རྟག་ཏུ་བདེ་བར་འཚོ་བར་འགྱུར་ཞིང་། དུས་མ་ཡིན་པར་འཆི་བའི་
སྒྲ་ཙམ་ཡང་གྲགས་པར་མ་གྱུར་ཅིག །ཁྱད་པར་ཞིང་སྦྱོང་གི་སྨོན་ལམ་ནི་རྩ་བ་དང་
སྡོང་བུ་དང་ཡལ་ག་ལ་སོགས་པ་ཕུན་སུམ་ཚོགས་ཤིང་ཅི་འདོད་འབྱུང་བའི་དཔག་
བསམ་གྱི་ཤིང་གི་སྐྱེད་མོས་ཚལ། ཕུན་སུམ་ཚོགས་པ་ཡིད་དུ་འོང་བ་འབའ་ཞིག་གིས་གང་
བའི་ནང་དུ་ཡང་དག་པར་རྫོགས་པའི་སངས་རྒྱས་དང་ནི་སངས་རྒྱས་ཀྱི་སྲས་
བྱང་ཆུབ་སེམས་དཔའ་ཟབ་པ་དང་རྒྱ་ཆེ་བའི། ཆོས་ཀྱི་སྙན་པར་སྒྲོགས་པས་
གང་བ་ཡིས། ཕྱོགས་བཅུའི་འཇིག་རྟེན་གྱི་ཁམས་རྣམས་ཐམས་ཅད་གང་བར་
ཤོག་ཅིག །མ་དག་པའི་ཞིང་གི་ཁྱོན་ཐམས་ཅད་དུ་ཡང་ས་གཞི་དག །རྡོ་དང་
གསེག་མ་ སྟེ་རྡོ་ཕྱེ་དང་། ལ་སོགས་ པའི་སྒྲས་ངོམ་གྲོགས་དང་གཅོང་རོང་དང་ཚེར་མ་མེད་ པ་
དང་། གཞོན་ནུ་དར་མའི་ ལག་མཐིལ་ལྟར་ རི་དང་ལ་ལུང་འབར་འབུར་གྱི་རྣམ་པ་མེད་པ་
ཁོད་མཉམ་ཞིང་ཐ་གྲུ་ཡངས་བ་བལྟ་ན་སྡུག་པ་བེ་ཌཱུརླའི། རང་བཞིན་ ལས་གྲུབ་པ་ཚོན་སྣ་
བརྒྱ་ རྩ་གཅིག་ ལ་སོགས་ པས་ མིག་མངས་རིས་སུ་བྲིས་ པ་ ལྷའི་གོས་ ཀ་ ཙ་ ལིན་དའི་ རེག་ བྱ་ལྟར།
འཇམ་པོར་གྱུར་ པའི་ ཡོན་ ཏན་ དང་ ལྡན་ པར་ གནས་པར་གྱུར་ཅིག །དགོན་ སྡེ་ དང་ ཡུལ་
ཁམས་རྣམས་སུ་སངས་རྒྱས་དང་བྱང་ཆུབ་སེམས་དཔའ་རྣམས། བླ་མ་དང་རྒྱལ་པོ་སོགས་ཀྱི་ཚུལ་
བཟུང་བའི་གཙོ་བོ་ལ། འཁོར་གྲྭ་སློབ་དང་བློན་འབངས་ཀྱིས་བསྐོར་བ་སྟེ། གང་ན་གཙོ་བོ་ལ་འཁོར་
གྱིས་བསྐོར་བའི་འཇིག་རྟེན་གྱིས་འཁོར་གྱི་དཀྱིལ་འཁོར་ཡོད་དགུར་ཡོད་དོ་ཅོག་དང་
ཡོད་ ཚད་ དང་ཐམས་ཅད་ སོགས་ཡང་། ས་ཆེན་པོ་ལ་གནས་པའི་ཐེག་པ་ཆེན་པོ་སྤྱོད་པའི་
བྱང་ཆུབ་སེམས་དཔའ་རབ་བྱུང་དང་ཁྱིམ་པའི་ཚུལ་བཟུང་བ་མང་པོ་དག །རང་གི་
ལེགས་པའི་ཡོན་ཏན་གཞན་དོན་འབའ་ཞིག་སྒྲུབ་པ་ཉིད་གྱིས་ས་སྟེང་མཐའ་དག །
བརྒྱན་པར་མཛད་པ་དེ་སྒོམ་ནས་ཡུན་རིང་དུ་བཞུགས་པར་གྱུར་ཅིག །ལུས་ཅན་གྱི་
- 402 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
སེམས་ཅན་ཀུན་གྱིས་སྤྲུལ་པའི་རང་བཞིན་གྱི་བྱ་བ་དང་ནི། ཤིང་ལྗོན་པ་དང་
འཇའ་ཚོན་ལ་སོགས་པ་འོད་ཟེར་ཐམས་ཅད་དང་། ནམ་མཁའ་སྟོང་པ་ལས་
ཀྱང་ཟབ་ཅིང་རྒྱ་ཆེ་བའི་ཆོས་ཆོས་ཀྱི་སྡོམ་བཞི་དང་། རྣམ་ཐར་སྒོ་གསུམ་སོགས་ཀྱི་སྒྲ །རྒྱུན་
མི་འཆད་པར་ཐོས་པར་ཤོག་ཅིག །སངས་རྒྱས་མི་བཞུགས་པའི་ཞིང་ཁམས་སྟོང་པའང་
མེད་པར་གསུངས་པས་སེམས་ཅན་དེ་དག་དུས་རྟག་ཏུ་རྫོགས་པའི་སངས་རྒྱས་དང་།
སངས་རྒྱས་ཀྱི་སྲས་བྱང་ཆུབ་སེམས་དཔའ་རྣམས་དང་ཕྲད་པར་གྱུར་ཅིག །
འཕྲད་ནས་ཀྱང་དངོས་འབྱོར་ཡིད་སྤྲུལ་གྱི་མཆོད་པའི་སྤྲིན་ནི་དཔག་ཏུ་མེད་པ་མཐའ་
པས་པས། འགྲོ་བའི་བླ་མ་འཁོར་བྱང་ཆུབ་སེམས་དཔའི་ཚོགས་དང་བཅས་
པ་རྣམས་ལ་མཆོད་པར་ཤོག་ཅིག །ལྷ་ཡང་དགོས་པའི་དུས་སུ་ཆར་གྱི་རྒྱུན་རན་
པར་འབེབས་ཤིང་། དེའི་རྒྱུས་ས་གཞིའི་ལོ་ཏོག་ཕུན་སུམ་ཚོགས་པར་ཤོག་ཅིག།
རྒྱལ་ཁམས་རྣམས་སུ་ནད་མུག་འཁྲུགས་རྩོད་སོགས་མེད་པ་དང༌། བདེ་སྐྱིད་དཔལ་འབྱོར་སོགས་ཡོད་
པའི་རྒྱུ་ནི་ཡུལ་དེ་དང་དེའི་རྒྱལ་པོའི་དགེ་བཅུའི་བཀའ་ཁྲིམས་སོགས་རྒྱལ་པོ་རྣམས་ཀྱི་ཆོས་རྒྱལ་
མེས་དབོན་རྣམ་གསུམ་ལྟ་བུ་རྒྱལ་སྲིད་ཆོས་བཞིན་དུ་བྱེད་པར་གྱུར་ཅིག །དེའི་མངའ་
འབངས་རྒྱལ་པོས་ཆོས་བཞིན་བྱེད་པའི་མཐུ་ལ་བརྟེན་ནས་ཕྱི་སྣོད་ཀྱི་འཇིག་རྟེན་དང༌། ནང་བཅུད་
ཀྱི་འཇིག་རྟེན་པ་འཇིག་རྟེན་དག་ཀྱང་རྒུད་པ་མཐའ་དག་དང་བྲལ་ཏེ་འབྱོར་ཞིང་རྒྱས་ལ་
རབ་ཏུ་དར་བར་ཤོག་ཅིག །དུས་ རུང་ གི་ དང༌། ཐུན་ ཚོད་ དང་། ཞག་བདུན་པའི་དང་། འཚོ་
མང་གི་སྨན་སྟེ་སྨན་རྣམས་ནད་གསོ་བའི་མཐུ་དང་ལྡན་པ་དང་། གསང་སྔགས་ཀྱི་
བཟླས་བརྗོད་ཐམས་ཅད་མྱུར་དུ་འགྲུབ་པར་ཤོག་ཅིག །མཁའ་ལ་རྒྱུ་ཞིང་འགྲོ་
བའི་ཡི་དྭགས་དང་མིའི་ཤ་ཁྲག་ལ་སྤྱོད་པའི་སྲིན་པོ་གདོལ་སྤྱོད་གསོད་ལ་དགའ་བ་སྡིག་པའི་
ལས་ལ་རྔམ་པ་ལག་པ་ཁྲག་གིས་བསྒོས་པ། སྙིང་རྗེའི་རླན་དང་བྲལ་བ། ཤ་དང་ཁྲག་གིས་འཚོ་བ་ལ་
-403-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པ། རྣམས་ཀྱང་བསམ་པ་ངན་པའི་སྦྱོར་བ་རྩུབ་པ་རྣམས་ཞི་ནས་བྱམས་པ་དང་སྙིང་
རྗེའི་སེམས་དང་ལྡན་པར་གྱུར་ཅིག །མདོར་ན་སེམས་ཅན་འགའ་སྟེ་གཅིག་ཙམ་
མང་ལུས་དང་སེམས་ལ་སྡུག་བསྔལ་མྱོང་བར་མ་གྱུར་ཅིག །སྡུག་བསྔལ་དེའི་རྒྱུ་སྡིག་ པ་
བྱེད་པར་མ་གྱུར་ཅིག་ན་བས་གདུང་བར་མ་གྱུར་ཅིག །གང་ལ་ཡང་འཇིགས་པ་
མེད་པ་དང་སུས་ཀྱང་བརྙས་པར་མི་འགྱུར་ཞིང་། སེམས་འགའ་ལ་ཡང་ཡིད་མི་
བདེ་བའི་གནོད་པ་ཡོད་པར་མ་གྱུར་ནས་ རྟག་ཏུ་ བདེ་ ཞིང་ དགེ་ བ་ ལ་ གནས་ པར་ གྱུར་
ཅིག་ཅེས་པའོ། །གཉིས་པ་མཆོག་གི་དོན་དུ་བསྔོ་བ་ལ་བདགེ་འདུན་འདུས་པའི་འདི་ནས་མ་
དཔེ་ལྡེབ་མ་གཅིག་གི་འགྲེལ་པ་ཚང་མི་འདུག། གཙུག་ལག་ཁང་རྣམས་ཀློག་པ་ཐོས་བསམ་
གྱི་བྱ་བ་རྒྱ་ཆེན་པོ་ལ་བརྩོན་པ་དང་། གཞུང་ལུགས་དུ་མ་བློར་ཆུབ་པའི་ཁ་ཏོན་
ཅན་གྱིས་གང་བས་དར་ཞིང་རྒྱས་ནས་ལེགས་པར་གནས་པར་ཤོག་ཅིག །དུས་
རྟག་ཏུ་དགེ་འདུན་འདུས་པའི་སྡེ་ཐམས་ཅད་ཐུགས་མཐུན་པ་དང་། དགེ་
འདུན་གྱི་དོན་ཀློག་སྤོང་གི་བྱ་བ་མང་ཉམས་པ་མེད་པ་འགྲུབ་པར་ཤོག་ཅིག།
ཚུལ་ཁྲིམས་ལ་སོགས་པའི་བསླབ་པ་འདོད་པའི་དགེ་སློང་དག །འདུ་འཛི་
སྤངས་པའི་དབེན་པ་དག་ཀྱང་ཐོབ་པར་ཤོག་ཅིག །ཕྱི་དང་ནང་གི་རྣམ་པར་
གཡེང་བ་ཐམས་ཅད་སྤངས་ནས་ནི། སེམས་ནི་ལས་སུ་རུང་བས་ཏིང་ངེ་
འཛིན་དང་བདག་མེད་པའི་དོན་སྒོམ་པར་གྱུར་ཅིག །དགེ་སློང་མ་རྣམས་ཀྱང་
རྙེད་པ་དང་ལྡན་ཞིང་། ཕན་ཚུན་འཐབ་པ་དང་གཞན་གྱིས་གནོད་པ་ཐམས་
ཅད་སྤང་བར་ཤོག་ཅིག །དེ་བཞིན་དུ་རབ་ཏུ་བྱུང་བ་ཇི་སྙེད་ཡོད་པ་ཀུན། ཚུལ་
ཁྲིམས་ཉམས་པ་མེད་པ་རང་གི་སྲོག་བཞིན་དུ་བསྲུང་བར་གྱུར་ཅིག །སྔར་
བསླབ་པ་ཉམས་པ་དག་ཚུལ་ཁྲིམས་འཆལ་བས་ཡིད་བྱུང་སྟེ་གཉེན་པོའི་སྟོབས་
- 404 -



་
གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
བསྐྱེད་ནས། རྟག་ཏུ་སྡིག་པ་ཟད་པའི་ཐབས་ལ་འབད་པ་བྱེད་པར་ཤོག་ཅིག །དེ་
དག་སྡིག་པ་ཟད་དེ་བདེ་འགྲོ་དག་ཀྱང་ཐོབ་པར་གྱུར་ནས། དེར་ཡང་སྔར་གྱི་
རྒྱུ་མཐུན་སྤང་བས་བརྟུལ་ཞུགས་མི་ཉམས་པར་ཤོག་ཅིག །མཁས་པ་རྣམས་
ནི་ཀུན་གྱིས་བཀུར་བ་དང་། ལོག་འཚོ་སྤངས་པའི་བསོད་སྙོམས་དག་ཀྱང་བདེ་
བླག་ཏུ་རྙེད་པར་ཤོག་ཅིག །ང་རྒྱལ་མེད་པ་རྒྱུད་ནི་ཡོངས་སུ་དག་པ་དང་། ཕྱོགས་
རྣམས་ཀུན་ཏུ་གྲགས་པར་ཤོག་ཅིག །སེམས་ཅན་ཐམས་ཅད་ངན་སོང་གི་སྡུག་
བསྔལ་མི་མྱོང་ཞིང་། ཡུན་རིང་དུ་དཀའ་བ་སྤྱོད་པ་མེད་པར་ཡང་། ལྷ་བས་ལྷག་
པའི་དལ་འབྱོར་གྱི་ལུས་རྙེད་པ་ཉིད་ཀྱིས་ནི། ཐེག་པ་ཆེན་པོའི་ལམ་ལ་ཞུགས་
ཏེ་དེ་དག་གིས་རྫོགས་པའི་སངས་རྒྱས་མྱུར་དུ་འགྲུབ་པར་ཤོག་ཅིག །སེམས་
ཅན་ཀུན་གྱིས་ལན་མང་དུ། ཡང་དང་ཡང་སངས་རྒྱས་ཐམས་ཅད་ལ་མཆོད་
པར་བྱེད་ཅིང་། དེའི་དབང་གིས་སངས་རྒྱས་ཀྱི་བདེ་བ་བསམ་ཡས་པ་རྣམས་
ཀྱིས། དུས་རྟག་ཏུ་བདེ་བ་དང་ལྡན་པར་གྱུར་ཅིག །ས་ཆེན་པོ་ལ་གནས་
པའི་བྱང་ཆུབ་སེམས་དཔའ་རྣམས་ཀྱིས་ནི། འགྲོ་བའི་དོན་ཐུགས་ལ་ཇི་ལྟར་
དགོངས་པ་བཞིན་དུ་འགྲུབ་པར་ཤོག་ཅིག །མགོན་པོ་རྫོགས་པའི་སངས་རྒྱས་
དེ་ཡིས་ནི་གང་དགོངས་པ་ལྟར། སེམས་ཅན་རྣམས་ལའང་དེ་བཞིན་དུ་འབྱོར་
བར་ཤོག་ཅིག །དེ་བཞིན་དུ་རང་སངས་རྒྱས་རྣམས་དང་། ཉན་ཐོས་རྣམས་
ཀྱང་རྫོགས་པའི་སངས་རྒྱས་ཀྱི་བདེ་བ་དང་ལྡན་པར་གྱུར་ཅིག །བདག་ཀྱང་
རྗེ་བཙུན་འཇམ་པའི་དབྱངས་ཀྱི་བཀའ་དྲིན་གྱིས། ས་དང་པོ་རབ་ཏུ་དགའ་བ་
མ་ཐོབ་ཀྱི་བར་དུ། དུས་རྟག་ཏུ་ཚེ་རབས་སྔ་མ་རྣམས་རྗེས་སུ་དྲན་པ་དང་། སྐྱེ་
བ་ཐམས་ཅད་དུ་རབ་ཏུ་བྱུང་བ་ཐོབ་པར་ཤོག་ཅིག །བདག་ནི་ཁ་ཟས་གྱི་ན་
བ་བཟང
-405-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཙམ་གྱིས་ཀྱང་། ལུས་འདི་ཉམས་དང་ལྡན་ཞིང་འཚོ་བར་ཤོག །ཚེ་རབས་
ཀུན་ཏུ་དབེན་པར་གནས་པ། དོན་གཉིས་ཕུན་སུམ་ཚོགས་པ་དང་ལྡན་པ་དེ་
འདྲ་བ་ཐོབ་པར་ཤོག་ཅིག །གང་ཟག་ཏུ་གསུངས་པས། ས་རབ་དགའ་བ་ཐོབ་པར་དུ། །
ཞེས་སོགས་ནི་རྗེས་འཇུག་རྣམས་ལམ་ལ་བསླབ་པའི་ཕྱིར་སྨོན་ལམ་འདེབས་དགོས་པའི་དོན་ཏོ། །
གཉིས་པ་རང་དོན་འགྲུབ་པའི་དོན་དུ་བསྔོ་བ་ནི། དུས་གང་དང་གང་གི་ཚེ་ལྷག་པའི་ལྷའི་ཞལ་
རྗེ་བཙུན་འཇམ་པའི་དབྱངས་ཀྱི་མཚན་དཔེའི་ཞལ་བཟང་བལྟ་བར་འདོད་པའམ། དཀའ་
བའི་གནས་ཅུང་ཟད་དྲི་བར་འདོད་ན་ཡང་། གང་ཚེ་འཇིག་རྟེན་ཐམས་ཅད་ཀྱི་མགོན་
པོ་འཇམ་པའི་དབྱངས་དེ་ཉིད་ནི། སྒྲིབ་པའི་གེགས་མེད་པར་ཡང་མྱུར་དུ་
མཐོང་བར་ཤོག་ཅིག །གསུམ་པ་གཞན་དོན་འགྲུབ་པའི་དོན་དུ་བསྔོ་བ་ནི་ཕྱོགས་བཅུའི་
འཇིག་རྟེན་གྱི་ཁམས་ནམ་མཁའི་མཐས་གཏུགས་པར་ཁྱབ་པའི། རིས་སུ་མ་ཆད་
པའི་སེམས་ཅན་གྱི་གནས་སྐབས་དང་མཐར་ཐུག་གི་དོན་ཀུན་བསྒྲུབ་པར་བྱ་བའི་ཕྱིར་
དཔེ་མེད་པའི་སེམས་བསྐྱེད་དེ། ཇི་ལྟརམགོན་པོ་འཇམ་པའི་དབྱངས་ཀྱི་བྱང་ཆུབ་སེམས་
ནི་སྤྱོད་པ་རླབས་པོ་ཆེ་སྣ་ཚོགས་པའི་སྒོ་ནས་གཞན་ལ་ཕན་པ་འབའ་ཞིག་མཛད་པ་ཇི་འདྲ་
བར། བདག་གི་སྤྱོད་པའང་དེ་དང་འདྲ་བར་ ཁོ་ནར་གཞན་ལ་ཕན་པ་འབའ་ཞིག་འགྲུབ་
པར་ཤོག་ཅིག །ཇི་སྲིད་ནམ་མཁའ་འཇིག་པ་མེད་པར་གནས་པ་དང་། འགྲོ་
བ་ཇི་སྲིད་གནས་ པར་གྱུར་པ། དེ་སྲིད་དུ་གཞན་དོན་བྱེད་པ་པོ་བདག་ནི་ དུས་ལས་
མི་འདའ་བར་འགྲོ་བའི་དོན་དུ་འཁོར་བ་འདིར་གནས་པར་གྱུར་ནས། འགྲོ་བ་མ་
ལུས་པའི་འཁོར་བ་དང་ངན་སོང་གི་སྡུག་བསྔལ་ཐམས་ཅད་བདག་གིས་སེལ་བར་ཤོག་
ཅིག །སེམས་ཅན་རྣམས་ལ་འགྲོ་བའི་གནས་རིས་དྲུག་གི་སྡུག་བསྔལ་མདོ་དྲན་པ་
ཉེར་བཞག་ལས། སེམས་ཅན་དམྱལ་བ་དམྱལ་མེས་ཉམས་སོགས་དང་། བྱམས་པས། མི་གཙང་
བ 406 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༼༡༣
བ་ལ་དྲི་ཞིམ་མེད་བཞིན་སོགས་སོ་གང་ཅི་མཆིས་པའང་རུང་སྟེ། དེ་ཀུན་བདག་གཅིག་
པུའི་ལུས་ལ་སྨིན་ནས་དེ་དག་གི་སྡུག་བསྔལ་བྱང་ཞིང་དག་པར་གྱུར་ཅིག །བྱང་ཆུབ་
སེམས་དཔའི་དགེ་འདུན་རྣམས་ཀྱི་ཐུགས་བསྐྱེད་དང་ཚོགས་ གཉིས་དང་སྨོན་ལམ་གྱི་མཐུ་
ཡིས། མཐའ་ཡས་པའི་འགྲོ་བ་རྣམས་གནས་སྐབས་དང་མཐར་ཐུག་གི་བདེ་བ་ལ་
སྤྱོད་པར་ཤོག་ཅིག །སངས་རྒྱས་ཀྱི་བསྟན་པ་རིན་པོ་ཆེ་འདི་ནི་འགྲོ་བའི་འཁོར་བ་དང་ངན་
སོང་གི་སྡུག་བསྔལ་མ་ལུས་པའི་ནད་ཐམས་ཅད་སེལ་བའི་སྨན་གྱི་མཆོགཟགཅིག་པུ་
ཉིད་དུ་གྱུར་པ་དང་། གནས་སྐབས་མངོན་མཐོ་དང་མཐར་ཐུག་ངེས་ལེགས་གི་བདེ་བ་
ཕུན་སུམ་ཚོགས་པ་ཐམས་ཅད་འབྱུང་བའི་གནས་དམ་པ་ཡིན་པའི་ཕྱིར། རྒྱལ་བའི་བསྟན་
པ་རིན་པོ་ཆེ་འདི་ནི་བསྡུ་ན་ལུང་དང་རྟོགས་པའི་བདག་ཉིད་ཡིན་ཏེ་པཎྜི་ཏ་ཆེན་པོ་དབྱིག་
གཉེན་གྱིས། སྟོན་པའི་བསྟན་པ་རྣམ་གཉིས་ཏེ། །ལུང་དང་རྟོགས་པའི་བདག་ཉིད་དང་། །དེ་འཛིན་བྱེད་
པ་སྨྲ་བྱེད་པ། །སྒྲུབ་པར་བྱེད་པ་ཁོ་ནའོ། །ཞེས་གསུངས་པ་དེ་ནི་མཆོད་པའི་ཡོ་བྱེད་བསམ་གྱིས་མི་
ཁྱབ་པའི་རྙེད་པ་དང་བསྟན་པ་ལ་རྙེད་པ་ཕུལ་བ་ནི་ཕན་ཡོན་ཚད་མེད་པའི་འཇུག་ངོགས་ཏེ། ཟུང་གི་
མདོ་ལས། གང་དག་ང་ཡི་བསྟན་པ་ལ། །སྦྱིན་པ་ཤེས་རབ་ཙམ་བྱིན་པ་ནི། །བསྐལ་པ་སྟོང་ཕྲག་བརྒྱད་
ཅུ་རུ། །ལོངས་སྤྱོད་ཆེ་བའི་ནོར་ཡང་མང་། །ཞེས་སོགས་གསུངས་སོ། །བཅས་བཀུར་སྟི་བསྟན་
པའི་སྦྱིན་བདག་རྣམས་ཀྱི་བསྟན་པ་ལ་ཕན་པའི་ཞབས་འདེགས་གང་ནུས་སུ་བསྒྲུབ་པ་དང་། བསྟན་པ་
དེའི་སྒོར་ཞུགས་པའི་རབ་ཏུ་བྱུང་བ་རྣམས་ཀྱིས་ནི། ལུང་གི་ཆོས་སྡེ་སྣོད་གསུམ་ལ་འཆད་ཉན་དང་།
རྟོགས་ པའི་ ཆོས་བསླབ་ པ་ གསུམ་ ལ་ སྒྲུབ་ པ་ ཉམས་ ལེན་ བྱས་ ཏེ། གོས་ ཆོས་ གོས་ གསུམ་ གྱིས་
ལུས་བརྒྱན། ལུང་སྡེ་སྣོད་གསུམ་གྱིས་ངག་བརྒྱན། ལམ་བསླབ་པ་གསུམ་གྱིས་སེམས་བརྒྱན་ཏེ། བཤད་
སྒྲུབ་འཁོར་ལོ་གཉིས་ལྡན་གྱི་སྒོ་ནས་བསྟན་པ་འཛིན་པ་ནི་བསྟན་པའི་བཀུར་སྟིའམ་བསྟན་པའི་ཞབས་
འདེགས་བླ་ན་མེད་པར་ཡིན་པར་གསུངས་སོ། །དང་། བཅས་ཏེ་ཡུན་རིང་དུ་སྲིད་མཐའི་བར་
-407-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དར་ཞིང་རྒྱས་པའི་སྒོ་ནས་འཇིག་རྟེན་འདིར་གནས་གྱུར་ཅིག །གང་གི་ བྱིན་གྱིས་བརླབས་
པའི་བཀའ་དྲིན་གྱིས་ བདག་ལ་དགེ་བའི་བློ་ཁྱད་པར་ཅན་འབྱུང་ བའམ་རྒྱས་པར་མཛད་
པ༑ བས། དེས་ན་མགོན་པོ་འཇམ་པའི་དབྱངས་ལ་གུས་པས་ཕྱག་འཚལ་ལོ། །
གང་དག་གི་དྲིན་གྱིས་བདག་གི་དགེ་བའི་ཕྱོགས་ཐམས་ཅད་དར་བའི་རྒྱུ་། དགེ་
བའི་བཤེས་གཉེན་ལའང་བདག་གིས་བཀའ་དྲིན་རྗེས་སུ་དྲན་པས་ཕྱག་
འཚལ་ལོ། །བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། བསྔོ་བ་
ཞེས་བྱ་བའི་ལེའུ་སྟེ་བཅུ་པའོ།། །།བྱང་ཆུབ་སེམས་དཔའི་སྤྱོད་པ་ལ་
འཇུག་པ་སློབ་དཔོན་ཤཱནྟ་དེ་བས་ཏེ་ཞི་བའི་ལྷས་མཛད་པ་རྫོགས་སོ།། །།
མཇུག་གི་དོན་བཤད་པ།
གཞུང་འདི་ ལེགས་སྦྱར་གྱི་སྐད་དུ་བརྩམས་ཤིང་རྒྱ་གར་འཕགས་པའི་ཡུལ་ན་བཞུགས་པ་ལ་
བསྟན་པ་སྔ་དར་ཏེ་ཆོས་རྒྱལ་སྲོང་བཙན་སྒམ་པོ། ཁྲི་སྲོང་ལྡེའུ་བཙན། མངའ་བདག་ཁྲི་རལ་
གྱི་དུས་སུ་རྒྱ་གར་གྱི་མཁན་པོ་སརྦ་ཛྙཱ་དེ་ཝ་སྟེ་ཐམས་ཅད་མཁྱེན་པའི་ལྷ་དང་།
ཞུ་ཆེན་ཀྱི་ལོ་ཙཱ་བ་བནྡེ་སྐ་བ་དཔལ་བརྩེགས་ཀྱིས་ཁ་ཆེའི་དཔེ་ལས་བོད་སྐད་དུ་
བསྒྱུར་ཅིང་ཞེས་ཞུ་དག་ཀྱང་མཛད་པའི་ཕྱིར་ཏེ་འཆད་ཉན་གྱིས་གཏན་ལ་ཕབ་པ་ལས།
སླད་ཀྱི་རྒྱ་གར་གྱི་མཁན་པོ་དྷརྨ་ཤྲཱི་བྷ་དྲ་སྟེ་ཆོས་དཔལ་བཟང་པོ་དང་། ཞུ་ཆེན་
གྱི་ལོ་ཙཱ་བ་བནྡེ་རིན་ཆེན་བཟང་པོ་དང་། ཤཱཀྱ་བློ་གྲོས་ཀྱིས་ཡུལ་དབུས་ཀྱི་དཔེ་
དང་འགྲེལ་པ་དང་མཐུན་པར་བཅོས་ཤིང་བསྒྱུར་ཏེ་གཏན་ལ་ཕབ་པའོ།། །།
ཡང་དུས་ཕྱིས་རྒྱ་གར་གྱི་མཁན་པོ་སུ་མ་ཏི་ཀཱིརྟི་སྟེ་བློ་བཟང་གྲགས་པ་ལེགས་
- 408 -



རབ་ཀྱིས་དག་པ་མ་པའི་ཡུལ་གྱི་གནས་རྗེ་ཚེ་རིལ་པོར་བྱང་ཆུབ་སམ་
གྲགས་ཆེན་བཅོ་བརྒྱད་ཀྱི་སྤྱོད་འཇུག་མཆན་འགྲེལ་ཆེན་མོ་བཞུགས། ༡༣
པའི་བློ་གྲོས་གྲགས་པ་དང་། ཞུ་ཆེན་གྱི་ལོ་ཙཱ་བ་དགེ་སློང་ རྔོག་ ལོ་ཆེན་པོ་བློ་ལྡན་ཤེས་
རབ་ཀྱིས་དག་པར་བཅོས་ཤིང་བསྒྱུར་ཏེ་མ་ནོར་བ་ལེགས་པར་གཏན་ལ་ཕབ་
པའོ།། །།འཕགས་པའི་ཡུལ་གྱི་གནས་ལྔ་མཐར་སོན་པའི་པཎྜི་ཏ་ཆེན་པོ་
རྣམས་ཀྱི་ལེགས་པར་བཤད་པ་ལ་གཞི་བྱས། སྐུ་ཚེ་རིལ་པོར་བྱང་ཆུབ་སེམས་
དཔའི་སྤྱོད་འཇུག་གི་ཉམས་ལེན་ལ་བརྩོན་པས་ཆོས་དང་རང་རྒྱུད་གཅིག་ཏུ་
འདྲེས་པའི་དགེ་བའི་བཤེས་གཉེན་དཔལ་སྤྲུལ་ཆོས་ཀྱི་དབང་པོའི་ཞལ་རྒྱུན་
དྲིན་ཅན་བླ་མ་ལས་ཇི་ལྟར་ཐོས་པ་རྣམས་ཀྱིས་ཟུར་བརྒྱན་པའི་མཆན་འདི་ནི་
མཉམ་མེད་དྭགས་པོ་བཀའ་བརྒྱུད་ཀྱི་བསྟན་པའི་སྲོག་ཤིང་དུ་གྱུར་པ་དམ་
པའི་ཚུལ་དགུའི་ཡོན་ཏན་ཟླ་བ་རྒྱས་པའི་ངང་ཚུལ་ཅན་སྐྱབས་མགོན་སི་ཏུ་
རིན་པོ་ཆེའི་ཐུགས་བཞེད་བཞིན་སྤྲང་བན་གཞན་ཕན་བྱམས་པའི་གོ་ཆ་ཞེས་
བྱ་བས་རྒྱལ་བསྟན་བཤད་སྒྲུབ་གཉིས་ཀྱིས་སྐྱོང་བའི་གདན་ས་ཤར་དཔལ་
སྤུངས་ཀྱི་ཆོས་སྡེ་ཆེན་པོར་སྦྱར་བ་དགེ་ལེགས་སུ་གྱུར་ཅིག། །།
-409-



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་།
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
787mm X 1092mm 1/16
པར་ཤོག
2316.25
ཡིག་གྲངས།
ཁྲི་ 1284
2015ལོའི་ཟླ་11པར་པར་གཞི་དང་པོ་བསྒྲིགས།
པར་ཐེངས།
2015ལོའི་ཟླ་11པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0
རིན་གོང་།
སྒོར་3840.00 ༼ཁྱོན་པོད་དོན་དགུ་ཡོད།༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག
དེབ་ཚད།
པར་གཞི།



图书在版编目(CIP)数据
六大集成之般若集:藏文/美桑古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
I. 0六… I. 0美…. 0藏语一研究
N.OH214
中国版本图书馆 CIP 数据核字(2015)第210402号
六大集成之般若集
作者
责任编辑
封面设计
出版
社址
邮政编码
经销
印刷
开本
印 张
字数
版 次
印次
标准书号
定价
邦译师罗追丹巴 等
乌金群培 嘎瓦西热桑布 土日美朗
土日美朗,萨迦格列
西藏藏文古籍出版社
拉萨市色拉路22号
850010
全国新华书店
成都一千印务有限公司
787mm×1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
3840.00元(全七十九册)
版权所有
翻印必究
