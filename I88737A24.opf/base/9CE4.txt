༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
13CN4398
Work:
LCCN:
W3CN3408
n/a
ImageGroup:
ISBN:
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
Date:
n/a
bod jongs bod yig dpe raying dpe skrun khang /
n/a
Volume:
80
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་བརྒྱད་པ།
༡ - ༢༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང༌།



འཕགས་ཡུལ་རྒྱན་དྲུག་མཐོག་གཉེས་ཀྱི་རྣལ་ལུ་་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་བརྒྱད་པ།
༡ - (༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་། །



། དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤུར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འབོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
འ ར་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང༌། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤུར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང༌། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས། །
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
༈ བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
A
!
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
ས་
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང༌། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྨྲ་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང༌། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང་། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང་། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང༌། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང༌། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
ཚོགས་ལྔ་དང༌། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང་། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང་།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང༌། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ། ། དང་བཀའ་བཅུལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང༌། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང་། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲྭ་བསྐོར་ཕེབས་པའི་



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང༌། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང་། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང༌། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།
བར་



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང༌། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་(སྤྱི་ལོ་༡༥ ༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་
(སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྒོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲོགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་
དར
མང



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ།
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང༌།
གཡག་སྟོན་འགྲེལ་སྐོར་པོད་(ཚན་པ་ཆུང་ངུ་ཞིག་ཁ་བསྐང་ཡོད།)དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང་། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང་། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། ༼༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ༼༩
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། ༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། /༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང༌། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། (སྤྱི་ལོ་༢༠༠༡)ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་(སྤྱི་ལོ་༢༠༠༧ལོ་དེ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་(སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང༌།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་(སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་



ལས་རིམ་གླེང་སློང་གཏམ།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །།
༼གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།༽
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤུད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
༼སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།།
རྩི
] ()



དཀར་ཆག
དཀར་ཆག
......•(2)
......• •(52)
༈ མངོན་རྟོགས་རྒྱན་གྱི་འགྲེལ་བཤད་འཐད་པའི་འོད་འབར། ...... འཇམ་གསར་ཤེས་རབ་འོད་ཟེར།
སྔོན་བསུ་བའི་གཏམ། ..….
• • • • • • •(1）
གཞུང་དངོས་ལས་མཚན་དོན་སོགས། ....
མཁྱེན་གསུམ་མཆོད་བརྗོད་ཡུལ་དུ་བསྟན་པ། ............….…......….. བ(9)
འཆད་ཐབས་ཡན་ལག་ལྔས་བསྟན་པ། .................. • • • • • • • •(22)
དགོས་འབྲེལ་གྱི་ངག་བཤད་པ། ...........…...............• •(40)
ལུས་རྣམ་གཞག་བསྟན་པ། • • • • • • •
ས་མཚམས་བསྟན་པ། ...........
•................. •60)
དོན་བདུན་ཅུ་བསྟན་པ། • • • • • • • • • • • • • • • • • • • • • • • •• • •67)
རྒྱུ་ལམ་ཤེས་ཀྱི་ཆོས་སོགས་བསྟན་པ། ....…..….....…...........• •(95）
ཐམས་ཅད་ཤེས་པའི་ཆོས་སོགས་བསྟན་པ། .......…...….….........• •(134)
རྩེ་མོའི་ཆོས་བསྟན་པ། .........
......• • • • • •(142)
མཐར་གྱིས་པའི་ཆོས་སོགས་བསྟན་པ། ...…....• • • • • • • • • • • • • • • •(146)
༈ རྒྱས་པར་བསྟན་པ་ལས་སེམས་བསྐྱེད་བསྟན་པ། …..……......…........ •(155)
གདམས་ངག་བསྟན་པ། ...........
•............• • •(163)
རྒྱུ་ཕར་ཕྱིན་དྲུག་བསྟན་པ། ...
•.....• (172）
རྟོགས་དཀའ་དགེ་འདུན་བསྟན་པ། • •
•... • • • • •(176)
ངེས་འབྱེད་ཡན་ལག་བསྟན་པ། ......• • • • • • • • •............ • •(185）
སྤང་བྱ་རྟོག་པ་བསྟན་པ། …................................• •(199)
དམིགས་པ་བསྟན་པ། .............• • • • • • • • • •..............(207)
- 1 -



དཀར་ཆག
E
གོ་སྒྲུབ་སོགས་བསྟན་པ། ......…....
• • • • • • • • •(212)
སའི་ཚོགས་བྱེ་བྲག་ཏུ་བསྟན་པ། .......…....
• • • • • • •(217)
ངེས་འབྱུང་སྒྲུབ་པ་བསྟན་པ། .........…..…....................•(229)
༈ ལམ་ཤེས་ཀྱི་མཚམས་སྦྱོར། ·
• • • • •(23)
ཉན་རང་གི་ལམ་ཤེས། ......
• • • • • •(234)
བྱང་སེམས་ཀྱི་ལམ་ཤེས། • • • • • • • • • • • • • • • • • • • • • • • • • • • • • • • • •(244)
བསྔོ་བའི་རྣམ་གཞག ….......
• • (250)
མཐོང་སྒོམ་ལམ་བསྟན་པ། ...
• • • • • • •(254)
༈ གཞི་ཤེས་ལ་མཚམས་སྦྱོར། …............................... བ(260)
སྤངས་གཉེན་བསྟན་པ། ......་
.....• •(264）
༈ རྣམ་ཀུན་གྱི་མཚམས་སྦྱོར། ...
• • • • • • • •(276)
རྣམ་མཁྱེན་གྱི་རྣམ་པ། ......
• • • • • •(284)
ལམ་ཤེས་ཀྱི་རྣམ་པ། •。
• • • • • •(291）
འགལ་རྐྱེན་བསྟན་པ། ......…....……....................... • •(310）
སྦྱོར་བ་བསྟན་པ། • •
• • • • • • •(323)
རྣམ་པ་བསྟན་པ། • • • • • • • • • • • • • • • • • • • • • • • • • • • • • • • • • • • •(338)
སྨོམ་ལམ་ལ་གནས་པའི་རྟགས། ...............................•(343)
རྟགས་བསྟན་པ་དངོས་ནི། •...
དེ་ལྟ་ཚཟ་མ་སོ།................................• •(36)
༈ རྩེ་མོའི་མཚམས་སྦྱོར། ..........….
རྒྱས་པར་བཤད་པ། ...................... ....…........... བ(371)
མཐོང་ལམ་དངོས་ནི། …….............
• • • • • •(383)
སྒོམ་པའི་ལམ་གྱི་གནས་སྐབས། ....…….…..
...• • • •(393)
༈ མཐར་གྱིས་པའི་མངོན་རྟོགས། ..….….....
• • • •(401)
༈ སྐད་ཅིག་མའི་མངོན་རྟོགས། ...….
• •... • • • • • • • •(403)
- 2 -



དཀར་ཆག
༈ འབྲས་བུ་ཆོས་སྐུའི་མཚམས་སྦྱོར། .............................• •(406）
༈ སྐབས་འབྲིང་བསྡུས་བསྟན་པ། ............. •......• •432)
མཇུག་དོན། ..…..
• • • • • • •(433)
-3-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
༄༅། །མངོན་རྟོགས་རྒྱན་གྱི་འགྲེལ་བཤད་འཐད་པའི་
འོད་འབར་ཞེས་བྱ་བ་བཞུགས་སོ། །
འཇམ་གསར་ཤེས་རབ་འོད་ཟེར་གྱིས་མཛད།
༄༅། །མངོན་པར་རྟོགས་པའི་རྒྱན་གྱི་འགྲེལ་བཤད་གསལ་བ་འཐད་པའི་འོད་
འབར་ཞེས་བྱ་བ། འཇམ་པའི་དབྱངས་ལ་ཕྱགས་འཚལ་ལོ། །ཀུན་མཁྱེན་གསུམ་གྱིས་ཉན་
ཐོས་རྒྱལ་སྲས་དང༌། །ཐུབ་མཆོག་རྣམས་ཀྱི་བཞེད་དོན་ཉེ་བར་ཞི། །འཇིག་རྟེན་དོན་དང་མ་
ལུས་ཆོས་གསུངས་པ། །སྒྲུབ་མཛད་རྒྱལ་བའི་ཡུལ་ལ་ཕྱག་འཚལ་ལོ། །ཉེས་པ་བག་ཆགས་
བཅས་ པ་ གཏན་ནས་སྤངས། །ཟག་མེད་ཡེ་ཤེས་ཆོས་རྣམས་མ་ལུས་རྫོགས། །མཚན་
དཔེས་ལེགས་སྤྲས་སྤྲུལ་པ་སྣ་ཚོགས་ཀྱིས། །གཞན་དོན་སྒྲུབ་མཛད་སངས་རྒྱས་རྣམས་ལ་
འདུད། །རྒྱས་འབྲིང་གསུམ་དོན་རིན་ཆེན་ཕུང་པོ་ལས། །སྡེབ་ལེགས་ཚིག་གི་གསེར་སྐུད་
ལ་བརྒྱུས་ཏེ། །དངོས་པོ་བརྒྱད་ཀྱི་རིན་ཆེན་ཕྲེང་བར་བཀོད། །རྒྱལ་སྲས་མ་ཕམ་པ་ལ་ཕྱག་
འཚལ་ལོ། །གཞོན་ནུ་ཁ་བ་དངུལ་དང་གངས་རིའི་མདོག །འཛུམ་ཞལ་འགྱིང་ལྡན་མཆོག་
སྦྱིན་ལུས་དཔལ་འཛིན། །རྡོ་རྗེའི་དཀྱིལ་དཀྲུང་རིན་ཆེན་རྒྱན་གྱིས་སྤུད། །ཡོན་ཏན་ཀུན་
རྫོགས་འཇམ་དབྱངས་མགོན་ལ་འདུད། །ཤེས་བྱའི་མཁའ་ལ་རྟོགས་པའི་དཀྱིལ་འཁོར་
རྒྱས། །ལེགས་བཤད་འོད་ཀྱིས་ལོག་རྟོག་མཚོ་སྐེམས་ཤིང་། །གདུལ་བྱའི་བློ་གྲོས་པད་ཚལ་
ཁ་འབྱེད་པ། །མི་ཤེས་མུན་སེལ་བླ་མ་རྣམས་ལ་འདུད། །བྱམས་པས་མདོ་དོན་གསལ་བར་
ཕྱེ་མོད་ཀྱིས། །འགྲེལ་ཊཱིཀ་མཁན་གྱིས་དེ་གཞུང་མ་རྟོགས་པས། །མཁས་པའི་གསུང་དང་
-
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
འཇམ་དབྱངས་བྱིན་བརླབས་ཀྱིས། །ལུང་རིགས་དོན་དང་མི་འགལ་བདག་གིས་དབྱེ། །
འགྲེལ་པ་འདི་ལ་གཉིས་ཏེ། མཚན་གྱི་དོན་དང༌། གཞུང་གི་དོན་ནོ། །དང་
པོ་ལ་གསུམ་སྟེ། དངོས་དང་། ལུས་ཀྱི་ཚད་དང༌། ཕྱོགས་གང་དུ་གཏོགས་པ་བསམ་པའོ།།
དང་པོ་ལ་གསུམ་ལས་བཤད་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ནི་གཙོར་གཞུང་ངོ༌།།
མན་ངག་ནི་ཚེགས་ཆུང་ངུས་དགོས་པ་རྒྱ་ཆེན་པོ་སྒྲུབ་པའམ་སྦས་པ་ཁུ་ལྟ་བུའི་དོན་གསལ་
བར་བྱེད་པས་ནའོ། །བསྟན་བཅོས་ནི་བསླབ་པ་གསུམ་མམ་ཤེས་རབ་ཁྱད་འཕགས་བསྐྱེད་
པས་དབུས་སམ། ཉོན་མོངས་དགྲ་རྣམས་མ་ལུས་འཆོས་པ་དང༌། །ངན་འགྲོ་སྲིད་ལས་སྐྱོབ་
པ་གང་ཡིན་པ། །འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། །གཉིས་པོ་འདི་དག་གཞན་
གྱི་ལུགས་ལ་མེད་ཅེས་པ་འབྲེ་ལྟར་རོ། །མངོན་པར་རྟོགས་པ་ནི་མངོན་སུམ་མཐོང་དང་མངོན་
ཚོགས་དུ་ཕྱོགས་པས་སོ། །རྒྱན་ནི་རྒྱས་འབྲིང་གསུམ་དང་མངོན་རྟོགས་བརྒྱད་སྟོན་པས་རང་
བཞིན་གྱིས་ཡོན་ཏན་དང་ལྡན་ལ་དེ་ལ་རྒྱན་གྱིས་ཕྱེ་བས་མཁས་པ་དགའ་བ་སྐྱེད་པས་ན་སྟེ།
གཟུགས་མདོ་སྡེ་རྒྱན་རྒྱན་རང་བཞིན་ཡོན་ཏན་ལྡན་པ་མེ་ལོང་ནང་སོང་ན། །མཐོང་བའི་དབང་
གིས་མི་རྣམས་རབ་ཏུ་དགའ་བའི་མཆོག་སྐྱེད་པ། །དེ་བཞིན་ལེགས་གསུངས་རྟག་ཏུ་རང་
བཞིན་ཡོན་ཏན་ལྡན་པའི། །ཆོས་ཀྱང་དོན་རྣམས་ཕྱེ་བའི་མཁས་རྣམས་འདི་ན་དགའ་མཆོག་
སྐྱེད་ཅེས་པ་ལྟར་རོ། །འགྲེལ་པ་ནི་དོན་ཙམ་འགྲེལ་པས་ནའོ། །གཉིས་པ་འདོགས་པའི་རྒྱུ་
མཚན་ནི་བརྗོད་བྱ་དང་བྱེད་ལས་ལས་བཏགས་སོ། །གསུམ་པ་དགོས་པ་ལ་བཞི་ལས་མིང་
བཏགས་པ་ཙམ་གྱི་དགོས་པ་ནི་དོན་དེ་གོ་ནས་འཇུག་ལྡོག་བདེ་བླག་ཏུ་རྟོགས་པའོ། །བརྗོད་
བྱ་དང་བྱེད་ལས་ལ་བཏགས་པའི་དགོས་པ་ནི་དབང་པོ་རྣོན་པོས་མཚན་མཐོང་ཙམ་ལ་
རྟོགས་པའོ། །ཀླད་དུ་བཏགས་པའི་དགོས་པ་ནི་རྙེད་སླ་བའོ། །ལན་གཉིས་སྨོས་པའི་དགོས་
པ་ནི་ཁུངས་བཙུན་པ་དང༌། སྐད་ལ་བག་ཆགས་བཞག་པ་དང༌། ལོ་པཎ་སྒྲ་ཐད་ལོག་ལ་
-2-
- 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
མཁས་པར་གོ་བ་དང༌། བྱས་པ་ཤེས་ཤིང་དྲིན་དུ་གཟོ་བའོ། །གཉིས་པ་ནི་ཤུ་ལོ་ཀ་སུམ་
བརྒྱའི་ཚད་དུ་གནས་པའི་བམ་པོ་ལྔ་ལས་དང་པོ་འཆད་པའོ། །གསུམ་པ་ནི་སངས་རྒྱས་ཞེས་
སོགས་ཏེ་མདོ་སྡེར་གཏོགས་སོ། །
གཉིས་པ་ལ་གསུམ་སྟེ། རྩོམ་པ་ལ་འཇུག་པ་དང་། འཇུག་པར་བྱ་བ་བསྟན་
བཅོས་ ཀྱི་རང་བཞིན་དང༌། དེ་མཐར་ཕྱིན་པའི་བྱ་བའོ། །དང་པོ་ལ་བཞི་སྟེ། མཆོད་པར་
བརྗོད་ཅིང་བཤད་པར་དམ་བཅའ་བ་དང༌། མཁས་པ་བཞི་ལས་མཐའ་དག་རྙེད་པ་ངོ་མཚར་
བ་དང༌། ཟབ་མོ་རྙེད་པ་མཁས་པས་དབྱེ་བར་རིགས་པ་དང་། ཁེངས་བསྐྱང་ཞིང་འགྲེལ་པ་
རྩོམ་པའི་རྒྱུའོ། །དང་པོ་ལ་དགོས་པའི་དོན་དང༌། བསྡུས་པའི་དོན་དང༌། ཚིག་གི་དོན་ནོ།།
དང་པོ་ལ་གཉིས་ལས། མཆོད་བརྗོད་ཀྱི་དགོས་པ་ལ་གཉིས་ཏེ། མཆོད་བརྗོད་དང་པོར་
བྱས་པའི་དགོས་དོན་དང༌། གཞུང་ཡི་གེར་བཀོད་པའི་དགོས་དོན་ནོ། །དང་པོ་ལ་གཉིས་ཏེ།
རང་ཉིད་དམ་པའི་སྤྱོད་པ་དང་མཐུན་པར་སྟོན་པའི་དགོས་དོན་དང་། བཀྲ་ཤིས་ཏེ་བར་ཆད་
ཞི་ནས་རྩོམ་པ་མཐར་ཕྱིན་པའི་དགོས་དོན་ནོ། །དང་པོ་ནི་རིགས་དང་སྤྱོད་པས་ཕྱེ་བའི་དམ་
པའི་སྤྱོད་པ་ནི་བྱ་བ་རྒྱ་ཆེན་གྱི་སྔར་རང་དད་པའི་ལྷ་ལ་མཆོད་བརྗོད་བྱེད་ལ་འདིས་ཀྱང་དེ་
བྱས་པས་རང་དམ་པའི་སྤྱོད་པ་དང་མཐུན་པར་སྟོན་པ་དང་། གཉིས་པ་ནི་མཆོད་བརྗོད་བྱས་
ཏེ་བསོད་ནམས་བསགས་པས་དེ་མ་ཡིན་ལོག་པས་བར་ཆད་ལྡོག་པས་ཕྱི་ནང་གི་བར་ཆད་
ཞི་ནས་རྩོམ་པ་མཐར་ཕྱིན་པ་གཉིས་ཀྱིས་ཀླད་དུ་བྱས་པའི་དགོས་པ་དང་། གཉིས་པ་ནི་
འབྲི་བ་ལ་སོགས་ཆོས་སྤྱོད་བྱས་པས་གཞན་རྒྱུད་ལ་བསོད་ནམས་ཐོབ་པ་ནི་ཡི་གེར་བཀོས་
པའི་དགོས་པའོ། །གཉིས་པ་ནི་དམ་བཅས་པའི་ཁུར་དོར་ན། སྐྱེ་སྤྱོད་འཇུག་བ་གཞན་དུ་དེ་
གོམས་ཤིང་། །སྡིག་དང་སྡུག་བསྔལ་འཕེལ་བར་འགྱུར། །གཞན་དང་འབྲས་བུའི་དུས་དང་
ནི༑ ༑དམན་འགྱུར་དེ་ཡང་འགྲུབ་མི་འགྱུར། །ཞེས་པའི་ཉེས་པས་འཇིགས་ནས་ཁ་འོག་ཏུ་
-3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལུས་ཆུས་པའི་ཚུལ་གྱིས་རྩོམ་པ་མཐར་ཕྱིན་པར་འགྱུར་ཏེ་ཟས་སྦྱིན་པར་ཁས་བླངས་པ་ལྟ་
བུའོ། །
གཉིས་པ་ཕྱག་གི་ཡུལ་དགོད་པ་དང༌། ལས་སུ་སྒྲུབ་པ་རང་མཆོད་བརྗོད་དང་།
བཤད་བྱ་ཉེ་བར་དགོད་པ་དང༌། འཆད་པར་ཁས་བླངས་པས་བཤད་པར་དམ་བཅའ་བའི་
བསྡུས་དོན་ནོ། །གསུམ་པ་མཆོད་བརྗོད་ཀྱི་ཚིག་དོན་ནི་ཤེས་རབ་ནི་ཆོས་རབ་ཏུ་རྣམ་པར་
འབྱེད་པའོ། །ཕ་རོལ་ཕྱིན་པ་ནི་རབ་ཀྱི་མུ་མཐར་ཕྱིན་པའོ། །ལ་ནི་ཡུལ་ལོ། །དབྱེ་བར་བྱ་
བའི་ཕྱིར་ལུས་ངག་ཡིད་གསུམ་གུས་པས་ཕྱག་འཚལ་ཞེས་པའོ། །གཉིས་པ་བཤད་པར་
དམ་བཅའ་བའི་ཚིག་དོན་ནི་རྣམ་པར་འགྲེལ་ཏེ་འགྲེལ་པ་བརྩམ་ཞེས་དྲང་ངོ༌། །གང་ཞེ་ན་
ཤེར་ཕྱིན་དངོས་དང༌། དེའི་རྒྱུ་ལམ་གྱི་རྗོད་བྱེད་དེ་ནི་གསལ་བྱེད་ཀྱི་ཚིག་ལེའུར་བྱས་ཉན་
ཐོས་ཞེས་སོགས་སོ། །ཚུལ་ཇི་ལྟར་ཞེ་ན། རྒྱས་འབྲིང་བསྡུས་པ་ཀུན་གྱི་གསལ་བྱེད་ཀྱི་རྒྱན་
དུ་འགྱུར་བར་ནི་ཞེས་ཏེ་བྱེ་བྲག་ཁོ་ནའི་འགྲེལ་པར་དོགས་པ་བསལ་བའི་ཕྱིར་རོ། །གཉིས་
པ་ལ་གཉིས་ཏེ། མཁས་པ་བཞིས་འགྲེལ་པ་མཛད་པ་དང་། མཛད་པ་ལས་མཐའ་དག་རྙེད་
པའོ། །དང་པོ་ལ་བཞི་ལས་ཐོགས་མེད་ཀྱིས་མཛད་པ་ནི་རྣམ་བཤད་མཛད་ཅེས་དྲང་ངོ༌།།
གང་གི་ཞེ་ན། འཕགས་པའི་གང་ཟག་གི་མངོན་རྟོགས་ཟབ་ཅིང་རྒྱ་ཆེན་སྟོན་པའི་བསྟན་
བཅོས་ཆེན་པོ་རྒྱན་ནོ། །འོག་མ་ཀུན་ལའང་སྦྱར་རོ། །གང་གིས་ཞེ་ན་ཐོགས་མེད་ཀྱིས་སོ།།
དེའི་ཡོན་ཏན་ནི་མཐོང་སྤང་སྤངས་ཤིང་དེ་ཁོ་ན་མངོན་སུམ་དུ་རྟོགས་པས་འཕགས་པ་སྟེ་
རང་དོན་ནོ། །གཞན་སྡུག་བསྔལ་དང་དེའི་རྒྱུ་ལ་སྐྱོབ་པ་དང། སྐྱེ་གནས་གཅིག་ནས་གཅིག་
ཏུ་འགྲོ་བའི་སེམས་ཅན་ལ་སྙིང་རྗེའི་ཆགས་པས་ཀུན་ནས་བསླང་པའི་དོན་མི་གཏོང་བའི་
དོན་ཆགས་པ་ནི་རིམ་པ་ལྟར་སྦྱོར་བ་དང་བསམ་པའོ། །ཆགས་པ་ནི་ཡུལ་མི་འདོར་བར་
མཚུངས་པས་བཏགས་པ་བ་ཡིན་ནོ། །འབུམ་པ་ལྟར་ན་བདག་གཉིས་སུ་ཆགས་པ་མེད་པས་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཆོས་མཆོག་མན་ཆད་དུ་གོམས་པར་མཛད་པ་ནི་རང་དོན་གྱི་རྒྱུའོ་ཞེས་འཆད་དོ། །དགག་
སྒྲུབ་ཀྱི་ཚིག་ནི་ཨ་རིང་ཐུང་གིས་བྱུང་ངོ་ཞེས་སོ། །གང་ལ་བརྟེན་ནས་ཞེ་ན་མི་ཕམ་ནི་རྒྱལ་
བའོ། །མགོན་ནི་ཐུགས་རྗེས་འགྲོ་དོན་མཛད་པའོ། །དེ་ལས་གསན་པ་ནི་དགའ་ལྡན་དུའོ།།
གཞུང་ནི་དེ་ཉིད་རྣམ་པར་ངེས་པ་སྟེ། འཕགས་པ་ཐོགས་མེད་ཅེས་བྱ་གྲགས་པ་གསལ་ལྡན་
ཤེས་རབ་ལྡན་པའི་མཆོག་གྱུར་པས། དེ་ཉིད་རྣམ་པར་ངེས་པའི་བཤད་པར་རབ་ཏུ་སྦྱར་
མཛད། ཅེས་པའོ། །དབྱིག་གཉེན་གྱིས་མཛད་པ་ནི་རྣམ་པར་གྲོལ་ཞེས་དྲང་ངོ༌། །གང་ཟག་
ནི་དབྱིག་གཉེན་གྱིས་སོ། །དེའི་ཡོན་ཏན་ནི་འགྲོ་དོན་མངོན་མཐོ་ངེས་ལེགས་ནི་དེ་སྒྲུབ་པར་
བྱེད་པས་སོ། །ཚུལ་ནི་ཤེས་པ་ལས་ཐ་དད་དུ་སྣང་བའི་ཤེས་བྱ་ནང་གི་སེམས་ཡིན་པ་ལ་
ངེས་པར་བརྟེན་ནས་དེའི་རྒྱུ་མཚན་ནི་རང་གི་སེམས་ཙམ་གྱི་ལྟ་བ་ལ་མོས་ཤིང་ཞེན་པ་
གཙོར་བྱེད་པས་སོ། །ཕྱི་རབས་ལ་ལོག་རྟོག་དགག་པའི་ཕྱིར་དེ་སྐད་བརྗོད་ཀྱང་ལེགས་
བཤད་ཀྱི་ཆ་ལས་རྙེད་པ་མི་འགལ་ལོ་བཙུན་པའི་ལའང་སྦྱར་རོ། །གཞུང་ནི་གཞུང་འགྲེལ་
དུ་སྟེ། དེས་མཛད་པའི་མཐུས་དངོས་དང་དངོས་མེད་རྣམ་དབྱེའི་ཕྱོགས་ལ་མཁས་པ་ཤེས་
རབ་མངོན་རློམ་གྱིས་མཐོ་བའི་སློབ་དཔོན་དབྱིག་གཉེན་གྱིས་ནི་གཞུང་གི་འགྲེལ་པར་དོན་
བཤད་པ་ལས་གནས་ཐོབ་གྱུར། ཞེས་སོ། །འཕགས་པས་མཛད་པ་ནི་རྣམ་པར་ཕྱེ་ཞེས་སོ།།
གང་ཟག་ནི་རྣམ་པར་གྲོལ་བ་ཞེས་བྱས་ཀྱང་ཞེས་པ་སྔ་མར་མ་ཟད་ཅེས་པའོ། །དེའི་ཡོན་
ཏན་འཕགས་པའི་ཞེས་པ་སྟེ་སྔར་སོགས་སོ། །ཚུལ་ནི་དབུ་མ་ནི་མཐའ་བྲལ་ལ་གནས་པ་ནི་
རྟོགས་པའི་བློས་སོ། །ཤེས་བྱ་ནང་ཞེས་བྱ་བ་ལ་ཟུར་ཟའོ། །གཟུ་བོ་ཞེས་པ་ལྟར་ན་ཕྱོགས་
སུ་མ་ལྷུང་བ་སྟེ་རང་གི་མོས་པ་ལ་ཟུར་ཟ་བའོ། །དབྱིག་གཉེན་གྱིས་ལེའུ་བརྒྱད་མ་དང་རྒྱན་
གྱི་འགྲེལ་པ་བྱས་པས་ཁྱོད་ཀྱི་དོན་མེད་དོ་ཞེ་ན། རྒྱུ་མཚན་ནི་དེས་བྱས་པ་མིན་ཏེ་མ་བྱས་པ་
བས་ཀྱང་ཐུ་བར་མཐོང་ནས་ཏེ་ཐེ་ཚོམ་མམ་མ་གཏོགས་ཙམ་ལས་མེད་པ་ལ་དེས་ལོག་རྟོག་
བ 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གི་རྐྱེན་བྱེད་པས་སོ། །གཞུང་ནི་སྣང་བར་ཏེ་རྣལ་འབྱོར་གོམས་པས་དོན་གྱི་དེ་ཉིད་སྲུབས་
ལས་འཇིག་རྟེན་འདས་པའི་ཤེས་ལྡན་པར་སྐྱེས་གྱུར་བློ་བཟང་འཕགས་པ་རྣམ་གྲོལ་སྡེ་ཡི་
འགྲེལ་པ་ལ་ནི་ཆེར་འབད་ལ་ཞེས་སོ། །བཙུན་པས་མཛད་པ་ནི་རྣམ་བཤད་བྱས་ཅེས་སོ།།
གང་ཟག་ནི་རྣམ་གྲོལ་སྡེས་སོ། །དེའི་ཡོན་ཏན་ནི་དད་པའི་ཚོགས་ལམ་ལ་གནས་པ་སྟེ་སྤྲུལ་
སྐུའི་ཞལ་མཐོང་བ་ལ་སོགས་པ་ཡོད་པས་སོ། །དེ་ལྟར་ཡང་དད་པས་རྗེས་སུ་འབྲང་བའི་ས་
ཞེས་བྱ་བ་ངེས་པར་འབྱེད་པའི་ཆ་དང་མཐུན་པའི་གནས་སྐབས་ལས་སྔར་ཚོགས་ཀྱི་ས་ལ་
ཞེས་སོ། །དུས་ནི་འཕགས་པས་མཛད་པ་དེའི་འོག་ཏུ་ཞེས་པས་འདི་གཉིས་རྒྱུད་གཅིག་པར་
འདོད་པ་ལ་གནོད་དེ། བདག་ལྟའི་ས་བོན་སྤངས་པའི་ཕྱིར། །སླར་མི་ལྡོག་པ་ཉིད་ཡིན་ནོ།།
ཞེས་པས་འཕགས་པ་སོ་སོ་སྐྱེ་བོར་ལྡོག་པ་མི་སྲིད་པས་སོ། །ཚུལ་ནི་བསྟན་བཅོས་མཐའ་
དག་སྟེ་རྫོགས་པར་བློས་མ་རྙེད་པར་ཞེས་དགོས་འབྲེལ་དང་སེམས་བསྐྱེད་ཀྱི་དབྱེ་བ་དང་
དགེ་བདུན་ཉི་ཤུ་ལ་སོགས་པ་ཉེར་གཅིག་མ་རྙེད་དོ། །རྒྱུ་མཚན་ཡང་དགོས་འབྲེལ་མདོ་ན་
མེད་པས་དང་མདོ་ལེའུ་མངས་ན་བྱང་ཆུབ་བསྟན་བཤད་དང་འདུན་ལྡན་བསམ་གཏན་ལ་ཐ་
དད་མེད་པ་དང་འཕར་བ་གསུམ་སྲིད་རྩེའི་མཐར་ཐུག་འགྲོ་གཟུགས་ཀྱི་ཆགས་བཅོམ་
མཐོང་བའི་ཆོས་ལ་ཞི་བ་མེད་པས་བྱམས་པའི་གསུང་མ་ཡིན་སྙམ་དུ་བསམས་པའོ། །མདོ་
ལེའུ་མངས་རང་དང་རྗེས་མཐུན་པའི་བསྟན་བཅོས་ཚོའི་རྣམ་བཤད་བྱས་སོ། །གཞུང་ནི་རྣམ་
འགྲེལ་དུ་སྟེ་མཐའ་གཅིག་སྐྱེས་འགྱུར་མི་མཐུན་ཕྱོགས་ལྟ་ཞི་བྱེད་བསྟན་བཅོས་ལ་མཁས་
རྟོགས་ལྡན་གང་། རྣམ་གྲོལ་སྡེ་ཞེས་ཚིག་ཏུ་འཇིག་རྟེན་ན་གྲགས་གཞན་པའི་ནི་རྣམ་འགྲེལ་
མཛད་ཅེས་སོ། །
གཉིས་པ་ནི་རྙེད་པས་གང་ཡིན་པ་དེས་ཡ་མཚན་ནོ་སྟེ་ཆེའོ་ཞེས་སོ། །གང་ཞེ་ན་
བསྟན་བཅོས་ཀྱི་ཚིག་དོན་མཐའ་དག་པོ་འདིའོ། །རྒྱུ་གང་གིས་ཞེ་ན། བཞིས་འགྲེལ་པ་
- 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
མཛད་པ་དེ་ལྟར་ཐོགས་མེད་མཆེད་འཕགས་པ་གསུམ་དང་གྲོལ་སྡེ་གཉིས་ཐོགས་མེད་དེ་
མཁས་པ་གསུམ་གསུམ་གྱིས་བདག་ལ་ཚིག་དོན་སྣང་བར་བྱས་པ་ལས་སོ། །ཚུལ་ནི་གསུམ་
གསུམ་གྱིས་རྗེས་སུ་འབྲངས་པའི་ཚུལ་དེ་ལྟར་རོ། །ཡ་མཚན་ཆེ་བ་ཅི་སྟེ་ཞེ་ན་བཙུན་པ་དང་
དབྱིག་གཉེན་འགའ་ཞིག་ཁོ་ནས་ཚིག་དོན་མ་རྙེད་པ་བདག་གིས་རྙེད་པས་སོ། །ཚིག་དོན་སོ་
སོར་སྦྱར་རོ། །གསུམ་པ་ནི་རྙེད་པ་ནི་མཁས་པ་རྣམས་ཀྱིས་དབྱེ་བར་རིགས་ཞེས་དྲང་ངོ༌།།
གང་ཞེ་ན་ཟབ་མོའི་ལམ་འདིའོ། །ཟབ་པ་ཅི་སྟོན་ཞེ་ན་ཤིན་ཏུ་རྙེད་དཀའ་བས་དེ་གཉིས་
གཉིས་པོས་མ་རྙེད་པ་དེ་ལྟར་རོ། །རྒྱུ་ནི་རྒྱུ་རྐྱེན་གྱི་དབང་ཇི་ཞིག་ལྟར་སངས་རྒྱས་མཆོད་པ་
ལ་སོགས་པའི་དབང་གིས་སོ། །བཞི་པ་ནི་ཉེས་པ་བཟོད་པར་འགྱུར་བ་ལ་སོགས་པའི་ཡོན་
ཏན་ཡོད་པས་ཁེངས་བསྐྱུང་པ་ནི་བསྟན་བཅོས་ཀྱི་ཚིག་དོན་རྣམ་པ་ཀུན་ཏུ་སྟེ་མ་ལུས་པ་
བདག་གི་ཐོས་བསམ་གྱི་སྤྱོད་ཡུལ་མིན་ཞེས་པའོ། །འོ་ན་བརྩམ་པ་བཞག་གམ་ཞེ་ན་མིན་
ཡང་འགྲེལ་པ་རྩོམ་པ་ལ་སྤྲོ་བ་སྐྱེས་ཅེས་སོ། །དགོས་པ་བག་ཆགས་གཞག་པ་ལ་སོགས་
པས་རང་དང་རང་བས་བློ་དམན་པ་དང་མཉམ་པ་གཞན་ལ་ཕན་གདགས་པར་འདོད་པས་
ཏེ༑ བདག་དང་སྐལ་བ་མཉམ་པ་གཞན་གྱིས་ཀྱང་། །ཇི་སྲིད་འདི་དག་མཐོང་ན་དོན་ཡོད་
འགྱུར། །ཞེས་པ་ལྟར་རོ། །དེ་ཉིད་ལ་དགོས་པ་ཅི་ཡོད་ཞེ་ན། བསོད་ནམས་དག་སྒྲུབ་པ་
འབྲས་བུ་སྟེ་རྒྱུ་ཡིན་པའི་ཕྱིར་རོ། །
གཉིས་པ་ལ་གསུམ་སྟེ། མཆོད་བརྗོད་དང༌། དགོས་འབྲེལ་དང་། མངོན་པར་
རྟོགས་པ་ཉིད་བཤད་པའོ། །དང་པོ་ལ་གསུམ་སྟེ། གླེང་བསླང་པ་དང་། ངག་དགོད་པ་དང་།
དེ་བཤད་པའོ། །དང་པོ་ནི་ཕྱག་འཚལ་བ་གསུངས་ཞེས་དྲང་ངོ༌། །གང་གིས་ཞེ་ན་འཕགས་
པ་བྱམས་པ་ཞེས་ཏེ་སྔོན་དགེ་སློང་བློ་གྲོས་བརྟན་པ་ལ་བྱམས་པར་བརྟགས་པ་ནས་སངས་
རྒྱས་ཀྱི་བར་དུ་དེར་བཏགས་པས་རྣམ་ཐར་ཐོབ་པ་དང་ཕར་ཚུར་དང་སེམས་ཅན་བདེ་བ་
- 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ཕྲད་པར་བཞེད་པ་ལ་རྩེ་གཅིག་ཏུ་གནས་པས་བྱམས་པའི་ཏིང་ངེ་འཛིན་ཐོབ་པས་ནའོ།།
རང་ཉིད་དེ་ཁོ་ནས་སོ། །དུས་ནི་རིམ་པ་ཅན་གྱི་ཚིག་རེ་ཤིག་བསྟན་བཅོས་རྩོམ་པའི་དང་
པོར་རོ། །ཡུལ་ནི་མཁྱེན་གསུམ་གྱི་བདག་ཉིད་ཡུམ་ལའོ། །འོ་ན་བུད་མེད་ཀྱི་ཆ་བྱད་ཅན་དེ་
མ་ཡིན་ནམ་ཞེ་ན། བུད་མེད་རིགས་མ་ངེས་པ་འཛིན་པ་ལྟར་ཤེས་རབ་ཀྱང་མ་ངེས་པ་འཛིན་
པས་མཚོན་བྱེད་ཡིན་ཏེ། བྱང་ཆུབ་སེམས་དཔའ་རྣམ་དག་གི །ཡབ་ནི་ཐབས་ལ་མཁས་པ་
སྟེ༑ ༑ཡུམ་ནི་ཤེས་རབ་ཕ་རོལ་ཕྱིན།།འདྲེན་པ་རྣམས་ནི་དེ་ལས་སྐྱེས་ཞེས་སོ། །གསང་ཆེན་
ཐབས་ལ་མཁས་པའི་མདོར་མ་ནི་ཤེས་རབ་ཕ་ནི་ཐབས། །ཉེ་དུ་བྱང་ཆུབ་མཆོག་རྣམས་ཏེ།།
དགེ་བ་རྣམས་ནི་གཡོག་ཡིན་ནོ། །ཞེས་སོ། །ཚུལ་ནི་ཡོན་ཏན་དོན་ལ་གནས་པ་ཇི་ལྟ་བ་
བཞིན་བརྗོད་པ་ཕྱག་གི་སྔོན་དུ་འགྲོ་བ་ཅན་གྱིས་སོ། །དགོས་པ་ལ་གཉིས་ལས་རང་དོན་ནི་
འཕགས་པ་ནས་སྟོན་པས་ཀྱི་བར་ཏེ་གཞན་གྱིས་རྟོགས་པ་སྟེ་ཞར་ལ་བྱུང་པ་ཡིན་ནོ་ཞེས་
འཆད་དོ། །གཉིས་པ་གཞན་དོན་གྱི་དགོས་པ་ནི་དང་བ་སྐྱེད་པའི་ཆེད་དུ་ཞེས་པ་དེ་ལ་གཞིར་
བླང་ངོ་། །དེ་ལ་ལྔ་ལས་གང་ཟག་ནི་བྱམས་པའི་གདུལ་བྱ་དབང་པོ་རྣོ་རྟུལ་གཞན་དག་གོ།
ཡུལ་ནི་འཕགས་པའི་སྤངས་རྟོགས་ཀྱི་ཡོན་ཏན་རིན་པོ་ཆེ་མཐར་ཐུག་པས་ཕུལ་དུ་དབྱུང་
དུ་མེད་ཅིང་གྲངས་མང་པས་དཔག་ཏུ་མེད་པའི་འབྱུང་གནས་བདུད་བཞི་བཅོམ་ཞིང་སྐལ་བ་
དྲུག་དང་ལྡན་པའི་སངས་རྒྱས་ཀྱི་མ་སྟེ་ཡུམ་ལའོ། །དགོས་པ་ནི་ཐོས་པ་ལ་སོགས་ཀྱིས་
འཇུག་པའི་དོན་གྱི་ཕྱིར་རོ། །ངོ་བོ་ནི་རབ་ཏུ་སྟེ་རྐྱེན་གཞན་གྱིས་དབྲོག་པར་མི་ནུས་པས་
ཆེན་པོའོ། །དང་བ་སྐྱེ་བའི་ཆེད་དུ་མཆོད་བརྗོད་བྱེད་པའི་རྒྱུ་མཚན་ནི་ངེས་པར་བཟུང་སྟེ་
ཞེས་དྲང་ངོ༌། ཁྱད་པར་ནི་བཞི་ལས་གང་ཟག་ནི་འཕགས་པ་བྱམས་པ་རང་ཉིད་ཀྱིས་སོ།།
བློ་ནི་མཉམ་གཞག་སོ་སོ་རང་གིས་རིག་པའི་ཡེ་ཤེས་ཀྱིས་དྲངས་པའི་རྗེས་ཐོབ་ཀྱིས་སོ།།
ཡུལ་ནི་ཤེས་རབ་ནས་དང་བའི་བར་རོ། །ཚུལ་ནི་འཇིག་རྟེན་དང་དེ་ལས་འདས་པའི་ལེགས་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
པ་ཐམས་ཅད་འཐོབ་པའི་རྒྱུའི་གཙོ་བོ་སྟེ་དང་པོའི་རྒྱུ་ཡིན་ནོ་ཞེས་བྱ་བར་རོ། །གཉིས་པ་ནི་
གང་དབྱིན་གཉེན་ཞིག་བདག་ པས་ བློ་ དམན་ པའི། །མདོ་རྣམས་ འཆད་ འདོད་དེ་ དག་ ལ།།
གཞན་ལ་ཕན་གདགས་བྱ་བའི་ཕྱིར། །མན་ངག་ཅུང་ཞིག་སྦྱིན་པར་བྱ། །དགོས་པ་བསྡུས་
པའི་དོན་བཅས་དང་། །ཚིག་དོན་བཅས་དང་མཚམས་སྦྱོར་བཅས། །བརྒལ་ལན་བཅས་ཏེ་
བསྙད་པར་བྱ། །དགོས་པའི་དོན་ནི་བསྡུས་དོན་ལས། །བསྡུས་པའི་དོན་ནི་ཚིག་དོན་ལས།།
གོ་རིམ་ངེས་པ་སྔ་ཕྱི་དག །མི་འགལ་བར་ནི་གཉིས་ལས་སོ། །ཞེས་པས་ལྔ་སྟེ། དགོས་པ་
དང༌། བསྡུས་ པ་དང༌། ཚིག་གི་དོན་དང༌། བརྒལ་ལན་གྱིས་ གཏན་ལ་དབབ་པ་དང༌།
མཚམས་སྦྱར་བའོ། །དང་པོ་ནི་བཤད་ཟིན་འཆད་པར་ཡང་འགྱུར་རོ། །
གཉིས་པ་ལ་གཉིས་ཏེ། ཚིག་དོན་གྱི་དང་། ངག་དོན་གྱི་བསྡུས་དོན་ནོ། །དང་
པོ་ལ་བསྟོད་པ་དང་། ཕྱག་འཚལ་བའོ། །དང་པོ་ལའང་མཁྱེན་གསུམ་རེ་རེ་ལ་བརྟེན་ཐབས་
འབྲས་བུ་གསུམ་གསུམ་སྟེ་མཇུག་སྡུད་དང་ཡང་སྦྱར་རོ། །གཉིས་པ་ནི་བསྟོད་ཕྱག་གི་ཡུལ་
ལམ་དང་འབྲས་བུ་གཉིས་དངོས་དང་བཏགས་པ་མ་ཕྱེ་བ་ཡིན་ནོ། །དེ་ཡང་གསུམ་སྟེ། སྙིང་
རྗེ་ཆེན་པོ་དང་བྲལ་བ་རང་དོན་ཁོ་ན་འདོད་པའི་ཉན་རང་དང་། རང་དོན་སྤངས་རྟོགས་
མཐར་མ་ཕྱིན་པར་གཞན་དོན་འདོད་པའི་རྒྱལ་སྲས་དང་། རང་དོན་མཐར་ཕྱིན་གཞན་དོན་
ཁོ་ན་འདོད་པའི་ཐུབ་པ་རྣམས་ཀྱི་བཞེད་དོན་ཉེར་ཞི་ལ་སོགས་སྒྲུབ་བོ་ཞེས་ཡུམ་ལ་བསྟོད་
དེ་རྒྱལ་པོ་ལ་བསྟོད་པ་བཞིན་ནོ། །གསུམ་པ་ལ་གཉིས་ལས་བསྟོད་པ་ལའང་གཞི་ཤེས་ལ་
རྟེན་ནི་ཚོགས་ལམ་ནས་སྲིད་པ་ཐ་མ་པའི་བར་དུ་གཞན་གྱིས་བསྟན་པ་ཉན་པ་དང་འབྲས་བུ་
ཐོབ་པ་ན་རྟོགས་པས་ཀུན་ནས་བསླང་ནས་སྒྲ་དང་བཅས་པས་ཐོས་པའི་དོན་སྒྲོགས་པའོ།།
རང་གཅིག་པུ་སྡུག་བསྔལ་ཞི་བ་ཚོལ་ཞིང་འདོད་པ་རྣམས་ཞེས་པ་གླེང་གཞིར་གསུངས་པའི་
རིགས་བཞི་དང་རྫས་ལྔ་སྟོང་ལ་སོགས་པ་ཡིན་ནོ། །ཐབས་ནི་ཀུན་གཞི་ཕུང་པོ་ལ་སོགས་པ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ཏེ་སྒྲོ་འདོགས་ཀྱི་ཤེས་པས་སྒྲོ་གདགས་པ་དང་། ངེས་པའི་ཤེས་པས་སྒྲོ་འདོགས་གཅད་
པའི་གཞི་ཡིན་པས་སོ། །ཤེས་ནི་གང་ཟག་གི་བདག་མེད་དང་གཟུང་བ་མེད་པར་ཤེས་པའོ།།
ཉིད་ནི་གང་ཟག་དེ་འབྲས་བུ་དེར་ཁྲིད་པ་གཞི་ཤེས་ཁོ་ནས་བྱེད་པས་སོ། །
འབྲས་བུ་ལ་དངོས་དང༌། བརྩད་པ་སྤང་བའོ། །དང་པོ་ནི་ཉེར་ཞི་ནི་ལྷག་
བཅས་ལྷག་མེད་དོ། །དེ་གཉིས་ཀྱི་ཁྱད་པར་ནི་ཉོན་མོངས་སྤངས་ནས་ཕུང་པོ་དོར་མ་དོར་
རམ། རྒྱུ་ཀུན་འབྱུང་སྤངས་ལ་འབྲས་བུ་སྡུག་བསྔལ་གྱི་ཕུང་པོ་མ་ལོག་པ་དང་དེ་ཡང་ལོག་
པའོ། །གཉིས་པ་ལ་གཉིས་ཏེ། ལྷག་བཅས་དང་ལྷག་མེད་ལ་བརྩད་པ་སྤང་བའོ། །དང་པོ་
ནི་དགྲ་བཅོམ་པ་ལ་སྡུག་བསྔལ་འབྱུང་བ་རྒྱུ་མེད་དུ་ཐལ་ཏེ་རྒྱུ་ཀུན་འབྱུང་སྤངས་པའི་ཕྱིར་རོ་
ཞེ་ན། མེ་བསད་པའི་དུ་བ་ཡང་རྒྱུ་མེད་དུ་འགྱུར་རོ། །གལ་ཏེ་སྔ་མའི་མེ་ཉིད་རྒྱུ་ཡིན་ནོ་ཞེ་ན།
དགྲ་བཅོམ་མ་ཐོབ་པའི་ཀུན་འབྱུང་ཉིད་འདིའི་ཡང་རྒྱུ་ཡིན་ནོ། །འབྲས་བུའི་དུས་ན་རྒྱུ་མེད་
པ་ནི་རྒྱུ་འབྲས་དུས་མི་མཉམ་པ་ཡོན་ཏན་ཡིན་ནོ། །གཉིས་པ་ནི་ལྷག་མེད་ཀྱི་ཚེ་རྟོག་པ་ཡོད་
དམ་མེད། དང་པོ་ལྟར་ན་འདུས་བྱས་ཀྱི་འཇུག་པ་མ་ཞི་བས་ལྷག་མེད་དུ་མི་འགྱུར་ལ།
གཉིས་པ་ལྟར་ན་གཉེན་པོ་མེད་པས་མི་རིགས་སོ་ཞེ་ན། སྡེ་པ་དག་རྟོག་པ་མེད་ཀྱང་རྟེན་
རིག་པ་འགགས་པས་རང་ལོག་ཏུ་འགྱུར་ཏེ་མར་མེ་སྣུམ་ཟད་པ་བཞིན་ནོ་ཞེས་སྨྲའོ། །དཔྱད་
ན་ཉན་རང་ལ་མྱང་འདས་མཚན་ཉིད་པ་མེད་དེ། ཇི་སྲིད་སངས་རྒྱས་མ་ཐོབ་པར། །མྱ་ངན་
འདས་པ་མི་ཐོབ་སྟེ། །འོད་དང་འོད་ཟེར་སྤངས་ནས་ནི། །ཉི་མ་ལྟ་བར་མི་ནུས་བཞིན།།
ཞེས་སོ། །རིག་པ་འགགས་པའང་མི་འཐད་དེ། དགྲ་བཅོམ་ཐ་མའི་ཤེས་པ་ཡང་། །མཚམས་
སྦྱོར་བ་ལ་འགལ་ཅི་ཡོད། །སྔོན་ཆད་ཅི་འདྲ་འཕེན་འགྱུར་བ། །དེ་འདྲ་ཕྱིས་ཀྱང་འབྱུང་པ་
ཉིད། །ཅེས་པས་སོ། །འོན་ཀྱང་ཉན་ཐོས་པའི་འདོད་པ་དང་བསྟུན་ནས་བཤད་པར་ཟད་དོ།།
ཁྲིད་པ་ནི་ཐོབ་པར་མཛད་པའོ། །ཉན་ཐོས་ཀྱི་ཡུམ་ཞེས་འབྲེལ་ལོ། །རྟེན་དེ་ཐབས། དེས་
- 1 0 ,



གྲོགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
འབྲས་བུ་དེར་ཁྲིད་པར་ཅིས་འགྲུབ་ཅེ་ན། གཞི་ཤེས་ཀྱིས་ཕུང་པོ་མི་རྟག་པ་ལ་སོགས་པས་
ཉེར་ཞིའི་བཟློག་ཕྱོགས་སྡུག་བསྔལ་དེའི་རྒྱུ་མི་དགེ་བ་དེའི་རྩ་བ་མ་རིག་པ་དང་འཇིག་
ཚོགས་ལ་ལྟ་བ་དང་འགལ་བས་ཁྲིད་པར་བྱེད་དོ། །ལམ་ཤེས་ལ་རྟེན་ནི་འགྲོ་ལ་ཕན་པར་
བྱེད་པ་ནི་རྒྱལ་སྲས་ཏེ། ཇི་ལྟར་རྒྱན་རྒྱལ་སྲས་བསམ་པའི་ཕན་པས་འདིར། །འགྲོ་ཀུན་རྣམ་
པར་ སྨིན་བྱེད་གནས་པ་ལྟར། །དེ་བཞིན་ ཕ་དང་མ་དང་གཉེན་བཤེས་རྣམས། །བུ་དང་
གཉེན་པ་རྣམས་ལ་ལེགས་མི་གནས་ཞེས་སོ། །རྣམས་ནི་གླེང་གཞིའི་བསྡུས་པས་མང་པོའོ།།
ཐབས་ནི་ལམ་གསུམ་གང་ཟག་དང་ཆོས་ཀྱི་བདག་མེད་པར་ཤེས་པའོ། །ཉིད་ནི་དེས་འཇིག་
རྟེན་གྱི་དོན་སྒྲུབ་པ་ནི་ལམ་ཤེས་པ་ཁོ་ནས་བྱེད་པས་སོ། །འབྲས་བུ་ནི་འཇིག་རྟེན་རིགས་
ཅན་གསུམ་གྱི་དོན་བྱང་ཆུབ་གསུམ་སྒྲུབ་པར་མཛད་པའོ། །རྟེན་དེ་ཐབས་དེས་འབྲས་བུ་དེ་
སྒྲུབ་པར་ཅིས་ཤེས་ཞེ་ན། སྔོན་དུ་རང་ཉིད་མ་གྲོལ་བར། གཞན་དག་དགྲོལ་བར་ག་ལ་ནུས་
ཞེས་དང༌། བརྩེ་ལྡན་སྡུག་བསྔལ་གཞོམ་བྱའི་ཕྱིར། །ཐབས་རྣམས་ལ་ནི་མངོན་སྦྱོར་མཛད།།
ཐབས་བྱུང་དེ་ནི་ལྐོག་གྱུར་པས། །དེ་འཆད་པ་ནི་དཀའ་བ་ཡིན། །ཞེས་པ་ཡང་རང་གིས་
ལམ་གསུམ་མ་རྟོགས་པར་གཞན་ལ་བསྟན་པས་དོན་དུ་མི་འགྱུར་བས། དེ་རྟོགས་ནས་
རིགས་ཅན་གསུམ་ལ་ལམ་གསུམ་བསྟན་པས་དེ་སྒྲུབ་བོ། །རྣམ་མཁྱེན་ལ་རྟེན་ནི་ཐུབ་
རྣམས་ཞེས་ཏེ་སྐུ་གསུང་ཐུགས་སྒྲིབ་པ་བག་ཆགས་དང་བཅས་པ་སྤངས་པས་ཉན་རང་དང་
བྱང་ཆུབ་སེམས་དཔའ་དང་ཐུན་མོང་མ་ཡིན་པས་སོ། །ཐབས་ནི་རྣམ་པའི་ཆོས་བདག་
གཉིས་ཀའི་སྐྱེ་བ་མེད་པར་རྟོགས་པ་གང་དང་ལྡན་པས་སོ། །གང་དང་ཞེས་པའི་སྤྱི་སྒྲ་
མཁྱེན་པ་གསུམ་ལས་གཉིས་གོང་དུ་བཤད་པས་སྐབས་དང་། ཐུབ་པ་དང་འཁོར་ལོ་མ་ལུས་
པ་བསྐོར་བའི་གྲོགས་ཀྱི་སྟོབས་ཀྱིས་རྣམ་མཁྱེན་ལ་འཇུག་གོ །འབྲས་བུ་ནི་བདེན་གཉིས་ཀྱི་
རྣམ་པ་ཀུན་དང་ལྡན་པའི་ཆོས་ཅན་ནམ། མདོ་དང་དབྱངས་ཀྱིས་བསྙད་པ་ལ་སོགས་པ་སྣ་
- 1
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚོགས་པ་འདི་གསུངས་པའི་སངས་རྒྱས་ཀྱི་ཡུམ་ཞེས་འབྲེལ་ལོ། །རྟེན་དེ་ཐབས་དེས་འབྲས་
བུ་དེ་ཇི་ལྟར་འགྲུབ་ཅེ་ན། རྣམ་མཁྱེན་མེད་ན་གདུལ་བྱ་ཐམས་ཅད་ཀྱི་ཁམས་དང་བསམ་པ་
མི་རྟོགས་པས་གདུལ་བྱ་དང་འཚམ་པར་ཆོས་ཀྱི་འཁོར་ལོ་བསྐོར་བ་མི་འབྱུང་ཞིང་ཡོད་ན་
འབྱུང་བའི་ཕྱིར་རོ། །བསྟོད་པ་དང་ཕྱག་འཚལ་བ་དང་འདོད་པ་དང་མཐུན་པ་དང་། གཉིས་
ཀའི་གསུམ་གསུམ་ལ་གཉིས་ཀའི་དོན་དུ་འདུག་གོ་ཞེས་འཆད་དོ། །
བཞི་པ་ལ་བཞི་སྟེ། གོ་རིམ་ངེས་པ་དང་། གྲངས་ངེས་པ་དང་། ཀུན་ཤེས་པ་
དང༌། ཡུམ་དང་སྲས་ཀྱི་དོན་ལ་བརྒལ་ལན་གྱིས་གཏན་ལ་དབབ་པའོ། །དང་པོ་ལ་རྒོལ་
ལན་གཉིས་ལས་རྒོལ་བ་ནི། བསྟོད་ཕྱག་གི་ཡུལ་གཞི་ཤེས་ནས་བརྩམས་ནས་བཀོད་པ་མི་
འཐད་དེ་མདོ་ནས་རྣམ་མཁྱེན་ནས་བརྩམས་ནས་བཤད་པ་དང་གོ་རིམ་མི་མཐུན་པའི་ཕྱིར་
ཞེ་ན། གླེང་གཞི་དང་གོ་རིམ་མཐུན་པའི་ཕྱིར་རོ། །ཐུན་མོང་གི་གླེང་གཞི་ནི་ཀུན་ཤེས་ཀྱི་རྟེན་
དགེ་སློང་ལྔ་སྟོང་ཙམ་དང་ཐབས་ཅིག་གོ་ཞེས་དང་། དགེ་སློང་མ་གྲགས་འཛིན་དང་སྐྱེ་རྒུའི་
བདག་མོ་ལ་སོགས་པ་ལྔ་བརྒྱ་ཙམ་དང་། དགེ་བསྙེན་དང་དགེ་བསྙེན་མ་ཤིན་ཏུ་མང་པོ་ཀུན་
ཀྱང་ཆོས་མཐོང་བ་དག་དང་ཐབས་ཅིག་གོ་ཞེས་གསུངས་ལ། འབྲས་བུ་ནི་ཐམས་ཅད་ཀྱང་
དགྲ་བཅོམ་པ་ཟག་པ་ཟད་པ་ཞེས་པ་ལ་སོགས་པ་བཅོ་ལྔ་གསུངས་སོ། །ཐབས་ནི་ཀུན་ཤེས་
ཡིན་པར་ཐུབ་པའི་དགོངས་པ་མགོན་པོས་བླངས་སོ། །དེའི་འོག་ཏུ་ལམ་ཤེས་ཀྱི་རྟེན་བྱང་
ཆུབ་སེམས་དཔའ་ཆེན་པོ་ཚད་མེད་པ་བྱེ་བ་ཕྲག་ཁྲིག་བརྒྱད་སྟོང་དང་ཡང་ཐབས་ཅིག་སྟེ་སྐྱེ་
བ་གཅིག་གིས་ཐོགས་པ་བྱང་ཆུབ་སེམས་དཔའ་བཟང་སྐྱོང་དང་ཞེས་པ་དང༌། འབྲས་བུ་
ནི་ཐམས་ཅད་ཀྱང་གཟུངས་རབ་ཏུ་ཐོབ་པ། ཏིང་ངེ་འཛིན་རབ་ཏུ་ཐོབ་པ། སྟོང་པ་ཉིད་ཀྱིས་
རྣམ་པར་སྤྱོད་པ་ལ་སོགས་པ་གསུངས་སོ། །ཐབས་ལམ་ཤེས་ཡིན་པར་དགོངས་པ་མགོན་
པོས་ བླངས་སོ། །ཡུམ་ཁོ་ན་ལ་ཡོད་པའི་ཐུན་མོང་མ་ཡིན་པའི་གླེང་གཞི་ལ་གསུམ་སྟེ།
-1 2 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
བཞུགས་ཐབས་བཤམ་པ་དང༌། ཆོ་འཕྲུལ་བསྟན་པ་དང༌། ཆོས་བཤད་པའི་དུས་མཁྱེན་
པའོ། །དང་པོ་ལ་གཉིས་ཏེ། གདན་སེང་གེའི་ཁྲི་བཤམ་པ་དང་། སྐུ་རྡོ་རྗེ་དཀྱིལ་མོ་དཀྲུང་དུ་
བཞུགས་པའོ། །དང་པོ་ནི་དེ་ནས་དེའི་ཚེ་བཅོམ་ལྡན་འདས་ཉིད་ཀྱིས་གདན་སེང་གེའི་ཁྲི་
བཤམས་ནས་ཞེས་ཏེ། འོ་ན་ཐེག་པ་ཆེ་ཆུང་གི་ཆོས་འཆད་པ་ན་འཁོར་བྱང་ཆུབ་སེམས་
དཔའ་དང་ཉན་ཐོས་ཀྱིས་ཤོམ་པ་མ་ཡིན་ནམ་འདིར་ཐུབ་པ་ཉིད་ཀྱིས་ཤོམ་པ་ཇི་ལྟར་ཡིན་
ཞེ་ན། འདོད་པ་ཆུང་བ་ལ་བསྟན་པའི་ཕྱིར་རོ་ཞེས་སེང་བཟང་འཆད་དོ། ཁ་ཅིག་ཆོས་འདིའི་
སྟན་ཙམ་ཡང་ཤོམ་པར་མི་ནུས་ན་རྟོགས་པར་ལྟ་ཅི་སྨོས་ཞེས་སངས་རྒྱས་ཀྱི་རྟོགས་པ་ཐུན་
མོང་མ་ཡིན་པར་གོ་བ་དང་། ཕྱིས་སྟན་འདིང་བ་མེད་པ་ན་ཡི་ཆད་པ་བསལ་བའི་ཕྱིར་རོ་
ཞེས་འཆད་དོ། །གཉིས་པ་ནི་སྐུ་དྲང་པོར་བསྲང་སྟེ་དགོངས་པ་མངོན་དུ་བཞག་ནས་དཀྱིལ་
མོ་དཀྲུང་བཅས་ཏེ་བཞུགས་སོ། །མཉམ་པར་བཞག་པའི་སྤྱོད་པ་ཆེད་དུ་མཛད་པ་ཇི་ལྟར་ཞེ་
ན༑ ཆེད་དུ་མཛད་པ་ནི་མ་ཡིན་གྱི་ཐུབ་པ་རྟག་ཏུ་མཉམ་པར་བཞག་པའི་རང་བཞིན་ཅན་དུ་
གནས་པའི་ཕྱིར་རོ་ཞེས་འབུམ་ཊིཀ་ནས་བཤད་དོ། །ཡང་ཡུམ་གྱི་དོན་རྒྱུད་མཉམ་པར་
བཞག་པས་རྟོགས་པར་བྱ་བ་ཡིན་ གྱི་གཡེངས་པས་ནི་མ་ཡིན་ནོ་ཞེས་གོ་བར་བྱ་བའི་ཕྱིར་ཡིན་ནོ་
ཞེས་སེང་བཟང་འཆད་དོ། །
གཉིས་པ་ལ་གསུམ་སྟེ། ཏིང་ངེ་འཛིན་དང༌། རྫུ་འཕྲུལ་དང༌། ཆོས་སྣང་བའི་ཆོ་
འཕྲུལ་ལོ། །དང་པོ་ལ་གཉིས་ཏེ། ཏིང་ངེ་འཛིན་གྱི་རྒྱལ་པོ་དང་། སེང་གེ་རྣམ་པར་རོལ་པའི་
ཆོ་འཕྲུལ་ལོ། །དང་པོ་ལ་གཉིས་ཏེ། མཉམ་པར་བཞག་པ་དང་། ཆོ་འཕྲུལ་བསྟན་པའོ།།
དང་པོ་ནི་དེར་བཞུགས་ནས་ཏིང་ངེ་འཛིན་ཐམས་ཅད་ཁོང་དུ་ཆུད་པ་དང་འདུ་བ་དང་རྗེས་སུ་
འབྲང་བར་འགྱུར་བའི་ཏིང་ངེ་འཛིན་གྱི་རྒྱལ་པོ་ཞེས་བྱ་བ་ལ་མཉམ་པར་བཞག་གོ་ཞེས་སོ།།
གཉིས་པ་ལ་བཞི་ལས་སྐུ་ཡན་ལག་དང་ཉིང་ལག་ལས་འོད་དབྱེ་བ་ནི་བཅོམ་ལྡན་འདས་
- }
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་ཞབས་ཀྱི་མཐིལ་འཁོར་ལོའི་རྩིབས་སྟོང་དང་ལྡན་པ་གཉིས་ལས་ཀྱང་འོད་ཟེར་བྱེ་བ་
ཕྲག་ཁྲིག་བརྒྱ་སྟོང་དྲུག་ཅུ་དྲུག་ཅུ་བྱུང་ངོ་ཞེས་ཏེ་དཀར་དམར་སྔོ་སེར་ཤེལ་དང་དངུལ་གྱི་
མདོག་ལྟ་བུ་དྲུག་ཕྱོགས་བཅུར་བཀྱེ་བས་དྲུག་ཅུ་ལ་རེ་རེ་ལ་འཁོར་མང་པོས་བསྐོར་བས་བྱེ་
བ་ཕྲག་ཁྲིག་བརྒྱ་སྟོང་ངོ༌། །གཉིས་པ་བ་སྤུའི་བུ་ག་ནས་འོད་དབྱེ་བ་ནི་དེ་ནས་ཡང་བཅོམ་
ལྡན་འདས་ཀྱི་བ་སྤུའི་སྒོ་ཐམས་ཅད་ནས་འོད་ཟེར་ རབ་ཏུ་དབྱེ་བ་མཛད་དོ་ཞེས་སོ།།
གསུམ་པ་རང་བཞིན་གྱི་འོད་དགྱེ་བ་ནི་དེས་སྟོང་གསུམ་དང་ཕྱོགས་བཅུ་གངྒཱའི་ཀླུང་གི་བྱེ་མ་
སྙེད་ཁྱབ་པར་མཛད་ཅེས་ཏེ། དེ་གསུམ་ནི་འཇིག་རྟེན་གྱི་ཁམས་སྣང་བ་དང་སེམས་ཅན་
བྱང་ཆུབ་ཏུ་ངེས་པར་བྱེད་པའོ། །བཞི་པ་ལྗགས་ཀྱི་དབང་པོ་ལས་འོད་དབྱེ་བ་ནི་དེ་ནས་
ཞལ་གྱི་སྒོ་ནས་ལྗགས་ཀྱི་དབང་པོ་བཀྲམ་སྟེ། སྟོང་གསུམ་ཁྱད་པར་མཛད་ནས་དེ་ལས་འོད་
ཟེར་བྱེ་བ་ཕྲག་ཁྲིག་བརྒྱ་སྟོང་དུ་མ་འཐོན་པའི་རྩེ་མོ་རེ་རེ་ལ་རིན་པོ་ཆེའི་རང་བཞིན་གྱི་པད་
མ་གསེར་གྱི་མདོག་ཏུ་སྣང་བ་འདབ་མ་སྟོང་དང་ལྡན་པ་ལ་དེ་བཞིན་གཤེགས་པའི་སྐུ་
བཞུགས་ཏེ་ཕར་ཕྱིན་དྲུག་དང་ལྡན་པའི་ཆོས་སྟོན་ཅིང་ཕྱོགས་བཅུར་བྱོན་ནས་དེ་སྟོན་ནོ།།
དེ་རྒྱལ་བའི་ཡུམ་སྟོན་པའི་སྔ་ལྟས་སོ། །གཉིས་པ་ལ་གཉིས་ལས་ཏིང་ངེ་འཛིན་ལ་མཉམ་
པར་བཞག་པ་ནི་དེ་ནས་ཏིང་ངེ་འཛིན་སེང་གེ་རྣམ་པར་རོལ་པ་ལ་མཉམ་པར་བཞག་སྟེ་ཞེས་
སོ༑ ༑ །
གཉིས་པ་ལ་གཉིས་ཏེ། ཆོས་འཆད་པའི་གནས་དང༌། ཉན་པའི་སྣོད་སྦྱང་བའོ།།
དང་པོ་ལ་གཉིས་ཏེ། རྣམ་པར་འགྱུར་བ་དང༌། ཕྱོགས་འགྱུར་བའོ། །དང་པོ་ནི་རྫུ་འཕྲུལ་
མཛད་པས་སྟོང་གསུམ་འདི་གཡོས་ཞེས་ཏེ་སྔར་མ་སྦྱངས་པ་སྦྱོང་བའོ། །འགུལ་ཏོ་ཞེས་པ་
ནི་སྔར་སྦྱངས་པ་སྦྱོང་བའོ། །སེམས་ཅན་ངན་སོང་ནས་ཐོན་པ་དང༌། ལྷར་སྐྱེ་བ་དང་། ང་
རྒྱལ་ཆག་པ་དང་། ཤེས་རབ་ཆེར་འགྲོ་བའི་ཉེར་ལེན་ཡོད་ལ་ཆོ་འཕྲུལ་བསྟན་པས་ཐོན་པ་
- [
4 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱུན་འཇམ་གསར་འགྲེལ་པ་བཞུགས། ༨
དང་སྐྱེས་པ་དང་ཆགས་པ་དང་ཆེར་སོང་བ་གཞི་ལ་ལྡེག་ཆེམ་འཁྲུག་འུར་བའི་ཐ་སྙད་ཀྱིས་
བསྟན་ཏེ། ཆུང་འབྲིང་ཆེ་གསུམ་གྱི་ལྟས་བཅོ་བརྒྱད་དོ། །འབུམ་ཊིཀ་ལས་ས་ལྗོན་ཤིང་རི་རྔ་
བོ་ཆེ་རྒྱ་མཚོ་འབྲུག་དྲུག་ལ་སྦྱར་རོ། །གཉིས་པ་ནི་མཐའ་མཐོ་ན་དབུས་དམའ་ཞེས་སོགས་
ཟུང་དྲུག་ཡ་བཅུ་གཉིས་ཏེ་དལ་བུས་སེམས་ཅན་ཐམས་ཅད་ལ་ཕན་པ་དང་བདེ་བ་སྐྱེད་པར་
གྱུར་ཏོ་ཞེས་སོ། །གཉིས་པ་ནི་དེ་ནས་སྐད་ཅིག་ཐང་ཅིག་ཡུད་ཙམ་ལ་སེམས་ཅན་དམྱལ་བ་
དང་བྱོལ་སོང་གི་སྐྱེ་གནས་དང་གཤིན་རྗེའི་འཇིག་རྟེན་དག་རྒྱུན་ཆད་ཅིང་སྟོངས་པར་གྱུར་
ཏོ༑ །ཤི་འཕོས་པ་དེ་དག་ཀྱང་མི་དང་ལྷ་དང་སྐལ་བ་མཉམ་པར་སྐྱེས་པར་གྱུར་ཏོ་ཞེས་དང༌།
དམུས་ལོང་ཐམས་ཅད་ཀྱང་མིག་གིས་གཟུགས་མཐོང་བར་གྱུར་ཏོ་ཞེས་སོགས་གསུངས་སོ།།
གཉིས་པ་ལ་གསུམ་ཏེ། སྤྲུལ་པ་དང༌། བྱིན་གྱིས་བརླབས་པ་དང༌། མཉམ་པར་བསྟན་པའི་
ཆོ་འཕྲུལ་ལོ། །དང་པོ་ལ་གཉིས་ལས་སྐུ་ཁྱད་འཕགས་སུ་བསྟན་པ་ནི་སྟོང་གསུམ་རི་རབ་
དང་གཙང་མའི་གནས་དང་བཅས་པ་ཟིལ་གྱིས་མནན་ཏེ་འོད་དང་སྐུ་མདོག་དང་དཔལ་གྱིས་
མཛེས་ཤིང་ལྷམ་མེ་ལྷན་ནེ་ལྷང་ངེའོ། །གཉིས་པ་སྐུ་ཐ་མལ་པར་བསྟན་པ་ནི་འདིར་བཅོམ་
ལྡན་འདས་ཀྱི་རང་བཞིན་གྱི་སྐུ་ཅི་འདྲ་བ་དེ་འདྲ་བ་དེ་བཞིན་དུ་བསྟན་ཏོ། །ཞེས་སོ།།
གཉིས་པ་ལ་གཉིས་ཏེ། དད་པ་ཐོབ་པས་མཆོད་པ་བྱེད་པ་དང་། བསོད་ནམས་སྤེལ་ཕྱིར་
བྱིན་གྱིས་བརླབ་པའོ། །དང་པོ་ནི་གཙང་མའི་གནས་ཀྱི་ལྷ་ལ་སོགས་པས་ལྷ་རྫས་ཀྱི་མེ་ཏོག་
ལ་སོགས་པས་བཅོམ་ལྡན་འདས་ལ་གཏོར་ཏོ་ཞེས་སོགས་གསུངས་སོ། །གཉིས་པ་བཅོམ་
ལྡན་འདས་ཀྱིས་བྱིན་གྱིས་བརླབས་ཀྱིས་སྟེང་གི་ནམ་མཁའ་ལ་མེ་ཏོག་ལ་སོགས་པའི་ཁང་
པ་བརྩེགས་པ་སྟོང་གསུམ་ཙམ་དུ་ རེད་དེ་གནས་པར་གྱུར་ཏོ། །ཞེས་སོ། །གསུམ་པ་ནི་
འཛམ་བུ་གླིང་ནས་སྟོང་གསུམ་གྱི་བར་གྱི་མི་དང་ལྷ་ཐམས་ཅད་ཀྱིས་དེ་བཞིན་གཤེགས་པ་
བདག་ཅག་གི་མདུན་ན་བཞུགས་ཤིང་ཆོས་སྟོན་ནོ་སྙམ་མོ་ཞེས་སོ། །
- 1
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་ལ་གཉིས་ཏེ། འཇིག་རྟེན་གྱི་ཁམས་བསྟན་པ་དང༌། འཁོར་བསྡུ་
བའོ། །དང་པོ་ནི་སེང་གེའི་ཁྲི་དེ་ལ་བཞུགས་བཞིན་དུ་འོད་དབྱེ་བ་མཛད་དེ་དེས་ཕྱོགས་
བཅུའི་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་རྙེད་སྣང་བར་གྱུར་ཏེ་སངས་རྒྱས་འཁོར་
བཅས་ཕན་ཚུན་མཐོང་བའོ། །གཉིས་པ་ལ་དྲུག་སྟེ། འོད་ཆེན་པོ་ལ་སོགས་པ་ཅིའི་ལྟས་ཡིན་
ཞུ་བ་དང་། དེ་བསྟན་པ་དང་། འདིར་འགྲོ་བ་ཞུ་བ་དང་། མཆོད་རྫས་དང་བསྙུན་མེད་བསྐུར་
ཞིང་གདམས་པ་སྦྱིན་པ་དང་། བླངས་ཏེ་ལམ་དུ་མཆོད་ཅིང་གསུངས་པ་སྒྲུབ་པ་དང་། གཞན་
དོན་དུ་འོངས་པའི་ཕྱོགས་སུ་གཏོར་བའོ། །དང་པོ་ནི་འདི་ནས་ཤར་ཕྱོགས་སུ་འཇིག་རྟེན་གྱི་
ཁམས་གང་གའི་ཀླུང་གི་བྱེ་མ་རྙེད་འདས་པ་ན་རིན་པོ་ཆེ་དང་ལྡན་པ་ན་སངས་རྒྱས་རིན་ཆེན་
འབྱུང་གནས་བྱང་ཆུབ་སེམས་དཔའ་རྣམས་ལ་ཤེར་ཕྱིན་སྟོན་པ་ན་ཀུན་ནས་འོད་ཟེར་གྱིས་
འོད་ཆེན་པོ་འདི་ལྟ་བུ་འཇིག་རྟེན་དུ་བྱུང་པ་ལ་སོགས་པ་ཅིའི་རྒྱུ་རྐྱེན་ཡིན་པ་དྲིས་པའོ།།
གཉིས་པ་ནི་དེས་ནུབ་ཕྱོགས་ན་ཤཱཀ་ཐུབ་ཤེར་ཕྱིན་སྟོན་པའི་མཐུ་ཡིན་ནོ་ཞེས་སོ། །གསུམ་
པ་ནི་དེས་དེ་ལ་ཐུབ་པ་དེ་བལྟ་བ་དང་བྱང་ཆུབ་སེམས་དཔའ་ཕལ་ཆེར་གཞོན་ནུར་གྱུར་པ་དེ་
དག་བལྟ་བ་ལ་སོགས་པའི་སླད་དུ་མཆིའོ་ཞེས་སོ། །བཞི་པ་ནི་དེའི་དུས་ལ་བབ་པར་ཤེས་
ནས་སོང་ཤིག་པད་མོ་རིན་པོ་ཆེ་སྣ་ཚོགས་ཀྱི་རྒྱུ་ལས་བྱུང་པ་གསེར་གྱི་མདོག་ཏུ་སྣང་བ་
འདབ་མ་སྟོང་དང་ལྡན་པ་སྟོང་བསྐུར་ཏེ་འདི་དག་གིས་གཏོར་ཏེ་བསྙུན་མི་མངའ་འམ་ཞེས་
སོགས་སྨྲོས་ཤིག་དེར་བག་ཡོད་པར་སྤྱོད་ཅིག་དེར་ཉམས་པར་གྱུར་ཏ་རེ་ཞེས་སོ། །ལྔ་པ་ནི་
དེ་དག་བླངས་ཏེ་བྱང་ཆུབ་སེམས་དཔའ་དུ་མ་དང་འགྲོགས་ཏེ་ཤར་ཕྱོགས་ཀྱི་སངས་རྒྱས་
ཐམས་ཅད་མེ་ཏོག་ལ་སོགས་པས་རིམ་གྲོ་ལེགས་པ་བྱེད་ཅིང་འདིར་ཕྱིན་ཏེ་མཆོད་རྫས་
གཏོར་ཞིང་འཕྲིན་བཟླས་སོ། །དྲུག་པ་ནི་པད་མོ་དེ་དག་བཞེས་ནས་ཤར་ཕྱོགས་སུ་གཏོར་
བས་པདྨོ་ལ་དེ་བཞིན་བཤེགས་པའི་སྐུ་མང་པོ་བཞུགས་ཤིང་ཤེར་ཕྱིན་བསྟན་པས་སེམས་
བ1 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཅན་བྱང་ཆུབ་ཏུ་ངེས་པར་གྱུར་ཏོ་ཞེས་སོ། །འོག་ཕྱོགས་དང་སྟེང་འོག་མདུན་རྒྱབ་དུ་གནས་
པའོ་ཞེས་འཆད་དོ། །གསུམ་པ་ནི་སྐད་ཅིག་ལ་སྟོང་གསུམ་རིན་པོ་ཆེའི་རང་བཞིན་དུ་གྱུར་
ཐུབ་པས་ལྷ་ལ་སོགས་པ་དང་བྱང་ཆུབ་སེམས་དཔའ་གཞོན་ནུར་གྱུར་པ་རྣམས་ཀྱང་འདུས་
པར་གཟིགས་པར་གྱུར་ཏོ་ཞེས་བྱ་བ་ནི་གླེང་གཞིའོ་ཞེས་གསུངས་པས་སྐུའི་སྣང་བ་ཇི་སྙེད་
བྱུང་པ་རྣམས་ཀྱིས་རྟེན་བཤད། ཕར་ཕྱིན་དྲུག་གི་ཆོས་འཆད་པའི་སྣང་བ་བྱུང་པས་ནི་འབྲས་
བུ་བསྟན་ནོ། །ཐབས་རྣམ་མཁྱེན་ཡིན་པར་དགོངས་པ་མགོན་པོས་བླངས་སོ། །དེས་ན་གོ་
རིམ་མཐུན་ནོ། །དེ་ལྟར་ཡང་གླེང་གཞི་རྒྱས་པར་བཀའ་སྩལ་དོན་མཆོག་རྣམས། །ལེགས་
པར་བསྡུས་པ་ ཕྱག་འཚལ་ཚིགས་བཅད་ཡིན། །ཞེས་སོ། །གླེང་བཞི་དངོས་སུ་རྣམ་མཁྱེན་
དང་པོར་བཤད་པ་དང་མཐུན་པར་ལུས་རྣམ་པར་བཞག་པ་མན་ཆད་དེ་ལྟར་བཤད་པས་གོ་
རིམ་མི་མཐུན་པ་མེད་དོ། །
གཉིས་པ་གྲངས་ངེས་པའི་བརྒལ་ལན་ལ་གཉིས་ཏེ། གྲངས་ཉུང་བ་དང་། མང་
པར་ཐལ་བའི་བརྒལ་ལན་ནོ། །དང་པོ་ལ་གཉིས་ལས། རྒོལ་བ་ནི་ཡུལ་བརྒྱད་ཡོད་པ་ལ་
ལྔ་ལ་མ་བསྟོད་པས་ཉུངས་སོ་ཞེ་ན། ལན་ལ་རྟོག་པས་བཏགས་པ་དགག་པ་དང་། དོན་ལ་
གནས་པ་དགོད་པ་དང་། དེ་ལ་ཀླན་ཀ་སྤང་བའོ། །དང་པོ་ལ་བཞི་སྟེ། སྤྱི་བྱེ་བྲག་དང་། རང་
བཞིན་གནས་སྐབས་དང༌། རྒྱ་ཆེ་ཆུང་དང༌། མཚོན་བྱེད་ཀྱི་ཆོས་བསྟོད་ཕྱག་གི་ཡུལ་དུ་
འདོད་པ་དགག་པའོ། །གསུམ་དུ་ལྔ་འདུས་པས་སྐྱོན་མེད་ཅེས་ཀུན་སྨྲའོ། །འདུ་ཚུལ་དང་པོ་
ནི་ཁ་ཅིག་རྩ་འགྲེལ་མཁྱེན་གསུམ་གྱི་སྤྱི་ལ་བསྟོད་ལ་དེར་མཚན་ཉིད་པའི་གསུམ་ལ་སོགས་པ་
བརྒྱད་འདུ་བས་སོ་ཞེས་སོ། །འདི་དགག་པ་ལ་གསུམ་སྟེ། སྤྱི་བྱེ་བྲག་ཡིན་པར་མི་འཐད་པ་
དང༌། འཐད་ཀྱང་སྤྱི་ལ་གྲུབ་པས་བྱེ་བྲག་ལ་མི་འགྲུབ་པ་དང་། གྲུབ་ཀྱང་ངག་སྔ་ཕྱི་འགལ་
བའོ། །དང་པོ་ནི་མགོན་པོས་ཉན་ཐོས་ཀྱི་གཞི་ཤེས་ལ་སོགས་གསུངས་ལ། དེ་སྤྱི་ཡིན་ན་བྱེ་
• 1
7 མ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྲག་སྤྱི་དང་ངོ་བོ་མི་གཅིག་པར་ཐལ་ཏེ་སྤྱི་ཉན་ཐོས་ཀྱི་གཞི་ཤེས་བྱང་ཆུབ་སེམས་དཔའི་ལམ་
ཤེས་དང་བྱེ་བྲག་སངས་རྒྱས་ཀྱི་ཆོས་སྐུ་ངོ་བོ་མི་གཅིག་པའི་ཕྱིར་དང་། སངས་རྒྱས་ཀྱི་རྣམ་
མཁྱེན་དང་སྦྱོར་བཞི་ཡང་མི་གཅིག་པས་སོ། །བྱེ་བྲག་གསུམ་དངོས་སུ་གསུངས་པའི་ཕྱིར་སྤྱི་
ལ་བསྟོད་པར་ཇི་ལྟར་འཐད། བྱེ་བྲག་ལ་སྤྱིས་ཁྱབ་པས་སོ་ཞེ་ན། སྤྱི་མཁྱེན་གསུམ་ལ་ཆོས་
ཐམས་ཅད་མཁྱེན་པའང་གྲུབ་པས་བྱེ་བྲག་སྦྱོར་བཞི་ལའང་དེ་འགྲུབ་པར་ཐལ་ལོ། །གཉིས་
པ་ནི་སྤྱི་མེ་ཙམ་ལ་བསྒྲུབ་བྱའི་ཆོས་གྲུབ་པས་བྱེ་བྲག་ཙན་དན་གྱི་མེ་ལ་ཡང་དེར་འགྲུབ་པར་
འགྱུར་རོ། །འདོད་ན་དུ་བས་ཙན་དན་གྱི་མེ་སྒྲུབ་ནུས་པར་འགྱུར་རོ། ཁྱབ་པ་མེད་དོ་ཞེ་ན།
འདིར་ཡང་སྤྱི་ལ་བསྟོད་ཀྱང་བྱེ་བྲག་ལ་མ་གྲུབ་པ་མི་འགལ་བས་ཁྱབ་པ་མེད་ཅེས་མཚུངས་
སོ༑ ༑གསུམ་པ་ནི་བསྡུས་དོན་དུ་སྤྱི་དང་ཚིག་དོན་དུ་ཉན་ཐོས་ཀྱི་གཞི་ཤེས་ལ་སོགས་པ་བྱེ་
བྲག་བསྟོད་ཕྱག་གི་ཡུལ་དུ་འདོད་པ་མི་འགལ་ལམ་སོམས་ཤིག །ཀེར་ཏིའི་གཉིས་པ་འབྲེ་ཤེས་
རབ་ནི་ཁ་ཅིག་མཁྱེན་གསུམ་རྒྱུའི་དུས་ན་སྦྱོར་བཞི་འབྲས་བུའི་དུས་ན་ཆོས་སྐུ་རྒྱུ་འབྲས་ཀྱིས་
ཁྱད་པར་དུ་མ་བྱས་པ་རང་བཞིན་ཡིན་ལ་ལོ་ཙཱ་བ་རྒྱ་ཆེ་ཤོས་མཁྱེན་གསུམ་དུ་སྦྱོར་བཞི་འདུ་
བར་འདོད་ཀྱིས་ང་ནི་སྦྱོར་བའི་ཆོས་སྐུ་བསྡོམས་པར་ཡང་མཁྱེན་གསུམ་འདུས་སོ་ཞེས་སྨྲའོ།།
འདི་མི་འཐད་པ་ལ་གསུམ་ལས་རང་བཞིན་གནས་སྐབས་སུ་མི་འཐད་པ་ནི་སྔ་མའི་རིགས་
པས་ཤེས་སོ། །གཉིས་པ་འཐད་ཀྱང་རང་བཞིན་ལ་གྲུབ་པས་གནས་སྐབས་ལ་མི་འགྲུབ་པ་
ནི་རང་བཞིན་ཤེས་པ་ཙམ་ལ་བདེ་བ་སྲིད་པས་གནས་སྐབས་སུ་སྡུག་བསྔལ་ལ་ཡང་བདེ་བ་
སྲིད་པར་འགྱུར་རོ། །གསུམ་པ་སྦྱོར་བཞི་ཆོས་སྐུར་མཁྱེན་གསུམ་འདུ་བ་མི་འཐད་པ་ནི་ཉན་
ཐོས་ཀྱི་གཞི་ཤེས་དེ་བྱང་ཆུབ་སེམས་དཔའ་སྦྱོར་བཞིའམ་སངས་རྒྱས་ཀྱི་ཆོས་སྐུ་གང་དུ་འདུ་
འཇིག་རྟེན་སླུ་བར་ཟད་དོ། །གསུམ་པ་ནི་ཁ་ཅིག་ལོ་ཙཱ་བ་མཁྱེན་པ་གསུམ་ནི་དུས་གསུམ་ཆར་
དང་འབྲེལ་བ་རང་གཞན་ཐམས་ཅད་ཀྱི་རྒྱུད་ལ་ཐུན་མོང་བ་འཕགས་པའི་གང་ཟག་ཐམས་
- !
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཛམ་གསར་འགྲེལ་པ་བཞུགས། ༼༨
ཅད་ཀྱི་རྒྱུད་ལ་སྐྱེ་བ་ཐོས་བསམ་གྱིས་གཏན་ལ་དབབ་པའི་ཡུལ་ཤེས་བྱ་རྒྱ་མཚོ་ལྟ་བུ་ཡིན་
ལ་སྦྱོར་བཞི་ཆོས་སྐུ་ནི་བདག་ཉིད་དང་འབྲེལ་བའི་རྒྱུ་འབྲས་ཀྱི་གནས་སྐབས་མངོན་རྟོགས་
ཉུང་ཟས་སྐྲ་རྩེའི་ཆུ་ཚོད་ཙམ་ཡིན་པས་དེར་ཅི་སྟེ་མི་འདུ་ཞེས་གསུང་ངོ༌། །འདི་ཡང་རྒྱ་ཆེ་
ཤོས་ཤེས་བྱ་ཙམ་ལ་མེའི་འབྲས་བུ་མ་ཡིན་པའམ་གྲུབ་པས་ཆུང་ཤོས་དུ་བའི་ཤེས་བྱ་ལ་དེ་
འགྲུབ་པར་ཐལ་ལོ། ཁྱབ་པ་མེད་ན་རྒྱ་ཆེ་ཤོས་མཁྱེན་གསུམ་ལ་བསྟོད་ཕྱག་གྲུབ་ཀྱང་ཆུང་
ཤོས་སྦྱོར་བཞི་ཆོས་སྐུ་ལ་མི་འགྲུབ་ན་ཅི་འགལ་ཁྱབ་པ་མེད་དོ། །འདོད་ན་དུ་བ་ཡང་མེའི་
འབྲས་བུ་མ་ཡིན་ཞེས་མཚུངས་སོ། །བཞི་པ་ནི་ཁ་ཅིག་ཨར་མཁྱེན་གསུམ་མཚོན་བྱེད་ཀྱི་ཆོས་
སུམ་ཅུ་ལ་མཁྱེན་གསུམ་ཞེས་བྱ་ལ་དེས་སྦྱོར་བའི་ཆོས་སྐུ་བསྡུས་སོ་ཞེས་གྲགས་སོ། །དེ་ནི་
འཁྲུལ་ཏེ་མགོན་པོས་མཚོན་བྱེད་ཀྱི་ཆོས་རྣམས་བསྟོད་ཕྱག་གི་ཡུལ་དུ་བཞག་པ་མེད་པར་
དེའི་ནང་དུ་འདུས་པས་ཅི་ཞིག་ཕན། གཉིས་པ་ནི་གང་ཟག་ཉན་ཐོས་བྱང་ཆུབ་སེམས་དཔའ་
སངས་རྒྱས་རྣམས་ཀྱི་དོན་སྒྲུབ་པ་ལ་གསུམ་གྱིས་ཆོག་པས་དགོས་པ་ལ་ལྟོས་པའི་གྲངས་
ངེས་སོ། །གསུམ་པ་ནི་གཉིས་ལས་སྔར་གྱི་ལན་མ་ཐེབས་པ་སྤང་པ་ནི་ཡུམ་བརྒྱད་དུ་བཤད་
པ་ལ་ལྔ་ལ་མ་བསྟོད་པས་ཉུང་བར་ཐལ་བའི་ལན་མ་ཐེབས་སོ་ཞེས་ན། རྣམ་ཀུན་མཁྱེན་
ཉིད་ཅེས་སོགས་བཤད་ལ་གཞི་ཤེས་ནས་བསྟོད་པས་གོ་རིམ་མི་འཐད་དོ། །གལ་ཏེ་གླེང་
གཞིའི་ལེའུ་དང་གོ་རིམ་མཐུན་པས་སྐྱོན་མེད་ཞེ་ན། འདིར་ཡང་དེ་དང་གྲངས་མཐུན་པས་
སྐྱོན་མེད་དོ་ཞེས་མཚུངས་སོ། །གཞན་ཡང་མཁྱེན་པ་གསུམ་ལ་མཇུག་སྡུད་བྱེད་ལ་ལྔ་ལ་མི་
བྱེད་པའི་རྒྱུ་མཚན་ཅི་ཡིན་ཞེས་མཚུངས་སོ། །གཉིས་པ་ཡུམ་ལས་མཁྱེན་གསུམ་ཡུལ་དུ་མ་
བཞག་པ་སྤང་པ་ནི་གཉལ་རྔོག་ཁ་ཅིག་ཡུམ་བསྟོད་ཕྱག་གི་ཡུལ་དུ་བཞག་གི་མཁྱེན་གསུམ་
བཞག་པ་མེད་ལ་ཡུམ་ལ་གསུམ་གྱི་ཡོན་ཏན་གྱིས་བསྟོད་པ་རྒལ་ལན་གྱི་གནས་མེད་དོ་ཞེ་
ན༑ གསུམ་པོ་ཡུམ་མ་ཡིན་ན་མགོན་པོས་བརྒྱད་ཅར་ཡུམ་དུ་གསུངས་པ་དང་འགལ་ལོ།།
- [
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་གྱི་ཡོན་ཏན་གྱིས་བསྟོད་ལ་ལྔའི་ཡོན་ཏན་གྱིས་མི་བསྟོད་པའི་རྒྱུ་མཚན་ཅི་ཞེ་ན། ཁོ་
བོའི་ལན་ལས་གཞན་གང་སྨྲས་འཁྲུལ་པ་ཁོ་ནའོ། །གཉིས་པ་ལ་རྒོལ་བ་ནི་སེང་བཟང་གིས་
རྣམ་པ་ཐམས་ཅད་མཁྱེན་པ་ཉིད་ཀྱིས་མངོན་པར་རྟོགས་པ་ཐམས་ཅད་བསྡུས་སོ་ཞེས་དང་།
འཕགས་པའི་གང་ཟག་ཐམས་ཅད་བསྡུས་སོ་ཞེས་བཤད་པས་དེ་ཁོ་ནའི་ཡོན་ཏན་བརྗོད་
པས་ཆོག་པས་གྲངས་མངས་སོ་ཞེ་ན། དེ་ཁོ་ནའི་བརྗོད་ན་ཉན་རང་གི་རིགས་ཅན་དང་བ་མི་
སྐྱེའོ། །གསུམ་ཆར་གྱི་བརྗོད་པ་ལྟར་ན་ཀུན་ཤེས་ཀྱི་བརྗོད་པས་རིགས་ཅན་གཉིས་དང་བ་
སྐྱེ་སྟེ་ཁོང་གི་བཞེད་དོན་སྒྲུབ་པས་སོ། །མཁྱེན་པ་གཉིས་ཀྱི་བརྗོད་པས་ནི་ཐེག་ཆེན་གྱི་
རིགས་ཅན་དང་བ་སྐྱེ་སྟེ་དེའི་གནས་སྐབས་མཐར་ཐུག་གི་དོན་སྒྲུབ་པའི་ཕྱིར་ རོ་ཞེས་
གསུངས་སོ། །དེ་ལྟར་ན་ཐེག་ཆེན་གྱི་རིགས་ཅན་དང་བ་སྐྱེད་པ་ལ་རྣམ་མཁྱེན་གཅིག་པུའི་
བརྗོད་པས་ཆོག་པར་འགྱུར་ཏེ་གཙོ་བོ་དང་ཕལ་པའི་རྣམ་མཁྱེན་གྱིས་དེའི་གནས་སྐབས་
མཐར་ཐུག་གི་དོན་སྒྲུབ་པའི་ཕྱིར་རོ། །དེས་ན་མངས་པར་ཐལ་བའི་ལན་ཡང་སྔ་མ་ཁོ་ནས་
ཐེབས་པར་ཁོ་བོས་རྟོགས་སོ། །
གསུམ་པ་ལ་གཉིས་ལས་རྒོལ་བ་ནི་ཀུན་ཤེས་དེ་གང་གི་ཡིན་ཉན་རང་གི་
ཡིན་པར་མི་འཐད་དེ་ཡུམ་མ་ཡིན་པས་སོ། །འདི་ལྟར་དེ་དག་གི་དེས་ནི་མི་རྟག་པ་ལ་སོགས་
པར་རྟོགས་པ་ཡིན་ལ་མདོ་ལས་གཟུགས་མི་རྟག་པ་དང་སྡུག་བསྔལ་བ་དང་སྟོང་པ་དང་
བདག་མེད་པའོ་ཞེས་སྟོན་ཅིང་སྤྱོད་ན་ཡུམ་གྱི་གཟུགས་བརྙན་སྟོན་པ་དང་གཟུགས་བརྙན་
ལ་སྤྱོད་དོ་ཞེས་དང་། གཙང་རྒྱུད་བླ་མ་ལས་བདག་བདེ་དང་རྟག་ཉིད་ཀྱིས་ཞེས་པས་ཆོས་སྐུ་
ལས་ཕྱིན་ཅི་ལོག་ཡིན་པ་དང༌། གཟུགས་སོགས་ཕུང་པོ་སྟོང་ཉིད་དུ། །སྤྱོད་པའི་འདུ་ཤེས་
མི་མཐུན་ཕྱོགས་ཞེས་བཤད་པས་སོ། །བྱང་ཆུབ་སེམས་དཔའ་དང་སངས་རྒྱས་ཀྱི་ཡང་མ་
ཡིན་ཏེ། ཉན་ཐོས་ཞེས་པ་དང་འགལ་བས་སོ། །སྤྲུལ་པའི་ཉན་ཐོས་ཀྱི་ཡང་མ་ཡིན་ཏེ་ཐེག་
- 2 ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
ཆེན་གྱི་གཞི་ཤེས་ཡིན་པས་ཉེར་ཞིར་ཁྲིད་པར་བྱེད་པ་མེད་པས་སོ། །ཀུན་ཤེས་སྤྱི་ལྡོག་ཀྱང་
མ་ཡིན་ཏེ་བྱེ་བྲག་ཐམས་ཅད་སྤངས་པའི་སྤྱི་མི་རྙེད་པའི་ཕྱིར་རོ་ཞེ་ན། གཉིས་པ་ལན་ནི་
གཞི་ཤེས་ཙམ་ལྡོག་ཡིན་ནོ་གསུངས་པ་ནི་སེ་འབྲེ་སྔར་བཀག་པ་དང་ཉན་ཐོས་ཞེས་གསུངས་
པ་དང་འགལ་ལོ། །དེས་ན་འབྲེ་ཉན་རང་གི་གཞི་ཤེས་ཡིན་ནོ། །དེ་ཡུམ་མ་ཡིན་པས་བསྟོད་
པའི་ཡུལ་དུ་འགལ་ལོ་ཞེ་ན། ཡུམ་མཚན་ཉིད་པ་མ་ཡིན་ཡང་བསྟོད་པའི་ཡུལ་དུ་འགྱུར་ཏེ་
རྒྱལ་སྲས་ཀྱི་ལམ་ཤེས་བཞིན་ནོ། །དེས་ན་ཡུམ་བཏགས་པ་བ་ཡིན་ནོ། །རྒྱུ་མཚན་ནི་ཚོགས་
པའི་མིང་གིས་ཡ་ཁྱལ་ལ་བཏགས་སོ། །དགོས་པ་ནི་གཉིས་པོའམ་ཡུམ་ལ་འཇུག་པར་བྱ་
བའི་ཕྱིར་རོ། །དངོས་ལ་གནོད་པ་ནི་ཆོས་རབ་ཏུ་རྣམ་འབྱེད་ཡིན་ཡང་རབ་ཀྱི་མཐར་ཐུག་
པས་སོ། །སྡུད་འགྲེལ་ལྟར་ན་ཡུམ་གྱི་མཚན་ཉིད་ཆོས་རབ་ཏུ་རྣམ་པར་འབྱེད་པའི་བློ་བདག་
མེད་རྟོགས་པའི་རང་བཞིན་དུ་གྱུར་པ་ལ་འདོད་པས་མཚན་ཉིད་པ་ཡིན་ནོ། །བཞི་པ་ལ་རྒོལ་
ལན་གཉིས་ལས་རྒོལ་བ་ནི་ཡུམ་དང་སྲས་ནི་རྒྱུ་འབྲས་ཡིན་པས་སྔ་ཕྱི་གྲུབ་དགོས་ལ་གཞི་
ཤེས་ལམ་ཤེས་རྣམ་མཁྱེན་ཐོབ་ནས་ཉན་རང་དང་བྱང་ཆུབ་སེམས་དཔའ་དང་སངས་རྒྱས་
སུ་མ་གྱུར་པ་མི་སྲིད་པས་ཡུམ་སྲས་སུ་མི་འཐད་དོ་ཞེ་ན་ལན་ལ་གཉིས་ལས་རྟོག་པས་
བཏགས་པ་དགག་པ་ནི། ཁ་ཤཱནྟིཅིག་མཁྱེན་གསུམ་རྣམ་འཇོག་གི་རྒྱུ་ཡིན་པ་ལ་འཕགས་
པའི་གང་ཟག་རྣམ་གཞག་གི་འབྲས་བུ་ཡིན་ནོ་ཞེས་སོ། །མ་ཡིན་ཏེ་སངས་རྒྱས་ཀྱི་ས་ལ་
གཞི་ཤེས་ལམ་ཤེས་ཡོད་པས་ཉན་རང་དང་བྱང་ཆུབ་སེམས་དཔའ་ཡོད་པར་ཐལ་བ་དང་།
གཞི་ཤེས་ཉན་རང་གཉིས་ཀྱི་སེ་འབྲེ་རྣམ་འཇོག་གི་རྒྱུ་ཡིན་ན་མཚན་ཉིད་གཅིག་གིས་མཚོན་
བྱ་གཉིས་མཚོན་སྲིད་པར་ཐལ་ལོ། །
གཉིས་པ་དོན་ལ་གནས་པ་དགོད་པ་ནི་བཞེད་དོན་སྒྲུབ་པ་དང་། དངོས་པོ་
སྐྱེས་པའི་ཡུམ་སྲས་ཀྱི་དོན་གནས་པའོ། །དང་པོ་ནི་ཉན་ཐོས་ལ་སོགས་པའི་བཞེད་དོན་ཉེར་
- 2
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞིར་ཁྲིད་པ་ལ་སོགས་གཞི་ཤེས་ལ་སོགས་པས་སྒྲུབ་པའི་ཕྱིར་རོ། །གཉིས་པ་ནི་ཆོས་མཆོག་
མན་ཆད་ཀྱི་གཞི་ཤེས་ལམ་ཤེས་དང་རྡོ་རྗེ་ལྟ་བུ་མན་ཆད་ཀྱི་རྣམ་མཁྱེན་རྗེས་མཐུན་ནི་ཉན་
རང་བྱང་ཆུབ་སེམས་དཔའ་འཕགས་པ་དང་སངས་རྒྱས་སྐྱེད་པར་བྱེད་པའི་ཡུམ་ཡིན་ཏེ།
གང་དག་འདས་དང་ཕྱོགས་བཅུའི་འཇིག་རྟེན་མགོན་གང་དང༌། །མ་འོངས་དུས་ན་འབྱུང་
འགྱུར་དེ་དག་འདི་ལས་འབྱུང་། །འཇིག་རྟེན་སྟོན་པ་རྒྱལ་བ་རྣམས་ཀྱི་སྐྱེད་བྱེད་ཡུམ། །ཞེས་
གསུངས་སོ། །ལྔ་པ་མཚམས་སྦྱར་བ་ནི་དེ་ལྟར་དངོས་སུ་མཆོད་པར་བརྗོད་ནས་ཤུགས་ལ་
བརྩམ་པར་དམ་བཅས་པ་ལ་དགོས་པ་ཅི་ཡོད་སྙམ་པ་ལ་རྣམ་པ་ཐམས་ཅད་མཁྱེན་ཉིད་
ལམ་ཞེས་སོགས་ཏེ་མཆོད་བརྗོད་དང་དགོས་འབྲེལ་གྱི་མཚམས་སྦྱར་བའོ། །
གསུམ་པ་ལ་གསུམ་སྟེ། དགོས་པའི་དོན་དང་། བསྡུས་པའི་དོན་དང་། ཚིག་གི་
དོན་ནོ། །དང་པོ་ལ་གཉིས་ཏེ། དགོས་པ་སོ་སོའི་རང་བཞིན་དང༌། ཐུན་མོང་གི་མཇུག་བསྡུ་
བའོ། །དང་པོ་ལ་བཞི་སྟེ། མཆོད་བརྗོད་ཐོས་པ་ལས་དང་བ་དང༌། དང་བ་ལས་གུས་པ་དང་།
གུས་པ་ལས་འཇུག་པ་དང༌། ཞུགས་པ་ལས་ལེགས་པའི་མཆོག་ཐོབ་པའོ། །དང་པོ་ལའང་
གཉིས་ཏེ། རྐྱེན་དང༌། རང་བཞིན་ནོ། །དང་པོ་ནི་བརྗོད་ཅེས་དྲང་ངོ༌། །གང་ཞེ་ན་ཡོན་ཏན་
གྱི་ཆེ་བའི་བདག་ཉིད་མཐར་ཐུག་པས་ཕུལ་དུ་བྱུང་པ་དང་ལྡན་པར་རོ། །གང་གི་ཞེ་ན་ཡུམ་
འདིའི་ཞེས་སོ། །གང་གིས་ཤེ་ན། མཆོད་བརྗོད་ཀྱི་ཚིགས་སུ་བཅད་པ་དེས་ནིའོ། །གཉིས་པ་
ལ་གཉིས་ཏེ། དད་པས་རྗེས་འབྲང་དང་། ཆོས་ཀྱིས་རྗེས་འབྲང་དང་བ་སྐྱེ་ཚུལ་ལོ། །དང་པོ་
ནི་དང་བ་སྐྱེའོ་ཞེས་དྲང་ངོ༌། ཁྱད་པར་གཞི་ལས་རྒྱུ་ནི་ཚིགས་བཅད་དེ་ཐོས་པས་རྐྱེན་བྱས་
ནས་སོ། །གང་ཟག་ནི་གཉིས་ཡོད་པ་ལས་རེ་ཤིག་ཚིག་ཙམ་ལས་ཡིད་ཆེས་སྐྱེ་བ་དད་པས་
རྗེས་སུ་འབྲང་བ་རྣམས་ནིའོ། །ཡུལ་ནི་འདི་ལའོ། །ངོ་བོ་ནི་དེ་དག་འབྱུང་ངམ་མི་འབྱུང་སྙམ་
པའི་ཐེ་ཚོམ་མེད་པར་རོ། །ཐོས་མ་ཐག་སྐྱེ་བས་མྱུར་དུའོ། །རབ་ཏུ་སྟེ་ཆེན་པོའོ། །གཉིས་པ་
- 2 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
ནི་དེ་ལ་རབ་ཏུ་དང་བ་སྐྱེ་བར་བྱེད་པ་ཉིད་དོ་ཞེས་དྲང་ངོ༌། ཁྱད་པར་ལྔ་ལས་རྒྱུ་ནི་དེ་ཐོས་
ནས་ཞེས་སོ། །གང་ཟག་ནི་ཆོས་ཀྱི་མཚན་ཉིད་རྟོགས་ནས་ཡིད་ཆེས་སྐྱེ་བ་འོངས་ཀྱི་རྗེས་སུ་
འབྱུང་བ་རྣམས་ཀྱང་ངོ་། །ཀྱང་ནི་སྔ་མར་མ་ཟད་ཅེས་པའོ། །ཡུལ་ནི་ཡུམ་དེ་ལའོ། །ངོ་བོ་ནི་
རབ་ཏུའོ། །རྟོག་དཔྱོད་བྱེད་པས་ཐེ་ཚོམ་མེད་པ་དང་མྱུར་བ་མ་སྨོས་སོ། །རྒྱུ་མཚན་ནི་གནོད་
པ་མ་མཐོང་ཞེས་དྲང་ངོ༌། །གང་ཟག་ནི་མོས་པའི་རྗེས་སུ་འབྱུང་བ་རྣམས་ཀྱིས་སོ། །ཡུལ་ནི་
མཆོད་བརྗོད་ཀྱི་ཚིགས་སུ་བཅད་པའི་བརྗོད་བྱའི་དོན་གྱི་མཚན་ཉིད་སྟེ་རང་བཞིན་གྱི་ཡུམ་
ལའོ། །དེ་ཉིད་གང་ཞེ་ན་ཞེས་སོགས་སོ། །ཡུལ་སྐྱེ་མེད་དུ་གང་གིས་གྲུབ་ཅེ་ན་ཡུལ་གཞི་
ལམ་རྣམ་པ་ཆོས་ཅན་བདེན་པའི་སྐྱེ་བ་མེད་དེ་བདེན་པའི་གཅིག་དང་དུ་མའི་ངོ་བོ་ཉིད་དང་
བྲལ་བའི་ཕྱིར་རོ། །འདི་ལའང་རྟགས་དགོད་པ་དང་། སྦྱོར་བའི་དོན་གསུམ་ངོས་གཟུང་བ་
དང༌། ལུང་དང་སྦྱར་བ་གསུམ་གྱིས་ངེས་པར་བྱ་བའོ། །དང་པོ་ནི་དངོས་པོ་འདི་ཆོས་ཅན།།
བདེན་པའི་དངོས་པོས་སྟོང་སྟེ་བདེན་པའི་གཅིག་དང་དུ་མ་དང་བྲལ་བའི་ཕྱིར་རོ་ཞེས་པའོ།།
གཉིས་པ་ལ་གསུམ་སྟེ། ཆོས་ཅན་དང་བསྒྲུབ་བྱ་དང༌། གཏན་ཚིགས་ཀྱི་དོན་ནོ། །དང་པོ་ནི་
སྣང་བ་འདི་ཆོས་ཅན་དུ་བཞག་པར་རིགས་ཏེ་སྣང་བར་མ་འདུས་པའི་ཆོས་མེད་པས་ཁྱབ་
པའི་སྟོང་ཉིད་རྟོགས་པ་ལ་སོགས་པའི་ཡོན་ཏན་ཡོད་པས་སོ་གསུང་ངོ་། །དངོས་པོ་ཆོས་ཅན་
དུ་བཞག་ཀྱང་སྐྱོན་མེད་དེ་དེ་ལ་བདེན་དངོས་ཁེགས་ན་དངོས་མེད་བདེན་པའི་དངོས་པོར་
དོགས་པ་མེད་པས་སོ། །སློབ་དཔོན་གྱིས་ཀྱང་གང་གི་དངོས་པོ་ཞེས་གསུངས་པ་ཡིན་ནོ། །
གཉིས་པ་ལ་གསུམ་སྟེ། དགག་བྱའི་ཆོས་ཀྱི་དོན་དང་། དེ་བཀག་པ་བསྒྲུབ་
བྱའི་ ཆོས་ ཀྱི་ དོན་ དང༌། བསྒྲུབ་བྱའི་དོན་དངོས་སོ། །དང་པོ་ལ་གསུམ་སྟེ། རྟོག་པས་
བཏགས་པ་དགག་པ་དང་། དོན་ལ་གནས་པ་དགོད་པ་དང༌། དེ་ལ་བརྩད་པ་སྤང་བའོ།།
དང་པོ་ལ་གཉིས་ཏེ། སྣང་བ་དགག་བྱའི་ཆོས་སུ་འདོད་པ་དང༌། བློ་དགག་བྱའི་ཆོས་སུ་
- 2
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་པ་དགག་པའོ། །དེ་ལ་ཁ་ཅིག་ བྱ་ཡོན་ཏན་སེང་གེ་སྣང་བ་ཉིད་དགག་བྱ་ཡིན་ཏེ་ཉེས་པ་
ཐམས་ཅད་འདི་ལས་བྱུང་བས་སོ་ཞེས་ཟེར་རོ། །འདི་དགག་པ་ལ་གཉིས་ཏེ། རིགས་པས་
མི་འཐད། ལུང་དང་འགལ་བའོ། །དང་པོ་ལ་གསུམ་སྟེ། སྣང་བ་དགག་མི་དགོས་པ་དང་།
མི་ནུས་པ་དང༌། བཀག་ན་སྐྱོན་དུ་འགྱུར་བའོ། །དང་པོ་སྣང་བ་དགག་མི་དགོས་ཏེ་དེ་ལ་
བདེན་ཞེན་མེད་ན་འཁོར་བའི་རྒྱུ་དང་ཐར་པའི་གེགས་མ་ཡིན་པས་སོ། །གཉིས་པ་ནི་སྣང་བ་
དགག་པར་མི་ནུས་ཏེ་མ་སྤྱད་པའི་མངོན་སུམ་གྱིས་གྲུབ་པས་སོ། །མངོན་སུམ་མི་འདོད་ན་
དེ་ལ་བརྟེན་པའི་རྗེས་དཔག་ཀྱང་མི་འབྱུང་བས་འཇིག་རྟེན་པའི་ཡོད་མེད་ངེས་པའི་ཐ་སྙད་
རྒྱུན་ཆད་པར་འགྱུར་རོ། །གསུམ་པ་ནི་སྣང་བ་བཀག་ན་སྐྱོན་དུ་འགྱུར་ཏེ་བསྒྲུབ་བྱའི་ཆོས་
ཅན་བཀག་པས་རྟགས་ལྟར་སྣང་དུ་འགྱུར་བ་དང་། ཡུལ་སྣང་སྟོང་ཚོགས་པ་མེད་པས་སྒྱུ་མ་
ལྟ་བུ་རྟོགས་པ་མེད་པ་དང༌། བྱང་ཆུབ་ཀྱི་ཕྱོགས་ཀྱི་ཆོས་ལ་སོགས་པ་འཕགས་པའི་ཡོན་
ཏན་གྱི་ཆོས་འགའ་ཞིག་མི་སྲིད་པར་འགྱུར་བས་སོ། །གཉིས་པ་ནི་སྤྱོད་འཇུག་ལས། ཇི་
ལྟར་མཐོང་ཐོས་ཤེས་པ་དག །འདིར་ནི་བཟློག་པར་བྱ་མིན་ཏེ། །ཞེས་དང་། བདེན་གཉིས་
ལས་སྣང་བའི་ངོ་བོ་གང་ཡིན་པ། །དེ་ནི་འགོག་པ་མ་ཡིན་ནོ། །ཉམས་སུ་མྱོང་བ་གང་ཡང་ནི།།
དགག་པར་རིགས་པ་མ་ཡིན་ནོ། །ཞེས་གསུངས་པ་དང་འགལ་ལོ། །གཉིས་པ་ནི་ཁ་རྨ་བྱ་
ཅིག་སྣང་བ་ལ་བདེན་པར་ཞེན་པ་དགག་བྱའི་ཆོས་ཡིན་ཏེ། འདིར་ནི་སྡུག་བསྔལ་རྒྱུར་གྱུར་
པའི། །བདེན་པར་རྟོག་པ་བཟློག་བྱ་ཡིན་ཞེས་གསུངས་པའི་ཕྱིར་རོ་ཞེས་ཟེར་རོ། །དེ་དགག་
པ་ལ་གཉིས་ཏེ། བརྟགས་ན་མི་འཐད། རྟགས་མ་ངེས་པར་ཐལ་བའོ། །དང་པོ་ནི་བདེན་
པའི་གཅིག་དང་དུ་བྲལ་དང་འགལ་ལམ་མི་འགལ་དང་པོ་ལྟར་ན་དེ་བདེན་པའི་གཅིག་དང་
དུ་མར་འགྱུར་རོ། །དེས་མ་ངེས་ན་བྱས་པ་རྟག་པ་ལ་ཁེགས་ཀྱང་མི་རྟག་པར་མི་འགྲུབ་ཅེས་
མཚུངས་སོ། །གཉིས་པ་ལྟར་ན་དགག་མི་ནུས་པར་འགྱུར་རོ། །གཉིས་པ་ནི་དགག་བྱའི་
བ ི 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཆོས་ཡིན་ན་མི་མཐུན་ཕྱོགས་ལའང་རྟགས་ཞུགས་པས་མ་ངེས་པར་འགྱུར་རོ། །གཞན་ཡང་
དེ་དག་བསྒྲུབ་བྱའི་ཆོས་དང་དངོས་འགལ་མ་ཡིན་པའི་ཕྱིར་དགག་བྱའི་ཆོས་སུ་མི་འཐད་དོ།།
གཉིས་པ་དོན་ལ་གནས་པ་དགོད་པ་ནི། དགག་བྱའི་ཆོས་བདེན་པའི་དངོས་པོ་ནི་ཡོད་དོ་ཞེ་
ན༑ རྣམ་འཇོག་ཆོས་གཞན་ལ་མི་ལྟོས་པ་དགོས་པ་ཡིན་ཏེ་རྩ་བའི་ཤེས་རབ་ལས། རང་
བཞིན་དག་ནི་བཅོས་མིན་དང༌། །གཞན་ལ་ལྟོས་པ་མེད་པ་ཡིན། །ཞེས་པས་སོ། །རྒྱུ་རྐྱེན་
ལས་མ་སྐྱེས་པའི་དངོས་པོ་དགོས་ཏེ། རང་བཞིན་རྒྱུ་དང་རྐྱེན་ལས་ནི། །འབྱུང་བར་རིགས་
པ་མ་ཡིན་ནོ། །རྒྱུ་དང་རྐྱེན་ལས་བྱུང་པའི། །རང་བཞིན་བྱས་པ་ཅན་དུ་འགྱུར་ཞེས་སོ།།
གཞན་དུ་མི་འགྱུར་བའི་དངོས་པོ་དགོས་ཏེ། རང་བཞིན་གཞན་དུ་འགྱུར་བར་ནི། །ནམ་ཡང་
འཐད་པ་མ་ཡིན་ནོ་ཞེས་གསུངས་པས་སོ། །དེས་ན་དགག་བྱའི་ཆོས་ནི་གཞན་གྱིས་བཏགས་
པ་ཡིན་ཏེ། བདེན་གཉིས་ལས་ཡང་དག་པར་ཞེས་བྱ་སོགས་པར། གཞན་གྱིས་ཡོངས་སུ་
བཏགས་པ་འགོག་ཅེས་དང་། དེ་བས་འདིར་ནི་འདི་ལྟ་བུའི། །བརྟགས་པ་ཁོ་ན་དགག་པར་
རིགས་ཞེས་དང་། བཏགས་པ་མ་ཡིན་འགོག་པ་འདི། །བདག་ལ་གནོད་འགྱུར་འབའ་ཞིག་
གོ ༑རྣམ་པར་རྟོག་པ་སྣང་བའི། །གཙོ་བོ་ལ་སོགས་ཡང་དག་པར། །དངོས་པོ་རྣམས་ཀྱི་
རྒྱུར་གྱུར་པ། །གཞན་གྱིས་བཏགས་གང་དེ་འགོག་གོ་ཞེས་པས། དགག་བྱའི་ཆོས་དེའི་རང་
མཚན་ནི་ཤེས་བྱ་ལ་མི་སྲིད་པ་ཡིན་ནོ། །གསུམ་པ་བཅུད་པ་སྤང་བ་ལ་བརྩད་པ་དགོད་པ་
དང༌། དེ་སྤང་བའོ། །དང་པོ་ནི་དགག་བྱ་དེ་མི་སྲིད་པའི་ཕྱིར་རང་བཞིན་མེད་པ་ཡང་མ་གྲུབ་
པར་འགྱུར་རོ། །དེ་འདོད་ན་བདེན་པའི་རང་བཞིན་གྲུབ་པར་འགྱུར་རོ་ཞེ་ན། དོན་དམ་དུ་
འདོད་པ་ཡིན་ནོ། །དེ་ལྟར་ན་བདེན་པའི་རང་བཞིན་གྲུབ་པར་འགྱུར་རོ་ཞེ་ན། ཁྱབ་པ་མེད་
དེ་གཞི་མ་གྲུབ་པས་སོ། །དེ་ལྟ་མ་ཡིན་ན་མོ་གཤམ་གྱི་བུ་ལ་སྔོན་པོ་བཀག་པས་སྔོ་མིན་གྲུབ་
པར་ཐལ་ལོ། །ཀུན་རྫོབ་ཏུ་ཁྱབ་པ་མེད་པ་ཡིན་ཏེ་སྣང་བ་གཞི་གྲུབ་པ་ལ་བདེན་པའི་རང་
- 2 5 -



བརྩེ་ཆེན་འོད་སྣང་ལས། པོང་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་བཀག་པ་ཉིད་རང་བཞིན་མེད་པ་ཡིན་ནོ། །གཉིས་པ་བསྒྲུབ་བྱའི་ཆོས་ནི་བདེན་པའི་
དངོས་པོ་བཀག་པའི་མེད་དགག་ཡིན་ནོ། །
གསུམ་ པ་ བསྒྲུབ་བྱའི་དོན་ དངོས་ ལ་ གསུམ་ སྟེ། རྟོག་པས་བཏགས་པ་
དགག་པ་དང་། དོན་ལ་གནས་པ་དགོད་པ་དང༌། དེ་ལ་བརྩད་པ་སྤང་བའོ། །དང་པོ་ལ་
གསུམ་སྟེ། བདེན་གཉིས་ཚོགས་དོན་བསྒྲུབ་བྱར་འདོད་པ་དང༌། སྣང་སྟོང་ཚོགས་དོན་
བསྒྲུབ་བྱར་མི་འདོད་པ་དང༌། ཆ་གཉིས་སུ་འདོད་པ་དགག་པའོ། །དང་པོ་ལ་ཁས་བླངས་
རྗེས་སུ་བརྗོད་པ་དང་། དགག་པ་གཉིས་ལས། དང་པོ་ནི་ཁ་ཕྱུ་པ་ཅིག་བསྒྲུབ་བྱ་སྣང་བ་དང་
བདེན་པས་སྟོང་པ་ཚོགས་དོན་ཡིན་ལ་དེ་དག་ཀྱང་རིམ་པ་ལྟར་ཀུན་རྫོབ་དང་དོན་དམ་པའི་
བདེན་པ་ཡིན་ནོ། །རྗེས་དཔག་གིས་ཚོགས་དོན་གཞལ་ཡང་ རིགས་ཤེས་མ་ཡིན་ཞིང༌།
རིགས་ཤེས་ཀྱིས་སྟོང་ཉིད་རྐྱང་པ་གཞལ་ཡང་རྗེས་དཔག་མ་ཡིན་ནོ། །ཡུལ་བདེན་གཉིས་ངོ་
བོ་གཅིག་བློ་རིགས་ཤེས་རྗེས་དཔག་ངོ་བོ་གཅིག་གོ་ཞེས་ཟེར་རོ། །གཉིས་པ་དེ་དགག་པ་ལ་
གཉིས་ཏེ། རྟོགས་བྱའི་ཡུལ་དང༌། དེ་རྟོགས་ཀྱི་བློ་མི་འཐད་པ་ལ། དང་པོ་ལ་གཉིས་ཏེ།
སྟོང་ཉིད་ཡོངས་གཅོད་དོན་དམ་བདེན་པ་དང༌། དེས་ན་བདེན་གཉིས་ངོ་བོ་གཅིག་པ་མི་
འཐད་པའོ། །དང་པོ་ནི་སྣང་སྟོང་ཚོགས་དོན་བསྒྲུབ་བྱ་ཡིན་པ་ནི་བདེན་མོད། སྟོང་ཉིད་དོན་
དམ་གྱི་བདེན་པ་མ་ཡིན་པར་ཐལ་ཏེ་བློའི་ཡུལ་དུ་ཡོངས་གཅོད་དུ་གྲུབ་པའི་ཕྱིར་རོ། །དེའི་
ཁྱབ་པའང་དོན་དམ་བློའི་སྤྱོད་ཡུལ་མིན། །བློ་ནི་ཀུན་རྫོབ་ཡིན་པར་འདོད་ཅེས་པ་དང༌།
ཆོས་དྲི་མ་མེད་ཉིད་ཤེས་བྱ་མ་ཡིན་ཏེ། །དེ་ནི་ཤེས་པར་ནུས་མ་ཡིན་ཞེས་པ་དང་། ཡབ་སྲས་
མཇལ་བ་ལས་དོན་དམ་པའི་བདེན་པ་དེ་ནི་བརྗོད་དུ་མེད་པ་སྟེ་མ་མཐོང་བ་མ་ཐོབ་པ་
རྟོགས་པར་མ་བྱས་པ་སྤྲོས་པ་དང་བྲལ་བ་སྟེ་ཞེས་དང་། ཀུན་རྫོབ་དང་དོན་དམ་པའི་བདེན་
པ་བསྟན་པ་ལས་དོན་དམ་པའི་བདེན་པ་ཡིན་གྱི་རང་བཞིན་གྱི་ཡུལ་དུ་གྱུར་ན་ནི་དོན་དམ་པ་
- ?
fG -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཞེས་བྱ་བའི་གྲངས་སུ་མི་འགྱུར་ཏེ། ཀུན་རྫོབ་ཀྱི་བདེན་པ་ཉིད་དུ་འགྱུར་རོ་ཞེས་དང་། དོན་
དམ་པའི་བདེན་པ་ནི་བརྗོད་དུ་མེད་པ་སྟེ་ཐམས་ཅད་མཁྱེན་པའི་ཡེ་ཤེས་ཀྱི་ཡུལ་གྱི་བར་
ལས་འདས་པ་ཡིན་ཏེ་ཞེས་བཤད་པ་ཡིན་ནོ། །གཞན་ཡང་བདེན་དངོས་ཀྱིས་སྟོང་པ་དེ་ཉི་ཚེ་
བའི་སྟོང་ཉིད་དུ་འགྱུར་ཏེ་དོན་དམ་པར་སྟོང་ཉིད་ཀྱིས་མི་སྟོང་པའི་ཕྱིར་རོ། །གལ་ཏེ་ཤེས་བྱ་
ལ་སྟོང་ཉིད་ཀྱིས་ཁྱབ་པས་ཉི་ཚེ་བའི་སྟོང་ཉིད་དུ་མི་འགྱུར་རོ་ཞེ་ན། ཤེས་བྱ་ལ་རྟག་པའི་
བདག་མེད་ཀྱིས་ཁྱབ་པས་གང་ཟག་གི་བདག་མེད་དོན་དམ་དུ་འདོད་པ་ཡང་ཉི་ཚེ་བའི་སྟོང་
ཉིད་མ་ཡིན་ཞེས་མཚུངས་སོ། །གཉིས་པ་ནི་དེས་ན་བདེན་དངོས་ཀྱིས་སྟོང་པ་ཀུན་རྫོབ་ཡིན་
པས་ཀུན་རྫོབ་གཉིས་ངོ་བོ་གཅིག་པས་བདེན་གཉིས་ངོ་བོ་གཅིག་ཏུ་མི་འགྱུར་རོ། །དངོས་པོ་
སྣང་བ་ན་དོན་དམ་ཡང་སྣང་བར་ཐལ་བ་དང་། དོན་དམ་གྱི་དངོས་པོ་ཤེས་བྱ་ལ་སྲིད་པར་
འགྱུར་ཏེ་དངོས་པོ་དང་སྟོང་ཉིད་ངོ་བོ་གཅིག་པས་སོ། །གལ་ཏེ་ངོ་བོ་གཅིག་ཀྱང་དོན་དམ་གྱི་
དངོས་པོར་མི་འགྱུར་ཏེ། སྟོང་ཉིད་ཡུལ་དུ་བྱེད་པའི་བློ་ལ་ལྟོས་ནས་དོན་དམ་དུ་ཧྲིལ་དང་།
སྣང་བ་ཡུལ་དུ་བྱེད་པའི་བློ་ལ་ལྟོས་ནས་ཀུན་རྫོབ་དུ་ཧྲིལ་གྱིས་སོང་བས་བློ་ངོ་བོ་གཉིས་ལ་
ལྟོས་ནས་འཇོག་པས་དེ་དག་མེད་དོ་ཞེ་ན། འདིར་ཡང་དུས་གཉིས་པར་མི་སྡོད་པ་དང་དོན་
བྱེད་ནུས་པ་ཡུལ་དུ་བྱེད་པའི་བློ་ལ་ལྟོས་ནས་མི་རྟག་པ་དང་དངོས་པོ་ཕར་ཧྲིལ་ཚུར་ཧྲིལ་དུ་
འཇོག་པས་དངོས་པོ་སྣང་ཡང་མི་རྟག་པ་མི་སྣང་ཞིང་དངོས་པོ་མི་རྟག་པའི་དངོས་པོར་མི་
འགྱུར་རོ་ཞེས་མཚུངས་སོ། །དོན་དམ་གྱི་བདེན་པ་ལ་ངོ་བོ་ཉིད་མེད་པས་ཀྱང་ངོ་བོ་གཅིག་
པ་ མི་ སྲིད་ དོ། །དགོངས་འགྲེལ་ ལས། འདུ་ བྱེད་ ཁམས་དང་དོན་དམ་མཚན་ཉིད་ནི།།
གཅིག་དང་ཐ་དད་བྲལ་བའི་མཚན་ཉིད་དེ། །གཅིག་དང་ཐ་དད་ཉིད་དུ་གང་རྟོག་པ། །དེ་
དག་ཚུལ་བཞིན་མ་ཡིན་ཞུགས་པ་ཡིན་ཞེས་སོ། །གཉིས་པ་ནི་རྗེས་དཔག་གིས་ཚོགས་དོན་
རྟོགས་པ་དེ་རིགས་ཤེས་སུ་ཐལ་ཏེ་འགལ་འབྲེལ་རྟོགས་པའི་ཕྱིར་རོ། །མ་ངེས་ན་ཚུལ་
- ༡ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་ལས་རྟགས་ཀྱི་ཐ་སྙད་སྒྲུབ་པའང་མ་ངེས་ཞེས་མཚུངས་སོ། །
གཉིས་པ་ལ་གཉིས་ཏེ། ལུགས་དགོད་པ་དང་། སུན་དབྱུང་བའོ། །དང་པོ་ནི་ཁ་
རྒྱ་དམར་ཅིག་རྟགས་དང་རྗེས་དཔག་གིས་ཅིར་ཡང་མ་གྲུབ་པའི་སྤྲོས་བྲལ་སྒྲུབ་ཅིང་འཇལ་གྱི་
སྟོང་ཉིད་བདེན་པ་གཉིས་ཀ་ལྟར་ཡང་ཡོངས་གཅོད་དུ་མ་གྲུབ་བོ་ཟེར་རོ། །གཉིས་པ་དེ་
དགག་པ་ལ་གཉིས་ཏེ། སྣང་བ་བདེན་དངོས་སུ་འགྱུར་བ་དང་། བརྟགས་ན་མི་འཐད་པའོ།།
དང་པོ་ནི་སྣང་བ་འདི་བདེན་དངོས་ཀྱིས་སྟོང་པ་དང་བདག་མི་གཅིག་པར་འགྱུར་ཏེ་བདེན་
དངོས་ཀྱིས་སྟོང་པ་ཡོངས་གཅོད་དུ་མ་གྲུབ་པའི་ཕྱིར་རོ། །འདོད་ན་བདེན་དངོས་སུ་འགྱུར་
རོ༑ ༑གཉིས་པ་ནི་རྗེས་དཔག་གིས་སྣང་བ་རྐྱང་པ་འཇལ་ལམ་སྣང་སྟོང་ཚོགས་དོན་འཇལ།
དང་པོ་ལྟར་ན་དེ་མ་དཔྱད་པའི་མངོན་སུམ་གྱིས་གཞལ་བས་རྗེས་དཔག་དོན་མེད་དོ།།
གཉིས་པ་ལྟར་ན་སྟོང་ཉིད་ཡོངས་གཅོད་དུ་མི་གཞལ་བ་ཉམས་སོ། །གསུམ་པ་ཆ་གཉིས་སུ་
འདོད་པ་དགག་པ་ལ་གཉིས་ཏེ། ལུགས་དགོད་པ་དང་། སུན་དབྱུང་བའོ། །དང་པོ་ནི་ཁ་རྩ་སེ་
འབྲེ་ཅིག་སྣང་སྟོང་ཚོགས་དོན་དང་སྣང་བ་ཙམ་དུའང་མ་དམིགས་པའི་དཔྱད་བཟོད་དང༌།
དོན་དམ་གྱི་བསྒྲུབ་བྱ་ཡིན་ནོ་ཞེས་ཟེར་རོ། །གཉིས་པ་དེ་དགག་ལ་གསུམ་སྟེ། ཁྱབ་པ་གྲུབ་
དུས་ན་བསྒྲུབ་བྱ་གྲུབ་ཟིན་པ་དང༌། བསྒྲུབ་བྱ་མི་སྲིད་པ་དང་། སྲིད་ན་ཀུན་རྫོབ་ཀྱི་བདེན་
པར་ཐལ་ལོ། །དང་པོ་ནི་རྟགས་ལ་དོན་དམ་གྱི་ཆོས་དེས་ཁྱབ་པ་ངེས་པ་སྲིད་དམ་མི་སྲིད།
དང་པོ་ལྟར་ན་དཔེའི་སྟེང་དུ་རྟགས་ལྡན་ཙམ་དང་སྣང་བ་ཡང་དག་ཏུ་ཡོད་པའི་ཚོགས་པ་
དངོས་སུ་ཁེགས་པ་ན་ཆོས་ཅན་རྟགས་ལྡན་དང་ཡང་ཚོགས་པ་ཁེགས་པས་ཁྱབ་པ་གྲུབ་དུས་
ན་བསྒྲུབ་བྱ་སྒྲུབ་ཟིན་དུ་འགྱུར་རོ། །གཉིས་པ་ལྟར་ན་རྟགས་མ་ཡིན་པར་འགྱུར་རོ།།
གཉིས་པ་ནི་སྣང་བ་གྲུབ་བམ་མ་གྲུབ། སྣང་བ་གྲུབ་ན་མ་དམིགས་པ་མེད་ཅིང་མ་གྲུབ་ན་
ཆོས་ཅན་དང༌། ཆོས་ཀྱི་ཚོགས་པ་མེད་པས་བསྒྲུབ་བྱ་མི་སྲིད་པར་འགྱུར་རོ། །གསུམ་པ་ནི་
-
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
བསྒྲུབ་བྱ་ལ་ཆོས་ཅན་དང་ཆོས་ཀྱི་ཚོགས་དོན་གྱིས་ཁྱབ་པས་ཀུན་རྫོབ་ཀྱི་བདེན་པར་འགྱུར་
རོ༑ ༑གཞན་ཡང་རྒྱུད་བླ་མ་ལས། ཕྲ་ཕྱིར་ཐོས་པའི་ཡུལ་མིན་ཏེ། །དོན་དམ་ཡིན་ཕྱིར་
བསམ་པའི་མིན། །ཆོས་ཉིད་ཟབ་ཕྱིར་འཇིག་རྟེན་པའི། །བསྒོམ་པ་ལ་སོགས་ཡུལ་མ་ཡིན།།
གང་ཕྱིར་གཟུགས་ལ་དམུས་ལོང་བཞིན། །བྱིས་པས་དེ་སྔོན་མཐོང་མ་མྱོང་། །ཞེས་གསུངས་
པས་དོན་དམ་རྗེས་དཔག་གིས་འཇལ་བར་འདོད་པ་ལ་གནོད་པ་ཡིན་ནོ། །གཉིས་པ་དོན་ལ་
གནས་པ་དགོད་པ་ལ་འདིའི་བསྒྲུབ་བྱ་སྣང་བ་དང་བདེན་པའི་དངོས་པོས་སྟོང་པའི་ཚོགས་
དོན་ཡིན་ཏེ། གྲུབ་བསལ་མེད་ལ་སྒྲུབ་འདོད་ཚང་བ་དང་། དེ་སྒྲུབ་ལ་ཚུལ་གསུམ་ཚང་བ་
དང༌། རྟགས་ཀྱི་བསྒྲུབ་བྱ་ཚོགས་པ་ཉིད་ཡིན་པའི་ཕྱིར་ཞེས་གསུངས་པའི་ཕྱིར་རོ། །དོན་
དམ་གྱི་བདེན་པ་བསྒྲུབ་བྱ་མ་ཡིན་ཏེ་དེ་དག་མེད་པའི་ཕྱིར་དང་། སྤྲོས་པ་ཐམས་ཅད་དང་
བྲལ་བའི་ཕྱིར་རོ། །རྗེས་དཔག་དེའང་འགལ་འབྲེལ་རྟོགས་པས་རིགས་ཤེས་ཡིན་ནོ། །དེས་
ན་བདེན་གཉིས་ནི་དབྱེ་བ་བྱ་རྒྱུ་མེད་པའི་དབྱེར་མེད་ཡིན་ལ་རིགས་ཤེས་དང་རྗེས་དཔག་ནི་
ངོ་བོ་གཅིག་པ་ཡིན་ནོ། །གསུམ་པ་དེ་ལ་བརྩོད་པ་སྤང་བ་ལ་གཉིས་ཏེ། ཚོགས་དོན་བསྒྲུབ་
བྱ་ཡིན་པ་དང༌། དོན་དམ་བསྒྲུབ་བྱ་མ་ཡིན་པ་ལ་བརྩོད་པ་སྤང་བའོ། །དང་པོ་ལ་གཉིས་ཏེ།
ཡུལ་དང་ཡུལ་ཅན་ལ་བརྩོད་པ་སྤང་བའོ། །དང་པོ་ནི་ཚོགས་དོན་དེ་རིགས་ཤེས་ཀྱི་ཡུལ་
ཡིན་པས་དོན་དམ་དུ་འགྱུར་ཞེ་ན། དེ་སྤྱད་བཟོད་བདེན་པར་ཡུལ་དུ་བྱས་པ་ནི་མ་གྲུབ་ལ།
བརྫུན་པར་ཡུལ་དུ་བྱས་པ་ནི་མ་ངེས་སོ། །གཞན་ཡང་བུམ་པ་ཤེས་བྱ་ཡིན་པས་རྟག་པར་
འགྱུར་ཞེས་མཚུངས་སོ། །གཉིས་པ་ནི། རྗེས་དཔག་དེ་རིགས་ཤེས་མ་ཡིན་པར་འགྱུར་ཏེ་
ཀུན་རྫོབ་གཞལ་བའི་ཕྱིར་རོ་ཞེ་ན། ཁྱབ་པ་མེད་དེ་འགལ་འབྲེལ་རྟོགས་པས་རིགས་ཤེས་
སུ་འཇོག་གོ་ཞེས་བརྗོད་ཟིན་ཏོ། །
གཉིས་པ་ལ་གསུམ་ཏེ། དགག་བྱ་མ་ཁེགས་པ་དང་
། ལུས་ཕྱེད་མ་གཏོགས་པ་
- 2
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། ཤེས་པ་མ་ཡིན་པར་ཐལ་བ་སྤང་བའོ། །དང་པོ་ནི་གལ་ཏེ་སྣང་བ་ལ་བདེན་དངོས་
ཁེགས་པ་ན་ཤུགས་ལ་སྣང་མེད་དོན་དམ་ལ་བདེན་དངོས་ཁེགས་སམ་མ་ཁེགས། དང་པོ་
ལྟར་ན་བསྒྲུབ་བྱ་མ་ཡིན་པ་ཉམས་ལ། གཉིས་པ་ལྟར་ན་དོན་དམ་ལ་དགག་བྱ་མ་ཁེགས་
པས་ལུས་ཕྱེད་ལ་དགག་བྱ་མ་ཁེགས་པར་འགྱུར་རོ་ཞེ་ན། དོན་དམ་ལ་ཁེགས་པས་ཉེས་པ་
ཕྱི་མ་མེད་ལ། བསྒྲུབ་བྱ་མ་ཡིན་པའང་མི་ཉམས་ཏེ་གཞི་མ་གྲུབ་པས་སོ། །གཉིས་པ་ནི་རྗེས་
དཔག་གིས་སྤྲོས་བྲལ་འཇལ་ན་དེ་བསྒྲུབ་བྱར་འགྱུར་ལ་མི་འཇལ་ན་དབུ་མའི་ལུས་ཕྱེད་མ་
རྟོགས་པར་འགྱུར་རོ་ཞེ་ན། བློས་སྤྲོས་པ་ཁེགས་ཤིང་སྤྲོས་མེད་ཡོངས་གཅོད་དུ་མ་གཞལ་
བས་ཉེས་པ་གང་ཡང་མེད་དོ། །གསུམ་པ་ནི་གལ་ཏེ་དོན་དམ་སྤྲོས་པ་དང་བྲལ་ན་དེ་ཤེས་
བྱར་གྲུབ་བམ་མ་གྲུབ། དང་པོ་ལྟར་ན་སྤྲོས་བྲལ་ཉམས་ལ་གཉིས་པ་ལྟར་ན་དེ་རྟོགས་ཀྱི་བློ་
ཤེས་པ་མ་ཡིན་པར་འགྱུར་རོ་ཞེ་ན། ཤེས་བྱར་མ་གྲུབ་པས་ཉེས་པ་དང་པོ་མེད་ལ་གཉིས་
པའང་མེད་དེ་ཡོངས་གཅོད་རྟོགས་པའི་ཤེས་པ་མ་ཡིན་པར་ཐལ་བ་ནི་འདོད་ལ་འགལ་ཡང་
མཐོང་མེད་དུ་རྟོགས་པའི་ཤེས་པ་མ་ཡིན་པར་ཐལ་བ་ནི་མ་ངེས་ཏེ་འགའ་ཡང་མཐོང་བ་མེད་
པ་ནི་དེ་ཁོ་ན་ཉིད་ཀྱི་དོན་མཐོང་བའོ་ཞེས་གསུངས་པ་ཡིན་ནོ། །གསུམ་པ་རྟགས་ཀྱི་དོན་ལ་
གསུམ་སྟེ། མཚན་གཞི་རྟགས་ཀྱི་ངོ་བོ་བསྟན་པ་དང་། མཚན་ཉིད་ཕྱོགས་ཆོས་ཁྱབ་པ་སྒྲུབ་
པ་དང༌། མཚོན་བྱ་རྟགས་ཀྱི་རིགས་ལ་དཔྱད་པའོ། །དང་པོ་ནི་བདེན་པའི་གཅིག་དང་དུ་མ་
གཉིས་ཀ་བཀག་པའི་དགག་ཆོས་སོ། །གཉིས་པ་ལ་གཉིས་ཏེ། ཕྱོགས་ཆོས་དང་། ཁྱབ་པ་
སྒྲུབ་པའོ། །དང་པོ་ལ་གསུམ་སྟེ། དགག་བྱ་གཅིག་དང་དུ་མ་ངོས་གཟུང་བ་དང་། དེ་ཇི་ལྟར་
སྣང་པའམ་དངོས་པོ་ལ་དགག་པ་དང༌། བཀག་པ་ལ་སྐྱོན་སྤང་བའོ། །དང་པོ་ནི་བྲལ་རྒྱུའི་
གཅིག་དང་དུ་མ་ཉིད་གང་ཡིན་ཞེ་ན། བརྫུན་པའི་གཅིག་དང་དུ་མ་མ་ཡིན་ཏེ། ཚད་མས་
གྲུབ་པས་དགག་མི་ནུས་ཤིང༌། དེ་མ་ཁེགས་ཀྱང་བདེན་པའི་གཅིག་དང་དུ་མ་ཁེགས་ན་
- { (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
བདེན་ཞེན་ལྡོག་པས་སྡུག་བསྔལ་དང་ཐར་པའི་རྒྱུ་དང་གེགས་མ་ཡིན་པས་དགག་མི་དགོས་
པའང་ཡིན་ནོ། །དེས་ན་བདེན་པའི་གཅིག་དང་དུ་མ་ཡིན་ཏེ་ཡུལ་དུས་ཀྱི་ཆ་དུ་མར་གྲུབ་
པས་ཆ་མེད་ཀྱི་གཅིག་ཁེགས་ལ་དེ་ཁེགས་པས་དེ་བསགས་དུ་མའང་ཁེགས་པས་དགག་
ནུས་པ་དང་། དེ་མ་ཁེགས་ན་མཐར་སྡུག་བསྔལ་དང་ཐར་པའི་རྒྱུ་དང་གེགས་ཡིན་པས་
དགག་དགོས་ པའང་ ཡིན་ནོ། །གཉིས་པ་ལ་གཉིས་ཏེ། གསོག་བྱེད་བདེན་པའི་ གཅིག་
དགག་པ་དང༌། དེ་བསགས་བདེན་པའི་དུ་མ་དགག་པའོ། །དང་པོ་ལ་གཉིས་ཏེ། རགས་པ་
དང་རྒྱུན་ལ་དགག་པ་དང༌། རྡུལ་ཕྲན་དང་སྐད་ཅིག་ལ་དགག་པའོ། །དང་པོ་ལ་གཉིས་ཏེ་
རགས་པ་ལ་དགག་པ་དང་། རྒྱུན་ལ་དགག་པའོ། །དང་པོ་ལའང་གཉིས་ཏེ། ལུགས་དགོད་
པ་དང་། དེ་དགག་པའོ། །འདི་བྱེ་བྲག་པས་ཡན་ལག་མགོ་ལ་སོགས་པ་དུ་མ་ཡིན་ཀྱང་ཡན་
ལག་ཅན་མིའི་ལུས་ལ་སོགས་པ་རྫས་ཆ་མེད་གཅིག་ཏུ་བདེན་པར་འདོད་དོ། །དེ་དགག་པ་
ལ་གསུམ་སྟེ། འགལ་བའི་ཆོས་ལྡན་དང་། བདག་གཅིག་པ་དང༌། བདག་གཅིག་ཏུ་སྣང་
བའི་རྟགས་ཀྱིས་དགག་པའོ། །དང་པོ་ནི་ཡན་ལག་ཅན་གྱི་ལུས་གཅིག་ཏུ་སྣང་བ་ཆོས་ཅན་
རྫས་ཆ་མེད་གཅིག་མ་ཡིན་ཏེ་གཡོ་མི་གཡོ་བསྒྲིབས་མ་བསྒྲིབས་ཁ་བསྒྱུར་མ་བསྒྱུར་འགལ་
བའི་ཆོས་དང་ལྡན་པའི་ཕྱིར་རོ། །དེ་དག་ཀྱང་བྱ་བ་དང་ཤེས་པའི་ཡུལ་དང་། ཡོན་ཏན་ལ་
བརྟེན་པའི་འགལ་འདུ་ཡིན་ནོ། །དེ་དག་ཀྱང་ཡན་ལག་ལ་མངོན་སུམ་གྱི་གྲུབ་ཅིང་ཡན་
ལག་དང་ཡན་ལག་ཅན་རྫས་གཅིག་པའང་མངོན་སུམ་གྱིས་འགྲུབ་ལ། ཁྱབ་པ་ནི་རྫས་
འགལ་བ་འདུས་པ་ལ་གཅིག་མ་ཡིན་པས་ཁྱབ་པ་མངོན་སུམ་གྱིས་འགྲུབ་བོ། །གཉིས་པ་ནི་
ཆོས་ཅན་བསྒྲུབ་བྱ་སྔར་དང་འདྲ་ལ་རྟགས་ནི་ཡན་ལག་དུ་མ་དང་བདག་གཅིག་པའི་ཕྱིར་
ཞེས་པའོ། །ཕྱོགས་ཆོས་ཁྱབ་པ་གཉིས་ཀ་མངོན་སུམ་གྱིས་གྲུབ་པ་ཡིན་ནོ། །གསུམ་པ་ནི་
ཆོས་ཅན་བསྒྲུབ་བྱ་སྔར་དང་འདྲ་ལ་རྟགས་ནི་ཡན་ལག་དུ་མ་དང་བདག་གཅིག་ཏུ་སྣང་བའི་
- 3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར་རོ་ཞེས་པའོ། །ཕྱོགས་ཆོས་མངོན་སུམ་གྱིས་གྲུབ་ལ་ཁྱབ་པའང་གཅིག་ཏུ་སྣང་བའི་བློ་
འཁྲུལ་ན་དེའི་གཟུང་ཡུལ་སྒྲོ་བཏགས་ཡིན་པས་གཅིག་གི་དངོས་པོར་བདེན་པ་ཁེགས་ལ་མ་
འཁྲུལ་ན་དེ་ལ་ཇི་ལྟར་སྣང་བ་བཞིན་བདེན་པ་ཡིན་པས་རྫས་དུ་མ་དང་བདག་གཅིག་ཏུ་སྣང་
བ་རྫས་དུ་མ་ཉིད་དུ་བདེན་པས་གཅིག་ཏུ་བདེན་པ་ཁེགས་པ་ཡིན་ནོ། ། །
གཉིས་པ་རྒྱུན་ལ་དགག་པ་ནི། རྒྱུན་ཆོས་ཅན་རྫས་ཆ་མེད་གཅིག་ཏུ་བདེན་པ་
མེད་དེ་རྒྱུན་རྫས་སྐད་ཅིག་དུ་མ་དང་བདག་གཅིག་པའི་ཕྱིར་ཏེ། རྟགས་མ་གྲུབ་ན་རྒྱུན་
དངོས་མེད་དུ་འགྱུར་ཏེ་སྐད་ཅིག་མ་དང་བདག་མི་གཅིག་པས་སོ། །དུ་མ་དང་བདག་གཅིག་
པ་ལ་གཅིག་ཏུ་བདེན་པ་མ་ཡིན་པས་ཁྱབ་པ་མངོན་སུམ་གྱིས་འགྲུབ་བོ། །གཉིས་པ་རྡུལ་
ཕྲན་དང་སྐད་ཅིག་ལ་དགག་པ་ལ་གཉིས་ཏེ། རྡུལ་ཕྲན་ལ་དགག་པ་དང༌། སྐད་ཅིག་ལ་
དགག་པའོ། །དང་པོ་ལའང་ལུགས་དགོད་པ་དང་སུན་དབྱུང་བའོ། །དང་པོ་ནི་མདོ་སྡེ་པ་
དང་བྱེ་བྲག་སྨྲ་བ་བྱེ་བྲག་པ་རྡུལ་ཕྲན་ཆ་མེད་འབྱར་ལ་མ་རེག་པ་དང་བསྐོར་པ་བར་བཅས་
དང་བར་མེད་དུ་འདོད་དོ། །དབུ་མ་རྒྱན་ལས། འབྱར་བའམ་ནི་བསྐོར་བའམ། །བར་མེད་
རྣམ་པར་ གནས་ ཀྱང་རུང༌། །ཞེས་སོ། །གཉིས་པ་ལ་གསུམ་སྟེ། བལྟས་མ་བལྟས་དང༌།
ཕྲད་མ་ཕྲད་དང༌། རིང་ཐུང་བརྟགས་ནས་དགག་པའོ། །དང་པོ་ནི་དབུས་རྡུལ་གྱིས་ཕྱོགས་
བཅུའི་རྡུལ་ལ་བལྟ་བ་ན་ཤར་རྡུལ་ལ་ལྟ་བའི་ངོས་དེ་ཉིད་ཀྱིས་ལྷག་མ་དགུའི་རྡུལ་ལ་ལྟའམ།
འོན་ཏེ་ཕྱོགས་གཞན་དང་གཞན་གྱིས་ལྟ། དང་པོ་ལྟར་ན་ཕྱོགས་ལྷག་མ་དགུའི་རྡུལ་ཆོས་
ཅན། ཤར་ཕྱོགས་ཁོ་ན་ན་གནས་པར་ཐལ། ལྟ་བྱེད་ཤར་ཕྱོགས་ཀྱི་ལྟ་ས་ན་ཡོད་པའི་ཕྱིར་
ཤར་རྡུལ་བཞིན་ནོ། །འདོད་ན་ཕྱོགས་དགུ་ན་རྡུལ་ཕྲན་མེད་པས་རགས་པ་མེད་པར་འགྱུར་
རོ༑ ༑གཉིས་པ་ལྟར་ན་ཆ་བཅུ་བྱུང་པས་ཆ་མེད་ཀྱི་དངོས་པོ་གཅིག་ཡིན་པ་ཉམས་སོ། །རྒྱན་
མདོ་སྡེ་ལས། དབུས་ནས་རྡུལ་ཕྲན་རྡུལ་གཅིག་ལ། །ལྟ་བའི་རང་བཞིན་གང་ཡིན་པ། །རྡུལ་
-3 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཕྲན་གཞན་ལ་ལྟ་བའི་ངོས། །གལ་ཏེ་དེ་ཉིད་ཡིན་པ་ན། །ཇི་ལྟར་ས་ཆུ་མེ་རླུང་སོགས། །ཇི་
སྟེ་རྒྱས་འགྱུར་མ་ཡིན་ནམ། །གལ་ཏེ་གཞན་ཉིད་ཡིན་བརྗོད་ན། །རབ་ཏུ་ཕྲ་རབ་ཇི་ལྟ་བུ།།
གཅིག་ཏུ་ཆ་ཤས་མེད་པར་འགྱུར་ཞེས་གསུངས་པ་ཡིན་ནོ། །གཉིས་པ་ནི་རྡུལ་ཕྲན་རྣམས་
ཀྱིས་རགས་པ་རྩོམ་པ་ན་དབུས་རྡུལ་དེ་ཕྱོགས་དྲུག་གི་རྡུལ་དང་ཕྲད་དམ་མ་ཕྲད། གཉིས་པ་
ལྟར་ན་རགས་པ་རྩོམ་མི་ནུས་པར་འགྱུར་ལ། དང་པོ་ལྟར་ན་བདག་ཉིད་ཀུན་གྱིས་ཕྲད་དམ་
ཕྱོགས་གཅིག་གིས་ཕྲད། དང་པོ་ལྟར་ན་ཕྱོགས་དྲུག་གི་རྡུལ་དབུས་རྡུལ་ལ་ཐིམ་པར་འགྱུར་
བས་ཇི་ཙམ་འབྱར་ཡང་ཆེར་མི་འགྱུར་བས་རགས་སྣང་ནུབ་པར་འགྱུར་རོ། །གཉིས་པ་ལྟར་
ན་ཆ་དྲུག་བྱུང་པས་ཆ་མེད་ཀྱི་དངོས་པོ་གཅིག་ཡིན་པ་ཉམས་སོ། །ཉི་ཤུ་པ་ལས། དྲུག་གིས་
གཅིག་ཅར་སྦྱར་བ་ན། །ཕྲ་རབ་རྡུལ་ཆ་དྲུག་ཏུ་འགྱུར། །དྲུག་པོ་དག་ནི་གོ་གཅིག་ན། །གོང་
བུའང་རྡུལ་ཕྲན་ཙམ་དུ་འགྱུར་ཞེས་གསུངས་པ་ཡིན་ནོ། །གསུམ་པ་ནི་རྡུལ་གཉིས་གཤིབ་
པའི་སྟེང་དུ་གཅིག་བཞག་ན་རིང་ཐུང་ཡོད་དམ་མེད། གཉིས་པ་ལྟར་ན་ཇི་ཙམ་མཐུད་ཀྱང་
རིང་དུ་མི་འགྱུར་བས་རགས་པ་མི་སྲིད་པར་འགྱུར་རོ། །རེ་རེ་ལ་ནོན་ཆ་དང་མ་ནོན་ཆ་
གཉིས་བྱུང་པས་ཆ་མེད་ཀྱི་དངོས་པོ་གཅིག་ཡིན་པ་ཉམས་སོ། །གཉིས་པ་སྐད་ཅིག་ལ་
དགག་པ་ནི་གཉིས་ལས། ལུགས་དགོད། སུན་དབྱུང་བའོ། དང་པོ་ནི་རྒྱུན་རྩོམ་པའི་སྐད་
ཅིག་ཆ་མེད་དུ་འདོད་དོ། །གཉིས་པ་ནི་དབུས་ཀྱི་སྐད་ཅིག་དེ་སྐད་ཅིག་སྔ་ཕྱི་གཉིས་དང་
འབྲེལ་ལམ་མ་འབྲེལ། གཉིས་པ་ལྟར་ན་རྒྱུན་རྩོམ་མི་ནུས་པར་འགྱུར་རོ། །དང་པོ་ལྟར་ན་
སྐད་ཅིག་སྔ་མ་དང་འབྲེལ་དུས་དེ་ཉིད་ཕྱི་དུས་དང་འབྲེལ་དུས་ཡིན་ནམ་མ་ཡིན། དང་པོ་
ལྟར་ན་སྔ་ཕྱི་གཉིས་དུས་མཉམ་པར་འགྱུར་རོ། །གཉིས་པ་ལྟར་ན་དུས་ཆ་གཉིས་བྱུང་པས་
ཆ་མེད་གཅིག་ཡིན་པ་ཉམས་སོ། །རིན་ཆེན་ཕྲེང་བ་ལས། ཇི་ལྟར་སྐད་ཅིག་མཐའ་ཡོད་
ལྟར། །དེ་བཞིན་ཐོག་མཐའ་དབུས་བརྟག་གྱིས། །དེ་ལྟར་སྐད་ཅིག་གསུམ་བདག་ཕྱིར།།
བ 3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇིག་རྟེན་སྐད་ཅིག་ལ་མི་གནས་ཞེས་གསུངས་པ་ཡིན་ནོ། །གཉིས་པ་དེ་བསགས་དུ་མར་
བདེན་པ་དགག་པ་ནི། དངོས་པོ་བདེན་པའི་དུ་མར་གྲུབ་པ་མེད་དེ་གསོག་བྱེད་གཅིག་ཏུ་
བདེན་པ་མེད་པའི་ཕྱིར་རོ། །གསུམ་པ་བཀག་པ་ལ་སྐྱོན་སྤང་བ་ནི་གལ་ཏེ་དངོས་པོ་ལ་སྔར་
དུ་མ་བསྒྲུབས་ནས་གཅིག་བཀག་ལ་ཕྱིས་གཅིག་བཀག་ནས་དུ་མ་འགོག་པ་མི་འཐད་དེ། དུ་
མ་གཅིག་དང་འགལ་ལམ་འབྲེལ། དང་པོ་ལྟར་ན་གཅིག་བཀག་ནས་དུ་མ་འགོག་པ་མི་
འཐད་དེ། འགལ་ཟླ་བཀག་ནས་འགལ་ཟླ་གྲུབ་པའི་ཕྱིར་རོ། །གཉིས་པ་ལྟར་ན་དུ་མ་
བསྒྲུབས་ནས་གཅིག་འགོག་པ་མི་འཐད་དེ་འབྲེལ་ཟླ་གྲུབ་པས་འབྲེལ་ཡུལ་འགྲུབ་པའི་ཕྱིར་
རོ་ཞེ་ན། འདི་ལ་གཉིས་ཏེ་གཞན་ལན་བཀག་པ་དང༌། རང་ལན་གདབ་པའོ། །དང་པོ་ནི་ཁ་
གངས་པ་ཅིག་དུ་མ་ལ་གཅིག་ཡོད་པར་འབྲེལ་ལ་དུ་མ་དེ་གཅིག་ཡིན་པར་འགལ་བས་སྐྱོན་
གཉིས་ཀ་མེད་དོ་ཞེས་གྲག་གོ །དེ་ལྟར་ན་དངོས་པོ་ལ་དུ་མ་བསྒྲུབས་ནས་གཅིག་བསྒྲུབ་པ་
དང་གཅིག་བཀག་ནས་དུ་མ་བསྒྲུབ་པར་ཐལ་ཏེ་དུ་མ་གཅིག་དང་འབྲེལ་བ་དང་འགལ་བའི་
ཕྱིར་རོ། །སྐྱོན་གཉིས་ཀ་བསྒྲུབས་པའི་ལན་གྱིས་ཅི་ཞིག་བྱ། གཉིས་པ་ནི་ཆ་མེད་ཀྱི་དུ་མ་ཆ་
མེད་ཀྱི་གཅིག་དང་འབྲེལ་ལ་ཆ་བཅས་ཀྱི་དུ་མ་ཆ་མེད་ཀྱི་གཅིག་དང་འགལ་ཞེས་པའམ་དུ་
མ་རང་རིགས་ཀྱི་གཅིག་དང་འབྲེལ་ཞིང་གཞན་རིགས་ཀྱི་གཅིག་དང་འགལ་ཞེས་པའམ་
ཡང་གཅིག་དུ་མར་བདེན་པ་གཅིག་ཏུ་བདེན་པ་དང་དུ་མར་སྣང་བ་གཅིག་ཏུ་བདེན་པ་དང་
འབྲེལ་ཞིང་འགལ་བས་གཅིག་བཀག་ནས་དུ་མ་འགོག་པ་དང་དུ་མ་བསྒྲུབས་ནས་གཅིག་
འགོག་པ་འཐད་དོ། །གཉིས་པ་ཁྱབ་པ་བསྒྲུབ་པ་ནི་དངོས་པོར་འཛིན་པ་ལ་གཅིག་དང་དུ་མ་
གང་རུང་གཅིག་ཏུ་འཛིན་པས་ཁྱབ་སྟེ་དངོས་པོ་གཞིར་བཅས་ལ་གཅིག་དང་དུ་མ་ཡོངས་
གཅོད་རྣམ་གཅོད་ཡིན་པས་ཕུང་གསུམ་མེད་དེ་དབུ་མ་རྒྱན་ལས། གཅིག་དང་དུ་མ་མ་
གཏོགས་པར། །རྣམ་པ་གཞན་དང་ལྡན་པ་ཡི། །དངོས་པོ་མི་རུང་འདི་གཉིས་ནི། །ཕན་ཚུན་
-3
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
སྤངས་ཏེ་གནས་ཕྱིར་རོ། །ཞེས་སོ། །དེས་ན་དངོས་པོ་ལ་རྟགས་ཚད་མས་གྲུབ་པ་ན་བདེན་
དངོས་ཀྱིས་སྟོང་པའི་དོན་གྲུབ་པ་ཡིན་ཏེ་གཅིག་དང་དུ་མར་འཛིན་པའི་སྒྲོ་འདོགས་ཀྱི་དོན་
ཁེགས་པ་ན་བདེན་དངོས་སུ་འཛིན་པའི་སྒྲོ་འདོགས་ཀྱི་དོན་ཁེགས་པའི་ཕྱིར་རོ། །དེས་ན་
གཅིག་དང་དུ་བྲལ་ལ་བདེན་དངོས་ཀྱིས་སྟོང་པའི་བརྡ་བཏགས་པ་ཙམ་གྱིས་སྟོང་ཉིད་ཀྱི་ཐ་
སྙད་དུ་བྱ་བས་ཁྱབ་པ་གྲུབ་པ་ཡིན་ནོ། ། །
ཡང་ན་རྟགས་ཀྱི་མཚན་གཞི་འཛིན་པའི་ཚད་མ་དང༌། དེས་མི་མཐུན་ཕྱོགས་ལ་
འགོག་བྱེད་དང་། དེས་རྗེས་འགྲོ་འཕེན་པའི་ཚུལ་ལོ། །དང་པོ་ནི་དཔེ་དངོས་མེད་ཀྱི་སྟེང་དུ་
བདེན་པའི་གཅིག་དང་དུ་བྲལ་ལ་རྟོག་པའི་རྟོག་པ་མྱོང་པའི་རང་རིག་གི་བློ་བདེན་པའི་
གཅིག་དང་དུ་བྲལ་དུ་འཛིན་པ་དངོས་སུ་གྲུབ་ཅིང་ཡུལ་བདེན་པའི་གཅིག་དང་དུ་བྲལ་གྱི་
རྣམ་པ་ཤུགས་ལ་གྲུབ་པ་ཡིན་ནོ། །གཉིས་པ་ནི་བདེན་དངོས་ལ་རྟག་དངོས་ཞུགས་ན་
གཅིག་དང་དུ་མ་གཉིས་ཀ་མ་ཡིན་པའི་བདེན་དངོས་སུ་འགྱུར་བས་དེ་ཚད་མས་ཁེགས་པ་ནི་
རྟགས་མི་མཐུན་ཕྱོགས་དང་ཚོགས་པ་ཁེགས་པ་ཡིན་ནོ། །ཇི་ལྟར་ཁེགས་ན་མངོན་སུམ་
གྱིས་དངོས་པོ་གཞིར་བྱས་ལ་གཅིག་དང་དུ་མ་ཡོངས་གཅོད་རྣམ་གཅོད་དུ་གྲུབ་པས་ཕུང་
གསུམ་ཚད་མས་ཁེགས་པ་ཡིན་ནོ། །གཅིག་དང་དུ་མ་གཉིས་ཀ་མ་ཡིན་པའི་དངོས་པོ་ཙམ་
དངོས་སུ་ཁེགས་པ་ན་གཅིག་དང་དུ་མ་གཉིས་ཀ་མ་ཡིན་པའི་བདེན་པའི་དངོས་པོ་ཤུགས་ལ་
ཁེགས་པ་ཡིན་ཏེ་བུམ་པ་ཙམ་ཁེགས་པ་ན་གསེར་བུམ་ཁེགས་པ་ཡིན་ནོ། །གསུམ་པ་ནི་
མཚན་གཞི་བདེན་པའི་གཅིག་དང་དུ་བྲལ་རང་རིག་གིས་གྲུབ་ཅིང་བདེན་པའི་དངོས་པོ་དང་
དེས་སྟོང་པ་དངོས་འགལ་དུའང་རང་རིག་གིས་གྲུབ་ཅིང་བདེན་དངོས་དང་ཚོགས་པ་ཁེགས་
པས་དེས་སྟོང་པས་ཁྱབ་པ་ངེས་པ་ཡིན་ནོ། །བྱས་པ་ཚད་མས་གྲུབ་རྟག་མི་རྟག་དངོས་
འགལ་དུ་ངེས་ཤིང་རྟག་པ་ལ་ཁེགས་པས་མི་རྟག་པས་ཁྱབ་པ་ངེས་པ་བཞིན་ནོ། །གསུམ་པ་
- 3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚོན་བྱ་རྟགས་ཀྱི་རིགས་ནི་ཐ་སྙད་སྒྲུབ་ཡིན་པས་རང་བཞིན་གྱི་རྟགས་ཡིན་ནོ། །
གསུམ་པ་ལུང་དང་སྦྱར་བ་ནི་ཇི་སྐད་དུ་རྣམ་ངེས་ལས། གང་གི་དངོས་པོ་རྣམ་
དཔྱད་ན། །དེ་ཉིད་དུ་ན་དེ་དངོས་མེད། །གང་གི་ཕྱིར་ན་དེ་དག་ལ། །གཅིག་དང་དུ་མའི་རང་
བཞིན་མེད། །ཅེས་དང༌། རྒྱན་མདོ་སྡེ་ལས། བདག་ དང་ གཞན་སྨྲའི་དངོས་འདི་དག །ཡང་
དག་དུ་ན་གཅིག་པ་དང༌། །དུ་མའི་རང་བཞིན་བྲལ་བའི་ཕྱིར། །རང་བཞིན་མེད་དེ་གཟུགས་
བརྙན་བཞིན། །ཞེས་དང༌། ཇི་ལྟར་མེ་ལོང་ངོས་རྣམས་ལ། །གཅིག་དང་གཞན་ཉིད་སྤངས་
པའི་གཟུགས། །སྣང་ཡང་དེ་ན་ཡོད་མ་ཡིན། །དེ་བཞིན་དངོས་ལ་རང་བཞིན་མེད་ཅེས་
གསུངས་སོ། །སོགས་ཁོངས་ནས་རང་དང་གཞན་དང་གཉིས་དང་རྒྱུ་མེད་ལས་མི་སྐྱེ་བའི་
ཕྱིར་རོ་ཞེས་ཏེ་གཞན་ལས་སྐྱེ་བ་དོན་དམ་དུ་འགོག་ལ་གཞན་གསུམ་ལས་སྐྱེ་བ་བདེན་པ་
གཉིས་ཀ་ལྟར་ཡང་འགོག་པའོ། །ཇི་སྐད་དུ། རང་ལས་མ་ཡིན་གཞན་ལས་མིན། །གཉིས་
ལས་མ་ཡིན་རྒྱུ་མེད་མིན། །དངོས་པོ་གང་དང་གང་ན་ཡང་། །སྐྱེ་བ་ནམ་ཡང་འཐད་མ་ཡིན།།
ཞེས་སོ། །ཡང་འབྲས་བུ་ཡོད་པ་དང་མེད་པ་སྐྱེ་བར་མི་འཐད་པའི་ཕྱིར་ཞེས་ཏེ་མེད་པ་སྐྱེ་བ་
དོན་དམ་དུ་འགོག་ལ་ཡོད་པ་སྐྱེ་བ་བདེན་པ་གཉིས་ཀ་ལྟར་ཡང་འགོག་པའོ། །ཇི་སྐད་དུ།
ཡོད་པ་སྐྱེ་བ་རིགས་མིན་ཏེ། །མེད་པ་ནམ་མཁའི་པད་མོ་བཞིན། །ཞེས་དང་། ཡོད་པ་ཡོད་
ཕྱིར་མི་སྐྱེ་སྟེ། །མེད་པ་མེད་ཕྱིར་སྐྱེ་མ་ཡིན། །ཆོས་མི་མཐུན་ཕྱིར་ཡོད་མེད་མིན། །མ་སྐྱེས་
པ་ལ་གནས་འགག་མེད་ཅེས་སོ། །ཡང་དོན་དམ་པར་རྒྱུ་དུ་མས་འབྲས་བུ་གཅིག་དང་དུ་མ་
དང༌། རྒྱུ་གཅིག་གིས་འབྲས་བུ་དུ་མ་དང་གཅིག་སྐྱེད་པར་བྱེད་པ་མེད་པའི་ཕྱིར་རོ། །བདེན་
གཉིས་ལས། དུ་མས་དངོས་པོ་གཅིག་མི་བྱེད། །དུ་མས་དུ་མ་བྱེད་མ་ཡིན། །གཅིག་གིས་དུ་
མའི་དངོས་མི་བྱེད། །གཅིག་གིས་གཅིག་བྱེད་པའང་མིན། །ཞེས་སོ། །དེ་རྣམས་ནི་ངོ་བོ་དང་
རྒྱུ་དང་འབྲས་བུ་དང་རྒྱུ་འབྲས་གཉིས་ཀ་ལ་དཔྱད་ནས་འགོག་པ་སྟེ་འབྲེལ་ཟླ་བཀག་ནས་
- 3
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་འཇམ་གསར་འགྲེལ་པ་བཞུགས། ༨
འགོག་པའོ། །ཡང་རྟེན་འབྲེལ་ཡིན་པའི་ཕྱིར་ཞེས་ཏེ། རྟེན་ཅིང་འབྲེལ་བར་འབྱུང་བ་གང་།།
དེ་ཉིད་ཁྱོད་ནི་སྟོང་པར་བཞེད། །ཅེས་དང་། གང་ཕྱིར་རྟེན་འབྱུང་མ་ཡིན་པའི། །ཆོས་འགའ་
ཡོད་པ་མ་ཡིན་པས། །དེ་ཕྱིར་སྟོང་པ་མ་ཡིན་པའི། །ཆོས་འགའ་ཡོད་པ་མ་ཡིན་ནོ། །ཞེས་
དང༌། རིགས་པ་དྲུག་ཅུ་པ་ལས། དེ་དང་དེ་རྟེན་གང་བྱུང་པ། །རང་གི་དངོས་པོར་དེ་མ་སྐྱེས།།
རང་གི་དངོས་པོར་མ་སྐྱེས་གང་། །དེ་ལ་སྐྱེ་ཞེས་ཇི་ལྟར་བྱ། །ཞེས་འགལ་ཟླ་བསྒྲུབས་ནས་
འགོག་པའི་རྟགས་ལ་བརྟེན་པའི་ཚད་མས་ཤེས་སོ། །རྗེས་དཔག་གིས་ཤེས་པས་ཚིགས་
བཅད་དགོས་པར་མི་འཐད་དོ་ཞེ་ན། ཚིགས་བཅད་མེད་ན་རྟོགས་དཔྱོད་མི་སྐྱེ་བས་དང་པོ་
སྐྱེ་བའི་རྐྱེན་དུ་འཐད་དོ། །ཡུལ་ཚད་མས་གྲུབ་པ་རྟོགས་པ་ལ་གནོད་པ་འབབ་མི་སྲིད་དོ།།
ཤེས་རབ་ཀྱི་ཞེས་པ་ལ་སོགས་ལ་ཕྱུ་པ་ཁ་ཅིག་སྒྲུབ་བྱེད་མཐོང་བ་ཡིན་ཏེ་དེ་ཡང་རྗེས་དཔག་
ཚད་མས་གྲུབ་པ་ལས་རྟགས་དགོད་པ་ནི་སྟོང་ཉིད་སྒོམ་པའི་བློ་ཆོས་ཅན། གོམས་པའི་ཡན་
ལག་དང་མ་བྲལ་ན་གསལ་བ་མཐར་ཐུག་འབྱུང་ངེས་ཏེ་རྟེན་བརྟན་ཞིང་གོམས་པ་ལས་ངང་
གིས་ཁྱད་པར་དུ་འགྱུར་བའི་ཕྱིར་རོ། །འདོད་པ་ལ་སོགས་གོམས་པ་བཞིན་ནོ་ཞེས་སྨྲ་བ་མི་
འཐད་པ་ཐལ། གཉིས་ལས་ཁྱབ་པ་མི་འཐད་པ་ནི་རྒྱུ་ཚོགས་པ་ལ་འབྲས་བུ་སྐྱེད་ངེས་ཀྱིས་
མ་ཁྱབ་པའི་ཕྱིར་རོ། །གལ་ཏེ་གོམས་པའི་ཡན་ལག་དང་མ་བྲལ་ན་ཞེས་པའི་མཐའ་གཞན་
བཀག་པའི་ངེས་པ་སྒྲུབ་པས་སྐྱོན་མེད་ཅེས་པ་འཁྲུལ་ཏེ་རྟག་པ་མཐའ་བཟུང་སྟེ་ཚད་མས་མ་
གྲུབ་པའི་ཕྱིར་རོ། །གཉིས་པ་ཕྱོགས་ཆོས་མི་འཐད་པ་ནི་རྟེན་བརྟན་པ་ནི་རིག་པ་ཐུག་མེད་
ཡིན་ལ་དེ་ཡང་ཁ་ཅིག་རྒྱ་དམར་འཆི་བའི་ཤེས་པ་ཆོས་ཅན། ཤེས་པ་ཕྱི་མ་སྐྱེད་ངེས་ཏེ་ཤེས་པ་
ཙམ་ཡིན་པའི་ཕྱིར་རོ་ད་ལྟར་གྱི་ཤེས་པའི་རྟགས་ལ་བརྟེན་པའི་རྗེས་དཔག་གིས་གྲུབ་ཅེས་
ཟེར་རོ། ཁྱབ་པའང་རང་རྒྱུད་ལ་རིག་པ་ཙམ་ལ་ཕྱི་མ་སྐྱེ་བར་གྲུབ་ནས་ཕྱི་མ་མི་སྐྱེད་པའི་
རིག་པ་ཙམ་དངོས་སུ་ཁེགས་པ་ན་རིག་པ་ཕྱི་མ་མི་སྐྱེད་བའི་བྱེ་བྲག་མཐའ་དག་ཤུགས་ལ་
. -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁེགས་པས་འགྲུབ་ཅེས་སྨྲའོ། །མི་རིགས་ཏེ་མིག་ཤེས་འགག་ཁ་ལྟ་བུའི་ཕྱི་མ་མི་སྐྱེད་པའི་བྱེ་
བྲག་གྲུབ་པའི་ཕྱིར་དང༌། ཤུག་པའི་སྟེང་དུ་ཤིང་ཙམ་ཡལ་ག་དང་འབྲས་བུ་སྐྱེད་པར་གྲུབ་
པས་མི་སྐྱེད་པའི་ཤིང་གི་བྱེ་བྲག་མཐའ་དག་ཤུགས་ལ་ཁེགས་སོ་ཞེས་མཚུངས་སོ། །གཞན་
ཡང་ཤེས་པའི་རྒྱུ་ཙམ་འབྲས་བུ་སྐྱེད་ངེས་ན་ས་བོན་ཙམ་གྱིས་མྱུ་གུ་སྐྱེད་ངེས་ཞེས་མཚུངས་
ལ༑ རྒྱུ་ནུས་པ་ཐོགས་མེད་འབྲས་བུ་མ་གྲུབ་པར་སོ་སོ་སྐྱེ་བོའི་མངོན་སུམ་གྱིས་འགྲུབ་མི་
སྲིད་དོ། ཁ་ཅིག་མངོན་སུམ་གྱིས་འགྲུབ་ཅེས་པའང་ཁྱབ་སྒྲུབ་དེ་བཀག་པ་ཉིད་ཀྱིས་ཁེགས་
སོ༑ ༑དེས་ན་ཕྱི་ མ་ཐུག་མེད་ཚད་མས་མ་གྲུབ་པས་ཕྱོགས་ཆོས་རྟེན་བརྟན་མ་གྲུབ་བོ།།
རྟགས་ཡང་དག་ཏུ་སྨྲ་བ་ནི་མངོན་ཞེན་ཁོ་ནར་ཟད་དོ། །དེས་ན་གནོད་བྱེད་མ་མཐོང་བའི་
འཕྲོར་སྦྱར་ཏེ་ཤེས་རབ་ཅེས་སོགས་ཏེ་ཐེག་པའི་ཚུལ་གསུམ་པ་ཅན་སྐྲུན་ཅིང་སྐྱེད་པ་ནི་སྲིད་
དོ་ཞེས་བཟུང་སྟེ་ཞེས་སོ། །
གཉིས་པ་ནི་གུས་པ་བྱེད་དོ་ཞེས་དྲང་ངོ༌། །ལྔ་ལས་རྒྱུ་ནི་དེ་ལ་རབ་ཏུ་དང་
བའང་ངོ་། །གང་ཟག་ནི་ཡུམ་དེའི་ཡོན་ཏན་ཉེར་ཞི་ལ་སོགས་གསུམ་མངོན་པར་འདོད་པའི་
གང་ཟག་དད་པ་དང་ཆོས་ཀྱི་རྗེས་འབྲང་གཉིས་ཀ་ཡང་ངོ༌། །ཡུལ་ནི་བརྗོད་བྱ་མཁྱེན་
གསུམ་དེ་དང་རྗོད་བྱེད་རྒྱས་འབྲིང་གསུམ་པོ་དེ་ལ་བརྟེན་པའི་གསུང་རབ་ལའོ། །དགོས་པ་
ནི་ཚིག་གཟུང་བ་དང་བཅས་པ་ལ་སོགས་པའི་དོན་དུའོ། །ངོ་བོ་ནི་ཤིན་ཏུའོ། །གསུམ་པ་ནི་
གུས་པར་བྱས་པ་དེ་ནས་ཐོས་སོགས་སྐྱེ་བའི་རིམ་གྱིས་འཇུག་གོ །བཞི་པ་ནི་ལེགས་གསལ་
བྱང་ཆུབ་གསུམ་མཆོག་མཐར་ཐུག་པ་ཐོབ་པར་འགྱུར་རོ། །གཉིས་པ་ནི་དང་བ་ལས་མཐར་
ལེགས་མཆོག་ཐོབ་པ་དེའི་ཕྱིར་ཞེས་སོགས་སོ། །
གཉིས་པ་བསྡུས་དོན་ནི་བསྟོད་དོ་ཞེས་དྲང་ངོ་། །གང་ལ་ཞེ་ན་ཤེས་ཕྱིན་ལའོ།།
ཇི་ལྟར་ཞེ་ན། ཐམས་ཅད་མཁྱེན་པ་ཉིད་གསུམ་གྱི་ཡོན་ཏན་གྱི་སྒོ་ནས་སོ། །བརྒྱད་ཡོད་
- 3 } -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
པས་གྲངས་ཉུངས་སོ་ཞེ་ན། གསུམ་གྱི་ཡོན་ཏན་བརྗོད་པ་དེ་ལ་གསུམ་གྱིས་ནི་བཅུས་མཚོན་
པའི་རྣམ་མཁྱེན་ལ་སོགས་པ་དོན་བརྒྱད་བསྡུས་པ་བརྒྱད་པོ་དེས་ཀྱང་གང་ཟག་གཅིག་གི་
དོན་ཐམས་ཅད་ཕུན་སུམ་ཚོགས་པ་ཡིན་ནོ། །ཇི་ལྟར་ཞེ་ན། ཡུལ་ནི་ཞེས་སོགས་འོག་ནས་
འཆད་པར་འགྱུར་བའི་ཚུལ་གྱིས་སོ། །གསུམ་པ་ཚིག་དོན་ལ་གསུམ་ལས་གཞི་ཤེས་ཀྱི་རྟེན་
ནི་ཉན་ཐོས་དང་དེར་མ་ཟད་རང་སངས་རྒྱས་ཀྱང་སྟེ་མྱ་ངན་ལས་འདས་པར་འདོད་པ་རྣམས་
སོ༑ ༑དེ་རྩ་བ་ན་མེད་དོ་ཞེ་ན། རྩ་བར་ཉན་ཐོས་དེའི་ཕྱོགས་སུ་བསླན་ནོ། །དེའི་རྒྱུ་མཚན་ནི་
ཉོན་སྒྲིབ་སྤངས་པར་འདྲ་བ་དང་འབྲས་བུ་དང་འདོད་པ་མཚུངས་པས་ཞེས་གསུངས་པ་ནི་
ཐེག་ཆེན་ལའང་མཚུངས་པས་ཐབས་གཞི་ཤེས་དང་འབྲས་བུ་ཉེར་ཞིང་མཚུངས་པས་སོ།།
འོ་ན་ཁྱད་ཡེ་མེད་དམ་ཞེ་ན། ཐེག་པའི་རིམ་པ་གཅིག་གིས་ཁྱད་བསྟན་པའོ། །དེ་ཉིད་ཅི་སྟེ་
ཞེ་ན། སྤངས་རྟོགས་ཀྱི་རྣམ་པར་ཐར་པ་ཅུང་ཟད་ཙམ་ཞིག་གིས་ལྷག་པས་སོ། །ཐབས་ནི་
དམིགས་པ་གཞི་ཐམས་ཅད་རྣམ་པ་གང་ཟག་དང་གཟུང་བའི་བདག་གི་སྐྱེ་བ་མེད་པར་
ཡོངས་སུ་ཤེས་པ་ཉིད་ཀྱིས་འབྲས་བུ་ཉོན་མོངས་སྤངས་ནས་ཕུང་པོ་མ་ལོག་པ་ཕུང་པོ་དང་
བཅས་པ་དང་ཕུང་པོ་ཡང་ལོག་པ་ཕུང་པོ་ཞེས་སོགས་སོ། །ལམ་ཤེས་ཀྱི་རྟེན་ནི་བྱང་ཆུབ་
སེམས་དཔའ་འཁོར་བ་མ་སྟོངས་བར་དུ་འགྲོ་བའི་དོན་བྱེད་པའོ། །ཐབས་ནི་དམིགས་པ་
ལམ་གསུམ་པོ་ཐམས་ཅད་རྣམ་པ་བདག་གཉིས་ཀའི་སྐྱེ་བ་ཞེས་སོགས་སོ། །འབྲས་བུ་འགྲོ་
བ་ཞེས་སོགས་སོ། །རྣམ་མཁྱེན་ལ་རྟེན་ནི་སངས་རྒྱས་མི་དགེ་བ་བག་ཆགས་དང་བཅས་པ་
བསྡམས་པའི་སྐུ་སྟེ་རང་བཞིན་ཅན་ཞི་གནས་ལྷག་མཐོང་དང་ལྡན་པས་རྣལ་སྦྱོར་ཅན་ཡོན་
ཏན་ལ་དབང་ཐོབ་པས་དབང་ཕྱུག་ཉན་ཐོས་ལ་སོགས་ཀྱི་གཙོ་བོ་རྣམས་སོ། །ཐབས་ནི་
དམིགས་པ་རྣམ་པ་ཐམས་ཅད་རྣམ་པ་བདག་གཉིས་ཀའི་སྐྱེ་བ་བརྟེན་ཅེས་སོགས་སོ།།
འབྲས་བུ་ཆོས་ཀྱི་འཁོར་ལོ་ནི་གཅོད་པས་ན་སྟེ་དོན་ཉམས་སུ་བླངས་པས་སྤང་བྱ་སྤོང་བས་
-39-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོ༑ ༑འཕོ་བ་ན་སྟེ་བསྒོམས་པས་རང་གི་རྟོགས་པ་གོང་དུ་འཕོ་བ་དང་། བཤད་པས་རང་གི་
རྟོགས་པའི་རིགས་གཞན་ལ་འཕོ་བས་སོ། །ཆོས་ཅན་མ་ལུས་པ་བདེན་གཉིས་ཀྱི་རྣམ་པ་
ཐམས་ཅད་བསྐོར་བ་ནི་སྟོན་པའོ། །དེ་ཅིའི་དོན་དུ་ཞེ་ན། སྤྱོད་པའི་གཉེན་པོ་ཞེས་ཏེ། ཆོས་
ཀྱི་ཕུང་པོ་བརྒྱད་ཁྲི་དག །གང་རྣམས་ཐུབ་པས་གསུངས་དེ་དག །ཚིག་གམ་མིང་ཡིན་དེ་
དག་ནི། །གཟུགས་སམ་འདུ་བྱེད་དག་ཏུ་འདུས། ཁ་ཅིག་བསྟན་བཅོས་ཚད་ཅེས་ཟེར།།
ཕུང་པོ་ལ་སོགས་གཏམ་གཉིས་ཡིན། །སྤྱོད་པ་རྣམས་ཀྱི་གཉེན་པོར་ནི། །ཆོས་ཀྱི་ཕུང་པོ་
མཐུན་པར་གསུངས། །ཞེས་དབྱེ་བ་ངོ་བོ་གང་དུ་འདུ་བ་ཚད་དགོས་པ་དང་ལྔས་བཤད་དོ།།
ཉོན་མོངས་དུག་གསུམ་ཡུལ་དང་མི་མཐུན་པས་དྲག་པ་དང་། བཟློག་དཀའ་བས་རྒྱུན་རིང་
པ་དང༌། ཡུལ་དང་མཐུན་པ་ལ་ཆ་མཉམ་པ་ལ་སྤྱོད་པ་རེ་རེ་ཉི་ཁྲི་ཆིག་སྟོང་སྟེ་བརྒྱད་ཁྲི་བཞི་
སྟོང་གི་གཉེན་པོར་རོ། །
གཉིས་པ་དགོས་འབྲེལ་ལ་གཉིས་ཏེ། བརྗོད་ བྱ་ གཏན་ལ་དབབ་པ་དང༌།
དངོས་སོ། །དང་པོ་ལ་གསུམ་སྟེ། རྒོལ་བ་དང་། ལན་དང་། ལན་གྱི་མཇུག་བསྡུ་བའོ། །དང་
པོ་ནི་མཆོད་བརྗོད་གསུངས་པ་དེ་ལྟར་ཕྱག་འཚལ་བ་དང༌། བསྟོད་པ་སྔོན་དུ་འགྲོ་བས་
ཤུགས་ལ་བརྩམ་པར་དམ་བཅས་པའི་བསྟན་བཅོས་མངོན་པར་རྟོགས་པའི་རྒྱན་གཞི་དང་
གཉེན་པོ་དང་རྣམ་པ་གང་ཡང་རུང་བ་རྐྱང་པ་ཞིག་བརྗོད་བྱར་བསྡུས་པས་མཛད་གྲང་། དང་
པོ་ལྟར་ན་བརྩམས་པ་ལ་འབད་པ་དོན་མེད་པ་ཡིན་ཏེ་རྒྱན་འདི་ལས་ནི་རང་དང་སྤྱིའི་མཚན་
ཉིད་སྟོན་པའི་མངོན་པའི་མདོ་དང་བསྟན་བཅོས་དག་ལས་མ་སྨོས་ཤིང་མ་བཤད་པའི་གཞི་
ཞེས་འབྱུང་ཞིང་བཤད་དུ་མེད་པའི་ཕྱིར་རོ། །གཉིས་པ་ལྟར་ན་ཡང་གཉེན་པོ་ལམ་གསུམ་པོ་
འདི་ཉོན་མོངས་པ་དང་གཟུང་འཛིན་གྱི་རྟོག་པ་གང་གི་གཉེན་པོ་ཡིན་པ་ཁོང་དུ་ཆུད་ཅིང་
རྟོགས་པར་མི་འགྱུར་རོ། །དེ་ཅི་སྟེ་ཞེ་ན། ཀུན་ནས་ཉོན་མོངས་པའི་དངོས་པོ་མ་བསྡུས་པས་
- 4
) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
སོ༑༑དེ་ཇི་ལྟར་ཞེ་ན། རྣམ་པར་བྱང་བའི་དངོས་པོ་ཙམ་ཞིག་བརྗོད་བྱར་བསྡུས་པའི་ཕྱིར་རོ།།
གསུམ་པ་ལྟར་ན་ཡང་སྐྱེས་བུ་ལ་མཁོ་བའི་དོན་ཅུང་ཟད་ཀྱང་མ་བཤད་པའི་ཕྱིར་བསྟན་
བཅོས་བརྩམས་པ་དོན་མེད་པ་ཡིན་ཏེ་ཚད་མས་དོན་རྟོགས་པ་མེད་པས་སོ། །དེ་ཉིད་ཅི་སྟེ་
ཞེ་ན་རྣམ་པ་གཞི་མེད་པ་ཙམ་ཞིག་བརྗོད་བྱར་བསྡུས་པའི་ཕྱིར་རོ། །གཞི་མེད་པ་ཚད་མས་
མི་རྟོགས་པས་བསྒོམ་དུ་ཡང་མི་བཏུབ་པས་དོན་མི་ཐོབ་བོ་སྙམ་དུ་རྒོལ་བས་གཞན་དག་
སེམས་པར་འགྱུར་བ་མ་ཡིན་ནམ་ཞེ་ན་ཞེས་སོ། །གཉིས་པ་ལ་གསུམ་སྟེ། ལན་དངོས་དང་།
དེ་ལ་ཤེས་བྱེད་ཀྱི་ལུང་དྲང་བ་དང༌། དྲངས་པའི་མཁྱེན་གསུམ་གྱི་རང་བཞིན་བྱེད་ལས་
བསྟན་པའོ། །དང་པོ་ནི་ཁྱོད་ཀྱི་སྐྱོན་གསུམ་པོ་དེ་ནི་འོང་པ་མ་ཡིན་ཏེ་ཕྱོགས་གསུམ་ཆར་
བརྗོད་བྱར་བསྡུས་པའི་ཕྱིར་རོ་ཞེས་ཏེ་མེ་ཆུ་སྣོད་གསུམ་ཚང་བས་ཆུ་ཁོལ་བ་བཞིན་ནོ།།
ཡུལ་ཕྱོགས་གསུམ་ཆར་གྱིས་ཀྱང་ཡུལ་ཅན་མཁྱེན་གསུམ་བསྡུས་པའི་ཕྱིར་རོ། །མཁྱེན་པ་
གསུམ་གྱིས་གང་ཟག་བཞིའི་མངོན་པར་རྟོགས་པ་མཐའ་དག་གི་རིམ་པ་ཇི་ལྟ་བ་བཞིན་ཁྱབ་
བྱེད་ ཀྱིས་ ཁྱབ་བྱ་བསྡུས་པས་ཞེས་སོ། །གཉིས་པ་ནི་མཁྱེན་གསུམ་གྱིས་མངོན་རྟོགས་
ཐམས་ཅད་བསྡུས་པར་གང་ལས་ཤེས་ཞེ་ན། གསུམ་ལས་དང་པོ་བར་མ་དྲང་པ་ལ་གཉིས་
ལས། མདོར་བསྟན་པ་དང༌། དྲིས་ལན་གྱིས་རྒྱས་པར་བཤད་པའོ། །དང་པོ་ནི་འོག་ནས་
འབྱུང་བ་འདི་ལྟར་ཞེས་སོགས་ཏེ་ཉན་རང་གི་མངོན་རྟོགས་ཐམས་ཅད་ལ་གཞི་ཤེས་ཀྱིས་
ཁྱབ་པ་ཡིན་ནོ་ཞེས་བརྗོད་པའོ། །གཉིས་པོ་ལའང་སྦྱར་རོ། །གཉིས་པ་ནི་བཅོམ་ལྡན་འདས་
ཞེས་སོགས་ཏེ་ཉན་རང་གི་མངོན་རྟོགས་ལ་ཁྱབ་པའི་རྒྱུ་མཚན་ཅི་ལགས་ཞེས་ཞུས་པའོ།།
ཕྱི་ནང་གི་སྐྱེ་མཆེད་དོ། །ལམ་ཤེས་མེད་དམ་སྙམ་ན་ལམ་ཞེས་སོགས་སོ། །རྣམ་མཁྱེན་མེད་
དམ་སྙམ་ན་རྣམ་པ་ཞེས་སོགས་སོ། །གང་ཟག་གི་བདག་མེད་རྟོགས་པ་ཉན་ཐོས་ཀྱི་ལམ་
དང༌། གཟུང་བ་མེད་པར་རྟོགས་པ་རང་སངས་རྒྱས་ཀྱི་ལམ་དང་། ཆོས་ཐམས་ཅད་སྐྱེ་མེད་
བ 4 ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་རྟོགས་པ་སངས་རྒྱས་ཀྱི་ལམ་སྟེ་ལམ་གསུམ་པོ་ཐམས་ཅད་སྦྱོར་ལམ་དུ་བསྐྱེད་པར་བྱ་
ཞིང་། ལམ་གསུམ་པོ་ཐམས་ཅད་མཐོང་ལམ་དུ་མངོན་སུམ་དུ་ཤེས་པར་བྱའོ། །གསུམ་པོ་དེ་
དག་གི་སྤངས་རྟོགས་ཀྱང་ཡོངས་སུ་རྫོགས་པར་བྱ་ཞིང་གསུམ་པོ་དེ་དག་གིས་ལམ་གྱི་ཁྱབ་
བྱ་སེམས་ཅན་དོན་དང་སྒྲིབ་པ་སྤོང་བའི་སྤངས་བྱ་ལ། གསུམ་པོ་དེ་དག་གིས་ཡང་དག་པའི་
མཐའ་ཆོས་ཉིད་དྲི་བྲལ་མངོན་སུམ་དུ་མི་བྱའོ་ཞེས་དམིགས་བསལ་གསུམ་མ་བྱས་པར་ཐེག་
ཆེན་གྱི་བྱ་བར་མི་ནུས་ལ་ཐེག་ཆུང་གི་བྱས་ན་བར་དེར་སེམས་ཅན་གྱི་དོན་རྒྱུན་ཆད་པས་སོ།།
གཏན་མི་བྱའམ་ཞེ་ན་དམིགས་བསལ་སྟོན་པ་ནི་སྨོན་ལམ་ནི་སེམས་བསྐྱེད་རྫོགས་པ་ནི་
དེའི་ཡུལ་བྱང་ཆུབ་ཐོབ་རུང་ངོ༌། །སྨིན་པ་ནི་ཇི་ལྟར་སྨྲ་དང་ཟས་ལ་དེ་དག་གི །གཟག་དང་
སྤྱད་དུ་རུང་བ་སྨིན་འདོད་ལྟར། །དེ་བཞིན་རྟེན་འདི་ཕྱོགས་གཉིས་ཞི་བ་དང༌། །ཡང་དག་
སྤྱད་པ་ཉིད་ཀྱིས་སྨིན་པར་འདོད། །ཅེས་པ་ལྟར་སྤང་བྱ་སྤང་རུང་དང་གཉེན་པོ་སྐྱེར་རུང་དུ་
མ་བྱས་པར་སྣོད་བཅུད་ཀྱི་སངས་རྒྱས་ཀྱི་ཞིང་མ་སྦྱངས་པའོ། །དེ་གསུམ་བྱས་ནས་མངོན་དུ་
བྱས་ཀྱང་གཞན་དོན་རྒྱུན་མི་ཆད་དོ། །རྣམ་པ་སྟེ་ངོ་བོ་དང་རྟགས་ཏེ་འབྲས་བུ་དང་མཚན་མ་
སྟེ་རྒྱུ་གང་དག་གིས་གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་བརྗོད་པ་སྟེ་མཚོན་
པའོ། །གཉིས་པ་བསྡུས་པ་དྲང་པ་ནི་བར་མ་ལས་གསུངས་པའི་དོན་བཞིན་དུ་ཚིག་དོན་
གཉིས་ཀ་བསྡུས་པ་བརྒྱད་སྟོང་པ་ལས་ཀྱང་ཉན་ཐོས་ཀྱི་ས་ལ་བསླབ་འདོད་པས་ཀྱང་ཤེར་
ཕྱིན་ལ་བསླབ་པར་བྱ་ཞེས་སོགས་ཀྱི་དོན་ནི་ཉན་རང་གི་ས་ནི་ལམ་དང་འབྲས་བུའོ། །དེ་
ཐོབ་པར་འདོད་པས་གཞི་ཤེས་པའི་ཤེར་ཕྱིན་ལ་བསླབ་པར་བྱ་ཞེས་པས་རྟོགས་པ་དེར་
འདུས་པའོ་མ་འདུས་ན་དེ་འདོད་པས་དེ་ལ་བསླབས་པ་དོན་མེད་དུ་འགྱུར་རོ། །བྱང་ཆུབ་
སེམས་དཔའ་དང་སངས་རྒྱས་ལའང་མཁྱེན་པ་གཉིས་དང་སྦྱར་རོ། །གསུམ་པ་རྒྱས་པ་དྲང་
པ་ནི་ཚིག་དོན་གཉིས་ཀ་རྒྱས་པའི་འབུམ་ལས་བྱང་ཆུབ་གསུམ་ལས་གཞན་བྲམ་ཟེའི་རིགས་
- 4
2 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ལ་སོགས་པ་ཐོབ་པར་འདོད་པས་ཀྱང་ཞེས་རྒྱ་ཆེར་རོ། །གསུམ་པ་ནི་མདོར་མཁྱེན་གསུམ་
གསུངས་པ་དེ་ཡང་དམིགས་པ་གཟུགས་སོགས་ཕུང་པོ་ཁམས་སྐྱེ་མཆེད་བདེན་པ་བཞིའི་
ཆོས་ལ་རྣམ་པ་མི་རྟག་ལ་སོགས་ཆོས་བཅུ་དྲུག་གི་རྟེན་ཡུལ་ཅན་ནོ། །བྲལ་བའི་འབྲས་བུ་
གང་ཟག་གི་བདག་ཏུ་རྨོངས་པ་སྤངས་པའོ། །ལམ་ཤེས་པ་ཉིད་ནི་དམིགས་པ་རྒྱུའི་ཐེག་པ་
ལམ་གསུམ་པོ་ཐམས་ཅད་ཀྱིས་རང་རང་གི་སྤང་བྱ་ལས་ངེས་པར་འབྱུང་བ་དང་། རྣམ་པ་དེ་
ཁོ་ན་ཉིད་དྲི་བྲལ་མངོན་དུ་མི་བྱེད་པའི་ཡུལ་ཅན་ནོ། །འབྲས་བུ་སེམས་ཅན་འཁོར་དུ་མ་
བསྡུས་པ་སྡུད་མ་སྨིན་པ་སྨིན་པར་བྱེད་པ་ལ་སོགས་པའོ། །རྣམ་པ་ཐམས་ཅད་མཁྱེན་པ་
ཉིད་ནི་དམིགས་པ་རྣམ་པའི་ཆོས་ཐམས་ཅད་རྣམ་པ་བདག་གཉིས་ཀའི་སྐྱེ་བ་མེད་པའི་ཡུལ་
ཅན་ནོ། །འབྲས་བུ་གཞན་དོན་ནམ་མཁའི་ཁམས་ཀྱི་མཐའ་གཏུགས་པ་ནི་རྒྱ་ཆེ་བའོ། །རྒྱུན་
མི་ཆད་པ་ནི་རྟག་ཏུའོ། །རང་དོན་ཡེ་ཤེས་ནི་དྲི་མ་ཐམས་ཅད་དང་བྲལ་བའི་ཡང་དག་པ་ཉིད་
ཀྱི་མཐའ་རྟོགས་པ་དང་སྤངས་པ་ནི་བག་ཆགས་ཀྱི་མཚམས་སྦྱོར་གནས་ངན་ལེན་ཚུན་ཆད་
སྤངས་པ་ཅན་ནོ། །རང་བཞིན་དང་འབྲས་བུ་དུས་མཉམ་པ་རང་བཞིན་གྱི་རྒྱུ་མཚན་གྱིས་དེ་
བྱུང་ངོ་ཞེས་སོ། །གསུམ་པ་མཇུག་བསྡུ་བ་ནི། ཕྱོགས་གསུམ་གྱིས་མཁྱེན་གསུམ་བསྡུས་ལ་
དེས་མངོན་རྟོགས་ཐམས་ཅད་བསྡུས་པ་དེ་ལྟ་བས་ན་ཞེས་པ་ཁྱབ་པའོ། །རྒྱན་ནི་ཆོས་མངོན་
པར་རྟོགས་པ་བརྒྱད་པོ་སྣ་ཚང་བས་ན་རིལ་གྱིས་ཆ་ཤས་མ་ལུས་པ་རྫོགས་པར་བརྗོད་བྱར་
བསྟན་པ་བསྒྲུབ་བྱའོ། །གཞི་དང་ཞེས་སོགས་འཐད་པའོ། །
གཉིས་པ་དགོས་འབྲེལ་ལ་གསུམ་སྟེ། དགོས་པ་དང་། བསྡུས་པ་དང༌། ཚིག་
གི་དོན་ནོ། །དང་པོ་ནི་དོགས་ཞེས་དྲང་ངོ༌། །གང་ཟག་གང་ཞེ་ན། སྐྱེ་བོ་བློ་གྲོས་དམན་ཞིང་
ཉམས་ཆུང་བ་དག་གོ །རྣམ་པ་ཇི་ལྟར་དོགས་ན་མངོན་རྟོགས་བརྒྱད་པོ་དེ་ཆོས་ཅན་བཅོམ་
ལྡན་འདས་བྱམས་པ་སྔར་སྤང་བྱ་ལས་མ་རྒྱལ་བ་ལས་ཕྱིས་རྒྱལ་བས་ཡང་བསྟན་པ་ལ་དོན་
-4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅི་ཞིག་ཡོད་དེ་མེད་ཅེས་པ་བསྒྲུབ་བྱའོ། །བཅོམ་ལྡན་འདས་རྒྱས་པ་ལ་དད་པའི་སེམས་ཅན་
ལ་ཕན་འདོགས་པར་བཞེད་པའི་ཐུགས་རྗེ་ཅན་ཤཱཀ་ཐུབ་ཉིད་ཀྱིས་རྒྱལ་བའི་ཡུམ་རྒྱས་པ་དེ་
ལས་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་མངོན་པར་རྟོགས་པར་ལ་སོགས་པ་བརྒྱད་ཀྱི་
རིམ་པ་མཐའ་དག་གསལ་བར་མཛད་ཟིན་པ་མ་ཡིན་ནམ་སྟེ་ཡིན་པའི་ཕྱིར་ཞེས་པ་འཐད་
པའོ། །འབྲིང་དང་བསྡུས་པ་ལའང་སྦྱོར་རོ། །སྙམ་དུ་དོགས་པ་ལ། རྒྱས་འབྲིང་གསུམ་ལས་
བརྒྱད་པོ་གོ་བའི་གང་ཟག་ལ་དོན་མེད་ཀྱང་དེ་གསུམ་ཙམ་ལས་མི་གོ་བའི་གང་ཟག་ལ་དོན་
ཡོད་ཅེས་སྟོན་པ་བསལ་བའི་ཕྱིར་དོན་ལ་ཐེ་ཚོམ་སྐྱེད་པ་ཉིད་ཀྱིས་འཇུག་པའི་ཡན་ལག་ཏུ་
གསུངས་ཅེས་ཏེ། དེའི་དོན་ལ་གསུམ་སྟེ། རྟོག་པས་བཏགས་པ་དགག་པ་དང༌། དོན་ལ་
གནས་པ་དགོད་པ་དང་། དེ་ལ་ཀླན་ཀ་སྤང་བའོ། །དང་པོ་ལ་བཞི་སྟེ། དགོས་མེད་ཁོ་ནའི་
ལོག་རྟོག་བཟློག་པ་དང༌། གཞུང་མཛེས་བྱེད་དང་། འཇུག་བྱེད་དང༌། དགོས་པ་དུ་མར་
འདོད་པ་དགག་པའོ། །དང་པོ་ནི་ཁ་གམ་མཚོ་ཅིག་བསྟན་བཅོས་འདི་བརྩམས་པའམ་འཇུག་
པར་བྱ་བ་མ་ཡིན་ཏེ་དགོས་པ་མེད་པའི་ཕྱིར་བྱ་རོག་གི་སོ་རྟོག་པའི་བསྟན་བཅོས་བཞིན་
ཞེས་པའི་རྟགས་ལྟར་སྣང་ལ་བརྟེན་ནས་བསྟན་བཅོས་རྩོམ་པའི་སྐབས་འགོག་པའི་ལོག་
རྟོག་ཟློག་པ་ཡིན་ནོ་ཞེས་སྨྲའོ། །དེ་མི་རིགས་ཏེ་དེ་ཟློག་པ་ལ་དགོས་པ་གཅིག་པུས་ཆོག་
པས་གཞན་གསུམ་བསྟན་པ་དོན་མེད་དུ་ཐལ་ལོ། །གཉིས་པ་ནི་ཁ་མཧ་ཅིག་བསྟན་བཅོས་ཀྱི་
གཞུང་མཛེས་པར་བྱེད་པ་ཡིན་ནོ་ཞེས་གྲག་གོ །དེ་ཡང་བཞི་བས་མང་ཉུང་དུ་བཀོད་ན་མི་
མཛེས་པའི་རྒྱུ་མཚན་མེད་པས་བཞིའི་ གྲངས་ངེས་ཉམས་པར་ཐལ་ལོ། །གསུམ་པ་ལ་
གསུམ་སྟེ། ངེས་པ་དང་། ཐེ་ཚོམ་དང་། གཉིས་ཀ་སྐྱེས་ནས་འཇུག་པར་འདོད་པ་དགག་
པའོ། །དང་པོ་ནི་ཁ་ཀུ་མ་ར་ཅིག་ཚིག་ལས་དོན་ལ་ཚད་མའི་ངེས་པ་སྐྱེད་ནས་འཇུག་པར་
འདོད་པ་ནི་མི་འཐད་དེ། ཚིག་དང་དོན་ལ་འབྲེལ་བ་མེད་པའི་ཕྱིར་དང༌། ཐེ་ཚོམ་ཁོ་ན་
- ཤུ
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
བསྐྱེད་ནས་འཇུག་ཅེས་མཚུངས་པས་སོ། །གཉིས་པ་ནི་ཁ་ཆོས་མཆོག་ཅིག་ཚིག་ལས་དོན་ལ་ཐེ་
ཚོམ་སྐྱེད་ནས་འཇུག་པར་འདོད་པ་ཡང་མི་འཐད་དེ་ངེས་པ་ཁོ་ན་བསྐྱེད་ནས་འཇུག་ཅེས་
མཚུངས་པས་སོ། །གསུམ་པ་ནི་ཁ་སེ་འབྲེ་ཅིག་དབང་པོ་རྟུལ་པོ་ངེས་པ་དང་། རྣོན་པོ་ཐེ་ཚོམ་
སྐྱེས་ནས་འཇུག་པར་འདོད་ཅེས་གསུངས་སོ། །དེ་དགོས་པ་མ་ཡིན་པར་ཐལ་ཏེ་བརྗོད་བྱ་
རྟོགས་པ་ཙམ་མ་ཡིན་པའི་ཕྱིར་རོ། །གཞན་ཡང་ཞུགས་ནས་བསྟན་བཅོས་ཀྱི་དོན་རྟོགས་
པར་འདོད་པ་ཅིས་དགག །དེ་ཉིད་དགོས་པ་ཡིན་པས་དགོས་པར་མི་འཐད་ཅེ་ན། འཇུག་པ་
ལའང་མཚུངས་སོ། །བཞི་པ་ནི་ཁ་རྒྱ་དམར་ཅིག་གང་ཟག་དུ་མས་འཇུག་པས་ལོག་རྟོག་ཟློག་
པ་ལ་སོགས་པ་དགོས་པ་དུ་མས་འཇུག་སྲིད་པས་སྔ་མ་ཐམས་ཅད་མི་འགལ་ལོ་ཞེས་སོ།།
མ་ཡིན་ཏེ་སྔ་མ་རྣམས་བཀག་པས་ཁེགས་པའི་ཕྱིར་དང༌། ཁྱེད་ཉིད་ཀྱིས་སྔ་མ་རྣམས་སོ་
སོར་བཀག་ནས་ཐམས་ཅད་མི་འགལ་ཞེས་སྨྲ་བ་ནི་མཁས་པས་ཐོས་མ་ཐག་བཞད་གད་དུ་
འགྱུར་རོ། །གཉིས་པ་ནི་བསྟན་བཅོས་ལ་དགོས་འབྲེལ་བཞི་ཡོད་པར་རྟོགས་པ་ནི་དགོས་
འབྲེལ་གྱི་ངག་གི་དགོས་པ་ཡིན་ནོ། །གསུམ་པ་ངག་མེད་པར་བསྟན་བཅོས་ལ་དགོས་པ་ལ་
སོགས་པ་ཡོད་པར་རྟོགས་པའང་དགོས་འབྲེལ་གྱི་དགོས་པར་ཐལ་ལོ། །འདོད་ན་རྒྱུ་མེད་
ཀྱི་འབྲལ་བུར་འགྱུར་རོ་ཞེ་ན། ངག་ལ་བརྟེན་ནས་རྟོགས་པ་ལ་འདོད་པས་རྒྱུ་མེད་ཀྱི་འབྲས་
བུར་ག་ལ་འགྱུར། གཉིས་པ་བསྡུས་དོན་ནི་རང་གི་ཞེས་པ་ནས་ཁོང་ན་ཡོད་པའི་བར་རོ།།
དེ་ ལ་ གཉིས་ཏེ། དགོས་འབྲེལ་ཅན་དང་ དེ་ལ་ཡོད་པའི་དགོས་འབྲེལ་ལོ། །དང་པོ་ལ་
གསུམ་ལས། ལྡང་ཚད་ནི་ཡི་གེ་དུ་མ་ལས་མིང་ངོ༌། །མིང་དུ་མ་ལས་ཚིག་གོ །ཚིག་དུ་མ་
ལས་ངག་གོ །ངག་དུ་མ་ལས་གང་ཟག་ཡུལ་སྤང་བྱ་གཉེན་པོ་འབྲས་བུ་མ་ཚང་བ་སྟོན་པའི་
རབ་ཏུ་བྱེད་པའོ། །དེ་ལྔ་ཚང་བར་སྟོན་པ་ནི་བསྟན་བཅོས་སོ། །གཉིས་པ་ངོ་བོ་ནི་མདོ་སྡེ་
བས་གཟུགས་སྒྲ་རང་མཚན་ལ་འདོད་དོ། །བྱེ་བྲག་སྨྲ་བས་རྟོག་པ་ལ་རྗོད་བྱེད་སྒྲ་སྤྱིར་སྣང་
-1
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ལ་འདོད་དོ། །རྣམ་བདེན་པས་དེ་ཉིད་རྟོག་པ་དང་བདག་གཅིག་པར་འདོད་དོ་རྣམ་རྫུན་
པས་དེར་སྣང་བའི་འཛིན་ཆ་ལ་འདོད་དོ། །གསུམ་པ་ངེས་ཚིག་ནི་སྔར་སོང་ངོ༌། །
གཉིས་པ་ལ་གསུམ་སྟེ། སོ་སོའི་ངོ་བོ་དང༌། གྲངས་ངེས་པ་དང༌། ཇི་ ལྟར་
བསྟན་ པའི་ ཚུལ་ ལོ། །དང་པོ་ལ་གསུམ་སྟེ། ངག་ ཙམ་ དང༌ ། དགོས་འབྲེལ་ངག་ དང༌།
བསྟན་བཅོས་ལུས་ལ་ཡོད་པའི་དགོས་འབྲེལ་གསུམ་མོ། །དང་པོ་ནི་ངག་དེ་ལས་རྟོགས་བྱ་
དང་། དེ་ངག་ལ་རྟོགས་པ་དང༌། རྟོགས་པ་ལས་འབྲས་བུ་གཞན་གྲུབ་པ་དང་། རྟོགས་པ་དེ་
ངག་ལ་རག་ལས་པ་ནི། བརྗོད་བྱ་དགོས་པ་དགོས་པའི་དགོས་པ་འབྲེལ་བའོ། །གཉིས་པ་
ལ་གཉིས་ཏེ། དངོས་དང༌། ཉིང་དགོས་ལ་བརྩོད་པ་སྤང་བའོ། །དང་པོ་ནི་དགོས་འབྲེལ་གྱི་
ངག་ལ་རྟོགས་བྱ་བསྟན་བཅོས་ལ་ཡོད་པའི་དགོས་འབྲེལ་བཞི་དང་། དེ་དགོས་འབྲེལ་གྱི་
ངག་ལས་རྟོགས་པ་དང༌། རྟོགས་ནས་དབང་པོ་རྣོ་རྟུལ་ཐེ་ཚོམ་དང་། ངེས་ཤེས་སྐྱེས་ནས་
འཇུག་པ་ལ་སོགས་པ་དང༌། རྟོགས་པ་དེ་ངག་ལ་རག་ལས་པ་བཞི་ཡིན་ནོ། །གཉིས་པ་ལ་
གསུམ་སྟེ། ངག་གི་ངེས་ཤེས་སྐྱེས་མི་ནུས་པ་དང་། ཐེ་ཚོམ་སྐྱེད་པ་ལ་ངག་མི་དགོས་པ་དང་།
དེ་གཉིས་ཀ་ལ་རྩོམ་པ་པོའི་ངག་དོན་མེད་དུ་ཐལ་བ་སྤང་བའོ། །དང་པོ་ནི་ངག་དང་དེའི་དོན་
ལ་འབྲེལ་བ་མེད་པས་ངེས་ཤེས་སྐྱེད་མི་ནུས་སོ་ཞེ་ན། དེ་མེད་པས་ཚད་མའི་ངེས་ཤེས་མི་
སྐྱེ་ཡང་ཡིད་དཔྱོད་ཀྱི་ངེས་ཤེས་སྐྱེ་བ་མི་འགལ་ཏེ་ཐོས་བྱུང་གི་ཤེས་རབ་བཞིན་ནོ། །གཉིས་
པ་ནི་ཡོད་མེད་དུ་ངེས་པའི་ཚད་མ་མེད་པས་དོན་ལ་བློ་ཁ་ཕྱོགས་པ་ཐེ་ཚོམ་ངང་གིས་སྐྱེ་བས་
ངག་མི་དགོས་པར་ཐལ་ལོ་ཞེ་ན། ཁ་རྩང་ཅིག་དོན་ཡོད་ལ་ཤས་ཆེར་རྟོག་པའི་ཐེ་ཚོམ་ཁྱད་
པར་ཅན་ངག་ལ་ལྟོས་པར་མྱོང་བས་འགྲུབ་ཅེས་ཟེར་བ་ནི་མི་འཐད་དོ་ཐེ་ཚོམ་ཁྱད་པར་ཅན་
སྐྱེས་པ་ཙམ་དེ་ཡིན་ན་ངག་མེད་པར་ཐེ་ཚོམ་ཁྱད་པར་ཅན་སྐྱེས་པ་ཡང་དེར་ཐལ་ལོ། །དེས་
ན་ངག་ལ་བརྟེན་ནས་ཐེ་ཚོམ་སྐྱེས་པ་ངག་མེད་པར་སྐྱེ་མི་སྲིད་པས་སྐྱོན་མེད་དོ། །གསུམ་པ་
- 4
G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ནི་འཆད་པ་པོས་བརྗོད་པ་ཉིད་ཀྱིས་འགྲུབ་པས་དགོད་མི་དགོས་སོ་ཞེ་ན། འདི་ལ་ཁ་ཅིག་
གདུལ་བྱ་སྤྱིའི་དོན་དུ་རྩོམ་ཞིང་ངག་རྒྱུན་རིང་པས་ལོག་པར་སྟོན་པའི་རྒྱུ་མཚན་མེད་པས་
ངེས་ཤེས་དང་ཐེ་ཚོམ་སྐྱེ་ལ་འཆད་པ་པོའི་ལམ་མ་ཡིན་ནོ་ཞེས་སོ། །མ་ཡིན་ཏེ་རྩོམ་པ་པོ་ལ་
ཡང་ལོག་པར་སྟོན་པའི་རྒྱུ་མཚན་ཤེས་རབ་དང་མི་ལྡན་པ་ཡོད་པས་ངེས་ཤེས་དང་ཐེ་ཚོམ་
མི་སྐྱེ་བར་ཐལ་ལོ། །འཆད་པ་པོའི་ངག་ལས་མི་སྐྱེ་ན་ཐོས་བྱུང་མི་སྐྱེ་བར་འགྱུར་རོ། །དེས་ན་
ནི་དངོས་པོ་བརྒྱད་ཀྱང་རྩོམ་པ་པོས་དགོད་མི་དགོས་པར་ཐལ་ཏེ་འཆད་པ་པོའི་ངག་ལས་
རྟོགས་པས་སོ། །དེ་འཆད་པ་ལ་བརྩམ་དགོས་སོ་ཞེ་ན། དགོས་འབྲེལ་ལའང་མཚུངས་སོ།།
གསུམ་པ་ནི་རྒྱན་ལ་བརྟེན་ནས་རྟོགས་བྱ་དངོས་པོ་བརྒྱད་རྒྱས་འབྲིང་གསུམ་དང་བཅས་པ་
བརྗོད་བྱའོ། །དེ་རྒྱན་ལ་བརྟེན་ནས་རྟོགས་པ་དགོས་པའོ། །དགོས་པ་ལ་བརྟེན་ནས་དངོས་
པོ་བརྒྱད་མངོན་སུམ་དུ་རྟོགས་པ་ནི་ཉིང་དགོས་སོ། །དགོས་པ་དེ་རྒྱན་ལ་རག་ལས་པ་ནི་
འབྲེལ་བའོ། །གཉིས་པ་གྲངས་ངེས་པ་ལ་གསུམ་ལས། རྟོག་པས་བཏགས་པ་དགག་པ་ནི།
ཁ་རྩང་ཅིག་དགོས་མེད་དང་། སྒྲུབ་མི་ནུས་དང་། འདོད་བྱ་མ་ཡིན་པ་དང་། མ་འབྲེལ་བའི་
ལོག་རྟོག་བཟློག་པ་ལ་བཞིར་ངེས་སོ། །དེ་ཡང་བརྗོད་བྱ་བསྟན་པས་སྒྲུབ་མི་ནུས་བཟློག་
ཅེས་སོ། ཁ་ལོ་ཙཱཅིག་དགོས་པ་བསྟན་པས་དེ་བཟློག་ཅེས་སྨྲའོ། །འདི་ལ་གཉིས་ཏེ། ལོག་
རྟོག་དང༌། ཟློག་བྱེད་མི་འཐད་པའོ། །དང་པོ་ནི་དགོས་པ་སྒྲུབ་མི་ནུས་ཞེས་པ་ཡོད་ན་འབྲེལ་
བ་སྒྲུབ་མི་ནུས་ཞེས་པ་དང་བཞིར་ངེས་པ་ཅིས་དགོག །དེ་འབྲེལ་མེད་ལས་དོན་ཐ་དད་མེད་
དོ་ཞེ་ན། དེ་ཡང་དགོས་མེད་ལས་དོན་ཐ་དད་མེད་དོ། །གལ་ཏེ་དགོས་པ་ཡོད་ཀྱང་སྒྲུབ་པར་
མི་ནུས་པ་འཇོག་པོའི་གཙུག་རྒྱན་ལེན་པའི་མན་ངག་ལྟ་བུ་ཡོད་དོ་ཞེ་ན། འབྲེལ་བ་ཡོད་ཀྱང་
སྒྲུབ་པར་མི་ནུས་པའང་དེ་ཉིད་ལྟ་བུ་ཡོད་དོ། །གཞན་ཡང་དགོས་མེད་མི་སྲིད་ལ་བརྗོད་བྱ་
དང་མི་ལྡན་པ་ཞེས་པ་དང་བཞིར་ངེས་པ་ཅིས་འགོག །གལ་ཏེ་དགོས་མེད་མི་སྲིད་ན་དགོས་
4
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་བསྟན་པ་དོན་མེད་དུ་ཐལ་ལོ་ཞེ་ན། དེ་མི་སྲིད་ནའང་བརྗོད་བྱ་བསྟན་པ་དོན་མེད་དུ་ཐལ་
ལོ༑ ༑དེས་སྒྲུབ་མི་ནུས་སུ་འཛིན་པ་ཟློག་གོ་ཞེ་ན། དགོས་པས་ཀྱང་དེ་ཟློག་གོ་ཞེས་མཚུངས་
སོ༑ ༑གལ་ཏེ་དགོས་པས་སྒྲུབ་མི་ནུས་ཟློག་ན་དགོས་མེད་དངོས་འགལ་ཤིན་ཏུ་ཡང་ཟློག་
པས་དགོས་པའི་ངག་གཅིག་པུས་ལོག་རྟོག་གཉིས་ཟློག་པར་ཐལ་ལོ་ཞེ་ན། བརྗོད་བྱས་ཀྱང་
དེ་ཟློག་ན་བརྗོད་བྱ་དང་མི་ལྡན་པ་དངོས་འགལ་ཤིན་ཏུ་ཡང་ལྡོག་པས་བརྗོད་བྱའི་ངག་
གཅིག་པུས་གཉིས་ཟློག་པར་ཁྱེད་ལའང་ཐལ་ལོ། །གཉིས་པ་ནི་གཉིས་ལས་དང་པོ་བརྗོད་
བྱས་སྒྲུབ་མི་ནུས་ཟློག་པར་མི་འཐད་དེ་བརྗོད་བྱ་ཡོད་པ་ལ་སྒྲུབ་པར་ནུས་པས་མ་ཁྱབ་པའི་
ཕྱིར་དང་། འབྲེལ་བས་ཟློག་ཅེས་ཀྱང་མཚུངས་སོ། །གཉིས་པ་དགོས་པས་ཟློག་པར་ཡང་མི་
འཐད་དེ། དེས་དགོས་མེད་ཟློག་གམ་མི་ཟློག །གཉིས་པ་ལྟར་ན་འབྲེལ་པས་ཀྱང་འབྲེལ་
མེད་མི་ཟློག་ཅེས་མཚུངས་སོ། །དང་པོ་ལྟར་ན་ངག་གཅིག་གིས་གཉིས་ཟློག་པར་ཐལ་ཞེས་
བརྗོད་ཟིན་ཏོ། །འདོད་ན་བརྗོད་བྱས་དགོས་མེད་ཟློག་པའི་དམ་བཅའ་ཉམས་སོ། །གཉིས་
པ་ནི་བསྟན་བཅོས་བརྗོད་བྱ་དང་མི་ལྡན་པ་ལ་སོགས་པར་འཛིན་པ་ཟློག་པ་ལ་བཞིར་ངེས་
ཏེ་དངོས་འགལ་ཡིན་པའི་ཕྱིར་རོ། །
གསུམ་པ་ལ་གསུམ་སྟེ། བཟློག་བྱ་དང་། ཟློག་བྱེད་དང་། གཉིས་ཀ་ལ་རྩད་
པ་སྤང་བའོ། །དང་པོ་ནི་དགོས་མེད་ལ་སོགས་པར་འཛིན་པ་བཞི་སྐྱེ་ངེས་པ་མེད་ལ་སྲིད་པ་
ཡིན་ན་རྒྱགས་འཛད་པ་ལ་སོགས་པའི་ཡང་སྐྱེ་བས་བཞིར་མ་ངེས་སོ་ཞེ་ན། སྐྱེས་རྨུགས་པ་སོ་
རེ་ཤེ་ན་འཇུག་པའི་གགས་བྱེད་ངེས་པ་བཞི་ཁོ་ནར་ངེས་སོ། །གཉིས་པ་ནི་དོན་དང་མི་
མཐུན་པར་འཛིན་པའི་བློ་ངག་གིས་བཟློག་པར་ནུས་སམ་མི་ནུས། དང་པོ་ལྟར་ན་སྒྲ་རྟག་
པར་འདོད་པ་ལ་མི་རྟག་ཅེས་པས་ཆོག་པས་བྱས་ཡོད་ཀྱི་རྟག་པ་དགོད་མི་དགོས་པར་ཐལ་
ལོ་༑ ༑གཉིས་པ་ལྟར་ན་དགོས་འབྲེལ་ངག་གིས་ཀྱང་ཟློག་མི་ནུས་པར་འགྱུར་རོ་ཞེ་ན།
-
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
འབྲེལ་བ་དང་ནི་རྗེས་མཐུན་ཐབས། །སྐྱེས་བུའི་དོན་ནི་རྗོད་བྱེད་ངག །ཡོངས་བརྟགས་
དབང་དུ་བྱས་པ་སྟེ། །དེ་ལས་གཞན་གྱི་དབང་བྱས་མིན། །ཞེས་པས་རྟོགས་ལྡན་དགོས་
འབྲེལ་གྱི་ངག་ཡོད་ན་ཟློག་མེད་ན་མི་ཟློག་པའི་དབང་དུ་བྱས་པས་སྐྱོན་མེད་དོ། །གསུམ་པ་
ནི་དགོས་པ་ལ་དམིགས་པའི་ལོག་རྟོག་བཞི་པོ་འདི་སྐྱེ་བ་ལྟར་དགོས་པའི་དགོས་པ་ལ་
དམིགས་པ་བཞི་སྐྱེའམ་མི་སྐྱེ། དང་པོ་ལྟར་ན་དེ་བཅོད་པའི་དགོས་འབྲེལ་བཞི་ཡང་དགོས་
པས་བརྒྱད་དུ་ཐལ་ལ། གཉིས་པ་ལྟར་ན་དགོས་པ་ལ་དམིགས་པའི་བཞི་པོའང་མི་སྐྱེ་བས་
དགོས་འབྲེལ་དགོད་མི་དགོས་པར་ཐལ་ལོ་ཞེ་ན། དེ་ལ་བཞི་སྐྱེ་ཡང་དགོས་འབྲེལ་སྔ་མ་
བཞིས་ཆོག་ཅེས་པའི་ལན་ཡོད་མོད་ཀྱི། བཞི་ཆར་བསྟན་བཅོས་ལ་དམིགས་པ་ཡིན་གྱི་
དགོས་པ་ཁོ་ན་ལ་དམིགས་པར་མ་གྲུབ་བོ། །དེ་ལྟར་མིན་ན་བཞི་ཆར་བརྗོད་བྱ་ཁོ་ན་ལ་
དམིགས་ཞེས་མཚུངས་སོ། །དེ་ཉིད་ཀྱི་ཕྱིར་བསྟན་བཅོས་གཞིར་བྱས་ལ་བཟློག་ཀྱང་དགོས་
པ་འབྲེལ་མེད་དང་བརྗོད་བྱ་དང་མི་ལྡན་པར་འཛིན་པ་ཟློག་མི་ནུས་ཏེ་མཚན་གཞི་འཛིན་
པས་མི་ཁེགས་པའི་ཕྱིར་རོ། །གསུམ་པ་ཇི་ལྟར་བསྟན་ཚུལ་ནི་གསུམ། དངོས་སུ་དང་འབྲེལ་
བ་ཤུགས་ལ་བསྟན་ཏེ། འབྲེལ་བ་སྟོན་པར་བྱེད་པའི་སྒྲ། །དངོས་སུ་ཡོད་པ་མ་ཡིན་མོད།།
འོན་ཀྱང་དེ་ནི་རྣམ་འབྱེད་ལས། །དོན་གྱིས་ཐོབ་པར་བྱ་བ་ཡིན། །ཞེས་དང་། བསྟན་བཅོས་
དང་ནི་དགོས་པའི་དོན། །འབྲེལ་བའི་གཞི་ནི་གཉིས་ལ་གནས། །དེ་བསྟན་འདུས་པ་དེའི་
ཕྱིར། །དགོས་ལས་ལོགས་ཤིག་མ་བསྟན་ཏོ། །ཞེས་པས་སོ། །
གསུམ་པ་ཚིག་དོན་ལ་བསྟན་པ་དང་བཤད་པའོ། །དང་པོ་ལ་བརྗོད་བྱ་ནི་རྣམ་
པ་ཐམས་ཅད་མཁྱེན་པ་ཉིད་ནི་སངས་རྒྱས་ཀྱིས་མངོན་སུམ་དུ་མཛད་ནས་མཐོང་བའི་ཆོས་
ལ་བདེ་བར་གནས་པའི་ལམ་མོ། །ཡང་ན་རྣམ་པ་ཐམས་ཅད་མཁྱེན་པ་ཉིད་ནི་སེམས་བསྐྱེད་
ལ་སོགས་པ་བཅུ་ཡིན་ལ་དེ་དག་ནི་སངས་རྒྱས་ཐོབ་པར་བྱེད་པ་ཡིན་པས་ལམ་ཡིན་ནོ།།
- 4 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་བདུན་ནི་གཙོ་བོའམ་དང་པོར་འདུག་པས་དེས་མཚོན་ནས་བརྗོད་བྱའོ། །སྟོན་པ་
སངས་རྒྱས་ཀྱིས་མདོ་རྒྱས་འབྲིང་གསུམ་པོ་འདི་འདི་ལས་བཤད་པ་གང་ཡིན་པ་དེ་ཡང་
བརྗོད་བྱའོ། །དེ་གཉིས་ཀྱིས་རིམ་པ་ལྟར་ཆོས་གཞན་དང་མདོའི་བརྗོད་བྱ་ལས་ཁྱད་པར་དུ་
བྱེད་དོ། །དགོས་པའི་དགོས་པ་ནི་མཐོང་ཞེས་དྲང་ངོ༌། ཁྱད་པར་གཞི་ལས་མཐོང་བྱའི་དོན་
ནི་ཐེག་ཆེན་ལས་གཞན་སེང་གེ་འཕྲོག་བྱེད་དབྱིག་གི་སྙིང་པོ་ལ་སོགས་ཕྱི་རོལ་པ་ལྷ་དང་
བཅས་པ་ལ་སོགས་པས་མྱོང་བ་མ་ཡིན་པའི་དོན་དེའོ། །གང་གིས་མཐོང་ཞེ་ན་བློ་ཤེས་རབ་
དང་ལྡན་པས་ཞེས་པ་བྱང་ཆུབ་སེམས་དཔའ་སྟེ། བྱང་ཆུབ་སེམས་དཔའ་སེམས་དཔའ་ཆེ།།
བློ་ལྡན་དང་ནི་གསལ་བའི་མཆོག །ཅེས་སོགས་དེའི་མིང་གི་རྣམ་གྲངས་སུ་བཤད་པས་སོ།།
ཐབས་གང་ལ་བརྟེན་ནས་ཞེ་ན། བཞག་ཅེས་དྲང་ངོ༌། གང་ཞེ་ན་ཆོས་ནི་རྣམ་པར་དཀར་
བའམ་མཚན་ཉིད་འཛིན་པས་ནའོ། །སྤྱོད་པ་ནི་ཉམས་སུ་བླང་བར་བྱ་བས་ནའོ། །བཅུ་ནི་
སྐབས་དང་པོའི་བཅུ་པོའོ། །འོ་ན་ལམ་ཤེས་ཀྱི་བཅུ་གཅིག་ལ་སོགས་པ་དེ་མ་ཡིན་ནམ་ཞེ་ན།
དང་པོའི་བཅུ་པོ་དེས་ཐམས་ཅད་མཚོན་པའི་ཕྱིར་ན་བདག་ཉིད་ཀྱི་ཞེས་པའོ། །གང་ལ་ཞེ་ན་
དྲན་པའི་ཤེས་པ་ལའོ། །ནས་ཞེས་པས་ཐབས་བར་པ་བསམ་བྱུང་དང་འཇིག་རྟེན་པའི་སྒོམ་
བྱུང་གི་ཤེས་རབ་སྐྱེས་པའོ། །མཐར་ཐུག་པ་ནི་ས་བཅུའི་རྟོགས་པ་རིམ་གྱིས་སྐྱེས་པའོ། །ངོ༌
བོ་ནི་མཐོང་བ་སྟེ་མངོན་སུམ་དུ་གྱུར་པའོ། །དགོས་པ་སྟོན་པ་ནི་རྟོགས་པ་ཞེས་བྱ་བ་རྒྱན་
བརྩམས་པའི་དགོས་པ་ཡིན་ནོ་ཞེས་དྲང་ངོ༌། །དོན་དེ་གང་ཞེ་ན་ཆོས་སྤྱོད་བཅུའི་བདག་ཉིད་
ཀྱི་མདོ་དོན་ནོ། །གང་གི་ཆེད་དུ་ཞེ་ན་མཐོང་བར་འགྱུར་བའི་ཕྱིར་ཏེ་ཆེད་དུའོ། །ཚུལ་ཇི་ལྟར་
ཞེ་ན་རྒྱན་ལ་བརྟེན་ནས་བདེ་བླག་ཏུའོ། །གཉིས་པ་འགྲེལ་པས་བཤད་པ་ནི་རྣམ་པ་ཞེས་
སོགས་ཏེ། བསྟན་པ་ཞེས་དྲང་ངོ༌། །གང་གི་ཞེ་ན་རྫུ་འཕྲུལ་དང་ཀུན་བརྗོད་པ་དང་རྗེས་སུ་
བསྟན་པའི་ཆོ་འཕྲུལ་ལམ་སྔར་བཤད་པའི་ཆོ་འཕྲུལ་གསུམ་གྱིས་འགྲོ་བ་མཐའ་དག་ལ་
-5
] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ལམ་རྗེས་སུ་སྟོན་པར་མཛད་པ་དེ་ཉིད་ཀྱིས་སོ། །གང་ལས་ཞེ་ན་རྒྱལ་བའི་ཡུམ་རྣམ་པ་
གསུམ་ཆར་ལས་སོ། །ཅིར་ཞེ་ན་བརྗོད་པར་བྱ་བ་ཉིད་དུ་བསྟན་པ་གང་ཡིན་པ་བརྗོད་པར་
བྱེད་པ་མདོ་ཐབས་དང་བརྗོད་པར་བྱ་བ་བརྒྱད་པོ་ཐབས་ཀྱི་བསྒྲུབ་པར་བྱ་བའི་ཚུལ་གྱིས་
སངས་རྒྱས་ཀྱིས་འབྲེལ་བར་མཛད་ལ་རྒྱན་གྱི་བརྗོད་བྱའོ། །དགོས་པའི་དགོས་པ་ནི་ཕྱི་
རོལ་ཞེས་སོགས་ཏེ་རྣམ་པ་ཐམས་ཅད་དུ་མངོན་སུམ་དུ་བྱེད་ཅེས་དྲང་ངོ་། །དོན་གང་ཞེ་ན་མ་
མྱང་པ་དེ་ཡན་ཆད་གཞིར་བླང་ངོ་། ཁྱད་པར་གསུམ་ལས་གང་ཟག་ནི་ཕྱི་རོལ་པ་དང་དེ་ལས་
གཅིག་ཤོས་ནང་པའི་ཁམས་གསུམ་ལས་འདོད་ཆགས་དང་བྲལ་བ་ཉན་རང་དགྲ་བཅོམ་
དང་བསམ་གཏན་གཟུགས་མེད་པས་སོ། །རྒྱུ་ནི་མཐུན་རྐྱེན་ཆོས་ཐམས་ཅད་བདག་མེད་པ་
ཐོས་སོགས་ཀྱིས་གོམས་པར་མ་བྱས་ཤིང་འགལ་རྐྱེན་དངོས་པོར་ཞེན་པ་རྣམས་ཀྱིས་སོ།།
བློ་ནི་ཐོས་པ་ལས་བྱུང་པ་ཞེས་སོགས་ཀྱིས་སོ། །གང་ཟག་གང་གིས་མངོན་སུམ་དུ་བྱེད་ཅེ་ན་
བྱང་ཆུབ་སེམས་དཔའ་དེའི་ཁྱད་པར་རང་དང་གཞན་གྱིས་དོན་ཕུན་སུམ་ཚོགས་པ་སྒྲུབ་པ་
ཅི་ལ་ཡང་མ་རག་སྟེ་མ་ལྟོས་པར་ཆས་ཏེ་ཞུགས་པ་དག་ཁོ་ནས་སོ། །ཐབས་གང་ལ་བརྟེན་
ཞེ་ན་ཐབས་གསུམ་ལས་དང་པོ་དང་བར་པ་ནི་བཞག་ནས་ཞེས་དྲང་ངོ༌། །གང་ལ་ཞེ་ན་སྔར་
ཉམས་སུ་མྱོང་བའི་དོན་ཤིན་ཏུ་གསལ་ཏེ་མ་རྟོགས་ལོག་རྟོག་ཐེ་ཚོམ་དང་བྲལ་བས་བཞག་
པའི་བག་ཆགས་ལས་བྱུང་པའི་དྲན་པའི་ཤེས་པ་ལའོ། །གང་ཞེ་ན་ཤེས་རབ་ཀྱི་ཕ་རོལ་
ཏུ་ཕྱིན་པའི་མདོ་བརྗོད་བྱའི་དོན་མ་ལུས་པ་མངོན་པར་རྟོགས་པ་བརྒྱད་ཀྱི་བདག་ཉིད་རྣམ་
མཁྱེན་མཚོན་བྱེད་བཅུ་དང་པོ་བྱང་ཆུབ་ཀྱི་སེམས་ཐ་མ་སྦྱིན་པ་ལ་སོགས་སྒྲུབ་པའི་སྤྱོད་
པའོ། །མཚོན་བྱེད་ཐ་མ་ལ་སྦྱིན་སོགས་སྨོས་པ་ཅི་སྟེ་ཞེ་ན་སྒྲུབ་པ་བཟུང་བ་སྟེ་བཞི་ཆར་དུ་
ཕར་ཕྱིན་དྲུག་བཤད་པས་སོ། །ཚུལ་ཇི་ལྟར་ཞེ་ན་དོན་ལ་གནས་པ་ལས་མ་འཁྲུལ་བས་
ལེགས་པར་མཐར་ཐུག་པ་ནི་ཆོས་ཀྱི་ཞེས་སོགས་སོ། །དགོས་པ་ནི་རྟོགས་པ་ཞེས་སོགས་
- 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིར་བླང་ངོ༌། །དོན་གང་ཞེ་ན་མངོན་པར་ནས་མཚན་ཉིད་ཀྱི་བར་རོ། །གང་གིས་ཆེད་དུ་ཞེ་
ན་དགོས་པའི་ཡང་དགོས་པའི་ཆེད་དུའོ། །གང་གིས་ཞེ་ན་གདུལ་བྱ་རྣམས་ཀྱིས་སོ། །ཚུལ་
ཇི་ལྟར་ཞེ་ན་དོན་རྒྱ་ཆེན་པོ་བདེ་བླག་ཏུ་སྟེ་ཚེགས་ཆུང་ངུས་སོ། །
གསུམ་པ་མངོན་རྟོགས་ཉིད་བཤད་པ་ལ་གསུམ་སྟེ། རྒྱས་པ་ལ་དད་པ་ལ་
བརྒྱད་དུ་དབྱེ་བ་དང༌། བར་མ་ལ་དད་པ་ལ་དྲུག་ཏུ་དབྱེ་བ་དང་། བསྡུས་པ་ལ་དད་པ་ལ་
གསུམ་དུ་བསྡུ་བའོ། །དང་པོ་ལ་གཉིས་ཏེ། ལུས་རྣམ་གཞག་དང་། ཡན་ལག་རྒྱས་པར་
བཤད་པའོ། །དང་པོ་ལ་ལྔ་སྟེ། དགོས་དོན་དང༌། བསྡུས་དོན་དང་། ངག་ཉེ་བར་དགོད་པ་
དང༌། བསྡུས་དོན་གྱི་བཤད་པ་དང༌། མ་བཀྲོལ་བའི་རྒྱུ་མཚན་ནོ། །དང་པོ་ནི་དགོས་འབྲེལ་
གོང་དུ་བསྟན་པ་ལ་ཞེས་སོགས་ཏེ། དཀྱུས་ས་བསྟན་པའི་རྟ་ཐོགས་པ་མེད་པར་རྒྱུག་ནུས་པ་
ལྟར་གདུལ་བྱ་ཉན་པ་པོ་རྣམས་ཀྱིས་ཡན་ལག་རྒྱས་བཤད་བདེ་བླག་ཏུ་རྟོགས་པར་བྱ་བའི་
ཕྱིར་དང་ཡན་ལག་རྒྱས་བཤད་ཀྱི་བསྟན་བཅོས་ཀྱི་དོན་ལུས་རྣམ་གཞག་གིས་མདོ་ཙམ་དུ་
རྣམ་པར་དབྱེ་བ་བྱས་པ་ཡང་འཆད་པ་པོས་བཤད་སླ་བོར་མགོན་པོས་གཟིགས་ནས་དེའི་རྒྱུ་
མཚན་ནི་མ་འཛིངས་པ་ཉིད་ཀྱིས་སོ། །གཉིས་པ་ནི་ཚིག་ཅེས་སོགས་ཏེ་ལུས་ཞེས་པ་ལ་
གསུམ་ལས་དབྱེ་བ་ནི་ཚིག་དང་དོན་གྱི་ལུས་སོ། །ངོ་བོ་ནི་བརྗོད་བྱ་དང་རྗོད་བྱེད་དོ། །ངེས་
ཚིག་ནི་ཡན་ལག་ལ་ཁྱབ་པར་བྱེད་པས་དང༌། རྟེན་བྱེད་པས་དང་། བསགས་པས་དང་། ངོ་
བོ་ཉིད་དུ་གྲུབ་པས་ནའོ། །
གསུམ་པ་ལ་གཉིས་ཏེ། ཤེར་ཕྱིན་གྱི་དབྱེ་བ་མདོར་བསྟན་པ་དང༌། ཅུང་ཟད་
རྒྱས་པར་བཤད་པའོ། །དང་པོ་ལ་གསུམ་སྟེ། དབྱེ་བའི་གཞི་དང༌། གྲངས་ཀྱི་དབྱེ་བ་དང་།
གསལ་བའི་དབྱེ་བའོ། །དང་པོ་ནི་ཤེ་རབ་ཕ་རོལ་ཕྱིན་པ་ནི་ཞེས་པའི་དོན་ལ་གཉིས་ཏེ།
འགྲེལ་ཊཱིཀ་མཁན་པོ་གཞན་གྱི་བཤད་ཚུལ་དང་། སེང་བཟང་གིས་བཤད་པའི་དོན་དཔྱད་
-5
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
པའོ། །དང་པོ་ནི་འབུམ་དྷནྡྲ་སེ་ན་ཊིཀ་མཁན་པོས་ཆོས་རབ་ཏུ་རྣམ་པར་འབྱེད་པའི་འབྲས་བུ་
མཐར་ཐུག་དངོས་སུ་འབྱིན་པ་ཞེས་པ་ས་བཅུ་རྒྱུན་ཐ་ན་ཡོད་དེ་ཤེར་ཕྱིན་དང་དཔའ་བར་
འགྲོ་བའི་ཏིང་ངེ་འཛིན་མིང་གི་རྣམ་གྲངས་སུ་བཤད་པས་དེ་ཡང་དེ་ཁོ་ན་ཡོད་པར་བཤད་
པས་སོ་ཞེས་སོ། །འཕགས་པ་ལྟར་ན་དོན་དམ་རྟོགས་པ་དམ་པའི་ངོ་བོ་ཉིད་དུ་གྱུར་པ་ཞེས་
པ་ས་དང་པོ་ཡན་ཆད་ཀྱི་མཉམ་གཞག་ན་ཡོད་དེ་དོན་དམ་ཤེས་པའི་ཕྱིར་བཤད་དོ་ཞེས་དང་།
ཀུན་དགའ་བོ་དམ་པ་ཡིན་པའི་ཕྱིར་ཤེས་རབ་ཀྱིས་ཕ་རོལ་ཏུ་ཕྱིན་པའི་མིང་ཐོབ་པར་འགྱུར་
རོ་ཞེས་བཤད་པས་སོ། །སངས་རྒྱས་ཡེ་ཤེས་ལྟར་ན་ཆོས་རབ་ཏུ་རྣམ་པར་འབྱེད་པ་བདག་
མེད་རྟོགས་པའི་ངོ་བོ་ཉིད་དུ་གྱུར་པ་ཞེས་པས་དངོས་པོ་བརྒྱད་ཅར་ཡིན་ནོ་ཞེས་སོ། །གཉིས་
པ་ལ་བཞི་སྟེ། མཚན་ཉིད་དང་མཚན་གཞིའི་དབྱེ་བ་དང༌། དངོས་དང་བཏགས་པའི་ཁྱད་
པར་དང༌། ཤེས་བྱེད་དོ། །དང་པོ་ཆོས་རབ་ཏུ་རྣམ་པར་འབྱེད་པ་རབ་ཀྱི་མཐར་ཐུག་པའོ།།
གཉིས་པ་ནི་འབྲས་བུ་དང་ལམ་དང་གཞུང་གསུམ་ལས། དང་པོ་ནི་གཉིས་སུ་མེད་པའི་ཡེ་
ཤེས་སྒྱུ་མ་ལྟ་བུ་དེ་བཞིན་གཤེགས་པའི་རྒྱུད་ལ་སྐྱེས་པའོ། །གཉིས་པ་ནི་ཚོགས་ལམ་ནས་རྡོ་
རྗེ་ལྟ་བུའི་བར་གྱི་ཆོས་རབ་ཏུ་རྣམ་པར་འབྱེད་པའོ། །གསུམ་པ་ནི་དེ་གཉིས་སྟོན་པའི་གཞུང་
ངོ་༑ ༑གསུམ་པ་ནི་འབྲས་བུ་ནི་མཚན་ཉིད་དང་ལྡན་པ་དངོས་ཡིན་ནོ། །གཉིས་པོ་བཏགས་
པ་བ་ཡིན་པས་ལམ་ལ་འདོགས་པའི་རྒྱུ་མཚན་ནི་རྒྱུ་ལ་འབྲས་མིང་གིས་སོ། །དགོས་པ་ནི་
འབྲས་བུ་དེ་ཐོབ་པར་འདོད་པས་རྒྱུ་ལམ་རྒྱུད་ལ་སྐྱེད་དགོས་པར་ཤེས་པའི་དོན་དུའོ།།
དངོས་ལ་གནོད་པ་ནི་མཚན་ཉིད་མེད་པའོ། །གཞུང་ལ་འདོགས་པའི་རྒྱུ་ནི་བརྗོད་བྱའམ་
འབྲས་མིང་གིས་རྗོད་བྱེད་དམ་རྒྱུ་ལ་བཏགས་པའོ། །དགོས་པ་ནི་འབྲས་བུ་དེ་ཐོབ་པར་
འདོད་པས་གཞུང་ལ་འཇུག་དངོས་སོ་ཞེས་ཤེས་པའི་དོན་དུའོ། །དངོས་ལ་གནོད་པ་ནི་
མཚན་ཉིད་མེད་པས་སོ། །བཞི་པ་ནི་ཕྱོགས་གླང་ཤེས་རབ་ཕ་རོལ་ཕྱིན་གཉིས་མེད། །ཡེ་ཤེས་
- 5
3.



སས
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དེ་ནི་དེ་བཞིན་གཤེགས། །བསྒྲུབ་བྱའི་དོན་དེ་དང་ལྡན་པས། །གཞུང་ལམ་དག་ལ་དེ་སྒྲས་
ཡིན་ཞེས་པས་ཤེས་སོ། །གཉིས་པ་ནི་ཡང་དག་པར་ཏེ་ཕྱིན་ཅི་མ་ལོག་པའི་སྒོ་ནས་བཤད་
ཅེས་སོ། །ཚུལ་ཇི་ལྟར་ཞེ་ན་དངོས་པོ་བརྒྱད་དུ་ཕྱེ་བའི་སྒོ་ནས་སོ། །དངོས་པོ་བརྒྱད་ནི་
བརྗོད་བྱ་ཡིན་ལ། མངོན་པར་རྟོགས་པ་བརྒྱད་ནི་རྣལ་འབྱོར་པའི་རྒྱུད་ལ་སྐྱེ་བ་ཡིན་ཞིང་།
སྐབས་བརྒྱད་ནི་གཞུང་སྟོད་སྨད་ཀྱི་ཆ་བརྒྱད་ཡིན་ནོ། །གསུམ་པ་ནི་རྣམ་ཀུན་མཁྱེན་ཉིད་
ཅེས་སོགས་ལ་དྲུག་སྟེ། དངོས་པོ་བརྒྱད་པོ་སོ་སོའི་མཚན་ཉིད་དང༌། ས་མཚམས་དང་།
གཅིག་གམ་ཐ་དད་བསམ་པ་དང༌། གྲངས་ངེས་པ་དང་། གོ་རིམ་ངེས་པ་དང༌། ཟློས་པ་སྤང་
བའོ། །དང་པོ་ལ་བརྒྱད་ལས་རྣམ་མཁྱེན་གྱི་མཚན་ཉིད་ལ་གསུམ་སྟེ། རྟོག་པས་བཏགས་པ་
དགག་པ་དང་། དོན་ལ་གནས་པ་དགོས་པ་དང་། དེ་ལ་ཤེས་བྱེད་དགོད་པའོ། །དང་པོ་ནི་ཁ་
ལོ་ཙཱ་ཅིག་རྣམ་པའི་ཆོས་མཐའ་དག་སྐྱེ་བ་མེད་པར་མངོན་སུམ་དུ་རྟོགས་པའོ་ཞེས་སོ།།
སངས་རྒྱས་ཀྱིས་ཇི་ལྟ་བ་མཁྱེན་པའི་རྣམ་མཁྱེན་དེ་རྣམ་མཁྱེན་མ་ཡིན་པར་འགྱུར་ཏེ་ཇི་སྙེད་
པ་མ་མཁྱེན་པས་སོ། །ཡང་སེ་འབྲི་ཆོས་ཀྱི་དབྱིངས་དྲི་མ་མཐའ་དག་དང་བྲལ་ལ་མངོན་སུམ་
དུ་རྟོགས་པ་དང༌། སྐབས་དང་པོའི་ཆོས་བཅུ་པོའི་རྒྱུ་འབྲས་ཀྱི་རྣམ་པ་མ་ལུས་པ་མངོན་སུམ་
དུ་རྟོགས་པ་ཇི་ལྟ་བ་དང་ཇི་སྙེད་ཀྱི་རྣམ་མཁྱེན་གྱི་མཚན་ཉིད་དོ་ཞེས་སོ། །མ་ཡིན་ཏེ་སངས་
རྒྱས་ཀྱིས་ཇི་ལྟ་བ་རྟོགས་པའི་གཞི་ཤེས་ལམ་ཤེས་ཀྱི་མཚན་ཉིད་ཡིན་ནོ་ཞེས་མཚུངས་པ་
དང༌། དངོས་མེད་ཀྱི་རྣམ་པ་རྟོག་པ་ལ་ཇི་སྙེད་པ་མཁྱེན་པའི་མཚན་ཉིད་ཀྱིས་མ་ཁྱབ་བོ།།
གཞན་ཡང་མཚོན་བྱ་རྣམ་པ་ཉིད་མཚན་ཉིད་དུ་བཀོད་པ་ནི་རང་ལྡོག་རྫས་སུ་མ་གྲུབ་པར་
འགྱུར་རོ། །འོག་མ་རྣམས་ལའང་སྐྱོན་འདི་རིག་པར་བྱའོ། །གཉིས་པ་ནི་རྣམ་མཁྱེན་ཙམ་གྱི་
མཚན་ཉིད་ནི་གཞི་དང་ལམ་ཡོད་པའི་བྱེ་བྲག་རྟོགས་པའོ། །ཐུབ་པའི་རྣམ་མཁྱེན་གྱི་མཚན་
ཉིད་ནི་སྒྲིབ་པ་ཐམས་ཅད་སྤངས་པས་བྱེ་བྲག་རྟོགས་པ་དང༌། སྒྲིབ་པ་ཐམས་ཅད་སྤངས་
5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
པས་ཆོས་ཉིད་དང་ཆོས་ཅན་གྱི་བྱེ་བྲག་རྟོགས་པ་རྣམ་མཁྱེན་ཙམ་དང་ཇི་ལྟ་བ་དང་ཇི་སྙེད་
པའི་མཚན་ཉིད་དོ། །གསུམ་པ་ནི་གཞི་ཤེས་པའི་བྱེ་བྲག་རྣམས། །རྣམ་པ་ཞེས་བྱའི་མཚན་
ཉིད་དོ་ཞེས་དང་། སྒྲིབ་རྒྱན་པ་ཀུན་གྱི་དྲི་མེད་པ། །རྣམ་པ་ཐམས་ཅད་མཁྱེན་ཉིད་ཐོབ།།
ཅེས་དང༌། སྒྲིབ་པ་ཀུན་གྱི་དྲི་མེད་པ། །རྣམ་པ་ཐམས་ཅད་མཁྱེན་པའི། །གོ་འཕང་བླ་ན་
མེད་པ་ཐོབ། །ཅེས་དང༌། རབ་འབྱོར་ཆོས་གཅིག་གིས་རྣམ་པ་ཐམས་ཅད་མཁྱེན་པ་ཉིད།།
ཅེས་བྱ་སྟེ་ཞི་བའི་རྣམ་པས་སོ་ཞེས་དང་། རྣམ་པ་དེ་དག་དང་། རྟགས་དེ་དག་དང་། མཚན་
མ་དེ་དག་དེ་བཞིན་གཤེགས་པས་ཐུགས་སུ་ཆུད་དེ་དེའི་ཕྱིར་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ནི་རྣམ་པ་ཐམས་ཅད་མཁྱེན་པ་ཉིད་ཅེས་
བྱའོ་ཞེས་སོ། །
ལམ་ཤེས་ཀྱི་མཚན་ཉིད་ལ་གསུམ་ལས་དང་པོ་ནི་ཁ་སེ་འབྲེ་ཅིག་དམིགས་པ་ལམ་
ཐམས་ཅད་རྣམ་པ་མི་དམིགས་པས་ཡུལ་ཅན་མངོན་སུམ་དུ་རྟོགས་པ་ཡིན་ལ་ས་མཚམས་
ཚོགས་ལམ་ནས་འཛིན་པ་ནི་ནང་འགལ་ཁས་བླངས་སོ། །གཉིས་པ་ནི་དེས་ལམ་ཤེས་སྤྱི་
དང༌། བྱང་ཆུབ་སེམས་དཔའ་དང་། སངས་རྒྱས་ཀྱི་ལམ་ཤེས་ཀྱི་མཚན་ཉིད་ནི་ཕྱིན་བྱེད་མི་
དམིགས་པར་རྟོགས་པ་དང༌། ཐེག་པ་གསུམ་ལས་དབང་པོ་རྣོན་པོའི་སློབ་པ་དང་སྤངས་
རྟོགས་རྫོགས་པས་ཕྱིན་བྱེད་མི་དམིགས་པར་རྟོགས་པའོ། །གསུམ་པ་ནི་དེ་ལྟར་ན་ཉན་རང་
ལ་ལམ་ཤེས་ཡོད་པར་འགྱུར་རོ་ཞེ་ན་འདོད་པ་ཡིན་ཏེ་དེ་བས་རྣམ་པ་ཤེས་པའང་ཡོད་པ་
ཡིན་ནོ། །གལ་ཏེ་ལམ་ཐམས་ཅད་ཀྱིས་ཀྱང་མ་ཡིན་ལ་རྣམ་པ་ཐམས་ཅད་དུ་ཡང་མ་ཡིན་
ཞེས་བཤད་པ་དང་འགལ་ལོ་ཞེ་ན། དེ་ནི་ལམ་གསུམ་ཆར་དང་རྣམ་པ་མ་ལུས་པ་མ་རྟོགས་
པས་དེ་སྐད་བཤད་དེ་གཏན་མ་རྟོགས་ཞེས་མ་བཤད་དོ། །སངས་རྒྱས་ལས་གཞན་གྱིས་
ཤེས་བྱ་ཐམས་ཅད་མ་ཤེས་ཞེས་བརྗོད་ཀྱང་འགའ་ཞིག་ཤེས་པ་བཞིན་ནོ། །གཞི་ཤེས་ཀྱི་
བ 5
-



བརྩེ་ཆེན་འོད་སྣང་མས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་ཉིད་ལ་གསུམ་ལས། རྟོག་པས་བཏགས་པ་དགག་པ་ནི། ཉན་ཐོས་དང་རང་སངས་
རྒྱས་དང་གཉེན་པོ་གཞི་ཤེས་ཀྱི་མཚན་ཉིད་སེ་འབྲེ་གཞི་ཐམས་ཅད་གང་ཟག་གི་བདག་མེད་
དང་། གང་ཟག་གི་བདག་དང་གཟུང་བ་རང་བཞིན་མེད་པ་ཙམ་དང་བདག་མཐའ་དག་སྐྱེ་བ་
མེད་པར་མངོན་སུམ་དུ་རྟོགས་པའོ་ཞེས་སོ། །འདི་ལ་ཁ་གཉལ་ཅིག་ཉན་རང་ལ་ཆོས་ཀྱི་
བདག་མེད་རྟོགས་པ་ཡོད་པས་དེ་མི་རིགས་སོ་ཞེས་སོ། །དེས་ན་ཐབས་ལ་ཁྱད་ཡོད་ཀྱི་ཤེས་
རབ་ལ་ཁྱད་མེད་དོ་ཞེས་སོ། །སྐྱོན་དེ་ནི་མེད་དེ་ཆོས་ཀྱི་བདག་མེད་རྟོགས་པ་ཡོད་ན་ཤེས་
བྱའི་སྒྲིབ་པ་སྤངས་པར་ཐལ་ཏེ་བློ་གྲོས་ཆེན་པོ་ཉོན་མོངས་པའི་སྒྲིབ་པ་ནི་གང་ཟག་གི་
བདག་མེད་པ་མཐོང་བས་རྣམ་པར་དག་པར་འགྱུར་རོ། །ཤེས་བྱའི་སྒྲིབ་པ་ནི་ཆོས་ཀྱི་བདག་
མེད་པ་མཐོང་བས་རྣམ་པར་དག་པར་འགྱུར་རོ་ཞེས་བཤད་པས་སོ། །གཞན་ཡང་རྒྱན་སྟུག་
པོ་རྣམ་པར་བཀོད་པ་ ལས། ཕུང་པོ་གང་ཟག་བདག་མེད་པར། །རབ་ཏུ་རྣམ་ཕྱེ་མཐོང་
འགྱུར་ཞིང་། །ཆོས་ཀྱི་དངོས་པོ་མ་བཤིག་པར། །ཉན་ཐོས་དེ་དག་མངོན་རྟོགས་འགྱུར་ཞེས་
དང༌། ཆོས་ལ་བདག་མེད་མཁས་པ་རྣམས། །རྒྱལ་བའི་སྲས་པོ་སྒོམ་པར་བྱེད། །ཅེས་པས་
སོ༑ ༑གཞན་ཡང་འོད་སྲུངས་ཀྱིས་ཞུས་པ་ལས། ཉུང་འབུ་སྲིན་བུས་ཟོས་པར་གྱུར་པའི།།
ནང་གི་ནམ་མཁའ་དེ་ནི་ཆུང་བ་ལྟར། །ཉན་ཐོས་འདུས་མ་བྱས་པ་རྟོགས་པ་ཡང་། །དེ་ནི་
ཤིན་ཏུ་ཆུང་ཞིང་ཆུང་བར་ལྟ་ཞེས་སོ། །ཤེས་རབ་ལ་ཁྱད་མེད་ན་ཐབས་མེད་ཤེས་རབ་བྲལ་
བས་ཉན་ཐོས་ཉིད་དུ་ལྟུང༌། །ཞེས་པ་དང་འགལ་ལོ། །ཕྱོགས་སྔ་མའང་མི་འཐད་དེ་ཚོགས་
ན་སྤྱོད་པའི་རང་སངས་རྒྱས་ཀྱི་གཞི་ཤེས་དེ་ཉན་ཐོས་ཀྱིར་ཐལ་ཏེ་གང་ཟག་གི་བདག་མེད་
ཙམ་རྟོགས་པས་སོ། ཁྱེད་ཉིད་ཀྱི་ས་བདུན་པ་མན་ཆད་ཉན་རང་དུ་ལྡོག་སྲིད་པར་བཞེད་
པས་དེ་ལ་གཉེན་པོ་གཞི་ཤེས་ཀྱི་མཚན་ཉིད་ཁྱབ་ཆེས་ཤིང་ཉན་རང་གི་གཞི་ཤེས་ཀྱི་མཚན་
ཉིད་ཀྱིས་མ་ཁྱབ་བོ། །གཉིས་པ་ནི་གཞི་ཤེས་སྤྱི་དང་ཉན་ཐོས་དང་རང་སངས་རྒྱས་དང་བྱང་
- 5 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཆུབ་སེམས་དཔའ་དང་སངས་རྒྱས་ཀྱི་གཞི་ཤེས་ཀྱི་མཚན་ཉིད་ནི། རྟེན་དང་ཐེག་པ་གསུམ་
ལས་དབང་པོ་རྟུལ་པོ་དང་འབྲིང་པོ་དང་རྣོན་པོ་དང་རྣོན་པོའི་སློབ་པ་དང་སྤངས་རྟོགས་
རྫོགས་པས་རྟེན་བདག་མེད་པར་རྟོགས་པའོ། །གསུམ་པ་བརྩད་པ་སྤང་བ་ནི་གལ་ཏེ་སོ་སོ་
སྐྱེ་བོ་ལ་གཞི་ཤེས་མཚན་ཉིད་པ་ཡོད་པར་ཐལ་ལོ་ཞེ་ན་འདོད་པ་ཉིད་དོ། །དེ་ལྟར་ན་
འཕགས་པར་ཐལ་ལོ་ཞེ་ན། གཞི་བདག་མེད་པར་མངོན་སུམ་དུ་རྟོགས་པ་མེད་པས་
འཕགས་པར་ག་ལ་འགྱུར།
རྣམ་ཀུན་གྱི་མཚན་ཉིད་ལ་གསུམ་ལས་རྟོགས་པས་བཏགས་པ་དགག་པ་ནི་སྐྱེ་
མེད་རྣམ་འདུལ་གསུམ་བསྡུས་ནས་སྒོམ་ཞེས་སོ། །གཞན་དག་ནི་དབང་དུ་བྱ་བའི་དོན་དུ་སྐྱེ་
མེད་གསུམ་བསྡུས་ནས་སྒོམ་པའོ་ཞེས་སྨྲའོ། །མ་ཡིན་ཏེ་གཞི་ལམ་རྣམ་པའི་དོན་སྤྱི་ཤར་
བར་ཐལ་ཏེ། དགག་པ་དངོས་སུ་གཏོགས་པའི་ཕྱིར་རོ། །འདོད་ན་འཕགས་པའི་མཉམ་
གཞག་གི་སྦྱོར་བ་རྟོགས་བཅས་སུ་འགྱུར་རོ། །སོ་སོ་སྐྱེ་བོའི་དུས་ནའང་གང་ཟག་གཅིག་ལ་
རྟོག་པ་དུ་མ་དུས་གཅིག་ཏུ་སྐྱེ་བར་ཐལ་ལོ། །འདོད་པར་མི་ནུས་ཏེ་རྟོག་གཉིས་གཅིག་ཅར་
འཇུག་པ་མེད། །འདི་ལྟར་རྣམ་པར་རྟོག་པ་རྣམས། །རིམ་གྱིས་འབྱུང་བར་ཡང་དག་རྟོགས།།
ཞེས་བཤད་པས་སོ། །གཉིས་པ་དོན་ལ་གནས་པ་དགོད་པ་ནི། ཐེག་ཆེན་གྱི་རྣམ་ཀུན་གྱི་
སྦྱོར་བའི་མཚན་ཉིད་ནི་ཐེག་པ་གསུམ་ལས་དབང་པོ་རྣོན་པོའི་སློབ་པས་ཆོས་སྐུའི་རྒྱུ་གང་
ཞིག་དབང་དུ་བྱེད་པའི་སྒོམ་པ་ཡིན་ཏེ་རྒྱུ་སྦྱོར་བ་བཞིའི་བདག་ཉིད་དང་ཞེས་དང་། དབང་དུ་
བྱ་བའི་ཕྱིར་ཞེས་བཤད་པས་འགྲུབ་བོ། །མཚན་མཚོན་སྔ་མ་དེ་དག་འོག་མ་གསུམ་ལ་གོ་
བར་བྱའོ། །གསུམ་པ་བརྩད་པ་སྤང་བ་ནི། གལ་ཏེ་ས་བརྒྱད་པ་ཡན་ཆད་འབད་རྩོལ་མེད་
པར་བཤད་པས་དེས་མ་ཁྱབ་བོ་ཞེ་ན། དེ་ནི་ཤས་ཆུང་བས་མེད་ཅེས་བརྗོད་ཀྱི་གཏན་མེད་མ་
ཡིན་ཏེ་རྨི་ལམ་བསྟན་པ་ལས་ས་བརྒྱད་པ་ལ་མངོན་པར་ཤེས་པ་དང་སོ་སོ་ཡང་དག་པར་
- 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིག་པ་ལ་རྩོལ་བ་དང་བཅས་སོ། །དགུ་པ་ལ་སྤྱོད་པ་ལ་རྩོལ་བ་དང་བཅས་སོ། །བཅུ་པ་ལ་
ཚད་མེད་པ་ལ་རྩོལ་བ་དང་བཅས་སོ་ཞེས་གསུངས་པ་དང་། ས་བརྒྱད་པ་ལ་ཕལ་ཆེན་ལས་
ངེད་ཀྱི་ཡེ་ཤེས་སྟོབས་སྤངས་སངས་རྒྱས་ཆོས་ཀྱི་རྣམས། །དེ་དག་ཁྱོད་ལ་མེད་ཀྱིས་འབད་
རྩོལ་བརྩོན་འགྲུས་རྩོམས། །ཞེས་གསུངས་པས་སོ། །གཞན་ཡང་འབད་རྩོལ་མེད་པ་ཉིད་
ཀྱིས་དབང་དུ་བྱ་བའི་དོན་དུ་སྒོམ་སྤང་སྐྱོན་མེད་དེ་དེ་ཡན་ཆད་ཀྱི་བསྔོ་བ་བཞིན་ནོ། །རྩེ་
མོའི་མཚན་ཉིད་ལ་གསུམ་ལས། རྟོག་པས་བཏགས་པ་དགག་པ་ནི་དབང་དུ་གྱུར་པ་ཐོབ་
པའི་སྒོམ་པའོ་འབྲེ་ཞེས་པ་མི་འཐད་དེ་ཉན་རང་ལ་རྩེ་མོའི་སྦྱོར་བ་ཡོད་པར་ཐལ་བའི་ཕྱིར་རོ།
ཁ་ཅིག་འདུལ་སྐྱེ་མེད་གསུམ་བསྡུས་ནས་དབང་དུ་གྱུར་པ་ཐོབ་པའི་སྒོམ་པ་ཞེས་སོ། ཁ་རྩང་
འབྲེ་ཅིག་དེའི་སྟེང་དུ་ཆོས་སྐུ་ཐོབ་པའི་ཕྱིར་ཞེས་པ་ལ་འདོད་པ་མི་འཐད་དེ། རྣམ་ཀུན་བཀག་
པ་དེས་འདི་ཡང་ཁེགས་པའི་ཕྱིར་དང་། དེ་གསུམ་ག་ལྟར་ན་ཡང་ཚོགས་ལམ་ན་རྩེ་མོ་ཡོད་
པར་ཐལ་ཏེ། དྲན་པ་ཉེར་བཞག་ལ་དབང་དུ་གྱུར་པ་ཐོབ་པས་སོ། །དེ་འདོད་ན་རྩེ་མོ་ཡེ་
ཤེས་ཀྱི་དོན་ཡིན་ལ་ཚོགས་ལམ་ན་རྣམ་ཤེས་ལས་མེད་པས་དེ་མེད་ཅེས་པའི་ཁས་བླངས་
དང་འགལ་ལོ། །མ་གྲུབ་ན་བཟོད་པའི་གནས་སྐབས་ན་དབང་པོ་ལྔ་ལ་དབང་དུ་གྱུར་པ་མ་
ཐོབ་ཅེས་མཚུངས་སོ། །འདིར་བླ་མས་རྩང་འབྲེ་སྐྱེ་མེད་གསུམ་བསྡུས་སྒོམ་སངས་རྒྱས་ཀྱི་སར་
ཡོད་པར་འདོད་པ་དང་གཞན་དུ་སྦྱོར་བ་ཙམ་གྱི་མཚན་ཉིད་དུ་འདོད་པ་ནི་མཚོན་བྱ་མེད་
ཀྱང་མཚན་ཉིད་སྲིད་པར་ཐལ་བ་གང་གིས་ཟློག །གཉིས་པ་དོན་ལ་གནས་པ་དགོད་པ་ནི་
ཆོས་སྐུའི་རྒྱུར་གྱུར་པ་གང་ཞིག་རབ་ཏུ་གྱུར་པར་ཐོབ་པའོ་ཞེས་པའོ། །ཚོགས་ལམ་ན་མི་
འདོད་ན་ཚོགས་ལམ་ཆེན་པོའི་རྗེས་ལ་ཞེས་པ་བསྣན་ནོ། །གསུམ་པ་བརྩོད་པ་སྤང་པ་ནི་སྔ་
མ་ལྟར་ན་ཚོགས་ལམ་ན་ཡོད་པར་ཐལ་ལོ་ཞེ་ན། དེ་འདོད་པ་ཡིན་ནོ། །གལ་ཏེ་མགོན་པོས་
མ་གསུངས་པས་ཡོད་པར་མི་འཐད་དོ་ཞེ་ན། བྱང་ཆུབ་སེམས་དཔའི་ལམ་ཤེས་ལ་སྦྱོར་ལམ་
- Y
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
མེད་པར་འགྱུར་ཏེ་མགོན་པོས་མ་གསུངས་པས་སོ་ཞེས་མཚུངས་སོ། །མཐར་གྱིས་པའི་
མཚན་ཉིད་ལ་གསུམ་ལས་རྟོགས་པས་བཏགས་པ་དགག་པ་ནི། ཁ་འབྲེ་ཅིག་བརྟན་པ་ཐོབ་
པར་བྱ་བའི་དོན་དུ་མཁྱེན་པ་གསུམ་གྱི་ཆོས་རིམ་ཅན་དུ་སྒོམ་པའོ་ཞེས་ཟེར་བ་མི་འཐད་དེ་
གཞི་ཤེས་ཀྱི་ཆོས་རིམ་ཅན་དུ་སྒོམ་པའང་དེར་ཐལ་ལོ། །དེ་འདོད་ན་ཉན་རང་ལ་མཐར་
གྱིས་པ་ཡོད་པར་ཐལ་ལོ། ཁ་འདུལ་ཅིག་སྐྱེ་མེད་གསུམ་བསྡུས་ནས་སྒོམ་པ་ལ་རྟོགས་པ་ལྷུན་
གྲུབ་ཐོབ་ནས་དཀར་ཆོས་རིམ་ཅན་དུ་སྒོམ་པ་ཞེས་པ་ནི་རྣམ་ཀུན་བཀག་པ་དེ་ཉིད་ཀྱིས་
ཁེགས་སོ། །གཉིས་པ་དོན་ལ་གནས་པ་དགོད་པ་ནི་ཆོས་སྐུའི་རྒྱུ་གང་ཞིག་གོ་རིམ་དུ་སྒོམ་
པའོ། །གསུམ་པ་བརྩད་པ་སྤང་བ་ནི་དེ་ལྟར་ན་ཚོགས་ལམ་ན་དེ་ཡོད་པར་ཐལ་ལོ་ཞེ་ན།
འདོད་པ་ཡིན་ཏེ་འཕགས་པས་མཐར་གྱིས་བྱ་བ་ཚོགས་ལམ་ལ་བཤད་པས་སོ། །སྐད་ཅིག་
མའི་མཚན་ཉིད་ལ་གསུམ་ལས། རྟོག་པས་བཏགས་པ་དགག་པ་ནི་ཁ་འབྲེཅིག་བརྟན་པ་
ཐོབ་པའི་སྒོམ་པའོ་ཞེས་སོ། ཁ་རྩང་འབྲེ་ཅིག་ཆོས་སྐུ་ཐོབ་པའི་དོན་དུ་བརྟན་པ་ཐོབ་པའི་སྒོམ་
པའོ་ཞེས་གྲག་གོ །དེ་མི་འཐད་དེ་ས་འོག་མ་དག་ན་དྲན་པ་ཉེར་བཞག་ལ་བརྟན་པ་ཐོབ་པ་
ཡོད་པས་དེ་ཡོད་པར་ཐལ་ལོ། །གལ་ཏེ་སློབ་པའི་ཆོས་ཐམས་ཅད་ལ་བརྟན་པ་ཐོབ་པ་མེད་
དོ་ཞེ་ན། དེ་དང་པོ་བརྗོད་དུ་སུས་མ་སྟེར། ཁ་སེཅིག་སྐྱེ་མེད་གསུམ་བསྡུས་ནས་སྒོམ་པ་ལ་
རྟོགས་པ་ལྷུན་གྲུབ་ཐོབ་ནས་དཀར་ཆོས་གཅིག་ཅར་མངོན་དུ་བྱེད་པའི་སྦྱོར་བ་ཞེས་པ་ནི་མི་
འཐད་དེ་སྦྱོར་བའི་མཚན་ཉིད་དུ་སྦྱོར་བ་ཞེས་པ་རང་ལྡོག་རྫས་སུ་མ་གྲུབ་པར་འགྱུར་རོ།།
རྣམ་ཀུན་བཀག་པ་དེས་ཀྱང་ཁེགས་སོ། །གཉིས་པ་དོན་ལ་གནས་པ་དགོད་པ་ནི་ཆོས་སྐུའི་
རྒྱུ་མཐར་ཐུག་པའོ། །གསུམ་པ་བརྩད་པ་སྤང་བ་ནི་བར་ཆད་མེད་པའི་རྩེ་མོ་ལ་སོགས་ཀྱང་
དེར་འགྱུར་རོ་ཞེ་ན། བྱས་པའི་མཚན་ཉིད་རྒྱུས་བསྐྱེད་ཡིན་ན་དངོས་པོའང་དེར་འགྱུར་རོ།།
ཆོས་སྐུའི་མཚན་ཉིད་ནི་སྦྱོར་བའི་འབྲས་བུ་མཐར་ཐུག་སྨིན་པའོ། །
- ཏུ
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༈ གཉིས་པ་ས་མཚམས་ལ་བརྒྱད་ལས། རྣམ་མཁྱེན་མཚན་ཉིད་པ་སངས་
རྒྱས་ཀྱི་ས་ན་ཡོད་དེ་ཐུབ་པའི་རྣམ་ཀུན་མཁྱེན་པ་ཉིད་ཅེས་དང་། རྒྱན་སྐུ་གསུམ་དག་གིས་
བྱང་ཆུབ་ཆེ། །རྣམ་པ་ཀུན་བརྙེས་ཐམས་ཅད་དུ། །སེམས་ཅན་ཀུན་གྱི་ཐེ་ཚོམ་དག །གཅོད་
པ་ཁྱོད་ལ་ཕྱག་འཚལ་ལོ་ཞེས་པ་དང༌། ཀུན་མཁྱེན་ཁྱོད་ལ་ཞེས་སོགས་དང༌། རྣམ་པ་
ཐམས་ཅད་མཁྱེན་པ་ཉིད་བརྙེས་པས་དེ་བཞིན་གཤེགས་པ་དེ་བཞིན་གཤེགས་པ་ཞེས་བྱ་
བའི་གྲངས་སུ་འགྲོའོ་ཞེས་གསུངས་པས་སོ། །རྣམ་པ་འགའ་ཞིག་མངོན་སུམ་དུ་རྟོགས་པ་
མཐོང་ལམ་ནས་ཀྱང་ཡོད་ལ་ཐོས་བསམ་གྱིས་རྟོགས་པ་ཚོགས་ལམ་ནས་ཀྱང་ཡོད་དོ།།
ལམ་ཤེས་ཀྱི་ས་མཚམས་ལ་གསུམ་སྟེ། རྟོགས་པས་བཏགས་པ་དགག་པ་དང་། དོན་ལ་
གནས་པ་དགོད་པ་དང་། དེ་ལ་བརྩད་པ་སྤང་པའོ། །དང་པོ་ནི་ཁ་འབྲེཅིག་ལམ་ཤེས་མཚན་
ཉིད་པ་མཐོང་ལམ་ཡན་ཆད་ན་ཡོད་ཅིང་དེ་མན་ཆད་ན་མེད་དེ་ལམ་མཚན་ཉིད་པ་མེད་པས་
སོ༑ ༑དེ་ཡང་རྒྱུད་བླ་མ་ལས་དག་གསལ་གཉེན་པོའི་ཕྱོགས་ཉིད་ཀྱིས། །ལམ་གྱི་བདེན་པ་
ཡང་དག་བཤད། །དག་སོགས་གསུམ་ནི་ཉི་བཞིན་ནོ། །ཞེས་གསུངས་པ་དང༌། ལམ་གྱི་
བདེན་པ་འཁོར་དང་བཅས་པ་ལམ་ལྔ་ཡིན་ནོ་ཞེས་པའི་གཙོ་བོ་མཐོང་སྒོམ་ཡིན་པ་དང༌།
སྦྱོར་ལམ་ལམ་གསུམ་གྱི་རྒྱུར་བཤད་པའི་ཕྱིར་རོ་ཞེས་སོ། །འདི་ལ་སྒྲུབ་བྱེད་མེད་པ་དང་།
གནོད་བྱེད་ཡོད་པའོ། །རྒྱུད་བླའི་དེ་ནི་འཕགས་པའི་མཉམ་གཞག་ཁོ་ན་ལ་བཤད་དེ་དེས་
མོས་སྤྱོད་དུ་ལམ་དགག་པར་མི་ནུས་སོ། །དེ་ལྟ་མིན་ན་འཕགས་པའི་རྗེས་ཐོབ་ན་ལམ་མེད་
པར་ཐལ་ཏེ་སྒྲིབ་པ་མངོན་འགྱུར་གྱིས་དག་པ་དང་ཆོས་ཉིད་གསལ་བར་མཐོང་བ་དང་སྤང་
བྱའི་ས་བོན་སྤོང་བའི་གཉེན་པོ་མེད་པས་སོ། །གཙོ་བོ་ཏིང་ངེ་འཛིན་དང་ཤེས་རབ་ཡིན་ལ་
འཁོར་དད་པ་ལ་སོགས་པ་སེམས་བྱུང་གཞན་ཡིན་ནོ། །ཐེག་པ་གསུམ་ཆར་ཐོབ་པའི་རྒྱུ་
ཞེས་པའང་འདིར་ འདོང་ པའི་ ཐེག་ པ་ཡིན་ལ་དེའི་རྒྱུ་ལམ་ཉིད་ཡིན་ནོ། །གཞན་ཡང་
- $ {） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
འཕགས་པའི་ལམ་གྱི་རྒྱུ་ཡིན་པས་དེ་ལམ་ཡིན་པ་མི་ཁེགས་ཏེ་མཐོང་ལམ་བཞིན་ནོ།།
གཉིས་པ་ནི་དེ་ན་ལམ་མེད་ན་མྱ་ངན་ལས་འདས་པར་ཕྱིན་པར་བྱེད་པ་མེད་པར་ཐལ་ལོ།།
གཞན་ཡང་ལམ་མེད་ན་ས་ཡང་མེད་ཅེས་མཚུངས་སོ། །ས་ཡང་མེད་པ་ཡིན་ནོ་ཞེ་ན་ས་རྒྱན་
ཐོབ་པ་ནི་མོས་པ་དང༌། །སྤྱོད་པ་དག་ལ་འཇུག་པ་དང་། །རྟོག་པའི་ཕྱིར་ན་ས་རྣམས་ནི།།
གྲུབ་པའི་སྒོ་ནས་རྣམ་པ་བཞི། །ཞེས་དང༌། སེམས་རྒྱན་བསྐྱེད་དེ་ནི་ས་རྣམས་ལ། །མོས་དང་
ཞེས་བཤད་པ་དང་འགལ་ལོ། །གཉིས་པ་ནི་ཚོགས་ལམ་ནས་ལམ་མཚན་ཉིད་པ་ཡོད་པ་
ཡིན་ཏེ་མྱ་ངན་ལས་འདས་པར་ཕྱིན་པར་བྱེད་པས་སོ། །དེས་ཁྱད་པར་དུ་བྱས་པའི་ལམ་
ཤེས་པའང་དེ་དག་ན་ཡོད་དོ། །གསུམ་པ་བརྩོད་པ་སྤང་པ་ལ་གཉིས་ཏེ། ལུང་དང་འགལ་བ་
སྤང་པ་དང༌། རིགས་པ་དང་འགལ་བ་སྤང་པའོ། །དང་པོ་ལ་གཉིས་ཏེ། ལམ་མེད་པ་དང་།
རྟོག་བཅས་ཕྱིན་ཅི་ལོག་ཏུ་བཤད་པའི་ལུང་དང་འགལ་བ་སྤང་པའོ། །དང་པོ་ནི་བྱིས་པ་ཕྲིན་
ལས་སོ་སོ་སྐྱེ་བོ་རྣམས་ལ་ལམ་ཡང་མེད་ལམ་རྣམ་པར་དགོད་པ་ཡང་མེད་ན་ལམ་འབྲས་བུ་
ལྟ་སྨོས་ཀྱང་ཅི་ཞིག་དགོས་ཞེས་བཤད་པ་དང་འགལ་ལོ་ཞེ་ན། དེ་ཉིད་ལས་བྱིས་པ་སོ་སོའི་
སྐྱེ་བོ་ལ་ཀུན་རྫོབ་ཀྱང་མེད་ཀུན་རྫོབ་རྟོགས་པ་ཡང་མེད་ཅེས་བཤད་པས་བུམ་པ་ཡང་མི་
རྟོགས་པར་ཐལ་ལོ། །ཀུན་རྫོབ་སྒྱུ་མ་ལྟ་བུར་མངོན་སུམ་གྱིས་མ་རྟོགས་པས་དེ་སྐད་བཤད་
དོ་ཞེ་ན། འདིར་ཡང་འཕགས་པའི་ལམ་མེད་པས་དེ་སྐད་བཤད་དོ། །གཉིས་པ་ནི་རྣམ་རྟོག་
བཞི་པོ་ལྡན་རྟེན་པ་ཞེས་དང་། སོ་སོ་སྐྱེ་བོ་ཕྱིན་ཅི་ལོག་ཅེས་དང༌། རྗེས་སུ་མཐུན་ལས་ཕྱིན་
ཅི་ལོག་ཅེས་པ་དང་འགལ་ལོ་ཞེ་ན། རྟོག་བཅས་ཡིན་ཡང་བཟང་རྟོག་ཡིན་པས་ལམ་དུ་
འཐད་དོ། །དེ་ལྟ་མིན་ན་སེམས་བསྐྱེད་དང་པོ་བཞི་ཡང་སངས་རྒྱས་ཀྱི་རྒྱུ་མ་ཡིན་པར་འགྱུར་
ལ༑ དེ་འདོད་ན་དེ་བཞིན་དང་པོའི་སེམས་ཀྱང་བྱང་ཆུབ་མཆོག་རྒྱུ་སྟེ་ཞེས་པ་དང་འགལ་ལོ།།
གཟུང་ཡུལ་ལ་ལྟོས་ནས་ཕྱིན་ཅི་ལོག་ཡིན་ཡང་ཞེན་ཡུལ་ལ་ཕྱིན་ཅི་མ་ལོག་པ་ལམ་ཡིན་ནོ།།
-
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ལྟ་མ་ཡིན་ན་རྗེས་དཔག་ཚད་མིན་དུ་ཐལ་ཏེ་གཟུང་ཡུལ་ལ་འཁྲུལ་པས་སོ། ། །
གཉིས་པ་ལ་གསུམ་སྟེ། བྱེད་པ་གཞི་ལྡན་མེད་པ་དང༌། ཟག་བཅས་ཡིན་
པས་དང༌། རྣམ་མཁྱེན་དང་མཚུངས་པས་ལམ་དུ་མི་འཐད་པ་སྤང་བའོ། །དང་པོ་ནི་སྡུག་
བསྔལ་ཤེས་པར་བྱེད་པ་ལ་སོགས་པ་མེད་པས་སོ་ཞེ་ན། མ་གྲུབ་སྟེ་ཐོས་པ་ལ་སོགས་ཀྱིས་
བྱེད་པ་ཡོད་དེ་བརྡའི་འགོག་པ་གང་ཞེ་ན། འཇིག་རྟེན་པའི་ལམ་གྱིས་ཉོན་མོངས་པ་སྤོང་
བའོ་ཞེས་འགོག་པ་མངོན་དུ་བྱེད་པ་ཡང་བཤད་དོ། །གཉིས་པ་ནི་ཉོན་ཡིད་ཀྱིས་འཁོར་བའི་
རྒྱུར་བཅིངས་པས་ཟག་པས་བཅིངས་པའི་ཟག་བཅས་ཡིན་པས་སོ་ཞེ་ན། འཁོར་བར་སྐྱེ་
བའི་རྒྱུ་ལ་ལམ་དུ་མི་འདོད་ལ་ལམ་གྱི་རང་ལྡོག་ནི་ཟག་མེད་ཁོ་ན་ཡིན་ཏེ། ཇི་སྐད་དུ། ཟག་
མེད་ལམ་གྱི་བདེན་པ་དང༌། །འདུས་མ་བྱས་རྣམས་ཅེས་པ་དང༌། །ལམ་མ་རྟོགས་པའི་
འདུས་བྱས་རྣམས། །ཟག་བཅས་ཞེས་གསུངས་པས་སོ། །འོན་ཀྱང་དེ་ལྟར་ན་རྟོག་མེད་ཡིན་
བྱས་ན་མཚུངས་པས་ཟག་བཅས་ཡིན་ཀྱང་ལམ་ཡིན་པ་ཅི་འགལ་དེ་ལྟ་མ་ཡིན་ན་སེམས་
བསྐྱེད་དང་པོ་གསུམ་ཀྱང་སངས་རྒྱས་ཀྱི་རྒྱུ་མ་ཡིན་པར་ཐལ་ཏེ་རྟོག་བཅས་ཡིན་པས་སོ།།
ཞེས་སོ། །གསུམ་པ་ནི་རྣམ་མཁྱེན་མཚན་ཉིད་པ་ཡང་དེ་ན་ཡོད་ཅེས་མཚུངས་སོ་ཞེ་ན། རྣམ་
པ་ཐམས་ཅད་མངོན་སུམ་དུ་མཁྱེན་ན་སངས་རྒྱས་སུ་འགྱུར་ལ། རྣམ་པ་ཐོས་པ་ལ་སོགས་
ཀྱིས་རྟོགས་པ་ནི་ཡོད་པ་ཡིན་ནོ། །གཞི་ཤེས་ཀྱི་ས་མཚམས་ནི་ཚོགས་ལམ་ནས་མཐར་ཕྱིན་
པའི་ལམ་གྱི་བར་ན་ཡོད་དོ། །རྣམ་ཀུན་གྱི་མཐའི་ས་མཚམས་ཚོགས་ལམ་ནས་ཡོད་དོ།།
ཐར་དང་ངེས་འབྱེད་ཆ་མཐུན་དང་ཞེས་བཤད་པས་སོ། །ཡ་ཐའི་ས་མཚམས་ལ་གསུམ་
ལས། རྟོག་པས་བཏགས་པ་དགག་པ་ནི་ཁ་འབྲེ་ཅིག་ས་བཅུ་རྒྱུན་ཐ་ན་མེད་དེ་ཡོད་ན་དེའི་
རྗེས་ལ་འབྲས་བུ་རྩེ་མོ་སྐྱེད་དགོས་པས་རྡོ་རྗེ་ལྟ་བུའི་ཏིང་ངེ་འཛིན་དེ་སངས་རྒྱས་ཀྱི་དངོས་
རྒྱུ་མ་ཡིན་པར་ཐལ་ཏེ་དེས་བར་དུ་ཆོད་པའི་ཕྱིར་རོ་ཞེས་ཟེར་བ་ནི་མི་འཐད་དེ། དེ་ན་རྣམ་
- 6
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཀུན་མེད་ན་བཅུ་པའི་སྟོད་ནའང་མེད་ཅེས་བྱའོ། །མཆོག་ཏུ་རྣམ་པར་དག་པ་མཐར་ཐུག་
པའི་སྦྱོར་བར་བཤད་པ་དང་འགལ་ལོ་ཞེ་ན། རྒྱུན་ཐ་ན་མེད་ནའང་ལུང་དེ་ཉིད་དང་འགལ་
ཞེས་མཚུངས་སོ། །གཉིས་པ་དོན་ལ་གནས་པ་དགོད་པ་ནི་རྒྱུན་ཐ་ན་རྣམ་ཀུན་ཡོད་དེ་སངས་
རྒྱས་ཀྱི་ཡོན་ཏན་འགའ་ཞིག་ལ་དབང་དུ་བྱ་བའི་དོན་དུ་སྒོམ་པ་ཡོད་པའི་ཕྱིར་རོ། །གསུམ་
པ་བརྩད་པ་ནི་གལ་ཏེ་དེའི་རྗེས་ལ་འབྲས་བུ་རྩེ་མོ་སྐྱེ་བར་ཐལ་ཏེ་རྒྱུ་རྣམ་ཀུན་ཡོད་པའི་ཕྱིར་
རོ་ཞེ་ན། རྒྱུ་མེ་འགག་ཁ་དེས་འབྲས་བུ་དུ་བ་སྐྱེད་པར་ཐལ་ལོ་ཞེས་མཚུངས་སོ། །རྩེ་མོའི་མ་
མཐའི་ས་མཚམས་ཚོགས་ལམ་ནས་ཡོད་དེ་མཚན་ཉིད་ཚང་བས་སོ། །ཡ་ཐ་ས་བཅུའི་རྒྱུན་
ཐ་ན་ཡོད་དེ་སངས་རྒྱས་ཉིད་ཀྱིས་བར་མེད་དེ། བར་ཆད་མེད་པའི་ཏིང་ངེ་འཛིན། །དེ་ནི་
རྣམ་པ་ཀུན་མཁྱེན་ཉིད་ཅེས་བཤད་པས་སོ། །མཐར་གྱིས་པའི་མཐའི་ས་མཚམས་ཚོགས་
ལམ་ནས་ཡོད་དེ་འཕགས་པ་མཐར་གྱིས་བྱ་བ་དང་བསླབ་པ་དང་སྒྲུབ་པ་གསུམ་ཚོགས་
ལམ་དང་སྦྱོར་ལམ་དང་མཐོང་སྒོམ་གཉིས་ཏེ་གསུམ་ལ་བཤད་པས་སོ། །ཡ་ཐ་ས་བཅུའི་
རྒྱུན་ཐ་ན་མེད་དེ་མཚན་ཉིད་མ་ཚང་བས་སོ། །སྐད་ཅིག་མ་ས་བཅུའི་རྒྱུན་ཐ་ཁོ་ན་ན་ཡོད་དེ་
དེ་མཐའ་ཅེས་པ་དང༌། སྐད་ཅིག་མ་ནི་མཐར་ཐུག་པ་ཡིན་པས་ཁྱད་པར་འགྲོར་མེད་ཅེས་
བཤད་པས་སོ། །ཆོས་སྐུའི་ས་མཚམས་ནི་སྐུ་མེད་པ་ནི་ཚོགས་ལམ་དུ་སྒོམ་བྱུང་མ་སྐྱེས་པའི་
དུས་ན་སྟེ། ཇི་སྐད་དུ་ཐོས་པ་དང་བསམ་པ་ལས་བྱུང་པ་སྟེ་ཆོས་ཀྱི་སྐུ་དང་བྲལ་བའི་ཕྱིར་རོ་
ཞེས་སོ། །སྐུ་དང་བཅས་པ་སྒོམ་བྱུང་སྐྱེས་པའི་ཚོགས་ལམ་དང་སྦྱོར་ལམ་ན་ཡོད་དེ། སྐུ་དང་
བཅས་པ་ནི་མོས་པ་སྤྱོད་པ་ན་བསྒོམས་པ་ལས་བྱུང་པའོ་ཞེས་བཤད་དོ། །སྐུ་ཐོབ་པ་ནི་ས་
དང་པོ་ནས་བདུན་པའི་བར་ནའོ། །སྐུ་ཡོངས་སུ་རྫོགས་པ་ནི་དག་པའི་ས་གསུམ་ནའོ། །སྐུ་
མེད་པ་དང་སྐུ་དང་བཅས་དང་སྐུ་ཐོབ་དང་། སྐུ་ཡོངས་རྫོགས་དང་ཞེས་སོ། །དེ་རྣམས་རྗེས་
མཐུན་ཙམ་མོ། །སྐུ་མཐར་ཐུག་ཅིང་སྨིན་པ་སངས་རྒྱས་ཀྱི་ས་ལ་ཡོད་དེ་དེ་མཐའ་དེའི་རྣམ་
- 6
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྨིན་ཞེས་བཤད་པས་སོ། །
གསུམ་པ་ཐ་དད་བསམ་པ་ལ་གཉིས་ཏེ། སྤྱིར་མངོན་རྟོགས་བརྒྱད་དང་། བྱེ་
བྲག་མཁྱེན་པ་གསུམ་གྱི་ཐ་དད་བསམ་པའོ། །དང་པོ་ནི་ཐམས་ཅད་ངོ་བོ་གཅིག་པ་མ་ཡིན་
ཏེ་སྦྱོར་བ་གཞི་དང་ཆོས་སྐུ་རྒྱུ་འབྲས་ཡིན་པ་དང་། རྣམ་ཀུན་དང་རྩེ་མོ་རྒྱུ་འབྲས་ཡིན་པ་དང་།
མཐར་གྱིས་པ་དང་སྐད་ཅིག་མ་རྒྱུ་འབྲས་ཡིན་པས་སོ། །གཅིག་པ་བཀག་པའང་མ་ཡིན་ཏེ་
ཐམས་ཅད་དངོས་པོ་ཡིན་པས་སོ། །ཐམས་ཅད་ཐ་དད་པའང་མ་ཡིན་ཏེ་སྦྱོར་བཞི་ཡང་ལྟོས་
ས་ལ་ལྟོས་ནས་ངོ་བོ་གཅིག་པ་སྲིད་པ་དང་། ཆོས་སྐུའང་རྣམ་མཁྱེན་དང་གཅིག་པའི་ཕྱིར་རོ།།
དེས་ན་འཁྲུལ་པ་དང་དོན་གཅིག་ལ་འདུ་བ་པད་མོ་དང་ཆུ་སྐྱེས་བཞིན་ནོ། །གཉིས་པ་ལ་
གསུམ་སྟེ། རྟོག་པས་བཏགས་པ་དགག་པ་དང༌། དོན་ལ་གནས་པ་དགོད་པ་དང་། དེ་ལ་
བརྩོད་པ་སྤང་པའོ། །དང་པོ་ནི་ཁ་ལོ་ཙཱ་ཅིག་སངས་རྒྱས་ལ་ཡང་མཁྱེན་གསུམ་ངོ་བོ་ཐ་དད་དུ་
སྐྱེ་སྟེ་རྣམ་པ་མཁྱེན་མི་མཁྱེན་དངོས་སུ་འགལ་ལ་མི་མཁྱེན་པས་ལམ་ཤེས་ལ་ཁྱབ་ཅིང་ལམ་
ཤེས་མི་ཤེས་དངོས་སུ་འགལ་མི་ཤེས་པས་གཞི་ཤེས་ལ་ཁྱབ་པས་མེད་པ་མི་འཁྲུལ་བའི་
འགལ་བའམ་སྤངས་འགལ་ཡིན་པའི་ཕྱིར་རོ་ཞེས་པའོ། །འདི་ལ་གཉིས་ཏེ། སྒྲུབ་བྱེད་མེད་
པ་དང་། གནོད་བྱེད་ཡོད་པའོ། །དང་པོ་ནི་དེ་དག་ལྡོག་པ་ལ་བརྟེན་པའི་འགལ་བ་ཡིན་པས་
ཐ་དད་དུ་མི་འགྲུབ་བོ། །དེ་ལྟ་མ་ཡིན་ན་རྒྱུས་བསྐྱེད་དང་བྱས་པ་གཉིས་མཚན་ཉིད་ཡིན་མ་
ཡིན་འགལ་བའི་ཕྱིར་ངོ་བོ་ཐ་དད་དུ་འགྱུར་རོ། །གཉིས་པ་ནི་ངོ་བོ་གཅིག་པ་ལ་མངོན་སུམ་
ལ་སྣང་མི་སྣང་མེད་དེ་ཇི་སྐད་དུ་རྣམ་འགྲེལ་ལས་དོན་གྱི་རང་གི་ངོ་བོ་གཅིག །བདག་ཉིད་མངོན་
སུམ་ཡིན་པ་ལ། །ཚད་མ་རྣམས་ཀྱིས་བརྟག་བྱ་གང་། །མ་མཐོང་ཆ་གཞན་ཅི་ཞིག་ཡོད།།
ཅེས་དང་། མངོན་སུམ་གྱིས་ནི་བཟུང་བ་ལ། ཁྱད་པར་ཆ་ཤས་རྣམ་སྤངས་པ། །ཞེས་དང༌།
དེས་ན་བདག་ཉིད་ཀུན་མངོན་སུམ་ཞེས་བཤད་པས་སོ། །སྣང་ལ་མ་ངེས་པ་མེད་དེ། བློ་
- 6
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། །༨
གྲོས་རྣམ་འགྲེལ་ཆེན་པོ་མཐོང་ཉིད་ལ། །རྣམ་པ་ཐམས་ཅད་ངེས་པར་བྱེད། །ཅེས་པས་སོ།།
གཞི་ལམ་གཉིས་དང་རྣམ་པ་ངོ་བོ་གཅིག་པས་རྣམ་མཁྱེན་གྱིས་རྣམ་པ་མཁྱེན་པའི་དུས་ན་
གཞི་ལམ་རྟོགས་པས་ཁྱབ་པས་དེ་དག་གཞི་ཤེས་ལམ་ཤེས་ཡིན་པས་ངོ་བོ་གཅིག་ཏུ་གྲུབ་
བོ༑ ༑གལ་ཏེ་གཞི་ལམ་མཁྱེན་ཡང་གཞི་ཤེས་ལམ་ཤེས་སུ་མི་གཞག་པར་རྣམ་མཁྱེན་དུ་
བཞག་སྟེ་དེའི་ཀོ་རར་ཆུད་པས་སོ་དགེ་སློང་བཞིན་ནོ་ཨར་ཞེ་ན། དེ་ལྟར་ན་གཞི་ཤེས་ལམ་
ཤེས་མི་སྲིད་པར་ཐལ་བ་དང་། རྣམ་པ་མཁྱེན་ཡང་གཞི་ཤེས་སུ་བཞག་སྟེ་དེའི་ཀོ་རར་ཆུད་
པས་སོ་ཞེས་མཚུངས་སོ། །གཉིས་པ་ནི་མཁྱེན་གསུམ་ངོ་བོ་གཅིག་སྟེ་གཞན་འགོག་པའི་
རིགས་པས་ཤེས་སོ། །གསུམ་པ་ནི་ཉན་རང་གི་གཞི་ཤེས་དང་། རྒྱལ་སྲས་ཀྱི་ལམ་ཤེས་དང་།
སངས་རྒྱས་ཀྱི་རྣམ་མཁྱེན་ཡང་ངོ་བོ་གཅིག་པར་འགྱུར་རོ་ཞེ་ན། བུམ་པ་དངོས་པོ་དང་ངོ་བོ་
གཅིག་པའི་ཕྱིར་སྣམ་བུ་དང་ཡང་ངོ་བོ་གཅིག་པར་འགྱུར་རོ་ཞེས་མཚུངས་སོ། །བཞི་པ་
གྲངས་ངེས་པ་ནི། ཤེས་པར་བྱ་བའི་ཡུལ་ཉམས་སུ་ལེན་པའི་ཐབས་བླངས་པའི་འབྲས་བུའི་
དབང་དུ་བྱས་ཏེ་བརྒྱད་དུ་ངེས་ཏེ་ཡུལ་ནི་རྣམ་པ་གསུམ་པོ་རྒྱུ། །སྦྱོར་བ་བཞིའི་བདག་ཉིད་
དང༌། །ཆོས་སྐུ་ཕྲིན་ལས་འབྲས་བུ་ནི། །ཞེས་པ་ལྟར་རོ། །ཡུལ་ལ་ཡང་འབྲས་བུ་དང་རྒྱུ་
དང་གོལ་ས་ཤེས་པའི་དོན་དུ་གསུམ་དུ་ངེས་སོ། །ཡང་ན་ཡུལ་རྣམ་པ་ལམ་གཞི་གསུམ་ཡོད་
པས་སོ། །ཐབས་ལ་དབང་དུ་བྱེད་པ་དང་བརྟན་པ་རྒྱུ་འབྲས་བཞིར་ངེས་སོ། །ཡང་ན་མཉམ་
གཞག་དང་རྗེས་ཐོབ་གཙོ་ཆེའི་རྒྱུ་འབྲས་བཞིར་ངེས་སོ། །འབྲས་བུ་མཐར་ཐུག་ཆོས་སྐུར་
ངེས་སོ། །ལྔ་པ་གོ་རིམ་ངེས་པ་ནི་མཁྱེན་གསུམ་བཤད་པའི་གོ་རིམ་ཡིན་ཏེ་འབྲས་བུ་བསྟན་
པས་རྒྱུ་ཚོལ་ལ་དེ་བསྟན་པས་གོལ་ས་ལ་བློ་འཇུག་པས་དེ་བསྟན་པས་རྟོགས་སླ་བ་ཡིན་ཏེ་
ལྟོ་འདུན་ཅན་ལ་འབྲས་ཀྱི་ཡོན་ཏན་བརྗོད་པ་བཞིན་ནོ། །དེ་ལྟ་ཡུལ་གཏན་ལ་ཕབ་པ་ལས་
སྦྱོར་བ་འབྱུང་བས་དོན་གྱི་རིམ་པའོ། །མཁྱེན་གསུམ་རང་དང་སྦྱོར་བཞི་ལ་དོན་གྱི་གོ་རིམ་
- 6 5.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་དོ། །རྣམ་ཀུན་དང་རྩེ་མོ་ནི་དོན་གྱི་རིམ་པ་ཡིན་ལ། མཐར་གྱིས་པ་དང་སྐད་ཅིག་མ་
ཡང་དོན་གྱི་རིམ་པ་ཡིན་ནོ། །རྩེ་མོ་དང་མཐར་གྱིས་པ་ལ་དོན་གྱི་རིམ་པ་མེད་དོ། །སྦྱོར་བཞི་
དང་ཆོས་སྐུ་དོན་གྱི་གོ་རིམ་ཡིན་ནོ། ། །
དྲུག་པ་ཟློས་པ་སྤང་པ་ལ་བཞི་སྟེ། མཁྱེན་གསུམ་དང་སྦྱོར་བཞི་དང༌། མཁྱེན་
གསུམ་ནང་ཕན་ཚུན་དང་། སྦྱོར་བཞི་ནང་ཕན་ཚུན་དང་། རྣམ་མཁྱེན་དང་ཆོས་སྐུ་ལ་ཟློས་པ་
སྤང་པའོ། །དང་པོ་ནི་རྣམ་ཀུན་གྱི་རྣམ་པ་ལ་སོགས་པར་མཁྱེན་གསུམ་གྱི་རྣམ་པ་ལ་སོགས་
པ་བཤད་པས་མཁྱེན་གསུམ་དང་རྣམ་ཀུན་ཟློས་སོ་ཞེ་ན། དེའི་སྐྱོན་མེད་དེ་མཁྱེན་གསུམ་ནི་
གཞི་ལམ་རྣམ་པ་སྐྱེ་བ་མེད་པའི་ཡུལ་ཅན་སོ་སོ་ངེས་པ་ཡིན་ལ་རྣམ་ཀུན་སྐྱེ་མེད་མ་ལུས་
པའི་ཡུལ་ཅན་ཡིན་པའི་ཕྱིར་རོ། །སོ་སོར་ཕྱེ་བ་དང་བསྡུས་པ་ཡིན་ཞེས་འབུམ་པ་གསུང་ལོ།།
མཁྱེན་གསུམ་ནི་མཚོན་བྱ་དང་མཚན་ཉིད་ཀྱི་སྒོ་ནས་བསྟན་པས་མཚན་ཉིད་པ་ཡིན་ལ།
རྣམ་ཀུན་ནི་མཁྱེན་གསུམ་ཉམས་སུ་ལེན་པའི་སྒོ་ནས་བསྟན་པས་སྦྱོར་བ་ཡིན་ནོ། །ཡང་
མཁྱེན་གསུམ་ནི་ཆོས་ཉིད་དྲི་མ་དང་བྲལ་བ་རྟོགས་པས་ཞི་བའི་རྣམ་པ་ཡིན་ལ། རྣམ་ཀུན་ནི་
མི་མཐུན་ཕྱོགས་སྤོང་པའི་གཉེན་པོ་དྲི་མ་ཞི་བྱེད་ཡིན་པས་མི་ཟློས་སོ། །སེང་བཟང་གིས་དྲི་
མ་ཕྱོགས་གཅིག་དང་བྲལ་བ་ལ་དྲི་བྲལ་དུ་དགོངས་ནས་མཁྱེན་པ་གསུམ་ཆར་དང་ཟློས་པ་
སྤངས་ལ། འཕགས་པས་དྲི་མ་མ་ལུས་པ་དང་བྲལ་བ་ལ་དེར་དགོངས་ནས་རྣམ་མཁྱེན་ཁོ་ན་
དང་ཟློས་པ་སྤངས་སོ། །དེས་ན་སྦྱོར་བ་ལྷག་མ་གསུམ་གྱི་ཟློས་པ་སྤངས་ཏེ་རིགས་པ་
མཚུངས་པའི་ཕྱིར་རོ་ཞེས་སོ། །གཉིས་པ་ནི་སྐྱེ་མེད་རྟོགས་པའི་བློ་ཡང་ཡང་བཤད་པས་
མཁྱེན་པ་གསུམ་ཟློས་སོ་ཞེ་ན། མ་ཡིན་ཏེ་དམིགས་པ་དང་རྟེན་དང་བྱེད་པ་ཐ་དད་པའི་ཕྱིར་
རོ༑ ༑གསུམ་པ་ནི་ཉམས་ལེན་གྱི་ཐབས་ཡང་ཡང་བཤད་པས་སྦྱོར་བ་བཞི་ཟློས་སོ་ཞེ་ན། མ་
ཡིན་ཏེ་རྣམ་ཀུན་དང་རྩེ་མོ་དབང་དུ་བྱེད་པ་རྒྱུ་འབྲས་དང༌། མཐར་གྱིས་པ་དང་སྐད་ཅིག་མ་
- 5 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཛམ་གསར་འགྲེལ་པ་བཞུགས། ༼༨
བརྟན་པ་རྒྱུ་འབྲས་ཡིན་པའི་ཕྱིར་རོ། །འཕགས་པས་རྣལ་འབྱོར་སྒོམ་པ་དང་སྤྱོད་པ་རྗེས་སུ་
སྒྲུབ་པ་གཙོ་བོར་གྱུར་པའི་རྒྱུ་འབྲས་ཡིན་པས་ཟློས་པ་མེད་དོ་ཞེས་སོ། །བཞི་པ་ནི་འབྲས་བུ་
ལན་གཉིས་བཤད་པས་རྣམ་མཁྱེན་དང་ཆོས་སྐུ་ཟློས་སོ་ཞེ་ན་མ་ཡིན་ཏེ་སྦྱོར་བ་བཞིར་
བཞག་པའི་དུས་སུ་རྣམ་མཁྱེན་སྦྱོར་བའི་ཡུལ་གྱི་སྒོ་ནས་བཤད་ལ་ཆོས་སྐུ་འབྲས་བུའི་སྒོ་
ནས་བཤད་པའི་ཕྱིར་རོ། །ཡང་ན་རྣམ་མཁྱེན་ཡུལ་གྱིས་མཚོན་ནས་བཤད་ལ། ཆོས་སྐུ་ངོ་
བོའི་སྒོ་ནས་བཤད་པས་མི་ཟློས་སོ། །
གཉིས་པ་ཅུང་ཟད་རྒྱས་པར་བཤད་པ་ལ་བརྒྱད་ལས་དང་པོ་རྣམ་མཁྱེན་ལ་
གཉིས་ཏེ། མ་འབྲེལ་བར་བརྩོད་པ་སྤང་བ་དང་། རྣམ་མཁྱེན་མཚོན་བྱེད་ཀྱི་ཆོས་དངོས་སོ།།
དང་པོ་ལ་གཉིས་ལས་རྒོལ་བ་ནི་རྣམ་མཁྱེན་སྟོན་ན། བདེན་གཉིས་ལས་གང་ཚེ་ཤེས་དང་ཤེས་
བྱ་དག །བདག་ཉིད་རྗེས་སུ་མི་མཐོང་བ། །ཞེས་སྣང་མེད་དང༌། བཏགས་པའི་དོན་གྱིས་
དབེན་པའི། །ཇི་ལྟར་སྣང་བ་འདི་ཁོ་ན། །བརྟེན་ཏེ་སྐྱེས་པ་ཐམས་ཅད་ནི། །ཐམས་
ཅད་མཁྱེན་པས་མངོན་སུམ་གཟིགས་ཞེས་པ་སྣང་བ་དང་བཅས་པའི་ཡེ་ཤེས་འདི་ལྟ་བུའོ་
ཞེས་སྟོན་པར་རིགས་པ་ལས་དེ་མི་སྟོན་པར་སེམས་བསྐྱེད་ལ་སོགས་པ་སྟོན་པ་མ་འབྲེལ་ལོ་
ཞེ་ན། གཉིས་པ་ལན་ནི་འདི་དག་གིས་དེ་མཚོན་ནས་སྟོན་ནོ། །དེ་ཡང་སངས་རྒྱས་ཐོབ་པར་
བྱེད་པའི་ལམ་གྱི་དངོས་པོ་དང༌། ཡན་ལག་གི་རྒྱུའི་སྒོ་ནས་འབྲས་བུ་མཚོན་པར་བྱ་སྟེ། རྒྱུ་
བཅུ་རྫོགས་པས་འབྲས་བུ་ཀུན་མཁྱེན་ཉིད་ཞེས་པ་ལྟར་རོ། །ཡང་ན་ཆེད་དུ་བྱ་བ་དང་ངེས་
པར་འབྱུང་བ་ས་བདུན་འབྲས་བུ་གཞན་རྒྱུ་ཡིན་པས་རྒྱུ་འབྲས་ཀྱི་རྣམ་པ་མ་ལུས་པ་ཡིན་
པས་དེ་རྟོགས་པ་གཅིག་རྣམ་མཁྱེན་ཡིན་ནོ་ཞེས་ཡུལ་གྱིས་མཚོན་པ་སྟེ། སངས་རྒྱས་ཡེ་
ཤེས་ཀྱི་སེམས་བསྐྱེད་པ་ལ་སོགས་པ་རྒྱུ་དང་འབྲས་བུའི་རྣམ་པ་མ་ལུས་པ་ཡོངས་སུ་གཅོད་
པའི་རྣམ་མཁྱེན་ཡིན་པས་དེ་དང་པོར་བཤད་དོ་ཞེས་དང་། འགྲེལ་ཆེན་ལས་རྒྱུ་དང་འབྲས་
- 6
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུའི་རྣམ་པ་མ་ལུས་པ་ཐུགས་སུ་ཆུད་པ་ལ་ལྟོས་ཏེ་རྣམ་པ་ཐམས་ཅད་མཁྱེན་པ་ཉིད་ཅེས་
བརྗོད་ལ་ཞེས་པས་སོ། །
གཉིས་པ་ལ་གཉིས་ཏེ། སངས་རྒྱས་ཐོབ་པར་བྱེད་པའི་ལམ་གྱི་དངོས་པོ་དང་།
ཡན་ལག་གོ །དང་པོ་ལ་གསུམ་ལས། དང་པོ་ནི། སེམས་བསྐྱེད་པ་དང་ཞེས་པ་ལ་གསུམ་
སྟེ༑ རྒྱུ་དང་། ངོ་བོ་དང་། འབྲས་བུའོ། །དང་པོ་ནི་སངས་རྒྱས་དང་དེའི་སྲས་ཀྱིས་བྱིན་གྱིས་
བརླབས་པ་དང༌། བྱང་ཆུབ་ཀྱི་སེམས་ཀྱི་ཕན་ཡོན་ཤེས་པའོ་ཞེས་སོ། །དེ་ཡང་ངེས་པར་རྒྱུ་
གཉིས་ཏེ། སྙིང་རྗེ་དང་དད་པའོ། །དང་པོ་ནི། འགྲོ་བའི་སྡུག་བསྔལ་མ་ལུས་ཞི་བྱའི་ཕྱིར།།
འཇིག་རྟེན་ཕན་པར་བྱེད་པའི་སེམས་སྐྱེའོ། །ཞེས་སོ། །གཉིས་པ་ནི། རྒྱལ་དང་རྒྱལ་བའི་
ཆོས་དང་དགེ་འདུན་ལ། །དད་དང་དང་བ་སྐྱེས་ན་སེམས་སྐྱེ་སྟེ་ཞེས་དང༌། བསླབ་བཏུས་དད་
པའི་རྩ་བ་བརྟན་བྱ་སྟེ། །བྱང་ཆུབ་ལ་ཡང་བློ་བརྟན་བྱ། །ཞེས་སོ། །ངོ་བོ་དང་གཉིས་ཁོ་ནས་
སྐྱེ་ཡང་ཕན་ཡོན་དང་ཉེས་དམིགས་རྩི་བ་དང་། ལམ་དུ་གཏོགས་པ་ནི་ཆོ་གས་ཁས་བླངས་
པ་ལ་ལྟོས་སོ། །གཉིས་པ་ངོ་བོ་ལ་གསུམ་སྟེ། མཚན་ཉིད་དང་། མཚན་གཞི་དང་། མཚོན་
བྱའི་དབྱེ་བའོ། །དང་པོ་ལ་གཉིས་ཏེ། སྤྱི་དང་། བྱེ་བྲག་གི་མཚན་ཉིད་དོ། །དང་པོ་ནི་གཞན་
དོན་དུ་རྫོགས་པའི་བྱང་ཆུབ་འདོད་ཅིང་ཆོ་གས་ ཁས་བླངས་པ་དང་ལྡན་པ་སྟེ། སེམས་
བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །ཅེས་དང༌། སེམས་
དེ་ ཡང་དག་ བླངས་ གྱུར་ པ་ ཞེས་ གསུངས་པས་སོ། །གཉིས་པ་ལ་གསུམ་སྟེ། རྟོག་པས་
བཏགས་པ་དགག་པ་དང་། དོན་ལ་གནས་པ་དགོད་པ་དང་། དེ་ལ་བརྩད་པ་སྤང་བའོ།།
དང་པོ་ནི་ཁ་སྤྱོད་ཕྱོགས་རྙིང་ཅིག་སྨོན་པ་ནི་གཞན་དོན་དུ་བྱང་ཆུབ་ལ་དམིགས་པ་ཡིན་ལ་འཇུག་
པ་ནི་ཕར་ཕྱིན་དྲུག་གི་སྤྱོད་པ་ཉམས་སུ་ལེན་པའོ་ཞེས་སོ། ཁ་བཀའ་གདམས་ཅིག་འབྲས་བུ་
བྱང་ཆུབ་དང་རྒྱུ་སྤྱོད་པ་ལ་དམ་འཆའ་བའོ་ཞེས་ཟེར་བའི་གཉིས་ཀ་ལྟར་ནའང་འཇུག་པ་དེ་
- 6 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
སེམས་བསྐྱེད་ཀྱི་བྱེ་བྲག་མ་ཡིན་པར་འགྱུར་ཏེ་སྤྱིའི་མཚན་ཉིད་གཞན་དོན་དུ་ཡང་དག་པར་
རྫོགས་པའི་བྱང་ཆུབ་འདོད་པ་མེད་པའི་ཕྱིར་རོ། ཁ་འབྲེ་ཅིག་སྨོན་པའི་མཚན་ཉིད་ཇི་སྐད་
བཤད་པ་གྲོགས་སྨོན་ལམ་ཙམ་དང་ལྡན་པ་དང་། འཇུག་པའི་མཚན་ཉིད་ནི་དེ་ཉིད་ཕར་
ཕྱིན་དྲུག་སྒྲུབ་པའི་གྲོགས་ཀྱིས་ཟིན་པའོ་ཞེས་པ་མི་འཐད་དེ། སྨོན་པ་བྱས་པ་ནས་འཇུག་པ་
མ་བྱས་པའི་ཕར་ཕྱིན་དྲུག་ཉམས་སུ་ལེན་པ་དང་འབྲེལ་བའི་སྨོན་པ་ལ་ཁྱབ་ཅེས་པ་དང་།
འཇུག་པ་བྱས་ནས་ཕར་ཕྱིན་དྲུག་ཉམས་སུ་མི་ལེན་པའི་གཉིད་ལོག་པ་ལ་སོགས་པའི་དུས་
ཀྱི་འཇུག་པ་ལ་མ་ཁྱབ་པའི་ཕྱིར་རོ། །གཉིས་པ་ནི་གཞན་དོན་དུ་སངས་རྒྱས་ཐོབ་པར་
འདོད་པ་གང་ཞིག་སྨོན་པའི་ཆོ་གས་སྒྲུབ་པར་ཁས་བླངས་པ་དང་ལྡན་པ་དང་། འཇུག་པའི་
ཆོ་གས་སྒྲུབ་པར་ཁས་བླངས་པ་དང་ལྡན་པའོ། །གསུམ་པ་ནི་སྒྲིབ་པ་སྤངས་པའི་སེམས་
བསྐྱེད་ལ་མ་ཁྱབ་བོ་ཞེ་ན། དེ་ནི་ས་བཅུ་པའི་སེམས་བསྐྱེད་ལ་སྒྲིབ་པ་སྤངས་པའི་སེམས་
བསྐྱེད་ཅེས་བཏགས་པ་ཡིན་ཏེ་ས་བཅུ་པ་ལ། ས་དགུ་འདས་ནས་ཡེ་ཤེས་ནི། །གང་གིས་
སངས་ རྒྱས་ སར་ གནས་པ། །ཞེས་བརྗོད་པ་བཞིན་ནོ། །དེ་ལྟ་མ་ཡིན་ན། མདོ་སྡེ་རྒྱན་རྒྱལ་
སྲས་རྣམས་ཀྱི་སེམས་བསྐྱེད་པ། །སྤྲིན་དང་འདྲ་བར་བསྟན་པ་ཡིན། །ཞེས་པ་དང་འགལ་
བར་འགྱུར་རོ། །གཉིས་པ་མཚན་གཞི་ནི་ཐོགས་མེད་ཀྱིས། བརྟན་པ་རྣམས་ཀྱི་སྨོན་ལམ་ནི།།
དབྱིག་གཉེན་སེམས་དཔའ་འདུན་དང་བཅས་པ་སྟེ། ཞེས་སེམས་བྱུང་སྨོན་ལམ་སེམས་དཔའ་
འདུན་པ་དང་བཅས་པ་ལ་འདོད་དོ། །འཕགས་པས་སེམས་གང་ཞེ་ན་རྣམ་པར་ཤེས་པའོ།།
རྣམ་པར་ཤེས་པ་གང་ཞེ་ན་ཡིད་ཀྱི་རྣམ་པར་ཤེས་པ་སྟེ་དཀར་པོའི་ཆོས་ཐམས་ཅད་ལ་
དམིགས་པ་ནི་དེ་ལ་སྲིད་པའི་ཕྱིར་རོ་ཞེས་སེམས་ལ་ངོས་འཛིན་ནོ། །དེ་གཉིས་ཀྱི་ཁྱད་པར་
གང་ཞེ་ན་འདི་ལ་གཉིས་ཏེ། སེམས་དང་སེམས་བྱུང་གི་ཁྱད་པར་དངོས་དང༌། ཐ་དད་བསམ་
པའོ། །དང་པོ་ལ་གསུམ་ལས་རྟོག་པས་བཏགས་པ་དགག་པ་ནི། འབན་ཁོ་བ་ཀར་རང་སྟོབས་
- 69



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་དོན་ཙམ་འཛིན་པ་དང་། རང་སྟོབས་ ཀྱིས་དོན་གྱི་ཁྱད་པར་འཛིན་པ་སེམས་དང་
སེམས་བྱུང་ཡིན་པས་དུས་མཉམ་པའི་རྒྱུ་འབྲས་ཀྱང་ཡོད་པ་ཉིད་དོ་ཞེས་སོ། །མི་རིགས་ཏེ་
གཞན་སྟོབས་ཀྱིས་དོན་ཙམ་དང་དོན་གྱི་ཁྱད་པར་འཛིན་པ་དེ་གཉིས་ཡིན་ཞེས་མཚུངས་པ་
དང༌། བྱས་པའི་མཚན་ཉིད་རང་སྟོབས་ཀྱིས་རྒྱུ་རྐྱེན་ལས་སྐྱེས་པ་ཡིན་པར་འགྱུར་རོ་ཞེས་
མཚུངས་པ་དང༌། རྒྱུ་འབྲས་དུས་མཉམ་པ་ཡང་མི་སྲིད་དེ། མེད་པ་སྔར་ནུས་མེད་ཕྱིར་དང༌།།
ཕྱིས་ཀྱང་ཉེ་སྦྱོར་མེད་པའི་ཕྱིར། །རྒྱུ་རྣམས་ཐམས་ཅད་སྔར་ཡོད་ཡིན། །ཞེས་པ་དང་འགལ་
བས་སོ། །གཉིས་པ་ནི་དོན་ཙམ་འཛིན་པས་སེམས་དང་། དོན་གྱི་ཁྱད་པར་འཛིན་པ་སེམས་
བྱུང་ཡིན་ཏེ། དེ་ ལ་ དབུས་མཐའ་དོན་མཐོང་རྣམ་པར་ཤེས། །དེའི་ཁྱད་པར་སེམས་ལས་བྱུང་
ཞེས་གསུངས་སོ། །གསུམ་པ་ནི་གལ་ཏེ་རྣམ་པར་མི་མཚུངས་པར་ཐལ་ལོ་ཞེ་ན། འདོད་པ་
ཡིན་ཏེ་བློ་བརྟན་གྱིས་སེམས་དང་སེམས་ལས་བྱུང་བ་རྣམ་པ་མི་མཚུངས་པ་ཁོ་ན་ཡིན་ཏེ་དེ་
ལྟ་མ་ཡིན་ན་ནི་ཁྱད་པར་གཏན་མེད་པར་འགྱུར་རོ་ཞེས་སོ། །གལ་ཏེ་རྣམ་པ་མཚུངས་པར་
བཤད་པ་དང་འགལ་ལོ་ཞེ་ན། དེ་ནི་བྱེ་བྲག་སྨྲ་བས་རྣམ་པ་ཡུལ་གྱི་བྱེ་བྲག་ཁོ་ན་ལ་འདོད་
པའི་ལུགས་ཡིན་ནོ། ཁོ་བོ་ཅག་རྣམ་པ་ཤེས་པའི་འཛིན་སྟངས་ལ་འདོད་པས་རྫས་ལ་དོན་
ཙམ་དང་དོན་གྱི་ཁྱད་པར་འཛིན་པར་ཁྱད་མེད་ཀྱང་མཚན་ཉིད་ཁྱད་ཡོད་དེ་བྱས་མི་རྟག་
བཞིན་ནོ། །ཡང་མིག་ཤེས་དང་དེའི་འཁོར་གྱི་འདུ་ཤེས་ལྟ་བུ་གཟུགས་ལ་དམིགས་པས་
དམིགས་པ་མཚུངས་ཤིང་ གཉིས་ ཀ་ གཟུང་འཛིན་གྱིས་རྣམ་པར་བྱུང་པས་རྣམ་ པའང་
མཚུངས་ལ། གཟུགས་ཀྱི་དོན་ཙམ་དང་ཁྱད་པར་སྤུ་རིས་མི་འདྲ་བ་ལ་དམིགས་ཤིང་དེ་དག་
གི་རྣམ་པར་བྱུང་པས་དམིགས་རྣམ་མི་མཚུངས་པའང་ཡིན་པས་གཉིས་ཀ་མི་འགལ་ལོ། །
གཉིས་པ་ལ་གཉིས་ཏེ། སེམས་དང་སེམས་བྱུང་ ཐ་དད་བསམ་པ་དང་།
སེམས་གཙོ་བོ་རྣམ་ཤེས་ཀྱི་ཐ་དད་བསམ་པའོ། །དང་པོ་ལ་གསུམ་སྟེ། ངོ་བོ་གཅིག་ཚུལ་
. 7
j.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
དངོས་དང་། ཤེས་བྱེད་དགོད་པ་དང་། བརྩད་པ་སྤང་བའོ། །དང་པོ་ནི་གཙོ་བོ་མིག་ཤེས་ལྟ་
བུ་དང་དེའི་འཁོར་དུ་སྐྱེས་པའི་སེམས་བྱུང་རྣམས་ནི་ངོ་བོ་གཅིག་པ་ཡིན་ནོ། །གཉིས་པ་ནི།
སེམས་ནི་གཉིས་སུ་སྣང་བ་སྟེ། དེ་བཞིན་ཆགས་སོགས་སྣང་བའམ། །དད་ལ་སོགས་པ་
སྣང་བར་འདོད། །ཉོན་མོངས་དགེ་ཆོས་ཡོད་མ་ཡིན། །ཞེས་དང༌། རྣམངེས་དཀར་སྡུག་ལ་
སོགས་ཐ་དད་སྣང་། །ཐ་དད་མ་ཡིན་བློ་མྱོང་ནི། །ཐ་དད་མེད་སྣང་ཐ་དད་ན། །ཐ་དད་ཐ་
དད་མེད་རྟེན་ཅི་ཞེས་དང་། དེ་ཡང་རང་བཞིན་གཅིག་ཏུ་མཐོང་བའི་ཕྱིར་བློ་ཡང་གཞན་ལ་
ཉམས་སུ་མྱོང་བ་ཡང་གཞན་པ་ཡིན་ནོ། །ཞེས་དང༌། ཐོགས་མེད་ང་རྒྱལ་གང་ཞེ་ན། སེམས་
ཁེངས་པའོ་ཞེས་གསུངས་སོ། །གསུམ་པ་ནི་དེ་ལྟར་ན་བསྡུ་བ་ལས་ལྔ་ཉིད་འཐད་པ་མིན་
ཕྱིར་དང༌། །དེའི་གནས་སྐབས་སྐྱོན་ཕྱིར་དང༌། །བྱེད་རྒྱུ་བྱེ་བྲག་མེད་ཕྱིར་དང༌། །ལུང་དང་
འགལ་བར་འགྱུར་ཕྱིར་རོ་ཞེས་བཤད་པ་དང་འགལ་ལོ་ཞེ་ན། དེ་ནི་དེ་གཉིས་ཁྱད་ཡེ་མེད་དུ་
འདོད་པ་ལ་སྐྱོན་བརྗོད་པ་ཡིན་གྱི་ངོ་བོ་གཅིག་པ་ལ་སྐྱོན་བརྗོད་པ་མ་ཡིན་ནོ། །གཉིས་པ་ལ་
གསུམ་སྟེ། བྱེ་བྲག་ལ་ཐ་དད་སྲིད། ཐམས་ཅད་ཀུན་གཞིར་གཅིག་དེ་གཉིས་འགལ་བ་སྤང་
བའོ། །དང་པོ་ནི་སྒོ་ལྔའི་རྣམ་ཤེས་ངོ་བོ་ཐ་དད་དུ་ཚད་མས་གྲུབ་སྟེ་རྒྱུ་ཐ་དད་ལས་སྐྱེས་པའི་
ཕྱིར་རོ། །ཇི་སྐད་དུ་རྒྱུ་ཐ་དད་པ་ནི་དེའི་རང་བཞིན་དུ་རིགས་པ་མ་ཡིན་ནོ་ཞེས་དང་། དངོས་
པོ་རྣམས་ཀྱིས་ཐ་དད་པ་ནི་འདི་གཉིས་ཁོ་ན་ཡིན་ཏེ་ཆོས་འགལ་བར་གནས་པའམ་རྒྱུ་ཐ་དད་
པའོ། །དེས་ཀྱང་ཐ་དད་པར་མི་འགྲུབ་ན་ནི་འགའ་ཡང་གང་ལས་ཀྱང་ཐ་དད་པ་མེད་པས་
རིལ་རྫས་གཅིག་ཏུ་འགྱུར་རོ་ཞེས་སོ། །གཉིས་པ་ནི་ཀུན་གཞི་ཐམས་ཅད་གཅིག་པ་ཡིན་ཏེ།
ཀུན་ལང་གཤེགས་གཞིའི་ཆུ་བོ་དེ་བཞིན་དུ་། །རྟག་ཏུ་ཡུལ་གྱི་རླུང་གིས་བསྐྱོད། །སྣ་ཚོགས་རྣམ་
ཤེས་ རྦ་ རླབས་རྣམས། །གར་ ཅི་ རབ་ཏུ་འབྱུང་ བར་ འགྱུར། །ཞེས་དང༌། ཀུན་ གཞི་ དེ་
བཞིན་སྣ་ཚོགས་འབྱུང་། །སེམས་དང་ཡིད་དང་རྣམ་པར་ཤེས། །མཚན་ཉིད་དོན་དུ་རབ་ཏུ་
- 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྟག །བརྒྱད་པོ་ཐ་དད་མ་ཡིན་མཚན། །ཞེས་སོ། །གསུམ་པ་བརྗོད་པ་སྤང་བ་ནི། བྱེ་བྲག་
ལ་ཐ་དད་སྲིད་ན་ཀུན་གཞིར་ངོ་བོ་གཅིག་པ་འགལ་ལོ་ཞེ་ན། མི་འགལ་ཏེ་བུ་རམ་གྱི་ཁ་དོག་
དྲི་རོ་རེག་བྱ་ཐ་དད་ཀྱང་ཐམས་ཅད་བུ་རམ་དུ་གཅིག་པ་བཞིན་ནོ། །
གསུམ་ པ་ མཚོན་ བྱའི་ དབྱེ་ བ་ ལ་བཞི་ སྟེ། ངོ་བོ་ དང༌ ། ཡུལ་དང༌ ། ས་
མཚམས་དང་། ཆེ་བ་དཔེས་མཚོན་པའི་གྲོགས་ཀྱིས་དབྱེ་བའོ། །དང་པོ་ནི་སྤྱོད་འཇུག་བྱང་ཆུབ་
སེམས་དེ་མདོར་བསྡུ་ན། །རྣམ་པ་གཉིས་སུ་ཤེས་བྱ་སྟེ། །བྱང་ཆུབ་སྨོན་པའི་སེམས་དང་ནི།།
བྱང་ཆུབ་འཇུག་པའི་སེམས་ཉིད་དོ་ཞེས་པ་གཉིས་ཡིན་ནོ། །གཉིས་པ་ནི་སྐུ་གསུམ་ཚོགས་
པའི་ཡུལ་ཅན་བྱང་ཆུབ་ཀུན་རྫོབ་དང་། དབྱིངས་ཟག་མེད་ཀྱི་ཡུལ་ཅན་བྱང་ཆུབ་དོན་དམ་
ལ་དམིགས་པའི་སེམས་གཉིས་ཏེ། བྱང་ཆུབ་སེམས་ནི་རྣམ་གཉིས་ཏེ། །ཀུན་རྫོབ་དོན་དམ་
དབྱེ་བ་ཡིས། །སེན་དྷ་བའི་སྒྲ་བཞིན་ནོ། །ཞེས་སོ། །གསུམ་པ་ནི། རྒྱན་སེམས་བསྐྱེད་དེ་ནི་
ས་རྣམས་ལ། །མོས་དང་ལྷག་བསམ་དག་པ་དང༌། །རྣམ་པར་སྨིན་པ་གཞན་དུ་འདོད། །དེ་
བཞིན་སྒྲིབ་པ་སྤངས་པའོ། །ཞེས་པ་བཞི་ཡིན་ནོ། །བཞི་པ་ནི། དེ་ཡང་ས་གསེར་ཟླ་བ་མེ།།
གཏེར་དང་རིན་ཆེན་འབྱུང་གནས་མཚོ། །རྡོ་ རྗེ་ རི་སྨན་བཤེས་གཉེན་དང༌། །ཡིད་བཞིན་
ནོར་བུ་ཉི་མ་ཀླུ། །རྒྱལ་པོ་མཛོད་དང་ལམ་པོ་ཆེ། །བཞོན་པ་བཀོད་མའི་ཆུ་དང་ནི། །སྒྲ་སྙན་
ཆུ་བོ་སྤྲིན་རྣམས་ཀྱིས། །རྣམ་པ་ཉི་ཤུ་རྩ་གཉིས་སོ་ཞེས་པ་ཡིན་ནོ། ། །
གསུམ་པ་འབྲས་བུ་ལ་གཉིས་ཏེ། མཐར་ཐུག་གི་འབྲས་བུ་དང༌། གནས་
སྐབས་ཀྱི་འབྲས་བུའོ། །དང་པོ་ནི་སངས་རྒྱས་བསྐྱེད་པ་སྟེ། གསང་བ་པའི་བདག་པོ་ཐམས་
ཅད་མཁྱེན་པའི་ཡེ་ཤེས་ཀྱི་རྒྱུ་ནི་བྱང་ཆུབ་ཀྱི་སེམས་སོ་ཞེས་དང༌། ཆུའི་སྡུད་པ་ཐིགས་པ་བུམ་
པ་དང་པོ་ཐ་མའི་བར། །རིམ་གྱིས་ཉུང་ངུ་ཉུང་ངུས་དེ་ཡོངས་འགེངས་པ་ལྟར། །དེ་བཞིན་
དང་པོའི་སེམས་ཀྱང་བྱང་ཆུབ་མཆོག་རྒྱུ་སྟེ། །རིམ་གྱིས་དཀར་པོའི་ཡོན་ཏན་རྫོགས་པའི་
- ༈ 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
སངས་རྒྱས་འགྱུར། །ཞེས་པ་ཡོད་ན་ཡོད་པའི་རྗེས་འགྲོ་དང་། བྱང་ཆུབ་སེམས་ནི་མ་བསྐྱེད་
པར། །སངས་རྒྱས་ནམ་ཡང་མི་ཐོབ་བོ། །ཞེས་དང༌། མྱུ་གུ་སྡུད་པ་མེད་པར་འཇིག་རྟེན་སྡོང་
བྱུང་ཡོང་མེད་ན། །དེ་ལ་ཡལ་འདབ་མེ་ཏོག་འབྲས་བུ་ག་ལ་འབྱུང་། །བྱང་ཆུབ་སེམས་མེད་
རྒྱལ་འབྱུང་འཇིག་རྟེན་ཡོང་མེད་ན། །འབྲས་བུ་བརྒྱ་བྱིན་ཚངས་པ་ཉན་ཐོས་ག་ལ་འབྱུང་།།
དེ་བཞིན་འདིར་ཡང་བྱང་ཆུབ་སེམས་མེད་བདེ་གཤེགས་ཀྱི། །ཡེ་ཤེས་འཇིག་རྟེན་འདི་དག་
ཀུན་ཏུ་ག་ལ་འབྱུང་། །ཞེས་ལོག་ན་ལྡོག་པའི་ལྡོག་པ་གྲུབ་པས་འབྲས་བུ་སངས་རྒྱས་ཀྱི་རྒྱུ་
ཡིན་པར་གྲུབ་བོ། །
གཉིས་པ་ལ་གསུམ་སྟེ། སྡིག་པ་སྟོབས་ལྡན་སྤོང་བ་དང༌། ཡོན་ཏན་མཐའ་
ཡས་ཐོབ་པ་དང༌། བསོད་ནམས་རྒྱ་ཆེན་འབྱུང་བའོ། །དང་པོ་ནི། སྤྱོད་འཇུག་སྡིག་པ་སྟོབས་
ཆེན་ཤིན་ཏུ་མི་ཟད་པ། །དེ་ནི་རྫོགས་པའི་བྱང་ཆུབ་སེམས་མིན་པ། །དགེ་གཞན་གང་གིས་
ཟིལ་གྱིས་གནོན་པར་འགྱུར་། །ཞེས་དང༌། དེས་ནི་དུས་མཐའི་མེ་བཞིན་སྡིག་ཆེན་རྣམས།།
སྐད་ཅིག་གཅིག་གིས་ངེས་པར་སྲེག་པར་བྱེད། །ཅེས་དང་། སྡིག་པ་སྟོབས་ཆེན་མི་ཟད་བྱས་
ན་ཡང་། །དཔའ་ལ་བརྟེན་ནས་འཇིགས་པ་ཆེན་པོ་ལྟར། །གང་ལ་བརྟེན་ནས་ཡུད་ཀྱིས་སྒྲོལ་
འགྱུར་བ། །དེ་ལ་བག་ཅན་རྣམས་ཀྱིས་ཅིས་མི་བསྟེན། །ཞེས་སོ། །གཉིས་པ་ནི། བྱང་ཆུབ་
གཞིར་གྱུར་པའི་རང་འབྱུང་སེམས། །ཐོག་མ་ཉིད་དུ་སྐྱེས་པ་གང་ཡིན་པ། །དེའི་ཡོན་ཏན་
བསྔགས་པ་མཐའ་ཡས་ཏེ། །མཚུངས་མེད་ཀྱིས་ཀྱང་ཡོངས་སུ་བརྗོད་མི་སྤྱོད་ཅེས་སོ། །བློ་
གྲོས་མི་ཟད་པས་ཞུས་པ་ལས་རྫོགས་པའི་བྱང་ཆུབ་སེམས་དང་ཆོས་འཛིན་དང་། །ཆོས་སྒྲུབ་པ་དང་
སྲོག་བྱ་སྙིང་བརྩེ་བ། །ཆོས་གཞན་འདི་དག་ཡོན་ཏན་འཐའ་ཡས་ཏེ། །དེ་དག་མཐའ་ནི་བདེ་
གཤེགས་མི་གསུངས་ངོ༌། །གསུམ་པ་ནི། གང་ནས་བཟུང་སྟེ་སེམས་ཅན་ཁམས། །མཐའ་
ཡས་རབ་ཏུ་བསྒྲལ་བའི་ཕྱིར། །མི་ལྡོག་པའི་སེམས་ཀྱིས་སུ། །སེམས་དེ་ཡང་དག་བླངས་
མ 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱུར་པ། །དེང་ནས་བཟུང་སྟེ་གཉིད་ལོག་གམ། །བག་མེད་གྱུར་ཀྱང་བསོད་ནམས་ཤུགས།།
རྒྱུན་མི་ཆད་པར་དུ་མ་ཞིག །ནམ་མཁའ་མཉམ་པར་རབ་ཏུ་འབྱུང་། །ཞེས་དང་། དཔལ་སྦྱིན་
གྱིས་ཞུས་བྱང་ཆུབ་སེམས་ཀྱི་བསོད་ནམས་གང་། །གལ་ཏེ་དེ་ལ་གཟུགས་མཆིས་ན། །ནམ་
མཁའི་ཁམས་ནི་ཀུན་བཀང་སྟེ། །དེ་བས་ཀྱང་ནི་ལྷག་པར་འགྱུར་ཞེས་གསུངས་སོ། །
གཉིས་པ་ནི། གདམས་ངག་དང༌། ཞེས་ཏེ་དོན་དུ་གཉེར་བྱའི་དོན་ཐོབ་བྱེད་
ཀྱི་ཐབས་སྟོན་པའོ། །གསུམ་པ་ནི་ངེས་འབྱེད་འདི་མཐོང་ལམ་སྟེ་དེས་སེམས་རྒྱུད་མཐོང་
སྤང་དང་འདྲེས་པ་འབྱེད་པའི་ཕྱིར་རོ། །ཡན་ལག་ནི་རྒྱུའོ། །རྣམ་བཞི་ནི་དྲོད་ལ་སོགས་པ་སྟེ་
འདིའི་དོན་ལ་གསུམ་ལས་སྦྱོར་ལམ་སྐྱེད་པར་བྱེད་པའི་རྒྱུ་ལའང་གསུམ་ལས། སྦྱོར་ལམ་
སྐྱེ་བའི་རྟེན་གྱི་གང་ཟག་ནི་གླིང་གསུམ་གྱི་མི་དང་འདོད་ཁམས་ཀྱི་ལྷ་ལ་སྐྱེ་སྟེ་སྔོན་མིའི་རྟེན་
ལ་ཚོགས་ལམ་སྐྱེས་ནས་ཕྱིས་ལྷར་སྐྱེས་པ་ལ་སྦྱོར་ལམ་སྐྱེ་བས་སོ། །གཉིས་པ་ས་གང་གི་
སེམས་ལ་བརྟེན་པ་ནི་སྤྱིར་བསམ་གཏན་ས་དྲུག་ལ་བརྟེན་ལ་བསེ་རུ་ལྟ་བུ་དང་བྱང་ཆུབ་
སེམས་དཔའ་ནི་བཞི་པ་ཁོ་ན་ལ་བརྟེན་ཏེ། མཛོད་ལས་སྟོན་དང་བསེ་རུ་བྱང་ཆུབ་པ། །བསམ་
གཏན་མཐའ་རྟེན་གཅིག་ལ་ཀུན་ཞེས་བཤད་པས་སོ། ཁ་འདུལ་དཀར་ཅིག་ཟེར་རོ། །གསུམ་
པ་ནི་ཚོགས་ལམ་དུ་ཐོས་བསམ་སྒོམ་གསུམ་གྱིས་ཚོགས་ཅི་རིགས་པར་བསགས་པ་ལས་སོ།།
གཉིས་པ་སྐྱེས་ པའི་ངོ་བོ་སྦྱོར་ལམ་གྱི་རང་བཞིན་ལ་གསུམ་སྟེ། གང་གིས་
མཚོན་བྱེད་སྦྱོར་ལམ་གྱི་མཚན་ཉིད་དང་། དེ་ལྡན་མཚན་གཞིའི་རབ་ཏུ་དབྱེ་བ་དང་། མཚོན་
བྱ་སྦྱོར་ལམ་གྱི་སྒྲ་དོན་ནོ། །དང་པོ་ལ་གསུམ་སྟེ། རྟོག་པས་བཏགས་པ་དགག་པ་དང་།
དོན་ལ་གནས་པ་དགོད་པ་དང་། དེ་ལ་བརྩད་པ་སྤང་བའོ། །དང་པོ་ལ་གསུམ་སྟེ། འཇིག་
རྟེན་པའི་སྒོམ་བྱུང་དང༌། ཚོགས་ལམ་གྱིས་རྗེས་ལ་འཇིག་རྟེན་པའི་བདག་མེད་རྟོགས་པ་
དང༌། མཐོང་ལམ་གྱི་རྒྱུར་གྱུར་པ་ལ་འདོད་པ་དགག་པའོ། །དང་པོ་ནི་ཁ་ཡོན་ཏན་སྐྱབས་ཅིག་
-7
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
བདེན་པ་ལ་དམིགས་པའི་འཇིག་རྟེན་པའི་སྒོམ་བྱུང་མཚུངས་ལྡན་དང་བཅས་པའོ་ཞེས་ཟེར་
རོ༑ །དེ་ནི་གནས་སྐབས་དེའི་ས་དང་གཉེན་པོ་ལ་སོགས་པའི་མཚན་ཉིད་ཡིན་ཞེས་མཚུངས་
པ་དང༌། འཇིག་རྟེན་པ་ཞེས་པའང་དེ་ལས་འདས་པ་གཏན་མ་ཐོབ་པ་ལ་བྱེད་ན་ཉན་རང་
དང་འཕགས་པས་ཐེག་ཆེན་གྱི་ལམ་དུ་ཞུགས་པའི་སྦྱོར་ལམ་དེ་མ་ཡིན་དུ་འགྱུར་རོ།།
གཉིས་པ་ནི་ཁ་རྩང་འབྲེ་ཅིག་ཚོགས་ལམ་གྱི་རྗེས་ལ་འཇིག་རྟེན་པའི་བདག་མེད་རྟོགས་པའོ་
ཞེས་གསུང་ངོ་། །འདིའང་སྔར་གྱི་དེས་ཁེགས་སོ། །གསུམ་པ་ནི་ཁ་གཉལཅིག་མཐོང་ལམ་གྱི་
རྒྱུར་གྱུར་པའོ་ཞེས་གསུང་ངོ༌། །དེ་མི་རིགས་ཏེ་ཅི་དངོས་ཀྱི་རྒྱུའམ་བརྒྱུད་པའི་རྒྱུ་ཡིན་གྲང་།
དང་པོ་ལྟར་ན་ཆོས་མཆོག་ཆེན་པོ་ལས་གཞན་རྣམས་སྦྱོར་ལམ་མ་ཡིན་པར་འགྱུར་རོ།།
གཉིས་པ་ལྟར་ན་ཚོགས་ལམ་ཡང་སྦྱོར་ལམ་དུ་འགྱུར་རོ། །གཉིས་པ་ལ་གཉིས་ཏེ། སྤྱིའི་
མཚན་ཉིད་དང་། བྱེ་བྲག་གི་མཚན་ཉིད་དོ། །དང་པོ་ནི་སོ་སོའི་ཚོགས་ལམ་རྫོགས་པའི་རྗེས་
ལ་མཐོང་ལམ་མ་སྐྱེས་པའི་སྔར་མྱ་ངན་ལས་འདས་པར་ཕྱིན་པར་བྱེད་པའོ། །གཉིས་པ་ནི་
ཐེག་པ་གསུམ་ལས་དབང་པོ་རྟུལ་པོ་དང་འབྲིང་པོ་དང་རྣོན་པོས་ཚོགས་ལམ་རྫོགས་པའི་
རྗེས་ལ་མཐོང་ལམ་མ་སྐྱེས་པའི་སྔར་མྱ་ངན་ལས་འདས་པར་ཕྱིན་པར་བྱེད་པའོ། །གསུམ་
པ་བརྩད་པ་སྤང་བ་ནི་གནས་སྐབས་དེའི་ས་ལ་སོགས་པའང་མྱ་ངན་ལས་འདས་པར་ཕྱིན་
པར་བྱེད་པར་འགྱུར་རོ་ཞེ་ན། མི་རྟག་པའང་རྒྱུ་རྐྱེན་ལས་སྐྱེས་པས་བྱས་པར་འགྱུར་རོ་ཞེས་
ཁོ་བོ་སྨྲའོ། །གཉིས་པ་ལ་དྲུག་ལས་གང་ལས་དབྱེ་བའི་གཞི་ནི་སྦྱོར་ལམ་ཙམ་མོ། །ཇི་སྙེད་
དབྱེ་བའི་གྲངས་ནི་གསུམ་དང་བཞིའོ། །གང་དག་དབྱེ་བའི་དངོས་པོ་ལ་གཉིས་ཏེ། དངོས་
དང་བློའི་རིགས་ལ་དཔྱད་པའོ། །དང་པོ་ནི་ཉན་ཐོས་དང་རང་སངས་རྒྱས་དང་། ཐེག་པ་ཆེན་
པོའི་སྦྱོར་ལམ་མོ། །དྲོད་རྩེ་མོ་བཟོད་པ་ཆོས་མཆོག་གོ །དེ་ཡང་གཞི་ཀུན་ནས་ཉོན་མོངས་
པའི་ཕུང་པོ་ལ་སོགས་པ་ནི་སེམས་ཀྱི་སྣང་བ་ཙམ་ཡིན་གྱི་ཕྱི་གཟུང་བ་མེད་པའི་གསལ་སྣང་
- 7 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱེས་པ་ནི་དྲོད་དོ། །གཉེན་པོ་ས་དང་ཕ་རོལ་ཏུ་ཕྱིན་པ་ལ་སོགས་པའི་གཟུང་བ་མེད་པར་
རྟོགས་པ་ནི་རྩེ་མོའོ། །གང་ཟག་གི་རྫས་གཅིག་པུ་ལ་སོགས་པའི་འཛིན་པ་རང་བཞིན་མེད་
པར་རྟོགས་པ་ནི་བཟོད་པའོ། །དམྱལ་བ་ལ་སོགས་པའི་བཏགས་པའི་ཆོས་ཀྱི་འཛིན་པ་མེད་
པར་རྟོགས་པ་ནི་ཆོས་མཆོག་གོ །ཇི་སྐད་དུ། གཞི་དང་དེའི་གཉེན་པོ་ཡིས། །གཟུང་བར་
རྟོག་པ་རྣམ་པ་གཉིས། །རྫས་དང་བཏགས་པའི་རྟེན་ཅན་གྱི། །འཛིན་པའང་རྣམ་པ་གཉིས་
སུ་འདོད། །ཅེས་གསུངས་སོ། །མངོན་པ་ལས་དང་པོ་གསུམ་གྱིས་གཟུང་བ་མེད་པ་རྟོགས་
ལ་ཆོས་མཆོག་གིས་འཛིན་པ་མེད་པར་རྟོགས་སོ་ཞེས་བཤད་དོ། །
གཉིས་པ་བློའི་རིགས་ལ་དཔྱད་པ་ལ་གསུམ་སྟེ། རྟོག་པས་བཏགས་པ་དགག་
པ་དང་། དོན་ལ་གནས་པ་དགོད་པ་དང་། དེ་ལ་བརྩད་པ་སྤང་བའོ། །དང་པོ་ལ་གཉིས་ཏེ།
སྟོང་ཉིད་ལ་མངོན་སུམ་དང༌། རྗེས་དཔག་གི་རྒྱུན་དུ་འདོད་པ་དགག་པའོ། །དང་པོ་ནི་ཁ་
གཉལ་སྲེགས་ཅིག་རྣལ་འབྱོར་མངོན་སུམ་ཡིན་ཏེ། ཏིང་འཛིན་རྣམ་པར་མི་རྟོག་པ་ཞེས་དང་།
རྣམ་པར་རྟོག་པ་ཐམས་ཅད་མི་འཐད་པས་ཞེས་བཤད་པས་སོ། །དེའི་མཚན་ཉིད་ཀྱང་
བདེན་པའི་དོན་ལ་གོམས་པའི་སྟོབས་ཀྱིས་གསལ་བར་སྣང་བ་སྐྱེས་པའོ་ཞེས་གྲག་གོ །འདི་
དགག་པ་ལ་སྒྲུབ་བྱེད་མེད་པ་དང༌། གནོད་བྱེད་ཡོད་པའོ། །དང་པོ་ནི་འཁོར་གསུམ་དུ་མི་
རྟོག་པ་དང་། སྒྲུབ་རྟོག་མི་འཐད་པ་ལ་བརྗོད་པ་ཡིན་ནོ། ཁྱེད་ཀྱིས་བརྗོད་པའི་མཚན་ཉིད་
ཀྱང་མེད་དེ་ཡུལ་ཆོས་ཉིད་ཀྱི་དོན་སྤྱི་ཡིན་པས་སོ། །ཆོས་ཉིད་ཀྱི་དོན་སྤྱི་མ་ཡིན་པར་ཆོས་
ཉིད་རང་མཚན་ཡིན་ནོ་ཞེ་ན། དེ་ལྟར་ན་མཐོང་ལམ་ཐོབ་པར་ཐལ་ལོ། །གཉིས་པ་ནི་རྣལ་
འབྱོར་མངོན་སུམ་ཡིན་ན་རྟོག་བྲལ་མ་འཁྲུལ་པར་ཐལ་ལོ། །འདོད་པར་མི་ནུས་ཏེ། མདོ་སྡེ་
རྒྱན་བྱང་ཆུབ་སེམས་དཔའ་མཉམ་གཞག་པ། །ཡིད་ཀྱི་བརྗོད་པ་མ་རྟོགས་པར། །དོན་ཀུན་
རབ་ཏུ་མི་མཐོང་ངོ་ཞེས་དང༌། མཉམ་པར་བཞག་པའི་སེམས་ཀྱིས་ཡིད་ཀྱི་བརྗོད་པའི་སྒོ་
-7
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་འཇམ་གསར་འགྲེལ་པ་བཞུགས། [༨
ནས་དོན་སྣང་བར་གྱུར་པའི་ཞི་གནས་དང་ལྷག་མཐོང་ནི་དྲོ་བར་གྱུར་པར་རིག་པར་བྱའོ་
ཞེས་དང་། རྣམ་རྟོག་བཞི་པོ་ལྡན་བརྟེན་པ་ཞེས་སོགས་མཉམ་གཞག་ཉིད་ན་རྟོག་པ་བཤད་
པ་དང་འགལ་བས་སོ། །གཞན་ཡང་བྱིས་པ་རྣམས་སྐད་ཅིག་ལ་སྣང་ལ་མ་ངེས་པར་བཤད་
པས་གང་ཟག་གི་བདག་མེད་མངོན་སུམ་དུ་མི་རྟོགས་པས་རྣལ་འབྱོར་གྱི་མངོན་སུམ་དུ་
འདོད་པ་ལ་ཤིན་ཏུ་གནོད་དོ། །དབུ་མ་སྣང་བ་ལས་སོ་སོ་སྐྱེ་བོ་ལ་དེ་ཁོ་ན་ཉིད་ཀྱི་དོན་ལ་མ་
འཁྲུལ་པ་མེད་ཅེས་བཤད་པ་དང་ཡང་འགལ་ལོ། །གཉིས་པ་ནི་ཁ་འབྲེ་ཅིག་སྟོང་ཉིད་ལ་རྗེས་
དཔག་གི་རྒྱུན་བཅད་ཤེས་ཡིན་ནོ་ཞེས་ཟེར་རོ། །དེ་ལྟར་ན་སྟོང་ཉིད་རྐྱང་པ་ལ་རྗེས་དཔག་
ཏུ་འགྲོ་བ་སྲིད་པར་ཐལ་ལོ། །འདོད་པར་མི་ནུས་ཏེ་དེ་ཆོས་ཅན་དང་ཆོས་ཚོགས་དོན་མ་ཡིན་
པའི་ཕྱིར་དང༌། ཁྱབ་པ་ངེས་དུས་སུ་རྟོགས་ཟིན་པའི་ཕྱིར་རོ། །གཉིས་པ་དོན་ལ་གནས་པ་
དགོད་པ་ནི། ཡུལ་སྟོང་ཉིད་དང་སྣང་བའི་ཚོགས་དོན་ལ་ལྟོས་ནས་རྗེས་དཔག་དང་བཅད་
ཤེས་གཉིས་ཡོད་པ་ཡིན་ཏེ། གཅིག་དང་དུ་བྲལ་ལ་སོགས་པའི་རྟགས་ལ་བརྟེན་པའི་རྗེས་
དཔག་དང་དེས་རྟོགས་ཟིན་ལ་ཕྱིས་འཇུག་པ་བཅད་ཤེས་སོ། །དེ་ཡང་བཅད་ཤེས་ཀྱི་མཚན་
ཉིད་ནི་ཁ་ཀར་འཛད་ཅིག་ཚད་མ་སྔ་མས་རྟོགས་པའི་དོན་ལ་འཇུག་པའོ་ཟེར་བ་མི་རིགས་ཏེ་
བུམ་པ་སྐད་ཅིག་མར་རྗེས་དཔག་གིས་བསྒྲུབས་ནས་ཕྱིས་བུམ་པའི་སྐད་ཅིག་མ་སྣང་བའི་
མངོན་སུམ་སྣང་ལ་མ་ངེས་པ་འགའ་ཞིག་ལ་ཁྱབ་ཆེས་པས་སོ། །ཡང་ཁ་རྩང་ཅིག་སྔར་རྟོགས་
པའི་བྱེད་པ་མ་ཉམས་པའི་དོན་ལ་སྒྲོ་འདོགས་དང་འགལ་བར་འཇུག་པ་ཡིན་ལ་དེའང་།
ཚད་མ་གཉིས་དང་ཡིད་དཔྱོད་ཀྱི་འཇུག་ཏུ་སྐྱེས་པ་སྟེ་གསུམ་དུ་ངེས་སོ་ཞེས་གྲག་གོ །དེ་
ལྟར་ན་དེའི་མཚན་ཉིད་བློ་སྔ་མའི་ཡུལ་ལ་འཇུག་པ་ཡིན་ལ་ལོག་ཤེས་ལ་སོགས་ཀྱི་མཇུག་
ཏུ་སྐྱེས་པའི་བཅད་ཤེས་ཡོད་པ་ཅིས་འགོག །དེ་དེའི་མཚན་ཉིད་མ་ཡིན་ནོ་ཞེ་ན། ཚད་མས་
སྒྲོ་འདོགས་བཅད་པའི་རྗེས་སུ་སྐྱེས་པ་མེད་དོ་ཞེ་ན། དེ་ནི་གཅིག་ལའང་མཚུངས་སོ་གཞན་
- 7
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཡང་ལོག་ཤེས་ཉིད་ཡིན་པས་བཅད་ཤེས་སུ་འགལ་ལོ་ཞེ་ན་སྔ་མའང་ཡིད་དཔྱོད་ཉིད་ཡིན་
པས་བཅད་ཤེས་སུ་འགལ་ལོ། །དེས་ན་དེའི་མཚན་ཉིད་ནི་སྔར་རང་གི་ཚད་མས་རྟོགས་པའི་
དོན་ལ་སྒྲོ་འདོགས་དང་འགལ་བར་འཇུག་པའོ། །
གསུམ་པ་ལ་གསུམ་སྟེ། རྗེས་དཔག་སྲིད་པ་དང་། བཅད་ཤེས་སྲིད་པ་དང༌།
གཉིས་ཀ་སྲིད་པ་ལ་བརྩད་པ་སྤང་བའོ། །དང་པོ་ནི་གལ་ཏེ་རྗེས་དཔག་ཡོད་ན་ཚོགས་ལམ་
དུ་རྗེས་དཔག་མ་སྐྱེས་པར་ཐལ་ཞིང་བསམ་བྱུང་ཡོད་པར་ཐལ་ལོ་ཞེ་ན། སྔར་སྐྱེས་ཀྱང་དེ་
དུས་ན་ཕྱིས་ཀྱི་དངོས་པོ་ཉིད་མ་སྐྱེས་པས་དེ་དང་སྟོང་ཉིད་ཀྱི་ཚོགས་དོན་མ་རྟོགས་པ་ཉིད་
སྲིད་པས་སོ། །ཚོགས་ལམ་གྱི་སྣང་བ་སྟོང་ཉིད་དུ་རྟོགས་པ་ཉིད་མ་བརྗེད་ན་དེ་ལ་བཅད་
ཤེས་ཁོ་ན་ཡིན་གྱི་རྗེས་དཔག་ཏུ་མི་འདོད་དོ། །སྟོང་ཉིད་ཙམ་རྗེས་དཔག་གི་སྔར་དཔེ་དངོས་
མེད་ཀྱི་སྟེང་དུ་རང་རིག་མངོན་སུམ་ཚད་མས་ཤུགས་ལ་རྟོགས་པས་དེ་ལ་བཅད་ཤེས་ཡིན་
ཀྱང་དེ་དུས་ཀྱི་དངོས་པོ་དང་ཚོགས་དོན་ལ་རྗེས་དཔག་ཡིན་ཏེ་མེ་ཙམ་ལ་བཅད་ཤེས་ཡིན་
ཡང་ལ་དང་ཚོགས་དོན་ལ་རྗེས་དཔག་ཡིན་པ་བཞིན་ནོ། །བསམ་བྱུང་ནི་ཡོད་པ་ཡིན་ནོ།།
གཉིས་པ་ལ་གཉིས་ཏེ། ལམ་མ་ཡིན་པ་དང་། ཚད་མ་མི་སྐྱེ་བར་ཐལ་བ་སྤང་བའོ། །དང་པོ་
ནི་དེ་ཚད་མ་མ་ཡིན་ན་ལམ་མ་ཡིན་པར་ཐལ་ལོ་ཞེ་ན། ཁྱབ་པ་མེད་དེ་ཆོས་ཉིད་ཙམ་ལ་
ལྟོས་ནས་སྒོམ་ལམ་བཞིན་ནོ། །གཉིས་པ་ནི་ཚད་མ་མ་ཡིན་ན་དེ་ལས་མཐོང་ལམ་ཚད་མ་མི་
སྐྱེ་བར་ཐལ་ལོ་ཞེ་ན། ཁྱེད་ལྟར་ནའང་སྦྱོར་ལམ་འཇིག་རྟེན་པ་ལས་མཐོང་ལམ་དེ་ལས་
འདས་པ་མི་སྐྱེ་བར་ཐལ་ལོ་ཞེས་མཚུངས་སོ། །གསུམ་པ་ནི་རྗེས་དཔག་སྔར་མ་རྟོགས་པ་ལ་
འཇུག་པ་དང་བཅད་ཤེས་ཚད་མས་རྟོགས་ཟིན་ལ་འཇུག་པས་འགལ་ལོ་ཞེ་ན། ཡུལ་གཅིག་
ལ་ལྟོས་ནས་དུས་གཅིག་གི་ཚེ་གཉིས་ཀ་ཡིན་པར་མི་འདོད་ལ་ཡུལ་ཐ་དད་ལ་ལྟོས་ན་དེ་
གཉིས་མི་འགལ་ལོ་ཞེས་བརྗོད་ཟིན་ཏོ། །དེ་བས་ལོག་ཤེས་དང་ཡིད་དཔྱོད་ལ་སོགས་དུ་མ་
- 7
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
མི་འགལ་ལོ། །གང་གིས་འབྱེད་པའི་རྒྱུ་མཚན་ལ་གཉིས་ཏེ། དངོས་དང་། བརྩད་པ་སྤང་
པའོ། །དང་པོ་ནི་ཀུན་ནས་ཉོན་མོངས་དང༌། གཉེན་པོའི་གཟུང་བ་མེད་པ་དང༌། གང་ཟག་
རྫ་ས་དང་སྐྱེས་བུ་བཏགས་པར་འཛིན་པ་རང་བཞིན་མེད་པར་རྟོགས་པས་བཞིར་ཕྱེ་བ་ཡིན་
ནོ༑ ༑གཉིས་པ་ནི་ཁ་ཨར་ཅིག་གལ་ཏེ་དྲོད་ཀྱིས་ཀུན་ནས་ཉོན་མོངས་ཀྱི་གཟུང་བ་མེད་པར་
རྟོགས་པ་ན་གཞན་རང་བཞིན་མེད་པར་རྟོགས་སམ་མ་རྟོགས། དང་པོ་ལྟར་ན་རིམ་པ་ལྟར་
འཇོག་པ་མི་འཐད་ལ། གཉིས་པ་ལྟར་ན་ཉི་ཚེ་བའི་སྟོང་པར་འགྱུར་རོ་ཞེ་ན། ཁ་འདུལ་ཅིག་
རྟོག་པ་དྲོད་ཀྱི་སྐབས་སུའང་བཞི་ཀ་སྟོང་པར་རྟོགས་སོ། །རིམ་པ་ལྟར་འཇོག་པའང་འཐད་
དེ་སྲབ་མོ་ངོ་གསར་དུ་ལྡན་ནོ་ཞེས་སྨྲའོ། །དེ་ལྟར་ན་རྟོག་པ་དུ་མ་གང་ཟག་གཅིག་ལ་དུས་
གཅིག་ཏུ་སྐྱེ་བར་ཐལ་ལོ། །འདོད་ན་རྒྱུད་དུ་མར་འགྱུར་རོ། །དེས་ན་དྲོད་ཀྱི་གནས་སྐབས་
སུ་ཀུན་ནས་ཉོན་མོངས་པའི་གཟུང་བ་མེད་པ་དངོས་སུ་རྟོགས་ལ་གཞན་རྣམས་ཀྱང་ཤུགས་
ལ་རྟོགས་པས་སྐྱོན་གཉིས་ཀ་ལས་གྲོལ་ལོ། །ཇི་ལྟར་དབྱེ་བའི་དོན་ནི་དངོས་པོ་ཐ་དད་དོ།།
གྲངས་ངེས་པ་ནི་སྦྱོར་ལམ་ལ་གནས་པ་གཞིར་བྱས་པ་ལ་དབང་པོ་རྟུལ་འབྲིང་རྣོ་གསུམ་དུ་
ངེས་པས་སོ། །དྲོད་ལ་སོགས་པ་བཞིར་ངེས་པ་ནི་གང་གིས་འབྱེད་པའི་རྒྱུ་མཚན་གྱིས་ཤེས་
སོ༑ ༑གསུམ་པ་སྒྲ་དོན་ནི་བདེན་པ་མངོན་པར་རྟོགས་པར་བྱ་བའི་ཕྱིར་སྦྱོང་བས་སྦྱོར་བའང་
ཡིན་ལ། མྱ་ངན་ལས་འདས་པར་ཕྱིན་པར་བྱེད་པས་ལམ་ཡིན་ནོ། །གསུམ་པ་རང་བཞིན་
དེའི་འབྲས་བུ་ནི་མཐོང་སྤང་སྒོམ་སྤང་གི་ས་བོན་མགོ་གནོན་པ་དང་མཐོང་ལམ་ཐོབ་པར་
བྱེད་པའོ། ། །
གཉིས་པ་ཡན་ལག་ནི་སྒྲུབ་པའི་ཞེས་སོགས་ཏེ། དེ་ལ་བཞི་སྟེ། རྟེན་དང་།
དམིགས་པ་དང༌། ཆེད་དུ་བྱ་བ་དང༌། རང་གི་ངོ་བོའོ། །དང་པོ་ནི་སྒྲུབ་པའི་ནི་རྟེན་གྱུར་པ་
ཞེས་ཏེ། སེང་བཟང་ལྟར་ན་ངེས་འབྱེད་ཡན་ལག་སྒྲུབ་པ་བྱས་པ་ལས་སྐྱེ་བས་འབྲས་བུ་
- Y
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྔར་བསྟན་ནས་རྒྱུ་ཕྱི་ནས་བསྟན་པ་བཤད་པའི་གོ་རིམ་ཡིན་ནོ། །འཕགས་པ་ལྟར་ན་ངེས་
འབྱེད་ཡན་ལག་ཐོབ་ནས་རིགས་ངེས་པར་འགྱུར་བས་དོན་གྱི་རིམ་པའོ། །འདིར་དབུ་མ་
བས་ཆོས་གསུམ་ལྡན་ཏེ་ཆོས་ཀྱི་དབྱིངས་ཀྱི་རང་བཞིན་གྱི་རྣམ་དག་གློ་བུར་གྱི་དྲི་བཅས་སྐྱེ་
མཆེད་དྲུག་གི་ཁྱད་པར་རོ། །དེ་ཡང་རྒྱན་ཉོན་མོངས་གོམས་དང་གྲོགས་ངན་དང་། །འཕོངས་
དང་ནོར་རྣམས་ཀུན་གྱི་ནང་ན་ཆོག་ཤེས་པ། །རབ་མཆོག་ལགས་པར་ལྷ་མིའི་སྟོན་པ་གསུངས། །ཀུན་ཏུ་ཆོག་མཁྱེན་མཛོད་
ཅིག་ཆོག་ཤེས་ན། །ནོར་མི་བདོག་ཀྱང་ཡང་དག་འབྱོར་པ་ལགས། །དེས་པ་བདོག་པ་རྣམས་ལ་དུཝབ་ཇི་སྙེད་པ། །འདོད་
ཆུང་རྣམས་ལ་དེ་ལྟ་མ་ལགས་ཏེ། །ཀླུ་མཆོག་རྣམས་ལ་མགོ་བོ་ཇི་སྙེད་པ། །དེ་ལས་བྱུང་པའི་དུསྦྲུབ་དེ་སྙེད་དོ། །གཞན་ གྱི་
དབང་ཉིད་དེ། །མདོར་ན་རིགས་ཀྱི་ཉེས་དམིགས་ནི། །རྣམ་པ་བཞི་རུ་ཤེས་པར་བྱ། །ཞེས་
པ་ཉེས་དམིགས་བཞི་དང་བྲལ་བ་དང༌། སྦྱོར་བའི་སྔོན་དུ་སྙིང་རྗེ་དང༌། །མོས་པ་དང་ནི་
བཟོད་པ་དང་། །དགེ་ལ་ཡང་དག་སྤྱོད་པ་ནི། །རིགས་ཀྱི་རྟགས་སུ་ངེས་པར་བཤད། །ཅེས་
པ་རྟགས་བཞི་དང༌། རིང་མོ་ཞིག་ནས་ངན་སོང་དུ། །འགྲོ་ཞིང་མྱུར་དུ་ཐར་བ་དང༌། །དེར་
ཡང་སྡུག་བསྔལ་ཆུང་ངུ་མྱོང་། །སྐྱོ་བཅས་སེམས་ཅན་སྨིན་པར་བྱེད། །ཅེས་པ་ཕན་ཡོན་བཞི་
དང་ལྡན་པའོ། །དེས་རྟེན་བྱེད་ཚུལ་ཡང་དེ་ལ་དམིགས་ནས་སྒྲུབ་པ་བྱེད་པས་སོ་ཞེས་འབྲེ་
གསུང་། རིགས་ལྡན་གྱི་ནོར་བུ་འདམ་རྫབ་དུ་ལྷུང་བ་དྲི་མ་ཕྱིས་པས་ཡོན་ཏན་མངོན་དུ་
འགྱུར་བ་ནི་རང་བཞིན་གྱིས་ཡོན་ཏན་དང་ལྡན་པས་ཡིན་པ་ལྟར་སེམས་ཀྱི་རང་བཞིན་སྟོང་
པས་ན་དྲི་མ་གློ་བུར་བ་ཡིན་པས་འདག་ཏུ་རུང་ལ་དེ་ལྟ་མིན་ན་དེ་ལྡོག་པའི་ཕྱིར་ཞེས་རྒྱུད་བླ་
མ་ནས་བཤད་པ་ལྟར་རོ་ཞེས་ཨར་ཟེར་རོ། །
གཉིས་པ་ལ་གཉིས་ཏེ། ངོ་བོ་དང་། དམིགས་ཚུལ་ལོ། །དང་པོ་ནི་དམིགས་པ་
ཞེས་ཏེ་སྒྲོ་འདོག་གཅོད་པའི་ཡུལ་ལམ་གཞིའོ། །གཉིས་པ་ནི་ཐ་སྙད་དུ་བྱང་ཆུབ་སེམས་
དཔས་ལ་ལ་ནི་བླང་བྱ་ལ་ལ་ནི་སྤང་བྱ་ལ་ལ་ནི་བཏང་སྙོམས་སུ་བྱ་བ་ཡིན་ལ་དོན་དམ་པར་
-8
） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
མི་དམིགས་པར་ཡུལ་དུ་བྱེད་དེ། བྱང་ཆུབ་སེམས་དཔའ་ཆོས་ཐམས་ཅད་རིག་པར་བྱའོ།
མེད་པ་ཡང་དག་པ་ཉིད་ལ་བསླབ། །ཅེས་བཤདོ། །གསུམ་པ་ལ་གསུམ་སྟེ། ངོ་བོ་དང༌།།
སྒྲུབ་པའི་ཆོས་སུ་འོང་ཚུལ་དང༌། དམིགས་པ་དང་ཁྱད་པར་བསམ་པའོ། །དང་པོ་ནི་ཆེད་
དང་ནི་ཞེས་ཏེ། སངས་རྒྱས་ཀྱི་ཡེ་ཤེས་སེམས་ཅན་ཀུན་གྱི་མཆོག་དང་སྤང་བྱ་མ་ལུས་པ་
སྤངས་པ་སྤོང་བ་དང་། ཡེ་ཤེས་བཞི་ཡོན་ཏན་དང་བཅས་པ་རྟོགས་པ་ཆེན་པོ་གསུམ་མོ།།
གཉིས་པ་ནི་དེ་འབྲས་བུ་ཡིན་པས་རྒྱུ་སྒྲུབ་པའི་ཆོས་སུ་ཇི་ལྟར་འོང་སྙམ་ན་འབྲས་བུ་དེ་
གསུམ་གཞན་རྒྱུད་ལ་དོན་དུ་གཉེར་བ་རྒྱུ་མཚན་དུ་བྱ་སྟེ་སྒྲུབ་པ་ལ་འཇུག་པའི་རྒྱུ་མཚན་
ཡིན་ནོ། །གསུམ་པ་ནི་སྒྲུབ་པའི་བློས་དམིགས་པ་དང་ཆེད་དུ་བྱ་བ་གཉིས་ཡུལ་དུ་བྱེད་ཀྱང་།
ད་ལྟ་བ་དང་མ་འོངས་པ་དང་འབྲེལ་བའི་ཚུལ་དུ་ཡུལ་དུ་བྱེད་པས་བྱེད་ལུགས་མི་འདྲ་སྟེ།
མདའ་ལྟོང་སྦྱོར་བ་དང་འབེན་ལ་ཕོག་པ་ལྟ་བུའོ་ཞེས་འཕགས་པས་བཤད་དོ། །བཞི་པ་ནི་
གོ་ཆ་ཞེས་སོགས་ཏེ། གནས་རྩོམ་འབྲས་བུ་འབྱུང་བ་ཆེ་བདག་ཉིད། །རྒྱལ་སྲས་རྣམས་ཀྱི་
སྒྲུབ་པ་ཡིན་པར་འདོད་ཅེས་པ་ལ་གསུམ་ལས་དང་པོ་གནས་ནི་སེམས་བསྐྱེད་པ་སྟེ། བྱང་
ཆུབ་འདོད་པའི་བློ་སྐྱེས་ན་དེའི་རྒྱུ་ལ་འཇུག་པའི་ཕྱིར་རོ། །
གཉིས་པ་ངོ་བོ་ལ་གསུམ་སྟེ། སོ་སོའི་ངོ་བོ་དང༌། ས་མཚམས་དང༌། ཉམས་སུ་
ལེན་ ཚུལ་ལོ། །དང་པོ་ནི་ཐོག་མར་གོ་ཆའི་བརྩོན་འགྲུས་དེ་ནས་ནི། །ཚུལ་བཞིན་རབ་
ཞུགས་སྦྱོར་བའི་བརྩོན་འགྲུས་དང་། །མ་ཞུམ་མི་འཁྲུགས་ཆོས་མི་ཤེས་བརྩོན་འགྲུས་ཞེས་
པས། གོ་ཆའི་སྒྲུབ་པ་ནི་གོ་ཆའི་བརྩོན་འགྲུས་ཀྱི་ངོ་བོར་སྐྱེ་སྟེ་ཕར་ཕྱིན་དྲུག་པོ་རེ་རེ་ཡང་
དྲུག་དྲུག་ཚང་བར་ཉམས་སུ་བླང་སྙམ་པའོ། །འདིར་གསུམ་སྟེ། ཉམས་སུ་བླང་བྱ་ཕར་ཕྱིན་
དྲུག་གི་རང་བཞིན་དང་། དེ་ཉམས་སུ་བླང་ཚུལ་དང༌། དེའི་འབྲས་བུའོ། །དང་པོ་ལ་གསུམ་
སྟེ༑ དྲུག་པོ་སོ་སོའི་ངོ་བོ་དང༌། གྲངས་ངེས་པ་དང༌། གོ་རིམ་ངེས་པའོ། །དང་པོ་ལ་དྲུག་
- 8 } -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས། སྦྱིན་པ་ལ་གསུམ་སྟེ། མཚན་ཉིད་དང༌། མཚན་གཞིའི་དབྱེ་བ་དང་། མཚོན་བྱའི་སྒྲ་
དོན་ནོ། །དང་པོ་ནི་བདག་གི་ཡོད་པ་གཏོང་བའམ་ཡོངས་སུ་མི་འཛིན་པའོ། །ཕ་རོལ་ཕྱིན་པ་
ནི་རབ་ཀྱི་མཐར་ཐུག་པའོ། །གཞན་ལའང་སྦྱར་རོ། །གཉིས་པ་ནི་མ་ཆགས་པའི་སེམས་
དཔའོ། །དབྱེ་ན་ཕར་ཕྱིན་དྲུག་པོ་ལ་གསུམ་གསུམ་དུ་དགོངས་འགྲེལ་ལ་སོགས་པ་ནས་
བཤད་པས་ཟང་ཟིང་དང༌། མི་འཇིགས་པ་དང༌། ཆོས་ཀྱི་སྦྱིན་པའོ། །གསུམ་པ་ནི་དབུལ་བ་
འདོར་བས་སོ། །ཚུལ་ཁྲིམས་ཀྱི་མཚན་ཉིད་ནི་ཉེས་སྤྱོད་སྤོང་བའོ། །མཚན་གཞིའི་དངོས་པོ་
ནི་སེམས་དཔའ་དགེ་བ་ས་བོན་དང་བཅས་པའོ། །དེ་ལ་དབྱེ་ན་སྡོམ་པ་དང་། དགེ་བ་ཆོས་
སྡུད་དང༌། སེམས་ཅན་དོན་བྱེད་དོ། །སྒྲ་དོན་ནི་ཉོན་མོངས་པའི་གདུང་བ་ལས་བསིལ་བར་
བྱེད་པའོ། །བཟོད་པའི་མཚན་ཉིད་ནི་སྲན་ཐུབ་པའོ། །མཚན་གཞི་ནི་ཁྲོ་བ་མེད་པའི་སེམས་
པའོ། །དབྱེ་ན་སྡུག་བསྔལ་དང་དུ་ལེན་པ་དང༌། ཆོས་ཟབ་མོ་ལ་མི་སྐྲག་པའམ། ཆོས་ལ་
ངེས་པར་སེམས་པ་དང༌། གནོད་པ་ལ་ཇི་མི་སྙམ་པའོ། །སྒྲ་དོན་ནི་ཁྲོ་བ་བཟོད་པས་སོ།།
བརྩོན་འགྲུས་ཀྱི་མཚན་ཉིད་ནི་དགེ་བ་ལ་སྤྲོ་བའོ། །མཚན་གཞི་ནི་སེམས་ལས་བྱུང་བ་དགེ་
བའོ། །དེ་ལ་དབྱེ་ན་གོ་ཆ་དང་། སྦྱོར་བ་དང་། ཆོག་པར་མི་འཛིན་པའོ། །སྒྲ་དོན་ནི་ཡོན་ཏན་
མཆོག་ལ་སྦྱོར་བས་སོ། །བསམ་ གཏན་གྱི་མཚན་ཉིད་ནི་བརྟག་བྱ་ལ་རྩེ་གཅིག་པའོ།།
མཚན་གཞི་ནི་གཡེང་བ་མེད་པའི་སེམས་པའོ། །དབྱེ་ན་བདེ་བར་གནས་པ་དང་། ཡོན་ཏན་
སྒྲུབ་པ་དང༌། སེམས་ཅན་དོན་བྱེད་དོ། །སྒྲ་དོན་ནི་ཡིད་འཛིན་པས་ནའོ། །ཤེས་རབ་ཀྱི་
མཚན་ཉིད་ནི་ཆོས་རབ་ཏུ་འབྱེད་པའོ། །མཚན་གཞི་ནི་གཏི་མུག་མེད་པའི་དགེ་བའོ། །དབྱེ་
ན་ཀུན་རྫོབ་དང༌། དོན་དམ་དང༌། སེམས་ཅན་གྱི་དོན་ལ་དམིགས་པའོ། སྒྲ་དོན་ནི་དོན་
དམ་ཤེས་པས་སོ། །སྒྲ་དོན་ལ་དགོངས་ནས་རྒྱན་ལས། དབུལ་བ་འདོར་བར་བྱེད་པ་དང༌།།
བསིལ་བར་བྱེད་དང་ཁྲོ་བཟོད་དང༌། །མཆོག་ལ་སྦྱོར་དང་ཡིད་འཛིན་བྱེད། །དོན་དམ་ཤེས་
- 8
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
པའི་ཕྱིར་བཤད་དོ། །ཞེས་སོ། །གཉིས་པ་གྲངས་ངེས་ནི་གསུམ་སྟེ། གང་ཟག་བདག་གཞན་
གྱི་དོན་དང༌། བྱ་བ་བསླབ་པ་གསུམ་དང་། འབྲས་བུ་མངོན་མཐོ་ངེས་ལེགས་ལ་ངེས་པའོ།།
དང་པོ་ནི་གོང་མ་གསུམ་གཞན་དོན་ལ་ཕྱི་མ་གསུམ་རང་དོན་སྒྲུབ་པ་སྟེ་མདོ་སྡེ་རྒྱན་ལས།
སེམས་ཅན་དོན་ལ་རབ་བརྩོན་པ། །གཏོང་དང་མི་གནོད་བཟོད་པས་བྱེད། །གནས་དང་
གྲོལ་བ་གཞིར་བཅས་པས། །རང་དོན་རྣམ་པ་ཐམས་ཅད་སྤྱོད་ཅེས་སོ། །གཉིས་པ་ནི་གོང་
མ་གསུམ་གྱིས་ལྷག་པ་ཚུལ་ཁྲིམས་དང༌། བསམ་གཏན་དང་ཤེས་རབ་གཉིས་རེ་རེ་དང་
བརྩོན་འགྲུས་ཀྱིས་ཐམས་ཅད་སྒྲུབ་པ་སྟེ་ཇི་སྐད་དུ། བསླབ་གསུམ་དབང་དུ་མཛད་ནས་ནི།།
རྒྱལ་བས་ཕ་རོལ་ཕྱིན་པ་དྲུག །ཡང་དག་བཤད་དེ་དང་པོ་གསུམ། །ཐ་མ་གཉིས་ཀྱིས་རྣམ་
པ་གཉིས། །གཅིག་ནི་གསུམ་ཆར་ལའང་རྟོགས་ཞེས་སོ། །གསུམ་པ་ནི་དང་པོ་བཞིས་མངོན་
མཐོ་དང་། ཐ་མ་གཉིས་ཀྱིས་ངེས་ལེགས་སྒྲུབ་པ་སྟེ་ཇི་སྐད་དུ། ལོངས་སྤྱོད་དང་། ལུས་ཕུན་
སུམ་ཚོགས་པ་དང༌། འཁོར་བརྩོན་ཕུན་སུམ་ཚོགས་པ་མངོན་མཐོ་དང་། རྟག་ཏུ་ཉོན་མོངས་
དབང་ཉིད་མི་འགྲོ་དང་། །བྱ་བ་རྣམས་ལ་ཕྱིན་ཅི་མ་ལོགས་པའོ། །ཞེས་སོ། །གོ་རིམ་ངེས་
པའི་རྒྱུ་ཡང་གསུམ་སྟེ། བདོག་པ་ཐམས་ཅད་ཡོངས་སུ་གཏོང་ཞིང་འབྱོར་པ་ལ་མ་ཆགས་པ་
ལ་ཁྱིམ་ནས་རབ་ཏུ་བྱུང་ཞིང་ཚུལ་ཁྲིམས་སྐྱེ་ལ། ཡོ་བྱད་བསྙུངས་པའམ་དགེ་སྦྱོང་གི་སྤྱོད་
པས་བཟོད་པ་དང༌། དེས་དཀའ་སྤྱད་བཟོད་པས་དགེ་བའི་ལས་ལ་བརྩོན་འགྲུས་དང་། དེ་
ཐོས་བསམ་བྱས་པ་ལས་བསམ་གཏན་དང་། དེའི་བདག་རྐྱེན་ལས་ཟག་མེད་ཀྱི་ཤེས་རབ་
འབྱུང་བས་སྐྱེ་བའི་གོ་རིམ་དུ་བྱས་པ་དང་། སྦྱིན་པ་བས་ཚུལ་ཁྲིམས་མཆོག་ཏུ་གྱུར་པ་ལ་
སོགས་པས་དམན་པ་དང་མཆོག་གི་གོ་རིམ་དང༌། སྦྱིན་པ་བས་ཚུལ་ཁྲིམས་ཀྱི་མཚན་ཉིད་
ཤེས་པ་དང་བྱ་བ་སྒྲུབ་དཀའ་ཞེས་སོགས་སུ་བྱས་པས་རིགས་པ་དང་ཕྲ་བའི་རིམ་པ་སྟེ། སྔ་
མ་ལ་བརྟེན་ཕྱི་མ་སྐྱེ། །དམན་དང་མཆོག་ཏུ་གནས་ཕྱིར་དང༌། །རགས་པ་དང་ནི་ཕྲ་བའི་
- 8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར། །དེ་དག་རིམ་པར་བསྟན་པ་ཡིན། །ཞེས་གསུངས་སོ། །
གཉིས་པ་དེ་དག་ཉམས་སུ་བླང་པ་ལ་གསུམ་སྟེ། རང་གིས་བླང་པ་དང༌།
གཞན་དགོད་པ་དང་། གཉིས་ཀའི་ཐབས་ལ་མཁས་པར་བྱ་བའོ། །དང་པོ་ནི་གཅིག་ལ་ཡང་
ཆོས་དྲུག་ཚང་བར་བྱ་བ་དང་གཙོ་བོར་མས་རིམ་ནས་སྦྱང་བར་བྱ་བའོ། །གཉིས་པ་ནི་གདུལ་
བྱ་ཕ་རོལ་ཏུ་ཕྱིན་པ་དྲུག་གིས་འདུལ་བ་ལ་དེ་སྟོན་པ་དང་། དེ་ཡང་རེ་རེ་ལ་གནས་ནས་ཀུན་
ལ་འགོད་པའོ། །གསུམ་པ་ནི་གདམས་དུ་ཡོད་པ་དང་བླང་དོར་དགོས་པའི་སྐབས་སུ། སྦྱིན་
ཞི་ལྟས་སོགས་ཕ་རོལ་ཕྱིན་པ་རྣམས། །གོང་ནས་གོང་དུ་ཁྱད་ཞུགས་སྤྱད། །ཆུང་ངུའི་ཕྱིར་ནི་
ཆེ་མི་གཏང་ཞེས་པ་དང་། གོང་མའི་མཐུ་ནི་ཡོད་བཞིན་དུ། །འོག་མ་ལ་ནི་སྦྱོར་བ་དང་ཞེས་
ཤེས་པར་བྱའོ། །དེ་ལྟར་ཉམས་སུ་བླངས་པའི་འབྲས་བུ་ནི་གནས་སྐབས་སུ་ལོངས་སྤྱོད་དང་
ལུས་བཟང་བ་ལ་སོགས་པ་འབྱུང་ལ། མཐར་ཐུག་རྫོགས་ པའི་སངས་རྒྱས་འཐོབ་སྟེ།
སྦྱིན་ཀླུ་སྒྲུབ་པས་ ལོངས་སྤྱོད་ཁྲིམས་ཀྱིས་བདེ། །བཟོད་པས་ གཟུགས་བཟང་བརྩོན་པས་
བརྗིད། །བསམ་གཏན་གྱིས་ནི་བློ་ཡིས་གྲོལ། །སྙིང་བརྩེ་བས་ནི་དོན་ཀུན་འགྲུབ། །བདུན་
པོ་འདི་དག་མ་ལུས་པ། །གཅིག་ཅར་ ཕ་རོལ་ཕྱིན་པ་ཡིས། །ཡེ་ཤེས་བསམ་མི་ཁྱབ་པའི་
ཡུལ། །རྣམ་པ་ཐམས་ཅད་མཁྱེན་ཉིད་ཐོབ། །ཅེས་གསུངས་པ་ཡིན་ནོ། །འཇུག་པ་ནི་སྦྱོར་
བའི་བརྩོན་འགྲུས་དང་ཚོགས་ནི་ཐེག་ཆེན་གྱི་ཆོས་ལ་མི་ཞུམ་པ་དང་། མི་མཐུན་ཕྱོགས་ཀྱིས་
མི་འཁྲུགས་པ་དང་། ངེས་པར་འབྱུང་བ་ནི་ཆོག་པར་མི་འཛིན་པའི་ངོ་བོར་སྐྱེའོ། །གཉིས་པ་
ནི་བརྒྱུད་པ་དང་མངོན་དུ་བའི་སྦྱོར་བ་ཚོགས་དང་མོས་པ་སྤྱོད་པའི་ས་ལ་བཞག་གོ་ཞེས་པ་
གོ་ཆ་དང་འཇུག་པ་ཚོགས་ལམ་ནས་སོ། །ཚོགས་དང་པོ་བཅོ་ལྔ་ཆོས་མཆོག་ཆེན་པོ་ནས་ཏེ་
འབྲས་བུ་མཐོང་ལམ་བྱང་ཆུབ་ཆེན་པོ་དངོས་སུ་འབྱིན་པའི་ཕྱིར་རོ། །སའི་ཚོགས་ས་དང་པོ་
ནས་བཅུ་པའི་བར་ན་ཡོད་པའོ། །འདི་ལ་གསུམ་སྟེ་གང་གིས་མཚོན་པར་བྱེད་པའི་མཚན་
- 8
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། /༨
ཉིད་དང༌། དེ་ལྡན་མཚན་གཞིའི་རབ་ཏུ་དབྱེ་བ་དང་། མཚོན་བྱ་སའི་སྒྲ་དོན་ནོ། །དང་པོ་ལ་
གསུམ་སྟེ། རྟོག་པས་བཏགས་པ་དགག་པ་དང༌། དོན་ལ་གནས་པ་དགོད་པ་དང་། དེ་ལ་
བཅུད་པ་སྤང་བའོ། །དང་པོ་ནི་ཁ་འབྲེ་ཅིག་བྱང་ཆུབ་སེམས་དཔའ་འཕགས་པ་སའི་མཚན་
ཉིད་ནི་འཇིག་རྟེན་ལས་འདས་པའི་ཆོས་ཀྱི་བདག་མེད་རྟོགས་པའི་ཤེས་རབ་ཏིང་ངེ་འཛིན་
དང་མཚུངས་ལྡན་སློབ་པའི་རྒྱུད་ཀྱིས་བསྡུས་པ་ཡིན་ནོ་ཞེས་ཟེར་རོ། །མི་འཐད་དེ་བསེ་རུ་ལྟ་
བུའི་འཕགས་པ་སློབ་པའི་ས་ལ་ཁྱབ་ཆེས་པ་དང་། དེ་བྱང་ཆུབ་སེམས་དཔའ་འཕགས་པའི་
ལམ་གྱི་མཚན་ཉིད་ཡིན་ནོ་ཞེས་མཚུངས་སོ། ཁ་འདུལ་ཅིག་འཇིག་རྟེན་ལས་འདས་པའི་ཆོས་
ཀྱི་བདག་མེད་མཐའ་དག་རྟོགས་པའི་ཤེས་རབ་སློབ་པའི་རྒྱུད་ཀྱིས་བསྡུས་པའང་ལམ་དང་
མཚུངས་སོ་ཞེས་སྔར་བརྗོད་པ་དེས་ཁེགས་སོ། །དེ་ནི་མཉམ་གཞག་ལ་ཁྱད་ཆེས་པས་དེས་
ན་ཆོས་ཐམས་ཅད་སྒྱུ་མ་ལྟ་བུར་མངོན་སུམ་དུ་མཐོང་ནས་གོམས་པར་བྱེད་པའི་ཤེས་རབ་
ཡོན་ཏན་རྒྱུད་ལ་ཡོད་པ་དང་མེད་པ་གནས་པ་དང་སྐྱེ་བའི་གཞིར་གྱུར་པའོ་ཞེས་བླ་མ་གསུང་
པའང་མི་རིགས་ཏེ། མཉམ་གཞག་ན་མེད་ན་རྗེས་ཐོབ་ནའང་མེད་དོ་ཞེས་མཚུངས་པ་དང་ས་
དང་པོ་ཐོབ་མ་ཐག་དེ་ས་མ་ཡིན་པར་ཐལ་ལོ། ཁ་གཉལ་ཅིག་རང་བཞིན་མེད་པ་མངོན་སུམ་
དུ་རྟོགས་ཤིང་རྟེན་བྱེད་པ་ས་ཙམ་གྱི་མཚན་ཉིད་དོ། །ཞེས་གྲག་གོ །དེ་ལྟར་ན་འཇིག་རྟེན་
པའི་ལམ་ན་ས་གཏན་མེད་པར་འགྱུར་རོ། །འདོད་པར་མི་ནུས་ཏེ། སེམས་བསྐྱེད་དེ་ནི་ས་
རྣམས་ལ། །མོས་དང་ཞེས་མོས་སྤྱོད་ཀྱི་ས་བཤད་པ་དང་འགལ་ལོ། །
གཉིས་པ་ལ་གཉིས་ཏེ། སྤྱིའི་དང༌། བྱེ་བྲག་གི་མཚན་ཉིད་དོ། །དང་པོ་ནི་གཞིར་
གྱུར་པ་སྟེ་རྒྱུད་བླ་མ་ལས། ས་བཞིན་འགྲོ་བའི་དཀར་པོའི་ཆོས་ཀྱི་སྨན་རྣམས་མ་ལུས་པའི།།
རྣམ་པ་ཀུན་ཏུ་གཞིར་གྱུར་པ་ནི་སངས་རྒྱས་ས་ཡིན་ནོ་ཞེས་བྱེ་བྲག་གི་མཚན་ཉིད་གསུངས་
པས་སྤྱིའི་མཚན་ཉིད་གྲུབ་པ་ཡིན་ནོ། །གཉིས་པ་ལ་གསུམ་སྟེ་ཉན་ཐོས་དང་། རང་སངས་
- 9
5.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་དང༌། ཐེག་པ་ཆེན་པོའི་སའི་མཚན་ཉིད་དོ། །དང་པོ་གཉིས་ནི་ཐེག་པ་གསུམ་ལས་
དབང་པོ་རྟུལ་པོ་དང༌། འབྲིང་པོའི་ཡོན་ཏན་གྱི་གཞིར་གྱུར་པའོ། །གསུམ་པ་ལ་གཉིས་ཏེ།
སྤྱི་དང་། བྱེ་བྲག་གི་མཚན་ཉིད་དོ། །དང་པོ་ནི་ཐེག་པ་གསུམ་ལས་དབང་པོ་རྣོན་པོའི་ཡོན་
ཏན་གྱི་གཞིར་གྱུར་པའོ། །གཉིས་པ་ལ་གསུམ་སྟེ། སོ་སོ་སྐྱེ་བོ་དང༌། འཕགས་པ་དང༌།
སངས་རྒྱས་ཀྱི་སའི་མཚན་ཉིད་དོ། །དང་པོ་ནི་ཐེག་པ་གསུམ་ལས་དབང་པོ་རྣོན་པོའི་ཡོན་
ཏན་གྱི་གཞིར་གྱུར་ཅིང་རང་བཞིན་མེད་པ་མངོན་སུམ་དུ་མ་རྟོགས་པ་དང༌། རྟོགས་ཀྱང་
ཐམས་ཅད་མཁྱེན་པ་མ་ཐོབ་པ་དང་། གསུམ་པ་ནི་ཡོན་ཏན་གྱི་གཞིར་གྱུར་ཅིང་ཐམས་ཅད་
མཁྱེན་པ་ཉིད་ཐོབ་པའོ། །གསུམ་པ་བརྩད་པ་སྤང་བ་ལ་གཉིས་ཏེ། བརྟགས་ན་མི་འཐད་པ་
དང༌། ཁྱབ་ཆེས་པར་ཐལ་བ་སྤང་བའོ། །དང་པོ་ནི་གལ་ཏེ་ལམ་ལ་སོགས་པ་ཡོན་ཏན་གྱི་
གཞིར་གྱུར་རམ་མ་གྱུར། དང་པོ་ལྟར་ན་དེ་དག་སའི་མཚན་ཉིད་དུ་འགྱུར་ལ། གཉིས་པ་
ལྟར་ན་ལམ་མ་ཡིན་པར་འགྱུར་རོ་ཞེ་ན། རྒྱུ་རྐྱེན་ལས་སྐྱེས་པ་བྱས་པའི་མཚན་ཉིད་ཡིན་པ་
ལྟར་མི་རྟག་པ་རྒྱུ་རྐྱེན་ལས་སྐྱེས་ན་བྱས་པའི་མཚན་ཉིད་ཡིན་པར་འགྱུར་ལ། མ་སྐྱེས་ན་
རྟག་པར་འགྱུར་རོ་ཞེས་མཚུངས་སོ། །གཉིས་པ་ནི་འཇིག་རྟེན་པའི་ལམ་ན་ས་མེད་པས་དེའི་
མཚན་ཉིད་གཞིར་གྱུར་པ་ཡོད་པས་ཁྱབ་ཆེས་སོ་ཞེ་ན། ས་མེད་པར་མ་གྲུབ་བོ། །གལ་ཏེ་དེ་
ལྟར་ན་ས་རབ་ཏུ་དགའ་བ་ས་དང་པོ་མ་ཡིན་པར་འགྱུར་རོ་ཞེ་ན། ས་ཙམ་གྱི་དང་པོ་མ་ཡིན་
པ་ནི་འདོད་ལ། བྱང་ཆུབ་སེམས་དཔའ་འཕགས་པ་ས་དང་པོ་མ་ཡིན་པ་ཐལ་བ་ནི་ཁྱབ་པ་
མེད་དོ། །གཞན་ཡང་ཆུང་ངུའི་ཆུང་སོགས་དབྱེ་བ་ཡིས་ཞེས་པའི་སྒོམ་ལམ་ཆུང་ངུའི་ཆུང་ངུ་
དེ་ཆུང་ངུའི་ཆུང་ངུ་རང་མ་ཡིན་པར་འགྱུར་ཏེ་དེ་བས་ཀྱང་ཆུང་བའི་མཐོང་ལམ་ལ་སོགས་པ་
ཡོད་པས་སོ་ཞེས་མཚུངས་སོ། །
གཉིས་པ་དེ་ལྡན་མཚན་གཞིའི་དབྱེ་བ་ལ་ལྔ་སྟེ། གང་ལས་དབྱེ་བའི་གཞི་དང་།
- 8 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
ཇི་སྙེད་དབྱེ་བའི་གྲངས་དང༌། གང་དག་དབྱེ་བའི་དངོས་པོ་དང་། གང་གིས་འབྱེད་པའི་རྒྱུ་
མཚན་དང་། ཇི་ལྟར་དབྱེ་བའི་དོན་ནོ། །དང་པོ་ནི་མཚན་ཉིད་དེ་ལྡན་གྱི་ས་ཙམ་མོ། །གཉིས་
པ་ནི་གསུམ་མམ་བཞིའམ་གཉིས་སམ་བཅུ་གཅིག་གོ །གསུམ་པ་ནི་ཉན་ཐོས་དང༌། རང་
སངས་རྒྱས་དང་ཐེག་པ་ཆེན་པོའི་སའམ། སེམས་བསྐྱེད་དེ་ནི་ས་རྣམས་ལ། །མོས་དང་ལྷག་
བསམ་དག་པ་དང༌། །རྣམ་པར་སྨིན་པ་གཞན་དུ་འདོད། །དེ་བཞིན་སྒྲིབ་པ་སྤངས་པའོ་
ཞེའམ། སོ་སོ་སྐྱེ་བོ་དང་འཕགས་པའི་སའམ། འཇམ་དཔལ་རབ་དགའ་ཤིན་ཏུ་དྲི་མ་མེད།།
འོད་བྱེད་པ་དང་འོད་འཕྲོ་ཅན། །སྦྱང་དཀའ་དེ་བཞིན་མངོན་དུ་གྱུར། །རིང་དུ་སོང་དང་མི་
གཡོ་བ། །ལེགས་པའི་བློ་གྲོས་ཆོས་ཀྱི་སྤྲིན་ཞེས་བྱང་ཆུབ་སེམས་དཔའ་ས་བཅུ་དང་སངས་
རྒྱས་ཀྱི་ས་སྟེ་བཅུ་གཅིག་གོ །བཞི་པ་ལ་གསུམ་སྟེ། གང་ཟག་དང༌། དེའི་བྱེ་བྲག་ལ་ས་
མཚམས་དང༌། དེའི་བྱེ་བྲག་ལ་ཡོན་ཏན་གྱི་སྒོ་ནས་དབྱེ་བའོ། །དང་པོ་ནི་ཐེག་པ་གསུམ་གྱི་
སར་ཕྱེ་བའོ། །གཉིས་པ་ནི་དེ་ལས་གཞན་རྣམས་སོ། །གསུམ་པ་ལ་གསུམ་སྟེ། ངོ་བོ་དང༌།
རྟོགས་པ་དང་། ཕན་ཡོན་གྱི་སྒོ་ནས་དབྱེ་བའོ། །དང་པོ་ལ་གསུམ་སྟེ། བསླབ་པ་གསུམ་དང་།
ཕར་ཕྱིན་བཅུ་དང་ཡོངས་སྦྱོང་གི་ཁྱད་པར་རྒྱུ་མཚན་དུ་བྱས་པའོ། །དང་པོ་ལ་གསུམ་སྟེ།
བསླབ་པ་གསུམ་གྱི་རྒྱུ་དང༌། ངོ་བོ་དང༌། འབྲས་བུས་ཕྱེ་བའོ། །དང་པོ་ནི་ས་དང་པའོ།།
གཉིས་པ་ལ་གསུམ་ལས། ཚུལ་ཁྲིམས་ཀྱི་བསླབ་པས་ཕྱེ་བ་ས་གཉིས་པའོ། །སེམས་ཀྱི་
བསླབ་པས་ཕྱེ་བ་ས་གསུམ་པའོ། །ཤེས་རབ་ཀྱི་བསླབ་པས་ཕྱེ་བ་ནི་བྱང་ཆུབ་ཀྱི་ཕྱོགས་ཀྱི་
ཆོས་སུམ་ཅུ་རྩ་བདུན་དང་། བདེན་པ་བཞི་དང་། རྟེན་འབྲེལ་བཅུ་གཉིས་ཤེས་པ་རྣམས་ནི་
བཞི་པ་དང་ལྔ་པ་དང་དྲུག་པའོ། །གསུམ་པ་ནི་མཚན་མ་མེད་ཅིང་རྩོལ་བ་དང་བཅས་པ་ས་
བདུན་པ་དང་། མཚན་མ་མེད་ཅིང་ལྷུན་གྱིས་གྲུབ་པ་ས་བརྒྱད་པ་དང་། སོ་སོ་ཡང་དག་པར་
རིག་པ་ཤེས་པ་ས་དགུ་པ་དང༌། མངོན་པར་ཤེས་པ་ལས་ལ་དབང་བ་ས་བཅུ་པའོ། །གཉིས་
- 87 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ནི། སྦྱིན་དང་ཚུལ་ཁྲིམས་བཟོད་བརྩོན་འགྲུས། །བསམ་གཏན་དང་ནི་ཤེས་རབ་ཐབས།།
སྨོན་ལམ་སྟོབས་དང་ཡེ་ཤེས་ཏེ། །འདི་དག་ཕ་རོལ་ཕྱིན་བཅུའོ་ཞེས་དང་། ཁྱད་པར་དང་ནི་
ཁྱད་མེད་ནི། །ས་བཅུ་དག་ཏུ་ཤེས་པར་བྱ། །ཞེས་ས་དང་པོ་ལ་སྦྱིན་པ་གཙོ་ཆེ་བ་ལ་སོགས་
པ་ཡིན་ནོ། །གསུམ་པ་ནི་ཡོངས་སུ་སྦྱོང་བ་རྣམ་བཅུ་ཡིས། །ས་ནི་དང་པོ་ཐོབ་འགྱུར་ཏེ་ཞེས་
པ་ལ་སོགས་པ་ཡོངས་སྦྱོང་གི་ཁྱད་པར་མི་འདྲ་བ་བཅུ་ཡོད་པའོ། །གཉིས་པ་རྟོགས་པའི་སྒོ་
ནས་དབྱེ་བ་ལ་གསུམ་སྟེ། རྟོག་པས་བཏགས་པ་དགག་པ་དང་། དོན་ལ་གནས་པ་དགོད་པ་
དང་དེ་ལ་བརྩད་པ་སྤང་བའོ། །དང་པོ་ལ་གཉིས་ཏེ། ཆོས་དབྱིངས་གསལ་མི་གསལ་དུ་
འདོད་པ་དང༌། ཆོས་དབྱིངས་རྟོགས་པ་ལ་ཁྱད་མེད་ཀྱང་ཆོས་སྐུའི་རྟོགས་པ་ལ་ཁྱད་ཡོད་
པར་འདོད་པ་དགག་པའོ། །དང་པོ་ནི་ཁ་འབྲོམ་ཅིག་ས་བཅུ་ལ་ཆོས་ཀྱི་དབྱིངས་གསལ་མི་
གསལ་གྱི་ཁྱད་ཡོད་དེ་བློ་བརྟན་གྱིས་ཆོས་མཆོག་དང་མཐོང་ལམ་ལ་དར་ལ་བས་བར་དུ་
ཆོད་མ་ཆོད་ལྟ་བུ་ཡོད་པ་དང་། ས་བཅུ་པ་དང་སངས་རྒྱས་ཀྱི་ས་ལ་དར་སྲབ་མོས་ཆོད་པ་
ཙམ་གྱི་ཁྱད་ཡོད་པར་བཤད་པའི་ཕྱིར་རོ་ཞེས་ཟེར་རོ། །དེ་དགག་པ་ལ་གཉིས་ཏེ། སྒྲུབ་
བྱེད་དགག་པ་དང༌། གནོད་བྱེད་བརྗོད་པའོ། །དང་པོ་ནི་ཆོས་མཆོག་གི་གནས་སྐབས་ན་
རྟོག་པ་ཕྲ་མོ་ཡོད་པས་མི་གསལ་བ་ཡིན་ཅིང་། ས་བཅུ་པ་ན་སྒོམ་སྤང་ཆུང་ངུ་ཡོད་པས་མི་
གསལ་ཞེས་བཏགས་པ་ཡིན་ནོ། །གཉིས་པ་ནི་མི་གསལ་བའི་རྒྱུད་དབང་པོ་དང་ཡུལ་དང་
བློའི་ངོ་བོ་ལ་ཡོད་པ་གསུམ་ག་མི་འཐད་དེ། དེ་ཡན་ཆད་ཡིད་དེ་ཁོ་ན་ཉིད་གོམས་པ་ལས་
སྐྱེའི་དབང་པོ་གཟུགས་ཅན་ལ་མི་བརྟེན་པ་དང༌། ཆོས་དབྱིངས་ལ་ཉེ་རིང་མེད་པ་དང༌།
མཉམ་གཞག་རྟོག་བྲལ་ཡིན་པའི་ཕྱིར་རོ། །གཉིས་པ་ནི་ཁ་འབྲེ་ཅིག་ས་དང་པོ་ནས་སངས་
རྒྱས་ཀྱི་སའི་བར་ཆོས་སྐུའི་རྟོགས་པ་ལ་ཁྱད་ཡོད་དེ་ས་དང་པོའི་གནས་སྐབས་ན་ཆོས་
དབྱིངས་རང་བཞིན་རྣམ་དག་དང་གློ་བུར་གྱི་དྲི་མ་མཐོང་སྤང་གིས་དག་པ་ཙམ་ལས་མེད་དེ་
- $
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
ཡན་ཆད་སྒོམ་སྤངས་དགུས་དག་པ་ཡོད་པའོ་ཞེས་ཟེར་རོ། །དེ་ལྟར་ན་ཆོས་དབྱིངས་རྟོགས་
པ་ལའང་ཁྱད་ཡོད་པར་ཐལ་ཏེ་དང་པོར་མཆོག་གི་དོན་ལ་སོགས་པའམ་སངས་རྒྱས་ཀྱི་ས་
དང་འབྲེལ་བའི་ཆོས་དབྱིངས་མ་རྟོགས་པས་སོ། །གལ་ཏེ་དེ་ནི་ཆོས་དབྱིངས་ཀྱི་བྱེ་བྲག་
རྟོགས་པ་ལ་ཁྱད་བྱུང་པ་ཡིན་གྱི་ཆོས་དབྱིངས་ཙམ་ལྡོག་རྟོགས་པ་ལ་ཁྱད་མེད་དོ་ཞེ་ན།
འདིར་ཡང་ཆོས་སྐུའི་བྱེ་བྲག་རྟོགས་པ་ལ་ཁྱད་ཡོད་ཀྱང་ཆོས་སྐུ་ཙམ་ལྡོག་རྟོགས་པ་ལ་ཁྱད་
མེད་དོ་ཞེས་མཚུངས་སོ། །
གཉིས་པ་དོན་ལ་གནས་པ་དགོད་པ་ལ་གཉིས་ཏེ། སྤྱི་ཙམ་ལྡོག་རྟོགས་པ་ལ་
ཁྱད་མེད་པ་དང་། བྱེ་བྲག་རྟོགས་པ་ལ་ཁྱད་ཡོད་པའོ། །དང་པོ་ལ་གསུམ་སྟེ། ཆོས་དབྱིངས་
དང༌། ཆོས་སྐུ་དང༌། ཆོས་ཅན་རྟོགས་པ་ལ་ཁྱད་པར་མེད་དོ། །དང་པོ་ནི་ས་དང་པོར་ཆོས་
དབྱིངས་ཀུན་ཏུ་འགྲོ་བའི་དོན་དུ་རྟོགས་པ་ན་ཆོས་དབྱིངས་ཙམ་རྟོགས་པ་ཡིན་ཏེ་ལྡོག་པ་
གཉིས་ཚོགས་རྟོགས་པ་ལ་ཆིག་རྐྱང་གི་དོན་རྟོགས་པས་ཁྱབ་པའི་ཕྱིར་དང་། དེ་དང་སངས་
རྒྱས་ཀྱི་སའི་ཆོས་དབྱིངས་ཙམ་ལ་ལྡོག་པ་ཐ་དད་མེད་པའི་ཕྱིར་རོ། །གཉིས་པ་ནི་ས་དང་
པོར་རང་བཞིན་རྣམ་དག་དང་གློ་བུར་གྱི་དྲི་མ་མཐོང་སྤང་དང་བྲལ་བར་རྟོགས་པ་ན་ཆོས་སྐུ་
ཙམ་རྟོགས་ཏེ་རྒྱུ་མཚན་སྔ་མ་གཉིས་སོ། །གསུམ་པ་ནི་ས་དང་པོའི་དུས་ན་དེ་དང་འབྲེལ་
བའི་ཆོས་ཅན་སྒྱུ་མ་ལྟ་བུར་རྟོགས་པ་ན་ཆོས་ཅན་ཙམ་སྒྱུ་མ་ལྟ་བུར་རྟོགས་ཏེ་རྒྱུ་མཚན་སྔ་
མ་གཉིས་སོ། །གཉིས་པ་ལ་གསུམ་སྟེ། ཆོས་དབྱིངས་དང༌། ཆོས་སྐུ་དང༌། ཆོས་ཅན་གྱི་བྱེ་
བྲག་རྟོགས་པ་ལ་ཁྱད་ཡོད་པའོ། །དང་པོ་ནི་ས་དང་པོ་གཉིས་པ་ལ་སོགས་པའི་ཆོས་ཅན་མ་
སྐྱེས་པས་དེ་དང་འབྲེལ་བའི་ཆོས་དབྱིངས་དངོས་སུ་མ་རྟོགས་པ་དང་། ཡང་ས་བཅུ་ལ་རིམ་
པ་བཞིན་ཆོས་དབྱིངས་ཀུན་ཏུ་འགྲོ་བ་དང་། མཆོག་དང་རྒྱུ་མཐུན་པའི་མཆོག་དང༌། ཡོངས་
སུ་འཛིན་པ་མེད་པ་དང་། རྒྱུད་ཐ་དད་མེད་པ་དང་། ཀུན་ནས་ཉོན་མོངས་དག་པ་མ་ཡིན་པ་
༤ 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། གསུང་རབ་ཀྱི་ཆོས་ཐ་དད་མེད་པ་དང་། བྲི་བ་དང་འཕེལ་བ་མེད་པ་དང་། ཉོན་ཡིད་
ཀྱི་སྣང་བ་གཞན་དུ་གྱུར་ནས་རྣམ་པར་མི་རྟོག་པ་ལ་དབང་བ་དང་། འཛིན་པ་ལྔའི་སྣང་བ་
གཞན་དུ་གྱུར་ནས་ཞིང་དག་པ་ལ་དབང་བ་དང་། ཡིད་ཤེས་ཀྱི་སྣང་བ་གཞན་དུ་གྱུར་པའི་སོ་
སོ་ཡང་དག་པར་རིག་པའི་ཡེ་ཤེས་ལ་དབང་བ་དང༌། ཡིད་ཤེས་ཀྱི་ནུས་པ་གཞན་དུ་གྱུར་
པའི་མངོན་པར་ཤེས་པ་ལས་ལ་དབང་བའི་དོན་དུ་རྟོགས་པ་ཡིན་ཏེ་ཇི་སྐད་དུ་དབུས་མཐའ་
ལས། ཀུན་ཏུ་འགྲོ་དོན་མཆོག་གི་དོན། །རྒྱུ་མཐུན་དོན་གྱི་མཆོག་ཉིད་དང༌། །ཡོངས་སུ་
འཛིན་པ་མེད་དོན་དང་། །རྒྱུད་རྣམས་ཐ་དད་མེད་དོན་དང་། །ཉོན་མོངས་རྣམ་དག་མིན་དོན་
དང༌། །ཐ་དད་མེད་པའི་དོན་ཉིད་དང༌། །བྲི་མེད་འཕེལ་བའམ་མེད་དོན་དང༌། །དབང་ནི་
རྣམ་པ་བཞིའི་གནས། །ཞེས་སོ། །དེར་མ་ཚང་བ་ནི་རྒྱན་ལས། ཡིད་དང་འཛིན་དང་རྣམ་
པར་རྟོག །གྱུར་ཕྱིར་རྣམ་པར་མི་རྟོག་དང་། །ཞིང་དང་ཡེ་ཤེས་ལས་དག་ལ། །དབང་ནི་རྣམ་
པ་ བཞི་ ཡིན་ནོ། །དབང་ དེ་ མི་ གཡོ་ལ་སོགས་ པའི། །ས་གསུམ་ལ་ནི་གོ་རིམ་བཞིན།།
གཅིག་ལ་རྣམ་གཉིས་དེ་ལས་གཞན། །དབང་ནི་རེ་རེར་འདོད་པ་ཡིན། །ཞེས་གསུངས་པས་
སོ༑ །གཉིས་པ་ནི་ས་བཅུ་རང་བཞིན་རྣམ་དག་དང་གློ་བུར་གྱི་དྲི་བྲལ་གཉིས་རྟོགས་པ་ཡིན་
ཏེ་ཇི་སྐད་དུ་སྡུད་པ་ལས། ཉི་མ་སྤྲིན་མེད་འོད་ཟེར་འཕྲོ་བས་མུན་བསལ་ལྟར། །མ་རིག་
ཐིབས་པོ་བཅོམ་ནས་རང་བྱུང་ཐོབ་པར་འགྱུར། །ཞེས་དང་། ས་དགུ་ལ་ནི་ཆེན་པོའི། །ཆེན་
པོ་ལ་སོགས་དྲི་མེད་པའི། །གཉེན་པོ་ཆུང་ངུའི་ཆུང་ངུ་ལ། །སོགས་པའི་ལམ་ནི་དག་པ་ཡིན།།
ཞེས་གསུངས་པས་སོ། །གསུམ་པ་ནི་ས་དང་པོའི་དུས་ན་གཉིས་པ་ལ་སོགས་པའི་ཆོས་ཅན་
གྱི་དངོས་པོ་མ་སྐྱེས་པས་དེ་དག་སྒྱུ་མ་ལྟར་དངོས་སུ་མ་རྟོགས་ཤིང་སྐྱེས་པ་ལ་རྟོགས་པའི་
ཕྱིར་རོ། །
གསུམ་པ་བརྩད་པ་སྤང་བ་ལ་གཉིས་ཏེ། ཙམ་ལྡོག་རྟོགས་པ་ལ་ཁྱད་པར་
- ཤུ （] .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
མེད་པ་ དང༌། བྱེ་བྲག་རྟོགས་པ་ལ་ཁྱད་པར་ཡོད་པ་ལ་བརྩད་པ་སྤང་བའོ། །དང་པོ་ལ་
གཉིས་ཏེ། སྤངས་པ་ལ་ཁྱད་མེད་པར་ཐལ་བ་དང་། བཅད་ཤེས་ཡོད་པར་ཐལ་བ་སྤང་བའོ།།
དང་པོ་ནི་དེ་ལྟར་ན་སྤང་བྱ་སྤངས་པ་ལ་ཁྱད་མེད་པར་ཐལ་ལོ་ཞེ་ན། མཐོང་སྤང་སྤངས་པ་
ལ་ཁྱད་མེད་པར་ཐལ་བ་ནི་འདོད་ལ། སྒོམ་སྤང་སྤངས་པ་ལ་ཁྱད་མེད་པར་ཐལ་བ་ནི་ཁྱབ་
པ་མེད་དོ། །དེ་ལྟ་མ་ཡིན་ན་སྟ་རེ་སྣུན་ཙམ་ལ་ཁྱད་མེད་པས་དང་པོ་སྙན་པ་ཉིད་ཀྱིས་སྡོང་པོ་
ཆེན་པོ་ཆོད་པར་འགྱུར་རོ་ཞེས་མཚུངས་སོ། །གཉིས་པ་ནི་གལ་ཏེ་ཙམ་ལྡོག་རྟོགས་པ་ལ་
ཁྱད་མེད་ན་དེ་ཡན་ཆད་དུ་བཅད་ཤེས་ཡོད་པར་ཐལ་ལོ་ཞེ་ན། དེ་ལ་ཁ་འབྲེ་ཅིག་ས་དེ་དག་ཏུ་
སྣང་བའི་དོན་ལ་སྒྲོ་འདོགས་འཇུག་པའི་བློ་ཞན་པ་ལོག་པས་སྐད་ཅིག་རེ་རེ་ལ་སྒྲོ་འདོགས་
ཆོད་པས་བཅད་ཤེས་མེད་དོ་ཞེས་ཟེར་རོ། །དེ་མི་འཐད་དེ་སྒྲུབ་བྱེད་མེད་ཅིང་གནོད་བྱེད་
ཡོད་པས་སོ། །དང་པོ་ནི་བྱིས་པས་མི་རྟག་པ་མངོན་སུམ་གྱིས་མི་རྟོགས་པའི་སྒྲུབ་བྱེད་ཡིན་
གྱི་འཕགས་པ་ལ་བཅད་ཤེས་མེད་པའི་སྒྲུབ་བྱེད་མ་ཡིན་ནོ། །གཉིས་པ་ནི་དེ་ལྟར་ན་བྱིས་པ་
ལ་བཅད་ཤེས་མེད་པ་ཅིས་འགོག །ཚད་མས་ སྔར་རྟོགས་ པའི་དོན་ལ་སྒྲོ་འདོགས་དང་
འགལ་བར་འཇུག་པ་ཞེས་པ་དེའི་མཚན་ཉིད་ཚང་བས་དེ་མེད་པར་འགལ་ལོ་ཞེ་ན། དེ་ནི་
འཕགས་པ་ལའང་མཚུངས་སོ། །དེས་ན་དེ་དག་སྔར་མ་རྟོགས་པ་རྟོགས་པ་ཚད་མས་རྟོགས་
ཟིན་ལ་འཇུག་པ་བཅད་ཤེས་སོ། །གཉིས་པ་ལ་གསུམ་སྟེ། ཙམ་ལྡོག་རྟོགས་པ་ལ་ཁྱད་ཡོད་
པར་ཐལ་བ་དང༌། ཆོས་དབྱིངས་མཉམ་གཞག་གི་རྟོགས་པར་མི་འཐད་པ་དང༌། མཐོང་
ལམ་དུ་མ་ཡོད་པར་ཐལ་བ་སྤང་པའོ། །དང་པོ་ནི་བྱེ་བྲག་རྟོགས་པ་ལ་ཁྱད་པར་ཡོད་པའི་
ཕྱིར་ཙམ་ལྡོག་རྟོགས་པ་ལའང་ཁྱད་ཡོད་པར་ཐལ་ལོ་ཞེ་ན། ཁྱབ་པ་མེད་དེ་གསེར་དང་
དངུལ་གྱི་བུམ་པ་གཉིས་བྱེ་བྲག་རྟོགས་པ་ལ་ཁྱད་ཡོད་ཀྱང་བུམ་ཙམ་རྟོགས་པ་ལ་ཁྱད་མེད་
པ་བཞིན་ནོ། །གཉིས་པ་ནི་ཀུན་ཏུ་འགྲོ་བ་ལ་སོགས་པ་མཉམ་གཞག་གི་རྟོགས་པར་མི་
- 9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཐད་དེ། འགའ་ཞིག་ཆོས་ཅན་ཡིན་པས་སོ་ཞེ་ན། ཆོས་ཅན་དེ་དག་བརྫུན་པར་དངོས་སུ་
རྟོགས་པས་མཉམ་གཞག་གིས་དེས་སྟོང་པའི་ཆོས་ཉིད་རྟོགས་པར་འདོད་པས་ཉེས་པ་མེད་
དོ༑ ༑གསུམ་པ་ནི་ཆོས་དབྱིངས་ཀྱི་བྱེ་བྲག་སྔར་མ་རྟོགས་པ་དུ་མ་ཡོད་ན་མཐོང་ལམ་དུ་མར་
འགྱུར་རོ་ཞེ་ན། འདི་ལ་ཁ་དམར་སྨོན་ཅིག་འདོད་པའོ་ཟེར་བ་ནི་ཤིན་ཏུ་འཁྲུལ་ཏེ་སྒོམ་ལམ་གྱི་
རྒྱུན་མིན་པར་ཐལ་བ་ལ་སོགས་པ་དུ་མ་ཡོད་མོད་ཀྱིས་བརྗོད་ཀྱང་མི་དགོས་སོ། །དེས་ན་
ཡོད་ཀྱང་མཐོང་ལམ་གྱི་མཚན་ཉིད་མེད་པས་མཐོང་ལམ་དུ་མར་ག་ལ་འགྱུར།
གསུམ་པ་ཕན་ཡོན་གྱི་སྒོ་ནས་དབྱེ་བ་ལ་བཞི་སྟེ། མི་མཐུན་ཕྱོགས་སྤངས་པ་
དང༌། ལུས་ཁྱད་པར་ཅན་འཛིན་པ་དང་། རྟགས་ཁྱད་པར་ཅན་ཐོབ་པ་དང་། ཡོན་ཏན་ཁྱད་
པར་ཅན་སྐྱེས་པའོ། །དང་པོ་ནི་ས་རེ་རེས་མི་མཐུན་ཕྱོགས་རེ་སྤངས་པ་ཡིན་ཏེ་ཇི་སྐད་དུ་
དབུས་མཐའ་ལས། ཆོས་ཀྱི་དབྱིངས་ལ་མ་རིག་པ། །ཉོན་མོངས་ཅན་མིན་སྒྲིབ་པ་བཅུ། །ས་
བཅུའི་མི་མཐུན་ཕྱོགས་རྣམས་ཀྱི། །གཉེན་པོ་དག་ནི་ས་ཡིན་ནོ། །ཞེས་གསུངས་པ་ཡིན་ནོ།།
གཉིས་པ་ནི་ས་བཅུ་ལ་གནས་པས་རིམ་པ་ལྟར་འཛམ་བུ་གླིང་དང་། གླིང་བཞི་ལ་དབང་བའི་
འཁོར་ལོས་སྒྱུར་བའི་རྒྱལ་པོ་དང༌། སུམ་ཅུ་རྩ་གསུམ་པའི་ལྷའི་རྒྱལ་པོ་བརྒྱ་བྱིན་དང༌།
འཐབ་བྲལ་གྱི་རབ་མཐའ་བྲལ་དང༌། དགའ་ལྡན་གྱི་ཡོངས་སུ་དགའ་ལྡན་དང་འཕྲུལ་
དགའི་རབ་འཕྲུལ་དགའ་དང་། གཞན་འཕྲུལ་དབང་བྱེད་ཀྱི་ལྷའི་རྒྱལ་པོ་གཞན་འཕྲུལ་
དབང་བྱེད་དང༌། སྟོང་སྤྱི་ཕུད་དང་། སྟོང་གསུམ་ལ་དབང་པའི་འཁོར་ལོས་བསྒྱུར་བའི་རྒྱལ་
པོ་དང༌། ཐེག་ཆེན་གྱི་ཆོས་ལ་དབང་སྒྱུར་བའི་དབང་ཕྱུག་ཆེན་པོའི་གནས་གཞན་དང་བཅུར་
སྐྱེ་བ་ལེན་པར་ས་བཅུ་པ་ལས་བཤད་དེ། དེ་དག་ཕལ་ཆེ་བ་རྣམ་སྨིན་རང་ལུགས་སུ་འབྱུང་
བའི་དབང་དུ་བྱས་ཀྱི། སེམས་ཅན་གྱི་དོན་དུ་ནི་གང་དུ་ཡང་སྐྱེ་བ་ལེན་ནུས་སོ། །གསུམ་པ་
ནི་སྟོང་གསུམ་གཏེར་བྱེ་བ་ཕྲག་ཁྲིག་བརྒྱ་སྟོང་གིས་གང་བ་དང༌། སྟོང་གསུམ་ལག་མཐིལ་
-
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ལྟར་མཉམ་པ་ལ་རིན་པོ་ཆེ་བྱེ་བ་ཕྲག་ཁྲིག་བརྒྱ་སྟོང་དུ་མས་བརྒྱན་པ་དང༌། གོ་མཚོན་
ཐོགས་ནས་ཕས་རྒོལ་ཚར་གཅོད་པ་དང༌། ཕྱོགས་བཞི་ནས་རླུང་གི་དཀྱིལ་འཁོར་བཞིས་
སའི་དཀྱིལ་འཁོར་ཆེན་པོ་ལ་མེ་ཏོག་སྣ་ཚོགས་ཀྱིས་འཐོར་བ་དང་། རྒྱན་ཐམས་ཅད་ཀྱིས་
བརྒྱན་པའི་བུད་མེད་ཀྱིས་མགོ་ལ་མེ་ཏོག་ཙམ་པ་ཀའི་ཕྲེང་བ་འདོགས་པ་དང་། ཐེམ་སྐས་
བཞི་དང་ལྡན་པའི་རྫིང་གསེར་གྱི་བྱེ་མ་བརྡལ་ཞིང་ཡན་ལག་བརྒྱད་ལྡན་གྱི་ཆུས་གང་བ་ལ་
མེ་ཏོག་ཨུད་པ་ལས་བརྒྱན་པ་མཐོང་ནས་དེར་བདག་ཉིད་རྩེ་བ་དང༌། ངོས་གཡས་གཡོན་
ནས་སེམས་ཅན་དམྱལ་བའི་གཡང་ས་མཐོང་ནས་བདག་ཉིད་མ་སྨྲས་མ་གནད་པར་དེ་ལས་
ལོག་པ་དང་། ཕྲག་པ་གཉིས་ནས་རི་དྭགས་ཀྱི་རྒྱལ་པོ་སེང་གེ་རལ་པ་ཅན་ཅོད་པན་ཐོགས་
པས་གཅན་གཟན་ཕྲ་མོ་ཐམས་ཅད་སྐྲག་པར་བྱེད་པ་དང༌། འཁོར་ལོས་སྒྱུར་བའི་རྒྱལ་
པོར་སྐྱེ་བོ་བྱེ་བ་ཕྲག་ཁྲིག་དུ་མས་བསྐོར་ཞིང་མདུན་གྱིས་བལྟས་ཏེ་མགོའི་སྟེང་ན་རིན་པོ་ཆེ་
སྣ་ཚོགས་ཀྱིས་སྤྲས་པའི་གདུགས་དཀར་པོ་འཛིན་པ་དང༌། དེ་བཞིན་གཤེགས་པའི་སྐུ་
མཐོང་སྟེ་གསེར་ལྟ་བུའི་འོད་འདོམ་གང་པས་ཚངས་པ་བྱེ་བ་ཕྲག་ཁྲིག་བརྒྱ་སྟོང་དུ་མས་
བསྐོར་ཞིང་མདུན་གྱིས་བལྟས་ནས་ཆོས་སྟོན་པ་མཐོང་བ་བློ་གྲོས་མི་ཟད་པས་ཞུས་པ་ལས་
བཤད་དོ། །བཞི་པ་ནི་ས་དང་པོ་ལ་གནས་པས་ཡོན་ཏན་བརྒྱ་ཕྲག་བཅུ་གཉིས་ཐོབ་སྟེ།
སྙོམས་འཇུག་མཐོང་དང་བྱིན་རླབས་དང་། །གཡོ་འགྲོ་སྣང་དང་བསྐལ་བར་གནས། །སྔོན་
ཕྱི་ཆོས་སྒོ་ལུས་བརྒྱ་སྟོན། །གཅིག་ལ་བསྐོར་བའི་བརྩོན་འགྲུས་རྩོམ་ཞེས་སོ། །གཉིས་པ་
ནས་བཅུ་པའི་བར་ནི་བཅུ་ཕྲག་དེ་དག་སྟོང་དང༌། འབུམ་དང་བྱེ་བ་དང་བྱེ་བ་ཕྲག་སྟོང་དང་
བྱེ་བ་ཕྲག་འབུམ་དང་བྱེ་བ་ཕྲག་ཁྲིག་འབུམ་ཕྲག་དང༌། སྟོང་གསུམ་འབུམ་ཕྲག་བཅུའི་རྡུལ་
སྙེད་དང་། སངས་རྒྱས་ཀྱི་ཞིང་གྲངས་མེད་པ་འབུམ་ཕྲག་བཅུ་ཚང་བའི་རྡུལ་སྙེད་དང༌།
སངས་རྒྱས་ཀྱི་ཞིང་གྲངས་མེད་པ་བྱེ་བ་ཕྲག་ཁྲིག་འབུམ་ཕྲག་བཅུའི་རྡུལ་གྱི་གྲངས་དང་
.3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཉམ་པ་ཐོབ་པར་ས་བཅུ་པ་ལ་བཤད་དོ། །
ལྔ་པ་ཇི་ལྟར་དབྱེ་བའི་དོན་ལ་གཉིས་ཏེ། དངོས་དང༌། བརྩད་པ་སྤང་བའོ།།
དང་པོ་ནི་རྒྱུད་དང་དུས་མི་གཅིག་པས་དངོས་པོ་ཐ་དད་པའོ། །གཉིས་པ་ནི་གལ་ཏེ་ས་དང་
པོའི་དུས་ན་གཉིས་པ་ཡོད་དམ་མེད། ཡོད་ན་རྒྱུ་འབྲས་དུས་མཉམ་པར་འགྱུར་ལ། གཉིས་
པ་ལྟར་ན་ཡོད་པ་དང་མེད་པ་གཉིས་དངོས་པོ་ཐ་དད་པར་འགལ་ལོ་ཞེ་ན། ཁྱེད་ལྟར་ན་ཡུལ་
གཞན་གྱི་བུམ་པ་ཡུལ་འདིའི་བུམ་པའི་གོ་ས་ན་ཡོད་དམ་མེད། དང་པོ་ལྟར་ན་དེ་ཡུལ་འདིའི་
བུམ་པ་ལ་ཐིམ་པར་འགྱུར་ལ། གཉིས་པ་ལྟར་ན་ཡོད་མེད་དངོས་པོ་ཐ་དད་པར་འགལ་ལོ།།
ཡུལ་ཐ་དད་ན་དངོས་པོ་ཐ་དད་དུ་ཡོད་པས་མི་འགལ་ལོ་ཞེ་ན། འདིར་ཡང་དུས་ཐ་དད་ན་
གཉིས་ཀ་དངོས་པོར་ཡོད་པས་འགལ་བ་ཅི་ཞིག་ཡོད། གསུམ་པ་མཚོན་བྱ་སའི་སྒྲ་དོན་ལ་
གཉིས་ཏེ། སྤྱི་དང་། བྱེ་བྲག་གི་སྒྲ་དོན་ནོ། །དང་པོ་ནི་རྟེན་ནམ་གཞི་བྱེད་པས་སོ། །གཉིས་
པ་ནི་ཆོས་དང་སེམས་ཅན་རྣམས་དང་ནི། །དེའི་བྱ་བ་སངས་རྒྱས་ཉིད། །མཆོག་ལ་སེམས་
མཉམ་བརྙེས་པའི་ཕྱིར། །འདི་ཡིས་ རབ་དགའ་ཁྱད་པར་འཕགས། །ཞེས་པ་དང༌། བྱང་
ཆུབ་དང་ནི་ཉེ་བ་དང་། །སེམས་ཅན་དོན་སྒྲུབ་མཐོང་བ་ལ། །རབ་ཏུ་དགའ་བ་སྐྱེ་འགྱུར་ཏེ།།
དེ་ཕྱིར་རབ་དགའ་ཞེས་བརྗོད་དོ། །འཆལ་ཚུལ་རྩོམ་པའི་དྲི་བྲལ་ཕྱིར། །དྲི་མ་མེད་པའི་ས་
ཞེས་བརྗོད། །ཆོས་ཀྱི་སྣང་བ་ཆེན་པོ་ནི། །བྱེད་པའི་ཕྱིར་བ་འོད་བྱེད་པ། །འདི་ལྟར་བྱང་
ཆུབ་ཕྱོགས་མཐུན་ཆོས། །རབ་ཏུ་སྲེག་བྱེད་འོད་ལྟ་བུ། །དེ་དང་ལྡན་ཕྱིར་ས་དེ་ནི། །གཉིས་
པོ་སྲེག་ལས་འོད་འཕྲོ་ཅན། །སེམས་ཅན་རྣམས་ཡོངས་སྨིན་བྱེད་ཅིང་། །རང་གི་སེམས་ཀྱང་
བསྲུང་བའི་ཕྱིར། །བློ་ལྡན་རྣམས་ཀྱིས་སྦྱངས་དཀའ་བ། །དེ་ཕྱིར་སྦྱངས་དཀའ་ཞེས་བརྗོད་
དོ༑ ཤེས་རབ་ཕ་རོལ་ཕྱིན་བརྟེན་ནས། །འཁོར་བ་དང་ནི་མྱ་ངན་འདས། །གཉིས་འདིར་
མངོན་དུ་གྱུར་ པའི་ ཕྱིར། །མངོན་དུ་ གྱུར་ པའི་ས་ཞེས་བརྗོད། །བགྲོད་གཅིག་ ལམ་དང་
- ]
! -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
འབྲེལ་བའི་ཕྱིར། །རིང་དུ་སོང་བའི་སར་འདོད་དོ། །འདུ་ཤེས་གཉིས་ཀྱིས་མི་གཡོའི་ཕྱིར།།
མི་གཡོ་བ་ཞེས་ངེས་པར་བརྗོད། །སོ་སོ་ཡང་དག་རིག་བློ་བཟང་། །ས་དེ་ལེགས་པའི་བློ་
གྲོས་ཡིན། །སྤྲིན་བཞིན་གཉིས་ཀྱིས་ནམ་མཁའི་ཆོས། ཁྱབ་པའི་ཕྱིར་ན་ཆོས་ཀྱི་སྤྲིན། །ཞེས་
མདོ་སྡེ་རྒྱན་ལས་གསུངས་པ་ཡིན་ནོ། །གཉེན་པོའི་ཚོགས་མཐོང་ལམ་ནས་སོ། །ངེས་པར་
འབྱུང་བ་ཁྱད་པར་གྱི་ལམ་གྱིས་བསྡུས་པ་ཡིན་ནོ་ཞེས་པ་ས་བཅུ་རྒྱུན་གྱི་ཐ་མ་ན་ཡོད་དོ་ཞེས་
སེང་བཟང་གི་ལུགས་སོ། །འཕགས་པ་ལྟར་ན་གོ་ཆ་དང་འཇུག་པ་ཚོགས་ལམ་ནས་སོ།།
ཚོགས་ནི་ཆོས་མཆོག་ནས་སོ། །ངེས་འབྱུང་ནི་མི་མཐུན་ཕྱོགས་སྤོང་བའི་བར་ཆད་མེད་པའི་
ལམ་གྱིས་བསྡུས་པ་ཡིན་ཏེ་ཞེས་པ་ས་དང་པོ་ནས་བཅུ་པའི་བར་ནའོ། །དེ་ལྟར་ཡང་སེམས་
ཅན་གྱི་དོན་གྱི་ངེས་འབྱུང་ས་བཅུ་ག་ལ་བཤད་པས་འགྲུབ་བོ། །དེ་ལྟར་ན་ས་དང་པོ་ལྟ་བུ་ལ་
བསམ་པ་དང་གོང་མའི་སྤང་བྱ་སྤོང་པའི་སྦྱོར་བ་དང༌། དེ་ཉིད་སྦྱོང་བ་མཐར་ཐུག་པ་དང་།
དེ་ཉིད་སྤོང་བའི་བར་ཆད་མེད་པ་དང་བཞིའི་ཆ་ནས་རིམ་པ་ལྟར་འཇོག་གོ །གསུམ་པ་
ཉམས་སུ་ལེན་ཚུལ་ནི་གོ་ཆའི་སྒྲུབ་པས་གོ་གྱོན། འཇུག་པས་ཐེག་ཆེན་ལ་དངོས་སུ་ཞུགས།
ཚོགས་ཀྱིས་རྣམ་བྱང་གི་དཔུང་ཚོགས་བསགས་ནས་ངེས་འབྱུང་གི་སྤང་བྱ་དང་ཕྲལ་ནས་
སངས་རྒྱས་ཀྱི་སར་རང་གི་སེམས་རྒྱུད་ལ་དབང་ཐོབ་པར་བྱེད་པས་དམག་དཔོན་དཔའ་
བོའི་དཔེས་བཤད་དོ། །གསུམ་པ་འབྲས་བུ་འབྱུང་བ་ཆེན་པོ་ནི་སངས་རྒྱས་ཀྱི་སར་རང་
གཞན་གྱི་དོན་ཕུན་སུམ་ཚོགས་པ་འབྱུང་བའོ། །རྩ་བའི་གནས་དང་སྦྱར་བ་ནི་སྔར་བསྟན་
པའི་རྒྱུ་འབྲས་ཀྱི་རྣམ་པ་ཀུན་ཏེ་མ་ལུས་པའོ། །ཨར་ན་རེ་འདིས་ཀྱང་ཡུལ་གྱིས་ཡུལ་ཅན་མཚོན་ནས་སྟོན་
པར་གསལ་ལོ། །དེ་མཁྱེན་ཅིང་ཡུལ་དུ་བྱེད་པ་ཉིད་ཅེས་སོ། །དེ་སུའི་ཡིན་ཞེ་ན་ཐུབ་པའི་ཞེས་
སོ༑ ༑
༈ དེའི་རྒྱུ་ལམ་ཤེས་སྟོན་པ་ནི་མོག་མོག་ཅེས་སོགས་ཏེ་འདི་ལ་གཉིས་ཏེ།
j
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུ་ཚོགས་ཡན་ལག་དང༌། རང་བཞིན་དངོས་སོ། །དང་པོ་ནི་འབྲས་བུ་དེ་འདོད་པས་དེའི་རྒྱུ་
དགོས་ཤིང་དེའི་ཡང་རྒྱུ་ལ་འཇུག་དགོས་པས་ནས་ཀྱི་མྱུ་གུ་ལ་ཆོས་གསུམ་དགོས་པ་ལྟར་
འདིར་ཡང་གསུམ་སྟེ། གེགས་བྲལ་གྱི་རྟེན་དང༌། ལྷན་ཅིག་བྱེད་པའི་རྐྱེན་དང༌། ཉེ་བར་
ལེན་པའི་རྒྱུའོ། །རང་བཞིན་བྱེད་ལས་གཉིས་རྐྱེན་གྱི་ཁོངས་སུ་བསྡུའོ། །དང་པོ་ལ་གསུམ་
སྟེ༑ ང་རྒྱལ་སྤང་བྱར་བསྟན་པ་དང་དེས་གཞན་ཡང་མཚོན་པ་དང་། དེས་མཚོན་པའི་རྒྱུ་
མཚན་ནོ། །དང་པོ་ལ་གཉིས་ལས་སྔོན་བྱུང་གི་རྐྱེན་ནི་རྣམ་མཁྱེན་ཐོབ་མ་ཐག་རྒྱལ་ཆེན་
བཞི་ནས་འོག་མིན་གྱི་བར་གྱི་ལྷའི་འཁོར་མང་པོ་འདུས་པ་ལས་རྒྱལ་ཆེན་བཞི་ནི་འཇིག་རྟེན་
སྐྱོང་བ་དང༌། གཞན་ལྔ་འདོད་པའི་ལོངས་སྤྱོད་དང་ལྡན་པ་དང་། གཟུགས་ཁམས་པས་
བསམ་གཏན་གྱི་ང་རྒྱལ་བྱེད་ཅེས་སེང་བཟང་ཟེར་རོ། །འབུམ་ཊིཀ་ལས་འོད་དང་ལྡན་
པས་སོ་ཞེས་རྩང་ཟེར་རོ། །དེ་སངས་རྒྱས་ཀྱིས་མཁྱེན་ནས་དེ་གཅག་པའི་དོན་དུ་རང་བཞིན་
གྱི་འོད་བཀྱེ་བས་དེ་དག་གི་འོད་མོག་མོག་པོར་མཛད་པས་བདག་གི་འོད་འདི་ནི་ལས་དང་
ཉོན་མོངས་ཀྱི་རྣམ་སྨིན་ལས་བྱུང་པ་སངས་རྒྱས་ཀྱི་ནི་བསོད་ནམས་དང་ཡེ་ཤེས་ལས་བྱུང་པ་
ཡིན་ནོ་ཞེས་སྐྱོན་ཡོན་རྟོགས་པས་ང་རྒྱལ་ཆག་ནས་ལམ་ཤེས་སྐྱེར་རུང་བའི་སྐལ་བ་ཅན་དུ་
བསྒྲུབས་ནས་འདིར་བསྡུས་པ་མོག་མོག་པོར་བྱེད་ཅེས་སོ། །གཉིས་པ་རྗེས་འཇུག་གི་རྟེན་ནི་
སྔོན་དེ་ལྟར་མཛད་པས་ཆོག་མོད་སྡུད་པ་པོས་བསྡུས་པ་ལ་དགོས་པ་ཅི་ཡོད་སྙམ་ན། ཕྱི་
རབས་ཀྱི་སེམས་ཅན་ལམ་ཤེས་སྐྱེ་བར་འདོད་ན་ང་རྒྱལ་སྤང་དགོས་སོ་ཞེས་གོ་བར་བྱ་བའི་
དོན་དུ་ཡིན་ནོ། །གལ་ཏེ་གཉེན་པོ་མེད་པས་མི་ནུས་སོ་སྙམ་ན་མ་ཡིན་ཏེ་ཁམས་ཀྱི་རབ་ཏུ་
དབྱེ་བ་གསུངས་པས་སོ། །གཉིས་པ་དེ་གཅིག་པུ་སྤངས་པས་ཆོག་གམ་ཞེ་ན་དེས་མཚོན་པ་
སྟེ་གཞན་ཡང་ཆེ་ན་སྤང་དགོས་ཏེ། འདོད་ཆགས་ཤས་ཆེ་མི་གཙང་ཤ་ཚིལ་དང་། །ཀྲི་ཡ་དཔུང་
བཟངས་ཀྱི་རྒྱུད།ལོགས་པ་ཀེང་རུས་ལྟ་བས་རྣམ་པར་ཟློག །བྱམས་དང་སྙིང་རྗེའི་ཆུས་གདབ་ཞེ་
- 9
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
སྡང་ལ། །གཏི་མུག་ལ་ནི་རྟེན་འབྲེལ་ལམ་གྱིས་སོ་ཞེས་པའི་ཚུལ་གྱིས་སོ། །གསུམ་པ་ནི་
འཁོར་དེ་དག་ང་རྒྱལ་ ཁོ་ན་ཤས་ཆེ་བས་ཡིན་ནོ། །གཉིས་པ་རྐྱེན་ནི་ལ་སོགས་ཞེས་ཏེ་
སེམས་བསྐྱེད་དོ། །དེ་ནི་སངས་རྒྱས་འདོད་ལ་དེའི་རྒྱུ་ཚོགས་རྫོགས་པ་ལ་རིགས་ཅན་
གསུམ་ལ་ལམ་གསུམ་སྟོན་པ་ལ་རང་གིས་དེ་ཤེས་དགོས་པས་སོ། །ཡང་ན་སེམས་བསྐྱེད་
སངས་རྒྱས་འདོད་ལ་དེའི་རྒྱུ་ཕར་ཕྱིན་དྲུག་ལ་གཙོ་བོ་ཤེས་རབ་ཡིན་པར་གོ་ལ་དེ་ཡང་
མཁྱེན་པ་གསུམ་ལས་གཉིས་པོ་འབྲས་བུ་དང་སྤང་བྱ་ཡིན་པས་དེའི་རྒྱུ་ལམ་ཤེས་ཡིན་པར་
གོ་ནས་དེ་ལ་འཇུག་པའི་ཕྱིར་རོ། །གསུམ་པ་རྒྱུ་ནི་སོགས་ཁོངས་ནས་ཐེག་ཆེན་གྱི་རིགས་
ཡིན་ལ་དེའང་སེམས་རྒྱུད་སྟོང་ཉིད་དུ་གནས་པས་ཐམས་ཅད་ལ་ཁྱབ་པ་ཡིན་ཏེ། རྫོགས་རྒྱུད་
བླ་སངས་སྐུ་ནི་འཕྲོ་ཕྱིར་དང༌། །དེ་བཞིན་ཉིད་དབྱེར་མེད་ཕྱིར་དང༌། །རིགས་ཡོད་ཕྱིར་ན་
ལུས་ཅན་ཀུན། །རྟག་ཏུ་སངས་རྒྱས་སྙིང་པོ་ཅན། །ཞེས་པ་ལྟར་རོ། །པད་མ་དཀར་པོ་ལས་ང་
ལ་འདི་ན་ཉན་ཐོས་གང་ཡང་མེད། །ཐམས་ཅད་སངས་རྒྱས་འགྱུར་གྱིས་གསང་ཆེན་གྱིས།།
ཞེས་པ་དང་མ་འོངས་དུས་ན་ཤཱ་རིའི་བུ་ཁྱོད་ཀྱང་། །པད་མོ་ཞེས་བྱ་བའི་རྒྱལ་བར་འགྱུར། །
ཞེས་གསུངས་སོ། །དེ་ལྟ་མིན་ཏེ་རིགས་ཆད་དམ་ཉན་རང་གི་རིགས་ཅན་བདེན་ན་སྤང་བྱ་
གཏན་ནས་དང་ཕལ་ཆེར་དང་ཕྱོགས་གཅིག་སྤང་དུ་མི་རུང་བས་ཁྱབ་ལ། དེ་ལ་བདེན་པའི་
རང་བཞིན་དུ་གྲུབ་པ་གཉེན་པོ་མེད་པས་ཁྱབ་པ་ལས་གཅིག་དང་དུ་བྲལ་གྱི་རྟགས་ལས་
བདེན་པའི་རང་བཞིན་མེད་པར་རྟོགས་པ་དང་། གཉེན་པོ་བདག་མེད་རྟོགས་པའི་ཤེས་རབ་
ཡོད་པར་གྲུབ་པས་དེ་དག་ཁེགས་སོ། །རང་བཞིན་ནི་སེམས་བསྐྱེད་དམ་ལམ་ཤེས་འཁོར་
བར་སྐྱེ་བ་ལེན་པའི་རྒྱུ་ཉོན་མོངས་པ་མི་སྤོང་བའོ། །བྱེད་ལས་ནི་སེམས་ཅན་འཁོར་དུ་མ་
བསྡུས་པ་སྡུད་པ་ལ་སོགས་པ་ཡིན་ནོ། །རང་བཞིན་བྱེད་ལས་གཉིས་འགྲེལ་པ་ཆུང་བར་
སེམས་བསྐྱེད་དང་ཆེ་བར་ལམ་ཤེས་ཀྱིས་བཤད་པ་ནི་ཕན་ཚུན་མཚོན་པའི་དོན་དུ་ཡིན་ནོ། །
-
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལམ་ཤེས་པའི་རང་བཞིན་ནི་སློབ་མ་ཞེས་སོགས་ཏེ་ཉན་ཐོས་དང་
རང་སངས་རྒྱས་དང་བྱང་ཆུབ་སེམས་དཔའི་ལམ་ཤེས་སོ། །དེ་གསུམ་གྱི་དོན་ལ་གསུམ་སྟེ།
དེ་གསུམ་གྱི་གྲངས་ངེས་པ་དང་། གོ་རིམ་ངེས་པ་དང་། སོ་སོའི་རང་བཞིན་ནོ། །དང་པོ་ནི་
འབྲས་བུ་མྱང་འདས་གསུམ་དུ་ངེས་པས་རྒྱུ་ལམ་གསུམ་དུ་ངེས་སོ། །གཉིས་པ་ནི་དམན་པ་
དང་མཆོག་གི་རིམ་པའོ། །གསུམ་པ་ལ་གསུམ་ལས་ཉན་ཐོས་ཀྱི་དབང་དུ་བྱས་པའི་ལམ་
ཤེས་ལ་གསུམ་སྟེ། གང་ཤེས་པར་བྱ་བའི་ཡུལ་དང༌། དེ་བྱང་ཆུབ་སེམས་དཔས་ཤེས་པར་
བྱེད་ཚུལ་དང༌། གནས་སྐབས་ནམ་གྱི་ཚེ་ཤེས་པར་བྱེད་པ་དཔྱད་པའོ། །དང་པོ་ནི་སློབ་མའི་
ལམ་གང་ཡིན་པ་དང་ཞེས་པ་ལ་གསུམ་སྟེ། མཚན་ཉིད་དང༌། མཚན་གཞི་དང་། མཚོན་
བྱའི་སྒྲ་དོན་ནོ། །དང་པོ་ནི་ཐེག་པ་གསུམ་ལས་དབང་པོ་རྟུལ་པོ་མྱ་ངན་ལས་འདས་པར་
ཕྱིན་པར་བྱེད་པའོ། །གཉིས་པ་ནི་དང་པོ་ཚུལ་ཁྲིམས་དག་པར་བྱས་ཏེ་རང་གི་སྡེ་སྣོད་ལ་
ཐོས་བསམ་བྱས་ནས་དྲན་པ་ཉེར་བཞག་ལ་སོགས་བསྒོམ་སྟེ་དེ་ཡང་སྡེ་མཛོད་ཚན་བདུན་ནི་
གོ་རིམ་བཞིན། །ལས་ནི་དང་པོ་པ་དག་དང༌། །ངེས་འབྱེད་ཆ་མཐུན་རྣམ་པ་བཞི། །སྒོམ་དང་
མཐོང་ལ་རབ་ཏུ་ཕྱེ་ཞེས་སྒོམ་པའོ། །མི་སློབ་པའི་ལམ་ན་ཀུན་འབྱུང་ཙམ་སྤངས་པ་ལྷག་
བཅས་ལ། སྡུག་བསྔལ་གྱི་ཕུང་པོའང་འགག་པ་ལྷག་མེད་ཡིན་ཏེ་དེ་དག་གང་ཟག་གིས་
བདག་མེད་རྟོགས་པའི་རྣམ་པ་ཅན་ནོ། །གསུམ་པ་ནི་རང་བཞིན་གྱིས་དབང་པོ་རྟུལ་བས་
སངས་རྒྱས་ཀྱི་སློབ་མར་ངེས་པས་ན་སློབ་མའི་ལམ་མོ། །གཉིས་པ་ནི་སྦྱོར་དངོས་རྗེས་
གསུམ་དུ་སེམས་བསྐྱེད་དང༌། མི་དམིགས་པར་རྟོགས་པའི་ཤེས་རབ་དང་བསྔོ་བས་ཟིན་
པར་བྱེད་པ་སྟེ། མདོ་ལས་རྣམ་པ་ཐམས་ཅད་མཁྱེན་པ་ཉིད་ཡིད་ལ་བྱེད་པ་དང་ལྡན་པས་
ཞེས་དང༌། གཟུགས་མི་རྟག་ཅེས་བྱ་བར་མི་དམིགས་པའི་ཚུལ་གྱིས་ཞེས་དང་སྐབས་གཞན་
དུ་བསྔོ་བ་གསུངས་པས་སོ། །གསུམ་པ་ལ་གསུམ་སྟེ། རྟོག་པས་བཏགས་པ་དགག་པ་དང་།
- 9 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
དོན་ལ་གནས་པ་དགོད་པ་དང༌། དེ་ལ་བརྩད་པ་སྤང་བའོ། །དང་པོ་ལ་གསུམ་སྟེ། སྦྱོར་
ལམ་དུ་ཤེས་པར་འདོད་པ་དང༌། ས་བརྒྱད་པ་དང་། བཅུ་པར་འདུ་ཡང་སྤངས་རྟོགས་སྣོལ་
མར་འདོད་པ་དགག་པའོ། །དང་པོ་ནི་གང་ཟག་ཁུ་བྲང་ཏི་དང་སེམས་ཅན་དང་ཆོས་དང་ཐམས་
ཅད་དུ་གཉིས་ཀའི་བརྡ་གསལ་བའི་མཐོང་ལམ་གསུམ་རིམ་པ་ལྟར་ཉན་ཐོས་དང་རང་
སངས་རྒྱས་བྱང་ཆུབ་སེམས་དཔའ་གསུམ་གྱི་མཐོང་ལམ་ཡིན་ཞིང་ཉན་ཐོས་ཀྱི་མཐོང་ལམ་
གྱིས་བྱང་ཆུབ་སེམས་དཔའི་རྩེ་མོ་ལས་མ་སླེབས་ལ་རང་སངས་རྒྱས་ཀྱི་མཐོང་སྒོམ་གྱིས་
བྱང་ཆུབ་སེམས་དཔའི་བཟོད་པའི་རྟོགས་པ་ལས་མ་སླེབས་ལ་སྒོམ་ལམ་དང་མི་སློབ་པའི་
ལམ་ཡང་དེ་ལས་ཐ་མི་དད་པས་དེ་མན་ཆད་དུ་ཤེས་པར་བྱེད་དོ། །འོ་ན་མཐོང་ལམ་རྟོག་
མེད་སྦྱོར་ལམ་རྟོག་བཅས་སུ་འདུ་བར་མི་རིགས་སོ་ཞེ་ན། ཉན་རང་གི་མཐོང་ལམ་རྟོག་པ་
ལས་མ་འདས་སོ་འབྲོམ་ཟེར་རོ། །འདི་ལ་སྒྲུབ་བྱེད་མེད་པ་དང་གནོད་བྱེད་ཡོད་པའོ། །དང་
པོ་ནི་བརྡ་བསལ་བའི་མཐོང་ལམ་གསུམ་ཉན་ཐོས་ལྟར་ན་ཆོས་བཟོད་དང་ཆོས་ཤེས་དང་
རྗེས་བཟོད་རྗེས་ཤེས་གཉིས་ཏེ་གསུམ་གྱི་ཚེ་འདོད་ཁམས་ཀྱི་གང་ཟག་དང་ཆོས་དང་ཁམས་
གོང་མ་གཉིས་ཀྱི་བདག་གཉིས་ཀྱི་སྒྲ་དོན་གྱིས་དབེན་པ་ལ་བཤད་དོ། །བྱང་ཆུབ་སེམས་
དཔའི་དེ་ལས་གཞན་དུ་བཤད་ཀྱིས་མཐོང་ལམ་གསུམ་ལ་མ་བཤད་དོ། །གཉིས་པ་ནི་རྟོག་
བཅས་ཡིན་ན་བདག་མེད་མངོན་སུམ་དུ་མ་མཐོང་བར་ཐལ་ལོ། །འདོད་ན་འཕགས་པར་མི་
འགྱུར་རོ། །གཞན་ཡང་བྱང་ཆུབ་སེམས་དཔའི་སྦྱོར་ལམ་ན་སྒོམ་སྤང་གི་ཉོན་མོངས་པ་མ་
ལུས་པ་སྤངས་ཤིང་ཉོན་མོངས་སྤོང་བྱེད་ཀྱི་སྒོམ་ལམ་མ་ལུས་པ་སྐྱེས་ཟིན་པར་འགྱུར་ཏེ་དེ་
ལྟར་སྤངས་ཤིང་སྐྱེས་པའི་ཉན་རང་དགྲ་བཅོམ་གྱི་སྤངས་རྟོགས་འདུས་པའི་ཕྱིར་རོ། །གཉིས་
པ་ནི་ཉན་རང་གི་རྟོགས་པ་ས་བརྒྱད་པ་ལ་སྐྱེད་པས་དེ་ལ་བཞག་སྟེ་རྣམ་པར་མི་རྟོག་པ་ལ་
དབང་ཐོབ་པས་གཞི་ཤེས་པ་གཞན་ལུགས་ཏེ་གཞི་རྐྱང་ཤེས་པ་ལམ་དང་རྣམ་པ་ལ་བློ་ཁ་མ་
- ]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱོགས་པ་སྐྱེད་ནུས་པའི་ཕྱིར་རོ་ཞེས་ལོ་ཙཱ་བ་ཟེར་རོ། །མི་རིགས་ཏེ་དེའི་ཚེ་གང་ཟག་གི་
བདག་དང་གཟུང་བ་མེད་པར་ཤེས་པའི་ཡེ་ཤེས་དེ་ཉིད་མི་དམིགས་པར་ཤེས་པར་བྱས་སམ་
མ་བྱས། དང་པོ་ལྟར་ན་ལམ་ལ་བློ་ཁ་མ་ཕྱོགས་པ་ཉམས་ཤིང་། གཉིས་པ་ལྟར་ན་ས་བརྒྱད་
པར་ཤེས་པར་བྱེད་པ་ཉམས་སོ། །ཡང་གཉལ་བླ་མ་དག་རྟོགས་པ་ས་དང་པོ་དང་སྤངས་པ་ས་
བརྒྱད་པར་འདུ་ཞེས་པ་མི་འཐད་དེ། སྒོམ་ལམ་གང་ཡང་མ་སྐྱེས་ཤིང་སྒོམ་སྤང་གི་ཉོན་
མོངས་པ་ཆུང་གསུམ་ཡོད་པའི་ཕྱིར་རོ། །གསུམ་པ་ནི་རྟོགས་རྩང་འབྲེ་སེ་སྟོན་པ་ས་དང་པོ་དང་
སྤངས་པ་ས་བཅུ་པའི་ཐ་མར་འདུས་སོ་ཞེས་བླ་མ་གསུངས་པའང་མི་འཐད་དེ། སྤངས་
རྟོགས་བཟློག་པར་ནུས་པའི་ཕྱིར་རོ། །གལ་ཏེ་ས་དང་པོར་སྒོམ་སྤངས་ཀྱི་ཉོན་མོངས་མ་
ལུས་པ་སྤངས་པ་ཡོད་པར་ཐལ་ལོ་ཞེ་ན། ས་དང་པོར་སྒོམ་ལམ་གྱི་རྟོགས་པ་མ་ལུས་པ་ཐོབ་
པ་ཡོད་པར་ཐལ་ལོ་ཞེས་མཚུངས་སོ། །གཉིས་པ་དོན་ལ་གནས་པ་ནི་རིགས་ཙམ་ས་དང་
པོར་འདུས་ལ་རྫས་མ་ལུས་པ་སངས་རྒྱས་མན་ཆད་དུ་ཅི་རིགས་པར་འདུས་སོ། །གསུམ་པ་
ནི་གལ་ཏེ་རྒྱུན་དུ་ཞུགས་པ་ནས་རང་སངས་རྒྱས་ཀྱི་ཤེས་པ་དང་སྤོང་བ་བྱང་སེའི་བཟོད་པར་
འདུས་ཞེས་བཤད་པའི་བཟོད་པ་དེ་འཕགས་པས་མཐོང་ལམ་སྡུག་བསྔལ་ལ་ཆོས་བཟོད་ལ་
བཤད་པ་དང་འགལ་ལོ་ཞེ་ན། ཉན་རང་གིས་གཞིའི་རྫས་ཐམས་ཅད་མ་ཤེས་ཀྱང་ཐམས་
ཅད་ནི་ཕྱི་དང་ནང་གི་ཆོས་རྣམས་ཇི་སྙེད་པ་འདི་ཙམ་ཡིན་ལ་དེ་དག་ཉན་ཐོས་དང་རང་
སངས་རྒྱས་ཀྱིས་ཞེས་པ་ལྟར་རྫས་མ་ལུས་པ་མ་འདུས་ཀྱང་རིགས་འདུས་པ་ལ་དགོངས་པ་
ཡིན་ནོ། །
གཉིས་པ་བསེ་རུའི་ལམ་གང་དང་ཞེས་པ་ལ་གསུམ་ལས་གང་ཤེས་པར་བྱ་
བའི་ཡུལ་ལམ་གསུམ་ལས་མཚན་ཉིད་ནི་ཐེག་པ་གསུམ་ལས་དབང་པོ་འབྲིང་པོ་མྱ་ངན་
ལས་འདས་པར་ཕྱིན་པར་བྱེད་པའོ། །གཉིས་པ་མཚན་གཞི་ནི་འོག་ཏུ་མཆད་དོ། །གསུམ་པ་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
མཚོན་བྱའི་སྒྲ་དོན་ནི་བསེ་རུ་དང་འདྲ་སྟེ་རང་གཅིག་པུར་གནས་སོ། །གཉིས་པ་དང་གསུམ་
པ་ནི་སྔར་སོང་ངོ༌། །གསུམ་པ་བྱང་ཆུབ་སེམས་དཔའི་ལམ་ཤེས་ལ་གསུམ་སྟེ། མཐོང་ལམ་
ཤེས་པ་དང་། སྒོམ་ལམ་ཤེས་པ་དང༌། ངེས་འབྱེད་ཆ་མཐུན་མི་སྟོན་པའི་རྒྱུ་མཚན་ནོ། །དང་
པོ་ནི་བྱང་ཆུབ་སེམས་དཔས་ལམ་གསུམ་མི་དམིགས་པར་མངོན་སུམ་དུ་ཤེས་པ་ནི་ལམ་
ཤེས་གསུམ་མོ། །དེ་ཐོབ་པ་ན་རྒྱལ་བློན་མེ་ཆུ་སྟག་སྦྲུལ་ལ་སོགས་པས་མི་ཚུགས་པ་དང་
ནད་གང་ཡང་མི་འབྱུང་བ་དགྲ་བཅོམ་པ་བས་ཁྱད་པར་འཕགས་པ་ཚེ་འདིའི་ཕན་ཡོན་དང་།
སྐྱེ་བ་གཞན་དུ་སངས་རྒྱས་དང་མི་འབྲལ་བ་ལ་སོགས་པའི་ཕན་ཡོན་དང་ལྡན་པའི་མཐོང་
བའི་ལམ་ཞེས་ཏེ་འདི་ལ་གསུམ་ལས་མཐོང་ལམ་སྐྱེ་བའི་རྒྱུ་ལའང་གསུམ་ལས་དང་པོ་གང་
ཟག་ནི་གླིང་གསུམ་དུ་སྐྱེས་པའི་སྐྱེས་པ་བུད་མེད་དང་འདོད་ཁམས་ཀྱི་ལྷ་ལ་སྐྱེ་སྟེ་དབང་པོ་
རྣོ་ཞིང་ལུང་ཡོད་ལ་སྐྱོ་ཤས་ཆེ་བའོ། །གཟུགས་དང་གཟུགས་མེད་ཀྱི་ལྷ་དང་སྒྲ་མི་སྙན་པ་ལ་
མི་སྐྱེ་སྟེ། མཛོད་ལས་འདོད་པར་གསུམ་ཐོབ་ཐ་མ་ནི། །གསུམ་དུའོ་གོང་ན་མཐོང་ལམ་མེད།།
མི་སྐྱོ་ལུང་ལས་འདི་རྩོམ་ཞིང། །དེ་མཐར་ཕྱིན་ཅེས་འབྱུང་ཕྱིར་རོ་ཞེས་བཤད་པས་སོ་ཞེས་
ཁ་ཅིག་ཟེར་རོ། །འོན་ཀྱང་འདོད་པ་ན་སྤྱོད་པ་དང་གཟུགས་ན་སྤྱོད་པའི་ལྷའི་བུ་རྣམས་ལས་
ལྷ་བྱེ་བ་ཕྲག་དགུ་བཅུ་རྩ་དྲུག་ནི་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་འབྲལ་
བ་རྣམ་པར་དག་གོ་ཞེས་ལྷའི་བུ་བློ་གྲོས་རབ་གནས་ཀྱིས་ཞུས་པ་ལས་བཤད་དོ། །གཉིས་
པ་ནི་བསམ་གཏན་ས་དྲུག་ལ་བརྟེན་ནོ་ཞེས་བསྡུ་བར་བཤད་དོ། །འདོད་པ་དང་གཟུགས་
མེད་ཀྱི་ས་ལ་མི་བརྟེན་ཏེ་རིམ་པ་ལྟར་ཞི་གནས་དང་ལྷག་མཐོང་ཤས་ཆུང་བ་དང་། མཐོང་
ལམ་ནི་དེ་གཉིས་ཟུང་དུ་འབྲེལ་བ་ཡིན་པས་སོ། །གཉིས་པ་ལ་སོགས་པའི་ཉེར་བསྡོགས་ལ་
མི་བརྟེན་ཏེ་དེ་བས་ལམ་སླ་བའི་དང་པོ་ལ་སོགས་པའི་དངོས་གཞི་ལ་བརྟེན་པས་སོ། །ལམ་
རྒྱུད་ལ་སྐྱེད་པར་དཀའ་བས་དང་པོའི་ཉེར་བསྡོགས་ལའང་མི་བརྟེན་པར་འགྱུར་རོ་ཞེ་ན།
-] () 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་ལམ་དེ་བསམ་གཏན་གྱི་སེམས་ལ་བརྟེན་ནི་དགོས་ལ་དངོས་གཞི་མ་ཐོབ་པས་ཐབས་
གཞན་མེད་པས་དེའི་ཉེར་བསྡོགས་ལ་བརྟེན་དགོས་སོ། །བྱང་ཆུབ་སེམས་དཔའི་ནི་དངོས་
གཞི་ལ་བརྟེན་དེ་དེའི་སྔར་ཆོས་ཀྱི་རྒྱུན་གྱི་ཏིང་ངེ་འཛིན་ཐོབ་པས་སོ། །གསུམ་པ་ཚོགས་ནི་
བསྐལ་པ་གྲངས་མེད་གཅིག་གམ་གསུམ་དུ་ཚོགས་བསགས་པ་ལས་སྐྱེའོ། །
གཉིས་པ་སྐྱེས་པའི་ངོ་བོ་མཐོང་ལམ་གྱི་རང་བཞིན་ལ་གསུམ་སྟེ། དངོས་
དང༌། དེའི་སྤང་བྱ་དང་། ཇི་ལྟར་སྤོང་བའི་ཚུལ་ལོ། །དང་པོ་ལ་གསུམ་སྟེ། གང་གིས་མཚོན་
བྱེད་མཐོང་ལམ་གྱི་མཚན་ཉིད་དང་། དེ་ལྡན་མཚན་གཞིའི་རབ་ཏུ་དབྱེ་བ་དང་། མཚོན་བྱ་
མཐོང་ལམ་གྱི་སྒྲ་དོན་ནོ། །དང་པོ་ལ་གསུམ་སྟེ། རྟོག་པས་བཏགས་པ་དགག་པ་དང་། དོན་
ལ་གནས་པ་དགོད་པ་དང༌། དེ་ལ་བརྩད་པ་སྤང་བའོ། །དང་པོ་ལ་གཉིས་ཏེ། དགོད་པ་དང༌།
དགག་པའོ། །དང་པོ་ནི་ཁ་ཐོ་སྟོན་ཅིག་སྤྱིའི་མཚན་ཉིད་བདེན་བཞི་དེ་ཁོ་ན་ཉིད་སྔར་མ་མཐོང་
བ་མཐོང་བའོ། །ཞེས་སོ། །གཞན་ སེ་སྟོན་དག་ནི་ཆོས་ཉིད་དང་ཡེ་ཤེས་སྔར་མ་མཐོང་བ་
མངོན་སུམ་དུ་མཐོང་བ་ཡིན་ནོ་ཞེས་སྨྲ་ལ། ལ་གཉལ་ལ་ནི་བདག་མེད་པའམ་རང་བཞིན་མེད་
པ་སྔར་མ་མཐོང་བ་མངོན་སུམ་དུ་མཐོང་བའོ་ཞེས་བརྗོད་ཅིང་། གཞན་ནི་རྩང་འབྲེ་འཇིག་
རྟེན་ཆོས་མཆོག་གི་མཇུག་ཐོག་ཏུ་མི་དམིགས་པའི་ཤེས་རབ་ཏིང་ངེ་འཛིན་དང་མཚུངས་ལྡན་
ནོ་ཞེས་ཟེར་རོ། །འགའ་སྟོན་སྐྱབས་ཞིག་འཇིག་རྟེན་ལས་འདས་པའི་སྒོམ་ལམ་མ་སྐྱེས་ཀྱི་གོང་
དུ་དེ་ཁོ་ན་ཉིད་མངོན་སུམ་དུ་རྟོགས་པའོ་ཞེས་གྲག་གོ །བྱེ་བྲག་གི་མཚན་ཉིད་ནི་འབྲེ་ཉན་
ཐོས་དང་རང་སངས་རྒྱས་དང་བྱང་ཆུབ་སེམས་དཔའི་མཐོང་ལམ་གྱི་མཚན་ཉིད་གང་ཟག་གི་
བདག་མེད་པ་ཙམ་དང་གང་ཟག་གི་བདག་མེད་དང་གཟུང་བ་ཙམ་མེད་པ་དང་བདག་མེད་
པ་མཐའ་དག་སྔར་མ་མཐོང་བ་མངོན་སུམ་དུ་མཐོང་བའོ་ཞེས་པའོ། །སེསྟོན་བྱང་ཆུབ་སེམས་
དཔའི་བདེན་པའི་ཆོས་ཉིད་དང་ཡེ་ཤེས་མཐའ་དག་སྔར་མ་མཐོང་བའི་དོན་མངོན་སུམ་དུ་
- } [] 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། དོར
མཐོང་བ་སློབ་པའི་རྒྱུད་ཀྱིས་བསྡུས་པའོ། །དེའི་ཚིག་ཟུར་བཞིས་ཉན་རང་དང༌། ཚོགས་
སྦྱོར་དང་། སྒོམ་ལམ་དང་། མི་སློབ་པའི་ལམ་དང་བཞི་ཆོད་དོ་གསུང་ངོ༌། །
གཉིས་པ་དེ་དགག་པ་ལ་གཉིས་ཏེ། སྤྱི་དང༌། བྱེ་བྲག་གི་མཚན་ཉིད་དགག་
པའོ། །དང་པོ་ལ་གསུམ་སྟེ་དང་པོ་བཞི་སྤྱི་དང་། ཕྱི་མ་ཁྱད་པར་དང་། ཐམས་ཅད་ཐུན་མོང་
དུ་དགག་པའོ། །དང་པོ་ནི་ཉན་ཐོས་ཀྱི་སྐད་ཅིག་དང་པོ་ལ་དེ་དག་ཡོད་དམ་མེད། དང་པོ་
ལྟར་ན་ཕྱི་མ་རྣམས་མཐོང་ལམ་མ་ཡིན་པར་འགྱུར་ཏེ་སྔར་མ་མཐོང་བ་མཐོང་བ་མེད་པ་དང་།
ཆོས་མཆོག་གི་མཇུག་ཐོག་ཏུ་ཞེས་པ་མེད་པས་སོ། །མ་གྲུབ་སྟེ་གཞན་བཅོ་ལྔ་པོ་ལ་ཡོད་དོ་
ཞེ་ན། དེ་ལྟར་ན་སྒོམ་ལམ་ན་ཡང་མཐོང་ལམ་ཡོད་པར་འགྱུར་རོ། །གཉིས་པ་ལྟར་ན་དང་
པོ་དེ་མཐོང་ལམ་མ་ཡིན་པར་འགྱུར་རོ། །གཉིས་པ་ནི་ཉན་རང་འཕགས་པས་ཐེག་ཆེན་གྱི་
མཐོང་ལམ་ཐོབ་པ་དེ་དེ་མ་ཡིན་དུ་འགྱུར་ཏེ་སྒོམ་ལམ་སྐྱེས་ཟིན་པའི་ཕྱིར་རོ། །གལ་ཏེ་ཐེག་
ཆེན་གྱི་སྒོམ་ལམ་མ་སྐྱེས་པས་མ་གྲུབ་བོ་ཞེ་ན། དེ་ལྟར་ན་ཉན་ཐོས་ཀྱི་སྒོམ་ལམ་ཀྱང་ཐེག་
ཆེན་གྱི་མཐོང་ལམ་དུ་འགྱུར་རོ། །གསུམ་པ་ནི་དེ་དག་གནས་སྐབས་དེའི་གཉེན་པོ་དང་ས་
ལ་སོགས་པའི་མཚན་ཉིད་ཡིན་པ་གང་གིས་འགོག །དེ་དག་གི་མཚན་ཉིད་མི་མཐུན་ཕྱོགས་
སྤོང་བྱེད་དང་གཞིར་གྱུར་པ་མེད་པས་མི་རིགས་སོ་ཞེ་ན། མྱ་ངན་ལས་འདས་པར་ཕྱིན་པར་
བྱེད་པ་མེད་པས་ལམ་ལའང་མཚུངས་སོ། །གཉིས་པ་བྱེ་བྲག་གི་མཚན་ཉིད་དགག་པ་ནི་
གང་ཟག་གི་བདག་མེད་པ་ཙམ་སྔར་མ་མཐོང་བ་མཐོང་བ་ཉན་ཐོས་ཀྱི་མཐོང་ལམ་དུ་མི་
རིགས་ཏེ་སྐད་ཅིག་ཕྱི་མ་བཅོ་ལྔ་ལ་མ་ཁྱབ་པ་དང་། ཚོགས་ན་སྤྱོད་པའི་རང་སངས་རྒྱས་ཀྱི་
མཐོང་ལམ་ལ་ཁྱབ་ཆེས་པས་སོ། །ཐོགས་མེད་ཀྱིས་ཉན་ཐོས་ཀྱིས་གང་ཟག་གི་བདག་མེད་
རྟོགས་ཞེས་བཤད་ནས། རང་སངས་རྒྱས་ཀྱི་ཉན་ཐོས་དང་མཚུངས་པར་གསུངས་པས་སོ།།
ཐེག་པ་ཆེན་པོ་ཐབས་དང་བྲལ་ནས་ཉན་ཐོས་སུ་ལྷུང་བའི་མཐོང་ལམ་ལ་མ་ཁྱབ་པས་སོ།།
- }
] 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་ཆུབ་སེམས་དཔའི་དེ་ཡང་མི་རིགས་ཏེ། གནས་སྐབས་དེའི་ས་དང་གཉེན་པོ་ལ་སོགས་
ལ་ཁྱབ་ཆེས་པ་དང༌། སྔར་མ་མཐོང་བ་མཐོང་བས་ལམ་གོང་མ་ཀུན་ཆོད་པས་སློབ་པས་
བསྡུས་པ་དོན་མེད་དོ། ། །
གཉིས་ པ་ལ་གཉིས་ཏེ། དངོས་དང༌། ཤེས་བྱེད་དགོད་པའོ། །དང་པོ་ལ་
གཉིས་ཏེ། སྤྱི་དང༌། བྱེ་བྲག་གི་མཚན་ཉིད་དོ། །དང་པོ་ནི་སོ་སོའི་འཇིག་རྟེན་ཆོས་མཆོག་
རྫོགས་པའི་རྗེས་ལ་སྒོམ་ལམ་མ་སྐྱེས་པའི་སྔར་མྱ་ངན་ལས་འདས་པར་ཕྱིན་པར་བྱེད་པའོ།།
གཉིས་པ་ནི་ཉན་ཐོས་དང༌། རང་སངས་རྒྱས་དང་། ཐེག་ཆེན་གྱི་མཐོང་ལམ་ཐར་པའི་ལམ་
གྱི་མཚན་ཉིད་ནི་ཐེག་པ་གསུམ་ལས་དབང་པོ་རྟུལ་པོ་འབྲིང་པོ་རྣོན་པོའི་ཆོས་མཆོག་རྫོགས་
པའི་རྗེས་ལ་ སྒོམ་ལམ་མ་སྐྱེས་པའི་སྔར་མྱ་ངན་ལས་འདས་པར་ཕྱིན་པར་བྱེད་པའོ།།
རིགས་མི་མཐུན་སེལ་ཚུལ་ནི་སླའོ། །དེ་དག་ཀྱང་མཐོང་བའི་ལམ་གང་ཞེ་ན། འཇིག་རྟེན་
ཆོས་ཀྱི་མཆོག་གི་མཇུག་ཐོག་ཏུ་ཞེས་པ་དང༌། སྒོམ་པའི་ལམ་གང་ཞེ་ན། མཐོང་བའི་ལམ་
ལས་གོང་དུ་གྱུར་པ་ཞེས་པ་དང་། ཅིའི་ཕྱིར་ལམ་ཞེས་བྱ་ཞེ་ན་མྱ་ངན་ལས་འདས་པར་ཕྱིན་
པར་བྱེད་པའི་ཕྱིར་ཞེས་དང་། ཉན་ཐོས་ཀྱི་ཐེག་པ་པ་གང་ཞེ་ན་རང་བཞིན་གྱིས་དབང་པོ་
རྟུལ་བ་དང༌། རང་སངས་རྒྱས་ཀྱི་ཐེག་པ་པ་གང་ཞེ་ན་རང་བཞིན་གྱིས་དབང་པོ་འབྲིང་པོ་
དང༌། བྱང་ཆུབ་སེམས་དཔའི་ཐེག་པ་པ་གང་ཞེ་ན་རང་བཞིན་གྱིས་དབང་པོ་རྣོ་བ་དང་ཞེས་
ཐོགས་མེད་ཀྱིས་གསུངས་པས་གྲུབ་བོ། །གསུམ་པ་ནི་ཉན་ཐོས་ཀྱིས་ཕྱིས་ཐེག་ཆེན་གྱི་
མཐོང་ལམ་ཐོབ་པ་དེ་དེ་མ་ཡིན་དུ་འགྱུར་ཏེ་སྒོམ་ལམ་སྐྱེས་ཟིན་པས་སོ། །དེའི་སྒོམ་ལམ་ལ་
སོགས་ཀྱང་ཐེག་ཆེན་གྱི་མཐོང་ལམ་དུ་འགྱུར་ཏེ་དེ་ཉིད་ཀྱིས་ཆོས་མཆོག་རྫོགས་པའི་རྗེས་
དང་ཐེག་ཆེན་གྱི་སྒོམ་ལམ་མ་སྐྱེས་པས་སོ་ཞེ་ན། ཁོ་བོས་སོ་སོའི་ཞེས་མ་བརྗོད་དམ། དེ་
ཡང་དབང་པོ་རྟུལ་འབྲིང་རྣོན་པོའི་སོ་སོའི་ཆོས་མཆོག་རྫོགས་ནས་སྒོམ་ལམ་མ་སྐྱེས་ཀྱི་སྔར་
- 1 [] 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༢
ཡིན་ནོ། །ཉན་རང་ཐེག་ཆེན་གྱི་ལམ་དུ་ཞུགས་པ་ན་དབང་པོ་རྣོན་པོར་འགྱུར་བ་ཡིན་པས་
སྐྱོན་ཅུང་ཟད་ཀྱང་མེད་དོ། ། །
གཉིས་པ་ལ་ལྔ་སྟེ། གང་ལས་དབྱེ་བའི་གཞི་དང་། ཇི་སྙེད་དབྱེ་བའི་གྲངས་
དང༌། གང་དག་དབྱེ་བའི་དངོས་པོ་དང༌། གང་གིས་འབྱེད་པའི་རྒྱུ་མཚན་དང་། ཇི་ལྟར་དབྱེ་
བའི་དོན་ནོ། །དང་པོ་མཐོང་ལམ་ཙམ་མོ། །གཉིས་པ་ནི་གསུམ་དང་བཅུ་དྲུག་གོ །གསུམ་པ་
ནི་ཉན་ཐོས་དང་རང་སངས་རྒྱས་དང་ཐེག་པ་ཆེན་པོའི་མཐོང་ལམ་དང༌། སོ་སོ་རང་ལ་
སེམས་ཅན་དང་། ཐམས་ཅད་དུ་གཉིས་ཀའི་བརྡ་བསལ་བའི་མཐོང་ལམ་དང་སྡུག་བསྔལ་
ལ་ཆོས་ཤེས་པའི་བཟོད་པ་ལ་སོགས་པ་བཅུ་དྲུག་གོ །དེ་ཡང་སོ་སོ་རང་ལ་སེམས་ཅན་དང་
ཆོས་དང་ཐམས་ཅད་དུ་གཉིས་ཀའི་བརྡ་བསལ་བ་ནི་རང་དང་རང་གཞན་གཉིས་ཀའི་རྒྱུད་
ལ་གང་ཟག་དང༌། ཆོས་དང་དེ་གཉིས་ཀའི་མཚན་མར་མི་རྟོག་པའོ། །གལ་ཏེ་དེའི་ཚེ་གཞན་
གྱི་རྒྱུད་ཀྱི་ཆོས་ཉིད་རྟོགས་སམ་མ་རྟོགས། དང་པོ་ལྟར་ན་གཟུང་འཛིན་གྲུབ་པར་ཐལ་ལོ།།
གཉིས་པ་ལྟར་ན་ཐམས་ཅད་དུ་གཉིས་ཀའི་བརྡ་བསལ་བ་མི་རུང་ངོ་ཞེ་ན། དེས་རང་གཞན་
གྱིས་ཁྱད་པར་དུ་མ་བྱས་པའི་ཆོས་ཉིད་ཙམ་གྱི་སྤྱི་རྟོགས་པས་སྐྱོན་གཉིས་ཀ་མེད་དོ་ཞེས་
གསུང་ངོ༌། །གལ་ཏེ་སྤྱི་ལ་དམིགས་ན་རྟོགས་པར་འགྱུར་རོ་ཞེ་ན། སྒྲ་སྤྱི་དོན་སྤྱི་ལ་དམིགས་
པ་མ་གྲུབ་ལ། རིགས་ཀྱི་སྤྱི་ལ་དམིགས་པ་ནི་མ་ངེས་སོ། །བདེན་པ་རེ་རེ་ལ་རྣམ་པ་བཞི་
བཞི་སྟེ་བཅུ་དྲུག་ཏུ་ཕྱེ་བའི་དོན་ལ་གསུམ་སྟེ། རྟོགས་བྱ་ཡུལ་གྱིས་དབྱེ་བ་དང་། རྟོགས་བྱེད་
བློའི་དབྱེ་བ་དང༌། རྟོགས་པའི་ཚུལ་གྱིས་དབྱེ་བའོ། །དང་པོ་ལ་ལྔ་ལས་དབྱེ་བའི་གཞི་ནི་
འཕགས་པའི་བདེན་པ་ཙམ་མོ། །ཇི་སྙེད་དབྱེ་བའི་གྲངས་ནི་བཞིའོ། །གང་དག་དབྱེ་བའི་ངོ་
བོ་ནི་དུ་ཁ་དང་ཀུན་འབྱུང་འགོག་པ་དང་ལམ་དེ་དག་ཀྱང་འབྲས་བསྡུས་ཀྱི་ཕུང་པོ་ལྔའམ་
སྐྱེ་བ་དང་སྐྱེ་བའི་གནས་དང༌། རྒྱུས་བསྡུས་ཀྱི་ཕུང་པོ་ལྔའམ་ལས་དང་ཉོན་མོངས་དང༌།
• ]
༡
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་བཞིན་རྣམ་དག་ལ་གློ་བུར་གྱི་དྲི་མས་དག་པའི་དག་པ་གཉིས་ལྡན་དང་། དེ་མངོན་དུ་
བྱེད་པའི་ཤེས་རབ་མཚུངས་ལྡན་དང་བཅས་པའོ། །ཇི་ལྟར་དབྱེ་བའི་དོན་ནི་གཞན་གསུམ་
དང་འགོག་པ་ནི་དབྱེར་མེད་ཡིན་ལ། གང་གིས་འབྱེད་པའི་རྒྱུ་མཚན་ནི་ཐར་པའི་ལམ་གྱི་
དམིགས་ཡུལ་ལ་བཞིར་ཕྱེ་སྟེ། ཉོན་མོངས་དང་རྣམ་བྱང་རྒྱུ་འབྲས་ཀྱི་དབང་དུ་བྱས་པའོ།།
དེ་ཡང་འཐོབ་བྱ་ཐོབ་བྱེད་ཡིན་པས་འགོག་ལམ་ལ་རྒྱུ་འབྲས་སུ་བཏགས་སོ། །དེ་ལྟ་མ་ཡིན་
པར་རྒྱུ་འབྲས་མཚན་ཉིད་པ་ཡིན་ན་འགོག་པ་དངོས་པོར་འགྱུར་རོ། །གཉིས་པ་ལ་གཉིས་
ཏེ༑ ཉན་རང་དང་ཐེག་ཆེན་གྱི་བློའི་དབྱེ་བའོ། །དང་པོ་ནི་སྡུག་བསྔལ་ལ་ཆོས་བཟོད་ཆོས་
ཤེས་དང་རྗེས་བཟོད་རྗེས་ཤེས་ནི་འདོད་ཁམས་དང་ཁམས་གོང་མའི་བདེན་པ་ལ་དམིགས་
པ་དུ་ཁ་མཐོང་སྤང་གི་ཐོབ་ཐག་གཅོད་པའི་བར་ཆད་མེད་པ་དང་། སྤངས་པ་ཐག་སྲིང་པའི་
རྣམ་གྲོལ་གྱི་ལམ་མོ། །མཛོད་ལས། དེ་སྐད་དུ་ཡང་། བཟོད་དང་ཤེས་ལ་གོ་རིམ་བཞིན།།
བར་ཆད་མེད་དང་རྣམ་གྲོལ་ལམ། །ཞེས་བཤད་དོ། །བདེན་པ་གཞན་གསུམ་ལ་ཡང་སྦྱོར། །
དེ་ཡང་དང་པོ་བཅོ་ལྔ་མཐོང་ལམ་ཡིན་ལ་ཕྱི་མ་གཅིག་པུ་མ་ཡིན་ཏེ་སྔར་མ་མཐོང་བ་མཐོང་
བ་མེད་པས་སོ། །དེ་ལྟར་ན་རྗེས་ཤེས་གཞན་གསུམ་ཡང་དེ་མ་ཡིན་དུ་འགྱུར་རོ་ཞེ་ན། དེ་
དག་ཉིད་ཀྱང་སྔར་མ་མཐོང་བ་མཐོང་བ་མེད་ཀྱང་སྔར་མ་མཐོང་བ་མཐོང་བས་བར་དུ་ཆོད་
པས་དེ་མ་ཡིན་དུ་མི་འགྱུར་རོ། །ཕྱི་མ་ལ་ནི་དེ་མེད་པས་སོ་ཞེས་བཤད་དོ། །
གཉིས་པ་ཐེག་ཆེན་གྱི་བློའི་དབྱེ་བ་ལ་གཉིས་ཏེ། དངོས་དང༌། བརྩད་པ་སྤང་
བའོ། །དང་པོ་སྡུག་བསྔལ་ལ་ཆོས་ཤེས་པའི་བཟོད་པ་ནི་ཆོས་མཆོག་གི་རྗེས་སུ་སྡུག་བསྔལ་
གྱི་བདེན་པའི་ཆོས་ཉིད་མངོན་སུམ་དུ་གྱུར་པ་བར་ཆད་མེད་པའི་ལམ་མོ། །ཆོས་ཤེས་ནི་དེའི་
རྗེས་སུ་སྡུག་བསྔལ་མཐོང་སྤང་དང་བྲལ་བའི་རྣམ་གྲོལ་མངོན་སུམ་དུ་བྱེད་པ་རྣམ་པར་གྲོལ་
བའི་ལམ་མོ། །རྗེས་སུ་ཤེས་པའི་བཟོད་པ་ནི་དེའི་རྗེས་སུ་ཡེ་ཤེས་སྔ་མ་དེ་གཉིས་འཕགས་
- 1 05 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
པའི་ཆོས་ཀྱི་རྒྱུའོ་ཞེས་རྟོགས་པའོ། །རྗེས་ཤེས་ནི་དེའི་རྗེས་སུ་ཡེ་ཤེས་གསུམ་པོ་དེ་ཉིད་ངེས་
པར་འཛིན་པའོ། །དེའི་རྗེས་སུ་ཀུན་འབྱུང་གི་ཆོས་བཟོད་ལ་སོགས་པའང་སྦྱར་རོ། །གཉིས་
པ་ལ་གསུམ་སྟེ། ཡེ་ཤེས་དོན་དམ་དུ་གྲུབ་པ་དང་། མཐོང་ལམ་རྟོག་བཅས་སུ་ཐལ་བ་དང་།
ཐེག་ཆེན་གྱི་མཐོང་ལམ་དུ་མི་འཐད་པ་སྤང་བའོ། །དང་པོ་ནི་ཡེ་ཤེས་ཕྱི་མ་གཉིས་གྱིས་ཡེ་
ཤེས་སྔ་མ་སྔ་མ་ཡུལ་དུ་བྱེད་ན་ཡེ་ཤེས་དོན་དམ་དུ་གྲུབ་པར་ཐལ་ཏེ་མཉམ་གཞག་གི་ཡུལ་
ཡིན་པས་སོ་ཞེ་ན། མ་གྲུབ་སྟེ་ཏིང་ངེ་འཛིན་ལ་ཞུགས་ཙམ་ལ་མཉམ་གཞག་ཏུ་མི་འདོད་ཅིང་
ཆོས་ཉིད་ཡུལ་དུ་བྱེད་པ་ལ་འདོད་པས་སོ། །གཉིས་པ་ནི་དེ་དག་རྟོག་བཅས་སུ་ཐལ་ཏེ་
འདས་པ་ལ་དམིགས་པས་སོ་ཞེ་ན། མི་འགྱུར་ཏེ་སངས་རྒྱས་ཀྱི་ཡེ་ཤེས་བཞིན་ནོ། །གསུམ་
པ་ནི་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་ཞེས་ཉན་ཐོས་ཀྱི་མདོ་དང་
སྦྱར་བའི་ཕྱིར་ཞེས་ཐེག་ཆེན་གྱི་མཐོང་ལམ་དུ་མི་རིགས་སོ་ཞེ་ན། མ་ཡིན་ཏེ་རྒྱན་ལས་དེ་
ནས་དེ་ནི་འཇིག་རྟེན་ལས། །འདས་པའི་ཡེ་ཤེས་བླ་མེད་པ། །རྣམ་པར་མི་རྟོག་དྲི་མ་མེད།།
འཛིན་པ་གཉིས་དང་བྲལ་བ་ཐོབ། །དེ་ནི་གནས་ཡོངས་གྱུར་པ་སྟེ། །ས་ནི་དང་པོ་ཡིན་པར་
འདོད། །ཅེས་པའི་འགྲེལ་པར་དྲི་མ་མེད་པ་ནི་མཐོང་བས་སྤང་བར་བྱ་བའི་ཉོན་མོངས་པ་
མེད་པ་སྟེ་འདི་ནི་རྡུལ་དང་བྲལ་བ་དང་དྲི་མ་དང་བྲལ་བ་ཞེས་བཤད་པ་ཡིན་ནོ་ཞེས་དང་།
རྒྱུད་བླ་ལས། དེས་ནི་འགྲོ་འདི་མཐའ་ཡས་འོད་མངའ་དྲང་སྲོང་ཚེ་དཔག་མེད་མཐོང་ཞིང་།།
མཐོང་ནས་ཀྱང་ནི་ཆོས་མིག་དྲི་མེད་སྐྱེས་ཏེ་བྱང་ཆུབ་མཆོག་ཐོབ་ཤོག །ཅེས་ཐེག་ཆེན་ཉིད་
ལའང་བཤད་པའི་ཕྱིར་རོ། །
གསུམ་པ་རྟོགས་པའི་རྟོགས་ཚུལ་གྱིས་དབྱེ་བ་ལ་གསུམ་ལས། རྟོག་པས་
བཏགས་པ་དགག་པ་ནི། ཁ་ཁུ་འབྲོམ་ཅིག་ཆོས་བཟོད་དང་ཆོས་ཤེས་མ་དག་པ་དང་དག་པ་
རྟོགས་པར་བཞག་སྟེ་མ་དག་པ་ཆོས་མཆོག་མན་ཆད་ལས་ཁད་ཉེ་བ་དང་རིང་བས་ཞེས་སོ།
- 1 (]
7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁ་རྒྱ་གཉན་ཅིག་མཐོང་ལམ་དང་མཐོང་སྤང་སྐྱེ་འགག་བྱེད་བཞིན་པ་དང་དེས་དབེན་པས་སོ་
ཞེས་སྨྲའོ། ཁ་ཀར་ཅིག་རྒྱུད་སྒོམ་སྤང་དང་མཐོང་སྤང་གིས་མ་དག་པ་དང་དག་པས་སོ་ཞེས་
གྲག་གོ །དང་པོ་གཉིས་ལྟར་ན་སངས་རྒྱས་ཀྱི་སར་ཡང་དག་མ་དག་རྟོགས་པའི་ཁྱད་པར་
ཡོད་པར་ཐལ་ཏེ། མ་དག་པ་དང་ཁད་ཉེ་རིང་ཡོད་པའི་ཕྱིར་དང༌། སྤང་བྱ་དང་སྐྱེ་འགག་
བྱེད་བཞིན་པ་དང་དེས་དབེན་པ་ཡོད་པའི་ཕྱིར་རོ། །ཕྱི་མའང་མི་རིགས་ཏེ་དང་པོ་དག་པ་
དང་ཕྱི་མ་མ་དག་པ་རྟོགས་པར་ཐལ་ཏེ་རྒྱུ་མཚན་མཚུངས་པས་སོ། །གཉིས་པ་ནི་ཆོས་
བཟོད་ཆོས་ཤེས་ལ་དག་མ་དག་གི་བརྡ་མ་བཏགས་པས་སྤྱད་བྱ་མ་ཡིན་པའམ་བྱེད་ན་ཡང་
མཐོང་སྤང་གི་གནས་ངན་ལེན་གྱིས་མ་དག་པ་དང་དག་པ་རྟོགས་པ་ཙམ་གྱིས་འཇོག་གོ །ཇི་
སྐད་དུ་བག་ལ་ཉལ་སྤངས་པའི་དོན་དུ་བར་ཆད་མེད་པའི་ལམ་སྒོམ་ལ། གནས་ངན་ལེན་
སྤོང་བའི་ཕྱིར་རྣམ་གྲོལ་གྱི་ལམ་ཡིན་ཞེས་གསུངས་པའི་དོན་ཡང་སྐྱེ་འགག་དུས་མཉམ་པ་
ཡིན་ནོ། །གསུམ་པ་བརྩད་པ་སྤང་བ་ནི་གནས་ངན་ལེན་ལ་རིགས་མཐུན་སྐྱེད་པའི་ནུས་པ་
ཡོད་དམ་མེད། དང་པོ་ལྟར་ན་ཆོས་ཤེས་ཀྱང་མ་དག་པ་རྟོགས་པར་ཐལ་ལོ། །གཉིས་པ་
ལྟར་ན་དགྲ་བཅོམ་ལ་ཡུན་རིང་པོར་ཡོད་པར་བཤད་པ་དང་འགལ་ལོ་ཞེ་ན། སྤོང་བྱེད་
གཉེན་པོ་མ་སྐྱེས་བར་དུ་ཡོད་ལ་སྐྱེས་པ་ན་མེད་པས་སྐྱོན་གཉིས་ཀ་ལས་གྲོལ་ལོ། །བཞི་པ་
གང་གིས་འབྱེད་པའི་རྒྱུ་མཚན་ནི་དབང་པོ་རྟུལ་འབྲིང་རྣོ་གསུམ་གྱིས་དང་། རང་གི་རྒྱུད་ལ་
གང་ཟག་དང་ཆོས་ཀྱི་བདག་མེད་པ་དང༌། གཞན་གྱི་རྒྱུད་ལ་བདག་མེད་ཡོད་པས་དང་།
བདེན་པ་རེ་རེ་ལ་རྣམ་པ་བཞི་བཞི་རྟོགས་པའི་དབང་གིས་སོ། །
ལྔ་པ་ཇི་ལྟར་དབྱེ་དོན་ནི་ཡེ་ཤེས་སྐད་ཅིག་བཅུ་དྲུག་པོ་འདི་རྣམས་ངོ་བོ་གཅིག་
པའམ་ཐ་དད་པ་ཇི་ལྟར་ཡིན་ཞེ་ན། འདི་ལ་གསུམ་ལས། རྟོག་པས་བཏགས་པ་དགག་པ་ལ་
བཞི་སྟེ། སྐད་ཅིག་གཅིག་དང་། གཉིས་དང་། བཞི་དང་། གཅིག་དང་བཅུ་དྲུག་ཚོགས་པ་ལ་
- 1 ༡ ཙམ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
འདོད་པ་དགག་པའོ། །དང་པོ་ལ་གཉིས་ཏེ། ལུགས་དགོད་པ་དང་། སུན་དབྱུང་པའོ། །དང་
པོ་ནི་ཁ་འབྲེ་ཅིག་བྱང་ཆུབ་སེམས་དཔའི་མཐོང་ལམ་སྐད་ཅིག་གཅིག་ཏུ་སྐྱེ་ལ། སོ་སོའི་
མཚན་ཉིད་ཀྱང་ཁ་འབྲེ་ཅིག་སྡུག་བསྔལ་གྱི་ཆོས་ཉིད་དང་དེ་འཇལ་གྱི་ཡུལ་ཅན་གཉིས་ངོ་བོ་
གཅིག་པར་མ་གྲུབ་པ་དང་། རྟེན་དང་བརྟེན་པར་མ་གྲུབ་པ་དང༌། དེ་གཉིས་ངོ་བོ་ཉིད་མེད་
པ་དང་། དེ་གཉིས་ངོ་བོ་ཐ་དད་མེད་པ་རྣམས་རིམ་པ་ལྟར་ཆོས་བཟོད་ཆོས་ཤེས་རྗེས་བཟོད་
རྗེས་ཤེས་ཡིན་པས་ཡེ་ཤེས་མཐོང་བ་མེད་དོ་ཞེས་གྲགས་ལ་ཁ་འདུལ་དཀར་ཅིག་ཆོས་བཟོད་
རང་རིག་པའི་ཚུལ་གྱིས་མྱོང་བ་རྗེས་བཟོད་ཡིན་ལ། ཆོས་ཤེས་རང་རིག་པའི་ཚུལ་གྱིས་མྱོང་
པ་རྗེས་ཤེས་ཡིན་པའི་རྗེས་སུ་འབྲངས་ལ་ཡེ་ཤེས་སེ་དམར་མཐོང་བ་མི་འཐད་ཅེས་ཟེར་རོ།།
དེ་ཡང་བྱ་རྫོགས་ཀྱི་སྐད་ཅིག་ཡིན་པས་ཉིན་གཅིག་འགོར་བའང་སྲིད་དོ། །དོན་དམ་པ་སོ་
སོ་རང་གིས་རིག་པའི་ཡེ་ཤེས་ཀྱི་དབང་དུ་བྱས་ཏེ་སྐད་ཅིག་གཅིག་ཡིན་ལ་ཞེས་དང༌།
འབྲས་བུའི་མངོན་པར་རྟོགས་པ་སྐད་ཅིག་མ་གཅིག་ཡིན་ལ་ཞེས་དང་། དེ་བཞིན་ཉིད་དང་
མཚུངས་པར་ལྡན་ནས་གཅིག་ཁོ་ནས་སེམས་ཅན་ཀྱི་རང་བཞིན་ལས་བརྩམས་ཏེ་མཐོང་
བའི་ལམ་རྫོགས་པར་འགྱུར་རོ་ཞེས་བཤད་པས་སོ་ཞེས་སྨྲའོ། །འདི་ལ་སྒྲུབ་བྱེད་མེད་པ་
དང༌། གནོད་བྱེད་ཡོད་པའོ། །དང་པོ་ནི་དེ་དག་ཀྱང་བཅུ་དྲུག་པོ་ཐམས་ཅད་མཉམ་གཞག་
གཅིག་ལ་ཆོས་ཉིད་རྟོགས་པའི་རྣམ་པར་གཅིག་པས་དེ་སྐད་བརྗོད་པ་ཡིན་གྱི་བཅུ་དྲུག་པོ་
དུས་གཅིག་ཏུ་སྐྱེ་བ་ནི་མ་ཡིན་ནོ། །གཉིས་པ་ལ་གཉིས་ཏེ། རིགས་པས་མི་འཐད་ལུང་དང་
འགལ་བའོ། །དང་པོ་ལ་གསུམ་སྟེ། སོ་སོའི་མཚན་ཉིད་དང༌། བར་ཆད་མེད་པ་དང་རྣམ་
གྲོལ་གྱི་ལམ་དང་། ཡེ་ཤེས་མཐོང་བ་མེད་པ་མི་འཐད་པའོ། །དང་པོ་ནི་ཡུལ་བདེན་པ་དང་
དེ་འཇལ་གྱི་ཡུལ་ཅན་ངོ་བོ་གཅིག་པར་མ་གྲུབ་པས་ཆོས་བཟོད་དུ་འགྱུར་ན་རི་བོང་རྭ་དང་
དེར་འཛིན་གྱི་ཤེས་པའང་ཆོས་བཟོད་དུ་འགྱུར་རོ། །རྟོགས་ལ་ཞེས་དགོས་ན་ཡང་སྒོམ་ལམ་
- ，
]
4 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཉམ་གཞག་ཀྱང་མཐོང་ལམ་གྱི་ཆོས་བཟོད་དུ་འགྱུར་རོ། །ཕྱི་མ་དེ་ཡང་ཡེ་ཤེས་མཐོང་བ་
མི་འདོད་པ་དང་རྗེས་བཟོད་རྗེས་ཤེས་ཀྱིས་ཡེ་ཤེས་སྔ་མ་གཉིས་རང་རིག་པའི་ཚུལ་གྱིས་
མྱོང་བར་འདོད་པ་ཁས་བླངས་ནང་འགལ་སྨྲས་སོ། །
གཉིས་པ་ལ་གཉིས་ཏེ། ཉེས་པ་བརྗོད་པ་དང་། ཉེས་སྤོང་གི་ལན་དགག་པའོ།།
དང་པོ་ནི་སྐད་ཅིག་གཅིག་ཡིན་ན་བར་ཆད་མེད་པ་དང་རྣམ་གྲོལ་གྱི་ལམ་གཉིས་མེད་པར་
ཐལ་ལོ། །གཉིས་པ་ནི་ཁ་རྩངས་འབྲེ་ཅིག་ཐེག་ཆེན་གྱི་མཐོང་ལམ་རྣམ་གྲོལ་གྱི་ལམ་ཁོ་ནར་སྐྱེ་
བས་བར་ཆད་མེད་པའི་ལམ་སུས་ཀྱང་བཤད་པ་མ་མཐོང་བས་འདོད་པའོ་ཞེས་ཟེར་ལ།
གཞན་འདུལ་ཀར་དག་སྤང་བྱ་རྒྱུན་གཅོད་པ་དང་མི་སྐྱེ་བར་བྱེད་པའི་ལྡོག་པ་ལ་ལྟོས་ནས་
འཇོག་ཅེས་སྨྲ་ཞིང༌། ལ་ལ་འབྲེ་ཁུ་ནི་བྱ་རྫོགས་ཀྱི་སྐད་ཅིག་མ་གཅིག་ཡིན་པས་དེ་གཉིས་
རྫ་ས་གཉིས་ལ་བཞག་ཀྱང་སྐྱོན་མེད་དོ་ཞེས་རྗོད་དོ། །གཉིས་པ་དེ་དགག་པ་ནི་རིམ་པ་ལྟར་
མི་རིགས་ཏེ་ཐེག་ཆེན་གྱི་དེ་བར་ཆད་མེད་པའི་ལམ་ཁོ་ནར་སྐྱེ་ཞེས་མཚུངས་པ་དང༌།
འཕགས་པས་མཐོང་ལམ་ལ་གནས་པའི་ཕྱིར་མི་ལྡོག་པའི་རྟགས་ཀྱི་འགྲེལ་པར་བཟོད་པ་
ནི་བར་ཆད་མེད་པའི་ལམ་ཡིན་པ་ཉིད་ཀྱིས་ཞེས་དང་། ཤེས་པ་ནི་རྣམ་པར་གྲོལ་བའི་ལམ་
ཡིན་པའི་ཕྱིར་ཞེས་གསུངས་པ་དེ་སུས་བསྒྲིབས་ནས་མི་སྣང་བར་བྱས། དེ་གཉིས་ངོ་བོ་
གཅིག་ན་དྲོད་དང་རྩེ་མོའང་ངོ་བོ་གཅིག་པ་ཅིས་འགོག །རྒྱུ་འབྲས་ངོ་བོ་གཅིག་པ་འགལ་
ཞིང་དྲོད་ཀྱིས་གཉེན་པོའི་གཟུང་བ་རང་བཞིན་མེད་པར་འགྱུར་རོ་ཞེ་ན། ཁྱེད་ལའང་རྒྱུ་
འབྲས་ངོ་བོ་གཅིག་པ་འགལ་ཞིང་བར་ཆད་མེད་པའི་ལམ་ལ་གནས་ངན་ལེན་སྤངས་པ་ཡོད་
པར་འགྱུར་རོ་ཞེས་མཚུངས་སོ། །ཐ་མའང་མི་རིགས་ཏེ་རྫས་གཉིས་བྱུང་པས་ངོ་བོ་གཅིག་པ་
ཉམས་པ་ཡིན་ནོ། །གཉིས་བྱུང་ཡང་བྱ་རྫོགས་ཀྱི་སྐད་ཅིག་ལས་མེད་པས་གཅིག་མི་ཉམས་
ཞེ་ན། བཅུ་དྲུག་རིམ་པ་བཞིན་སྐྱེས་ཀྱང་གཅིག་ཏུ་འགྱུར་རོ། །གསུམ་པ་ནི་ཡེ་ཤེས་མཐོང་
. 11 (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཛམ་གསར་འགྲེལ་པ་བཞུགས། ༼༨
བ་མཐོང་ལམ་མ་ཡིན་ན་ཆོས་ཉིད་མཐོང་བའང་མཐོང་ལམ་མ་ཡིན་པ་ཅིས་འགོག །མཐོང་
ལམ་གཏན་མི་སྲིད་པར་འགྱུར་རོ་ཞེ་ན་ཁོ་བོ་ཡང་དེ་ཉིད་སྨྲའོ། །གཉིས་པ་ནི་བསྡུས་པ་ལས་
བརྡ་བསལ་གྱི་མཐོང་ལམ་འཆད་པའི་དུས་སུ་མངོན་པར་རྟོགས་པའི་མཐའ་ལས་བྱུང་པའི་
སྐད་ཅིག་བཅུ་དྲུག་རིམ་པ་ལྟར་སྐྱེའོ་ཞེས་པ་དང་འགལ་ལོ། །གཞན་ཡང་། བདེན་དང་
བདེན་ལ་བཟོད་པ་དང༌། །ཤེས་པའི་སྐད་གཅིག་རྣམ་བཞི་ཡིས། །ལམ་ཤེས་ཉིད་ལ་མཐོང་
པའི་ལམ། །ཞེས་དང༌། སྡུག་བསྔལ་ལ་སོགས་བདེན་པ་ལ་ཞེས་སོགས་དང༌། སྐད་ཅིག་མ་
ནི་བཅུ་དྲུག་གིས། ཁྱད་པར་མཚན་ཉིད་བཤད་པ་ཡིན། །ཞེས་དང༌། མཐོང་བའི་ལམ་ལ་
བཟོད་པ་དང༌། །ཤེས་པའི་སྐད་ཅིག་བཅུ་དྲུག་ནི། །བྱང་ཆུབ་སེམས་དཔའ་མི་ལྡོག་པའི།།
མཚན་ཉིད་ཡིན་པར་ཤེས་པར་བྱ། །ཞེས་དང༌། དེ་འདྲའི་སྐད་ཅིག་བཅུ་དྲུག་ནི། །བློ་ལྡན་
མཐོང་བའི་ལམ་གནས་པའོ། །ཞེས་པ་ལ་སོགས་དུ་མ་དང་འགལ་ལོ། །དེ་དག་ལྡོག་པ་
བཅུ་དྲུག་ཡོད་པས་དེ་སྐད་བརྗོད་དོ་ཞེ་ན། མ་ཡིན་ཏེ་འཕགས་པས་བྱམས་ལ་སོགས་དང་གི་
འགྲེལ་པར་མཐོང་བའི་ལམ་གྱི་སྐད་ཅིག་མ་བརྒྱད་པ་ལ་ནི་བྱང་ཆུབ་སེམས་དཔའ་རྣམས་ལ་
ཚད་མེད་པ་རྣམས་ངེས་པར་དགོས་པ་ཡིན་ཏེ། དེ་ལྟ་མ་ཡིན་ན་སྐད་ཅིག་མ་དགུ་པ་ལ་
སེམས་ཅན་གྱི་ཁམས་ལ་ལྟོས་པ་མེད་པར་འགོག་པར་ལྟུང་བར་འགྱུར་བས་སོ་ཞེས་དང་།
ཡང་མཐོང་ལམ་གྱི་ཕྱིར་མི་ལྡོག་པའི་རྟགས་ལམ་ལ་རྗེས་བཟོད་འཆད་པ་ན་འདི་ལ་གནས་
པ་ནི་རྟོགས་པའི་ཆོས་ཀྱི་སྐད་ཅིག་མ་གཅིག་ལུས་པ་ཡིན་པའི་ཕྱིར་ཞེས་འཕགས་པས་
བཤད་དོ། །ལུང་དེ་རྣམས་རྗེས་ཐོབ་ཡིན་ནོ་ཞེ་ན། འོག་ཏུ་ཤེས་པར་འགྱུར་རོ། །དོན་གསལ་
ལ་ལས་མཐོང་ལམ་ནི་སྔར་མ་མཐོང་བའི་དོན་མཐོང་བ་ཡིན་ཞིང་དྲན་པ་ནི་སྔོན་མྱོང་བའི་
དངོས་པོ་འདྲེས་པ་ལ་དམིགས་པ་ཡིན་པས་དྲན་པ་ཡང་དག་བྱང་ཆུབ་ཀྱི་ཡན་ལག་མཐོང་
ལམ་ལ་ཡོད་པ་མི་རིགས་སོ་ཞེ་ན། མཐོང་ལམ་གྱི་སྐད་ཅིག་མ་དང་པོ་ལ་མེད་ཀྱང་གཉིས་པ་
- ] ]
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡན་ཆད་ལ་དྲན་པ་ཡང་དག་བྱང་ཆུབ་ཀྱི་ཡན་ལག་ཡོད་པ་མི་ རིགས་པ་མེད་དོ་ཞེས་
གསུངས་པ་དང་འགལ་ལོ། །ཐེག་ཆེན་གྱི་ཡིན་པར་ཡང་དེས་ཤེས་སོ། །སེམས་ཀྱི་སྐད་ཅིག་
བཅུ་དྲུག་པོ་འདི་དག་རྒྱུན་མ་ཆད་པར་འབྱུང་བས་འཇིག་རྟེན་པའི་སེམས་སྐྱེ་བའི་སྐབས་
མེད་ཅེས་གསུངས་པ་དང་ཡང་འགལ་ལོ། །
གཉིས་པ་གཉིས་སུ་འདོད་པ་དགག་པ་ལ་གཉིས་ཏེ། དགོད་པ་དང་། དགག་
པའོ། །དང་པོ་ནི་ཁ་ཁུ་ཅིག་ཆོས་བཟོད་ཆོས་ཤེས་གཉིས་ནི་མཐོང་སྤང་རྒྱུན་གཅོད་པ་དང་
ཐག་སྲིང་པའི་བར་ཆད་མེད་པ་དང་རྣམ་གྲོལ་གྱི་ལམ་གཉིས་སུ་སྐྱེ་ལ། རྗེས་བཟོད་རྗེས་
ཤེས་ནི་གཉིས་ཀར་འདུ་སྟེ། འདི་ལྟར་ཆོས་བཟོད་ཀྱིས་ཆོས་ཉིད་མ་དག་པ་མཐོང་བ་ན་དེ་
འཇལ་གྱི་ཡེ་ཤེས་དེ་ཉིད་ཀྱི་གཞན་རིག་གི་ཆོས་ཉིད་རྟོགས་པ་དང༌། རང་རིག་གི་ཆའི་ཆོས་
ཉིད་རྟོགས་པ་ལ་རྗེས་བཟོད་རྗེས་ཤེས་སུ་འཇོག་གོ །ཆོས་ཤེས་ཀྱིས་ཆོས་ཉིད་དག་པ་
མཐོང་བ་ན་ཡེ་ཤེས་དེ་ཉིད་ཀྱིས་གཞན་རིག་དང་རང་རིག་གི་ཆའི་ཆོས་ཉིད་རྟོགས་པའི་ཆ་
ནས་རྗེས་བཟོད་རྗེས་ཤེས་སུ་འཇོག་གོ །དེ་ལྟར་ཡང་བཟོད་པ་དང་ཤེས་པ་ཐམས་ཅད་ཀྱང་
མཚན་མ་མེད་པས་གནས་པའི་རྣལ་འབྱོར་ཅན་དུ་རིག་པར་བྱའོ་ཞེས་ཆོས་ཉིད་ཀྱི་ཡུལ་ཅན་
ཁོ་ནར་བཤད་པས་ཤེས་སོ་ཞེས་གྲག་གོ །གཉིས་པ་དེ་དགག་པ་ལ་གཉིས་ཏེ། སྒྲུབ་བྱེད་
མེད། གནོད་བྱེད་ཡོད་པའོ། །དང་པོ་ནི། ཁ་ཅིག་ལས་མཚན་མ་མེད་པ་དང་། མཚན་མས་
གནས་ཞེས་ཀྱང་བཤད་ལ་མཚན་མེད་ཁོ་ནར་བཤད་ཀྱང་རྟོག་པའི་མཚན་མ་མེད་པ་ལ་
བརྗོད་པ་ཡིན་ནོ། །གཉིས་པ་ནི་རིགས་པས་མི་འཐད། ལུང་དང་འགལ་བའོ། །དང་པོ་ནི་
ལྡོག་པ་ཉེར་བཞིར་འགྱུར་ཏེ་ཆོས་བཟོད་ཆོས་ཤེས་བརྒྱད་པོའི་གཞན་རིག་དང་རང་རིག་
གིས་ཆོས་ཉིད་འཇལ་བའི་རྗེས་བཟོད་རྗེས་ཤེས་བརྒྱད་བརྒྱད་ཡོད་པའི་ཕྱིར་རོ། །འདོད་ན་
ལྡོག་པ་བཅུ་དྲུག་ཡིན་པ་ཉམས་སོ། །གཞན་ཡང་རང་རིག་དང་གཞན་རིག་གི་ཆའི་ཆོས་ཉིད་
པ 1 ] ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
རྟོགས་པ་རྗེས་བཟོད་རྗེས་ཤེས་ཡིན་ཞེས་བཟློག་ན་མཚུངས་སོ། །ཡེ་ཤེས་མཐོང་བའི་མི་
འདོད་པ་ནི་སྔར་བཀག་ཟིན་ཏོ། །གཉིས་པ་ནི་བཅུ་དྲུག་ཏུ་བཤད་པའི་ལུང་དུ་མས་གནོད་དོ།།
གསུམ་པ་ལ་གཉིས་ཏེ། ལུགས་དགོད་པ་དང༌། དེ་སུན་དབྱུང་བའོ། །དང་པོ་ནི་ལུང་གི་
དབང་ཕྱུག་ཁ་ཅིག་མཐོང་བའི་ལམ་ངོ་བོ་བཞིར་སྐྱེ་སྟེ་ཆོས་མཆོག་མན་ཆད་ཆོས་ཐམས་ཅད་
སྟོང་པར་བསྒོམས་པས་བདེན་བཞིའི་ཆོས་ཉིད་མ་དག་པ་རྟོགས་པའི་ཆོས་བཟོད་བཞི་ངོ་བོ་
གཅིག་ཏུ་སྐྱེའོ། །བཞིར་འཇོག་པ་ནི་ཡུལ་བདེན་བཞིའི་ཆོས་ཉིད་མ་དག་པ་རྟོགས་པ་དང༌།
སྡུག་བསྔལ་མཐོང་སྤང་རྒྱུན་གཅོད་པ་ལ་སོགས་པ་བཞི་བྱེད་པས་བཞག་གོ །དེའི་འོག་ཏུ་
ཆོས་ཉིད་དག་པ་རྟོགས་པའི་ཆོས་ཤེས་བཞི་ངོ་བོ་གཅིག་ལ་ལྡོག་པ་བཞིར་སྐྱེ་སྟེ། དེ་ཡང་
ཡུལ་བཞི་ཡོད་པ་དང་མཐོང་སྤང་ཐག་སྲིང་པའི་བྱེད་པ་བཞི་བྱེད་པས་སོ། །དེའི་འོག་ཏུ་ཡེ་
ཤེས་དང་པོ་གཉིས་ལ་དམིགས་ནས་འདི་གཉིས་ནི་འཕགས་པའི་ཆོས་རྣམས་སྐྱེད་པའི་རྒྱུའོ་
ཞེས་འཇལ་བའི་རྗེས་བཟོད་བཞི་ངོ་བོ་གཅིག་ལ་ལྡོག་པ་བཞིར་སྐྱེ་སྟེ། བཞིར་འཇོག་པ་ཡུལ་
བཞི་ཡོད་པས་སོ། །དེའི་རྗེས་ལ་སྐད་གཅིག་གསུམ་པ་ལ་དམིགས་ནས་ཀུན་རྫོབ་ཀྱི་བདེན་
པའི་ཡུལ་ཅན་ཡིན་ནོ་ཞེས་འཇལ་བའི་ཡེ་ཤེས་བཞི་ངོ་བོ་གཅིག་ལ་ལྡོག་པ་བཞིར་སྐྱེ་སྟེ།
བདེན་དང་བདེན་ལ་བཟོད་པ་དང༌། །ཤེས་པའི་སྐད་ཅིག་རྣམ་བཞི་ཡིས། །ལམ་ཤེས་ཉིད་
ལ་མཐོང་པའི་ལམ། །ཞེས་བཤད་པས་ཤེས་སོ་ཞེས་གྲག་གོ ། །
གཉིས་པ་ལ་གཉིས་ཏེ། སྒྲུབ་བྱེད་དགག་པ་དང་། གནོད་བྱེད་བརྗོད་པའོ།།
དང་པོ་ནི་བདེན་དང་བདེན་ལ་ཞེས་པ་བདེན་པ་བཞི་ལ་བཞི་བཞི་ཡོད་པས་བཅུ་དྲུག་ཏུ་སྐྱེ་
བར་བཤད་པ་ཡིན་ནོ། །གཉིས་པ་ནི་དེ་ཉིད་ཀྱི་བྱམས་ལ་སོགས་དང་གི་འགྲེལ་པར་སྐད་
ཅིག་མ་བརྒྱད་པ་ལ་ནི་བྱང་ཆུབ་སེམས་དཔའ་རྣམས་ལ་ཚད་མེད་པ་རྣམས་ངེས་པར་དགོས་
པ་ཡིན་ཏེ་དེ་ལྟ་མ་ཡིན་ན་སྐད་ཅིག་མ་དགུ་པ་ལ་སེམས་ཅན་གྱི་ཁམས་ལ་ལྟོས་པ་མེད་པར་
- } 1 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགོག་པར་ལྟུང་བར་འགྱུར་བས་སོ་ཞེས་བརྒྱད་པ་ཀུན་འབྱུང་ལ་རྗེས་ཤེས་རྗེས་ལ་འགོག་
པ་ལ་ཆོས་བཟོད་འབྱུང་བར་གསལ་བར་བཤད་པ་དང་འགལ་ལོ། །བཞི་པ་ལའང་གཉིས་
ཏེ༑ ལུགས་དགོད་པ་དང༌། དེ་དགག་པའོ། །དང་པོ་ནི་མཉམ་གཞག་སྐད་ཅིག་གཅིག་ཏུ་སྐྱེ་
སྟེ༑ བསྡུ་བ་ལས་འབྲས་བུའི་མངོན་པར་རྟོགས་པ་སྐད་ཅིག་མ་ཡིན་ལ་ཞེས་པ་དང་། དོན་
དམ་པ་སོ་སོ་རང་གིས་རིག་པའི་ཡེ་ཤེས་ཀྱི་དབང་དུ་བྱ་སྟེ་སྐད་ཅིག་མ་གཅིག་ཡིན་ལ་ཞེས་
བཤད་པས་སོ། །དེའི་རྗེས་ལ་སྐད་ཅིག་བཅུ་དྲུག་རིམ་ཅན་དུ་སྐྱེ་སྟེ་སོ་སོར་རྟོག་པའི་མངོན་
པར་རྟོགས་པ་སྐད་ཅིག་མ་བཅུ་དྲུག་ཡིན་ཞེས་པ་དང་། བརྟན་པ་གནས་པ་རྒྱས་པ་སྤྲོས་པ་
དང་བཅས་པའི་དབང་དུ་བྱས་ན་སྐད་ཅིག་མ་བཅུ་དྲུག་ཏུ་བཤད་པས་ཤེས་སོ་ཞེས་སྨྲའོ།།
གཉིས་པ་ནི་མཉམ་གཞག་དེ་མཐོང་ལམ་མ་ཡིན་པར་འགྱུར་ཏེ་རང་གི་མཐོང་ལམ་སྡུག་
བསྔལ་ལ་ཆོས་བཟོད་ཙམ་གྱི་སྔར་གྲུབ་པའི་ཕྱིར་རོ། །དེའི་ཁྱབ་པ་ནི་འཕགས་པས་འཇིག་
རྟེན་ཆོས་ཀྱི་མཆོག་གི་མཇུག་ཐོགས་སུ་སྡུག་བསྔལ་ལ་ཆོས་ཤེས་པའི་བཟོད་པ་དང་ཞེས་
བཤད་དོ། ། །
གཉིས་པ་དོན་ལ་གནས་པ་དགོད་པ་ལ་གཉིས་ཏེ། ཉན་ཐོས་དང་ཐེག་ཆེན་
གྱི་མཐོང་ལམ་མོ། །དང་པོ་ནི་བཅུ་དྲུག་བྲེང་ཆགས་སུ་སྐྱེ་སྟེ། དེ་ལ་སྐད་ཅིག་བཅོ་ལྔ་ནི། །མ་
མཐོང་མཐོང་ཕྱིར་མཐོང་བའི་ལམ། །བཅུ་དྲུག་པ་ལ་དེ་འབྲས་གནས་ཞེས་པ་དང་། མི་ཤེས་
པ་ཀུན་ཤེས་པའི་དབང་པོ་གང་ཞེ་ན། སྦྱོར་བའི་ལམ་དང་མཐོང་བའི་ལམ་གྱི་སེམས་ཀྱི་སྐད་
ཅིག་བཅོ་ལྔ་གང་དབང་བྱེད་པའོ། །ཀུན་ཤེས་པའི་དབང་པོ་གང་ཞེ་ན། མཐོང་བའི་ལམ་གྱི་
སེམས་ཀྱི་སྐད་ཅིག་བཅུ་དྲུག་པ་ལ་བརྟེན་ནས་རྡོ་རྗེ་ལྟ་བུའི་ཏིང་ངེ་འཛིན་གྱི་བར་ལ་གང་
དབང་བྱེད་པའོ་ཞེས་བཤད་པས་ཤེས་སོ། །གཉིས་པ་ཐེག་ཆེན་ལ་བཅུ་དྲུག་རིམ་པ་བཞིན་
སྐྱེ་བ་ཡིན་ཏེ། སྐད་ཅིག་གཅིག་ཏུ་སྐྱེ་བ་ལ་གནོད་བྱེད་བརྗོད་པ་དེ་རྣམས་ཀྱིས་ཤེས་སོ།།
- 1
]
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
གསུམ་པ་བརྩོད་པ་སྤང་བ་ལ་གཉིས་ཏེ། ལུང་དང་འགལ་བ་སྤང་བ་དང་། རིགས་པ་དང་
འགལ་བ་སྤང་བའོ། །དང་པོ་ནི་དོན་དམ་པ་སོ་སོར་རང་གིས་རིག་པའི་ཡེ་ཤེས་ཀྱི་དབང་དུ་
བྱས་ཏེ་སྐད་ཅིག་མ་གཅིག་ཡིན་ཞེས་པ་དང༌། འབྲས་བུའི་མངོན་པར་རྟོགས་པ་ནི་གཅིག་
ཡིན་ནོ་ཞེས་བཤད་པ་དང་། བདེན་པ་འདྲེན་མ་ལ་དམིགས་པས་ལོག་པར་ཞུགས་པ་ཐམས་
ཅད་གཅིག་ཅར་སྤོང་བར་བཤད་ པ་དང་འགལ་ལོ་ཞེ་ན། དང་པོ་གཉིས་ནི་བཅུ་དྲུག་པོ་
ཐམས་ཅད་སྒོམ་ཐུན་གཅིག་ལ་སྐྱེ་བ་ལ་དེ་སྐད་གསུངས་པ་ཡིན་ཞིང་། ཐ་མ་ནི་ཁམས་གོང་
འོག་གི་བདེན་པ་མ་ཕྱེ་བ་ལ་དམིགས་པར་བཤད་པས་མི་འགལ་ལོ། །གཉིས་པ་ནི་བྱང་ཆུབ་
སེམས་དཔའི་མཐོང་ལམ་གྱིས་ཉེར་ལེན་གྱི་ཕུང་པོ་ངོ་བོ་སྟོང་པར་ཤེས་པ་དེའི་ཁྱད་པར་
འབྲས་བུ་དང་རྒྱུར་གྱུར་ལྡོག་སྟོང་པར་རྟོགས་མ་རྟོགས་མི་འཐད་དེ་བུམ་པ་མེད་པར་རྟོགས་
པ་ན་དེའི་ཁྱད་པར་འགའ་ཞིག་ཡོད་པའི་སྒྲོ་འདོགས་མ་ཆོད་པ་མི་སྲིད་པ་བཞིན་ནོ་ཞེ་ན།
བྱང་ཆུབ་སེམས་དཔའི་དྲོད་ཀྱིས་ཀྱང་འཇིག་རྟེན་པའི་སྒོམ་བྱུང་གི་ཤེས་རབ་ཀྱི་ཕུང་པོ་ངོ་བོ་
སྟོང་པར་རྟོགས་པ་ན་ཁྱད་པར་གཟུང་བ་དང་འཛིན་པ་རང་བཞིན་མེད་པར་རྟོགས་མ་རྟོགས་
མི་འཐད་དོ་ཞེས་མཚུངས་སོ། །གཞན་ཡང་ཉན་ཐོས་ཀྱི་མཐོང་ལམ་གྱིས་ཕུང་པོ་གང་ཟག་གི་
བདག་མེད་པར་རྟོགས་པ་ན་ཁྱད་པར་འབྲས་བུ་དང་རྒྱུར་གྱུར་ལྡོག་གང་ཟག་གི་བདག་མེད་
པར་རྟོགས་མ་རྟོགས་མི་འཐད་དོ། །ངོ་བོ་གཅིག་ལ་རྟོགས་མ་རྟོགས་གཉིས་མི་འགལ་ལོ་ཞེ་
ན༑ འདིར་ཡང་དེ་སྐད་སྨྲའོ། །རྟོག་པ་དང་དོན་དམ་དུ་ཐལ་བ་ནི་སྔར་སྤངས་ཟིན་ཏོ།
གསུམ་པ་མཚོན་བྱའི་སྒྲ་དོན་ནི་ཆོས་ཉིད་སྔར་མ་མཐོང་བ་མཐོང་བས་མཐོང་ལམ་ཡིན་ལ་མྱ་
ངན་ལས་འདས་པར་ཕྱིན་པར་བྱེད་པས་ལམ་ཡིན་ནོ། །
གཉིས་པ་དེའི་སྤང་བྱ་སྒྲིབ་པ་ལ་གསུམ་ལས་མཚན་ཉིད་ལ་གསུམ་སྟེ། རྟོག་
པས་བཏགས་པ་དགག་པ་དང་། དོན་ལ་གནས་པ་དགོད་པ་དང་། དེ་ལ་བརྩད་པ་སྤང་བའོ།།
- ] 1
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་ནི་ཁ་མངོན་པ་ཅིག་མཐོང་ལམ་སྐྱེས་པའི་སྟོབས་ཀྱིས་སྤང་བར་བྱ་བ་ཞེས་སོ། ཁ་གཉལ་
ཅིག་ཉོན་མོངས་པ་གང་ཞིག་གིས་མཐོང་ལམ་གྱི་རྒྱུན་བཟློག་པར་བྱ་བ་ཞེས་ཟེར་རོ།།
གཞན་སེ་སྟོན་དག་ནི་གནོད་བྱ་རྒྱུ་མ་ཚང་བ་མེད་པར་འབྱུང་བ་ལ་བདེན་པའི་ཆོས་ཉིད་དང་ཡེ་
ཤེས་སྔར་མ་མཐོང་བ་མཐོང་བའི་རྐྱེན་དེ་དང་ཕྲད་པའི་སྟོབས་ཀྱིས་བཟློག་བྱ་ཡིན་པ་གང་
ཞིག་གང་གིས་དབྱེན་ཞེས་གྲག་གོ །དང་པོ་ནི་མི་རིགས་ཏེ་མཐོང་ལམ་སྐྱེས་པ་ན་རང་གི་སྤང་
བྱ་འགགས་ནས་མེད་པའི་ཕྱིར་དང་། མཐོང་སྤང་ལ་མངོན་གྱུར་གཏན་མེད་པར་འགྱུར་རོ།།
གཉིས་པའང་མི་རིགས་ཏེ་ཤེས་བྱའི་སྒྲིབ་པ་མཐོང་སྤང་ལ་མ་ཁྱབ་པས་སོ། །གསུམ་པའང་
མ་ཡིན་ཏེ་མཐོང་སྤང་ཡོད་པ་ན་མཐོང་ལམ་མ་སྐྱེས་ཤིང་མཐོང་ལམ་སྐྱེས་པ་ན་མཐོང་སྤང་
མེད་པར་ཁྱེད་ཉིད་འདོད་པས་ཕྲད་པ་མེད་པའི་ཕྱིར་དང་། དེ་མཐོང་སྤང་མཐོང་ལམ་ལ་ལྟོས་
ནས་གནོད་བྱ་ལྷན་ཅིག་མི་གནས་པའི་འགལ་བའི་མཚན་ཉིད་ཡིན་པས་མཐོང་སྤང་ལས་
དོན་ལྡོག་གཞན་འགྱུར་ཡིན་པའི་ཕྱིར་དང་། གང་ཞིག་གང་གིས་དབྱེན་པ་ལ་རྣམ་གཅད་
མེད་པའི་ཕྱིར་རོ། །གཉིས་པ་ནི་སྒྲིབ་པ་ཙམ་གྱི་མཚན་ཉིད་དགག་བྱེད་པའོ། །མཐོང་སྤང་གི་
སྒྲིབ་པའི་མཚན་ཉིད་ནི་དགག་བྱེད་པ་གང་ཞིག་ཀུན་བཏགས་སུ་གྱུར་པའོ། །གསུམ་པ་ནི་
གལ་ཏེ་ཚོགས་སྦྱོར་གྱིས་སྤོང་བ་དེ་དག་ཀྱང་མཐོང་སྤང་དུ་འགྱུར་རོ་ཞེ་ན། འདི་ནི་འདོད་པ་
ཡིན་ནོ། །དེ་ལྟར་ན་སྤྱང་བྱ་ཐམས་ཅད་མཐོང་སྤང་སྒོམ་སྤང་གཉིས་སུ་འདུས་པར་འགྱུར་རོ་
ཞེ་ན། འདོད་པ་ཡིན་ཏེ་ཐོགས་མེད་ཀྱིས་མཐོང་བའི་ལམ་ཐོབ་པའི་དེ་ཡན་ཆད་མཐོང་པས་
སྤང་བར་བྱ་བ་ལས་བཟློག་པ་ཟག་པ་དང་བཅས་པའི་ཆོས་ཐམས་ཅད་ནི་སྒོམ་པས་སྤང་བར་
བྱ་བར་བལྟའོ་ཞེས་དང༌། དེའི་འགྲེལ་པར་ཀུན་ཏུ་བཏགས་པ་ལས་གཞན་པའི་ཟག་པ་དང་
བཅས་པ་རྣམས་ཞེས་བྱ་བའི་ཐ་ཚིག་གོ་ཞེས་དང༌། མཐོང་སྤང་གི་འགྲེལ་པར་ཐམས་ཅད་ཀྱི་
ཕྱོགས་གཅིག་གོ་ཞེས་བྱ་བ་ནི་སྒོམ་པས་སྤང་བར་བྱ་བ་དང་། ཟག་མེད་མ་གཏོགས་པའོ་
- 1 ]
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཞེས་དང༌། སྒོམ་སྤང་གི་སྐབས་ནས་ཐམས་ཅད་ཀྱི་ཕྱོགས་གཅིག་གོ་ཞེས་བྱ་བ་ནི་མཐོང་
བས་སྤང་བར་བྱ་བ་ཟག་མེད་མ་གཏོགས་པའོ་ཞེས་གསུངས་པས་གཉེན་པོ་གང་གིས་སྤོང་
ཡང་རུང་རིགས་ཀུན་བཏགས་ལྷན་སྐྱེས་གཉིས་ལས་གཞན་མེད་པའི་ཕྱིར་རོ། །གལ་ཏེ་
མཐོང་སྤང་སྒོམ་སྤང་དུ་འཇོག་པ་ལ་མཐོང་ལམ་སྒོམ་ལམ་དང་ཕྲད་དགོས་པ་ལས་དེ་མེད་དོ་
ཞེ་ན། སོ་སོ་སྐྱེ་བོ་ལ་མཐོང་སྤང་སྒོམ་སྤང་གཏན་མེད་དུ་འགྱུར་ཏེ་མཐོང་ལམ་སྒོམ་ལམ་མ་
སྐྱེས་པའི་ཕྱིར་རོ། །
གཉིས་པ་མཚན་གཞིའི་དབྱེ་བ་ལ་ལྔ་ལས། གང་ལས་དབྱེ་བའི་གཞི་ནི་
མཐོང་སྤང་ཙམ་མོ། །ཇི་སྙེད་དབྱེ་བའི་གྲངས་ནི་གསུམ་ལས་རྟོག་པས་བཏགས་པ་དགག་པ་
ནི་ཁ་ཅིག་ཉོན་རྒྱུད་བླ་ལས་མོངས་ཤེས་བྱ་སྙོམས་འཇུག་གི །སྒྲིབ་གསུམ་ལས་ནི་ངེས་གྲོལ་ཏེ།
ཞེས་པས་གཉིས་སུ་མ་འདུས་པས་གསུམ་ཡིན་ནོ་ཞེས་སྨྲའོ། །དེ་ནི་གསལ་བ་གྲངས་པ་ཙམ་
ཡིན་གྱི་གཉིས་སུ་མ་འདུས་པར་གསུངས་པ་མ་ཡིན་ཏེ། ཉོན་མོངས་པའི་སྒྲིབ་པ་དང༌།།
ཤེས་བྱའི་སྒྲིབ་པ་དག་ཏུ་བསྟན། །དེར་ནི་སྒྲིབ་པ་ཐམས་ཅད་སྟེ། །དེ་ཟད་ནས་ནི་གྲོལ་བར་
འདོད། །ཅེས་དབུས་མཐར་གསུངས་པ་དང་འགལ་བས་སོ། །གཉིས་པ་དོན་ལ་གནས་པ་
དགོད་པ་ནི་ཉོན་མོངས་པའི་སྒྲིབ་པ་དང༌། ཤེས་བྱའི་སྒྲིབ་པ་གཉིས་ཡིན་ཏེ། ཉོན་མོངས་མ་
ལུས་བསལ་བ་དང་། །མི་ཤེས་མ་ལུས་སྤང་བའི་ཕྱིར། །ཞེས་དང་སྔར་བཤད་པའི་ལུང་གིས་
ཤེས་སོ། །གསུམ་པ་བརྩོད་པ་སྤང་བ་ནི་འོ་ན་སྙོམས་འཇུག་གི་སྒྲིབ་པ་གང་དུ་ཡང་འདུ་བར་
མི་འཐད་དོ། ཞེ་ན། འདིའི་ལན་ལ་གསུམ་སྟེ། འཁྲུལ་པའི་ལན་དགག་པ་དང་། འཐད་པའི་
ལན་བརྗོད་པ་དང་། ལན་ལ་ཀླན་ཀ་སྤང་བའོ། །དང་པོ་ནི་འདི་ལ་ཁ་ཅིག་ཉོན་མོངས་པའི་
སྒྲིབ་པར་འདུས་སོ་ཞེས་སྨྲའོ། །མ་ཡིན་ཏེ་དགྲ་བཅོམ་ཤེས་རབ་ཀྱིས་རྣམ་གྲོལ་ལ་ཉོན་
མོངས་པའི་སྒྲིབ་པ་སྤངས་པར་ཐལ་ལོ། །གཉིས་པ་ནི་རྣམ་ཐར་བརྒྱད་ལ་སོགས་པ་ལ་
- Y 1 Y .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྙོམས་པར་འཇུག་པ་མི་ཤེས་པ་ཡིན་པས་ཤེས་བྱའི་སྒྲིབ་པར་འདུ་བ་ཡིན་ནོ། །གསུམ་པ་ལ་
གཉིས་ཏེ། དགྲ་བཅོམ་ཤེས་སྒྲིབ་སྤངས་པར་ཐལ་བ་དང༌། སྤང་བྱ་གཉེན་པོ་འཆོལ་བར་
ཐལ་བ་སྤང་བའོ། །དང་པོ་ནི་གཉིས་ཀའི་ཆ་ལས་རྣམ་གྲོལ་གྱིས་སྙོམས་འཇུག་གི་སྒྲིབ་པ་
སྤངས་པ་ཡོད་པས་ཤེས་བྱའི་སྒྲིབ་པ་སྤངས་པར་ཐལ་ལོ། །དེ་འདོད་ན་སྒྲིབ་པ་གཉིས་ཀ་
སྤངས་ན་སངས་རྒྱས་སུ་འགྱུར་རོ་ཞེ་ན། དང་པོ་འདོད་པ་ཡིན་ལ་འགའ་ཞིག་སངས་ཀྱང་
ལུས་པ་མ་སྤངས་པས་སངས་རྒྱས་སུ་ག་ལ་འགྱུར། གཉིས་པ་ནི་སྡུག་པ་དང་མི་སྡུག་པ་སྤྲུལ་
པ་ལ་ཀུན་ནས་ཉོན་མོངས་པ་འབྱུང་བའི་གཉེན་པོར་ཞེས་དང་། ཞི་བའི་རྣམ་པར་ཐར་པ་ལ་
ཆགས་པའི་གཉེན་པོར་ཞེས་བཤད་པས་སྤང་བྱ་ཤེས་བྱའི་སྒྲིབ་པ་ལ་གཉེན་པོ་ཉོན་སྒྲིབ་ཀྱི་
གཉེན་པོར་འགལ་ལོ་ཞེ་ན། དེ་ནི་བཏགས་པ་ཡིན་ཏེ་འདོགས་པའི་རྒྱུ་མཚན་ཆགས་སྡང་
དང་རྟོག་པ་གཉིས་ཀ་ཞེན་པར་འདྲ་བས་སོ། །དགོས་པ་ནི་ཤེས་བྱའི་སྒྲིབ་པ་ཡིན་ན་ཉན་
ཐོས་ཀྱིས་མི་སྤོང་སྙམ་པའི་ལོག་རྟོག་དགག་པའི་ཕྱིར་ཡིན་ལ་དངོས་ལ་གནོད་པ་ཤེས་རབ་
ཀྱི་ཆ་ལས་རྣམ་གྲོལ་ལ་སྙོམས་འཇུག་གི་སྒྲིབ་པ་ཡོད་པར་བཤད་པ་ཡིན་ནོ། །གང་དག་དབྱེ་
བའི་དངོས་པོ་ལ་གཉིས་ལས། མཐོང་སྤང་ཉོན་མོངས་པའི་སྒྲིབ་པ་ལ་གསུམ་སྟེ། མཚན་
ཉིད་དང་། མཚན་གཞིའི་དབྱེ་བ་དང་། མཚོན་བྱའི་སྒྲ་དོན་ནོ། །དང་པོ་ནི་དགག་བྱེད་པ་ཀུན་
བཏགས་སུ་གྱུར་པ་གང་ཞིག་རབ་ཏུ་མ་ཞི་བའོ། །གཉིས་པ་ལ་གཉིས་ཏེ། དབྱེ་བ་དངོས་དང་།
ལུང་དང་འགལ་བ་སྤང་བའོ། །དང་པོ་ནི་འདོད་ཁམས་ན་སྡུག་བསྔལ་གྱི་བདེན་པ་ལ་ལྔ་དང་
བཞི་དང་གཅིག་དངོས་དང་ལོག་པར་ཞུགས་པ་དང་དབང་གིས་ལོག་པར་ཞུགས་པ་ཡིན་ནོ།།
དེ་ལ་འཇིག་ཚོགས་ལྟ་བས་ཉེར་ལེན་གྱི་ཕུང་པོ་སྡུག་བསྔལ་གྱི་རང་བཞིན་ལ་བདག་དང་
བདག་གི་བ་དང་མཐར་འཛིན་པ་ནི་ཕུང་པོ་ལྔ་ལ་རྣམ་པ་བདག་རྟག་ཆད་དུ་འཛིན་པ་དང་།
ལོག་ལྟས་ནི་ཕུང་པོ་ལྔ་ལ་སྡུག་བསྔལ་དུ་མེད་ཅེས་སྐུར་པ་འདེབས་པ་དང་། མ་རིག་པ་ནི་
-1 18 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
དེའི་མཚན་ཉིད་མི་རྟག་སྡུག་བསྔལ་ལ་སོགས་པ་མི་ཤེས་པ་དང༌། ཐེ་ཚོམ་ནི་དེའི་མཚན་ཉིད་
ལ་ཐེ་ཚོམ་ཟ་བས་ལོག་པར་འཇུག་གོ །དེས་ན་ལོག་རྟོག་མ་རྟོགས་ཐེ་ཚོམ་གསུམ་གྱི་རང་
བཞིན་ནོ། །ལྟ་བ་མཆོག་འཛིན་ནི་ལྟ་བ་གསུམ་པོ་དེ་དག་ལ་དམ་པའམ་གཙོ་བོའམ་མཆོག་
ཏུ་འཛིན་པའམ། ཚུལ་ཁྲིམས་དང་བརྟུལ་ཞུགས་མཆོག་འཛིན་ནི་ལྟ་བ་སྔ་མ་གསུམ་པོ་ལ་
དག་གྲོལ་གྱི་རྒྱུར་འཛིན་པ་དང་། འདི་གཉིས་ལྟ་བ་དང་ལྟ་བའི་གནས་ལ་ཞེས་བཤད་པས་
དངོས་སུ་ལོག་ཞུགས་སུ་འགྲོ་བའི་སྐབས་ཀྱང་ཡོད་དོ། །ཡུལ་ལ་ཆགས་པ་དང་ང་རྒྱལ་བ་
སྒོམ་སྤང་ཡིན་པས་ལྟ་བ་ལ་ཆགས་པ་དང་ང་རྒྱལ་དུ་བྱེད་པའོ། །ཡུལ་ལ་ཁོང་ཁྲོ་བ་སྒོམ་སྤང་
ཡིན་པས་ལྟ་བ་ལ་ཁོང་ཁྲོ་བའོ། །ལྟ་བ་མཆོག་འཛིན་གྱིས་ལྟ་བ་དེ་དག་མཆོག་ཏུ་བཟུང་ཚུལ་
ཁྲིམས་དང་བརྟུལ་ཞུགས་མཆོག་འཛིན་གྱིས་དག་གྲོལ་གྱི་རྒྱུར་བཟུང་ནས་དེ་དང་མི་མཐུན་
པ་ཁས་ལེན་པ་ལ་ཁོང་ཁྲོ་བའོ། །ཀུན་འབྱུང་གི་བདེན་པའི་དེ་དང་འདྲའོ། །འགོག་པ་དང་
ལམ་བདེན་ལ་འཇིག་ཚོགས་ལྟ་བ་དང་མཐར་འཛིན་པ་ནི་སྐྲག་པ་སྐྱེ་བའི་སྒོ་ནས་ལོག་པར་
འཇུག་པའོ། །ལྷག་མ་བརྒྱད་སྔར་དང་འདྲའོ། ཁམས་གོང་མ་གཉིས་ནི་ཁོང་ཁྲོ་མ་གཏོགས་
པ་སྔར་བཞིན་ནོ། ཁོང་ཁྲོ་མ་གཏོགས་དེ་དག་ནི། །གཟུགས་ཁམས་གཟུགས་མེད་དེ་དང་
འདྲ་ཞེས་སོ། །དེ་ན་ཁོང་ཁྲོའི་ས་བོན་ཡང་མི་སྲིད་དམ་ཞེ་ན། ཁམས་གཞན་དུ་རྟོག་པ་ཡོད་
ཀྱང་དེར་རྟོག་པ་མེད་དོ། །
གཉིས་པ་ལ་བཞི་སྟེ། ལྔ་བཅུ་རྩ་དྲུག་དང་། བརྒྱད་ཅུ་རྩ་བརྒྱད་དང་། དགུ་བཅུ་
རྩ་བཞི་དང༌། བརྒྱ་དང་བརྒྱད་ལས་མེད་པར་བཤད་པའི་ལུང་དང་འགལ་བ་སྤང་བའོ།།
དང་པོ་ནི་འགོག་པ་དང་ལམ་བདེན་གཉིས་ཁམས་གསུམ་དུ་མ་གཏོགས་ཞེས་བཤད་ཅིང་དེ་
གཉིས་ཟག་མེད་ཡིན་པས་ཁམས་གསུམ་པས་དམིགས་མི་ནུས་པས་བདེན་པ་དང་པོ་གཉིས་
ལ་དམིགས་པའི་ང་དྲུག་ལས་མེད་པར་ཐལ་ལོ་ཞེ་ན། མ་ཡིན་ཏེ་འགོག་པ་དང་ལམ་བདེན་
- {
1
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ནི་ཁམས་གསུམ་པར་མ་རྟོགས་ཀྱང་ཁམས་གསུམ་པའི་དབང་དུ་བྱས་ཞེས་བསྡུ་བ་
དང་མཛོད་འགྲེལ་ལས་བཤད་པས་དེ་གཉིས་ཀྱིས་རང་མཚན་ལ་དམིགས་མི་ནུས་ཀྱང་མིང་
ལ་ དམིགས་ ནས་ ཡུལ་ དུ་ བྱེད་ པའི་ ཕྱིར་ རོ། །གཉིས་ པ་ ནི་ དེ་ དག་ བཅུ་ དང༌ བདུན་
བདུན་བརྒྱད། །ལྟ་བ་གསུམ་གཉིས་མ་རྟོགས་པ། །འདོད་ན་སྡུག་བསྔལ་ལ་སོགས་པ།།
མཐོང་བས་རིམ་བཞིན་སྤོང་བར་བྱེད། །ཅེས་ཀུན་འབྱུང་དང་འགོག་པ་ལ་འཇིག་ཚོགས་ལྟ་
བ་དང་མཐར་འཛིན་དང་། ཚུལ་ཁྲིམས་དང་བརྟུལ་ཞུགས་མཆོག་འཛིན་ལོག་པར་མི་འཇུག་
ཅིང་། ལམ་བདེན་ལ་དང་པོ་གཉིས་ལོག་པར་མི་འཇུག་པར་བཤད་པ་དང་འགལ་ལོ་ཞེ་ན།
དེ་ནི་བྱེ་བྲག་སྨྲ་བའི་ལུགས་ཡིན་ལ་འདིར་ཐེག་ཆེན་པའི་ལུགས་ཡིན་པས་གྲུབ་མཐའ་ཐ་
དད་དོ། །གསུམ་པ་ནི་བསྡུ་བ་ལས་སྡུག་བསྔལ་མ་རྟོགས་པའི་བདེན་པ་ལྷག་མ་གསུམ་ལ་
འཇིག་ཚོགས་ལྟ་བ་དང་མཐར་འཛིན་ལྟ་བ་གཉིས་ལོག་པར་མི་འཇུག་པར་ལོག་པར་འཇུག་
པ་བརྒྱད་བརྒྱད་ལས་མ་བཤད་པའི་ཕྱིར་རོ་ཞེ་ན། དེ་ནི་མདོ་སྡེ་པའི་ལུགས་ཡིན་ནོ་ཞེས་
འབྲེ་ཟེར་རོ། །བཞི་པ་ནི་གཟུགས་མེད་ན་གཟུགས་མེད་པར་བཤད་པས་ལུས་ངག་གི་སྤྱོད་
པ་ལ་དམིགས་པའི་ཚུལ་ཁྲིམས་དང་བརྟུལ་ཞུགས་མཆོག་འཛིན་བདེན་བཞིའི་ཡུལ་ཅན་གྱི་
བཞི་མེད་པའི་ཕྱིར་རོ་ཞེ་ན། མ་ཡིན་ཏེ་གཟུགས་མེད་ན་ལྟ་བ་ལ་དམིགས་པའི་དེ་ཡོད་པའི་
ཕྱིར་རོ། །དེ་དག་གཙོ་ཆེ་བའི་དབྱེ་བ་ཡིན་གྱི་ངེས་པར་ནི་ཉོན་མོངས་པ་དང་ཉེ་བའི་ཉོན་
མོངས་པ་ཀུན་བཏགས་ཀྱི་རིགས་ཐམས་ཅད་མཐོང་སྤང་ཡིན་ནོ་ཞེས་ཐོགས་མེད་དང་ཆོས་
གྲགས་ཀྱིས་བཞེད་དོ་ཞེས་རྟོགས་སོ། །གསུམ་པ་ནི་མཐོང་ལམ་གྱིས་སྤང་བྱ་ཡིན་པ་དང་
སེམས་ཉོན་མོངས་པར་བྱེད་པས་ནའོ། །
གཉིས་པ་ཤེས་བྱའི་སྒྲིབ་པ་མཐོང་སྤང་ལ་གསུམ་སྟེ། མཚན་ཉིད་དང༌། མཚན་
གཞིའི་དབྱེ་བ་དང༌། མཚོན་བྱའི་སྒྲ་དོན་ནོ། །དང་པོ་ནི་ཡུལ་གཏོགས་པའི་དགག་བྱེད་པ་
- ] 2 (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
གང་ཞིག་ཀུན་བཏགས་སུ་གྱུར་པའོ། །གཉིས་པ་ལ་གསུམ་སྟེ། རྩ་བ་དང་། བར་སྐབས་དང་།
རྒྱས་པའི་དབྱེ་བའོ། །དང་པོ་ནི་གཟུང་འཛིན་གྱི་རྣམ་རྟོག་གཉིས་སོ། །གཉིས་པ་ནི་གཟུང་
རྟོག་ལ་བྱང་ཆུབ་སེམས་དཔའི་ལམ་འབྲས་བཅས་ལ་བླང་བར་བྱའོ་ཞེས་ཞེན་པ་འཇུག་པའི་
ཕྱོགས་དང་། ཉན་རང་གི་ལམ་འབྲས་བཅས་ལ་དོར་བར་བྱའོ་ཞེས་ཞེན་པ་ལྡོག་པའི་ཕྱོགས་
དང༌། རྟག་ཅིང་རང་དབང་ཅན་ཡུལ་དགུའི་འཛིན་པ་པོ་གཅིག་ཡོད་ཅེས་རྟོག་པ་གང་ཟག་
རྫས་འཛིན་དང་། ཡུལ་དགུ་ལ་ཕུང་པོ་ལྔའི་རྒྱུན་ལ་བཏགས་པའི་རང་བཞིན་གྱིས་འཛིན་པ་
པོ་གཅིག་ཡོད་ཅེས་རྟོག་པ་སྐྱེས་བུ་བཏགས་འཛིན་ཏེ་བཞིའོ། །གསུམ་པ་ནི་བཞི་པོ་རེ་རེ་ལ་
ཡུལ་གྱིས་ཕྱེ་ན་དགུ་བཞི་སུམ་ཅུ་རྩ་དྲུག་ཏུ་དབྱེ་བའང་གསུངས་སོ། །མདོར་ན་ཀུན་བཏགས་
ཀྱི་རིགས་རྣམས་སོ། །གསུམ་པ་ནི་ཤེས་བྱ་ཤེས་པ་ལ་སྒྲིབ་པར་བྱེད་པས་ནའོ། །བཞི་པ་
གང་གིས་འབྱེད་པའི་རྒྱུ་མཚན་ནི་གཉེན་པོ་གང་ཟག་གི་བདག་མེད་གཉིས་ཡོད་པས་དང་།
བྱེད་ལས་ཐར་པ་དང་ཐམས་ཅད་མཁྱེན་པ་ལ་དགག་བྱེད་པས་སོ། །ལྔ་པ་ཇི་ལྟར་དབྱེ་བའི་
དོན་ནི་ངོ་བོ་གཅིག་པ་ཡིན་ནོ། །གསུམ་པ་ནི་མཐོང་ལམ་གྱི་སྤང་བྱ་ཡིན་པས་ནའོ། །གསུམ་
པ་ཇི་ལྟར་སྤོང་ཚུལ་ལ་གསུམ་སྟེ། རྟོག་པས་བཏགས་པ་དགག་པ་དང༌། དོན་ལ་གནས་པ་
དགོད་པ་དང་། དེ་ལ་བརྩད་པ་སྤང་བའོ། །དང་པོ་ལ་གཉིས་ཏེ། གཉེན་པོ་དང༌། དུས་ལ་
ལོག་རྟོག་དགག་པའོ། །དང་པོ་ལ་གཉིས་ཏེ། ཆོས་མཆོག་ཁོ་ན་དང༌། མཐོང་ལམ་ཁོ་ན་
གཉེན་པོར་འདོད་པ་དགག་པའོ། །དང་པོ་ནི་ཁ་ཕྱ་པ་སྟོན་ཅིག་ཆོས་མཆོག་ཆེན་པོ་ཁོ་ན་གཉེན་
པོ་ཡིན་གྱི་མཐོང་ལམ་ནི་མ་ཡིན་གྱི་གནོད་པ་མ་བསྐྱལ་བའི་ཕྱིར་རོ་ཞེས་ཟེར་བ་ནི་མི་རིགས་
ཏེ་འགའ་ཞིག་གིས་གནོད་པ་མ་བསྐྱལ་བར་མ་གྲུབ་ཀྱང་སྤངས་པ་ཐག་སྲིང་གི་གཉེན་པོ་
ཡང་གཉེན་པོར་གསུངས་པས་གནོད་དོ། །གཉིས་པ་ནི་ཁ་གཞོན་ཡང་ཅིག་མཐོང་ལམ་སྐད་
ཅིག་གཅིག་ཏུ་སྐྱེ་ལ་གཉེན་པོའང་དེ་ཁོ་ན་ཡིན་གྱི་སྦྱོར་ལམ་ནི་མ་ཡིན་ཏེ་མཐོང་སྤང་དུ་
- 1 2 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤད་ཀྱི་སྦྱོར་སྤང་དུ་མ་བཤད་པས་སོ་ཟེར་བའང་མི་འཐད་དེ། སྦྱོར་ལམ་གྱིས་ནུས་མེད་དུ་
བྱས་པས་དངོས་སུ་སྤོང་བྱེད་ཡིན་གྱི་མཐོང་ལམ་ནི་མ་ཡིན་ཏེ་ཁྱེད་རང་ལྟར་ན་མཐོང་སྤང་
དང་མཐོང་ལམ་མ་ཕྲད་པའི་ཕྱིར་རོ། །མ་གྲུབ་ན་རྒྱུ་མཚན་མཚུངས་པས་སངས་རྒྱས་ཀྱི་ཡེ་
ཤེས་ལའང་རང་གི་སྤང་བྱ་སྤོང་བ་ཡོད་པར་འགྱུར་རོ། །འདོད་ན་སྤང་བྱ་ཡོད་ན་ཐམས་ཅད་
མ་མཁྱེན་པར་འགྱུར་ལ་མེད་ན་མེད་པ་ལ་ཡང་ཅི་དགོས། གཉིས་པ་ནི་ཁ་འབྲེ་ཅིག་ཆོས་
མཆོག་ཆེན་པོའི་དུས་ན་སྐད་ཅིག་དང་པོ་ལ་སྤང་བྱ་དང་གཉེན་པོ་སྟོབས་ལྡན་གཉིས་ཚོགས་
པ་ལས་གཉེན་པོས་ལྷན་ཅིག་བྱེད་པའི་རྐྱེན་བྱས་སྤང་བྱ་རང་གི་རིགས་ཀྱིས་ཉེ་བར་ལེན་
པའི་རྒྱུ་བྱས་ནས་སྐད་ཅིག་གཉིས་པ་ལ་སྤང་བྱ་དེ་ཕྱི་མ་སྐྱེད་མི་ནུས་པར་བསྐྱེད་པས་གསུམ་
པའི་དུས་སུ་མི་མཐུན་ཕྱོགས་འགག་པ་ལ་ཕྱོགས་པ་གཉེན་པོ་སྐྱེ་བ་ལ་ཕྱོགས་ལ། དེ་ལྡན་
གྱིས་འགག་པ་དང་གཉེན་པོ་ཐོལ་གྱིས་སྐྱེ་བས་དེའི་ཡུལ་ལ་གནོད་པར་བྱེད་པ་ཡིན་ནོ་ཞེས་
སྨྲའོ། །དེ་ནི་མ་ཡིན་ཏེ་ཚོགས་དུས་ཀྱི་སྐད་ཅིག་དེ་ལ་སྐྱེ་གནས་འགག་པའི་ཆ་གསུམ་དུ་
དབྱེར་ཡོད་དམ་མེད། གཉིས་པ་ལྟར་ན་ཆ་ནི་མེད་དངོས་པོ་ཡིན་པས་དོན་དམ་གྱི་དངོས་པོ་
སྲིད་པར་འགྱུར་བས་སོ། །དང་པོ་ལྟར་ན་དེའི་དང་པོ་ལའང་འཚོག་ཅིང་གཉིས་པ་ལ་ནུས་
མེད་དུ་བསྐྱེད་ནས་གསུམ་པ་ལ་འགག་པས་འཚོག་དུས་ཀྱི་དང་པོ་ལ་ལོག་པས་ཆེས་མྱུར་ན་
གསུམ་པ་ལ་ལྡོག་པ་ཉམས་སོ་གསུངས་སོ། །གཉིས་པ་ནི་ཉན་ཐོས་ཀྱི་ལུགས་ཀྱིས་གཉེན་
པོ་དང་སྤང་བྱ་འགག་པ་དུས་མཉམ་སྟེ། འགག་པར་འགྱུར་བའི་ལམ་གྱིས་ནི། །དེའི་སྒྲིབ་པ་
རབ་ཏུ་སྤོང་ཞེས་སོ། །ཐེག་ཆེན་པ་ལྟར་ན་གཉེན་པོ་ནི་སྦྱོར་ལམ་ཡན་ཆད་ཀྱང་ཡིན་ཏེ་སུན་
འབྱིན་མགོ་གནོན་དངོས་སུ་སྤོང༌། སྤངས་པ་ཐག་སྲིང་བའི་ཕྱིར་རོ། །དངོས་སུ་གནོད་པ་ནི་
སྤང་བྱ་རང་གི་སྔར་གྲུབ་པའི་གཉེན་པོས་བསྐྱལ་བ་ཡིན་ནོ། །ལྡོག་དུས་ནི་ནུས་མེད་དུ་གྱུར་
པའི་རྗེས་ལ་ལྡོག་པ་ཡིན་ནོ། །གསུམ་པ་ནི་ལམ་གོང་མ་གཉེན་པོ་མ་ཡིན་པར་ཐལ་ཏེ་སྤང་
- 1 2 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། དོ༨
བྱ་དང་མ་ཕྲད་པས་སོ་ཞེ་ན། ཁྱབ་པ་མེད་དེ་ཚང་བང་གི་ཚ་རེག་དེ་ཆུ་ཀླུང་གི་གྲང་རེག་གི་
གཉེན་པོར་འཇོག་པ་བཞིན་ནོ། །ཡང་སྦྱོར་ལམ་ས་བོན་གྱི་གཉེན་པོར་འགལ་ཏེ་འཇིག་རྟེན་
པ་ཡིན་པས་སོ་ཞེ་ན། གནོད་པ་བྱེད་པ་ལ་འགལ་བ་ཅི་ཡང་མེད་དོ། །གསུམ་པ་བྱེད་ལས་ནི་
སྤང་བྱ་སྤོང་ཞིང་ལམ་ཕྱི་མ་འདྲེན་པར་བྱེད་དོ། །
གཉིས་ པ་ སྒོམ་ལམ་ཤེས་ [སྒྲིབ་པ་ལ་གཉིས་ཏེ། སྤྱི་དང༌། སོ་ སོའི་ རང་
བཞིན་ནོ། །དང་པོ་ལ་གསུམ་སྟེ། སྐྱེད་པའི་རྒྱུ་ཚོགས་དང༌། རྒྱུ་དེ་ལས་སྐྱེས་པའི་སྒོམ་ལམ་
གྱི་རང་བཞིན་དང་། རང་བཞིན་དེའི་བྱེད་ལས་སོ། །དང་པོ་ལ་གསུམ་སྟེ། སྒོམ་ལམ་སྐྱེ་བའི་
གང་ཟག་ནི་གླིང་གསུམ་དུ་སྐྱེས་པའི་སྐྱེས་པ་བུད་མེད་འདོད་པ་ཁམས་ཀྱི་ལྷ་ལ་དང་པོ་སྐྱེའོ།
ཁམས་གོང་མར་ཡང་གཞན་སྐྱེ་བ་མི་འགལ་ལོ་ཟེར་རོ། །གཉིས་པ་ས་གང་གི་སེམས་ལ་
བརྟེན་པ་ནི་ས་དགུ་ལ་བརྟེན་པར་བཤད་དོ། །གསུམ་པ་ཚོགས་ནི་བསྐལ་པ་གྲངས་མེད་
གཅིག་གམ་གསུམ་ལྷག་ཙམ་དུ་ཚོགས་བསགས་པ་ལས་སྐྱེའོ། །གཉིས་པ་ལ་གསུམ་སྟེ།
དངོས་དང༌། དེའི་སྤང་བྱ་དང༌། ཇི་ལྟར་སྤོང་བའི་ཚུལ་ལོ། །དང་པོ་ལ་གསུམ་སྟེ། མཚན་
ཉིད་དང༌། མཚན་གཞིའི་དབྱེ་བ་དང༌། མཚོན་བྱ་སྒོམ་ལམ་གྱི་སྒྲ་དོན་ནོ། །དང་པོ་ལའང་
གསུམ་སྟེ། རྟོག་པས་བཏགས་པ་དགག་པ་ནི་ཁ་འབྲི་ཅིག་ཆོས་ཉིད་མངོན་སུམ་དུ་མཐོང་བ་
གོམས་པར་བྱེད་པའོ་ཞེས་སོ། །དེ་ལ་ཉན་ཐོས་ཀྱི་མཐོང་ལམ་སྐད་གཅིག་ཕྱི་མ་བཅོ་ལྔ་སྒོམ་
ལམ་དུ་འགྱུར་རོ། །གཞན་ཡང་ཆོས་ཅན་སྒྱུ་མ་ལྟ་བུ་མངོན་སུམ་དུ་རྟོགས་ནས་གོམས་པར་
བྱེད་པ་སྒོམ་ལམ་མ་ཡིན་པར་འགྱུར་རོ། །དེ་འདོད་ན་སྔ་མ་ཡང་མ་ཡིན་ཞེས་མཚུངས་སོ།།
ཡང་ཁ་གཉལ་པ་ཅིག་རང་བཞིན་མེད་པ་མངོན་སུམ་དུ་མཐོང་བ་གོམས་པར་བྱེད་པའོ་ཞེས་
ཟེར་རོ། །དེ་ཡང་མི་རིགས་ཏེ་དགྲ་བཅོམ་ཐེག་ཆེན་ལ་ཞུགས་པའི་ཚོགས་སྦྱོར་མཐོང་ལམ་
ཡང་དེར་འགྱུར་བ་དང་། དེ་སྒོམ་ལམ་གྱི་གནས་སྐབས་ཀྱི་སའི་མཚན་ཉིད་ཡིན་པ་ཅིས་
- ]
2
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགོག །གཞིའམ་རྟེན་བྱེད་པ་མ་ཚང་ངོ་ཞེ་ན། མྱ་ངན་ལས་འདས་པར་ཕྱིན་པར་བྱེད་པ་མ་
ཚང་ངོ་ཞེས་མཚུངས་སོ། །སྐྱོན་དེ་གཉིས་ནི་སྔ་མ་ལའང་འོང་ངོ༌། །གཉིས་པ་དོན་ལ་གནས་
པ་དགོད་པ་ནི། སོ་སོའི་མཐོང་ལམ་གྱི་རྗེས་ལ་མཐར་ཕྱིན་པའི་སྔར་མྱ་ངན་ལས་འདས་པར་
ཕྱིན་པར་བྱེད་པའོ། །བྱེ་བྲག་གི་མཚན་ཉིད་ནི་མཐོང་ལམ་དང་འདིའི་རྒྱུ་མཚན་གྱིས་གོ་སླའོ།།
གསུམ་པ་བརྩད་པ་སྤང་བ་ནི་མཐོང་བ་གོམས་པར་བྱེད་པ་མེད་པའི་ཕྱིར་སྒོམ་ལམ་མ་ཡིན་
པར་ཐལ་ལོ་ཞེ་ན། དེ་ནི་ཁྱབ་པ་མེད་དོ། །གཉིས་པ་ལ་ལྔ་ལས་གང་ལས་དབྱེ་བའི་གཞི་ནི་
སྒོམ་ལམ་ཙམ་མོ། །གཉིས་པ་ཇི་ལྟར་དབྱེ་བའི་གྲངས་ནི་གཉིས་སམ་དགུའོ། །གང་དག་
དབྱེ་བའི་དངོས་པོ་ནི་སྣང་བཅས་སྣང་མེད་དང་། ཇི་ལྟ་བ་དང་ཇི་སྙེད་པ་སྟེ། རྒྱུད་བླ་ལས་ཇི་
སྐད་དུ་ཇི་ལྟ་ཇི་སྙེད་ནང་གི་ནི། །ཡེ་ཤེས་གཟིགས་པ་དག་པའི་ཕྱིར། །བློ་ལྡན་ཕྱིར་མི་ལྡོག་
པ་ནི། །ལུས་ཅན་ཀུན་གྱི་སྐྱབས་ ཡིན་ནོ། །ཡང་འཇིག་རྟེན་པ་དང་དེ་ལས་འདས་པ་སྟེ།
མཛོད་ལས་སྒོམ་ཞེས་བྱ་བ་རྣམ་གཉིས་ཏེ། །འཇིག་རྟེན་པ་དང་དེ་ལས་འདས་ཞེས་སོ།།
ཟག་བཅས་དང་ཟག་མེད་གཉིས་སུའང་བཤད་དོ། །ཡང་ཆུང་ངུའི་ཆུང་ངུ་ལ་སོགས་པ་དགུ་
སྟེ་ཇི་སྐད་དུ། དེ་ནི་རྒྱུན་ཆགས་ཡིན་པའི་ཕྱིར། །ཆུང་དང་འབྲིང་དང་ཆེན་པོ་རྣམས། །ཆུང་
ངུའི་ཆུང་སོགས་དབྱེ་བ་ཡིས། །རྣམ་པས་རྣམ་པ་དགུར་བཞེད་དོ་ཞེས་སོ། །གང་གིས་འབྱེད་
པའི་རྒྱུ་མཚན་ནི་སྣང་མེད་ལ་སོགས་པ་ཟུང་གསུམ་ནི་ཡུལ་གྱིས་ཕྱེ་བ་ཡིན་ནོ། །ཟག་བཅས་
ཟག་མེད་ལ་གཉིས་ཏེ། རྟོག་པས་བཏགས་པ་དགག་པ་དང་། དོན་ལ་གནས་པ་དགོད་པའོ།།
དང་པོ་ལ་བཞི་སྟེ། སྒྲ་དོན་སྣང་བའི་རྟོག་པ་ཡོད་མེད་དང༌། ཉོན་མོངས་པ་
མངོན་གྱུར་ཡོད་མེད་དང༌། ལྟ་བ་དང་མ་རིག་པ་ཡོད་མེད་དང༌། རྟོག་པ་འབྱུང་རུང་ཡོད་མེད་
ལ་འདོད་པའི་ལུགས་དགག་པའོ། །དང་པོ་ནི་མ་ཧས་ཆོས་མཆོག་མན་ཆད་གྱི་མོས་པ་ནི་རང་
དོན་གྱི་ས་དང་པོ་ནས་བདུན་པའི་བར་དུ་ནི། བརྒྱད་པ་ཡན་ཆད་གཞན་དོན་གྱི་མོས་པ་ཡིན་
-， ? 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། /༨
ལ༑ བསྔོ་བ་རྗེས་སུ་ཡི་རང་གིས་ཀྱང་དེའི་རྗེས་སུ་བསྔོ་ཞིང་རྗེས་སུ་ཡི་རང་བར་བྱེད་དོ་
གསུངས། ཁ་ལོ་ཙཱ་བ་ཅིག་ས་བཅུ་མན་ཆད་ཀྱི་མོས་པ་ལ་སོགས་པ་ནི་སྒྲ་དོན་སྣང་བའི་རྟོག་པ་
དང་བཅས་པས་ཟག་བཅས་ཡིན་ལ། རྟོག་མེད་ཀྱི་སྒྲུབ་པ་དང་རྣམ་དག་ཟག་མེད་ཡིན་ནོ་
ཟེར་རོ། །དེ་ནི་མ་ཡིན་ཏེ་ས་བརྒྱད་པ་ཡན་ཆད་ཆོས་ཅན་སྒྲ་དོན་སྣང་བའི་རྟོག་པ་ཡོད་པར་
མི་རིགས་ཏེ་དེའི་རང་བཞིན་དུ་གྱུར་པའི་བརྗོད་པ་མིང་གི་མཚན་མ་མེད་པའི་ཕྱིར་དང་རྟོག་
པ་ཐམས་ཅད་དང་བྲལ་བར་བཤད་པའི་ཕྱིར་རོ། །ས་བརྒྱད་པ་ཡན་ཆད་ན་རྩོལ་བ་ཡང་མེད་
ལ་མཚན་མ་ཡང་མེད་ཅེས་དགོངས་འགྲེལ་ལས་བཤད་པ་དང་རྒྱུད་བླ་མ་ལས། སྔོན་གྱི་
འཕེན་པའི་དབང་དང་ནི། །རྣམ་རྟོག་ཐམས་ཅད་བྲལ་བའི་ཕྱིར། །དེ་ནི་ལུས་ཅན་སྨིན་པའི།།
དོན་དུ་འབད་པ་བྱེད་མ་ཡིན། །ཞེས་དང་། མདོ་རྒྱན་ཡིད་དང་འཛིན་དང་རྣམ་པར་རྟོག །གྱུར་
ཕྱིར་རྣམ་པར་མི་རྟོག་དང༌། །ཞིང་དང་ ཡེ་ཤེས་ལས་དག་ལ། །དབང་ནི་རྣམ་པ་བཞིའི་
གནས། །ཞེས་བཤད་པས་སོ། །གཉིས་པ་ནི་ཨ་བྷུ་ལ་སོགས་པ་ན་རེ་དྷ་སུ་གྷ་ད་དྲི་ཟག་པ་ནི་
ཉོན་མོངས་མངོན་གྱུར་ཡིན་ལ་དེ་དང་བཅས་པ་འཇིག་རྟེན་པའི་སྒོམ་ལམ་ཆོས་མཆོག་མན་
ཆད་ཁོ་ན་ཡིན་ལ། མཐོང་ལམ་ཡན་ཆད་ཉོན་མོངས་པ་སྐྱེ་མི་སྲིད་པས་ཟག་མེད་ཡིན་ནོ་ཟེར་
རོ༑ ༑དེ་ནི་མི་རིགས་ཏེ་ང་རྒྱལ་མང་དང་ང་རྒྱལ་ཕྲ། །ང་རྒྱལ་མེད་པ་དག་དུ་འདོད། །ཅེས་
པས་དྲུག་མན་ཆད་དང་བདུན་པ་དང་བརྒྱད་པ་ཡན་ཆད་ལ་བཤད་པ་དང་དྲུག་རྩ་བའི་ཉོན་
མོངས་པ་སྒོམ་སྤང་དུ་བཤད་པ་དང་། བདག་དང་སེམས་ཅན་འཛིན་པ་དང་ཞེས་སོགས་དང་
ཁམས་གསུམ་པ་ལ་གནས་དང་ཆགས་ཞེས་པ་ལ་སོགས་མངོན་འགྱུར་ཡོད་པར་བཤད་པ་
དང་འགལ་ལོ། །གཞན་ཡང་ལམ་ཤེས་པ་རྣམས་ནི་བྱང་ཆུབ་སེམས་དཔའ་རྣམས་ཀྱི་ཉོན་
མོངས་པ་ཤིན་ཏུ་མ་སྤངས་པའི་ཕྱིར་ཟག་པ་དང་བཅས་པ་ཁོ་ན་ཡིན་ནོ་ཞེས་འགྲེལ་ཆེན་
གཉིས་ལས་བཤད་པས་ས་དང་པོ་ནས་བཅུ་པའི་བར་ན་ལམ་ཤེས་མེད་པར་ཐལ་བར་
- { 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་རོ། །གསུམ་པ་འབུམ་པ་འདོད་པའི་དང་སྲིད་པའི་ཟག་པ་གཉིས་བྱང་སེམས་སེམས་
ཅན་གྱི་དོན་དུ་འཁོར་བར་སྐྱེ་བ་ལེན་པའི་རྒྱུར་མི་སྤོང་ལ། འོན་ཀྱང་ལྟ་བ་མ་རིག་པའི་ཟག་
པ་གཉིས་སྤོང་བ་ཡིན་པ་ལ་དེ་ཡང་བདུན་པ་མན་ཆད་པ་ནི་མོས་བསྔོ་རྗེས་སུ་ཡི་རང་གསུམ་
ལྟ་བ་དང་མ་རིག་པའི་ཟག་པ་དང་བཅས་པས་ས་བདུན་པ་མན་ཆད་ཁོ་ནར་བཞག་ལ། སྒྲུབ་
པ་དང་རྣམ་དག་ལ་དེ་མེད་པས་ཟག་མེད་ས་བརྒྱད་ཡན་ཆད་ཁོ་ནར་བཞག་གོ་ཞེས་འབུམ་པ་
ཟེར་བའང་མི་འཐད་དེ་ཐམས་ཅད་སྒོམ་ལམ་དུ་བཤད་པ་ལ་དང་པོ་གསུམ་ས་བདུན་པ་མན་
ཆད་དང་། ཐ་མ་གཉིས་བརྒྱད་པ་ཡན་ཆད་ཁོ་ནར་བཞག་པའི་རྒྱུ་མཚན་མེད་པའི་ཕྱིར་རོ།།
བཞི་པ་ནི་འབྲེ་བྱང་ཆུབ་སེམས་དཔའི་ཉོན་མོངས་པ་རྟོག་པའོ་ཞེས་པས་རྣམ་རྟོག་དངོས་སམ་
འབྱུང་དུ་རུང་བས་རྗེས་ཐོབ་ཟག་བཅས་སུ་འཇོག་སྟེ་བརྗོད་པ་སྒྲ་དང་འདྲེས་རུང་ལ་འཇོག་
པ་བཞིན་ནོ། །དེ་ཡང་མཛོད་ལས་ཕྲ་རྒྱས་སྤངས་པ་མ་ཡིན་དང༌། །ཡུལ་ནི་ཉེ་བར་གྱུར་པ་
དང༌། །ཚུལ་བཞིན་མ་ཡིན་ཡིད་བྱེད་ལས། །ཉོན་མོངས་རྒྱུ་ནི་ཚང་བ་ཡིན་ཞེས་པ་གསུམ་
ཚངས་པས་སོ། །མཉམ་གཞག་ན་དེ་མེད་པས་ཟག་མེད་དོ་ཞེས་སྨྲའོ། །མི་རིགས་ཏེ་གསུམ་
ཚང་བ་དགོས་ན་ས་བརྒྱད་པ་ཡན་ཆད་ན་ཚུལ་བཞིན་མ་ཡིན་པ་སྐྱེ་མི་སྲིད་པས་རྗེས་ཐོབ་
ཟག་མེད་དུ་ཐལ་ལ། ཁ་ཡར་བས་ཆོག་ན་ས་བོན་མ་སྤངས་པ་ཡོད་པས་མཉམ་གཞག་ཟག་
བཅས་སུ་ཐལ་ལོ། ཁ་སེ་སྟོན་ཅིག་ས་བོན་མ་སྤངས་པ་དང་ཡུལ་ཉེ་བ་གཉིས་ཡིན་ནོ་ཟེར་རོ། །
མ་ཡིན་ཏེ་ཆོས་ཉིད་ལ་མཉམ་པར་བཞག་པའི་དྲུང་ན་མཛེས་མ་ཡོད་པ་ན་མཉམ་གཞག་ཟག་
བཅས་སུ་འགྱུར་རོ། །རྟོག་པ་ཡུལ་ཉེ་བ་ལ་ལྟོས་ན་ཤེས་བྱ་ལ་མི་སྲིད་པའི་དོན་སྤྱི་མི་འཆར་
བར་འགྱུར་རོ། །རྣམ་པར་རྟོག་པ་ནི་ཡུལ་ཉེ་བ་ཉིད་ལས་འགྱུར་བ་མ་ཡིན་ནོ་ཞེས་བཤད་པ་
དང་ཡང་འགལ་ལོ། །རྟོག་པ་གཟུང་ཡུལ་ལ་མ་འཁྲུལ་པར་ཐལ་ལོ། །གཞན་ཡང་ས་བརྒྱད་
པ་ཡན་ཆད་ན་དེ་འབྱུང་མི་སྲིད་པར་འབྱུང་དུ་རུང་ན་དངོས་མེད་ལ་འབྲས་བུ་སྐྱེར་རུང་ཞེས་
འབང
- 1 2 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
མཚུངས་པས་མཁས་པ་ལྟར་བཅོས་པའོ། །གཉིས་པ་ནི་འགྲེལ་པ་དག་ལས་བདག་ཏུ་ལྟ་
བའི་གཉེན་པོ་མ་ཡིན་པ་དང་ཡིན་པས་ཟག་བཅས་ཟག་མེད་དུ་བཤད་པ་ཡང་དོན་མཉམ་
གཞག་སྣང་མེད་དང་རྗེས་ཐོབ་སྣང་བཅས་ལ་མིང་ཟག་བཅས་ཟག་མེད་དུ་བརྗོད་པ་ཡིན་ནོ།།
དོན་དེ་ལྟར་འདོད་ན་སངས་རྒྱས་ཀྱི་ས་ན་ཡང་ཟག་བཅས་ཡོད་པར་འགྱུར་རོ། །དགུར་
འབྱེད་པའི་རྒྱུ་མཚན་ནི་སྤང་བྱ་ཉོན་མོངས་རྣམ་རྟོག་དགུ་ཡོད་པས་དེ་ཇི་སྐད་དུ། ཀུན་ལ་བཏུས་
ལམ་ཆུང་ངུའི་ཆུང་ངུ་གང་ཞེ་ན་ཉོན་མོངས་པ་ཆེན་པོའི་ཆེན་པོ་སྤོང་བ་གང་ཡིན་པའོ་ཞེས་
སོགས་དང་། ས་དགུ་ལ་ནི་ཆེན་པོའི། །ཆེན་པོ་ལ་སོགས་དྲི་མའི།། གཉེན་པོར་ཆུང་ངུའི་ཆུང་
ངུ་ལ། །སོགས་པའི་ལམ་ནི་དགུ་པ་ཡིན་ཞེས་གསུངས་སོ། །ཇི་ལྟར་དབྱེ་བའི་དོན་ལ་གཉིས་
སུ་དབྱེ་དོན་དང༌། དགུར་དབྱེ་དོན་གཉིས་ལས་དང་པོ་ལ་གསུམ་སྟེ། རྟོག་པས་བརྟགས་པ་
དགག་པ་དང༌། དོན་ལ་གནས་པ་དགོད་པ་དང་། དེ་ལ་བརྩད་པ་སྤང་བའོ། །དང་པོ་ནི་ཁ་
དབུ་མ་ཅིག་སྣང་བཅས་སྣང་མེད་དམ་མཉམ་གཞག་རྗེས་ཐོབ་ངོ་བོ་ཐ་དད་དེ་རྒྱུ་འབྲས་ཡིན་
པའི་ཕྱིར་དང་ཆོས་ཅན་དང་ཆོས་ཉིད་ཡུལ་དུ་བྱེད་པ་མཉམ་གཞག་རྗེས་ཐོབ་ཡིན་པས་ཡུལ་
ཐ་དད་པའི་ཕྱིར་རོ་ཞེས་གྲག་གོ །འདི་ལ་གཉིས་ཏེ། སྒྲུབ་བྱེད་དགག །གནོད་བྱེད་བརྗོད་
པའོ། །དང་པོ་ནི་རྣམ་ཀུན་དང་རྩེ་མོའང་ངོ་བོ་མི་གཅིག་པར་འགྱུར་ཏེ་རྒྱུ་འབྲས་ཡིན་པས་སོ།།
གལ་ཏེ་རྒྱུ་འབྲས་སུ་སོང་ཚོད་དེ་ངོ་བོ་མི་གཅིག་ཀྱང་སྤྱིར་ངོ་བོ་གཅིག་པ་མི་འགལ་ལོ་ཞེ་ན་
འདིར་ཡང་མཚུངས་སོ། །ཡང་རྗེས་དཔག་དང་རང་རིག་ངོ་བོ་མི་གཅིག་པར་འགྱུར་ཏེ་ཡུལ་
ཐ་དད་པས་སོ། །གཉིས་པ་ནི་མཉམ་གཞག་དེ་རང་རིག་དང་བདག་ཅིག་གམ་མི་གཅིག །
གཉིས་པ་ལྟར་ན་ཤེས་པ་མ་ཡིན་པར་འགྱུར་རོ། །དེ་འདོད་ན་བེམས་པོར་ཐལ་ཏེ་ཤེས་པ་མ་
ཡིན་པའི་དངོས་པོ་ཡིན་པས་སོ། །དང་པོ་ལྟར་ན་མཉམ་གཞག་གིས་ཆོས་ཉིད་ཡུལ་དུ་བྱེད་
ལ་རང་རིག་གིས་ཆོས་ཅན་ཤེས་པ་ཡུལ་དུ་བྱེད་པས་མཉམ་རྗེས་ངོ་བོ་མི་གཅིག་པ་ཉམས་སོ།།
- 1
2
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ནི་མཉམ་རྗེས་ངོ་བོ་གཅིག་པ་ཡིན་ནོ། །གསུམ་པ་ནི་གལ་ཏེ་མཉམ་གཞག་གི་རྗེས་
ལ་བྱུང་པར་བཤད་པས་ངོ་བོ་གཅིག་པ་འགལ་ལོ་ཞེ་ན། བུམ་པ་བྱས་པ་དང་ངོ་བོ་གཅིག་ན་
བུམ་པ་མ་ཡིན་པའི་བྱས་པ་ཡོད་པས་ངོ་བོ་གཅིག་པ་འགལ་ལོ་ཞེས་མཚུངས་སོ། །གཉིས་པ་
དགུར་ཕྱེ་བ་ནི་ངོ་བོ་ཐ་དད་པ་ཡིན་ཏེ་དུས་ཐ་དད་པས་སོ། །གསུམ་པ་ནི་ཡང་ཡང་གོམས་
པར་བྱེད་པ་སྟེ་ཇི་སྐད་དུ། ཡང་ནས་ཡང་དུ་སེམས་པ་དང་། །འཇལ་དང་ངེས་རྟོག་སྒོམ་པའི་
ལམ་ཞེས་སོ། །ཕྱིན་པར་བྱེད་པས་ན་ལམ་མོ། ། །
གཉིས་པ་དེའི་སྤང་བྱ་ལ་གསུམ་སྟེ། མཚན་ཉིད་དང་། མཚན་གཞིའི་དབྱེ་བ་
དང༌། མཚོན་བྱའི་སྒྲ་དོན་ནོ། །དང་པོ་ལ་གསུམ་སྟེ། རྟོག་པས་བརྟགས་པ་དགག་པ་ནི་ཁ་
འབྲེ་ཅིག་ཆོས་ཉིད་མཐོང་བ་གོམས་པས་སྤང་བར་བྱ་བ་ཞེས་སོ། །གཞན་སེ་སྟོན་ནི་གནོད་བྱ་རྒྱུ་
ཚང་བར་འབྱུང་བ་ཆོས་ཉིད་དང་ཡེ་ཤེས་མཐོང་བ་གོམས་པར་བྱེད་པའི་རྐྱེན་དེ་དང་ཕྲད་པའི་
སྟོབས་ཀྱིས་བཟློག་བྱ་ཡིན་པ་གང་ཞིག་གང་གིས་དབེན་ཞེས་སྨྲའོ། །འདི་ལ་གཉིས་ཏེ།
དགོས་སྐྱོན་སོ་སོ་དང༌། སྤྱི་སྐྱོན་ཐུན་མོང་དུ་དགོད་པའོ། །དང་པོ་ནི་ཆོས་ཅན་སྒྱུ་མ་ལྟ་བུ་
མངོན་སུམ་དུ་མཐོང་བ་གོམས་པས་སྒོམ་སྤང་གཏན་མི་སྤོང་བར་འགྱུར་རོ། །འདོད་པར་མི་
ནུས་ཏེ་ཇི་སྐད་དུ། མདོ་སྡེ་རྒྱན་སྒྲིབ་པ་གཉིས་དང་བྲལ་བའི། །རྒྱུ་ནི་ཡེ་ཤེས་གཉིས་ཡིན་ཏེ།།
མི་རྟོག་ པ་དང་དེའི་ནི། །རྗེས་ཐོབ་དེ་ནི་ཡེ་ཤེས་འདོད། །ཅེས་གསུངས་པས་སོ། །ཕྱི་མ་
དེའང་སྒོམ་ལམ་ལ་ལྟོས་ནས་གནོད་བྱ་ལྷན་ཅིག་མི་གནས་པའི་མཚན་ཉིད་ཡིན་པས་སྒོམ་
སྤང་གི་ཐ་སྙད་ལ་ལྟོས་ནས་དོན་ལྡོག་གཞན་འགྱུར་ཡིན་ནོ། །གཉིས་པ་ནི་ཉན་ཐོས་ཀྱི་ཀུན་
འབྱུང་མཐོང་སྤང་ལ་སོགས་ཀྱང་སྒོམ་སྤང་དུ་འགྱུར་ཏེ་ཆོས་ཉིད་ཙམ་མཐོང་བ་གོམས་པས་
སྤོང་བས་སོ། །གལ་ཏེ་ཆོས་ཅན་ཀུན་འབྱུང་དང་འབྲེལ་བའི་ཆོས་ཉིད་སྔར་མ་མཐོང་བ་
མཐོང་གི་དེའི་ཆོས་ཉིད་མཐོང་བ་གོམས་པས་སྤོང་བ་མེད་པས་མཐོང་སྤང་ཡིན་གྱི་སྒོམ་
- 1
2 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
སྤང་མ་ཡིན་ནོ་ཞེ་ན། སྒོམ་སྤང་ཆུང་ངུའི་ཆུང་ངུ་སྒོམ་ལམ་ཆེན་པོའི་ཆེན་པོ་དང་འབྲེལ་བའི་
ཆོས་ཉིད་སྔར་མ་མཐོང་བ་མཐོང་བས་དེ་སྤོང་བའང་སྒོམ་སྤང་མ་ཡིན་པར་མཐོང་སྤང་དུ་
འགྱུར་རོ། །གལ་ཏེ་ཆོས་ཉིད་ཙམ་སྔར་མཐོང་ཟིན་ནོ་ཞེ་ན། འདིར་ཡང་ཆོས་ཉིད་ཙམ་སྔར་
མཐོང་ལམ་སྡུག་བསྔལ་གྱི་བདེན་པའི་ཆོས་ཉིད་མཐོང་བ་ནས་མཐོང་ཟིན་ནོ། །གཉིས་པ་
དོན་ལ་གནས་པ་དགོད་པ་ནི་དགག་བྱེད་པ་གང་ཞིག་ལྷན་སྐྱེས་སུ་གྱུར་པའོ། །གསུམ་པ་
རྩོད་པ་སྤང་བ་ནི་སྦྱོར་ལམ་གྱིས་ལྷན་སྐྱེས་མགོ་མནན་པའང་སྒོམ་སྤང་མགོ་མནན་པར་ཐལ་
ལོ་ཞེ་ན། དེ་ནི་འདོད་པ་ཡིན་ནོ། །དེས་ན་མཐོང་སྒོམ་གྱིས་དངོས་སུ་མི་སྤོང་བ་མཐོང་
སྤང་སྒོམ་སྤང་དུ་མི་འདོད་པ་ནི་སྒྲ་རྗེས་སུ་འབྲང་བའི་བློ་གྲོས་ཉམས་ཆུང་པར་ཟད་དོ། །
གཉིས་པ་ལ་གཉིས་ཏེ། ཉོན་མོངས་པ་དང་། ཤེས་བྱའི་སྒྲིབ་པའོ། །དང་པོ་ལ་
གསུམ་ལས། མཚན་ཉིད་ནི་དགག་བྱེད་པ་ལྷན་སྐྱེས་སུ་གྱུར་པ་གང་ཞིག་རབ་ཏུ་མ་ཞི་བའོ།།
ཇི་སྐད་དུ་ཀུན་ལ་བཏུས་ལས་ཆོས་གང་བྱུང་པ་ན་རབ་ཏུ་མ་ཞི་བའི་མཚན་ཉིད་དུ་འབྱུང་སྟེ་དེ་
བྱུང་པས་སེམས་ཀྱི་རྒྱུད་རབ་ཏུ་མ་ཞི་བར་འབྱུང་བ་དེ་ཉོན་མོངས་པའི་མཚན་ཉིད་དོ་ཞེས་
དང༌། ཉི་ཁྲི་འགྲེལ་པ་ལས་དགའ་བ་ནི་སྲེད་པ་ཡིན་ལ་དེ་ཡང་མ་ཞི་བ་ཡིན་ཞིང་དེ་ཡང་ཉོན་
མོངས་པ་སྤྱིའི་མཚན་ཉིད་ཡིན་པས་ཞེས་བཤད་དོ། །གཉིས་པ་མཚན་གཞིའི་དབྱེ་བ་ལ་
གསུམ་སྟེ། ངོ་བོ་དང༌། ཁམས་དང་། སའི་སྒོ་ནས་དབྱེ་བའོ། །དང་པོ་ནི་འདོད་ཆགས་ཁོང་
ཁྲོ་གཏི་མུག་ང་རྒྱལ་འཇིག་ཚོགས་ལྟ་བ་མཐར་འཛིན་པ་སྟེ་དྲུག་གོ །གཉིས་པ་ལ་གཉིས་ཏེ།
ཁམས་སོ་སོ་ལ་ངོ་བོ་དང༌། དྲིལ་བ་ལ་ཆེ་འབྲིང་གི་སྒོ་ནས་དབྱེ་བའོ། །དང་པོ་ལ་གཉིས་
ལས། དངོས་ནི་འདོད་ཁམས་ན་དྲུག་ཆར་ཡོད་ལ་གོང་མ་གཉིས་ན་ཁོང་ཁྲོ་མ་གཏོགས་པ་ལྔ་
ལྔ་སྟེ་བཅུ་དྲུག་གོ །གཉིས་པ་ལུང་འགལ་སྤང་བ་ནི། བསྡུ་བ་ལས་འདོད་པ་ན་བཞི་གོང་མ་
གཉིས་ན་གསུམ་གསུམ་དུ་བཤད་པ་དང་འགལ་ལོ་ཞེ་ན། འདི་ལ་ཁ་འབྲེ་ན་རེ་ཅིག་ཉན་ཐོས་
བ ] 2 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་ཉོན་ཡིད་ཁས་མི་ལེན་པས་དེའི་འཁོར་དུ་འབྱུང་བའི་འཇིག་ཚོགས་ལ་ལྟ་བ་ལྷན་སྐྱེས་
མི་འབྱུང་ལ་དེ་མེད་ན་དེའི་རྗེས་སུ་འབྲང་བའི་མཐར་འཛིན་པ་ཡང་མི་འབྱུང་བས་སོ་ཞེས་
ཟེར་བ་ནི་མི་འཐད་དེ་དེ་ལྟར་ན་འདོད་པ་ན་ཁོང་ཁྲོ་གཅིག་པུ་ལས་མེད་པར་འགྱུར་རོ།།
དེས་ན་འདི་ནི་ཉན་ཐོས་པས་ལྟ་བ་ལྔ་ཆར་ཀུན་བཏགས་སུ་འདོད་པས་འཇིག་ཚོགས་དང་
མཐར་འཛིན་ལྟ་བ་དོར་བས་བཅུར་སོང་བའོ་ཞེས་གསུང་ངོ༌། །འོན་ཀྱང་འཇིག་ལྟ་མཐར་
འཛིན་ལྟ་བ་གཉིས་སྔར་ལྷན་སྐྱེས་སུ་བསྟན་ཟིན་པས་འདིར་མ་བསྟན་པར་སྣང་ངོ༌། །གཉིས་
པ་ནི་ཁམས་གསུམ་གྱི་སྤང་བྱ་གཅིག་ཏུ་དྲིལ་བ་ལ་ཆེན་པོའི་ཆེན་པོ་ལ་སོགས་དགུའོ།།
གསུམ་པ་ནི་འདོད་པ་དང་བསམ་གཏན་བཞི་དང་གཟུགས་མེད་བཞི་ན་དགུ་དགུ་སྟེ་བཅུ་
གཅིག་གོ །དེ་ཡང་ངེས་པར་ན་ལྷན་སྐྱེས་སུ་གྱུར་པའི་ཉོན་མོངས་པ་ཐམས་ཅད་དོ། །གསུམ་
པ་མཚོན་བྱའི་སྒྲ་དོན་ནི་སེམས་ཉོན་མོངས་པར་བྱེད་པས་ནའོ། །གཉིས་པ་ལ་གསུམ་ལས་
མཚན་ཉིད་ནི་ཡུལ་རྟོགས་པའི་དགག་བྱེད་པ་ལྷན་སྐྱེས་སུ་གྱུར་པའོ། །གཉིས་པ་མཚན་
གཞིའི་དབྱེ་བ་ནི་གཟུང་འཛིན་གཉིས་དང་དེ་དག་ལ་སྦྱོར་བའི་ཡུལ་ཅན་དང་། འཇུག་པའི་
ཡུལ་ཅན་གྱི་གཟུང་རྟོག་དང༌། འཕགས་པའི་གང་ཟག་ གདགས་པ་ལ་བརྟེན་པ་དང་།
གདགས་པའི་རྒྱུ་མཚན་ལ་བརྟེན་པའི་འཛིན་རྟོག་སྟེ་བཞི་དང༌། དེ་བཞི་ལ་ཡུལ་གྱིས་ཕྱེ་ན་
དགུ་བཞི་སུམ་ཅུ་རྩ་དྲུག་ཏུ་འགྱུར་རོ། །གསུམ་པ་མཚོན་བྱའི་སྒྲ་དོན་ནི་ཤེས་བྱ་ཤེས་པ་ལ་
སྒྲིབ་ པས་ནའོ། །གསུམ་པ་ནི་ མཐོང་ བ་ གོམས་ པས་ སྤོང་བས་ སོ། །གསུམ་པ་ ཇི་ ལྟར་
སྤོང་བའི་ཚུལ་ནི་ཉན་ཐོས་ཀྱིས་ས་དགུར་ཕྱེ་ནས་རིམ་གྱིས་སྤོང་ངོ༌། །བྱང་སེམས་ནི་འདོད་
པའི་ཁམས་ཀྱི་ཆེན་པོའི་ཆེན་པོ་སྤངས་པས་སྲིད་རྩེའི་ཆེན་པོའི་ཆེན་པོ་སྤོང་སྟེ། དེ་བཞིན་དུ་
འདོད་པའི་ཆུང་ངུའི་ཆུང་ངུ་སྤངས་པ་ན་སྲིད་རྩེའི་ཆུང་ངུའི་ཆུང་དུ་སློང་བ་ཡིན་ནོ། །ཉན་ཐོས་
རྒྱུན་ཞུགས་གཅིག་ཅར་བ་དང་། རང་སངས་རྒྱས་དང་། བྱང་ཆུབ་སེམས་དཔའ་ས་དགུའི་
- 1 30 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
སྤང་བྱ་གཅིག་ཏུ་དྲིལ་ནས་ཆེ་འབྲིང་དགུ་རིམ་གྱིས་སྤོང་ངོ༌། །
གསུམ་པ་བྱེད་ལས་ནི་ཕྱི་མ་འདྲེན་པར་བྱེད་པའོ། །གཉིས་པ་སོ་སོའི་རང་
བཞིན་ལ་གསུམ་སྟེ། གནས་ སྐབས་ ཀྱི་འབྲས་བུ་དང༌། དེའི་རྒྱུ་སྒོམ་ལམ་དངོས་དང༌།
མཇུག་བསྡུ་བའོ། །དང་པོ་ནི་བྱེད་པ་དང་ནི་ཞེས་ཏེ་འདི་དང་པོར་སྟོན་པ་ནི། ཡི་གེ་གཉིས་
ལས་རབ་ཉུང་དང༌། །མཆོད་པར་འོས་པ་དང་པོར་བཞག །ཅེས་པ་ལྟར་བརྗོད་བྱ་ཉུང་བ་
དང་འབྲས་བུ་སྔར་བརྗོད་པས་བྲོད་པ་སྐྱེས་ནས་རྒྱུ་ལ་འཇུག་པའི་དོན་དུ་ཡིན་ནོ། །དེ་ཡང་
སྒོམ་ལམ་བསྒོམ་བཞིན་པ་ན་འབྱུང་བའི་ཉོན་མོངས་པ་ཞི་བ་ལ་སོགས་པ་ཡིན་ནོ། །གཉིས་
པ་ལ་གཉིས་ལས་ཟག་བཅས་ལའང་གཉིས་ཏེ། སོ་སོའི་རང་བཞིན་དང་། ཉམས་ལེན་གྱི་
རིམ་པའོ། །དང་པོ་ལ་གསུམ་ལས། མོས་པ་ནི་མོས་པ་དང་ཞེས་པ་ལ་གཉིས་ཏེ། དངོས་དང༌།
ཕན་ཡོན་ནོ། །དང་པོ་ལ་ལྔ་སྟེ། ཡུལ་དང༌། ངོ་བོ་དང༌། དབྱེ་བ་དང༌། ས་མཚམས་དང༌།
བྱེད་པའོ། །དང་པོ་ནི་བསོད་ནམས་ཀྱི་འབྱུང་གནས་ཀྱི་ཡུམ་དོན་ཕུན་སུམ་ཚོགས་པ་གསུམ་
དང་བཅས་པའོ། །གཉིས་པ་ནི་ཡུམ་ལ་འབྲས་བུ་གསུམ་ངེས་པར་གནས་པ་ཚད་མས་ངེས་
པར་རྟོགས་པ་གྲོགས་དད་པ་འདུན་པར་བཅས་པ་སྟེ་དད་པས་ཡིད་ཆེས་པར་བྱེད་ལ་འདུན་
པས་འབྲས་བུ་གསུམ་འདོད་ནས་རྒྱུ་ཡུམ་གྱི་ཆོས་སྤྱོད་ལ་འཇུག་པའོ། །གསུམ་པ་རྩ་བའི་
དབྱེ་བ་ནི་རང་དང་གཞན་གཉིས་ཀ་དང་གཞན་དོན་གྱི་མོས་པ་གསུམ་མོ། །དེ་ཡང་སེང་
བཟང་ལྟར་ན་བདག་ཏུ་ང་རྒྱལ་བའི་བག་ཆགས་མ་ཟད་པ་དང་། ཟད་ནས་བདག་གཞན་
མཉམ་པར་རྟོགས་པ་དང༌། གཞན་ཁོ་ནའི་དོན་བྱེད་པའི་གནས་སྐབས་ཀྱི་དང་གསུམ་ཡིན་
ནོ༑ ༑འཕགས་པས་དངོས་སུ་རང་དང་གཉིས་ཀ་དང་གཞན་དོན་སྒྲུབ་པ་ལ་བཤད་པའང་རྒྱུ་
མཚན་དང་རྒྱུ་མཚན་ཅན་གྱི་ཕྱོགས་ནས་བཤད་དོ་ཞེས་སོ། །བར་སྐབས་ཀྱི་ནི་རེ་རེ་ལ་ཆུང་
འབྲིང་ཆེན་པོར་ཕྱེ་བས་དགུའོ། །རྒྱས་པར་དེ་ལ་ཆུང་ངུའི་ཆུང་ངུ་ལ་སོགས་པར་ཕྱེ་བས་ཉེར་
བ 1 3
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདུན་ཏེ། རྒྱན་ལས་མ་མོས་པའི་བྱེ་བྲག་གིས་ཡིད་ལ་མི་བྱེད་མང་བ་དང༌། །གྲོགས་ངན་
དགེ་བ་ཞན་པ་དང་། །ལེ་ལོ་རྣལ་འབྱོར་འཁྲུགས་པ་དང་། །ཚུལ་བཞིན་མ་ཡིན་ཡིད་ལ་བྱེད་
ཅེས་སོགས་ཀྱི་གཉེན་པོར་ཡིན་ནོ། །བཞི་པ་ནི་རང་དོན་གྱི་མོས་པ་ནི་ས་དང་པོ་ནས་བདུན་
པའི་བར་ན་ཡིན་ཏེ་འགྲེལ་ཆེན་ལས་བདག་དུས་རྒྱལ་བ་མ་ཟད་པའི་གནས་སྐབས་ཀྱི་ཡིན་
ཟེར་བ་དང་། ང་རྒྱལ་མང་བ་དང༌། ང་རྒྱལ་ཕྲ་དང་ཞེས་ཉོན་ཡིད་ཡོད་པར་བཤད་པའི་ཕྱིར་
རོ༑ ༑གཉིས་དོན་གྱི་ནི་བརྒྱད་པ་དང་དགུ་པ་ནི་ཡིན་ཏེ་རྗེས་ཐོབ་ནའང་བདག་ཏུ་ང་རྒྱལ་བ་
མེད་པའི་ཕྱིར་རོ། །གཞན་དོན་གྱི་མོས་པ་ས་བཅུ་པ་ན་ཡིན་ཏེ། བྱང་ཆུབ་སེམས་དཔའི་ཚུལ་
དེ་ནི། །རྗེས་ ཐོབ་ དེ་བཞིན་ གཤེགས་ རྣམས་ དང༌ ། །སེམས་ཅན་ཡང་ དག་ སྒོལ་ བ་ ལ།།
འཇིག་རྟེན་ན་ནི་མཉམ་པ་ཉིད་ཅེས་བཤད་པས་སོ། །ལྔ་པ་ནི་བསོད་ནམས་ཆེན་པོ་གསོག་
པ་སྟེ། དེ་ལྟར་འཕགས་པ་ཆེན་པོའི་ཆོས་ནི་སྤངས་གྱུར་ལ། །བློ་དང་ལྡན་པས་རྟག་ཏུ་མོས་
པ་ཆེ་བསྐྱེད་ན། །བསོད་ནམས་རྒྱ་ཆེན་རྒྱུན་མི་ཆད་དང་དེ་འཕེལ་དང་། །ཡོན་ཏན་དཔག་ཏུ་
མེད་པས་བདག་ཉིད་ཆེན་པོར་འགྱུར། །ཞེས་སོ། །གཉིས་པ་ཕན་ཡོན་ནི་བསྟོད་དང་བཀུར་
དང་བསྔགས་པ་དང་ཞེས་ཏེ་དེ་བསྒོམ་པའི་བྱང་ཆུབ་སེམས་དཔའ་ལ་གྲངས་བཞིན་དུ་ཡོན་
ཏན་ཆུང་འབྲིང་ཆེན་པོ་ཡོད་པ་སངས་རྒྱས་དང་བྱང་སེའི་ཐུགས་ཡེ་ཤེས་ཀྱིས་རྟོགས་ནས་
བསྟོད་བཀུར་བསྔགས་པ་གསུམ་འབྱུང་བའོ། །གཉིས་པ་བསྔོ་བ་ནི་བསྔོ་བ་ཡིད་ལ་བྱེད་པ་
བླ་མེད་དང་དག་ཅེས་ཏེ་དེ་ལ་གསུམ་སྟེ། བསྔོ་བ་དང་། དེའི་ཆོ་ག་དང༌། བྱེད་པའོ། །དང་པོ་
ལ་ལྔ་ལས་བསྔོ་རྒྱུ་ནི་དུས་གསུམ་གྱི་དགེ་བའི་རྩ་བའོ། །ཆེད་དུ་བྱ་བ་ནི་སེམས་ཅན་ཐམས་
ཅད་ཀྱི་ཆེད་དུའོ། །བསྔོ་ས་ནི་བླ་ན་མེད་པའི་བྱང་ཆུབ་བོ། །བློ་ནི་སེམས་པ་དགེ་བ་གྲོགས་
འདུན་པ་ཤེས་རབ་དང་བཅས་པའོ། །དེའི་ཕྱིར་བསྔོ་བ་དང་སྨོན་ལམ་གྱི་ཁྱད་པར་ནི་བསྔོ་
རྒྱུའམ་ཤེས་རབ་ཡོད་མེད་དོ། །རྣམ་པ་ནི་ཐབས་ཤེས་རབ་ཟུང་འབྲེལ་དུའོ། །གཉིས་པ་ནི་
-，
{
} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
དགོངས་སུ་གསོལ་སྔོན་དུ་བཏང་ནས་སྦྱིན་པ་དམ་པ་སེམས་ཀྱི་རྒྱན་སེམས་ཀྱི་ཡོ་བྱད་རྣལ་
འབྱོར་གྱི་ཚོགས་དོན་གྱི་མཆོག་ཏུ་གྱུར་ཅིག་ཅེས་པའོ། །དེ་ཡང་ས་དང་པོ་དང་གཉིས་པ་ནས་
བདུན་པའི་བར་དང་། དག་པའི་ས་གསུམ་དང་སངས་རྒྱས་ཀྱི་ས་བཞི་དང་སྦྱར་རོ། །ཡང་ན་
དགེ་བ་འདིས་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་གྱུར་ཅིག་ཅེས་ལན་
གསུམ་དུ་བརྗོད་དོ། །གསུམ་པ་ནི་དགེ་བ་མི་ཟད་པར་བྱེད་པ་སྟེ། བློ་གྲོས་རྒྱ་མཚོས་ཞུས་པ་ལས་ཇི་
ལྟར་ཆུ་ཐིགས་རྒྱ་མཚོ་ཆེ་ནང་ལྷུང༌། །རྒྱ་མཚོ་མ་ཟད་བར་དུ་དེ་མི་ཟད། །དེ་བཞིན་བྱང་ཆུབ་
ཡོངས་བསྔོ་དགེ་བ་ཡང་། །བྱང་ཆུབ་མ་ཐོབ་བར་དུ་དེ་མི་ཟད་ཅེས་དང༌། ནམ་མཁའ་འཛོད་
ཀྱིས་ཞུས་པ་ལས། གང་ཞིག་ལྟ་བ་ཀུན་ལས་སེམས་དབེན་ཞིང་། །མཁས་པ་བསོད་ནམས་
ཚོགས་ནི་རབ་བྱེད་ལ། །མཚན་མ་ལྡང་བ་ཡོངས་སུ་སྤངས་ནས་སུ། །བྱང་ཆུབ་ཕྱིར་བསྔོས་
དེ་ནི་ཟད་མི་འགྱུར་ཅེས་སོ། །ཡང་སྒྱུར་བར་བྱེད་པ་སྟེ། འོད་སྲུང་གིས་ཞུས་པ་ལས། དཔེར་
ན་ཐ་དད་ཕྱོགས་ནས་ཆུ་ཀླུང་དག །རྒྱ་མཚོ་ཆེར་བབ་རོ་གཅིག་འགྱུར་བ་བཞིན། །ཐ་དད་སྒོ་
ནས་དགེ་བ་བསགས་ བྱས་པ། །བྱང་ཆུབ་བསྔོས་ པ་རྣམས་ཀྱང་རོ་གཅིག་འགྱུར་ཞེས་
གསུངས་སོ། །གསུམ་པ་རྗེས་སུ་ཡི་རང་བ་ནི་རྗེས་སུ་ཡི་རང་བ། ཡིད་ལ་བྱེད་པ་བླ་མེད་དག་
ཅེས་ཏེ་དེ་ལ་བཞི་སྟེ། ཡུལ་དང༌། ངོ་བོ་དང༌། རྣམ་པ་དང༌། བྱེད་པའོ། །དང་པོ་ནི་དགེ་རྩ་
ཐམས་ཅད་དོ། །གཉིས་པ་ནི་དང་བའི་དད་པ་ཚོར་བ་ཡིད་བདེ་བ་དང་བཅས་པ་སྟེ་དེ་ལྟ་བུ་
ཡོད་པ་ཨ་རེ་ལེགས་སྙམ་དུ་དགའ་བ་སྒོམ་པའོ། །གསུམ་པ་སེམས་བསྐྱེད་ལ་སོགས་དང་
འབྲེལ་བ་ཐབས་དང་མི་དམིགས་པར་རྟོགས་པའི་ཤེས་རབ་བོ། །བཞི་པ་ནི་དགེ་བ་འཕེལ་
བར་བྱེད་པའོ། །གཉིས་པ་ཉམས་ལེན་གྱི་རིམ་པ་ནི་འདིར་བཤད་པའི་རིམ་པས་བསྔོ་བ་
སྔར་བཤད་ཀྱང་མོས་པས་བསོད་ནམས་བསགས་ཡི་རང་གིས་སྤེལ་ཏེ་བསྔོ་བས་བསྒྱུར་བར་
བྱེད་དེ་སྡུད་པ་ལས་བཤད་དོ། །གཉིས་པ་ཟག་མེད་ནི་སྒྲུབ་དང་ཤིན་ཏུ་དག་པ་ཞེས་ཏེ་
- 1 3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱམས་པས་སྒོམ་ལམ་ཞེས་དང་སངས་རྒྱས་ཡེ་ཤེས་ཀྱིས་འཇིག་རྟེན་ལས་འདས་པ་ཞེས་
པས་སྒོམ་ལམ་གྱི་མཉམ་གཞག་བར་ཆད་མེད་པའི་ལམ་ནི་སྒྲུབ་པའི་སྒོམ་ལམ་མོ། །དེའི་
འབྲས་བུ་སངས་རྒྱས་ཀྱི་རྣམ་གྲོལ་གྱི་ལམ་མ་གཏོགས་པའི་རྣམ་གྲོལ་གྱི་ལམ་ནི་རྣམ་དག་
ཡིན་ཏེ། འབྲས་བུ་དག་པའི་འགྲེལ་པར་རྒྱུན་ཞུགས་ལ་སོགས་པའི་འབྲས་བུས་བཤད་ལ་
རྣམ་དག་དེ་སྒྲུབ་པའི་སྒོམ་ལམ་གྱི་འབྲས་བུ་ཡིན་པར་སངས་རྒྱས་ཡེ་ཤེས་ཀྱིས་བཤད་དོ།།
དང་པོ་ནི་གཟུགས་སོགས་ཕྱིན་ཅི་མ་ལོག་པར་མཐོང་བའི་ངོ་བོ་ཉིད་ལ་སོགས་པ་འོག་ནས་
འབྱུང་ངོ་། །རྣམ་དག་ལའང་རྒྱུ་དང་ངོ་བོའི་སྒོ་ནས་འོག་ཏུ་འབྱུང་ངོ༌། །
གསུམ་པ་མཇུག་བསྡུ་བ་ནི་བྱ་བ་འདི་ནི་སྒོམ་པའི་ལམ་ཞེས་སོ། །གསུམ་པ་
ངེས་འབྱེད་ཆ་མཐུན་མི་སྟོན་པའི་རྒྱུ་མཚན་ནི་སྐབས་དང་པོར་བཤད་པའི་ཕྱིར་རོ། །འོ་ན་
མཐོང་སྒོམ་ཡང་མི་སྟོན་པར་ཐལ་ལོ་ཞེ་ན། དེ་གཉིས་རྟོགས་བྱར་གོ་བའི་དོན་དུ་བཤད་དོ།།
དེ་ངེས་འབྱེད་ཆ་མཐུན་ལ་ཡང་མཚུངས་སོ་ཞེ་ན། འབྲས་བུ་དེ་གཉིས་རྟོགས་བྱར་གྲུབ་པས་
མི་མཚུངས་གསུང་ཡང་མཚུངས་པས་སྐབས་དང་པོར་ངེས་འབྱེད་ཆ་མཐུན་གྱིས་གཉིས་པོ་
མཚོན་ལ་གཞི་ཤེས་སུ་མཐོང་ལམ་གྱིས་གཉིས་པོ་མཚོན་པའོ་ཞེས་སོ། །ལམ་ཤེས་ཉིད་ནི་
ཆོས་བཅུ་གཅིག་པོ་དེ་འདྲར་མདོ་ལས་བཤད་དོ། །དེ་གང་གི་ཡིན་ཞེ་ན་བྱང་ཆུབ་སེམས་
དཔའོ་དེའི་ཁྱད་པར་ནི་ཐབས་ཤེས་རབ་ལ་མཁས་པའོ།། །། །
༈ ཐམས་ཅད་ཤེས་པ་སྟོན་པ་ནི་ཤེས་པས་ཞེས་སོགས་ཏེ་འདི་ལ་གསུམ་སྟེ།
བརྗོད་བྱ་བསྟན་པ་དང་། མཚོན་བྱེད་དངོས་དང་། ལམ་གོང་འོག་མི་སྟོན་པའི་རྒྱུའོ། །དང་པོ་
ནི་བརྗོད་བྱ་ནི་ཉན་རང་དང་བྱང་སེམས་གསུམ་གའི་ཡིན་ལ་དེ་ཡང་དངོས་སུ་བྱང་སེའི་
བསྟན་ཅིང་བཟློག་ནས་ཉན་རང་གི་གཙོར་བསྟན་ཏེ། རབ་འབྱོར་ཡུམ་འདི་ནི་ཚུ་རོལ་གྱི་
འགྲམ་མམ། ཕ་རོལ་གྱི་འགྲམ་མམ་དེ་གཉིས་ཀའི་བར་རྒྱང་རིང་པོ་ནས་ཡང་མི་དམིགས་
- 1
3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ལགས་སོ་ཆོས་གང་ཡང་བསྐོར་པའམ་ལྡོག་པར་བྱ་བ་མེད་དེ་རབ་འབྱོར་དེ་ཡང་དུ་མ་ཤེས་
པས་གཉིས་མེད་ཡེ་ཤེས་ཤེར་ཕྱིན་ལ་རིང་བ་ཡིན་ནོ། །འགྲེལ་ཆེན་ལས་ཡུམ་འདི་ནི་ཚུ་རོལ་
གྱི་འགྲམ་མམ་ཞེས་པ་ནས་བྱང་ཆུབ་སེམས་དཔའ་ཆེན་པོའི་ཡུམ་ཡིན་ནོ་ཞེས་པའི་བར་གྱིས་
ཉན་རང་གི་ཐམས་ཅད་ཤེས་པ་ཉིད་བཟློག་པའི་སྒོ་ནས་བསྟན་པ་ཡིན་ནོ་ཞེས་དང་། ཐམས་
ཅད་ཤེས་པ་ཉིད་ནི་ཉན་ཐོས་དང་རང་སངས་རྒྱས་རྣམས་ཀྱི་ཡིན་ནོ་ཞེས་དང་། ཉན་ཐོས་ཞི་
བ་ཚོལ་རྣམས་ཀུན་ཤེས་ཉིད་ཀྱིས་ཞེས་དང༌། ཉན་ཐོས་ལ་སོགས་མཐོང་བའི་ལམ་ཞེས་
བཤད་པས་སོ། །
གཉིས་པ་ལ་ལྔ་སྟེ། རང་བཞིན་དང༌། ཉེ་རིང་གི་རྒྱུ་མཚན་དང་། མི་མཐུན་པ་
དང་གཉེན་པོའི་ཁྱད་པར་དང་། ལམ་གྱི་ཡན་ལག་དང་། ལམ་གྱི་ངོ་བོའོ། །དང་པོ་ནི་གཞི་
ཐམས་ཅད་ངོ་བོ་ཉིད་མེད་པར་ཤེས་པས་སྲིད་པ་ལ་དོར་བྱར་མཚན་མར་འཛིན་པས་མི་
གནས་པ་དང་གཞན་སྡུག་བསྔལ་དང་བྲལ་བར་འདོད་པའི་སྙིང་རྗེས་རང་ཉིད་ཞི་བ་ལ་བླང་
བྱར་མི་གནས་པའོ། །དེ་དུས་གསུམ་མཉམ་པ་ཉིད་དུ་ཤེས་པས་ཡང་དག་པའི་ཡུམ་ལ་ཉེ་བ་
ཡིན་ནོ། །ཉན་རང་གི་དེ་ལས་བཟློག་པའོ། །གལ་ཏེ་འདིར་ཤེས་རབ་སྙིང་རྗེ་གཉིས་ཀ་དང་
རྒྱས་བཤད་དུ་ཤེས་རབ་ཀྱི་མཐའ་གསུམ་ལ་མི་གནས་པར་བཤད་པས་འགལ་ལོ་ཞེ་ན་
འདིར་རྗེས་ཐོབ་རྒྱས་བཤད་དུ་མཉམ་གཞག་སྟེ་སྣོལ་མར་འཆད་པ་ནི་ཕན་ཚུན་མཚོན་པའོ།།
གཉིས་པ་ནི་དངོས་དང་བརྩད་པ་སྤང་བའོ། །དང་པོ་ནི་རང་གིས་བདེན་གཉིས་ཀྱི་དོན་ལ་
ཐོས་བསམ་མ་བྱས་པ་དང་ཆོས་ཀྱི་བདག་མེད་སྟོན་པའི་བཤེས་གཉེན་མ་བསྟེན་པས་མཚན་
མར་དམིགས་པའི་སྒོ་ནས་སྟོང་ཉིད་རྟོགས་པའི་ཐབས་མ་ཡིན་ཏེ་མཁས་པ་དང་བྲལ་བས་
དུས་གསུམ་མཉམ་པ་ཉིད་བྱང་སེའི་ནི་ཐབས་ཀྱིས་རིང་བ་མ་ཡིན་ནོ། །གཉིས་པ་ལ་གཉིས་
ལས་རྒོལ་བ་ནི་རྒྱུ་མཚན་དེ་མི་འགྲུབ་སྟེ་གཞི་ནི་རྟེན་འབྲེལ་དང་དོན་གཅིག་པས་དེའི་རང་
- 1 35.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་སྟོང་པ་ཡིན་པས་ཉན་རང་གིས་ཀྱང་དེ་ཤེས་ལ་དེས་ན་རྟེན་འབྲེལ་ཤེས་པས་སྟོང་པ་
ཤེས་པའི་ཕྱིར་དུས་གསུམ་མཉམ་པ་ཉིད་དུ་ཤེས་པས་ཉེ་མཉམ་དུ་འགྱུར་ལ་ཉན་རང་གིས་
དེ་ཤེས་ཀྱང་རིང་ན་བྱང་སེའི་ཡང་རིང་བར་འགྱུར་རོ་ཞེ་ན། ཉན་རང་གིས་གཞི་གང་ཟག་
དང་གཟུང་བའི་བདག་མེད་པར་ཤེས་ཀྱང་ཆོས་ཀྱི་བདག་མེད་མཐའ་དག་མ་ཤེས་པས་དུས་
གསུམ་མཉམ་ཉིད་དུ་མ་ཤེས་པས་རིང་ལ། བྱང་ཆུབ་སེམས་དཔའ་བདག་མེད་མཐའ་དག་
རྟོགས་པས་དུས་གསུམ་མཉམ་པ་ཉིད་དུ་ཤེས་པས་ཉེ་བ་ཡིན་ནོ། །གསུམ་པ་ནི་དེ་སྒྲུབ་པའི་
དོན་དུ་མི་མཐུན་པ་དང་གཉེན་པོའི་ཁྱད་པར་སྟོན་པ་ལ་གཉིས་ལས་དངོས་ནི་ཉན་རང་གི་དེ་
ལྟ་བུའི་ཡུལ་ཤེས་བྱ་དང་སྤྱོད་པའི་ཡུལ་ལམ་དང་འབྲས་བུའི་ཡུལ་ཡོན་ཏན་ཁྱད་པར་ཅན་
ལ་མཚན་མར་འཛིན་པ་མི་མཐུན་ཕྱོགས་དང་། བྱང་སེའི་དེ་གསུམ་ལ་མཚན་མར་མི་འཛིན་
པ་གཉེན་པོའི་ཕྱོགས་སོ། །གཉིས་པ་ལ་གཉིས་ལས་རྒོལ་བ་ནི་གལ་ཏེ་ཉན་རང་དང་བྱང་
ཆུབ་སེམས་དཔའི་རྒྱུད་ཀྱི་གཞི་ཤེས་གནོད་བྱ་གནོད་བྱེད་མ་ཡིན་པའི་ཕྱིར་རོ། །གལ་ཏེ་
ཡིན་ན་ཁ་ཅིག་འབད་མེད་དུ་གྲོལ་བར་ཐལ་ལོ་ཞེ་ན། ཉན་རང་གི་དེ་དག་དངོས་སུ་བྱང་ཆུབ་
སེམས་དཔའི་སྤང་བྱ་མ་ཡིན་ཡང་རིགས་ཡིན་པས་འཇོག་སྟེ་ཆུ་ཀླུང་གི་གྲང་རེག་དང་ཚང་
བང་གི་ཚ་རེག་བཞིན་ནོ། །བཞི་པ་ཡན་ལག་ལ་གཉིས་ལས་སྦྱོར་བ་ནི་སྦྱོར་དང་ཞེས་ཏེ་
གཟུགས་ལ་མི་སྤྱོད་ན་ཡུམ་ལ་སྤྱོད་དོ་ཞེས་དང༌། གཟུགས་རྟག་པ་དང་མི་རྟག་པ་དང་
གཟུགས་རྫོགས་པ་དང་མ་རྫོགས་པ་དང༌། གཟུགས་ཆགས་པ་མེད་པ་དང་ཆགས་པ་དང་
བཅས་པའོ་ཞེས་མི་སྤྱོད་ན་ཡུམ་ལ་སྤྱོད་དོ་ཞེས་པས་གཞི་ཆོས་ཀྱི་ངོ་བོ་དང་ཁྱད་པར་དང་
དབྱེ་བ་དང་མི་མཐུན་པ་དང་གཉེན་པོ་ལ་མངོན་པར་ཞེན་པའི་སྤྱོད་པ་བཀག་པ་ཡིན་ནོ།།
གཉིས་པ་རྣམ་པ་ནི་དེའི་མཉམ་ཉིད་དང་ཞེས་ཏེ་གཟུགས་གཟུགས་ ཀྱིས་ གཟུགས་ལ་
གཟུགས་བདག་གི་ཞེས་རློམ་སེམས་སུ་མི་བྱེད། དགག་བྱ་རློམ་པ་ནི་ངོ་བོ་དང་དངོས་པོ་དང་
- ]
$ $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་འཇམ་གསར་འགྲེལ་པ་བཞུགས། ༼༨
ཁྱད་པར་མཚན་མ་དང༌། མཛོད་ལས་གཟུགས་རྣམ་གཉིས་དང་རྣམ་ཉི་ཤུ། །སྒྲ་ནི་རྣམ་པ་
བརྒྱད་ཡོད་དེ། །རོ་ནི་རྣམ་དྲུག་དྲི་རྣམས་བཞི། །རེག་བྱ་བཅུ་གཅིག་བདག་ཉིད་དོ་ཞེས་པ་
དབྱེ་བ་སྤྲོས་པ་དང༌། ངས་གཟུགས་འདི་ལྟར་རྟོགས་སོ་ཞེས་རྟོགས་པའི་རློམ་པ་དང་བཞི་
མེད་པའོ། །དེ་ཡང་སྔ་མ་གསུམ་གཟུང་བ་དང་ཕྱི་མ་འཛིན་པར་རློམ་པ་ཡིན་པས་དེ་བཀག་
སྟེ་གཟུང་འཛིན་རང་བཞིན་མེད་པའི་མཉམ་པ་ཉིད་ཀྱི་རྣམ་པ་ཅན་ནོ། །ལྔ་པ་ངོ་བོ་ཉན་ཐོས་
སམ་རས་པཎ་ཆུང་དག་ལ་དྲིས་པས་ཉན་ཐོས་ཀྱི་སོགས་ཁོངས་ནས་གང་འདོན་བྱས་པས་
རང་སངས་རྒྱས་འདོན་ཟེར་བ་ལ་འོ་ན་ཉན་རང་ལ་རྒྱུ་ལམ་ལ་ཁྱད་མེད་ན། །འབྲས་བུ་ལ་
ཁྱད་མེད་དུ་འགྱུར་རོ། །རང་བྱུང་བདག་ཉིད་རྟོགས་པའི་ཕྱིར་ཞེས་ཁྱད་ཡོད་པར་གསལ་ལོ།།
ཞེས་ང་རྒྱལ་དུ་བྱེད་པས་བླ་མ་བདའ་ལ་ཉན་ཐོས་ཀྱི་སོགས་ཁོངས་ན་གང་འདོན་བྱས་པས།
དེ་སྐད་བྱ་བ་ཉེས་ཀྱི་ས་ལ་སོགས་མེད་དོ། །ཨ་ཏི་བྱ་བའི་སྒྲ་གཅིག་ཡོད་པས་མཆོག་ལ་ཞེས་
སོགས་ཏེ་འགྱུར་རྙིང་ལའང་ཡོད་པས་མཐོང་ལམ་ཉན་ཐོས་ལ་སོགས་ཀྱི་ཞེས་པར་རིགས་ཏེ་
རང་བཞིན་ལ་སོགས་པ་ཐམས་ཅད་རྟེན་དང་འབྲེལ་བར་སྟོན་དགོས་པས་སོ། །དེ་ཡང་སྒྲོ་
འདོགས་ཟུང་རྟག་སོགས་གང་ཟག་གི་བདག་དང་མི་རྟག་སོགས་ཆོས་ཀྱི་བདག་སྒྲོ་འདོགས་
བཅུ་དྲུག་ཆོད་པའི་མཐོང་ལམ་དངོས་སུ་བསྟན་པས་རྟག་སོགས་གང་ཟག་གི་བདག་སྒྲོ་
འདོགས་ཆོད་ལ་མི་རྟག་སོགས་ཆོས་ཀྱི་སྒྲོ་འདོགས་ཡང་ཆོད་པའི་ཕྱོགས་གཅིག་པའི་རྣམ་
ལྡན་མཚོན་ནོ། །རྩ་བའི་གནས་དང་སྦྱོར་བ་ནི་ཆོས་དགུ་པོ་དེའི་འདྲ་བ་ཀུན་ཤེས་པ་ཉིད་དུ་
མདོ་ནས་འདོད་ཅེས་སྦྱར་རོ། །དེ་སུའི་ཡིན་སྙམ་ན་ཉན་ཐོས་ལ་སོགས་ཀྱིའོ། །སོགས་པར་
རྒྱས་བཤད་ན་དངོས་སུ་ཉན་རང་གཉིས་ཀའི་མེད་ལ་བཟློག་ནས་སྟོན་པར་མཚུངས་ནས་
རང་རྒྱལ་བསྡུའོ་ཞེས་སོ། །
གསུམ་པ་ལ་གཉིས་ལས་གོང་མ་སྒོམ་ལམ་མི་སྟོན་པའི་རྒྱུ་ནི་འཕགས་པ་
- 1 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་ན་རྒྱུན་ཞུགས་ནས་རང་སངས་རྒྱས་ཀྱི་བར་གྱི་སྤངས་རྟོགས་བྱང་ཆུབ་སེམས་དཔའི་
སྡུག་བསྔལ་ཆོས་བཟོད་དུ་འདུས་པས་དེ་ལ་བྱ་བ་གཞན་རྫོགས་པ་དང་ཐོབ་པའི་དོན་དུ་སྒོམ་
པ་མེད་དོ་ཞེས་སོ། །སེང་བཟང་ལྟར་ན་ཉན་ཐོས་ཀྱི་སྒོམ་ལམ་ནི་སྒོམ་སྤང་སྤངས་ནས་མྱང་
འདས་ཐོབ་པའི་དོན་དུ་སྒོམ་ལ་བྱང་སེ་དེ་དོན་དུ་མི་གཉེར་བས་གཞན་དོན་དུ་ཤེས་པར་བྱ་བ་
ཡིན་གྱི་མངོན་དུ་བྱེད་པ་མ་ཡིན་པས་མ་བསྟན་ཏོ་ཞེས་འཆད་དོ། །གཉིས་པ་འོག་མ་ངེས་
འབྱེད་ཡན་ལག་མི་སྟོན་པའི་རྒྱུ་ནི་བྱང་སེའི་མི་སྟོན་པའི་རྒྱུ་མཚན་སྔར་བཤད་དོ། །ཉན་རང་
གི་བྱང་ཆུབ་སེམས་དཔས་མི་དམིགས་པར་ཤེས་པར་བྱེད་པ་ནི་ལམ་ཤེས་སུ་བཤད་པས་སོ།།
རང་རྒྱུད་པའི་ནི་ཟག་པ་དང་བཅས་པའི་ལམ་དེ་གོ་སླ་བས་ཞེས་འཇིག་རྟེན་ལས་འདས་མ་
འདས་མ་གཏོགས་པས་མཐོང་ལམ་དང་དམིགས་རྣམ་མཚུངས་པས་སོ།། །།
༈ གཉིས་པ་སྦྱོར་བ་བཞི་ལས་རྣམ་ཀུན་ནི་རྣམ་པ་ཞེས་སོགས་ཏེ་བཅུ་
གཅིག་ཡོད་ཀྱང་གསུམ་དུ་བསྟན་ཏེ། སྦྱོར་བའི་རང་བཞིན་དང་། ལམ་གྱི་གནས་སྐབས་དང་།
རྟོགས་སྒོམ་རིམ་དང་བཅས་པའོ། །དང་པོ་ནི་གསུམ་སྟེ། ཡུལ་རྣམ་པ་དང༌། ཡུལ་ཅན་སྦྱོར་
བ་དང༌། སྔོན་འགྲོའི་ཆོས་སོ། །དང་པོ་ལ་བཞི་སྟེ། ངོ་བོ་དང་། དབྱེ་བ་དང་། མདོ་བསྟན་
བཅོས་ནས་བསྟན་ཚུལ་དང༌། བསྒོམ་བྱ་གང་ཡིན་པ་དཔྱད་པའོ། །དང་པོ་ནི་བྱེ་བྲག་སྨྲ་བས་
དམིགས་རྣམ་བེམས་པོ་དང་ཤེས་རབ་དང་མདོ་སྡེ་པས་ལྐོག་ན་མོ་དང་དོན་དང་འདྲ་བ་དང་
སེམས་ཙམ་པས་གཟུང་ཆ་འཛིན་ཆ་ལ་བཤད་པ་ལ་འདིར་མི་བཟུང་བས་རྣམ་པ་ནི་བྱེ་བྲག་
སྟེ་ ཁྱད་པར་རོ། །གཉིས་པ་ནི་དོན་དང་ཤེས་པ་ལ་ཡོད་པའི་རྣམ་པའོ། །དང་པོ་ནི་བརྒྱ་
བདུན་ཅུ་རྩ་གསུམ་ལས་སྡུག་བསྔལ་གྱི་དགུ་དང་། ཀུན་འབྱུང་གི་བཅུ་གཉིས་དང་། འགོག་
པའི་ཉི་ཤུ་དང་། ལམ་གྱི་བརྒྱ་སོ་གཉིས་སོ། །གཉིས་པ་ཤེས་པའི་བརྒྱ་བདུན་ཅུ་རྩ་གསུམ་ནི་
གཞི་ཤེས་ཀྱི་ཉེར་བདུན་དང་ལམ་ཤེས་ཀྱི་སོ་དྲུག་དང་རྣམ་མཁྱེན་གྱི་བརྒྱ་དང་བཅུའོ།།
- 1 38 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
གསུམ་པ་ནི་མདོ་ལས་གཉིས་ཀ་དངོས་སུ་གསུངས་ཏེ་བཅོམ་ལྡན་འདས་ཤེས་རབ་ཀྱི་ཕ་
རོལ་ཏུ་ཕྱིན་པ་ནི་མ་མཆིས་པའི་ཕ་རོལ་ཏུ་ཕྱིན་པའོ་ཞེས་ཏེ་གཞི་ཤེས་ནི་རྟག་པ་མ་མཆིས་
པས་མི་རྟག་པ་རྟོགས་པའོ་ཞེས་པའོ། །རབ་འབྱོར་ཞེས་བོས་ནས་ནམ་མཁའ་མེད་པའི་ཕྱིར་
རོ་ཞེས་ཏེ་སྡུག་བསྔལ་གྱི་བདེན་པ་ལ་རྟག་པ་ནམ་མཁའ་དང་འདྲ་བ་མེད་པས་མི་རྟག་གོ་
ཞེས་ཏེ་རབ་འབྱོར་དང་སངས་རྒྱས་ཀྱི་གསུང་གིས་རིམ་པ་ལྟར་ཤེས་པ་དང་དོན་གྱི་རྣམ་པ་
བཤད་དོ། །བརྒྱད་ སྟོང་ པ་ ལས་ གཉིས་ ཀ་ རབ་འབྱོར་གྱི་ཚིག་གིས་བཤད་དོ། །བསྟན་
བཅོས་སུ་མདོར་བསྟན་དུ་ཤེས་པ་དང་རྒྱས་བཤད་དུ་དོན་གྱི་རྣམ་པ་དངོས་སུ་བཤད་དོ། །
བཞི་པ་ལ་གསུམ་ལས་རྟོག་པས་བཏགས་པ་དགག་པ་ལ་གཉིས་ཏེ། རྣམ་པ་
དང་སྦྱོར་བ་སྒོམ་པ་ཐ་དད་དུ་འདོད་པ་དང༌། ཤེས་པའི་རྣམ་པ་སྒོམ་བྱར་འདོད་པ་དགག་
པའོ། །དང་པོ་ནི་རྣམ་པ་སྦྱོར་བས་སྦྱོར་བའི་སྐབས་སུ་བསྒོམ་བྱ་དེ་ཡང་ཡོད་དེ་ཡང་ཡོད་
ཅེས་བཤད་འདེབས་པ་ཡིན་ལ་སྦྱོར་བ་ནི་དངོས་གཞི་ན་ཡིན་ནོ་ཞེས་ཁུ་ཟེར་རོ། །འབྲོམ་ནི་
རྣམ་པ་ནི་སངས་རྒྱས་དང་བྱང་ཆུབ་སེམས་པའི་རྒྱུད་ལ་སྐྱེས་པའི་མཁྱེན་གསུམ་གྱི་ཡེ་ཤེས་
ཀྱི་བྱེ་བྲག་ཡིན་ནོ་དེ་དང་རང་གི་དྲན་པ་ཉེར་བཞག་ལ་སོགས་པ་ཐ་མི་དད་པར་རློམ་སྟེ་རྣམ་
པས་གོམས་པར་བྱ་བ་ཡིན་ནོ། །དེས་ན་ཡུམ་གྱི་ལམ་འདི་མཚན་ཉིད་ཀྱི་ཐེག་པ་གཞན་པས་
ལམ་ཉེ་བ་ཡིན་ཏེ་འབྲས་བུ་ཉིད་ལམ་དུ་བྱེད་པས་སོ། །སྦྱོར་བ་ནི་གཞི་ལམ་རྣམ་པ་གསུམ་
སྐྱེ་བ་མེད་པར་སྒོམ་པ་མཁྱེན་པ་གསུམ་གྱིས་སྦྱོར་བ་ཡིན་ནོ་ཞེས་ཟེར་རོ། །མི་འཐད་དེ་སྦྱོར་
བ་ཁྱད་པར་ཅན་དག་གི་རྣམ་པ་རྣམས་སྒོམ་དགོས་ན་ཞེས་བཤད་པའི་ཕྱིར་རོ། །ཐ་དད་ལ་
མི་དད་དུ་རློམ་ན་ལོག་ཤེས་སུ་འགྱུར་རོ། །གཉིས་པ་ནི་ཁ་དར་གཉའ་ཆག་པ་ཅིག་ཤེས་པའི་རྣམ་
པ་བསྒོམ་བྱ་ཡིན་ཟེར་བ་ནི་མི་འཐད་དེ་སྒོམ་མཁན་མེད་པའི་སྒོམ་པར་ཐལ་ལོ་གསུང་ངོ༌།།
གཉིས་པ་དོན་ལ་གནས་པ་དགོད་པ་ནི་དོན་གྱི་རྣམ་པ་བསྒོམ་བྱ་ཡིན་ཏེ་འདི་ལྟར་ཤེས་པའི་
- 1
3
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པས་དོན་གྱི་རྣམ་པ་ལ་སྒྲོ་འདོགས་བཅད་ནས་སྒོམ་པར་བྱེད་དེ་ཐ་སྙད་དུ་མི་རྟག་པ་ལ་
སོགས་པར་སྒོམ་ལ་དོན་དམ་པར་མི་དམིགས་པར་སྒོམ་པ་ཡིན་ནོ། །གསུམ་པ་བརྩོད་པ་
སྤང་བ་ལ་གཉིས་ཏེ། མི་དགོས་པ་དང་། མི་ནུས་པ་སྤང་བའོ། །དང་པོ་ནི་རྣམ་པ་བསྟན་པའི་
དགོས་པ་ནི་སྦྱོར་བར་ཡུལ་གོ་བར་བྱ་བའི་དོན་དུ་ཡིན་ལ་དེ་ཡང་དོན་གྱི་རྣམ་པ་ཁོ་ན་ཡིན་གྱི་
ཤེས་པའི་རྣམ་པ་མ་ཡིན་ན་དེ་བསྟན་པ་དོན་མེད་དོ་ཞེ་ན། དཔང་པོའི་ཡན་ལག་ཏུ་དགོད་དེ་
སྡུག་བསྔལ་གྱི་བདེན་པ་མི་རྟག་པར་གནས་པར་ཅིས་ཤེས་འབྲེ་ཞེ་ན་དེ་རྟོགས་པས་ཤེས་སོ་
ཞེས་པ་ཡིན་ནོ་གསུངས་སོ། །གཉིས་པ་ནི་ཤེས་པའི་རྣམ་པ་དོན་གྱི་རྣམ་པ་ལ་སྒྲུབ་བྱེད་
དཔང་པོ་ལྟ་བུར་དགོས་ན་མདོ་ནས་དོན་གྱི་རྣམ་པས་ཤེས་པའི་རྣམ་པ་སྒྲུབ་པར་བཤད་པས་
ཕན་ཚུན་བརྟེན་པར་འགྱུར་རོ་ཞེ་ན། མ་ཡིན་ཏེ་མདོ་ནས་ཡུལ་གྱིས་ཡུལ་ཅན་མཚོན་ནས་
བསྟན་ཀྱང་ཤེས་པས་དོན་རྟོགས་པར་བྱེད་ཀྱི་དོན་གྱིས་ཤེས་པ་རྟོགས་པར་མི་བྱེད་དེ་ཤེས་
པ་རང་རིག་གིས་གྲུབ་པས་ཤེས་བྱེད་གཞན་ལ་མི་ལྟོས་ཏེ་བུམ་པ་དང་བུམ་འཛིན་བཞིན་ནོ།།
གཉིས་པ་སྦྱོར་བ་ནི་སྦྱོར་བར་བཅས་རྣམས་ཞེས་ཏེ་འདི་ལ་ཡང་རང་བཞིན་གྱི་ལྔ་དང༌།
གནས་སྐབས་ཀྱི་བཅུ་བཞི་དང་། ས་མཚམས་ཀྱི་གཅིག་གོ །དང་པོ་ལ་ངོ་བོ་ཉིད་ཀྱི་སྒོ་ནས་
གཉིས་དང༌། རྟོགས་པའི་སྒོ་ནས་གསུམ་མོ། །དང་པོ་ལ་མི་གནས་པའི་སྦྱོར་བ་ནི་གཟུགས་
སོགས་ཆོས་ཐམས་ཅད་ལ་བློས་གནས་པའམ་ཞེན་པར་བྱ་བ་ཐམས་ཅད་བཀག་ནས་སྒོམ་
པའོ། །སྦྱོར་བ་མེད་པའི་སྦྱོར་བ་ནི་བདག་ཡུམ་མམ་སྟོང་ཉིད་སྒོམ་པ་ཡིན་ནོ་ཞེས་པའི་བློ་དེ་
ཉིད་ལ་ཞེན་པ་བཀག་ནས་མི་དམིགས་པར་སྒོམ་པའོ། །དེ་ཡང་རིམ་གྱིས་མ་ཡིན་ནོ། །དེ་ངོ་
བོ་ཉིད་གཞིའི་དེ་བཞིན་ཉིད་ཟབ་པ་དང་། ལམ་གྱི་གཏིང་དཔག་དཀའ་བ་དང་། རྣམ་པའི་
ཚད་མེད་པར་རྟོགས་པས་རྟོགས་པའི་ཁྱད་པར་གྱི་གསུམ་མོ། །གཉིས་པ་གནས་སྐབས་ཀྱི་
ལས་དང་པོ་པ་ཞིག་སྔར་གྱི་སྦྱོར་བ་དེ་ལྟ་བུ་གཅིག་སྒོམ་ན་ཚོགས་ཆེན་ཡུན་རིང་རྟོགས་པ་
མ 1 4， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼རཾ
ཞེས་བརྗོད་པ་ནས་ས་བཅུ་པ་ཐོབ་པས་སྒོམ་ན་དག་པའི་སྦྱོར་བ་ཞེས་བརྗོད་པའི་བར་དུའོ།།
གསུམ་པ་ས་མཚམས་ཀྱི་ནི་ཡུམ་གྱི་སྦྱོར་བ་རིན་པོ་ཆེ་དང་འདྲ་བར་སྒྲ་མང་པས་དེས་མི་
ཚུགས་པར་བྱ་བའི་དོན་དུ་ས་མཚམས་བཅད་ཅིང་སྒོམ་པ་སྟེ་མརྩོན་འགྲུས་ཁྱད་པར་ཅན་
གྱིས་འགྲུབ་པའི་ཕྱིར་རོ། །དེ་ཡང་ཟླ་བ་གཅིག་གིས་བྲི་བར་བྱ་ན་ཡང་དེ་བཞིན་དུ་བྲི་བར་བྱ་
ཞེས་བཤད་དོ། །
གསུམ་པ་སྔོན་འགྲོ་ལ་གསུམ་ལས་དང་པོ་ཡོན་ཏན་ཤེས་ནས་བྲོད་པ་སྐྱེས་
པ་ནི་ཡོན་ཏན་ཞེས་ཏེ་གནས་སྐབས་ཀྱི་འབྲས་བུ་བདུད་ཀྱི་མཐུ་བཅོམ་པ་ལ་སོགས་པའོ།།
དེ་ཡང་ཚོགས་ལམ་ནས་རྗེས་མཐུན་འབྱུང་དྲོད་ནས་ཕལ་དུ་འབྱུང་ས་དང་པོ་ནས་རྫོགས་
པར་འབྱུང་ངོ༌། །གཉིས་པ་སྐྱོན་ཤེས་ནས་སྤང་བར་བྱ་བ་ནི་སྐྱོན་ནི་ཞེས་ཏེ་ཐོས་བསམ་སྒོམ་
པའི་བར་ཆད་དོ། །ཅི་རིགས་པར་ཤེས་པར་བྱས་ནས་སྤོང་བའོ། །གསུམ་པ་ནི་མཚན་ཉིད་
ཤེས་ནས་སྔོན་དུ་འགྲོ་བ་ནི་མཚན་ཉིད་བཅས་ཞེས་ཏེ་སྦྱོར་བའི་རང་བཞིན་ཇི་ལྟ་བུ་ཡིན་པ་
དང༌། དེའི་ནུས་པ་སངས་རྒྱས་སྐྱེད་པར་ནུས་པའོ། །དེ་དག་མ་ཤེས་ན་ཉམས་སུ་བླང་དུ་མི་
བཏུབ་པ་དང་། སངས་རྒྱས་དོན་དུ་གཉེར་བའི་འཇུག་པའི་རྒྱུ་མཚན་དུ་མི་རུང་བའི་ཕྱིར་རོ།།
གཉིས་པ་ལམ་གྱི་གནས་སྐབས་ལ་གཉིས་ལས་ཚོགས་ལམ་ཐར་པའི་ཆ་མཐུན་ནི་ཐར་དང་
ཞེས་ཏེ་ཐར་པ་ནི་སྤང་བྱ་དང་བྲལ་བ་སྟེ་མྱང་འདས་སོ། །ཆ་མཐུན་པ་ནི་དེའི་རྒྱུར་གྱུར་པའོ།།
ཚོགས་ལམ་གྱི་མཚན་ཉིད་ནི་རང་གི་བྱང་ཆུབ་ཏུ་སེམས་བསྐྱེད་ནས་དྲོད་ཀྱི་སྔར་མྱ་ངན་ལས་
འདས་པར་ཕྱིན་པར་བྱེད་པའོ། །དེ་ཡང་དད་པ་ལ་སོགས་པ་ལྔ་དབང་པོའི་ངོ་བོར་མ་གྱུར་
པའོ། །གཉིས་པ་སྦྱོར་ལམ་ནི་ངེས་འབྱེད་ཆ་མཐུན་དང་ཞེས་ཏེ་སེམས་ཅན་ལ་དམིགས་ནས་
རྣམ་པ་བསམ་པ་ཕུན་སུམ་ཚོགས་པ་གསུམ་དང་སྦྱོར་བ་ཕུན་སུམ་ཚོགས་པ་དགུའོ།།
གསུམ་པ་རྟགས་སྒོམ་རིམ་དང་བཅས་པ་ལ་གཉིས་ཏེ། ཕྱིར་མི་ལྡོག་པའི་རྟགས་དང་། སྒོམ་
- ，
4
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་རིམ་པའོ། །དང་པོ་ནི་སློབ་པ་ཞེས་སོགས་ཏེ་བསླབ་པ་གསུམ་ལ་སློབ་པ་བྱང་ཆུབ་ལས་
ཕྱིར་མི་ལྡོག་པའི་ལུས་ངག་ཡིད་གསུམ་གྱི་རྟགས་ཕྱིར་ཤར་བའི་གང་ཟག་གོ །ཚོགས་ནི་
ངེས་འབྱེད་ཆ་མཐུན་དང་མཐོང་ལམ་ སྒོམ་ལམ་ གསུམ་ལ་གནས་པའོ། །གཉིས་པ་ལ་
གསུམ་སྟེ། ཆོས་སྐུ་ཐོབ་པའི་དོན་དུ་སྲིད་ཞི་མཉམ་ཉིད་དང་གཟུགས་སྐུ་ཐོབ་པའི་དོན་དུ་
ཞིང་དག་པ་དང་། ཕྲིན་ལས་ཐོབ་པའི་དོན་དུ་ཐབས་མཁས་སྒོམ་པའོ། །དང་པོ་ལ་གཉིས་ཏེ།
དངོས་དང༌། རྒྱུར་འགྲོ་ཚུལ་ལོ། །དང་པོ་ནི་སངས་རྒྱས་ཐོབ་པའི་རྒྱུ་མཚན་དུ་སྲིད་པ་དང་ཞི་
བ་སྐྱེ་བ་མེད་པ་དང་སྟོང་པར་མཉམ་པར་སྒོམ་པའོ། །གཉིས་པ་ཆོས་སྐུའི་གགས་འཁོར་
འདས་ཐ་དད་དུ་རྟོག་པ་སྤངས་པས་དེའི་རྒྱུར་འགྲོ་བའོ། །གཉིས་པ་ལ་གཉིས་ལས་དང་པོ་
ནི་ཞིང་དག་བླ་ན་མེད་པ་ཞེས་ཞིང་དག་པ་ནི་འཁོར་ཉོན་མོངས་པ་ཤས་ཆུང་བ་དང་གསེར་གྱི་
ས་གཞི་ལ་སོགས་པའོ། །དེ་སྒོམ་པ་ནི་སྐུ་བཞེངས་པ་དང་མཎྜལ་འབུལ་བ་ལ་སོགས་པ་རྗེས་
སུ་མཐུན་པའི་ཚོགས་བསགས་ནས་འབྲས་བུ་ལ་སྨོན་ལམ་བཏབ་ནས་རང་གི་སེམས་སྦྱོང་
བའོ། །གཉིས་པ་རྒྱུར་འགྲོ་ཚུལ་ནི་གཟུགས་སྐུ་གཉིས་ལོངས་སྐུ་མཆོག་གི་སྤྲུལ་པ་གཉིས་ཀ་
སྤངས་ཤིང་དག་པའི་སྣང་བ་དང་ལྡན་པ་འདི་ཡང་རྗེས་སུ་མཐུན་པའི་རྒྱུ་གོམས་པར་བྱེད་
པའི་ཕྱིར་རོ། །རྩ་བའི་གནས་དང་སྦྱོར་བ་ནི་སྔར་བཤད་པ་དེ་དག་རྣམ་ཀུན་མངོན་རྫོགས་
རྟོགས་པ་སྟེ་ཞེས་སོ། །དེ་ལ་ཆོས་དེ་དག་ལས་གཞན་མེད་དམ་ཞེ་ན། གསུམ་པ་ལ་གཉིས་
ལས་དངོས་ནི་འདི་ནི་ཐབས་མཁས་ཞེས་ཏེ། ཤེས་རབ་ཀྱིས་ཆོས་ཐམས་ཅད་སྟོང་པར་
བསྒོམ་པ་དང་ཐབས་ཀྱིས་སེམས་ཅན་གྱི་དོན་བསྒྲུབས་པས་ཟུང་དུ་འབྲེལ་བར་སྒྲུབ་པའོ།།
གཉིས་པ་རྒྱུར་འགྲོ་ཚུལ་ལ་དེ་ལྟར་བསྒོམས་པས་སངས་རྒྱས་པ་ན་མཉམ་གཞག་ལས་མ་
བཞེངས་བཞིན་དུ་ཕྲིན་ལས་ལྷུན་གྱིས་གྲུབ་པ་དང་རྒྱུན་མི་ཆད་པ་འབྱུང་ངོ་།། །། །
༈ རྩེ་མོ་འཆད་པ་ནི་དེའི་རྟགས་དང་ཞེས་སོགས་པས་འདི་སྦྱོར་བ་ཡིན་
.1 4 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
པས་རྣམ་ཀུན་བཞིན་དུ་རྟེན་དང་ཡུལ་དང་སྔོན་འགྲོའི་ཆོས་བཤད་པར་རིགས་སོ་ཞེ་ན། རྟེན་
དང་ཡུལ་ནི་རྣམ་ཀུན་གྱི་དེ་དག་ཡིན་ལ་དེའི་སྔོན་འགྲོ་གསུམ་པོ་ཡིན་པས་འདིའི་ཡང་ཡིན་
པར་འགྲུབ་བོ། །དེ་ཡང་རྩེ་མོ་བདུན་པོ་རྟགས་ལ་སོགས་པས་མཚོན་ནས་སྟོན་ནོ། །འདི་ལ་
བཞི་སྟེ། ངེས་འབྱེད་ཆ་མཐུན་དང་། མཐོང་ལམ་དང་། སྒོམ་ལམ་དང༌། བར་ཆད་མེད་པའི་
ལམ་གྱི་གནས་སྐབས་ཀྱི་རྩེ་མོའོ། །དང་པོ་ལ་བཞི་ལས། དྲོད་ནི་དེར་འབད་རྩོལ་ཞི་བའི་རྩེ་
མོ་ཐོབ་པ་ན་དེའི་དོན་སྔར་སྐྱེ་མ་མྱོང་བས་དེ་མི་འགྲུབ་པས་དེ་སྒྲུབ་པའི་རྟགས་རྨི་ལམ་གྱི་ལྔ་
དང་གཉིད་མ་ལོག་པའི་ལྔ་དང་གཉིས་ཀའི་གཉིས་ཏེ་བཅུ་གཉིས་སོ། །མདོ་ལས་ཕྱིར་མི་
ལྡོག་པའི་རྟགས་སུ་བཤད་དོ། །གཉིས་པ་རྩེ་མོ་ནི་འཛམ་བུའི་གླིང་ནས་སྟོང་གསུམ་གྱི་བར་
གྱི་སེམས་ཅན་ཐམས་ཅད་སངས་རྒྱས་པར་གྱུར་པ་ལ་སྐྱེས་བུ་ཞིག་གི་སེམས་བསྐྱེད་ནས་
བསྐལ་པ་དུ་མར་མེ་ཏོག་ལ་སོགས་པས་མཆོད་པ་བྱས་པའི་དགེ་བ་བྱང་ཆུབ་ཏུ་བསྔོ་བ་བྱས་
པས་རྩེ་མོ་ཐོབ་པའི་བྱང་ཆུབ་སེམས་དཔའ་གང་གིས་དུས་ཉི་མ་གཅིག་ཙམ་དུ་གདུལ་བྱ་
གཅིག་གི་དྲུང་དུ་སོང་སྟེ་ཡུམ་བསྟན་པ་བསོད་ནམས་ཆེས་མང་བར་འཕེལ་བ་ལ་སོགས་
པ་བཅུ་དྲུག་གིས་མཚོན་ནས་བཤད་དོ། །གསུམ་པ་བཟོད་པ་ནི་མཁྱེན་པ་གསུམ་གྱི་ཆོས་
སུམ་ཅུ་པོ་ཡོངས་སུ་རྫོགས་པ་ལ་མོས་པ་བརྟན་པས་སེམས་ཅན་གྱི་དོན་ཡོངས་སུ་མི་གཏོང་
བའི་བརྟན་པ་ཐོབ་པ་ཡིན་ནོ། །བཞི་པ་ཆོས་མཆོག་ནི་འཛམ་བུ་གླིང་ནས་སྟོང་གསུམ་གྱི་
བར་སྲང་ལ་གཞལ་བས་ཚད་ཤེས་པར་ནུས་ཀྱི་སེམས་དང་པོ་བསྐྱེད་པ་སྤྱོད་པ་ལ་ཞུགས་པ་
ཕྱིར་མི་ལྡོག་པ་སྐྱེ་བ་གཅིག་གིས་ཐོགས་པའི་བྱང་ཆུབ་སེམས་དཔའ་བཞི་པོའི་དགེ་བ་ལ་ཡི་
རང་བ་ལ་རྩེ་གཅིག་པའི་སེམས་ཀུན་ཏུ་གནས་པའི་སེང་བཟང་གིས་བྱང་སེམས་གཞི་དགེ་བ་ལ་ཡི་རང་
པས་སེམས་ཀུན་ཏུ་གནས་པའི་ཏིང་ངེ་འཛིན་དོན་གཞན་སྟོན་པའི་ཐབས་ཀྱིས་བཤད་གསུངས། འབྲེ་ཡི་རང་ལ་སེམས་རྩེ་
གཅིག་པའི་ཏིང་ངེ་འཛིན་ཡིན་གསུང་ལོ་ཏིང་ ངེ་འཛིན་ལ་མཉམ་པར་བཞག་ པའི་བསོད་ནམས་ཀྱི་
• ] 4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཚོགས་ཤེས་པར་མི་ནུས་དང་ལྡན་པའོ། །
གཉིས་པ་མཐོང་ལམ་ལ་བཞི་སྟེ། ངོ་བོ་དང་། ས་མཚམས་དང་། སྤང་བྱ་རྟོག་
པ་དང༌། གཉེན་པོ་གང་གིས་སྤང་བྱ་གང་སྤོང་ཚུལ་ལོ། །དང་པོ་ནི་རྗེས་ཐོབ་ན་སྦྱིན་སོགས་
གང་རུང་གཅིག་ཡུལ་དུ་བྱས་པ་ན་དྲུག་ཆར་ཡུལ་དུ་བྱེད་པའི་རྟོགས་པ་སྐྱེད་པའི་ནུས་པ་ཐོབ་
པའི་ལམ་མོ། །གཉིས་པ་ནི་འཕགས་པས་ཆོས་ཤེས་པའི་བཟོད་པ་ལ་ངོས་འཛིན་ནོ། །སེང་
བཟང་ལྟར་ན་ས་བཅུ་པའི་ཟག་མེད་འབྲིང་པོ་ལ་མཐོང་ལམ་དུ་བཏགས་པར་འདོད་དེ་
འགྲེལ་ཆེན་ལས་རྟོག་པ་འདི་དག་སྔོན་ཉིད་དུ་སྤངས་པ་མ་ཡིན་ནམ་རྩེ་མོ་མངོན་པར་རྟོགས་
པ་རབ་ཏུ་གྱུར་པ་འདི་ལ་ཇི་ལྟར་སྤོང་ཞེས་རྩོད་པ་བཀོད་ནས། ལན་དུ་དགོངས་འགྲེལ་
དྲངས་ཏེ་གསང་བ་ཕྲ་མོ་ལ་འཇུག་པའི་ཀུན་ཏུ་རྨོངས་པ་དང་། མངོན་པར་ཤེས་པ་ཆེན་པོ་ལ་
ཀུན་ཏུ་རྨོངས་པ་དང༌། དེའི་གནས་ངན་ལེན་ནི་ས་བཅུ་པ་ལ་སྤོང་ཞེས་གསུངས་ལ་རྩེ་མོ་
མངོན་པར་རྟོགས་པ་ས་བཅུ་པ་དང་འབྲེལ་བ་འདི་ལ་ངེས་པར་སྤོང་ལ་གཞན་དུ་ནི་རེས་
འགའ་བའི་ཚུལ་གྱིས་སྤོང་བ་ཡིན་ནོ་ཞེས་བཤད་པས་སོ། །གསུམ་པ་ནི་རྣམ་པར་རྟོག་པ་
རྣམ་བཞི་ཞེས་ཏེ་འཇུག་པའི་ཕྱོགས་བྱང་ཆུབ་སེམས་དཔས་བླང་བར་བྱ་བའི་གཟུང་བ་ཡིན་
ནོ་ཞེས་རྟོག་པ་དང༌། ལྡོག་པའི་ཕྱོགས་ཉན་རང་གི་ཆོས་རྣམས་ལ་དོར་བར་བྱ་བའི་གཟུང་བ་
ཡིན་ནོ་ཞེས་རྟོག་པ་དང་། གང་ཟག་རྫས་ལ་འཛིན་པ་པོར་རྟོག་པ་དང་། བཏགས་པའི་སྐྱེས་
བུ་ལ་འཛིན་པ་པོར་རྟོག་པ་བཞིའོ། །བཞི་པ་ནི་གཉེན་པོ་རྣམ་པ་བཞི་དང་ནི་ཞེས་ཏེ་གཟུང་
རྟོག་དང་པོ་དང་འཛིན་རྟོག་དང་པོ་གཉིས་ཀྱི་གཉེན་པོ་ནི་མཐོང་ལམ་གྱི་སྦྱོར་བའི་གནས་
སྐབས་ཡིན་ལ་ཕྱི་མ་གཉིས་ཀྱི་གཉེན་པོ་ནི་དངོས་གཞིའི་གནས་སྐབས་ཡིན་ནོ། །
གསུམ་ པ་ སྒོམ་ལམ་ལ་བཞི་ལས། ངོ༌བོ་ནི་མཐར་གྱིས་གནས་པའི་
སྙོམས་འཇུག་ལ་བརྟེན་ནས་མཐོང་བ་གོམས་པ་ལ་དབང་ཐོབ་པའོ་གསུང་ངོ་། །མཚན་ཉིད་
- ，
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་འཇམ་གསར་འགྲེལ་པ་བཞུགས། ༼༨
ནི་མཐོང་ལམ་གྱི་རྗེས་ལ་སློབ་པའི་ཆོས་སྐུའི་རྒྱུ་གང་ཞིག་རབ་ཏུ་གྱུར་པའོ། །སྤང་བྱ་ནི་རྣམ་
པར་རྟོག་པ་རྣམ་བཞི་ཞེས་ཏེ་སེང་བཟང་ལྟར་ན་རྟོག་པ་སྔ་མ་བཞི་པོ་རགས་པ་མཐོང་
སྤང་ཡིན་ཡང་ ཕྲ་བ་སྒོམ་སྤང་དུ་བྱས་ཀྱང་ལྷན་སྐྱེས་ སུ་ རིགས་གཅིག་པར་འདོད་དོ།།
འཕགས་པ་ལྟར་ན་སྦྱོར་བའི་ཡུལ་ཅན་དང་། འཇུག་པའི་ཡུལ་ཅན་དང་། འཕགས་པའི་གང་
ཟག་གདགས་པ་དང༌། གདགས་པའི་རྒྱུ་མཚན་ལ་བརྟེན་པའི་རྟོག་པ་བཞིར་བྱས་ཏེ་སྔ་མ་
དང་རིགས་མི་གཅིག་པར་འདོད་པ་འཐད་དོ། །གཉེན་པོས་སྤོང་ཚུལ་ནི། གཉེན་པོ་རྣམ་པ་
བཞི་དང་ནི། །ཞེས་ཏེ་སྔར་དང་འདྲའོ། །བར་ཆད་མེད་པའི་རྩེ་མོ་ལ་གསུམ་སྟེ། ས་མཚམས་
དང༌། མཚན་ཉིད་དང༌། ལོག་རྟོག་གོ །དང་པོ་ལ་གསུམ་ ལས། རྟོག་པས་བཏགས་པ་
དགག་པ་ནི། སུ་ག་ཏ་ན་རེ་ས་བརྒྱད་པ་ལའོ། །འབྲོམ་ན་རེ་ས་བཅུ་པ་སངས་རྒྱས་ཀྱི་ས་
ཡིན་པས་དགུ་པ་ལའོ། ཁྱུང་པོ་དང་དྷ་ན་རེ་ས་བཅུ་པའི་དཀྱིལ་སྟོད་ལ་ཡིན་ཏེ་བྱང་ཆུབ་
སེམས་དཔའི་མངོན་རྟོགས་ཡིན་པའི་ཕྱིར་རོ། །དེས་ན་སྨད་ལ་མཐར་གྱིས་པ་ཐ་མ་ལ་སྐད་
ཅིག་མ་ཞེས་སོ། །དེ་མི་འཐད་དེ་ས་དགུ་པ་དང་བཅུ་པ་དང་བཅུ་གཅིག་པའི་སྨད་ཀྱིས་རིམ་
པ་ལྟར་བར་དུ་ཆོད་པའི་ཕྱིར་སངས་རྒྱས་ཉིད་ཀྱི་བར་མེད་དེ། དེ་ནི་རྣམ་པ་ཀུན་མཁྱེན་ཉིད་
ཅེས་པ་དང་འགལ་བས་སོ། །གཉིས་པ་དོན་ལ་གནས་པ་ནི་ས་བཅུའི་རྒྱུན་ཐ་ནའོ། །གསུམ་
པ་བརྩོད་པ་སྤང་བ་ནི་གལ་ཏེ་མཐར་གྱིས་པའི་བསྟན་བྱར་འགལ་ལོ་ཞེ་ན། རྩེ་མོ་ཙམ་དེའི་
བསྟན་བྱར་བཤད་པའི་ཕྱིར་ཟེར་ན་ཁྱབ་པ་མེད་ལ། དེ་ཉིད་དང་རྩེ་མོ་ཐམས་ཅད་བསྟན་
བྱར་བཤད་པའི་ཕྱིར་ཟེར་ན་ཕྱོགས་ཆོས་མེད་དོ། །སྤྱིར་བསྟན་བྱུང་ལ་དམིགས་བསལ་མ་
བྱུང་པས་དེ་ཉིད་བསྟན་བྱར་འགྱུར་རོ་ཞེ་ན་དམིགས་བསལ་མ་བྱུང་པར་མི་འགྲུབ་སྟེ་རྣམ་
མཁྱེན་ལ་བར་ཆད་མེད་པར་བཤད་པའི་ཕྱིར་རོ། །གཉིས་པ་ནི་སློབ་པའི་ཆོས་སྐུའི་རྒྱུ་རབ་
ཏུ་གྱུར་པ་རྣམ་མཁྱེན་དངོས་སུ་སྐྱེད་པའོ། །གསུམ་པ་ནི་ལོག་པར་སྒྲུབ་པ་དང་བཅས་ཞེས་ཏེ་
- ] 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདེན་གཉིས་ཀྱི་མཚན་ཉིད་མ་ཤེས་པའི་ལོག་རྟོག་བཅུ་དྲུག་གོ །དེ་མངོན་དུ་རྒྱུ་རགས་པ་
ཚོགས་ལམ་ནས་སྤོང་ལ་ཕྲ་བ་འདི་སྐྱེ་བ་ལ་ཕྱོགས་པ་ན་དེ་འགག་པ་ལ་ཕྱོགས་པས་སྤོང་ངོ༌།།
རྩ་བའི་གནས་དང་སྦྱོར་བ་ནི་དེ་དག་ནི་རྩེ་མོའི་མངོན་པར་རྟོགས་པ་ཡིན་ནོ་ཞེས་སོ།། །།
༈ མཐར་གྱིས་པ་འཆད་པ་ནི་རྣམ་གསུམ་རྣམ་བཅུ་ཞེས་ཏེ། འདི་ལ་ཡང་
རྟེན་ལ་སོགས་པ་བསམ་པར་རིགས་པས་རྟེན་དང་སྔོན་འགྲོ་རྣམ་ཀུན་གྱིའོ་ཞེས་ཡུལ་ནི་བཅུ་
གསུམ་པོའོ། །འདི་ཡང་ལམ་གྱི་དངོས་པོ་དང་། རྟེན་དང་། གཞི་དང་
། དབང་པོ་དང་། ལམ་
རྫོགས་ཤིང་དག་ པའི་ཡན་ལག་གོ །དང་ པོ་ནི་ ཕར་ཕྱིན་དྲུག་གོ །དབུས་འཐའ་ལས་གལ་ཏེ།
སྦྱིན་དང་ཚུལ་ཁྲིམས་བཟོད་བརྩོན་འགྲུས། །བསམ་གཏན་དང་ནི་ཤེས་རབ་ཐབས། །སྨོན་
ལམ་སྟོབས་དང་ཡེ་ཤེས་ཏེ། །འདི་དག་ཕ་རོལ་ཕྱིན་བཅུའོ་ཞེས་པ་དང་། མཚན་བརྗོད་ལས།
ཕ་རོལ་ཕྱིན་པ་བཅུ་ཡི་ཚུལ། །ཕ་རོལ་ཕྱིན་པ་བཅུ་ལ་གནས། །ཕ་རོལ་ཕྱིན་བཅུ་དག་པས་
ཏེ༑ ༑ཞེས་བཤད་པ་དང་འགལ་ལོ་ཞེ་ན། སངས་རྒྱས་ཡེ་ཤེས་ལྟར་ན་སྦྱིན་པ་བྱིན་ནས་དེ་
ལ་རྗེས་སུ་ཡི་རང་བའི་ཐབས་དང༌། དེ་རྫོགས་པར་བྱེད་པ་སྨོན་ལམ་དང་། དེའི་མི་མཐུན་
ཕྱོགས་འཇོམས་པ་སྟོབས་དང༌། དེའི་རྣམ་པ་ལ་མཁས་པའི་ཡེ་ཤེས་བཞི་ནི་སྦྱིན་པར་འདུས་
ལ་དེས་གཞན་འགྲེའོ། །མདོ་རྒྱན་ལས་བྱམས་པས་དགེ་བ་མི་ཟད་བྱེད་ཕྱིར་དང༌། །དགེ་བ་རྒྱུན་མི་
ཆད་ཕྱིར་དང་། །མི་མཐུན་ཕྱོགས་ནི་སྲབ་པ་དང༌། །རྫོགས་པར་བྱེད་དང་ཡོངས་སྨིན་བྱེད།།
ཅེས་པའི་རྗེས་སུ་འབྲངས་པ་ལྟར་ན་མཉམ་གཞག་ཏུ་སྟོང་ཉིད་བསྒོམས་ཏེ་རྗེས་ཐོབ་ཏུ་བྱང་
ཆུབ་ཏུ་བསྔོས་པས་མི་ཟད་པར་བྱེད་པ་ཐབས་དང་། རྒྱུ་མཐུན་ལ་སྨོན་ལམ་འདེབས་པས་
དགེ་བ་རྒྱུན་མི་གཅོད་པ་སྨོན་ལམ་དང་། སྒོམ་པ་དང་སོ་སོར་རྟོག་པའི་སྟོབས་ཀྱིས་མི་མཐུན་
ཕྱོགས་འཇོམས་པ་སྟོབས་དང་། ཇི་སྙེད་པ་ཤེས་པས་རང་ཐེག་ཆེན་ལ་རྫོགས་པར་ལོངས་
སྤྱོད་པ་དང་། གཞན་ལ་ཆོས་བསྟན་པས་སྨིན་པར་བྱེད་པ་ཡེ་ཤེས་ཏེ་ཡུམ་དུ་འདུའོ་ཞེས་སོ།།
གv
- ， 4 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
གཉིས་པ་རྟེན་ནི་བཅོས་དགོས་ཀྱི་ནད་པ་ཆོས་གསུམ་ལ་བརྟེན་པ་ལྟར་དཀོན་མཆོག་གསུམ་
ལ་སྟོན་པ་དང་ལམ་དང་གྲོགས་ཀྱི་དམ་པར་འཛིན་ཅིང་རྗེས་དྲན་གསུམ་གྱི་མདོ་ལས་འབྱུང་
བ་ལྟར་ཡིད་ལ་བྱེད་ཅིང་དོན་དམ་པར་ཡིད་ལ་མི་བྱེད་པའོ། །གསུམ་པ་ནི་སྐྱེས་རབས་ལས་
དགེ་བ་ལ་འཇུག་པའི་གཞི་གཏོང་བ་དང་ཚུལ་ཁྲིམས་སྡིག་པ་ལས་ལྡོག་པའི་གཞི་དྲན་པའོ།།
གོང་གི་གཉིས་དང་ཁྱད་ནི་འདི་གཉིས་ཕར་ཕྱིན་མ་ཡིན་པའོ། །བཞི་པ་ནི་སྤྱོད་པ་ཉམས་སུ་
ལེན་པའི་དཔང་པོ་རྒྱལ་ཆེན་བཞི་ལ་སོགས་པ་དང་འཕགས་པའི་གང་ཟག་མངོན་ཤེས་དང་
ལྡན་པ་རྗེས་སུ་དྲན་པ་སྟེ། ལྷ་དང་རྣལ་འབྱོར་ཅན་གྱི་མི་རྣམས་ནི། །རྣམ་དག་མིག་གིས་མི་
མཐོང་མི་ སྲིད་དོ་ ཞེས་ དང༌ ། ཞི་བ་ལྷས་སངས་ རྒྱས་བྱང་ཆུབ་སེམས་དཔའ་དག །ཀུན་ཏུ་
ཐོགས་མེད་གཟིགས་ལྡན་པས། །དེ་དག་ཀུན་གྱི་སྤྱན་མངའ་ན། །རྟག་ཏུ་བདག་ནི་འཁོད་དོ་
ཞེས་པའི་ཚུལ་གྱིས་སོ། །ལྔ་པ་ནི་སྦྱིན་སོགས་ཕར་ཕྱིན་དྲུག་འཁོར་གསུམ་མི་དམིགས་པར་
བསྒོམས་པས་སེར་སྣ་ལ་སོགས་པ་དང་བྲལ་ནས་ལམ་རྣམ་པར་དག་པ་དང་རྣམ་མཁྱེན་ཐོབ་
རུང་དུ་གྱུར་པས་ལམ་ཡོངས་སུ་རྫོགས་པས་ཡིན་ནོ། །རྩ་བའི་གནས་དང་སྦྱོར་བ་ནི་ཐར་
གྱིས་པ་ཞེས་སོ། །སྐད་ཅིག་མ་འཆད་པ་ལའང་རྟེན་དང་ཡུལ་དང་སྔོན་འགྲོ་གསུམ་བཤད་
པར་རིགས་སོ་ཞེ་ན། སྔ་མ་ཉིད་ཡིན་པར་དགོངས་པའོ། །སྦྱོར་བ་ནི་འབྲས་བུ་ཡིན་པས་ཐ་
དད་དོ། །འདི་ལ་ལྔ་ལས་དབྱེ་གཞི་ནི་སྐད་ཅིག་མའོ། །གཉིས་པ་གྲངས་ནི་རྣམ་པ་བཞིའོ།།
གསུམ་པ་དངོས་པོ་ནི་ཡོན་ཏན་གྱི་མངོན་དུ་བྱེད་པ་དང་། ཤེས་རབ་ཀྱིས་ཤེས་བྱ་ཡོངས་སུ་
ཆོད་པའོ། །དང་པོ་ལ་གཉིས་ལས་རྣམ་སྨིན་མ་ཡིན་པའི་སྐད་ཅིག་མ་ལ་བཞི་སྟེ། སྡུད་བྱེད་
དང༌། བསྡུ་བྱ་དང༌། བསྡུས་ཚུལ་དང༌། དེའི་རྒྱུའོ། །དང་པོ་ནི་སྦྱིན་སོགས་དང་པོ་ལྔ་ལས་
གང་རུང་གི་ཡེ་ཤེས་སོ། །གཉིས་པ་ནི་མཛོད་ལས་རྣམ་སྨིན་རྒྱུ་ནི་མི་དགེ་དང་། །དགེ་བ་ཟག་
བཅས་རྣམས་ཁོ་ན། །ཞེས་དང་། མི་དགེ་བ་དང་དགེ་བ་ཟག་བཅས་ཀྱིས་མ་བསྒྲུབས་པས་
- ]
༣
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་སྨིན་མ་ཡིན་པའི་ཟག་མེད་ཀྱི་ཆོས་སྦྱིན་པ་ནས་དཔེ་བྱད་ཀྱི་བར་གྱི་ཆོས་ཐམས་ཅད་དོ།།
གསུམ་པ་ནི་གང་རུང་གཅིག་མངོན་དུ་བྱས་པ་ན་གཞན་ཡང་བྱེད་ནུས་པའོ། །བཞི་པ་ནི་ཕར་
ཕྱིན་དང་པོ་ལྔའི་མཐར་གྱིས་པས་རིགས་མཐུན་གཞན་དང་སྦྲེལ་ནས་བསྒོམས་པ་ལས་བྱུང་
སྟེ་ཟོ་ཆུན་རྒྱུད་གཅིག་འགུལ་བ་ན་ཐམས་ཅད་འགུལ་བ་ནི་མངོན་བཟོ་བོས་སྦྲེལ་བ་ནི་མཐུ་
ལས་བྱུང་པ་བཞིན་ནོ། །ཡི་གེ་ལ་སྦྱར་བ་དུས་སྐད་ཅིག་མ་གཅིག་ལས་ཏེ་མངོན་སུམ་དུ་
རྫོགས་པར་ཏེ་མ་ལུས་པ་བྱང་ཆུབ་སྟེ་ཅི་རིགས་པར་གཞན་གསུམ་ལ་ཡང་སྦྱར་རོ། ། །
གཉིས་པ་རྣམ་སྨིན་གྱི་སྐད་ཅིག་མ་ལ་བཞི་ལས། ཤེས་བྱེད་ནི་རྒྱུན་མཐའི་ཡུམ་
གྱི་ཡེ་ཤེས་སོ། །ཤེས་བྱ་ནི་འབད་རྩོལ་བྱ་མི་དགོས་པའི་གནས་སྐབས་ཀྱི་ཆོས་དཀར་གྱི་རང་
བཞིན་ཐམས་ཅད་དོ། །ཤེས་ཚུལ་ནི་ཡུམ་མངོན་དུ་བྱས་པ་ན་རྣམ་སྨིན་གྱི་གནས་སྐབས་ཀྱི་
ཟག་མེད་ཐམས་ཅད་མངོན་དུ་བྱེད་ནུས་པའོ། །རྒྱུ་ནི་ཤེར་ཕྱིན་གྱི་མཐར་གྱིས་པ་བསྒོམས་པ་
ལས་བྱུང་པའོ། །གཉིས་པ་ལ་གཉིས་ལས་མཚན་ཉིད་མེད་པའི་སྐད་ཅིག་མ་ལའང་བཞི་
ལས། རྟོགས་བྱེད་ནི་སྦྱིན་སོགས་དྲུག་འཁོར་གསུམ་དུ་བདེན་པའི་མཚན་ཉིད་མེད་པར་
རྟོགས་པའི་སྐད་ཅིག་གོ །རྟོགས་བྱ་ནི་བདེན་པའི་མཚན་ཉིད་མེད་པའི་ཆོས་ཐམས་ཅད་དོ།།
ཚུལ་ནི་སྦྱིན་སོགས་དེ་ལྟར་རྟོགས་པ་ན་གཞན་ཡང་དེ་ལྟར་རྟོགས་པར་ནུས་པའོ། །རྒྱུ་ནི་
ཕར་ཕྱིན་དྲུག་གི་མཚན་ཉིད་མེད་པའི་མཐར་གྱིས་པ་བསྒོམས་པ་ལས་བྱུང་པའོ། །གཉིས་པ་
གཉིས་སུ་མེད་པའི་སྐད་ཅིག་མ་ལ་བཞི་ལས་མཐོང་བྱེད་ནི་རྨི་ལམ་གྱི་ཡུལ་དང་རྨི་ལམ་
གཉིད་སད་པའི་ཤེས་པས་མི་མཐོང་བ་ལྟར་གཟུང་འཛིན་གཉིས་མེད་པར་མཐོང་བའི་སྐད་
ཅིག་མ་གཅིག་གོ །མཐོང་བྱ་ནི་ཆོས་ཐམས་ཅད་དོ། །ཚུལ་ནི་གཅིག་དེ་ལྟར་མཐོང་བ་ན་
ཐམས་ཅད་དེ་ལྟར་མཐོང་བར་ནུས་པའོ། །རྒྱུ་ནི་གཉིས་སུ་མེད་པའི་མཐར་གྱིས་པ་བསྒོམས་
པ་ལས་བྱུང་པའོ། །བཞི་པ་འབྱེད་པའི་རྒྱུ་མཚན་ནི་མཚན་ཉིད་ཀྱིས་ནི་ཞེས་ཏེ། ལྡོག་ཆོས་མི་
- 1
4
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
འདྲ་བ་བཞི་ཡོད་པས་སོ། །ལྔ་པ་དབྱེ་དོན་ནི་ངོ་བོ་གཅིག་ལ་ལྡོག་པ་ཐ་དད་དོ། །དེར་མ་ཟད་
བར་ཆད་མེད་པའི་རྩེ་མོ་དང་ཡང་གཅིག་གོ །གལ་ཏེ་རྣམ་ཀུན་གྱིས་རྩེ་མོ་བསྐྱེད་པ་ན་སྐད་
ཅིག་མ་བསྐྱེད་དམ་མ་བསྐྱེད། གཉིས་པ་ལྟར་ན་ཆ་ཤས་ཀྱི་བསྐྱེད་བྱ་སྐྱེད་བྱེད་དུ་འགྱུར་ལ།
དང་པོ་ལྟར་ན་མཐར་གྱིས་པ་མི་དགོས་པར་ཐལ་ལོ་ཞེས་ཁམས་པས་འདྲེ་ལ་བརྩད་དོ།།
ལན་ལ་ཁ་རྩངས་འབྲེ་ཅིག་སྐད་ཅིག་མའི་རྫས་བསྐྱེད་ལྡོག་པ་མ་བསྐྱེད་ཅེས་སྨྲ་བ་ནི་འཁྲུལ་ཏེ་
ལྡོག་པ་མ་བསྐྱེད་པས་ཆ་ཤས་ཀྱི་བསྐྱེད་བྱར་ཐལ་ལོ། །དེས་ན་རྫས་ལྡོག་རིལ་བ་བསྐྱེད་དོ།།
མཐར་གྱིས་པ་མི་དགོས་པར་ཡང་མི་འགྱུར་ཏེ་རྒྱུ་དེའི་རིགས་མཐར་གྱིས་པ་ཡོད་མེད་ཀྱི་
རྗེས་སུ་འགྲོ་ལྡོག་བྱེད་པའི་ཕྱིར་རོ་ཞེས་རྒན་མོས་བུས་པའི་མེས་དུ་བ་བསྐྱེད་བླ་མ་དག་གསུང་ངོ༌།།
འདི་མི་རིགས་ཏེ་སྐད་ཅིག་མའི་རིགས་རྣམ་ཀུན་གྱིས་བསྐྱེད་དམ་མ་བསྐྱེད། མ་བསྐྱེད་ན་
ཁྱེད་ཉིད་ལྟར་ན་ཆ་ཤས་ཀྱི་བསྐྱེད་བྱར་ཐལ་ལོ། །བསྐྱེད་ནའང་དེ་ཡོད་མེད་ཀྱི་རྗེས་སུ་འགྲོ་
ལྡོག་བྱེད་པར་ཐལ་ལོ། །དེས་ན་སྔ་མ་ཉིད་རིགས་སོ། །དེས་ཡང་རིགས་ཆ་ཤས་པའི་བསྐྱེད་
བྱར་ཐལ་བ་ནི་འདོད་ལ། རྫས་ཆ་ཤས་ཀྱི་བསྐྱེད་བྱར་ཐལ་བ་ལ་ཁྱབ་པ་མེད་དེ་སྐད་ཅིག་
མའི་རྫས་བར་ཆད་མེད་པའི་རྩེ་མོ་སྐྱེད་དུས་ཉིད་ན་རྣམ་ཀུན་གྱིས་བསྐྱེད་པའི་ཕྱིར་རོ། །རྩ་
བའི་གནས་དང་སྦྱར་བ་ནི་སྐད་ཅིག་མ་ཞེས་སོ། །
ཆོས་སྐུ་འཆད་པ་ལ་སྐུ་དང་ཕྲིན་ལས་གཉིས་ལས་དང་པོ་ལ་ལྔ་ལས། དབྱེ་གཞི་
ནི་སྐུ་ཙམ་མོ། །གྲངས་ཀྱི་དབྱེ་བ་ནི་གསུམ་སྟེ། སྐུ་དུ་མར་དབྱེ་བ་དང་། རྒྱན་གྱི་དགོངས་པ་
སྤྱད་པ་དང༌། ཐམས་ཅད་མི་འགལ་བར་བསྟན་པའོ། །དང་པོ་ནི་ཆོས་སྐུ་གཟུགས་སྐུ་གཉིས་
སུ་བསྟན་ཏེ། བསོད་ནམས་ཡེ་ཤེས་ལས་བྱུང་པའི། །དམ་པ་གཉིས་ནི་ཐོབ་པར་ཤོག་ཅེས་
སོ༑ གསུམ་ དུ་ ཡང་ མྱ་ངན་འདས་པ་བདེན་གཅིག་པོ། །དེ་ཚེ་ལྷག་མ་ལོག་པ་ཞེས། །རྒྱལ་བ་རྣམས་ཀྱིས་གང་
གསུངས་པ། །མཁས་པ་ཅི་ཕྱིར་འདོད་མི་བྱེད། །ཅེས་སོ་བསྟན་ཏེ། སྐུ་ གསུམ་ དག་ གིས་ སངས་ རྒྱས་ ཀྱི།
- ，
4
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐུ་བསྡུས་པར་ནི་ཤེས་བྱ་སྟེ། །སྐུ་གསུམ་དག་གིས་རང་བཞིན་གྱི། །དོན་དེ་རྟེན་དང་བཅས་
པར་བསྟན། །ཞེས་དང་། སངས་རྒྱས་རྣམས་ཀྱི་སྐུ་དབྱེ་བ། །རང་བཞིན་ལོངས་སྤྱོད་རྫོགས་
པ་དང་། །གཞན་ནི་སྤྲུལ་པའི་སྐུ་ཡིན་ཏེ། །དང་པོ་གཉིས་པའི་རྟེན་ཡིན་ནོ་ཞེས་གསུངས་སོ།།
འདིར་ཡང་གསུངས་ཏེ་དེ་ཡང་ངོ་བོ་ཉིད་ཀྱི་སྐུ་ལ་སོགས་པའི་དབྱེ་བས་རྣམ་པ་བཞི་ཡིན་ཞེས་
སོ༑ ༑ཡང་སངས་རྒྱས་སྐུ་ལྔའི་བདག་ཉིད་ཅན་ཞེས་པའི་འགྲེལ་པར་སྐུ་བཞིའི་སྟེང་དུ་རྣམ་
པར་སྨིན་པའི་སྐུ་དང་ལྔའོ་ཞེས་སོ། ཁ་ རྩངས་འབྲེ་ཨར་ཅིག་ སྐུ་གསུམ་གྱིས་ཆོས་སྐུ་སྤྲུལ་སྐུ་
གཉིས་ལ་རྩ་བ་དང་གཞན་གཉིས་གཉིས་སུ་བྱས་པའོ་ཞེས་ཀྱང་འཆད་དོ། །གཉིས་པ་ལ་
གསུམ་སྟེ། བཞིར་འདོད་པ་དགག་པ་དང༌། དེས་ན་གསུམ་དུ་བསྟན་པ་དང་། དེ་ལ་བརྩད་
པ་སྤང་བའོ། །དང་པོ་ནི་སེང་བཟང་ལ་སོགས་པ་བཞིར་འདོད་པ་ནི་མི་རིགས་ཏེ་ཆོས་སྐུ་དབྱེ་
བ་རྐྱང་གཅིག་ཡིན་ན་དབྱེ་གཞི་མེད་པའི་དབྱེ་བར་ཐལ་བ་དང་། ཚད་མ་གསུམ་ཡིན་ཞེས་
མཚུངས་པ་དང༌། ཚིགས་སུ་བཅད་པ་ཕྱེད་དང་གཉིས་རྩ་བ་ལྟ་བུ་ཡིན་པས་འདིར་རྩ་བ་དང་
འགྲེལ་པའི་གནས་སྦྱར་བ་ཆད་པར་འགྱུར་བའི་ཉེས་པ་ཡོད་པའི་ཕྱིར་རོ། །གཉིས་པ་ནི་དེ་
ལྟར་ན་གསུམ་ཡིན་པར་ངེས་སོ། །གསུམ་པ་ནི་གལ་ཏེ་ཟག་པ་མེད་པའི་སེམས་དང་སེམས་
བྱུང་འདི་རྣམས་སྐུ་གསུམ་གང་དུ་ཡང་བསྡུ་བར་མི་རིགས་སོ་ངོ་བོ་ཉིད་ཀྱི་སྐུ་དོན་དམ་པ་ཡིན་
ལ་གཞན་བཞི་གཟུགས་ཡིན་པས་དེས་སེམས་འདུ་བར་དགོངས་སོ་ཞེ་ན། མགོན་པོས་ངོ་བོ་
ཉིད་ཀྱི་སྐུ་ཆོས་གསུམ་ཚོགས་པ་ལ་བཤད་པས་ཚོགས་པའི་ནང་དུ་ཡ་ཁྱལ་འདུས་པའི་ཕྱིར་
རོ༑ ༑སངས་རྒྱས་ཡེ་ཤེས་ལྟར་ན་ཡེ་ཤེས་བཞི་པོ་ཉིད་ལ་སྐུ་གསུམ་དུ་འཇོག་པས་གཞན་དུ་
ལུས་པ་མེད་དོ། །གསུམ་པ་ནི་ཁ་ཅིག་གསུམ་ལས་གཞན་དུ་འདོད་པ་ལོག་པ་ཁོ་ན་ཡིན་ཏེ་
བྱམས་པ་དང་ཤཱཀ་ཐུབ་ཀྱི་དགོངས་པ་མ་ཡིན་པའི་ཕྱིར་རོ་ཟེར་བའི་སྐྱོན་ནི་མེད་དེ་རྒྱན་ལ་
སོགས་པ་ལ་གསུམ་དུ་གསལ་ཡང་སྤྱིར་མི་འགལ་ཏེ་དབྱིངས་རྣམ་དག་ཡེ་ཤེས་བཞིའི་དབྱེ་
བུ
- 1 ： {) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
བསྡུ་ཡིན་པའི་ཕྱིར་རོ། །འདི་ལྟར་གཉིས་སུ་འདོད་པ་ལྟར་ན་ཡེ་ཤེས་ཕྱི་མ་གསུམ་གྱི་ནུས་པ་
ལས་གཟུགས་སྐུ་ཡིན་ལ་གཞན་ཆོས་སྐུའོ། །གསུམ་དུ་འདོད་པ་ལྟར་མེ་ལོང་ལྟ་བུའི་ཡེ་ཤེས་
ཉིད་དམ། དབྱིངས་རྣམ་དག་ཡེ་ཤེས་བཞི་འཁོར་སེམས་བྱུང་དང་བཅས་པ་དབྱེར་མེད་ནི་ངོ་
བོ་ཉིད་ཀྱི་སྐུའོ། །མཉམ་པ་ཉིད་དམ་སོ་སོར་རྟོག་པའི་ཡེ་ཤེས་ཉིད་དམ་དེ་དག་གི་ནུས་པ་
ལས་ལོངས་སྐུའོ། །བྱ་བ་གྲུབ་པའི་ཡེ་ཤེས་ཉིད་དམ་དེའི་ནུས་པ་ལས་སྤྲུལ་སྐུའོ། །བཞིར་
འདོད་པ་ལྟར་ན་དབྱིངས་རྣམ་དག་ཡེ་ཤེས་བཞི་འཁོར་བཅས་དང་དབྱེར་མེད་ནི་ངོ་བོ་ཉིད་
ཀྱི་སྐུའོ། །ཡེ་ཤེས་བཞི་འཁོར་བཅས་ནི་ཆོས་སྐུའོ། །མཉམ་པ་ཉིད་དང་སོ་སོར་རྟོག་པའི་
ནུས་པ་ལས་ས་ལ་གནས་པ་ལ་སྣང་བ་ནི་ལོངས་སྐུའོ། །བྱ་བ་གྲུབ་པའི་ནུས་པ་ལས་མ་དག་
པ་གསུམ་ལ་སྣང་བ་ནི་སྤྲུལ་སྐུའོ། །གང་དག་དབྱེ་བའི་དངོས་པོ་ལ་སེང་བཟང་ལྟར་ན་བཞི་
ལས་དང་པོ་ངོ་བོ་ཉིད་ཅེས་ཏེ་ཆོས་གསུམ་ཏེ། ཟག་པ་མེད་པའི་ཡེ་ཤེས་ཀྱི་ཆོས་རྣམས་ཐོབ་
པར་གྱུར་ཅིང་སྤང་བྱ་གློ་བུར་གྱི་དྲི་མས་རྣམ་པ་ཐམས་ཅད་དུ་དག་པ་རང་བཞིན་གྱིས་སྟོང་པ་
ཉིད་དོ། །ཟུར་གསུམ་གྱིས་ཡེ་ཤེས་བཞི་རྒྱུན་ཆད་པ་དང་སློབ་པའི་ཡེ་ཤེས་དང་གཉིས་མེད་
ཀྱི་ཤེས་པ་བདེན་པར་འདོད་པ་རྣམས་སེལ་ལོ། །
གཉིས་པ་ཆོས་སྐུ་ལ་ལྔ་སྟེ། རང་བཞིན་དང༌། སྤངས་པ་དང་། མཛད་པ་དང་།
ཡུལ་ཅན་དང་། རྒྱུའི་ཁྱད་པར་རོ། །དང་པོ་ནི་ཡེ་ཤེས་བཞི་འཁོར་སེམས་བྱུང་དང་བཅས་
པའོ། །གཉིས་པ་ནི་གནས་ངན་ལེན་ལ་སོགས་པ་གནས་གྱུར་པ་སྟེ་དེ་ཡང་ཕྱི་རོལ་སྣོད་དང་
ནང་ཉེ་བར་ལེན་པ་ཁོ་ནའི་དོན་ཙམ་འཛིན་པའི་ཀུན་གཞིའི་རྣམ་ཤེས་འཁོར་བཅས་གནས་
གྱུར་པས་མེ་ལོང་ཡེ་ཤེས་འཁོར་བཅས་ཏེ། མེ་ལོང་ཡེ་ཤེས་མི་གཡོ་སྟེ། །ཡེ་ཤེས་གསུམ་ནི་
དེ་ལ་བརྟེན། །མཉམ་པ་ཉིད་དང་སོ་སོར་རྟོག །བྱ་བ་གྲུབ་པ་ཁོ་ནའོ། །ཞེས་སོ། །ཀུན་གཞི་
ཁོ་ནའི་དོན་ཙམ་འཛིན་པའི་ཉོན་མོངས་ཅན་གྱི་ཡིད་འཁོར་བཅས་གནས་གྱུར་པས་མཉམ་
. 1
5
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཀྱི་ཡེ་ཤེས་འཁོར་བཅས་ཏེ། མི་གནས་ཞི་བར་ཞུགས་པ་ནི། །མཉམ་ཉིད་ཡེ་ཤེས་ཡིན་
པར་འདོད། །དུས་རྣམས་རྟག་ཏུ་བྱམས་པ་དང་། །ཐུགས་རྗེ་ཆེན་པོ་དག་དང་ལྡན། །སེམས་
ཅན་རྣམས་ལ་མོས་པ་བཞིན། །སངས་རྒྱས་སྐུ་ནི་ངེས་པར་སྟོན། །ཞེས་སོ། །ཆོས་ཀྱི་དོན་
ཙམ་འཛིན་པའི་ཡིད་ཀྱི་རྣམ་ཤེས་འཁོར་བཅས་གནས་གྱུར་པས་སོ་སོར་རྟོག་པའི་ཡེ་ཤེས་
འཁོར་བཅས་ཏེ། སོ་སོར་རྟོག་པའི་ཡེ་ཤེས་ནི། །ཤེས་བྱ་ཀུན་ལ་རྟག་མི་ཐོགས། །ཏིང་ངེ་
འཛིན་དང་གཟུངས་རྣམས་ཀྱི། །གཏེར་དང་འདྲ་བ་ཁོ་ན་ཡིན། །འཁོར་གྱི་དཀྱིལ་འཁོར་
རྣམས་སུ་ནི། །འབྱོར་པ་ཐམས་ཅད་སྟོན་མཛད་ཅིང་། །ཐེ་ཚོམ་ཐམས་ཅད་གཅོད་པའི།།
ཆོས་ཆེན་ཆར་ནི་རབ་ཏུ་འབེབས། །ཞེས་སོ། །བདག་རྐྱེན་མིག་གི་དབང་པོ་ལ་བརྟེན་ནས་
གཟུགས་ཀྱི་དོན་ཙམ་འཛིན་པ་ལ་སོགས་པ་སྒོ་ལྔའི་རྣམ་ཤེས་འཁོར་བཅས་གནས་གྱུར་པས་
བྱ་བ་གྲུབ་པའི་ཡེ་ཤེས་འཁོར་བཅས་ཏེ། བྱ་བ་གྲུབ་པའི་ཡེ་ཤེས་ནི། ཁམས་རྣམས་ཀུན་ཏུ་
སྣ་ཚོགས་ཤིང་། །དཔག་མེད་བསམ་ཡས་སྤྲུལ་པ་ཡིས། །སེམས་ཅན་ཀུན་དོན་སྒྲུབ་པའོ་
ཞེས་བཤད་པ་ནི་གནས་ངན་ལེན་གནས་གྱུར་པའོ། །ལམ་སྤོང་བ་བྱེད་བཅས་བྱེད་མེད་དུ་
གནས་གྱུར་པ་ནི་ལམ་གནས་གྱུར་པ་སྟེ་དེ་གཉིས་སྐབས་དོན་ནོ། །དེ་བཞིན་ཉིད་མ་དག་པ་
ལས་དག་པར་གྱུར་པ་ནི་ངོ་བོ་ཉིད་ཀྱི་སྐུར་བཤད་དོ། །གསུམ་པ་ཆོས་སྟོན་པ་ལ་སོགས་
པའོ། །བཞི་པ་ནི་སངས་རྒྱས་ཀྱི་ཐུགས་རང་རིག་པ་དང་གཞན་རིག་པའི་ཡུལ་དུ་འགྱུར་རོ།།
ལྔ་པ་ནི་གཙོར་ཡེ་ཤེས་ཀྱི་ཚོགས་ལས་བྱུང་པའོ། །གསུམ་པ་ལོངས་སྤྱོད་རྫོགས་པ་ལ་ལྔ་
ལས། རང་བཞིན་ནི་མཉམ་པ་ཉིད་དང་སོ་སོར་རྟོག་པའི་ཡེ་ཤེས་ཀྱི་བདག་རྐྱེན་ལས་བྱུང་པ་
མཚན་དཔེས་བརྒྱན་པའི་གཟུགས་སོ། །གཉིས་པ་ངེས་ཚིག་ནི་གནས་ངེས་པ་སྟུག་པོ་བཀོད་
པར། སྐུ་ངེས་པ་མཚན་དཔེས་བརྒྱན་པ། དུས་ངེས་པ་རྟག་ཏུ། འཁོར་ངེས་པ་ས་ལ་གནས་
པའི་བྱང་ཆུབ་སེམས་དཔའ། ཆོས་ངེས་པ་ཐེག་ཆེན་ལ་ལོངས་སྤྱོད་པས་ནའོ། །གསུམ་པ་
- 1 5 ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་འཇམ་གསར་འགྲེལ་པ་བཞུགས། ༼༨
མཛད་པ་ནི་ས་ལ་གནས་པའི་བྱང་ཆུབ་སེམས་དཔའི་དོན་མཛད་པའོ། །བཞི་པ་ཡུལ་ཅན་ནི་
ས་ལ་གནས་པའི་བྱང་ཆུབ་སེམས་དཔའི་ཡུལ་དུ་འགྱུར་རོ། །འབུམ་པས་སངས་རྒྱས་ཀྱི་
ཡུལ་དུ་འགྱུར་རོ་གསུང་པའང་མད་དོ། །ལྔ་པ་རྒྱུ་ནི་གཙོར་བསོད་ནམས་ཀྱི་ཚོགས་ལས་བྱུང་
པའོ། ། །
བཞི་པ་སྤྲུལ་པའི་སྐུ་ལ་ལྔ་ལས་རང་བཞིན་ནི། བཟོད་དང་སྐྱེ་དང་བྱང་ཆུབ་
ཆེ༑ ༑མྱ་ངན་འདའ་བར་རྟག་སྟོན་པ། །སངས་རྒྱས་སྤྲུལ་པའི་སྐུ་དེ་ནི། །རྣམ་པར་གྲོལ་བའི་
ཐབས་ཆེན་པོ། །ཞེས་པས་བྱ་བ་གྲུབ་པའི་བདག་རྐྱེན་ལས་བྱུང་པའི་བཟོ་དང་སྐྱེ་བ་དང་
མཆོག་གི་སྤྲུལ་པ་གསུམ་མོ། །གཉིས་པ་དུས་ནི། རང་བཞིན་དང་ནི་རྒྱུན་མི་ཆད། །རྒྱུན་
གྱིས་དེ་དག་རྟག་པ་ཉིད། །ཇི་ལྟར་མེ་ནི་གཞན་དུ་འབར། །གཞན་དུ་ཞི་བར་གྱུར་པ་ལྟར།།
དེ་བཞིན་སངས་རྒྱས་རྣམས་ལ་ཡང་། །སྣང་དང་མི་སྣང་ཤེས་པར་བྱ། །ཞེས་དང་། ལ་ལར་
མེད་བཞིན་མྱ་ངན་འདའ། །ལ་ལར་བྱང་ཆུབ་འཚང་ཡང་རྒྱ། །ནམ་ཡང་མེད་པ་མ་ཡིན་ཏེ།།
དེ་བཞིན་གཤེགས་པ་རྟག་པའི་སྐུ། །ཞེས་ཐེག་བསྡུས་ལས་གསུངས་པ་དང་། གང་གིས་སྲིད་
པར་ཇི་སྲིད་བར་ཞེས་སོགས་གསུངས་པས་དུས་རྟག་ཏུ་གནས་སོ། །གསུམ་པ་མཛད་པ་ནི་
སྐལ་བ་དང་མཐུན་པར་མ་དག་པའི་དོན་མཛད་པའོ། །བཞི་པ་ཡུལ་ཅན་ནི་ཉན་རང་དང་
བྱིས་པའི་སྐྱེ་བོ་ལས་དག་པ་བའི་ཡུལ་དུ་འགྱུར་རོ་གསུང་ངོ༌། །སངས་རྒྱས་ལ་མི་སྣང་སྟེ་
དངོས་མེད་ཡིན་པའི་ཕྱིར་སྣང་ན་གཟུང་དོན་ལ་འཁྲུལ་པའི་ལོག་ཤེས་ཅན་དུ་ཐལ་ལོ་གསུང་
ངོ་༑ ༑མི་རིགས་ཏེ་དེ་ཤེས་བྱ་མ་ཡིན་པར་ཐལ་ཏེ་སངས་རྒྱས་ཀྱི་ཡེ་ཤེས་ལ་མི་སྣང་བའི་ཕྱིར་
རོ༑ ༑དེའི་ལྡོག་ཁྱབ་ཀྱང་རྒྱན་ལས། དེ་བཞིན་སངས་རྒྱས་ཡེ་ཤེས་ལ། །ཤེས་བྱ་ཐམས་
ཅད་གཅིག་ཅར་སྣང་ཞེས་དང༌། ཁྱོད་ཀྱི་མཁྱེན་པས་ཤེས་བྱ་ཁྱབ་ཅེས་བཤད་པའི་ཕྱིར་རོ།།
གཞན་ཡང་སྤྲུལ་པའི་མཛད་པ་ཕྲིན་ལས་ཀྱིས་སེམས་ཅན་གྱི་དོན་མི་བྱེད་པར་ཐལ་ཏེ་དངོས་
- ， 5 3 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་ཡིན་པའི་ཕྱིར་རོ། །དེ་འདོད་པ་ཡིན་ཏེ་མཛད་པ་ཐམས་ཅད་ཆོས་སྐུ་ཁོ་ན་ཡིན་ནོ་ཞེས་
གསུངས་པ་མི་འཐད་དེ། དེ་དག་རྟེན་དང་དགོངས་པ་དང་། །ཕྲིན་ལས་ཀྱི་ནི་མཉམ་པ་ཉིད།།
ཅེས་དང༌། འགྲེལ་པར་སངས་རྒྱས་ཐམས་ཅད་ཀྱི་སྐུ་གསུམ་པོ་དེ་དག་ནི་ཕྲིན་ལས་ཀྱིས་ནི་
ཕྲིན་ལས་ཐུན་མོང་བ་ཡིན་པའི་ཕྱིར་རོ་ཞེས་བཤད་དོ། །གཞན་ཡང་ལོངས་སྤྱོད་རྫོགས་པ་
ཁམས་ཀུན་ཏུ། །འཁོར་ཡོངས་སྡུད་དང་ཞིང་དང་མཚན། །སྐུ་དང་ཆོས་རྫོགས་ལོངས་སྤྱོད་
དང༌། །མཛད་པ་དག་གི་ཐ་དད་དོ། །ཞེས་ལོངས་སྐུ་ལའང་མཛད་པ་བཤད་པ་དང་། སངས་
རྒྱས་སྤྲུལ་པ་དེ་རྟག་ཏུ། །མཛད་པ་སྒྲུབ་པའི་བྱེ་བྲག་དང་། །གྲངས་དང་ཞིང་གིས་རྣམ་ཀུན་
ཏུ༑ ༑བསམ་མི་ཁྱབ་པར་ཤེས་པར་བྱ། །ཞེས་དང༌། བྱ་བ་གྲུབ་པའི་ཡེ་ཤེས་ནི་ཞེས་སོགས་
དང༌། གང་གི་སྲིད་པ་ཞེས་སོགས་བཤད་པས་འགྲོ་བ་སེམས་ཅན་གྱི་དོན་མཛད་པ་མ་ཡིན་
ན་ཅི་ཞིག་ཡིན། གཞན་ཡང་དེ་བཞིན་གཤེགས་པའི་སྤྲུལ་པ་དངོས་མེད་ཡིན་ན་ཡུལ་གཞན་
གྱི་སེམས་ཅན་ཡང་དངོས་མེད་ཡིན་ཏེ་ལས་དང་ཉོན་མོངས་པས་སྤྲུལ་པའི་ཕྱིར་རོ་ཞེས་
མཚུངས་སོ། །དངོས་མེད་སྣང་ལ་བློ་འཁྲུལ་པས་སྒྲོ་བཏགས་མ་ཡིན་པས་གཟུང་དོན་ལ་
འཁྲུལ་པའི་ལོག་ཤེས་སུ་ཇི་ལྟར་འགྱུར། གཞན་ཡང་ཡུལ་ཅན་གསུམ་ལ་ལྟོས་ནས་སྐུ་
གསུམ་ངོ་བོ་གཅིག་ཅེས་ཁྱེད་ཉིད་གསུངས་པས་ཆོས་སྐུ་དང་དངོས་པོ་དང་ངོ་བོ་གཅིག་པའི་
ཕྱིར་དེའང་དངོས་པོར་ཐལ་ལོ། །འདོད་ན་དངོས་མེད་ཡིན་པ་ཉམས་སོ། །ལྔ་པ་རྒྱུ་ནི་བསོད་
ནམས་ཀྱི་ཚོགས་ལས་བྱུང་པའོ། །བཞི་པ་གང་གིས་འབྱེད་པའི་རྒྱུ་མཚན་ནི། སེང་བཟང་
ལྟར་ན་ངོ་བོ་ཉིད་ཀྱི་སྐུ་དོན་དམ་ཡིན་ལ་གཞན་གསུམ་ཀུན་རྫོབ་ཡིན་ནོ། །གསུམ་པོ་ཡང་
སངས་རྒྱས་དང་བྱང་ཆུབ་སེམས་དཔའ་དང་མ་དག་པ་གསུམ་གྱིས་ཤེས་པའི་ཡུལ་དུ་འགྱུར་
བའི་ཆ་ནས་ཡིན་ནོ། །ཡང་སྐུ་གསུམ་དུ་འདོད་པ་ཁ་ཅིག་དང་སངས་རྒྱས་ལ་ཡེ་ཤེས་སུ་སྣང་
བ་དང་གཟུགས་སྐུ་ངེས་པ་དང་མ་ངེས་པར་སྣང་བས་ཡིན་ནོ་ཞེས་སོ། །ལྔ་པ་དབྱེ་དོན་ནི་
-T
5
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། །༨
ལྟོས་ས་ཐ་དད་ལ་ལྟོས་ནས་ཐམས་ཅད་ངོ་བོ་གཅིག་གོ་ཞེས་གསུང་ངོ༌། །
གཉིས་པ་ཕྲིན་ལས་ནི་གདུལ་བྱ་ལམ་གྱི་རྟེན་དང་ལམ་དང་འབྲས་བུ་ལ་
འགོད་པ་ཉི་ཤུ་རྩ་བདུན་ཡིན་ནོ། །བཞི་པ་ནི་དེ་ལ་ཞེས་སོགས་དེ། ཚིག་ལེའུར་བྱས་པ་དང་
པོ་གཉིས་ཀྱིས་ནི་དངོས་པོ་བརྒྱད་མདོར་བསྟན་པ་ཡིན་ནོ་དེ་ཅིས་ཞེ་ན་གཉིས་པོ་དེས་བརྒྱད་
པོ་བརྗོད་བྱར་བསྡུས་པས་སོ། །བཅུ་གསུམ་གྱིས་ནི་གཉིས་པོ་དེ་དག་ཉིད་གྱི་དོན་རྒྱས་པར་
བཤད་དེ་ཞེས་སོ། །ཡན་ལག་རྒྱས་བཤད་དང་ཟློས་སོ་ཞེ་ན་བསྡུས་ནས་སོ། །བཅོ་ལྔས་
ཡུམ་གྱི་དོན་ལེགས་པར་བཤད་པ་ཡིན་ནོ། །ལྔ་པ་ནི་བསྡུས་པའི་དོན་གྱི་ཚིག་ལེའུར་བྱས་པ་
རྣམས་ནི་སེང་བཟང་གིས་རྣམ་པར་མ་བཀྲོལ་ལོ། །ཅི་སྟེ་ཞེ་ན་ཟློས་པའི་ཞེས་སོགས་སོ།།
དགོས་པ་ཅི་སྟེ་ཞེ་ན། བསྟན་བཅོས་མཛད་པ་པོ་མགོན་པོ་ཉིད་ཀྱིས་སེམས་བསྐྱེད་པ་ནི་
གཞན་དོན་ཕྱིར་ཞེས་པ་ལ་སོགས་པ་འཆད་པར་འགྱུར་བའི་ཡན་ལག་རྒྱས་བཤད་ཀྱི་བསྟན་
བཅོས་མཐའ་དག་གིས་འཆད་པས་དེ་དག་སེང་བཟང་གིས་རྣམ་པར་བཤད་པས་དེ་ཡང་
བཤད་པར་འགྱུར་བར་བསམ་སྟེའོ།། །། །
༈ གཉིས་པ་ཡན་ལག་རྒྱས་བཤད་ལ་ཡུལ་སྦྱོར་བ་འབྲས་བུ་གསུམ་ལས།
དང་པོ་ལའང་གསུམ་ལས། རྣམ་མཁྱེན་ལའང་གཉིས་ཏེ། རྣམ་མཁྱེན་དང་པོར་སྟོན་པའི་རྒྱུ་
མཚན་དང་། མཚོན་བྱེད་ཀྱི་ཆོས་དངོས་སོ། །དང་པོ་ནི་དེ་ལྟར་ཞེས་སོགས་ཏེ། དང་པོ་རྣམ་
པ་ཐམས་ཅད་མཁྱེན་པ་ཉིད་བརྗོད་བྱར་སྡད་པའི་ལུས་རྣམ་གཞག་གི་ཚིག་ལེའུར་བྱས་པ་
ཡན་ལག་རྒྱས་བཤད་ཀྱིས་རྣམ་པར་བཤད་པར་མགོན་པོ་བཞེད་དེ་ཞེས་སོ། །དང་པོ་འཆད་
པ་ཅི་སྟེ་ཞེ་ན། བྱང་ཆུབ་སེམས་དཔའ་བྱང་ཆུབ་རྗེས་སུ་ཐོབ་པར་འདོད་པས་རྣམ་མཁྱེན་
ཐོབ་པར་བྱ་དགོས་པས་སོ། །དེ་ཅི་སྟེ་ཞེ་ན་འབྲས་བུ་འདོད་བྱ་ཡིན་པའི་ཕྱིར་རོ། །དེ་ཡང་
འབྲས་བུ་ལ་བྲོད་པ་སྐྱེས་ན་རྒྱུ་ལ་འཇུག་པས་སོ། །གཉིས་པ་ལ་གཉིས་ཏེ། ལམ་གྱི་དངོས་
|
5 5-



བརྩེ་ཆེན་འོད་སྣང་ལས། པོད་ཆེན་དྲུག་གི་ངང་པོ་ཕར་ཕྱིན་འགྲེལ་སྐོར།
པོ་དང་ཡན་ལག་གོ །དང་པོ་ལ་གསུམ་ལས་སེམས་བསྐྱེད་པ་ལའང་གསུམ་སྟེ། མཚན་ཉིད་
དང༌། དམིགས་པ་དང༌། དབྱེ་བའོ། །དང་པོ་ལ་གཉིས་ཏེ། དངོས་དང་། རྩོད་པ་སྤང་བའོ།།
དང་པོ་ནི་སེམས་བསྐྱེད་པ་ནི་འདོད་ཅེས་དྲང་ངོ༌། །གང་ཞེ་ན། ཡང་དག་པར་རྫོགས་པའི་
བྱང་ཆུབ་བོ། །རང་དོན་དུའམ་ཞེ་ན་གཞན་དོན་ཕྱིར་ཞེས་སོ། །འགྲེལ་པར་འབད་པར་བྱའོ་
ཞེས་དྲང་ངོ༌། །དུས་ནམ་གྱི་ཚེ་ན་སངས་རྒྱས་སུ་གྲུབ་ནས་ཞེས་ཏེ་རྒྱལ་པོ་དང་ཕྱུག་རྫི་དང་གྲུ་
པ་ལྟ་བུ་ལས་དང་པོའོ། །སུའི་ཆེད་དུ་གཞན་གྱི་དོན་གྱི་ཕྱིར་རོ། །ཚུལ་ཇི་ལྟར་ཞེ་ན་མངོན་
མཐོ་དང་ངེས་ལེགས་ཐེག་པ་གསུམ་གྱི་སྐལ་བ་ཇི་ལྟ་བ་བཞིན་དུའོ། །གཉིས་པ་ལ་གཉིས་
ལས་རྒོལ་བ་ནི་མཚན་ཉིད་ཡང་དག་པར་རྫོགས་པའི་བྱང་ཆུབ་འདོད་པ་ཉིད་ནི་བྱང་ཆུབ་
དོན་དུ་གཉེར་བ་དགེ་བའི་ཆོས་ལ་འདུན་ལ་དོན་གྱི་ཁྱད་པར་འཛིན་པ་སེམས་ལས་བྱུང་པ་
ཡིན་ལ། མཚོན་བྱ་སེམས་བསྐྱེད་པ་ནི་དོན་ཙམ་འཛིན་པ་སེམས་དངོས་ཡུལ་ཉན་རང་གི་
ལས་ཁྱད་པར་དུ་འཕགས་པ་རྫོགས་པའི་བྱང་ཆུབ་ཏུ་སྣང་བ་ཅན་འབྱུང་བ་མ་ཡིན་ནམ་ཞེས་
དང༌། ཡང་ལན་དང་པོའི་ཤུགས་ཀྱིས་རྒོལ་བ་ནི་གཞན་དོན་ཕྱིར་འདོད་པ་ཉིད་ནི་གཞན་
དོན་དེ་དོན་དུ་གཉེར་བའི་ཆོས་ལ་འདུན་པ་དོན་གྱི་ཁྱད་པར་འཛིན་པ་སེམས་ལས་བྱུང་པ་
ཡིན་ལ། མཚོན་བྱ་སེམས་བསྐྱེད་པ་ནི་དོན་ཙམ་འཛིན་པ་སེམས་ཆེད་དུ་བྱ་བའི་ཡུལ་ཉན་
རང་གི་རང་ཆེད་ལས་ཁྱད་པར་དུ་འཕགས་པ་གཞན་དོན་དུ་སྣང་བ་ཅན་འབྱུང་བ་མ་ཡིན་
ནམ། ཇི་ལྟར་སེམས་བྱུང་དེ་སེམས་བསྐྱེད་པ་ཡིན་པར་འགྱུར་ཞེ་ན་ཞེས་ཏེ། སེམས་བསྐྱེད་
ཀྱི་མཚན་ཉིད་དུ་མི་འཐད་ཅེས་པའོ། ། །
གཉིས་པ་ལན་ལ་གཉིས་ལས་ཤུགས་ཀྱིས་རྒོལ་བའི་ལན་ནི་སེམས་བྱུང་
སེམས་ཀྱི་མཚན་ཉིད་དུ་མི་འཐད་པ་བདེན་མོད་ཀྱི་འོན་ཀྱང་སེམས་བསྐྱེད་སྟོན་པའི་སྐབས་
འདིར་ཉེས་པ་མེད་དོ་ཞེས་འབྲེལ་ལོ། །ཅི་སྟེ་ཞེ་ན་ཉེ་བར་བཏགས་པ་ལ་བརྟེན་པ་ཡིན་པས་
- 1 5 G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
སོ༑ ༑དེ་ལ་གསུམ་ལས་རྒྱུ་མཚན་ནི་དགེ་བའི་ཆོས་སེམས་ཅན་སྡུག་བསྔལ་དང་བྲལ་བར་
འདོད་པ་བདུན་པའི་མཚན་ཉིད་དེ་རང་བཞིན་གཞན་དོན་རང་གཉེར་བའི་རྒྱུ་སྙིང་རྗེ་ཡོད་ན་
འབྲས་བུ་བྱང་ཆུབ་ཏུ་སེམས་བསྐྱེད་པ་སྐྱེ་བས་རྒྱུ་ཡིས་འབྲས་བུ་ལ་བཏགས་ནས་བསྟན་པ་
ཡིན་ཏེ་ཞེས་སོ། །དེ་ཉིད་འགྲེལ་ཆེན་ལས་འགྲོ་བ་མགོན་མེད་པ་སྡུག་བསྔལ་གྱི་རྒྱ་མཚོར་
ནུབ་པ་ལ་བལྟས་ནས་དེ་གདོན་པའི་བསམ་པས་གཞན་དོན་དོན་དུ་གཉེར་བ་ཡོད་ན་ཞེས་
སོ༑ ༑དགོས་པ་ནི་རྒྱུས་འབྲས་བུ་ལ་བཏགས་པ་དེ་ལྟར་གཞན་དོན་དོན་དུ་ཞེས་སོགས་སོ།།
དངོས་ལ་གནོད་པ་ནི་བདེན་ཞེས་རྒོལ་བ་ཁས་བླངས་པའོ། །གཉིས་པ་དངོས་སུ་བྱུང་པའི་
རྒོལ་བའི་ལན་ནི། ལན་གྱི་རྣམ་(གྲངས་༽སུ་ན་བྱང་ཆུབ་དོན་དུ་གཉེར་བའི་སྨོན་ལམ་གྱི་ངོ་བོ་
འདུན་པ་སྟེ་ཡང་དག་པར་རྫོགས་པའི་བྱང་ཆུབ་འདོད་པ་ཉིད་ཡིན་ལ་ཞེས་སོ། །འོ་ན་ཉེས་
པ་ཆགས་སོ་ཞེ་ན། སེམས་བསྐྱེད་པ་དེ་གྲོགས་སྨོན་ལམ་དེའི་སྒྲར་བཏགས་ནས་བསྟན་ཏོ།།
རྒྱུ་མཚན་ནི་སྨོན་ལམ་དེ་དང་སེམས་བསྐྱེད་ལྷན་ཅིག་སྤྱོད་སྟེ་འགྲོགས་པའོ། །དགོས་པ་ནི་
གྲོགས་ཀྱི་མིང་གིས་གྲོགས་ཅན་ལ་བཏགས་པ་དེ་ལྟར་ཞེས་སོགས་སོ། །དངོས་ལ་གནོད་པ་
སྔར་སོང་ངོ༌། །གཉིས་པ་ནི་སྔར་ཡང་སེམས་བསྐྱེད་བཤད་པས་ཡང་ཐོབ་བྱ་གང་འདོད་པའི་
དག་ཉིད་དངོས་ཀྱི་དམིགས་པ་ཡང་དག་པར་རྫོགས་པའི་བྱང་ཆུབ་དེ་ནི་གང་ཡིན། གང་གི་
དོན་དུ་སེམས་བསྐྱེད་པ་ཆེད་དུ་བྱ་བའི་དམིགས་པ་གཞན་གི་དོན་ནི་གང་ཡིན་ཞེ་ན། འདི་ལ་
གཉིས་ལས་བསྟན་པ་ནི་བྱང་ཆུབ་དེ་དང་གཞན་དོན་དེ་ནི་མདོ་བཞིན་ཤེས་པར་བྱའོ། །མདོ་
ལས་ཇི་སྐད་དུ་བརྗོད་སྙམ་པ་ལ་ཁ་ཅིག་བརྒྱད་སྟོང་པ་ལས་གདམས་ངག་མན་ཆད་ལས་
སེམས་བསྐྱེད་མེད་ཟེར་བ་ལ་ཀཱ་མ་ལ་ཤཱི་ལས་བྱང་ཆུབ་སེམས་དཔའི་ཚིག་གི་སེམས་བསྐྱེད་
པའི་དབྱེ་བ་ཉི་ཤུ་རྩ་གཉིས་བཤད་པས་སྡུད་པའི་སྐྱོན་བསལ་བར་བཞེད་དེ་གསུངས་པ་
དེ་ལགས་ཏེ། སྡུད་ པ་ ལས། དགྲ་བཅོམ་ དོན་ སྔོན་གཞི་ལ་དེ་བཞིན་གཤེགས་པའི་ཕྱིན།།
- ] 5 7 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་སོགས་སུ་བཤད་དོ། །མདོ་ལས་ནི་བསྡུས་དང་སངས་རྒྱས་པའི་སྒོ་ནས་བརྗོད་ཅེས་སོ།།
ཡང་ན་མདོ་བཞིན་དུ་བསྟན་བཅོས་ལས་བསྡུས་དང་རྒྱས་པའི་སྒོ་ནས་དོན་གྱིས་བརྗོད་པའོ།།
གཉིས་པ་འགྲེལ་པས་དེ་བཤད་པ་ལ་བཞི་སྟེ། མདོ་དྲང་བ་དང་། རྩ་བའི་
ཚིག་གི་དོན་བཤད་པ་དང༌། དོན་བསྡུ་བ་དང༌། གཞན་ལ་མདོ་མི་འདྲེན་པའི་རྒྱུ་མཚན་ནོ།།
དང་པོ་ནི་རྒྱལ་བའི་ཡུམ་རྣམ་པར་བསྟན་པ་ནི་བརྒྱད་སྟོང་པ་ལས་དོན་གྱིས་བརྗོད་དེ།
བརྒྱད་སྟོང་འདི་དོན་མ་ཚང་མེད། །འདིར་གཞུང་བསྡུས་པ་ཡིན་འདོད་དེ། །དོན་ནི་ཇི་སྐད་
གསུངས་དེ་ཉིད། །ཅེས་བཤད་པས་སོ། །འདིར་བྱང་ཆུབ་མདོར་བསྟན་རྒྱས་བཤད་དང་།
གཞན་དོན་མདོར་བསྟན་རྒྱས་བཤད་གཉིས་ལས། དང་པོ་ལ་གཉིས་ཏེ། བྱང་ཆུབ་མདོར་
བསྟན། བྱང་ཆུབ་རྒྱས་པར་བཤད་པའོ། །དང་པོ་ལ་འདིར་གསུམ་སྟེ། མདོ་དྲང་བ་དང་།
བྱང་ཆུབ་མདོར་བསྟན་དུ་འོང་ཚུལ་དང༌། འགྲེལ་པར་བསྡུས་ལུགས་སོ། །དང་པོ་ནི་སུས་
ཀྱང་མ་ཞུས་པར་སངས་རྒྱས་ཉིད་ཀྱིས་ཤཱ་རིའི་བུ་འདི་ལ་བྱང་ཆུབ་སེམས་དཔའ་ཆེན་པོ་ཆོས་
ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་སངས་རྒྱས་པར་འདོད་པས་ཡུམ་
ལ་བརྩོན་པར་བྱའོ་ཞེས་སོ། །གཉིས་པ་ནི་དམིགས་རྣམ་མམ། རྒྱུ་ཡུམ་ལ་བརྩོན་ལུགས་མ་
ཕྱེ་བར་ཐོབ་བྱའི་འབྲས་བུས་བཤད་པས་མདོར་བསྟན་ནོ། །གསུམ་པ་ནི་ཤེས་རབ་ཀྱི་ཕ་
རོལ་ཏུ་ཕྱིན་པ་ནི་འབུམ་པས་སངས་རྒྱས་ཀྱི་ཡེ་ཤེས་ཡིན་པར་མཆད་དེ། ཤེས་རབ་ཕ་རོལ་
ཕྱིན་གཉིས་མེད། །ཡེ་ཤེས་དེ་ནི་དེ་བཞིན་གཤེགས། །ཞེས་པ་དང་མཐུན་ནོ། །མདོའི་ཚིག་
ཞབས་ཡིན་ནོ་ཞེས་འབྲེ་གསུང་ངོ༌། །རྒྱས་བཤད་ལ་གསུམ་ལས། མདོ་དྲང་བ་ནི་ཞུས་པའི་
ལན་དུ་ཤཱ་རིའི་བུ་འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་དོན་དམ་པར་གནས་
པ་མེད་པའི་ཚུལ་གྱིས་ཡུམ་ལ་གནས་ཏེ། སྦྱིན་པ་དང་གཏོང་བ་དང་ལེན་པ་མི་དམིགས་པའི་
ཕྱིར་ཡོངས་སུ་གཏོང་བ་མེད་པའི་ཚུལ་གྱིས་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་
- 1 5 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
པར་བྱའོ། །ལྟུང་བ་དང་མི་ལྟུང་བ་མེད་པའི་ཕྱིར་ཚུལ་ཁྲིམས་དང་། འཁྲུག་པ་མེད་པའི་ཕྱིར་
བཟོད་པ་དང༌། ལུས་དང་སེམས་ཀྱི་བརྩོན་འགྲུས་ཉམས་པ་མེད་པའི་ཕྱིར་བརྩོན་འགྲུས་
དང༌། རོ་མྱང་བ་མེད་པའི་ཕྱིར་བསམ་གཏན་དང་། ཤེས་རབ་དང་ཤེས་རབ་འཆལ་བ་མི་
དམིགས་པའི་ཕྱིར་ཡུམ་ཡོངས་སུ་རྫོགས་པར་བྱའོ་ཞེས་སོ། །གཉིས་པ་ནི་དམིགས་པ་ཆོས་
ཐམས་ཅད་ཅེས་པས་དེ་ཕར་ཕྱིན་དྲུག་ཏུ་ཕྱེ་ལ་རྣམ་པ་རྣམ་པ་ཐམས་ཅད་དུ་ཞེས་པ་དེ་འཁོར་
གསུམ་མི་དམིགས་པར་ཕྱེ་བས་དམིགས་རྣམ་མམ་རྒྱུ་ཡུམ་ལ་བརྩོན་ལུགས་དྲུག་ཏུ་ཕྱེ་ནས་
ཐོབ་བྱའི་འབྲས་བུ་བཤད་པས་རྒྱས་བཤད་དོ། །གསུམ་པ་ནི་སྦྱིན་པ་ལ་སོགས་ཞེས་ཤེས་
པར་བྱེད་པའི་བརྗོད་བྱའི་དོན་ཅན་གྱི་མདོ་དང་ཞེས་སོ། །གཞན་དོན་མདོར་བསྟན་ལ་
གསུམ་ལས། མདོ་དྲང་བ་ནི་ཕྱོགས་བཅུ་རེ་རེ་ཞིང་གངྒཱའི་ཀླུང་གི་བྱེ་མ་སྙེད་ཀྱི་འཇིག་རྟེན་གྱི་
ཁམས་ཀྱི་སེམས་ཅན་གང་ཇི་སྙེད་པ་དེ་དག་ཐམས་ཅད་ཕུང་པོ་ལྷག་མ་མེད་པའི་མྱ་ངན་
ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདའ་བར་འདོད་པས་ཀྱང་ཡུམ་ལ་
བསླབ་པར་བྱའོ་ཞེས་སོ། །གཉིས་པ་ནི་གཞན་དོན་བྱེད་ཐབས་མ་ཕྱེ་བས་སོ། །གསུམ་པ་ནི་
རིགས་ཅན་གསུམ་གྱི་སེམས་ཅན་ཐམས་ཅད་སྐལ་བ་ཇི་ལྟ་བ་བཞིན་དུ་མྱ་ངན་ལས་འདས་
པ་ལ་དགོད་པར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་བསྒྲུབ་པར་བྱའོ་ཞེས་
འབྲེལ་ལོ། ། །
གཞན་དོན་རྒྱས་བཤད་ལ་གསུམ་ལས། མདོ་དྲང་བ་ནི་སེམས་ཅན་སེར་སྣ་
ཅན་རྣམས་སྦྱིན་པ་ལ་དགོད་པར་འདོད་པས་ཡུམ་ལ་བསླབ་པར་བྱའོ་ཞེས་སོ། །གཉིས་པ་ནི་
གཞན་དོན་བྱེད་ཐབས་ཕྱེ་བས་སོ། །གསུམ་པ་ནི་སེར་སྣ་ཞེས་སོགས་སོ། །གཉིས་པ་རྩ་བའི་
ཚིག་གི་དོན་ནི་མདོའི་དོན་དང་མི་འགལ་བར་བརྗོད་བྱ་གཉིས་རབ་ཏུ་སྟོན་པ་ལེན་པ་
ནི་རྒྱན་གྱི་ངག་གིས་བསྡུས་པ་ཞེས་སོགས་སོ། །གསུམ་པ་དོན་བསྡུ་བ་ནི། དེ་ལྟར་ན་ཞེས་
བ ， 59 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་སོ། །བཞི་པ་གཞན་ལ་མདོ་མི་འདྲེན་པའི་རྒྱུ་མཚན་ནི་གཙུག་ལག་གི་གཞུང་ནི་
མདོའམ་རྒྱན་ནོ། །སྐབས་ཆེན་པོ་བརྒྱད། ཕྲན་བདུན་ཅུའི་དོན་སྟོན་པ་ལེན་པ་ནི་རྒྱས་འབྲིང་
གསུམ་པོ་ཐམས་ཅད་ལས་ཀྱང་གསུངས་སོ། །འོ་ན་བྲིས་སམ་ཞེ་ན་གསུངས་མོད་ཀྱི་ཁུངས་
ཉིད་མ་བྲིས་སོ། །ཅི་སྟེ་ཞེ་ན། ཚིག་མངས་སུ་དོགས་ནས་སོ། །གསུམ་པ་ནི་དེ་ལྟར་ཞེས་
སོགས་ལ་གཉིས་ཏེ། དབྱེ་བ་དངོས་དང༌། ས་མཚམས་སོ། །དང་པོ་ལ་གསུམ་སྟེ། བསྟན།
བཤད། བསྡུ་བའོ། །དང་པོ་ལ་གསུམ་ལས་དབྱེ་གཞི་ནི་སེམས་བསྐྱེད་དེ་ཡང་ངོ༌། །གྲངས་
ཀྱི་དབྱེ་བ་ནི་རྣམ་པ་ཉི་ཤུ་རྩ་གཉིས་སོ། །གསལ་བའི་དབྱེ་བ་ནི་ས་ཞེས་སོགས་ཀྱིས་མཚོན་
པའི་སེམས་བསྐྱེད་ཉི་ཤུ་རྩ་གཉིས་སོ། །གཉིས་པ་ནི་འདུན་པས་སེམས་པས་མཚོན་པས་
ངེས་པའི་གྲོགས་སྨོན་ལམ་དང་ལྡན་པའི་གྲོགས་ཅན་རྟེན་བྱེད་པའི་ས་ལྟ་བུ་སྟེ་དེ་གཉིས་ཀྱི་
ཆོས་མཐུན་པ་དེ་དང་ལྡན་པའི་སེམས་བསྐྱེད་པ་དེས་ཀྱང་ཆོས་དཀར་པོ་ཐམས་ཅད་སྐྱེད་
པའི་རྟེན་ནམ་གཞིའི་དངོས་པོ་བྱེད་པར་རུང་བ་ཉིད་ཀྱིས་ཆོས་མཐུན་ནོ། །ཐམས་ཅད་དེ་
ལྟར་སྦྱར་རོ། །བསམ་པ་ནི་ཕན་བདེ་ལ་དམིགས་པ་ནི་གསེར་བཟང་པོ་ལྟར་བྱང་ཆུབ་ཀྱི་
བར་དུ་མི་འགྱུར་བའོ། །ཡོན་ཏན་གོང་མ་འདོད་པའི་ལྷག་པའི་བསམ་པ་ནི་ཟླ་བ་ཡར་
ངོའི་ཚེས་པ་ལྟར་དགེ་བའི་ཆོས་དྲན་པ་ཉེར་བཞག་ལ་སོགས་འཕེལ་བར་འགྱུར་བའོ། །སྦྱོར་
བ་བརྩོན་འགྲུས་ཏེ་བུད་ཤིང་སྲེག་པའི་མེ་ལྟར་སྒྲིབ་པ་སྲེག་པའོ། །སྦྱིན་པ་ནི་མི་ཟད་པའི་
གཏེར་ཆེན་པོ་ལྟར་སེམས་ཅན་ཐམས་ཅད་ཚིམ་པར་བྱེད་པའོ། །ཚུལ་ཁྲིམས་ནི་མང་པོ་ལས་
སུ་རུང་བ་འོད་གསལ་བའི་རིན་པོ་ཆེའི་འབྱུང་ཁུངས་ཀྱི་གནས་ལྟར་མངོན་པར་ཤེས་པ་ལ་
སོགས་པའི་ཡོན་ཏན་རིན་པོ་ཆེ་འབྱུང་བའི་རྟེན་ཏེ། ཁྲིམས་ནི་རྒྱུ་དང་མི་རྒྱུའི་ས་བཞིན་དུ།།
ཡོན་ཏན་ཀུན་གྱི་གཞི་རྟེན་ལགས་པར་གསུངས། །ཞེས་སོ། །བཟོད་པ་ནི་འདོམ་བཅུ་གཉིས་
མན་ཆད་མི་གཡོ་བའི་རྒྱ་མཚོ་ལྟར་གནོད་པ་ལ་སོགས་མི་འདོད་པ་ཐམས་ཅད་ཐོག་ཏུ་བབ་
ས } ; 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
པས་རྒྱུད་མི་འཁྲུགས་པའོ། །བརྩོན་འགྲུས་ནི་ཕར་འཇོམས་ཤིང་ཚུར་མི་ཕྱེད་པའི་རྡོ་རྗེ་ཕ་
ལམ་ལྟར་དགེ་བ་ལ་ཡིད་ཆེས་བརྟན་ཞིང་སྲ་བས་ལེ་ལོས་ མི་ཕྱེད་ཅིང་འཇོམས་པའོ།།
བསམ་གཏན་ནི་རྐྱེན་ཆུང་འབྲིང་ཆེ་གསུམ་གྱིས་མི་བསྐྱོད་པའི་རིའི་རྒྱལ་པོ་ལྟར་གཡེང་པས་
མི་བསྐྱོད་པའོ། །ཤེས་རབ་ནི་ནད་དྲུངས་འབྱིན་པའི་སྨན་ཆེན་པོ་ལྟར་ཉོན་མོངས་པ་དང་
ཤེས་བྱའི་ནད་ཞི་བར་བྱེད་པའོ། །ཐབས་མཁས་པ་ནི་སློབ་མའི་བདེ་སྡུག་བཏང་སྙོམས་
གསུམ་གྱིས་ཚེ་མི་གཏོང་བའི་བཤེས་གཉེན་ལྟར་གནས་སྐབས་ཞེས་སོགས་སོ། །སྨོན་ལམ་
ནི་ཡིད་ལ་བསམས་པ་བཞིན་འབྱུང་བའི་ནོར་བུ་ལྟར་ཇི་ལྟར་སྨོན་པའི་མངོན་མཐོ་ངེས་
ལེགས་ཀྱི་འབྲས་བུ་གྲུབ་པའོ། །སྟོབས་ནི་ལོ་ཐོག་སྨིན་པར་བྱེད་པའི་ཉི་མ་ལྟར་གདུལ་བྱ་
ཞེས་སོགས་སོ། །ཡེ་ཤེས་ནི་མཚན་ཉིད་འཛིན་པའི་ཆོས་དྲི་ཟའི་སྒྲ་དབྱངས་ལྟར་གདུལ་བྱ་
ཞེས་སོགས་སོ། །ཕ་རོལ་ཏུ་ཕྱིན་པ་ནི་བཅུ་ཀ་ལ་སྦྱར་རོ། །མངོན་པར་ཤེས་པ་དྲུག་ནི་ཕན་
གནོད་ལ་མཐུ་ཐོགས་པ་མེད་པའི་རྒྱལ་པོ་ལྟར་མཐུ་ཞེས་སོགས་སོ། །ཕར་ཕྱིན་དྲུག་གི་རང་
བཞིན་བསོད་ནམས་དང་ཡེ་ཤེས་ནི་ནོར་མང་པོའི་གནས་ཕྱུག་པོའི་བང་མཛོད་ལྟར་བསོད་
ནམས་ཞེས་སོགས་སོགས་ཏེ། གྲོགས་ཅན་ཁོ་ནའི་ཆོས་མཐུན་ནོ། །ཟད་དང་མི་སྐྱེ་ཤེས་པ་
ནི༑ བྱང་ཆུབ་དེ་དང་མཐུན་ཉིད་ཕྱིར། །སུམ་ཅུ་རྩ་བདུན་དེ་ཕྱོགས་མཐུན་ཞེས་པས། བྱང་
ཆུབ་ནི་མྱང་འདས་ཕྱོགས་དང་མཐུན་པ་རྒྱུའོ། །རིགས་བཞི་ག་འགྲོ་བའི་ལམ་པོ་མེ་ལྟར་
གྲོགས་ལ་ཐེག་པ་གསུམ་གྱི་འཕགས་པ་དང་གྲོགས་ཅན་ལ་ཐེག་པ་ཆེན་པོ་འཕགས་པ་
ཐམས་ཅད་ཅེས་སོགས་སོ། །སེམས་ཅན་སྡུག་བསྔལ་དང་བྲལ་འདོད་ལ་རྩེ་གཅིག་པའི་སྙིང་
རྗེ་དང་དེ་ངོ་བོ་ཉིད་མེད་པར་ཤེས་པའི་ལྷག་མཐོང་ནི་ཁལ་མི་ལྟུང་པར་འདོད་སར་སྐྱེལ་བའི་
བཞོན་པ་ལྟར་འཁོར་འདས་གང་དུ་ཡང་མི་ལྟུང་པས་སངས་རྒྱས་ཀྱི་སར་བདེ་བླག་ཏུ་འགྲོ་བ་
དང་། གཟུངས་དང་དྲན་པ་དང་སྤོབས་པ་ཤེས་རབ་ནི་ཆུ་འཛིན་པ་དང་འབྱིན་པའི་བཀོད་
- ，
; 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མའི་ཆུ་ལྟར་གཟུངས་ཀྱིས་ཐོས་པའི་ཆུ་འཛིན་ཅིང་སྤོབས་པས་མཐོང་བའི་ཆུ་མི་ཟད་པར་
འབྱིན་པའོ། །ཆོས་ཀྱི་སྡོམ་བཞི་བཤད་པས་སེམས་ཅན་དགའ་བ་སྟོན་པ་ནི་ལྷ་ལ་སྙན་པ་
སྒྲོགས་པའི་རྔ་བོ་ཆེའི་སྒྲ་སྙན་པ་ལྟར་ཐར་པ་འདོད་ཅེས་སོགས་སོ། །བྱ་བ་འབད་མེད་དུ་ཐ་
མི་དད་པའི་འགྲོད་པ་གཅིག་པའི་ལམ་ནི་རང་གི་ངང་གིས་འགྲོ་བའི་ཆུ་བོའི་རྒྱུན་ལྟར་གཞན་
གྱི་དོན་བྱ་བ་ཐ་མི་དད་པའོ། །སྤྲུལ་སྐུ་འབྱུང་བའི་རྒྱུ་མཚན་ཆོས་ཀྱི་སྐུ་དང་ལྡན་པ་ནི་ལོ་ཐོག་
སྐྱེད་པའི་ཆར་འབྱིན་པའི་སྤྲིན་ལྟ་བུ་སྟེ་དགའ་ལྡན་གྱི་གནས་ན་བཞུགས་པ་ལ་སོགས་
པ་ཀུན་ཏུ་བསྟེན་པར་བྱེད་པར་རུང་སྟེ་ནུས་པ་ཉིད་ཀྱིས་དོན་དཔེ་ཆོས་མཐུན་གསུམ་གྲངས་
བཞིན་ནོ། །གསུམ་པ་ནི་དེ་ལྟར་ན་ཞེས་སོགས་སོ། །གཉིས་པ་ནི་ཉེར་གཉིས་བཤད་པ་དེ་ལ་
དང་པོ་གསུམ་ནི་ལས་དང་པོ་ལ་ཚོགས་ཀྱི་སས་བསྡུས་པའོ། །ཇི་ལྟར་ཞེ་ན། ཚོགས་ལམ་
ཆུང་ངུས་བདུན་ལྡན་འབྲིང་གིས་བསམ་ལྡན་ཆེན་པོས་ལྷག་པའི་བསམ་ལྡན་ནོ། །ཚོགས་
ལམ་གྱི་གསུམ་བཤད་པ་དེའི་འོག་ཏུ་གཅིག་སྦྱོར་བ་དང་ལྡན་པ་ནས་དང་པོ་ལ་འཇུག་པའི་
སྦྱོར་བའི་ལམ་གྱིས་སོ། །དེའི་འོག་ཏུ་བཅུ་ནི་རབ་ཏུ་དགའ་བ་ལ་སོགས་པ་ས་བཅུས་བསྡུས་
སོ༑ ༑སྤྱོད་ཡུལ་ཅན་ནི་རྟེན་ཅན་ནོ། །དང་པོ་མཐོང་བའི་ལམ་ལྷག་མ་སྒོམ་པའི་ལམ་ལ་
བརྟེན་ནོ། །ལྔ་ནི་ས་ བཅུ་ པའི་ ཁྱད་ པར་གྱི་ལམ་མོ། །གསུམ་ནི་སངས་རྒྱས་ཀྱིས་སོ། །
འཕགས་པས་སྒྲིབ་པ་སྤངས་པའི་སེམས་བསྐྱེད་ནི་འབྲས་བུ་ལ་སེམས་བསྐྱེད་དུ་བཏགས་
ནས་ཁྱད་པར་གྱི་ལམ་གྱིས་བསྡུས་པའི་སེམས་བསྐྱེད་བརྒྱད་དུ་བཤད་པ་ལགས་སོ། །སེང་
བཟང་གིས་སྒྲིབ་པ་སྤངས་པའི་དེར་མི་འདུ་བར་བསམས་ནས་སངས་རྒྱས་ཀྱི་ས་ལ་གཉིས་
བཞག་གོ །དེ་ལ་བཞི་མོས་པ་ལས་བྱུང་པའོ། །བདུན་ལྷག་བསམ་དག་པའིའོ། །གཉིས་
སྒྲིབ་པ་སྤངས་པའི་ཡིན་ནོ། །སེང་བཟང་དེ་ནི་མི་རིགས་ཏེ། བགྲོད་གཅིག་ལམ་དང་འབྲེལ་
བའི་ཕྱིར། །རིང་དུ་སོང་བའི་སར་འདོད་དོ། །ཞེས་བགྲོད་པ་གཅིག་པ་ས་བརྒྱད་པ་ནས་ཡོད་
- 1
6
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
པའི་ཕྱིར་དང་བྱང་ཆུབ་སེམས་དཔའི་སེམས་བསྐྱེད་པ་ནི་རྣམ་པ་བཞི་སྟེ། རྒྱལ་སྲས་རྣམས་
ཀྱི་སེམས་བསྐྱེད་པ། །སྤྲིན་དང་འདྲ་བར་བསྟན་པ་སྟེ་ཞེས་པ་དང་འགལ་བས་སོ། །
གཉིས་པ་གདམས་ངག་ནི་དབྱེ་བ་དང་ཞར་ལ་བརྗོད་ནས་ཞེས་པ་ལམ་གྱི་
རིམ་པ་ལ་མི་མཁོ་བ་སྟེ་སངས་རྒྱས་ནས་གདམས་ངག་ནོད་པ་ལ་དོན་མེད་པས་སོ། །འདི་ལ་
དྲུག་སྟེ། ནོད་པ་པོའི་གང་ཟག་དང་། ཐོབ་པའི་དུས་དང༌། ནོད་པའི་ཡུལ་དང་། དགོས་པ་
དང་ངོ་བོ་དང༌། དབྱེ་བའོ། །དང་ པོ་ནི་དེ་ ལྟར་ བྱང་ཆུབ་ཀྱི་སེམས་དང་པོ་བདུན་ལྡན་
སོགས་པར་ཚོགས་ལམ་གྱི་གཉིས་བསྐྱེད་པའི་བྱང་ཆུབ་སེམས་དཔའ་སྟེ། རྒྱན་བསྐལ་པ་
གྲངས་མེད་ངེས་འབྱུང་ཞིང༌། །མོས་པ་རྣམ་པར་འཕེལ་བྱེད་པ། །ཇི་ལྟར་ཆུ་ཡིས་རྒྱ་མཚོ་
བཞིན། །དགེ་ཆོས་རྣམས་ཀྱིས་ཡང་དག་རྫོགས། །དེ་བཞིན་དུ་ནི་ཚོགས་བསགས་པའི།།
རྒྱལ་སྲས་གཟོད་ནས་དག་པ་པོ། །ལེགས་པར་བསམས་ཤིང་སེམས་དགེ་བ། །སྒོམ་པ་ལ་ནི་
རབ་ཏུ་སྦྱོར་ཞེས་པ་སྟེ་རྟག་ཏུ་ལྟ་བུའོ། །གཉིས་པ་ནི་གདམས་ངག་ཐོབ་ཏུ་རུང་བའི་དུས་ཇི་
ལྟ་བ་བཞིན་དུ་ཞེས་ཏེ་ཆོས་ཀྱི་རྒྱུན་གྱི་ཏིང་ངེ་འཛིན་ཐོབ་པའི་དུས་ནའོ། །དེ་ལ་བཞི་སྟེ།
མཚན་ཉིད་དང༌། ངེས་ཚིག་དང༌། རྒྱུ་དང་། དུས་སོ། །དང་པོ་ནི་སངས་རྒྱས་ལས་ཆོས་ཀྱི་
ཚིག་དང་དོན་འཛིན་ནུས་པའི་རྩེ་གཅིག་པའོ། །གཉིས་པ་ནི་ཡོན་ཏན་གྱི་ཆོས་མང་པོའི་རྒྱུན་
འབྱུང་ བས་ སོ། །གསུམ་པ་ནི་བསམ་ གཏན་ གྱི་དངོས་ གཞི་ ལ་ བརྟེན་ནས་མངོན་ཤེས་
བསྒྲུབས་ཏེ་ཚོགས་བསགས་པས་སེམས་ལས་སུ་རུང་བ་ལས་འབྱུང་ཏེ། བསམ་གཏན་ལ་
ཐོབ་མངོན་པར་ཤེས། །མངོན་པར་སྒྲུབ་པའི་སྒོ་ནས་དེ། །སངས་རྒྱས་དཔག་ཏུ་མེད་པ་ལ།།
མཆོད་པའི་ཕྱིར་དང་མཉན་པའི་ཕྱིར་། །འཇིག་རྟེན་ཁམས་ནི་རྣམས་སུ་འགྲོ། །འདིས་ནི་
སངས་རྒྱས་དཔག་མེད་ལ། །བསྐལ་དཔག་མེད་པར་བསྙེན་བཀུར་བྱས། །དེ་ལ་བསྙེན་
བཀུར་བྱས་པའི་ཕྱིར། །སེམས་ནི་ལས་རུང་མཆོག་ཏུ་འགྱུར། །ཞེས་སོ། །བཞི་པ་དུས་ནི་
- 1
5
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཚོགས་ལམ་ཆེན་པོར་དང་པོ་ཐོབ་བོ། །གསུམ་པ་ཡུལ་ནི་གདམས་ངག་ཁྱད་པར་ཅན་ཡིན་
པས་སྤྲུལ་པའི་སྐུའི་སངས་རྒྱས་སོ། །དུས་དང་ཡུལ་དེ་ལྟར་ཡིན་པར་ཡང་། དེ་ཚེ་ཆོས་ཀྱི་
རྒྱུན་ལ་ནི། །སངས་རྒྱས་རྣམས་ལ་ཞི་གནས་དང༌། །ཡེ་ཤེས་སྤངས་པ་འཐོབ་བྱའི་ཕྱིར།།
གདམས་ངག་རྒྱ་ཆེན་རྙེད་པར་འགྱུར། །ཞེས་སོ། །བཞི་པ་ལ་གཉིས་ལས་རྗེས་བསྟན་གྱི་
དགོས་པ་ནི། དོན་དུ་གཉེར་བར་བྱེད་པའི་སྦྱོར་བ་དང་ལྡན་པ་ལ་སོགས་པའི་བྱང་ཆུབ་ཀྱི་
སེམས་བསྐྱེད་པ་དང་དེས་འཕངས་པའི་དཀར་པོའི་ཆོས་མ་གྲུབ་པ་འགྲུབ་པར་བྱ་བའི་ཆེད་
དུའོ། །གདམས་ངག་གི་དགོས་པ་ནི་སེམས་བསྐྱེད་དང་པོ་གསུམ་ལ་སོགས་པ་ཡོན་ཏན་སྔར་
ཐོབ་པ་ཡོངས་སུ་བསྲུང་བའི་དོན་གྱིས་གོང་དུ་མངོན་པར་འཕེལ་བར་བྱ་བའི་ཕྱིར་ཏེ་ཆེད་
དུའོ། །ལྔ་པ་ནི་འདོམས་པ་ནི་གདམས་ངག་ཏེ་ཞེས་ཏེ། ཕྱིའི་ངོ་བོ་ནི་དོན་དུ་གཉེར་བའི་དོན་
སྟོན་པའི་ངག་གོ །རྗེས་བསྟན་གྱི་ངོ་བོ་ནི་དོན་དུ་གཉེར་བྱའི་དོན་མ་ཐོབ་པ་ཐོབ་པར་བྱེད་
པའི་ཐབས་སྟོན་པའོ། །གདམས་པའི་ངོ་བོ་ནི་དོན་དུ་གཉེར་བྱ་ཐོབ་པ་མི་ཉམས་ཤིང་འཕེལ་
བའི་ཐབས་སྟོན་པའོ། ། །
དྲུག་པ་ལ་གཉིས་ཏེ། དབྱེ་བ་སྤྱིར་བསྟན་པ་དང་། དགེ་འདུན་དཀོན་མཆོག་བྱེ་
བྲག་ཏུ་བཤད་པའོ། །དང་པོ་ལ་གསུམ་སྟེ། བསྟན་པ་དང༌། བཤད་པ་དང༌། བསྡུ་བའོ།།
དང་པོ་ལ་གསུམ་ལས་དབྱེ་གཞི་ནི་གདམས་ངག་ནི་ཞེས་སོ། །གྲངས་ཀྱི་དབྱེ་བ་ནི་བཅུའི་
བདག་ཉིད་ཤེས་པར་བྱ་ཞེས་སོ། །གསལ་བའི་དབྱེ་བ་ནི་སྒྲུབ་དང་ཞེས་སོགས་ལ་བཞི་སྟེ།
སྒྲུབ་པའི་ངོ་བོ་དང་། དམིགས་པ་དང༌། རྟེན་དང་། ཁྱད་པར་དུ་འགྲོ་བའི་རྒྱུའི་དབང་དུ་བྱས་
པའོ། །དང་པོ་ནི་སྒྲུབ་དང་ཞེས་ཏེ་ཐ་སྙད་དུ་གཞན་དོན་དུ་སངས་རྒྱས་འདོད་པ་དང་ཡང་
དག་པར་ཆོས་ཐམས་ཅད་མི་དམིགས་པར་བསྒྲུབས་ཤིག་ཅེས་འདོམས་པ་སྟེ། མདོ་ལས་
བྱང་ཆུབ་སེམས་དཔའ་ཡུམ་ལ་སྤྱོད་པའི་ཚེ་བྱང་ཆུབ་སེམས་དཔའ་ཡོད་བཞིན་དུ་བྱང་ཆུབ་
- 1 É 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་འཇམ་གསར་འགྲེལ་པ་བཞུགས། ༼༨
སེམས་དཔའ་ཡང་དག་པར་རྗེས་སུ་མི་མཐོང་ངོ་ཞེས་སོགས་གསུངས་སོ། །གཉིས་པ་ནི་
ཡུལ་བདེན་པ་རྣམས་མི་དམིགས་པར་འདོམས་ཏེ། བྱང་ཆུབ་སེམས་དཔའ་ཆེན་པོ་གཟུགས་
སྟོང་པ་ཉིད་ལ་བརྩོན་ན་བརྩོན་ཞེས་བྱའོ། །ཞེས་སོགས་གསུངས་སོ། །གསུམ་པ་ནི་སངས་
རྒྱས་ལ་སོགས་པ་ཞེས་ཏེ་ཐ་སྙད་དུ་དཀོན་མཆོག་གསུམ་ལ་བརྟེན་པ་དང་དོན་དམ་དུ་མི་
དམིགས་པར་འདོམས་ཏེ། བྱང་ཆུབ་སེམས་དཔའ་ཆེན་པོ་ཡུམ་ལ་སྤྱོད་པའི་ཚེ་གཟུགས་ལ་
རྣམ་པ་ཐམས་ཅད་མཁྱེན་པ་ཉིད་ཡང་དག་པར་རྗེས་སུ་མི་མཐོང་ངོ་ཞེས་སོགས་སོ། །བཞི་
པ་ལ་ བཞི་སྟེ། མི་མཐུན་ཕྱོགས་སྤང་པ་དང༌། གཞན་གྱི་དྲིང་མི་འཇོག་པ་དང༌། ཚོགས་
རྫོགས་པ་དང༌། མཐར་ཐུག་པས་ཁྱད་པར་དུ་འགྲོ་བའོ། །དང་པོ་ལ་གསུམ་སྟེ། ཞེན་པ་དང་།
སྐྱོ་བ་དང་། ཞུགས་པ་སྤངས་པས་ཁྱད་པར་འགྲོ་བའོ། །དང་པོ་ནི་ལུས་ངག་ཡིད་གསུམ་གྱི་
བདེ་བ་ལ་ཞེན་པས་ཁྱད་པར་དུ་མི་འགྱུར་བའི་གཉེན་པོར་དེ་གསུམ་སྟོང་ཉིད་དུ་བསྟན་ནས་
མ་ཞེན་པ་ལ་འདོམས་ཏེ་བྱང་ཆུབ་སེམས་དཔའ་ཆེན་པོ་ཡུམ་ལ་སྤྱོད་པ་ནི་ལུས་གང་དང་ངག་
གང་གིས་ཡིད་གང་གིས་སེར་སྣ་ལ་སོགས་པའི་སེམས་བསྐྱེད་པའི་ལུས་མི་དམིགས་སོ་
ཞེས་སོགས་སོ། །གཉིས་པ་ནི་ཡུན་རིང་ཞིག་ཏུ་བསྒོམས་ཀྱང་མཐོང་ལམ་ལ་སོགས་པའི་
དོན་མ་གྲུབ་པས་རློམ་ཞིང་སྐྱོ་ནས་ལྡོག་པའི་གཉེན་པོ་རློམ་པ་སྤྱི་བཀག་ནས་ཡོངས་སུ་མི་
ངལ་བ་ལ་འདོམས་ཏེ། བྱང་ཆུབ་སེམས་དཔའ་ཆེན་པོ་ ཕར་ ཕྱིན་དྲུག་ལ་སྤྱོད་པའི་ཚེ་
གཟུགས་སུ་མི་རློམ་པ་དང་ཞེས་སོ། །གསུམ་པ་ནི་སངས་རྒྱས་ཐོབ་པ་ལ་དོན་ཐམས་ཅད་
ཤེས་དགོས་ལ་དེ་ལ་དོན་རེ་རེའི་ཕྱིར་ཡང་སངས་རྒྱས་ལ་ལུང་ནོད་དགོས་ཏེ་དེ་མི་ནུས་སྙམ་
སྟེ་ཞུམ་ནས་དེ་བས་ཚིག་བཞི་ཙམ་བསྒོམས་པས་ཆོག་པ་ལ་འཇུག་སྙམ་ནས་ཐེག་པ་གཞན་
དུ་འགྲོ་བའི་གཉེན་པོར་ཐེག་ཆེན་གྱི་ལམ་ནི་ཡོངས་སུ་འཛིན་པ་ཆོས་ཐམས་ཅད་སྐྱེ་མེད་
བསྒོམས་དང་སངས་རྒྱས་ཀྱིས་ཆོས་སྟོན་པ་དེ་ཉིད་དུ་ཐོས་པར་འགྱུར་རོ་ཞེས་འདོམས་ཏེ།
+ 1
; j



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་ཆུབ་སེམས་དཔའ་སེམས་དཔའ་ཆེན་པོ་ཡེ་ཤེས་གང་དང་ལྡན་པས་ཤར་ཕྱོགས་ཀྱི་
འཇིག་རྟེན་གྱི་ཁམས་གངྒའི་ཀླུང་གི་བྱེ་མ་སྙེད་ཀྱི་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་གངྒཱའི་ ཀླུང་གི་བྱེ་མ་སྙེད་ཀྱང་མཐོང་ངོ༌། །དེ་དག་གིས་
ཆོས་བསྟན་པ་ཡང་ཉན་ཏོ་ཞེས་སོ། །གཉིས་པ་ནི་སྤྱན་ལྔ་དང་ཞེས་ཏེ། ཤ་དང༌། ལྷ་དང་།
ཤེས་རབ་དང་། ཆོས་དང༌། སངས་རྒྱས་ཀྱི་སྤྱན་ཐོབ་པས་གདུལ་བྱའི་ཡུལ་དང་། འཆི་འཕོ་
བ་དང༌། སྐྱེ་བ་དང་། མི་རྟོག་པའི་ཡུལ་ཆོས་ཉིད་དང་། གྲོགས་འཕགས་པའི་གང་ཟག་དང་།
ཆོས་ཐམས་ཅད་རྟོགས་པས་གཞན་ལ་རག་མ་ལས་པའི་ཕྱིར་དེའི་རྒྱུ་དང་འབྲེལ་བར་
འདོམས་པའོ། །བྱང་ཆུབ་སེམས་དཔའ་ཆེན་པོ་མིག་ལྔ་རབ་ཏུ་ཐོབ་པ་དང༌། ཡོངས་སུ་སྦྱོང་
བ་ཡོད་དེ་འདི་ལྟ་སྟེ་ཤའི་མིག་དང་ཞེས་སོ། །གསུམ་པ་ནི་མངོན་ཤེས་ཀྱི་ཞེས་པས་རྣམ་
མཁྱེན་གྱི་རྒྱུ་རྫོགས་པ་ལ་གཞན་དོན་བྱེད་དགོས་ལ་དེ་ལ་མངོན་ཤེས་དགོས་པས་དེའི་རྒྱུ་
དང་འབྲེལ་བར་འདོམས་ཏེ། བྱང་ཆུབ་སེམས་དཔའ་ཆེན་པོ་མངོན་པར་ཤེས་པའི་ཕ་རོལ་ཏུ་
ཕྱིན་པ་རབ་ཏུ་ཐོབ་སྟེ་ཞེས་སོ། །བཞི་པ་ལ་གཉིས་ལས་ས་མ་ཐོབ་པའི་སྒྲུབ་པ་མཐར་ཐུག་
པའི་རྒྱུ་ནི་མཐོང་ལམ་དང་ཞེས་ཏེ་མཐོང་སྤང་གི་གཉེན་པོར་ངོ་བོ་ཉིད་མེད་པ་བསྒོམས་ཞེས་
འདོམས་ པའོ། །རབ་ འབྱོར་ ཁྱོད་ བྱང་ ཆུབ་ སེམས་ དཔའ་ ཆེན་ པོ་རྣམས་ ཀྱི་ ཡུམ་ ལས་
བརྩམས་ཏེ་ཇི་ལྟར་བྱང་ཆུབ་སེམས་དཔའ་ཆེན་པོ་རྣམས་ཡུམ་ལ་ངེས་པར་འབྱུང་བ་དེ་ལྟར་
སྤོབས་པར་གྱིས་ཤིག་ཅེས་པའོ། །གཉིས་པ་ས་ཐོབ་པའི་སྒྲུབ་པའི་མཐར་ཐུག་པའི་རྒྱུ་ནི་
བསྒོམས་ཞེས་བྱ་ལ་ཞེས་ཏེ་སྒོམ་སྤང་གི་གཉེན་པོར་མཐོང་ལམ་གྱི་དོན་དེ་ཉིད་ཡུན་རིང་དུ་
སྒོམ་པར་འདོམས་པའོ། །རབ་འབྱོར་འདུས་བྱས་ཀྱི་དབྱིངས་མེད་པར་འདུས་མ་བྱས་ཀྱི་
དབྱིངས་སུ་གདགས་པར་མི་ནུས་འདུས་མ་བྱས་ཀྱི་དབྱིངས་མེད་པར་ཡང་འདུས་བྱས་ཀྱི་
དབྱིངས་གདགས་པར་མི་ནུས་སོ་ཞེས་སོ། །
- I
G G



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
གཉིས་པ་བཤད་པ་ལ་བཞི་སྟེ། སྒྲུབ་པའི་ངོ་བོ་ཉིད་དང་། དམིགས་ཡུལ་ལ་
ཞེན་པ་འགོག་པ་དང༌། རྟེན་ལ་ཞེན་པ་འགོག་པ་དང་། ཁྱད་པར་དུ་འགྲོ་བའི་རྒྱུ་རྒྱས་པར་
བཤད་པའོ། །དང་པོ་ནི་བྱང་ཆུབ་ཀྱི་སེམས་ཀྱི་རབ་ཏུ་དབྱེ་བ་ཉེར་གཉིས་དང་དེས་འཕངས་
པའི་དཀར་པོས་ཇི་སྐད་བཤད་པ་སྒྲུབ་པ་ལ་མི་དམིགས་པའི་ཚུལ་གྱི་འཇུག་པར་བྱའོ་ཞེས་
སློབ་ཅེས་སོ། །ཇི་ལྟར་ཞེ་ན། སྣང་ཡང་བདེན་པར་མི་དམིགས་པ་ཀུན་རྫོབ་དང༌། སྣང་བ་
ཙམ་དུ་ཡང་མི་དམིགས་པ་དོན་དམ་པའི་བདེན་པ་ལས་མི་འདའ་བས་སོ། །དེ་ཡང་གཞན་
དོན་དུ་བྱེད་པས་ཉན་ཐོས་ལ་སོགས་པ་དང་ཐུན་མོང་མ་ཡིན་པའོ། །གཉིས་པ་ནི་སངས་རྒྱས་
ཀྱི་བསྟན་པ་ལ་ཞུགས་པ་རྣམས་ལ་ཞེན་པ་བཞི་སྐྱེ་སྟེ། ནད་ནི་ཤེས་བྱ་ནད་ཀྱི་རྒྱུ་ནི་སྤང་བྱ་
ལ༑ ༑བདེར་གནས་འཐོབ་བྱ་སྨན་ནི་བསྟེན་པར་བྱ་བ་ལྟར། །སྡུག་བསྔལ་རྒྱུ་དང་དེ་འགོག་
པ་དང་དེ་བཞིན་ལམ། །ཤེས་བྱ་སྤང་བྱར་རིག་པར་བྱ་ཞིང་བསྟེན་པར་བྱ། །ཞེས་པ་ལྟར་
སྡུག་བསྔལ་ལ་ཤེས་བྱ་དང་ཀུན་འབྱུང་ལ་སྤང་བྱ་དང་འགོག་པ་ལ་མངོན་དུ་བྱ་བ་དང་ལམ་
བསྟེན་པར་བྱ་བར་ཞེས་པའོ། །དེ་བྱང་ཆུབ་སེམས་དཔས་སྤང་དགོས་པས་དེའི་གཉེན་པོར་
འདོམས་པའོ། །དེ་ལ་བཞི་ལས་སྡུག་བསྔལ་གྱི་བདེན་པ་ལ་འདོམས་ཞེས་སྦྱར་རོ། །ཇི་ལྟར་
ཞེ་ན་རང་བཞིན་གཅིག་སྟེ་དབྱེར་མེད་དོ་ཞེས་སོ། །གང་དང་གང་ཞེ་ན་ཡུལ་གཟུགས་ཞེས་
སོགས་དང་། ཡུལ་ཅན་ཤེས་རབ་ཀྱི་ཕ་རོལ་ཏུ་ཕྱིན་པ་དག་གོ །དངོས་པོ་གཅིག་གམ་ཞེ་ན་
དེ་བཞིན་ཉིད་སྟོང་པའི་ངོ་བོར་རོ། །གཉིས་པ་ནི་ཀུན་འབྱུང་གི་བདེན་པ་ལ་འདོམས་ཞེས་
སྦྱར་རོ། །ཇི་ལྟར་ཞེ་ན་གཟུགས་ལ་སོགས་པ་རྒྱུར་གྱུར་པ་ནི་ཆོས་ཅན་ནོ། །དོན་དམ་པར་མ་
བྱུང་པ་ལས་བྱུང་པའི་ཀུན་འབྱུང་བས་ཏེ་སྐྱེ་བ་དང་། ཡོད་པ་གཏན་ནས་འཇིག་པའི་འགོག་
པས་ཏེ་འཇིགས་པ་དང༌། ཉོན་མོངས་པ་གསུམ་གྱི་རང་བཞིན་གྱི་ཀུན་ནས་ཉོན་མོངས་པ་
དང༌། དེ་སྤངས་པ་རྣམ་པར་བྱང་བའི་ཆོས་ཅན་མ་ཡིན་ནོ་ཞེས་པ་བསྒྲུབ་བྱ་སྟེ། ཀུན་འབྱུང་
-1
6 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གི་ཁྱབ་བྱེད་བཀག་པའོ། །ཆོས་ཉིད་སྟོང་པ་ཉིད་དང་གཟུགས་ལ་སོགས་པ་རྒྱུར་གྱུར་པ་
དག་ཐ་མི་དད་པ་ཉིད་ཀྱིས་ཞེས་པ་འཐད་པའོ། །གསུམ་པ་ནི་འགོག་པའི་བདེན་པ་ལ་
འདོམས་ཞེས་སྦྱར་རོ། །དེ་ལ་གསུམ་ལས་འགོག་བདེན་ངོས་གཟུང་བ་ནི། ལྡན་པའི་རྫས་
རྣམས་ཇི་སྙེད་པ། །བྲལ་བའི་རྫས་ཀྱང་དེ་སྙེད་དོ། །ཅེས་རྫས་གྲུབ་ཏུ་འདོད་པ་དང༌། མ་
འགགས་པའི་སེམས་ཀྱིས་སུ། །ཚོར་བ་ཉམས་སུ་མྱོང་བྱེད་པ། །མར་མེ་ཤི་བར་གྱུར་པ་ལྟར།།
དེའི་སེམས་ནི་རྣམ་པར་ཐར། །ཞེས་པ་ཅང་མེད་དུ་འདོད་པའི་རྗེས་སུ་མི་འབྲང་གི་རང་
བཞིན་གྱིས་སྟོང་པ་ལ་གློ་བུར་གྱི་དྲི་མས་ཀྱང་སྟོང་པ་ཉིད་དོ། །གཉིས་པ་དེ་མཚན་ཉིད་
ཐམས་ཅད་དང་བྲལ་བར་བསྟན་པ་ནི་སྐྱེ་བ་ཞེས་སོགས་ཏེ་སྔར་ཡོད་པ་མ་འགྲིབ་པའི་
ཉམས་པ་དང༌། སྔར་མེད་པ་གསར་དུ་བྱུང་པའི་སྤེལ་བ་དང༌། སོགས་པར་འབྲས་བུ་རྒྱུ་
རྣམས་སྤྱད་ཟིན་དང༌། །དེ་བཞིན་མ་སྤྱད་གཞན་ཡིན་ནོ། །ཞེས་རྒྱུ་འབྲས་གཉིས་ཀ་སྤྱད་པ་
འདས་པ་གཉིས་ཀ་མ་སྤྱད་པ་མ་འོངས་པ་རྒྱུར་སྤྱད་ལ་འབྲས་བུར་མ་སྤྱད་པ་ད་ལྟར་མ་
འོངས་པ་སྟེ་དུས་གསུམ་མམ་བྲལ་ཐམས་ཅད་ལ་སྦྱར་རོ། །གསུམ་པ་དངོས་པོའི་ཆོས་སུ་
གྲུབ་པ་དགག་པ་ནི། འགྲེལ་མགོ་གཟུགས་མེད་པ་ནས་རྟེན་འབྲེལ་ལུགས་མཐུན་མ་རིག་པ་
སྐྱེ་བ་ཡང་མེད་ལུགས་བཟློག་མ་རིག་པ་འགག་པ་ཡང་མེད་འགྲེལ་ཞབས་ཡེ་ཤེས་སངས་
རྒྱས་ཀྱང་མེད་དབྱིངས་བྱང་ཆུབ་ཀྱང་མེད་བར་དུ་ཞེས་པ་བདེན་པ་ལ་སོགས་པ་བསྡུའོ།།
འགོག་བདེན་གྱི་ཁྱབ་བྱེད་བཀག་པའོ། །བཞི་པ་ནི་ལམ་གྱི་བདེན་པ་ལ་འདོམས་ཞེས་སྦྱར་
རོ༑ །དེ་ལ་གསུམ་སྟེ། ལམ་དང༌། རྣམ་པར་མི་རྟོག་པ་དང་། ངེས་འབྱིན་ལ་འདོམས་པའོ།།
དང་པོ་ནི་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་ཕན་ལ་ཉམས་སུ་བླང་བྱ་དང༌། བདག་
ཉིད་ཚུན་ལ་ལེན་མཁན་དུ་ལྡན་པ་མ་ཡིན་ཏེ་བཀག་པ་ནི་ལྡན་པ་ཡང་མ་ཡིན་པ་ཉིད་དུ་སྒྲུབ་
བོ་ཞེས་སོ། །གཉིས་པ་ལ་ནང་ཕྱི་ཡོད་པ་ལྟར་ན་ནང་སྟོང་པ་ཉིད་ལ་ཕན་ཏེ་འཛིན་པ་ཕྱི་སྟོང་
1 t; 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
པ་ཉིད་ཚུན་ཏེ་གཟུང་བར་ལྡན་པ་མ་ཡིན་ཞེས་སོགས་སྦྱར་རོ། །ནང་ཕྱི་མེད་པ་ལྟར་ན་སྒོམ་
པ་པོ་བྱང་ཆུབ་སེམས་དཔའི་སྟོང་པ་ཉིད་ལ་སོགས་པར་དེའི་མཚན་མེད་སྨོན་མེད་བསྡུས་ཏེ་
དེའི་ཕན་དང་བསྒོམ་བྱ་ཡུམ་དང་སྒོམ་པའི་ཏིང་ངེ་འཛིན་གྱི་སྟོང་ཉིད་རྟོགས་པར་དེ་གཉིས་ཀྱི་
མཚན་མེད་སྨོས་མེད་བསྡུས་ཏེ་ཚུན་ཏེ་འཁོར་གསུམ་དུ་ལྡན་པ་མ་ཡིན་ནོ། །དགག་བྱ་མེད་
པས་དེ་བཀག་པ་མི་ལྡན་པ་ཡང་མ་ཡིན་པ་ཉིད་དུ་སྒྲུབ་བོ་ཞེས་སོ། །གསུམ་པ་ནི་སྔོན་ནི་མྱང་
འདས་ཀྱི་སྔོན་དུ་འགྲོ་བས་ན་འཁོར་བའོ། །མཐའ་ནི་སྡུག་བསྔལ་དང་ཀུན་འབྱུང་གི་དྲི་མ་
དང་བཅས་པ་ན་སྟེ་ཕན་དང་། དེ་ལས་བཟློག་པ་ཕྱི་མའི་མཐའ་ཚུན་དང་། དབུས་འཕགས་
པ་སློབ་པ་ཕུང་གསུམ་ཕན་ཚུན་དུ་ལྡན་པ་ནི་དེ་གསུམ་ཡོད་པར་འཛིན་པའོ། །དེ་བཀག་པ་
མི་ལྡན་པའང་མ་ཡིན་པ་ཉིད་དུ་སྒྲུབ་པ་ཞེས་སྟོན་པའོ། །བདེན་པ་བཞི་ཡང་དག་ཏུ་འདོད་པ་
བཀག་པས་དེར་ཞེན་པ་སྤོང་ངོ༌། །གསུམ་པ་རྟེན་ལ་ཞེན་པ་འགོག་པ་རྒྱས་པར་བཤད་པ་ནི་
སྤྱིར་དཀོན་མཆོག་གསུམ་ལ་སྐྱབས་སུ་སོང་བའི་གང་ཟག་རྣམས་ལ་སངས་རྒྱས་ནི་ཐམས་
ཅད་མཁྱེན་པ་བདག་ཅག་ལ་ལམ་སྟོན་པ་སྨན་པ་མཁས་པ་ལྟ་བུ་དང་། ཆོས་ནི་རྟེན་པར་བྱ་
བ་སྨན་བཟང་པོ་ལྟ་བུ་དང་དགེ་འདུན་ནི་གྲོགས་ནད་གཡོག་མཛངས་པ་ལྟ་བུ་ཡིན་ནོ་ཞེས་
ཞེན་པ་འབྱུང་ལ་དེ་འགོག་པ་ལ་གསུམ་ལས་སངས་རྒྱས་ལ་ཞེན་འགོག་ནི་སངས་རྒྱས་
དཀོན་མཆོག་ ལ་ འདོམས་ ཞེས་ འབྲེལ་ ལོ། །དམིགས་ པར་ བྱ་ བ་ གཟུགས་སོགས་དང་
དམིགས་པར་བྱེད་པ་རྣམ་མཁྱེན་གཉིས་མཉམ་ཉིད་སྐྱེ་མེད་དུ་ཤེས་པར་བྱའོ་ཞེས་སོ། །དེ་
གཉིས་མཉམ་པར་ཇི་ལྟར་ཤེས་ཞེ་ན་སངས་རྒྱས་སུ་མཚོན་པར་བྱེད་པའི་ཆོས་ཀྱི་མཚན་ཉིད་
རྣམ་མཁྱེན་མི་དམིགས་པ་དེ་ལ་གཟུགས་ལ་སོགས་པ་ཡུལ་དུ་མི་སྦྱོར་བས་སོ། །དེ་མི་སྦྱོར་
བ་ཅི་སྟེ་ཞེ་ན། སངས་རྒྱས་ཀྱིས་མཚོན་པའི་རྣམ་མཁྱེན་དབྱིངས་དང་རྣམ་དག་དྲི་བྲལ་གྱི་
བྱང་ཆུབ་དག་མཚན་ཉིད་གཅིག་སྟེ་དབྱེར་མེད་པ་ཉིད་ཀྱིས་སོ། །དེ་དང་གཅིག་པས་དེ་ལ་
- 1 f;
g-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེན་པ་སྤོང་ངོ༌། །གཉིས་པ་ནི་ཆོས་དཀོན་མཆོག་ལ་འདོམས་ཞེས་སྦྱར་རོ། །ཇི་ལྟར་ཞེ་ན་ངོ་
བོ་ཉིད་མེད་དོ་ཞེས་བྱ་བར་སྦྱར་རོ། །གང་ཞེ་ན་ཐམས་ཅད་ཅེས་སོགས་ཏེ་བསྡུས་པ་དང་པོ་
ཡུལ་དུ་བྱས་པའོ། །བར་པ་སྡོམས་པའོ། །ཐ་མ་ཁྱབ་པའོ། །དེ་གསུམ་གྱིས་ཁྱབ་པའི་རང་གི་
མཚན་ཉིད་འཛིན་པའི་ཆོས་ཐམས་ཅད་དོ། ཁྱབ་བྱེད་མེད་པར་བསྟན་པས་དེ་ལ་ཞེན་པ་སྤོང་
ངོ༌༑ ༑གསུམ་པ་ནི་དགེ་འདུན་དཀོན་མཆོག་ལ་འདོམས་ཞེས་སྦྱར་རོ། །ཇི་ལྟར་ཞེ་ན་སྐྱེ་བ་
མེད་པ་ཉིད་དུ་འཇུག་ཅིང་རྟགས་པར་བྱའོ་ཞེས་སོ། །གང་ཞེ་ན་སངས་རྒྱས་ཞེས་སོགས་ལ་
གསུམ་སྟེ། དབྱེ་བ་དང་། ཐེག་ཆེན་དུ་བསྟན་པ་དང༌། ས་མཚམས་སོ། །དང་པོ་ལ་གསུམ་
ལས་དབྱེ་གཞི་ནི་འབྲས་བུ་ལ་གནས་པ་གསུམ་དང་ཞུགས་པ་བཞིའི་བྱེ་བྲག་གིས་བདུན་པ་
རང་སངས་རྒྱས་དང་བརྒྱད་པའོ། །ཉན་ཐོས་ལ་སྐྱེས་བུ་ཟུང་བཞི་མ་ཡིན་ནམ་ཞེ་ན། དགྲ་
བཅོམ་པ་ལ་གནས་པ་དགེ་འདུན་དུ་མ་གཏོགས་པའོ། །དེ་ཅི་སྟེ་ ཞེ་ན་སངས་རྒྱས་སུ་
གཏོགས་པ་ཉིད་ཀྱིས་སོ། །གྲངས་ཀྱི་དབྱེ་བ་ནི་གྲངས་ཉི་ཤུར་ཆད་ཅིང་ངེས་པའོ། །འབྱེད་
པའི་རྒྱུ་མཚན་ནི་དབང་པོ་རྟུལ་པོ་ལ་སོགས་པའི་བྱེ་བྲག་གིས་ཞེས་ཏེ་སོགས་པར་རྒྱུན་དུ་
ཞུགས་པའི་བཞི་ཕྱིར་འོང་གསུམ་ཕྱིར་མི་འོང་བཅུ་དགྲ་བཅོམ་པ་ལ་ཞུགས་པ་དང་རང་རྒྱལ་
ལོ༑༑གཉིས་པ་ནི་བྱང་ཆུབ་སེམས་དཔའོ། །གསུམ་པ་ནི་སོ་སོའི་སྐྱེ་བོ་མ་ཡིན་པས་འཕགས་
པའོ། །སངས་རྒྱས་མ་ཡིན་པས་སློབ་པ་བྱང་ཆུབ་ཆེན་པོ་ལས་ཕྱིར་མི་ལྡོག་པ་རྣམས་ལའོ།།
བཞི་པ་ཁྱད་པར་དུ་འགྲོ་བའི་རྒྱུ་ལ་བཞི་ལས་མི་མཐུན་ཕྱོགས་སྤངས་པས་ཁྱད་པར་དུ་འགྲོ་
བ་ལའང་གསུམ་ལས་དང་པོ་ཞེན་པ་སྤངས་པས་ཁྱད་པར་དུ་འགྲོ་བ་ལ་གསུམ་ལས་དང་པོ་
སྤང་བྱ་ནི་མངོན་པར་ཞེན་ནས་དམན་པར་འགྱུར་ཞེས་དྲང་ངོ༌། །དུས། རྒྱུ། གང་ཟག་གསུམ་
ལས་དང་པོ་ནི་བརྩོན་འགྲུས་བརྩམས་པ་ཉིད་ཀྱི་ཇི་སྐད་བཤད་པའི་དོན་བྱང་ཆུབ་སེམས་ཀྱི་
དབྱེ་བ་དང་དེས་འཕངས་པའི་དཀར་ཆོས་ནན་ཏན་དུ་བྱེད་པ་ནའོ། །གཉིས་པ་ནི་ལུས་ལ་
- 1
7 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
སོགས་པའི་བསོད་ཉམས་དེ་བདེ་བ་དམན་པ་ཉིད་ཀྱིས་སོ། །གསུམ་པ་ནི་སྒྲུབ་པ་པོ་ལ་ལའོ།།
གཉིས་པ་གཉེན་པོ་ནི་མ་ཞེན་པ་ལའོ། །གསུམ་པ་འདོམས་ཚུལ་ནི། ཞེས་སོགས་སོ། །གཉིས་
པ་སྐྱོ་བ་སྤངས་པས་ཁྱད་པར་དུ་འགྲོ་བ་ལ་ཡང་གསུམ་ལས་སྤང་བྱ་ནི་རློམ་པས་ཡོངས་སུ་སྐྱོ་
ནས་ལྡོག་པར་འགྱུར་ཞེས་དྲང་ངོ༌། །རྒྱུ་གང་གིས་ཞེ་ན། དུས་ཡུན་རིང་མོ་ཞིག་ཏུ་སྦྱོར་བ་
གོམས་པ་དེས་ཀྱང་གནས་སྐབས་མཐར་ཐུག་གི་འདོད་པའི་དོན་མ་གྲུབ་པའི་རྒྱུ་ལས་སོ།།
གང་ཟག་ གང་ཞེ་ན། དངངས་ཤིང་སྐྲག་པའི་རང་བཞིན་ཅན་ལའོ། །གཉེན་པོ་ཡོངས་སུ་
ངལ་བ་མེད་པ་ལའོ། །འདོམས་ཚུལ་ནི་གཟུགས་ཞེས་སོགས་སོ། །གསུམ་པ་ཞུམ་པ་སྤངས་
པས་ཁྱད་པར་འགྲོ་བ་ལ་གསུམ་ལས་སྤང་བྱ་ནི་སེམས་ཞུམ་ནས་ཐེག་པ་ལ་གཞན་དུ་འགྲོ་
བར་འགྱུར་བས་ཞེས་དྲང་ངོ༌། །རྒྱུ་གང་གིས་ཞེ་ན། གནས་ཕྱོགས་བཅུ་ན་བཞུགས་པའི་ཡུལ་
སངས་རྒྱས་དང་བྱང་ཆུབ་སེམས་དཔའ་ལ་དགོས་པ་དོན་རེ་རེའི་ཕྱིར་ཏེ་ཆེད་དུ་ལམ་གྱི་
གདམས་ངག་ལུང་ནོད་པར་བྱ་དགོས་ན་ངས་དེ་ཙམ་མི་ནུས་སྙམ་པའི་རྒྱུ་ལས་སོ། །གང་
ཟག་ལ་ལ་འདིར་ཡང་ངོ༌། །གཉེན་པོ་ཐེག་ཆེན་གྱི་ལམ་ཡོངས་སུ་གཟུང་བ་ལའོ། །འདོམས་
ཚུལ་ནི་ཆོས་རྣམས་ཞེས་སོགས་སོ། །གཉིས་པ་གཞན་གྱི་དྲིང་མི་འཇོག་པས་ཁྱད་པར་དུ་
འགྲོ་བ་ནི་སྤྱན་ལྔ་ལ་འདོམས་ཞེས་སོ། །ཇི་ལྟར་ཞེ་ན་དེ་བཞིན་ཉིད་དུ་གཅིག་སྟེ་དབྱེར་མེད་
པ་ཉིད་ཀྱིས་སྒྲུབ་བོ་ཞེས་སློབ་པའོ། །གང་ཞེ་ན་ཞེས་སོགས་པ་ལ་བཞི་སྟེ། ངོ་བོ་དང་། ས་
མཚམས་དང༌། རྒྱུ་དང༌། བྱེད་ལས་སོ། །དང་པོ་ནི་སྤྱན་ལྔ་ནི་ཡུལ་གྱིས་སྟོན་པས་ཡུལ་དང་
ཡུལ་ཅན་གྲངས་བཞིན་དུ་སྦྱོར་ཏེ། ཤའི་སྤྱན་གྱིས་དཔག་ཚད་བརྒྱ་ནས་སྟོང་གསུམ་ཚུན་
ཆད་དངོས་པོ་སོ་སོར་ངེས་པའི་ཡུལ་ཅན་ཏེ་མིག་གི་དབང་པོའི་འབྲས་བུ་ཡིན་པའི་ཕྱིར་རོ་
ཞེས་འཕགས་པས་བཤད་དོ། །སྐྱེ་བ་སྔ་མ་ལ་མར་མེ་ཕུལ་ན་ལ་སོགས་པའི་རྣམ་པར་སྨིན་
པ་ལས་བྱུང་པའི་ལྷའི་མིག་ནི་སེམས་ཅན་ཐམས་ཅད་ཀྱི་འཆི་འཕོ་བ་དང་སྐྱེ་བའི་ཡུལ་ཅན་
-1 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ནོ། །སྔ་མ་བས་རྒྱ་ཆེ་བ་ཡུལ་དུ་བྱེད་དེ། གང་ཕྱིར་ཤའི་མིག་གི་གཟུགས། །ཐག་རིང་ཕྲ་
སོགས་མི་མཐོང་བ། །ལྷའི་མིག་གིས་མཐོང་བར་བྱེད་ཅེས་སོ། །ཤེས་རབ་མན་ཆད་ཀྱི་ཡུལ་
ཅན་གཞི་མཐུན་ནོ། །ཤེས་རབ་ཀྱི་སྤྱན་ནི་འདུས་བྱས་འདུས་མ་བྱས་ལ་སོགས་པའི་ཆོས་
ཐམས་ཅད་ལ་མི་རྟོག་ཅིང་མི་མཐོང་བའི་ཡུལ་ཅན་ནོ། །ཆོས་ཀྱི་ནི་འཕགས་པའི་གང་ཟག་
བཞི་པོ་ཐམས་ཅད་ཀྱི་བྱེ་བྲག་རྟོགས་པའི་ཡུལ་ཅན་ནོ། །སངས་རྒྱས་ཀྱི་སྤྱན་ནི་ཆོས་ཐམས་
ཅད་བྱང་ཆུབ་སྟེ་རྟོགས་པའི་ཡུལ་ཅན་ནོ། །ཤའི་སྤྱན་དབང་པོ་ལ་བརྟེན་ལ། གཞན་ཡེ་ཤེས་
ལ་བརྟེན་ནོ། །གཉིས་པ་ནི་ཤའི་ཚོགས་ལམ་དུའོ། །ལྷའི་སྦྱོར་ལམ་དུའོ། །ཤེས་རབ་མཐོང་
ལམ་དུ་སྟེ་བྲམ་ཟེ་མེ་ལོང་མས་སངས་རྒྱས་ལ་ཆོས་ཐུན་གཅིག་མཉན་པས་མཐོང་ལམ་སྐྱེས་
ནས་ཤེས་རབ་དང་ཆུ་བུར་གྱི་མིག་གཉིས་དུས་གཅིག་ཏུ་ཐོབ་པར་བཤད་པས་སོ། །ཆོས་ཀྱི་
དེའི་རྗེས་ཐོབ་ཏུའོ། །སངས་རྒྱས་ཀྱི་དེས་བདུན་པ་ལ་སྟེ། ཐོགས་པ་མེད་པའི་ཡེ་ཤེས་དེ་ལ་
བཤད་དོ། །སངས་རྒྱས་ཀྱི་སའི་དང་རྫོགས་མ་རྫོགས་སོ་ཞེས་གསུང་ངོ་། །
གསུམ་པ་རྒྱུ་ནི་ཕར་ཕྱིན་དྲུག་སྟེ་མདོ་ལས་མིག་ལྔ་ཐོབ་པར་འདོད་པ་དང་
ཡོངས་སུ་སྦྱོང་བར་འདོད་པས་ཕར་ཕྱིན་དྲུག་ལ་བསླབ་པར་བྱའོ། །དེ་ཅིའི་ཕྱིར་ཞེ་ན། དྲུག་
དུ་མ་འདུས་པའི་དཀར་པོའི་ཆོས་ནི་གང་ཡང་མེད་དོ་ཞེས་སོ། །བཞི་པ་ནི་གཞན་གྱི་དྲིང་མི་
འཇོག་པའོ། །གསུམ་པ་ཚོགས་རྫོགས་པས་ཁྱད་པར་དུ་འགྲོ་བ་ནི་མངོན་པར་ཤེས་པ་དྲུག་
ལ་འདོམས་ཞེས་སོ། །ཇི་ལྟར་ཞེ་ན། གཟོད་མ་དང་པོ་ནས་ཞི་ཞིང་སྟོང་པ་ཉིད་རྟོགས་པར་
བྱའོ་ཞེས་སྟོན་པའོ། །གང་ཞེ་ན་རྫུ་འཕྲུལ་ཞེས་སོགས་ལའང་བཞི་ལས་ངོ་བོ་ནི་འདི་དྲུག་ནི་
བྱེད་ལས་འཆད་པས་རྫུ་འཕྲུལ་གྱི་མངོན་པར་ཤེས་པ་ནི་ས་གཡོ་བ་ཞེས་སོགས་པར་གཅིག་
ཏུ་སྒྱུར་ཅིང་མང་པོར་བསྒྱུར་བ་ལ་སོགས་བསྡུས་པ་རྣམས་བྱེད་པའོ། །ལྷའི་རྣ་བ་ནི་ཅིག་
ཤོས་ནི་ཆེན་པོ་ཐོས་པར་བྱེད་པའོ། །གཞན་གྱི་སེམས་ཤེས་པས་ནི་གཞན་གྱི་སེམས་རྟོགས་
- 1 7 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
པ་ནས་ཞེས་སོགས་སོ། །སྔོན་གྱི་གནས་རྗེས་སུ་དྲན་པ་ནི་དུ་མ་སྟེ་མང་པོ་རྗེས་སུ་དྲན་པར་
བྱེད་པའོ། །ལྷའི་མིག་གི་མངོན་ཤེས་ལ་གཉིས་ཏེ། དངོས་དང་། ལྷའི་སྤྱན་དང་ཟློས་པ་སྤང་
བའོ། །དང་པོ་ནི་མདོ་ནས་འཆི་འཕོ་བ་དང་སྐྱེ་བ་ཤེས་པ་ལ་བཤད་པ་འདིར་གཟུགས་
ཐམས་ཅད་མཐོང་བ་བྱེད་པའང་བཤད་དོ། །གཉིས་པ་ནི་ལྷའི་སྤྱན་དང་ཟློས་སོ་ཞེ་ན། སྤྱན་
ནི་རྒྱུ་རྣམ་པར་སྨིན་པ་ལས་བྱུང་བ་ཡིན་ལ་འདི་ནི་ཚེ་འདིར་བསམ་གཏན་མངོན་པར་འདུ་
བྱས་པ་ལས་བྱུང་བ་ཡིན་ནོ། །ཟག་ཟད་ཀྱི་ནི་སྒྲིབ་པ་གཉིས་སྤོང་བར་བྱེད་པའོ། །གཉིས་པ་
ས་མཚམས་ནི་མངོན་ཤེས་དང་ལྔ་པོ་སོ་སོ་སྐྱེ་བོའི་ས་ལ་ཐོབ་ཏུ་རུང༌། ཟག་ཟད་ས་དང་པོ་
ནས་སོ། །གལ་ཏེ་ཟག་ཟད་དགྲ་བཅོམ་པ་ལ་ཡང་ཡོད་པས་བྱེད་པ་དང་ས་མཚམས་དེ་ལྟར་
མི་འཐད་དོ་ཞེ་ན། འདི་བྱང་ཆུབ་སེམས་དཔའི་དབང་དུ་བྱས་སོ། །གསུམ་པ་རྒྱུ་ནི་བསམ་
གཏན་བཞི་པ་ཤིན་ཏུ་དག་ཐོབ་ནས། །མི་རྟོག་ཡེ་ཤེས་ཡོངས་སུ་གཟུང་བ་དང༌། །ཇི་ལྟར་
རྣམ་གནས་ཡིད་ལ་བྱེད་པ་ལས། །མཐུ་འགྲུབ་པའི་དམ་པ་ཐོབ་པར་འགྱུར་ཞེས་པའང་བཞི་
པོར་རིགས་ཏེ་དེ་དག་གི་དངོས་གཞི་ཐོབ་པའོ། །རྣམ་གནས་ནི་བདག་གི་ལུས་ཁྲི་སྟེང་ནས་
ཁྲི་སྟེང་དུ་འགྲོ་བ་དང་། དབུས་དང་མཐའ་འཁོབ་དང་མི་དང་ལྷའི་སྒྲ་རིང་པོ་དང་ཉེ་བ་དང་
འདོད་ཆགས་ལ་སོགས་པའི་རྟགས་བཞིན་འཛུམ་པ་ལ་སོགས་པ་དང་། གཞོན་ནུའི་གནས་
སྐབས་ལ་སོགས་སྔོན་ཉམས་སུ་མྱོང་བའི་སྤྱོད་པ་གོ་རིམ་མ་འཁྲུགས་པ་དང༌། དགེ་མི་
དགེའི་ལས་གསོག་པའི་བྱེ་བྲག་སེམས་སྣ་ཚོགས་ལ་ལན་མང་དུ་སེམས་གཏད་པ་ལས་
འབྱུང་ངོ༌། །ཟག་ཟད་ཀྱི་ནི་མི་རྟོག་ཡེ་ཤེས་ཏེ། །དངོས་རྣམས་ངོ་བོ་ཉིད་མེད་པར། །ཡང་
དག་ཇི་བཞིན་ཡོངས་ཤེས་ནས། །མངོན་ཤེས་དྲུག་པ་ཟག་པ་ཀུན། །ཟད་པ་མཆོག་ནི་ཐོབ་
པར་འགྱུར། །ཞེས་སོ། །
བཞི་པ་བྱེད་ལས་ནི་སེམས་ཅན་གྱི་དོན་དང་སངས་རྒྱས་མཆོད་པ་ལ་སོགས་
- 1
7
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་ཚོགས་རྫོགས་ནས་རྣམ་མཁྱེན་ཐོབ་སྟེ། མདོ་ལས་མངོན་པར་ཤེས་པ་དྲུག་གིས་ཡོངས་
སུ་ཟིན་པའི་ཕར་ཕྱིན་དྲུག་གིས་རྣམ་མཁྱེན་གཏོད་པ་ཡིན་ནོ་ཞེས་སོ། །བཞི་པ་ཞེན་འགོག་
མེད་པ་ནི། ཞེན་པ་མེད་པ་དེས་སྒོམ་ཞེས་བཤད་པས་སོ། །དེ་ལ་གཉིས་ལས་ས་མ་ཐོབ་པའི་
སྒྲུབ་པ་མཐར་ཐུག་པས་ཁྱད་པར་འགྲོ་བའི་རྒྱུ་ནི་མཐོང་བའི་ལམ་འདོམས་ཞེས་སོ། །ཇི་
ལྟར་ཞེ་ན་རྣམ་པར་སྒོམ་པར་བྱའོ་ཞེས་དྲང་ངོ༌། །གང་། གང་གིས། གང་གི་དོན་དུ་སྒོམ།
ཞེས་དྲིས་ལ། དང༌པོ་མཐོང་བའི་ལམ་སྐད་ཅིག་མ་བཅུ་དྲུག་གི་ངོ་བོ་ཉིད་དོ། །གང་ཞེ་ན་
ཆོས་དང་ཞེས་སོགས་སོ། །དེ་ལ་བཞི་ལས་མེད་དོ་ཞེ་ན་ཡུལ་བདེན་པ་བཞིས་བསྡུས་སོ།།
གཉིས་པ་ནི་རྣལ་འབྱོར་པ་ཆོས་ཐམས་ཅད་ངོ་བོ་ཉིད་མེད་པར་རྟོགས་པས་ཐམས་ཅད་ལ་
བདེན་པར་མངོན་པར་ཞེན་པ་མེད་པའི་ལྟ་སྟེ་རང་བཞིན་ཅན་དེས་སོ། །དཔེ་ཅི་དང་འདྲ་བར་
ཞེན་པ་མེད་ཅེ་ན་སྒྱུ་མ་མཁན་བཞིན་དུའོ། །གསུམ་པ་ནི་མཐོང་བས་སྤང་བར་བྱ་བའི་དངོས་
པོ་ཉོན་མོངས་དང་རྣམ་རྟོག་གི་གཉེན་པོར་རོ། །གཉིས་པ་ས་ཐོབ་པའི་སྒྲུབ་པ་མཐར་ཐུག་
པར་འགྲོ་བའི་རྒྱུ་ནི་སྒོམ་པའི་ལམ་ལ་འདོམས་ཞེས་སོ། །ཇི་ལྟར་ཞེ་ན། རྣམ་པར་བསྒོམ་
པར་བྱས་སོ་ཞེས་དྲང་ངོ༌། །གང་གང་གིས་གང་གི་དོན་དུ་དྲིས་པ་ལ། དང་པོའི་ལན་ནི་འདུས་
བྱས་ཞེས་སོགས་ལ་གཉིས་ཏེ། རྟགས་དགོད་པ་དང༌། ཕྱོགས་ཆོས་སྒྲུབ་པའོ། །དང་པོ་ནི་
སྒོམ་པའི་ལམ་ཆོས་ཅན། མཐོང་བའི་ལམ་གྱིས་ཁྱད་པར་དུ་མ་བྱས་པའི་མཚན་ཉིད་རྣམ་
པར་གང་དག་པ་ནི་མེད་ཅེས་པས་བསྒྲུབ་བྱའོ། །མཐོང་བ་དང་སྒོམ་པ་དག་ཆོས་ཅན་ནམ་
ཆོས་དབྱིངས་སམ་ཆོས་སྐུ་ཙམ་རྟོགས་པ་ལ་ཐ་དད་དུ་གྱུར་པ་མེད་པ་ལ་ཞེས་པ་རྟགས་སོ།།
གཉིས་པ་ནི་བསྒོམ་པའི་ལམ་ཆོས་ཅན། མཐོང་ལམ་ལས་ཙམ་ལྡོག་རྟོགས་པ་ལ་ཐ་དད་དུ་
གྱུར་པ་མེད་དེ་མཐོང་ལམ་ལ་འདོམས་པའི་སྐབས་སུ་ཇི་སྐད་བཤད་པའི་མཐོང་བའི་ལམ་
གྱིས་མངོན་སུམ་དུ་བྱས་པའོ། །དངོས་པོ་སྟེ་དོན་དོན་ལ་ཐ་མི་དད་པ་དམིགས་པའི་ཕྱིར་རོ།།
- 1
7
1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
དཔེ་ནི་འདུས་བྱས་ལམ་དང་འདུས་མ་བྱས་འགོག་པ་དག་ཕན་ཚུན་ངོ་བོ་གཅིག་སྟེ་དབྱེར་
མེད་པ་ཉིད་ ཀྱིས་བློ་ཕན་ཚུན་ཐ་དད་པར་དོམ་དཔེ་ཅུང་ཟད་མ་གསལ་མི་ནུས་པ་བཞིན་དུའོ།།
གཉིས་པ་ནི་མཐོང་ལམ་སྒོམ་མཁན་དེས་སོ། །གསུམ་པ་ནི་དངོས་དང་རྩོད་པ་སྤངས་པས་
དང་པོ་ནི་བསྒོམ་པས་སྤང་བར་བྱ་བའི་གཉེན་པོ་ཉིད་དུའོ། །གཉིས་པ་ནི་གལ་ཏེ་མཐོང་ལམ་
ལས་རྟོགས་པ་ཐ་དད་མེད་ན་བསྒོམ་སྤང་སྤོང་བར་མི་འཐད་དོ་ཞེ་ན། རྟོགས་པ་ལ་ཐ་དད་
མེད་པ་འོན་ཀྱང་དེ་ནི་ཡུན་རིང་དུ་བསྒོམས་པའི་རྟེན་འབྲེལ་གྱི་ཆོས་ཉིད་ཀྱིས་ཡིན་ཏེ་ཀོ་སྐམ་
ཆུར་བཅུག་པ་བཞིན་ནོ། །
གསུམ་པ་མཇུག་བསྡུ་བ་ནི་དེ་ལྟར་བྱས་ན་ཞེས་སོགས་ཏེ་བཅུ་པོ་འདི་ཙམ་ཁོ་ནས་
སྒྲུབ་པ་བྱེད་པ་པོ་སྐྱེས་བུའི་དོན་ཐམས་ཅད་ཅེས་སོགས་སོ། །གཉིས་པ་དགེ་འདུན་དཀོན་
མཆོག་བྱེ་བྲག་ཏུ་བཤད་པ་ལ་དགེ་འདུན་དཀོན་མཆོག་གི་སྐབས་སུ་ཐེག་པ་གང་ཡིན་པ་
བསམ་པ་དང་། བསམ་པའི་དགེ་འདུན་གྱི་རང་བཞིན་ནོ། །དང་པོ་ལ་གཉིས་ཏེ། དངོས་དང༌།
སྒྲ་དོན་ལ་དཔྱད་པའོ། །དང་པོ་ནི་ཉན་རང་མ་ཡིན་གྱི་བྱང་ཆུབ་སེམས་དཔའ་ཡིན་ནོ།།
གཉིས་པ་ནི་རྒྱུན་དུ་ཞུགས་པ་ལ་སོགས་པར་གསུང་པ་དེ་དངོས་མིང་ངམ་བཏགས་མིང་གང་
ཡིན་ཞེ་ན། ཁྱུང་པོ་བཏགས་མིང་དུ་འདོད་པ་ནི་མི་འཐད་དེ་བྱང་ཆུབ་སེམས་དཔའ་ཡིན་པ་
དང༌། རྒྱུན་དུ་ཞུགས་པ་ལ་སོགས་པ་ཡིན་པ་མི་འགལ་བས་དངོས་ལ་གནོད་བྱེད་མེད་པའི་
ཕྱིར་རོ། །དེས་ན་སྒྲ་དངོས་ཡིན་ཏེ། མདོ་ལས་བྱང་ཆུབ་སེམས་དཔའ་ལ་དད་པ་དང་ཆོས་ཀྱི་
རྗེས་སུ་འབྲང་བ་དང་བརྒྱད་པ་དང་རྒྱུན་དུ་ཞུགས་པ་དང་ལན་ཅིག་ཕྱིར་འོང་བ་དང་མི་འོང་
བ་དང་དགྲ་བཅོམ་པ་དང་རང་སངས་རྒྱས་སུ་བསྟན་པ་ངས་ཁྱེད་ལ་བཤད་དོ། །ལོག་པ་
བརྒྱད་ལས་ཤིན་ཏུ་འདས། །རྣམ་པར་ཐར་པ་བརྒྱད་ལ་རེག །ཡང་དག་བརྒྱད་ལ་ཞེན་པ་
མེད། །དེ་ཕྱིར་བརྒྱད་པ་ཞེས་བྱའོ། །ཞེས་དང༌། སངས་རྒྱས་མཐོང་པས་ཆགས་མེད་ལ།།
- 1
7
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཅན་དཔག་མེད་དད་པར་བྱེད་། །དེ་ནི་དེ་ལ་ཆགས་པ་མེད། །དེ་ཕྱིར་བློ་ལྡན་དད་
པས་འབྲང་ཞེས་སོགས་དེ་དག་ཏུ་འཇོག་པའི་རྒྱུ་མཚན་བཤད་དོ། །གསུམ་པ་ནི་གལ་ཏེ་
ཀུན་ལས་བཏུས་ནས་བྱང་ཆུབ་སེམས་དཔའ་སྐྱོན་མེད་པ་ལ་ཞུགས་ནས་རྒྱུན་དུ་ཞུགས་པར་
མི་འགྱུར་ཏེ་རྒྱུན་ལ་འཇུག་པ་མ་གྲུབ་པའི་ཕྱིར་རོ་ཞེས་སོགས་གསུངས་པ་དང་འགལ་ལོ་ཞེ་
ན་༑ དེ་ནི་རྒྱུན་དུ་ཞུགས་པ་ལ་སོགས་པར་མི་འགྱུར་བས་དེ་སྐད་བསྟན་ཏོ། །
གཉིས་པ་ལ་གཉིས་ཏེ། ཐེག་པ་ཆུང་ངུ་དང་། ཆེན་པོའི་དགེ་འདུན་ནོ། །དང་
པོ་ལ་རྒྱུན་ཞུགས་ལ་ལྔ་ལས་ཞུགས་པ་ནི་མཐོང་ལམ་སྐད་ཅིག་བཅོ་ལྔ་པ་ལ་གནས་པ་སྟེ།
དེ་ལ་སྐད་ཅིག་བཅོ་ལྔ་ནི། །མ་མཐོང་མཐོང་ཕྱིར་མཐོང་བའི་ལམ། །དབང་པོ་རྣོ་རྟུལ་དེ་དག་
ཏུ༑ ༑དད་དང་ཆོས་ཀྱི་རྗེས་འབྲང་བ། །སྒོམ་བྱས་སྤང་བྱ་མ་སྤངས་པ། །འབྲས་བུ་དང་པོ་ལ་
ཞུགས་པ་ཞེས་པས་དད་པ་དང་ཆོས་ཀྱི་རྗེས་སུ་འབྲང་བ་གཉིས་སོ། །འབྲས་བུ་ལ་གནས་པ་
ཙམ་པོ་དང་ཁྱད་པར་ཅན་ནོ། །དང་པོ་ལ་གསུམ་སྟེ། དངོས་དང༌། ཞུགས་པ་ལ་ཁྱད་པར་
བསམ་པ་དང་། ཞུགས་པ་དང་གྲངས་མི་མཐུན་པའི་རྒྱུ་མཚན་ནོ། །དང་པོ་ནི་བཅུ་དྲུག་པ་ལ་
གནས་པ་སྟེ། བཅུ་དྲུག་པ་དེ་འབྲས་གནས་ཞེས་དང་། འབྲས་གནས་སྒོམ་སྤང་བྱ་མ་ཟད།།
རེ་ལྟར་ཐོགས་ན་ལན་བདུན་པ་ཞེས་དང་། བཟོད་ན་ལན་བདུན་པའོ་ཞེས་གསུངས་པ་ཡིན་
ནོ༑ ༑མི་དང་ལྷའི་སྐྱེ་བ་དང་བར་དོ་ལན་བདུན་བདུན་ལེན་ཀྱང་དེ་སྐད་བརྗོད་དེ་ཤིང་འདབ་
མ་བཞི་པ་ཞེས་པ་ལྟར་རོ། །དེ་ཕན་ཆད་ལེན་མི་སྲིད་པས་རེ་ལྟར་ཐོགས་ན་ཞེས་ཏེ་སྦྲུལ་
གོམ་པ་བདུན་པ་ཞེས་པ་ལྟར་རོ། །གཉིས་པ་ནི་འབྲས་ལ་སྔོན་ལམ་བཏང་བ་དང་། །གཞན་
ཐོབ་པ་དང་ཟད་སྡོམས་དང༌། །ཤེས་པ་བརྒྱད་ཚན་ཐོབ་པ་དང་། །རྣམ་པ་བཅུ་དྲུག་ཐོབ་པའི་
ཞེས་གསུངས་སོ། །གསུམ་པ་ནི་ཞུགས་པའི་ཚེ་གཉིས་སུ་འཇོག་ལ། གནས་པ་ན་དེ་གཉིས་
བསྡོམས་ནས་གཅིག་ཏུ་འཇོག་པ་ཅི་སྟེ་ཞེ་ན། དབང་པོ་རྣོན་པོའི་ལམ་གྱིས་སྤང་བྱ་རྒྱུན་
-17 (6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་འཇམ་གསར་འགྲེལ་པ་བཞུགས། ༼༨
གཅོད་པ་དང་། རྟུལ་པོའི་ལམ་གྱིས་སྤང་བྱ་རྒྱུན་གཅོད་པའི་བྱེད་པ་མི་འདྲ་བས་གཉིས་སུ་
བཞག་ལ། འབྲས་བུ་གནས་པ་སྤང་བྱ་སྤོང་བའི་བྱེད་པ་རྒྱུན་ཆད་པས་བྱེད་པ་མི་འདྲ་བ་མེད་
པས་གཅིག་ཏུ་བརྩིས་སོ། །གཉིས་པ་ཁྱད་པར་ཅན་ལ་གཉིས་ལས། རྣམ་གསུམ་རྣམ་བཞི་
ལས་གྲོལ་བ། །ཚེ་གཉིས་གསུམ་དུ་རིགས་ནས་རིགས། །ཞེས་པས་འདོད་ཁམས་ཀྱི་གསུམ་
མམ་བཞི་ཙམ་སྤངས་པ་མི་ནང་དུ་སྐྱེ་བ་ལན་གཉིས་སམ་གསུམ་ཙམ་བླངས་ནས་མྱ་ངན་
ལས་འདའ་བ་དང་། འདོད་པའི་ལྷ་ནང་དུ་སྐྱེ་བ་ལན་གཉིས་སམ་གསུམ་ཙམ་བླངས་ནས་མྱ་
ངན་ལས་འདའ་བ་སྟེ་གཉིས་སོ། །གཉིས་པ་ཙམ་པོ་དང་ཁྱད་བསམ་པ་ནི་སྤངས་པ་དང་དེའི་
གཉེན་པོ་ཐོབ་པ་དང་སྐྱེ་བ་གཉིས་སམ་གསུམ་ཙམ་ལས་མི་ལེན་པ་གསུམ་མོ། །ལན་ཅིག་
ཕྱིར་འོང་ལ་གསུམ་ལས་དང་པོ་ཞུགས་པ་ལ་གསུམ་སྟེ། དངོས་དང་། དང་པོ་ཞུགས་པ་དང་
གྲངས་མཐུན་པའི་རྒྱུན་མཚན་དང་། ཞར་ལ་ཆགས་བྲལ་སྔོན་འགྲོའི་ཚུལ་བསྟན་པའོ། །དང་
པོ་ནི་རྣམ་པ་ལྔའི་བར་བཅོམ་པ། གཉིས་པ་ལ་ནི་ཞུགས་པ་ཡིན་ཞེས་དང་། དེ་ཚེ་དབང་པོ་རྣོ་
རྟུལ་དག །དད་པས་མོས་དང་མཐོང་བས་ཐོབ། །འབྲས་ཐོབ་འབྲས་བུའི་ཁྱད་པར་གྱི།།
ལམ་ཐོབ་མེད་པ་དེའི་ཕྱིར། །འབྲས་གནས་ཁྱད་པར་བྱ་བའི་ཕྱིར། །མི་བརྩོན་པར་ནི་ཞུགས་
མ་ཡིན་ཞེས་པས་དྲུག་པ་སྤོང་བའི་སྦྱོར་བ་ལ་ཞུགས་པའོ། །གཉིས་པ་ནི་དང་པོ་ལ་ཞུགས་པ་
ན་གཉིས་སུ་བགྲོང་ལ་འདིར་གཅིག་ཏུ་བགྲང་པ་ཅི་སྟེ་ཞེ་ན། མཐོང་ལམ་ཤེས་པའི་འཇུག་པ་
མྱུར་བས་དབང་པོ་འཕོ་ལོང་མེད་པར་རང་གི་ལམ་གྱི་འབྲས་བུ་ཐོབ་པར་ངེས་པས་གཉིས་སུ་
བགྲངས་སོ། །སྒོམ་ལམ་ནི་རྒྱུན་རིང་བས་དབང་པོ་སྦྱངས་པས་རྣོ་བ་དང་རྐྱེན་གྱིས་ཉམས་པ་
ཡང་སྲིད་པས་རང་གི་ལམ་གྱི་འབྲས་བུ་ཐོབ་པར་མ་ངེས་པས་གཅིག་ཏུ་བགྲངས་སོ། །
གསུམ་པ་ལ་གཉིས་ལས་དངོས་ནི། རྣམ་ལྔའི་བར་བཅོམ་གཉིས་པ་ལ། །དགུ་
པ་ཚུན་ཆོད་ཟད་པ་ཡིན། །འདོད་པའམ་ཡང་ན་གོང་མ་ལས། །ཆགས་བྲལ་གསུམ་པ་ལ་
- 1
7
7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞུགས་པ། །གང་ཞིག་གང་ལ་ཞུགས་པ་ནི། །བཅུ་དྲུག་པ་ལ་དེ་འབྲས་གནས་ཞེས་པས།
འདོད་ཁམས་ཀྱི་ལྔ་པ་མན་ཆད་དང༌། དྲུག་པ་ནས་བརྒྱད་པའི་བར་དང༌། འདོད་པ་ནས་ཅི་
ཡང་མེད་པའི་བར་གྱི་དགུ་པ་རིམ་པ་ལྟར་འཇིག་རྟེན་པའི་ལམ་གྱིས་མངོན་དུ་རྒྱུ་སྤངས་པས་
བཅོ་ལྔ་པ་མན་ཆད་ལ་གནས་ན། འབྲས་བུ་དང་པོ་དང་གཉིས་པ་དང་གསུམ་པ་ལ་ཞུགས་
པ་ཡིན་ནོ། །བཅུ་དྲུག་པ་ཐོབ་པ་ན་འབྲས་བུ་དེ་དག་ལ་གནས་པ་ཡིན་ནོ། །གཉིས་པ་ལ་
གཉིས་ལས། རྒོལ་བ་ནི་གལ་ཏེ་བཅོ་ལྔ་པ་ལ་གནས་པ་ན་བཞི་པ་ལ་ཞུགས་པར་མི་
འགྲོའམ་ཞེ་ན། གཉིས་པ་ལན་ནི་མ་ཡིན་ཏེ་སྔར་ཡང་འཇིག་རྟེན་ལས་འདས་པའི་ལམ་མེད་
པའི་ཕྱིར་དང༌། འཇིག་རྟེན་པའི་དགེ་བ་ལ། སྲིད་རྩེའི་སེམས་པ་འབྲས་རབ་ཆེ་ཞེས་པའི་
ཚུལ་གྱིས་འཇིག་རྟེན་པའི་ལམ་གྱིས་ཀྱང་སྲིད་རྩེའི་ཉོན་མོངས་པ་མི་སྤོང་བའི་ཕྱིར་རོ་ཞེས་
གསུངས་སོ། །འབྲས་བུ་གཉིས་པ་ལ་གནས་པ་ཙམ་པོ་ནི། རྣམ་པ་དྲུག་པ་ཟད་གྱུར་པ། །དེ་
ནི་ལྷན་ཅིག་ཕྱིར་འོང་ཡིན་ཞེས་ཏེ་འདོད་ཁམས་ཀྱི་ལྷ་ནང་དུ་སྐྱེ་བ་ལན་ཅིག་བླངས་ཏེ་ཤི་
ནས་ཕྱིས་མིའི་ནང་དུ་སྐྱེ་བ་བླངས་ནས་མྱ་ངན་ལས་འདའ་བ་སྟེ། མིའི་ནང་དུ་ལན་གཉིས་མི་
ལེན་པ་ཙམ་གྱིས་དེར་བཤད་དོ། ཁྱད་པར་ཅན་ཚེ་གཅིག་བར་ཆད་གཅིག་པ་ནི་གཉིས་ལས་
དངོས་ནི། ཉེས་ཆ་བདུན་ནམ་བརྒྱད་ཟད་པ། །ཚེ་གཅིག་བར་ཆད་བྱེད་པ་དང་ཞེས་ཏེ་འདོད་
ཁམས་ཀྱི་ལྷ་ནང་དུ་སྐྱེ་བ་ལན་ཅིག་མྱ་ངན་ལས་འདའ་བ་སྟེ། མྱང་འདའ་ཐོབ་པ་ལ་ཚེ་
གཅིག་ཕྱིར་མི་འོང་ཐོབ་པ་ལ་འདོད་ཁམས་ཀྱི་བརྒྱད་པ་དང་དགུ་པ་གཉིས་སམ་དགུ་པས་
བར་དུ་ཆོད་པའོ། །གཉིས་པ་ཙམ་པོ་དང་ཁྱད་པར་བསམ་པ་ནི་སྤངས་པ་དང་གཉེན་པོ་སྐྱེ་བ་
ལེན་པ་གསུམ་གྱིས་ཁྱད་པར་དུ་འཕགས་སོ། །འབྲས་བུ་གསུམ་པ་ལ་ཞུགས་པ་ནི། ཉེས་ཆ་
བདུན་ནམ་བརྒྱད་ཟད་པ། །གསུམ་པ་ལ་ནི་ཞུགས་པའང་ཡིན་ཞེས་པ་གོང་མ་སྤོང་བའི་སྦྱོར་
བ་ལ་ཞུགས་པ་ཡིན་ནོ། །ཕྱིར་མི་འོང་གི་འབྲས་གནས་ཙམ་པོ་ནི་དེ་དགུ་ཟད་པ་ཕྱིར་མི་འོང་
- ] 7 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཛམ་གསར་འགྲེལ་པ་བཞུགས། ༼༨
ཞེས་པས་དགུ་པ་སྤངས་པའི་ཚེ་མ་འཕོས་པའོ། ཁྱད་པར་ཅན་དགུ་ལ་བཞི་སྟེ། གཟུགས་སུ་
ཉེ་བར་འགྲོ་བ་དང་། གཟུགས་མེད་པར་ཉེ་བར་འགྲོ་བ་དང་། མཐོང་བའི་ཆོས་ལ་ཞི་བ་དང་།
ལུས་ཀྱིས་མངོན་སུམ་དུ་བྱེད་པའོ། །དང་པོ་ལ་གསུམ་སྟེ། བར་མ་དོར་མྱ་ངན་ལས་འདའ་བ་
དང༌། སྐྱེས་ནས་མྱ་ངན་ལས་འདའ་བ་དང་། གོང་དུ་འཕོ་བའོ། །དེ་གསུམ་གྱི་དངོས་པོ་ངོས་
གཟུང་བ་དང༌། ཁྱད་པར་བསམ་པའོ། །དང་པོ་ནི་འདོད་ཁམས་ཀྱི་རྟེན་ཅན་གྱི་ཕྱིར་མི་འོང་
འགའ་ཞིག་གཟུགས་ཁམས་ཀྱི་གནས་གཞན་གང་རུང་དུ་སྐྱེ་བའི་ཀུན་སྦྱོར་ནི་སྤངས་བར་མ་
དོ་མངོན་པར་འགྲུབ་པའི་ཀུན་སྦྱོར་མ་སྤངས་པ་དེ་འདི་ནས་ཤི་འཕོས་ཏེ་བར་དོ་འགྲུབ་པ་
དང་དུས་མཉམ་དང༌། ཅུང་ཟད་གནས་ནས་དང་། བར་དོའི་ཚེ་གཏོང་བ་དང་དུས་མཉམ་དུ་
མྱ་ངན་ལས་འདའ་བ་སྟེ་ལྕགས་ཀྱི་ཚ་ཚ་བཞིན་ནོ། །གཉིས་པ་ལ་གསུམ་སྟེ། སྐྱེས་མ་ཐག་
དང༌། འདུ་བྱེད་བཅས་དང༌། འདུ་བྱེད་པ་མེད་པར་མྱ་ངན་ལས་འདའ་བའོ། །དང་པོ་ནི་
འདོད་ཁམས་ཀྱི་ཉོན་མོངས་པ་དགུ་པ་དང་བྲལ་བའི་ཀུན་སྦྱོར་གཉིས་ཀ་མ་སྤངས་པས་
གཟུགས་ཁམས་གནས་གཞན་གང་རུང་དུ་སྐྱེས་ཙམ་གྱིས་ལྷག་བཅས་སུ་མྱ་ངན་ལས་འདའ་
བའོ། །གཉིས་པ་ནི་ཀུན་སྦྱོར་གཉིས་ཀ་མ་སྤངས་པ་གཟུགས་ཁམས་སུ་སྐྱེ་ནས་དེར་འབད་
རྩོལ་གྱིས་ལམ་ལ་ནན་ཏན་དུ་བྱས་ཏེ་མྱ་ངན་ལས་འདའ་བའོ། །གསུམ་པ་ནི་ཁམས་དེར་
སྐྱེས་ནས་ལམ་བསྒོམ་པ་ལ་འབད་མི་དགོས་པར་མྱ་ངན་ལས་འདའ་བའོ། །དེ་ནི་བར་སྐྱེ་
འདུ་བྱེད་དང༌། །འདུ་བྱེད་མེད་ཡོངས་མྱ་ངན་འདའ་ཞེས་སོ། །གསུམ་པ་གོང་དུ་འཕོ་བ་ལ་
གཉིས་ཏེ། འོག་མིན་དང༌། སྲིད་རྩེའི་མཐར་ཐུག་པར་འགྲོ་བའོ། །དང་པོ་ནི་གོང་དུ་འཕོ་བ་
རྣམས་དེ་ནི། །བསམ་གཏན་སྤེལ་ནས་འོག་མིན་འགྲོ། །དེ་འཕར་ཕྱེད་འཕར་ཐམས་ཅད་དུ་
འཆི་འཕོ་ཞེས་པས་འཕར་བ་ནི་ཟག་མེད་གཉིས་ཀྱི་བར་དུ་ཟག་བཅས་རེ་བཅུག་པ་གསུམ་
དང་དྲུག་དང་དགུ་དང་བཅུ་གཉིས་དང་བཅོ་ལྔ་སྤེལ་དུ་བསྒོམས་པས་མི་འཆི་བ་མི་གདུང་བ་
མ 1 7） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱ་ནོམ་སྣང་ཤིན་ཏུ་མཐོང་འོག་མིན་དང་ལྔར་སྐྱེ་བ་ལེན་པས་འདོད་ཁམས་ཀྱི་རྟེན་ཅན་དེ་
བསམ་གཏན་བཞི་ཐོབ་པར་བྱ་སྟེ། བཅོ་ལྔ་སྤེལ་དུ་བསྒོམས་པ་ལས་གོང་མ་གསུམ་ལས་
ཉམས་ནས་དང་པོ་མངོན་དུ་བྱས་པ་ལས་ཤི་འཕོས་ནས་ཚངས་རིས་སུ་སྐྱེས་ཏེ། དེར་སྔོན་
གོམས་པའི་དབང་གིས་བཅོ་ལྔ་སྤེལ་དུ་བསྒོམས་ནས་འོག་མིན་དུ་སྐྱེས་ནས་མྱ་ངན་ལས་
འདའ་བའོ། །ཕྱེད་དུ་འཕར་བ་ནི་དྲུག་གམ་དགུ་སྤེལ་དུ་གོམས་པར་བྱས་པ་སྔ་མ་ལྟ་བུ་དེ་
ཚངས་རིས་སུ་སྐྱེས་ནས་དེ་ནས་ཤི་འཕོས་ནས་གཙང་མའི་གནས་གཞན་གོང་མ་གང་རུང་དུ་
སྐྱེ་སྟེ་དེར་བཅོ་ལྔ་སྤེལ་དུ་བསྒོམས་ནས་འོག་མིན་དུ་སྐྱེས་ནས་མྱ་ངན་ལས་འདའ་བའོ།།
ཐམས་ཅད་དུ་འཆི་འཕོ་བ་ནི་བསམ་གཏན་དང་པོའི་སྙོམས་འཇུག་ཤས་ཆུང་ངུ་དང་འབྲིང་དུ་
གོམས་པས་ཚངས་རིས་དང་ཚངས་པ་མདུན་ན་འདོན་དུ་སྐྱེའོ། །ཚངས་པ་ཆེན་པོར་མི་སྐྱེ་སྟེ་
ལྟ་བའི་གནས་ཡིན་པ་དང་གཙོ་བོ་གཅིག་པ་ཡིན་པའི་ཕྱིར་རོ། །གཉིས་པ་དང་གསུམ་པ་དང་
བཞི་པའི་ཆུང་འབྲིང་ཆེ་གསུམ་དུ་གོམས་པར་བྱས་པས་རིམ་པ་ལྟར་གཉིས་པའི་ལྷ་འོད་ཆུང་
ཚད་མེད་འོད་འོད་གསལ་གསུམ་དང་། གསུམ་པ་ནི་དགེ་ཆུང་ཚད་མེད་དགེ་དགེ་རྒྱས་
གསུམ་དང༌། བཞི་པའི་སྤྲིན་མེད་བསོད་ནམས་སྐྱེས་འབྲས་བུ་ཆེ་གསུམ་དུ་སྐྱེའོ། །ཡང་
གསུམ་སྤེལ་ནས་བཅོ་ལྔ་སྤེལ་གྱི་བར་བསྒོམས་པས་གཙང་མ་རིས་ཀྱི་ལྷ་ལྔར་སྐྱེས་ནས་འོག་
མིན་དུ་མྱ་ངན་ལས་འདའ་བའོ། །གཉིས་པ་ནི་གཞན་སྲིད་པའི་རྩེ་མོར་འགྲོ་ཞེས་པས་ཟག་
བཅས་འབའ་ཞིག་བསྒོམས་པས་ཚངས་ཆེན་ལས་གཞན་བཅུ་གཅིག་ཏུ་སྐྱེས་ནས་གནས་
གཙང་མར་འཇུག་མ་ནུས་ཏེ། ནམ་མཁའ་ལ་སོགས་བསྒོམས་ནས་གཟུགས་མེད་བཞིར་
སྐྱེས་ནས་སྲིད་རྩེར་མྱ་ངན་ལས་འདའ་བའོ། །གཉིས་པ་ནི་གསུམ་ལའང་རྣམ་པ་གསུམ་ཕྱེ་
ནས། །གཟུགས་ སུ་ ཉེ་ བར་ འགྲོ་ བ་དགུས། །བཤད་དེ་དེ་དག་ཁྱད་པར་རྣམས། །ལས་
དབང་ཉོན་མོངས་བྱེ་བྲག་ལས་ཞེས་པས། མངོན་པར་འགྲུབ་པ་དང་། སྐྱེས་ནས་དང་། ལན་
- ]
8 () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། དོར
གྲངས་གཞན་ལ་མྱོང་འགྱུར་གྱི་ལས་བསགས་པས་ལས་ཀྱི་ཁྱད་དང་། ཉོན་མོངས་པ་ཆུང་
འབྲིང་ཆེན་པོ་ཡོད་པ་དང༌། དབང་པོ་རྣོ་འབྲིང་རྟུལ་བའི་ཁྱད་ཡོད་དོ། །གཉིས་པ་གཟུགས་
མེད་པར་ཉེར་འགྲོ་ནི། གཞན་ནི་གཟུགས་མེད་འགྲོ་རྣམས་བཞི་ཞེས་ཏེ། འདོད་ཁམས་ཀྱི་
རྟེན་དེ་ཉིད་ཀྱིས་ནམ་མཁའ་ལ་སོགས་སུ་སྐྱེ་སྟེ་མྱ་ངན་ལས་འདའ་བ་སྟེ་སྐྱེས་མ་ཐག་དང་
འདུ་བྱེད་དང་བྱེད་མེད་དང་གོང་དུ་འཕོ་བའོ། །བར་དོ་མེད་དེ་གཟུགས་མེད་གང་དུ་ཤི་བ་
ནའོ་ཞེས་བཤད་དོ། །གསུམ་པ་མཐོང་བའི་ཆོས་ལ་ཞི་བ་ནི། གཞན་ནི་འདི་ལས་མྱ་ངན་
འདའ་ཞེས་པས་ཕྱིར་མི་འོང་ཐོབ་པའི་རྟེན་དེ་ཉིད་ཀྱིས་མྱ་ངན་ལས་འདའ་བ་སྟེ་ཀུན་དགའ་
བོ་ལྟ་བུའོ། །བཞི་པ་འགོག་པ་ལུས་ཀྱིས་མངོན་དུ་བྱེད་པ་ནི། འགོག་པ་ཐོབ་པ་ཕྱིར་མི་འོང༌།།
ལུས་ཀྱི་མངོན་དུ་བྱེད་པར་འདོད་ཅེས་པ་ཚོགས་དྲུག་འགགས་ཤིང་ཀུན་གཞི་ཁས་མི་ལེན་
པས་སེམས་ཀྱིས་བག་ཆགས་བཞག་པའི་ལུས་ལ་བརྟེན་ནས་མངོན་སུམ་དུ་བྱེད་པ་ནི་བྱེ་
བྲག་སྨྲ་བའི་ལུགས་སོ། །ཐོགས་མེད་ལྟར་ན་ཕུང་པོ་ལྔའི་ལུས་ཀྱིས་སོ། །དགྲ་བཅོམ་པའི་
འབྲས་བུ་ལ་ཞུགས་པ་ནི། སྲིད་རྩེའི་བར་ཆད་བརྒྱད་ཟད་པ། །དགྲ་བཅོམ་ཉིད་ལ་ཞུགས་པ་
ཡིན། །དགུ་པའི་བར་ཆད་མེད་ལམ་ཡང་། །དེ་ནི་རྡོ་རྗེ་ལྟ་བུ་ཡིན་ཞེས་སོ། །རང་སངས་རྒྱས་
ནི་འཆད་པར་འགྱུར་རོ། །
གཉིས་པ་ཐེག་ཆེན་གྱི་དགེ་འདུན་ལ་གསུམ་སྟེ། ས་མཚམས་དང༌། དབྱེ་བ་
དང༌། སོ་སོའི་རང་བཞིན་ནོ། །དང་པོ་ནི་ཤན་ཏི་བས་ངེས་འབྱེད་ཡན་ལག་ནས་བཟུང་སྟེ་
ཞེས་པའི་རྗེས་སུ་འབྲངས་ནས་དྲོད་ཡན་ཆད་ལ་འཛིན་ནོ། །འཕགས་པས་ས་དང་པོ་ནས་
བཅུ་པའི་བར་ལ་འཛིན་ནོ། །གཉིས་པ་ལ་གསུམ་ལས་རྟོག་པས་བཏགས་པ་དགག་པ་ནི་
གཉིས་ལས་འཕགས་པ་ལྟར་ན་འབྲས་བུ་དང་པོ་ལ་ཞུགས་པའི་དབང་པོ་རྣོ་རྟུལ་གཉིས་དང་།
གཉིས་པ་དང་གསུམ་པ་ལ་ཞུགས་པའི་དད་མོས་མཐོང་ཐོབ་གཉིས་དང་། རྒྱུན་ཞུགས་ཀྱི་
- 1
8
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲས་གནས་ཁྱད་པར་ཅན་རིགས་ནས་རིགས་༼སྐྱེ་དེ་གཉིས་དང་། གཉིས་པ་ལ་གནས་པ་
ཁྱད་པར་ཅན་ཚེ་གཅིག་བར་ཆད་གཅིག་པ་དང་། མྱ་ངན་ལས་འདའ་བ་བཞི་དང་བཅུ་གཅིག།
འོག་མིན་འགྲོ་འཕར་བ་གསུམ་སྲིད་རྩེའི་མཐར་ཐུག་དྲིལ་ནས་གོང་དུ་འཕོ་བར་བྱས་པ་དང་
བཅུ་གཉིས། གཟུགས་ཀྱི་ཆགས་བཅོམ་དང༌། མཐོང་བའི་ཆོས་ལ་ཞི་བ་དང་ལུས་ཀྱིས་
མངོན་སུམ་དུ་བྱེད་པ་དང་། བསེ་རུ་དང་བཅུ་དྲུག་དངོས་སུ་ཟིན་ལ། བརྒྱད་པ་དང་གཉིས་པ་
དང་གསུམ་པ་ལ་གནས་པ་དང་། བཞི་པ་ལ་ཞུགས་པ་དང་བཞི་ཁ་བསྐངས་ནས་ཉི་ཤུར་བྱེད་
པ་མི་འཐད་དེ། འཕར་གསུམ་གྱི་དབྱེ་བ་དང་། སྲིད་རྩེར་འགྲོ་གཞུང་ན་ཡོད་པ་མ་བགྲངས་
ལ་གཞན་བཞི་མེད་པ་བགྲངས་པས་བགྲངས་མི་འཐད་པའི་ཕྱིར་དང་། གསུམ་པ་ལ་ཞུགས་
པའི་འོག་ཏུ་རྒྱུན་ཞུགས་ཀྱི་འབྲས་གནས་འཆད་པས་གོ་རིམ་ཀྱང་མི་འཐད་དོ་ཞེས་བླ་མ་དག་
འཆད་ དོ། །གཉིས་ པ་ སེང་ བཟང་ ལྟར་ ན་ དབང་ པོ་ རྣོ་ རྟུལ་ གཉིས། རིགས་ ནས་
རིགས་(སྐྱེ་གཉིས། དད་མོས་མཐོང་ཐོབ་དྲིལ་ནས་གཉིས་པ་ལ་ཞུགས་པར་བྱས་པ་དང་ལྔ།
བར་ཆད་གཅིག་པ་དང༌། ཡང་དད་མོས་མཐོང་ཐོབ་དྲིལ་ནས་གསུམ་པ་ལ་ཞུགས་པར་བྱས་
པ་དང་། མྱ་ངན་ལས་འདའ་བ་བཞི་སྟེ་བཅུ་གཅིག་འོག་མིན་འགྲོ་བ་ལ་འཕར་བ་གསུམ་དུ་
ཕྱེ་བས་བཅུ་བཞི། སྲིད་རྩེའི་མཐར་ཐུག་འགྲོ་བསྟན་པར་བྱས་ནས་དེའི་བཤད་པ་གཟུགས་
ཀྱི་ཆགས་བཅོམ་མཐོང་བའི་ཆོས་ལ་ཞི་བ་དང་ལུས་ཀྱིས་མངོན་སུམ་དུ་བྱེད་པ་གཉིས་སུ་ཕྱེ་
བས་བཅུ་དྲུག །བསེ་རུ་ལྟ་བུ་དང་བཅུ་བདུན་ནི་དངོས་སུ་ཟིན་ལ། འབྲས་བུ་དང་པོ་དང་
གཉིས་པ་ལ་གནས་པ་ཙམ་པོ་དང་། དགྲ་བཅོམ་གྱི་འབྲས་ཞུགས་དང་གསུམ་ཁ་བསྐངས་
ནས་ཉི་ཤུར་བྱེད་དོ། །དེའི་རྒྱུ་མཚན་ནི་འགྲེལ་ཆེན་ནས་གོ་སླ་བའི་ཕྱིར་རོ་ཞེས་སོ། །འདི་
ཡང་འོག་མིན་འགྲོ་སྲིད་རྩེར་འགྲོ་གཟུགས་ཀྱི་ཆགས་བཅོམ་དང་གསུམ་ཡོད་པ་མ་བགྲངས་
ལ་ཁ་བསྐང་བྱ་གསུམ་མེད་པ་བགྲངས་པས་གྲངས་མི་འཐད་པ་དང་། དད་མོས་མཐོང་ཐོབ་
- 1 8 ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
བར་ཆད་གཅིག་པའི་ཡང་འོག་ཏུ་བརྗོད་པས་གོ་རིམ་མི་འཐད་ཅིང་གོ་སླ་བའི་རྒྱུ་མཚན་ཡང་
མེད་ པའི་ ཕྱིར་ རོ། །ཆ་དང་ལྷག་པ་མེད་ཕྱིར་དང༌། །མདོ་འདི་ཉིད་ལ་ཞུགས་པ་དང་། །མདོ་གཞན་དག་དང་འགལ་
མེད་ཕྱིར། །དབྱེ་བ་གཞུང་བཞིན་ཤེས་པར་བྱ། །གཉིས་པ་དོན་ལ་གནས་པ་དགོད་པ་ནི་གཞུང་ཇི་ལྟ་བ་
བཞིན་ཏེ་སླའོ། །གསུམ་པ་བརྩད་པ་སྤང་བ་ནི་མདོ་གཞན་ལས་བརྒྱད་ལས་མ་བཤད་པ་
དང་འགལ་ལོ་ཞེ་ན། དེར་ནི་སྤྱིར་བཤད་ལ་འདིར་ནང་སེལ་གྱི་དབྱེ་བ་ཡིན་པས་མི་འགལ་
སྤྱིར་གསུང་ཁྱད་པར་འགལ་མེད་དེ། །ཤ་པ་ཤིང་དང་མི་འགལ་བཞིན་ལོ། །གསུམ་ པ་ སོ་ སོའི་ རང་བཞིན་ལ་
དབང་པོ་རྟུལ་པོ་ནི་ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་ཞེས་པ་ཀུན་ལ་
སྦྱར་རོ། །གང་ཡུམ་གྱི་གནས་པ་འདིས་གནས་པ་དེ་སངས་རྒྱས་ཀྱི་ཞིང་གཞན་ནས་ཤི་
འཕོས་ཏེ་འདིར་སྐྱེས་པའམ་ཞེས་སོགས་སོ། །དབང་པོ་རྣོན་པོ་ནི་སངས་རྒྱས་ཀྱི་ཞིང་གཞན་
ནས་ཤི་འཕོས་ནས་འདིར་སྐྱེས་པ་དེའི་དབང་པོ་རྣམས་རྣ་བར་འགྱུར་ཞིང་ཞེས་སོགས་སོ།།
དད་པས་མོས་པ་ནི་ཡུམ་ལ་སྤྱོད་ཅིང་སྦྱོར་ལ་བརྩོན་པར་བྱེད་པ་ན་ཞེས་སོགས་སོ། །མཐོང་
བས་ཐོབ་པ་ནི་ཐབས་ལ་མི་མཁས་པ་གང་དག་བསམ་གཏན་བཞི་པོ་རྣམས་སྒྲུབ་པར་བྱེད་
ཅིང་ཞེས་སོ། །མིའི་རིགས་ནས་རིགས་སུ་སྐྱེ་བ་ནི་བསམ་གཏན་བཞི་དང་ཞེས་ཏེ་སེམས་
ཅན་སྨིན་པར་བྱ་བའི་ཕྱིར་རྒྱལ་རིགས་ཤིང་ས་ལ་ཆེན་པོ་ལྟ་བུ་ལ་སོགས་པར་སྐྱེ་བར་བཤད་
དོ༑ ༑ལྷའི་རིགས་ནས་རིགས་སུ་སྐྱེ་བ་ནི་རྒྱལ་ཆེན་བཞིའི་རིགས་ཀྱི་ལྷ་རྣམས་དང་སྐལ་བ་
མཉམ་པར་སྐྱེ་ཞེས་སོ། །བར་ཆད་གཅིག་པ་ནི་བསམ་གཏན་བཞི་ཐོབ་པ་ནས་སངས་རྒྱས་
ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་ཐོབ་པ་དང་ཞེས་སོ། །བར་མ་དོར་མྱ་ངན་ལས་
འདའ་བ་ནི་དང་པོ་སེམས་བསྐྱེད་པ་ནས་བཟུང་སྟེ་ཞེས་ཁམས་བར་མར་མྱ་ངན་ལས་འདའ་
བའོ། །སྐྱེས་ནས་མྱ་ངན་ལས་འདའ་བ་ནི་གང་དག་སེམས་དང་པོ་བསྐྱེད་པ་ཉིད་ཀྱིས་བླ་ན་
མེད་པ་ཡང་དག་པར་རྫོགས་པའི་བྱང་ཆུབ་ཏུ་འཚང་རྒྱ་ཞིང་ཞེས་སོ། །འདུ་བྱེད་དང་བཅས་
- ] 8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ནི་ཕ་རོལ་ཏུ་ཕྱིན་པ་དྲུག་ལ་སྤྱོད་པ་གང་དག་འཇིག་རྟེན་གྱི་ཁམས་ནས་འདུ་བྱེད་པ་མིན་
པ་ནི་གང་དག་སེམས་དང་པོ་བསྐྱེད་པ་ཉིད་ཀྱིས་བྱང་སེམས་ཀྱི་སྐྱོན་མེད་པ་ལས་ཡང་དག་
པར་འདས་ཤིང་ཞེས་སོ། །འོག་མིན་འགྲོ་བ་ནི་ཕ་རོལ་ཏུ་ཕྱིན་པ་དྲུག་ལ་སྤྱོད་པ་གང་དག་
འཁོར་ལོས་བསྒྱུར་བའི་རྒྱལ་པོར་གྱུར་ནས་ཞེས་ཏེ། ཚངས་རིགས་ནས་འོན་མིན་གྱི་བར་དུ་
སྐྱེས་ནས་ཞིང་སྣ་ཚོགས་སུ་འཚང་རྒྱ་བར་བཤད་དོ། །འཕར་བ་ནི་གང་དག་བསམ་གཏན་
བཞི་བསྒྲུབས་ཏེ་བསམ་གཏན་རྣམས་ལས་ཡོངས་སུ་ཉམས་ནས་བསམ་གཏན་དང་པོ་
བསྒྲུབས་ཏེ་ཞེས་སོ། །ཕྱེད་དུ་འཕར་བ་ནི་གང་དག་ཚངས་པའི་འཇིག་རྟེན་ནས་ཤི་འཕོས་
ནས་གནས་གཙང་མའི་གནས་ཅིག་གམ་གཉིས་ལས་རྒལ་ཏེ་འོག་མིན་དུ་སྐྱེས་ནས་ཞེས་སོ།།
གནས་ཐམས་ཅད་དུ་འཆི་འཕོ་བ་ནི་གང་དག་བདག་ཉིད་ཀྱི་ལུས་དེ་བཞིན་གཤེགས་པའི་སྐུ་
ལྟ་བུར་སྤྲུལ་ནས་དགའ་ལྡན་གྱི་གནས་སྦྱངས་ནས་ཚངས་རིགས་ཀྱི་ལྷ་ནས་འོག་མིན་གྱི་
བར་དུ་སྐྱེ་ཞེས་སོ། །སྲིད་རྩེའི་མཐར་ཐུག་པར་འགྲོ་བ་ནི་གང་དག་བསམ་གཏན་དང་
གཟུགས་མེད་པ་དག་སྒྲུབ་པར་བྱེད་པ་དག་ཞེས་ཏེ་ཚངས་རིགས་ནས་སྲིད་རྩེའི་བར་དུ་སྐྱེ་
བར་བཤད་དོ། །གཟུགས་ཀྱི་ཆགས་བཅོམ་ནི་བསམ་གཏན་དང་གཟུགས་མེད་པའི་སྙོམས་
པར་འཇུག་པ་ཐོབ་སྟེ་ཞེས་ནམ་མཁའ་ནས་སྲིད་རྩེའི་བར་དུ་སྐྱེ་བར་བཤད་དོ། །མཐོང་བའི་
ཆོས་ལ་ཞི་བ་ནི་གང་དག་ཕ་རོལ་ཏུ་ཕྱིན་པ་དྲུག་ལ་སྤྱོད་པའི་ཚེ་ལུས་ལ་སྐྱེས་བུ་ཆེན་པོའི་
མཚན་སུམ་ཅུ་རྩ་གཉིས་ཀྱིས་བརྒྱན་ཅིང་ཞེས་སོ། །ལུས་ཀྱིས་མངོན་སུམ་དུ་བྱེད་པ་ནི་ཡུམ་
ལ་སྤྱོད་པ་གང་དག་བསམ་གཏན་བཞི་ཐོབ་པ་དང་ཞེས་ཏེ་ཐོས་རྒལ་ལ་སྙོམས་པར་འཇུག་
པར་བཤད་དོ། །བསེ་རུ་ནི་གང་དག་སངས་རྒྱས་མི་བཞུགས་ཤིང་ཉན་ཐོས་རྣམས་ཀྱང་མེད་
པའི་འཇིག་རྟེན་གྱི་ཁམས་སུ་རང་བྱང་ཆུབ་ཏུ་འཚང་རྒྱ་ཞེས་ཏེ། དེ་ནས་གདོད་འཚང་རྒྱ་བར་
བཤད་དེ། དོན་ བྱས་མ་ཡིན་དེར་ སངས་ རྒྱས། །མེད་པར་སྐྱེས་ནས་སྤྲུལ་དོན་གཉེར།།
- 1 84 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
བསམ་གཏན་དོན་བརྩོན་དེ་བརྟེན་ནས། །བྱང་ཆུབ་དམ་པ་ཐོབ་པར་འགྱུར་ཞེས་པ་དང་
འགྲིག་གོ །འཆད་པར་འགྱུར་བ་ནི་ལམ་ཤེས་པ་ཉིད་ཀྱིས་བསྡུས་པ་བདེན་དང་ཞེས་སོགས་
ཡིན་ཏེ་གཞི་ཤེས་ཀྱི་ཉན་ཐོས་ཀྱི་ཡིན་ལ་རྣམ་ཀུན་ལ་སོགས་ཀྱི་བཏགས་པ་བར་འདོད་པས་
སོ༑ ༑
གསུམ་པ་ངེས་འབྱེད་ཡན་ལག་སྟོན་པ་ནི་ལམ་ལ་འཇུག་པའི་ལམ་དང་པོ་ལ་
ཞེས་སོགས་ཀྱིས་མཚམས་སྦྱར་ནས་དམིགས་པ། ཞེས་སོགས་ལ་གཉིས་ཏེ། མདོར་བསྟན་
པ་དང༌། ཁྱད་ཆོས་རྒྱས་པར་བཤད་པའོ། །དང་པོ་ལ་གཉིས་ལས་རྩ་བས་བཤད་པ་ནི་ཁྱད་
པར་འཕགས་ཞེས་དྲང་ངོ༌། །དོན་གང་ཡུལ་གང་ལས་གང་གིས་འཕགས་ཞེས་པ་གསུམ་
ལས་ སངས་རྒྱས་ཡེ་ཤེས་ལྟར་ན་བྱང་ཞེས་ སོགས་དང༌། ཉན་ཐོས་ཞེས་སོགས་དང༌།
དམིགས་པ་ལ་ཞེས་སོགས་ཏེ་མདོར་བསྟན་པ་ལ་གསལ་ལོ། །འཕགས་པ་ལྟར་ན་བྱང་ཆུབ་
སེམས་དཔའི་དྲོད་སོགས་ཞེས་དང་ཉན་ཐོས་སོགས་དང་། དམིགས་རྣམ་རྒྱུ་ཡོངས་འཛིན་
རྣམ་རྟོག་བཞི་ཆུང་འབྲིང་ཆེན་པོའི་དབྱེ་བས་ཞེས་འཆད་ཀྱང་སེང་བཟང་ལྟར་ན་གསུམ་ལས་
དང་པོ་ནི་བྱང་ཆུབ་སེམས་དཔའ་སྐྱོབ་པ་རྟེན་གྱི་གང་ཟག་གོ །ངོ་བོ་ནི་དྲོད་སོགས་ཞེས་ཏེ་
དག་ལྡན་ནས་རྣམས་ཞེས་པ་ལྟར་ན་རེ་རེ་ལ་གསུམ་གསུམ་ཡོད་པས་སོ། །དབྱེ་བ་ནི་ཆུང་
དང་འབྲིང་དང་ཆེན་པོ་རྣམས་སོ། །གཉིས་པ་ཡུལ་ནི། ཉན་ཐོས་བསེ་རུ་ལྟ་བུ་དང་བཅས་
པའི་དྲོད་སོགས་དག་ལས་སོ། །གསུམ་པ་ལ་ཆོས་ལྔ་ལས་དམིགས་རྣམ་གྱི་ཁྱད་པར་ནི་བྱེ་
བྲག་སྨྲ་བས་ཕྱིའི་དོན་དང་ཤེས་རབ་དང་། མདོ་སྡེ་པས་བེམས་པོ་ལྐོག་གྱུར་དང་དོན་དང་
འདྲ་བ་དང་། སེམས་ཙམ་པས་ཤེས་པའི་གཟུང་ཆ་འཛིན་ཆ་ལ་འདོད་པའི་རྗེས་སུ་མི་འབྲང་
གི་ཐོགས་མེད་ཀྱིས་ངོ་བོ་སྔར་རྟོགས་ཁྱད་པར་གཞན་རྟོགས་པའི་རྟེན་ནི་དམིགས་པའོ། །དེ་
ལ་ཡོད་པའི་སྔར་མ་རྟོགས་པ་རྟོགས་པར་བྱ་བའི་དོན་རྣམ་པའོ། །དེ་གཉིས་ཀྱང་བུམ་པ་དང་
-1 8
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེའི་མི་རྟག་པ་ལྟ་བུའོ། །ཉན་ཐོས་ལ་དམིགས་པ་བདེན་པ་བཞི་དག་པ་བ་མི་རྟག་སོགས་
བཅུ་དྲུག་ལས་མེད་ལ་བྱང་སེམས་ལ་དམིགས་པ་མི་རྟག་པ་ལ་སོགས་པས་ཁྱད་པར་དུ་བྱས་
པའི་བདེན་བཞི་རྣམ་པ་མངོན་ཞེན་བཀག་པ་ལ་སོགས་པ་ཡོད་པས་ཁྱད་པར་དུ་འཕགས་སོ།།
རྒྱུའི་ཁྱད་པར་ནི་རྒྱུ་ཡིས་ཞེས་པ་ལ་གསུམ་ལས་རྟོགས་པས་བཏགས་པ་དགག་པ་ནི་ཤན་ཏི་
བས་ཐེག་པ་གསུམ་ནི་འདིར་འདོང་པས་ན་ཐེག་པ་སྟེ་བྱང་ཆུབ་གསུམ་ཡིན་ལ་དེ་ཡང་རིགས་
ཅན་གསུམ་གྱིས་བྱང་ཆུབ་སེམས་དཔའི་དྲོད་སོགས་བསྒོམས་ན་རང་རང་གི་བྱང་ཆུབ་ཐོབ་
པའི་ཕྱིར་རོ་ཞེས་པ་ལ་མཐར་རིགས་ཅན་གསུམ་མ་གྲུབ་པའི་ཕྱིར་མི་འཐད་དོ་ཞེས་སྐྱོན་
བརྗོད་པ་མི་གནས་པས་འབྲས་ལ་ནས་ཀྱི་མྱུ་གུ་བཞིན་རྒྱུ་འབྲས་འཆོལ་བར་ཐལ་ལོ་ཞེས་
བྱའོ། །གཉིས་པ་དོན་ལ་གནས་པ་དགོད་པ་ནི་ཐེག་པ་གསུམ་ནི་ས་དང་པོ་ཡན་ཆད་ཀྱི་
རྟོགས་པ་སྟེ། ཉན་རང་གི་ཤེས་པ་དང་སྤོང་བ་གང་ཡིན་པ་བྱང་ཆུབ་སེམས་དཔའི་མཐོང་
ལམ་སྡུག་བསྔལ་ལ་ཆོས་ཤེས་པའི་བཟོད་པར་འདུས་པར་བཤད་པས་དེའི་རྒྱུ་བྱང་སེའི་དྲོད་
སོགས་ཡིན་པས་ཐེག་པ་གསུམ་ཆར་ཐོབ་པའི་རྒྱུར་གྲུབ་བོ། །
གསུམ་པ་བཅུད་པ་སྤང་བ་ནི་ཁྱད་ཆོས་དེ་ཡུལ་ལ་མེད་དགོས་པ་ལས་ཉན་རང་
གི་དྲོད་སོགས་ལ་ཐེག་པ་གཅིག་དང་གཉིས་ཐོབ་པའི་རྒྱུ་བྱེད་པ་ཡོད་པས་གསུམ་ཐོབ་པར་
བྱེད་པས་ཁྱད་འཕགས་མི་འཐད་དོ་ཞེ་ན། གཉིས་པོ་ལ་ཚངས་པར་ཐོབ་པར་བྱེད་པའི་རྒྱུ་
མེད་པས་བྱང་སེའི་ལ་ཡོད་པས་སྐྱོན་མེད་དོ། །ཡོངས་འཛིན་གྱི་ཁྱད་པར་ནི་ཡོངས་སུ་འཛིན་
པ་ཡིས་ཞེས་པ་ལ་གཉིས་ལས་དངོས་ནི་སེང་བཟང་ལྟར་ན་ཐབས་ལ་མཁས་པའི་དགེ་བའི་
བཤེས་གཉེན་གྱིས་འཛིན་པས་ཁྱད་པར་འཕགས་ཞེས་སོ། །གཉིས་པ་བརྩད་པ་སྤང་བ་ནི་
གལ་ཏེ་འདི་ཁྱད་ཆོས་སུ་མི་འཐད་དེ། ཉན་རང་བྱང་ཆུབ་སེམས་དཔའི་གསུམ་གའི་དྲོད་
སོགས་ཀྱི་ཡོངས་འཛིན་སངས་རྒྱས་ཡིན་པས་ཁྱད་མེད་པའི་ཕྱིར་རོ་ཞེ་ན། མ་ཡིན་ཏེ་བུ་དང་
- ] 8 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
བུ་མོ་གཉིས་ཀ་རྒྱལ་པོས་བསྐྱེད་པར་འདྲ་ཡང་གསང་གཏམ་དང་ནོར་རྒྱ་ཆེན་པོ་དང་རྒྱལ་
སྲིད་བསྐྱང་ཐབས་བུ་ཕོ་ཁོ་ན་ལ་སྟེར་ཅིང་འཆད་པ་ལྟར་སངས་རྒྱས་ཀྱང་ཟབ་མོ་སྤྲོས་བྲལ་
དང་སེམས་བསྐྱེད་དང་སྤྱོད་པ་བརླབས་པོ་ཆེ་ལ་སོགས་པ་བྱང་ཆུབ་སེམས་དཔའ་ཁོ་ན་ལ་
འཆད་པས་འཛིན་མི་འཛིན་འཐད་ཅེས་གསུང་ངོ༌། །འོན་ཀྱང་མདོ་དང་འཕགས་པས་ཐབས་
ལ་མཁས་པའི་ཡོངས་འཛིན་རྣམ་མཁྱེན་དང་ལྡན་པའི་སེམས་བསྐྱེད་ལ་བཤད་པས་ཉན་
རང་ལ་ཡོད་པར་འགྲུབ་བོ། །
རྟོག་པ་དང་ལྡན་པའི་ཁྱད་པར་ལ་གསུམ་སྟེ། སྤྱིར་རྟོག་པའི་རང་བཞིན་དང་།
སྐབས་འདིར་ལྡན་པའི་ཚུལ་དང༌། ཟློས་པ་སྤང་བའོ། །དང་པོ་ལ་གསུམ་སྟེ། མཚན་ཉིད་
དང༌། མཚན་གཞི་ངོས་གཟུང་བ་དང༌། མཚོན་བྱའི་རབ་ཏུ་དབྱེ་བའོ། །དང་པོ་ནི་བརྗོད་བྱ་
རྗོད་བྱེད་འདྲེར་རུང་འཛིན་པའོ། །གཉིས་པ་ནི་ཡང་དག་མ་ཡིན་ཀུན་རྟོག་ནི། །སེམས་དང་
སེམས་བྱུང་ཁམས་གསུམ་པ། །སྒྲོ་བཏགས་རྣམ་པ་ཅན་རྟོག་ཡིན། །ཞེས་པ་ནི་མ་ཡིན་ཏེ་དེ་
ལྟར་ན་ཤེས་ཀྱང་རྟོག་པར་འདོད་ན་མཐོང་སྒོམ་གྱི་མཉམ་གཞག་ཀྱང་རྟོག་པ་ཡིན་ཞེས་
མཚུངས་སོ། །དེས་ན་ཞེན་པ་ཡིན་ནོ། །གལ་ཏེ་རྟོག་པའི་ས་བོན་དེ་མ་ཡིན་པར་ཐལ་ལོ་ཞེ་ན་
འདོད་པའོ། །གལ་ཏེ་ས་བོན་སྤོང་བ་ལ་རྟོག་པ་སྤོང་ཞེས་བཤད་པ་དང་འགལ་ལོ་ཞེ་ན།
བཏགས་པ་ཡིན་ཏེ་རྒྱུ་མཚན་རྒྱུ་འབྲས་ཡིན་པས་སོ། །དགོས་པ་ནི་དེ་སྤོང་བར་འདོད་པས་
ས་བོན་སྤང་དགོས་སོ་ཞེས་གོ་བའི་ཆེད་དུའོ། །དངོས་ལ་གནོད་པ་ནི་ཞེན་པ་མེད་པའོ། །
གསུམ་པ་ལ་གསུམ་སྟེ། དབྱེ་བ་དངོས་དང༌། གྲངས་ངེས་པ་དང་། གོ་རིམ་
ངེས་པའོ། །དང་པོ་ལ་གསུམ་སྟེ། རྩ་བ་དངོས་པོ་དང་དམིགས་པ་ཡུལ་དང་། རྟེན་ས་ཁམས་
ཀྱི་སྒོ་ནས་དབྱེ་བའོ། །དང་པོ་ནི་གཟུང་རྟོག་དང་འཛིན་རྟོག་གཉིས་སོ། །དེ་ཡང་ཡུལ་ལ་རྟོག་
པ་དང་ཡུལ་དུ་རྟོག་པ་གཉིས་ཀ་གཟུང་རྟོག་དང་། ཡུལ་ཅན་ལ་རྟོག་པ་དང་ཡུལ་ཅན་དུ་རྟོག་
-1 8 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པ་གཉིས་ཀ་འཛིན་རྟོག་གོ །གཟུང་རྟོག་ལ་གཉིས་འཛིན་རྟོག་ལ་གཉིས་ཏེ་བཞིའོ། །གཉིས་
པ་ནི་རེ་རེ་ལ་དགུ་དགུར་ཕྱེ་བས་སོ་དྲུག་གོ །གསུམ་པ་ནི་དེ་དག་ལ་ཁམས་གསུམ་གྱི་དབྱེ་
བས་བརྒྱ་རྩ་བརྒྱད་དོ། །གཉིས་པ་གྲངས་ངེས་པ་ནི་བརྟག་བྱ་ལ་གཟུང་འཛིན་གཉིས་ལས་
མི་སྲིད་པས་དེ་ལ་རྟོག་པའང་གཉིས་སུ་ངེས་སོ། །བཞིར་ངེས་པ་ནི་ལྡན་ས་དྲོད་སོགས་
བཞིར་ངེས་པས་སམ། གཟུང་བ་ལ་ཉོན་མོངས་རྣམ་བྱང་འཛིན་པ་ལ་རྫས་དང་བརྟགས་པ་
གཉིས་གཉིས་ཡོད་པས་དེ་དགོས་པ་ལ་ལྟོས་པའོ། །དགུ་དགུ་དང་བརྒྱ་རྩ་བརྒྱད་དུ་ངེས་པ་
ནི་རིགས་པས་མ་གྲུབ་བོ། །གསུམ་པ་ནི་དྲོད་སོགས་དོན་གྱི་རིམ་པ་ཡིན་པས་རྟོག་པ་
བཞིའང་དེ་ལྟར་རོ། །
གཉིས་པ་ལྡན་ཚུལ་ལ་གསུམ་སྟེ། རྟོག་པས་བཏགས་པ་དགག་པ་དང༌། དོན་
ལ་གནས་པ་དགོད་པ་དང༌། དེ་ལ་བརྩད་པ་སྤང་བའོ། །དང་པོ་ལ་གསུམ་སྟེ། མཉམ་གཞག་
རྟོག་བྲལ་དུ་འདོད་པ་དང༌། རྟོག་པ་སྤོང་བ་དང་ལྡན་པར་འདོད་པ་དང་། རེ་རེ་ལ་བཞི་ཚང་
བར་ འདོད་པ་དགག་པའོ། །དང་པོ་ནི་མ་ཧཱ་ལྟར་ན་མཉམ་གཞག་ཐམས་ཅད་ཆོས་ཀྱི་
དབྱིངས་ཀྱི་རྣམ་པ་ཅན་རྟོག་མེད་ཡིན་ལ་རྟོག་པ་འདི་རྣམས་དྲོད་སོགས་ཀྱི་རྗེས་ཁོ་ན་ན་ལྡན་
ནོ་ཞེས་སོ། །མི་རིགས་ཏེ་རྒྱན་ལས། བྱང་ཆུབ་སེམས་དཔའ་མཉམ་གཞག་པ། །ཡིད་ཀྱི་
བརྗོད་པ་མ་རྟོགས་པ། །དོན་ཀུན་རབ་ཏུ་མི་མཐོང་ངོ༌། །ཞེས་མཉམ་གཞག་ཉིད་ན་རྟོག་པ་
ཡོད་པར་བཤད་པ་དང་འགལ་བ་དང་། མ་འཁྲུལ་བའི་དོན་ཡུལ་སྒྲོ་མ་བཏགས་བདེན་པར་
རིག་པ་ཡོད་པས་ཡུལ་ཆོས་དབྱིངས་ལ་རྟོག་བྲལ་མ་འཁྲུལ་བའི་ཕྱིར་མངོན་སུམ་དུ་ཐལ་ལོ།།
འདོད་ན་མཐོང་སྤང་གི་ས་བོན་སྤངས་པར་ཐལ་ལོ། །གཉིས་པ་ནི་དྭགས་ཁྱུང་ལ་སོགས་པ་རྣམ་
རྟོག་བཞི་པོ་སྤོང་ལྡན་པ་ཞེས་ཏེ་རྟོག་པ་བཞི་སྤང་བྱ་ཡིན་ལ་དེ་སྤོང་བའི་གཉེན་པོས་ཁྱད་
པར་དུ་འཕགས་སོ་ཟེར་བ་ནི་མི་འཐད་དེ། གཞུང་འདི་ཉིད་དང་དགལ་བ་དང་། སངས་རྒྱས་
- 1 38 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། དོ༨
ཡེ་ཤེས་ཀྱིས་ངེས་པར་འབྱེད་པའི་ཆ་དང་མཐུན་པ་འདི་དག་ནི་རྣམ་པར་རྟོག་པ་དང་བཅས་
པའི་ཕྱིར་མཐོང་བས་སྤང་བར་བྱ་བ་གཟུང་བ་དང་འཛིན་པའི་རྣམ་པར་རྟོག་པ་བཞི་དང་ལྡན་
པ་ཡིན་ནོ་ཞེས་པ་ལ་སོགས་གཞུང་དུ་མ་དང་འགལ་བའི་ཕྱིར་རོ། །གསུམ་པ་ནི་ཨར་ལ་
སོགས་པ་བྱང་ཆུབ་སེམས་དཔའི་དྲོད་སོགས་རེ་རེ་ལ་བཞི་ཚང་བ་དང་ལྡན་པས་ཉན་རང་གི་
མ་ཚང་བ་ལས་ཁྱད་པར་དུ་འཕགས་ཏེ་རྒྱུའི་ཁྱད་པར་བཞིན་ནོ་ཟེར་རོ། །མི་རིགས་ཏེ་རྟོག་
པ་བཞི་གཅིག་ཅར་ཏུ་སྐྱེ་མི་སྲིད་དེ། རྟོག་གཉིས་གཅིག་ཅར་འཇུག་པ་མེད་ཅེས་པས་སོ། ཁ་
ཅིག་ཀུན་ནས་ཉོན་མོངས་པ་མེད་པའི་གཟུང་བ་མེད་པར་རྟོག་པ་ན་བཏགས་འཛིན་རང་
བཞིན་མེད་པར་ཤེས་པ་དང་ངོ་བོ་གཅིག་པར་ཡོད་ལ་ཉན་རང་གི་ལ་མེད་པས་ཁྱད་པར་དུ་
འཕགས་ ཞེས་པའང་དེ་ཉིད་ཀྱིས་ཁེགས་སོ། །གཉིས་པ་ནི་བྱང་ཆུབ་སེམས་དཔའི་དྲོད་
སོགས་ལ་རང་གི་མཐོང་སྒོམ་གྱི་སྤང་བྱར་གྱུར་པའི་རྣམ་རྟོག་བཞི་པོ་བདག་ཉིད་དེ་དེ་གྲངས་
བཞིན་དུ་ལྡན་ཞིང་བརྟེན་པའོ། ། །
གསུམ་པ་བཅུད་པ་སྤང་བ་ལ་གཉིས་ཏེ། རིམ་གྱིས་སྐྱེ་བ་དང་། ཁྱད་ཆོས་སུ་མི་
འཐད་པ་སྤང་བའོ། །དང་པོ་ནི་རང་བཞིན་མེད་པ་མཉམ་དུ་བསྒོམས་པ་ལ་དེ་ལྟར་རྟོགས་
པའི་རྟོག་པ་རིམ་གྱིས་སྐྱེ་བ་མི་འཐད་དོ་ཞེ་ན། ཉན་ཐོས་ཀྱིས་མཐོང་སྤང་སྤོང་བ་ལྟར་རྟེན་
འབྲེལ་གྱི་ཆོས་ཉིད་ཡིན་ནོ། །གཉིས་པ་ལ་གཉིས་ཏེ། སྤང་བྱ་ཡིན་པས་དང་། བྱེད་ཚིག་མེད་
པས་ཁྱད་ཆོས་སུ་མི་འཐད་པ་སྤང་བའོ། །དང་པོ་ནི་རྟོག་པ་སྤང་བྱ་ཡིན་པས་ཉན་རང་མི་སྤོང་
བ་ལྟོས་ནས་བྱང་སེའི་སྤོང་བས་ཁྱད་ཆོས་སུ་འགལ་ལོ་ཞེ་ན། གཟུང་འཛིན་རང་བཞིན་མེད་
པར་རྟོགས་པའི་དགག་པའི་རྣམ་པ་ཅན་གཟུང་རྟོག་ཡིན་པས་ཁྱད་ཆོས་སུ་མི་འགལ་ཏེ་
ཚོགས་ལམ་གྱི་སེམས་བསྐྱེད་བཞིན་ནོ། །དགག་རྟོག་ཡིན་པར་ཡང་སངས་རྒྱས་ཡེ་ཤེས་
ཀྱིས་གང་ཟག་གི་རྫས་ལ་བརྟེན་པ་ཡི་ནི་གང་གིས་ན་འཛིན་པའི་རྣམ་པ་གང་ཟག་ཏུ་སྒོ་
- 1
8 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཏགས་པ་གཙོར་སེམས་ཅན་ལ་སོགས་པ་ལྟ་བའི་ཡུལ་གྱི་དངོས་པོ་འགོག་པར་བྱེད་པའོ་
ཞེས་སོ། །ཡང་ན་རང་གི་མཐོང་སྒོམ་གྱི་སྤང་བྱར་མི་ལྡན་པ་ལ་ལྟོས་ནས་འདི་ལ་ལྡན་པས་
སྐྱོན་མེད་དོ། །གཉིས་པ་ནི་ལྡན་རྟེན་པས་ཞེས་བྱེད་ཚིག་མེད་པ་ཁྱད་ཆོས་སུ་འགལ་ལོ་ཞེ་ན།
དམིགས་རྣམས་ཡང་ཁྱད་ཆོས་མ་ཡིན་པར་འགྱུར་ཏེ་བྱེད་ཚིག་མེད་པས་སོ། །གལ་ཏེ་བྱེད་
ཚིག་གི་སྔར་ཡོད་པ་དང་དང་གིས་བསྡུས་པས་དེར་འགྲུབ་ཅེ་ན། རྒྱས་བཤད་ན་ཁྱད་ཆོས་ཀྱི་
བར་ན་ཡོད་ཅིང་འཕགས་པས་དེར་བཤད་པས་འགྲུབ་བོ། ཁྱད་པར་གྱི་གཞིར་འདོད་པ་
ལྟར་ན་ཡང་ལྡན་ཚུལ་བསམ་དགོས་སོ། །གསུམ་པ་ཟློས་པ་སྤང་བ་ནི་རྟོག་པ་ལན་བཞིར་
བཤད་པས་ཟློས་སོ་ཞེ་ན། མ་ཡིན་ཏེ་འདིར་རང་གི་མཐོང་སྒོམ་གྱི་སྤང་བྱར་བཤད་ལ། འོག་
མ་གསུམ་ནི་མཐོང་ལམ་རྩེ་མོ་ལ་སོགས་པར་མཚོན་པའི་དོན་དུ་ཡིན་ནོ། ། །
གཉིས་པ་འགྲེལ་པས་བཤད་པ་ལ་གསུམ་སྟེ། རྩ་བའི་དོན་དངོས་དང༌།
རྣམ་པས་བདེན་པ་ལ་དམིགས་པའི་ཚུལ་དང༌། ཐེག་པ་གཞན་དང་འགལ་བར་འདོད་པར་
བསྟན་པའོ། །དང་པོ་ནི་ཁྱད་པར་གྱི་གཞི་དང་ཆོས་དང་ཡུལ་གསུམ་ལས། དང་པོ་ལ་བཞི་
སྟེ༑ གང་ཟག་དང༌། ངོ་བོ་དང༌། རྒྱུ་དང༌། དབྱེ་བའོ། །དང་པོ་ནི་བྱང་ཆུབ་སེམས་དཔའ་
རྣམས་ཀྱིའོ། །གཉིས་པ་ནི་ཐོས་པ་དང་བསམ་པ་རབ་ཀྱི་མཐར་ཕྱིན་པ་ནི་བོགས་དབྱུང་དུ་
མེད་པའོ། །དེ་མི་འཐད་དེ་ས་ཐོབ་པ་བས་ཚོགས་ལམ་གྱི་ཐོས་བསམ་དམན་པས་སོ་ཞེ་ན།
སྒྲ་རྟགས་ལ་བརྟེན་ནས་རྟོགས་པ་དེ་བས་ལྷག་པ་ས་ཐོབ་པ་ལའང་མེད་ཅེས་པའམ། ཐོས་
བསམ་ལ་གཙོར་བྱེད་པའི་མཐར་ཕྱིན་པའོ། །ཐར་པའི་ཆ་དང་མཐུན་པ་ངོ་བོ་དད་པ་ལ་
སོགས་པ་སངས་རྒྱས་སོགས་དམིགས་ཞེས་པས་མཚན་ཉིད་དེ་རང་བཞིན་གྱི་དགེ་བའི་འོག་
ཏུ་སྟེ་རྗེས་ལའོ། །གསུམ་པ་ལ་གཉིས་ལས་སྤྱིའི་དོན་ནི་བདེན་པ་བཞི་མངོན་སུམ་དུ་རྟོགས་
པ་མཐོང་ལམ་དང་རྗེས་སུ་མཐུན་པ་ངོ་བོ་ནི་འཇིག་རྟེན་པའི་བསྒོམས་པ་ལས་བྱུང་པའོ། །བྱེ་
- 1
9 [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
བྲག་གི་ངོ་བོ་ནི་ཆུང་འབྲིང་ཆེ་གསུམ་ཐམས་ཅད་དྲོད་དུ་མཚུངས་པས་ན་དྲོ་བར་གྱུར་པ་ཞེས་
སོགས་སོ། །བཞི་པ་ནི་ཆུང་དང་འབྲིང་དང་ཆེན་པོར་བཞག་གོ །ཅི་སྟེ་ཞེ་ན། ཆུང་ངུ་ལ་
སོགས་པ་རིམ་གྱིས་སྐྱེ་བས་སོ་ཞེས་པ་འཐད་པའོ། །ཡང་ན་དབང་པོ་ཞེས་སོགས་སོ། །དེ་སྤྱི་
སྐད་དང་བསྟུན་པ་ཡིན་ནམ་ཞེ་ན་བྱང་ཞེས་སོགས་སོ། །གཉིས་པ་ཁྱད་པར་གྱི་ཆོས་ནི་རྒྱས་
བཤད་ནས་འཆད་པར་འགྱུར་བའི་ཞེས་ཏེ་འོག་མ་གསུམ་ལའང་སྦྱར་རོ། །རྙིང་པ་ལས་
འབྱུང་བས་ཞེས་པ་འཐད་པས་དེ་ཡན་ཆད་དོ། །གསུམ་པ་ཡུལ་ནི་ཉན་ཐོས་ཞེས་སོགས་སོ།
ཁྱད་པར་དུ་བྱེད་པ་ལ་ཡུལ་ལ་མེད་དགོས་པས་དེ་དག་ཇི་ལྟར་སྙམ་ན་དེ་དག་གི་ལུགས་ལས་
འབྱུང་ངོ་ཞེས་དྲང་ངོ༌། །ཇི་སྐད་འབྱུང་ན་གཟུགས་གཟུགས་སུ་རུང་བ་ཚོར་བ་ཉམས་སུ་མྱོང་
བ་ལ་སོགས་པ་བདེན་བཞི་དག་པ་ལ་དམིགས་པ་དང༌། གང་ཟག་གི་བདག་ཏུ་ལྟ་བའི་
གཉེན་པོ་ཙམ་ཉིད་ཀྱིས་ཞེས་སོགས་སོ། །མི་རྟག་པ་ལ་སོགས་པ་ཆོ་བཅུ་དྲུག་གི་རྣམ་པར་
ཞེས་སོགས་སོ། །གཉིས་པ་ནི་བྱང་སེ་རྣམས་ཀྱི་ངེས་འབྱེད་ཆ་མཐུན་ནི་ཇི་ལྟར་སྲིད་པའི་
རིགས་པ་བཞིན་བདེན་པ་བཞིའི་དམིགས་ པ་ཡིན་ཞེས་སོ། །རྣམ་ པ་གང་གིས་ཇི་ལྟར་
དམིགས་ཞེ་ན་བཟོད་པ་འབྲིང་ཁ་ཅིག་ཏུ་ནི་དག་དང་ཞེས་རྒྱུའི་སྒོ་ནས་ཆོས་མཆོག་ཆུང་ངུ་ཁ་
ཅིག་ཏུ་ནི་དེའི་བྱེད་པ་ཉིད་ཅེས་འབྲས་བུའི་སྒོ་ནས། བཟོད་པ་ཆུང་ངུ་ཁ་ཅིག་ཏུ་ནི་དེ་མེད་པ་
ཉིད་ ངོ༌ བོ་ ཉིད་ཅེས་ངོ་བོ་ཉིད་ ཀྱི་ སྒོ་ ནས། ལྷག་མ་ དགུ་ པོ་ཁ་ཅིག་ཏུ་ནི་མངོན་ཞེན་
འགོག་སོགས་ཆོས་ཀྱི་རྣམ་པའི་སྒོ་ནས་སོ། །དེ་ལྟ་བུའི་རྣམ་པ་འཆད་པ་ཅི་སྟེ་ཞེ་ན་དམིགས་
རྣམ་རྟོགས་པའི་ཐབས་ལ་མཁས་པའི་སྟོབས་ཀྱིས་སོ། །རྒྱུ་ལ་སོགས་པ་བདེན་པ་བཞི་ལ་
དམིགས་པ་སྔ་མ་བཞིན་དུ་དེ་དག་ལས་རྣམ་པ་གཞན་དེ་ཉིད་དང་སངས་རྒྱས་དག་ལ་
སོགས་པས་ཀྱང་ཞེས་སོགས་སོ། །རྒྱུའི་སྒོ་ནས་དམིགས་པ་བཟོད་པ་འབྲིང་ཡིན་ནོ་ཞེས་
སོགས་མི་སྟོན་པ་ཅི་སྟེ་ཞེ་ན། མདོར་ཞེས་སོ། །གསུམ་པ་ནི་ཁྱེད་རྒྱུ་ལ་སོགས་ཀྱི་རྣམ་པ་
- 1 ]
-



s
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཆད་ན་དྲི་མེད་བཅུ་དྲུག་རྣམ་གཞན་མེད་ཅེས་བཤད་པ་དང་འགལ་ལོ་ཞེ་ན། ཐེག་པ་ཆེན་
པོ་ལས་གཞན་ཆུང་ངུ་ལ་བརྟེན་ནས་ནི་ཡུལ་དུས་གང་དུ་ཡང་འདི་དང་འགལ་ཞེས་བརྗོད་
པར་མི་བྱ་སྟེ་འགལ་བར་འདོད་པའོ། །ཅི་སྟེ་ཞེ་ན་རྒྱུ་མཚན་གང་གི་ཕྱིར་ཞེ་ན་བྱང་ཆུབ་
སེམས་དཔའི་ངེས་འབྱེད་ཆ་མཐུན་འདི་ནི་ཉན་རང་གི་ལས་རྣམ་པར་གཞག་པ་གཞན་ཁྱད་
འཕགས་ཁོ་ན་ཡིན་ཏེ་དེའི་ཕྱིར་རོ། ། །
གཉིས་པ་ཁྱད་ཆོས་རྒྱས་བཤད་ལ་གསུམ་སྟེ། དམིགས་རྣམ་རྒྱུ་དང་བཅས་པ་
དང༌། རྣམ་པར་རྟོག་པ་བཞི་དང་ལྡན་པ་དང༌། ཡོངས་སུ་འཛིན་པའི་ཁྱད་པར་རྒྱས་པར་
བཤད་པའོ། །དང་པོ་ལ་གཉིས་ཏེ། དངོས་དང༌། སྒྲས་བརྗོད་ཚུལ་ལ་ཁྱད་ཡོད་ཀྱང་དོན་
རྟོགས་ཚུལ་ལ་ཁྱད་མེད་པར་བསྟན་པའོ། །དང་པོ་ནི་དམིགས་པ་ཞེས་སོགས་ཇི་ལྟ་བུ་
ཡིན་ཞེ་ན་ཞེས་འདྲི་བ་དེའི་ལན་གདབ་པའི་ཕྱིར་བརྗོད་བྱ་དམ་པ་དང་རྣམ་པ་དག་རྗོད་བྱེད་
བར་སྐབས་ཞེས་སོ། །འདི་ལ་བཞི་ལས་དྲོད་ལ་གསུམ་ལས་ཆུང་ངུའི་དམིགས་པ་ནི་མི་རྟག་
པ་ལ་སོགས་པ་བཅུ་དྲུག་རྟེན་པ་ཅན་གྱི་བདེན་པ་བཞིའོ། །རྣམ་པ་ནི་མངོན་པར་བརྟེན་པ་
དང་སོགས་པས་ལྷག་པར་གནས་པ་དང་ཀུན་ཤེས་པ་བསྡུས་པ་འགོག་སྟེ་མེད་པའོ། །དེ་
ཡང་ཞེན་པའི་གནས་མ་ཡིན་པ་ལ་དང་པོར་ཞེན་པ་དང༌། དེ་ཉིད་རྒྱུན་དང་ལྡན་པ་དང་།
ཕྱིན་ཅི་ལོག་གི་རྒྱུ་མཚན་འཛིན་པས་དེ་ཉིད་ངེས་པ་ཡིན་ནོ། །མདོ་ནས་དམིགས་པ་རྗེས་
འགྲོ་རྣམ་པ་བཟློག་པའི་སྒོ་ནས་སྟོན་པས་སྡུག་བསྔལ་གྱི་བདེན་པའི་དབང་དུ་མཛད་དེ་བྱང་
ཆུབ་སེམས་དཔའ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་གཟུགས་མི་རྟག་ཅེས་བྱ་
བར་མངོན་པར་ཞེན་པ་དང་ལྷག་པར་གནས་པ་དང་ཀུན་ཤེས་པ་འདི་ནི་བྱང་སེའི་མཐུན་
པའི་ཆོས་ལ་སྲེད་པ་སྟེ་སྐྱོན་ཡིན་ནོ། །ཀུན་འབྱུང་གི་གཟུགས་འདི་ལྟར་སྤང་བར་བྱའོ་འདིས་
གཟུགས་སྤང་བར་བྱའོ་ཞེས་སོགས་དང་། འགོག་པའི་ནི་འདི་ལྟར་འགོག་པ་མངོན་དུ་བྱའོ་
- I
9 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
འདིས་འགོག་པ་མངོན་དུ་བྱའོ་ཞེས་སོགས་སོ། །ལམ་བདེན་ནི་འདི་ལྟར་ལམ་བསྒོམ་པར་
བྱའོ་ཞེས་མངོན་པར་ཞེན་པ་དང་ཞེས་སོགས་གསུངས་སོ། །རྒྱུའི་ཁྱད་པར་ནི་ཐེག་པ་གསུམ་
ཆར་ཡོན་ཏན་ཡར་ལྡན་དུ་ཐོབ་པའི་རྒྱུ་བྱེད་པས་ཁྱད་པར་དུ་འཕགས་སོ། །འདིར་འཆད་པ་
ནི་དྲོད་ཆུང་ངུ་ཡང་དེའི་རྒྱུ་ཡིན་ན་གཞན་ལྟ་ཅི་སྨོས་ཞེས་གོ་བར་བྱ་བའི་ཕྱིར་རོ། །མདོ་
ལས་ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཡུམ་མཉན་པར་བྱ་ཞེས་སོགས་སོ། །འབྲིང་
གི་དམིགས་པ་ནི་གཟུགས་སོགས་བདེན་པ་བཞི་ལ་ཁྱད་པར་འདུ་བ་སྟེ་མི་རྟག་པ་ཡིན་ནོ་
ཞེས་སོགས་སྒྲུབ་པའི་ཐ་སྙད་དང་། འགོད་པ་སྟེ་དོན་སྤྱི་མ་ཡིན་ནོ་ཞེས་སོགས་དགག་པའི་
ཐ་སྙད་དེ་ཁོ་ནར་མེད་པས་ཐ་སྙད་དུ་བྱས་པའོ། །དམིགས་པ་ཐམས་ཅད་བདེན་བཞི་ཡིན་ལ་
གཞུང་ནས་བཤད་པ་ཚོ་ཁྱད་པར་དུ་བྱེད་ཆོས་ཡིན་ནོ། །རྣམ་པ་ནི་གནས་བྲལ་ནི་མིང་གི་
རྒྱུན་མི་འདྲ་བ་སྟེ། བུམ་པ་མི་རྟག་སྣམ་བུ་བྱས་པ་ཞེས་པ་ལྟ་བུའོ། །གནས་ནི་མིང་གི་རྒྱུན་
འདྲ་བ་སྟེ་བུམ་པ་མི་རྟག་བུམ་པ་ཞེས་སོགས་སོ། །དེ་དག་དོན་དམ་པར་མེད་པའོ། །མདོ་
ལས་བཅོམ་ལྡན་འདས་བདག་གིས་གཟུགས་ཀྱི་འདུ་བ་དང་འགོད་པ་མ་འཚལ་མ་དམིགས་
ཡང་དག་པར་རྗེས་སུ་མ་མཐོང་སྟེ། བྱང་ཆུབ་སེམས་དཔའ་ཞེས་གང་ལ་མིང་དུ་གདགས་
པར་བགྱི་བཅོམ་ལྡན་འདས་རྣམ་གྲངས་འདིས་ཀྱང་མིང་དེ་ཡང་གནས་པ་མ་ལགས་ཞེས་སོ།།
ཆེན་པོའི་དམིགས་པ་ནི་ཐོགས་བཅས་ཀྱི་དངོས་པོ་ལ་གཟུགས་སོ་ཞེས་སོགས་བརྡ་སྔོན་དུ་
འགྲོ་བས་ཐ་སྙད་བཏགས་པ་ཙམ་མོ། །རྣམ་པ་ནི་དོན་དམ་པར་དགེ་མི་དགེ་ལ་སོགས་པར་
སྒྲས་ཞེན་ནས་ཀྱང་བརྗོད་དུ་མེད་པའོ། །མདོ་ལས་བརྡ་དང་ལྡན་པའི་ཆོས་སུ་བཏགས་པ་
འདི་ལྟ་སྟེ་བྱང་ཆུབ་སེམས་དཔའ་ཞེས་བགྱི་བ་གང་ལགས་པ་དེ་ཡང་ཕུང་པོ་ཁམས་སམ་སྐྱེ་
མཆེད་དམ་སངས་རྒྱས་ཀྱི་ཆོས་མ་འདྲེས་པའི་བར་གང་གིས་ཀྱང་བརྗོད་པར་བགྱི་བ་མ་
ལགས་ཏེ་ཆོས་སུ་བཏགས་པ་ཙམ་དུ་བས་སོ་ཞེས་སོ། །འགྲེལ་པའི་མངོན་དུ་མ་གྱུར་པ་ལ་
- 1 93 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་གསལ་ཞིང་ཞེན་པའི་མོས་པ་ཡིད་ལ་བྱེད་པས་དངོས་པོ་གཟུགས་སོགས་ལ་ཁྱད་པར་
སྒྲུབ་པ་དང་འགག་པ་དག་མི་དམིགས་ཤིང་མངོན་དུ་གྱུར་པ་ལ་གསལ་ཞིང་མཐོང་བའི་དེ་ཁོ་
ན་ཉིད་ཡིད་ལ་བྱེད་པས་དངོས་པོ་གཟུགས་སོགས་དེ་ལ་ཁྱད་པར་སྒྲུབ་པ་དང་དགག་པ་དག་
མ་མཐོང་བའོ། །དྲོད་ཀྱི་དམིགས་རྣམ་གོང་དུ་བསྟན་པ་དེ་ལྟར་ན་དྲོ་བར་གྱུར་པའོ། །དྲོད་
ཟེར་བ་ཅི་སྟེ་ཞེ་ན། རྣམ་པར་མི་རྟོག་པའི་ཡེ་ཤེས་མཐོང་ལམ་མེ་དང་འདྲ་བའི་སྔ་ལྟས་ཡིན་
པའི་ཕྱིར་ཅེས་པ་སྒྲ་བཤད་དོ། །དམིགས་པ་རྣམ་པ་ཡུལ་དུ་ལྡན་པའི་ཡུལ་ཅན་དྲོད་ཆུང་
འབྲིང་ཆེན་པོ་རྣམ་པ་གསུམ་མོ། །རྩེ་མོ་ཆུང་ངུའི་དམིགས་པ་གཟུགས་སོགས་བདེན་བཞིའི་
མི་གནས་ཏེ་གནས་ པར་ བྱ་ བས་ སྟོང་པའོ། །གནས་ པར་ བྱ་ བས་ སྟོང་པ་ཅི་སྟེ་ ཞེ་ན།
གཟུགས་སོགས་དེ་དག་ནི་དོན་དམ་པར་གཟུགས་སོགས་དེའི་ངོ་བོར་རང་བཞིན་མེད་པའི་
ཕྱིར་མདོ་ལས་བྱང་ཆུབ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པས་
གཟུགས་ལ་གནས་པར་མི་བགྱིའོ། །དེ་ཅིའི་སླད་དུ་ཞེ་ན་གཟུགས་ནི་གཟུགས་ཉིད་ཀྱིས་
སྟོང་ངོ་ཞེས་སོ། །རྣམ་པ་ནི་གཟུགས་སོགས་དེ་ཁྱད་པར་མི་རྟག་པ་ལ་སོགས་པར་མི་གནས་
ཏེ་གནས་པར་བྱ་བར་སྟོང་ཞེས་སོ། །ཅི་སྟེ་ཞེ་ན་གཟུགས་སོགས་དང་དེའི་ཆོས་ཉིད་སྟོང་པ་
ཉིད་དེ་དག་གཅིག་གི་རང་བཞིན་གཅིག་སྟེ་དབྱེར་མེད་པའི་ཕྱིར་རོ་ཞེས་པའོ། །འབྲིང་གི་
དམིགས་པ་ནི་ཁྱད་པར་གྱི་ཆོས་མི་རྟག་པ་ལ་སོགས་པ་དང་དེ་རྣམས་ཀྱི་སྟོང་པ་ཉིད་དེ་དག་
གཅིག་གི་རང་བཞིན་གཅིག་སྟེ་དབྱེར་མེད་པའོ། །དབྱེར་མེད་པ་ཅི་སྟེ་ཞེ་ན། མི་རྟག་པ་ལ་
སོགས་པ་དང་དེ་དག་གི་སྟོང་པ་ཉིད་དེ་རྣམས་དོན་དམ་པར་མི་རྟག་པ་ལ་སོགས་པ་དེའི་ངོ་
བོས་སྟོང་པའི་ཕྱིར་རོ་ཞེས་པའོ། །རྣམ་པ་ནི་གཟུགས་སོགས་ཀྱི་ཆོས་རྣམས་ངས་འདི་ལྟར་
རྟོགས་སོ་ཞེས་མི་འཛིན་པའོ། །ཆེན་པོའི་དམིགས་པ་ནི་གཟུགས་སོགས་དེ་དག་སྔོན་པོ་སེར་
པོ་སྙན་མི་སྙན་ལ་སོགས་པའི་མཚན་མར་མི་མཐོང་བ་སྟེ་མཐོང་བྱ་མ་ཡིན་པའོ། །རྣམ་པ་ནི་
- ， 9 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཡོངས་སུ་རྟོག་ཅེས་དྲང་ངོ༌། །གང་གིས་གང་ལ་ཇི་ལྟར་ཞེས་པའི་ལན་དུ་ཆོས་རབ་ཏུ་རྣམ་
པར་འབྱེད་པའི་ཤེས་རབ་ཀྱིས་ན་ཤེས་རབ་དེ་ཉིད་ལ་ངོ་བོ་གཟུགས་ཡིན་ནམ་སེམས་ཡིན།
འབྲེལ་བ་ཅན་རྫས་སུ་ཡོད་པའམ་བཏགས་པར་ཡོད་པ་ཡིན། ཡུལ་གང་ཤེས་པས་དེར་
འཇོག་ཅེས་ཤེས་རབ་དང་འབྲེལ་བའི་ཆོས་གསུམ་པོ་ཐམས་ཅད་ཡང་ན་ཆོས་ཐམས་ཅད་
དམིགས་སུ་མེད་པར་ཏེ་དམིགས་པར་བྱ་བ་མ་ཡིན་པའི་ཆོས་ཉིད་དོ། །འགྲེལ་པར་གཟུགས་
ལ་སོགས་པ་ཆོས་ཅན་ནོ་མི་གནས་ཏེ་དོན་དམ་པར་གནས་པས་སྟོང་པ་བསྒྲུབ་བྱའོ།།
གཟུགས་ལ་སོགས་པ་ནི་དོན་དམ་པར་གཟུགས་ལ་སོགས་པའི་རང་གི་ངོ་བོ་དང་བྲལ་བའི་
ངོ་བོ་ཉིད་ཡིན་པས་ཞེས་པ་འཐད་པའོ། །དེ་ཡང་གཅིག་གིས་གཅིག་སྟོང་མ་ཡིན་པས་རང་
རང་གི་ངོ་བོ་སྟོང་པ་ཉིད་ཀྱིས་སོ། །ཡང་གཟུགས་སོགས་དེ་དག་ལ་ཆོས་ཅན་ཡང་དག་པར་
ཁྱད་པར་རྟགས་དང་ཞེས་སོགས་བསྒྲུབ་བྱའོ། །དོན་དམ་ནས་ངོ་བོ་གཅིག་སྟེ་དབྱེར་མེད་པ་
ཡིན་པས་ཞེས་པའི་བར་འཐད་པའོ། ཁྱབ་པ་མེད་དོ་ཞེ་ན། སྟོང་པ་ཉིད་ལ་མི་རྟག་པ་ལ་
སོགས་པ་མེད་པ་ཉིད་ཀྱིས་ཞེས་པའོ། །འབྲིང་གི་མི་རྟག་པ་ཉིད་ལ་སོགས་པ་དང་སྟོང་ཉིད་
དག་ཆོས་ཅན་ཕན་ཞེས་སོགས་བསྒྲུབ་བྱའོ། །ཆོས་ཀྱི་དབྱིངས་ནས་ཡིན་པས་ཀྱི་བར་འཐད་
པའོ། །སྟོབས་མ་ཐོབ་པས་དགེ་བའི་རྩ་བ་གཡོ་བ་སྟེ་ཉམས་པ་སྲིད་པའི་རྩེ་མོ་སྟེ་བཟང་ཤོས་
ཡིན་ཞེས་པའོ། །བཟོད་པ་ཆུང་ངུའི་དམིགས་པ་ནི་གཟུགས་སོགས་བདེན་པའི་ངོ་བོ་ཉིད་
མེད་པས་ཁྱད་པར་དུ་བྱས་པའོ། །མདོ་ལས་གཟུགས་ནི་གཟུགས་ཀྱི་ངོ་བོ་ཉིད་དང་བྲལ་བ་
སྟེ༑ བྱང་ཆུབ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་ཡང་དག་
པ་ཇི་ལྟ་བ་བཞིན་དུ་རབ་ཏུ་ཤེས་སོ་ཞེས་སོ། །རྣམ་པ་ནི་གཟུགས་སོགས་དེ་བདེན་པའི་ངོ་བོ་
ཉིད་མེད་པ་ཉིད་སྣང་ཚོད་པའི་ངོ་བོ་ཉིད་ཅེས་པའོ། །འབྲིང་གི་དམིགས་པ་གཟུགས་དེ་དག་
དོན་དམ་པར་སྐྱེ་བ་འཁོར་བ་མེད་ངེས་འབྱུང་མྱང་འདས་མེད་པའོ། །རྣམ་པ་ནི་མཚན་དཔེས་
བ |
9 5.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྒྱན་པས་ལུས་དང་གསུང་དབྱངས་ཡན་ལག་དྲུག་ཅུ་དང་ལྡན་པས་ངག་དང་ཐུགས་རྗེ་ཆེན་
པོ་ལ་སོགས་ལྡན་པས་ཡིད་དང་། ཐུབ་མཚན་ཡུལ་ན་གནས་པ་དང་། །གསལ་ལ་རྫོགས་པ་
འཕགས་པའི་ཡིན་ཞེས་པ་ལྟ་བུ་མཚན་དང་སྣོད་བཅུད་ཀྱི་ཞིང་སྟེ་དག་པ་ལྔ་ཐོབ་པའི་རྒྱུ་བྱེད་
པའོ། །ཆེན་པོའི་དམིགས་པ་ནི་གཟུགས་སོགས་དེ་དག་ཁྱད་པར་རྟག་མི་རྟག་པ་ལ་སོགས་
པ་མཚན་མ་ཐམས་ཅད་དོན་དམ་པར་མེད་པའོ། །རྣམ་པ་ནི་ཁྱད་པར་མི་རྟག་པ་ལ་སོགས་
པ་དོན་དམ་པར་མོས་པ་ཡིད་ལ་བྱེད་པས་མོས་པ་མིན་ཞིང་དེ་ཁོ་ན་ཉིད་ཡིད་ལ་བྱེད་པས་
འདུ་ཤེས་པ་མེད་པ་ཉིད་ཡིན་ཏེ་དེ་གཉིས་ཀྱི་ཡུལ་ལས་འདས་པའོ། །ཅི་སྟེ་ཞེ་ན། དོན་དམ་
པར་གཟུགས་ལ་སོགས་པ་དེའི་ཁྱད་ཆོས་ཀྱི་མཚན་མར་མི་བརྟེན་ཏེ་བྲལ་བའོ། །དམིགས་
རྣམ་གཉིས་བུམ་པས་སྟོང་པ་དང་བུམ་པ་བློའི་ཡུལ་དུ་བྱས་པས་སྟོང་པ་ལྟ་བུའོ། །མཚན་ཉིད་
ཀྱི་ངོ་བོ་ཉིད་མཚོན་བྱ་དང་ངོ་བོ་ཉིད་ཀྱི་མཚན་ཉིད་རྣམ་འཇོག་གི་རྒྱུ་དག་སྟོང་ལ་ཉིད་དུ་
གཅིག་སྟེ་དབྱེར་མེད་པ་ཉིད་ཀྱིས་ཞེས་དང་། གཟུགས་སོགས་བདེན་པའི་དངོས་པོ་མེད་ཉིད་
ཀུན་རྫོབ་སྣང་ཚོད་པའི་ངོ་བོ་ཉིད་དོ་ཞེས་སོ། །མདོ་ནས་གཟུགས་ཀྱི་རང་བཞིན་ནི་དངོས་པོ་
མེད་པའོ་ཞེས་བཤད་པ་དང་འགལ་ལོ་ཞེ་ན། སྐྱེ་བོ་དངོས་པོ་དམིགས་ཅན་གྱི་ངོར་རོ། །ཆོས་
ཐམས་ཅད་ཀྱི་རང་གི་ངོ་བོ་ནི་རང་བཞིན་མེད་པའོ། །ཆོས་ཆེན་པོ་གཟུང་བ་རང་བཞིན་མེད་
པ་ལ་བཟོད་པའི་ཕྱིར་ཞེས་སོ། །དེའི་ཡོན་ཏན་ནི་ངན་འགྲོར་སྐྱེ་བ་མེད་པའོ། །ཆོས་མཆོག་
ཆུང་ངུའི་དམིགས་པ་ནི་ཆོས་ཐམས་ཅད་སྐྱེ་བ་མེད་པ་དང་དཔའ་བར་འགྲོ་བ་ལ་སོགས་པའི་
ཏེང་ངེ་འཛིན་ནོ། །མདོ་ལས་བྱང་ཆུབ་སེམས་དཔའ་རྣམས་ཀྱི་ཏིང་ངེ་འཛིན་ཆོས་ཐམས་ཅད་
སྐྱེ་བ་མེད་པ་ཞེས་བྱ་བ་སྟེ། ཡངས་པ་མདུན་དུ་བྱས་པ་ཚད་མེད་པ་ངེས་པར་ཉན་ཐོས་དང་
རང་སངས་རྒྱས་ཐམས་ཅད་ཀྱིས་མི་འཕྲོགས་པའོ། །ཏིང་ངེ་འཛིན་དེས་རྣམ་པར་སྤྱོད་པའི་
ཞེས་སོགས་སོ། །རྣམ་པ་ནི་ཏིང་ངེ་འཛིན་ལ་བརྟེན་ནས་སེམས་ཅན་གྱི་དོན་བྱེད་ཅིང་མྱུར་དུ་
- 1 9 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
འཚང་རྒྱ་བ་སྟེ། མདོ་ལས་དཔའ་བར་འགྲོ་བ་ཞེས་བྱ་བའི་ཏིང་ངེ་འཛིན་གང་ཞེ་ན། ཏིང་ངེ་
འཛིན་གང་གིས་ཏིང་ངེ་འཛིན་ཐམས་ཅད་ཀྱི་སྤྱོད་ཡུལ་ཉམས་སུ་མྱོང་བར་འགྱུར་བ་སྟེ་དེ་ནི་
དཔའ་བར་འགྲོ་བ་ཞེས་བྱ་བའི་ཏིང་ངེ་འཛིན་ཏོ་ཞེས་སོ། །འབྲིང་གི་དམིགས་པ་ནི་ལུང་སྟོན་
པའི་རྒྱུ་ཏིང་ངེ་འཛིན་ལ་སོགས་པའོ། །མདོ་ལས་བྱང་སེམས་ཆེན་པོ་ཏིང་ངེ་འཛིན་དེ་དག་
གིས་གནས་པ་དེ་ནི་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་རྣམས་ཀྱིས་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་
ཏོ་ཞེས་སོ། །རྣམ་པ་ནི་བདག་ནི་མཉམ་པར་བཞག་པའོ་ཞེས་པ་ལ་སོགས་པའི་རློམ་པ་ཟད་
དེ་མེད་པའོ། །མདོ་ལས་བདག་ནི་སྙོམས་པར་འཇུག་གོ །བདག་གིས་མཉམ་པར་གཞག་
པར་བྱའོ། །བདག་ནི་མཉམ་པར་བཞག་པར་གྱུར་ཏོ་ཞེས་རློམ་སེམས་སུ་འགྱུར་བ་མེད་དོ་
ཞེས་སོ། །ཆེན་པོའི་དམིགས་པ་ནི་སྒོམ་པ་པོ་བྱང་ཆུབ་སེམས་དཔའ་དང་ངོ་བོ་ཏིང་ངེ་འཛིན་
དང་ཤེས་རབ་གསུམ་པོ་ངོ་བོ་གཅིག་ཏེ་དབྱེར་མེད་པའོ། །མདོ་ལས་ཡུམ་ཡང་གཞན་ལ་ཏིང་
ངེ་འཛིན་ཡང་གཞན་བྱང་ཆུབ་སེམས་དཔའ་ཡང་གཞན་ཞེས་བྱ་བ་མེད་ཀྱི་ཤེས་རབ་ཀྱིས་ཕ་
རོལ་ཏུ་ཕྱིན་པ་ཉིད་ཀྱང་ཏིང་ངེ་འཛིན་ལ་ཏིང་ངེ་འཛིན་ཉིད་ཀྱང་བྱང་ཆུབ་སེམས་དཔའོ་ཞེས་
སོ༑ ༑རྣམ་པ་ནི་ཏིང་ངེ་འཛིན་སྒོམ་པ་པོ་ལ་སོགས་པར་རྣམ་པར་མི་རྟོག་པའོ། །མདོ་ལས་
ཆོས་ཐམས་ཅད་མེད་པའི་ཕྱིར་རྟོག་པ་མེད་དེ་དེ་ལྟར་ཏིང་ངེ་འཛིན་དེ་ལ་རྟོག་པ་མེད་དོ་ཞེས་
སོ༑ ༑མཇུག་བསྡུ་བ་ནི་དེ་ལྟར་ཞེས་སོགས་ཏེ། མདོ་ལས་ཕྱིར་མི་ལྡོག་པའི་བྱང་ཆུབ་སེམས་
དཔའི་ས་ལ་མི་གནས་པའི་ཚུལ་གྱིས་གནས་པར་རིག་པར་བགྱིའོ། །བྱང་ཆུབ་སེམས་དཔའ་
ཆེན་པོ་ཡུམ་དང་མི་འབྲལ་བར་ཤེས་པར་བྱའོ། །བྱང་ཆུབ་སེམས་དཔའ་ཆེན་པོ་དེ་ནི་རྣམ་པ་
ཐམས་ཅད་མཁྱེན་པ་ཉིད་ལ་ཉེ་བར་རིག་པར་བྱའོ། །བྱང་ཆུབ་སེམས་དཔའ་ཏིང་ངེ་འཛིན་
དང་གཟུངས་ཀྱི་སྒོ་ཡང་མངོན་པར་འགྲུབ་པར་འགྱུར་ཞེས་ཏེ་ཕྱི་མ་འཕགས་པའི་མདོ་ལ་
- 1 9 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོད་དོ། །རྐང་པ་གཉིས་པོའི་འགྲེལ་པ་སྔར་སོང་ཞིང་ད་ཡང་འགྲུབ་བོ། །འགྲེལ་པར་ཏིང་ངེ་
འཛིན་གྱི་བྱེད་པ་འཇུག་ཅེས་སོ། །གང་གི་སྟོབས་ཀྱིས་ཞེ་ན་བྱང་ཆུབ་སེམས་དཔའ་རང་གི་
ཞེས་སོགས་སོ། །ཚུལ་ཇི་ལྟར་ཞེ་ན། ལྷུན་གྱིས་གྲུབ་སྟེ་འབད་མེད་དུའོ། །གང་ལ་ཞེ་ན་
གནས་འཇིག་རྟེན་གྱི་ཁམས་ཐམས་ཅད་ན་གནས་པའི་སེམས་ཅན་ལའོ། །མཉམ་པོར་
འཇུག་གམ་ཞེ་ན་རང་རང་གི་སྐལ་བ་ཇི་ལྟ་བ་བཞི་དུའོ། །ལུང་སྟོན་པར་མཛད་པ་འདི་ནི་
རྟེན་འབྲེལ་གྱི་ཆོས་ཉིད་དོ་ཞེས་སོ། །སུ་ལ་ཞེ་ན་ཡུམ་གྱི་རྟོགས་པ་ལ་ཡང་དག་ཞེས་སོགས་
སོ༑ ༑སུ་ཞེ་ན་སངས་རྒྱས་རྣམས་སོ། །ད་ལྟར་བདག་ནི་མཉམ་པར་བཞག་པའོ་ཞེས་ཏེ་
སོགས་པར་འདས་མ་འོངས་བསྡུའོ། །དེ་ཅི་སྟེ་ཞེ་ན། སྒྲུབ་པའི་རྣམ་པར་རྟོག་པ་ཞེས་ཏེ་
གཞུང་དུ་མ་དང་འགལ་ལོ། །ཏིང་ངེ་འཛིན་དང་ཞེས་སོགས་ཏེ་ཆོས་ཉིད་སྟོང་པ་ཉིད་ཀྱིས་
ཞེས་པ་འཐད་པའོ། །ཏིང་ངེ་འཛིན་སོགས་གསུམ་དུ་མི་རྟོག་པ་ནི་དམིགས་རྣམས་རྟོག་པའི་
ཐབས་ཁྱད་པར་ཅན་དམ་པའོ་ཞེའོ། །མི་རྟོག་པ་ཅི་སྟེ་ཞེ་ན། གསུམ་པའམ་སྤྱིར་ཆོས་ཐམས་
ཅད་དོན་དམ་པར་ཡོད་པ་མ་ཡིན་པ་ཉིད་ཀྱིས་སོ། །འཇིག་རྟེན་པའི་ཆོས་ཐམས་ཅད་ཀྱི་
མཆོག་མཐར་ཐུག་ཡིན་པའི་ཕྱིར་རོ། །གཉིས་པ་སྒྲས་བརྗོད་ཚུལ་ཐ་དད་ཀྱང་དོན་རྟོགས་
ཚུལ་ཁྱད་མེད་པར་བསྟན་པ་ནི་སྤྱིར་དམིགས་པ་ཁྱད་པར་ཅན་གྱི་ཆོས་ཅན་བརྗོད་པའི་ཚིག་
གིས་བརྗོད་པར་བྱ་དགོས་པ་ཡིན། རྣམ་པ་ཁྱད་ པར་ཅན་གྱི་ཆོས་བརྗོད་པའི་ཚིག་གིས་
བརྗོད་པར་བྱ་དགོས་པ་ཡིན་ཞེས་སོ། །འོ་ན་དེ་ལྟར་བརྗོད་དམ་ཞེ་ན་ཡིན་ཡང་དམིགས་པ་
མི་རྟག་པ་ལ་སོགས་པ་བདེན་པའི་རྟེན་ཅན་ཞེས་བྱ་བ་མ་གཏོགས་པར་དམིགས་པ་དང་རྣམ་
པ་ཁྱད་པར་ཅན་གྱི་ཆོས་བརྗོད་པས་ཐམས་ཅད་དུ་བརྗོད་པ་ནི་ཆོས་བརྗོད་པས་ཁྱད་པར་
གཞན་སྤོང་སྟེ་མི་བརྟེན་པ་དང་ཆོས་ཅན་བརྗོད་པས་ཁྱད་པར་གཞན་མི་སྤོང་སྟེ་བརྟེན་པ་
ཙམ་མ་རྟོགས་པར་ཆོས་དང་ཆོས་ཅན་བརྗོད་པ་འདི་དག་ལ་རྟོགས་པར་བྱ་བའི་དོན་ཆོས་
- }
9 $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། །༨
དང་ཆོས་ཅན་གྱི་ཚོགས་དོན་རྟོགས་པ་ལ་ཁྱད་པར་ནི་འགའ་ཡང་མེད་དོ་ཞེས་ཆོས་གྲགས་ཀྱི་
ལུགས་ལས་འབྱུང་ཞེས་ཏེ་སྒྲ་མི་རྟག་གམ་ཞེས་འདྲི་བ་ན་མི་རྟག་ཅེས་ཆོས་སམ་སྒྲ་མི་རྟག་
ཅེས་ཆོས་ཅན་བརྗོད་ཀྱང་ཚོགས་དོན་གོ་བ་ལྟར་དམིགས་པ་དང་རྣམ་པ་ཡིས་ཁྱད་པར་
འཕགས་ཞེས་པ་ལ་དམིགས་པ་བདེན་བཞི་རྣམ་པ་བཅུ་དྲུག་ཉན་ཐོས་ལ་ཡང་ཡོད་པས་གང་
གིས་འཕགས་སྙམ་པ་ལ་འདུ་འགོད་མེད་ཅེས་ཆོས་སམ་བདེན་བཞི་འདུ་འགོད་མེད་ཅེས་
ཆོས་ཅན་བརྗོད་ཀྱང་བདེན་བཞི་དང་ཚོགས་དོན་རྟོགས་སོ། །ལན་གྱི་རྣམ་པ་གཅིག་ཏུ་ན་
ཚིག་ལེའུར་བྱས་པ་བསྡེབས་པའི་ངོ་དམིགས་པ་དང་པོའི་ཆོས་ཅན་བརྗོད་པ་ལས་ཐ་དད་
པར་ཆོས་བརྗོད་པས་བརྗོད་ཀྱང་དྲོད་ཆུང་ངུའི་རྣམ་པ་མངོན་པར་ཞེས་པ་ལ་སོགས་པ་
བཀག་པ་དང་ལྡན་པ་དག་ལ་སོགས་པ་སྡུག་བསྔལ་ལ་སོགས་པའི་བདེན་པར་རྟོགས་ཤིང་
ཁོང་དུ་ཆུད་པ་ཁོ་ན་རྣམ་པར་བྱ་བ་ཡིན་ཏེ་ཞེས་དང༌། འགྱུར་བའི་ཕྱིར་ལ་རྙིང་པ་ན་ཞེས་བྱ་
བ་ལ་སོགས་ཡོད་པ་ལེགས་སོ། །དྲོད་འབྲིང་གི་དམིགས་པ་དེ་ཁོ་ནར་སྒྲུབ་པ་འདུ་བ་དང་
དགག་པ་འགོད་པ་དང་བྲལ་བ་ལ་སོགས་པ་སྡུག་བསྔལ་བ་མེད་པ་བདེན་པར་རྟོགས་པ་ཁོ་
ན་དམིགས་པ་མ་ཡིན་ཏེ་འོག་མ་ལམ་ཤེས་ཀྱི་ཉན་རང་གི་ངེས་འབྱེད་ཡན་ལག་ལ་སོགས་པ་
དག་ཅེས་སོགས་སོ། །
གཉིས་པ་རྟོག་པ་ལ་གསུམ་སྟེ། བསྟན་བཤད་བསྡུ་བའོ། །དང་པོ་ནི་གཟུང་
བར་རྟོག་པ་དབྱེ་གཞིའོ། །རྣམ་པ་གཉིས་ནི་གྲངས་ཀྱི་དབྱེ་བའོ། །འབྱེད་པའི་རྒྱུ་མཚན་ནི་
གཞི་དང་ཞེས་ཏེ་འཕགས་པས་མདོའི་རྗེས་སུ་འབྲངས་ནས་གཞི་དངོས་པོ་ཙམ་ལ་བརྟེན་པ་
ཞེས་སོ། །སེང་བཟང་གིས་འདི་ཉིད་ཀྱི་གཉེན་པོའི་ཟླས་ཀུན་ནས་ཉོན་མོངས་པའོ། །གཟུང་
རྟོག་དེ་ནི་རྣམ་པ་དགུའོ། །གཉིས་ཀ་དྲིལ་བ་ལའམ་ཞེ་ན་སོ་སོ་ཞེས་ཏེ་དང་པོ་ལ་ཡུལ་རྨོངས་
སོགས་ཀྱི་བྱེ་བྲག་གིས་དང་གཉིས་པ་ལ་ཕུང་སོགས་ཀྱི་བྱེ་བྲག་གིས་སོ། །འཛིན་པའི་རྟོག་པ་
- ༔ 9 9-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ནི་ དབྱེ་གཞིའོ། །རྣམ་ པ་ གཉིས་ སུ་འདོད་པ་ནི་གྲངས་ཀྱི་དབྱེ་བའོ། །འབྱེད་པའི་རྒྱུ་
མཚན་ནི་རྫས་དང་བཏགས་པའི་རྟེན་ཅན་གྱིས་སོ། །གཟུང་རྟོག་ལ་སོ་སོར་ཡུལ་གྱི་དབྱེ་
བས་དགུ་ཡོད་པ་དེ་བཞིན་དུ་འཛིན་རྟོག་ལ་ཡང་དགུའོ། །ཡུལ་ནི་རང་དབང་ཞེས་སོགས་སོ།།
གཉིས་པ་ནི་རྩ་བར་མདོར་བསྟན་པ་དེ་ལ་མདོར་བསྡུས་པའི་དོན་རྒྱས་པར་བཤད་པ་ནི་འདི་
ཡིན་ཏེ་ཞེས་པ་ལ་བཞི་ལས་དང་པོ་ཀུན་ནས་ཉོན་མོངས་པའི་རྟེན་ཅན་གྱི་གཟུང་བར་རྣམ་
པར་རྟོག་པ་དགུ་པོ་རྣམས་དང་ཞེས་སོ། །དགུར་འཇོག་པ་ནི་ཡུལ་གྱི་དབྱེ་བས་སོ། །འོག་མ་
གསུམ་ལའང་སྦྱར་རོ། །ཡུལ་ནི་མ་རིག་པ་ནི་ལས་རྒྱུ་འབྲས་དང་དེ་ཁོ་ན་མི་ཤེས་པའོ། །དེས་
ཀུན་ནས་བསླང་པས་གཟུངས་སོགས་ཟག་བཅས་ཀྱི་ཕུང་པོ་ལྔ་འགྲུབ་པའོ། །དེ་ལ་བརྟེན་
ནས་ཚོར་བ་ལ་ སོགས་ནི་མིང་ སྟེ་ མིང་ལྟར་ཐོགས་ པ་ མེད་ པའི་ ཕྱིར་རོ། །གཟུགས་ནི་
གཟུགས་ཀྱི་ཕུང་པོ་སྟེ་དེ་དག་ལ་ཞེན་པའོ། །དེ་དག་ལ་རྟག་ཆད་དུ་ཆགས་པའོ། །དེ་ལས་
ཀུན་ནས་ཉོན་མོངས་ཀྱི་རྟེན་འབྲེལ་ལུགས་མཐུན་དང་སེམས་བསྐྱེད་ནས་སངས་རྒྱས་ཀྱི་
བར་རྣམ་བྱང་མི་ཤེས་པ་དང༌། དེ་གཉིས་མ་ཤེས་པས་ཉེས་དམིགས་སྦྱིན་སོགས་འཕགས་
པའི་ལམ་ལ་མི་གནས་པ་དང་དམིགས་པ་ནི་ཕར་ཕྱིན་དྲུག་ལ་དམིགས་ནས་རྣམ་མཁྱེན་ཐོབ་
པར་མི་ཤེས་པའི་མ་རིག་པ་སྐྱེ་བའམ་ཡང་ན་སེར་སྣ་ལ་སོགས་སོ། །བདག་ལ་སོགས་ནི་
སེམས་ཅན་ལ་སོགས་པའོ། །རྣམ་དག་འགོག་པའོ་དེ་སྐྱེད་པ་ལམ་མོ་སོགས་སུ་འགོག་པ་
བསྡའོ། །དེ་ཉོན་མོངས་མིན་ཡང་མིང་ལ་སྐྲག་ནས་ཉོན་མོངས་སྐྱེ་བས་སམ་ལམ་གྱིས་བྲལ་
བར་བྱར་རུང་བ་དང་འགོག་པ་དེ་དང་བྲལ་བས་མཚན་ཉིད་ཤེས་བྱེད་ཀྱི་དབང་དུ་བྱས་སོ་
གསུང་ངོ༌། །གཉིས་པ་ལ་བདེན་པ་མཐོང་བའི་ཕུང་པོ་ལྔ་དང༌། སྐྱེ་བའི་སྒོ་ནི་རྣམ་བྱང་གི་
ཁྱད་པར་རྐྱེན་སྐྱེ་མཆེད་དོ། །རིགས་ནི་རྣམ་བྱང་གི་ངོ་བོ་སྐྱེ་པའི་རྒྱུ་ཁམས་སོ། །སྐྱེ་བ་ནི་མ་
རིག་པ་ལ་སོགས་འགག་པས་འགོག་པ་སྐྱེ་བའོ། །སྟོང་པ་ཉིད་བཅུ་དྲུག་དྲི་བྲལ་ལམ་དེ་
- 2 (] [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཛམ་གསར་འགྲེལ་པ་བཞུགས། ༼༨
འཇལ་བའི་ཡེ་ཤེས་སོ། །སྦྱིན་སོགས་ཕ་རོལ་ཏུ་ཕྱིན་པའི་དོན་ཞེས་ཏེ་དོན་སྨོས་པ་ནི་སེར་སྣ་
ལ་སོགས་ཀྱི་གཉེན་པོ་བྱེད་ཙམ་ནི་ཕར་ཕྱིན་མ་ཡིན་པས་བདག་གཞན་གཉིས་ཀའི་དོན་ཕུན་
སུམ་ཚོགས་པ་གཞི་དེ་ཡིན་ནོ་ཞེས་བསྟན་པའི་དོན་དུའོ་ཞེས་འཕགས་པས་བཤད་དོ།།
མཐོང་བའི་ལམ་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་ལ་མདོ་ནས་བཤད་པ་འདིར་
མཐོང་བའི་ལམ་ཟེར་བ་ནི་རྒྱན་ལས། རྒྱལ་སྲས་བྱང་ཆུབ་ཕྱོགས་མཐུན་པ། །རྣམ་པ་སྣ་
ཚོགས་ཐམས་ཅད་ནི། །རྟག་ཏུ་མཐོང་བའི་ལམ་དེ་དང༌། །ལྷན་ཅིག་ཏུ་ནི་ཐོབ་པར་འདོད།།
ཅེས་ པའི་ རྗེས་ སུ་ འབྲངས་ པའོ། །སྒོམ་པའི་ལམ་ནི་བསམ་གཏན་ལ་སོགས་ཏེ་འཇིག་
རྟེན་པའི་སྒོམ་ལམ་ཡིན་ལ་དེ་ལས་འདས་པའི་རྟེན་ཡིན་པས་སོ། །མི་སློབ་པའི་ལམ་ནི་
སྟོབས་ལ་སོགས་པ་སྟེ་མི་སློབ་པའི་ཆོས་ཡིན་པས་སོ། །
གསུམ་པ་ནི་བདག་གི་རང་བཞིན་དང་བྱེད་ལས་གཉིས་ལས་དང་པོ་ནི་བདག་
རང་དབང་ཅན་ནི་རང་གཞན་ལ་རག་མ་ལས་ཤིང་གཞན་ཐམས་ཅད་ལ་དབང་བསྒྱུར་བས་
ནའོ། །མདོ་ལས་གཉེན་པོའི་སྒོ་ནས་བདག་ཉེ་བར་མི་དམིགས་ཞེས་གསུངས་སོ། །ཕུང་པོ་
ལྔ་དུ་མར་དབྱེར་མེད་པས་གཅིག་པུ་དང་སྐྱེ་མཆེད་དྲུག་དངོས་པོ་ཐམས་ཅད་ཀྱི་རྒྱུར་འདོད་
པས་རྒྱུ་དང་ཁམས་མིག་གིས་ལྟ་བ་པོ་ནས་ཡིད་ཀྱིས་ཤེས་པ་པོའི་བར་བསྡུས་པའི་བདག་
དང༌། གཉིས་པ་ནི་བདག་མ་རིག་པ་ལ་སོགས་པ་ཀུན་ནས་ཉོན་མོངས་ཀྱི་རྟེན་བྱེད་པ་དང་།
བསམ་གཏན་གཟུགས་མེད་འོག་ལ་འདོད་ཆགས་དང་བྲལ་བའི་རྟེན་བྱེད་པ་དང་། བདེན་པ་
བཞི་མངོན་སུམ་དུ་མཐོང་བའི་ལམ་དང༌། རྣམ་ཐར་ལ་སོགས་པ་སྒོམ་པའི་ལམ་དང་།
སྟོབས་ལ་སོགས་རྟེན་བྱས་པ་ལ་མི་སློབ་པའི་ལམ་གྱི་རྣམ་གྲངས་ཏེ་རྟེན་བྱེད་པ་ལ་ཞེས་སོ།།
བཞི་པ་ནི་གཉིས་ཏེ། རིགས་ལྔའི་སེམས་ཅན་དང༌། འཕགས་པའི་གང་ཟག་གདགས་པའི་
གཞིའོ། །དང་པོ་ཟག་ བཅས་ཀྱི་ཕུང་པོ་ལྔ་དང་སྐྱེ་མཆེད་བཅུ་གཉིས་དང༌། ཁམས་བཅོ་
- 2 () 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྒྱད་དང༌། རྟེན་ཅིང་འབྲེལ་བར་འཐད་པ་བཅུ་གཉིས་ལུགས་མཐུན་ནོ། །གཉིས་པ་ལ་
གཉིས་ཏེ། སྤྱིར་བསྟན་པ་དང་། སོ་སོར་བཤད་པའོ། །དང་པོ་ནི་སྦྱིན་སོགས་རྣམ་བྱང་ངོ༌།།
གཉིས་ པ་ ལ་ གསུམ་སྟེ། སྤྱིར་ འཕགས་ པ་ སློབ་ པ་ཙམ་དང༌། བྱང་ཆུབ་ སེམས་ དཔའ་
འཕགས་པ་ཁོ་ན་དང་། སངས་རྒྱས་འཕགས་པ་ཁོ་ནའི་བདགས་གཞིའོ། །དང་པོ་ནི་རྣམ་
ཐར་སྒོ་གསུམ་མཐོང་བ་དང༌། བསམ་གཏན་དང་གཟུགས་མེད་བསྒོམས་པའི་ལམ་མོ།།
གཉིས་པ་ནི་ས་བཅུའི་སྟོང་ཉིད་རྟོགས་པའི་ཁྱད་པར་གྱི་ལམ་མོ། །གསུམ་པ་ནི་སྟོབས་ལ་
སོགས་པ་མི་སློབ་པའི་ལམ་མོ། །གསུམ་པ་མཇུག་བསྡུ་བ་ནི། དེ་ལྟ་བུའི་ཞེས་སོགས་སོ།།
གསུམ་པ་ཡོངས་སུ་འཛིན་པ་སྟོན་པ་ནི་ཚིགས་སུ་ཞེས་སོགས་ཏེ་བྱམས་པའི་བསྟན་བཅོས་
ལ་གོ་རིམ་མི་མཐུན་པའི་ཉེས་པ་ཡོད་དེ་ཞེས་རྩོད་པ་ཁོང་ནས་འདོན་ནོ། །ལན་ནི་མདོར་
བསྟན་དུ་རྟོག་པ་ཕྱི་ནས་སྟོན་པའི་རྒྱུ་དང་རྣམ་རྟོག་བཞི་ལྡན་པ་ཡོངས་སུ་འཛིན་པ་ཞེས་
བརྗོད་ན་དྲོད་སོགས་དང་རྟོག་པ་བཞི་འབྲེལ་བས་མི་འགྲུབ་པས་ཚིགས་སུ་བཅད་པ་སྦྱར་བ་
དང་མཐུན་པར་མདོར་བསྟན་དུ་ཡོངས་སུ་འཛིན་པ་སྔར་གསུངས་སོ་ཞེས་སོ། །རྒྱས་བཤད་
དུ་ཡོངས་འཛིན་ཕྱི་ནས་སྟོན་པའི་རྒྱུ་མཚན་ནི་ཡང་རྟོག་པའི་མཇུག་ཐོགས་སུ་ཞེས་སོ།།
དགོས་པ་ཅིའི་དོན་དུ་ཞེ་ན་ཡོངས་འཛིན་དེའི་སྟོབས་ཀྱིས་ཇི་སྐད་བཤད་པའི་རྟོག་པ་ཡང་
ཁྱད་པར་དུ་འགྱུར་རོ་ཞེས་བསྟན་པའི་ཕྱིར་རོ། །འདིར་མ་བསྟན་ན་གཞན་གསུམ་དེས་
བཟུང་པས་ཁྱད་པར་དུ་འགྱུར་ཡང་རྟོག་པ་ཁྱད་པར་དུ་འགྱུར་བར་མི་འགྲུབ་བོ། །གལ་ཏེ་
དམིགས་རྣམ་ཤེས་བྱ་དང་རྟོག་པ་སྤང་བྱ་ཡིན་པས་ཁྱད་པར་དུ་འགྱུར་བ་མི་འཐད་དོ་ཞེ་ན།
རྟོགས་པའི་བློ་ཁྱད་པར་དུ་འགྱུར་བ་དང་སྤང་དུ་རུང་བར་འགྱུར་བའོ། །འདི་ལ་འཕགས་པ་
ལྟར་ན་གཉིས་ཏེ། ཐབས་ལ་མཁས་པ་དང་། དགེ་བའི་བཤེས་གཉེན་གྱིས་ཡོངས་སུ་འཛིན་
པའོ། །དང་པོ་མདོ་ལས་མི་སྐྲག་པ་ལ་སོགས་པའི་རྒྱུ་ཐབས་ལ་མཁས་པ་གང་ལགས་ཞེས་
. 2 0 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
པའི་ལན་དུ་རབ་འབྱོར་བྱང་ཆུབ་སེམས་དཔའ་ཆེན་པོ་ཡུམ་ལ་སྤྱོད་པའི་ཚེ་རྣམ་པ་ཐམས་
ཅད་མཁྱེན་པ་ཉིད་དང་ལྡན་པའི་སེམས་ཀྱིས་གཟུགས་མི་རྟག་གོ་ཞེས་སོ་སོར་རྟོག་ཀྱང་དེ་
མི་དམིགས་སོ་ཞེས་སོགས་ནི་སེམས་མི་འགོང་པ་ཉིད་ལ་སོགས་ཞེས་པའོ། །སྐྲག་པ་ལ་
སོགས་པའི་རྒྱུར་གྱུར་པའི་ཐབས་ལ་མི་མཁས་པ་གང་ལགས་ཞེས་པའི་ལན་དུ་རབ་འབྱོར་
འདི་ལ་བྱང་ཆུབ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་རྣམ་པ་
ཐམས་ཅད་མཁྱེན་པ་ཉིད་ཡིད་ལ་བྱེད་པ་དང་བྲལ་བས་ཤེས་རབ་ཀྱི་ཕ་རོལ་ཏུ་ཕྱིན་པ་སྒོམ་
ཞིང་དམིགས་ཏེ་ཡུམ་དེས་ཀྱང་རློམ་སེམས་སུ་བྱེད་པ་དང་ཞེས་སོགས་དེའི་མི་མཐུན་ཕྱོགས་
ཐབས་ལ་མི་མཁས་པ་བོར་བ་ནི་དེའི་ཁྱད་པར་རོ། །གཉིས་པ་ནི་མི་སྐག་པ་ལ་སོགས་པའི་
དགེ་བའི་བཤེས་གཉེན་གང་ལགས་ཞེས་པའི་ལན་དུ་རབ་འབྱོར་འདི་ལ་བྱང་ཆུབ་སེམས་
དཔའ་སེམས་དཔའ་ཆེན་པོའི་དགེ་བའི་བཤེས་གཉེན་ནི་གང་དེ་ལ་གཟུགས་མི་རྟག་ཅེས་བྱ་
བར་དེ་མི་དམིགས་པའི་ཚུལ་གྱིས་ཆོས་སྟོན་ཅིང་དགེ་བའི་རྩ་བ་དེ་དག་ཐམས་ཅད་མཁྱེན་པ་
ཉིད་མ་གཏོགས་པར་ཉན་ཐོས་དང་རང་སངས་རྒྱས་ཀྱི་སར་ཡོངས་སུ་བསྔོར་མི་འཇུག་པའོ་
ཞེས་པ་ནི་ངོ་བོ་ཉིད་མེད་སོགས་སྟོན་བྱེད་ཅེས་པའོ། །སྐྱག་པ་ལ་སོགས་པའི་ཐབས་ལ་མི་
མཁས་པ་གང་ཞེས་དྲིས་པའི་ལན་དུ་རབ་འབྱོར་འདི་ལ་བྱང་ཆུབ་སེམས་དཔའ་ཆེན་པོའི་
སྡིག་པའི་གྲོགས་པོ་ནི་གང་ཞིག་ཡུམ་དང་བྲལ་བར་བྱེད་པ་དང་ཞེས་དེའི་མི་མཐུན་ཕྱོགས་
སྡིག་པའི་གྲོགས་པོ་བོར་བ་ཞེས་པ་མདོ་དང་འགྲིག་གོ །སེང་བཟང་དགེ་བའི་བཤེས་གཉེན་
ཁོ་ནའི་ཡོངས་འཛིན་འཆད་པས་དུས་དང་གནས་སྐབས་ཀྱི་རྣམ་པ་ཀུན་ཏུ་ཡོངས་འཛིན་ཡིན་
ཞེས་ཏེ་འདི་ལ་གསུམ་སྟེ། ཤེས་རབ་ཀྱི་ཁྱད་པར་ནི་སྟོང་ཉིད་ལ་སེམས་མི་འགོང་བ་ནི་མི་
དངངས་པའོ། །སོགས་པར་མི་སྐྲག་པ་ལ་སོགས་བསྡུའོ། །མདོ་ལས་གཟུགས་མི་རྟག་ཅེས་
བྱ་བར་སོ་སོར་རྟོག་ཀྱང་དེ་མི་དམིགས་སོ་ཞེས་སོ། །
- 2
]
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ཆོས་སྟོན་པའི་ཁྱད་པར་ལ་གཉིས་ཏེ། ཕན་པ་ཐོབ་པའི་དོན་དུ་བླང་
བྱའི་དོན་སྟོན་པ་དང༌། མི་ཕན་པ་སྤོང་བའི་དོན་དུ་དོར་བྱའི་དོན་སྟོན་པའོ། །དང་པོ་གཉིས་
ཏེ༑ ཤེས་ རབ་ ཀྱིས་དམིགས་པ་ཆོས་ཐམས་ཅད་བདག་མེད་པར་སྟོན་པ་དང་། ཐབས་
ཀྱིས་དམིགས་པ་དགེ་བ་རྣམ་མཁྱེན་དུ་བསྔོ་བ་སྟོན་པའོ། །དང་པོ་ནི་གང་དེ་ལ་གཟུགས་མི་
རྟག་ཅེས་བྱ་བར་དེ་མི་དམིགས་པའི་ཚུལ་གྱིས་ཆོས་སྟོན་ཅིང་ཞེས་པ་དེ་ཉིད་འདིར་ཡང་ངོ་བོ་
ཉིད་མེད་སྟོན་པར་བྱེད་ཅེས་སོ། །གཉིས་པ་ནི་དགེ་བའི་རྩ་བ་དེ་དག་ཐམས་ཅད་ཀྱང་རྣམ་པ་
ཞེས་སོགས་སོ། །གཉིས་པ་ལ་གཉིས་ཏེ། ད་ལྟར་གྱི་དོན་ཡུམ་དང་། མ་འོངས་པའི་དོན་བྱང་
ཆུབ་དང་འབྲལ་བར་བྱེད་པའི་བདུད་ལས་སྤོང་བར་སྟོན་པའོ། །དང་པོ་ནི་ཤེས་རབ་ཀྱི་ཕ་
རོལ་ཏུ་ཕྱིན་པ་མཉན་པར་མི་བྱའོ་ཞེས་སོགས་དང་། །ཉན་ཐོས་ཀྱི་མདོ་ལ་སོགས་པ་སྟོན་པ་
ནི་བདུད་ལས་ཡིན་པས་སྤོངས་ཤིག་ཅེས་ཆོས་སྟོན་པའོ། །གཉིས་པ་ནི་བྱང་ཆུབ་ཀྱི་རྒྱུ་
སེམས་བསྐྱེད་ལས་བཟློག་ཅིང་ཉན་རང་གིས་ས་ལ་སྦྱོར་བ་བདུད་ལས་ཡིན་པས་སྤོངས་
ཤིག་ཅེས་སྟོན་པ་སྟེ་གསུམ་པོ་ནི་སོགས་སྟོན་བྱེད་ཅེས་པའོ། །གསུམ་པ་སྤངས་པའི་ཁྱད་
པར་ནི་ཕར་ཕྱིན་དྲུག་པོ་དེའི་མི་མཐུན་ཕྱོགས་བོར་ཞིང་སྤངས་པའོ། །འགྲེལ་པར་དགེ་བའི་
བཤེས་གཉེན་ཡིན་པ་དྲོད་སོགས་ཀྱི་ཡོངས་སུ་འཛིན་པ་ཡིན་ནོ་ཞེས་སོ། །གསུམ་ལས་ཤེས་
རབ་ནི་སེམས་ཞེས་སོགས་སོ། །ཆོས་སྟོན་པ་ནི་ཐབས་ཞེས་སོགས་སོ། །སྤངས་པ་ནི་མི་
མཐུན་ཞེས་སོགས་སོ། །གཉིས་པ་རྒྱུ་ཚོགས་ལ་བཞི་ལས་རྟེན་སྟོན་པ་ནི་སྒྲུབ་པ་དང་ཞེས་
སོགས་ཏེ་འབྲས་བུ་སྔར་བསྟན་ནས་རྒྱུ་ཕྱིས་སྟོན་པ་བཤད་པའི་རིམ་པའོ། ། །
འདི་ལ་གཉིས་ཏེ། གནས་སྐབས་ཀྱི་དབྱེ་བ་དང་། བརྩད་པ་སྤང་བའོ། །དང་
པོ་ནི་རྟེན་ཆོས་དབྱིངས་དྲི་བཅས་སྐྱེ་མཆེད་དྲུག་གི་ཁྱད་པར་ལ་རིགས་ཞེས་བྱ་ཞེས་སོ།།
གང་གི་རྟེན་ཞེ་ན་རྟོགས་པའི་ཞེས་སོགས་ལ་བཞི་སྟེ། རྟོགས་པའི་དང་། བར་ཆད་མེད་པའི་
- 2 (0 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ལམ་དང༌། རྣམ་གྲོལ་གྱི་ལམ་དང་། ཡོན་ཏན་ཁྱད་པར་ཅན་གྱི་དབང་དུ་བྱས་པའོ། །དང་པོ་
ནི་རྟོགས་པའི་ཆོས་དྲུག་ནི་དྲོད་སོགས་བཞིས་ཀུན་ནས་ཉོན་མོངས་པའི་གཟུང་བ་མེད་པར་
རྟོགས་པ་ལ་སོགས་པའོ། །མཐོང་ལམ་ནི་བདེན་བཞི་མངོན་སུམ་དུ་རྟོགས་པའོ། །སྒོམ་
ལམ་ས་བདུན་པ་མན་ཆད་དུ་མཐོང་བའི་དོན་གོམས་པའི་རྟེན་བྱེད་པའོ། །དེ་འཕགས་པ་ས་
བཅུ་པའི་བར་ལ་འདོད་དོ། །གཉིས་པ་ནི་ས་བརྒྱད་པའི་གཉེན་པོ་སྐྱེ་བ་དང་མི་མཐུན་ཕྱོགས་
སྤོང་བ་དུས་མཉམ་པའོ། །གསུམ་པ་ནི་མི་མཐུན་པ་དང་གཉེན་པོ་དེ་དག་སྤང་བྱ་སྤོང་བྱེད་ཀྱི་
བྱ་བ་ཡོངས་སུ་གཏུགས་ཏེ་སྤང་བར་བྱ་སྙམ་པའི་རྣམ་རྟོག་ཟད་པའོ། །བཞི་པ་ལ་བཞི་ལས་
ས་བརྒྱད་པའི་ཡོན་ཏན་ཁྱད་པར་ཅན་ནི་འཁོར་བ་ལ་མི་གནས་པའི་ཤེས་རབ་དང་མྱང་
འདས་ལ་མི་གནས་པའི་སྙིང་བརྩེར་བཅས་པའོ། །ས་དེ་ཡིན་ཡང་རྒྱན་ལས་མི་གནས་མྱ་ངན་
ལས་འདས་པ་དང་ཞེས་སོ། །གཉིས་པ་དགུ་པའི་ནི་སོ་སོ་ཡང་དག་རིག་བློ་བཟང་ཞེས་པས་
དེ་ལ་དབང་ཐོབ་པས་རྣམ་པ་ཐམས་ཅད་དུ་སློབ་མ་ཉན་རང་དང་ཐུན་མོང་མ་ཡིན་པའོ།།
གསུམ་པ་ས་བཅུ་པ་ཙམ་པོ་ནི་གཞན་དོན་ནི་སྐལ་བ་ཇི་ལྟ་བ་བཞིན་ཐེག་པ་གསུམ་ལ་འགོད་
པ་ཡིན་ལ་གོ་རིམ་ནི་རིམ་གྱིས་འགོད་པའོ། །ས་བཅུ་པ་ལ་རྗེས་ཐོབ་དེ་བཞིན་ཞེས་སོགས་
གསུངས་པས་སོ། །བཞི་པ་ས་བཅུ་རྒྱུན་གྱི་ཐ་མའི་ནི་ཡེ་ཤེས་རྩོལ་བ་མི་མངའ་བ་སངས་
རྒྱས་ཡིན་ལ་དེར་དངོས་སུ་འཇུག་པ་རྒྱུན་མཐའོ། །གཉེན་པོ་དང་ཞེས་སོགས་མན་ཆད་ལ་ས་
མཚམས་ངེས་པ་དངོས་པོ་ལ་མེད་དོ། །འགྲེལ་པར་གཞུགས་པ་ལ་སོགས་ཞེས་ཏེ་གཞུག་པ་
ལྡེམ་པོར་དགོངས་པ་དང༌། །མཚན་ཉིད་ལྡེམ་པོར་དགོངས་པ་དང་། །གཉེན་པོ་ལྡེམ་པོར་
དགོངས་ པ་དང༌། །བསྒྱུར་བ་ལྡེམ་པོར་དགོངས་པ་སྟེ། །ཉན་ཐོས་དང་ནི་ངོ་བོ་ཉིད། །དེ་
བཞིན་ཉེས་པ་འདུལ་བ་དང༌། །བརྗོད་པ་ཟབ་པ་ཉིད་ལ་ནི། །ལྡེམ་པོར་དགོངས་པ་འདི་
རྣམས་བཞི་ཞེས་དང་། སོགས་འོག་ཏུ་ཕྱུང་ལ་སོགས་པར་མཉམ་པ་ཉིད་དང་དོན་གཞན་
- ? [）
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། །གང་ཟག་གི་ནི་བསམ་པ་ལ། །དགོངས་པ་རྣམ་པ་བཞིར་ཤེས་བྱ་ཞེས་པའང་བསྡུའོ།།
འདི་གཉིས་ཀྱི་ཁྱད་ནི་ལྡེམ་དགོངས་ངེས་དོན་ལ་དགོངས་པ་དྲང་དོན་མ་ཧ་གསུང་པ་ནི་མི་
འཐད་དེ། ཕ་དང་མ་ནི་གསད་བྱ་ཞིང་། །རྒྱལ་པོ་གཙང་སྦྲ་ཅན་གཉིས་དང༌། །ཡུལ་འཁོར་
འཁོར་དང་བཅས་བཅོམ་ན། །མི་དེ་དག་པར་འགྱུར་ཞེས་བྱ། །ཞེས་པའང་ངེས་དོན་དུ་ཐལ་
ལོ༑ ༑འདོད་པར་མི་ནུས་ཏེ། ལས་དང་སྲེད་པ་སྤང་བྱ་ཞིང་། །སྦྱོར་བའི་རྣམ་ཤེས་མཆོག་
འཛིན་གཉིས། །སྐྱེ་མཆེད་སྤྱོད་ཡུལ་བཅས་བཅོམ་ན། །མི་དེ་དག་པར་འགྱུར་ཞེས་བྱ་ཞེས་
པར་འགྱུར་བས་སོ། །དེས་ན་དགོངས་པ་དང་ལྡེམ་དགོངས་ཀྱི་ཁྱད་ནི་དགོངས་གཞི་དང་
དགོས་པ་གཙོ་བོར་བྱས་པའོ། །དྲང་དོན་ངེས་དོན་གྱི་ཁྱད་ནི་མདོའི་དངོས་ཀྱི་བརྗོད་བྱ་ལ་
རིགས་པས་གནོད་མི་ གནོད་ཡིན་ནོ། །གཞན་གྱི་དོན་གྱི་ཡེ་ཤེས་འབྱུང་ཞེས་སོ། །དུས་
འཁོར་བ་ཇི་སྲིད་བར་རྟོག་པའི་མཚན་མ་མེད་ཅིང་འབད་མེད་ལྷུན་གྱིས་གྲུབ་པར་ཞེས་སོ།།
འདི་ནི་དོན་གྱི་གོ་རིམ་ཡིན་ནོ་ཞེས་སོ། །གྲངས་ངེས་པ་ནི་བཅུ་གསུམ་པོ་འདིས་ཀྱང་སྐྱེས་
བུའི་དྲོད་ནས་རྡོ་རྗེ་ལྟ་བུའི་བར་གྱི་བསྒྲུབ་པའི་དོན་ཐམས་ཅད་མ་ཚང་བ་མེད་པས་ཕུན་ཞེས་
སོ༑ ༑རྟེན་ལ་རིགས་ཞེས་ པའི་དོན་སྟོན་པ་ནི་གཞིར་གྱུར་པའི་ཞེས་སོ། །གང་གི་ཞེ་ན།
རྟོགས་པའི་ཆོས་དྲུག་ལ་སོགས་ཇི་སྐད་བཤད་པའི་ཆོས་ཀྱིའོ། །ཇི་སྐད་བཤད་པ་ཉིད་གང་
ཞེ་ན། སྒྲུབ་པའི་ཆོས་ཀྱི་གནས་སྐབས་བཅུ་གསུམ་དུ་ཐ་དད་པའི་བྱེ་བྲག་གིས་བྱང་སེམས་
བཅུ་གསུམ་པའོ། །གཉིས་པ་བརྩད་པ་སྤང་བ་ལ་གཉིས་ལས་རྒོལ་བ་ནི་གལ་ཏེ་ན་འདིའི་
ཚེའི་བར་ཁས་བླངས་རྗེས་སུ་བརྗོད་ནས་ཐལ་བ་འཕེན་པ་ནི་སངས་རྒྱས་ཀྱི་རིགས་དེ་ནི་
ཆོས་ཅན་བྱང་ཆུབ་སེམས་དཔའ་ཁོ་ན་མ་ཡིན་པར་ཉན་ཐོས་ལ་སོགས་ཀྱི་ཡང་ཡིན་པར་
ཐལ་ལོ། །ཆོས་དབྱིངས་སྤྱིར་སེམས་ཅན་ཐམས་ཅད་ལ་ཁྱབ་པར་གནས་པའི་ཕྱིར་རྩ་བ་
སླའོ། །ལན་ནི་མཐར་ཐུག་འདོད་ལ་རེ་ཤིག་པའི་དབང་དུ་བྱས་ནས་ཁྱབ་པ་མེད་དེ་ཉན་རང་
2 [) 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས།༼༨
ལ་མ་བཀོད་པར་ཐེག་ཆེན་ལ་མི་འཇུག་པ་ནི་དེ་གཉིས་ཀྱི་རིགས་ཅན་ནོ། །དང་པོ་ནས་ཐེག་
ཆེན་ལ་འཇུག་པ་ནི་དེའི་རིགས་ཅན་ནོ། །རྒྱུ་མིན་ཡུལ་ཡང་ཇི་ལྟར་ཡིན་ཞེས་པ་ཇི་ལྟར་ཏེ་
དཔེར་ན་ཉན་ཐོས་ཀྱི་ཐེག་པ་གང་ཟག་གི་བདག་མེད་ལ་དམིགས་པ་བཞིན་དུ་དོན་ལ་སྦྱར་
བ་ནི་ཆོས་གང་ཟག་གི་བདག་མེད་བསྒོམས་པས་ཉན་ཐོས་འཕགས་པའི་ཆོས་རྟོགས་པར་
བྱེད་པའི་ཆོས་ཀྱི་དབྱིངས་གང་ཟག་གི་བདག་མེད་ཉན་ཐོས་ཀྱི་རྒྱུའི་ངོ་བོར་རྣམ་པར་འཇོག་
པའི་སྒོ་ནས་དེའི་རིགས་ཉིད་དུ་ཐ་སྙད་འདོགས་སོ་ཞེས་ཏེ་གཉིས་པོ་ལའང་སྦྱར་རོ། །ཞེས་
བྱ་བའི་ལན་ཞིག་ཀྱང་མགོན་པོས་གཟིགས་ཞེས་སོ། །གཉིས་པ་འཇིག་རྟེན་པའི་དཔེའི་ལན་
ནི་གོ་སླ་བའི་ཆོས་ཉིད་དུ་རྟོགས་ཚུལ་གྱི་ལན་ལས་གཞན་དུ་རྟེན་ཆོས་དབྱིངས་ལ་དབྱེ་བ་
མེད་ཀྱང་རྟེན་པའི་ཡོན་ཏན་གྱི་ཆོས་ཀྱི་བྱེ་བྲག་ཐ་དད་པས་རྟེན་ཆོས་དབྱིངས་ལའང་ཐ་དད་
པའི་དབྱེ་བ་ཡོད་ཅེས་བསྟན་པའོ། །མ་ཧས་རིགས་ཆོས་ཅན་ཐ་དད་བཅུ་གསུམ་དུ་དབྱེ་བ་
རུང་བ་མ་ཡིན་ཏེ། ཆོས་ཀྱི་དབྱིངས་ལ་གཅིག་ལ་སོགས་པའི་དབྱེ་བ་མེད་པའི་ཕྱིར་ཞེས་
བརྩད་པ་ལ། ལན་ནི་རྟེན་ཆོས་དབྱིངས་ལ་དབྱེ་བ་མེད་ཀྱང་རྟེན་པ་སྒྲུབ་པའི་ཆོས་ཀྱི་གནས་
སྐབས་ཐ་དད་ཀྱི་བྱེ་བྲག་གིས་དེ་ལ་ཡང་དབྱེ་བ་བྱས་ཅེས་པའོ་ཞེས་འཆད་དོ། །
གཉིས་པ་དམིགས་པ་སྟོན་པ་ནི་སྒྲུབ་པའི་རྟེན་དང་ལྡན་པའི་སྒྲུབ་པའི་
དམིགས་པ་ཞེས་པ་སྟེ་འཕགས་པས་དམིགས་པ་ཆོས་རྣམས་ཐམས་ཅད་བདེ་ཞེས་པ་དབྱེ་
གཞིའོ། །དེ་ཡང་དགེ་ལེགས་པ་ཡིན་ཞེས་སོགས་བརྒྱད་པོ་ཐམས་ཅད་དེའི་དབྱེ་བར་མཛད་
ཀྱི་གསུམ་པོ་ལ་བརྒྱད་དུ་མི་འབྱེད་དེ་འཇིག་རྟེན་ལས་འདས་པའི་རྟོགས་པ་མ་འདུས་སོ་
སྙམ་དུ་དགོངས་པ་ནི་ལེགས་ཏེ་འཇིག་རྟེན་པའི་ཆོས་དགེ་བ་དང་ཞེས་བཤད་པ་དང་མཐུན་
པའི་ཕྱིར་རོ། །སེང་བཟང་ལྟར་ན་བསྟན། བཤད། དབྱེ་བ་གསུམ་སྟེ། ཚིག་རྐང་པ་གཅིག་
དང་གཅིག་དང་ལྷག་མས་སྟོན་པས་དང་པོ་དམིགས་པ་སྒྲུབ་པའི་ཡུལ་ནི་མཚན་ཉིད་འཛིན་
- 2
7,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཆོས་ཐམས་ཅད་ཅེས་སོ། །གཉིས་པ་ནི་དེ་ཡང་སྲོག་གཅོད་པ་སྤོང་བ་ལ་སོགས་བྱང་
ཆུབ་སེམས་དཔས་བླང་བར་བྱ་བ་ནི་དགེ་བའོ། །སྲོག་གཅོད་པ་ལ་སོགས་པ་དེས་སྤང་བར་
བྱ་བ་ནི་མི་དགེ་བའོ། །དབང་པོ་ལ་སོགས་དེས་བཏང་སྙོམས་སུ་བྱ་བ་ནི་ལུང་དུ་མ་བསྟན་
པའོ། །
གསུམ་པ་ལ་བཞི་སྟེ། ལམ་དང་། མི་མཐུན་པ་དང་། གཉེན་པོ་དང་། བདེན་པ་
དང་། འབྲས་བུའི་སྒོ་ནས་དབྱེ་བའོ། །དང་པོ་ནི་ཞི་རགས་བདེན་པའི་རྣམ་པ་ཅན་དང༌།
སྣང་བཅས་སྣང་མེད་དང་། སོ་སོ་སྐྱེ་བོ་དང་འཕགས་པས་འབྱེད་པ་གསུམ་ལས་འདི་གསུམ་
པ་སྟེ། འཇིག་རྟེན་པའི་རྟོགས་པ་ནི་སོ་སོ་སྐྱེ་བོའི་རྒྱུད་དང་འབྲེལ་བ་ཡིན་ཏེ། མདོ་ལས་ཕུང་
པོ་ལྔ་དང་སྐྱེ་མཆེད་བཅུ་གཉིས་དང་ཁམས་བཅོ་བརྒྱད་དང་དགེ་བཅུའི་ལས་ཀྱི་ལམ་དང་
བསམ་གཏན་བཞི་དང་ཚད་མེད་པ་བཞི་དང་གཟུགས་མེད་པའི་སྙོམས་པར་འཇུག་པ་བཞི་
དང་མངོན་པར་ཤེས་པ་ལྔ་ལ་བཤད་དོ། །འཇིག་རྟེན་འདས་འདོད་ནི་འཕགས་པའི་རྒྱུད་ལ་
སྐྱེས་པའི་ཆོས་ཏེ། མདོ་ལས་དྲན་པ་ཉེ་བར་བཞག་པ་ལ་སོགས་བདུན་དང་། སྒོ་གསུམ་དང་
དབང་པོ་གསུམ་ལ་སོགས་པ་ལ་བཤད་དོ། །འགྲེལ་པར་ཡང་བསམ་གཏན་བཞི་པས་དྲན་
པ་ཉེར་བཞག་ཏུ་རིགས་སོ། །གཉིས་པ་ལ་ཟག་པའི་སྒོ་དྲུག་དང་འབྲེལ་མ་འབྲེལ་དང༌།
འཁོར་བར་སྐྱེ་བའི་རྒྱུ་ཡོད་མེད་དང༌། བདག་ལྟའི་གཉེན་པོ་མ་ཡིན་པ་དང༌། ཡིན་པས་
འཇོག་པ་གསུམ་ལས་འདི་གསུམ་པ་སྟེ། བདག་ལྟའི་གཉེན་པོ་མ་ཡིན་པ་ཟག་བཅས་ཏེ་མདོ་
ལས་ཕུང་པོ་ལྔ་ལ་སོགས་པ་ལ་བཤད་དོ། །བདག་ལྟའི་གཉེན་པོ་ནི་ཟག་མེད་དེ་མདོ་ལས་
དྲན་པ་ཉེར་བཞག་ནས་མ་འདྲེས་པའི་བར་ལ་བཤད་དོ། །གསུམ་པ་ལ་ལམ་དང་འགོག་པ་
དང༌། འཁོར་བ་དང༌། མྱང་འདས་དང༌། རྒྱུ་རྐྱེན་གྱི་བསྐྱེད་མ་བསྐྱེད་ཀྱིས་འཇོག་པ་ལས་
འདི་གསུམ་པ་སྟེ་འདུས་བྱས་ནི་རྒྱུ་རྐྱེན་གྱིས་བསྐྱེད་པ་སྟེ། མདོ་ལས་འདོད་པའི་ཁམས་དང་
- 2 {] 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཞེས་སོགས་དང་དྲན་པ་ཉེར་བཞག་ནས་མ་འདྲེས་པའི་བར་ལ་བཤད་དོ། །འདུས་མ་བྱས་ནི་
དེས་མ་བསྐྱེད་པ་སྟེ། མདོ་ལས་འདོད་ཆགས་ཟད་པ་དང་ཞེས་སོགས་དང་དེ་བཞིན་ཉིད་དང་
ཆོས་ཉིད་ནས་ཡང་དག་པའི་མཐའི་བར་ལ་བཤད་དོ། །བཞི་པ་ལ་སྤྱི་མཚན་དང་རང་མཚན་
དང་ཆོས་ཅན་དང་གཞན་ལ་འཇུག་པ་དང་ཐམས་ཅད་དང་སངས་རྒྱས་ཀྱི་རྒྱུད་ལ་སྐྱེས་པ་
གསུམ་གྱིས་འཇོག་པ་ལས་འདི་གསུམ་པ་སྟེ། ཐུན་མོང་གི་ཆོས་ཐམས་ཅད་ཀྱི་རྒྱུད་ལ་སྐྱེར་
རུང་བའོ། །མདོ་ལས་བསམ་གཏན་བཞི་དང་ ཚད་མེད་པ་བཞི་དང་གཟུགས་མེད་པའི་
སྙོམས་པར་འཇུག་པ་བཞི་དང༌། མངོན་ཤེས་ལྔ་བྱིས་པ་དང་ཐུན་མོང་བར་བཤད་དོ།།
འདིར་སློབ་མ་དང་འབྲེལ་བར་འཕགས་པའི་སྐྱེ་བོ་ཐམས་ཅད་ཅེས་མི་མཐུན་པར་བཤད་པ་
ནི་མཚོན་ནས་ཐམས་ཅད་དང་ཐུན་མོང་བར་གོ་བར་བྱ་བའི་ཕྱིར་རོ། །ཐུན་མོང་མིན་པ་ནི་
ཐུབ་པ་ཁོ་ནའི་རྒྱུད་ལས་སྐྱེ་བ་སྟེ། མདོ་ལས་བྱང་ཆུབ་ཀྱི་ཕྱོགས་དང་སྟོབས་བཅུ་དང་མ་
འདྲེས་པའི་བར་ལ་བཤད་དོ། །བྱང་ཆུབ་ཀྱི་ཕྱོགས་རྣམ་པའི་སྐབས་སུ་ཐུན་མོང་བར་བྱས་པ་
ནི་ཆོས་དབང་བཙན་དུ་བྱས་པའོ། །འགྲེལ་པར་དགེ་སྦྱོང་གི་ཚུལ་སྡིག་པ་སྤངས་ཕྱིར་དགེ་
སྦྱོང་ཉིད་ཅེས་པའོ། །དགེ་བ་ལ་སོགས་པ་དེ་དག་ཉིད་ལ་འཇིག་རྟེན་པ་དང་དེ་ལས་འདས་
པ་གཉིས་ཟག་བཅས་ཟག་མེད་ལ་སོགས་གཉིས་སུ་ཕྱེ་བའི་དབྱེ་བ་བཞི་ཉིད་ཀྱི་ལྷག་མ་
རྣམས་ཤེས་པར་བྱ་སྟེ། བྱིས་པའི་སྐྱེ་བོ་ཐམས་ཅད་དང་འབྲེལ་བའི་ཕུང་པོ་ལྔ་དང་། དེ་ལྟ་བུ་
ལ་སོགས་པའི་ཆོས་ཐམས་ཅད་ཅེས་ཀུན་ལ་སྦྱར་ཏེ་སོགས་པར་མདོ་རྣམས་བསྡུའོ། །བདེན་
གཉིས་ཀྱི་གནས་ལུགས་ཇི་ལྟ་བ་བཞིན་རྟོགས་པའི་རིམ་གྱིས་དམིགས་པས་ན་དམིགས་པ་
བཞི་བཅུ་གཅིག་གོ །ཆེད་དུ་བྱ་བ་སྟོན་པ་ནི་དམིགས་པ་དེ་ལྟ་བུ་ཞེས་ཏེ་ངོ་བོ་ནི་སྒྲུབ་པ་ལ་
འཇུག་པའི་རྒྱུ་མཚན་དོན་དུ་གཉེར་བྱ་མཐར་ཐུག་གོ །འཕགས་པས་སྤངས་རྟོགས་གཉིས་
ཁྱད་པར་གྱི་ཆོས་ཡིན་ལ་དེ་གཉིས་དང་ལྡན་པའི་ཁྱད་པར་ཅན་སེམས་ཅན་གྱི་མཆོག་སྟེ་དེ་
- 2 []
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཆེད་དུ་བྱ་བར་འཆད་དོ། །སེང་བཟང་ལྟར་ན་ཆེད་དུ་བྱེད་པ་པོ་དང༌། ཆེད་དུ་བྱ་བའོ།།
དང་པོ་ནི་རང་འབྱུང་ཞེས་ཏེ་དངོས་ སངས་རྒྱས་ཡིན་ལ་དེར་འགྱུར་བས་བྱང་སེམས་ལ་
བཏགས་པའོ། །དེའི་ཆེད་དུ་བྱ་བ་གསུམ་པོ་འདིར་ཡིན་པར་ཤེས་པར་བྱའོ། །ཅི་སྟེ་ཞེ་ན་
ཆེན་པོ་གསུམ་སྒྲུབ་པ་ལ་ཆེད་དུ་བྱ་བར་ལྡན་པའི་རྒྱུ་མཚན་གྱིས་སོ། །ཅི་སྟེ་ཞེ་ན་གསུམ་པོ་
ཐོབ་པར་འདོད་ནས་སྒྲུབ་པ་ལ་འཇུག་པའི་ཕྱིར་རོ། །གསུམ་པོ་གང་ཞེ་ན་སེམས་ཅན་ཀུན་
ནི་རིགས་ཀྱི་ས་ནས་ཕྱིར་མི་ལྡོག་པའི་བྱང་སེའི་བར་མ་ལུས་པའི་མཆོག་སངས་རྒྱས་ཉིད་ཀྱི་
སེམས་ཡེ་ཤེས་ཏེ། མདོ་ལས་སེམས་ཅན་གྱི་ཕུང་པོ་ཆེན་པོ་དང་སེམས་ཅན་གྱི་སྡེ་ཆེན་པོའི་
མཆོག་ཉིད་དུ་གྱུར་པ་དེའི་ཕྱིར་བྱང་ཆུབ་སེམས་དཔའ་ལ་སེམས་དཔའ་ཆེན་པོ་ཞེས་བྱའོ་
ཞེས་སོ། །ལྟ་བ་སྤངས་པའི་སྤོང་བ་ཆེན་པོ་སྟེ། མདོ་ལས་བདག་ཏུ་ལྟ་བ་དང་ཞེས་པ་ནས་
ཆོས་ཀྱི་འཁོར་ལོ་བསྐོར་བར་ལྟ་བ་དང་ལྟ་བ་འདི་དག་ཐམས་ཅད་རབ་ཏུ་སྤང་བའི་སླད་དུ་
སེམས་ཅན་རྣམས་ལ་ཆོས་སྟོན་པར་བགྱིད་ཀྱང་མི་དམིགས་པའི་ཚུལ་གྱིས་བགྱིས་དེ་དེའི་
སླད་དུ་བྱང་ཆུབ་སེམས་དཔའ་ཆེན་པོ་ཞེས་བགྱིའོ། །ཡེ་ཤེས་བཞིའི་རང་བཞིན་རྟོགས་པ་
ཆེན་པོ་སྟེ། མདོ་བརྒྱད་སྟོང་པར་བྱང་ཆུབ་ཀྱི་སེམས། ཐམས་ཅད་མཁྱེན་པའི་སེམས། ཟག་
པ་མེད་པའི་སེམས། མཉམ་པ་མེད་པའི་སེམས། མི་མཉམ་པ་དང་མཉམ་པའི་སེམས། ཉན་
ཐོས་དང་རང་སངས་རྒྱས་ཐམས་ཅད་དང་ཐུན་མོང་མ་ཡིན་པའི་སེམས་དེ་ལ་ཡང་རང་དོན་དུ་
མ་ཆགས་ཤིང་མ་ཞེན་ཏེ་དེའི་ཕྱིར་བྱང་ཆུབ་སེམས་དཔའ་ཆེན་པོ་ཞེས་པ་ཚིག་དྲུག་ལས་དང་
པོ་སྟོང་ཉིད་འོད་གསལ་བ་དང་བར་པ་ཡེ་ཤེས་བཞི་དང་ཐ་མ་ཐམས་ཅད་ཀྱི་ཐུན་མོང་བར་
མེད་པར་སེང་བཟང་འཆད་དོ། །ཡང་ན་དང་པོ་ཚོགས་ལམ་གྱི་དང་བར་པ་བཞི་མོས་སྤྱོད་ལ་
སོགས་ཀྱི་བཞི་དང་སྦྱར་ནས་ཐ་མ་ཐམས་ཅད་ཀྱི་ཐུན་མོང་བར་དོན་གྱིས་བྱ་སྟེ་དེ་ལྟར་ན་
འོག་མ་གོང་མའི་ཆེད་དུ་བྱེད་པ་སྟེ་འབྲས་བུ་མཐར་ཐུག་མཚོན་པའོ། །རང་འབྱུང་གི་གང་
- ? ] (） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཟག་ནི་སངས་རྒྱས་ད་ལྟ་བྱང་ཆུབ་སེམས་དཔའོ། །དེ་ལ་དེ་སྐད་ཟེར་བ་འགལ་ལོ་ཞེ་ན་དེར་
འབྱུང་བར་འགྱུར་བས་རྒྱུ་ལ་འབྲས་བུས་བཏགས་པའོ། །ཐབས་གང་གིས་ཞེ་ན་རྣམ་པ་ཞེས་
སོགས་སོ། །བཞི་པ་རང་གི་ངོ་བོ་ནི་དེ་ལྟར་ཞེས་སོགས་ཏེ། འདི་ལ་གཉིས་ཏེ། སྤྱིར་བསྟན་
པ་དང༌། སོ་སོར་བཤད་པའོ། །དང་པོ་ལ་གཉིས་ཏེ། རང་བཞིན་དང༌། ས་མཚམས་སོ།།
དང་པོ་ནི་བྱེད་པ་པོ་བྱང་ཆུབ་སེམས་དཔའ་ལ་ཡོད་པའི་བྱ་བ་ནི་སྒྲུབ་པའོ། །དེ་ཇི་ལྟ་བུ་ཞེ་ན་
ཐམས་ཅད་ཅེས་ཏེ་མཁྱེན་གསུམ་ཐོས་བསམ་གྱིས་གཏན་ལ་འབེབས་པའི་བྱ་བ་སྟེ་མཁྱེན་
གསུམ་ཡང་ཡིན་ལ་ཐོས་བསམ་གྱི་ཡུལ་ཡང་ཡིན་པས་མཁྱེན་པ་གསུམ་གྱི་ཡུལ་ལ་ཞེས་སོ།།
དེ་གསུམ་གཏན་ལ་ཕབ་ནས་བསྒོམས་པས་དགེ་བའི་ཆོས་འབྱུང་བས་དགེ་བའི་ཆོས་ཀྱི་རྟེན་
ཅན་ཞེས་སོ། །དེ་ཡང་སྦྱོར་བ་བཞིར་མ་ཕྱེ་བས་སྤྱིར་ཞེས་སོ། །རྣམ་པ་ཀུན་མངོན་པར་
རྟོགས་པ་ལ་སོགས་པ་མངོན་པར་རྟོགས་པ་སྦྱོར་བ་རྣམ་པ་བཞི་ལ་ཕ་རོལ་ཏུ་ཕྱིན་པ་དྲུག་གི་
རྟེན་ཡུལ་ཅན་ནི་ཡུལ་ཅན་གྱི་སྟེ་གཞི་མཐུན་ནོ་བྱ་བ་ནི་བྱེད་པ་པོ་ལ་ཡོད་པའོ། །དེ་ལ་ཡང་
རྣམ་ཀུན་སྦྱིན་སོགས་འབད་པས་སྒྲུབ་པའོ། །རྩེ་མོ་དེ་ལ་མི་ལྟོས་པར་རོ། །མཐར་གྱིས་པ་ནི་
སྦྱིན་སོགས་རེ་རེའང་རང་གཞན་དང་འབྲེལ་བར་རོ། །སྐད་ཅིག་མ་ནི་ཐམས་ཅད་གཅིག་
ཅར་མངོན་དུ་བྱས་ནས་སྒྲུབ་བོ། །ཆོས་སྐུའི་ཡུལ་ཅན་གྱི་སྒྲུབ་པ་མི་འཆད་པ་ནི་འབྲས་བུ་
ཡིན་པས་སོ། །རྣམ་མཁྱེན་ལའང་མཚུངས་སོ་ཞེ་ན། དེ་ནི་ཐོས་བསམ་གྱི་ཡུལ་དུ་བཤད་ཅེས་
གསུང་ངོ༌། །གཉིས་པ་ནི་དེ་ལྟར་ཇི་ལྟར་རིགས་པ་བཞིན་དུ་ཞེས་ཏེ་དང་པོའི་ས་མཚམས་ནི་
གོ་ཆ་དང་འཇུག་པ་ནི་བརྒྱུད་པའི་སྦྱོར་བ་ཚོགས་ལམ་ནས་སོ། །ཆོགས་དང་པོ་བཅོ་ལྔ་ནི་
མངོན་དུ་བའི་སྦྱོར་བའི་ལམ་ཆོས་མཆོག་ཆེན་པོ་ནས་སོ། །ས་དང་མཐོང་ལམ་གཉེན་པོའི་
ཚོགས་མཐོང་ལམ་ནས་སོ། །སྒོམ་ལམ་གཉེན་པོའི་ཚོགས་སྒོམ་པའི་ལམ་ནས་སོ། །ངེས་པ་
འབྱུང་བ་ནི་ས་བཅུ་པའི་ཁྱད་པར་གྱི་ལམ་ཞེས་སོ། །
- 2 ]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་སོ་སོར་བཤད་པ་ལ་བཞི་ལས་དང་པོ་གོ་ཆའི་སྒྲུབ་པ་ནི་བརྩོན་
འགྲུས་ཀྱི་ཞེས་ཏེ་འདི་ལ་གོ་ཆའི་སྒྲུབ་པ་གང་ཡིན་པ་དེ་ཇི་ལྟ་བ་བཞིན་མདོ་ནས་བཤད་ཅེས་
སོ༑ ༑ཇི་ལྟར་ཞེ་ན་དྲུག་ཚན་དྲུག་གིས་ཞེས་སོ། །དྲུག་པོ་གང་ཞེ་ན་སྦྱིན་སོགས་དྲུག་ཏུ་སྦྱིན་
སོགས་དེ་དག་སོ་སོར་ཏེ་རེ་རེར་བསྡུས་པ་ཡིས་ཞེས་ཏེ་གཙོ་བོའི་ནང་དུ་གཙོ་མིན་དང་གཞན་
ལྔ་བསྡུས་པའོ། །འགྲེལ་པར་སྦྱིན་པར་ནི་ཆོས་ཀྱི་སྦྱིན་པ་དང་ཟང་ཟིང་དང་མི་འཇིགས་པ་
གསུམ་སྦྱིན་པར་བྱེད་དེ་གཏང་པར་བྱ་སྙམ་པ་ནའོ། །དེའི་ཚུལ་ཁྲིམས་ནི་ཉན་རང་དང་སྲོག་
གཅོད་ལ་སོགས་ཀྱི་ཡིད་ལ་བྱེད་པ་སྤོང་བའོ། །དེའི་བཟོད་པ་ནི་སྐྱེ་བོ་ཐམས་ཅད་ཀྱིས་མི་
སྙན་པར་སྨྲ་བ་བཟོད་པ་དང་སྡུག་བསྔལ་ལས་བཟོད་པའོ། །དེའི་བརྩོན་འགྲུས་ནི་སྤྲོ་ཞིང་
འདུན་པ་སྐྱེད་པའོ། །དེའི་བསམ་གཏན་ནི་ཐེག་པ་གཞན་ཉན་རང་དང་མ་འདྲེས་པའི་རྣམ་
མཁྱེན་ལ་རྩེ་གཅིག་པ་ཉིད་དོ། །དེའི་ཤེས་རབ་ནི་སྦྱིན་པར་བྱ་བ་རྫས་དང་སྦྱིན་པ་པོ་དང་
ལེན་པ་པོ་མི་དམིགས་སོ། །འགྱུར་འདི་མདོ་དང་འགལ་བས་སྦྱིན་པར་བྱ་བ་ལ་སོགས་པ་མི་
དམིགས་པའི་གོ་ཆ་ཉིད་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོ་བ་
རྣམས་གོ་རིམ་བཞིན་དུ་བྱེད་པ་དང་ཞེས་བསྔོ་བ་མཇུག་ཏུ་བཅུག་པ་ལ་ཀུན་ལ་སྦྱར་རོ།།
སྦྱིན་པ་དྲུག་ལྡན་དུ་གཏོང་བ་དེ་བཞིན་དུ་ཞེས་སོགས་ཏེ་སྦྱིན་པ་ཚུལ་ཁྲིམས་ཀྱི་གོ་ཆ་ལ་
སོགས་ཐམས་ཅད་སྦྱིན་པའི་གོ་ཆར་ཆོས་མཐུན་པའི་ཕྱིར་བྱ་བའམ། ཡང་ན་སྦྱིན་པ་དྲུག་
སྦྱིན་པར་ཆོས་མཐུན་ཞེས་པའོ། །གཉིས་པ་འཇུག་པའི་སྒྲུབ་པ་ནི་དེ་ལྟར་ཞེས་སོགས་ཏེ།
འཇུག་པའི་སྒྲུབ་པ་ཐེག་ཆེན་ལ་འཛེག་ཅིང་འཇུག་པ་ཡིན་པར་ཤེས་པར་བྱའོ་ཞེས་སོ། །དེའི་
ཡུལ་དགུ་ལས་ཐབས་ཤེས་རབ་བམ་ཕར་ཕྱིན་དྲུག་དང་འབྲེལ་བའི་བསམ་གཏན་གཟུགས་
མེད་དང་ཞེས་ཏེ། མདོ་ལས་བྱང་ཆུབ་སེམས་དཔའ་ཆེན་པོ་སྦྱིན་པའི་ཕ་རོལ་ཏུ་ཕྱིན་པ་ལ་
སྤྱོད་ཅིང་འདོད་པས་དབེན་པ་སྡིག་ཏོ་མི་དགེ་བའི་ཆོས་ཀྱིས་དབེན་པ་རྟོག་པ་དང་བཅས་པ་
- 2 ] 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
དཔྱོད་པ་དང་བཅས་པ་དབེན་པ་ལས་སྐྱེས་པའི་དགའ་བ་དང་བདེ་བ་ཅན་བསམ་གཏན་དང་
པོ་ལ་ཉེ་བར་བསྒྲུབས་ཏེ་གནས་སོ་ཞེས་སོ། །ཚོགས་གཉིས་ཀྱི་རང་བཞིན་སྦྱིན་སོགས་དྲུག་
དང༌། འཕགས་པའི་ལམ་དང༌། སེམས་ཅན་རྣམས་ལ་བརྩེ་བ་ཅན། །ཕྲད་དང་བྲལ་བའི་
དགོངས་པ་ཅན། །མི་འབྲལ་བདེ་བའི་དགོངས་པ་ཅན། །ཕན་བདེ་དགོངས་ཁྱོད་ལ་ཕྱག་
འཚལ་ཞེས་པས་སེམས་ཅན་ཐམས་ཅད་ལ་དམིགས་ནས་བདེ་བ་དང་ཕྲད་པ་དང༌། སྡུག་
བསྔལ་དང་བྲལ་བ་དང་། དེ་གཉིས་དང་མི་འབྲལ་བ་དང་། ཕན་པ་དང་བདེ་བ་འདོད་པའི་
བྱམས་པ་དང་སྙིང་རྗེ་དང་དགའ་བ་དང་བཏང་སྙོམས་ཏེ་དྲུག་དང་འབྲེལ་བར་སྒོམ་པ་དང་
དུས་གསུམ་ལ་སོགས་པའི་ཆོས་ཐམས་ཅད་དམིགས་པ་མེད་པར་བསྒོམ་པ་དང༌། སྦྱིན་
སོགས་དྲུག་ལ་འཁོར་གསུམ་དག་པར་སྒོམ་པ་དང༌། ཆེད་དུ་བྱ་བ་གསུམ་དངོས་སངས་རྒྱས་
ཀྱི་སའི་ཡིན་ལ་རྗེས་མཐུན་ད་ལྟ་སྤངས་རྟོགས་མཆོག་སྒྲུབ་པ་དང་སངས་རྒྱས་མཆོད་ཅིང་
སེམས་ཅན་གྱི་དོན་དུ་མངོན་ཤེས་དྲུག་སྒྲུབ་པ་དང་མངོན་ཤེས་ཀྱིས་བལྟས་པས་རྣམ་མཁྱེན་
ཐོབ་པར་མཐོང་ནས་སྤྲོ་བ་སྐྱེས་ཏེ་རྣམ་ཀུན་མཁྱེན་པའི་ཚུལ་ལ་སྟེ་འཇུག་པ་ཀུན་ལ་སྦྱར་རོ།།
འགྲེལ་པར་བསྒོམ་པ་ས་གཉིས་པ་ནས་བདུན་པའི་བར་རོ། །མི་སློབ་པ་འབད་རྩོལ་གྱིས་མི་
སློབ་པས་ས་བརྒྱད་པའོ། ཁྱད་པར་དགུ་པ་བཅུ་པའོ་འབུམ་པ་ཟེར་རོ། །ཐེག་པ་ཆེན་པོའི་
ཆོས་མཐའ་དག་གནོན་ཏེ་འདུས་པའོ། །
གསུམ་པ་ ཚོགས་ ཀྱི་སྒྲུབ་པ་ནི་ཇི་ལྟར་ཞེས་སོགས་ཏེ། འདི་ལ་གཉིས་ཏེ།
ཚོགས་ཀྱི་སྒྲུབ་པ་སྤྱིའི་རབ་ཏུ་དབྱེ་བ་དང་། ཡེ་ཤེས་ས་གཉེན་བྱེ་བྲག་ཏུ་བཤད་པའོ། །དང་
པོ་ལ་གསུམ་སྟེ། ཚོགས་སུ་འཇོག་པའི་རྒྱུ་མཚན་དང༌། མདོ་ནས་གསུངས་ཚུལ་དང་། སོ་
སོའི་རང་བཞིན་ནོ། །དང་པོ་ནི་འབྲས་བུ་བྱང་ཆུབ་ཆེན་པོ་དངོས་སུ་འབྱིན་པས་ནའོ། །གཉིས་
པ་ནི་བརྩེ་བ་ནས་ཟུང་དུ་འབྲེལ་བའི་བར་གོ་ཆའི་སྒྲུབ་པ་ལ་འཕྲོས་ནས་གོ་ཆ་ཆེན་པོ་བགོས་
- 2 }
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་གོ་ཆ་ཆེན་པོ་བགོས་པ་ཞེས་བགྱི་ན་ཇི་ཙམ་གྱིས་ནི་བྱང་ཆུབ་སེམས་དཔའ་ཆེན་པོ་གོ་ཆ་
ཆེན་པོ་བགོས་ཞེས་བགྱི་བ་ལགས་ཞེས་པའི་ལན་དུ་གོ་ཆའི་སྒྲ་འཇུག་པའི་རྒྱུ་མཚན་བསྟན་
པའི་སྒོ་ནས་སྟོན་ནོ། །ཐབས་མཁས་མན་ཆད་ནི་འཇུག་པའི་སྒྲུབ་པ་ལ་འཕྲོས་ནས་ཐེག་པ་
ཆེན་པོ་སྟོན་པའི་ཐབས་ཀྱིས་སྟོན་ཏེ། བརྒྱད་སྟོང་པ་ནས་བཅོམ་ལྡན་འདས་བྱང་ཆུབ་སེམས་
དཔའ་སེམས་དཔའ་ཆེན་པོའི་ཐེག་པ་ཆེན་པོ་ནི་གང་ལགས། ཇི་ཙམ་གྱིས་ན་བྱང་ཆུབ་
སེམས་དཔའ་ཆེན་པོ་ཐེག་པ་ཆེན་པོ་ལ་ཡང་དག་པར་ཞུགས་པར་རིག་པར་བགྱི། ཐེག་པ་དེ་
གང་གིས་ངེས་པར་འབྱུང་། ཐེག་པ་དེ་གང་ནས་ངེས་པར་འབྱུང་བར་འགྱུར། ཐེག་པ་དེས་
གང་དུ་གནས་པར་འགྱུར། ཐེག་པ་དེས་གང་ཞིག་ངེས་པར་འབྱུང་ཞེས་དྲི་བ་དྲུག་གོ །ཉི་ཁྲི་
ནས་དྲི་བ་གསུམ་པ་མི་སྣང་བར་བྱས་ནས་དྲི་བ་ལྔ་བཀོད་ནས་ཐབས་ལ་མཁས་པ་ནས་
གཟུངས་ཀྱི་བར་ལྔ་པ་ནི་དེའི་ངོ་བོ་བསྟན་པའི་སྒོ་ནས་ལན་འདེབས་པ་སྟོན་ལ། ས་ཡིས་
གཉིས་པའི་ལན་དང་། བརྒྱད་སྟོང་པ་ལྟར་ན་གཉེན་པོས་ལྷག་མ་བཞིའི་ལན་བཏབ་ཏེ་ཀུན་
རྫོབ་ཏུ་ཡོད་པར་ལན་བཏབ་པས་མཐོང་ལམ་དང་། དོན་དམ་དུ་མེད་པར་ལན་བཏབ་པས་
སྒོམ་ལམ་གཉེན་པོའི་ཚོགས་བསྟན་ནོ། ། །
གསུམ་པ་ནི་ཚོགས་ཀྱི་སྒྲུབ་པའི་རིམ་པ་ཡིན་པར་ཤེས་པར་བྱ་ཞེས་སོ།།
གང་ཞེ་ན་སྦྱོར་བས་ཀུན་ནས་སློང་ནུས་ཀྱི་བརྩེ་བར། རང་གནས་གཞན་འགོད་པའི་སྦྱིན་པ་
ལ་སོགས་པ་དྲུག་དང་། སེམས་ཅན་གྱི་དོན་ལ་རྩེ་གཅིག་པའི་ཞི་གནས་དང༌། སེམས་ཅན་
རང་བཞིན་མེད་པར་ཤེས་པའི་ལྷག་མཐོང་དང་། དེ་གཉིས་ཡ་མ་བྲལ་བས་ཟུང་དུ་འབྲེལ་བ་
དང་། དྲུག་ལ་སྦྱོར་རྗེས་སུ་སེམས་བསྐྱེད་དང་བསྔོ་བ་དང་དངོས་གཞི་མི་དམིགས་པས་ཟིན་
པའི་ཐབས་ལ་མཁས་པ་དང༌། ཆོས་ཅན་ཉི་ཤུ་སྟོང་ཉིད་དུ་རྟོགས་པའི་ཡེ་ཤེས་དང༌། ཏིང་ངེ་
འཛིན་གྱི་རང་བཞིན་གྱི་བསོད་ནམས་ཏེ། ཏིང་ངེ་འཛིན་གྱི་བསོད་ནམས་འགྲུབ་པས་དེའི་
- ? ]
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཚོགས་སོ། །སྦྱོར་བ་མཐོང་བ་སྒོམ་པས་ལམ་མོ་ཞེས་འཆད་དོ་ཞེས་འཆད་པ་དང་། གཟུངས་
ལ་ངོ་བོ་དང༌། དབྱེ་བ་དང་ངེས་ཚིག་དང་རྒྱུ་བཞི་ལས་དང་པོ་ནི་དྲན་པ་དང་ཤེས་རབ་
མཚུངས་ལྡན་ནོ། །གཉིས་པ་ནི་ཆོས་ཐམས་ཅད་སྟོང་པ་ཉིད་ཀྱི་དོན་ལ་བཟོད་པ་ཐོབ་པའི་
རྒྱུར་གྱུར་པ་དང་། ཚིག་མ་ལུས་པ་འཛིན་ནུས་པ་ཚིག་དང་། དོན་ཐམས་ཅད་མི་བརྗེད་པར་
འཛིན་པ་དོན་དང་། ནད་དང་གདོན་དང་སྡིག་པ་ལས་སྐྱོབ་པའི་གསང་སྔགས་བརྩམས་ནས་
བྱིན་གྱིས་རློབ་པའི་ཏིང་ངེ་འཛིན་ཐོབ་པ་ནི་གསང་སྔགས་ཀྱི་གཟུངས་ཏེ་དེས་བྱིན་གྱིས་
བརླབས་པའི་འབྲས་བུ་གསང་སྔགས་ལ་ཡང་རྒྱུ་མིང་གིས་བཏགས་ནས་གཟུངས་སུ་བརྗོད་
དོ་ཞེས་འབུམ་ཊིཀ་ལས་སོ། །གསུམ་པ་ནི་དྷ་ར་ཞེས་ཏེ་གཟུངས་ཡིན་འདི་ལྟར་རྣམ་པ་
གསུམ། ཚིག་དང་དོན་དང་གཉིས་ཀ་དང་། །ལེགས་པའི་ལམ་ལས་ཉམས་པ་ལས། །འཛིན་
པར་བྱེད་པས་གཟུངས་ཡིན་ནོ་ཞེས་པས་འཛིན་པར་བྱེད་པས་ནའོ། །བཞི་པ་ནི་ཡི་གེ་ལ་
བརྟེན་ནས་བསྒོམས་པ་ལས་འབྱུང་སྟེ། མདོ་ལས་ཨ་ཞེས་བྱ་བ་ནི་གདོད་མ་ནས་མ་སྐྱེས་
པའི་ཕྱིར་ཆོས་ཐམས་ཅད་ཀྱི་སྒོའོ། །ར་ཞེས་བྱ་བ་ནི་རྡུལ་དང་བྲལ་བའི་ཕྱིར་ཆོས་ཐམས་
ཅད་ཀྱི་སྒོའོ་ཞེས་སོགས་ཏེ། ཨ་ལ་ཨ་ལམ་པའི་རྐྱེན་བྱིན་པས་སྐྱེ་བ་བརྗོད་པ་ཡིན་ལ་དེ་ཁོང་
གི་ཨས་བཀག་པས་སྐྱེ་བ་མེད་པར་འགྲོ་སྟེ་ཨའི་རང་བཞིན་སྐྱེ་བ་མེད་པར་སྒྲོ་བཏགས་ནས་
ཆོས་མཆོག་མན་ཆད་དུ་བསྒོམ་མོ། །དེ་བཞིན་དུ་ར་ལ་སོགས་པའི་རང་བཞིན་རྡུལ་དང་བྲལ་
བ་ལ་སོགས་པར་སྒྲོ་བཏགས་ནས་བསྒོམས་པས་གཟུངས་དེ་དག་སྐྱེའོ་ཞེས་འབུམ་ཊིཀ་ལས་
བཤད་དོ། །རབ་དགའ་ལ་སོགས་ས་བཅུ་དང༌། མཐོང་སྒོམ་གཉེན་པོའི་ཚོགས་ཏེ་ཚོགས་
ཀུན་ལ་སྦྱར་རོ། །འགྲེལ་པར་ཇི་ལྟར་སྒྲུབ་ཚུལ་ནི་དོན་དམ་པར་མི་དམིགས་པས་ཐ་སྙད་དུ་
ཇི་ལྟར་གནས་པ་བཞིན་སྒྲུབ་པས་ཀུན་རྫོབ་ཀྱི་བདེན་པ་ལས་མི་འདའ་བར་ཐེག་པ་
ཆེན་པོའི་དོན་མཐའ་དག་སྒྲུབ་པས་ཞེས་སོ། །སྙིང་ རྗེ་ལ་སོགས་པ་ནི་ཚོགས་ཡིན་པས་
2 { དྲུ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚོགས་ཀྱི་སྒྲུབ་པ་བཅུ་བདུན་ནོ་ཞེས་སོ། །ཚོགས་སུ་འཇོག་པའི་རྒྱུ་མཚན་ནི་སྙིང་རྗེ་ལ་
སོགས་པ་འདི་དག་གིས་ཡང་དག་པར་སྒྲུབ་པའི་ངོ་བོས་བྱང་ཆུབ་ཆེན་པོ་དངོས་སུ་འཛིན་ཏེ་
འབྱིན་པའི་ཕྱིར་ནའོ། །
གཉིས་པ་ཡེ་ཤེས་ས་གཉེན་བྱེ་བྲག་ཏུ་བཤད་པ་ལ་གསུམ་སྟེ། ཡེ་ཤེས་དང༌།
ས་དང་། གཉེན་པོའི་ཚོགས་བྱེ་བྲག་ཏུ་བཤད་པའོ། །དང་པོ་ནི་བཅུ་བདུན་བཤད་པ་དེ་ལ་བྱེ་
བྲག་ཏུ་ཡེ་ཤེས་གྱི་ཚོགས་ནི་དབྱེ་གཞིའོ། །གྲངས་ཀྱི་དབྱེ་བ་ནི་ཉི་ཤུའོ། །གསལ་བའི་དབྱེ་བ་
ནི་ནང་སྟོང་པ་ཉིད་དུ་གཏོགས་པའི་ཡེ་ཤེས་དང༌། ཞེས་སོགས་ཉི་ཤུར་འབྱེད་པ་ཡུལ་སྟོང་པ་
ཉིད་ཀྱི་བྱེ་བྲག་གིས་སོ། །སྟོང་ཉིད་ཉི་ཤུར་ངེས་པའང་ཆོན་ཅན་ཉི་ཤུའི་བྱེ་བྲག་གིས་སོ། །དེ་
གདུལ་བྱ་ཉེ་བའི་བསམ་པ་ཙམ་མོ། །དེ་ཡང་དངོས་སུ་ཆོས་ཅན་ཉི་ཤུ་འཆད་པས་ནང་ནི་ནང་
གི་སྐྱེ་མཆེད་དོ། །ཕྱི་ནི་ཕྱིའི་སྐྱེ་མཆེད་དོ། །གཉིས་ཀ་ནི་དབང་པོ་རྟེན་ཁོག་པ་དང་བཅས་པ་
སྟེ་སེམས་ཀྱིས་ཟིན་པས་ནང་དང་ངོ་བོ་སེམས་མ་ཡིན་པས་ཕྱི་ཡིན་པའི་ཕྱིར་རོ། །སྟོང་པ་ནི་
ཆོས་རྣམས་ཀྱི་སྟོང་པ་ཉིད་དོ། །ཆེན་པོ་ཤར་སོགས་ཕྱོགས་བཅུའོ། །དོན་དམ་པ་མྱང་འདས་
སོ༑ ༑འདུས་བྱས་ནི་རྒྱུ་རྐྱེན་ལས་སྐྱེས་པའོ། །འདུས་མ་བྱས་དེ་ལས་མ་སྐྱེས་པའོ། །མཐའ་
ལས་འདས་པ་ནི་འཁོར་འདས་རྟག་ཆད་ཀྱི་མཐའ་ལས་འདས་པ་དབུས་མི་གནས་པའི་མྱང་
འདས་སོ། །ཐོག་མ་དང་ཐ་མ་མེད་པ་ནི་འཁོར་བ་ལ་དེ་མེད་པའོ། །དོར་བ་མེད་པ་ནི་བསྟན་
པ་དང་རྟོགས་པའི་ཆོས་དོར་བྱ་མ་ཡིན་པའོ། །རང་བཞིན་ནི་ རང་བཞིན་དུ་གནས་པའི་
རིགས་སོ། །ཆོས་ཐམས་ཅད་གཟུགས་ནས་རྣམ་མཁྱེན་གྱི་བར་རོ། །མཚན་ཉིད་གཟུགས་སུ་
རུང་བ་དང་མྱོང་བ་ལ་སོགས་པའོ། །མི་དམིགས་པ་ནི་དུས་གསུམ་མོ། །དངོས་པོ་མེད་པའི་
ངོ་བོ་ཉིད་ནི་རྟེན་འབྲེལ་འདུས་པའོ། །དངོས་པོ་ནི་ཕུང་པོ་ལྔའོ། །དངོས་པོ་མེད་པ་ནི་གཞན་
གྱི་ནམ་མཁའ་དང་བདག་ལ་སོགས་པ་རྫས་སུ་བཏགས་པའོ། །རང་གི་ངོ་བོ་ནི་གཉུག་མ་
-2 1
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼ ༨
སྟོང་ཉིད་དོ། །གཞན་གྱི་ངོ་བོ་ནི་བྱེད་པ་པོ་བདག་དང་ཕྲུ་ལ་སོགས་པའོ། །
གཉིས་པ་སའི་ཚོགས་བྱེ་བྲག་ཏུ་བཤད་པ་ནི་བརྗོད་བྱ་སའི་ཚོགས་ལ་རྗོད་
བྱེད་བར་སྐབས་ཀྱི་ཞེས་སོགས་སོ། །དགོས་པ་ནི་ས་གང་གི་ཞེས་སོགས་སོ། །འདི་ལ་
གཉིས་ཏེ། རྒྱུའི་སའི་ཡོངས་སྦྱོང་དང༌། འབྲས་བུ་སའི་ངོ་བོའོ། །དང་པོ་ལ་གཉིས་ཏེ། ས་
གང་གི་ཡོངས་སྦྱོང་ཡིན་པ་དང༌། དངོས་སོ། །དང་པོ་ནི་ཀུ་ལན་ཏ་ས་མ་ཐོབ་པ་ཐོབ་པར་
བྱེད་པ་ཡིན་ནོ་ཟེར་བ་མི་འཐད་དེ། ཡུམ་གྱི་མདོ་ལས་རབ་འབྱོར་ས་དང་པོ་ལ་གནས་པའི་
བྱང་ཆུབ་སེམས་དཔའ་ཆེན་པོས་ཡོངས་སུ་སྦྱོང་བ་བཅུ་པོ་འདི་དག་བྱ་སྟེ་ཞེས་ཏེ། ཀྱེ་རྒྱལ་
བའི་སྲས་དག་བྱང་ཆུབ་སེམས་དཔའ་ས་དང་པོ་ལ་གནས་པས་ཆོས་བཅུ་ཡིད་ལ་བྱ་སྟེ་ཞེས་
བཤད་པ་དང་འགལ་བའི་ཕྱིར་རོ། །དེས་ན་བྲང་ཁང་བྱི་དོར་བྱེད་པ་ལྟར་ཐོབ་ཟིན་པའི་
ཡོངས་སྦྱོང་ཡིན་ནོ། །གལ་ཏེ་ས་ནི་དང་པོ་ཐོབ་འགྱུར་ཏེ་ཞེས་པ་དང་འགལ་ལོ་ཞེ་ན་བཅུ་པོ་
འདི་སྦྱངས་པས་ཁྱད་པར་ཅན་ཐོབ་པ་ལ་དགོངས་པའོ། །གཉིས་པ་ལ་དགུ་ལས་ས་དང་པོ་
ལ་གསུམ་སྟེ། བསྟན་པ་དང་། བཤད་པ་དང༌། སྦྱོང་ཚུལ་བསྟན་པས་མཇུག་བསྡུ་བའོ། །དང་
པོ་ནི་ཚིག་རྐང་གཉིས་སོ། །གཉིས་པ་ལ་བསམ་པ་ནི་རྣམ་མཁྱེན་དང་ལྡན་པའི་སེམས་
བསྐྱེད་པས་དགེ་བའི་རྩ་བ་མང་པོ་ཡང་དག་པར་སྡུད་པའོ། །ཕན་པའི་དངོས་པོ་ནི་སེམས་
ཅན་གྱི་དོན་དུ་ཐེག་པ་ཆེན་པོའི་ཡེ་ཤེས་དོན་དུ་གཉེར་བའོ། །སེམས་ཅན་རྣམས་ལ་སེམས་
མཉམ་ཉིད་ནི་རྣམ་མཁྱེན་དང་ལྡན་པའི་སེམས་བསྐྱེད་པས་ཚད་མེད་པ་བཞི་སྒྲུབ་བོ། །གཏོང་
བ་ནི་འཁོར་གསུམ་དུ་མི་རྟོག་པས་སྦྱིན་པ་གཏོང་བའོ། །བཤེས་གཉེན་བསྟེན་པ་ནི་རྣམ་
མཁྱེན་དུ་སྐུལ་བ་ལ་སོགས་པའི་བཤེས་གཉེན་ལ་རིམ་འགྲོ་ལ་སོགས་པ་བྱེད་པའོ། །དམ་
ཆོས་དམིགས་པ་ཚོལ་བ་ནི་རྣམ་མཁྱེན་དང་ལྡན་པའི་སེམས་བསྐྱེད་པས་ཆོས་ཚོལ་བའོ།།
རྟག་ཏུ་ངེས་འབྱུང་སེམས་ཉིད་ནི་ཚེ་རབས་ཐམས་ཅད་དུ་འདུ་འཛི་མེད་པར་དེ་བཞིན་
- ? །
7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཤེགས་པའི་བསྟན་པ་ལ་རབ་ཏུ་འབྱུང་ཡང་བར་ཆད་མེད་པའོ། །སངས་རྒྱས་སྐུར་བསྟོད་
ནི་སངས་རྒྱས་ཀྱི་སྐུ་མཐོང་ནས་མ་ཐོབ་ཀྱི་བར་དུ་ཡིད་ལ་བྱེད་པ་དང་མི་འབྲལ་བའོ། །ཆོས་
སྟོན་པ་ནི་སེམས་ཅན་རྣམས་ལ་ཐོག་མར་དགེ་བ་ལ་སོགས་པ་གསུང་རབ་ཡན་ལག་བཅུ་
གཉིས་སྟོན་པའོ། །བདེན་པའི་ཚིག་ནི་ཇི་སྐད་སྨྲས་པ་ལྟར་བྱེད་པའོ། །གསུམ་པ་ནི་བཅུ་པོ་
དེ་དག་སྣང་ཡང་བདེན་པའི་རང་བཞིན་མི་དམིགས་པས་ས་དང་པོ་ཁྱད་པར་ཅན་ཡོངས་སུ་
ཞེས་སོ། །རྩ་འགྲེལ་ཇི་ལྟ་བ་བཞིན་དགེ་བ་སྒྲུབ་པའི་གཞི་ཐམས་ཅད་ལ་ཉན་རང་གི་ཡིད་ལ་
བྱེད་པའི་གྱ་གྱུ་ཞེས་སོ། །ཆོས་བཅུས་ས་དང་པོ་མིང་རབ་ཏུ་དགའ་བ་ཞེས་པ་ཐོབ་པ་ཡིན་ནོ།།
གང་ལ་བརྟེན་ནས་ཞེ་ན་ཡོངས་སུ་སྦྱོང་བའི་རྒྱུའི་ཁྱད་པར་ངོ་བོ་ཉིད་བདེན་པར་མི་དམིགས་
པར་རྟོགས་པས་ཁྱད་པར་དུ་བྱས་པ་བཅུ་པོ་དག་ཁོ་ནས་སོ། །ས་དང་པོ་ཐོབ་ཟིན་པ་མ་ཡིན་
ནམ་ཞེ་ན་རྣམ་པ་ཐམས་ཅད་དུ་ཁྱད་པར་ཅན་དུ་བསྐྱེད་པར་བྱ་བ་ཡིན་པའི་ཕྱིར་ཞེས་སོ།།
ས་གཉིས་པའི་ཡོངས་སྦྱོང་ནི་ས་གཉིས་པར་ལས་འབྲས་མངོན་སུམ་དུ་རྟོགས་པས་ཚུལ་
ཁྲིམས་དག་པར་འགྱུར་ཏེ་མི་དགེ་བཅུའི་ངོ་བོ་ནི། སྲོག་གཅོད་པ་ནི་བསམ་བཞིན་དུ། །མ་
ནོར་བ་ནི་གཞན་བསད་པའོ། །མ་བྱིན་ལེན་པ་གཞན་གྱི་ནོར། །མཐུ་དང་འཇའ་བུས་བདག་
གིར་བྱེད། །བགྲོད་མིན་བགྲོད་པར་འདོད་པ་ཡིས། །ལོག་པར་གཡེང་བ་རྣམ་པ་བཞི། །དེ་
ཡང་མ་ལ་སོགས་བགྲོད་བྱ་མ་ཡིན་པ་དང་། ཁ་ལ་སོགས་པ་ཡན་ལག་མ་ཡིན་པ་དང་། རྟེན་
ཡོད་པ་ལ་སོགས་པ་ཡུལ་མ་ཡིན་པ་དང༌། སྦྲུམ་མ་ལ་སོགས་པ་དུས་མ་ཡིན་པའོ། །རྫུན་
ཚིག་འདུ་ཤེས་གཞན་བསྒྱུར་བའི། །ཚིག་དོན་མངོན་པར་གོ་བའོ། །ཚིག་རྩུབ་པོ་ནི་མི་སྙན་
པ༑ ༑ཕྲ་མ་ཕ་རོལ་དབྱེ་བའི་ཕྱིར། །ཉོན་མོངས་ཅན་གྱི་སེམས་ཀྱི་ཚིག །ཉོན་མོངས་ཅན་
ཀུན་ཀྱལ་བ་ཉིད། ཁ་ གསག་གླུ་དང་ ཟློས་གར་དང༌། །བསྟན་བཅོས་ངན་བཞིན་བརྣབ་
སེམས་ནི། །ལོག་པས་གཞན་གྱི་ནོར་ལ་ཆགས། །གནོད་སེམས་སེམས་ཅན་ལ་སྡང་བ།།
- ! ，
5.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
དགེ་དང་མི་དགེ་མེད་ལྟ་བ། །ལོག་པར་ལྟ་བ་ཡིན་འདི་ལ་ཞེས་སོ། །དེ་དག་གིས་རྣམ་སྨིན་
གྱི་འབྲས་བུ་ཆུང་འབྲིང་ཆེ་བར་སྤྱད་པས་ཡི་དྭགས་དུད་འགྲོ་དམྱལ་བར་སྐྱེ་བ་དང་བྱེད་པ་རྒྱུ་
མཐུན་སྤྱོད་རྙིང་འདོད་པ་དང༌། མྱོང་བ་རྒྱུ་མཐུན་ཚེ་ཐུང་བ་ལ་སོགས་དང་། དབང་འབྲས་
ཡུལ་ལ་སྨིན་པར་རྟོགས་པ་དང་། དགེ་བཅུ་སྤྱད་པས་གནས་སྐབས་དང་མཐར་ཐུག་གི་བདེ་
བ་ཐོབ་པར་ཤེས་ནས་ཚུལ་ཁྲིམས་ལ་གཙོར་བྱེད་དོ། །བསྡུ་བ་ལས་ས་དེ་ལ་བཅས་པའི་
བསླབ་པ་མང་པོ་ལས་བག་ཡངས་སུ་འགྱུར་བར་བཤད་དོ། །མདོ་ལས་ཉན་རང་གི་སེམས་
ཡིད་ལ་མི་བྱེད་ཅིང་དེ་མ་ཡིན་པ་ཚུལ་ཁྲིམས་ངན་པར་བྱེད་པའམ། བྱང་ཆུབ་ཀྱི་གེགས་སུ་
འགྱུར་བའི་ཆོས་གཞན་ཡིན་ལ་མི་བྱེད་པའོ། །བྱས་པ་གཟོ་བ་ནི་ཕན་པ་ཆུང་ངུ་བྱས་པའང་
མི་བརྗེད་པའོ། །བཟོད་པ་ནི་གནོད་པ་བྱས་པ་བཟོད་པ་ལ་སོགས་པའོ། །རབ་ཏུ་དགའ་བ་
ནི་སེམས་ཅན་རྣམས་ཐེག་པ་གསུམ་ལ་སྨིན་པར་སྤྲོ་བའོ། །སྙིང་བརྩེ་ཆེ་ནི་སེམས་ཅན་རེ་
རེའི་དོན་དུའང་བསྐལ་པ་མང་པོར་དམྱལ་བར་གནས་པར་བྱའོ་སྙམ་ཞིང་མི་སྐྱོ་བའོ། །བཀུར་
སྟེ་ནི་སེམས་ཅན་ཐམས་ཅད་ལ་འདུད་པའོ། །བླ་མ་ལ་གུས་པ་ནི་སྟོན་པའི་འདུ་ཤེས་སུ་བྱེད་
པའོ། །སྦྱིན་པ་ལ་སོགས་པ་བརྩོན་པ་ནི་ལས་གཞན་མེད་པར་དྲུག་ཚོལ་བ་ལ་དགེ་བ་ཉམས་
སུ་ལེན་ཚད་ཕར་ཕྱིན་དྲུག་གིས་བསྡུས་པ་དགེ་བ་ཆོས་སྡུད་དང་། ནད་གཡོག་ལ་སོགས་
སེམས་ཅན་དོན་བྱེད་པ་དང་མི་དགེ་བཅུ་དང་ས་གཉིས་སྤོང་བ་སྡོམ་པའི་ཚུལ་ཁྲིམས་སོ། །ས་
གསུམ་པའི་ཐོས་པས་མི་ངོམས་པ་ནི་སངས་རྒྱས་ཀྱིས་ཅི་བསྟན་པ་ཐམས་ཅད་གཟུང་བར་
བྱའོ་སྙམ་པའོ། །ཟང་ཟིང་ལ་ལྟ་བ་མེད་པར་ཆོས་སྦྱིན་པ་དང་། སངས་རྒྱས་ཀྱི་ཞིང་དག་པར་
བྱ་བའི་ཕྱིར་རང་གཞན་གྱི་སེམས་སྦྱོང་བ་དང་། སེམས་ཅན་སྨིན་པ་དང་ཞིང་དག་པར་བྱེད་
པ་ལ་འཁོར་བས་མི་སྐྱོ་བ་དང་། ཉན་རང་གི་སེམས་ལ་སྨོད་པས་ངོ་ཚ་ཤེས་ཤིང་ཁྲེལ་ཡོད་པ་
ལྔ་པོ་བདེན་པར་རློམ་པ་མེད་པའོ། །འགྲེལ་པར་རྟེན་སྣོད་དང་བརྟེན་པ་སེམས་ཅན་ནོ།།
-
， ； .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕན་བཏགས་པའི་ལན་དུ་གནོད་པ་སྐྱེལ་བ་དང༌། སོགས་པར་ཕན་གནོད་མ་བྱས་ཀྱང་
གནོད་པ་སྐྱེལ་བ་ལ་སོགས་བསྡུའོ། །རང་ལ་ལྟོས་ནས་མི་དགེ་བ་མི་བྱེད་པ་ངོ་ཚ་ཤེས་པ་
ཡིན་ལ་གཞན་ལ་ལྟོས་ནས་མི་བྱེད་པ་ཁྲེལ་ཡོད་དོ། །ས་བཞི་པ་ནི་ནགས་གནས་ཞེས་པ་
ཉན་རང་གི་སས་དབེན་པ་སྟེ། གང་ཞིག་གྲོང་ངམ་དགོན་པར་གནས་ཀྱང་རུང་། །ཐེག་པ་
གཉིས་ཀྱི་སེམས་བྲལ་བྱང་ཆུབ་མཆོག་ངེས་ན། །འགྲོ་དོན་ཞུགས་པ་རྣམས་ཀྱི་དབེན་པ་སྟེ་
ཞེས་སོ། །འདོད་པ་ཆུང་བ་ནི་བྱང་ཆུབ་ལའང་འདོད་པ་མི་སྐྱེད་པའོ། །ཆོག་ཤེས་པ་ནི་རྣམ་
མཁྱེན་ཐོབ་ཀྱང་མི་རློམ་པའོ། །སྦྱངས་པ་ཡང་དག་པར་སྡོམ་རྟེན་ནི་ཆོས་ཟབ་མོ་ལ་རྟོགས་
པ་འཇོག་པའི་བཟོད་པ་ཐོབ་པའོ། །བསླབ་པ་མི་གཏོང་བ་ནི་བསླབ་པ་ཐམས་ཅད་ཡིད་ལ་
མི་བྱེད་པའོ། །འདོད་པའི་ཡོན་ཏན་ལ་འདོད་པ་མེད་པས་སྨོད་པ་དང་། ཆོས་ཐམས་ཅད་ལ་
མངོན་པར་འདུ་བྱེད་པ་མེད་པས་མི་རིགས་པའམ་མྱ་ངན་འདས་པའོ། །ཕྱི་ནང་གི་ཆོས་
ཐམས་ཅད་ལ་འཛིན་པ་མེད་པས་བདོག་ཀུན་གཏོང་བའོ། །རྣམ་ཤེས་གནས་པའི་ཡུལ་ལ་
སེམས་མི་གནས་པས་མི་ཞུམ་པའོ། །དངོས་པོ་ཐམས་ཅད་ཡིད་ལ་མི་བྱེད་པས་ལྟ་བ་མེད་
པའོ། །འགྲེལ་པར་བསོད་སྙོམས་པ་ཞེས་ཏེ་སྒོ་ཐར་ཆགས་སུ་རྒྱུ་བ་དང་། ཅི་ཐོབ་པ་ལས་
ལེན་པ་གཉིས་ཀྱིས་བསོད་སྙོམས་པ་དང༌། ཟོས་པ་དང་ཆུ་དང་སྟན་གྱི་མཐའ་པ་གསུམ་
གྱིས་སྟན་གཅིག་པ་དང༌། ལེན་པ་དང་ཟོས་པའི་མཐའ་པ་གཉིས་ཀྱིས་ཕྱིས་མི་ལེན་པ་
གསུམ་ཟས་དང་། དམན་པ་དང་བོར་བ་གཉིས་ཀྱིས་ཕྱག་དར་ཁྲོད་པ་དང༌། ཕྱིང་པ་བ་དང་།
ཆོས་གོས་གསུམ་པ་བ་གསུམ་གོས་དང་། དུར་ཁྲོད་པ་དང་དགོན་པ་བ་དང་ཤིང་དྲུང་པ་དང་
གཞི་ཇི་བཞིན་པ་དང་བླ་ཁབ་མེད་པ་སྟེ་ལྔ་གནས་དང༌། ཙོག་བུ་པ་སྟེ་གཅིག་སྤྱོད་ལམ་གྱི་
དབང་དུ་བྱས་པའོ། །ས་ལྔ་པ་ནི་འདྲིས་ལ་སྤང་ཞེས་ཏེ་མདོ་ནས་སངས་རྒྱས་ཀྱི་ཞིང་ནས་
སངས་རྒྱས་ཀྱི་ཞིང་དུ་འགྲོ་ཞིང་རྫུས་ཏེ་སྐྱེ་བ་དང་མགོ་བྲེགས་ཤིང་གོས་ངུར་སྨིག་གྱོན་པ་
- 2
3 (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
དང༌། དགེ་སློང་མ་དང་སེ་གོལ་གཏོགས་པ་ཙམ་ཡང་ལྷན་ཅིག་ཏུ་མི་གནས་ཤིང་གཞི་དེ་
ལས་གོས་མི་ལེན་ཞེས་པའོ། །སེམས་ཅན་རང་རང་གི་བསོད་ནམས་ཀྱིས་བདེ་བ་ལ་སེར་སྣ་
མེད་པས་ཁྱིམ་ལ་འཁྲེན་པ་སྤོང་བ་དང༌། ཐེག་པ་དམན་པའི་གཏམ་འབྱུང་བའམ་དེའི་
སེམས་བསྐྱེད་པར་མི་གནས་པར་འདུ་འཛིའི་གནས་སྤོང་བ་དང༌། ནང་གི་ཆོས་ཡང་དག་
པར་མི་མཐོང་བས་བདག་ལ་བསྟོད་པ་སྤོང་བ་དང་། ཕྱིའི་ཆོས་ཡང་དག་པར་མི་མཐོང་བས་
གཞན་ལ་བརྙས་པ་སྤོང་བ་དང༌། བདེ་འགྲོ་ལ་བར་དུ་གཅོད་ན་བྱང་ཆུབ་ལ་ལྟ་ཅི་སྨོས་ཞེས་
ཉེས་དམིགས་རིག་ནས་མི་དགེ་བ་སྤོང་བ་དང་། དེ་ས་གཉིས་པ་ནའང་ཡོད་པ་མ་ཡིན་ནམ་
ཞེ་ན། འདིར་ས་བོན་སྤོང་ཞེས་ཟེར་རོ། ཁེངས་པ་སྐྱེ་བར་འགྱུར་བའི་རྒྱུ་ཡང་དག་པར་མ་
མཐོང་པས་རོམ་ལས་ཁེངས་པ་སྤོང་བ་དང༌། བདེན་པའི་དངོས་པོར་མི་དམིགས་པས་ཕྱིན་
ཅི་ལོག་སྤོང་བ་དང་། ཡིད་གཉིས་མཐོང་སྤང་ཡིན་པས་དེའི་སྤང་བྱར་འགལ་ལོ་བྱས་པས་དེ་
འདྲ་རྒྱ་དཔེ་ལ་མེད་ཅེས་འབུམ་པ་ཟེར་སྐད། ཕྱིས་མ་ཧས་བློ་ལམ་དུ་བྱས་ཏེ་དེ་ཡང་ལོག་ལྟ་
ཡིན་པས་མཐོང་སྤང་ཉིད་ཡིན་ནོ། །དེ་ལྷན་སྐྱེས་ཡིན་ནོ་ཞེ་ན་ཐེ་ཚོམ་ལའང་མཚུངས་སོ།།
དེས་ན་ཤེས་སྒྲིབ་ཀྱི་ཐེ་ཚོམ་སྟེ་ཆོས་ཐམས་ཅད་ཡིད་གཉིས་དང་བྲལ་བར་རྟོགས་པ་ལ་བཤད་
གསུང་། དུས་གསུམ་ཡང་དག་པར་མི་མཐོང་བས་ཉོན་མོངས་པ་བཟོད་པའོ། །འགྲེལ་
པར་དགེ་བ་བླང་བྱ་ཡིན་པ་ལས་བཟློག་སྟེ་སྤང་བྱར་མངོན་པར་ཞེན་པ་དང་། མི་དགེ་བ་སྤང་
བྱ་ལས་བཟློག་པའོ། །ལོག་པར་ལྟ་བའི་ལ་སོགས་པ་མ་རིག་པ་བསྡའོ། །ཉོན་མོངས་པ་
ཐམས་ཅད་ལ་ཕྱོགས་པ་ནི་འདུན་ཅིང་དང་དུ་ལེན་པའོ། །སྤང་བྱ་ལས་བཟློག་པའི་གཉེན་
པོའི་ཆོས་བསྟན་བཅོས་སུ་སྤང་བྱ་བཤད་པའི་དོན་གྱིས་འཕངས་ཞེས་སོ། །ས་དྲུག་པ་ནི་
གཉེན་པོ་སྦྱིན་སོགས་དྲུག་རྫོགས་པར་སྦྱོང་བའོ། །དྲུག་པོ་ས་འོག་མ་དག་ནའང་ཡོད་པ་མ་
ཡིན་ནམ་དྲུག་ག་གཙོ་ཆེ་བ་འདིར་རྫོགས་ཏེ། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པས་
- 2 ཀྱི 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སངས་རྒྱས་དང་ཉན་རང་ཤེས་པར་བྱ་བའི་རྒྱ་མཚོ་ལྔའི་ཕ་རོལ་ཏུ་ཕྱིན་པར་འགྱུར་རོ་
ཞེས་སོགས་བཤད་དོ། །སྤང་བྱ་ནི་སློབ་མ་དང་བསེ་རུ་ལ་དག་པའི་སེམས་ཞེས་ཏེ་དེ་ནི་ཚུལ་
ཁྲིམས་དང་བསམ་གཏན་གྱིས་སྤོང་སྟེ། ཉན་རང་གི་ཡིད་ལ་བྱེད་པ་སྤོང་བ་དང་། དེ་དང་མ་
འདྲེས་པའི་རྩེ་གཅིག་པ་ཡིན་པས་རྣམ་པ་འགལ་བས་སོ། །དེ་ཁོ་ན་ཉིད་ལ་སྐྲག་པའི་སེམས་
ཞེས་ཏེ། དེ་ཤེས་རབ་དང་བཟོད་པས་སྤོང་སྟེ་སྟོང་ཉིད་རྟོགས་པ་ལ་མི་སྐྲག་པ་ཡིན་པའི་ཕྱིར་
རོ༑ ༑བསླངས་པ་ན་འདིའི་བསམ་པ་རྫོགས་མི་ནུས་སྙམ་ནས་ཞུམ་པ་མེད་པ་དང༌། བདོག་
པ་ཀུན་གཏོང་ཡང་མི་དགའ་བ་མེད་པ་དང་དབུལ་ཡང་སློང་པ་པོ་ཕྱིར་མི་སྤོང་བའི་གལ་ཏེ་
རང་བཀྲེན་པ་ན་སྦྱིན་རྒྱུ་མེད་པས་སློང་བ་ཇི་ལྟར་མི་སྤོང་ཞེ་ན། ཡོད་པ་ན་སྦྱིན་པར་ཁས་
བླངས་ནས་སྦྱིན་པའམ་བྱང་ས་ནས་བཤད་པ་ལྟར་རང་ལ་དད་པའི་སྦྱིན་བདག་གཏེར་དུ་
འཇུག་པའོ་ཞེས་ཟེར་རོ། །ཞུམ་པ་ལ་སོགས་པ་གསུམ་ནི་སྦྱིན་པ་དང་བརྩོན་འགྲུས་ཀྱིས་
སྤོང་སྟེ་སྦྱིན་པ་གཏོང་བ་ལ་སྤྲོ་བས་འཇུག་པ་ཡིན་པས་དེ་གསུམ་དང་འགལ་བའི་ཕྱིར་རོ།།
ས་བདུན་པ་ལ་སྤང་བྱ་ཉི་ཤུ་སྤོང་ཞིང་གཉེན་པོ་ཉི་ཤུ་རྫོགས་པར་བྱེད་དོ། །སྤང་བྱ་ནི་ང་རྒྱལ་
སྐྱེ་བའི་རྒྱུ་གྱུར་པས་བདག་གོ །ཞུམ་ པའི་བདག་ཉིད་ཡིན་པས་སེམས་ཅན་ནོ། །རིགས་
མཐུན་པ་རྣམས་སུ་སྐལ་བ་ཇི་ལྟ་བ་བཞིན་གནས་པས་སྲོག་གོ །འཛིན་པ་གཞན་ལའང་སྦྱར་
རོ༑ ༑འགྲོ་བ་གཅིག་ནས་ཟག་ཅིང་གཅིག་ཏུ་གང་པས་གང་ཟག་གོ །སྔོན་ཡོད་པ་ཕྱིས་མེད་
པས་ཆད་པའོ། །འཇིག་པ་མེད་པས་རྟག་པའོ། །འཁོར་འདས་བླང་དོར་ཐ་དད་དུ་འཛིན་
པས་མཚན་མའོ། །རིགས་ཅན་ཐ་དད་དུ་འཛིན་པས་རྒྱུའོ། །དུ་མ་སྤུངས་པས་ཕུང་པོའོ།།
ཉེར་སྤྱོད་འཛིན་པས་ ཁམས་སོ། །སྐྱེ་བའི་སྒོ་འབྱེད་པས་སྐྱེ་མཆེད་དོ། ཁམས་གསུམ་ལ་
བདེན་པར་འཛིན་པས་གནས་པའོ། །དེ་ལ་ཆགས་པའོ། །རྣམ་མཁྱེན་ཐོབ་པར་མི་ནུས་སྙམ་
དུ་ཞུམ་པའོ། །མཚན་དཔེའི་རང་བཞིན་གཟུགས་སུ་ཞེན་པའི་སངས་རྒྱས་སུ་ལྟ་བའོ།།
- ??? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
གསུང་རབ་བཅུ་གཉིས་བརྗོད་བྱ་རྗོད་བྱེད་དུ་ཞེན་པ་ཆོས་སུ་ལྟ་བའོ། །སྐྱེས་བུ་ཟུང་བཞི་ལ་
སྐྱབ་གནས་སུ་ཞེན་པ་དགེ་འདུན་དུ་ལྟ་བའོ། །འཆལ་བའི་ཚུལ་ཁྲིམས་ཀྱི་གཉེན་པོར་ཞེན་
པ་ཚུལ་ཁྲིམས་སུ་ལྟ་བའོ། །སྟོང་པ་ཉིད་ལ་ཐེ་ཚོམ་ཟ་བའི་རྩོད་པར་འཛིན་པའོ། །དེ་དང་
འགལ་བར་བརྗོད་པ་འཛིན་པ་ནི་མངོན་སུམ་ལ་སོགས་དང་འགལ་ཞེས་པའམ། སྟོང་ཉིད་
དང་འགལ་བ་དངོས་པོར་ཞེན་པའོ། །ཉི་ཤུ་གང་གི་རྒྱུད་ལ་ཆད་ཅིང་སྤངས་པ་དེ་ཡིས་ས་ནི་
བདུན་པ་ཐོབ། གཉེན་པོ་ནི་རང་གི་མཚན་ཉིད་སྟོང་པ་ཉིད་དང་། མཚན་མ་ཡིད་ལ་བྱེད་པ་
མེད་པ་དང༌། ཁམས་གསུམ་དུ་སྨོན་པ་མེད་པ་དང་། དགེ་བ་བཅུ་ལ་འཁོར་གསུམ་དག་པ་
དང༌། སྙིང་རྗེ་ཆེན་པོ་ཐོབ་པ་དང༌། བྱམས་པ་རྫོགས་པས་རློམ་པའམ་བརྙས་པ་མེད་པ་དང་།
ཆོས་ཐམས་ཅད་ལ་དབྲི་བསྣན་མེད་པས་མཉམ་པ་ཉིད་རྟོགས་པ་དང་། མཐར་ཐུག་ཐེག་
ཆེན་གྱི་ཚུལ་གཅིག་ཏུ་རྟོགས་པ་དང༌། མིང་དང་གཟུགས་མི་སྐྱེ་བར་ཤེས་པ་དང༌། ཆོས་
ཐམས་ཅད་སྐྱེ་མེད་ལ་སོགས་ལ་མི་སྐྲག་པའི་བཟོད་པ་ཤེས་པ་དང་། གཉིས་པ་ཡོངས་སུ་མི་
རྒྱུ་བས་གཅིག་ཏུ་སྟོན་པ་དང༌། ཡང་དག་མ་ཡིན་པའི་རྟོག་པ་འཇོམས་པ་དང༌། ཉན་རང་
གིས་འདུ་ཤེས་དང་། ཤེས་རབ་ཉོན་མོངས་ཅན་གྱི་ལྟ་བ་དང་། བག་ཆགས་ཀྱི་མཚམས་སྦྱོར་
བའི་ཉོན་མོངས་སྤོང་བ་དང་། རྣམ་མཁྱེན་ལ་རྩེ་གཅིག་པའི་ཞི་གནས་དང་། རྣམ་མཁྱེན་སྟོང་
ཉིད་དུ་རྟོགས་པའི་ལྷག་མཐོང་དང་། དབང་པོ་དྲུག་སྡོམ་པས་སེམས་འདུལ་བ་དང་། སངས་
རྒྱས་ཀྱི་སྤྱན་ཐོབ་པས་ཤེས་བྱ་ཐམས་ཅད་ལ་ཐོགས་པ་མེད་པའི་ཡེ་ཤེས་དང༌། སྐྱེ་མཆེད་
དྲུག་གི་བཏང་སྙོམས་ཐོབ་པས་མ་ཆགས་པ་དང༌། རང་གར་འདོད་པར་སངས་རྒྱས་ཀྱི་ཞིང་
གཞན་དུ་ལུས་དུ་མ་སྤྲུལ་ནས་མཉམ་ཉིད་དུ་འགྲོ་བ་དང་། འཁོར་གྱི་དཀྱིལ་འཁོར་ཀུན་དེ་
ཐམས་ཅད་དུ་བདག་གི་ལུས་ཀྱི་ངོ་བོ་སྟོན་པས་གདུལ་བྱ་འདུལ་བ་སྟེ། སྤང་བྱ་དང་ཁ་ཅིག་
དངོས་སུ་འགལ་བ་ཁ་ཅིག་རྒྱུ་དང་ཁྱབ་བྱེད་དང་འགལ་བས་ཅི་རིགས་པར་སྤོང་བར་ཤེས་
- >
?
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བྱའོ། །ས་བརྒྱད་པ་ལ་ཡུམ་གྱི་མདོ་དང་ས་བཅུ་པ་ལས་བཞི་ཚན་གཉིས་སུ་གཅོད་པ་ནི་
གང་རུང་གཅིག་སྦྱངས་པས་ཆོག་པར་གོ་བའི་དོན་དུ་ཡིན་ནོ་ཞེས་འཕགས་པས་བཤད་དོ།།
བསྟན་བཅོས་ལས་ཕྱོགས་གཅིག་ཏུ་གསུངས་པ་ནི་སླ་ཆོས་སུ་ཟད་དོ། །སེམས་གཅིག་གིས་
སེམས་ཅན་ཐམས་ཅད་ཀྱི་སེམས་དང་སེམས་བྱུང་ཤེས་པ་དང༌། རྫུ་འཕྲུལ་གྱི་མངོན་པར་
ཤེས་པས་རྩེ་ཞིང་སངས་རྒྱས་ཀྱི་ཞིང་དུ་དེ་ལྟ་བུའི་དོན་དུ་འགྲོ་བ་དང་། སངས་རྒྱས་ཀྱི་ཞིང་
བཟང་སྒྲུབ་པ་རྟེན་སྣོད་ལ་བཤད་ཀྱང་འཁོར་ལོས་སྒྱུར་བ་ལ་གནས་ཏེ་སྟོང་གསུམ་སྟོང་པ་
ལ་བཤད་དོ། །ཆོས་ སྐུ་རྟག་ པའི་ ཕྱིར་ཆོས་ལ་བསྙེན་བཀུར་བས་སངས་རྒྱས་བསྟེན་ཏེ་
མཉེས་པར་བྱེད་པ་དང་། སྟོབས་བཅུ་ལ་གནས་ཤིང་སེམས་ཅན་ཐམས་ཅད་ཀྱི་དབང་པོ་
རྫོགས་པར་ཤེས་པ་དང་། རྒྱལ་བའི་ཞིང་ནི་སེམས་ཅན་ཐམས་ཅད་ཀྱི་སེམས་སྦྱོང་བ་དང་།
བྱ་བ་ཐམས་ཅད་བྱེད་ཀྱང་སེམས་གང་ལའང་འཇུག་པས་སྒྱུ་མ་ལྟ་བུའི་ཏིང་ངེ་འཛིན་ལ་
གནས་པ་དང་། སེམས་ཅན་སྨིན་པར་བྱ་བའི་ཕྱིར་ཆེད་དུ་བསམས་བཞིན་དུ་སྲིད་པ་ལེན་པ་
དང༌། ཡོངས་སུ་སྦྱང་བར་བྱ་བའི་ལས་ནི་འདི་བརྒྱད་མདོ་ནས་བཤད་ཅེས་སོ། །ས་དགུ་པ་
ནི་སྨོན་ལམ་ཞེས་ཏེ་ས་བརྒྱད་པ་ལ་སྨོན་ལམ་གཙོ་ཆེར་བཤད་པས་འདིར་འབྲས་བུ་རྫོགས་
པ་སྟེ། མདོ་ལས་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པས་སྨོན་ལམ་ཇི་ལྟར་བཏབ་པ་
ལྟར་འགྲུབ་པས་སྨོན་ལམ་གྱི་འབྲས་བུ་ཡོངས་སུ་རྫོགས་པ་ཡིན་ནོ། །ངེས་པའི་ཚིག་སོ་སོ་
ཡང་དག་པར་རིག་པས་ལྷ་ལ་སོགས་པའི་སྐད་ཤེས་པ་དང་། རྫས་ཡོད་ལ་སོགས་པའི་དབྱེ་
བ་ཤེས་པའི་སྤོབས་པ་སོ་སོར་ཡང་དག་པར་རིག་པ་གཉིས་བཤད་པས་གཞན་གཉིས་ཀྱང་
མཚོན་ནོ། །ཚེ་རབས་ཐམས་ཅད་དུ་རྫུས་ཏེ་སྐྱེ་བས་མངལ་དུ་འཇུག་པ་མཆོག་དང༌། རྒྱལ་
རིགས་དང་བྲམ་ཟེའི་རིགས་ཆེ་ཞིང་མཐོ་བ་དང༌། བྱང་ཆུབ་སེམས་དཔའི་རིགས་ཆེན་པོར་
སྐྱེ་བས་རུས་དང་། སྔོན་བྱང་ཆུབ་སེམས་དཔའ་བྱུང་པའི་རྒྱུ་དང༌། བྱང་ཆུབ་ལ་རང་གིས་
- 2 ? 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
བཞག་པའི་འཁོར་དང༌། སྐྱེས་མ་ཐག་ཏུ་འཇིག་རྟེན་གྱི་ཁམས་སྣང་བས་བཀང་ཞིང་དེ་དག་
རྣམ་པ་དྲུག་ཏུ་གཡོ་བར་བྱེད་པ་སྐྱེ་བ་དང་། སེམས་ཅན་བྱེ་བ་ཕྲག་ཁྲིག་བརྒྱ་སྟོང་མང་པོ་དང་
ལྷན་ཅིག་རབ་ཏུ་འབྱུང་ཞིང་དེ་དག་ཐེག་པ་གསུམ་ལ་འགོད་པ་དང་། བྱང་ཆུབ་ཀྱི་ཤིང་རྩ་བ་
གསེར་ལས་བྱས་པ་ལྷུན་བཻ་ཌཱུརྱར་འདུག་པ་ཡལ་ག་རིན་པོ་ཆེ་སྣ་བདུན་ལས་གྲུབ་པ་ལོ་མ་
དང་མེ་ཏོག་རིན་པོ་ཆེ་ཐམས་ཅད་ལས་གྱུར་པ་ཤིང་དེའི་དྲི་ཞིམ་པོ་དང་འོད་བཟང་པོས་
འཇིག་རྟེན་གྱི་ཁམས་མཐའ་ཡས་པར་འགེངས་པ་དང༌། སེམས་ཅན་སྨིན་པ་དང་སངས་
རྒྱས་ཀྱི་ཞིང་དག་པའི་ཡོན་ཏན་ཕུན་སུམ་ཚོགས་པའོ། །དེ་ཐམས་ཅད་ལ་སྦྱར་རོ། །གལ་ཏེ་
རྫུས་ཏེ་སྐྱེ་བ་དང་རུས་ལ་སོགས་པ་འགལ་ལོ་ཞེ་ན། མ་ཡིན་ཏེ་ཁྱེའུ་ཆོས་ཀྱི་སེམས་དཔའ་
དང་ཆོས་ཀྱི་བློ་གྲོས་བཞིན་ནོ། །བྱང་ཆུབ་ཀྱི་སེམས་རིན་པོ་ཆེར་གནས་ན་ད་ལྟ་ཐ་མལ་དུ་
འདུག་པ་དང་འགལ་ལོ་ཞེ་ན་སྣང་བ་དག་མ་དག་གིས་བྱུང་པའོ་ཞེས་སོ། །མངལ་དུ་འཇུག་
པ་ལ་སོགས་པ་ས་བཅུ་པ་ལ་གནས་པས་བྱེད་པ་མ་ཡིན་ནམ་ཞེ་ན། དགུ་པ་ལ་སྦྱངས་པས་
བཅུ་པ་ལ་བྱེད་པའམ། མི་སྐྱེ་བའི་ཆོས་ལ་བཟོད་པ་ཐོབ་ནས་ཞག་བདུན་ནས་ཀྱང་འཚང་རྒྱ་
ནུས་པར་བཤད་དོ། །འགྲེལ་པར་ཡུམ་ལྷ་མཛེས་ལྟ་བུའི་མངལ་དུ་འཇུག་པ་དང་། རྒྱལ་པོའི་
སོགས་སུ་བྲམ་ཟེ་བསྡུའོ། །བྱེ་བྲག་ཏུ་ཉི་མའི་གཉེན་པ་བུ་རམ་ཤིང་ལ་སོགས་པ་ལས་སྐྱེས་
པ་དང་། མ་དང་པའི་བདུན་རྒྱུད་ཚུན་ཆོད་བཟང་བས་ལེགས་པར་འབྲེལ་བའི་གཉེན་དང༌།
འཁོར་བཞེད་པ་བཞིན་སྒྲུབ་པ་འདུན་པ་ལྟ་བུ་དང་བརྒྱ་བྱིན་དང་ཚངས་པ་ལ་སོགས་པས་སྐུ་
ཁྲུས་གསོལ་བ་ལ་སོགས་པས་བསྟོད་པར་བྱེད་པ་དང་། སངས་རྒྱས་དང་ལྷས་བསྐུལ་ཏེ་
རབ་ཏུ་འབྱུང་བ་དང༌། ཡིད་བཞིན་གྱི་ནོར་བུ་འདོད་བྱ་ཡིན་པ་ལྟར་ཤིང་ཡང་སངས་རྒྱས་ཀྱི་
འདོད་བྱ་ཡིན་པས་སོ། ། །
གཉིས་པ་འབྲས་བུའི་སའི་ངོ་བོ་ནི་དེ་ལྟར་ཞེས་སོགས་ཏེ་གལ་ཏེ་འདི་འབྲས་
བ !
2
)



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུའི་མཐར་མ་ཐུག་ཅིང་ལྟོས་ནས་འཇོག་ན་འོག་མའང་ཐལ་བས་འབྲས་བུར་ཇི་ལྟར་འཐད་
ཅེ་ན། སློབ་པའི་སའི་མཐར་ཐུག་ཡིན་པས་འབྲས་བུའོ། །དེ་དག་མ་བཤད་ཅེས་པས་འདིའི་
ཡོངས་སྦྱོང་ཡོད་བཞིན་དུ་མི་འཆད་པ་ཅི་སྟེ་ཞེ་ན། མ་ཧ་ལྟར་ན་དང་པོ་ལ་སོགས་པའི་ཡོངས་
སྦྱོང་མོས་སྤྱོད་ལ་སོགས་པ་ལས་ཁྱད་པར་དུ་བྱེད་པ་ཡིན་པ་ལས་འདི་འབྲས་བུའི་སར་
བཤད་པས་ཐམས་ཅད་ལས་ཁྱད་པར་དུ་འཕགས་པར་གྲུབ་པས་དེའི་བཤད་པ་ལ་དགོས་པ་
མེད་པའི་ཕྱིར་རོ་གསུང་པ་ནི་མི་འཐད་དེ། ས་དང་པོ་ལ་གནས་པས་སྦྱོང་བར་བཤད་པས་
གནས་པ་ཉིད་ཀྱིས་མོས་སྤྱོད་ལས་ཁྱད་པར་དུ་གྲུབ་པས་དང་པོའི་ཡང་མི་འཆད་པར་ཐལ་
ལོ། ཁ་ཅིག་འབྲོམ་སོགས་རྟོགས་སླ་ནས་མ་བཤད་ཅེས་ཟེར་བ་ནི་འབྲེ་ན་རེ་རིགས་ཏེ་འདིའི་
ཡོངས་སྦྱོང་ས་དགུའི་ཡོན་ཏན་དང་ཕྲིན་ལས་སྦྲེལ་ནས་ཉམས་སུ་ལེན་པ་ཡིན་ལ། དེ་མཚན་
ཉིད་བཤད་པས་གོ་སླ་སྟེ་མཚན་ཉིད་ས་དགུའི་ཡོན་ཏན་ལས་ལྷག་པ་མངོན་དུ་བྱས་པས་དེ་
ལས་འདའ་བ་དང༌། སངས་རྒྱས་ཀྱི་ཡོན་ཏན་དང་ཕྲིན་ལས་ཐོབ་པས་སངས་རྒྱས་ཀྱི་སར་
བཤད་པས་རྟོགས་སོ་ཞེས་གསུང་ངོ༌། །ས་དགུ་ལས་ཞེས་པ་ལ་གཉིས་ཏེ། འདས་བྱའི་ས་
དང༌། འདས་པའི་དོན་ནོ། །དང་པོ་ནི་མདོ་ལས་བྱང་ཆུབ་སེམས་དཔའ་ཆེན་པོ་ཐབས་ལ་
མཁས་པས་ཕ་རོལ་ཏུ་ཕྱིན་པ་ནས་མ་འདྲེས་པའི་བར་ལ་སྤྱོད་པའི་ཚེ་རིགས་ཀྱི་ས་དང་
བརྒྱད་པའི་ས་དང་མཐོང་པའི་ས་དང་བསྲབས་པའི་ས་དང་འདོད་ཆགས་དང་བྲལ་བའི་
ས་དང་བྱས་པ་རྟོགས་པའི་ས་དང་། ཉན་ཐོས་ཀྱི་ས་དང་རང་སངས་རྒྱས་ཀྱི་ས་དང་བྱང་ཆུབ་
སེམས་དཔའི་ས་ལས་ཡང་དག་པར་འདས་ཏེ། རབ་འབྱོར་དེ་ལྟར་བྱང་ཆུབ་སེམས་དཔའ་
ཆེན་པོས་ས་དགུ་ལས་འདས་ནས་སངས་རྒྱས་ཀྱི་ས་ལ་གནས་པ་སྟེ་རབ་འབྱོར་དེ་ནི་བྱང་
ཆུབ་སེམས་དཔའི་ས་བཅུ་པའོ་ཞེས་གསུངས་སོ། །གཉིས་པ་འདས་པའི་དོན་སྤངས་པ་ལ་མི་
བྱ་སྟེ་དེ་དག་ཚད་མས་གྲུབ་པའི་ལམ་ཡིན་པས་སོ། །ཚད་མས་གྲུབ་པ་ལ་ཚད་མ་ཕྱི་མས་
- ?
2 f -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
དེའི་དོན་ལ་གནོད་པ་དང་བློ་དེ་ཚད་མ་ཡིན་པ་ལ་སྤོང་བྱེད་སྲིད་ན་དེ་ལའང་སྲིད་པས་གང་
ལའང་ཡིད་བརྟན་བྱ་མེད་པར་འགྱུར་རོ། །དེས་ན་དེ་རྣམས་ཉམས་སུ་མྱོང་བར་བྱས་ནས་དེ་
ལས་ལྷག་པ་མངོན་དུ་བྱས་པ་ཙམ་ཡིན་ནོ། །གནས་སྐབས་གང་དུ་ཉན་རང་གི་ས་མངོན་དུ་
བྱེད་པ་ནི་བཤད་ཟིན་ཏོ། །རྒྱན་ལྟར་ན་མངོན་པར་ཤེས་པའི་ཡེ་ཤེས་གང་གིས་ས་བཅུ་
སངས་རྒྱས་ཀྱི་སར་གནས་པ་དེ་ནི་བྱང་ཆུབ་སེམས་དཔའི་ས་བཅུ་པ་ཡིན་པར་ཤེས་པར་
བྱའོ། །སངས་རྒྱས་ཀྱི་ས་ནི་བཏགས་ནས་ཡིན་ནོ། །རྒྱུ་མཚན་ནི་སྤང་བྱ་མཐའ་དག་སྤོང་
བར་ཉེ་བ་དང་སྟོབས་ལ་སོགས་པའི་རིགས་ཐོབ་པ་དང་གཞན་དོན་མཉམ་སྟེ་རྗེས་ཐོབ་ཅེས་
བཤད་པས་སོ། །གལ་ཏེ་དེ་མི་འཐད་དེ། དེ་ལྟ་མོད་ཀྱི་ས་རྡུལ་དང༌། །རྒྱ་མཚོ་བ་ལང་རྨིག་
རྗེས་ཀྱི། ཁྱད་པར་གང་ཡིན་སངས་རྒྱས་དང༌། །བྱང་ཆུབ་སེམས་དཔའི་ཁྱད་དེ་ཉིད། །ཅེས་
སྤངས་པ་དང་ཡེ་ཤེས་ལ་ཁྱད་ཡོད་པར་བཤད་པ་དང་། ཡང་ས་བཅུ་པའི་དོན་དེས་མི་ནུས་
ལ་སངས་རྒྱས་ཀྱིས་ནུས་པའི་ཕྱིར་རོ་ཞེ་ན། སྤངས་རྟོགས་ཉེ་ཞིང་ཕྲིན་ལས་ལྷུན་གྱིས་གྲུབ་
པ་དང་རྒྱུན་མི་ཆད་ཙམ་གྱིས་ཁྱད་མེད་པར་བཤད་དོ། །དགོས་པ་ནི་སངས་རྒྱས་མྱུར་དུ་ཐོབ་
པར་གོ་བའོ། །དངོས་ལ་གནོད་པ་ནི་སྤངས་རྟོགས་མ་རྫོགས་པའོ། །འགྲེལ་པར་ཉན་ཐོས་
ནས་བཞིན་དུའི་བར་འཆད་བྱེད་ཡིན་ལ། རིགས་ནས་ས་རྣམས་ཀྱི་བར་བཤད་པར་བྱའོ།།
རིགས་ཀྱི་ས་ནི་ཐེག་པ་གསུམ་གྱི་རིགས་ངེས་པའི་ས་སྟེ་བྱང་ཆུབ་སེམས་དཔའ་དང་བསེ་རུ་
ལྟ་བུ་དྲོད་དུ་ངེས་ཏེ། སྟོན་དང་བསེ་རུ་བྱང་ཆུབ་པ། །བསམ་གཏན་མཐའ་རྟེན་གཅིག་ལ་
ཀུན། །ཞེས་བཤད་པས་སོ། །ཚོགས་དང་སྤྱོད་པའང་བཟོད་པར་རིགས་ངེས་ཏེ། ཇི་ལྟར་
བཟོད་ཆེན་སྐད་ཅིག་མ། །གཅིག་ཡིན་དེ་བཞིན་ཆོས་ཀྱི་མཆོག་ཅེས་པའི་འགྲེལ་པར་བསེ་རུ་
ལས་གཞན་པའི་རང་སངས་རྒྱས་ཡོད་པར་འདོད་པ་དེའི་རིགས་ནི་དྲོད་དང་རྩེ་མོར་བཟློག་
པ་དགག་པ་མེད་དོ་ཞེས་སོ། །ཉན་ཐོས་བཟོད་པར་ངེས་ཏེ། གཉིས་སློབ་རིགས་ལས་བཟློག་
- ? ༡
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་ནི། །སངས་རྒྱས་སུ་འགྱུར་གཞན་གསུམ་ཡང་། །ཞེས་བཤད་པས་སོ། །བརྒྱད་པ་ནི་
ཡས་བགྲངས་པ་སྟེ་འབྲས་བུ་དང་པོ་ལ་ཞུགས་པ་སྐད་ཅིག་བཅོ་ལྔ་པ་ལ་གནས་པའོ།།
མཐོང་བ་ནི་རྒྱུན་དུ་ཞུགས་པ་བཅུ་དྲུག་པ་ལ་གནས་པ་སྟེ། དགེ་སྦྱོང་གི་འབྲས་བུ་དང་པོ་
མཐོང་བས་སོ། །བསྲབས་པ་ནི་ལན་ཅིག་ཕྱིར་འོང་གི་འབྲས་བུ་གནས་ཙམ་པོ་སྟེ། འདོད་
ཁམས་ཀྱི་དྲུག་པ་མན་ཆད་སྤངས་པས་ཕལ་ཆེར་བསྲབས་པས་སོ། །འདོད་ཆགས་དང་བྲལ་
བ་ནི་ཕྱིར་མི་འོང་པ་སྟེ་འདོད་ཁམས་ལས་འདོད་ཆགས་དང་བྲལ་བས་སོ། །བྱས་པ་རྟོགས་
པ་ནི་དགྲ་བཅོམ་པ་སྟེ་ཉོན་མོངས་པ་ཐམས་ཅད་སྤངས་པའི་བྱས་པ་དེས་རྟོགས་པས་སོ།།
ཉན་ཐོས་ཀྱི་ས་ནི་ལྷག་མ་གཉིས་པ་དང་གསུམ་པ་དང་བཞི་པ་ལ་ཞུགས་པ་གསུམ་མོ། །སྤྱི་
བྱེ་བྲག་དེ་རྣམས་ལ་འཇུག་པར་ཅིས་ཤེས་ཤེ་ན། ཐེག་པའི་ཚུལ་གསུམ་གྱིས་སའི་ཡོན་ཏན་
ཐམས་ཅད་ས་བཅུ་པར་འདུས་པར་རྣམ་པར་གཞག་པར་སངས་རྒྱས་ཀྱིས་དགོངས་པས།
ཉན་ཐོས་ཀྱི་ས་བརྒྱད་ཀྱི་ཡོན་ཏན་འཇོག་པ་ལས་ལྔ་པོ་རང་མིང་གིས་བྱུང་པས་ཤུགས་ཀྱིས་
དེ་གསུམ་ལ་འཇུག་གོ །རང་སངས་རྒྱས་ཀྱི་དང་བྱང་ཆུབ་སེམས་དཔའི་ནི་སླའོ་ས་ནི་ཀུན་ལ་
སྦྱར་རོ། །ཡང་དག་པར་རྫོགས་པའི་སངས་རྒྱས་ནི་མ་ཡིན་ནོ་དངོས་སུ་མེད་ཀྱང་སངས་རྒྱས་
ཀྱིས་ཡོངས་སུ་རྫོགས་པར་བྱས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
མངོན་པར་རྫོགས་པར་འཚང་རྒྱའོ་ཞེས་སྐབས་གཞན་ནས་བཤད་པས་དོན་གྱིས་བཤད་དོ་
གསུང་ངོ༌། །འཕགས་པས་ལུང་གཞན་ནས་འབྱུང་ཞེས་པ་འབུམ་པའོ། །
གསུམ་པ་གཉེན་པོའི་ཚོགས་བྱེ་བྲག་ཏུ་བཤད་པ་ནི་མཐོང་དང་སྒོམ་པའི་
ལམ་དག་ལ་དབྱེ་གཞིའོ། །གཉེན་པོ་རྣམས་ལ་བརྒྱད་ཅེས་གྲངས་ཀྱིས་དབྱེ་བའོ། །གཟུང་
དང་འཛིན་པའི་རྣམ་རྟོག་བརྒྱད་ཉེ་བར་ཞི་བར་བྱ་བའི་ཕྱིར་ཞེས་མ་ཧས་འགྲེལ་ཆེན་དུ་
བསྒྱུར་བ་ལེགས་ཏེ། དངོས་པོ་ལ་བརྒྱད་ཡིན་པ་དང་འགྲེལ་པ་དང་གྲངས་མཐུན་པའི་ཕྱིར་
- 2 2
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་འཇམ་གསར་འགྲེལ་པ་བཞུགས། ༨
རོ༑ ༑བརྒྱད་རྣམས་ཞེས་པར་རྒྱ་དཔེ་ལ་འདུག་གོ་ཞེས་སྤོང་ཞེས་ཟེར་རོ། །མཐོང་སྒོམ་སོ་
སོར་ཕྱེ་ལ་སྦྱར་རོ། །དེ་བརྒྱད་སྟོང་པ་ལས་ཐེག་པ་ཆེན་པོ་དེ་གང་གིས་ངེས་པར་འབྱུང་བར་
འགྱུར། གང་ནས་ངེས་པར་འབྱུང་བར་འགྱུར། གང་དུ་གནས་པར་འགྱུར། གང་ཞིག་ངེས་
པར་འབྱུང་བར་འགྱུར་ཞེས་བཞི་དྲིས་པའི་ལན་དུ་མི་དམིགས་པའི་རྣམ་པས་དང་། ཁམས་
གསུམ་ནས་དང་། རྣམ་པ་ཐམས་ཅད་མཁྱེན་པ་ཉིད་དུ་དང་། བྱང་ཆུབ་སེམས་དཔའ་འབྱུང་
ངོ་ཞེས་ཀུན་རྫོབ་ཀྱི་བདེན་པའི་རྣམ་པ་ལ་བརྟེན་ནས་མཐོང་ལམ་གཉེན་པོ་གསུངས་ལ།
གང་གིས་ཀྱང་ངེས་པར་འབྱུང་བ་མེད་ལ་སོགས་པ་དོན་དམ་གྱི་བདེན་པ་ལ་བརྟེན་ནས་སྒོམ་
ལམ་གཉེན་པོ་གསུངས་སོ། །ཉི་ཁྲི་ནས་དྲི་བ་གསུམ་གྱི་ལན་གྱིས་སྟོན་ནོ། །མ་ཧས་བདེན་པ་
བཅུག་པ་ལེགས་ཀྱང་བདེན་པ་གཉིས་པོ་ལམ་གྱིས་མངོན་དུ་བྱེད་ཅེས་པར་འགྲོ་དོགས་ཡོད་
པས་འདི་ལྟར་ཞི་བར་བྱ་བའི་ཕྱིར་མི་མཐུན་ཕྱོགས་ཀྱི་རབ་ཏུ་དབྱེ་བས་གཉིས་པོ་ཁོ་ནའི་
གནས་སྐབས་ཀྱི་ཁྱད་པར་བདེན་པ་གཉིས་ཀའི་རྣམ་པ་ལ་བརྟེན་ནས་གཉེན་པོ་རྣམ་པ་
བརྒྱད་མངོན་དུ་བྱའོ་ཞེས་ཕྱིས་མ་ཧ་ཟེར་བ་འཐད་དོ། །
ངེས་པར་འབྱུང་བའི་སྒྲུབ་པ་ལ་སྤྱི་དོན་གསུམ་སྟེ། ངེས་པར་འབྱུང་ས་དང་།
དེའི་སྒྲུབ་པ་དང༌། གྲངས་ངེས་པའོ། །དང་པོ་ལ་གཉིས་ཏེ། འབྲས་བུ་དང་། རྒྱུ་མཐར་ཐུག་
པའོ། །དང་པོ་ནི་ཆེད་དུ་བྱ་བ་ནི་རྣམ་མཁྱེན་གྱི་བར་སངས་རྒྱས་ཀྱི་སའི་བར་ཡིན་ཏེ་འབྲེས་
མགོ་འགྲེས་ཞབས་སངས་རྒྱས་ཀྱི་སའི་ཡིན་པས་སོ། །གཉིས་པ་ལམ་གྱི་ཡུལ་ཅན་ནི་རྡོ་རྗེ་
ལྟ་བུའི་ཡིན་ཏེ་སྒོམ་པའི་ལམ་ལ་བརྟེན་པ་ཡིན་ཞེས་དང་དེའི་ཁྱད་པར་གྱི་ལམ་ཞེས་བཤད་
པས་སོ། །གཉིས་པ་ནི་དང་པོ་བདུན་གྱི་སྒྲུབ་པ་རྡོ་རྗེ་ལྟ་བུ་ཡིན་ལ། ལམ་དེ་ཉིད་ཀྱི་སྒྲུབ་པ་
རྡོ་རྗེ་ལྟ་བུའི་སྦྱོར་ལམ་མོ། །དེས་ན་ལྟོས་ས་གཉིས་ལ་ལྟོས་ནས་དེ་འབྱུང་ས་དང་བསྒྲུབ་པ་
གཉིས་ཀར་འགྱུར་ཏེ་ལྟོས་ས་གཉིས་ལ་ལྟོས་ནས་གང་ཟག་གཅིག་ཉིད་ཕ་དང་བུ་གཉིས་
- ? 2
} .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀར་འགྱུར་བ་བཞིན་ནོ། །གསུམ་པ་ནི་འབྱུང་ས་སངས་རྒྱས་ཀྱི་སར་ལྟོས་པ་བདུན་དང་རྡོ་རྗེ་
ལྟ་བུར་ངོ་བོ་གཅིག་ཡོད་པས་དེར་འབྱུང་སའི་སྒྲུབ་པ་བརྒྱད་མཁོ་ཆོས་ཀྱི་གྲངས་ངེས་པའོ་
ཟེར་རོ། །གཞུང་དོན་ནི་ངེས་པར་འབྱུང་བ་ཆེད་དུ་བྱ་བ་སྔར་བཤད་པ་དང་། གལ་ཏེ་ཆེད་དུ་
བྱ་བ་ལན་གསུམ་བཤད་པས་ཟློས་སོ་ཞེ་ན། མ་ཡིན་ཏེ་སྒྲུབ་པ་ལ་འཇུག་པའི་རྒྱུ་མཚན་དང་
སྒྲུབ་པའི་ཡུལ་དང་ངེས་འབྱུང་སྒྲུབ་པའི་འབྱུང་ས་གསུམ་ལ་དགོངས་པའི་ཕྱིར་རོ། །མདོ་
ལས་བཅོམ་ལྡན་འདས་ཐེག་པ་ཆེན་པོ་བགྱི་བ་འདི་ནི་ལྷ་དང་མི་དང་ལྷ་མ་ཡིན་དུ་བཅས་
པའི་འཇིག་རྟེན་ཟིལ་གྱིས་མནན་ཏེ་འབྱུང་བར་འགྱུར་བས་དེའི་ཕྱིར་ཐེག་པ་ཆེན་པོ་ཞེས་
བགྱིའོ། །བཅོམ་ལྡན་འདས་ཐེག་པ་དེ་ནི་ནམ་མཁའ་དང་མཉམ་པ་སྟེ་ཞེས་སོགས་བཤད་དོ།།
ཆོས་ཐམས་ཅད་སྐྱེ་མེད་མཉམ་པ་ཉིད་རྟོགས་པ་དང༌། སེམས་ཅན་ཐམས་ཅད་ཀྱི་དོན་རྟག་
པར་བྱེད་པ་དང༌། ལྷུན་གྱིས་གྲུབ་པས་འབད་མེད་དང༌། འཁོར་འདས་རྟག་ཆད་ཀྱི་མཐའ་
ངེས་པར་འབྱུང་བ་དང་། ཐེག་པ་གསུམ་ གྱི་ སྤངས་རྟོགས་ཀྱི་དོན་ཐོབ་པ་དང༌། རྣམ་པ་
ཐམས་ཅད་དེ་མ་ལུས་པ་མཁྱེན་པ་ཉིད་དོ། །རྣམ་མཁྱེན་དེའི་ཁྱད་པར་གྱི་ལམ་གྱི་ཡུལ་ཅན་
རྡོ་རྗེ་ལྟ་བུའི་ཏིང་ངེ་འཛིན་དུ་ངེས་པར་འབྱུང་སྟེ་དེ་རྣམས་འབྱུང་བའོ། །ངེས་པར་འབྱུང་བའི་
སྒྲུབ་པའང་རྣམ་པ་བརྒྱད་ཀྱི་བདག་ཉིད་དོ། །བརྒྱད་པོ་འདི་ངེས་འབྱུང་སྒྲུབ་པ་ཡིན་ཞེས་བྱ་
ཞེས་སོ། །འགྲེལ་པར་ཇི་སྐད་བཤད་པའི་རྣམ་པ་ཐམས་ཅད་མཁྱེན་པ་རྣམ་པ་གང་དག་དང་
ཞེས་སོགས་ཀྱི་མདོ་དང་དེའི་བཤད་པའམ་ཡང་ན་མཚོན་བྱེད་ཀྱིས་བཤད་པའོ། །ཐམས་
ཅད་མི་དམིགས་པ་ཉིད་ཀྱིས་ངེས་པར་འབྱུང་བའི་སྒྲུབ་པ་ནི་རྣམ་པ་བརྒྱད་ཡིན་ནོ་ཞེས་སོ།།
ཅི་སྟེ་ཞེ་ན་ངེས་པར་འབྱུང་བའི་རྣམ་པ་བརྒྱད་ཡིན་དང་ཞེས་སོ། །དེའང་རྒྱུ་མཚན་ཙམ་ཡིན་
གྱི་རྟགས་མ་ཡིན་ནོ། །འབྱུང་ས་བརྒྱད་དུ་ངེས་པ་ཅི་སྟེ་ཞེ་ན་ངེས་པར་འབྱུང་བར་བྱ་བའི་གཞི་
བརྒྱད་པོ་དེ་ལྟ་བུ་དག་ལས་ཁྱད་པར་དུ་འཕགས་པའི་ཆོས་གཞན་མེད་པའི་ཕྱིར་ཞེས་སོ།།
- 3 } [) -



སྐབས་དང་པོའི་འགྲེལ་པའི་རྣམ་པར་བཤད་པའོ།། །།
༈ ལམ་ཤེས་སྟོན་པ་ནི་རྣམ་པ་ཐམས་ཅད་མཁྱེན་པ་ཉིད་རྟོགས་པ་ནི་རྒྱུ་ལམ་
ཤེས་མེད་ན་མེད་པས་འབྲས་བུའི་རྗེས་ལ་རྒྱུ་སྟོན་པ་བཤད་པའི་རིམ་པའོ། །འདིར་གསུམ་
སྟེ༑ ལམ་ཤེས་ལོགས་སུ་གསུངས་པའི་དགོས་པ་དང༌། གདུལ་བྱ་གང་ལ་བརྗོད་བྱ་གང་
བསྟན་ཚུལ་དང༌། མཚོན་བྱེད་ཀྱི་ཆོས་དངོས་སོ། །དང་པོ་ནི་འཁོར་གསར་པས་རྣམ་མཁྱེན་
མ་ཐོས་པས་དེ་དག་ལ་དེའི་རྟོགས་པ་ནི་སྒྲུབ་དགོས་ལ་ཡང་དེ་བཤད་ན་རྙིང་པས་བརྙས་པ་
སྐྱེ་བས་ལམ་ཤེས་བརྗོད་པས་རྒྱུ་འདིས་ཐོབ་པ་གཅིག་རྣམ་མཁྱེན་ནོ་ཞེས་རྒྱུས་མཚོན་ནས་
དེའི་རྟོགས་པ་བསྐྱེད་པའི་དོན་དུ་ཡིན་ནོ། །ཡང་ཁ་ཅིག་ཆོས་བཅུ་པོ་སངས་རྒྱས་ཁོ་ནས་
རྟོགས་ཀྱི་བྱང་ཆུབ་སེམས་དཔས་མི་རྟོགས་སྙམ་དུ་དོགས་པ་ལ་དེ་སྤང་བའི་དོན་དུ་དེ་དག་
གི་ནང་ནས་རྒྱུའི་ཆོས་ཙམ་ཞིག་དྲངས་ནས་བཤད་དོ། །གཉིས་པ་ནི་འབུམ་ཊིཀ་ལས་གདུལ་
བྱ་སྨིན་པ་དང་སྨིན་མ་སྨིན་གཉིས་ཀའི་དབང་དུ་བྱས་ཏེ་རིམ་པ་ལྟར་དོན་དམ་དང་ཀུན་རྫོབ་
ལས་གཙོར་བརྩམས་ནས་རྣམ་མཁྱེན་དང་ ལམ་ཤེས་ བཤད་དོ་ཟེར་རོ། །གསུམ་པ་ལ་
གཉིས་ཏེ། ཡན་ལག་དང་། རང་བཞིན་ནོ། །དང་པོ་ལ་བཞི་སྟེ། གེགས་དང་བྲལ་བའི་རྟེན་
དང༌། ལྷན་ཅིག་བྱེད་པའི་རྐྱེན་དང༌། ཉེ་བར་ལེན་པའི་རྒྱུ་དང༌། རྐྱེན་གྱི་ཁྱད་པར་རོ། །དང་
པོ་ནི་མཛད་ཅེས་དྲང་ངོ༌། །གང་ཞེ་ན་ལྷ་རྣམས་ཀྱི་འོད་མོག་མོག་པོར་རོ། །གང་གིས་ཞེ་ན་
སངས་རྒྱས་ཀྱི་རང་བཞིན་གྱི་འོད་ཀྱིས་སོ། །དགོས་པ་ཅིའི་དོན་དུ་ཞེ་ན་ལྷ་རྣམས་ལ་ལམ་
ཤེས་སྐྱེར་རུང་བར་བྱ་བའི་ཕྱིར་རོ། །གཉིས་པ་ནི་ཡུལ་ཏེ། ཞེས་ཏེ་ལམ་ཤེས་སེམས་བསྐྱེད་
དང་ལྡན་པ་ཁོ་ན་ལ་སྐྱེ་བས་འབྲས་ལྟར་ཡུལ་ངེས་པའོ། །ཡུལ་ངེས་པར་བྱེད་པ་པོ་ཡིན་པས་
སེམས་བསྐྱེད་ལའང་ཡུལ་ངེས་ཞེས་བཏགས་སོ། །གསུམ་པ་ནི་ཁྱབ་པ་དང་ཞེས་ཏེ་ཆོས་
དབྱིངས་ཀྱིས་སེམས་ཅན་ཐམས་ཅད་ལ་ཁྱབ་པས་ནའོ། །དེ་ཡང་དངོས་སུ་སྐྱེ་བ་ལ་རིགས་
-> ，
-



བརྩི་ཆེན་མཛདབ་མ། པང་ན་དྲུག་ག་དང་པ་ཕར་ཕྱིན་འགྲལ་སྐར།
སད་པ་གཅིག་དགོས་སོ་ཞེས་གོ་བའི་དོན་དུ་ལམ་ཤེས་ཀྱི་རྒྱུར་ཐེག་ཆེན་གྱི་རིགས་ལྡན་
གཅིག་དགོས་ཞེས་བཤད་པ་ཡིན་ནོ། །བཞི་པ་ནི་རང་བཞིན་དང་ནི་དེའི་ལས་
ཞེས་ཏེ། འདིར་སེམས་བསྐྱེད་དང་ལམ་ཤེས་ཉོན་མོངས་པ་མི་སྤོང་བའི་རང་བཞིན་ལ་
གཉིས་ཏེ། བཏགས་པ་བ་དང༌། མཚན་ཉིད་པ་མི་སྤོང་བའི་ཚུལ་ལོ། །དང་པོ་ལ་གཉིས་ཏེ།
གདགས་གཞི་དང༌། བཏགས་ཆོས་བསམ་པའོ། །དང་པོ་ནི་མ་རིག་བག་ཆགས་ཀྱི་ས་དང་
སྙིང་རྗེ་དང་སེམས་བསྐྱེད་དང་སྨོན་ལམ་ལ་སོགས་པ་སྐྱེ་བ་ལེན་པའི་རྒྱུ་ཐབས་ལ་མཁས་
པའི་དགེ་བའི་རྩ་བ་ཡིན་ཏེ། བློ་གྲོས་རྒྱ་མཚོས་ཞུས་པ་ལས་བྱང་ཆུབ་སེམས་དཔའ་ནི་
ཐབས་མཁས་དང་དགེ་བའི་རྩ་བ་བསྐྱེད་པས་བསམས་བཞིན་དུ་ཁམས་གསུམ་དུ་ཀུན་ཏུ་
སྤྱོད་དོ། །དེས་ན་དགེ་བའི་རྩ་བ་དང་ལྡན་པའི་ཉོན་མོངས་པ་ཞེས་བྱའོ། ཁམས་གསུམ་དུ་
ཀུན་ཏུ་སྦྱོར་བས་ཡིན་གྱི་སེམས་ཉེ་བར་ཉོན་མོངས་པས་ནི་མ་ཡིན་ནོ་ཞེས་དང་། ཐོགས་མེད་
ཀྱིས་བྱང་ཆུབ་སེམས་དཔའ་རྣམས་ནི་ཡེ་ཤེས་མངོན་པར་འདུ་བྱེད་པས་ཉིང་མཚམས་སྦྱོར་
རོ་ཞེས་དང་། རྒྱན་ལས་བློ་ལྡན་རྣམས་ནི་ལས་དང་ནི། །གཞན་ཡང་སྨོན་ལམ་དག་དང་ནི།།
ཏིང་ངེ་འཛིན་དང་དབང་འབྱོར་བའི། །དབང་གིས་སྐྱེ་བར་འདོད་པ་ཡིན། །ཞེས་སོ། །གཉིས་
པ་ནི་གསུམ་ལས་རྒྱུ་མཚན་ནི་ཉོན་མོངས་པ་དང་འཁོར་བར་སྐྱེ་བ་ལེན་པའི་བྱེད་པ་མཚུངས་
པས་སོ། །དགོས་པ་ནི་དེ་གོ་བ་ཡིན་ལ། དངོས་ལ་གནོད་པ་ནི་རབ་ཏུ་མ་ཞི་བ་མེད་པས་སོ།།
གཉིས་པ་ལ་དངོས་དང་བརྩད་པ་སྤང་བའོ། །དང་པོ་ནི་མཐོང་སྤང་སྤོང་ལ་སྒོམ་སྤང་མཚན་
ཉིད་པ་མི་སྤོང་ཡང་མི་འགལ་ཏེ། ཐབས་ཆེན་རྣམས་དང་ལྡན་པ་ལ། །ཉོན་མོངས་བྱང་ཆུབ་
ཡན་ལག་འགྱུར། །ཞེས་དང༌། ཇི་ལྟར་གྲོང་ཁྱེར་སྲུང་གི་མི་གཙང་ལུད། །དེ་ནི་བུ་རམ་ཤིང་
པའི་ཞིང་ལ་ཕན། །དེ་བཞིན་བྱང་ཆུབ་སེམས་དཔའི་ཉོན་མོངས་ལུད། །དེ་ནི་ཐམས་ཅད་
མཁྱེན་པའི་རྒྱུ་རུང་འགྱུར། །ཞེས་དང༌། དེ་ཉོན་མོངས་པ་མ་སྤངས་སུ་ཟིན་ཀྱང་སྨན་དང་
- 2
3 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
སྔགས་ཀྱིས་གསོད་པའི་དུག་ལྟ་བུའམ་དཔེར་ན་སྤངས་པའི་དགྲ་བཅོམ་པ་ལྟར་ས་ཐམས་
ཅད་དུ་ཉེས་པ་མི་སྐྱེད་དོ་ཞེས་བྱའོ། །གཉིས་པ་ནི་དེ་གང་ཟག་གི་བདག་མེད་རྟོགས་པས་
ཀྱང་སྤོང་ན་བདག་མེད་མཐའ་དག་རྟོགས་པས་འགལ་བ་སྟོབས་ལྡན་གྲུབ་པའི་ཕྱིར་སྤོང་
བར་ཐལ་ལོ། །ཐབས་ཀྱིས་མི་སྤོངས་ཏེ་རྒྱ་སྙོམས་འཇུག་བསྒོམས་ཀྱང་དེར་སྐྱེ་བ་མི་ལེན་པ་
བཞིན་ནོ། །གལ་ཏེ་དགྲ་བཅོམ་ཐེག་ཆེན་དུ་ཞུགས་ནས་སྐྱེ་བ་ལེན་པ་རྒྱུ་མེད་དུ་ཐལ་ལོ་ཞེ་
ན་༑ དགེ་བའི་རྩ་བས་ཀྱང་ལེན་ནོ་ཞེས་བཤད་ཟིན་ཏོ། །ལས་ནི་སེམས་ཅན་གྱི་དོན་བྱེད་
པའོ། །འགྲེལ་པར་སྔོན་བྱུང་གི་རྟེན་ནི་ལམ་ཤེས་ནས་མཛད་པ་ནིའི་བར་རོ། །རྗེས་འཇུག་
གི་རྟེན་ནི་སྔོན་མཛད་པས་ཆོག་མོད་བསྟན་བཅོས་སུ་བསྡུས་པ་ལ་དགོས་པ་ཅི་ཡོད་ཅེ་ན། ཕྱི་
རབས་ཀྱི་གང་ཟག་ང་རྒྱལ་བཅོམ་པའི་རྒྱུད་ཁོ་ནར་ལམ་ཤེས་ཀྱི་རྟོགས་པ་སྐྱེའོ་ཞེས་ཤེས་
པར་བྱ་བའི་ཕྱིར་བྲི་བར་མཛད་དེ་སྔོན་བྱུང་བརྗོད་པའི་མདོའི་ཚིག་ཟུར་གྱིས་རྗེས་འཇུག་གི་
རྟེན་བརྗོད་པ་ཡིན་ནོ། །རྒྱུ་ནི་ལམ་ཤེས་པ་ཉིད་ཀྱི་བསྒོམ་པར་བྱ་བ་ཡིན་ཅེས་དྲང་ངོ༌། །གང་
ཟག་གང་གིས་ཞེ་ན་ནང་པའི་འདོད་ཆགས་དང་བྲལ་བའི་ཉན་རང་དང་། ཅིག་ཤོས་ཕྱི་རོལ་
པའི་རྣལ་འབྱོར་པས་ཀྱང་གིས་ལྟ་སྤྱོད་ལོག་པའི་དེ་གཉིས་ཀྱང་སྒོམ་ན་བྱང་སེམས་ལྟ་ཅི་
སྨོས་ཞེས་པའོ། །དགོས་པ་ནི་སངས་རྒྱས་ཉིད་ཐོབ་པར་བྱ་བའི་ཕྱིར་རོ། །དེ་དག་གིས་དེ་
ཅང་ཐོབ་བམ་ཞེ་ན་སྐྱེ་བོ་ནས་དེའི་བར་གྱིས་བརྗོད་དོ། །དགོངས་འགྲེལ་ལ་སོགས་ནས་
ཐེག་པ་གསུམ་དུ་བཤད་པ་དང་འགལ་ལོ་ཞེ་ན། ཐེག་པ་གསུམ་རྣམ་པར་བཞག་པ་ནི་
དགོངས་པ་ཅན་ཡིན་ཀྱི་ངེས་དོན་མཚན་ཉིད་པ་ནི་མ་ཡིན་ནོ་ཞེས་དབུ་མའི་ལུགས་ལས་
འབྱུང་བས་སོ། །དགོངས་གཞི་ནི་ཉན་རང་གི་ཐེག་པ་ལ་མ་བཀོད་པར་ཐེག་ཆེན་ལ་མི་
འཇུག་པ་དང༌། དང་པོ་ཉིད་ནས་ཐེག་ཆེན་ལ་འཇུག་པའོ། །དགོས་པ་ནི་རིམ་གྱིས་ཐེག་ཆེན་
ལ་གཟུད་པའི་དོན་དུའོ། །གསུམ་པ་ངེས་དོན་ཡིན་པ་ལ་གནོད་བྱེད་ནི། རྫོགས་སངས་སྐུ་ནི་
- 23 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཕྲོ་ཕྱིར་དང་། །དེ་བཞིན་ཉིད་དབྱེར་མེད་ཕྱིར་དང༌། །རིགས་ཡོད་ཕྱིར་ན་ལུས་ཅན་ཀུན།།
རྟག་ཏུ་སངས་རྒྱས་སྙིང་པོ་ཅན་ཞེས་དང་། དེ་བཞིན་ཉིད་ནི་ཐམས་ཅད་ལ། ཁྱད་པར་མེད་
ཀྱང་དག་གྱུར་པ། །དེ་བཞིན་གཤེགས་ཉིད་དེའི་ཕྱིར། །འགྲོ་ཀུན་དེའི་སྙིང་པོ་ཅན་ཞེས་སོ།།
གཅིག་ཏུ་བཤད་པས་གསུམ་ལ་གནོད་པ་ནི་རིགས་པའི་རྒྱབ་རྟེན་ཡོད་པས་བྱུང་ངོ་གསུང་ངོ་།།
བྱེད་ལས་ནི་སེམས་བསྐྱེད་པ་དེ་ལྟ་བུའི་ལས་ནི་ལམ་གསུམ་མི་དམིགས་པར་ཤེས་པའི་ཤེས་
རབ་དང་ཐབས་ལ་མཁས་པས་སེམས་ཅན་འཁོར་དུ་མ་བསྡུས་པ་སྡུད་པ་དང་སྨིན་པ་དང་
གྲོལ་བ་ལ་སོགས་པའོ། །
གཉིས་པ་རང་བཞིན་ལ་གསུམ་སྟེ། ཉན་ཐོས་དང༌། རང་སངས་རྒྱས་དང༌།
བྱང་ཆུབ་སེམས་དཔའི་ལམ་ཤེས་པའོ། །དང་པོ་ལ་གཉིས་ཏེ། ལམ་གྱི་ངོ་བོ་དང༌། རྒྱུ་ངེས་
འབྱེད་ཆ་མཐུན་ཤེས་པའོ། །དང་པོ་ནི་དེ་ལྟར་རྟེན་དང་རྐྱེན་ལ་སོགས་པ་ཞེས་ཏེ་འབྲས་བུ་ནི་
རང་སངས་རྒྱས་ཀྱི་ཞར་ལ་སྟོན་ནོ་ཞེས་ཤེར་འབྱུང་འཆད་དོ། །ངོ་བོ་ནི་ཤེས་པར་བྱ་ཞེས་སོ།།
གང་ཞེ་ན་ཉན་ཐོས་ལམ་འདིའོ། །གནས་སྐབས་ནམ་གྱི་ཚེ་ན་ལམ་ཤེས་ཀྱི་ཚུལ་ལ་སྟེ་སྐབས་
ལ་ནིའོ། །ཇི་ལྟར་ཞེ་ན་རྣམ་པ་མི་དམིགས་པའི་སྒོ་ནས་སོ། །གང་གིས་ཞེ་ན། འཕགས་པའི་
བདེན་པ་བཞི་དག་གིའོ། །མདོ་ལས་ཀོའུ་ཤི་ཀ་འདི་ལ་བྱང་ཆུབ་སེམས་དཔའ་ཆེན་པོ་རྣམ་པ་
ཐམས་ཅད་ མཁྱེན་ པ་ཉིད་དང་ལྡན་པའི་ སེམས་བསྐྱེད་པས་གཟུགས་མི་རྟག་པར་མི་
དམིགས་པའི་ཚུལ་གྱིས་ཡིད་ལ་བྱའོ། །སྡུག་བསྔལ་བ་དང་བདག་མེད་པ་དང་ཞི་བ་དང་ནད་
དང་འབྲས་དང་ཟུག་རྔུ་དང་སྡིག་པ་དང་ཕ་རོལ་དང་འཇིག་པའི་ཆོས་ཅན་དང་གཡོ་བ་དང་
རབ་ཏུ་འཇིགས་པ་དང་འཇིག་པ་དང་ནད་འགོ་བགྱིས་ཡིད་ལ་བྱའོ་ཞེས་སོ། །འདིར་བསྟན་
བྱའི་གཙོ་བོ་ལམ་ཤེས་ཡིན་པར་མཐུན་པ་ལས་མདོ་བསྟན་བཅོས་ཀྱིས་དངོས་སུ་ལམ་དང་
ལམ་ཤེས་གང་བསྟན་ལ་མི་མཐུན་པས་རྟོག་པས་བཏགས་པ་དགག་པ་དང་། དོན་ལ་གནས་
- 2 3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
པ་དགོད་པ་དང༌། དེ་ལ་བརྩད་པ་སྤང་བའོ། །དང་པོ་ལ་གཉིས་ཏེ། ལམ་ཁོ་ན་དང་། ལམ་
ཤེས་ཁོ་ན་བསྟན་པར་འདོད་པ་དགག་པའོ། །དང་པོ་ནི་ཁ་ཅིག་གཞུང་དུ་ལམ་ཤེས་གཏན་
མ་བཤད་པར་ཡུལ་ལམ་ཁོ་ན་བཤད་ཅེས་ཟེར་བ་ནི་མི་འཐད་དེ། ལམ་ཤེས་ཉིད་ཀྱི་ཚུལ་ལ་
ནི་ཞེས་དང་། ལམ་ཤེས་ཉིད་ལ་མཐོང་བའི་ལམ་ཞེས་དང་། སངས་རྒྱས་ཡེ་ཤེས་ཀྱིས་ཉན་
ཐོས་ཀྱི་ལམ་མི་དམིགས་པའི་ཚུལ་གྱིས་ཡོངས་སུ་ཤེས་པ་ནི་ཞེས་དང་། དྲོ་བ་དང་རྩེ་མོའི་
གནས་སྐབས་དག་ཤེས་པ་བསྟན་ཏོ་ཞེས་སོགས་དུ་མ་དང་འགལ་བའི་ཕྱིར་རོ། །གཉིས་པ་
ནི་འབྲེ་ལམ་མ་བཤད་པར་ལམ་ཤེས་ཙམ་བཤད་ཟེར་བ་ནི་འཁྲུལ་ཏེ་ལམ་ཤེས་ནི་ལམ་གྱིས་
ཁྱད་པར་ཅན་ཡིན་པས་ལམ་མ་བཤད་པར་ལམ་ཤེས་ཇི་ལྟར་འཆད། གཉིས་པ་ནི་སངས་
རྒྱས་ཡེ་ཤེས་ལྟར་ན་ཐམས་ཅད་དུ་གཉིས་ཀ་བསྟན་པར་འདོད་ལ་འཕགས་པ་ལྟར་ན་ཉན་
རང་གི་ལམ་བསྟན་ཅིང་བྱང་སེའི་གཉིས་ཀ་བསྟན་པར་འདོད་དོ། །གསུམ་པ་ལ་གཉིས་ཏེ་
ལུང་དང་འགལ་བ་དང༌། མཚོན་བྱེད་ཀྱི་བསྟན་པར་མི་འཐད་པ་སྤང་བའོ། །དང་པོ་ནི་སློབ་
མ་བསེ་རུའི་ལམ་གང་དང་ཞེས་དང་། ཕན་ཡོན་ཆེ་བ་མཐོང་བའི་ལམ་ཞེས་དང་། བྱ་བ་འདི་
ནི་སྒོམ་པའི་ལམ་ཞེས་དང་། མཚམས་སྦྱོར་ལས་ཉན་ཐོས་ཀྱི་ལམ་ཞེས་སོགས་བཤད་པ་
དང་འགལ་ལོ་ཞེ་ན། ལམ་ཁོ་ན་ཞེས་ནི་མ་བཤད་ལ་གཉིས་ཀ་བཤད་པར་འདོད་པ་ལ་ལམ་
བཤད་པ་ནི་མི་འགལ་གྱི་སྟེང་དུ་སྒྲུབ་བྱེད་བཟང་ངོ༌། །གཉིས་པ་ནི་མཚོན་བྱེད་ཀྱིས་བསྟན་
པར་མི་འཐད་དེ་ངོ་བོ་བསྟན་པའི་ཕྱིར་རོ་ཞེ་ན། སངས་རྒྱས་ཡེ་ཤེས་ལྟར་ན་མཁྱེན་གསུམ་
བླང་བྱ་དང་སྤང་བྱའི་མཚན་ཉིད་ཀྱི་སྒོ་ནས་བསྟན་པ་འདོད་ལ། འཕགས་པ་ལྟར་ན་མཚོན་
ནས་བསྟན་པ་གཙོ་ཆེ་བས་དེ་སྐད་བརྗོད་པར་ཟད་དོ། །
གཉིས་པ་འགྲེལ་པས་དོན་རྒྱས་པར་བཤད་པ་ལ་གསུམ་སྟེ། བདེན་པ་དང་
པོ་གཉིས་དང༌། འགོག་པ་དང༌། ལམ་བདེན་གྱི་རྣམ་པ་རྒྱས་བཤད་དོ། །དང་པོ་ལ་གཉིས་
- ?
3
) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏེ༑ སོ་སོ་དང་། ཐུན་མོང་གིའོ། །དང་པོ་སྡུག་བསྔལ་གྱི་བདེན་པའི་རྣམ་པ་ནི་མ་ཧཱ་དང་པོ་
བཞི་སོ་སོའི་རྣམ་པ་ཡིན་ལ། ཞི་བ་ཐུན་མོང་གི་རྣམ་པར་འཆད་པ་མི་རིགས་ཏེ་འགྲེལ་ཆེན་
གཉིས་དང་མི་མཐུན་པ་དང༌། མདོ་ལས་གཟུགས་མི་རྟག་པར་ཡིད་ལ་བྱའོ། །སྡུག་བསྔལ་
བ་དང་བདག་མེད་པ་དང་ཞི་བ་ལའང་སྦྱར་བས་ཞི་བ་བདག་མེད་ཀྱི་རྣམ་གྲངས་སུ་བཤད་པ་
དང་འགལ་བས་སོ། །དེས་ན་འབྲོམ་དང་འབུམ་པས་སྟོང་པའི་མཚན་ཉིད་ཀྱི་བདག་མེད་པ་
དང་དེའི་མཚན་ཉིད་ཞི་བའི་རྣམ་པ་བཞི་དག་དང་ཞེས་པ་ལེགས་སོ། །མདོའི་མི་རྟག་པ་དང་
སྡུག་བསྔལ་བ་ནི་མངོན་པ་ནས་བཤད་པའི་ཐ་སྙད་ཀྱང་དེ་ཉིད་ཡིན་པས་ངོ་བོ་ཉིད་ཀྱི་རྣམ་
པ་ཡིན་ཅིང་། སྟོང་པ་དང་བདག་མེད་གཉིསནི་ངོ་བོ་ཉིད་ཀྱི་རྣམ་པ་ལ་དེ་གཉིས་ཀྱི་མདོ་ནས་
བཤད་པའི་རྣམ་གྲངས་ཀྱི་རྣམ་པ་ནི་བདག་མེད་པ་དང་ཞི་བ་གཉིས་སོ། །སྡུག་བསྔལ་སྐྱེད་
པས་ནད་དང་དེ་མ་ཚང་བ་མེད་པར་འབྱུང་བས་འབྲས་དང་། དེ་འཕྲལ་དུ་དྲག་ཏུསྐྱེ་བས་
ཟུག་རྔུ་དང༌། དེ་བརྒྱུད་མར་བསྐྱེད་པས་སྡིག་པའི་རྣམ་པའོ། །གཉིས་པ་ཐུན་མོང་གི་ངོ་བོ་
ཉིད་ཡིད་འབྱུང་བ་རྣམ་གྲངས་གནོད་པ་ཁོ་ན་སྐྱེལ་བའི་དགྲ་ལྟར་ཕ་རོལ་དང་གནོད་བྱེད་ཀྱི་
རྐྱེན་དང་འཇིག་པའི་ཆོས་ཅན་ནོ། །ངོ་བོ་ཉིད་འདོད་ཆགས་དང་བྲལ་ལ་རྣམ་གྲངས་རངགི་
ངོ་བོ་གནས་པ་མེད་པས་གཡོ་བ་དང༌། རྒྱུ་གཞན་ལ་མ་ལྟོས་པར་རང་བཞིན་གྱིས་རབ་ཏུ་
འཇིག་པའོ། །ངོ་བོ་ཉིད་འགོག་པའི་རང་གི་ངོ་བོ་ལ་རྣམ་གྲངས་འདི་དང་གཞན་པའི་གནོད་
པའི་གནས་ཡིན་པས་འཇིགས་པ་དང་། སེམས་ཅན་གྱི་གནོད་པའི་གནས་ཡིན་པས་ནད་
འགོ་བ་དང་། སེམས་ཅན་མ་ཡིན་པའི་གནོད་པའི་གནས་ཡིན་པས་འཚོབའོ། །དེ་གཉིས་ལ་
རྣམ་པ་དེ་གསུམ་ཡོདཔར་ཅིས་ཤེས་ཞེ་ན་རྣམ་གྲངས་བསྡུ་བ་ལས་སྦྱོར་ལམ་དུ་དེ་གཉིས་ལ་
ཡིད་འབྱུང་བར་བྱ་བའི་ཕྱིར་ཞུགས་པ་དང་། མཐོང་ལམ་དུ་འདོད་ཆགས་དང་བྲལ་བར་བྱ་
བའི་ཕྱིར་མཐོང་ལམ་དུ་དེ་གཉིས་ཀྱི་སྐྱོན་མངོན་སུམ་དུ་མཐོང་བའི་ཡིད་འབྱུང་བ་དང༌།
བ 2 36 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
སྒོམ་ལམ་དུ་ཅི་རིགས་པར་སྤོང་བས་འདོད་ཆགས་དང་བྲལ་བ་དང་། ལྷག་བཅས་ལྷག་མེད་
དུ་ཀུན་འབྱུང་དང་སྡུག་བསྔལ་འགོག་པའི་རྣམ་པ་ཡོད་དོ། །དེས་ན་དེ་གཉིས་ལཡིད་འབྱུང་
བར་བྱ་རྒྱུ་ལ་སོགས་པ་ཡོད་དོ། །འགོག་བདེན་གྱི་ངོ་བོ་ཉིད་འགོག་པ་ལ་རྣམ་གྲངས་དག་
མེད་དོ། །ཞི་བ་ལ་ཞི་བ་ཉིད་དུ་གསུངས་སོ། །གྱ་ནོམ་ལ་དབེན་པར་བཤད་དོ། །ངེས་འབྱུང་
ལ་སྟོང་ཉིད་མཚན་མེད་སྨོན་མེད་རྒྱུ་རྐྱེན་གྱིས་མངོན་པར་འདུ་མི་བྱེད་པར་གསུངས་སོ།།
ལམ་བདེན་གྱི་ལམ་ལ་མདོ་ནི་བྱང་ཆུབ་སེམས་དཔའ་ཆེན་པོ་ནི་རྣམ་མཁྱེན་ཡིད་ལ་བྱེད་པ་
དང་ལྡན་པས་དེ་མི་དམིགས་པའི་ཚུལ་གྱིས་དྲན་པ་ཉེར་བཞག་ནས་མ་འདྲེས་པའི་བར་སྒོམ་
མོ་ཞེས་སོ། །རིགས་པ་ལ་བྱང་ཆུབ་སེམས་དཔའ་ཆེན་པོ་རྣམ་མཁྱེན་ཡིད་ལ་བྱེད་པ་དང་
ལྡན་པས་མི་དམིགས་པའི་ཚུལ་གྱིས་ཕ་རོལ་ཏུ་ཕྱིན་པ་དྲུག་ལ་སྤྱོད་དོ་ཞེས་སོ། །སྒྲུབ་པ་ལ་
བདག་དང་བདག་གི་བ་དང་བྲལ་བའི་ཆོས་ལ་སོ་སོར་རྟོག་གོ་ཞེས་སོགས་བཤད་དོ། །ངེས་
འབྱིན་ལ་སེམས་གསུམ་པོ་དེ་ནི་སེམས་མ་ཡིན་ཏེ་སེམས་མ་ཡིན་པས་སེམས་མ་ཡིན་པ་
ཡོངས་སུ་བསྔོ་བ་མེད་དོ་ཞེས་སོ། །ངོ་བོ་ཉིད་མི་དམིགས་པའི་སྒོ་ནས་ཞེས་པས་བྱང་ཆུབ་
སེམས་དཔའི་འོག་ཏུ་གཞུག་གོ་ཞེས་སོ། །གཉིས་པ་དེའི་རྒྱུ་ངེས་འབྱེད་ཆ་མཐུན་ནི་ལམ་གྱི་
ངོ་བོ་མཐོང་སྒོམ་སྤྱིར་བརྗོད་ནའང་། འཕགས་པས་གཟུགས་ལ་སོགསཔ་ཞེས་དང་། སྟོང་
པའི་ཕྱིར་སྟོང་པ་ཉིད་རྣམ་པ་དབྱེར་མེད་པས་ཞེས་པ་རིམ་པ་ལྟར་དམིགས་རྣམ་དུ་འཆད་
ཀྱང་སེང་བཟང་རྣམ་པ་འབའ་ཞིག་ཏུ་འཆད་དོ། །གཟུགས་ལ་སོགས་པ་དང་བྱང་ཆུབ་
སེམས་དཔའི་ཆོས་ཉིད་སྟོང་ཉིད་དབྱེར་མེད་པར་རྟོགས་པ་དྲོ་བའོ། །དབྱེར་མེད་པཅི་སྟེ་ཞེ་
ན་ གཟུགས་ལ་སོགས་པ་དོན་དམ་པར་རང་གི་ངོ་བོས་སྟོང་པའི་ ཕྱིར་ རོ། །མདོ་ལས་
གཟུགས་ནི་གཟུགས་ཀྱིས་སྟོང་ངོ༌། །ཚོར་བ་དང་འདུ་ཤེས་དང་འདུ་བྱེད་དང་རྣམ་པར་ཤེས་
པ་ནི་རྣམ་པར་ཤེས་པས་སྟོང་ངོ༌། །བྱང་ཆུབ་སེམས་དཔའ་ནི་བྱང་ཆུབ་སེམས་དཔས་སྟོང་ངོ༌།།
-23 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ལྟར་ཕུང་པོ་ལྔའི་སྟོང་པ་ཉིད་དང་བྱང་ཆུབ་སེམས་དཔའི་སྟོང་པ་ཉིད་དེ་ནི་གཉིས་སུ་མེད་
དེ་གཉིས་སུ་བྱར་མེད་དོ་ཞེས་སོ། །གཟུགས་སོགས་དེ་དག་གི་རང་གི་ངོ་བོ་དོན་དམ་དུ་མི་
དམིགས་པར་རྟོགས་པ་རྩེ་མོའོ། །མདོ་ལས་བྱང་ཆུབ་སེམས་དཔའ་ཆེན་པོས་དམིགས་པའི་
ཚུལ་གྱི་གཟུགས་ལ་གནས་པར་མི་བྱའོ་ཞེས་སོ། །གཟུགས་སོགས་དེ་ལ་ཁྱད་པར་རྟག་མི་
རྟག་པ་ལ་དམིགས་པའི་ཚུལ་གྱིས་གནས་པ་བཀག་སྟེ་མི་དམིགས་པར་རྟོགས་པ་བཟོད་
པའོ། །མདོ་ལས་དམིགས་པའི་ཚུལ་གྱི་གཟུགས་ལ་སོགས་པ་ནས་སྡོམ་བཞི་དང་དབེན་པ་
དང་སྒོ་གསུམ་བཟློག་ཟླ་དང་བཅས་པ་ལ་གནས་པར་མི་བྱའོ། །འབྲེ་མགོ་ས་བཅུ་ལས་
བརྩམས་ནས་མ་འདྲེས་པའི་བར་ལ་ཆོས་ཅན་ནོ། །དམིགས་པའི་ཚུལ་གྱིས་མི་གནས་པའི་
རྒྱས་པར་བསྟན་པའི་ཆོས་ཀྱི་མཆོག་ཅེས་པ་བསྒྲུབ་བྱའོ། །རྟགས་ནི་གནས་པར་བྱ་བའིཆོས་
རྣམས་སངས་རྒྱས་ཀྱིས་མགཟིགས་པའི་ཕྱིར་རོ། །དེའི་ལྡོག་ཁྱབནི་གནས་པར་བྱར་ཡོད་པ་
ལ་མ་གཟིགས་པ་ལོག་གཟིགས་ཤིང་མཁྱེན་པས་ཁྱབ་ཅེས་པ་མཁྱེན་ནས་ཞེས་པའོ་
གསུངས་པ་མི་འཐད་དེ། ཀུན་རྫོབ་ཏུ་དེས་མ་གཟིགས་པས་མི་གནས་པ་སྒྲུབ་བམ། དོན་
དམ་པར་མི་གནས་པ་སྒྲུབ། དང་པོ་ལྟར་ན་ཕྱོགས་ཆོས་མེད་ལ། གཉིས་པ་ལྟན་མི་གནས་
པར་བྱར་ཡོད་པ་དང་དོན་དམ་པར་གཟིགས་པ་གཉིས་ཀ་ཤེས་བྱ་ལ་མི་སྲིད་པས་ཁྱབ་པ་ཇི་
ལྟར་འགྲུབ། དེས་ན་ཆོས་ཅན་སྔར་དང་འདྲ་ལ་བདེན་པར་དམིགས་པའི་ཚུལ་གྱིས་མི་
གནས་ཏེ་གནས་པར་མི་བྱ་བ་བསྒྲུབ་བྱའོ། །དེ་ལྟར་བསྟན་པ་སྟེ་རྟོགས་པ་ཆོས་མཆོག་གོ།
གནས་པར་མི་བྱ་བ་ཅིའི་ཕྱིར་ཞེ་ན། སངས་རྒྱས་ཀྱིས་ཐམས་ཅད་མཁྱེན་ནས་དོན་དམ་པར་
གནས་པར་བྱ་བའི་ཆོས་རྣམས་མ་གཟིགས་པའི་ཕྱིར་རོ། །ས་དང་པོ་ལ་དམིགས་པའི་ཚུལ་
གྱིས་གནས་པར་མི་བྱའོ་ཞེས་སོ། །འགྲེལ་པར་ཕན་ཚུན་ཐ་དད་མེད་པ་ལ་སོགས་པའི་ཚིག་
ཞབས་ལ་བདེན་པར་དམིགས་པ་ལ་ངེས་པར་འབྱེད་པའི་ཆ་དང་མཐུན་པ་དྲོད་སྐྱེའོ་ཞེས་
- 2 33 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
སོགས་སྦྱར་རོ། །དེ་བཞིན་དུ་ཞེས་དང་སྔ་མ་བཞིན་དུ་ཞེས་པ་རང་རང་གི་ངོ་བོས་སྟོང་པའི་
ཕྱིར་རོ་ཞེས་པའོ། །རང་རྒྱལ་གྱི་ལམ་ཤེས་པ་ལ་གསུམ་སྟེ་འབྲས་བུ་དང་། ངོབོ་དང་། རྒྱུ་
ངེས་འབྱེད་ཆ་མཐུན་ནོ། །དང་པོ་ནི་སངས་རྒྱས་ཀྱི་ལམ་དམན་པ་དང་མཆོག་གི་རིམ་པ་ཡོད་
པས་བརྗོད་པར་རིགས་མོད་ཀྱི་རེ་ཤིག་ཁྱད་པར་ཞུགས་པ་ཉིད་དུ་སྒྲུབ་པགསུངས་ཞེས་སོ།།
དགོས་པ་ཅིའི་དོན་དུ་ཞེ་ན་ཉན་ཐོས་ཀྱི་ལམ་ལས་རང་རྒྱལ་དེ་དག་ཁྱད་ཞུགས་ན་རྒྱུ་མཚན་
གང་གིས་རང་རྒྱལ་དེ་དག་གི་ལམ་ཉན་ཐོས་ཀྱི་ལས་གཞན་ཡིན་སྙམ་པའི་དོགས་པ་བསྡུ་
བའི་ཆེད་དུའོ། །འདིར་འབྲས་བུའི་ཁྱད་པར་བསྟན་པས་རྒྱུ་ལའང་ཁྱད་ཡོད་པར་འགྲུབ་སྟེ།
དེ་ལྟར་མ་ཡིན་ན་འབྲས་བུའི་ཁྱད་པར་རྒྱུ་མེད་དུ་འགྱུར་རོ། །འདི་ལ་གསུམ་སྟེ། རྟོགས་པ་
ཟབ་པ་དང༌། ཡེ་ཤེས་ཟབ་པ་དང༌། ཀླན་ཀ་སྤང་བའོ། །དང་པོ་ནི་རང་འབྱུང་བདག་ཉིད་
རྟོགས་པའི་ཕྱིར། །གཞན་གྱིས་བསྟན་ཡང་མི་དགོས་ལ་ཞེས་པ་ལ་སོགས་པ་དང་། གཉིས་
པ་ནི་ སྤང་མི་དགོས་ལ་ཞེས་སོགས་ཏེ། བསེ་རུ་ལྟ་བུ་ལ་ལྔ་སྟེ། རིགས་དང༌། ལམ་དང་།
ཡང་དག་པར་སྒྲུབ་པ་དང་། གནས་པ་དང་། རྒྱུ་བའོ། །དང་པོ་ནི་གཅིག་པུ་ལ་དགའ་བ་དང་།
སྙིང་རྗེ་ཆུང་བ་དང་ཉོན་མོངས་པ་གཞན་ཆུང་ལ་ང་རྒྱལ་ཆེ་བ་དང་། རང་སངས་རྒྱས་གསུམ་
གྱི་ནང་ནས་དབང་པོ་རྣོ་བའོ། །གཉིས་པ་བསྐལ་པ་བརྒྱར་ཚོགས་བསགས་ཏེ་ཚོགས་ལམ་
བསྒྲུབསནས་སྐྱེ་བ་གཅིག་གིས་ཐོགས་པན་ཕུང་པོ་དང་ཁམས་དང་སྐྱེ་མཆེད་དང་བདེན་པ་
དང་རྟེན་འབྲེལ་དང་གནས་དང་གནས་མ་ཡིན་པ་ལ་མཁས་པར་བྱས་ནས་སྨོན་ལམ་
འདེབསཏེ་སངས་རྒྱས་དང་ཉན་ཐོས་མེདཔའི་འཇིག་རྟེན་དུ་སྐྱེ་སྟེ་དུར་ཁྲོད་དུ་སོང་ནསརྟེན་
འབྲེལ་བསྒོམས་ནས་བྱང་ཆུབ་ཐོབ་པ་དང་སྒྲ་མེད་པར་ཆོས་སྟོན་པར་གྱུར་ཅིག་ཅེས་པའོ།།
གསུམ་པ་ནི་དེ་ནས་ཤི་འཕོས་ནས་སྨོན་ལམ་བཏབ་པ་ལྟར་གྲུབ་སྟེ། རྫོགས་སངས་རྒྱས་
རྣམས་མི་འབྱུང་ཞིང་། །ཉན་ཐོས་རྣམས་ཀྱང་མེད་པ་ན། །བསེ་རུ་ལྟ་བུའི་ཡེ་ཤེས་ནི།།
2 39 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྟེན་པ་མེད་ལས་རབ་ཏུ་སྐྱེ་ཞེས་ཏེ། རང་འབྱུང་བདག་ཉིད་རྟོགས་པའིཕྱིར། གཞན་གྱིས་
བསྟན་མི་དགོས་ལ་བསེ་རུ་ཞེས་སོགས་སོ། །མདོ་ལས་གནོད་སྦྱིན་གྱི་སྐད་དང་། གནོད་
སྦྱིན་གྱི་ཚིག་དང་གནོད་སྦྱིན་གྱིས་སྨྲས་པ་དང་། གནོད་སྦྱིན་གྱིས་རབ་ཏུ་བསྙད་པ་གང་ཡིན་
པ་དེ་དག་ནི་སྨྲས་པརགྱུར་ན་ཞེས་པར་རུང་གི་འཕགས་པ་རབ་འབྱོར་ཤེས་རབ་ཀྱི་ཕ་རོལ་
ཏུ་ཕྱིན་པ་འཆད་པ་དང་རབཏུ་བརྗོད་པ་དང་སྟོན་པ་དང་ཉེ་བར་སྟོན་པ་དེ་དག་ནི་ཤེས་པར་
མི་རུང་ངོ་སྙམ་མོ་ཞེས་སོ། །
བཞི་པ་ལ་གཉིས་ལས་ལུས་ནི་གཅིག་པུར་གནས་སོ། །ཐུགས་ནི་བདེན་བཞི་
ཟབ་མོ་ལ་མོས་པ་དང༌། རྟེན་འབྲེལ་ལ་སོ་སོར་རྟོག་པ་ལྷུར་ལེན་པ་དང༌། རྣམ་ཐར་སྒོ་
གསུམ་ཡིད་ལ་བྱེད་པའོ། །ལྔ་པ་ནི་བསོད་སྙོམས་ལ་རྒྱུ་བ་ན་དབང་པོ་བསྡམས་པས་འཇུག་
ལ་རང་ལ་སྡིག་བསགས་པ་ལ་རྫུ་འཕྲུལ་བསྟན་ནས་འགྱོད་པ་བསྐྱེད་པ་དང་། གདུལ་བྱ་ལ་
སྒྲ་མེད་པར་ཆོས་སྟོན་པ་སྟེ། འདིར་ཡང་སྤང་མི་དགོས་ལ་བསེ་རུ་ལྟ་བུ་ཞེས་སོགས་སོ།
མདོ་ལས་ཡི་གེ་གཅིག་ཀྱང་མ་བརྗོད་དོ། །མ་བརྗོད་པ་ནི་ཐོས་པར་མི་རུང་ངོ༌། །མ་ཐོས་པ་
ནི་ཤེས་པར་མི་རུང་ངོ་ཞེས་སོ། །ཚོགས་དང་སྤྱོད་པ་ཆེ་ཆུང་གཉིས་ནི་དབང་པོ་འབྲིང་དང་
རྟུལ་བ་དང་ལམ་བཟོད་པ་འབྲིང་དང་མཐོང་ལམ་མན་ཆད་གཞན་གྱི་གདམས་ངག་ལས་
སྐྱེད་པ་དང༌། ཚོགས་དང་ལྷན་ཅིག་པའོ། །གཞན་སྔ་མ་དང་འདྲའོ། །དེ་གསུམ་སེམས་ཅན་
གྱི་དོན་ལ་ནུས་པ་ཆེ་འབྲིང་ཆུང་གསུམ་དུ་གནས་པ་དང༌། ངེས་འབྱེད་ཆ་མཐུན་སྔོན་དུ་སྔ་
མས་མ་བཏང་ལ་ཕྱི་མ་གཉིས་ཀྱིས་བཏང་བ་དང༌། མཐོང་ལམ་སྔོན་དུ་སྔ་མ་གཉིས་ཀྱིས་མ་
བཏང་ལ་ཕྱི་མས་བཏང་བའོ། །འགྲེལ་པར་ཉན་ཐོས་རྣམས་ནི་སྲིད་པ་ཐ་མ་པ་ནའང་སློབ་
དཔོན་གཞན་གྱིས་ཞེས་སོགས་སོ། །རང་སངས་རྒྱས་དེ་དག་ལ་ཆོས་ཅན་སྲིད་པ་ཐ་མ་པན་
སངས་རྒྱས་དང་བྱང་ཆུབ་སེམས་དཔས་བསྟན་མི་དགོས་སོ་ཞེས་པ་བསྒྲུབ་བྱའོ། །གཞན་གྱི་
- 3
4 [] .



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ནས་དེའི་ཕྱིར་གྱི་བར་འཐད་པའོ། །དེའི་རྒྱུ་ནི་སྔོན་མོས་པ་དང་སྨོན་ལམ་མངོན་པར་འདུ་
བྱས་པས་སོ། །དེ་དག་གི་ཡེ་ཤེས་ནི་ཆོས་ཅན་སྒྲ་ལས་མི་རྟོག་པ་ཉིད་ཡིན་ཏེ་ཞེས་པ་བསྒྲུབ་
བྱའོ། །སྒྲ་མེད་ནས་དེའི་ཕྱིར་གྱི་བར་རྟགས་སོ། །དེའི་རྒྱུ་ནི་གཟུང་བ་མེད་པར་རྟོགས་པའི་
ཡེ་ཤེས་དང་སྨོན་ལམ་གྱི་མཐུས་སོ། །བཟློག་ཁྱབ་ནི་ཉན་པ་པོ་རྣམས་ཀྱིས་འཆད་པ་པོའི་
ཤེས་པའི་རྩལ་སྒྲ་ལས་རྟོགས་པར་བྱེད་པ་ལ་སྔར་བརྗོད་པའི་ཆོས་བསྟན་པའི་སྒོ་ནས་ཁྱབ་
ཅེས་པའོ། །
གསུམ་པ་ཀླན་ཀ་སྤང་བ་ལ་གཉིས་ལས་རྒོལ་བ་ནི་སྒྲ་མེད་པར་རྟོགས་པ་དང་
སྟོན་པ་མི་འཐད་སྙམ་པ་ནི་འདི་ལྟར་ཞེས་སོགས་སོ། །ལན་ལ་གཉིས་ལས་བརྟན་པ་ནི་
གདུལ་བྱ་ལྷ་སྦྱིན་ལྟ་བུ་གང་དམིགས་པའི་ངོ་བོ་བདེན་བཞི་གང་དང་རྟེན་འབྲེལ་གང་ལ་རྣམ་
པ་ཇི་ལྟ་ཇི་ལྟར་ཉན་པར་འདོད་པའི་ལྷ་སྦྱིན་དེ་དང་མཆོད་སྦྱིན་དེ་ལ་དོན་བདེན་བཞི་དེ་དང་
རྟེན་འབྲེལ་དེ་སློབ་དཔོན་གྱི་སྒྲ་མེད་ཀྱང་བདེན་བཞི་ལ་དམིགས་ནས་མི་རྟག་སོགས་དང་
རྟེན་འབྲེལ་ལ་དམིགས་ནས་ལུགས་དང་མཐུན་མི་མཐུན་དེ་དེ་ལྟར་སྣང་ངོ་ཞེས་སོ། །མདོ་ནི་
མེད་དོ། །འགྲེལ་པར་སྒྲ་བཅས་སུ་བསྟན་པའི་ཉེས་དམིགས་ནི་ཡིན་པས་ཡན་ད་དོ། །སྒྲ་
མེད་དུ་ཆོས་སྟོན་པའི་དཔེ་ནི་འདྲ་བའི་ཕྱིར་ཡན་ཆད་དེ། དེ་མི་འགྲུབ་བོ། །དོན་ནི་རང་
སངས་རྒྱས་ཉིད་ཀྱི་གནས་སྐབས་ན་ཡང་སྒྲ་མེད་པར་ཆོས་སྟོན་པ་ཞེས་བྱ་སྟེ་འགྲེལ་པའོ།།
རྒྱུ་ནི་སྨོན་ལམ་ལ་སོགས་པའི་མཐུས་ཞེས་ཏེ་སོགས་པར་ཡེ་ཤེས་བསྡུའོ། །རྩ་ཚིག་འཆད་པ་
ནི་གང་ཞིག་ཞེས་སོགས་སོ། །ངག་གི་དོན་ནི་ཆོས་སྟོན་པའི་ཞེས་སོགས་སོ། །གཉིས་པ་བོ་
ནི་དེ་ལྟར་ཞེས་སོགས་ལ་གཉིས་ཏེ། རྟོགས་པ་དང་། རྟེན་གྱི་ཁྱད་པར་རོ། །དང་པོ་ལགསུམ་
ལས་བཏགས་པ་དགག་པ་ནི་འབུམ་པས་གཟུང་བ་གཏན་མེད་པར་རྟོགས་པས་དེའི་རྟོག་པ་
སྤོང་བ་དང་འཛིན་པ་མེད་པར་མ་རྟོགས་པས་དེའི་རྟོག་པ་མི་སྤོང་བའོ། །གཟུང་བ་མེད་ན་
- ? .
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེར་འཛིན་མེད་ནི་དངོས་པོ་བའི་རིགས་པ་ཤེས་པ་མ་འཁྲུལ་བའི་དབང་དུ་བྱས་པ་ཡིན་གྱི་
དེས་འཛིན་པ་འཁྲུལ་པ་མི་ཁེགས་སོ། །འཛིན་རྟོག་ནི་འཛིན་པར་རྟོག་པའི་ས་བོན་ལས་སྐྱེའི་
གཟུང་བ་ལས་མི་སྐྱེའོ། །གཉིད་སད་པ་དང་རྨི་ལམ་གྱི་གཟུང་བ་ནི་མེད་ལ་དེའི་འཛིན་པ་ནི་
ཡོད་དོ་ཞེས་ཕྱིན་ཅི་ལོག་གི་ཤེས་པས་ངེས་པ་བཞིན་ནོ་གསུང་པ་ནི་མི་འཐད་དེ་གཟུང་བ་
དེར་སྣང་དང་ཤེས་པ་དེར་འཛིན་དང་དེར་སྣང་བདེན་པ་དང་དེར་འཛིན་མ་འཁྲུལ་བ་དང་།
དེར་སྣང་རྫུན་པ་དང་དེར་འཛིན་འཁྲུལ་པ་གྲུབ་བདེ་གཅིག་པས་གཟུང་བ་དེར་སྣང་ཙམ་
མེད་ན་ཤེས་པ་དེར་འཛིན་དུ་མི་འགྲུབ་བོ། །དེ་ལྟ་མ་ཡིན་ན་མེ་དུ་བའི་རྒྱུར་མ་གྲུབ་ཀྱང་དུ་བ་
མེའི་འབྲས་བུར་གྲུབ་ཅེས་མཚུངས་སོ། །དཔེ་ཡང་མ་གྲུབ་སྟེ་གཉིད་སད་པ་ན་གཟུང་བའི་
རྣམ་པ་ཙམ་ཡོད་པས་སོ། །གཉིས་པ་དོན་ལ་གནས་པ་ནི་རྗེས་ཐོབ་ཏུ་ཕྱི་གཟུང་བ་སྣང་ཚོ་
པ་ཡོད་ཀྱང་བདེན་པ་མེད་པར་རྟོགས་པས་གཟུང་རྟོག་ཡོད་པ་དང་། ནང་འཛིན་པ་བདེན་པ་
མེད་པར་མ་རྟོགས་པས་འཛིན་རྟོག་ཡོད་པའོ། །མཉམགཞག་ཏུ་ཕྱི་གཟུང་བ་སྣང་ཚོད་
དུའང་མེད་པར་རྟོགས་ལ་ནང་ཤེས་པ་མེད་པར་མ་རྟོགས་པའོ། །གསུམ་པ་ཀླན་ཀ་སྤང་བ་
ནི་ཕྱི་དོན་གྱི་གཉིས་ཀ་མེད་པར་རྟོགས་ན་གཟུང་བ་མེད་པརརྟོགས་ལ་འཛིན་པ་མེད་པར་མ་
རྟོགས་པར་འཇོག་པས་མི་འཐད་དོ་ཞེ་ན། དོན་གྱི་ཁྱད་པར་དུ་བྱས་པའི་གཉིས་ཀ་མེད་ཀྱང་
གཟུང་བ་མེད་པར་འཇོག་སྟེ་དོན་གཟུང་བའི་སྤྱི་རིགས་ཡིན་པས་སོ། །བསྟན་བཅོས་ལས་
ཀྱང་དོན་ཞེས་སྨོས་སོ། །ཤེས་པའི་གཉིས་ཀ་ཡོད་ཀྱང་འཛིན་པ་ཡོད་པར་འཇོག་སྟེ་ཤེས་པ་
འཛིན་པའི་སྤྱི་རིགས་ཡིན་པས་སོ་ཞེས་ཕྱིས་འབུམ་པ་གསུང་བ་རིགས་སོ། །གཟུང་རྟོག་
སྤངས་པ་ནི་གཟུགས་ནི་ཟབ་པ་མ་ཡིན་ཕྲ་བ་མ་ཡིན་ཞེས་སོགས་སོ། །འཛིན་རྟོག་མ་སྤངས་
པ་ནི་གནས་བསྟན་རབ་འབྱོར་ལ་ཆོས་ཉན་པ་ཇི་ལྟ་བུ་དག་བཙལ་བར་བྱ་སྙམ་པ་ལ་བདག་
ལ་ཆོས་ཉན་པ་ནི་སྒྱུ་མ་ལྟ་བུ་དང་སྤྲུལ་པ་ལྟ་བུ་བཙལ་བར་བྱ་སྟེ་དེས་ན་ཅིའང་ཉན་པ་མེད་
- 2
4
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ལ་ཅིའང་མངོན་དུ་བྱེད་པ་མེད་དོ་ཞེས་སོ། །གཉིས་པ་ནི་རྟེན་ནི་རྟེན་གྱིས་ཞེས་ཏེ་གཟུང་བ་
རང་བཞིན་མེད་པ་རང་སངས་རྒྱས་ཀྱི་རྟེན་ནོ། །བསེ་རུ་ལྟ་བུའི་ལམ་ལ་དག་པར་བསྡུས་པ་
ནི་གསུམ་ག་ལ་སྦྱར་རོ། །འགྲེལ་པར་ཉན་ཐོས་ཀྱི་སྐབས་སུ་ཇི་སྐད་ཅེས་དང་། དངོས་པོ་ཇི་
ལྟ་བ་བཞིན་དུ་གཟུང་བས་སྟོང་པའི་རྟེན་ཅིང་ཞེས་སོ། །ཐེག་པ་དང་ལམ་དང་འབྲས་བུས་
བསྡུས་པའི་བརྟེན་པ་སྒྲུབ་པའི་ཆོས་ཀྱི་གཞིའི་གཟུང་བ་རང་བཞིན་མེད་པའི་ཁྱད་པར་ཉན་
ཐོས་ལས་ཁྱད་པར་ཏུ་འཕགས་པ་དང་ལྡན་པའི་ཆོས་གསུམ་པརྟོགས་པར་བྱང་ཆུབ་སེམས་
དཔའ་ཆོས་ཤེས་པ་པོ་དེའི་ལམ་ཤེས་ཞིག་སྟེ་དེའི་ལྡོག་ཆོས་༼གཅིག་ ༽ཤོས་ཐམས་ཅད་ཤེས་
པར་ནུས་པ་མ་ཡིན་ཐམས་ཅད་མཁྱེན་པ་མ་ཐོབ་པས་སོ། །གསུམ་པ་རྒྱུ་ནི་འབུམ་པ་ལྟརན་
ཚོགས་དང་། སྤྱོད་པའི་ཉན་ཐོས་ཀྱི་དེ་ཉིད་ཡིན་པས་འདིར་བསེ་རུའི་འཆད་གསུང་པ་རིགས་
ཏེ་ དེ་ ལ་ མགོན་པོས་དམིགས་ ཀྱིས་བཀར་བས་སོ། །དེ་ ལ་ གཟུགས་སོ་ ཚོར་ བའོ་ཞེས་
བརྡརགདགས་ཤིང་ཐ་སྙད་ཀྱིས་བརྗོད་པ་དང་ཆོས་ཉིད་བརྗོད་དུ་མེད་པར་ཀུན་རྫོ་བ་དོན་
དམ་གཉིས་ལ་ལྟོས་ནས་མི་འགལ་བར་སྟོན་ཏེ་རྟོགས་པ་ནི་དྲོད་དོ། །གཟུགས་ནི་བཏགས་
པ་ཙམ་མོ་བཏགས་པ་ཙམ་གང་ཡིན་པ་དེ་ཆོས་ཉིད་དེ། དེ་ནི་གནས་བརྟན་རབ་འབྱོར་གྱིས་
མི་འགལ་བར་མཁྱེན་ནོ་ཞེས་སོ། །གཟུགས་ལ་སོགས་པ་ལ་དོན་དམ་པར་ཉོན་མོངས་
འགྲིབ་པ་དང་རྣམ་བྱང་འཕེལ་བ་མེད་པ་ལ་སོགས་པར་རྟོགས་པ་རྩེ་མོའོ། །གཟུགས་འཕེལ་
བར་བྱ་བ་དང་འགྲིབ་པར་བྱ་བའི་ཕྱིར་མི་སློབ་པ་དེ་ནི་སངས་རྒྱས་ཀྱི་ཆོས་ཚད་མེད་གྲངས་
མེད་པ་ལ་སློབ་བོ་ཞེས་སོ། །གཟུགས་སོགས་བདག་གིར་མི་འཛིན་ཏེ་གཟུང་བྱ་མ་ཡིན་པར་
རྟོགས་པ་བཟོད་པའོ། །དེའི་རྒྱུ་མཚན་ནི་ནང་སྟོང་པ་ཉིད་ལ་ སོགས་པ་ཡིས་ཞེས་སོ།།
གཟུགས་ནང་སྟོང་པ་ཉིད་ཀྱི་ཕྱིར་ཡོངས་སུ་མི་འཛིན་ནོ་ཞེས་སོ། །གཟུགས་སོགས་དོན་དམ་
པར་སྐྱེ་བ་མེད་པ་དང་འགག་པ་མེད་པ་ལ་སོགས་པར་རྟོགས་པ་ཆོས་མཆོག་གོ །གགས་
- ? .1 3 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་སྐྱེ་བ་མི་མཐོང་འགག་པ་དང་བླང་བ་དང་དོར་བ་དང་ཀུན་ནས་ཉོན་མོངས་པ་དང་རྣམ་
པར་བྱང་བ་དང་སོགས་པ་དང་བྲི་བ་དང་འཕེལ་བ་མི་མཐོང་ངོ་ཞེས་སོ། །ཐམས་ཅད་དུ་
གཟུང་བ་མེད་པའི་ཆོས་ཉིད་ཁོ་ན་ལ་སྦྱར་རོ་འབུམ་པ་ཟེར་རོ། །
བྱང་ཆུབ་སེམས་དཔའི་ལམ་ཤེས་ལ་གཉིས་ལས་མཐོང་ལམ་ཤེས་པ་ལ་
གསུམ་སྟེ། མདོར་བསྟན་པ་དང༌། རྣམ་པར་རྒྱས་པར་བཤད་པ་དང་། རྣམ་པ་ལས་གཞན་
དུ་འཆད་པ་དགག་པའོ། །དང་པོ་ནི་བཤད་དོ་ཞེས་དྲང་ངོ༌། །གང་ཞེ་ན་མཐོང་བའི་ལམ་ཕན་
ཡོན་དང་བཅས་པ་འདིའོ། །སྐབས་གང་དུ་ཞེ་ན་ལམ་ཤེས་ཉིད་ལའོ། །གང་གིས་ཞེན་
བཟོད་པ་དང་ཤེས་པའི་སྐད་ཅིག་རྣམ་བཞི་ཡིས་སོ། །ཇི་ལྟར་ཞེ་ན་བདེན་དང་བདེན་ལ་ཞེས་
པས་བཅུ་དྲུག་གོ །འགྲེལ་པར་བརྗོད་དོ་ཞེས་དྲང་ངོ༌། །གང་ཞེ་ན་འདི་དང་ཞེས་སོགས་སོ།།
གཉིས་པ་ལ་གཉིས་ཏེ། རྣམ་པ་སོ་སོའི་དོན་དང༌། སྦྱོར་དངོས་རྗེས་གསུམ་གང་གི་ཡིན་པ་
དཔྱད་པའོ། །དང་པོ་ལ་སྡུག་བསྔལ་ལ་བཞི་ལས་ཆོས་བཟོད་ནི་དོན་དམ་པར་འབྲས་བུར་
གྱུར་པའི་ཕུང་པོ་དེ་བཞིན་ཉིད་དང་དེ་རྟོགས་སངས་རྒྱས་ཀྱི་ཡེ་ཤེས་དག་རྟེན་དང་བརྟེན་
པའི་རྣམ་གྲངས་ཀྱི་གནས་པར་ཁས་མི་ལེན་ཅིང་ཡིད་ཀྱིས་མི་འཛིན་པ་སྟེ། མདོ་ལས་དེ་
བཞིན་ཉིད་ལ་ཡང་དེ་བཞིན་གཤེགས་པ་མི་དམིགས་དེ་ལ་ཡང་དེ་མི་དམིགས་ཞེས་སོ།།
དེའི་རྒྱུ་མཚན་ནི་རྟེན་དང་བརྟེན་པ་ཤེས་བྱ་ལ་མེད་པའི་ཕྱིར་རོ་ཞེས་སོ། །འཕགས་པས་ཕྱིར་
ཆེད་དུ་བྱ་བར་འཆད་དོ། །ཆོས་ཤེས་ནི་ཆོས་ཉིད་ཆུང་བ་དང་བྲལ་བར་རྟོགས་པས་ཆེན་པོ་
སྟེ་༑ གཟུགས་ཆེ་བའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་ཆེན་པོའོ་ཞེས་སོ། །རྗེས་བཟོད་ནི་
ཆོས་ཉིད་གཞལ་བྱ་ལས་འདས་པས་འཇལ་བྱེད་ཚད་མེད་པར་རྟོགས་པ་སྟེ། གཟུགས་ཚད་
མ་མེད་པའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་ཚད་མའོ་ཞེས་སོ། །རྗེས་ཤེས་ནི་ཆོས་ཉིད་
གཟུགས་ཅན་དང་དེ་མིན་གྱིས་ཚད་དང་བྲལ་བར་རྟོགས་པ་སྟེ། གཟུགས་ཚད་མེད་པའི་ཕྱིར་
- ? .|
༑ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཡུལ་ཚད་མེད་པར་རིག་པར་བྱའོ་ཞེས་སོ། །ཀུན་འབྱུང་ལ་ཆོས་བཟོད་ནི་རྒྱུར་གྱུར་པའི་ཆོས་
ཉིད་རྟག་ཆད་ཀྱི་མཐའ་མེད་པར་རྟོགས་པ་སྟེ། གཟུགས་མཐའ་ཡས་པའི་ཕྱིར་ཡུམ་མཐའ་
ཡས་པའོ་ཞེས་སོ། །ཆོས་ཤེས་ནི་དེའི་ཡུམ་ལ་གནས་པས་སངས་རྒྱས་ཉིད་དུ་གཟུང་བར་བྱ་
བ་ཡིན་ཏེ་དེས་དེ་དང་སངས་རྒྱས་ཀྱི་ཆོས་ཉིད་ཁྱད་མེད་དུ་རྟོགས་པའོ། །བདག་ཅག་གིས་
བྱང་ཆུབ་སེམས་དཔའ་ཆེན་པོ་ཡུམ་འདི་དང་མ་བྲལ་བར་གྱུར་པ་དེ་ནི་དེ་བཞིན་གཤེགས་པ་
ཉིད་དུ་གཟུང་བར་བྱའོ་ཞེས་སོ། །རྗེས་བཟོད་ནི་ཆོས་ཉིད་ཡོན་ཏན་བླང་བ་དང་སྐྱོན་དོར་བ་
མེད་པ་རྟོགས་པ་སྟེ་སོགས་པར་སྐྱེ་འགག་མེད་པ་བསྡུའོ། །བྱང་སེམས་ཆེན་པོ་རྣམས་ཀྱི་
ཡུམ་འདི་ནི་གཟུགས་མི་ལེན་མི་འདོར་བའི་ཚུལ་གྱིས་རྣམ་པ་ཐམས་ཅད་མཁྱེན་པ་ཉིད་ཀྱི་
བར་དུ་མཐུན་པར་འཛིན་པ་ངོ་མཚར་ཆེའོ་ཞེས་སོ། །རྗེས་ཤེསནི་བྱམས་ལ་སོགས་དང་ཞེས་
ཏེ་སྔ་མ་བརྒྱད་ཀྱིས་ཀུན་འབྱུང་གི་སྐྱོན་རིག་ལ་དགུ་པས་འགོག་པའི་ཡོན་ཏན་རིག་ནས་ཞི་
བར་ལྟུང་བ་ལ་འདིས་འཛིན་པར་བཤད་དོ། །མི་དང་མི་མ་ཡིན་པས་གླགས་རྙེད་པར་མི་
འགྱུར་རོ་དེའི་འཐད་པར་རིགས་ཀྱི་བུདང་རིགས་ཀྱི་བུ་མོ་དེ་དག་གིས་མི་དམིགས་པའི་ཚུལ་
གྱིས་སེམས་ཅན་ཐམས་ཅད་ཀྱི་དྲུང་དུ་བྱམས་པ་དང་སྙིང་རྗེ་དང་དགའ་བ་དང་བཏང་སྙོམས་
ཤིན་ཏུ་སྒོམ་པའི་ཕྱིར་རོ་ཞེས་སོ། །འགོག་པ་ལ་ཆོས་བཟོད་ནི་ངོ་བོ་ཉིད་བཅུ་དྲུག་དྲི་བྲལ་
རྟོགས་པ་སྟེ། འཇིགས་པ་དང་རེངས་པར་མི་འགྱུར་བའི་འཐད་པར་རིགས་ཀྱི་བུ་དང་རིགས་
ཀྱི་བུ་མོ་དེ་དག་གིས་ནང་སྟོང་པ་ཉིད་མི་དམིགས་པའི་ཚུལ་གྱིས་ཤིན་ཏུ་བསྒོམས་པའི་ཕྱིར་
རོ་ཞེས་སོ། །ཆོས་ཤེས་ནི་ཆོས་དབྱིངས་དང་མཉམ་པའི་དགེ་བས་སངས་རྒྱས་སུ་སྤྲུལ་ནུས་
པ་ཐོབ་སྟེ་ཐབས་ལ་མཁས་པས་བདག་ཀྱང་སངས་རྒྱས་སུ་སྤྲུལ་ཅིང་འཇིག་རྟེན་གྱི་ཁམས་
སུ་འགྲོ་བ་དང་ཞེས་སོ། །རྗེས་བཟོད་ནི་དེའི་ཡུམ་དུ་རྣམ་བྱང་སྦྱིན་སོགས་དྲུག་པོ་ཀུན་འདུས་
པར་སྐྱེ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་བཟུང་ན་ཕ་རོལ་ཏུ་ཕྱིན་པ་དྲུག་པོ་
- ? 4 5 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅད་བཟུང་བར་འགྱུར་བ་ནི་འདི་ལྟ་སྟེ་སྦྱིན་པའི་ཕ་རོལ་ཏུ་ཕྱིན་པ་དང་ཞེས་སོ། །རྗེས་
ཤེས་ནི་རྗེས་བཟོད་དུ་འདུས་པ་འདིར་ཡང་འདུས་པས་དེ་ཉིད་ཀྱིས་མི་དང་མི་མ་ཡིན་པས་
བྱས་པའི་ཕྱིའི་ཉམས་པ་དངནང་གི་ནད་ལ་སོགསཔ་དང་ནང་གི་འཚེ་བ་ཞི་བའི་ཕན་ཡོན་
ཅན་དུ་སྐྱེ་བའོ། །རྩི་མ་གྷིའི་དཔེས་ཡུམ་འདི་འཛིན་པ་ལ་སོགས་པ་བྱེད་པ་དེ་ལ་ནི་རྒོལ་བ་
དང་རྩོད་པ་དང་འགལ་བར་བྱེད་པ་དེ་དག་ཐམས་ཅད་ཡུམ་གྱི་གཟི་བརྗིད་དང་མཐུས་དེ་
དག་ཉེ་བར་ཞི་བ་དང་མེད་པར་འགྱུར་ཏེ་ཞེས་སོ། །ལམ་ལ་ཆོས་བཟོད་ནི་ཆོས་ཐམས་ཅད་
ངོ་བོ་ཉིད་མེད་པར་རྟོགས་པས་ན་མྱ་ངན་ལས་འདས་པ་ལའང་འཐོབ་བྱར་འཛིན་པ་ཞི་བས་
ཏེ་གཟུགས་སུ་འཛིན་པ་ཉེ་བར་ཞི་བར་བྱེད་ཀྱིས་འཕེལ་བར་བྱེད་པ་མ་ཡིན་ཞེས་སོགསཏེ་
འདིར་འབྲེས་ཞབས་བསྡུས་སོ། །ཆོས་ཤེས་ནི་དེའི་རྟོགས་པ་ལ་ཞུགས་པ་ལ་སངས་རྒྱས་
རྣམས་ཀྱིས་མཐོང་ཆོས་དང་སྐྱེ་ནས་དང་ལན་གྲངས་གཞན་ལ་མྱོང་འགྱུར་གྱི་འཚེ་བའམ་
ཡང་ན་ལས་དང་རྐྱེན་དང་གཉིས་ཀས་བྱས་པ་ལས་བསྲུང་བ་དང་སྐྱོབ་པ་དང་སྲེད་པ་བྱེད་
པའི་ཕན་ཡོན་ཅན་དུ་སྐྱེ་སྟེ། སྟོང་གསུམ་འདིའི་རྒྱལ་ཆེན་བཞི་ནས་འོག་མིན་གྱི་བར་གྱི་ལྷའི་
བུ་དང་ཕྱོགས་བཅུའི་འཇིག་རྟེན་གྱི་སངས་རྒྱས་ཇི་སྙེད་ཡོད་པ་དེ་དག་ཀྱང་ཡུམ་འདི་འཛིན་
པ་ལ་སོགས་པ་དེ་རྟག་ཏུ་རྒྱུན་མི་ཆད་པར་བསྲུང་བ་དང་སྐྱོབ་པ་དང་སྦེད་པར་མཛད་ཅེས་
སོ༑ ༑རྗེས་བཟོད་ནི་རྗེས་ཐོབ་ཏུ་བདག་སྲོག་མི་གཅོད་པ་ལ་སོགས་པ་རྣམ་པཀུན་མཁྱེན་
པའི་རྒྱུ་ཁྱད་པར་ཅན་ལ་གནས་ཏེ་སེམས་ཅན་གཞན་དག་དེ་ཉིད་ལ་འགོད་པ་དང་སྟེ།
བདག་ཀྱང་སྲོག་གཅོད་པ་སྤོང་བར་འགྱུར་ཞེས་སོ། །རྗེས་ཤེས་ཀྱི་རྗེས་ཐོབ་ཏུ་སྦྱིན་སོགས་
བྱང་ཆུབ་ཏུ་བསྔོ་བར་བྱེད་པ་ནི་རྣམ་ལྡན་ཏེ་སྦྱིན་པ་ཡོངས་སུ་གཏོང་བ་གང་ཡིན་པ་དེ་ཡང་
སེམས་ཅན་ཐམས་ཅད་དང་ཐུན་མོང་དུ་བྱས་ཤིང་མི་དམིགས་པའི་ཚུལ་གྱིས་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོ་བར་འགྱུར་ཞེས་སོ། །
- 3 4 ( -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
གཉིས་པ་སྦྱོར་དངོས་རྗེས་གསུམ་གང་གི་ཡིན་པ་དཔྱད་པ་ནི་སེང་བཟང་ནི་
མཐོང་ལམ་གྱི་སྦྱོར་བའི་གནས་སྐབས་སུ་མོས་པ་ཡིད་ལ་བྱེད་པས་མཐོང་ལམ་ཐོབ་པ་ན་
འདི་ལྟ་བུ་འབྱུང་ཞེས་བསྒོམས་པས་ཕྱིས་འདི་རྣམས་སྐྱེའོ་ཞེས་སོ། །འོན་ཀྱང་འདི་རྣམས་
མཐོང་བའི་ལམ་ཉིད་ཀྱི་རྣམ་པར་གདོན་མི་ཟའོ། །དེ་ཡང་མཉམ་གཞག་དང་རྗེས་ཐོབ་ཀྱི་
སྤྱོད་པ་དང་ཕན་ཡོན་ཅི་རིགས་པའོ། །གལ་ཏེ་རྗེས་ཐོབ་མཐོང་ལམ་དུ་མིའད་དོ་ཞེ་ན། དེ་
ལའང་མཚན་ཉིད་ཚང་བས་མི་འཐད་པ་མེད་དོ། །གསུམ་པ་ནི་ཁ་ཅིག་ནི་མཐོང་ལམ་གྱི་
སྐབས་འདིར་བདེན་དང་ཞེས་སོགས་ཀྱི་ཚིག་ལེའུར་བྱས་པའི་བརྗོད་བྱའི་དོན་ཉེ་བར་མཚོན་
པ་ལྷུར་ལེན་པའི་དེ་བཞིན་ཉིད་དང་ལ་སོགས་པ་གཞུང་གིས་མཐོང་ལམ་གྱི་རྣམ་པའི་དོན་
གཏན་མ་བཤད་པར་མཐོང་བའི་ལམ་གྱི་སྐད་ཅིག་བཅུ་དྲུག་གི་དབྱེ་བ་དང་དངོས་གཞིའི་
རྣམ་པ་དང་རྗེས་ཀྱི་སྤྱོད་པའི་ཁྱད་པར་དང་ཕན་ཡོན་ལ་སོགས་ཉེ་བར་མཚོན་པ་ཉི་ཚེ་སྟེ་ཁོ་
ན་མཛད་པ་ཡིན་ཟེར་བ་ནི་བཟང་ངོ་ཞེས་འབྲེ་གསུང་ལོ། །གཞན་ལའང་བསྒྲེ་བ་ནི་སྐབས་
དང་པོའི་ཁྱད་པར་ལྔ་ལྡན་དང་ལམ་ཤེས་ཉན་རང་གི་བཤད་པ་དང་མ་བཤད་པ་རྣམ་པ་ཀུན་
གྱི་ངེས་འབྱེད་ཆ་མཐུན་དང་སོགས་པར་གཞི་ཤེས་ཀྱི་མཐོང་ལམ་གྱི་ཚིག་ལེའུར་བྱས་པའི་
རྣམས་སུ་ཡང་འདིར་དམིགསརྣམ་མ་བཤད་པ་དེ་བཞིན་དུ་ཆུང་འབྲིང་གི་དབྱེ་བ་ལ་སོགས་
ཀྱི་མཚོན་བྱེད་བཤད་ཀྱི་དམིགས་རྣམ་མ་བཤད་པར་བལྟ་བར་བྱའོ་ཞེས་སོ་དེ་ནོར་སྐད་དོ།།
དེ་སུན་དབྱུང་བ་ལ་གཉིས་ལས་རིགས་པ་དང་འགལ་བ་ནི་སེང་བཟང་དང་གྲུབ་མཐའ་
མཐུན་པ་གཞན་དག་ན་རེ། གཞུང་དེ་དག་གིས་ནི་རྣལ་འབྱོར་པའི་མངོན་པར་རྟོགས་པའི་
རིམ་པ་ཅུང་ཟད་ཀྱང་མ་བསྟན་ཏོ་ཞེས་པ་ཐལ་བའི་དམ་བཅའོ། །རྒྱུ་སྒོམ་པའི་རིམ་པ་དང་
སོགས་པར་འབྲས་བུ་སྐྱེ་བའི་རིམ་པ་མ་བསྟན་པའི་ཕྱིར་ཞེས་པ་རྟགས་སོ། །དེ་སྒྲུབ་པ་ནི་དེ་
དག་གིས་ཆོས་ཅན་སྒོམ་པའི་རིམ་པ་ལ་སོགས་མ་བསྟན་པར་ཐལ་ཏེ་དམིགས་རྣམ་མི་སྟོན་
- 2 4
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར་རོ། །དེ་ཁས་བླངས་པ་ཡིན་པས་རང་རྒྱུད་དུ་བྱེད་པ་འཁྲུལ་ལོ། །དེའི་ལྡོག་ཁྱབ་ནི་
སྒོམ་ པའི་ རིམ་པ་ ལ་སོགས་སྟོན་ པ་ ལ་ དམིགས་རྣམ་ སྟོན་ པས་ ཁྱབ་པས་སོ། །འདོད་
ན་བྱམས་པས་རྒྱས་འབྲིང་གསུམ་གྱི་དོན་རྣལ་འབྱོར་པའི་མངོན་རྟོགས་ཀྱི་རིམ་པར་བཤད་
པའི་སྐབས་དོན་ཉམས་སོ། །དེ་ དམ་བཅའ་གཉིས་ཀ་ལ་འོང་ངོ༌། །གཉིས་པ་ལུང་དང་
འགལ་བ་ནི་གཞན་ཡང་ཞེས་སོགས་ཏེ་སོགས་པར་དམིགས་པ་མི་རྟག་ལ་སོགས་པ།།
བདེན་པའི་རྟེན་ཅན་དེའི་ནི། །རྣམ་པ་ཞེས་དང་། བཏགས་པའི་ཆོས་ཉིད་མི་འགལ་བར་སྟོན་
པའི་རྣམ་པ་ཞེས་དང་། རྣམ་པ་ཅན་ནི་ཆོས་ཀྱི་མཆོག་ཅེས་དང་། དྲོ་བ་རྣམས་ཀྱི་དམིགས་པ་
ཞེས་དང༌། རྣམ་པ་དག་ནི་བཅུར་བཤད་དོ་ཞེས་སོ། །འོན་ཀྱང་སྐྱོན་འདི་མེད་དེ་འདིར་
དམིགས་རྣམ་མི་སྟོན་ཡང་གཞི་ཤེས་སུ་སྟོན་པས་སོ་ཞེས་སོ། །
སྒོམ་ལམ་ལ་གཉིས་ཏེ། གནས་སྐབས་ཀྱི་འབྲས་བུ་དང༌། དེའི་རྒྱུའོ། །དང་པོ་
ནི་བརྗོད་པར་རིགས་པ་ཡིན་པ་ནི་དེའི་རྗེས་ལ་སྐྱེ་བས་སོ། །འོ་ན་བརྗོད་དམ་ཞེ་ན། ཡིན་པ་
ལས་དེ་ རེ་ཤིག་དེའི་བྱེད་པ་གསུངས་སོ། །དགོས་པ་ནི་བརྗོད་པར་ཞེས་སོགས་སོ། །ཀུན་
ནས་དུལ་བ་ནི་འཇུག་སྟེ་པགས་པ་དང་མདའ་བཞིན་ནོ་ཞེས་པགས་པ་གྱོང་པོ་དང་སྨྱུག་མ་
ཀྱོག་པོ་ཆུ་དང་མེས་ལས་སུ་རུང་བར་བྱེད་པ་ལྟར་ཞི་གནས་ལྷག་མཐོང་གིས་སེམས་ལ་ཇི་
ལྟར་འདོད་པ་ལྟར་དབང་དུ་བྱེད་པ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་འདི་དེ་ལྟར་བྱང་ཆུབ་
སེམས་དཔའ་རྣམས་ཡོངས་སུ་དུལ་དང་ང་རྒྱལ་མ་མཆིད་པའི་སླད་དུ་ཉེ་བར་གནས་པ་ངོ་
མཚར་ཆེའོ་ཞེས་སོ། །ང་རྒྱལ་བཅག་ནས་སྐྱེ་བོ་བླ་མ་རྣམས་ལ་སྒོ་གསུམ་ཐམས་ཅད་ནས་
འདུད་པ་དང་སྒོམ་སྤང་གིས་སྒོམ་སྤང་གི་ཉོན་མོངས་ལས་རྒྱལ་ཏེ་སྤོང་བ་དང་། ཕ་རོལ་གྱིས་
བྱས་པའི་དུག་ལ་སོགས་པགནོད་པས་བརྫི་བ་མེད་པ་ཉིད་དང༌། བྱང་ཆུབ་སྒྲུབ་ནུས་ཏེ་ཐོབ་
ནུས་པར་བྱེད་པ་དང་། རྟེན་ནི་སྒོམ་ལམ་ལ་གནས་པའི་བྱང་ཆུབ་སེམས་དཔའ་དང་ཤེར་
- 24 5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཕྱིན་གྱི་གླེགས་བམ་མོ། །ཡུལ་ནི་དེ་ གཉིས་གནས་པའི་ས་ཕྱོགས་སོ། །དེར་འཛིན་པ་ལ་
སོགས་བྱས་པ་ལ་བར་ཆད་ཀྱིས་མི་ཚུགས་པའོ། །ཚུལ་དེ་དག་མཚན་ཉིད་རྟེན་གཞན་དང་
འདྲ་བར་གྱུར་པ་ལ་ཞེས་བྱ་སྟེ་ཕ་དང་འདྲ་བ་ལ་ཕར་གྱུར་པ་ཞེས་པ་བཞིན་ནོ། །བཙུན་པ་ཟླ་
བ་ནི་གང་ཟག་གི་བདག་མེད་སྟོན་པས་བྱིན་གྱིས་བརླབས་པ་ལའང་མཆོད་རྟེན་ཞེས་བརྗོད་
ན་ཡུམ་ཆོས་ཐམས་ཅད་བདག་མེད་པར་སྟོན་པས་བྱིན་གྱིས་བརླབས་པ་ནི་མཆོད་རྟེན་ཤིན་
ཏུ་ཡང་ཡིན་པས་མཆོད་རྟེན་ཉིད་ལ་མཆོད་རྟེན་དུ་གྱུར་པ་ཞེས་བྱ་སྟེ་དཔང་པོ་ཉིད་ལ་དཔང་
པོར་གྱུར་པ་ཞེས་བརྗོད་པ་བཞིན་ནོ་ཞེས་འཆད་དོ། །
གཉིས་པ་དེའི་རྒྱུ་ལ་གཉིས་ཏེ། ཟག་བཅས་དང་། ཟག་མེད་དོ། །དང་པོ་ལ་
གཉིས་ཏེ། ཟག་བཅས་གསུམ་པོ་སོ་སོའི་རང་བཞིན་དང༌། ཐུན་མོང་གི་མཇུག་བསྡུ་བའོ།།
དང་པོ་ལ་གསུམ་ལས་མོས་པ་ལ་གཉིས་ལས་དངོས་ནི་མོས་པ་ལ་དབྱེ་ན་རྣམ་པ་གསུམ་དུ་
ཤེས་པར་བྱའོ། །དེ་གང་ཞེ་ན། རང་གི་དོན་དང་རང་གཞན་གཉིས་ཀའི་དོན་དང་གཞན་གྱི་
དོན་གསུམ་པོ་དེ་ཡང་རྣམ་པ་གསུམ་དུ་འདོད་དོ། །དེ་གང་ཞེ་ན། ཆུང་དང་འབྲིང་དང་ཆེན་པོ་
སྟེ་ཞེས་སོ། །བསྡོམས་པ་ལའམ་ཞེ་ན་སོ་སོར་རོ། །སོ་སོར་གསུམ་པོ་དེ་ཡང་ཆུང་ངུའི་ཆུང་ངུ་
ལ་སོགས་པའི་དབྱེ་བས་རྣམ་པ་གསུམ་སྟེ། དེ་ལྟར་ན་རྣམ་པ་ཉི་ཤུ་བདུན་དུ་འདོད་དོ། །གང་
ལ་ལས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་བྲིས་ཏེ་གླེགས་བམ་དུ་བགྱིས་ཏེ་འཆང་ལ་དེ་ལ་
མེ་ཏོག་ལ་སོགས་པས་མཆོད་པ་བགྱིས་པ་དང༌། གང་ལ་ལས་སངས་རྒྱས་མྱ་ངན་ལས་
འདས་པའི་སྐུ་གདུང་རྣམས་མཆོད་རྟེན་གྱི་ནང་དུ་བརྩལཏེ་མེ་ཏོག་ལ་སོགས་པས་མཆོད་པ་
བགྱིསན་དེ་གཉིས་བསོད་ནམས་ཀྱི་ཕུང་པོ་གང་མང་དུ་འཕེལ་ཞེས་དྲིས་པའི་ལན་གྱིས་སྟོན་
ནོ༑ ༑འགྲེལ་པར་རང་དང་གཉིས་ཀ་དང་གཞན་གྱི་དོན་ལ་དམིགས་པ་ཉིད་ཇི་ལྟར་མོས་པ་
སྒོམ་པ་བཞིན་དགེ་བའི་ཆོས་དོན་གསུམ་པོ་མཐོང་ཞིང་མངོན་སུམ་དུ་བྱེད་པའི་རྟེན་ཡིན་ན་
- 2 4
J -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་དང་པོར་བསྒོམ་མ་ཐག་དོན་གསུམ་པོ་མངོན་དུ་མི་བྱེད་པའི་ངོ་བོ་ཡངརྣམ་པགསུམ་མོ།།
དེ་ཅི་སྟེ་ཞེ་ན། སྒོམ་པའི་ལམ་རྒྱུའི་གནས་སྐབས་ཀྱི་དབང་དུ་བྱས་པའི་སྒོམ་པ་ཡིན་པའི་
ཕྱིར་རོ། །གཉིས་པ་ཕན་ཡོན་ནི་དེ་བསྒོམ་པའི་ཞེས་སོགས་ཏེ་ཡུམ་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་རང་དོན་གྱི་མོས་པ་སྒོམ་པའི་གནས་སྐབསརྣམས་ལ་ནི་དགུ་ཚན་དང་པོས་བསྟོད་
པར་འདོད་ཅེས་སོ་གཉིས་པོ་ལའང་སྦྱར་རོ། །གང་ལ་ལས་མདོ་འདི་བྲིས་ཤིང་གླེགས་བམ་
དུ་བགྱིས་ཏེ་འཆང་ལ་མེ་ཏོག་ལ་སོགས་པས་མཆོད་པ་བགྱིས་པ་དང༌། གང་ལ་ལས་ཡུམ་
འདི་བྲིས་ཤིང་གཞན་ལ་བསྩལ་ན་དེ་གཉིས་གང་བསོད་ནམས་མང་དུ་འཕེལ་ཞེས་དྲིས་པའི་
ལན་གྱིས་སྟོན་ནོ། །འགྲེལ་པར་ཇི་ལྟར་རང་དོན་གྱི་མོས་པ་བསྒོམ་པ་བཞིན་དུ་རང་དོན་གྱི་
དཀར་ཆོས་མཐོང་བའི་མཚན་ཉིད་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཞུགས་ཏེ་དམིགས་
པའི་མོས་པ་ཡིད་ལ་བྱེད་པ་དང་པོ་སྟེ་རང་དོན་གྱི་མོས་པའི་གནས་སྐབས་དགུ་དག་ཏུ་སོ་
སོར་རྣམ་པ་དགུས་དགོས་པ་གོང་ནས་གོང་དུ་མངོན་པ་དགའ་བར་བྱེད་ཅིང་བསྟོད་པར་
འདོད་ཅེས་སོ། །གཉིས་པོ་ ལའང་ སྔར་ རོ། །མོས་པའི་ གནས་སྐབས་ཀྱིས་བསྟོད་པ་ལ་
སོགས་པའི་རིམ་པ་སོ་སོར་བྱེད་པ་དེས་ན་བསྟོད་པ་ལ་སོགས་འདི་དག་ནི་ཡོན་ཏན་གྱི་དོན་
ཡང་དག་པ་དངོས་པོ་ལ་ཡོད་པ་ཇི་ལྟ་བ་བཞིན་ཚད་མས་རྟོགས་ནས་བརྗོད་པའི་མཚན་ཉིད་
ཅན་གྱི་དོན་ལ་མེད་པའི་ཚིག་སྙན་སྨྲ་བ་ཅམ་བུའི་ངོ་བོ་ནི་མ་ཡིན་སྟེ། ཡོན་ཏན་མེད་ལ་ཡོན་
ཏན་བརྗོད། །སྨད་ཅིང་རྩུབ་པའི་ཚིག་ཏུ་འགྱུར། །ཞེས་པས་སོ། །སུགཏ་རང་དོན་གྱི་ལྟ་བུ་
གཅིག་ལའང་གསུམ་ག་བྱེད་ཅེས་པ་ནི་སོ་སོར་གོ་རིམ་བཞིན་དུ་བཞག་མི་ནུས་སོ། །
བསྔོ་བ་ལ་གཉིས་ཏེ། དངོས་དང་། བྱེད་པའོ། །དང་པོ་ལ་གཉིས་ཏེ། བསྟན་པ་
དང༌། སོ་སོར་བཤད་པའོ། །དང་པོ་ནི་ཡོངས་སུ་བསྔོ་བ་བསྔོ་རྒྱུ་ལ་སོགས་ལྔ་པ་ཁྱད་པར་
ཅནནོ། །གཉིས་པ་ལ་ལྔ་སྟེ། བསྔོ་རྒྱུ་དང་། སེམས་དང་། རྣམ་པ་དང་། བསྔོ་སདང་། དབྱེ་
- 2 5
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
བའོ། །དང་པོ་ནི་བསྔོ་བ་དེ་ནི་བསྔོ་རྒྱུ་རྗེས་སུ་ཡི་རང་གི་ཡུལ་དང་ངོ་བོ་དང་དེའི་དགེ་བ་
དམིགས་མེད་ཀྱི་རྣམ་པ་ཅན་དང་བསྔོ་རྒྱུའི་རང་གི་ཆོས་དེ་དག་རྫས་དང་བཏགས་པར་ཡོད་
པའི་བདག་གིས་དབེན་པར་རྟོགས་པ་དང༌། ཡི་རང་གི་ཡུལ་དུས་གསུམ་གྱི་སངས་རྒྱས་ཀྱི་
བསོདནམས་ཀྱི་ཚོགས་ཀྱི་རང་བཞིན་དྲན་པ་དང་སྦྱིན་སོགས་སེམས་བསྐྱེད་ལ་སོགས་ཀྱིས་
ཟིན་པའི་ཐབས་དང་བཅས་ཟླ་མི་དམིགས་པར་རྟོག་པའི་ཤེས་རབ་བོ། །གཉིས་པ་ནི་བསྔོ་
བར་བྱེད་པའི་སེམས་འདུ་ཤེས་དང་སེམས་དང་ལྟ་བ་གསུམ་བདག་གཉིས་སུ་ཕྱིན་ཅི་མ་
ལོགས་པའོ། །གསུམ་པ་ནི་བཀག་པ་དང་སྒྲུབ་པའི་མཚན་མ་མེད་པ་སྟེ། གལ་ཏེ་མཚན་
མར་བྱེད་ན་དེ་ནི་བསྔོ་མ་ཡིན། །ཅི་སྟེ་མཚན་མ་མེད་ན་བྱང་ཆུབ་བསྔོ་བ་ཡིན་ཞེས་སོ།
སངས་རྒྱས་རྗེས་སུ་ཡི་རང་ནི་ཀུན་རྫོབ་ཏུ་ཆོས་ལྔ་སྒྱུ་མ་ལྟ་བུ་དང་། དོན་དམ་པར་མི་
དམིགས་པར་རྟོགས་པའོ། །བཞི་པ་ནི་བསྔོ་ས་ཁམས་གསུམ་དུ་གཏོགས་པ་མ་ཡིན་པ་དང་།
དེས་མཚོན་ནས་ཉན་རང་དུའང་མི་བསྔོ་བར་སངས་རྒྱས་སུའོ། །ལྔ་པ་ལ་ཆུང་བསོད་ནམས་
ཆེན་པོ་འབྱུང་བ་ནི་སྟོང་གསུམ་གངྒཱའི་ཀླུང་གི་བྱེ་མ་རྙེད་ཀྱི་སེམས་ཅན་ཐམས་ཅད་དགེ་བ་
བཅུ་ནས་མངོན་ཤེས་ལྔའི་བར་ལ་བཀོད་པ་དང་། འབྲིང་ནི་དེ་དག་རྒྱུན་ཞུགས་ནས་རང་
སངས་རྒྱས་ཀྱི་བར་ལ་བཀོད་པ་དང་། ཆེན་པོ་ནི་དེ་དག་བྱང་ཆུབ་ཏུ་ཞུགས་པ་ལཡང་བྱང་
ཆུབ་ཏུ་ཞུགས་པའི་སེམས་ཅན་དེ་སྙེད་ཀྱིས་བསྐལ་པ་གངྒའི་ཀླུང་གི་བྱེ་མ་སྙེད་དུ་མཆོད་པ་
བྱས་པ་བས་བྱང་ཆུབ་སེམས་དཔའི་བསྔོ་བའི་བསོད་ནམས་ཀྱིས་བརྒྱའི་ཆར་ཡང་ཉེ་བར་མི་
འགྲོ་བ་ལ་སོགས་པ་གསུངས་སོ། །གཉིས་པ་བྱེད་པ་ནི་མི་ཟད་པ་དང་སྒྱུར་པར་བྱེད་པས་
མཆོག་ཡིན་ནོ། །འགྲེལ་པར་འབུམ་པའི་རྗེས་སུ་འབྲངས་ནས་མཚོན་བྱ་དང་མཚན་ཉིད་དུ་
འཆད་པ་ནི་ཕལ་ཆེར་དོན་ལྡོག་གཞན་དུ་འགྱུར་བས་མི་རིགས་སོ། །དེས་ན་སྔ་མབཤད་བྱ་
དང་ཕྱི་མ་འཆད་བྱེད་དོ། །མོས་པའི་སྐབས་སུ་ཇི་སྐད་བཤད་པའི་མོས་པ་ལས་བྱུང་པའི་བསྔོ་
- }
༑ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུ་ཁྱད་པར་ཅན་ནོ། །དེས་གཞན་བཞི་ཡང་མཚོན་ནས་ཞེས་བྱ་བ་དེ་ལྟར་མིང་དུ་བཏགས་
ཤིང་ཐ་སྙད་དུ་བྱས་པའི་བསྔོ་བ་ཡིད་ལ་བྱེད་པས་ཞེས་པས་བཤད་བྱ་སྟེ་ཐམས་ཅད་ལ་སྦྱར་
རོ༑ ༑འཆད་བྱེད་ནི་བསྔོ་ས་བླ་ན་མེད་པའི་བྱང་ཆུབ་སྟེ་གཞན་བཞི་ལའང་མཚོན་ནས་མི་
དམིགས་ཏེ་རྟོགས་པའོ། །ཡི་རང་གི་ཡུལ་ཚུལ་ཁྲིམས་ཕུང་པོ་ལ་སོགས་པའི་ཕུང་པོ་དང་
བསྔོ་བར་བྱེད་པའི་སེམས་འདུ་ཤེས་དང་ལྟ་བ་ལ་སོགས་པ་དང་། རྫས་སུ་ཡོད་པའི་བདག་
དང་སོགས་པར་བཏགས་པར་ཡོད་པ་བསྡའོ། །དུས་གསུམ་གྱི་སངས་རྒྱས་ཀྱི་དགེ་བའི་རྩ་
བ་དང་། སྦྱིན་པ་ལ་སོགས་པ་དྲུག་དང་། བཀག་པ་དང་སྒྲུབ་པའི་མཚན་མེད་དང་ཆོས་ལྔ་པོ་
སངས་རྒྱས་ཐམས་ཅད་ཀྱི་ལམ་དང་ཞེས་སོགས་སོ། །རྗེས་སུ་ཡི་རང་ནི་འབྲེ་ལེགས་པར་
བསྔོ་བར་བྱ་བའི་ཞེས་འཆད་དོ། །གཞུང་ཇི་ལྟ་བ་བཞིན་སྦྱར་རོ། །འདི་ལ་གསུམ་སྟེ། ཡུལ་
དང་། ངོ་བོ་དང་། རྣམ་པའོ། །དང་པོ་ནི་དགེ་བའི་རྩ་བ་སྟེ་སངས་རྒྱས་ཀྱི་བར་གྱི་དགེ་བ་དང་
སོ་སོ་སྐྱེ་འཕགས་ཀྱི་དགེ་རྩ་ཐམས་ཅད་དོ། །གཉིས་པ་ནི་ཡི་རང་བ་ཞེས་ཏེ་དང་བའི་དད་པ་
ཡིད་བདེ་བ་དང་བཅས་པ་ལ་ཨ་རེ་ལེགས་སྙམ་དུ་དགའ་བ་སྒོམ་པའོ། །གསུམ་པ་ནི་ཀུན་
རྫོབ་ཏུ་ཡུལ་དང་ངོ་བོ་ལ་སོགས་པ་ཐབས་ཀྱིས་དམིགསནསདོན་དམ་པར་མི་དམིགས་པའི་
ཤེས་རབ་ཀྱིས་ཟིན་པའོ། །
གཉིས་པ་ལ་མཇུག་བསྡུ་བནི་དེ་ལ་ཞེས་སོགས་ཏེ་འདུ་བྱེད་པ་ནི་སོགས་པའོ།།
ཡན་ལག་སྟེ་རྒྱུར་སྒྱུར་བར་བྱེད་པའོ། །རང་གཞན་ནི་རྒྱུད་ཚོད་མཉམ་པའི་དབང་དུ་བྱས་
པའོ། །གཉིས་པ་ཟག་མེད་ལ་གཉིས་ལས་སྒྲུབ་པའི་སྒོམ་ལམ་ནི་གཉིས་ཡོད་པ་དེའི་ཕྱིར་
ཞེས་ཏེ། གཟུགས་སོགས་ལ་དེའི་ཆོས་ཉིད་མཐོང་བ་ནི་ངོ་བོ་ཉིད་དོ། །ཡུམ་གྱིས་མ་ཟིན་ན་
གཞན་ལྔས་སངས་རྒྱས་མི་ཐོབ་པས་ཡུམ་མཆོག་ཉིདདོ། །དམུས་ལོང་དམིགས་བུ་མེད་པ་བྱེ་
བ་ཕྲག་ཁྲིག་རྣམས། །ལམ་ཡང་མི་ཤེས་གྲོང་ཁྱེར་འཇུག་པར་ག་ལ་འགྱུར། །ཤེས་རབ་མེད་
- 2 དུ ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ན་མིག་མེད་ཕ་རོལ་ཕྱིན་ལྔ་འདི། །དམིགས་པ་མེད་པར་བྱང་ཆུབ་རེག་པར་ནུས་མ་ཡིན་
ཞེས་སོ། །གཟུགས་ནས་རྣམ་མཁྱེན་གྱི་བར་གྱི་ཆོས་ཀུན་ལ་སྐྱེ་མེད་དུ་བསྒོམས་པས་འདུ་མི་
བྱེད་པའོ། །འདུས་བྱས་ལ་སོགས་པའི་ཆོས་རྣམས་དམིགས་པ་མེད་པ་རྒྱུད་ལ་སྐྱེད་པ་ནི་
གཏོང་བར་བྱེད་པའོ། །གང་ཚེ་འདུས་བྱས་འདུས་མ་བྱས་དང་དཀར་ནག་ཆོས། །ཤེས་རབ་
རྣམ་པར་བཤིག་ནས་རྡུལ་ཙམ་མི་དམིགས་ཚེ། །འཇིག་རྟེན་དག་ན་ཤེས་རབ་ཕ་རོལ་ཕྱིན་
གྲངས་འགྲོ། །ནམ་མཁའ་གང་ལའང་ཅུང་ཟད་མི་གནས་དེ་དང་འདྲ་ཞེས་སོ། །དོན་ཆེན་པོ་
སངས་རྒྱས་ཐོབ་པར་བྱེད་པའོ། །འགྲེལ་པར་ཁྱད་པར་ནི་མི་རྟག་པ་ལ་སོགས་པའོ། །དེ་ལྟ་
བུའི་ངོ་བོ་ཉིད་དང་ཆོས་ཉིད་དུ་འདུ་མི་བྱེད་པའི་སྒོམ་པའི་ལམ་རྣལ་འབྱོར་པའི་རྒྱུད་ལ་སྐྱེད་
ཅེས་འབྲེལ་ལོ། །རྣམ་པ་ཇི་ལྟར་ཞེ་ན་ཆོས་རྣམས་མི་དམིགས་པ་ཉིད་དུའོ། །རྣམ་དག་ལ་
གཉིས་ཏེ་རྒྱུ་དང་། དངོས་སོ། །དང་པོ་ནི་སྐྱེ་བའི་རྒྱུ་གསུམ་པོ་གང་ཞིག་ཡོངས་སུ་བཟུང་བ་
དང་། མི་སྐྱེ་བའི་རྒྱུ་བཞི་པོ་གང་ཞིག་ཡོངས་སུ་བོར་བས་ཐོབ་པར་འགྱུར་བ་རྣམ་དག་འདི་སྐྱེ་
བ་དང་མི་སྐྱེ་བའི་རྒྱུ་གང་ཞིག་ཡིན་ཞེས་སོ། །འདི་ཡང་རྒྱུད་བླ་ནས། གཙང་བདག་བདེ་དང་
རྟག་ཉིད་ཀྱི། །ཡོན་ཏན་ཕ་རོལ་ཕྱིན་པ་འབྲས་ཞེས་ཆོས་སྐུ་ཕར་ཕྱིན་བཞི་ལྡན་གྱི་གཙང་བ་
ནི༑ དེའི་རང་བཞིན་དག་ཕྱིར་དང༌། །བག་ཆགས་སྤངས་ཕྱིར་གཙང་བ་ཡིན་ཞེས་དག་པ་
གཉིས་ལྡན་ནོ། །དེའི་རྒྱུ་ནི་དག་རྒྱུ་ལྷག་པར་མོས་པ་ལ། །སོགས་པའིཆོས་ནི་རྣམ་བཞི་ཉིད་
ཅེས་སོ། །བཞི་པོ་གང་ཞེ་ན། ཐེག་མཆོག་ལ་མོས་ས་བོན་ཤེས་རབ་ནི། །སངས་རྒྱས་ཆོས་
སྐྱེད་མ་དང་བསམ་གཏན་གྱི། །བདེ་བའི་མངལ་གནས་སྙིང་རྗེའི་མ་མ་ཅན། །གང་ཡིན་དེ་
དག་ཐུབ་པའི་རྗེས་སྐྱེད་སྲས་ཞེས་དང༌། རྒྱན་ལས་ཆོས་ལ་མོས་པ་ས་བོན་དང་། །ཕ་རོལ་ཕྱིན་
མཆོག་མ་ལས་སྐྱེས། །བསམ་གཏན་ལས་བྱུང་བདེ་བ་མངལ། །སྙིང་རྗེ་སྐྱེད་པའམ་མའོ་
ཞེས་བཤད་པའི་མོས་རྒྱུ་ལའང་གསུམ་ལས་སྐྱེ་བ་སྔ་མ་ལ་སངས་རྒྱས་མཉེས་པར་བྱས་ཐེ་
- 2
3
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚོམ་གྱི་དོནདྲིསཏེ་བསྟེན་པ་དང་། སྦྱིན་སོགས་དྲུག་ལ་སྤྱད་པ་དང་། ཡུམ་གྱི་རྣལ་འབྱོར་ལ་
མཉམ་པར་འཇོག་པའི་ཐབས་ལ་མཁས་པའོ། །མི་ཐོབ་པའི་རྒྱུ་ནི་ཆོས་སྤོང་བའི་ལས་ཀྱི་ངོ་
བོ་དང༌། འབྲས་བུ་དང༌། རྒྱུའོ། །དང་པོ་ནི་འདི་བཀའ་མ་ཡིན་གྱིས་བདུད་དམ་ཤེས་རབ་
འཆལ་བས་བྱས་པའི་ཡིན་ནོ་ཞེས་སྤོང་བའོ། །འབྲས་བུ་ནི་དམྱལ་བར་འཇིག་རྟེན་གྱི་ཁམས་
བཅུ་གཉིས་ཀྱི་འཇིག་ཆགས་མ་ཟིན་བར་དུ་སྐྱེ་བ་དང་ཡི་དྭགས་དང་དུད་འགྲོ་དང་དེ་ནས་
གླེན་པ་ལ་སོགས་པར་འགྱུར་བར་བཤད་དོ། །རྒྱུ་འདིར་བྱུང་པ་ནི་སྔོན་དགེ་བ་མ་བསགས་
པས་ད་ལྟ་བདུད་ཀྱིས་ནོན་ཞིང་བྱིན་གྱིས་བརླབས་པ་དང་། ཐེག་ཆེན་གྱི་རིགས་སད་པ་མེད་
པས་ཟབ་མོའི་ཆོས་ལ་མ་མོས་པ་དང༌། སྔོན་བདག་མེད་ལ་ཐོས་བསམ་མ་བྱས་དེ་བློ་མ་
སྦྱངས་པས་ད་ལྟ་ཕུང་པོ་ལ་སོགས་ལ་བདེན་པའི་དངོས་པོར་ཞེན་པ་དང་། སྔོན་གྲོགས་ངན་
ལ་བརྟེན་ནས་ད་ལྟ་སྡིག་པའི་གྲོགས་པོའི་དབང་དུ་སོང་བའི་རིང་བའི་རྒྱུ་དེ་དག་ནི་རིགས་
མེད་གྲོགས་ངན་སྔོན་དགེ་མ་བསགས་བློ་མ་སྦྱངས་། །ཆོས་འདིས་སྒྲུག་འགྱུར་འདི་ནས་དོན་
ཆེན་འདི་ལས་ལྟུང་ཞེས་སོ། །
གཉིས་པ་ལ་གཉིསཏེ། སྤྱིར་བསྟན་པ་དང་། ཁྱད་པར་དུ་བཤད་པའོ། །དང་པོ་
ནི་འདི་རྣམས་དྲི་བྲལ་འབའ་ཞིག་ཡིན་ནོ། །འཕགས་པའི་གང་ཟག་བཞིའི་མ་ཕྱེ་བས་སྤྱིར་
བསྟན་པ་ཡིན་ནོ། །དང་པོ་ལ་བཞི་སྟེ། ཆོས་ཅན་དང་། བསྒྲུབ་བྱ་དང་། རྟགས་དང་། དོན་
བསྡུ་བའོ། །དང་པོ་ནི་འབྲས་བུ་དག་པ་ཞེས་ཏེ་འཕགས་པའི་གང་ཟག་བཞིའི་རྣམ་གྲོལ་གྱི་
ལམ་བཅུ་བདུན་ཏེ། ཉན་ཐོས་ཀྱི་འབྲས་གནས་བཞི་རང་རྒྱལ་རྒྱུན་ཞུགས་དང་དགྲ་བཅོམ་
ལས་གཞན་མི་བཏུབ་བོ། །བྱང་ཆུབ་སེམས་དཔའ་ལ་མཐོང་ལམ་དང་སྒོམ་ལམ་དགུ་སྟེ་བཅུ་
དང་སྒྲིབ་པ་ཀུན་དང་བྲལ་བའི་སངས་རྒྱས་ཀྱི་རྣམ་གྲོལ་གྱི་ལམ་མོ། །དག་པ་ནི་གང་ཟག་གི་
བདག་ལ་སོགས་པ་དེར་ཞེན་པ་དང་བྲལ་བའོ། །བསྒྲུབ་བྱ་ནི་ཡུལ་ཅན་དེ་དག་དག་པ་ན་
- 2
:4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
ཡུལ་གཟུགས་ལ་སོགས་པའང་དག་པ་ཉིད་ཡིན་ཏེ་ཞེས་སོ། །རྟགས་ནི་གང་གི་ཕྱིར་དེ་
གཉིས་རང་གི་མཚན་ཉིད་ཀྱིས་ཐ་དད་མ་ཡིན་ཞིང་སྤྱིའི་མཚན་ཉིད་ཀྱིས་ཐ་དད་དུ་གཅད་དུ་
མེད་པའི་ཕྱིར་རོ་ཞེས་སོ། །འདིའང་སྣང་བ་སེམས་སུ་འདོད་པ་དབུ་མ་པའི་ལུགས་སོ། །དོན་
སྡུད་པ་ཡང་དག་པར་བརྗོད་ཅེས་པའོ། །གཟུགས་རྣམ་པར་དག་པ་གང་ཡིན་པ་དེ་ནི་འབྲས་
བུ་རྣམ་པར་དག་པའོ། །འབྲས་བུ་རྣམ་པར་དག་པ་གང་ཡིན་པ་དེ་ནི་གཟུགས་རྣམཔར་དག་
པ་སྟེ། དེ་ལྟར་ན་གཟུགས་རྣམ་པར་དག་པ་གང་ཡིན་པ་དང༌། འབྲས་བུ་རྣམ་པར་དག་པ་
གང་ཡིན་པ་དེ་ནི་གཉིས་སུ་མེད་དེ་གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །དེ་ལྟརན་
གཟུགས་རྣམ་པར་དག་པ་གང་ཡིན་པ་དེ་ནི་འབྲས་བུ་རྣམ་པར་དག་པའོ་ཞེས་སོ། །འགྲེལ་
པར་དགེ་སྦྱོང་གི་ཚུལ་གྱི་འབྲས་བུ་རྣམ་གྲོལ་གྱི་ལམ་གང་ནས་དེ་ཉིད་ཀྱི་བར་ཆོས་ཅན་ནོ།།
བསྒྲུབ་བྱནི་དེ་དག་པ་ན་གཟུང་ཆར་སྣང་བའི་གཟུགས་ལ་སོགསཔདག་པ་མིན་ཏེ་ཞེས་སོ།།
རྟགས་ནི་གང་གི་ནས་དེའི་ཕྱིར་གྱི་བར་རོ། །རྟགས་སྒྲུབ་བྱེད་ནི་འབྲས་བུ་ནས་དེ་ཉིད་ཀྱི་
བར་རོ། །མ་དག་པར་བྱེད་པའི་རྐྱེན་ཅི་དང་བྲལ་བ་ལས་སོ་ཞེས་པའོ། །གཉིས་པ་ཁྱད་པར་
དུ་བཤད་པ་ལ་གཉིས་ཏེ། འཕགས་པའི་རྣམ་དག་གི་དབྱེ་བ་དང་། སངས་རྒྱས་ཀྱི་རྣམ་དག་
ཤིན་ཏུ་བར་སྒྲུབ་པའོ། །དང་པོ་ནི་ཉོན་མོངས་ཉམས་ཏེ་ཅི་རིགས་པར་སྤངས་པནི་སློབ་མའི་
དག་པའོ། །བདག་རྣམ་པར་དག་པ་གང་ཡིན་པ་དེ་ནི་གཟུགས་རྣམ་པར་དག་པ། གགས་
རྣམཔར་དག་པགང་ཡིན་པ་དེ་ནི་བདགརྣམ་པར་དག་པ་སྟེ་དེ་ལྟར་ན་བདགརྣམ་པར་དག་
པ་དང་གཟུགས་རྣམ་པར་དག་པ་འདི་ལ་གཉིས་སུ་མེད་ཅིང་ཐ་མི་དད་དེ་མ་ཆད་པའོ་ཞེས་
སོགས་དང༌། འདོད་ཆགས་རྣམ་པར་དག་པས་གཟུགས་རྣམ་པར་དག་པ་ཞེས་སོགས་
གསུངས་སོ། །ཉོན་སྒྲིབ་དང་ཤེས་བྱའི་སྒྲིབ་པའི་ཕྱོགས་གཅིག་གཟུང་བ་སྤངས་པ་ནི་བསེ་
རུའི་དག་པ་སྟེ། མ་རིག་པ་རྣམ་པར་དག་པས་གཟུགས་རྣམ་པར་དག་པ་ཞེས་སོགས་དང་།



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་རིག་པ་རྣམ་པར་དག་པས་འདུ་བྱེད་རྣམ་པར་དག་པ་ཞེས་སོགས་གསུངས་སོ། །ལམ་
གསུམ་གྱི་སྒྲིབ་པ་ཉོན་མོངས་དང་གཟུང་རྟོག་དང་འཛིན་རྟོག་སྤངས་པ་ནི་རྒྱལ་སྲས་ཀྱི་དག་
པ་སྟེ་སྦྱིན་པའི་ཕ་རོལ་ཏུ་ཕྱིན་པ་རྣམ་པར་དག་པས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་རྣམ་
པར་དག་པ་ཞེས་སོགས་གསུངས་སོ། །དེས་ན་བྱང་ཆུབ་སེམས་དཔས་ལམ་ཐམས་ཅད་
ཤེས་ཏེ་སྒྲིབ་པ་གསུམ་ཆར་སྤངས་པའོ། །སྒྲིབ་པ་བག་ཆགས་དང་བཅས་པ་རྣམ་པ་ཀུནཏེ་
ཐམས་ཅད་སྤངས་པ་ནི་སངས་རྒྱས་ཀྱི་རྣམ་དག་ཤིན་ཏུ་བ་ཡིན་ནོ། །འགྱུར་ཡང་རྣམ་ཀུན་
སངས་རྒྱས་ཤིན་ཏུ་བ་ཞེས་རིགས་སོ། །ཆོས་དབྱིངས་སྤང་བྱ་ཐམས་ཅད་དང་བྲལབ་རྟོགས་
པ་ལས་བྱུང་ཞེས་སོ། །
གཉིས་པ་ལ་གཉིས་ཏེ། ཉན་རང་གི་དང༌། བྱང་སེ་ལས་ཤིན་ཏུ་བར་སྒྲུབ་པའོ།
དང་པོ་ནི་སངས་རྒྱས་དང་བྱང་སེ་དང་ཉན་རང་གི་རྣམ་དག་རིམ་པ་ལྟར་སྐབས་དང་པོ་དང་
ལམ་ཤེས་དང་གཞི་ཤེས་སུ་བསྟན་པར་རིག་ན། ལམ་ཤེས་པ་ཉིད་ཀྱི་སྐབས་སུ་བབ་པ་བྱང་
སེའི་རྣམ་དག་སྨོས་པའི་ཞར་ལ་ཞེས་སོགས་སོ། །ལན་ནི་སྒོམ་ལམ་གྱི་རྟེན་དང་། དེ་ལ་
བརྟེན་པའི་ལམ་གྱི་དབྱེ་བའོ། །དང་པོ་སེང་བཟང་ལྟར་ན་དངོས་དང་རྩོད་སྤང་ལས། དང་པོ་
ནི་འདོད་ཁམས་ཀྱི་ས་དང༌། བསམ་གཏན་ས་བཞི་དང་གཟུགས་མེད་ས་བཞིའོ། །དེ་ལ་
བརྟེན་ཚུལ་ཡང་རེ་རེ་ལ་དགུ་གབརྟེན་པའམ་ཡང་ན་འདོད་པའི་ས་ལ་ཆུང་ངུའི་ཆུང་ངུ་ལ་
སོགས་པ་རིམ་པ་ལྟར་བརྟེན་པར་བྱགསུང་ཡང་ཅི་རིགས་པར་ཏེ་བསམ་གཏན་ལ་བརྟེན་པ་
ཕལ་ཆེའོ། །གཉིས་པ་ནི་འདོད་པའི་ཁམས་དང་སྲིད་རྩེ་ན། །བྱང་ཆུབ་ལམ་གྱི་ཡན་ལག་
སྤངས་ཞེས་པས་མཉམ་པར་མ་བཞག་པ་དང་མི་གསལ་བ་དེ་གཉིས་ལ་མཉམ་པར་བཞག་
ཅིང་གསལ་བ་དེ་བརྟེན་པར་འགལ་ལོ་ཞེ་ན། དེ་ནི་ཉན་རང་དབང་པོ་རྟུལ་པོ་ཐབས་ལ་མི་
མཁས་པའི་དབང་དུ་བྱས་ལ་འདི་ནི་བྱང་ཆུབ་སེམས་དཔའ་ཐབས་ལ་མཁས་པའི་དབང་དུ་
- !
G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
བྱས་པ་ཡིན་པས་མི་འགལ་ལོ་ཞེས་ལན་གདབ་པར་རིགས་ཏེ་དེས་འདོད་པའི་སེམས་ལ་
ཐོད་རྒལ་ཡང་བྱེད་པར་བཤད་པས་སོ། །ཡང་ན་དང་པོ་སྐྱེ་བའི་རྟེན་དུ་མི་རུང་ཡང་ཕྱིས་
མངོན་དུ་བྱེད་པའི་རྟེན་དུ་རུང་ངོ་ཞེས་སོ། ཁ་ཅིག་བསམ་བཏན་དང་པོའི་ཉེར་བསྡོགས་དང་།
དངོས་གཞི་དང་དངོས་གཞི་ཁྱད་པར་ཅན་དང་གཉིས་པ་དང་གསུམ་པ་དང་བཞི་པའི་དངོས་
གཞི་གསུམ་དང་ནམ་མཁའ་དང་རྣམ་ཤེས་དང་ཅི་ཡང་མེད་པ་སྟེ་དགུའོ། །མདོ་ནས་འདོད་
པའི་ཁམས་རྣམ་པར་དག་པས་ཞེས་བཤད་པ་ནི་རྟེན་དུ་སྟོན་པ་མ་ཡིན་གྱི་དེ་དང་བྲལ་བའི་
ཡུམ་གྱི་ཆེ་བ་ཙམ་བརྗོད་པ་ཡིན་ནོ་ཟེར་རོ། །གཉིས་པ་ནི་ཆུང་ངུའི་ཆུང་ངུ་ལ་སོགས་པར་
ཆེན་པོའི་བར་བསྡུས་པས་དགུའོ། །དགུར་འབྱེད་པའང་ཆེན་པོའི་ཆེན་པོ་ལ་སོགས་པ་སྤང་
བྱ་དྲི་མ་དགུའི་གཉེན་པོར་རོ། །ལམ་དགུ་ནི་དག་བྱེད་ཀྱི་རྒྱུ་ཡིན་པས་ན་དག་པ་ཡིན་ཞེས་
སོ༑ ༑འགྲེལ་པར་བྱང་ཆུབ་སེམས་དཔའི་ལམ་གྱི་ཉོན་མོངས་དང་ཤེས་སྒྲིབ་རྣམ་པ་ཐམས་
ཅད་དུ་རྣམ་པར་དག་པ་ཐོབ་པའམ་རྒྱུ་ཡིན་པའི་ཕྱིར་དེའི་འབྲས་བུ་སངས་རྒྱས་ཀྱི་རྣམ་པར་
དག་པ་ཤིན་ཏུ་བ་ཞེས་བྱའོ། །ཉན་ རང་གི་ལམ་དགུ་ཐམས་ཅད་ལས་ཅིག་ཤོས་ཕྱོགས་
གཅིག་ཉོན་མོངས་དང་གཟུང་རྟོག་གིས་དག་པ་ཐོབ་པའི་རྒྱུ་ཡིན་པའི་ཕྱིར་དེའི་འབྲས་བུ་
ཉན་རང་གི་རྣམ་དག་ཤིན་ཏུ་བ་ལས་ཅི་ཤོས་ཞེས་བྱའོ། །དོན་ནི་རྟོག་པ་དགུས་དག་མ་དག་
གོ །གཉིས་པ་ནི་ཇི་ལྟར་ཞེས་ཏེ་གལ་ཏེ་སྒྲུབ་དང་ཤིན་ཏུ་དག་པ་ཞེས་བྱ་བ་འདིའི་སྒོམ་པའི་
ལམ་ཞེས་བྱང་ཆུབ་སེམས་དཔའི་དེ་ཡང་ཤིན་ཏུ་བར་བཤད་པས་སངས་རྒྱས་ཁོ་ནའི་ཤིན་ཏུ་
བར་མི་འཐད་དོ་ཞེ་ན། བྱང་སེའི་ཤིན་ཏུ་བ་བཏགས་པ་བ་ཡིན་ལ་སངས་རྒྱས་ཀྱི་མཚན་ཉིད་
པ་ཡིན་ནོ། །འོ་ན་སངས་རྒྱས་ཀྱི་རྣམ་དག་ཇི་ལྟར་ན་ཉེ་བར་བཏགས་པའི་ཤིན་ཏུ་བ་ཡིན་ཞེ་
ན༑ ལན་ལ་གཉིས། དངོས་དང་། ཀླནཀ་སྤང་བའོ། །དང་པོ་ནི་སྒོམ་པའི་ལམ་ཆེན་པོ་རྡོ་རྗེ་
ལྟ་བུའི་ཏིང་ངེ་འཛིན་བར་ཆད་མེད་པའི་ལམ་ཆོས་ཅན། རང་གི་ཁམས་གསུམ་གྱི་སྤང་བྱ་ཕྲ་
- ? ; 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མོ་ཡོད་དུས་ཀྱི་གཉེན་པོ་ཡིན་ཏེ་ཞེས་པ་བསྒྲུབ་བྱའོ། །འཇལ་བྱེད་ཚད་མས་མཚོན་པའི་
ཤེས་པ་དང༌། གཞལ་བྱས་མཚོན་པའི་ཤེས་བྱ་མི་དམིགས་པ་མཉམ་པར་རྟོགས་པའི་སློབ་
པའི་བློ་མཐར་ཐུག་པ་ཉིད་ཀྱིས་ཞེས་པ་རྟགས་སོ། །དེས་སྐབས་དོན་ལ་ཅི་ཕན་སྙམ་ན་
སངས་རྒྱས་ལ་སྤང་བྱ་ཡོད་དུས་ཀྱི་གཉེན་པོ་བྱེད་པ་མེད་ལ་གཉེན་པོ་རྣམ་དག་ཡིན་པས་
རྣམ་དག་ཤིན་ཏུ་བ་མཚན་ཉིད་པ་ཡིན་ནོ། །བྱང་ཆུབ་སེམས་དཔའ་ལ་དེ་མེད་པས་བཏགས་
པ་བ་ཡིན་ནོ། །དེ་ཡང་འབྲེ་གནས་ངན་ལེན་གྱིས་དག་མ་དག་གིས་ཡིན་སྐད་དོ། །གལ་ཏེ་
གནས་ངན་ལེན་སྤང་བྱ་ཡིན་ནམ་མ་ཡིན། དང་པོ་ལྟར་ན་མཐོང་སྤང་སྒོམ་སྤངགཉིས་ལས་
མི་འདའ་བས་མཐོང་སྒོམ་གཉིས་ཀྱིས་སྤོང་བར་རིགས་ལ། གཉིས་པ་ལྟར་ན་དེས་དག་མ་
དག་གི་ཁྱད་པར་མི་འཐད་དོ་ཞེ་ན། གསུམ་ལས་རྟོག་པས་བཏགས་པ་དགག་པནི། འབྲེན་
ཕྱོགས་གཅིག་ནས་སྤང་བྱ་ཡིན་ཏེ་རྒྱུ་ཉོན་མོངས་སྤངས་པས་ལྡོག་པས་སོ། །ཕྱོགས་གཅིག་
ནས་སྤང་བྱ་མ་ཡིན་ཏེ། དམིགས་རྣམ་མེད་པས་སོ་ཞེས་སོ། །འདི་མི་འཐད་པ་ལ་གཉིས་
ལས་སྒྲུབ་བྱེད་མི་འཐད་པནི་དགྲ་བཅོམ་ལ་ཉོན་མོངས་མེདཔསགནས་ངན་ལེན་པར་ཐལ་
བ་དང༌། ས་བོན་ལ་དམིགས་རྣམ་མེད་པས་སྤང་བྱ་མ་ཡིན་པར་ཐལ་ལོ། །གཉིས་པ་གནོད་
བྱེད་ནི་དགོངས་འགྲེལ་ལས་ས་བོན་དང་གནས་ངན་ལེན་སྤང་བའི་དོན་དུ་བར་ཆད་མེད་པ་
དང་། རྣམ་གྲོལ་གྱི་ལམ་མོ་ཞེས་སོགས་ལུང་དང༌། དེ་མ་སྤངས་པར་ཐམས་ཅད་མཁྱེན་པ་
ཐོབ་པར་ཐལ་ལོ་ཞེས་རིགས་པས་གནོད་དོ། །གཉིས་པ་དོན་ལ་གནས་པ་དགོས་པའི་ཐེག་
ཆེན་གྱི་སྤང་བྱར་གདོན་མི་ཟའོ། །འོ་ན་དེ་གང་གིས་སྤོང་ཞེ་ན་གནོད་པ་སྐྱེལ་མཁན་ལ་
གཉེན་པོར་བྱེད་ན་སློབ་ལམ་དང་ངོ་བོ་ལྷན་ཅིག་མི་གནས་པ་ལ་གཉེན་པོར་བྱེད་ན་སངས་
རྒྱས་ཀྱི་ས་སྟེ་ཤེས་བྱ་ཐམས་ཅད་ལ་ཐོགས་པ་མེད་པ་ལ་རྨོངས་པ་དང་དེའི་གནས་ངན་ལེན་
སངས་རྒྱས་ཀྱི་སས་སྤོང་བར་དགོངས་འགྲེལ་ལས་བཤད་པས་སོ། །གསུམ་པ་ཀླན་ཀ་སྤང་
- 2 5 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
བ་ནི་སྤང་བྱ་སྤོང་བས་སློབ་པར་ཐལ་ལོ་ཞེ་ན། རང་གི་སྤང་བྱ་ལ་གནོད་པ་སྐྱེལ་བར་ནི་མ་
གྲུབ་ལ། ངོ་བོ་ལྷན་ཅིག་མི་གནས་པ་ཙམ་མམ་སྤངས་པ་ཐག་སྲིང་པའི་ཕྱིར་ཟེར་ན་ཁྱབ་པ་
མེད་དོ། །གཉིས་པ་ཀླན་ཀ་སྤང་བ་ནི་ཀླན་ཀའི་ཡུལ་དང་ངོ་བོ་དང་དེ་སྤང་བའོ། །དང་པོ་ནི་
སྤང་བྱ་ཆེན་པོ་གཉེན་པོ་ཆུང་ངུས་སྤོང་ལ། སྤང་བྱ་ཆུང་ངུ་གཉེན་པོ་ཆེན་པོས་སྤོང་བར་བྱས་
པ་དེ་ལའོ། །གཉིས་པ་ནི་སྤང་བྱ་ཆེན་པོ་གཉེན་པོ་ཆུང་ངུས་སྤོང་མི་ནུས་ཤིང་སྤང་བྱ་ཆུང་ངུ་
ལ་གཉེན་པོ་ཆེན་པོ་མི་དགོས་པས་འདོད་མཉམ་དུ་རིགས་སོ་ཞེ་ན། གསུམ་པ་ཆེཡང་སྤང་
སླ་བས་གཉེན་པོ་ཆུང་ངུས་ཆོག་ལ་ཆུང་ཡང་སྤང་དཀའ་བས་གཉེན་པོ་ཆེན་པོ་དགོསཏེ་མུན་
པ་ཆེན་པོ་སྣང་བ་ཆུང་ངུས་སེལ་ལ་ཆུང་ངུ་ནི་ཆེན་པོས་སེལ་བ་བཞིན་ནོ། །འགྲེལ་ཆེན་ལས་
ཁྱེད་ཀྱང་གཉེན་པོས་དྲི་མ་སྤོང་བར་ནི་འདོད་ལ་དྲི་མ་རགས་པ་ཡོད་པ་ན་གཉེན་པོ་ཆེན་པོ་
སྐྱེ་མི་སྲིད་ལ་ཆུང་ངུས་ཀྱང་དེ་མི་སྤོང་ན་གཏན་སྤོང་བ་མེད་པར་རིགས་པ་དང་འགལ་བའང་
བཤད་དོ། །འགྲེལ་པར་ཁྱུང་འབྲོམ་མི་མ་བཅུག་ན་བརྒལ་ལན་གྱི་ཁྱད་མི་འོང་པས་མི་
རིགས་སོ་ཞེས་གསུངས་པ་ནི་འཐད་དོ། །དཔེ་ལ་འཇུག་པའི་ཚད་མས་སྤངས་པའི་སྒོ་ནས་
སྒོམ་པའི་ལམ་ཤིན་ཏུ་བ་རྡོ་རྗེ་ལྟ་བུའོ། ཁ་ཅིག་ནས་ཐ་མ་ཟེར་རོ། །དེ་ལྟར་ཀླན་ཀ་སྤངས་
པས་སྤང་བྱ་ཆེན་པོ་ལ་སོགས་པ་གཉེན་པོ་ཆུང་ངུ་ལ་སོགས་པས་སྤོང་བར་འགྲུབའོ། །འབྲེ་
ན་རེ་རྣམ་པར་དག་པ་ནི་ཁམས་གསུམ་དུ་སྐྱེ་བ་མ་ལགས་སོ། །ཆོས་ལ་སེམས་པ་མེད་པས་
རྣམ་པར་མི་ཤེས་སོ་ཞེས་པས་ལམ་ནི་ཁམས་གསུམ་པ་དག་གི་གཉེན་པོ་ཉིད་དུ་འདོད་པ་
ཡིན། །གཞལ་དང་གཞལ་བྱ་མཉམ་ཉིད་ཀྱིས་ཞེས་པ་དང་། གཉེན་པོས་དྲི་མ་སྤོང་བ་དེ་དེ་
ལ་གཞན་དག་ཁྱེད་ཆོས་ཉིད་མཉམ་ཉིད་དུ་འདོད་པས་སྤང་བྱ་དང་གཉེན་པོ་གནོད་བྱེད་མེད་
པར་འགྱུར་རོ་ཞེས་དང་། དེ་མེད་ན་འགའ་ཞིག་དགག་པ་དང་སྒྲུབ་པའི་ཕྱིར་འབད་པ་དོན་
མེད་པར་འགྱུར་རོ་ཞེས་དང་། དེ་མེད་ན་ལམ་འབྲས་ཀྱི་མངོན་པར་རྟོགས་པ་དང་ཐོབ་པ་
- 2
ཏ 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པར་འགྱུར་རོ་ཞེས་པའི་ཀླན་ཀ་གསུམ་སྤངས་པས་དོན་དམ་པར་གནོད་བྱ་གནོད་བྱེད་
མེད་པར་ཐལ་བ་ལ་སོགས་པ་འདོད་པས་ལན་འདེབས་པས་དེ་ལ་ཀླན་ཀ་སྤངས་པ་ཉིད་
ཅེས་པ་རྗེས་ལ་འོང་བར་རིགས་སོ། །བཤད་པ་སེང་བཟང་གི་མི་འཐད་དེ་མདོ་དང་མི་མཐུན་
པས་ཞེས་སོ། །སྐབས་གཉིས་པའི་འགྲེལ་པའི་རྣམ་པར་བཤད་པའོ།། །། །
༈ གཞི་ཤེས་སྟོན་པ་ནི་ཁྱབ་བྱེད་གཞི་ཐམས་ཅད་ཤེས་པ་མེད་པར་ཁྱབ་བྱ་
ལམ་ཞེས་སོགས་ཏེ། འདི་ལ་གཉིས་ཏེ། གཞི་ཤེས་མཚོན་བྱེད་ཀྱི་ཆོས་དངོས་དང་། ཐམས་
ཅད་མཁྱེན་པ་ཉིད་གསུམ་གྱི་མཇུག་བསྡུ་བའོ། །དང་པོ་ལ། གཞི་ཤེས་པའི་རང་བཞིན་དང་།
ཉེ་རིང་གི་རྒྱུ་མཚན་དང་། མི་མཐུན་པ་དང་གཉེན་པོའི་ཁྱད་པར་དང་། རྒྱུ་ཚོགས་ཡན་ལག་
དང་། ལམ་གྱི་ངོ་བོ་ཉིདདོ། །གཞུང་འདི་རྣམས་ཀྱིས་ཐེག་ཆེན་གྱི་གཞི་ཤེས་དངོས་སུ་བསྟན་
པས་ཉན་རང་གི་བཟློག་པའི་སྒོ་ནས་སྟོན་ནོ། །དང་པོ་ལ་ཤེར་ཕྱིན་སངས་རྒྱས་དང་བྱང་ཆུབ་
སེམས་དཔའི་རྒྱུད་ལ་སྐྱེ་བར་འདོད་པ་ཆོས་ཅན་དུ་འཇོག་པ་ལ་ཕྱོགས་ཆོས་མི་འགྲུབ་པས་
དེའི་གཞི་ཤེས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ཆོས་ཅན་ནོ། །ཚུ་རོལ་འཁོར་བ་ག་པའི་
མཐའ་དང་ཕ་རོལ་མྱང་འདས་ཆད་པའི་མཐའ་དང་དེ་དག་གི་བར་དབུས་སློབ་པ་ལ་བླང་
དོར་དུ་མཚན་མར་འཛིན་པས་མི་གནས་པ་བསྒྲུབ་བྱ་སྟེ། རྟགས་ནི་དུས་གསུམ་སྟོང་པར་
མཉམ་པ་ཉིད་དུ་ཤེས་པའི་ཕྱིར་ཞེས་པའོ། ཁྱབ་པའང་རྟགས་དེའི་མཚན་གཞི་དཔེ་སྟེང་དུ་
གྲུབ་ཅིང་མི་མཐུན་ཕྱོགས་མཚན་མར་འཛིན་པ་དང་འགལ་བས་ཁྱབ་པ་གྲུབ་བོ། །དུས་
གསུམ་མཉམ་ཉིད་ཙམ་མཚན་མར་འཛིན་པ་ལའང་ཡོད་པས་ཤེསཏེ་མགོན་པོས་བཅུག་གོ།
མདོ་ལས་བྱང་ཆུབ་སེམས་དཔའ་རྣམས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་ནི་ཚུ་རོལ་གྱི་
མཐའ་ལ་མ་ལགས་ཕ་རོལ་གྱི་མཐའ་ལ་མ་ལགས་གཉིས་ཀའི་བར་ན་ཡང་མི་དམིགས་སོ།།
རབ་འབྱོར་ཤིན་ཏུ་རྣམ་པར་དག་པའི་ཕྱིར་རོ། །དེ་ཅིའི་ཕྱིར་ཞེ་ན། རབ་འབྱོར་དུས་གསུམ་
- ? $ ]



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
གྱི་ཆོས་ཐམས་ཅད་མཉམ་པ་ཉིད་ཀྱི་ཕྱིར་རོ། །ཉན་རང་གི་ཡུམ་ནི་མཐའ་གསུམ་ལ་མཚན་
མར་འཛིན་ཏེ་དུས་གསུམ་མཉམ་ཉིད་དུ་མ་ཤེས་པའི་བློ་ཡིན་པས་ཞེས་པའོ། །འགྲེལ་པར་
སངས་རྒྱས་ལ་ཉེ་བར་གྱུར་པའི་བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་ཏུ་ཕྱིན་པ་གང་
ཡིན་པ་དེ་ནི་ཆོས་ཅན་ནོ། །ཚུ་རོལ་གྱི་མཐའ་འཁོར་བའི་མཚན་ཉིད་ལ་དོར་བྱ་དང་ཕ་རོལ་
གྱི་མཐའ་མྱ་ངན་ལས་འདས་པ་སྟེ་ཆད་པའི་མཚན་ཉིད་བླང་བྱ་དང་དེ་དག་གི་བར་དབུས་
སློབ་པ་བླང་དོར་དུ་མཚན་མར་འཛིན་པས་མི་གནས་པས་སྲིད་པ་དང་ཞི་བ་པ་མི་གནས་པ་
ཡིན་ནོ་ཞེས་པ་བསྒྲུབ་བྱའོ། །དུས་གསུམ་ནས་རྟོགས་པས་ཀྱི་བར་རྟགས་ཏེ་མཉམ་གཞག་
གོ ༑ཆོས་ཅན་སྔ་མ་ཡིན་ལ་ཚུ་རོལ་གྱི་མཐའ་ལ་གནས་པ་མ་ཡིན་ཏེ་ཤེས་རབ་ན་པོས་
འཁོར་བ་ངོ་བོ་ཉིད་མེད་པར་རྟོགས་པའི་ཕྱིར་རོ། །ཕ་རོལ་གྱི་མཐའ་ལ་གནས་པ་མ་ཡིན་ཏེ་
སྙིང་རྗེ་ཆེན་པོས་གཞན་དོན་བྱེད་པའི་ཕྱིར་རོ། །ཤེས་པས་སྲིད་ལ་མི་གནས་ཤིང་། །སྙིང་
རྗེས་ཞི་ལ་མི་གནས་དང་ཞེས་སོ། །དེ་དག་གིས་སློབ་པའི་གནས་སྐབས་ནའང་མ་ཡིན་ཏེ་
ཤེས་རབ་དང་སྙིང་རྗེ་ཆེན་པོ་གཉིས་ཀ་དང་བཅས་པའི་ཕྱིར་རོ་རྗེས་ཐོབ་བོ། །ཉན་ཐོས་ལ་
སོགས་པའི་ཡང་དག་ཅེས་པ་ནས་ཕྱིན་པའི་བར་ཆོས་ཅན་འཁོར་བ་ལ་སྐྱོན་གྱི་དངོས་པོར་
དམིགས་པ་ཉིད་ཀྱིས་འཁོར་བ་ལ་དོར་བྱ་དང་མྱང་འདས་ལ་སྐྱོན་གྱི་དངོས་པོ་མེད་པར་
དམིགས་པ་ཉིད་ཀྱིས་མྱང་འདས་པ་བླང་བྱར་ཡང་མཚན་མར་འཛིན་པས་གནས་པ་ཡིན་ཏེ་
ཞེས་པ་བསྒྲུབ་བྱའོ། །དུས་གསུམ་མཉམ་པ་ཉིད་དུ་ཤེས་པ་མེད་པའི་ཕྱིར་གསུམ་པ་བེམས་
པོ་དངོས་མེད་མི་མཐུན་ཕྱོགས་ལ་ཞུགས་པས་བློ་ཁ་བསྐང་ངོ༌། །དེ་མཉམ་གཞག་གོ །ཆོས་
ཅན་སྔ་མ་ཡིན་ལ་བསྒྲུབ་བྱ་སྔ་མ་སོ་སོར་ཕྱེ་ལ་ཤེས་རབ་དང་བྲལ་བའི་བློ་ཡིན་པའི་ཕྱིར་
ཞེས་དང༌། སྙིང་བརྩེ་བ་དང་བྲལ་བའི་བློ་ཡིན་པའི་ཕྱིར་ཞེས་པ་རྟགས་ཏེ་རྗེས་ཐོབ་བོ།།
མདོ་བསྟན་བཅོས་ལས་བཤད་པ་མེད་དོ་ཞེ་ན། ཀུན་ཤེས་པ་ཉིད་ཀྱི་སྐབས་སུ་ཉན་རང་གི་
- ? [j 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞི་ཤེས་བཟློག་སྟེ་བསྟན་པའོ། །མགོན་པོས་ལུས་རྣམ་གཞག་ལ་རྗེས་ཐོབ་དང་རྒྱས་
བཤད་ལ་ཕན་ཚུན་མཚོན་པའི་དོན་དུའོ། །མ་ཧས་རྩ་བར་མཐའ་གསུམ་ལ་མི་གནས་པའི་
བློ་ཆོས་ཅན་ཡང་དག་པའི་ཡུམ་ཡིན་ཏེ་དུས་རྣམས་མཉམ་པ་ཉིད་ཤེས་ཕྱིར་ཞེས་གསུངས་
པའང་མདོ་དང་འགྲེལ་པ་དང་མི་མཐུན་ནོ། །གཉིས་པ་ལ་གཉིས་ལས་རྒོལ་བ་ནི་ཉན་ཐོས་
ཀྱི་སོགས་པས་རང་སངས་རྒྱས་བསྡུ་བ་དང་། བྱང་ཆུབ་སེམས་ལ་ཆོས་ཅན་ཇི་ལྟར་ཡང་དག་
པའི་ཡུམ་ལས་རིང་བདང་མི་གཡོ་བར་གནས་ཏེ་ཉེ་རིང་མི་འཐད་ཅེས་པ་བསྒྲུབ་བྱའོ། །དུས་
གསུམ་མཉམ་ཉིད་དུ་ཤེས་པ་དེ་ལ་ཡུལ་ཡོད་པ་མ་ཡིན་ནམ་སྟེ་ཡོད་པའི་ཕྱིར་རོ་ཞེས་པ་
རྟགས་སོ། །དེའི་སྒྲུབ་བྱེད་ནི་གཞི་ཤེས་པའི་ཕྱིར་རོ་ཞེས་པ་ཁ་བསྐང་ངོ༌། །དེའི་ཁྱབ་པ་ནི་
གཞི་རྟོགས་པ་ནི་དུས་གསུམ་མཉམ་པ་ཉིད་དུ་ཤེས་པ་ཁོ་ན་ཡིན་ལ་དེའི་རྒྱུ་མཚན་ནི་གཞི་
ཤེས་པས་རྟེན་འབྲེལ་ཤེས་དེ་ཤེས་པས་སྟོང་པ་ཤེས་ཏེ་དེའི་ཤེས་བྱེད་ནི་དབུ་མའི་ལུགས་
ལས་རྟེན་ཅིང་འབྲེལ་བར་འབྱུང་བ་གང་ཡིན་པ་དེ་ནི་སངས་རྒྱས་ཁྱོད་ནི་སྟོང་པར་བཞེད་དེ་
ཀླུའི་རྒྱལ་པོ་རྒྱ་མཚོས་ཞུས་པ་ལས། གང་ཞིག་རྐྱེན་ལས་སྐྱེས་པ་དེ་མ་སྐྱེས། དེ་ལ་སྐྱེ་བའི་
རང་བཞིན་ཡོད་མ་ཡིན། །རྐྱེན་ལ་རག་ལས་གང་དེ་སྟོང་པར་བཤད་ཅེས་པའི་དོན་ནོ། །སྟོང་
པ་ལ་དུས་གསུམ་མེད་པའི་ཕྱིར་རོ་ཞེ་ན། ལན་ལ་གཉིས་ལས་རིང་བའི་རྒྱུ་ནི་མདོར་ལུས་
རྣམགཞག་གམ་ཡང་ན་རང་བཞིན་གྱི་སྐབས་སུ་ཤུགས་ལ་བསྟན་པའི་ཉན་རང་གི་གཞི་ཤེས་
དེ་ནི་ཆོས་ཅན་ཡང་དག་པའི་ཡུམ་གཉིས་མེད་ཀྱི་ཡེ་ཤེས་ལས་རིང་བ་སྟེ་ཞེས་པ་བསྒྲུབ་
བྱའོ། །དུས་གསུམ་མཉམ་ཉིད་དུ་རྟོགས་པའི་ཡེ་ཤེས་མེད་པའི་ཕྱིར་རོ་ཞེས་འགྲེལ་པས་ཁ་
བསྐང་པ་རྟགས་སོ། །དེའི་སྒྲུབ་བྱེད་ཆོས་ཀྱི་བདག་གི་མཚན་མར་དམིགས་པའི་སྒོ་ནས་སོ།།
དེའི་སྒྲུབ་བྱེད་ནི་ཆོས་ཀྱི་བདག་མེད་སྟོན་པའི་བཤེས་གཉེན་བསྟེན་པ་དང་རང་གིས་བདེན་
གཉིས་ཀྱི་དོན་ལ་ཐོས་བསམ་བྱས་པའི་ཐབས་མ་ཡིན་པ་སྟེ་ཐབས་མཁས་པ་དང་བྲལ་བའི་
- 2 6
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཛམ་གསར་འགྲེལ་པ་བཞུགས། དོར
ཕྱིར་རོ། །ཞེས་འགོད་པ་ནི་རྩ་བའི་རྟགས་ཉན་རང་ཐེག་ཆེན་གྱི་སེམས་བསྐྱེད་ལ་ཆོས་ཀྱི་
བདག་མེད་མ་རྟོགས་པའི་གཞི་ཤེས་གཉིས་མེད་ཡེ་ཤེས་ལ་ཉེ་སྟེ་རྒྱུ་ཡིན་པ་ལ་ཞུགས་པདང་
སྒྲུབ་བྱེད་ཕྱི་མའང་དངོས་མེད་སོགས་ཀྱིས་མ་ངེས་པས་ཐེག་ཆེན་སྟོན་པའི་བཤེས་གཉེན་
བསྟེན་པ་དང་སེམས་བསྐྱེད་སྙིང་རྗེ་ལ་སོགས་ཐབས་མ་ཡིན་པས་མཚན་མར་དམིགས་
པའི་སྒོ་ནས་དུས་གསུམ་མཉམ་ཉིད་དུ་ཤེས་པ་མེད་པའི་ཕྱིར་ཞེས་གསུམ་ག་ལ་སྦྱར་། །
མདོ་ལས་མིང་ལས་ཀྱང་ཆགས་སོ་མཚན་མ་ལས་ཀྱང་ཆགས་སོ་ཞེས་པས་ཀུན་བཏགས་མིང་
དང་གཉིས་པོ་དོན་ནོ། །དོན་ནི་ཐབས་ཤེས་རབ་གཉིས་ཀ་དང་བྲལ་བས་རིང་བ་ཡིན་ནོ།།
གཉིས་པ་ཉེ་བའི་རྒྱུ་ནི་བྱང་སེའི་དེ་ནི་ཆོས་ཅན་ཡང་དག་པའི་ཡུམ་གཉིས་མེད་ཡེ་ཤེས་ལ་ཉེ་
སྟེ་རྒྱུ་ཡིན་ཏེ་ཞེས་པ་བསྒྲུབ་བྱའོ། །དུས་གསུམ་མཉམ་ཉིད་དུ་ཤེས་པ་རྟགས་སོ། །དེའི་སྒྲུབ་
བྱེད་ཆོས་ཀྱི་བདག་གི་མཚན་མར་མི་དམིགས་པའི་ཕྱིར་རོ། །དེའི་སྒྲུབ་བྱེད་ཐབས་ལ་མཁས་
པ་ཡིས་ཞེས་པའོ་གསུངས་པ་ནི་རྩ་བའི་རྟགས་གཉིས་མེད་ཡེ་ཤེས་ཀྱི་རྒྱུ་མ་ཡིན་པའི་གཉིས་
མེད་ཡེ་ཤེས་རང་དང་ཐེག་ཆེན་པ་ཐབས་དང་བྲལ་ནས་ཉན་རང་དུ་ལྷུང་པ་ལ་ཞུགས་པས་
སློབ་པའི་སྙིང་རྗེ་ལ་སོགས་ཐབས་ལ་མཁས་པ་དང་བཅས་པའི་ཆོས་ཀྱི་བདག་གི་མཚན་
མར་མི་དམིགས་པས་དུས་གསུམ་མཉམ་པ་ཉིད་དུ་ཤེས་པའི་ཕྱིར་ཞེས་པ་རྟགས་སོ། །མདོ་
ལས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལེགས་པར་བཤད་པ་དང་ལེགས་པར་མཐར་ཕྱིན་
པ་ངོ་མཚར་ཆེའོ་ཞེས་སོ། །འགྲེལ་པར་ཉན་ཐོས་ལ་སོགས་པའི་གཞི་ཤེས་དེ་དག་ལ་ཞེས་
འགྲེལ་བ་ཆོས་ཅན་ནོ། །རྒྱལ་བའི་ཡུམ་རིང་བར་གྱུར་ཏེ་ཞེས་པ་བསྒྲུབ་བྱའོ།དགེ་བ་ནི་
ནས་དེའི་ཕྱིར་གྱི་བར་རྟགས་སོ། །དཔེ་ནི་སྒྱུ་མ་ཞེས་སོགས་སོ། །ཐབས་མ་ཡིན་པས་ནིརིང་
བ་ཉིད་ཡིན་ལ་ཞེས་པ་དང་ཡང་སྦྱར་རོ། །བྱང་ཆུབ་སེམས་དཔའི་གཞི་ཤེས་དེ་དག་ལ་ཆོས་
ཅན་ནོ། །ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡང་དག་པར་ཉེ་བར་གྱུར་ཏེ་ཞེས་པ་བསྒྲུབ་
- 2 {j 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱའོ། །དགེ་བའི་ནས་དེའི་ཕྱིར་གྱི་བར་རྟགས་སོ། །ཐབས་ཀྱིས་ནི་མི་རིང་བ་ཞིག་ཡིན་ནོ་
མཇུག་སྡུད་དང་ཡང་སྦྱར་རོ། །
གསུམ་པ་མི་མཐུན་པ་དང་གཉེན་པོའི་ཁྱད་པར་ལ་གསུམ་སྟེ། ལྟ་སྤྱོད་ཀྱི་
ཡུལ་ལ་མཚན་མར་འཛིན་པ་དང་དེའི་གཉེན་པོ་དང༌། དོན་བསྡུ་བའོ། །དང་པོ་ལ་གཉིས་
ལས་སྤང་བྱནི་དེ་ལྟར་ཞེས་སོགས་ཏེ་རིང་བ་དང་ཉེ་བ་ཉིད་སྒྲུབ་པའི་དོན་དུ་མི་མཐུན་པ་དང་
གཉེན་པོར་སྟོན་ནོ། །མི་མཐུན་ཕྱོགས་ཀྱི་ངག་དོན་ནི་ཉན་རང་གི་གཞི་ཤེས་ཆོས་ཅན། ཡུམ་
ལ་རིང་བ་ཡིན་ཏེ་ཡུམ་གྱི་རྒྱུ་བྱང་སེའི་གཞི་ཤེས་ཀྱི་མི་མཐུན་ཕྱོགས་ཡིན་པའི་ཕྱིར་རོ། །ཆུ་
འདི་དུ་བ་ལས་རིང་སྟེ་དུ་བའི་རྒྱུ་མེའི་མི་མཐུན་ཕྱོགས་ཡིན་པའི་ཕྱིར་རོ་ཞེས་པ་ལྟ་བུའོ།།
གཟུགས་སོགས་ཞེས་སོགས་ལ་གཉིས་ཏེ། ལྟ་བ་དང༌། སྤྱོད་པའི་ཡུམ་ལ་མཚན་མར་འཛིན་
པ་མི་མཐུན་པའི་ཕྱོགས་སོ། །དང་པོ་ལ་གཉིས་ཏེ། ཆོས་ཅན་ལ་མཚན་མར་འཛིན་པའོ།།
དང་པོ་ནི་འགྲེལ་ཆེན་གཉིས་ལྟར་ན་གཟུགས་སོགས་གང་ཟགགི་བདག་གིས་སྟོང་པ་ཡིན་ནོ་
ཞེས་འདུ་ཤེས་པ་མི་མཐུན་སོགས་ཏེ། མདོ་ལས་བྱང་ཆུབ་སེམས་དཔའ་ཆེན་པོ་ཐབས་ལ་མི་
མཁས་པས་གཟུགས་སྟོང་ཞེས་བྱ་བར་འདུ་ཤེས་ན་ཆགས་པའོ་ཞེས་སོ། །གཉིས་པ་ནི་དུས་
གསུམ་རྟོགས་པའི་ཆོས་རྣམས་ལ་མཚན་མར་འཛིན་ཅིང་འདུ་ཤེས་པ་མི་མཐུན་ཕྱོགས་ཏེ།
མདོ་ལས་འདས་པའི་ཆོསརྣམས་ལ་འདས་པའི་ཆོས་སོ་ཞེས་བྱ་བར་འདུ་ཤེས་ན་ཆགས་པའོ་
ཞེས་སོ། །འགྲེལ་ཆུང་དུ་གཟུགས་ལ་སོགས་པ་དུས་གསུམ་པའི་ཆོས་ལ་བདག་གིས་སྟོང་
ཞེས་གཅིག་ཏུ་བཤད་པའི་ཆོས་ཉིད་ལ་མཚན་མར་བཟུང་ན་ཆོས་ཅན་ལ་མ་བཟུང་བ་མི་སྲིད་
སྙམ་དུ་བསམ་པའོ། །གཉིས་པ་ནི་སྦྱིན་སོགས་སྤྱོད་པའི་འདུ་ཤེས་དང་བྱང་ཆུབ་ཀྱི་ཕྱོགས་
ལ་སྤྱོད་པའི་འདུ་ཤེས་གཉིས་སུ་ཡུམ་བར་མ་ལ་གསལ་ཡང་འདི་སྦྱིན་སོགས་ཉིད་བྱང་ཆུབ་
ཐོབ་པའི་རྒྱུ་ཡིན་པས་སྒྲུབ་པའི་འདུ་ཤེས་གཅིག་ཏུ་དྲིལ་བ་བརྒྱད་སྟོང་པའི་རྗེས་སུ་འབྲངས་
བ 2
G
1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས༔ ནོར
པའོ། །མདོ་ལས་བྱང་ཆུབ་སེམས་དཔའ་ཆེན་པོ་སེམས་དང་པོ་བསྐྱེད་པ་ནས་ཉེ་བར་བཟུང་
སྟེ་དམིགས་པའི་ཚུལ་གྱིས་སྦྱིན་པའི་ཕ་རོལ་ཏུ་ཕྱིན་པ་ལ་སྤྱོད་ན་ཆགས་པའོ་ཞེས་དང་། དྲན་
པ་ཉེ་བར་བཞག་པ་རྣམས་ལ་སྤྱོད་ན་ཆགས་པའོ་ཞེས་བཤད་དོ། །འགྲེལ་པར་ཕུང་པོ་ལྔ་ནི་
ཟག་བཅས་སོ། །རྒྱུན་ཞུགས་ལ་སོགས་པ་ནི་ཟག་མེདདོ། །བྱང་ཆུབ་ཀྱི་ཕྱོགས་ཀྱི་ཆོས་སུམ་
ཅུ་རྩ་བདུན་ནི་གཉིས་ཀའོ་ཞེས་འབུམ་པ་ཟེར་བ་མདོ་དང་མཐུན་ཞེས་སོ། །དངོས་པོར་མ་
གྱུར་པ་ནི་བདེན་དངོས་ཀྱིས་སྟོང་པའོ། །དངོས་པོར་དམིགས་པ་ནི་ཆོས་ཀྱི་བདག་ཏུ་སྒོ་
འདོགས་པའོ། །དེ་དག་གཉེན་པོ་ཡིན་ཏེ་གང་ཟག་གི་བདག་ཏུ་འཛིན་པ་དང་སེར་སྣ་ལ་
སོགས་དང་བྱང་ཆུབ་ཀྱི་སྤང་བྱ་སྤོང་བས་སོ། །ཡིན་ན་ཡང་མཚན་མར་འཛིན་པ་དེ་མི་མཐུན་
ཕྱོགས་ཡིན་ཏེ་སྤང་བར་བྱ་བ་ཡིན་པའི་ཕྱིར་ཞེས་པ་ཡན་ཆད་རྟགས་སོ། །གཉིས་པ་དེའི་
གཉེན་པོ་ནི་བྱང་སེ་རྣམས་ཀྱི་གཞི་ཤེས་ཉན་རང་གི་ལས་བཟློག་སྟེ་གཉེན་པོ་ཡིན་པར་
གསུངས་པནི་སྦྱིན་ལ་ཞེས་སོགསཏེ། གཟུགས་ལ་གཟུགས་སྟོང་པའོ་ཞེས་བྱ་བར་འདུ་ཤེས་
པ་མེད་དོ་ཞེས་དང་། འདས་པའི་ཆོས་རྣམས་ལ་འདས་པའི་ཆོས་ཞེས་བྱ་བར་འདུ་ཤེས་པ་
མེད་དོ། །ཤེས་བྱ་ལ་མཚན་མར་འཛིན་པའི་གཉེན་པོ་མདོ་ལས་གསུངས་པ་མགོན་པོས་སླ་
བར་དགོངས་ནས་སྤང་བྱ་དངོས་སུ་བརྗོད་པས་གཉེན་པོ་འཕེན་ནོ། །སྤྱོད་པའི་ཡུལ་ལམ་ལ་
མཚན་མར་འཛིན་པའི་གཉེན་པོ་ནི་སྦྱིན་སོགས་དྲུག་ལ་འཁོར་གསུམ་དུ་ངར་འཛིན་མེད་
པར་བདག་ཉིད་སྦྱོར་བ་དང༌། གཞན་དག་ནི་བཞི་སྟེ་མ་རྟོགས་པ་དང་བག་མེད་པ་དང་
སེམས་ཞུམ་པ་དང་ཡང་དག་པར་ཞུགས་པརྣམས་ལ་རིམ་པ་ལྟར་ཡང་དག་པར་སྟོན་པ་དང་།
འགོད་པདང་གཟེངས་བསྟོད་པ་དང་དགའ་བར་བྱེད་པས་དེ་ལ་འཛུད་པ་ཆོས་ཅནནོ། །རྣམ་
པ་ཐམས་ཅད་དུ་གཉེན་པོ་ཡིན་ཏེ་ཞེས་པ་བསྒྲུབ་བྱའོ། །མཁས་པས་བླང་བྱ་ཡིན་པའི་ཕྱིར་
ཞེས་པ་ཐ་སྙད་སྒྲུབ་བོ། །དེའི་སྒྲུབ་བྱེད་ནི་གནས་ལུགས་ཇི་ལྟ་བ་བཞིན་རྟོགས་པས་ཤེས་བྱ་
- ༡ ;
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་ཡང་དག་པ་སྟེ་ཕྱིན་ཅི་མ་ལོག་པར་ཞུགས་པ་སྟེ་རྟོགས་པའི་ཕྱིར་དང་། བདེན་དངོས་སུ་
ཞེན་པའི་ཆགས་པའི་ཚོགས་ཐམས་ཅད་བཀག་པའི་ཕྱིར་རོ། །ཞེས་སོ། །
གཉིས་པ་འབྲས་བུའི་ཡུལ་ལ་མཚན་མར་འཛིན་པ་ལ་གསུམ་སྟེ། སྤང་བྱ་དང་།
གཉེན་པོ་དང༌། ཟབ་པའི་དོན་སྒྲུབ་པའོ། །དང་པོ་ནི་རྒྱལ་ལ་སོགས་པ་ཆགས་པ་ཕྲ་ཞེས་ཏེ་
ཁ་ཅིག་སངས་རྒྱས་ལ་མཚན་མར་འཛིན་པའི་དུས་གསུམ་སྟེ། བར་གསུམ་གྱིས་བསྡུས་པའི་
དགེ་བ་ལ་རྗེས་སུ་ཡི་རང་དང༌། སངས་རྒྱས་རྗེས་དྲན་དང༌། ལྷ་དང་ལྷ་མོའི་བསྐྱེད་རིམ་
བསྒོམ་པའི་དུས་སོ། །ཅི་རིགས་པར་ཆོས་སྐུ་དང་གཟུགས་སྐུའི་ཡོན་ཏན་དུ་བདེན་པར་
འཛིན་ནོ། །རྒྱལ་བ་ལ་མཚན་འཛིན་ཆགས་པ་ལ་ཆགས་པར་རྟོགས་དཀའ་བས་ཆགས་པ་
ཕྲ་མོའི་ངོ་བོར་གྱུར་པ་དེ་ཆོས་ཅན། མི་མཐུན་ཕྱོགས་ཡིན་ཏེ་ཞེས་འགྲེལ་པས་ཁ་བསྐང་པ་
བསྒྲུབ་བྱའོ། །ཟབ་པའི་ཕྱིར་ཞེས་པ་རྟགས་སོ། །ཞེས་འཆད་པ་མི་འཐད་དེ་ཆོས་ཅན་དུ་བློ་
བཞག་ནས་རྟགས་དོན་སྟེང་དུ་བཀོད་པས་ཕྱོགས་ཆོས་མི་འགྲུབ་བོ། །གལ་ཏེ་ཡུལ་དང་
ཡུལ་ཅན་གྲུབ་བདེ་གཅིག་པས་སྐྱོན་མེད་ཟེར་བའང་མི་འཐད་དེ། ཡུལ་ཟབ་སྟེ་ བློའི་ཡུལ་
ལས་འདས་པར་དངོས་སུ་གྲུབ་པ་ན་ཤེས་པ་དེ་ལྟར་མི་འཛིན་པར་ཤུགས་ལ་གྲུབ་པས་ཆོས་
ཅན་མི་འགྲུབ་བོ། །ཤེས་པས་ཡུལ་དེ་དག་དངོས་སུ་འཛིན་པ་ན་ཡུལ་དེ་སྣང་དུ་ཤུགས་ལ་
འགྲུབ་པས་ཟབ་པའི་ཕྱིར་ཞེས་པ་མི་འགྲུབ་བོ་གསུང་ངོ༌། །དེས་ན་རྒྱལ་བའི་ཆོས་སྐུའི་ཡོན་
ཏན་ལ་ཡང་དག་ཏུ་བདེན་པར་མཚན་མར་འཛིན་པ་ཆོས་ཅན། མི་མཐུན་ཕྱོགས་ཡིན་ཏེ་
ཆགས་པ་ལ་དེར་རྟོགས་དཀའ་བའི་ཆགས་པ་ཕྲ་མོ་ཡིན་པའི་ཕྱིར་རོ། །གཟུགས་སྐུའི་ཡོན་
ཏན་ལ་མཚན་མར་འཛིན་པ་བཞིན་ནོ། །འགྲེལ་པར་དེ་བཞིན་གཤེགས་པ་ལ་ཕྱག་འཚལ་
བ་ལ་འགྱུར་རྙིང་པར་ཡིད་ལ་བྱེད་པར་བྱས་པ་ལེགས་ཏེ་སྐབས་དོན་མཚན་མར་ཡིད་ལ་
བྱས་པ་མི་མཐུན་ཕྱོགས་སུ་འགྱུར་བ་དང་། མདོ་དང་ཡང་མཐུན་ཏེ་རིགས་ཀྱི་བུའམ་རིགས་
- ? $
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཀྱི་བུ་མོ་བྱང་ཆུབ་ཏུ་ཞུགས་པ་དག་དེ་བཞིན་གཤེགས་པ་ལ་མཚན་མར་ཡིད་ལ་བྱེད་ན་ཇི་
ཙམ་དུ་མཚན་མར་གྱུར་པ་དེ་ཙམ་དུ་ཆགས་པའོ་ཞེས་བཤད་པའོ། །གཉེན་པོ་ཡིན་ཏེ་མ་དད་
པ་ལ་སོགསཔ་སྤོང་ཞིང་བསོད་ནམས་ཀྱི་ཚོགས་ཀྱི་རྒྱུ་ཡིན་པ་ཉིད་ཀྱིས་ཞེས་སོ། །ཡིན་མོད་
ཀྱི་རྣམ་པ་ཐམས་ཅད་དུ་མ་ཡིན་པས་ཞེས་ཏེ་བསྒྲུབ་བྱ་ནི་མི་མཐུནཔའི་ཕྱོགས་ཡིན་ནོ་ཞེས་
སོ༑ ༑ཆགས་པ་ཕྲ་སྟེ་རྟོགས་དཀའ་བའི་ངོ་བོ་ཉིད་ཀྱིས་ཞེས་པ་རྟགས་སོ། །དེའི་ཁྱབ་སྒྲུབ་
ནི་ཡང་ཇི་ལྟར་ཞེས་སོགསཏེ་གཟུགས་སྐུའི་ཡོན་ཏན་ལ་ཡང་དག་ཏུ་བདེན་པར་མཚན་མར་
འཛིན་པའི་སྟེང་ན་ཚོགས་པ་ཕྲ་མོ་ཡོད་པ་དེ་ལ་མི་མཐུན་ཕྱོགས་ཀྱིས་ཁྱབ་སྟེ་ཡུལ་དང་མི་
མཐུན་པར་འཇུག་པའི་ཕྱིར་རོ། །འདི་ལྟར་ཡུལ་ཆོས་ཀྱི་ལམ་དོན་དམ་པར་ཟབ་སྟེ་བློའི་
ཡུལ་ལས་འདས་ལ་བློས་མཚན་མར་བཟུང་པས་དོན་དང་མི་མཐུན་པས་ཐག་པ་ལ་སྦྲུལ་
འཛིན་བཞིན་ནོ། །ཡུལ་ཟབ་པར་ཅིས་གྲུབ་ཅེ་ན་སྟོབས་ལ་སོགས་པ་སངས་རྒྱས་ཀྱི་ཆོས་ཀྱི་
ལམ་མམ་རིགས་ཆོས་ཅན་དོན་དམ་པར་ཟབ་པ་ཡིན་ཏེ་དོན་དམ་རང་བཞིན་གྱིས་དབེན་
པའི་ཕྱིར་རོ། །མདོ་ལས་ཡུམ་ཟབ་པོའི་དེའི་འཐད་པར་ཆོས་ཐམས་ཅད་རང་བཞིན་གྱིས་མི་
དམིགས་པའི་ཕྱིར་རོ་ཞེས་སོ། །གཉིས་པ་དེའི་གཉེན་པོ་ནི་གཟུགས་སོགས་ཤེས་པ་དང་
ཤེས་བྱའི་ཆོས་རང་བཞིན་མེད་པར་གཅིག་པར་ཤེས་པས་འབྲས་བུའི་ཡུལ་ལ་མཚན་མར་
འཛིན་པའི་ཆགས་པ་སྤོང་བ་ཡིན་ཞེས་པས་ཁྱབ་བྱེད་བཀག་པའོ། །རང་བཞིན་བཀག་པ་
མདོ་བསྟན་བཅོས་ལ་མི་གསལ་ལོ། །གསུམ་པ་ཟབ་པའི་དོན་སྒྲུབ་པ་ནི་ཡང་ཞེས་སོགས་ཏེ་
ཆོས་ཀྱི་ལམ་ཆོས་ཅན་ཟབ་པ་ཡིན་ཏེ་དོན་དམ་པར་མིག་གིས་མཐོང་བར་བྱ་བ་ནས་ཡིད་
ཀྱིས་ཤེས་པའི་བར་བཀག་པའི་ཚུལ་གྱིས་རྟོགས་པར་དག་དང་སྟེ་མི་ནུས་པའི་ཕྱིར་རོ།།
མདོ་ལས་ཡུལ་ཟབ་པ་ཡིན་ཏེ་རྟོགས་པར་དཀའ་བའི་ཕྱིར་རོ་ཞེས་སོ། །ཟབ་པ་སྒྲུབ་པ་ལ་
དབེན་པ་དང་རྟོགས་པར་དཀའ་བ་གཉིས་བཀོད་ཀྱང་སྒྲུབ་བྱེད་ལྷག་པར་བརྗོད་པའི་སྐྱོན་
- ? G 7 -



བརྩེ་ཆེན་འོང་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་དེ་རྩོད་པའི་སྐབས་མ་ཡིན་པས་ཁ་ཅིག་གིས་དབེན་པ་དང་ཁ་ཅིག་གིས་རྟོགས་པར་
དཀའ་བ་ལས་ཟབ་པར་གོ་བར་དགོངས་པའོ་ཞེས་སོ། །ཡང་རྟོགས་པར་དཀའ་བ་ཉིད་ཅིའི་
ཕྱིར་ཡིན་ཞེ་ན། ཆོས་ཀྱི་ལམ་དེ་ནི་ཆོས་ཅན། དོན་དམ་པར་རྟོགས་པར་དཀའ་བ་ཡིན་ཏེ་
དོན་དམ་པར་བློས་བསམ་གྱིས་མི་ཁྱབ་པའི་ཕྱིར་རོ། །དོན་དམ་གྱི་ཁྱད་པར་མི་སྐྱ་བདག་
འཁྲུལ་པ་ལ་ཞེན་པ་ཡིན་ནོ། །དེ་ཉིད་སྒྲུབ་པ་ནི་དོན་དམ་པར་གཟུགས་ནས་མ་འདྲེས་པའི་
བར་མོས་པ་དང་དེ་ཁོ་ན་ཉིད་ཡིད་ལ་བྱེད་པས་མི་ཤེས་པའི་ཕྱིར་རོ། །དེ་བསྒྲུབ་པ་མདོ་ནས་
འདུས་མ་བྱས་པའི་ཕྱིར་རོ། །དེ་སྒྲུབ་པ་བྱེད་པ་པོའི་རྒྱུ་དམིགས་སུ་མེད་པའི་ཕྱིར་རོ། །ཞེས་
ཟབ་པ་སྒྲུབ་པ་ལ་རྟགས་ལྔ་རྒྱུད་གཅིག་བརྒྱད་སྟོང་པ་ལས་བཤད་པ་འདིར་གསུམ་དུ་
བསྡུས་སོ། །དེ་རྣམས་ཀྱང་ཐ་སྙད་སྒྲུབ་བོ་ཞེས་སོ། །
གསུམ་པ་དོན་སྡུད་པ་ནི་དེ་ལྟར་ཞེས་སོགས་ཏེ། འདིར་ཤེས་པར་བྱ་ཞེས་
དྲང་ངོ༌། །གང་ཞེ་ན་ཤེས་བྱ་དང་སྤྱོད་པ་དང་འབྲས་བུ་ལ་མཚན་མར་འཛིན་པའི་མི་མཐུན་
པའི་ཕྱོགས་དག་གི་རྣམ་པར་དབྱེ་བ་མ་ལུས་པ་དང་། དེ་གསུམ་སྤོང་བ་གཉེན་པོ་རྣམ་པར་
དབྱེ་བ་མ་ལུས་པའོ། །ཇི་ལྟར་ཞེ་ན་གསུམ་པོ་གོང་དུ་བཤད་པའི་ཚུལ་དེ་ལྟར་རོ། །སྐབས་
གང་དུ་ཞེ་ན་ཀུན་ཤེས་ཉིད་ལུགས་ལ་སྟེ་སྐབས་སུའོ། །མདོ་ནི་མེད་དོ། །འགྲེལ་པ་འདིས་
སེང་བཟང་མི་མཐུན་པའི་གཞི་ཤེས་སུ་འདོད་པར་གསལ་ལོ་ཞེས་སོ། །དེ་རྣམས་རྒྱན་ལས་
བླ་མ་རིང་དང་མཚན་མ་དང་། །བདག་གིས་བརྩོན་འགྲུས་ལྷག་ལྟ་བའི། །བྱང་ཆུབ་སེམས་
དཔའ་ང་རྒྱལ་ཅན། །བྱང་ཆུབ་ལས་ནི་རིང་ཞེས་བརྗོད། །ཅེས་ཡུལ་གསུམ་ལ་མཚན་མར་
འཛིན་པ་དང་། དེའི་གཉེན་པོ་ཇི་སྐད་བཤད་པ་དེ་དག་ཀུན། རྟོགས་པ་ཙམ་དུ་ལྟ་བའི། བྱང་
ཆུབ་སེམས་དཔའ་རྟོག་མེད་རྣམས། །བྱང་ཆུབ་ཐོབ་ཅེས་ངེས་པར་བརྗོད་ཅེས་པ་དང་མན་
ནོ་མ་ཧ་ཟེར་རོ། །
- 2 f; 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༦
རྒྱུ་ཚོགས་ཡན་ལག་ལ་གཉིས་ཏེ། སྦྱོར་བའི་དབྱེ་བ་དང་། རྣམ་པའོ། །དང་པོ་
ནི་དེ་ལྟར་ཞེས་ཏེ་འཕགས་པ་ལྟར་ན་ལྔ་སྟེ། ཡུལ་གྱི་སྒོ་ནས་དབྱེ་བ་དང༌། ངོབོ་དང་།
འབྲས་བུ་དང་། ཕན་ཡོན་དང་། ཤེས་བྱ་རྟོགས་པའི་ཤེས་པའི་སྒོ་ནས་སོ། །དེ་ཡང་བཞི་དང་
གསུམ་དང་གཅིག་དང་གཅིག་དང་གཅིག་གིས་རིམ་པ་བཞིན་ནོ། །སེང་བཟང་ལྟར་ན་
གཉིས་ཏེ། ཡུལ་དང༌། ངོ་བོའོ། །དང་པོ་ནི་གཟུགས་སོགས་ནས་སྣང་བ་རྣམ་བདུན་ཤེས་
བྱེད་པ་ཞེས་པའི་བར་རོ། །གཉིས་པ་ནི་སྤྱོད་པ་བཀག་པས་སྦྱོར་བ་ཞེས་པའོ། །འདིའི་སྦྱོར་
བའི་འདི་རྣམས་རིམ་གྱིས་བསྒོམ་མམ་གཅིག་ཅར་སྒོམ། མཉམ་རྗེས་གང་གི་ཚེ་ན་སྒོམ། ས་
མཚམས་གང་དུ་སྒོམ་ཞེས་འབུམ་པ་ལ་དྲིས་པའི་ལན་དུ། འདི་དག་རྟོག་པའི་གཉེན་པོར་
བསྒོམ་པས་རིམ་གྱིས་སྐྱེ་ན་རིམ་གྱིས་བསྒོམ་གཅིག་ཅར་སྐྱེ་ན་གཅིག་ཅར་བསྒོམ་གཏན་མ་
སྐྱེས་ན་གཏན་བསྒོམ་མི་དགོས་སོ། །མཉམ་རྗེས་གཉིས་ཀར་བསྒོམ་ཞིང་ས་མཚམས་སྦྱོར་
ལམ་དུ་སྒོམ་གསུང་ངོ༌། །དེ་ལ་དང་པོའི་ལན་འོག་མ་དྲུག་གི་རྣམགཞག་ཡིན་ཏེ་དང་པོ་བན
དུས་གཅིག་ཏུ་བསྒོམ་དགོས་ཏེ། གཟུགས་སོགས་ཀྱི་ངོ་བོ་མི་དམིགས་པར་ཤེས་པ་ན་ཁྱད་
པར་དང་དབྱེ་བ་ལ་སྒྲོ་འདོགས་མི་འཇུག་པའི་ཕྱིར་རོ་ཞེས་འབྲེ་ཟེར་རོ། །རྟོག་གཉིས་གཅིག་
ཅར་སྐྱེ་མི་སྲིད་པས་ཨར་ཟེར་རོ། །ལན་གཉིས་པ་བརྒྱད་སྟོང་པའི་མདོའི་བཤད་པ་དང་
མཐུན་ནོ། །ལན་གསུམ་པ་ནི་འཕགས་པའི་ཡིན་སྐད་དོ། །སེང་བཟང་ལྟར་ན་སྦྱོར་ལམ་དང་
མཐོང་ལམ་དང་སྒོམ་ལམ་ས་བདུན་པའི་བར་དུ་བསྒོམ་སྟེ་དེ་དག་གི་རྟོགས་པའི་རློམ་པ་
བཀག་པའི་ཕྱིར་རོ་གསུང་ངོ༌། །ངོ་བོ་ནི་གཟུགས་སོགས་ཕུང་པོ་ཁམས་སྐྱེ་མཆེད་ལ་ཞེན་
པའི་སྤྱོད་པ་བཀག་པས་སྦྱོར་བ་སྟེ་བསྒོམ་པ་ཞེསཏེ། མདོ་ལས་བྱང་ཆུབ་སེམས་དཔའ་ཤེས་
རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་གཟུགས་ལ་མི་སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་
པ་ལ་སྤྱོད་དོ་ཞེས་སོ། ཁྱད་པར་ནི་གཟུགས་སོགས་དེ་མི་རྟག་པ་དང་རྟག་པ་ལ་སོགས་པ་
- ， f
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཁྱད་པར་ལ་ཞེན་པའི་སྤྱོད་པ་བཀག་པས་སྦྱོར་བའོ། །མདོ་ལས་གཟུགས་རྟག་པ་དང་མི་
རྟག་པའོ་ཞེས་བྱ་བར་མི་སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ་ཞེས་སོ། །དབྱེ་བ་
ལ་གཉིས་ཏེ། མཚན་ཉིད་གསུམ་དང༌། མི་མཐུན་པ་དང་གཉེན་པོའི་དབྱེ་བའོ། །དང་པོ་ནི་
བྱམས་པས་གཟུགས་དབྱེ་བ་དུས་གདགས་པར་འཚལ་བར་རིག་པར་བགྱི་ཞེས་པའི་ལན་དུ།
དེ་རབ་ཏུ་དབྱེ་བ་གསུམ་གྱིས་ཤེས་པར་བྱ་སྟེ་ཡོངས་སུ་བཏགས་པ་དང་། རྣམ་པར་བཏགས་
པ་དང༌། ཆོས་ཉིད་ཀྱི་གཟུགས་སོ་ཞེས་མཚན་ཉིད་གསུམ་དུ་ཕྱེ་ལ་དེ་ཡང་། རྣམ་པར་རྟོག་
པས་བཏགས་པའི་དོན། །ཀུན་ཏུ་བཏགས་པའི་ངོ་བོ་ཉིད། །རྣམ་པར་རྟོག་པ་གཞན་གྱི་
དབང་། །དེའི་ཆོས་ཉིད་ཡོངས་སུ་གྲུབ་ཅེས་དང༌། སུམ་ཅུ་པ་ལས། རྣམ་པར་རྟོག་པ་གང་
གང་གི །དངོས་པོ་གང་གང་རྣམ་བཏགས་པ། །དེ་ཉིད་དུ་ན་བཏགས་པའི། །ངོབོ་ཉིད་དེ་དེ་
མེད་དོ། །གཞན་གྱི་དབང་གི་ངོ་བོ་ཉིད། །རྣམ་རྟོག་ཡིན་ཏེ་རྐྱེན་ལས་བྱུང་། གྲུབ་ནི་དེ་ལ་སྔ་
མ་པོ། །རྟག་ཏུ་མེད་པར་གྱུར་པ་གང་། །ཞེས་པས་རྟོག་པར་བརྟགས་པ་དང་། རྐྱེན་ལས་
སྐྱེས་པ་དང་བཏགས་པས་དབེན་པ་གསུམ་ཡིན་ནོ། །དེ་ལ་གཟུགས་དེ་མ་རྫོགས་པ་ནི་ཀུན་
བཏགས་ཏེ་ རང་གི་ངོ་བོ་མེད་པས་ཡོན་ཏན་གྱི་ཆོས་དང་མི་ལྡན་པའི་ཕྱིར་རོ། །དེ་རབ་
རྫོགས་པ་ནི་ཡོངས་གྲུབ་སྟེ་དེ་རྟོགས་པས་ཡོན་ཏན་ཐམས་ཅད་ཐོབ་པར་འགྱུར་བས་སོ།།
གཞན་དབང་ནི་གཉིས་ཀས་མཚོན་ཏེ་གདགས་གཞི་དང་ཆོས་ཅན་ཡིན་པས་སོ། །དབྱེ་བ་དེ་
ལ་སྤྱོད་པ་བཀག་ནས་སྦྱོར་བ་སྟེ། མདོ་ལས་བྱང་ཆུབ་སེམས་དཔའ་ཆེན་པོ་ཤེས་རབ་ཀྱི་ཕ་
རོལ་ཏུ་ཕྱིན་པ་ལ་སྤྱོད་པའི་ཚེ་གཟུགས་ཡོངས་སུ་རྫོགས་པ་དང་མ་རྫོགས་པའོ་ཞེས་མི་སྤྱོད་
ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ་ཞེས་སོ། །གཉིས་པ་ནི་གཟུགས་སོགས་དེ་ལ་
ཆགས་པ་མེད་པས་སྤང་བྱ་ཆགས་བཅས་མཚོན་ནས་དེ་ལ་སྤྱོད་པ་བཀག་པ་སྟེ། བྱང་ཆུབ་
སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་གཟུགས་ཆགས་པ་དང་
- 2 7 (] .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
བཅས་པ་དང་ཆགས་པ་མེད་པའོ་ཞེས་མི་སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ་
ཞེས་སོ། །གཟུགས་བེམས་པོ་ལ་ཆགས་བཅས་ཆགས་མེད་མི་འཐད་དོ་ཞེ་ན། ཡུལ་ཅན་
གྱིས་འཇོག་གོ་ ཨར་ཟེར་ རོ། །དེ་རྣམས་གཞི་ཤེས་ཀྱི་སྦྱོར་བ་ལ་ངེས་པར་དགོས་ལ། མི་
འགྱུར་མན་ཆད་རྟོག་པ་མ་སྐྱེས་ན་མི་དགོས་སོ། །མི་འགྱུར་ནི་འབྲས་བུ་ཤེར་ཕྱིན་བསྟན་པ་
དང་མ་བསྟན་པས་མི་འགྱུར་བ་དང་། ཆོས་ཉིས་རྗེས་སུ་ཆགས་པ་དང་ཁོང་ཁྲོ་བའི་བྱེད་པཔོ་
བདེ་བ་དང༌། རྣམ་མཁྱེན་ལ་སོགས་གསུམ་དོན་དམ་པར་ངོ་བོས་སྟོང་ཡང་ཐོབ་པར་བྱ་
དགོས་པས་ཆེད་དུ་བྱ་བ་དང་། ཉམས་སུ་བླང་དགོས་པས་སྦྱོར་བ་དང་། སེམས་ཅན་གྱི་དོན་
བྱེད་དགོས་པས་བྱེད་པ་བྱ་དཀའ་བ་དང༌། ཐམས་ཅད་ཤེས་པའི་ཡུམ་ནི་རིགས་ཅན་གསུམ་
གྱིས་བསྒོམ་ན་རང་རང་གི་སྐལ་བ་ཇི་ལྟ་བ་བཞིན་དུ་འབྲས་བུ་ཡོད་པར་འདོད་པདང་། ཀུན་
རྫོབ་ཏུ་ཡུམ་བསྒོམ་པ་ཉིད་གསུང་པ་ཡིན་ལ་དོན་དམ་པར་བསྲུང་བྱ་ལ་སོགས་མི་དམིགས་
པས་བསྲུང་བ་གཞན་པ་རག་མ་ལས་པ་དང༌། སྣང་བ་སྣ་བདུན་ཤེས་བྱེད་ནི་སྣངབའི་ཆོས་
ཐམས་ཅད་བདེན་པར་མ་གྲུབ་པར་ཤེས་པར་བྱེད་པ་རྨི་ལམ་ལ་སོགས་པ་དཔེ་བདུན་ཡིན་
ནོ༑ ༑བྱང་ཆུབ་སེམས་དཔའ་ཆེན་པོ་རྨི་ལམ་རློམ་སེམས་སུ་མི་བྱེད་རྨི་ལམ་ལ་རློམ་སེམས་
སུ་མི་བྱེད་དོ་ཞེས་སོགས་སོ། །དེ་རྣམས་སུ་ཞེན་པའི་གཉེན་པོར་སྤྱོད་པ་བཀག་ནས་སྦྱོར་
བའོ། །སྤྱོད་པ་བཀག་ནས་སྦྱོར་བའི་འགྲེལ་པ་ནི་བྱང་ཆུབ་སེམས་དཔའ་རྣམས་ཀྱི་ཡུམ་དེ་
འདི་ལ་ཡོངས་གཅོད་དུ་སྒྲུབ་པའི་ཡོངས་སུ་ཤེས་པ་ནི་འཛིན་པའོ། །བསལ་བ་ནི་བཀག་
པའི་སྒོ་ནས་སྦྱོར་ཞེས་ཡུལ་བཅུ་པོ་ཐམས་ཅད་ལ་སྦྱར་རོ། །རྨི་ལམ་ནི་རྣམ་ཤེས་བག་ཆགས་
ཀྱི་སྟོབས་ཀྱིས་ཡོངས་སུ་འགྱུར་བའི་སྣང་བ་ཡིནནོ། །ཇི་ལྟར་རྨི་ལམ་ན་ཡང་འདོད་བསྟེན་པ། །སྐྱེས་བུས་
སད་པར་གྱུར་ན་མི་མཐོང་སྟེ། །བྱིས་པ་ཤིན་ཏུ་ཆགས་པས་འདོད་ལ་ཞེན། །ཆོས་རྣམས་ཐམས་ཅད་དེ་བཞིན་ཤེསཔརགྱིས།།
སྒྱུ་མ་ནི་དེའི་རྒྱུ་རྐྱེན་མཉམ་དུ་ཚོགས་ནས་སྣང་བ་ཡིན་ནོ། །སྨིག་རྒྱུ་ནི་རང་བཞིན་གྱིས་ཆུར་
2
7 1 -



བརྩེ་ཆེན་འོད་སྣ ང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགལ་བའི་སྣང་བ་ཡིན་པས་སོ། །སྒྲ་བརྙན་ནི་སྒྲ་དང་བྲག་གི་རྐྱེན་ལས་སྣང་བས་སོ།།
གཟུགས་བརྙན་ནི་དེ་འཇོག་པ་པོ་འཕོ་བ་མེད་པས་སོ། །དྲི་ཟའི་གྲོང་ཁྱེར་ནི་བདེན་པའི་རྟེན་
མེད་པས་སོ། །སྤྲུལ་པ་ནི་ཉོན་མོངས་རྣམ་བྱང་མ་ལུས་དག་གི་བྱེད་པ་པོ་མེད་པའོ། །ཉན་
ཐོས་ལ་སོགས་པའི་དེ་ནི་ཇི་སྐད་བཤད་པ་ལས་བཟློག་སྟེ་ཆོས་ཀྱི་དངོས་པོར་དམིགས་པའི་
སྒོ་ནས་སྦྱོར་བ་ཡིན་ནོ། །གཉིས་པ་རྣམ་པ་ནི་མཉམ་པ་ཉིད་ཀྱི་སྒོ་ནས་ཞེས་ཏེ་གཟུགས་
སོགས་ཞེས་ཏེ། མདོ་ལས་གཟུགས་རློམ་སེམས་སུ་མི་བྱེད། གཟུགས་ཀྱིས་རློམ་སེམས་སུ་
མི་བྱེད་གཟུགས་ལ་རློམ་སེམས་སུ་མི་བྱེད། གཟུགས་བདག་གིས་ཞེས་རློམ་སེམས་སུ་མི་
བྱེད་ཅེས་བཤད་པའི་བཀག་ཆོས་ཐ་དད་དགག་བྱ་ལ་རག་ལས་པས་དགག་བྱ་གཟུགས་ལ་
སོགས་པ་དངོས་པོ་དང་། སྔོན་པོ་ལ་སོགས་སྙན་མི་སྙན་ལ་སོགས་ཁྱད་པར་མཚན་མ་དང་།
གཟུགས་རྣམ་གཉིས་དང་རྣམ་ཉི་ཤུ། །སྒྲ་ནི་རྣམ་པ་བརྒྱད་ཡོད་དེ། །དྲི་ནི་རྣམ་བཞིརོརྣམ་
དྲུག །རེག་བྱ་བཅུ་གཅིག་བདག་ཉིད་དོ། །ཞེས་པ་ལྟར་དབྱེ་བ་སྤྲོས་པ་དང༌། ངའི་ངེས་
འབྱེད་ཆ་མཐུན་ལ་སོགས་ཀྱིསགཟུགས་འདི་ལྟར་རྟོགས་སོ་ཞེས་དང་པོ་གསུམ་ཡུལ་དང་ཕྱི་
མ་ཡུལ་ཅན་དུ་རློམ་པ་བཞི་བཀག་པའི་རློམ་པ་མེད་པ་བཞི་ནི་དེའི་རྣམ་པ་མཉམ་པ་ཉིད། དེ་
ཡུལ་བཅུ་ལ་སྦྱར་བས་བཞི་བཅུར་འགྱུར་རོ། །
ལྔ་པ་ལམ་གྱི་ངོ་བོ་ལ་གསུམ་སྟེ། འཕེན་བྱེད་བྱང་ཆུབ་སེམས་དཔའི་ལམ་དང་།
འཕང་བྱ་ཉན་ཐོས་ཀྱི་ལམ་དང་། སྒོམ་ལམ་མི་སྟོན་པའི་རྒྱུ་མཚན་ནོ། །དང་པོ་ནི་སྦྱོར་བའི་
མཉམ་པ་ཉིད་ཅེས་སོགས་ཏེ་ཡེ་ཤེས་སྐད་ཅིག་བཅུ་དྲུག་ཏུ་གྲངས་ངེས་པའི་དཔང་པོ་ནི།
མདོ་ལས་སངས་རྒྱས་ཀྱི་མཐུས་རྒྱལ་ཆེན་བཞི་ནས་འོག་མིན་གྱི་བར་གྱི་ལྷའི་བུ་རྣམས་ཀྱིས་
ད་ལྟར་ཕྱོགས་བཅུའི་སངས་རྒྱས་སྟོང་མིང་འདི་ཉིད་དང་ཚིག་འདི་ཉིད་དང་ཡི་གེ་འདི་ཉིད་
དང་རབ་འབྱོར་ཞེས་བྱ་བའི་དགེ་སློང་འདི་ཉིད་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པ་སྟོན་པ་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
མཐོང་བར་འགྱུར་རོ། །མ་འོངས་པའི་བྱང་སེ་བྱམས་པ་ཡང་ས་ཕྱོགས་འདི་ཉིད་དུ་ཡུམ་འདི་
ཉིད་འཆད་པར་འགྱུར་བ་དང་། བསྐལ་པ་བཟང་པོ་འདི་ཉིད་ལ་འཚང་རྒྱ་བ་དེ་དག་ཀྱང་
ཡུམ་འདི་ཉིད་འཆད་པར་འགྱུར་བར་མཐོང་བར་གསུངས་པས་སྟོན་ནོ། །ཡུམ་ནི་སྐད་ཅིག་
བཅུ་དྲུག་ལ་འཕགས་པས་བཤད་དོ། །དེ་ཡང་སྟོང་ཁོ་ནར་ངེས་པར་སྟོན་པ་ནི་བསྐལ་པ་
བཟང་པོ་ལ་སངས་རྒྱས་སྟོང་སངས་རྒྱ་བར་གྲགས་པ་དང་བསྟུན་ནས་མང་ཉུང་དུ་མཐོང་བ་
དགག་པའི་དོན་དུ་ཡིན་ནོ། །ཞེས་འཕགས་པས་བཤད་དོ། །དེས་འདས་པ་དཔེར་མ་བརྗོད་
ཟེར་བ་ནི་འཚང་རྒྱ་བ་ཞེས་པའི་མདོ་དང་མཐུན་ནོ། །མདོས་མ་ཟིན་པའི་མདོར་བསྟན་ནི་
མཐོང་བའི་ལམ་ཞེས་སོ། །སྐབས་གང་དུ་ཞེ་ན། ཀུན་ཤེས་ཚུལ་ལ་སྟེ་སྐབས་སུའོ། །གང་ཞེ་
ན༑ སྐད་ཅིག་བཅུ་དྲུག་གི་བདག་ཉིད་འདིའོ། །བཅུ་དྲུག་པོ་གང་ཞེ་ན་ཆོས་ཤེས་རྗེས་སུ་
ཤེས་པ་དང་བཟོད་ཤེས་སོ་དེ་ལ་བཞི་ལས་མེད་དོ་ཞེ་ན་སྡུག་བསྔལ་ལ་སོགས་བདེན་པ་ལ་
ཞེས་སོ། །རྒྱས་པར་བཤད་པ་ནི་བདེན་པའི་ཞེས་ཏེ་འཕགས་པས་རྣམ་པར་འཆད་དོ། །སྡུག་
བསྔལ་ལ་ཆོས་བཟོད་ནི་གཟུགས་རྟག་མ་ཡིན་མི་རྟག་མིན་ཞེས་ཏེ་འབྲས་བུར་གྱུར་པའི་
གཟུགས་སོགས་ཀྱི་ཆོས་ཉིད་རྟག་པ་མ་ཡིནཏེ་སྐྱེ་ཞིང་འཇིག་པའི་མི་རྟག་པའང་མ་ཡིན་པར་
རྟོགས་པའོ། །བྱང་ཆུབ་སེམས་དཔའི་སྒྲོ་འདོགས་གཉིས་ཀ་ཆོད་པ་དེ་དངོས་སུ་བཤད་པས་
རྟག་པའི་སྒྲོ་འདོགས་ཆོད་པའི་ཕྱོགས་གཅིག་པའི་རྣམ་ལྡན་ཤུགས་ལ་འཕེན་ནོ་ཐམས་ཅད་
ལ་ཅི་རིགས་པར་སྦྱར་རོ། །མདོ་ལས་བྱང་ཆུབ་སེམས་དཔའ་ཆེན་པོ་བྱམས་པ་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས་གཟུགས་རྟག་
ཅེས་བྱ་བའམ་མི་རྟག་ཅེས་བྱ་བར་ཆོས་སྟོན་པར་མི་འགྱུར་རོ་ཞེས་སོ། །ཆོས་ཤེས་ནི་ཟག་པ་
དང་བཅས་ཤིང་འཕགས་པརྣམས་དང་མི་མཐུན་པའི་སྡུག་བསྔལ་འཁོར་བ་རྟག་པའི་མཐའ་
དང༌། སྡུག་བསྔལ་མ་ཡིན་པ་མྱང་འདས་ཆད་པའི་མཐའ་གཉིས་ལས་འདས་པར་རྟོགས་པ་
- 2 7
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། རྗེས་བཟོད་ནི་བྱིན་གྱིས་རློབ་པའི་བདག་དོན་གཞན་གྱིས་སྟོང་མི་སྟོང་གཉིས་ཀས་
རྣམ་པར་དག་པར་རྟོགས་པ་དང་། ངོ་བོར་གྱུར་པའི་བདག་དང་བདག་མེད་གཉིས་ཀའམ་
སྐྱེད་པ་དང་མ་འགགས་པ་དང་ཀུན་ནས་ཉོན་མོངས་པ་དང་རྣམ་བྱང་མེད་པར་རྟོགས་པའོ།།
གལ་ཏེ་ རྗེས་བཟོད་རྗེས་ཤེས་ཀྱིས་ཡེ་ཤེས་རྟོགས་པར་བཤད་པ་དང་འགལ་ལོ་ཞེ་ན།
ཤུགས་ལ་ཆོས་ཉིད་རྟོགས་པ་ལ་སྐྱོན་ཅི་ཡང་མེད་དོ། །ཀུན་འབྱུང་ལ་ཆོས་བཟོད་ནི་རྒྱུར་
གྱུར་པའི་ཕུང་པོ་ལྔའི་ཆོས་ཉིད་རྒྱུ་དང་མི་རྒྱུ་མིན་གྱིས་སྟོང་པ་ནམ་མཁའ་འདྲ་བར་རྟོགས་པ་
དང༌། ཆོས་ཤེས་ནི་སྡུག་བསྔལ་ཀུན་འབྱུང་དང་དེ་མིན་གྱིས་སྟོང་པའི་ཆོས་ཉིད་རྟོགས་པས་
ཆགས་པས་མཚོན་པ་དྲུག་རྩ་བའི་ཉོན་མོངས་སྤངས་པ་དང་། རྗེས་བཟོད་ནི་སྡུག་བསྔལ་
འཕྲལ་དུ་དྲག་ཏུ་རབ་ཏུ་སྐྱེ་དང་རབ་སྐྱེད་མ་ཡིན་པའི་ཡོངས་སུ་འཛིན་པ་ལས་གྲོལ་བར་
རྟོགས་པ་དང༌། རྗེས་ཤེས་ནི་སྡུག་བསྔལ་སྐྱེད་པའི་རྐྱེན་དང་རྐྱེན་མིན་གྱི་ངོ་བོ་ཉིད་ཀྱིས་
བརྗོད་དུ་མེད་པར་རྟོགས་པ་དང་། འགོག་པ་ལ་ཆོས་བཟོད་ནི་ཉོན་མོངས་འགོག་པ་དང་དེ་
མིན་གཉིས་ཀས་སྟོང་པའི་ཆོས་ཉིད་དྲི་བྲལ་འདི་སོ་སོ་རང་གིས་རིག་པར་བྱ་བ་ཙམ་ཡིན་གྱི་
སྒྲས་བརྗོད་པ་ཡིས་རྒྱུད་གཞན་ལ་རྟོགས་པ་སྦྱིན་དུ་མེད་པར་རྟོགས་པ་དང་། ཆོས་ཤེས་ནི་
སྡུག་བསྔལ་ཞི་བ་དང་མ་ཞི་བ་གཉིས་ཀར་དམིགས་པ་མེད་པར་རྟོགས་པ་དང་། རྗེས་བཟོད་
ནི་སྡུག་བསྔལ་དང་ཀུན་འབྱུང་གི་དྲི་མ་དྲི་ང་བ་དང་བྲལ་བའི་གྱ་ནོམ་དང་དེ་མིན་གྱི་མཐའ་
ཐམས་ཅད་ཀྱིས་ཤིན་ཏུ་རྣམ་པར་དག་པར་རྟོགས་པ་དང་། རྗེས་ཤེས་ནི་མྱང་འདས་རྟག་པ་
ཕན་པའི་གནས་སུ་ངེས་པར་འབྱུང་བའི་ངེས་འབྱུང་དང་དེ་མིན་གྱིས་སྟོང་པའི་ཆོས་ཉིད་
རྟོགས་པས་ཕན་ཡོན་མིག་ལ་སོགས་པའི་ནད་མི་འབྱུང་བ་དང༌། ལམ་ལ་ཆོས་བཟོད་ནི།
མྱང་འདས་སུ་ཕྱིན་པར་བྱེད་པའི་ལམ་དང་ལམ་མ་ཡིན་གྱིས་སྟོང་པའི་ཆོས་ཉིདརྟོགས་པས་
གནས་སྐབས་ཀྱི་འབྲས་བུ་ངན་སོང་ཆད་དེ་དེར་མི་སྐྱེ་བ་དང༌། དེས་མཚོན་ནས་ཕལ་ཆེན་
- ，
， .1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ལས་ས་ཐོབ་གྱུར་མ་ཐག་ཏུ་འཇིགས་པ་རྣམ་པ་ལྔ་དང་བྲལ། འཚེ་བ་མེད་དང་འཆདང་ཉོན་
མོངས་མི་བསྔགས་དང་། །འཁོར་གྱི་ནང་དུ་འཇིགས་བྲལ་དེ་ལ་བག་ཚའི་རྣམ་པ་མེད་ཅེས་
བཤད་དོ། །ཆོས་ཤེས་ནི་ཉོན་མོངས་པའི་གཉེན་པོ་བྱེད་པའི་རིགས་པ་དང་དེ་མིན་དང་བྲལ་
བའི་ཆོས་ཉིད་རྟོགས་པས་འབྲས་བུ་མངོན་དུ་བྱ་བའི་ཐབས་ལ་མི་རྟོག་པ་དང་། རྗེས་བཟོད་
ནི་སེམས་ཕྱིན་ཅི་མ་ལོག་པར་སྒྲུབ་པ་དང་དེ་མིན་གྱིས་སྟོང་པའི་ཆོས་ཉིད་རྟོགས་པས་མཚན་
མ་དག་དང་མ་འབྲེལ་བ་དང་། རྗེས་ཤེས་ནི་མྱང་འདས་རྟག་པ་ཕན་པའི་གནས་སུ་ངེས་པར་
འབྱིན་པ་དང་དེ་མིན་གྱིས་སྟོང་པའི་ཆོས་ཉིད་རྟོགས་པས་དངོས་བརྗོད་བྱ་དང་རྗོད་བྱེད་
གཉིས་པོ་ལ་གཟུང་འཛིན་གྱི་ཤེས་པ་སྐྱེ་བ་མེད་པ་ཡིན་ནོ། །དེ་ལྟ་བུ་ནི་ཀུན་ཤེས་པ་ཉིད་ཀྱི་
སྐད་ཅིག་མའོ། །གལ་ཏེ་བྱང་ཆུབ་སེམས་དཔའི་སྐད་ཅིག་བཅུ་དྲུག་པོས་མཐའ་གཉིས་
གཉིས་ལས་གཞན་དང་བྲལ་བར་རྟོགས་སམ་མ་རྟོགས། དང་པོ་ལྟར་ན་གཞུང་འདི་དང་
འགལ་ལ། གཉིས་པ་ལྟར་ན་ཉི་ཚེ་བའི་ཆོས་ཉིད་རྟོགས་པར་ཐལ་ལོ་ཞེ་ན། རེརེས་ཀྱང་
མཐའ་ཐམས་ཅད་དང་བྲལ་བར་རྟོགས་ཀྱང་ཕྱོགསགཅིག་པའི་རྣམ་ལྡན་འཕང་པའི་དོན་དུ་
ཉེ་བར་མཁོ་བའི་མཐའ་གཉིས་གཉིས་དང་བྲལ་བར་རྟོགས་པར་བརྗོད་པའོ། གཉིས་པོ་
དོན་ལའང་ཡོད་པས་བརྗོད་པར་ནུས་སོ། །གཉིས་པ་ནི་ཉན་ཐོས་རྣམས་ཀྱི་དེ་ལས་བཟློག་
ཞེས་སོགས་སོ། །གསུམ་པ་ནི་མཐོང་ལམ་གྱི་རྗེས་སུ་སྒོམ་ལམ་ཅི་སྟེ་མི་སྟོན་ཞེ་ན། སྒོམ་
པའི་ལམ་ནི་མ་བསྟན་ཏོ་དེའི་རྒྱུ་མཚན་ནི་ཉན་ཐོས་ཀྱི་སྒོམ་ལམ་ནི་སྒོམ་སྤང་གི་ཉོན་མོངས་
སྤངས་པའི་རང་ཉིད་ཞི་བདེའི་དོན་དུ་བསྒོམ་པ་ལས་བྱང་སེ་དེ་དོན་དུ་མི་གཉེན་བར་གཞན་
དོན་དུ་ཡོངས་སུ་ཤེས་པར་བྱ་བ་ཡིན་གྱི་མངོན་དུ་བྱ་བ་ནི་མ་ཡིན་པས་ཞེས་སོ། །གཉིས་པ་
ཐུན་ མོང་ གི་ མཇུག་བསྡུ་བ་ ནི། དེ་ ལྟར་ རྒྱས་ པར་ ཞེས་ སོགས་ཏེ། སེམས་བསྐྱེད་ལ་
སོགས་བཤད་པ་དེ་ལ་ལྡན་ན་རྣམ་མཁྱེན་འདི་ཡིན་ཏེ་རྣམ་པདང་པོ་འདི་ནི་ཡོངས་སུ་རྫོགས་
• 2
7
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར
པར་བསྟན་པ་ཡིན་ ཞེས་ཏེ་ ལམ་ཤེས་ ལའང་སྦྱར་རོ། །འཕགས་པས་གཞི་ཤེས་ནས་
བརྩམས་པ་འཐད་དེ། གཞི་ཤེས་ལ་སོགས་གསུམ་གྱི་དབང་དུ་བྱས་ནས། མདོ་ལས་རབ་
འབྱོར་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་ཆོས་གང་ཡང་ཐོབ་པར་བྱེད་པའམ་མིན་ཏེ་སྟོན་
པར་བྱེད་པ་མ་ཡིན་ཞེས་སོགས་དང༌། རབ་འབྱོར་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་
ཁམས་གསུམ་ལས་འདའ་བར་བྱེད་པ་མཡིན་གནས་པར་བྱེད་པ་མ་ཡིན་ཞེས་སོགས་དང་།
རབ་འབྱོར་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་སངས་རྒྱས་ཀྱི་ཆོས་རྣམས་སྟེར་བར་བྱེད་
པ་མ་ཡིན་འཕྲོག་པར་བྱེད་པ་མ་ཡིན། སོ་སོ་སྐྱེ་བོའི་ཆོས་རྣམས་སྟེར་བར་བྱེད་པ་མ་ཡིན་
འཕྲོག་པར་བྱེད་པ་མ་ཡིན་ཞེས་སོགས་བཤད་པས་འདི་ནི་ལན་གསུམ་དུ་སྨོས་པ་དང་མཐུན་
པས་སོ། །འགྲེལ་པར་ལེའུ་གསུམ་ནི་རྣམ་མཁྱེན་ལ་སྤྱོད་པ་དང་མཐའ་གཉིས་རྣམ་པར་དག་
པ་དང་སྤྱོད་པའི་ཁྱད་པར་རོ། །མཁྱེན་གསུམ་ལ་མཇུག་སྡུད་བྱེད་ལ་སྦྱོར་བཞི་ཆོས་སྐུ་ལ་མི་
བྱེད་པ་ཅི་སྟེ་ཞེ་ན། མཁྱེན་གསུམ་གྱིས་མངོན་རྟོགས་མཐའ་དག་བསྡུས་པར་ཤེས་པར་བྱ་
བའི་དོན་དུའོ། །ཞེས་གསུངས་ཀྱང་བསྡུས་པ་ལ་བྱེད་པའི་རྒྱུ་མཚན་ཅི་ཞིག་ཡིན། དེས་ན་
མདོར་བཤད་པ་ལས་རྒྱུ་མཚན་གཞན་སྙེད་པ་མ་ཡིན་ནོ། །སྐབས་གསུམ་པའི་འགྲེལ་པའི་
རྣམ་པར་བཤད་པའོ།། །།
༈ རྣམ་ཀུན་སྟོན་པ་ནི་ཐམས་ཅད་མཁྱེན་པ་ཉིད་གསུམ་ཐོས་བསམ་གྱིས་
ཡོངས་སུ་ཤེས་པ་ནི་ཐམས་ཅད་མཁྱེན་པ་ཉིད་གསུམ་སྒོམ་པར་བྱེད་པསརྣམ་ཀུན་ཞེས་སོ།།
དགོས་པ་ཅིའི་ཆེད་དུ་ཞེ་ན། དབང་དུ་གྱུར་པ་གོམས་པ་ལྷུན་གྲུབ་ཐོབ་པར་བྱ་བའི་ཕྱིར་རོ།།
ཚུལ་ཇི་ལྟར་བསྒོམ་ཞེ་ན་བསྡུ་བའི་སྒོ་ནས་སོ། །གང་བསྡུ་ཞེ་ན་ཡང་རྣམ་པ་ཐམས་ཅད་དང་
ལམ་དང་གཞི་ཤེས་པའོ། །འདི་ལ་གསུམ་སྟེ། སྦྱོར་བའི་རང་བཞིན་དང་། དང་པོ་སྒོམ་པའི་
ས་མཚམས་དང༌། རྟགས་སྒོམ་རིམ་དང་བཅས་པའོ། །དང་པོ་ལ་གསུམ་སྟེ། ཡུལ་དང༌།
-
[; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཡུལ་ཅན་སྦྱོར་བ་དང༌། སྔོན་འགྲོའི་ཆོས་སོ། །དང་པོ་ལ་གསུམ་སྟེ། བསྟན་པ་དང་། བཤད་
པ་དང༌། བསྡུ་བའོ། །དང་པོ་ལ་མཚན་ཉིད་སྟོན་པ་ནི་གཞི་ནི་བདེན་པ་བཞིའོ། །དེ་ཤེས་པ་
ནི་མཁྱེན་པ་གསུམ་མོ། །བདེན་བཞི་དང་མཁྱེན་གསུམ་གྱི་བྱེ་བྲག་རྣམས་ནི་རྣམ་པ་ཞེས་བྱ་
སྟེ་དེའི་མཚན་ཉིད་དོ། །དབྱེ་བ་སྟོན་པ་ནི་དབྱེ་གཞི་ནི་རྣམ་པ་དེ་ནིའོ། །གྲངས་ཀྱི་དབྱེ་བ་ནི་
རྣམ་པ་གསུམ་དུ་འདོད་དོ། །འབྱེད་པའི་རྒྱུ་མཚན་ནི་ཀུན་མཁྱེན་ཉིད་ནི་རྣམ་གསུམ་ཕྱིར་
ཞེས་པའོ། །འགྲེལ་པར་རྩ་བའི་གཞི་ཞེས་པའི་དོན་རྟགས་ནས་སོགས་པའི་བར་རོ། །ཤེས་
པའི་དོན་བརྗོད་པ་ནི་དམིགས་པའི་ཡེ་ཤེས་ཀྱི་ཞེས་སོ། །གཉིས་པ་ལ་གཉིསཏེ། དངོས་དང་།
བརྩད་པ་སྤང་བའོ། །དང་པོ་ལ་གསུམ་སྟེ། གཞི་ཤེས་དང་། ལམ་ཤེས་དང་། རྣམ་མཁྱེན་གྱི་
རྣམ་པ་རྒྱས་པར་བཤད་པའོ། །དང་པོ་ནི་རྣམ་པ་རྣམས་ཞེས་སོགས་ཏེ་འདི་ལ་བསྟན་བཤད་
བསྡུ་གསུམ་ལས། དང་པོ་ལ་གཉིས་ལས་མདོ་དྲང་བ་ནི་མེད་པའི་ཞེས་ཏེ་མདོ་དྲང་བ་ནི་
ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་མ་མཆིས་པའི་ཕ་རོལ་ཏུ་ཕྱིན་པའོ། །བཀའ་སྩལ་པ་
ནམ་མཁའ་མེད་པའི་ཕྱིར། ཐ་མར་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་མི་གཡོ་བའི་ཕ་
རོལ་ཏུ་ཕྱིན་པའོ། །ཆོས་ཀྱི་དབྱིངས་ཡེ་ནས་གནས་པའི་ཕྱིར་རོ་ཞེས་པས་མི་གཡོ་བའི་བར་
རོ་; གཉིས་པ་མཚམས་གཅད་པ་ནི་བདེན་པ་གསུམ་པོ་སོ་སོ་ལ་བཞི་དང་། ལམ་ལ་དེ་ནི་
བཅོ་ལྔར་བཤད་ཅེས་སོ། ། །
རྒྱས་པར་བཤད་པ་ལ་གཉིས་ལས། བདེན་པ་དང་པོ་གསུམ་གྱི་རྣམ་པ་རྒྱས་
པར་བཤད་པ་ནི་གསུམ་ལས་སྡུག་བསྔལ་གྱི་རྣམ་པ་ནི་བདེན་པ་ནི་མེད་པ་ནི་རྟག་པ་མེད་
པའི་མི་རྟག་པ་ཡིན་ཏེ། དབུས་མཐའ་ལས། མི་རྟག་དོན་ནི་མེད་དོན་དང་། །སྐྱེ་ཞིང་འཇིག་
པའི་ཆོས་ཅན་དང༌། །དྲི་བཅས་དྲི་མ་མེད་རྣམས་ཀྱིས། །རྩ་ བའི་ཁོ་ནར་གོ་རིམ་བཞིན་
བཤད་པས་སོ། །དོན་དམ་པར་སྡུག་བསྔལ་སྣ་ཚོགས་མི་སྐྱེ་བས་ཀུན་རྫོབ་ཏུ་སྡུག་བསྔལ་
བ > ?？ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚོན་ནོ། །བྱིན་གྱིས་རློབ་པ་པོའི་བདག་དོན་གཞན་གྱིས་དབེན་པ་ནི་སྟོང་པའོ། །བདག་
ཡོད་ལ་བཀོད་པའི་རྐྱེན་གྱིས་མི་བརྫི་བ་ནི་བདག་མེད་དོ། །ཀུན་འབྱུང་གི་རྣམ་པ་ལ་བཞི་
ལས་དོན་དམ་པར་སྡུག་བསྔལ་གྱི་གནས་ཏེ་རྒྱུ་མེད་པས་ཀུན་རྫོབ་ཏུ་མཚོན། ནམ་མཁའ་
ལ་སྡུག་བསྔལ་ཀུན་འབྱུང་བ་མེད་པ་ལྟར་ཀུན་འབྱུང་དོན་དམ་དུ་མེད་པས་ཀུན་རྫོབ་ཏུ་ཡོད་
པ་མཚོན་ནོ། །བརྗོད་པ་ནི་རྟོག་དཔྱོད་དེ་དེས་སྡུག་བསྔལ་འཕྲལ་དུ་དྲག་ཏུ་རབ་ཏུ་སྐྱེ་བས་
དོན་དམ་པར་རྟོག་དཔྱོད་མེད་པས་རབ་སྐྱེ་མེད་པས་ཐ་སྙད་དུ་ཡོད་པར་བསྟན་ནོ། །དོན་
དམ་པར་ཉོན་མོངས་ཅན་གྱི་མིང་བཞིའི་ཕུང་པོ་མེད་པས་རྐྱེན་མེད་པར་བསྟན་པས་ཐ་སྙད་
དུ་ཡོད་པ་མཚོན་ནོ། །འགོག་པའི་བཞི་ལས་འགོག་པའི་ཉོན་མོངས་འགགས་པས་དེ་རྒྱུད་
གཞན་དུ་འགྲོ་བ་མེད་པའི་ཕྱིར་རོ་ཞེས་འཕགས་པས་བཤད་དོ། །ཞི་བ་ནི་སྡུག་བསྔལ་གྱིས་
མི་འཕྲོགས་པའོ། །དྲི་མ་དྲི་ང་བ་དོན་དམ་པར་མི་ཟད་པས་ཐ་སྙད་དུ་ཟད་ཅིང་བྲལ་བའི་གྱ་
ནོམ་མཚོན་ནོ། །ངེས་འབྱུང་ནི་རྟག་པའི་གནས་སུ་ངེས་པར་འབྱུང་བ་ཡིན་པས་འཁོར་བར་
རེའུ་ལོག་བྱས་ནས་སྐྱེ་བ་མེད་པས་དེར་བཤད་དོ། །བསྟན་བཅོས་སུ་ཡུལ་དེ་རྣམས་ཀྱིས་
ཤེས་པ་མཚོན་ནོ། །
གཉིས་པ་ལམ་བདེན་གྱི་རྣམ་པ་རྒྱས་པ་ལ་གསུམ་སྟེ། དབྱེ་བ་མདོར་བསྟན་པ་
དང༌། །སོ་སོའི་རྣམ་པ་རྒྱས་པར་བཤད་པ་དང༌། མཇུག་བསྡུ་བའོ། །དང་པོ་ནི་ལམརྣམ་པ་
གསུམ་མོ་ཞེས་སོ། །གསུམ་པོ་གང་ཞེ་ན་ཉོན་མོངས་པའི་གཉེན་པོར་ཟག་པ་མེད་པའི་ལམ་
གཅིག་ཅར་སངས་རྒྱས་དེ་དག་གི་དགེ་བའི་སྒྲིབ་པའི་གཉེན་པོ་ཉིད་དུ་བསྒོམ་པའི་ལམ་ཟག་
པ་དང་བཅས་པ་དང་སྒོམ་པའི་ལམ་ཟག་པ་མེད་པ་དང་གཉིས་ཡིན་པས་ཞེས་སོ། །རང་
སངས་རྒྱས་ཀྱི་ཤེས་བྱའི་སྒྲིབ་པའི་གཉེན་པོ་འདིར་འཆད་པ་ཅི་སྟེ་ཞེ་ན། ཐམས་ཅད་ཤེས་པ་
ཉིད་ཀྱི་ཁྱབ་བྱ་རང་སངས་རྒྱས་ཀྱི་རྟོགས་པ་རྣམས་ཀྱང་བསྡུས་པས་དེའི་ཕྱིར་ཞེས་པའོ།།
༡ ； 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
གལ་ཏེ་སྒོམ་ལམ་ཟག་བཅས་ཡིན་ཚོད་དུ་མཐོང་ལམ་ཡང་ཅི་སྟེ་མ་ཡིན་ཞེ་ན་མཐོང་ལམ་ནི་
མཉམ་གཞག་ཡེ་ཤེས་བར་ཆད་མེད་པར་འབྱུང་བསཟག་མེད་ཁོ་ནར་བཤད་ལ། སྒོམ་ལམ་
ནི་དུས་རིང་པོར་བསྒོམས་པས་མཉམ་གཞག་ལས་ལངས་པ་ན་གཉིས་སྣང་འབྱུང་བས་ཟག་
བཅས་སུ་ཡང་བཞག་གོ །ཟག་བཅས་ཀྱི་དོན་ནི་སྣང་བཅས་འཇིག་རྟེན་པ་ཉིད་ལ་བྱ་སྟེ། ཇི
སྐད་དུ་བདེན་པ་མཐོང་བ་བསྒོམས་པ་ལས། །ཉོན་མོངས་སྤངས་པ་ཞེས་བཤད་པ། །སྒོམ་
པའི་ལམ་ནི་རྣམ་གཉིས་ཏེ། །འཇིག་རྟེན་པ་དང་དེ་ལས་འདས། །མཐོང་ཞེས་བྱ་བ་ཟག་པ་
མེད་ཅེས་བཤད་པས་སོ། །གལ་ཏེ་ཉོན་མོངས་པའི་སྒྲིབ་པའི་གཉེན་པོ་ལམ་ཟག་བཅས་མི་
འཆད་པ་ཅི་སྟེ་ཞེ་ན། ཤེས་བྱའི་སྒྲིབ་པའི་གཉེན་པོ་ཟག་བཅས་ཀྱི་ལམ་གྱིས་དེ་མཚོན་པ་
ཡིན་ལ། ཉོན་སྒྲིབ་ཀྱི་གཉེན་པོའི་ལམ་ཟག་མེད་ཀྱིས་ཀྱང་ཤེས་སྒྲིབ་ཀྱི་གཉེན་པོའི་ལམ་
མཚོན་ནོ། །སྣོལ་མར་འཆད་པ་ནི་ཚེགས་ཆུང་བར་བྱ་བའི་ཕྱིར་རོ། གཞན་འབྲེལ་མེད་ནོར་
བ་ནི་ཁོ་བོས་དོར་རོ། །གཉིས་པ་ལ་གསུམ་ལས་ཉོན་སྒྲིབ་ཀྱི་གཉེན་པོ་མཐོང་ལམ་ནི་གསུམ་
ཡོད་པ་དེ་ལ་དང་པོ་ལ་ཞེས་ལམ་བདེན་གྱི་ལམ་ནི་བྱེད་པ་པོར་འཛིན་པའི་གཉེན་པོ་ཡིན་
པས་བྱེད་པ་པོ་མེད་པར་བཤད་དོ། །རིགས་པ་ནི་ཤེས་པ་པོར་འཛིན་པའི་གཉེན་པོ་ཡིན་
པས་དེར་བཤད་དོ། །སྒྲུབ་པ་ནི་དོན་དམ་པར་ཕྱིན་ཅི་མ་ལོག་པར་འཕོ་བ་མེད་པར་བཤད་
པས་ཐ་སྙད་དུ་ཡོད་པ་བསྒྲུབ་པའོ། །ངེས་འབྱིན་དོན་དམ་པར་ཉོན་མོངས་འདུལ་བའི་སྒོ་
ནས་མྱང་འདས་རྟག་པར་ངེས་པར་འབྱིན་པ་མེད་པར་བཤད་པས་ཐ་སྙད་དུ་ཡོད་པ་བསྟན་
ནོ༑ གཉིས་པ་ཤེས་སྒྲིབ་ཀྱི་གཉེན་པོ་ཟགབཅསཞི་ཕྱི་གཟུངབ་རྨི་ལམ་གྱི་རྣམ་པ་དང་འདྲ་
སྟེ་ངོ་བོ་ཉིད་མེད་པ་དང་གཞན་ལའང་སྦྱར་རོ། །ངོ་བོ་ཉིད་མེད་པ་ལ་སོགས་པ་ཕྱི་མ་ཕྱི་མའི་
འཐད་པ་སྔ་མ་སྔ་མ་སྟེ། རྒྱན་ལས་ཕྱི་མ་ཕྱི་མའི་རྟེན་ཡིན་པས། ངོ་བོ་ཉིད་ནི་མེད་པ་ཡིས།།
སྐྱེ་མེད་འགག་མེད་གཟོད་ནས་ཞི། །རང་བཞིན་མྱ་ངན་འདས་པ་འགྲུབ་ཅེས་སོ། །གལ་ཏེ་
-2 7：y -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་རྒྱལ་གྱི་ལམ་འཆད་པའི་སྐབས་སུ་གཟུང་བའི་ཡུལ་དེ་འདྲ་བར་བསྟན་པ་ནི་མ་འབྲེལ་
ལོ་ཞེ་ན། དེའི་ལམ་གྱིས་ཕྱི་གཟུང་བ་དེ་ལྔ་དང་འདྲ་བར་རྟོགས་པའི་ཕྱིར་རོ། །དེས་ན་ལྔ་
རྟོགས་པའི་ལམ་བདེན་ལ་བྱེ་བྲག་ལྔ་ཡོད་པ་ནི་དོན་གྱི་རིམ་པ་ཡིན་ལ། དེ་ རང་རིག་པའི་
ཚུལ་དུ་རྟོགས་པ་ལྔ་ནི་ལམ་ཤེས་པའི་རྣམ་པའོ། །ཐམས་ཅད་དུ་དེ་བཞིན་སྦྱར་རོ། །སྤྱིར་
ཤེས་བྱའི་སྒྲིབ་པ་གཟུང་རྟོག་གི་གཉེན་པོ་ཡིན་གྱི་བྱེ་བྲག་ཏུ་མི་སྟོན་པས་སྤྱིར་ཞེས་བྱའོ།།
གསུམ་པ་ཤེས་སྒྲིབ་ཀྱི་གཉེན་པོ་ཟག་མེད་ནི་གསུངས་པ་ལ་ཞེས་ཏེ་དང་པོ་དྲུག་མདོ་ཚིག་
གཉེན་པོ་ཡིན་ལ་ཕྱི་མ་དྲུག་འཆད་ཚིག་སྤང་བྱའོ། །ཉོན་མོངས་པ་མེད་པའི་རྣམ་པ་ནི་ཤེས་
བྱའི་སྒྲིབ་པཀུན་ནས་ཉོན་མོངས་པ་གཟུང་བར་རྣམ་པར་རྟོག་པའི་གཉེན་པོར་གྱུར་པ་ཡིན་
ནོ༑ །ཐམས་ཅད་ལ་དེ་ལྟར་སྦྱར་རོ། །རྣམ་བྱང་ནི་སྦྱིན་སོགས་སོ། །བག་ཆགས་ནི་ས་བོན་ནོ།།
གཟུགས་ལ་སོགས་པ་དབྱེ་བའི་ལ་ སོགས་པའོ། །རང་གིས་རྟོགས་པ་ནི་ངས་གགས་
སོགས་འདི་ལྟར་རྟོགས་སོ་ཞེས་པའོ། །གཟུང་བའི་ཁ་དོག་ལ་སོགས་པ་སྔར་ཡོད་ཉམས་
པའོ། །སྤང་བྱ་དང་གཉེན་པོ་དགྲ་དོད་སོ་སོར་ངེས་པ་ཞེས་སོ། །གསུམ་པ་མཇུག་སྡུད་པ་ནི།
དེ་ལྟར་ན་ཞེས་སོགས་སོ། །
གསུམ་པ་སྤྱིའི་མཇུག་སྡུད་པ་ནི་སྤྱིར་ན་ཞེས་སོགས་སོ། །གཉིས་པ་ལམ་ཤེས་
རྣམ་པ་ནི་དེའི་འོག་ཏུ་ཞེས་སོགསཏེ། འདི་ལ་གཉིསཏེ། དངོས་དང་རྩོད་པ་སྤང་བའོ། །དང་
པོ་ལ་བསྟན་བཤད་བསྡུ་བ་གསུམ་ལས་དང་པོ་ནི་རྒྱུ་ཀུན་འབྱུང་གི་རྣམ་པ་ལ་ནི་དེ་དག་
བརྒྱད་ཅེས་མདོ་ནས་བསྒྲགས་སོ་ཞེས་གཞན་ལའང་སྦྱར་རོ། །འདིར་མདོ་མི་དགོས་པར་
དགོངས་ནས་མ་དྲངས་སོ་ཞེས་སོ། །འགྲེལ་པར་ཀུན་འབྱུང་བའི་བདེན་པ་ལ་རྣམ་པ་བརྒྱད་
ཁོང་དུ་ཆུད་པར་བྱའོ། །གཞན་ལའང་སྦྱར་རོ། །གལ་ཏེ་སྡུག་བསྔལ་ཀུན་འབྱུང་དེ་བཞིན་དུ།།
འགོག་དང་ལམ་དེ་དེ་ལྟར་ན། །བདེན་པ་ཇི་ལྟར་མངོན་རྟོགས་རིམ་ཞེས་པ་དང་། ནད་ནི་
- 28 (1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
ཤེས་བྱ་ནད་ཀྱི་རྒྱུ་ནི་སྤང་བྱ་ལ། །བདེར་གནས་འཐོབ་བྱ་སྨན་ནི་བསྟེན་པར་བྱ་བ་ལྟར་ཞེས་
པ་དང་མ་མཐུན་ནོ་ཞེ་ན། ཀུན་ནས་ཉོན་མོངས་ཀྱི་སྒོ་ཞེས་སོགས་ཏེ། སྔ་མ་མཐོང་ལམ་སྐྱེ་
བའི་ རིམ་པས་བཞག་ལ། ཕྱི་མ་ནི་བཤད་པའི་རིམ་པས་སོ། །འདིར་ནི་རྒྱུ་འབྲས་དོན་གྱི་
རིམ་པའོ། །གཉིས་པ་རྒྱས་བཤད་ནི་ངེས་པ་ཞེས་སོགས་ཏེ་ཀུན་འབྱུང་སྤང་བྱ་དང་ལམ་རྒྱུད་
ལ་བསྟེན་བྱ་དང་སྡུག་བསྔལ་ཤེས་པར་བྱ་བ་དང་འགོག་པ་མངོན་དུ་བྱ་བ་ཡིན་པས་སྤང་བྱ་
དང་གཉེན་པོ་དང་འཐད་པ་དང་འཐད་པ་ལས་བྱུང་པ་དང་། རང་དང་སྤྱིའི་མཚན་ཉིད་དང་།
སྟོང་ཉིད་དྲི་བྲལ་གྱི་སྒོ་ནས་སྟོན་ནོ་ཞེས་འབུམ་པ་གསུང་པ་གཞུང་དང་མཐུན་ནོ། །དེ་ལ་དང་
པོ་བརྒྱད་ནི་གཉེན་པོ་མདོ་ཚིག་གོ །ཕྱི་མ་བརྒྱད་ནི་སྤང་བྱ་འཆད་ཚིག་གོ །དེ་ལ་རྒྱུ་གང་ཡིན་
པ་སྟེ་ཞེས་རྒྱུ་ནི་སྲེད་པ་ཡིན་ལ་དེ་ཡུལ་དང་ལུས་ལ་སྲེད་པའོ། །དང་པོ་ལ་གཉིས་ལས་ལུས་
མ་ཐོབ་པ་ལ་སྲེད་པ་ནི་ཡུལ་ལྔ་ཐོབ་ན་ཅི་མ་རུང་སྙམ་དུ་སྲེད་པ་ནི་འདུན་པའོ། །ཡུལལྔ་
ཐོབ་པ་ལ་འདི་དང་མ་བྲལ་ན་ཅི་མ་རུང་སྙམ་དུ་སྲེད་པ་ནི་འདོད་ཆགས་སོ། །འཆིཁའི་
སེམས་གསལ་བ་ན་བྱེ་བྲག་ཅན་དང་དམིགས་བསལ་བ་ན་བྱེ་བྲག་མེད་པའི་ལུས་ལ་སྲེད་
པའི་ དགའ་བའོ། །དེ་རྣམས་ཀྱི་གཉེན་པོར་གྱུར་ པ་ གསུམ་དང་ཞེས་སོ། །དེ་གང་ཞེན།
འདུན་པའི་གཉེན་པོ་འདོད་གས་དང་བྲལ་བ་སྟེ་གྲོགས་འདོད་ཆགས་མེད་ན་གྲོགས་ཅན་
བདུན་པ་མི་འབྱུང་བས་སོ། །འདོད་ཆགས་ཀྱི་གཉེན་པོ་ནི་གནས་པ་འདུན་པ་ཡིན་པས་
འདུན་པ་མེད་པ་སྟེ་རྒྱུ་མེད་ན་འབྲས་བུ་མི་འབྱུང་བས་སོ། །ཡང་ན་དེ་གཉིས་སྣོལ་བའོ།།
དགའ་བའི་གཉེན་པོ་མ་འོངས་པའི་ལུས་ལ་དགའ་བ་ཞི་བའོ། །ཡང་ན་དགའ་བནི་སྲེད་པ་
ཡིན་ལ། དེ་ཡང་ མ་ཞི་བ་སྟེ་ཉོན་མོངས་པ་སྤྱིའི་མཚན་ཉིད་ཡིན་པས་ཞི་བ་གཉེན་པོར་
འཕགས་པས་བཤད་དོ། །ཡང་ན་རྒྱུ་གང་ཡིན་པ་སྟེ་འདུན་པ་ལ་སོགས་དེ་རྣམས་ཀྱི་གཉེན་
པོར་གྱུར་པ་འདོད་ཆགས་དང་བྲལ་བ་དང་མི་གནས་པ་དང་ཞི་བའི་རྣམ་པ་གསུམ་དང་ཞེས་
- :S། -



བརྩེ་ཆེན་འོད་སྣང ་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲེལ་ཡང་འཚམ་མོ། །ཀུན་འབྱུང་བ་ནི་འདོད་ཆགས་ལ་སོགས་པ་གསུམ་ཡིན་ལ། དེའི་
གཉེན་པོ་འདོད་ཆགས་མེད་པ་ལ་སོགས་པ་གསུམ་མོ། །རབ་ཏུ་སྐྱེ་བ་ནི་ཡང་དག་པ་མ་ཡིན་
པའི་ཀུན་ཏུ་རྟོག་པའོ། །དེའི་གཉེན་པོ་ཉོན་མོངས་པ་མེད་པ་སྟེ་བྱང་སེམས་ལ་ཉོན་མོངསཔ་
ནི་རྟོག་པ་ཡིན་པའི་ཕྱིར་རོ། །རྐྱེན་ནི་སེམས་ཅན་དུ་མངོན་པར་ཞེན་པའོ་དེའི་གཉེན་པོ་
སེམས་ཅན་མེད་པའི་རྣམ་པའོ་དེ་ལྟར་ན་མདོར་གཉེན་པོ་བཤད་པསདོན་གྱི་རྣམ་པ་ཡིན་ལ་
དེ་ཤེས་པའི་རྣམ་པ་དང་སྤང་བྱ་ཡང་མཚོན་ནས་རྣམ་པ་སྟོན་ནོ་སྐད་དོ། །ལམ་བདེནནི་ཚད་
མེད་པ་ཞེས་ཏེ་སེང་བཟང་གི་བཤད་ཚིག་ནི་སྔ་མ་ངོ་བོ་དང་ཕྱི་མ་འཐད་པ་བརྗོད་པར་བྱའོ།།
བྱང་ཆུབ་སེམས་དཔས་སེམས་ཅན་ཐམས་ཅད་ལ་མྱང་འདས་ཀྱི་གོ་སྐབས་འབྱེད་པའི་ལམ་
གང་ཡིན་ཞེ་ན། སེམས་ཅན་ཚད་མེད་པ་མྱང་འདས་ལ་འགོད་པའོ། །ཇི་ལྟར་སྟེ་ཅིའི་ཕྱིར་
སེམས་ཅན་ཐམས་ཅད་ལ་གོ་སྐབས་འབྱེད་པ་ཡིན་ཞེ་ན། ཆོས་དབྱིངས་རྟག་ཆད་ཀྱི་མཐའ་
གཉིས་དང་མ་འབྲེལ་བར་རྟོགས་པའི་ཕྱིར་རོ། །དེའི་ངོ་བོ་ཉིད་གཉིས་དང་ཞེས་སྦྱར་རོ། །
བྱང་སེའི་རིགས་པ་གང་ཡིན་ཞེ་ན། བདག་གཉིས་ཀས་སྟོང་པའི་ཆོས་དབྱིངས་ཐ་མི་དད་
པར་རྟོགས་པས་སྒྲིབ་པ་ཐམས་ཅད་ཀྱི་གཉེན་པོ་བྱེད་པའོ། །ཇི་ལྟར་ཏེ་ཅིའི་ཕྱིར་རིགས་པ་
ཡིན་ཞེ་ན། ཉན་རང་ལྟར་ཆོས་ཉིད་ཕྱོགས་གཅིག་རྟོགས་པ་ལ་མཆོག་ཏུ་འཛིན་པ་མེད་པར་
རྟོགས་པའི་ཕྱིར་རོ། །བྱང་སེའི་སྒྲུབ་པ་གང་ཡིན་ཞེ་ན། བདག་གཉིས་ཀར་རྣམ་པར་མི་རྟོག་
པའོ། །ཇི་ལྟར་སྟེ་ཅིའི་ཕྱིར་སྒྲུབ་པ་ཡིན་ཞེ་ན་ཆོས་དབྱིངས་ཚད་མས་གཞལ་དུ་མེད་པར་
རྟོགས་པའི་ ཕྱིར་རོ། །བྱང་སེའི་ངེས་པར་འབྱིན་པ་གང་ཡིན་ཞེ་ན། ཆོས་ཐམས་ཅད་ལ་
ཆགས་པ་མེད་པར་རྟོགས་པའི་ཕྱིར་རོ། །དེ་ལས་འཐད་པ་མ་བརྗོད་པ་གདུལ་བྱ་ཉེ་བའི་
བསམ་པས་ཡིན་ནོ། །དུ ཁ་ལ་གཉིས་ཏེ་རང་མཚན་དང༌། སྤྱི་མཚན་གྱི་རྣམ་པའོ། །དང་པོ་
ནི་མི་རྟག་པ་ལ་སོགས་པ་བཞིའོ། །གལ་ཏེ་སྟོང་དང་བདག་མེད་བདེན་པ་གཞན་གསུམ་
༡
8
， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་འཇམ་གསར་འགྲེལ་པ་བཞུགས། ༼༨
གྱིའང་ཡིན་བཞིན་དུ་སྡུག་བསྔལ་ཁོ་ནའི་ཆོས་སུ་འཆད་པ་ཅི་སྟེ་ཞེ་ན། ལམ་གྱི་རྟོག་པས་
བཞག་པའོ། །གཉིས་པན་མི་རྟག་པ་མི་རྟག་པས་སྟོང་པ་ལ་སོགས་པ་མཚན་ཉིད་མེད་པའོ།
ཀུན་རྫོབ་དང་དོན་དམ་ལ་རང་མཚན་དང་སྤྱི་མཚན་གྱི་ཐ་སྙད་བྱས་པར་ཟད་དོ། །འགོག་
བདེན་གྱི་རྣམ་པ་ལ་གཉིས་ལས་འགོག་པ་ནི་བྱང་སེམས་ཀྱིས་ཉོན་མོངས་དང་དེའི་གཞི་ཟག་
བཅས་ཀྱི་ཕུང་པོ་ཡང་འགོག་པ་ཡིན་པས་དངོས་པོ་འགོག་པའོ། །ནང་གི་དངོས་པོའི་དྲི་མ་
དགག་སྟེ་བྲལ་བས་ནང་སྟོང་པ་ཉིད་ཅེས་སྦྲེལ་ཏེ་དགག་ཅེས་པ་ཐམས་ཅད་འདིར་དྲི་མ་དང་
བྲལ་བ་ལ་བྱའི་ཚད་མའི་དགག་བྱར་བྱེད་པ་མ་ཡིན་ནོ། །བྱང་སེའི་ཞི་བ་ནི་མངོན་པར་ཞེན་
པའི་དྲི་མ་བརྒྱད་ཞི་བ་སྟེ། དང་པོ་བརྒྱད་མདོ་ཚིག་ལ་ཕྱི་མ་བརྒྱད་མདོའི་དོན་བརྗོད་པའོ།
དེ་ཡང་བདག་དེ་ཁོ་ནར་མ་གྲུབ་པས་བསགས་པའི་བདག་སྟོང་པ་ཉིད་ལ་མངོན་པར་ཞེན་
པའི་དྲི་མ་དགག་སྟེ་བྲལ་བས་སྟོང་པ་ཉིད་སྟོང་པ་ཉིད་ཀྱིསརྣམ་པ་སྟེ་ཞེསགཞན་ལའང་སྦྱར་
རོ; བྱང་སེའི་གྱ་ནོམ་ནི་རྟོག་པའི་དྲི་མ་དང་ཡང་བྲལ་བ་སྟེ་སྟོང་ཉིད་བྱེད་པ་པོ་གཞན་གྱིས་
བྱས་ཞེས་མངོན་པར་ཞེན་པ་དགག་པས་རང་བཞིན་སྟོང་ཉིད་ཀྱིས་རྣམ་པའོ། །བྱང་སེའི་
ངེས་པར་འབྱུང་བའི་རྟོག་པ་ལས་ཀྱང་ངེས་པར་འབྱུང་བར་འདོད་དོ་གསུང་ངོ་། །དེ་ཡང་
བཏགས་པའི་བདག་འཁྲུལ་ཞེས་བྱའོ། །ཅིར་ཞེ་ན་གཟུགས་ལ་སོགས་པ་ཡུལ་དུ་འཁྲུལ་
པའི་དྲི་མ་དགག་པས་ཆོས་ཐམས་ཅད་སྟོང་པ་ཉིད་ཀྱི་རྣམ་པ་སྟེ་ཞེས་སོ། །གཟུགས་སུ་རུང་
བ་ལ་སོགས་པའི་མཚན་ཉིད་འཁྲུལ་པའི་དྲི་མ་དགག་པས་རང་གི་མཚན་ཉིད་སྟོང་པ་ཉིད་ཀྱི་
རྣམ་པ་དང༌། འདས་པ་ལ་སོགས་པ་དུས་སུ་འཁྲུལ་པའི་དྲི་མ་དགག་པས་མི་དམིགས་པ་
སྟོང་པ་ཉིད་ཀྱི་རྣམ་པ་དང་ཞེས་སོ། །རྟེན་འབྲེལ་འདུས་པའི་ངོ་བོ་ཉིད་དུ་འཁྲུལ་པའི་དྲི་མ་
དགག་པ་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་རྣམ་པ་གཅིག་སྟེ་ཞེས་སོ། ། །
གསུམ་པ་མཇུག་བསྡུ་བ་ནི་སྤྱིར་ ཞེས་སོགས་སོ། །གཉིས་པ་བརྩོད་སྤང་ནི་
- ? $3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདེན་པ་གཞན་གསུམ་གྱི་ཆོས་ཀྱི་ཁྱད་པར་འདི་ལམ་ཤེས་པའི་རྣམ་པར་མི་འཐད་དོ་ཞེ་ན།
ལན་ནི་བདེན་པ་དང་པོ་གསུམ་གྱི་ཆོས་འདི་རྣམ་པ་ལམ་ཤེས་ཀྱི་རྟོགས་བྱ་ཡིན་པ་སྐད་དུ་
བཏགས་ནས་སྟོན་ནོ། །རྒྱུ་མཚན་ནི་ཡུལ་དང་ཡུལ་ཅན་གྱི་འབྲེལ་བ་སྟེ། ལམ་ཤེས་ཀྱི་ཡུལ་
ལམ་བདེན་ཡིན་ལ་དེའི་ཡུལ་བདེན་པ་དང་པོ་གསུམ་ཡིན་པའི་ཕྱིར་རོ། །དགོས་པ་ནི་ལམ་
ཤེས་ཀྱི་རྟོགས་བྱ་ལམ་བདེན་ལ་ཉེར་དགུ་འབྱུང་བ་དེ་བདེན་པ་དང་པོ་གསུམ་གྱི་སྟེང་དུ་ཉེར་
དགུ་འབྱུང་བས་ཡིན་ནོ་སྙམ་དུ་ཡུལ་དང་ཡུལ་ཅན་གྱི་འབྲེལ་བ་གོ་བ་ཡིན་ནོ། །དངོས་ལ་
གནོད་པ་ནི་གསུམ་པོའི་རྣམ་པ་ལམ་ཤེས་ཀྱི་རྟོགས་བྱར་འགལ་བའོ། །དེས་ན་ཡུལ་ཅན་
ལམ་ཤེས་ཀྱི་རྟོགས་བྱའི་མིང་གིས་ཡུལ་ལམ་བདེན་གྱི་རྟོགས་བྱ་ལ་བཏགས་སོ་འདུལ་གསུང་
ངོ་༑ ༑ཀུན་འབྱུང་དང་ལམ་གྱི་བརྒྱད་དང་བདུན་པོ་འདི་དངོས་སུ་བཤད་ཅེས་ཁ་གཙངཅིག་
འཆད་དོ། །སྡུག་བསྔལ་ཀུན་འབྱུང་གཉིས་ཀྱི་ཆོས་འདི་རྣམས་ཡུལ་བསྟན་པས་ཡུལ་ཅན་
ལམ་བདེན་དང་ལམ་ཤེས་པའི་རྣམ་པ་མཚོན་ནས་བསྟན་ནོ་ཞེས་ཁོ་བོས་རྟོགས་སོ། །
རྣམ་མཁྱེན་གྱི་རྣམ་པ་ལ་བསྟན་བཤད་བསྡུ་བ་གསུམ་ལས་དང་པོ་གཉིས་ལས་
མདོ་དྲང་པ་ནི་དྲན་པ་ཞེས་སོགས་ཏེ་མདོ་ལས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་དྲན་པ་
ཉེ་བར་བཞག་པ་བཞིའི་ཕ་རོལ་ཏུ་ཕྱིན་པའོ་ཞེས་ཞུས་པའི་ལན་དུ་ལུས་དང་ཚོར་བ་དང་
སེམས་དང་ཆོས་དམིགས་སུ་མེད་པའི་ཕྱིར་རོ་ཞེས་པ་ནས་སངས་རྒྱས་ཉིད་ཀྱིས་ཕ་རོལ་ཏུ་
ཕྱིན་པའོ། །ལན་དུ་ཆོས་ཐམས་ཅད་མངོན་པར་སངས་རྒྱས་པའི་ཕྱིར་རོ་ཞེས་པའི་བར་རོ།།
གཉིས་པ་མཚམས་གཅད་པ་ནི་སློབ་པ་རྣམས་ལ་རྣམ་པ་དེ་སུམ་ཅུ་བདུན་དག་ཏུ་བཞེད་ཅེས་
ཏེ་གཉིས་པོ་ལའང་སྦྱར་རོ། །གལ་ཏེ་དེ་སངས་རྒྱས་ཁོ་ནའི་ཡིན་པསགསུམ་གྱི་ཇིལྟར་ཡིན་
ཞེ་ན། ཀུན་མཁྱེན་གསུམ་དུ་ཕྱེ་བས་ན་ཞེས་སོ། །རྣམ་མཁྱེན་གྱི་རྣམ་པ་མཁྱེན་པགསུམ་དུ་
ཕྱེ་བ་མི་འཐད་དོ་ཞེ་ན་ལམ་གྱི་བདེན་པའི་རྗེས་མཐུན་པར་ཞེས་ཏེ། རྣམ་མཁྱེན་གྱིས་རྟོགས་
- 1 $ .༣ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
བྱ་ཡུལ་ལམ་བདེན་ལ་མཁྱེན་པ་གསུམ་གྱིས་བསྡུས་པའི་ལམ་བདེན་གྱི་རྣམ་པ་ཚན་པ་
གསུམ་ཡོད་པས། ཡུལ་ཅན་རྣམ་མཁྱེན་གྱི་རྣམ་པ་ལ་ཡང་ཚན་པ་གསུམ་དུ་ཕྱེ་བ་ཡིན་ཏེ་
ཐམས་ཅད་མཁྱེན་པ་ཉིད་གསུམ་གྱིས་བསྡུས་པའི་ལམ་ཡིན་པའི་སྒོ་ནས་ཞེས་བཤད་པས་
སོ་ཞེས་གསུང་ངོ༌། །གལ་ཏེ་བདེན་པ་གསུམ་གྱི་རྣམ་པ་མི་འཆད་པར་ལམ་བདེན་ཁོ་ནའི་
འཆད་པ་ཅི་སྟེ་ཞེ་ན། ལམ་བདེན་གྱི་ནི་ལམ་གྱི་གནས་སྐབས་སུ་སྒོམ་པའི་དགོས་པ་ཡོད་
པས་བརྗོད་དོ་གསུང་ངོ༌། །རྣམ་པ་བརྒྱ་བདུན་ཅུ་པོ་ཐམས་ཅད་གཞི་ཤེས་ལམ་ཤེས་ཀྱིས་
ཡུལ་དུ་མ་བྱས་པ་ཡིན་ཞེས་ཁ་ཅིག་འཆད་པ་མི་འཐད་དེ། སློབ་མ་དང་བྱང་སེམས་ལགཞི་
ཤེས་ཀྱིས་བསྡུས་པ་སུམ་ཅུ་བདུན་དང་། ལམ་ཤེས་པས་བསྡུས་པ་སུམ་ཅུ་བཞི་བཤད་པ་
དང་འགལ་བས་སོ་གསུང་ངོ༌། །གཉིས་པ་རྒྱས་བཤད་ལ་གསུམ་སྟེ། གཞི་ཤེས་དང་། ལམ་
ཤེས་དང་། རྣམ་མཁྱེན་གྱིས་བསྡུས་པའི་ལམ་བདེན་གྱི་རྣམ་པ་རྒྱས་པར་བཤད་པའོ། །དང་
པོ་ནི་མཁྱེན་པགཉིས་ཀྱི་རྣམ་པའང་རྣམ་མཁྱེན་གྱི་རྣམ་པརབསྡུས་ནས་སྒོམ་པ་ཡིན་ནོ་ཟེར་
རོ༑ ༑རྣམ་མཁྱེན་གྱི་རྣམ་པ་ལ་གསུམ་དུ་ཕྱེ་བ་དེ་ལ་ཐམས་ཅད་ཤེས་པ་ཉིད་ལ་ཞེས་པ་ལ་
བདུན་ཏེ། དངོས་པོ་ལ་ཡོངས་སུ་རྟོག་པ་དང༌། རྩོལ་བ་ལས་བྱུང་པ་དང་། ཏིང་ངེ་འཛིན་
ཡོངས་སུ་སྦྱོང་བ་དང༌། མངོན་པར་རྟོགས་པར་སྦྱོང་བ་དང༌། མངོན་པར་རྟོགས་པ་དང་
འབྲེལ་བ་དང་། མངོན་པར་རྟོགས་པ་དང༌། རྣམ་པར་དག་པར་ངེས་པར་འབྱིན་པའི་ལམ་
མོ༑ ༑དང་པོ་ནི་བདུན་གྱི་དང་པོར་ཕུང་པོ་ལྔ་དངོས་པོ་ཡིན་པས་དངོས་པོ་ལ་ཡོངས་སུ་
རྟོགས་པའི་ལམ་ལ་བརྟེན་པ་ཉེ་བ་༼མ་དཔེའབྲུ་བཞིཙམ་མ་གསལ།རྣམ་པ་འདིའོ། །དེ་ལ་བཞི་སྟེ།
ངོ་བོ་དང་། དམིགས་པ་དང༌། རྣམ་པ་ཇི་ལྟར་བསྒོམ་པ་དང༌། དེ་བསྒོམས་པའི་དགོས་པའོ།།
དང་པོ་ནི་ཤེས་རབ་ཀྱིས་ཡོངས་སུ་བཏགས་པ་ཞེས་ཏེ་དྲན་པ་ཉེར་བཞག་ཤེས་རབ་སྟེ་ཞེས་
བཤད་ཀྱང་ཐོགས་མེད་ཀྱིས་དྲན་པ་དང་ཤེས་རབ་མཚུངས་ལྡན་ལ་བཤད་དོ། །གཉིས་པ་
: !
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་གཟུགསགཟུགས་ཀྱི་ཕུང་པོ་དང༌། ཚོར་བ་ཚོར་བའི་ཕུང་པོ་དང༌། སེམས་རྣམ་པར་ཤེས་
པའི་ཕུང་པོ་དང༌། ཆོས་འདུ་ཤེས་དང་འདུ་བྱེད་ཀྱི་ཕུང་པོའོ། །གསུམ་པ་ནི་ཉན་ཐོས་ཀྱིས་མི་
སྡུག་པ་ལ་སོགས་པ་གང་ཟག་གི་བདག་མེད་དང་འབྲེལ་བར་བསྒོམ་ལ། བྱང་ཆུབ་སེམས་
དཔའ་མཉམ་གཞག་ཏུ་སྤྱིའི་མཚན་ཉིད་དེ་བཞིན་ཉིད་བསྒོམ་མོ། །རྗེས་ཐོབ་ཏུ་རང་གི་
མཚན་ཉིད་ལུས་རྣམ་པར་བམ་པ་ལ་སོགས་ལོག་པའི་ཀུན་རྫོབ་དང༌། སྐུ་ལ་སོགསམི་
གཙང་བར་ཡང་དག་ཀུན་རྫོབ་ཏུ་བསྒོམ་པའོ། །ཚོར་བ་ནི་འགྱུར་བ་ལ་སོགསགསུམ་གྱིས་
སྡུག་བསྔལ་བར་བསྒོམ་མོ། །སེམས་ནི་སྐད་ཅིག་དང་རྒྱུན་གྱིས་མི་རྟག་པར་བསྒོམ་མོ།།
ཆོས་ནི་ངོ་བོར་གྱུར་པ་དང་དོན་གཞན་གྱིས་བདག་མེད་པར་བསྒོམ་མོ། །བཞི་པ་ནིཕྱིན་ཅི་
ལོག་བཞི་སྤངས་ནས་བདེན་པ་བཞི་ལ་འཇུག་པར་བྱ་བའི་ཕྱིར་ཞེས་ཏེ། དབུས་མཐའ་ལས།
བདེན་པ་བཞི་ལ་འཇུག་བྱའི་ཕྱིར། །དྲན་པ་ཉེ་བར་བཞག་པ་བསྒོམ་ཞེས་བཤད་དེ་དེ་ཡང་
གནས་ངན་ལེན་ཕྱིར་ཞེས་པས་ལུས་དེ་ལྟར་བསྒོམས་པས་བྱི་དོར་ལ་སོགས་པ་གཅེས་པར་
བྱས་ཀྱང་མཐར་ཅིར་ཡང་མི་བཏུབ་པ་གཅིག་ཏུ་གྱུར་པར་རྟོགས་ནས་འོ་ན་འདི་དང་པོ་ནས་
གནས་ངན་ལེན་གྱི་རང་བཞིན་ཡིན་པས་སྡུག་བསྔལ་གྱི་རྟེན་ནོ་ཞེས་དེའི་མཚན་ཉིད་རྟོགས་
པར་འགྱུར་རོ། །སྲེད་རྒྱུའི་ཕྱིར་ཞེསཏེ་ཚོར་བ་དེ་ལྟར་བསྒོམས་པས་ཚོར་བ་བདེ་བ་དང་སྡུག་
བསྔལ་བ་དང་བཏང་སྙོམས་ལ་རིམ་པ་ལྟར་ཡང་ཡང་མི་འབྲལ་བ་དང་སྤང་བ་ཐོབ་པར་སྲེད་
པ་འབྱུང་ལ་དེ་ཡང་ཀུན་འབྱུང་ཡིན་ནོ་ཞེས་དེའི་མཚན་ཉིད་རྟོགས་པར་འགྱུར་རོ། །གཞིའི་
ཕྱིར་དང་ཞེས་ཏེ་བདག་ཏུ་ཞེས་པའི་གཞི་སེམས་ཏེ་དེ་ལ་བཏགས་པས་བདག་ཆད་པར་
དོགས་པའི་འཇིགས་པ་མེད་པའི་ཕྱིར་ཕུང་པོ་ཐམས་ཅད་འགོག་པ་ལ་སྐྲག་པ་མེད་པའི་སྒོ་
ནས་དེའི་ མཚན་ ཉིད་རྟོགས་པར་ འགྱུར་ རོ། །མ་རྨོངས་ཕྱིར་ ཞེས་ པས་ཆོས་དེ་ ལྟ་བུར་
བསྒོམས་པས་ཉོན་མོངས་དང་རྣམ་བྱང་གི་ཆོས་སྤང་བྱ་དང་གཉེན་པོ་ལམ་ཡིན་ཞེས་དེའི་
- ? $
（j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
མཚན་ཉིད་རྟོགས་པར་འགྱུར་རོ། །གཉིས་པ་ནི་དེའི་འོག་ཏུ་རྩོལ་བ་ལས་བྱུང་པའི་ལམ་སྟོང་
ནོ༑ ༑དེ་ཅི་སྟེ་ཞེ་ན་དྲན་པ་ཉེར་བཞག་བཞི་ལ་ཞུགས་པ་ལ་བརྩོན་འགྲུས་འབྱུང་བས་ཤེས་ཏེ།
འདི་ལ་བཞི་སྟེ་ངོ་བོ་དང་། དམིགས་པ་དང༌། རྣམ་པ་ཇི་ལྟར་བསྒོམ་པ་དང་། དགོས་པ་སྒྲ་
དོན་གོ་རིམ་དང་བཅས་པའོ། །དང་པོ་ནི་བརྩོན་འགྲུས་ཞེས་ཏེ་བརྩོན་འགྲུས་ནི། རྣམ་པ་
བཞི་དག་རབ་ཏུ་འབྱུང་ཞེས་དང་། བརྩོན་འགྲུས་ཡང་དག་འཇོག་ཅེས་བྱ་ཞེས་སོ། །གཉིས་
པ་ནི་མི་དགེ་བ་དང་དགེ་བ་སྐྱེས་པ་དང་མ་སྐྱེས་པ་དག་གོ །གསུམ་པ་ལ་གཉིས་ལས་ཐུན་
མོང་གི་རྣམ་པ་ནི་སྤྱིར་མི་དགེ་བ་སྐྱེས་པ་དང་མ་སྐྱེས་པ་དག་ཡང་དག་པར་སྤོང་བ་དང་མི་
རྟོག་པ་དང་དེའི་གཉེན་པོ་དགེ་བ་སྐྱེས་པ་དང་མ་སྐྱེས་པ་འཕེལ་བ་དང་བསྐྱེད་པའི་དོན་
འདུན་པ་བསྐྱེད་དོ་འབད་དོ་བརྩོན་འགྲུས་རྩོམ་མོ་སེམས་རབ་ཏུ་འཛིནཏོ་མཉམ་པར་འཇོག་
གོ་ཞེས་གསུངས་སོ། །གཉིས་པ་ཐུན་མོང་མ་ཡིན་པའི་རྣམ་པ་ནི་བྱང་ཆུབ་སེམས་དཔའརྟོག་
པ་སྤང་པ་ལ་སོགས་པའི་དོན་དུ་འདུན་པ་སྐྱེད་པ་ལ་སོགས་པ་སྦྱར་རོ། །བཞི་པ་ནི་མི་དགེ་བ་
སྐྱེས་པ་སྤོང་བར་བྱེད་པ་ལ་སོགས་པའོ། །སྒྲ་དོན་ནི་མི་དགེ་བ་སྐྱེས་པ་ཡང་དག་པར་སྤོང་བ་
ཡ་ཁྱལ་དེའི་མིང་གིས་སྤྱི་ལ་བཏགས་པའོ། །གོ་རིམ་ནི་དམིགས་པ་སྔ་མ་རགས་ཤིང་ཕྱི་མ་
ཕྲ་བས་ཡིན་ནོ། །གསུམ་པ་ནི་དེའི་འོག་ཏུ་ཏིང་ངེ་འཛིན་ཡོངས་སུ་སྦྱོང་བའི་ལམ་སྟོན་ནོ།།
དེ་ཅི་སྟེ་ཞེ་ན། བརྩོན་འགྲུས་དང་ལྡན་པ་ནི་སེམས་ལས་སུ་རུང་བ་ཉིད་དུ་བྱེད་པས་སོ།།
འདི་ལ་བཞི་སྟེ་ངོ་བོ་ནི་ཏིང་འཛིན་ཞེས་ཏེ་རྫུ་འཕྲུལ་རྐང་པ་ཏིང་ངེ་འཛིན་ཏོ་ཞེས་བཤད་དོ།།
གཉིས་པ་དམིགས་པ་ནི་ཏིང་ངེ་འཛིན་གྱིས་གྲུབ་པའི་བྱ་བ་སྟེ་གཅིག་ཏུ་གྱུར་ཅིང་མང་པོར་
འགྱུར་བ་ལ་སོགས་པའོ། །གསུམ་པ་རྣམ་པ་ཇི་ལྟར་བསྒོམ་པ་ནི་འདུན་པ་ནི་གུས་པའི་
བརྩོན་འགྲུས་ཀྱི་ཏིང་ངེ་འཛིན་ཉེས་པ་ལྔ་སྤོང་བའི་འདུ་བྱེད་བརྒྱད་དང་ལྡན་པའི་སྟོད་ནས་
མེ་འབར་བ་ལ་སོགས་པའི་རྫུ་འཕྲུལ་གྱིས་སྐྱེད་པའི་རྒྱུ་རྐང་པ་དང་པོ་ཞེས་ཏེ་གཞན་ལའང་
- 2
8
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱར་རོ། །ཉེས་པ་ལྔ་སྤོང་འདུ་བྱེད་བརྒྱད། །བསྟེན་པའི་རྒྱུ་ལས་བྱུང་པ་ཡིན་ཞེས་བཤད་དོ།།
བརྩོན་འགྲུས་ནི་རྒྱུན་དུ་བྱེད་པའིའོ། །སེམས་ནི་སྐྱེ་བ་གཞན་གྱི་ཏིང་ངེ་འཛིན་གྱི་བག་གས་
སོ༑ ༑སྤྱོད་པ་ནི་ཤེས་རབ་ཀྱིས་སྤྱད་པས་འཕྲོས་ས་མ་རྙེད་པའོ། །ཉེས་པ་ལྔ་ནི་ལེ་ལོ་དང་ནི་
གདམས་ངག་རྣམས། །བརྗེད་དང་བྱིང་དང་རྒོད་པ་དང་། །འདུ་མི་བྱེད་དང་འདུ་བྱེད་དེ།།
འདི་དག་ཉེས་པ་ལྔར་འདོད་དོ་ཞེས་པ་ལས་བསྒོམ་གྱི་སྦྱོར་བ་ལ་མ་ཞུགས་པ་དང༌།
བཞུགས་པ་དང༌། ཞུགས་པ་དངོས་གཞི་དང་། བྱིང་རྒོད་བྱུང་པ་དང་། སེམས་རྣལ་དུ་འདུག་
པའི་གནས་སྐབས་དང་ལྔ་བར་དུ་གཅོད་དོ། །གཉེན་པོ་འདུ་བྱེད་བརྒྱདནི། གནས་དང་དེ་
ལ་གནས་པ་དང༌། །རྒྱུ་དང་འབྲས་བུ་ཉིད་དུའོ། །དམིགས་པ་བརྗེད་པར་མ་གྱུར་དང༌།།
བྱིང་དང་རྒོད་པ་རྟོག་པ་དང༌། །དེ་སྤོང་མངོན་པར་འདུ་བྱེད་དང༌། །ཞིཚེ་རྣལ་དུ་འཇོག་པའོ་
ཞེས་ཏེ། རྩོལ་ བའི་གནས་འདུན་པའོ། །གནས་པ་རྩོལ་བའོ། །འདུན་པའི་རྒྱུད་དད་པ་སྟེ་
ཡིད་ཆེས་པར་གྱུར་ན་མངོན་པར་འདོད་པའི་ཕྱིར་རོ། །རྩོལ་བའི་འབྲས་བུ་ཤིན་ཏུ་སྦྱངས་པ་
སྟེ༑ བརྩོན་འགྲུས་བརྩམས་པས་ཏིང་ངེ་འཛིན་གྱི་ཁྱད་པར་ཐོབ་པའི་ཕྱིར་རོ། །བཞི་པོ་དེས་
ལེ་ལོ་སྤོང་ངོ༌། །དྲན་པ་ཤེས་བཞིན་སེམས་པ་བཏང་སྙོམས་བཞིས་ཐ་མ་བཞི་སྤོང་ངོ་། །བཞི་
པ་དགོས་པ་ནི་མངོན་ཤེས་ལ་སོགས་པ་ཐོབ་པར་བྱེད་པའོ། །བཞི་པ་ལ་བཞི་སྟེ། ངོ་བོ་དང་
དམིགས་པ་དང་། རྣམ་པ་དང་། དབང་པོར་འཇོག་པའི་རྒྱུ་མཚན་ནོ། །དང་པོ་ནི་དད་སོགས་
ལྔའོ། །གཉིས་པ་ནི་ཐོགས་མེད་ཀྱིས་བདེན་བཞིར་བཤད་དོ། །བྱམས་པས་དཀོན་མཆོག་
གསུམ་དང༌། བྱང་ཆུབ་སེམས་དཔའི་སྤྱོད་པ་དང༌། ཐེག་ཆེན་གྱི་ཆོས་ཐོས་པ་དང་ཞི་གནས་
དང་ལྷག་མཐོང་གི་དམིགས་པ་སྟེ། བྱང་ཆུབ་སྤྱོད་དང་ཐོས་མཆོག་དང༌། །ཞི་གནས་ལྷག་
མཐོང་དད་སོགས་ཀྱི། །གཞི་ཡིན་པར་ནི་ཤེས་བྱ་སྟེ། །དོན་སྒྲུབ་བྱེད་པའི་སྐབས་ཀྱིས་སོ་
ཞེས་བཤད་དོ། །དེ་གཉིས་ཀྱང་བདེན་བཞིར་བཞག་མ་བཞག་གིས་ཡིན་ནོ་གསུང་ངོ༌། །
- 2
8
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
གསུམ་པ་ནི་ཉན་ཐོས་ལྟར་ན་གང་ཟག་གི་བདག་མེད་དང་། བྱང་ཆུབ་སེམས་དཔའ་ལྟརན་
བདག་མེད་མཐའ་དག་རྟོགས་པའི་རྣམ་པ་ཅན་ནོ། །བཞི་པ་ནི་སྔ་མས་ཕྱི་མ་ལ་དབང་བྱེད་
ཅིང་ཤེས་རབ་འཇིག་རྟེན་ལས་འདས་པ་ལ་དབང་བྱེད་པས་སམ་ཐམས་ཅད་ཀྱང་འཇིག་
རྟེན་ལས་འདས་པའི་ཆོས་སྐྱེད་པ་ལ་དབང་བྱེད་པས་ནའོ། །ལྔ་པ་ནི་བདེན་པ་མངོན་པར་
རྟོགས་པ་མཐོང་ལམ་དང་འབྲེལ་བའི་ལམ་སྟོན་ཏེ། དབུས་མཐའ་ལས། དབང་པོ་ལྔ་དང་
སྟོབས་རྣམས་ལ། །ངེས་འབྱེད་ཆ་མཐུན་གཉིས་གཉིས་སོ་ཞེས་ཏེ་འདི་ངོ་བོ་ལ་སོགསདབང་
པོ་དང་འདྲ་ལ་སྟོབས་སུ་འཇོག་པའི་རྒྱུ་མཚན་ནི་མི་མཐུན་ཕྱོགས་ནི་བསྲབས་ཕྱིར་རོ།།
སྟོབས་ལྡན་ཞེས་ཏེ་མ་དད་པ་ལ་སོགས་པ་འཇོམས་པའོ། །
དྲུག་པ་བདེན་པ་མངོན་པར་རྟོགས་པའི་ལམ་པ་གསུམ་སྟེ། དམིགས་པ་དང་།
རྣམ་པ་དང་། ཡན་ལག་གི་སྒྲ་བཤད་པས་སོ་སོའི་མཚན་ཉིད་དོ། །དང་པོ་ནི་བདེན་བཞི་ཆོས་
ཉིད་དང་བཅས་པའོ། །གཉིས་པ་ནི་དབང་པོ་བཞིན་ནོ། །གསུམ་པ་ནིརང་བཞིན་ཡན་ལག་
གནས་ཡན་ལག །གསུམ་པ་ངེས་འབྱུང་ཡན་ལག་སྟེ། །བཞི་པ་ཕན་ཡོན་ཡན་ལག་ཡིན།།
རྣམ་གསུམ་ཉོན་མོངས་མེད་ཡན་ལག །འདི་ལ་གཞི་དང་གནས་དང་ནི། །ངོབོ་ཉིད་དུ་
བརྗོད་པ་ཡིན་ཞེས་པས་ཆོས་རབ་ཏུ་རྣམ་པར་འབྱེད་པའི་ཤེས་རབ་ནི་དེའི་རང་བཞིན་གྱི་
ཡན་ལག་གོ །དྲན་པ་ནི་མཐོང་ལམ་གྱི་ཡོན་ཏན་ཐོབ་པའི་གནས་ཀྱི་ཡན་ལག་གོ །དོན་
གསང་ནས་ཡེ་ཤེས་སྐད་ཅིག་དང་པོ་ལ་དྲན་པ་མེད་ཀྱང་གཉིས་པ་ཡན་ཆད་ན་དེ་ཡོད་ཅེས་
བཤད་པ་ནི་མཐོང་ལམ་གྱི་ཆོས་ཁོ་ན་ལ་བསམས་པའོ། །བརྩོན་འགྲུས་ནི་བར་ན་ལས་
སམ། གོང་མར་ངེས་པར་འབྱུང་བའི་ཡན་ལག་གོ །ལུས་སེམས་ཟག་མེད་ཀྱི་བདེ་བས་ཁྱབ་
པའི་དཀའ་བ་ནི་ཕན་ཡོན་གྱི་ཡན་ལག་གོ །ལྷག་མ་གསུམ་ཉོན་མོངས་པ་མེད་པའི་ཡན་
ལག་སྟེ་འདི་ལྟར་ལུས་སེམས་ལས་སུ་རུང་བའི་ཤིན་ཏུ་སྦྱངས་པ་ནི་དེའི་གཞི་དང་ཏིང་ངེ་
- !
$
-



སམཐའ་
བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
འཛིན་དེའི་གནས་དང་བཏང་སྙོམས་ནི་དེའི་ངོ་བོ་ཉིད་དོ། །བདུན་པོ་ནི་དེའི་འོག་ཏུ་དྲི་མས་
རྣམ་པར་དག་པ་སངས་རྒྱས་སུ་ངེས་པར་འབྱིན་པའི་ལམ་སྟོན་ཏེ། འདི་ལ་གསུམ་ལས་
དམིགས་རྣམ་གཉིས་མཐོང་ལམ་གྱི་དང་འདྲའོ། །གསུམ་པ་ཡན་ལག་གི་སྒྲ་དོན་བཤད་པས་
སོ་སོའི་མཚན་ཉིད་ནི། དབུས་མཐའ་ལས། ཡོངས་སུ་གཅོད་དང་གོ་འབྱེད་དང༌། རྣམ་གསུམ་
གཞན་ཡིད་ཆེས་པར་བྱེད། །ལྟ་དང་ཚུལ་ཁྲིམས་ཡོ་བྱད་བསྲུངས། །གཞན་ལརྣམ་པར་ག་
བྱེད་འདོད། །ཉོན་མོངས་ཉེ་བའི་ཉོན་མོངས་དབང་། །མི་མཐུན་ཕྱོགས་ཀྱི་གཉེན་པོར་ནི།།
ལམ་གྱི་ཡན་ལག་དེ་བརྒྱད་དོ། །ཞེས་པས་རྗེས་ཐོབ་ཡང་དག་པའི་ལྟ་བས་ནི་ངའི་མཉམ་
གཞག་གིས་ཇི་ལྟར་རྟོགས་ནས་འདུག་ཅེས་མཉམ་གཞག་དེ་ཉིད་འཇལ་བ་ནི་གཅོད་པར་
བྱེད་པའི་ཡན་ལག་གོ །དེའི་འོག་ཏུ་རང་གིས་རྟོགས་པ་དེ་ཚིག་དང་ཡི་གེས་གཞན་ལ་བསྟན་
སྙམ་དུ་སྒྲ་དོན་གྱི་འབྲེལ་བ་བྱེད་པར་འདོད་པ་ནི་རྟོག་པའོ། །དེའི་འོག་ཏུ་ལོག་པ་བརྒྱད་
སྤངས་པའི་ངག་ངག་གིས་གཞན་ལ་སྟོན་པ་ནི་གཉིས་ནི་གཞན་དག་གོ་བར་བྱེད་པའོ། །ངག་
ནི་གཞན་ལྟ་བ་རྣམ་དག་ཏུ་ཡིད་ཆེས་པར་བྱེད་དོ། །ལུས་མི་དགེ་བ་མི་བྱེད་པ་ལ་སོགས་པའི་
ལས་ཀྱི་མཐའ་ནི་གཞན་ཚུལ་ཁྲིམས་དང་ལྡན་པར་ཡིད་ཆེས་པར་བྱེད་དོ། །ལོག་འཚོསྤངས་
ཏེ་མ་བརྟགས་པའི་དངོས་པོ་མི་འཆང་བའི་འཚོ་བ་ནི་གཞན་ཡོ་བྱད་བསྙུངས་པས་ཡིད་ཆེད་
པར་བྱེད་དོ། །ལྷག་མ་གསུམ་ནི་མི་མཐུན་ཕྱོགས་ཀྱི་གཉེན་པོའི་ཡན་ལག་སྟེ། སྒོམ་སྤང་གི་
གཉེན་པོ་སྒོམ་པ་ལ་སྤྲོ་བའི་རྩོལ་བ་ནི་ཉོན་མོངས་པའི་གཉེན་པོའོ། །ཏིང་ངེ་འཛིན་ནི་དེ་ལ་
དབང་མ་ཐོབ་པའི་གཉེན་པོའོ། །དེ་དག་ཀྱང་རྫས་སུ་བཅུར་འདུ་སྟེ་མཛོད་ལས་སུམ་ཅུརྩ་
འདུན་དེ་ཕྱོགས་མཐུན། །མིང་གི་སྒོ་ནས་རྫས་སུ་བཅུ། །དད་དང་བརྩོན་འགྲུས་དྲན་པ་དང༌།།
ཤེས་རབ་ཏིང་འཛིན་བཏང་སྙོམས་དགལ། །རྟོག་དང་ཚུལ་ཁྲིམས་ཤིན་ཏུ་སྦྱངས་ཞེས་བཤད་
དོ༑ ༑གསུམ་པ་མཇུག་བསྡུ་བ་ནི། དེ་ལྟར་ན་ཞེས་སོགས་ཏེ་རྟེན་ནི་ཡུལ་ལོ། །
- 2
9 {） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
གཉིས་པ་ལ་བསྟན་བཤད་བསྡུ་བགསུམ་ལས་དང་པོ་ནི་ལམ་ཤེས་པ་ཉིད་
ཀྱི་རྣམ་པ་བཤད་པར་བྱ་བ་ལ་ཞེས་པའོ། །གཉིས་པ་ལ་དྲུག་སྟེ། གཉེན་པོ་དང་། སྤྲུལ་པ་
དང་། མཐོང་བའི་ཆོས་ལ་བདེ་བར་གནས་པ་དང་། འཇིགརྟེན་ལས་འདས་པ་དང་། སྤོང་བ་
དང་། སངས་རྒྱས་ཉིད་ཀྱི་ལམ་མོ། །དང་པོ་ནི་གཉེན་པོའི་ལམ་ལ་ལྟ་བས་བྱས་པའི་བདག་
ཏུ་རྟོག་པ་ཡིན་པ་དེའི་གཉེན་པོ་བདག་དོན་གཞན་གྱིས་སྟོང་པ་དང་ངོ་བོར་གྱུར་པའི་བདག་
མེད་པའོ། །རྣམ་པར་ཐར་པ་ནི་སྒྲིབ་པ་ལས་སོ། །སྒོ་ནི་ཐབས་སོ། །ལྟ་བས་བྱས་པ་དེའི་རྒྱུ་
མཚནནི་དེ་ལ་བརྟེན་པའམ་དེས་རྒྱུ་བྱས་པའོ། །དེ་ལྟ་བུའི་རྣམ་པརརྟོག་པནི་མཚན་མ་ཡིན་
པས་དེའི་གཉེན་པོ་གང་མཚན་མ་མེད་པ་འགོག་པའི་ཆོས་བཞི་དང་། གང་གིས་མཚན་མ་
མེད་པར་བྱེད་པ་ལམ་གྱི་བདེན་པའི་ཆོས་བཞིའོ། ཁམས་གསུམ་ལ་སྨོན་པའི་གཉེན་པོར་མི་
རྟག་པ་ལ་སོགས་པ་དྲུག་གོ །སྟོང་ཉིད་མཚན་མེད་སྨོན་མེད་གསུམ་རྟོགས་པ་ཙམ་དང་
། དེ་
གསུམརྟོགས་པའི་ཏིང་ངེ་འཛིན་དང་། དེ་གསུམརྣམ་པར་ཐར་པ་དང་འབྲེལ་བར་བྱས་པ་ནི་
ཐོས་བསམ་དང༌། འཇིག་རྟེན་པའི་སྒོམ་བྱུང་དང་། དེ་ལས་འདས་པའི་སྒོམ་བྱུང་གི་ཤེས་
རབ་ཀྱིས་རྟོགས་པ་གསུམ་ལ་རིམ་པ་ལྟར་བཤད་དོ། །རྣམ་ཐར་བརྒྱད་ནི་ལམ་གཉིས་སུ་
བཅད་ནས་འདུག་གོ །གཉིས་པ་ནི་ཡུལ་ལས་ལམ་གཞན་དོན་བྱེད་པའི་རྒྱུ་ལམ་ལ་ཞེས་ཏེ་
གཟུགས་ཅན་གཟུགས་ལ་ལྟ་བ་ལ་བཞི་སྟེ། རྟེན་གྱི་གང་ཟག་དང་། ས་གང་ལ་བརྟེན་པ་དང་།
རྣམ་པ་ ཇི་ ལྟར་བསྒོམ་པ་དང༌། དེའི་ དགོས་པའོ། །དང་པོ་ནི་ འདོད་ པའི་ རྟེན་ཅན་གྱི་
འཕགས་པའོ། །ཉན་ཐོས་ཡིན་ན་དགྲ་བཅོམ་པ་དང་ཕྱིར་མི་འོང་ཁྱད་པར་ཅན་ནོ། །གཉིས་
པ་ནི་བསམ་བཏན་དང་པོ་ཡན་ཆད་ཀྱི་དངོས་གཞིའོ། །གསུམ་པ་ནི་ལྟ་བ་པོ་རང་གི་ལུས་ལ་
གཟུགས་ཀྱི་འདུ་ཤེས་མ་བཤིག་པའི་སྤྱི་དང་ནང་གཟུགས་ཅན་གྱི་ཕྱི་རོལ་གཟུགས་ངན་པ་
དང་བཟང་བའི་སྟེང་དུ་དེ་བས་ཀྱང་ངན་པ་དང་བཟང་བ་དང་ཆེ་ཆུང་དང་སྡུག་མི་སྡུག་སྣ་
- ?
3
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཚོགས་སུ་སྒོམ་པའོ། །བཞི་པ་ནི་ཇི་ལྟར་འདོད་པ་བཞིན་སྤྲུལ་པའི་སྒྲིབ་པའི་གཉེན་པོར་
འགྱུར་ཏེ་དབང་ཐོབ་པའི་དོན་དུའོ། །གཉིས་པ་ནི་གཟུགས་མེད་གཟུགས་ལ་ལྟ་བ་ལའང་
བཞི་ལས་རྟེན་དང་དགོས་པ་གཉིས་སྔར་དང་འདྲའོ། །སེམས་ནི་ནམ་མཁའ་མན་ཆད་ཀྱི་
སེམས་ཐོབ་ལ་མངོན་དུ་མི་བྱེད་དེ་བྱས་ན་ཕྱིའི་གཟུགས་ལ་ལྟ་བར་མི་ནུས་པས་བསམ་
གཏན་གྱི་སེམས་མངོན་དུ་བྱ་སྟེ་དེ་ལ་བརྟེན་ནས་སོ་གསུང་ངོ༌། །རྣམ་པ་ནི་དེས་རང་གི་ལུས་
ལ་གཟུགས་ཀྱི་འདུ་ཤེས་རྣམ་པར་བཤིག་པའི་ཕྱིར་ནང་གཟུགས་ཅན་མ་ཡིན་པས་ཕྱི་རོལ་
གྱི་གཟུགས་ལ་སྔ་མ་བཞིན་དུ་ལྟ་བའོ། །སྡུག་པའི་རྣམ་ཐར་ལའང་བཞི་ལས་རྟེན་དང་
སེམས་ནི་སྔར་དང་འདྲའོ། །དགོས་པ་ནི་སྔ་མ་དག་གིས་གཟུགས་སྡུག་པ་དང་མི་སྡུག་པ་
སྤྲུལ་པ་ལ་དགའ་བ་དང་མི་དགའ་བའི་ཉོན་མོངས་དེ་དག་གི་གཉེན་པོར་ཞེས་བཤད་ཀྱང་
བསམ་གཏན་གསུམ་པ་ཡན་ཆད་ལའང་བརྟེན་པས་དེ་དག་ལ་དགའ་མི་དགའ་མེད་པས་
སྤྲུལ་སྙིང་འདོད་མི་འདོད་ཀྱི་གཉེན་པོར་བྱ་གསུང་། རྣམ་པ་ནི་སྡུག་པ་ལ་དགའ་བ་སྐྱེན་
སྡུག་པ་སུམ་རྩེན་སྤྲུལ་ལོ་དེ་ལ་ཕན་ཚུན་ལྟོས་པ་དང་རྗེས་སུ་འབྲེལ་བ་དང་རོ་གཅིག་པའི་
འདུ་ཤེས་བསྒོམ་མོ། །འདིའི་སྒོ་ནི་ཡི་གེ་བས་ཤོར་བའོ་ཞེས་འབུམ་པ་ཟེར་རོ། །ཤེས་རབ་
བམ་ཕུང་པོ་ལྔའི་ལུས་ཀྱིས་མངོན་དུ་བྱས་ནས་རྟོགས་པ་རྫོགས་པ་ཞེས་སོགས་སོ། །གསུམ་
པ་མཐོང་བའི་ཆོས་ལ་བདེ་བར་གནས་པའི་ལམ་ལ་ཞེས་ཏེ་ཉན་ཐོས་ནི་འདོད་པ་དང་
གཟུགས་ཀྱི་ཚོར་བ་དང་འདུ་ཤེས་རགས་པས་སྐྱོ་ནས་ཞི་བའི་ནམ་མཁའ་ལ་སོ་བསོད་བྱེད་
ཅིང་དེའི་ཕྲ་མོ་ལ་སྐྱོ་ནས་གོང་མ་ལ་བསོད་བྱེད་པའོ། །བྱང་ཆུབ་སེམས་དཔའ་ནི་བརྩེ་ལྡན་
ཞེས་པའི་ཚུལ་གྱིས་གཞན་ལ་བསྟན་པའི་དོན་དུ་སྙོམས་པར་འཇུག་གིས་བདག་ཉིད་བདེ་
བའི་དོན་དུ་ནི་མ་ཡིན་ནོ། །གཟུགས་མེད་བཞི་ཀ་ཟག་མེད་ཀྱི་ལམ་གྱི་རྟེན་དུ་རུང་བས་ཐར་
པདང་མཐུན་པའམ། ཡངན་ཐར་པ་ནི་ཉོན་མོངས་དང་བྲལ་བ་ཡིན་ལ། འདི་དག་ཀྱང་འོག་
- 2
] ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
མའི་ཉོན་མོངས་ཅི་རིགས་དང་བྲལ་བས་ཐར་པ་དང་རྣམ་བཅད་མཐུན་པའོ་ཞེས་སོ། །ཞི་
བར་གནས་པ་ནི་ཀུན་གཞིའི་འཁོར་མ་གཏོགས་པའི་འདུ་ཤེས་དང་ཚོར་བ་འགོག་པའི་
སྙོམས་པར་འཇུག་པའོ། །བཞི་པ་ནི་བསམ་བཏན་དང་གཟུགས་མེད་པ་ནི་འཇིག་རྟེན་ལས་
འདས་པའི་ལམ་སྐྱེ་བའི་རྟེན་ཡིན་པས་དེར་བརྗོད་དེ་ཆོས་ཡང་དག་པར་སྡུད་པ་ལས་བསམ་
གཏན་དང་པོ་ལ་སོགས་པ་དེ་དག་ལ་བརྟེན་ནས་འཇིག་རྟེན་ལས་འདས་པའི་ལམ་མི་སྐྱེ་
ཆོས་ལ་བཟོད་པ་སྐྱེད་པས་འཇིག་རྟེན་ལས་འདས་པ་སྟེ་ཞེས་སོ། །འགོག་པའི་སྙོམས་པར་
འཇུག་པ་ནི་འཇིག་རྟེན་ལས་འདས་པ་སྟེ་ཐོག་མར་མི་རྣམས་ཀྱི་ནང་དུ་མངོན་པར་འགྲུབབོ་
ཞེས་བཤད་དོ། །གལ་ཏེ་བྱང་ཆུབ་ཀྱི་ཕྱོགས་ཀྱི་ཆོས་དང་རྣམ་ཐར་སྒོ་གསུམ་དང་རྣམ་ཐར་
བརྒྱད་དང་སྙོམས་འཇུག་དགུ་པོ་ཐམས་ཅད་ཀྱང་ཉན་ཐོས་དང་ཐུན་མོང་བ་མ་ཡིན་ནམ།
བྱང་ཆུབ་ཀྱི་ཕྱོགས་ནི་ཉན་ཐོས་ཀྱི་ལམ་དང་མཐུན་པར་མངོན་པ་ལས་འཆད་ལ། སྒོགསུམ་
ལ་སོགས་པ་ནི་བྱང་ཆུབ་སེམས་དཔའི་ལམ་དང་མཐུན་པར་འཆད་པའི་རྒྱུ་མཚན་ཅི་སྟེ་ཞེ་ན།
ཕན་ཚུལ་མཚོན་པའི་དོན་དུའོ་ཞེས་འབྲི་འཆད་དོ། །ལྔ་པ་ནི་ཤེས་བྱའི་སྒྲིབ་པ་སྤོང་བའི་ལམ་
ལ་བྱང་ཆུབ་སེམས་དཔའི་ཉོན་མོངས་པ་སྟེ་རྟོག་པ་དང་མི་ལྡན་པ་བཞིའོ། །གང་ཞེ་ན་ཆོས་
བཟོད་བར་ཆད་མེད་པའི་ལམ་གྱི་རྣམ་པ་བདེན་པ་བཞིས་བསྡུས་པ་ཞེས་སོ། །དྲུག་པ་ནི་
སངས་རྒྱས་ཐོབ་པར་བྱེད་པའི་ལམ་ལ་སྦྱིན་སོགས་བཅུ་སྟེ་བསེ་རུ་ལྟ་བུ་རྣམས་ལ་ནི། །ཕ་
རོལ་ ཕྱིན་དྲུག་ མིང་ ཡང་ མེད། །བཅོམ་ ལྡན་ ཉག་གཅིག་ ཕ་ རོལ་ བྱོན། །དྲུག་གི་སྤྱི་ལ་
བཞུགས་པ་ལགས་ཅེས་བཤད་སྦྱར་ལས་བཤད་དོ། །གསུམ་པ་མཇུག་བསྡུ་བ་ནི་དེ་ལྟརན་
ཞེས་སོགས་སོ། །
གསུམ་པ་རྣམ་མཁྱེན་གྱི་ལ་བསྟན་བཤད་བསྡུ་བགསུམ་ལས་དང་པོ་ནི་རྣམ་པ་
ཞེས་སོགས་ཏེ་སྤངས་རྟོགས་མཐར་ཐུག་པས་ཕུལ་དུ་བྱུང་པའོ། །གཉིས་པ་ལ་ལྔ་ལས་
-
]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོབས་ནི་དེ་ལ་ཞེས་སོགས་ཏེ། རྒྱན་ལས། ཐབས་དང་སྐྱབས་དང་དག་པ་དང་། །ཐེག་ཆེན་
ངེས་པར་འབྱུང་བ་ལ། །སེམས་ཅན་རྣམས་ལ་རབ་སླུ་བའི། །བདུད་འཇོམས་ཁྱོད་ལ་ཕྱག་
འཚལ་ལོ། །ཞེས་པས་སེམས་ཅན་རྣམས་ལ་ཐར་པའི་ཐབས་མཆོད་སྦྱིན་དང་ཁྱིའི་བརྟུལ་
ཞུགས་ལ་སོགས་པ་ཡིན་ནོ་ཞེས་ཐབས་མ་ཡིན་པ་ལ་དེར་སླུ་བ་ནི་གནས་རྒྱུ་དང་གནས་མ་
ཡིན་པ་རྒྱུ་མ་ཡིན་པ་སྟེ་མཁྱེན་པའི་སྟོབས་ཀྱིས་འཇོམས་ཏེ་ཐར་པའི་རྒྱུ་དགེ་བ་ལ་སྦྱར་བས་
སོ༑ །དབང་ཕྱུག་ལ་སོགས་པ་སྐྱབས་གནས་མ་ཡིན་པ་ལ་དེར་སླུ་བ་ནི་སྤྱིར་ལས་ཀྱི་རྣམ་
པར་སྨིན་པ་མཁྱེན་པ་དང་ཁྱད་པར་དུ་ལས་ཀྱི་བསྒོ་སྐལ་ལ་སྤྱོད་པ་མཁྱེན་པས་འཇོམསཏེ་
སྲོག་གཅོད་ལ་དགའ་བའི་དབང་ཕྱུག་ཀྱང་ལས་དེས་ངན་སོང་དུ་འགྲོ་བས་གཞན་གྱི་སྐྱབས་
གནས་མ་ཡིན་པར་ཤེས་པས་སོ། །བསམ་གཏན་གཟུགས་མེད་ཙམ་པོ་དག་པ་མ་ཡིན་པ་ལ་
དེར་སླུ་བ་ནི་སྲེད་པ་ཤས་ཆེ་ལ་སོགས་ཀུན་ནས་ཉོན་མོངས་པ་དང་། གནས་པའི་སྐལ་བ་
ཅན་ལ་སོགས་པ་རྣམ་པར་བྱང་བའི་བསམ་གཏན་མཁྱེན་པས་འཇོམས་ཏེ་བསམ་གཏན་
གཟུགས་མེད་ལ་ངན་སོང་གི་རྒྱུ་ཡང་ཡོད་པས་དེ་གདུལ་བྱ་ལ་བཤད་པས་སོ། །ག་པ་ཆེན་
པོའི་ངེས་འབྱུང་མ་ཡིན་པ་ལ་དེར་སླུ་བ་ནི་སྟོབས་ལྷག་མ་བདུན་གྱིས་འཇོམས་ཏེ་སེམས་ཅན་
གྱི་མོས་པ་སྣ་ཚོགས་མཁྱེན་པས་དམན་པ་སྤོང་དུ་བཅུག་སྟེ་མཆོག་ལ་སྦྱར་ནས་ཐེག་པ་ཆེན་
པོས་ངེས་པར་འབྱུང་བར་བྱས་པའོ། །འཇིག་རྟེན་གྱི་ཁམས་དག་མ་དག་ཏུ་མི་མཁྱེན་པས་
དག་པའི་རྒྱུ་ལ་སྦྱར་བས་སམ། ཡང་ན་འཇིག་རྟེན་ནི་སེམས་ཅན་ཡིན་ལ་ཁམས་ནི་ས་བོན་
ནམ་བག་ཆགས་ཡིན་པས་དམན་པ་ལས་བཟློག་ནས་མཆོག་ལ་སྦྱར་བས་སོ། །དད་སོགས་
དབང་པོ་མཆོག་དང་མཆོག་མ་ཡིན་པ་མཁྱེན་པས་མཆོག་ལ་སྦྱར་བས་སོ། །འབྲས་བུ་
ཐམས་ཅད་དུ་འགྲོ་བའི་ལམ་མཁྱེན་པས་མཆོག་ལ་སྦྱར་བས་སོ། །སྔོན་གྱི་གནས་རྗེས་སུ་
དྲན་པས་ལས་འཕྲོ་བཟང་པོ་ལ་སྦྱར་བས་སོ། །འཆི་འཕོ་བ་དང་སྐྱེ་བ་མཁྱེན་པས་སྐྱེ་བ་
- ? ༔ 4 -



་
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
བཟང་པོ་ལ་སྦྱར་བས་སོ། །ཟག་པ་ཟད་པ་མཁྱེན་པས་ཐེག་ཆེན་གྱི་ཟག་ཟད་ལ་བཀོད་ནས་
ངེས་འབྱུང་མ་ཡིན་པ་ལ་དེར་སླུ་བའི་བདུད་ཀྱིས་ཚུགས་མི་སྲིད་པར་བྱས་པས་སྟོབས་སོ།།
གཉིས་པ་མི་འཇིགས་པ་ནི་རང་གཞན་དོན་དུ་ཡེ་ཤེས་དང༌། །སྤངས་དང་ངེས་འབྱུང་གེགས་
མཛད་པ། །སྟོན་མཛད་མུ་སྟེགས་ཐམས་ཅད་ཀྱིས། །མི་བརྫི་ཁྱོད་ལ་ཕྱག་འཚལ་ལོཞེས་
པས་རང་དོན་དུ་ཡེ་ཤེས་ཞལ་གྱིས་བཞེས་པ་ནི་ང་ནི་སངས་རྒྱས་ཏེ་ཤེས་བྱ་མ་ལུས་པ་ཤེས་
སོ་ཞེས་བདག་ཉིད་ཞལ་གྱིས་བཞེས་པ་མ་རྒོལ་བ་མེད་པས་མི་འཇིགས་པའི་རྣམ་པ་དང་པོ་
དང་ཞེས་ཏེ། མདོ་ལས་དགེ་སྦྱོང་ངམ་བྲམ་ཟེའམ་ལྷའམ་འདུད་དང་ཚངས་པ་དང་གཞན་སུ་
ཡང་རུང་སྟེ་ཞེས་པ་ང་རྒྱལ་ཆེ་བ་སྨོས་པའོ། །ཆོས་དང་ལྡན་པའི་རྒོལ་བའི་རྒྱུ་ཡང་དག་པར་
མ་མཐོང་བས་ཞེས་ཏེ་རྡུལ་ཕྲ་རབ་འདི་མ་མཁྱེན་ནོ་ཞེས་པ་ལྟ་བུའོ། །བདག་བདེ་བ་དང་
བག་ཚ་བ་མེད་པ་དང་ཡིད་བདེ་བ་ཐོབ་པ་ནི་ལུས་ངག་ཡིད་གསུམ་དང་གྲངས་བཞིན་དུ་སྦྱར་
རོ༑ ཁྱུ་མཆོག་རླབས་པོ་ཆེའི་གནས་སུ་དམ་བཅའོ། །འཁོར་གྱི་ནང་དུ་སེང་གེའི་སྒྲ་སྒྲོག་གོ།
གཞན་སུས་ཀྱང་བསྐོར་བར་མི་ནུས་པའི་ཚངས་པའི་འཁོར་ལོ་འཇིག་རྟེན་དུ་རབ་ཏུ་བསྐོར་
རོ་ཞེས་སོ། །རང་དོན་དུ་སྤངས་པ་ཞལ་གྱིས་བཞེས་པ་ནི་བདག་ཉིད་ཀྱི་ཟག་པ་ཟད་ཞེས་ཏེ་
གནས་ངན་ལེན་ལྟ་བུའི་འདི་མ་སྤངས་པར་འདུག་པ་བྱ་བ་དང༌། གཞན་དོན་དུ་ངེས་འབྱུང་
ཞལ་གྱིས་བཞེས་པ་ནི་ཐམས་ཅད་ཅེས་སོགས་ཏེ། ལམ་གསུམ་པོ་འདི་བསྟེན་ཀྱང་སྤང་བྱ་
གསུམ་ལས་ངེས་པར་མི་འབྱུང་བར་འདུག་པ་བྱ་བ་དང་། གཞན་དོན་དུ་གེགས་མཛད་ཞལ་
གྱིས་བཞེས་པ་ནི་འདོད་ཆགས་ལ་སོགས་ཞེས་ཏེ་འདི་བསྟེན་ཀྱང་བར་ཆད་མི་བྱེད་པར་
འདུག་པ་ཞེས་དངོས་གནས་ཀྱི་སྐྱོན་བརྗོད་པའི་ཆོས་ལྡན་གྱི་རྒོལ་བ་མེད་པའོ། །
གསུམ་པ་སོ་སོ་ཡང་དག་པར་རིག་པའི་རྟེན་དང་བརྟེན་པ་བཤད་བྱ་དང་། །
གསུང་དང་མཁྱེན་པ་འཆད་བྱེད་ལ། །བློ་གྲོས་རྟག་ཐོགས་མི་མངའ་བ། །ལེགས་སྟོན་ཁྱོད་
-29 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་ཕྱག་འཚལ་ལོ་ཞེས་པས་ཤིང་དང་ལྗོན་པ་ལ་སོགས་པ་མིང་གི་རྣམ་གྲངས་ནི་རྟེན་ཡིན་ལ།
དེའི་ཡུལ་ལ་ཆོས་སོ་སོ་ཡང་དག་པར་རིག་པ་ཞེས་པ་བརྟེན་པ་མཁྱེན་པའོ། །ཆོས་རྣམས་ཀྱི་
དོན་ལྡོག་མཚན་ཉིད་ནི་བརྟེན་པ་ཡིན་ནོ། །དོན་ལ་མི་རྟོན་པ་མ་ཡིན་ནམ་ཞེ་ན་དོན་རྟོགས་
པ་མིང་ལ་བརྟེན་པས་སྐྱོན་མེད་གསུང་ངོ༌། །དེ་གཉིས་མཁྱེན་པ་ནི་བཤད་བྱ་མཁྱེན་པའོ། །
ལྷ་ལ་སོགས་པ་ཡུལ་སྣ་ཚོགས་ཀྱི་སྐད་དང་རྫས་ཡོད་ལ་སོགས་པའི་རྣམ་པ་ཆོས་རབ་ཏུ་དབྱེ་
བ་ཤེས་པ་གཉིས་ནི་འཆད་བྱེད་མཁྱེན་པའོ། །དེ་དག་མཁྱེན་པས་ཆོས་ལེགས་པར་སྟོན་
པའོ། །གལ་ཏེ་འདི་ཐུན་མོང་མ་ཡིན་པར་མི་འཐད་དེ་རབ་འབྱོར་ལ་སོ་སོ་ཡང་དག་པར་
རིག་པ་བཞི་མངོན་དུ་གྱིས་ལ་ཤོད་ཅིག་ཅེས་འགྲེལ་ཆེན་ལས་བཤད་པས་ཉན་ཐོས་ལའང་
ཡོད་པ་དང་། སོ་སོ་ཡང་དག་རིག་བློ་བཟང་ཞེས་བྱང་ཆུབ་སེམས་དཔའ་ལའང་ཡོད་པར་
བཤད་པས་སོ་ཞེ་ན། དེ་དག་གི་ནི་ཡོན་ཏན་དང་བྱེད་པ་མ་རྫོགས་ལ་སངས་རྒྱས་ཀྱི་ནི་
རྫོགས་པ་ཡིན་ཏེ་རྣམ་པ་ཐམས་ཅད་དུ་ཆོས་རྣམས་ཀྱི་མཚན་ཉིད་ཤེས་པ་ཞེས་བཤད་པས་
སོ༑ ༑དྲན་པ་ཉེར་བཞག་ལའང་མཚུངས་སོ་ཞེ་ན། ཉན་ཐོས་དང་བྱང་ཆུབ་སེམས་དཔའ་
ལའང་དེ་དག་ཏུ་བཞག་པའི་ཆོས་རྫོགས་པ་ཡོད་པ་ལ། འདི་དག་གི་ཆོས་རྫོགས་པ་གཞན་
ལ་མེད་པའི་ཕྱིར་རོ། །འོན་ཀྱང་རྒྱུད་དབང་བཙན་དུ་བྱས་པའོ་ཞེས་རིགས་སོ། །བཞི་པ་མ་
འདྲེས་པ་ནི། སྤྱོད་པ་དག་ནི་རྟོགས་པ་དང༌། །ཡེ་ཤེས་དང་ནི་ཕྲིན་ལས་ཀྱིས། །ཉན་ཐོས་
རང་སངས་རྒྱས་ཀུན་གྱི། །བླ་མ་ཁྱོད་ལ་ཕྱག་འཚལ་ལོ་ཞེས་པས། ཚུལ་བཞིན་མ་ཡིན་པ་
ཡིད་ལ་བྱེད་པས་བོས་པའི་སར་འགྲོ་བ་ལ་སོགས་པ་སྐུ་ལ་འཁྲུལ་པ་དང༌། རྟ་རྒོད་པོ་སྣང་
བར་རྒོད་པ་ལ་སོགས་པ་གསུང་ལ་རྩོད་དང༌། སེམས་ཅན་གྱིས་དོན་བརྗེད་པའི་ཐུགས་ལ་
དྲན་པ་ཉམས་པ་དང༌། གླང་ཆེན་བཞུགས་ཀྱང་མཉམ་པར་བཞག །གླང་ཆེན་བཞེངས་
ནའང་མཉམ་པར་བཞག །རྟག་ཏུ་མཉམ་པར་བཞག་པ་སྟེ་ཞེས་ཐུགས་མཉམ་པར་མ་
- 2 ·3 fj -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
བཞག་པ་དང་། འཁོར་བ་སྤངས་པར་གྱུར་པའི། །མྱ་ངན་འདས་པ་མི་བཞེད་དང་། །འཁོར་
བ་ཞི་ཉིད་གང་ཡིན་པ། །དེ་ཉིད་མྱ་ངན་འདས་པར་བརྗོད། །ཅེས་པས་འཁོར་འདས་ལ་བླང་
དོར་ཐ་དད་པའི་འདུ་ཤེས་དང༌། རྒྱ་མཚོ་ཆུ་སྲིན་རྣམས་ཀྱི་རླབས། །དུས་ལས་ཡོལ་བར་
འགྱུར་སྲིད་ཀྱི། །གདུལ་བར་བྱ་བའི་སྲས་རྣམས་ལ། །སངས་རྒྱས་དུས་ལས་ཡོལ་བ་མེད་
ཅེས་པས་སོ་སོར་མ་བརྟགས་པའི་བཏང་སྙོམས་མི་མངའ་བ་དྲུག་ནི་སྤྱོད་པས་བསྡུས་པ་སྟེ་
མི་མངའ་བ་ཀུན་ལ་སྦྱར་རོ། །འདུན་པ་ལས་ཡིན་ལ་དེས་ལས་ཅན་དད་པ་མཚོན་པས་དད་
པ་དང་བརྩོན་འགྲུས་དང་དྲན་པ་དང་ཏིང་ངེ་འཛིན་དང་ཤེས་རབ་དང་འབྲས་བུ་རྣམ་པར་
གྲོལ་བ་ལ་རྟོག་པ་མི་མངའ་བ་རྟོགས་པས་བསྡུས་པ་དྲུག་དང༌། རྫུ་འཕྲུལ་སྟོན་པ་ལ་
སོགས་པ་སྐུ་དང༌། ཆོས་སྟོན་པ་ལ་སོགས་པ་གསུང་དང༌། ཏིང་ངེ་འཛིན་ལ་སྙོམས་པར་
འཇུག་པ་ལ་སོགས་པ་ཐུགས་ཀྱི་ཕྲིན་ལས་རྣམ་པ་རྒྱུའི་ཀུན་སློང་ཡེ་ཤེས་སྔོན་དུ་འགྲོ་བའི་
དུས་ཀྱི་ཀུན་སློང་ཡེ་ཤེས་ཀྱི་རྗེས་སུ་འགྲོ་བའི་ཕྲིན་ལས་ཀྱིས་བསྡུས་པ་གསུམ་དང་། ཐམས་
ཅད་མཁྱེན་པ་ཉིད་གྲུབ་པ་སྟོན་པ་ལས། བཅོམ་ལྡན་དུས་ཀུན་རྟོགས་པའི་ཆོས། རྣམ་ཀུན་
འབྱུང་གནས་ཐམས་ཅད་ནི། །ཕྱག་མཐིལ་སྐྱུ་རུ་ར་ལྟ་བུར། ཁྱོད་ཀྱི་ཐུགས་ཀྱིས་སྤྱོད་ཡུལ་
གྱུར། །ཞེས་པས་མ་རྟོགས་པ་དང་ད་ལྟར་བྱུང་པ་ལ་མཉམ་པར་མ་བཞག་ན་མི་ཤེས་པ་
སྤངས་པས་མ་ཆགས་པ་དང་། མཉམ་པར་བཞག་ཀྱང་མི་ཤེས་པ་སྤངས་པས་མ་ཐོགས་
པའོ། །གཞན་ཉོན་མོངས་དང་ཤེས་སྒྲིབ་སྤངས་པ་ལ་བཤད་ཀྱང་དོན་གཅིག་གོ་ཞེས་སོ།།
ཡེ་ཤེས་ཀྱིས་བསྡུས་པ་གསུམ་མོ། །གལ་ཏེ་སངས་རྒྱས་ཀྱིས་འདས་མ་འོངས་མཁྱེན་པར་མི་
འཐད་དེ་ཡེ་ཤེས་ད་ལྟར་བའི་ཡུལ་མ་ཡིན་པའི་ཕྱིར་རོ་ཞེ་ན། དེའི་མིག་ཤེས་ཀྱིས་སྒྲ་མི་
རྟོགས་པར་འགྱུར་ཏེ་ཡུལ་མ་ཡིན་པའི་ཕྱིར་རོ། །འདོད་ན་དབང་པོ་ལྔ་རྣམས་གཞན་གྱུར་ན།།
དོན་ཀུན་འཇུག་དང་ཐམས་ཅད་ལ། །ཡོན་ཏན་བརྒྱ་ཕྲག་བཅུ་གཉིས་ཐོབ་ཅེས་པ་དང་འགལ་
- 2
j ༈ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལོ་ཞེས་མཚུངས་སོ། །གལ་ཏེ་དེ་ནི་ཁྱབ་པ་མེད་དེ་རྣམ་འགྲེལ་ལས། གགས་སོགས་དང་
ནི་སེམས་དེ་ལྟར། །གཟུང་དང་འཛིན་པའི་མཚན་ཉིད་ནི། །མ་དག་བློ་ཅན་ལས་ཡིན་གྱི།།
རྣལ་འབྱོར་རྟོགས་པ་བསམ་མི་ཁྱབ་ཅེས་བཤད་པས་སོ་ཞེ་ན། འདིར་ཡང་ཁྱབ་པ་མེད་དེ་
མདོ་སྡེ་རྒྱན་ལས། སངས་རྒྱས་རྣམས་ནི་མངོན་སུམ་སྤྱན། །དུས་ལའང་ཡེ་ཤེས་མ་བསྒྲིབས་
པས། །བསྟན་པ་དག་ཀྱང་བསྲུང་བར་མཛད་ཅེས་དང༌། རྒྱུད་བླ་མ་ལས་དུས་ལ་ཡེ་ཤེས་
སྒྲིབ་པ་མེད་ཅེས་དང་། དུས་གསུམ་རྟག་ཏུ་ཐོགས་མེད་ངེས་པ་རྒྱ་ཆེན་འཇུག་པ་སྟེ་ཞེས་དང་།
རྒྱལ་ཡུམ་འཕགས་རྣམས་ཀྱིས་ཀྱང་བསམ་མི་ཁྱབ་ཅེས་དང་། ཐམས་ཅད་མཁྱེན་པའི་ཡེ་
ཤེས་ཡུལ། །སངས་རྒྱས་༼འབྲུ་གཅིག་ཆད།དེ་གསུམ་ཡུལ་མིན་ཕྱིར། །ཡེ་ཤེས་ལུས་ཅན་རྣམས་
ཀྱི་ནི། །བསམ་མི་ཁྱབ་པར་རྟོགས་པར་བྱ། །ཞེས་བཤད་པའི་ཕྱིར་རོ། །གཞན་ཡང་གལ་ཏེ་
འདས་པ་རྟག་པར་ཐལ་ཏེ་ཡེ་ཤེས་ད་ལྟ་བས་མངོན་སུམ་གྱིས་མཁྱེན་པའི་ཕྱིར་རོ་ཞེ་ན། སྒྲ་
ཁ་དོག་དང་དབྱིབས་ཅནགཟུགས་སུ་ཐལ་ཏེ་མིག་ཤེས་ཀྱིས་མངོན་སུམ་དུ་རྟོགས་པའི་ཕྱིར་
རོ་ཞེས་མཚུངས་སོ། །གཞན་ཡང་སངས་རྒྱས་ཤཱཀ་ཐུབ་ལྟ་བུ་ལ་ད་ལྟར་གྱི་ཤེས་བྱ་ཐམས་
ཅད་མི་སྣང་བར་ཐལ་ཏེ་སངས་རྒྱས་གཅིག་གི་ཡེ་ཤེས་ཡིན་པའི་ཕྱིར་རོ། །འདོད་ན་རྒྱན་
ལས། དེ་བཞིན་སངས་རྒྱས་ཡེ་ཤེས་ལ། །ཤེས་བྱ་ཐམས་ཅད་གཅིག་ཅར་སྣང་ཞེས་དང་།
ཁྱོད་ཀྱིས་མཁྱེན་པས་ཤེས་བྱ་ཁྱབ་ཅེས་སོགས་དང་འགལ་ལོ། །དེ་ཁྱབ་པ་མེད་ན་འདིར་
ཡང་མཚུངས་སོ། །གཞན་ཡང་ལོངས་སྐུ་དང་མཆོག་གི་སྤྲུལ་སྐུ་ལ་མཚན་དཔེ་ཡུལ་ན་གནས་
ཤིང་གསལ་ལ་རྫོགས་པ་མེད་པར་ཐལ་ཏེ་གཟུགས་ཡིན་པའི་ཕྱིར་རོ། །དེ་ཁྱབ་པ་མེད་ན་
འདིར་ཡང་མཚུངས་སོ། །དེ་ལྟར་ན་ཞེས་སོགས་སོ། །ལྔ་པ་ཡོན་ཏན་ཁྱད་པར་ཅན་གསུམ་
ནི་སངས་རྒྱས་ཐམས་ཅད་ཀྱིས་བཤད་པའི་དེ་བཞིན་ཉིད་ཡུལ་ཡིན་པས་ཡུལ་ཅན་ཇི་ལྟ་བ་
རྟོགས་པ་མཚོན་ནོ། །ཤེས་བྱའི་ཆོས་ཐམས་ཅད་ལ་རྟོགས་པ་མངའ་བསྒྱུར་བའི་རང་འབྱུང་
- 29 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
ནི་ཇི་སྙེད་པ་ཤེས་པའོ། །ཀུན་རྫོབ་དང་དོན་དམ་གྱི་རྣམ་པ་ཐམས་ཅད་བྱང་ཆུབ་སྟེ་རྟོགས་
པའི་སངས་རྒྱས་ཉིད་ཀྱི་རྣམ་པ་གསུམ་སྟེ་ཞེས་སོ། །གསུམ་པ་མཇུག་བསྡུ་བ་ནི། དེ་ལྟར་ན་
ཞེས་སོགས་སོ། །
གཉིས་པ་བརྩད་པ་སྤང་བ་ལ་གཉིས་ཏེ། ཟློས་པ་སྤང་བ་དང་། འགལ་བ་
སྤང་བའོ། །དང་པོ་ནི་གོང་གི་གཞི་ཤེས་ཀྱི་རྣམ་པ་ཉེར་བདུན་དང་། འདིའི་གཞི་ཤེས་ཀྱི་རྣམ་
པ་སོ་བདུན་ཟློས་སོ་ཞེ་ན། གོང་གི་བདེན་པ་བཞི་ཀའི་ཡིན་ལ། འདི་ནི་ལམ་བདེན་གྱི་ཡིན་
པས་མི་ཟློས་སོ། །འོ་ན་གོང་གི་ལམ་བདེན་གྱི་བཅོ་ལྔ་པོ་དང་ཟློས་སོ་ཞེ་ན། གོང་གི་མཚན་
ཉིད་ཀྱི་རྣམ་པ་ཡིན་ལ་འདིའི་མཚན་གཞིའི་རྣམ་པ་ཡིན་ཏེ་བྱང་ཆུབ་ཀྱི་ཡན་ལག་བདུན་ལ་
སོགས་པ་མཐོང་ལམ་ལ་སོགས་པའི་མཚན་གཞི་ཡིན་པའི་ཕྱིར་རོ། །འོ་ན་མཚན་ཉིད་མཚན་
གཞི་གང་རུང་གིས་གཅིག་མཚོན་ནུས་པས་གཉིས་ཀ་བསྟན་པ་ཟློས་སོ་ཞེ་ན། གོང་མའི་ཉན་
རང་གི་གཞི་རྐྱང་ཤེས་པ་ཡིན་ལ་འདི་ནི་སངས་རྒྱས་ཀྱི་རྣམ་མཁྱེན་གྱི་ཁོངས་སུ་ཆུད་པའི་
གཞི་ཤེས་པའི་ལམ་གྱི་ལྡོག་པ་ནས་བསྟན་པ་ཡིན་ནོ། །ལམ་ཤེས་ཀྱི་ལའང་དེས་འགྲོའོ་མ་
ཨར་ཟེར་ཀྱང་གཉིས་ཀ་མཚན་གཞིར་ཁྱད་མེད་དོ། །འདི་ལ་ཁ་འདུལ་ཅིག་གོང་མ་གཞི་ཤེས་
ལམ་ཤེས་མཚན་ཉིད་པ་ཡིན་ལ། འོག་མ་ནི་རྣམ་མཁྱེན་གྱི་རྣམ་པ་ལ་དེ་གཉིས་ཀྱིས་
བཏགས་པ་ཡིན་ནོ། །རྒྱུ་མཚན་ནི་ཡུལ་ལམ་གྱི་བདེན་པ་ལ་ཉན་རང་དང་བྱང་ཆུབ་སེམས་
དཔའི་གཞེ་ཤེས་ལམ་ཤེས་ཀྱིས་བསྡུས་པ་སུམ་ཅུ་རྩ་བདུན་དང་བཞི་ཡོད་པས། འདིར་ཡུལ་
ཅན་རྣམ་མཁྱེན་ཡིན་པ་ལ་ཡུལ་གྱི་མིང་གིས་ཡུལ་ཅན་ལའང་གཞི་ཤེས་ལམ་ཤེས་སུ་
བཏགས་པའོ། །དགོས་པ་ནི་བརྒྱ་དང་བཅུ་པོ་གཞི་ཤེས་ལམ་ཤེས་ཀྱི་ཡུལ་དུ་གཏན་མི་
འགྱུར་སྙམ་པའི་དོགས་པ་དགག་པའི་དོན་དུའོ། །དངོས་ལ་གནོད་པ་ནི་བརྒྱ་དང་བཅུ་པོ་
རྣམ་མཁྱེན་གྱི་རྣམ་པར་བཤད་པ་ཉིད་ཡིན་ནོ་གསུང་ངོ༌། །འོན་ཀྱང་གདགས་མི་དགོས་ཏེ་
- 2 ཤུ9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདི་དག་རྣམ་མཁྱེན་གྱི་ཡུལ་གཞི་ཤེས་ལམ་ཤེས་ཀྱིས་བསྡུས་པ་ལམ་བདེན་དངོས་སུ་
བསྟན་པས་ཡུལ་ཅན་རྣམ་མཁྱེན་གྱི་རྣམ་པ་མཚོན་ནས་སྟོན་པའོ་ཞེས་རྟོགས་སོ། །གཉིས་པ་
ནི་སངས་རྒྱས་ཀྱི་རྣམ་པ་བྱང་ཆུབ་སེམས་དཔའི་རྒྱུད་ལ་སྐྱེའམ་མི་སྐྱེ། དང་པོ་ལྟར་ན་ཐུན་
མོང་མ་ཡིན་པར་འགལ་ལ། གཉིས་པ་ལྟར་ན་བྱང་ཆུབ་སེམས་དཔས་སྒོམ་པར་ཇི་ལྟར་ནུས་
ཞེ་ན། བྱང་ཆུབ་སེམས་དཔའི་ལ་ངོ་བོ་ཐོབ་པ་དང་ལུས་ཡོངས་སུ་རྫོགས་པ་སྐྱེ་ལ་མཐར་
ཐུག་པ་མི་སྐྱེ་བས་སྐྱོན་གཉིས་ཀ་མེད་དོ། །དེ་ཡང་དྷ་ན་རེ་གཞི་ཤེས་ལམ་ཤེས་ཀྱི་རྣམ་པ་
དྲུག་ཅུ་རྩ་གསུམ་པོ་རྣམ་མཁྱེན་གྱི་བརྒྱ་དང་བཅུར་བསྡུས་ནས་དང་པོ་དྲན་པ་ཉེར་བཞག་
ནས་བསྒོམ་མོ་གསུང་སྐད་དོ། །
གསུམ་པ་དོན་སྡད་པ་ལ་གཉིས་ཏེ། ཟག་བཅས་ཟག་མེད་གང་ཡིན་དཔྱད་པ་
དང༌། མཇུག་སྡུད་དངོས་སོ། །དང་པོ་ནི་དེ་ལ་ཞེས་སོགས་སོ། །གཉིས་པ་ནི་རྣམ་པ་རྣམས་
ཞེས་སོགས་སོ། །གཉིས་པ་སྦྱོར་བ་ལ་གཉིསཏེ། དེའི་རྟེན་དང་། རབ་ཏུ་དབྱེ་བའོ། །དང་པོ་
ནི་སྦྱོར་བ་ཁྱད་པར་ཅན་ཞེས་སོགས་ཏེ་སྦྱོར་བ་སྒོམ་པ་པོ་མེད་པར་རྗོད་པར་རམ་སྒོམ་པར་
མི་ནུས་པས་ཞེས་ཏེ་སྣོད་དེ་རྟེན་ཡིན་ནོ། །གང་གི་ཞེ་ན་ཉན་པའིའོ། །གང་ཞེན་བདག་ཉིད་
ཀྱིས་འདས་པ་དང་ད་ལྟར་གྱི་སངས་རྒྱས་ལ་གཙུག་ལག་ཁང་འབུལ་བ་ལ་སོགས་པ་བྱས་པ་
དང༌། དེ་ལ་བསོད་སྙོམས་འབུལ་བ་ལ་སོགས་པས་དགེ་བའི་རྩ་བ་བསྐྲུན་པ་གཉིསནི་རང་
རྒྱུད་དུ་རྟོགས་པའི་རྟེན་ནོ། །སེང་བཟང་གིས་དེ་གཉིས་གཅིག་ཏུ་བྱས་ཏེ་མདོ་དང་མི་མཐུན་
ནོ༑ ༑དགེ་བའི་བཤེས་ཀྱི་མགོན་དང་བཅས་པ་སྟེ་གཟུང་བནི་ཕྱིའི་རྐྱེན་ནོ། །མདོ་ལས་ཤེས་
རབ་ཀྱི་ཕ་རོལ་ཏུ་ཕྱིན་པ་འདི་ནི་གང་གི་རྣ་ལམ་དུ་གྲགས་པར་གྱུར་པ་དེ་དག་ཀྱང་སྔོན་གྱི་
རྒྱལ་བ་ལ་བསྙེན་བཀུར་བྱས་པའོ། །དེ་བཞིན་གཤེགས་པ་ལ་དགེ་བའི་རྩ་བ་བསྐྱེད་པའོ།།
དགེ་བའི་བཤེས་གཉེན་གྱིས་ཡོངས་སུ་བཟུང་བ་ཡིན་ནོ་ཞེས་སོ། །གལ་ཏེ་ཤེར་ཕྱིན་འཆད་
-
{] [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
པ་མང་པོ་ཡོད་པས་དེ་ལ་དེ་ལྟ་བུ་ཅི་དགོས་ཤེ་ན། ཡུམ་ཕྱིན་ཅི་མ་ལོག་པར་སྟོན་པ་དང་
བསྙེན་པ་དང་དེ་ལ་ཉན་སེམས་སྐྱེ་བ་ནི་ཚོགས་དེ་ལྟ་བུ་མ་བསགས་པ་ལས་འབྱུང་མི་སྲིད་དོ་
ཨར་གསུང་ངོ༌། །སྣོད་དེ་རྟེན་དུ་བཞེད་དོ། །གང་གིས་ཞེ་ན། གཞུང་བློ་ལ་ལེན་པ་འོ།།
གང་ཞེ་ན་སངས་རྒྱས་ལུས་ངག་ཡིད་གསུམ་གྱིས་བསྟེན་པ་དང་། དགེ་བའི་བཤེས་ཀྱི་མགོན་
དང་བཅས་པའོ། །སྣོད་དུ་བཞེད་དོ། །གང་གི་ཞེ་ན་བསམ་བྱུང་གིས་དེའི་དོན་གྱི་ངེས་པ་
བསྐྱེད་ཅིང་མི་བརྗེད་པར་འཛིན་པའིའོ། །གང་ཞེ་ན་ཐེ་ཚོམ་གྱི་དོན་ཀུན་ནས་སངས་རྒྱས་ལ་
སོགས་འདྲི་བ་དང་དགེ་བའི་བཤེས་ཀྱིས་མགོན་དང་བཅས་པའོ། །སྣོད་དུ་བཞེད་དོ་གང་
གིས་ཞེ་ན། སོགས་པའི་སྟེ་བསྒོམ་པ་ཚུལ་བཞིན་ཡིད་ལ་བྱེད་པའིའོ། །གང་ཞེ་ན་སྦྱིན་
སོགས་བཅུ་སྤྱད་པ་དང་དགེ་བའི་བཤེས་ཀྱིས་མགོན་དང་བཅས་པའོ། །གལ་ཏེ་ཡུམ་བསྒོམ་
པའི་རྟེན་དུ་སྦྱིན་སོགས་སྤྱད་པ་དགོས་ན་ཕན་ཚུན་བརྟེན་ནོ་ཞེ་ན། རྗེས་མཐུན་ཙམ་སྤྱད་
པས་སྦྱོར་བ་མཚན་ཉིད་པ་སྐྱེ་བ་ཡིན་ནོ་ཞེས་སོ། །འགྲེལ་པར་ཕྱིའི་རྐྱེན་འོག་ཏུ་སྨོས་པ་ནི་
ཐམས་ཅད་ལ་སྦྱོར་བར་གོ་བར་བྱེད་པ་ཡིན་ནོ། །རྣམ་པའི་མཚན་ཉིད་ཅན་གྱི་ཡུམ་ནི་གཞུང་
ཉུང་ཟད་འདི་མ་ཡིན་གྱི། རྣམ་པ་བརྒྱ་བདུན་ཅུ་རྩ་གསུམ་པོ་འདིའི་བརྗོད་བྱས་ཡུམ་གྱི་མདོ་
ཐམས་ཅད་ལ་ཁྱབ་པས་ཐམས་ཅད་རྣམ་པའི་ཡུམ་ཞེས་བྱའོ། །
གཉིས་པ་སྦྱོར་བ་ནི་ དེ་ ལྟར་ཞེས་སོགས་ལ་གསུམ་སྟེ། རང་བཞིན་དང༌།
གནས་སྐབས་དང་། ས་མཚམས་ཀྱི་སྦྱོར་བའོ། །དང་པོ་ལ་གཉིས་ཏེ་ངོ་བོ་དང་། རྟོགས་པའི་
ཁྱད་པར་གྱི་སྦྱོར་བའོ། །དང་པོ་ལ་གཉིས་ལས་གནས་པ་བཀག་པ་ནི་གཟུགས་ལ་སོགས་
པའི་ཆོས་ཐམས་ཅད་རང་བཞིན་མེད་པར་གཏན་ལ་ཕབ་ནས་བློས་གང་དུ་ཡང་མི་གནས་
པར་བསྒོམ་པ་སྟེ། མདོ་ལས་བྱང་ཆུབ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་
ལ་སྤྱོད་པའི་ཚེ་གཟུགས་ལ་མི་གནས་སོ། །གང་གི་ཚེ་གཟུགས་ལ་མི་ གནས་པ་དེའི་ཚེ་
- { [] ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟུགས་ལ་རྣལ་འབྱོར་དུ་བྱེད་པ་ཡིན་ནོ་ཞེས་སོགས་བཤད་དོ། །གཉིས་པ་རྣལ་འབྱོར་
བཀག་པ་ནི་དེའི་ཚེ་བདག་མི་གནས་པ་སྒོམ་པ་ཡིན་ནོ་ཞེས་ཞེན་པ་བྱུང་ན་དེ་ཡང་བཀག་
ནས་བསྒོམ་པ་སྟེ། མདོ་ལས་བྱང་ཆུབ་སེམས་དཔའ་ཆེན་པོ་ཡུམ་ལ་སྤྱོད་པའི་ཚེ་གཟུགས་ལ་
སྦྱོར་བར་མི་བྱེད་དེ། གང་གི་ཚེ་གཟུགས་ལ་སྦྱོར་བར་མི་བྱེད་པ་དེའི་ཚེ་གཟུགས་ལ་རྣལ་
འབྱོར་དུ་བྱེད་པ་ཡིན་ནོ་ཞེས་སོ། །གཉིས་པ་རྟོགས་པའི་ཁྱད་པར་གྱི་གསུམ་ནི་ཆོས་ཐམས་
ཅད་སྟོང་པར་རྟོགས་པ་ན་གཞི་དང་ལམ་དང་རྣམ་པའི་ཆོས་མི་དམིགས་པར་རྟོགས་པ་ནས་
ཟབ་པ་ལ་སོགས་པ་གསུམ་དུ་འཇོག་པ་སྟེ། གནས་པ་མི་དམིགས་པའི་དོན་གྱིས་གཟུགས་
ལ་སོགས་དེའི་གཞིའི་དེ་བཞིན་ཉིད་ཟབ་ལ་དེ་རྟོགས་ནས་སྒོམ་པ་ནི་ཟབ་པའི་སྦྱོར་བའོ།།
མདོ་ལས་གཟུགས་ཟབ་པའི་ཕྱིར་ཡུམ་ཟབ་བོ་ཞེས་སོ། །ལམ་གྱི་དེ་བཞིན་ཉིད་དེ་རྣམ་པ་
རང་བཞིན་གྱིས་རྙོག་པ་མེད་པའི་དོན་གྱིས་གཏིང་དཔག་དཀའ་བ་ལ་དེར་རྟོགས་ནས་སྒོམ་
པས་གཏིང་དཔག་དཀའ་བའི་སྦྱོར་བ་ཞེས་བྱའོ། །མདོ་ལས་གཟུགས་གཏིང་དཔག་དཀའ་
བའི་ཕྱིར་ཡུམ་གཏིང་དཔག་དཀའ་བའོ་ཞེས་སོ། །རྣམ་པའི་དེ་བཞིན་ཉིད་དེ་རྣམས་མཐའ་མི་
དམིགས་པའི་དོན་གྱིས་ཚད་མེད་པ་དེ་རྟོགས་ནས་བསྒོམ་པས་ཚད་མེད་པའི་སྦྱོར་བ་ཞེས་
བྱའོ། །མདོ་ལས་གཟུགས་ཚད་མེད་པའི་ ཕྱིར་ཡུམ་ཚད་མེད་པའོ་ཞེས་སོ། །དེ་གསུམ་ལ་
འབྲས་བུའམ་ཡུལ་ཅན་ནས་ཐ་སྙད་བཏགས་ན་གཞི་ཤེས་ལམ་ཤེས་རྣམ་མཁྱེན་གྱི་སྦྱོར་བ་
ཞེས་ཀྱང་བྱའོ། །ལྔ་པོ་འདི་དག་ལ་མཚན་ཉིད་རྟགས་སུ་བྱས་ནས་མཚོན་ཆ་བསྒྲུབ་ན་ཡུམ་
བསྒོམ་པ་ཆོས་ཅན་མི་གནས་པའི་སྦྱོར་བ་ཞེས་བྱ་སྟེ་གཟུགས་ལ་སོགས་པ་ལ་མི་གནས་པར་
བསྒོམ་པའི་ཕྱིར་རོ་ཞེས་བྱ་བ་ལ་སོགས་པའོ། །གཉིས་པ་གནས་སྐབས་ཀྱི་སྦྱོར་བ་ནི་སྔར་གྱི་
ལྔ་པོ་དེ་ཉིད་ཚོགས་ལམ་དུ་བསྒོམ་ན་ཚེགས་འབད་པ་ལ་ཆེན་པོ་ནི་དྲག་པོའོ། །ཡུན་རིང་ནི་
གྲངས་མེད་གསུམ་ཙམ་ནས་འཚང་རྒྱ་བའི་སྦྱོར་བ་སྟེ། མདོ་ལས་ཐེག་པ་ལ་གསར་དུ་ཞུགས་
-30 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
པའི་གང་ཟག་དེ་ཡུམ་ཟབ་མོ་འདི་ཐོས་ནས་སྤངས་ཏེ་ཞེས་སོ། །ལུང་བསྟན་དུ་རུང་བའི་
དབང་པོ་ལྔ་ཐོབ་པ་ལ་གནས་པ་དང་། ཡུམ་འཛིན་པ་ལ་སོགས་པ་ཕྱི་བཤོལ་གྱིས་ཕྱིར་མི་
ལྡོག་པ་དང་། བདུད་བཞི་དང་ས་གཉིས་ཀྱི་བར་ཆད་ལས་ངེས་པར་འབྱུང་བ་དང་། གཟུང་
འཛིན་སྒྲུབ་རྟོག་གིས་བར་ཆད་མེད་པར་རྟག་ཏུ་སྒོམ་པ་དང༌། བྱང་ཆུབ་ཉེ་བ་ནི་མཐོང་ལམ་
གྱི་ཚེ་ཡིན་ཏེ་བྱང་ཆུབ་དང་ནི་ཉེ་བ་དང་ཞེས་སོགས་དང་ཟག་པ་མེད་པའི་ཆོསགསར་གྱི་རྟེན་
ཉིད་དང་། མདོ་ལས་ཕྱི་དུས་བཟང་ལ་སྡོང་པོ་ལོ་མ་ལྷགས་གྱུར་ན། །ཡལ་གས་རིང་པོ་མི་
ཐོགས་ལོ་འབྲས་མེ་ཏོག་སྐྲུན། །ཤེས་རབ་ཕ་རོལ་ཕྱིན་འདི་སུའི་ལག་ཐོབ་པ། །རིང་པོར་མི་
ཐོགས་འདྲེན་པ་རྣམས་ཀྱི་བྱང་ཆུབ་ཐོབ་ཅེས་པས་ཀུན་བཏགས་ཀྱིས་བསྡུས་པའི་གཟུང་
འཛིན་གྱི་རྟོག་པ་ལོ་འདབ་རྙིང་པ་འདྲ་བ་ནི་སྤངས། ལོ་འདབ་གསར་པ་ལྟ་བུའི་བྱང་ཆུབ་
དང་མེ་ཏོག་དང་འབྲས་བུ་འདྲ་བའི་སེམས་ཅན་གྱི་དོན་མི་རིང་པར་ཤེས་ནས་དགའ་བ་སྐྱེ་
བའོ། །འབྲས་བུ་སྐུ་གསུམ་མྱུར་དུ་ཐོབ་པར་ཤེས་པ་སྟེ། མདོ་ལས་དཔེར་ན་བུད་མེད་སྦྲུམ་
གང་སྡུག་བསྔལ་ཉེན་གྱུར་ན། །དེ་ནི་དེའི་བཙའ་བའི་དུས་ལ་བབ་ཅེས་བྱ། །དེ་བཞིན་བྱང་
ཆུབ་སེམས་དཔའ་རྒྱལ་བའི་ཤེས་རབ་ཉན། །དགའ་དང་འདུན་པ་བསྐྱེད་པ་མྱུར་དུ་བྱང་
ཆུབ་རེག །ཅེས་སོ། །ཆོས་ཀྱི་འཁོར་ལོ་བསྐོར་བ་དང་ལམ་གྱི་རྟེན་དང་ལམ་ལ་འགོད་པ་ལ་
སོགས་གཞན་གྱི་དོན་དང་ཆོས་ཀྱི་དབྱིངས་ལ་ཡོན་ཏན་དང་སྐྱོན་འཕེལ་འགྲིབ་མི་མཐོང་བ་
སྟེ༑ མདོ་ལས་ཤེས་རབ་ཕ་རོལ་ཕྱིན་མཆོག་སྤྱོད་ཚེ་རྣལ་འབྱོར་པ། །གཟུགས་ཀྱི་འཕེལ་བ་
དང་ནི་ཡོངས་སུ་འགྲིབ་མི་མཐོང་ཞེས་སོ། །ཆོས་དགེ་བ་ཆོས་མིན་མི་དགེ་བ་གཉིས་དང་
སོགས་པར་ལུང་མ་བསྟན་རིམ་པ་ལྟར་འདོད་པ་དང་ཁམས་གོང་མ་གཉིས་ན་གཙོ་ཆེར་ཡོད་
པ་དེ་མི་མཐོང་ཞིང་མི་དམིགས་པ་སྟེ། མདོ་ལས་གང་ཞིག་ཆོས་དང་ཆོས་མིན་ཆོས་དབྱིངས་
མི་མཐོང་ཞིང་། །མྱ་ངན་འདས་ལ་མི་རེག་དེ་ནི་ཤེས་རབ་གནས་ཞེས་སོ། །གགས་སོགས་
- 3
]
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཀྱི་ཆོས་ཉིད་བསམ་གྱིས་མི་ཁྱབ་པ་ཡིན་ནོ་ཞེས་པའི་རློམ་པ་བཀག་པ་ནི་མི་མཐོང་བ་ཡིན་ནོ།།
གཟུགས་སོགས་མཚནགཞི་དང་དེའི་མཚན་མ་མཚན་ཉིད་དང་དེའི་ངོ་བོ་མཚོན་བྱགསུམ་དུ་
རྣམ་པར་མི་རྟོག་པ་སྟེ། མདོ་ལས། གང་ཞིག་འདིར་སྤྱོད་སངས་རྒྱས་ཆོས་རྣམས་མི་རྟོག་སྟེ།།
སྟོབས་དང་རྫུ་འཕྲུལ་རྐང་པ་བྱང་ཆུབ་ཞི་མི་རྟོག །རྣམ་པར་མི་རྟོག་རྟོག་བྲལ་བྱིན་གྱིས་
བརླབས་ཀྱིས་སྤྱོད། །འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན། །ཞེས་སོ། །གཞན་
ཡང་རང་གི་རྒྱུད་ལ་འབྲས་བུ་རིན་པོ་ཆེ་རྒྱུན་ཞུགས་ལ་སོགས་དང་རང་སངས་རྒྱས་རྣམས་
སྦྱིན་པ་དང༌། དབྱིངས་རྣམ་དག་བསྒོམས་པས་སྒྲིབ་པ་ཕལ་ཆེར་གྱིས་དག་པ། །དེ་རྣམས་
ནི་ཚོགས་ལམ་དང་དྲོད་སོགས་བཞི་དང་མཐོང་ལམ་དང་ས་གཉིས་པ་ནས་བདུན་པའི་བར་
ལ་རེ་རེ་དང་ས་བརྒྱད་པ་ལ་ལྔ་དང་། དགུ་པ་དང་བཅུ་པ་ལ་རེ་རེ་བཞག་སྟེ་སེང་བཟང་གི་
ལུགས་སོ་གསུང་ངོ༌། །གསུམ་པ་ནི་མཚམས་དང་བཅས་ཏེ་ཞེས་ཡུམ་གྱི་སྦྱོར་བ་རིན་པོ་ཆེ་
ལྟར་དགྲ་མང་བས་དེས་མི་ཚུགས་པར་བྱ་བའི་དོན་ལོ་དང་ཟླ་བ་ལ་སོགས་པ་མཚམས་
བཅད་ཅིང་བསྒོམ་པ་སྟེ་མདོ་ལས་འབྲི་བ་ལ་མཚོན་ནས་ཡུམ་འདི་བྲི་ན་ཡང་མྱུར་དུ་བྲི་བར་
བྱ༑ ཟླ་བ་གཅིག་གིས་བྲི་ན་ཡང་དེ་བཞིན་དུ་བྱའོ་ལོ་དང་ཞེས་སོགས་སོ། །ས་བརྒྱད་པ་ཡན་
ཆད་དུ་མི་དགོས་སོ། །འགྲེལ་པ་ལྔ་ཚན་དང་པོའི་ཞབས་སུ་ཞེས་བྱ་བར་རྟོགས་པ་སྦྱར་བ་
མཚན་ཉིད་དང་། ལྔ་ཚན་འོག་མའི་ཞབས་སུ་སྦྱོར་བ་སྦྱར་བ་ནི་མཚོན་བྱ་ཡིན་ནོ་གསུང་ངོ།།
སྐྲག་པ་ལ་སོགས་པ་བཅོ་ལྔའི་ཞབས་སུ་ཞེས་བྱ་བ་ལ་སོགས་པའི་སྒྲུབ་པ་དང་ལྡན་པ་སྦྱར་
བ་མཚན་ཉིད་ཡིན་ཏེ་དེ་ཡང་ཆོས་སྒོམ་པའི་ལ་སོགས་པར་ཚུལ་བཞིན་ཡིད་ལ་བྱེད་པ་
བསྡུའོ། །རྒྱུའི་ཟག་པ་མེད་པའི་ཆོས་ཏེ་སོགས་པས་འབྲས་བུའི་ཆོས་བསྡུའོ། །འཕེལ་བ་དང་
འགྲིབ་པ་མེད་པའི་སོགས་པས་སྐྱེ་འགག་མེད་པ་བསྡུའོ། །བསམ་གྱིས་མི་ཁྱབ་པའི་སོགས་
པས་དཔག་ཏུ་མེད་པ་བསྡུའོ། །གཟུགས་རྣམ་པར་དག་པའི་སོགས་པས་ཚོར་བ་ལ་
- 3 （] .. .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
སོགས་བསྡུའོ། །ཚོགས་ཆེན་མན་ཆད་ཀྱི་ཞབས་སུ་སྦྱོར་བ་སྦྱར་བ་ནི་མཚོན་བྱ་ཡིན་གསུང་
ངོ༌༑ ༑སྔ་མ་རྣམས་འཆད་བྱེད་དང་ཕྱི་མ་རྣམས་བཤད་བྱར་ཡང་འཚམ་མོ། །
གསུམ་པ་སྔོན་འགྲོ་ལ་གསུམ་སྟེ། ཡོན་ཏན་ཤེས་ནས་བྲོད་པ་སྐྱེད་པ་དང་།
སྐྱོན་ཤེས་ནས་སྤང་བ་དང་། མཚན་ཉིད་ཤེས་ཤིང་གཏན་ལ་ཕེབས་པའོ། །དང་པོ་ནི་ཡོན་
ཏན་ཞེས་སོགས་ཏེ་བསྟན་བཤད་བསྡུ་བ་གསུམ་ལས་དང་པོ་དབྱེ་གཞི་ནི་ཡོན་ཏན་ཞེས་ཏེ་
སྦྱོར་བ་བསྒོམ་བཞིན་པ་ན་འབྱུང་བའི་གནས་སྐབས་ཀྱི་འབྲས་བུའོ། །གྲངས་ཀྱི་དབྱེ་བ་ནི་
རྣམ་པ་བཅུ་བཞིའོ་ཞེས་སོ། །གསལ་བའི་དབྱེ་བ་ནི་བདུད་ཀྱི་མཐུ་བཅོམ་ལ་སོགས་པ་ཞེས་
སོ༑ ༑འགྲེལ་པར་འབྲས་བུ་དང་རྒྱུས་བསྡུས་པའི་ཡོན་ཏན་ནོ། །དེ་གཉིས་ཀྱང་སྦྱོར་བའི་
བརྒྱུད་པ་དང་དངོས་ཀྱི་འབྲས་བུ་ཡིན་ནོ། །ཡུམ་གྱི་སྦྱོར་བ་བསྒོམ་པ་ལ་སངས་རྒྱསརྣམས་
ཀྱིས་བྱིན་གྱིས་བརླབས་པའི་རྒྱུའི་ཡོན་ཏན་ནུས་པ་མཐུ་ཅན་དུ་ཐོབ་པ་ལས་འདུད་ཀྱི་མཐུ་
བཅོམ་པའི་ཡོན་ཏན་མངོན་དུ་གྱུར་པའི་ཚུལ་གྱིས་ཐོབ་གཞན་ལའང་སྦྱར་རོ། །དེ་ལ་གས་
ཀྱིས་དགོངས་པའི་རྒྱུ་ལས་མཐུ་བསྐྱེད་པའི་དོན་དུ་དགོངས་ཤིང་མཁྱེན་པའི་འབྲས་བུ་ཐོབ་
བོ༑ ༑དེ་ལ་སངས་རྒྱས་ཀྱི་སྤྱན་བཞིས་མཁྱེན་ཅིང་ཤའི་སྤྱན་གྱིས་གཟིགས་པའི་རྒྱུ་ལས་
སངས་རྒྱས་ཀྱི་བདག་མངོན་སུམ་དུ་མཛད་པའི་འབྲས་བུ་ཐོབ་བོ། །བྱང་ཆུབ་དང་ཉེ་བར་
གྱུར་པའི་ནུས་པ་ཐོབ་པའི་རྒྱུ་ལས་བྱང་ཆུབ་དང་ཉེ་བར་གྱུར་པའི་འབྲས་བུ་ཐོབ་བོ་རྒྱུ་ནུས་
པའི་རང་བཞིན་གྱི་ཕན་ཡོན་ཆེན་པོ་ཐོབ་པ་ལས་འབྲས་བུ་སངས་རྒྱས་དང་འཕྲད་པའི་དོན་
ཆེན་པོ་དང་། སོགས་པར་མཐོ་རིས་སུ་སྐྱེ་བའི་དོན་ཆེན་པོ་ལ་སོགས་པ་ཐོབ་བོ། །རྒྱུ་ཡུམ་
འཆད་པས་སངས་རྒྱས་ཀྱི་བྱ་བ་བྱེད་པས་འབྲས་བུ་སྔོན་དུ་སངས་རྒྱས་ཀྱིས་ལྷོ་དང་ཤར་དང་
བྱང་དང་དེའི་ཆར་དར་བར་འགྱུར་རོ་ཞེས་གསུང་པ་ནི་ཡུལ་སྤྱད་པ་ཡིན་ལ། བྱང་ཆུབ་
སེམས་དཔས་སྦྱོར་བ་བསྒོམས་པས་དེ་བཤད་པ་ལ་སོགས་པས་ཡུལ་ཐམས་ཅད་དུ་རྒྱས་
.：3 {]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བྱས་པ་ནི་དེའི་ཡོན་ཏན་གྲུབ་པ་ཡིན་ནོ། །རྒྱུ་མཐོང་སྤང་སྒོམ་སྤང་གི་གཉེན་པོ་ཆོས་
ཡོངས་སུ་རྫོགས་པ་ལས་འབྲས་བུ་མཐོང་ལམ་སྒོམ་ལམ་གྱི་ཟག་པ་མེད་པའི་ཡོན་ཏན་དྲན་
པ་ཉེར་བཞག་ལ་སོགས་པ་རྫོགས་པར་ཐོབ་པའོ། །རྒྱུ་རང་ཉིད་ཀྱིས་སངས་རྒྱས་ལས་རྣམ་
པ་ཐམས་ཅད་མཁྱེན་པ་ཉིད་ཀྱི་གཏམ་བརྗོད་པ་རྙེད་པ་ལས་འབྲས་བུ་རྣམ་མཁྱེན་གྱི་
དམིགས་པ་ལ་སོགས་འཆད་པའི་སྨྲ་བའི་སྐྱེས་བུ་ཐོབ་བོ། །རྒྱུ་བདག་གི་སྦྱོར་བའི་གྲོགས་ཏེ་
མགོན་སངས་རྒྱས་ཀྱིས་མཛད་པ་ལས་འབྲས་བུ་བདུད་ཀྱིསརྣམ་མཁྱེན་ལས་མི་ཕྱེད་པ་ཐོབ་
བོ༑ ༑རྒྱུ་ཐེག་ཆེན་གྱི་ཆོས་ལ་དགའ་བ་རྒྱ་ཆེན་པོ་ལས་འབྲས་བུ་དགེ་བའི་རྩ་བ་ཉན་རང་
དང་ཐུན་མོང་མ་ཡིན་པ་སྐྱེ་བ་ཐོབ་བོ། །རྒྱུ་སྦྱོར་བ་སྒོམ་པ་དེའི་སེམས་ཅན་མ་བསྒྲལ་བ་
རྣམས་བསྒྲལ་བ་ལ་སོགས་དམ་བཅས་པའི་ཚིག་ལ་དེ་ཁོ་ན་ལྟར་འགྲུབ་སྙམ་ནས་སངས་
རྒྱས་རྗེས་སུ་ཡི་རང་བ་འབྱུང་འབྲས་བུ་སེམས་ཅན་དངོས་སུ་སྒྲོལ་བ་ལ་སོགས་པ་དམ་
བཅས་པ་བཞིན་དུ་སྒྲུབ་པ་ཐོབ་བོ། །ཐེག་ཆེན་གྱི་ཆོས་ཟབ་མོ་ལ་འདོད་ཅིང་མོས་པ་འབྲས་
བུ་འཁོར་ལོས་སྒྱུར་བ་ལ་སོགས་པ་འབྲས་བུ་རྒྱ་ཆེན་པོ་གཞན་དོན་དུ་ཡོངས་སུ་འཛིན་
པ་ཐོབ་བོ། །རྒྱུ་སེམས་ཅན་གྱི་དོན་བྱེད་པའི་ནུས་པ་དང་ལྡན་པས་འབྲས་བུ་སེམས་ཅན་གྱི་
དོན་དངོས་སུ་བྱེད་པ་ཐོབ་བོ། །རྒྱུ་ཤེས་རབ་ཀྱི་ཕ་རོལ་ཏུ་ཕྱིན་པ་ཚང་བར་རྙེད་པར་གྱུར་
པའི་དགེ་རྩ་དང་ལྡན་པ་ལས་འབྲས་བུ་དོན་དང་གཞུང་ཚང་བ་ངེས་པར་ཐོབ་པའོ། །ཡངན་
སྦྱོར་བ་བཞི་བསྒོམས་པས་སྐྱེ་བ་གཞན་དུ་གླེགས་བམ་ཚང་བར་རྙེད་པ་རྒྱུ་ཡིན་ལ། དེ་ལས་
དེའི་རྟོགས་པ་ངེས་པར་ཐོབ་པནི་འབྲས་བུའོ། །དེ་ཡང་མ་བཙལ་ཡང་རྙེད་པ་ལ་སོགས་པའི་
མུ་གསུམ་ཤེས་པར་བྱའོ། །གསུམ་པ་ནི་དེ་དག་ཕྱིན་ཅི་མ་ལོག་ཅེས་སོགས་ཏེ་རྒྱུ་ཡོན་
ཏན་འབྱུང་ཞིང་འབྲས་བུའི་ཐོབ་པའོ། །
གཉིས་པ་ནི་དེའི་འོག་ཏུ་ཡང་ཞེས་སོགས་ཏེ། སྨྲ་བའི་ཟླ་བས་སངས་རྒྱས་ལནི
-3 (
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། (༨
རབ་འབྱོར་ཞུས། །ཡོན་ཏན་དགའ་བ་རྣམས་ཀྱི་བར་དུ་གཅོད་གང་ལགས་ཞེས་པ་དང་
བསྟུན་ནས་དྲི་ཚིག་གིས་མཚམས་སྦྱར་རོ། །འདི་ལ་གསུམ་སྟེ། བསྟན། བཤད། བསྡུ་བའོ། །
དང་པོ་དབྱེ་གཞི་ནི་སྐྱོན་ནི་ཞེས་ཏེ་སྦྱོར་བའི་སྔོན་འགྲོ་སྤང་བར་བྱ་བའོ། །ཕྱེ་ན་བཅུ་ཚན་
བཞིར་བཅས་པ། །དྲུག་ཏུ་ངེས་པར་རྟོགས་པར་བྱ་ཞེས་སོ། །གཉིས་པ་ལ་གསུམ་སྟེ། རང་
ཉིད་ལ་བརྟེན་པའི་འགལ་རྐྱེན་ཉེ་བར་གནས་པ་དང༌། མཐུན་རྐྱེན་མ་ཚང་བ་དང་། གཞན་
ལ་བརྟེན་པའི་འགལ་རྐྱེན་ཉེ་བར་གནས་པའོ། །དང་པོ་ལ་ལྔ་སྟེ། སྤོབས་པའི་དབང་དུ་བྱས་
པ་དང་། གནས་ངན་ལེན་གྱི་དབང་དུ་བྱས་པ་དང་། སྤོང་བའི་རྒྱུ་མཚན་འཛིན་པའི་དབང་དུ་
བྱས་པ་དང༌། ཐེག་ཆེན་ལས་ཉམས་པར་བྱེད་པ་དང་། ཐེག་ཆེན་ལས་གཡེངས་པར་བྱེད་
པའོ། །དང་པོ་ནི་ཡུམ་བསྙེན་པ་ལ་སོགས་བྱས་ཀྱང་ཡུན་རིང་ཆེས་ན་བདུད་ཀྱིས་བར་དུ་
གཅོད་པར་འགྱུར་ཏེ་ཕ་རོལ་ཏུ་ཕྱིན་པ་དྲུག་དཀའ་བས་ཡོངས་སུ་རྫོགས་པར་བྱེད་ཅེས་
གསུངས་སོ། །སྤོབས་པ་ཧ་ཅང་མྱུར་བ་ནི་འོ་ལེ་བ་སྐྱེས་ནས་ཕྱིན་ཅི་མ་ལོག་པར་བརྗོད་པའི་
བར་ཆད་དུ་འགྱུར་བར་འཕགས་པས་བཤད་ལ། འགྲོ་བའི་དོན་མ་བྱས་པར་གློག་བཞིན་
མྱུར་དུ་ཡང་། །ཡོངས་སུ་ཉམས་པར་འགྱུར་བ་འདི་ནི་འདུད་ཀྱི་ལས་ཞེས་སོ། །གཉིས་པ་ནི་
ལུས་ཀྱི་གནས་ངན་ལེན་ནི་གླལ་བ་དང་རྒོད་པ་དང་ཕན་ཚུན་སྟེག་ཅིང་ཡི་གེར་འབྲི་བ་
གསུམ་མོ། །སེམས་ཀྱི་གནས་ངན་ལེན་ནི་སེམས་རྣམ་པར་གཡེངས་པ་དང་། ཕན་ཚུན་
ཆགས་སེམས་དང་ལྡན་པ་དང་། ཡི་གེ་གཞན་ལ་ཆགས་ཤིང་ཚིག་གི་དོན་མི་ཤེས་པར་ཡི་
གེར་འབྲི་བའོ། །རིགས་པ་མ་ཡིན་པས་བསྐྱེད་པ་ནི་གླལ་བ་ལ་སོགས་པ་དྲུག་སྔོན་དུ་སོང་
བའི་ཁ་འདོན་བྱེད་པ་ལ་སོགས་པའོ། །གསུམ་པ་ནི་ཐེག་ཆེན་གྱི་ཆོས་སྤྱོད་སྤོང་བས་ན་ཕྱིར་
ཕྱོགས་པའོ། །དེའི་རྒྱུ་མཚན་ནི་འཐད་པའོ། །འཛིན་པ་ནི་ཡིད་ལ་བྱེད་པའོ། །འད་པ་ནི་
འདིའི་གཏིང་མི་རྙེད། རོ་མི་མྱོང་བའི་ཕྱིར་དང༌། འདི་ལས་བདག་ལུང་མ་བསྟན་པའི་ཕྱིར་
- 3 {3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། མིང་རུས་ལ་སོགས་པ་མ་སྨོས་པའི་ཕྱིར། འདི་བཤད་ཚེ་ན་ཁ་ཅིག་སོམ་ཉི་ཟ་འགྱུར་
ཏེ༑ ༑འདྲེན་པས་འདིར་ནི་བདག་གི་མིང་ཡང་ཡོངས་མ་བརྗོད། །རིགས་དང་ས་དང་རུས་
ཀྱང་ཡོངས་སུ་མ་བརྗོད་ཅེས། །འདི་ནི་ཉན་པར་མི་འགྱུར་སྤོང་འགྱུར་བདུད་ཀྱི་ལས་ཞེས་
ཁྱབ་པ་མེད་པའི་རྟགས་ལྟར་སྣང་གསུམ་མོ། །བཞི་པ་ནི་འོག་མ་དྲུག་པོ་འདི་དག་ཐམས་
ཅད་སེམས་བསྐྱེད་བྱས་པ་གཅིག་གིས་ཡུམ་གྱི་གླེགས་བམ་སྤངས་ཏེ་ཉན་རང་གི་སྡེ་སྣོད་ལ་
འཇུག་པར་གཅིག་མོད་ཀྱི་ལྡོག་པ་མི་འདྲ་བ་དུ་མར་བསྟན་ནོ། །ཡལག་ལ་སོགས་པ་ཐམས་
ཅད་ཐོབ་པའི་རྩ་བ་བོར་ནས་ཡལ་འདབ་ལ་འཇུ་བ་ལྟར་ཡུམ་གྱི་གླེགས་བམ་བོར་ནས་ཉན་
རང་གི་སྡེ་སྣོད་ལ་འཇུག་པ་ནི་འཇིག་རྟེན་དང་དེ་ལས་འདས་པའི་ཆོས་ཐམས་ཅད་ཀྱི་རྒྱུ་ལ་
མངོན་པར་ཞེན་པ་ཉམས་པ་སྟེ། དེ་ལྟར་མི་ཤེས་དེ་དག་རྩ་བ་བོར་ནས་ནི། །རྨོངས་པས་
ཡལ་ག་དག་དང་འདབ་མ་ཚོལ་བར་འགྱུར་ཞེས་སོ། ཁྱི་འགའ་ཞིག་ཇོ་བོའི་ཟན་ནར་མ་བོར་
ནས་ལས་མི་ལ་སློང་བ་ལྟར་ཡུམ་བོར་ནས་ཉན་རང་གི་མདོ་སྡེ་ལ་འཇུག་པནི་གནསསྐབས་
སུ་བདེ་བ་རྒྱན་ལས། གཞན་དོན་སེམས་དང་དེའི་ཐབས་རྙེད་དང༌། དགོངས་ན་དོན་དང་
དེ་ཉིད་མཆོག་མཐོང་བས་ཞེས་དང་། མཐར་ཐུག་པའི་བདེ་བ་རྒྱུད་བླ་མ་ལས། ཡིད་ཀྱི་རང་
བཞིན་ཕུང་པོ་དང༌། །དེ་རྒྱུ་ལོག་ཕྱིར་བདེ་བ་ཉིད་ཅེས་པ་གྱ་ནོམ་པ་བདེ་བའི་རོ་མྱང་བ་
ཉམས་པའོ། །རྣམ་པ་ཐམས་ཅད་དུ་ཐེག་པའི་མཆོག་ཆེན་པོ་ཀུན་ཏུ་འཛིན་པ་ཉམས་པ་ནི་
གླང་པོ་རྙེད་ནས་གླང་པོའི་རྗེས་ནི་ཚོལ་བ་ལྟར། །ཤེས་རབ་ཕ་རོལ་ཕྱིན་ཐོས་མདོ་ཚོལ་དེ་
བཞིན་ནོ། །ཇི་ལྟར་རྒྱ་མཚོ་དང་བ་གླང་རྨིག་རྗེས་ཀྱི་ཆུ་སྙོམ་པ་ལྟར་ཡུམ་དང་ཉན་རང་གི་
མདོ་རྣམ་མཁྱེན་གྱི་རྒྱུར་སྒོམ་པ་ནི་རྟག་ཏུ་ཆེད་དུ་བྱ་བ་གསུམ་ལས་ཉམས་པའོ། །རྣམ་པར་
རྒྱལ་བའི་རྒྱུ་རིན་པོ་ཆེ་སྣ་ཚོགས་ལས་གྲུབ་པ་ངོས་རེ་རེ་ལ་དཔག་ཚད་ཉིད་བརྒྱ་ལྔ་བཅུ་ཡོད་
པ་ཇི་ཙམ་གྱིས་མཛེས་པར་བྱས་པའི་ཚད་ཉི་ཟླ་ལ་ལེན་པ་ལྟར་ཡུམརྣམ་མཁྱེན་གྱི་རྒྱུ་ཡིན་པ་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼ ༨
ལ་མ་ཡིན་པར་འཛིན་ཅིང་ཉན་རང་གི་མདོ་སྡེ་རྒྱུར་འཛིན་པ་ནི་རྒྱུ་དང་འབྲས་བུ་འབྲེལ་བ་
མེད་པས་ཉམས་པའོ། །ཇི་ལྟར་འཁོར་ལོས་སྒྱུར་བའི་རྒྱལ་པོ་དང་ཁམས་ཀྱི་རྒྱལཔོ་སྙོམ་པ་
དང༌། ཁ་ཟས་རོ་བརྒྱ་པ་བོར་ནས་དྲུག་ཅུ་པ་ཟ་བ་དང་། ནོར་བུ་རིན་པོ་ཆེ་རིན་ཐང་མེད་པ་
དང་འཆིང་བུ་སྙོམ་པ་ལྟར། ཡུམ་བོར་ནས་ཉན་ཐོས་ཀྱི་མདོ་སྡེ་ལས་རྣམ་མཁྱེན་བཙལ་བར་
སེམས་པ་ནི་གོང་ན་མེད་ན་ཆོས་སྐུ་ལོངས་སྐུ་སྤྲུལ་སྐུ་གསུམ་ལས་ཉམས་པའོ། །ལྔ་པ་ནི་
ཡུམ་གཏན་ནས་མི་སྤོང་ཡང་རེ་ཤིག་གཡེངས་པར་འགྱུར་བའི་རྒྱུ་བརྒྱད་ནི་གཟུགས་ནས་
བྱང་ཆུབ་ཀྱི་བར་དུ་ཡུལ་མང་པོ་ལ་རྣམ་པར་རྟོག་པའི་སྤོབས་པ་དང་འབྲས་བུ་དང་ལམ་ཁྲི་
བར་མི་ནུས་པ་ལ་ཡི་གེར་འབྲི་བ་ཁོ་ན་ཡུམ་ཡིན་པར་འཛིན་པ་སྟེ་གཉིས་པོ་ལས་གཡེངས་
པའོ། །ཡུམ་དངོས་པོ་མེད་པ་ཡིན་ནོ་ཞེས་འཛིན་པ་སྟེ་གསུམ་ག་ལས་གཡེངས་པའོ། །ཡི་གེ་
ཁོ་ན་དེར་འཛིན་པ་སྟེ་གཉིས་པོ་ལས་གཡེངས་པའོ། །གཞུང་ཡི་གེ་ཡིན་བཞིན་དུ་ཡི་གེ་མེད་
པ་ལ་དེར་འཛིན་པ་སྟེ་གཞུང་ལས་གཡེངས་པའོ། །ཡུལ་དང་གྲོང་ལ་སོགས་པ་ཡིད་ལ་བྱེད་
པ་དང༌། རྙེད་པ་ནོར་དང༌། བཀུར་སྟི་གཅེས་སྤྲས་བྱེད་པ་དང་། བསྟོད་པ་དང་གྲགས་སྙན་
སྒྲོགས་པའི་ཚིགས་སུ་བཅད་པའི་རོ་མྱང་བ་སྟེ་ཆགས་པ་དང་། སངས་རྒྱས་ཀྱི་ལམ་མ་ཡིན་
པ་བདུད་ཀྱིས་བསྟན་པ་ཐེག་པ་གཉིས་ཀྱི་ལམ་ལས་དེའི་ཐབས་ལ་མཁས་པ་ཚོལ་བའོ།།
གཉིས་པའི་གྲངས་བཞིན་དུ་ཞེསཏེ་སྤྱིར་ཡུམ་ཉན་པ་ལ་སོགས་པའི་ཆོས་སྤྱོདནི་དཔོན་སློབ་
ཚོགས་པ་ལས་བྱེད་དགོས་ལ་དེ་དག་ཀྱངགཉིས་ཀ་ཡོན་ཏན་དང་ལྡན་པ་དགོས་པས་མཐུན་
རྐྱེན་མ་ཚང་བ་ནི་གསུམ་སྟེ། དཔོན་སློབ་གང་རུང་ལ་བརྟེན་པ་དང་། གཞན་གྱིས་བརྗོད་པ་
ལ་བརྟེན་པ་དང༌། གཉིས་ཀ་ལ་བརྟེན་པའོ། །དེ་ལ་དང་པོ་བཅུ་བཞི་ནི་སློབ་དཔོན་ཡོན་ཏན་
མེད་པའི་ཕྱོགས་སུ་བྱས་པ་སློབ་མ་དེ་དང་ལྡན་པའི་ཕྱོགས་སུ་བྱས་པས་སློབ་དཔོན་ལ་
བརྟེན་པ་ཞེས་ཀྱང་བྱ། སློབ་མ་ཡོན་ཏན་མེད་པའི་ཕྱོགས་སུ་སྦྱར་བས་ཉི་ཤུ་རྩ་བརྒྱད་དུ་
.} |} ： -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་ཡང་སྐྱོན་བཅུ་བཞི་ལས་མི་འོང་སྟེ་མཐུན་རྐྱེན་མ་ཚང་བར་མཚན་ཉིད་མཚུངས་པ་དང་།
བཟློག་ཟླ་ཡོན་ཏན་ཡིན་པའི་ཕྱིར་རོ། །དེས་ན་གང་རུང་ལ་བརྟེན་པ་ཡིན་ནོ། །སློབ་མ་ཉན་
པར་འདུན་ལ་སློབ་དཔོན་སྙོམ་ལས་བྱེད་པས་ཚོགས་པའི་ཆོས་སྤྱོད་ལས་ཉམས་པའོ།།
འདུན་པནི་ཡུམ་ཉན་པ་ལའོ། །ཡུལ་ཐ་དད་པནི་ཡུམ་དང་གཞན་ལའོ། །དགེ་བ་ནི་དད་ཅིང་
བསམ་པ་དགེ་བའོ། །ཐབས་ནི་རྣམ་མཁྱེན་ཐོབ་པའི་ཐབས་ཕར་ཕྱིན་དྲུགགོ །འདོད་པ་ལ་
འདུན་པས་ནི་སྒྲིབ་པ་གཞན་མཚོན་པའོ་ཞེས་ཟེར། གཉིས་པ་ནི་སྙིང་རྗེ་ཆུང་བས་ངན་སོང་
གི་མི་བསྔགས་པ་སེམས་ཅན་དམྱལ་བ་ནི་འདི་ལྟར་སྡུག་བསྔལ་ལོ་ཞེས་བརྗོད་པ་ཐོས་པས་
དེར་སྐྱེས་ཀྱི་དོགས་ཏེ་སྤོང་ཞིང་ཕྱིར་ཕྱོགས་པ་སྟེ་མྱང་འདས་འདོད་པའོ། །ལྷའི་བསྔགས་པ་
དང་འཁོར་བ་སྤྱིའི་ཉེས་པ་དང་རྒྱུན་ཞུགས་ལ་སོགས་པ་ཐོབ་པར་གྱིས་ཤེས་ཅེས་བརྗོད་པ་
བདེ་འགྲོར་འགྲོ་བ་ཡིད་བདེ་བ་སྟེ་སེང་བཟང་གིས་དང་པོ་ལ་ཐ་སྙད་བྱས་སོ། །གསུམ་པའི
འཆད་པ་པོ་ཞེས་སོགས་ཏེ་གཉིས་ཀ་ལ་བརྟེན་པ་བདུན་ལ་གོ་སྐབས་མི་འབྱེད་པས་ངན་
པས་དྲུག་ཏུ་རིགས་སོ་ཨར་གསུང་ཡང་ཆོས་སྤྱོད་གཞན་གྱིས་བྲེལ་ནས་གོ་སྐབས་མི་འབྱེད་
པ་ཡིན་པས་བདུན་ནོ་འདུལ་ཀར་ཟེར་རོ། །འཆད་པ་པོ་སྔ་མར་བྱས་པའི་ཚེ་སློབ་དཔོན་
འཆད་པའི་གོ་སྐབས་མི་འབྱེད་པ་དང་སློབ་མ་ཉན་པར་རྗེས་སུ་འབྲེལ་བར་འདོད་པའོ།
ཁྱིམ་ལྟ་བས་ཡིད་མི་བདེ་འཆད་པ་པོ་ལ་གཙོ་ཆེ་བ་ཡིན་ཏེ་མཛའ་བཤེས་དང་བསོད་སྙོམས་
སྟེར་བའི་ཁྱིམ་གཙོ་ཆེར་བྱེད་པས་ཡུམ་འཆད་པའི་གོ་སྐབས་མི་འབྱེད་པའོ་ཨར་གསུང་ཡང་
མཚུངས་པར་འཆད་དོ། །དེ་རྣམས་ནི་སློབ་དཔོན་བློ་རྩེ་མ་མཐུན་པ་ཙམ་དུ་ཟད་ཀྱི་གཅིག་
ཡོན་ཏན་དང་གཅིག་སྐྱོན་དང་ལྡན་པ་ནི་མ་ཡིན་ནོ། །
གསུམ་པ་གཞན་ལ་བརྟེན་པའི་འགལ་རྐྱེན་ཉེ་བར་གནས་པ་ལ་གསུམ་ལས་
བདུད་ཀྱིས་འབྱེད་པ་ནི་བདུད་སྡིག་ཏོ་ཅན་དགེ་སྦྱོང་གི་ཆ་བྱད་དུ་འོངས་ནས་བདག་ཡུམ་གྱི་
-3 | [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
སྦྱོར་བ་བྱེད་པ་ལ་བདག་གི་མདོ་སྡེ་ལས་ཇི་ལྟར་འབྱུང་བ་དེ་ལྟརནི་ཡུམ་འདི་ལས་མ་ཡིན་ནོ་
ཞེས་ཆོས་དང་གང་ཟག་གི་བར་དུ་དབྱེན་བྱས་ནས་འབྲལ་བར་བྱེད་དོ། །བཅོས་མ་ཉེ་བར་
སྒྲུབ་པ་ནི་ཡུམ་གྱི་གཟུགས་བརྙན་ཉན་རང་ཐོབ་པར་བྱེད་པ་སྟོན་པའོ། །དེ་བསྟན་པར་བྱ་
བའི་དོན་དུ་བདུད་སངས་རྒྱས་ཀྱི་ཆ་བྱད་དུ་བྱས་ནས་འཁོར་གྱིས་བསྐོར་ཏེ་བདག་གི་དྲུང་དུ་
འོངསཏེ་ཅང་མི་སྨྲ་བར་བརྟན་པར་བྱེད་པ་སྟེ་ཡུལ་སངས་རྒྱས་མ་ཡིན་པ་ལ་དེར་བཟུང་ནས་
དགའ་བ་སྐྱེད་པའོ། །གསུམ་པ་མཇུག་བསྡུ་བ་ནི་དེ་ལྟར་ཏུ་ཞེས་སོགས་ཏེ། གསུམ་པ་ནི་གོ་
རིམ་བཞིན་དུ་ཞེས་སོགས་ཏེ་སྦྱོར་བ་བསྒོམ་པ་ལ་ཡོན་ཏན་ཤེས་པ་དང་། སྐྱོན་སྤོང་བ་སྔོན་
དུ་འགྲོ་ལ་དེ་ལ་ཡང་མཚན་ཉིད་དེ་འདོམས་པར་འགྲོ་བས་མཚན་ཉིད་སྟོན་པའོ། །འདི་ལ་སྤྱི་
དོན་དང་ཡན་ལག་གི་དོན་གཉིས་ལས་དང་པོ་ལ་བཞི་སྟེ། གཏན་ལ་དབབ་བྱ་མཚན་ཉིད་ཀྱི་
རང་བཞིན་དང་། འབེབ་བྱེད་བློའི་རང་བཞིན་དང༌། ཇི་ལྟར་གཏན་ལ་འབེབ་པའི་ཚུལ་དང་
།
ཕབ་པའི་དགོས་པའོ། །དང་པོ་ལ་གཉིས་ཏེ། སྤྱིར་མཚན་མཚོན་གཞི་གསུམ་གྱི་རང་བཞིན་
དང༌། བྱེ་བྲག་འདི་རྣམས་ཀྱི་རང་བཞིན་ནོ། །དང་པོ་ལ་གཉིས་ཏེ། རང་བཞིན་དངོས་དང་།
མཚན་ཉིད་མཚོན་བྱའི་ཁྱད་པར་རོ། །དང་པོ་ནི་མཚན་ཉིད་ཀྱི་ཐ་སྙད་ཀྱི་མཚན་ཉིད་ནི་
མཚོན་བྱའི་དོན་ལྡོག་གཞི་ལ་གྲུབ་པ་ཡིན་ལ། མཚོན་བྱའི་མཚན་ཉིད་ནི་མཚན་ཉིད་ཀྱི་རྣམ་
པར་གཞག་བྱ་གཞི་ལ་གྲུབ་པ་ཡིན་ཞིང་། མཚན་གཞིའི་མཚན་ཉིད་ནི་མཚན་མཚོན་གཉིས་
ཀ་ལ་བརྟེན་པ་ཡིན་ནོ། །གཉིས་པ་མཚན་ཉིད་དང་མཚོན་བྱ་ནི་རྫས་ཡོད་བཏགསཡོད་ཀྱི་
ཡིན་པས་དེ་གཉིས་ཀྱི་ཁྱད་པར་ནི་ཁ་ཕྱུ་གཙང་ཅིག་རྣམ་འཇོག་ཆོས་གཞན་ངེས་པ་ལམི་ལྟོས་
པ་དང་ལྟོས་པའོ་ཟེར་བ་ནི་མི་འཐད་དེ། ནོག་ལྐོག་ཤལ་ལ་སོགས་འདུས་པ་ལ་མཚོན་བྱའི་
དོན་ལྡོག་གཞི་ལ་གྲུབ་ཀྱིས་མཚན་ཉིད་ཀྱི་ཐ་སྙད་མཚོན་པའི་ཚེ་མཚོན་བྱའི་དོན་ལྡོག་གཞི་
ལ་གྲུབ་སྟེ་བཏགས་ཡོད་དུ་འགྱུར་ཏེ་བ་ལང་གི་ཐ་སྙད་ཀྱི་རྣམ་འཇོག་ཆོས་གཞན་ནོག་ལྐོག་
- { 11 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤལ་ངེས་པ་ལ་ལྟོས་པའི་ཕྱིར་རོ། །དེས་ན་རང་གི་རྣམ་འཇོག་གི་རྒྱུ་ངེས་པ་ལ་མ་ལྟོས་པ་
དང་ལྟོས་ནས་རྟོགས་པར་བྱ་བ་ཡིན་ནོ། །གཉིས་པ་བྱེ་བྲག་འདི་རྣམས་ཀྱི་རང་བཞིན་ལ་
གཉིས་ཏེ། བྱེད་པ་སྒྲུབ་པ་དང༌། ལས་སུ་སྒྲུབ་པའི་ མཚན་ཉིད་དོ། །དང་པོ་ལ་གསུམ་སྟེ།
ཤེས་པ་དང༌། ཁྱད་པར་དང༌། བྱེད་ པའི་མཚན་ཉིད་དོ། །དང་པོ་ལ་གཉིས། ཤེས་པ་ངོས་
གཟུང་བ་དང༌། དེར་མཚོན་པའི་ཚུལ་ལོ། །དང་པོ་ལ་གཉིས་ཏེ། དངོས་དང་། ཀླན་ཀ་སྤང་
བའོ། །དང་པོ་ནི་ཤེས་པ་ནི་རྟོགས་པ་སྟེ་སངས་རྒྱས་ཀྱི་སས་བསྡུས་པའི་མཁྱེན་པགསུམ་གྱི་
ཡེ་ཤེས་ཀྱི་བྱེ་བྲག་བཅུ་དྲུག་ཕྲག་གསུམ་མོ། །གཉིས་པ་ནི་མཚན་ཉིད་སངས་རྒྱས་ཀྱི་ཡེ་
ཤེས་ཀྱི་བྱེ་བྲག་མཚན་ཉིད་མཚནགཞི་བྱང་སེའི་སྦྱོར་བའི་མཚན་ཉིད་དུ་བཀོད་པས་མཚན་
ཉིད་མཚན་གཞི་ལ་མི་སྲིད་པར་ཐལ་ལོ་ཞེ་ན། མ་ཡིན་ཏེ་སྦྱོར་བ་ཉིད་ཀྱི་ཆོས་སངས་རྒྱས་ཀྱི་
ཆོས་མཁྱེན་གསུམ་གྱི་རྟོགས་པ་སྐྱེད་པའི་ནུས་པ་མཚན་ཉིད་དུ་འགོད་པའི་ཕྱིར་རོ། །འོན་དེ་
ནུས་པ་དེ་མཚན་ཉིད་དུ་སོང་བས་ཤེས་པའི་མཚན་ཉིད་དུ་མི་འཐད་དོ་ཞེ་ན། སྦྱོར་བའི་སྟེང་
ན་རིགས་མཐུན་སྐྱེད་པ་ལ་སོགས་པའི་ནུས་པ་མང་བས་ནུས་པ་ཙམ་པོ་དེ་ནུས་པ་གཞན་
ལས་ཁྱད་པར་དུ་བྱེད་པའི་ཆོས་ཤེས་པ་ཡིན་པས་དེས་ཁྱད་པར་དུ་བྱས་པའི་ཆོས་ནུས་པ་ལ་
ཤེས་པའི་མཚན་ཉིད་ཅེས་བཏགས་ཏེ་གོས་སྔོན་གྱོན་པའི་མི་དཀར་ཤམ་ལ་མི་སྔོན་ཞེས་
བརྗོད་པ་བཞིན་ནོ། །གལ་ཏེ་དེ་ལྟར་ན་བྱང་ཆུབ་སེམས་དཔའི་གནས་སྐབས་ན་ནུས་པ་ཁྱད་
པར་དུ་བྱེད་ཆོས་མཁྱེན་གསུམ་གྱི་རྟོགས་པ་མཐར་ཐུག་གྲུབ་བམ་མ་གྲུབ། དང་པོ་ལྟར་ན་རྒྱུ་
ལ་འབྲས་བུ་ཡོད་པར་འགྱུར་ལ། གཉིས་པ་ལྟར་ན་དེས་ཁྱད་པར་དུ་བྱས་པའི་ནུས་པ་ཡང་
མི་འགྲུབ་སྟེ་གོས་སྔོན་མ་གྲུབ་ན་མི་སྔོན་མི་འགྲུབ་པ་བཞིན་ནོ་ཞེ་ན། དེ་ན་མཁྱེན་གསུམ་
མཚན་ཉིད་པ་མ་གྲུབ་ཀྱང་ཙམ་པོ་གྲུབ་པས་དེ་ཉིད་ལ་ཤེས་པར་འཇོག་པ་ཡིན་ནོ་ཞེས་འབྲེ་
གསུང་ངོ༌། །འོ་ན་རྐྱང་པོ་ཙམ་པོ་དེ་ཉིད་ཤེས་པ་ཡིན་ན་ཤེས་པ་བཏགས་པ་བ་ཡིན་པ་ཉམས་
- ： 1
2 –



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
སོ༑ ༑དེས་ན་འབྲས་བུའི་མིང་གིས་རྒྱུ་ལ་བཏགས་པ་ཡིན་ཞེས་རིགས་སོ། །གཉིས་པ་ལ་
གཉིས་ལས་དང་པོ་བཏགས་པ་དགག་པ་ནི་ཁ་ཨར་ཅིག་མཁྱེན་གསུམ་གྱི་རྟོགས་པ་གང་རུང་
སྐྱེད་བྱེད་མཚན་ཉིད་དུ་བཀོད་པས་ཀྱང་སངས་རྒྱས་སྐྱེད་བྱེད་དུ་མཚོན་ནུས་སོ་ཞེས་གསུང་
པ་མི་འཐད་དེ་མཚན་ཉིད་ལ་ལྡོག་པ་གསུམ་བྱུང་པས་མཚོན་བྱ་ལའང་ཐ་དད་པས་གཅིག་
སྐྱེད་བྱེད་མཚན་ཉིད་དུ་བཞག་པན་གཉིས་པོའི་མཚོན་བྱ་ལ་མ་ཁྱབ་པའི་ཕྱིར་དང་ཉན་རང་
གི་སྦྱོར་བ་ལའང་གཞི་ཤེས་ཀྱི་རྟོགས་པ་སྐྱེད་བྱེད་ཡོད་པའི་ཕྱིར་སངས་རྒྱས་སྐྱེད་བྱེད་ཡོད་
པར་ཐལ་ལོ། །གལ་ཏེ་གཞི་ཤེས་ཀྱི་རྟོགས་པ་དང་ལྡན་པའི་སངས་རྒྱས་སྐྱེད་བྱེད་མཚན་
ཉིད་དུ་འགོད་དོ་ཞེ་ན། མཚོན་བྱས་ཁྱད་པར་དུ་བྱས་པས་རང་ལྡོག་རྫས་མེད་དུ་འགྱུར་རོ
གསུང༌། །
གཉིས་པ་དོན་ལ་གནས་པ་ནི་གསུམ་སྟེ། མཚོན་ཚུལ་དངོས་དང་། ནུས་པ་
གང་ཡིན་དཔྱད་པ་དང༌། མཚན་མཚོན་དུ་སྒྲུབ་བྱེད་དོ། །དང་པོ་ནི་བྱང་ཆུབ་སེམས་དཔའི་
སྦྱོར་བ་མཚན་གཞི་སངས་རྒྱས་བསྐྱེད་པའམ་སངས་རྒྱས་ལ་འཇིག་རྟེན་སྟོན་པ་ཡིན་ཏེ་ཞེས་
པ་མཚོན་བྱའོ། །མཁྱེན་གསུམ་གྱི་རྟོགས་པ་སྐྱེད་བྱེད་ནི་མཚན་ཉིད་དོ། །གཉིས་པ་ནི་རྒྱུ་ཁ་
ཡར་བའི་མ་ཡིན་གྱི་ཚོགས་ལམ་དུ་སྦྱོར་བ་བསྒོམ་པ་ཚོགས་པའི་དང་ཚོགས་པ་ཁྱད་པར་དུ་
འཕགས་པ་དང་ཚོགས་པ་ནུས་པ་ཐོགས་མེད་ཀྱི་གནས་སྐབས་ཅི་རིགས་པར་ཡིན་ནོ་ཞེས་
འབྲེ་གསུང་པ་ལ་ས་བཅུ་རྒྱུན་ཐ་ན་རྣམ་ཀུན་མེད་པའི་ཕྱིར་ནུས་པ་ཐོགས་མེད་ལ་མི་བཞག་
གོ་ཞེས་ཨརགསུངཔ་མི་འཐད་དེ། རྣམ་ཀུན་དེ་ན་མེད་པར་མ་གྲུབ་ལ། མེད་ཀྱངགཉིས་པོ་
ཡོད་པས་མཚན་ཉིད་གནས་དགོས་སོ། །གལ་ཏེ་རྣམ་ཀུན་ཁོ་ནའི་ཡིན་ནོ་སྙམ་ན། གཞན་ལ་
ཁྱབ་ཆེས་པར་ཐལ་ལོ། །དེས་ན་སྦྱོར་བ་བཞི་ཀའི་ཡིན་པས་འབྲེ་ལྟར་རིགས་སོ་གསུང་ངོ༌།།
གསུམ་པ་ནི་སངས་རྒྱས་སྐྱེད་བྱེད་དང་མཁྱེན་གསུམ་གྱི་རྟོགས་པ་སྐྱེད་བྱེད་གཉིས་མཚན་
- 3 ]
3 -



བརྩེ་ཆེན་འོད་སྣང་ལ ས པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚོན་དུ་ཅིས་འགྲུབ་ཅེ་ན། སྒྲུབ་བྱེད་རིགས་པ་དང་། ལུང་ངོ༌། །དང་པོ་ནི་འབྲས་བུ་ཐོབ་
པའི་གནས་སྐབས་སུ་སངས་རྒྱས་སུ་འཇོག་པར་བྱེད་པ་ནི་མཁྱེན་གསུམ་གྱི་རྟོགས་པ་ཡིན་
ལ༑ མཁྱེན་གསུམ་རྟོགས་པ་སྐྱེད་བྱེད་དེ་མཚན་ཉིད་ལ་སངས་རྒྱས་སྐྱེད་བྱེད་མཚོན་བྱར་
འགྲུབ་སྟེ། དུབ་དངོས་ཀྱི་དུསན་རྫས་འགའ་ཞིག་གཞིར་བཞག་ནས་དུ་བར་མཚོན་པ་ལ་སྔོ་
ལ་འཕྱུར་བ་ཚུལ་དུ་རྐུ་བ་བཀོད་ན་སྐྱོན་མེད་འོང་པས། མེ་གཞིར་བཞག་ནས་དུ་བ་སྐྱེད་བྱེད་
དུ་མཚོན་པ་ལ་སྔོ་ལ་འཕྱུར་བ་ཚུལ་དུ་རྐུ་བ་བཀོད་ན་སྐྱོན་མེད་དུ་འགྱུར་བ་བཞིན་ནོ་ཞེས་སོ།།
གཉིས་པ་ནི་སྐྱོན་བཞི་བཅུ་རྩ་དྲུག་ལས་གཞན་པ་ཡང་མང་དུ་འབྱུང་བར་བཤད་ལ་དེས་ཐེག་
པ་ལ་གསར་དུ་ཞུགས་པ་ལ་བར་དུ་གཅོད་པར་བཤད་པས། འོ་ན་ཐམས་ཅད་ཐེག་པ་ལ་
གསར་དུ་ཞུགས་པ་ཁོ་ན་ཡིན་པས་སྦྱོར་བ་སྐྱོན་མེད་མི་སྲིད་དམ་སྙམ་པ་ལ་ཡུམ་སྒོམ་པ་ལ་
སངས་རྒྱས་ཀྱིས་བྱིན་གྱིས་རློབ་པ་ཡིས་དེ་སྐྱེ་བར་བསྟན་ནས་དེའི་འཐད་པར་དེ་བཞིན་
གཤེགས་པནི་བྱས་པ་ཤེས་ཤིང་བྱས་པ་ཚོར་བ་ཡིན་ལ་ཡུམ་ནི་དེ་བཞིན་གཤེགས་པ་སྐྱེད་པ་
དང་འཇིག་རྟེན་སྟོན་པར་བྱེད་པ་ཡིན་ནོ་ཞེས་བུད་མེད་གཅིག་ལ་བུ་མང་པོ་ཡོད་པའི་དཔེས་
གསུངས་པ་དང་ཡུམ་གྱིས་དེ་བཞིན་གཤེགས་པའི་སྟོབས་ནས་མ་འདྲེས་པའི་བར་སྐྱེད་པས་
དེའི་ཕྱིར་ཡུམ་ནི་དེ་བཞིན་གཤེགས་པ་སྐྱེད་པ་ཡིན་ནོ་ཞེས་དེ་དག་ལ་གཞི་ལམ་རྣམ་པ་
མཁྱེན་པར་འགྲོ་བའི་ལྡོག་པ་ཡོད་པས་མཁྱེན་གསུམ་གྱི་རྟོགས་པ་སྐྱེད་བྱེད་དང་སངས་རྒྱས་
སྐྱེད་བྱེད་མདོ་ཉིད་ནས་བཤད་དོ། །
གཉིས་པ་ཁྱད་པར་གྱི་མཚན་ཉིད་ལ་ཁ་ཨརཅིག་ཤེས་པའི་མཚན་ཉིད་ཀྱིས་
སྦྱོར་བ་དེ་སངས་རྒྱས་སྐྱེད་བྱེད་ཙམ་མ་འབྲེལ་རྣམ་གཅོད་ཀྱི་ཚུལ་དུ་མཚོན་ནས་ཁྱད་པར་གྱི་
མཚན་ཉིད་ཀྱིས་བྱང་ཆུབ་སེམས་དཔའི་སྦྱོར་བ་འདི་ཁོ་ན་སངས་རྒྱས་སྐྱེད་བྱེད་དུ་མཚོན་པ་
ལ་འདི་ཁོ་ན་ལ་ཁྱད་པར་དུ་བཅུ་དྲུག་དང་ལྡན་པས་སངས་རྒྱས་ཀྱི་མཁྱེན་གསུམ་གྱི་རྟོགས་
- 3
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
པ་སྐྱེད་བྱེད་ཡིན་པ་ཞེས་གཞན་ལྡན་རྣམ་གཅོད་ཀྱི་སྒོ་ནས་མཚོན་ནོ་ཞེས་གསུང་པ་མི་འཐད་
དེ་༑ འདི་ཁོ་ན་མཁྱེན་གསུམ་གྱི་རྟོགས་པ་སྐྱེད་བྱེད་ཡིན་པས་འདི་ཁོ་ནས་སངས་རྒྱས་སྐྱེད་
བྱེད་དུ་མཚོན་ནུས་སམ་མི་ནུས། གཉིས་པ་ལྟར་ན་མཁྱེན་གསུམ་གྱི་རྟོགས་པ་སྐྱེད་བྱེད་ཀྱིས་
ཀྱང་སངས་རྒྱས་སྐྱེད་བྱེད་དུ་མཚོན་མི་ནུས་ཞེས་མཚུངས་སོ། །དང་པོ་ལྟར་ན་ཁྱད་པར་བཅུ་
དྲུག་དང་ལྡན་པ་སྨོས་པ་དོན་མེད་པར་འགྱུར་རོ། །དེས་ན་བྱང་ཆུབ་སེམས་དཔའི་མཐོང་
ལམ་གྱི་སྦྱོར་བ་མཚན་གཞི་ཐེག་ཆེན་ལས་གཞན་གྱི་སྦྱོར་བ་ལས་ཁྱད་པར་དུ་འཕགས་པ་
ཡིན་ཏེ། བསམ་གྱིས་མི་ཁྱབ་པ་ལ་སོགས་པ་ཁྱད་ཞུགས་པ་མཚན་ཉིད་དུ་བྱས་ན་རིགས་སོ།།
བྱེད་པའི་མཚན་ཉིད་ལ་ཨར་ན་རེ་བྱང་ཆུབ་སེམས་དཔའི་སྦྱོར་བ་མཚོན་བྱ་ལྡོག་པ་མཚན་
གཞིས་སངས་རྒྱས་སྐྱེད་བྱེད་དུ་མཚོན་པ་ལ་སངས་རྒྱས་ཀྱི་སའི་གཞན་དོན་བྱེད་པ་ཆེན་པོ་
དང་ལྡན་པའི་མཁྱེན་པ་གསུམ་གྱི་རྟོགས་པ་སྐྱེད་བྱེད་མཚན་ཉིད་དུ་འགོད་པནི་མི་འཐད་དེ་
ཤེས་པ་དང་བྱེད་པ་ནི་མཚན་ཉིད་གཉིས་མཚོན་བྱ་ལྡོག་པ་གཅིག་ན་མཚན་ཉིད་གཏན་ལ་
ཕབ་པའི་དགོས་པ་ཡང་གཅིག་ཏུ་ཐལ་ཞེས་གསུང་ངོ༌། །འོན་ཀྱང་གང་རུང་གཅིག་དོན་ལྡོག་
གཞན་འགྱུར་དུ་ཐལ་ལོ། །དེས་ན་སྦྱོར་བ་མཚན་གཞི་སངས་རྒྱས་ཀྱིས་གཞན་དོན་བྱེད་པ་
ཆེན་པོ་སྐྱེད་བྱེད་དུ་མཚོན་པ་ལ་སངས་རྒྱས་ཀྱི་སའི་ཕན་པ་ལ་སོགས་པ་བཅུ་གཅིག་སྐྱེད་
བྱེད་ཡིན་པ་མཚན་ཉིད་དོ་ཞེས་འབྲེ་ཊིཀ་ལྟར་མཐའ་ཟེར་བ་ནི་ལེགས་པར་འཆད་དོ།།
གཉིས་པ་ལས་སུ་སྒྲུབ་པའི་མཚན་ཉིད་ནི་བྱང་ཆུབ་སེམས་དཔའི་སྦྱོར་བ་མཚན་གཞི་སྔར་གྱི་
མཁྱེན་གསུམ་གྱི་རྟོགས་པ་སྐྱེད་བྱེད་ལ་སོགས་པ་མཚན་ཉིད་གསུམ་དང་མཚོན་བྱ་གསུམ་
དང་ལྡན་པའི་ངོ་བོ་ཉིད་དུ་མཚོན་པ་ལ་དབེན་པ་ལ་སོགས་པ་བཅུ་དྲུག་དང་ལྡན་པ་མཚན་
ཉིད་དོ་གསུང་ཡང་ཤེས་པ་ཁྱད་པར་བྱེད་པ་དང་ལྡན་པའི་ངོ་བོ་ཉིད་དུ་མཚོན་པ་ལ་དབེན་པ་
ལ་སོགས་བཀོད་ན་རིགས་ཏེ་ལས་སུ་སྒྲུབ་པས་དེ་རྣམས་མཚོན་པར་བྱ་བ་ཡིན་པས་ཞེས་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤད་པས་སོ། །
གཉིས་པ་ འབེབ་བྱེད་བློ་ལ་ གསུམ་སྟེ། ངོ་ བོ་ དང༌ ། ས་མཚམས་དང་། ས་
མཚམས་གང་དུ་བློ་གང་གིས་ངེས་པར་བྱེད་པ་བསམ་པའོ། །དང་པོ་ནི་ཐོས་བསམ་དང་སྒོམ་
བྱུང་གི་རྗེས་ཐོབ་ཀྱི་ཤེས་པ་དངགསུམ་ཡིན་ཏེ་མཉམ་གཞག་མཚན་ཉིད་ངེས་འབྱེད་མ་ཡིན་
པའི་ཕྱིར་རོ། །གཉིས་པ་ནི་ཚོགས་ལམ་ནས་ས་བཅུ་པའི་བར་ན་ཡོད་དེ་སྦྱོར་བའི་སྔོན་
འགྲོར་བཤད་ཅིང་སྦྱོར་བའང་དེ་དག་ན་སྒོམ་པའི་ཕྱིར་རོ་ཞེས་སོ། །གསུམ་པ་ནིཚོགས་
ལམ་ནས་ས་བདུནཔའི་བར་ཐོསབསམ་སྒོམ་བྱུང་གིས་ངེས་པར་བྱེད་ལ་བརྒྱད་པ་ཡན་ཆད་
ཐོས་བསམ་མེད་པས་ཡང་དག་པའི་ལྟ་བ་ཁོ་ནས་ངེས་སོ་གསུངཡང་མདོ་ནས་ཐོས་པ་བྱེད་
པར་བཤད་དོ། །གསུམ་པ་ཇི་ལྟར་གཏན་ལ་འབེབས་ཚུལ་ནི་བྱེད་པ་སྒྲུབ་པ་ལགསུམ་ལས་
ཤེས་པའི་མཚན་ཉིད་ལ་གཉིས་ཏེ། སྤྱི་དང་བྱེ་བྲག་གོ །དང་པོ་ནི་ཚོགས་བསགས་སྨོན་ལམ་
བཏབ་དགེ་བའི་བཤེསགཉེན་བསྟེན་སེམས་བསྐྱེད་ཚད་མ་དང་ཚད་མ་མ་ཡིན་པའི་བྱེ་བྲག་
ཤེས་པ་གཅིག་ཤེས་བྱ་ལ་གཟུབོའི་བློས་དཔྱདན་གང་ཟགགི་བདག་བདེན་དངོས་སུ་འདོད་
པ་ལ་སོགས་གང་ཡང་མི་འཐད་དེ་དེ་དགག་པ་ནི་ཁོ་བོས་མཆོད་བརྗོད་ཀྱི་འགྲེལ་པར་
བཤད་ཟིན་ཏོ། །བཀག་པས་སྤྲོས་པའི་མཚན་མ་གང་ཡང་མ་གྲུབ་པའི་རྗེས་དཔག་སྐྱེ་ལ་དེ་
གོམས་པར་བྱེད་པའི་ཚེ་བདག་མེད་སྟོང་ཉིད་སྒོམ་པར་བྱེད་པའི་ཤེས་པ་ཆོས་ཅན། གོམས་
པར་བྱེད་པའི་ཡན་ལག་དང་མ་བྲལ་བར་སྒོམས་ན་གསལ་བ་རབ་ཀྱི་མཐར་ཐུག་འབྱུང་དུ་
རུང་སྟེ། རྟེན་བརྟན་ཞིང་གོམས་པ་ལས་ངང་གིས་ཁྱད་པར་དུ་འགྱུར་བའི་དོན་བསྒོམ་པའི་
ཕྱིར་རོ། །འདོད་པ་ཅན་གྱིས་འདོད་པའི་དོན་གོམས་པར་བྱས་པ་བཞིན་ནོ་ཞེསཔའི་རྟགས་
ལས་དེ་གསལབར་རབ་ཀྱི་མཐར་ཐུག་འབྱུང་དུ་རུང་བར་རྟོགས་ལ་དེ་སངས་རྒྱས་ཀྱི་མཁྱེན་
གསུམ་གྱི་ཡེ་ཤེས་ཡིན་ནོ་གསུམ་དུ་མ་ཕྱེ་བས་སྤྱིར་ཞེས་བྱའོ། །
-3] 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
གཉིས་པ་བྱེ་བྲག་ལའང་གཞི་ལམ་རྣམ་པ་གསུམ་སྐྱེ་བ་མེད་པར་སྒོམ་པ་ལ་
རྟགས་གསུམ་སོ་སོར་སྦྱོར་བ་དང༌། ཁྱད་པར་དང་བྱེད་པའི་མཚན་ཉིད་འབྱུང་རུང་དུ་བསྒྲུབ་
པ་ལ་རྟེན་བརྟན་པ་ལ་སོགས་པའི་རྟགས་འགོད་པ་བླ་མ་རྣམས་གསུང་ཡང་དངོས་པོ་སྟོབས་
ཤུགས་ཡིན་པ་བཀག་ཟིན་ཏོ། །དེའི་ཕྱིར་ལུང་གིས་སྒྲུབ་པ་ཙམ་མོ། །བཞི་པ་དགོས་པ་ནི་
གཞན་དོན་དུ་སངས་རྒྱས་འདོད་པ་ཡུམ་གྱི་སྦྱོར་བ་འདི་ཁོ་ན་ལ་འཇུག་པར་འགྱུར་ཏེ། ཤེས་
པའི་མཚན་ཉིད་ངེས་པས་འདོད་བྱའི་སངས་རྒྱས་འདིས་སྐྱེད་པར་ངེས་པ་དང་། ཁྱདཔར་གྱི་
མཚན་ཉིད་ངེས་པས་གཞན་གྱི་སྦྱོར་བ་ལས་ཁྱད་པར་ངེས་པ་དང་། བྱེད་པའི་མཚན་ཉིད་
ངེས་པས་གཞན་དོན་ཕུན་སུམ་ཚོགས་པ་སྐྱེད་བྱེད་དུ་ངེས་པ་དང་། ངོ་བོ་ཉིད་ཀྱི་མཚན་ཉིད་
ངེས་པས་དེ་རྣམས་ཐམས་ཅད་ཀྱི་ངོ་བོ་ཉིད་སྦྱོར་བ་ཡིན་པར་རྟོགས་ནས་འདི་ཁོ་ན་ལ་འཇུག་
པར་འགྱུར་རོ། །
གཉིས་པ་ཡན་ལག་གི་དོན་ལ་བསྟན་བཤད་བསྡུ་བ་གསུམ་ལས་དང་པོ་ལ་
གཉིསཏེ། བྱེད་པ་སྒྲུབ་པ་དང་། ལས་སུ་སྒྲུབ་པ་མདོར་བསྟན་པའོ། །དང་པོ་ལ་དབྱེ་གཞི་ནི་
ཆོས་གང་གིས་སངས་རྒྱས་སྐྱེད་བྱེད་ལ་སོགས་པར་མཚོན་པར་བྱེད་པའི་མཚན་ཉིད་དེ་ཡང་
ངོ་༑ ༑གྲངས་ཀྱི་དབྱེ་བ་ནི་རྣམ་པ་གསུམ་དུ་ཤེས་པར་བྱའོ་ཞེས་སོ། གསལ་བའི་དབྱེ་བ་ནི་
ཤེས་པ་ཁྱད་པར་བྱེད་པ་སྟེ། གཉིས་པ་ནི་ངོ་བོ་ཉིད་ཅེས་བྱ་བའི་གང་གིས་མཚོན་བྱ་སྔ་མ་དེ་
རྣམས་མཚོན་པར་བྱེད་པ་ཡང་མཚན་ཉིད་དུ་ཤེས་པར་བྱའོ་ཞེས་སྦྱར་རོ། །གཉིས་པ་ལ་
གཉིས་ལས་བྱེད་པ་སྒྲུབ་པའི་མཚན་ཉིད་རྒྱས་བཤད་ལ་གསུམ་སྟེ། ཤེས་པ་དང་། ཁྱད་པར་
དང་། བྱེད་པའི་མཚན་ཉིད་རྒྱས་པར་བཤད་པའོ། །དང་པོ་ལ་གསུམ་ལས་གཞི་ཤེས་ཀྱི་
ཤེས་པའི་མཚན་ཉིད་ནི་དེ་ལ་ཤེས་པའི་ཞེས་སོགས་ཏེ་འདི་དག་གཞི་ཤེས་ཁོ་ནའི་ཤེས་པའི་
མཚན་ཉིད་དུ་འོང་ལུགས་དང་། དེ་དངོས་སོ། །དང་པོ་ནི་ཡུལ་འདི་རྣམས་གཞིར་གྲུབ་ན་དེ་
-3 ，
? བ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་པ་གཞི་ཤེས་སུ་འགྲུབ་ལ་གཞི་ཤེས་དེ་སྐྱེད་པར་བྱེད་པ་གཞི་ཤེས་པའི་ཤེས་པའི་མཚན་
ཉིད་དུ་འགྲུབ་པ་ཡིན་པ་ལས། དེ་ལ་གཞི་ནི་ཕུང་པོ་ལྔ་ཡིན་ལ་རྣལ་འབྱོར་སྤྱོད་པ་བལྟརན་
གཟུགས་མཚན་ཉིད་པ་མེད་པས་སེམས་དང་སེམས་བྱུང་གི་གཟུང་ཆ་ལ་གཟུགས་ཀྱི་ཕུང་
པོར་འཇོག་པ་ཡིན་པས་སེམས་དང་སེམས་བྱུང་དང་། དེའི་ཆོས་ཉིད་ཤེས་བྱར་སྟོན་པས་
གཞི་ཤེས་བྱར་སྟོན་ལ་དེ་རྣམས་ཤེས་པ་གཞི་ཤེས་ཡིན་ལ་དེ་སྐྱེད་པའི་ནུས་པ་ནི་དེའི་མཚན་
ཉིད་ཡིན་ནོ་ཞེས་འབྲེ་གསུང་ངོ༌། །གཉིས་པ་དངོས་ལ་གཉིས་ཏེ། མཚོན་བྱ་དང་། མཚན་
ཉིད་དོ། །དང་པོ་ནི་སྦྱོར་བའི་ཡུམ་ལས་དེ་བཞིན་ཉིད་ཐུགས་སུ་ཆུད་པའམ་དེ་བཞིན་ཉིད་
གསུང་པའི་དེ་བཞིན་གཤེགས་པ་འབྱུང་བ་སྟེ་སྐྱེད་པའོ། །གལ་ཏེ་ཤེས་པའི་མཚན་ཉིད་
ཐམས་ཅད་ཀྱི་མཚོན་བྱ་འདིར་བྱེ་བྲག་ལ་སྦྱོར་བ་མི་འཐད་དོ་ཞེ་ན། བྱེ་བྲག་ལ་སྤྱིས་ཁྱབ་
པའི་ཕྱིར་སྐྱོན་མེད་དོ། །ཡང་ན་མདོར་མཚན་ཉིད་ཀྱི་དང་པོར་བསྟན་པ་འདིར་བསྡུས་པར་
ཟད་དོ། །གལཏེ་མཚོན་བྱ་དེ་མཚན་ཉིད་འཆད་པའི་སྐབས་སུམ་བབ་བོ་ཞེ་ན། དེ་མ་བརྗོད་
ན་གང་གི་མཚན་ཉིད་ཡིན་མི་རྟོགས་པས་ཤིན་ཏུ་སྐབས་སུ་བབ་པར་ཁོ་བོས་རྟོགས་སོ།།
གཉིས་པནི་ཕུང་པོ་ལྔ་སྐད་ཅིག་དང་རྒྱུན་གྱིས་འཇིགས་པས་ན་འཇིག་རྟེན་ནི་དོན་དམ་པར་
དེ་དག་མེད་པས་འཇིག་མེད་དོ། །སྤྱིར་སེམས་ཅན་གྱི་སེམས་ཀྱི་སྤྱོད་པ་དང་ཁྱད་པར་དུ་
ཡུལ་སྣ་ཚོགས་ལ་མི་འཕྲོ་བར་ཆོས་ཉིད་ལ་མཉམ་པར་བཞག་པ་ནང་དུ་བཞུགས་པ་དང་།
མཉམ་པར་མ་བཞག་པར་ཡུལ་སྣ་ཚོགས་ལ་འཕྲོ་བ་ཕྱིར་བལྟས་པ་དང༌། སེམས་ཀྱི་ཆོས་
ཉིད་ལ་ཟད་རྒྱུ་སྤང་བྱ་མེད་པས་མི་ཟད་པ་དང༌། སེམས་འདོད་ཆགས་དང་བཅས་པ་དང་
སོགས་ཞེ་སྡང་གཏི་མུག་དང་དེ་དག་དང་བྲལ་བ་ཡང་བསྡུའོ། །སེམས་ཀྱི་ཆོས་ཉིད་ཆུང་བའི་
ཆོས་དང་བྲལ་བས་རྒྱ་ཆེན་པོ་དང༌། ཆེན་པོ་ནི་བརྒྱད་སྟོང་པ་ལས་མཉམ་པར་བཤད་པས་
སེམས་ཅན་ཐམས་ཅད་དོན་དམ་པར་སྐྱེ་བ་མེད་པ་དང་ཀུན་རྫོབ་ཏུ་སྒྱུ་མ་ལྟ་བུས་ཚོགས་
.} 1
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
བསགས་པས་ཡོན་ཏན་ཐོབ་པར་བྱེད་པར་མཉམ་པའོ། །སེམས་ཀྱི་ཆོས་ཉིད་གཞལབྱར་མ་
གྲུབ་པས་དེ་འཇལ་བའི་ཚད་མ་མེད་པ་དང་། རྣམ་ཤེས་ཀྱི་ཆོས་ཉིད་མིག་གི་ཡུལ་དུ་མ་གྱུར་
པས་བསྟན་དུ་མེད་པ་དང་། སེམས་ཀྱི་ཆོས་ཉིད་སྤྱན་ལྔས་བལྟར་མེད་པདང་། ཤེས་པ་དེ་
གཡོ་བ་ནི་ཡུལ་ལ་འཕྲོ་བ་སྒྲུབ་པས་འཇུག་པའོ། །སོགས་སུ་དགག་པའི་རྣམ་པ་ཅན་ཡུལ་ལ་
མི་འཕྲོ་བ་འདུ་བ་དང༌། དགག་སྒྲུབ་གཉིས་ཀའི་རྣམ་པ་ཅན་བཀྲམ་པ་དང་། གཉིས་ཀ་མ་
ཡིན་པའི་རྣམ་པ་ཅན་བཅུམ་པའོ། །དེ་ཡང་མྱང་འདས་ལ་བརྟེན་པའི་སེམས་བཞི་དང་། སྔོན་
དང་ཕྱི་མའི་མཐའ་ལ་བརྟེན་པའི་སེམས་བཞི་བཞི་དང༌། ལུས་དང་སྲོག་ལ་བརྟེན་པའི་
གཉིས་ཏེ་ལུང་དུ་མ་བསྟན་པའི་སེམས་བཅུ་བཞིའོ། །དང་པོ་ནི་ཕྱི་རོལ་པས་མངོན་ཤེས་ཀྱིས་
དེ་བཞིན་གཤེགས་པ་གྲོངས་ནསཡོད་མེད་བརྟགས་པས་ཁ་ཅིག་གིས་དེ་བཞིན་གཤེགས་པ་
གྲོངས་ནས་ཡོད་ཅེས་དང་། གྲོངས་ནས་མེད་ཅེས་དང་། གྲོངས་ནས་ཡོད་ཀྱང་ཡོད་ལ་མེད་
ཀྱང་མེད་ཅེས་གཉིས་ཀ་ཡིན་པ་དང་། གཉིས་ཀ་མ་ཡིན་པར་གོ་བས་རྒྱུ་དེ་དག་ལས་གྲངས་
ཅན་ཉེ་བར་ཞི་བའི་རྟག་པར་འདོད་པ་དང་། ཆད་པར་ལྟ་བ་རྒྱང་འཕེན་པའི་དང་། རང་
བཞིན་མེད་ལ་གནས་སྐབས་ཡོད་པ་གཅེར་བུ་བ་ཀུན་གྱི་རང་བཞིན་དང༌། གནས་མ་བུ་བ་
བརྗོད་དུ་མེད་པར་འདོད་པའི་ལྟ་བ་སྙེདདེ། ངེས་པར་བྱ་བའི་དོན་དུ་དྲིས་པ་དང་། གཞི་གང་
ཟག་གི་བདགགི་གྲོངས་པ་མེད་པས་ཁྱད་པར་དུ་འདྲི་བ་ལ་ལན་ལུང་མི་སྟོན་པ་ཡིན་ནོ། །དེ་
ཡང་ ལང་གཤེགས་ནས། མགོ་གཅིག་པ་དང་རྣམ་ཕྱེ་དང་དྲི་དངགཞག་པར་ལུང་བསྟན་པ་སྐྱེ་དང་འདབཁྱདཔར་
འཕགས། །བདག་གཞན་ལ་སོགས་ལྟ་བུ་ཡིན། །ཞེས་སོ། །འོ་ན་གཞི་དེ་མེད་དོ་ཞེས་ཅིའི་ཕྱིར་མི་སྟོན་ཞེན།
སྟོང་ཉིད་བསྟན་པས་མི་འདུལ་བའི་འགྲོ་བ་ལ་དགོངས་ནས་ཞེས་འགྲེལ་ཆེན་ལས་བཤད་དོ།།
སྔོན་གྱི་མཐའ་ལ་བརྟེན་པ་ནི་མངོན་ཤེས་ཀྱིས་ཚེ་སྔ་མ་ཕན་ཆོད་ཀྱི་སེམས་ཅན་གྱི་བདག་
དང་སྣོད་ཀྱི་འཇིག་རྟེན་ལ་བརྟགས་པ་ན་དེའི་སྔོན་གྱི་མཐའ་མ་མཐོང་བས་རྒྱུར་གྱུར་པའི་ལྟ་
-3，
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་དེ་ལ་བརྟེན་ནས་འབྲས་བུར་གྱུར་པ་རྟོག་པར་སྨྲ་བ་གྲངས་ཅན་གྱི་ལྟ་བ་དེ་རྙེད་དོ། ཁ་
ཅིགགིས་དེའི་མཐའ་མཐོང་ནས་དེ་ཕན་ཆད་མེད་པར་མཐོང་ནས་ཆད་པར་ལྟ་བ་དེ་རྙེད་དོ།
ཁ་ཅིག་གིས་རང་བཞིན་གྱི་ཕྱོགས་ནས་མཐའ་མེད་ལ་གནས་སྐབས་ཀྱི་ཕྱོགས་ནས་ཡོད་
པར་རྟོགས་པས་གཅེར་བུ་པའི་གཉིས་ཀ་ཡིན་པ་དེ་རྙེད་དོ། ཁ་ཅིག་གིས་དེ་གཉིས་ཀ་མ་
མཐོང་བས་གནས་མ་བུ་བའི་ལྟ་བ་དེ་རྙེད་པ་ཡིན་ནོ། །ཕྱི་མའི་མཐའ་ལ་བརྟེན་པ་ཚེཕྱི་མ་
ཕན་ཆོད་ལ་བརྟགས་པས་སྔ་མ་བཞིན་དུ་མཐའ་ཡོད་མེད་ཀྱི་ལྟ་བ་དེ་དག་རྙེད་པ་ཡིན། ལུས་
དང་སྲོག་གཅིག་པར་འདོད་པ་ནི་བདག་གཟུགས་ཅན་དུ་འདོད་པ་སྟེ་བྱེ་བྲག་པ་ལྟ་བུའོ། །ཐ་
དད་པར་འདོད་པ་ནི་བདག་གཟུགས་ཅན་མ་ཡིན་པར་འདོད་པ་སྟེ་གྲངས་ཅན་པ་ལྟ་བུའོ།།
གཡོ་བ་ལ་སོགས་པ་དེ་དག་འཁྲུལ་གཞི་ཕུང་པོ་ལྔ་ལ་བརྟེན་ནས་འཁྲུལ་པར་ཤེས་པར་བྱེད་
དེ༑ དེ་ཡང་མདོ་ལས་དེ་བཞིན་གཤེགས་པ་གྲོངས་ནས་ཡོད་ཅེས་བྱ་བ་འདི་ཉིད་བདེན་གྱི་
གཞན་ནི་གཏི་མུག་གོ་ཞེས་བྱ་བ་འདི་ནི་གཟུགས་ལ་བརྟེན་པའོ་ཞེས་གསུང་ངོ༌། །གཡོ་བ་ལ་
སོགས་པ་དེ་དག་ལས་གཞན་ཡང་གཡོ་བ་ལ་སོགས་པ་དེ་དག་ནི་ཆོས་ཉིད་དེ་བཞིན་ཉིད་ཀྱི་
རྣམ་པར་ཤེས་པའོ། །ཐུབ་པས་ཞེས་སོགས་ལ་བཞི་སྟེ་དེ་བཞིན་ཉིད་ཐུགས་སུ་ཆུད་པ་དང་།
དེ་བཞིན་ཉིད་གཙོར་རྟོགས་པ་དང༌། དེ་བཞིན་ཉིད་དུ་འདོགས་པ་དང་། དེ་བཞིན་ཉིད་སྟོན་
པའི་ཡེ་ཤེས་བཞི་བརྒྱད་སྟོང་པར་བཤད་པས། པ་ར་ནི་གཞན་ནམ་ཕ་རོལ་ལམ་གཙོར་ཡིན་
པ་ལགཙོར་བྱེད་པ་འགྱུར་རྙིང་གི་ལེགས་ཏེ་རྩ་བར་གཅིག་ཁ་བསྐངས་པས་ཆོག་ལ་འགྲེལ་
པར་བཞི་ཀ་ཚང་བས་སོ་ཞེས་གསུང་ངོ༌། །ཤེས་པའི་མཚན་ཉིད་མདོ་བསྟན་བཅོས་སུབརྗོད་
བྱར་བསྡུས་པ་ཡིན་ནོ། །ཡུལ་བཅུ་དྲུག་པོ་དེ་རྣམས་སྦྱོར་བའི་ཡུམ་ལ་བརྟེན་ནས་སངས་རྒྱས་
ཀྱི་གཞི་ཤེས་ཀྱི་ཡེ་ཤེས་ཀྱིས་མཁྱེན་པའོ། །འདིར་ཡུལ་དངོས་སུ་བསྟན་པས་ཡུལ་ཅན་
འཕངས་ནས་སྟོན་ཏེ་གཞན་དུ་ཡང་སྦྱར་རོ། །འགྲེལ་པར་ཐམས་ཅད་ཤེས་པའི་སྦྱོར་བ་ནི
-3 2 （） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་འཇམ་གསར་འགྲེལ་པ་བཞུགས། ༨
གཞི་སྐྱེ་མེད་དུ་རྟོགས་ནས་སྒོམ་པའོ། །རྣམ་པ་ནི་མི་གནས་པ་དང་སྦྱོར་བ་མེད་པ་གཉིས་
གནས་སྐབས་ཀྱི་བཅུ་བཞི་ས་མཚམས་ཀྱི་གཅིག་སྟེ་སུམ་ཆ་བཅུ་བདུན་ཟབ་པའི་ཧྲིལ་པོ་སྟེ་
བཅོ་བརྒྱད་པོ་མཚན་གཞི་ཡུལ་འདི་རྣམས་ཤེས་པའི་རྣམ་པའི་ཁྱད་པར་བཅུ་དྲུག་སྐྱེད་པས་
ཇི་ལྟ་བ་བཞིན་དུ་སངས་རྒྱས་སྐྱེད་བྱེད་དུ་མཚོན་པས་ན་སྤྱིར་ཤེས་པའི་མཚན་ཉིད་བྱེ་བྲག་
ཐམས་ཅད་ཤེས་པ་ཉིད་ཀྱིས་བསྡུས་པ་ཡིན་ནོ། །གཉིས་པ་ལམ་ཤེས་ཀྱི་ཤེས་པའི་མཚན་
ཉིད་ནི་དེའི་འོག་ཏུ་ཞེས་ཏེ་འདི་རྣམས་ལམ་ཤེས་ཀྱི་ཤེས་པའི་མཚན་ཉིད་དུ་འོང་ལུགས་ནི།
མདོ་ལས་འདོད་པ་དང་གཟུགས་ཀྱི་ལྷའི་བུ་རྣམས་ཀྱིས་བཅོམ་ལྡན་འདས་ཆོས་ཟབ་མོ་དག་
བསྟན་ལགས་ན་ཟབ་མོའི་མཚན་ཉིད་ཇི་ལྟ་བུ་དག་ལགས་ཞེས་ཞུས་པ་ན། ལྷའི་བུ་དག་
ཡུམ་ནི་སྟོང་པ་ཉིད་ཀྱི་མཚན་ཉིད་དོ། །ཞེས་སོགས་གསུངས་པས་ཡུམ་ནི་སྦྱོར་ལམ་གྱི་
བདག་ཉིད་ལ་དེའི་མཚན་ཉིད་སྟོང་པ་ཉིད་ལ་སོགས་པ་ཡིན་ཙམ་ན་དེ་དག་ཤེས་པ་ལམ་
ཤེས་སུ་འོང་པས་དེ་དག་སྐྱེད་བྱེད་ལམ་ཤེས་པའི་ཤེས་པའི་མཚན་ཉིད་དུ་གྲུབ་བོ་འབྲེ་
གསུང་ངོ་། །དངོས་ནི་སྟོང་ཉིད་མཚན་མེད་སྨོན་མེད་གསུམ་ལམ་གྱི་ཆོས་ཉིད་ངོ་བོ་རྒྱུ་འབྲས་
བུས་སྟོང་པའོ། །སྐྱེ་མེད་འགག་པ་མེད་པའི་ལ་སོགས་པར་ཀུན་ནས་ཉོན་མོངས་པ་མེད་པ་
དང་རྣམ་པར་བྱང་བ་མེད་པ་དང༌། དོན་བྱེད་ནུས་པས་སྟོང་པས་དངོས་པོ་མེད་པ་དང་། མྱང་
འདས་ཀྱི་རང་བཞིན་གྱིས་སྟོང་པས་ན་ངོ་བོ་ཉིད་དང་། རྟེན་དམིགས་པ་མེད་པ་དང་ནམ་
མཁའི་མཚན་ཉིད་འགྱུར་བ་མེད་པ་དང་དྲུག་བསྡུའོ། །ལམ་གྱི་ཆོས་ཉིད་མི་སྟོང་པར་སུས་
ཀྱང་དཀྲུག་པར་མི་ནུས་པས་འཁྲུག་པ་མེད་པ་དང༌། རྟོག་པའི་ཡུལ་ལས་འདས་པས་རྣམ་
པར་མི་རྟོག་པ་དང་། ཀུན་རྫོབ་ཏུ་དེ་བཞིན་ཉིད་དང་ཡང་དག་མཐའ་ལ་སོགས་པའི་དབྱེ་བ་
ཡོད་པ་དང་། དབྱེ་བ་དེ་ཉིད་དོན་དམ་པར་མཚན་ཉིད་མེད་པའོ། །རྣམ་མཁྱེན་གྱི་ཤེས་པའི་
མཚན་ཉིད་ནི་དེའི་འོག་ཏུ་ཞེས་སོགས་ཏེ། འདི་རྣམས་རྣམ་མཁྱེན་ཁོ་ནའི་ཤེས་པའི་མཚན་
- 3 ?
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་དུ་འོང་ལུགས་ནི་འདི་རྣམས་སངས་རྒྱས་ཀྱི་རྒྱུད་ལ་སྐྱེ་བའི་འབྲས་བུའི་རྣམ་པ་འབའ་
ཞིག་ཡིན་ལ་དེ་ཤེས་པ་རྣམ་མཁྱེན་དུ་འོང་ལ་དེ་སྐྱེད་པའི་ནུས་པ་ནི་རྣམ་མཁྱེན་གྱི་ཤེས་པའི་
མཚན་ཉིད་དུ་གྲུབ་བོ། །གཉིས་པ་དངོས་ནི་སངས་རྒྱས་དེ་ཉིད་མཚོན་བྱེད་ཀྱི་ཆོས་རྣམ་
མཁྱེན་གྱི་ཡུམ་ཐུགས་སུ་ཆུད་པ་ལ་བརྟེན་ནས་མཐོང་བའི་ཆོས་ལ་བདེ་བར་གནས་པ་དང༌།
ཡུམ་དེ་ལ་སངས་རྒྱས་གདན་འདིངས་པ་ལ་སོགས་པའམ་བསྟོད་བཀུར་བསྔགས་པའི་སྒོ་
ནས་གུས་པར་བྱ་བ་དང་། བཀའ་ལས་མི་འདའ་བས་བླ་མར་བྱེད་པ་དང་། ལུས་ཀྱིས་ཕྱག་
འཚལ་བ་ལ་སོགས་པས་མཉེས་པར་བྱེད་པ་དང་། མེ་ཏོག་ལ་སོགས་པས་མཆོད་པ་བྱེད་
པར་མདོ་ལས་ཤེར་ཕྱིན་ལ་དེ་བཞིན་གཤེགས་པས་རིམ་གྲོ་དང་བླ་མར་འཛིན་པ་ལ་
སོགས་པ་གསུངས་སོ། །གལ་ཏེ་སངས་རྒྱས་ཀྱིས་ཡུམ་ལ་དེ་དག་བྱེད་པ་མེད་པ་མ་ཡིན་ནམ་
ཞེ་ན། ཡོད་དེ་ཡུམ་འཆད་པའི་གདན་ཉིད་ཀྱིས་ཤོམ་པ་དང༌། ཡུམ་བསྒོམ་པ་ལ་བསྟོད་
བཀུར་བསྔགས་པ་གསུངས་པ་དང་། བུད་མེད་རིན་པོ་ཆེའི་དཔེ་ལ་སོགས་པས་ཡོན་ཏན་
བརྗོད་པ་དང་། ཡུམ་ལས་ཆོས་ཐམས་ཅད་སྟོང་པར་གསུངས་པ་ལས་མི་འགལ་བར་བྱེད་པ་
དང༌། ཡུམ་ལ་པད་མོ་བཀུར་བ་ལ་སོགས་པ་བཤད་པས་སོ། །རྣམ་པའི་ཆོས་ཉིད་བྱེད་པ་པོ་
མེད་པ་དང༌། ཤེས་བྱ་ཀུན་ཏུ་ཡེ་ཤེས་འཇུག་པ་དང་མཁྱེན་པ་དང༌། མཐོང་བར་བྱར་མེད་
པས་ཆོས་ཉིད་མ་མཐོང་བ་ཡིན་ལ་དེ་ཡུམ་གྱིས་སངས་རྒྱས་ལ་སྟོན་པ་དང་། ཕུང་པོ་ལྔའི་
འཇིག་རྟེན་དོན་དམ་པར་སྟོང་པ་ཉིད་དུ་ཤེས་པ་དང་། གདུལ་བྱ་ལ་ཐོས་པའི་ཤེས་རབ་
བསྐྱེད་པའི་དོན་དུ་འཇིག་རྟེན་སྟོང་པ་ཉིད་དུ་བརྗོད་པས་དེ་བསྐྱེད་ནས་སེམས་ཅན་མ་
བསྡུས་པ་སྡུད་པར་བྱེད་པ་དང་། བསམ་པ་དང་འཇིག་རྟེན་པའི་སྒོམ་བྱུང་བསྐྱེད་པའི་དོན་དུ་
འཇིག་རྟེན་སྟོང་ཉིད་དུ་ཤེས་པར་མཛད་པས་དེ་གཉིས་བསྐྱེད་ནས་མ་སྨིན་པ་སྨིན་པར་བྱེད་
པ་དང༌། འཇིག་རྟེན་ལས་འདས་པའི་ སྒོམ་བྱུང་གི་ཤེས་རབ་བསྐྱེད་པའི་དོན་དུ་འཇིག་
- 3 2 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
རྟེན་སྟོང་པ་ཉིད་དུ་མངོན་སུམ་དུ་མཛད་པས་དེ་བསྐྱེད་ནས་མ་གྲོལ་བ་གྲོལ་བར་བྱེད་པའོ།།
འཇིག་རྟེན་གྱི་ཆོས་ཉིད་སྒྲ་དང་ཤེས་པའི་ཡུལ་ལས་འདས་པས་བསམ་གྱིས་མི་ཁྱབ་པ་ཡུམ་
གྱི་སངས་རྒྱས་ལ་སྟོན་པ་དང་། འཇིག་རྟེན་གྱི་ཆོས་ཉིད་སྤྲོས་པ་ཐམས་ཅད་ཞི་བ་ཡུམ་གྱི་
སངས་རྒྱས་ལ་སྟོན་པའི་དོན་ནི་རྟོགས་པའོ། །སེང་བཟང་ལྟར་ན་དོན་དམ་པར་དབེན་ཞིང་
མགྲུབ་པས་འཇིན་རྟེན་མགོན་པོ་ཡིན་ལ་དེ་ལ་མཚན་མར་འཛིན་པས་འདུ་ཤེས་འགོག་པའོ།།
འཕགས་པས་འཇིག་རྟེན་འདི་དང་ཕ་རོལ་གྱི་འདུ་ཤེས་སུ་མི་འགྱུར་བ་ལ་བཤད་དོ། ཁྱད་
པར་གྱི་མཚན་ཉིད་ནི་མཚོན་པ་ཞེས་སོགསཏེ་སངས་རྒྱས་སྐྱེད་བྱེད་དུ་མཚོན་གྱི་རྣམ་མཁྱེན་
གྱི་ཁོ་ནས་ཞེས་སོགས་བྱེ་བྲག་ཏུ་མ་ཕྱེ་བས་ཡིན་ཞེས་སོ། །
འདི་ལ་གཉིས་ལས་སྤྱི་དོན་ལ་གསུམ་སྟེ། འདི་སྦྱོར་བ་གང་གི་ཁྱདཔར་ཡིན་པ་
བསམ་པ་དང་། ལམ་གོང་འོག་གི་ཁྱད་པར་མི་འཆད་པའི་རྒྱུ་དང་། རང་གི་ངོ་བོ་དཔྱད་པའོ།།
དང་པོ་ནི་འཕགས་པ་ལྟར་ན་མཁྱེན་པགསུམ་གའི་སྦྱོར་བ་ཡིན་ལ་སེང་བཟང་ལྟར་ན་ལམ་
ཤེས་རྣམ་མཁྱེན་གཉིས་ཀྱི་ཡིན་ནོ། །གཞི་ཤེས་ཀྱི་ནི་ལམ་ཤེས་དང་ངོ་བོ་གཅིག་པས་དང་།
གཟུགས་སོགས་དེ་མི་རྟག་སོགས་སུ་བཤད་ཟིན་པས་སྙམ་དུ་བསམས་ཀྱང་མི་རིགས་ཏེ། དེ་
ལྟརན་གཞི་ཤེས་ཀྱི་སྦྱོར་བའང་མི་འཆད་པར་ཐལ་ཏེ་ལམ་ཤེས་དང་ངོ་བོ་གཅིག་ཅིང་བཤད་
ཟིན་པས་སོ། །འདོད་ན་ཟབ་པའི་སྦྱོར་བ་བཤད་པས་བསལ་ལོ། །གཉིས་པ་ནི་བཤད་ཟིན་
འཆད་པར་འགྱུར་བས་མི་འཆད་གསུང་པ་ནི་མཐོང་ལམ་ཡང་མི་འཆད་པར་ཐལ་ལོ་ཞེས་
མཚུངས་པས་རིགས་སོ། །དེ་ན་མཐོང་ལམ་གྱི་ཁྱད་པར་བཤད་པས་གོང་འོག་གི་ཁྱད་པར་
ཡང་གོ་སྟེ། རྒྱུ་ལ་ཁྱད་པར་ཡོད་པས་འབྲས་བུ་སྒོམ་ལམ་ལའང་འགྲུབ་སྟེ་དེ་ལ་ཁྱད་པར་
མེད་ན་རྒྱུའི་ཁྱད་པར་དོན་མེད་དུ་འགྱུར་བས་སོ། །ཡང་འབྲས་བུ་ལ་ཁྱད་པར་ཡོད་པས་རྒྱུ་
ལའང་འགྲུབ་སྟེ་རྒྱུ་ལ་ཁྱད་མེད་ན་འབྲས་བུའི་ཁྱད་པར་རྒྱུ་མེད་དུ་འགྱུར་བས་སོ། །གསུམ་
-3 2 3 .



བརྩེ་ཆེན་འོད་སྣང་ལ ས༔ པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ནི་མ་ཧས་རྗེས་ཐོབ་ཀྱི་ཡིན་ནོ་ཟེར་ཡང་མཉམ་རྗེས་གུད་དུ་མི་གཅད་པར་བཞག་གོ།
ཞེས་འབུམ་པ་ཟེར་བ་འཐད་དོ། །གཉིས་པ་ཡན་ལག་གི་དོན་ལ་བསྟན་བཤད་གཉིས་ལས་
དང་པོ་ནི་ཁྱད་པར་མཚན་ཉིད་བཤད་པ་ཡིན་ཞེས་སོ། །གང་གིས་ཞེ་ན་སྐད་ཅིག་མ་ནི་བཅུ་
དྲུག་གིས་སོ། །དེ་ཡུལ་གང་ལ་དམིགས་ཞེ་ན་བདེན་པའི་སྤྱོད་ཡུལ་ཅན་ནོ། །དེ་ཉན་རང་
ལའང་ཡོད་པས་གང་གིས་ཁྱད་ཞུགས་ཤེ་ན་བསམ་མི་ཞེས་སོགས་སོ། །གཉིས་པནི་ཡང་
བསམ་གྱིས་ཞེས་སོགས་ཏེ། དེ་ལ་བཞི་ལས་སྡུག་བསྔལ་གྱི་སྐད་ཅིག་མ་བཞི་ནི་འབྲས་བུ་
དང་ཡུལ་གཉིས་ཀྱིས་ཁྱད་པར་དུ་འཕགས་པར་སྟོན་ཏེ། དང་པོ་ནི་རབ་འབྱོར་གྱིས་ཤེས་
རབ་ཀྱི་ཕ་རོལ་ཏུ་ཕྱིན་པ་ནི་བསམ་གྱིས་མི་ཁྱབ་པའི་ཕ་རོལ་ཏུ་ཕྱིན་པའོ་ཞེས་པའི་ལན་དུ་
བཀའ་སྩལ་པ་དེ་བཞིན་གཤེགས་པ་ཉིད་དང་སངས་རྒྱས་ཉིད་དང་རང་འབྱུང་ཉིད་དང་
ཐམས་ཅད་ཤེས་པ་ཉིད་བསམ་གྱིས་མི་ཁྱབ་པའོ་ཞེས་པས་ཡེ་ཤེས་བཞིའི་ཡོན་ཏན་སློབ་
པའི་ཤེས་པས་བསམ་གྱིས་མི་ཁྱབ་པ་ཉན་རང་གི་ཆོས་བཟོད་ཀྱིས་མི་བསྐྱེད་པ་ལས་འདིས་
བསྐྱེད་པས་ཁྱད་པར་དུ་འཕགས་སོ། །གཞན་ལའང་ཞུས་ལན་མི་མཉམ་པ་ལ་སོགས་པར་
བསྒྱུར་རོ། །དེ་དང་མཉམ་པའི་ཆོས་མེད་པས་མི་མཉམ་པ་དང་། ཚད་མའི་གཞལ་བྱ་ལས་
འདས་པ་དང་། གཅིག་དང་གཉིས་ལ་སོགས་པའི་བགྲངས་པ་ལས་ཡང་དག་པར་འདས་
པའི་ཡེ་ཤེས་ཁྱད་པར་དུ་འཕགས་པ་སྔ་མ་བཞིན་ནོ། །གཉིས་པ་ཡུལ་གྱི་ཁྱད་པར་ནི་རབ་
འབྱོར་གཟུགས་ཀྱང་བསམ་གྱིས་མི་ཁྱབ་པ་དང་མི་མཉམ་པ་དང་གཞལ་དུ་མེད་པ་དང་
གྲངས་མེད་པའོ་ཞེསཏེ་འབྲས་བུ་དེ་ལྟ་བུ་སྐྱེད་པའང་ཆོས་དབྱིངས་དེ་ལྟ་བུ་རྟོགས་པས་ཡིན་
ནོ༑ ༑ཉན་རང་ལ་དེ་དག་མེད་པས་ཁྱད་པར་དུ་འཕགས་སོ། །ཀུན་འབྱུང་གི་ཁྱད་པར་རིམ་
པ་བཞིན་སྟོན་པས་རྒྱལ་པོ་དང་འདྲ་བའི་སེམས་བསྐྱེད་བཏང་སྙོམས་སུ་འདུག་ནས་བློན་པོ་
དང་འདྲ་བའི་ཀུན་འབྱུང་ལ་ཆོས་བཟོད་ཀྱིས་འཕགས་པ་ཀུན་ཏེ་ཐམས་ཅད་སྤངས་རྟོགས་
-3 2 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཀྱི་ཡོན་ཏན་ཡར་ལྡན་དུ་སྡུད་ཅིང་སྐྱེད་པའོ། །ཇི་ལྟ་བ་དང་ཇི་སྙེད་པ་རྟོགས་པའི་སྐྱེས་བུ་
ཐབས་ཤེས་རབ་ལ་མཁས་པར་རིག་པར་བྱ་བའོ། །ཐུན་མོང་མིན་པ་ཤེས་པ་ནི་དད་པའི་
རྗེས་འབྲང་ནས་རང་སངས་རྒྱས་ཀྱི་བར་གྱི་ཤེས་པ་དང་སྤོང་བ་བྱང་ཆུབ་སེམསདཔའི་སྡུག་
བསྔལ་ཆོས་བཟོད་དུ་ཡང་འདུས་ན་དེའི་གོང་མས་ཆེས་འདུས་པའོ། །མངོན་པར་ཤེས་པ་
དམྱལ་ བ་ ནི་ དམྱལ་བར་འགྲོ་བ་སངས་རྒྱས་ཀྱི། །གཏན་གྱི་དགེག་ཆེན་མ་ཡིན་ཏེ། །ཉན་ཐོས་དང་ནི་རང་སངསརྒྱས།།
བྱང་ཆུབ་སྒྲུབ་ལ་གཏན་གྱི་དགེ་བ། རྣམ་ མཁྱེན་ མྱུར་དུ་ཐོབ་པའོ། །གལ་ཏེ་དེ་ཐོབ་ནས་ཀྱང་རྣམ་
མཁྱེན་ཐོབ་པ་ལ་རིང་དུ་ཐོགས་པས་མྱུར་བ་མི་འཐད་དོ་ཞེ་ན། རྒྱན་ལས་བློ་དང་ལྡན་པ་
དམྱལ་བར་གནས་པ་དུས་ཀུན་ཏུ། །བྱང་ཆུབ་དྲི་མེད་སྤངས་པའི་བར་དུ་གཅོད་བྱེད་མིན།།
ཐེག་པ་གཞན་ལ་རབ་གསལ་རྣམ་རྟོག་བདག་ཕན་པ། །རབ་ཏུ་དབེན་པར་གནས་ཀྱང་བར་
དུ་གཅོད་པར་བྱེད། །ཅེས་པས་ཉན་རང་གི་ལམ་བསྐལ་པ་དུ་མར་བསྒོམས་ཀྱང་དེ་མི་ཐོབ་
པ་ལ་ལྟོས་ནས་མྱུར་བའོ། །འགོག་པའི་ཞེས་ཆོས་ཉིད་སྐྱོན་བྲི་བ་དང་ཡོན་ཏན་གང་བ་མེད་
པར་རྟོགས་པའོ། །འགྲེལ་པ་ལྟར་ན་ཀུན་རྫོབ་ཏུ་ཡོད་པ་ལ་སྐུར་པ་མི་འདེབས་པས་བྲི་བ་
མེད་པ་ལ་དོན་དམ་པར་གང་བ་མེད་པས་སྒྲོ་མི་འདོགས་པ་གང་བ་མེད་པའོ། །སྒྲུབ་པའི་བ་
བེའུ་གཞོན་ནུ་མི་གཏོང་བ་ལྟར་ཡུམ་འདི་ལུས་སམ་གླེགས་བམ་ལ་མ་ཆུད་ཀྱི་བར་དུ་ཆོས་སྨྲ་
བ་མི་གཏོང་བར་སྒྲུབ་པ་བྱེད་པའོ། །ཚེ་སྔ་མ་ལ་སངས་རྒྱས་སམ་བྱམས་པ་ལ་ཡུམ་གྱི་དོན་
དྲིས་ཤིང་གཞན་ལ་ཕན་འདོག་པས་བསོད་ནམས་དང་ཡེ་ཤེས་ཡང་དག་པར་འགྲུབ་པ་དང་
རྒྱ་མཚོར་གྲུ་ཆག་པ་ན་ཤིང་ལ་སོགས་པ་ལ་མི་འཇུ་བ་དང་འཇུ་བ་ལྟར་ཤེས་རབ་དང་ཐབས་
ཀྱིས་ཆོས་ཐམས་ཅད་སྟོང་ཉིད་དང་སེམས་ཅན་གྱི་དོན་ལ་དམིགས་པ་མ་ཚངབའི་ཉན་རང་
ལས་ཚང་བའི་བྱང་ཆུབ་སེམས་དཔའི་ཁྱད་པར་དུ་འཕགས་སོ། །ལམ་གྱི་ལ་བཞི་ནི་རྟེན་
ཞེས་ཏེ་བུམ་པ་སོ་མ་བཏང་བ་དང་བཏང་བས་ཆུ་མཆུ་ན་འཇིག་པ་དང་མི་འཇིག་པ་ལྟར་
- 3 ?
-



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་ཐབས་ཤེས་རབ་ཀྱིས་མ་བཟུངན་ཉན་རང་དུ་ལྷུང་བ་ལས་ཁྱད་པར་དུ་འཕགས་སོ།།
མཐའ་དག་པ་ནི་བཅོས་ལེགས་མ་བྱས་པ་དང་བྱས་པའི་གྲུ་བཞིན་དུ་ཐབས་ཤེས་རབ་དང་
བྲལ་ན་རྣམ་མཁྱེན་གྱི་རྒྱུ་མ་ཚང་བས་ཉན་རང་དུ་ལྷུང་བ་ལ་ལྟོསནས་ཚང་བས་མི་ལྟུང་བས་
ཁྱད་པར་དུ་འཕགས་སོ། །ལོ་བརྒྱ་ཉི་ཤུ་ལོན་པ་ནད་ཀྱིས་བཏབ་པ་གཡས་གཡོན་ནས་མིས་
མ་བརྟེན་པ་དང་བརྟེན་པ་ལྟར་ཐབས་ཤེས་རབ་ཀྱིས་ཡོངས་འཛིན་དང་བྲལ་ན་ཉན་རང་དུ་
ལྷུང་ལ་མ་བྲལ་ན་མི་ལྷུང་བར་རྣམ་མཁྱེན་ཐོབ་པར་བྱེད་པས་ཁྱད་པར་དུ་འཕགས་སོ།།
དངོས་པོར་མངོན་པར་ཞེན་པ་དང་བྱང་ཆུབ་གཞན་ལ་ཆགས་པའི་རོ་མྱང་མེད་པའོ། །མཐོང་
བའི་ལམ་ནི་མཚན་གཞི་གཞན་དག་ལས་ཁྱད་པར་དུ་འཕགས་པས་ཁྱད་པར་གྱི་ལམ་ནི་
མཚོན་བྱའོ། ཁྱད་པར་བཅུ་དྲུག་བདག་ཉིད་ཤེས་བྱ་སྟེ་བཅུ་དྲུག་པོ་གང་གིས་ཞེས་པ་མཚན་
ཉིད་དོ། །གལ་ཏེ་སྦྱོར་བའི་ཁྱད་པར་འཆད་པའི་སྐབས་སུ་མཐོང་ལམ་ཁྱད་པར་དུ་འཕགས་
པར་བརྗོད་པ་མ་འབྲེལ་ལོ་ཞེ་ན། མཐོང་ལམ་གྱིས་ཁྱད་པར་བརྗོད་པས་དེའི་གནས་སྐབས་
ཀྱི་སྦྱོར་བའང་ཁྱད་འཕགས་སུ་འགྲུབ་པའི་ཕྱིར་སྐྱོན་མེད་དོ། །འགྲེལ་པར་བྱང་ཆུབ་སེམས་
དཔའི་སོགས་པར་སངས་རྒྱས་བསྡུའོ། །ལམ་ཤེས་ཀྱི་སོགས་པར་དེ་མིན་གསུམ་བྱེད་པའི་
མཚན་ཉིད་ཁྱད་པར་གྱི་མཚན་ཉིད་ཀྱིས་ཉན་རང་ལས་ཁྱད་པར་དུ་བཅད་པ་ཞེས་སོགས་ཏེ།
འདི་ལ་གསུམ་སྟེ། སྦྱོར་བ་གང་གི་དང༌། གང་ཟག་གང་གི་བྱེད་པ་ཡིན་བསམ་དང་། དངོས་
སོ༑ ༑དང་པོ་ནི་འཕགས་པ་ལྟར་ན་དང་པོ་དགུ་གཞི་ཤེས་ཀྱི་བྱེད་པ་ཡིན་ལ་ཐ་མ་གཉིས་
ལམ་དང་རྣམ་པ་ཤེས་པའི་ཡིན་ནོ་སེང་བཟང་གི་འགྲེལ་པ་ལྟར་རོ། །གཉིས་པ་ནི་ཁྱད་པར་
ཅན་མ་ཡིན་པ་བྱང་ཆུབ་སེམས་དཔའི་དང་ཁྱད་པར་ཅན་སངས་རྒྱས་ཀྱི་ཡིནཏེ། མདོ་བསྟན་
བཅོས་ལས་སྣོལ་མ་དུ་མར་འཆད་པ་ནི་དེ་ལ་དགོངས་པའོ། །གསུམ་པ་ལ་གསུམ་ལསགཞི་
ཤེས་ཀྱི་བྱེད་པ་ནི་མི་རྣམས་ནི་གདུལ་བྱའི་གཙོ་བོ་སྨོས་པའོ། །གཞན་གཞི་ཤེས་ཀྱི་སྦྱོར་བ་
མ 3 2
j བ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་འཇམ་གསར་འགྲེལ་པ་བཞུགས། ༨
ལ་བཀོད་པས་མ་འོངས་པ་ཚེ་ཕྱི་མ་ཕན་ཆད་ཀྱི་ཕན་པ་དང་། མ་ཤིའི་བར་ཚེ་འདིའི་བདེ་བ་
དང༌། ལས་དང་ཉོན་མོངས་ཀྱི་འབྲས་བུ་རྣམ་པར་སྨིན་པ་མ་ཡིན་པའི་ཆོས་ཉིད་ཉན་རང་གི་
མྱང་འདས་ལ་འགོད་པ་ནི་སྡུག་བསྔལ་ལས་སྐྱོབ་པའི་བྱེད་པའོ། །ལམ་ཤེས་ཀྱི་བྱེད་པནི་དེ་
ལ་ཡང་ཡིད་ཀྱི་རང་བཞིན་གྱི་སྐྱེ་བ་དང་བསམ་གྱིས་མི་ཁྱབ་པར་སྒྱུར་བའི་འཆི་འཕོ་ཡོད་
པས་གཏན་དུ་བདེ་བ་མ་ཡིན་པས་དེ་ཡང་སྤངས་པའི་གཏན་གྱི་བདེ་བ་ལ་འགོད་པ་ནི་གཞན་
ལམ་ཤེས་ཀྱི་སྦྱོར་བ་ལ་བཀོད་པས་རྒྱུད་བླ་མ་ལས་ཡིད་ཀྱི་རང་བཞིན་ཕུང་པོ་དང་། །དེ་རྒྱུ་
ལོག་ཕྱིར་བདེ་བ་ཉིད་ཅེས་པས་སངས་རྒྱས་བདེ་བའི་ཕ་རོལ་ཏུ་ཕྱིན་པ་ཡིན་ལ། དེ་ཡང་རྟག་
པ་སྐྱབས་མེད་རྣམས་ཀྱི་ཡང་། །སྐྱབས་ལ་སོགས་པར་འཐད་ཕྱིར་རོ་ཞེས་པའི་ཚུལ་གྱིས་
སྐྱབས་སུ་འཐད་པས་གཞི་ཤེས་ཙམ་གྱི་སྦྱོར་བ་ལ་མེད་པས་ལམ་ཤེས་ཀྱིས་བཤད་དོ་ཞེས་
སོ༑ ༑མི་དགེ་བ་ལས་སྡུག་བསྔལ་འབྱུང་ཞེས་པས་སྡུག་བསྔལ་གྱི་རྒྱུ་མི་དགེ་བ་བཟློག་པ་
གནས་དང་། འཁོར་འདས་སྟོང་ཉིད་དུ་མཉམ་པར་རྟོགས་པ་ལ་འགོད་པ་དཔུངགཉེན་དང་།
ཤེས་རབ་སྙིང་རྗེས་སྔོན་དང་ཕྱི་མའི་མཐའ་འཁོར་འདས་དོར་བདང་བླང་བའི་སྲེད་པའི་ཆུས་
མ་གོས་པ་ལ་འགོད་པས་གླིང་དང་། ཡང་ན་གླིང་ན་རིན་པོ་ཆེ་སྣང་བར་བྱེད་པ་ལྟར་ཤེས་
རབ་ཀྱིས་མ་རིག་པའི་མུན་པ་སེལ་བར་བྱེད་པས་སོ། །གདུལ་བྱ་གཞན་དོན་སྒྲུབཔ་ལ་
འགོད་པ་ནི་ཡོངས་སུ་འདྲེན་པ་དང་། སེམས་ཅན་གྱི་དོན་འབད་མེད་དུ་སྒྲུབ་པ་ལ་འགོད་
པས་ལྷུན་གྱིས་གྲུབ་པ་དང། ཐེག་པ་གསུམ་གྱིས་ལམ་བསྒོམས་ཀྱང་ཉན་རང་གི་འབྲས་བུ་
མངོན་དུ་མི་བྱེད་པ་ལ་འགོད་པའོ། །རྣམ་མཁྱེན་གྱི་བྱེད་པ་ནི་གཞན་རྣམ་མཁྱེན་གྱི་སྦྱོར་བ་
ལ་བཀོད་པས་རྣམ་པ་སྐྱེ་མེད་ཀྱི་ཆོས་སྟོན་པའི་རྟེན་གྱི་མཛད་པའོ། །
གཉིས་པ་ལས་སུ་སྒྲུབ་པ་རྒྱས་བཤད་ནི། བྱེད་པའི་མཚན་ཉིད་ཀྱིས་གཞན་
དོན་ཕུན་སུམ་ཚོགས་པ་སྐྱེད་བྱེད་ཤེས་པར་བྱ་བའི་གཞི་སྦྱོར་བ་རྣམས་ཀྱི་ངོ་བོ་གང་ཞེས་
3 2 ཌ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་སོ། །འདི་ལ་གསུམ་སྟེ། འདི་མཚོན་བྱ་དངོས་མ་ཡིན་པའི་རྒྱུ་མཚན་དང་། སྦྱོར་བ་
གང་གི་ངོ་བོ་ཉིད་ཡིན་པ་བསམ་པ་དང་། དངོས་སོ། །དང་པོ་ནི་ཉོན་མོངས་པ་མེད་པ་ལ་
སོགས་པ་མཚོན་བྱ་དངོས་མ་ཡིན་མཚན་ཉིད་བཞི་པར་བཞེད་པ་ཡིན་ཞེས་སྔ་མ་གསུམ་དང་
རྫས་ཡོད་དུ་ཁྱད་མེད་པས་སོ། །གཉིས་པ་ནི་འཕགས་པས་དང་པོ་བདུན་ནི་མཁྱེན་གསུམ་
གྱི་སྦྱོར་བ་ཐུན་མོང་གི་ངོ་བོ་ཉིད་ཡིན་ནོ། །དེ་ཡང་དང་པོ་བཞི་བྲལ་བའི་ངོ་བོ་ཉིད་ཡིན་ལཕྱི་
མ་གསུམ་ལྡན་པའི་ངོ་བོ་ཉིད་དོ། །དེའི་འོག་མ་གསུམ་གཞི་ཤེས་ལ་སོགས་པའི་རིམ་པ་ལྟར་
ཡིན་ལ་དེའི་འོག་མ་གསུམ་ཐུན་མོང་གི་ཡིན་ལ། ཐ་མ་གསུམ་རྣམ་མཁྱེན་ལ་སོགས་པ་
གསུམ་སོ་སོའི་ཡིན་པར་འདོད་དོ། །སེང་བཟང་ལྟར་ན་གཞི་ཤེས་ཀྱི་བཞི་དང་ལམ་ཤེས་ཀྱི་
ལྔ་དང་། རྣམ་མཁྱེན་གྱི་བདུནནོ། །གསུམ་པ་ནི་གཞི་ཤེས་ཀྱི་ངོ་བོ་ཉིདནི་ཉོན་མོངས་མངོན་
འགྱུར་གྱིས་དབེན་པ་དང་། དེའི་རྟགས་ལུས་ངག་གི་རྣམ་འགྱུར་གྱིས་དབེན་པ་དང་། དེའི་རྒྱུ་
བདག་ཏུ་རྟོག་པའི་ཚུལ་བཞིན་མ་ཡིན་པ་ཡིད་ལ་བྱེད་པས་ཀྱང་དབེན་པ་དང་མི་མཐུན་
ཕྱོགས་དང་གཉེན་པོ་དག་ཏུ་རྣམ་པར་རྟོག་པས་ཀྱང་དབེན་པས་སོ། །ལམ་ཤེས་ཀྱི་ནི་དོན་
དམ་པར་སེམས་ཅན་མེད་བཞིན་དུ་མྱ་ངན་ལས་འདའ་བར་གོ་བགོས་ཤིང་དེའི་ཆེད་དུ་ལམ་
བསྒོམ་པ་ནི་བདེན་གཉིས་ལ་མི་མཁས་པའི་བློ་ངོར་དཀའ་བ་དང་། ཉན་རང་དུ་མི་ལྟུང་བར་
མཐའ་གཅིག་ཏུ་ངེས་པ་དང༌། ཆེད་དུ་བྱ་བ་སེམས་ཅན་ཐམས་ཅད་ཀྱིས་རྣམ་མཁྱེན་ཐོབ་
པའི་ཆེད་དུ་བྱེད་པ་སྟེ། མདོ་ལས་སེམས་ཅན་ཉི་ཚེ་ཉུང་ཟད་གཅིག་གི་ཆེད་དུ་གོ་ཆ་བགོས་
པ་མ་ལགས་ཀྱི། སེམས་ཅན་གཞལ་དུ་མེད་པ་དང་གྲངས་མེད་པ་དང་། རྣམ་པ་ཐམས་ཅད་
མཁྱེན་པའི་ཡེ་ཤེས་ཀྱི་ཆེད་དུ་གོ་ཆ་བགོས་པ་ལགས་སོ་ཞེས་སོ། །བསྒོམ་པར་བྱ་བ་དང་
སྒོམ་པ་པོ་དང་སྒོམ་པ་གསུམ་དུ་མི་དམིགས་པ་དང༌། ཤེར་ཕྱིན་ནས་རྣམ་མཁྱེན་གྱི་བར་
ལམ་ལ་གཉེན་པོའི་ཆོས་ལ་མངོན་པར་ཞེན་པ་བཀག་པའོ། །རྣམ་མཁྱེན་གྱི་ནི་གཞི་ཤེས་
-3 2
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ལམ་ཤེས་ཀྱི་ཡུལ་དུ་བྱས་པའི་གཞི་ལམ་གྱི་སྟེང་གི་རྣམ་པ་ལ་མི་དམིགས་པ་དང་འཛིན་པ་
ལ་སྤྱོད་པའི་འཇིག་རྟེན་དང་རྟོགས་པ་མི་མཐུན་པ་དང༌། གཟུགས་ནས་རྣམ་མཁྱེན་གྱི་བར་
གྱི་ཆོས་ཐམས་ཅད་ཐོགས་པ་མེད་པར་ཤེས་པ་དང་། གཟུང་འཛིན་མི་དམིགས་པར་རྟོགས་
པས་རྣམ་པའི་ཆོས་ཉིད་བདེན་པའི་གཞི་མེད་པར་རྟོགས་པ་དང་། རྣམ་པའི་དེ་བཞིན་ཉིད་
དམན་པ་ལས་མཆོག་ཏུ་འགྲོ་བ་མེད་པར་རྟོགས་པ་དང་། གཟུགས་སོགས་དོན་དམ་པར་སྐྱེ་
མེད་དུ་རྟོགས་པ་དང་། གཟུགས་སོགས་ཀྱི་དེ་བཞིན་ཉིད་མི་དམིགས་པར་རྟོགས་པ་སྟེ་མདོ་
ལས་གཟུགས་མི་དམིགས་གཟུགས་ཀྱི་དེ་བཞིན་ཉིད་མི་དམིགས་དེ་ལ་རེ་ཤིག་གཟུགས་
ཉིད་ཀྱང་མི་དམིགས་ན་གཟུགས་ཀྱི་དེ་བཞིན་ཉིད་དམིགས་པར་ལྟ་ག་ལ་འགྱུར་ཞེས་སོ།།
འགྲེལ་པར་སོགས་ཀྱིས་བསྡུ་རྒྱུ་ཕྲ་རྒྱས་སྤངས་པ་མ་ཡིན་པ་དང་ཡུལ་ཉེ་བར་གྱུར་པ་བསྡུ་
དགོས་པ་ལས་དེ་གཉིས་ཀྱིས་དབེན་པར་སྒྲུབ་མི་ནུས་པས་འགྲེལ་ཆེན་དུ་སོགས་མེད་པར་
བྱས་པ་ལེགས་སོ་ ཨར་གསུངས་ཡང་། འདུལ་དཀར་ཚོགས་པས་དབེན་པ་ལ་དགོངས་པའང་
སྲིད་ཅེས་གསུང་ངོ༌། །དངོས་པོ་དང་དངོས་པོ་མེད་པའི་སོགས་པར་གཉིས་ཀ་སྡུད་པའམ།
ཡང་ན་མདོ་ཚིག་གསུམ་དང་གྲངས་བཞིན་དུ་སྦྱར་རོ། །གསུམ་པ་མཇུག་བསྡུ་བ་ནི་དེ་ལྟར་
ན་སྤྱིར་ཞེས་སོ། །
གཉིས་པ་ལམ་གྱི་གནས་སྐབས་ལ་གཉིས་ལས་ཐར་ཆ་ནི་ཐར་པའི་ཞེས་
སོགས་ལའང་བསྟན་བཤད་གཉིས་ལས་དང་པོ་ནི་ཐར་པའི་ཆ་དང་མཐུན་པར་འདོད་ཅེས་
སྦྱར་རོ། །སྐབས་ནི་རྣམ་པ་ཐམས་ཅད་རྟོགས་པ་འདི་ལའོ། །གང་ཞེ་ན་ཡུལ་ལྔ་ལ་རབ་ཏུ་
སྦྱིན་ལ་སོགས་རྣམ་མཁྱེན་གྱི་བར་ཡང་དག་པར་སྒྲུབ་པར་མེད་པའོ། །རྣམ་པ་ཇི་ལྟར་ཞེ་ན་
བདེན་པའི་མཚན་མ་མེད་པར་ཤེས་པའོ། །གཉིས་པ་ལ་གཉིས་ཏེ། དངོས་དང་། ལྔ་པོ་ཡོད་
ཙམ་གྱིས་སངས་རྒྱས་མི་ཐོབ་པར་བསྟན་པའོ། །དང་པོ་ནི་མཁས་པ་དེ་ཡང་ཞེས་སོགས་ཏེ།
- }
2 { -



བརྩེ་ཆེན་འོད་སྣང ་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སངས་རྒྱས་སོགས་སུ་ཆོས་དང་དགེ་འདུན་གསུམ་ལ་དམིགས་ནས་དད་པ་དང་བདེན་བཞི་
དང་ལས་རྒྱུ་འབྲས་ལ་འདོད་པ་དང་ཡིད་ཆེས་པའམ་དད་པ་དང་། སྦྱིན་སོགས་ལ་སྤྲོ་བའི་
བརྩོན་འགྲུས་དང༌། བླང་དོར་གྱི་བསམ་པ་ཕུན་སུམ་ཚོགས་པ་མ་བརྗེད་པའི་དྲན་པ་དང་།
འཁོར་གསུམ་དུ་རྣམ་པར་མི་རྟོག་པའི་ཏིང་ངེ་འཛིན་དང་། གཟུགས་ནས་རྣམ་མཁྱེན་གྱི་བར་
གྱི་ཆོས་རྣམས་ཇི་སྙེད་པ་དང་ཇི་ལྟ་བ་རྣམ་པ་ཐམས་ཅད་དུ་ཤེས་པའི་ཤེས་རབ་བོ། །འགྲེལ་
པར་དང་པོ་ལྔའི་ཞབས་སུ་ཁྱད་པར་ཅན་དབང་པོའི་ངོ་བོ་ཉིད་མ་ཡིན་པ་སྦྱར་བ་ཡུལ་ཅན་
ལ༑ ཕྱི་མ་ལྔའི་ཞབས་སུ་ལ་སོགས་པའི་ཡུལ་ལ་མཁས་པ་ཡིན་ནོ། །སྦྱར་བ་ཡུལ་ཡིན་ནོ།།
དགེ་བ་ལེན་པ་བསམ་པནས་ཚོགས་ཀྱི་སོགས་པར་མི་དགེ་བ་འདོར་བ་དང༌། སྒོམ་པ་རང་
གི་ངོ་བོ་མི་རྟོག་པ་གཞན་གཉིས་དང་། ཇི་སྙེད་པའི་རྣམ་པ་ཐམས་ཅད་ཀྱི་སོགས་པར་ཇི་ལྟ་
བ་བསྡུའོ། ཁྱད་པར་ཅན་ནི་ཉན་རང་གི་ལས་སོ། །དབང་པོའི་ངོ་བོ་ཉིད་མཡིན་པ་ནི་འཇིག་
རྟེན་ལས་འདས་པའི་ཆོས་སྐྱེད་པ་ལ་བདག་པོར་མ་གྱུར་པའོ། །གཉིས་པ་ནི་ལྔ་པོ་ཡོད་ཙམ་
གྱིས་སངས་རྒྱས་ཐོབ་བམ་ཞེ་ན་རྫོགས་པའི་བྱང་ཆུབ་དད་སོགསརྣོན་པོ་ཆེན་པོས་ནི་རྟོགས་
སླ་སྟེ་ཐོབ་པར་ནུས་ལ། རྟུལ་པོ་སྟེ་ཆུང་དུས་ནི་རྟོགས་དཀའ་སྟེ་ཐོབ་པར་མི་ནུས་པར་སངས་
རྒྱས་བཞེད་དོ། །འགྲེལ་པར་ཡུལ་ལྔ་ལ་མཁས་པ་དེ་ལྟ་མོད་ཀྱི་ཤུགས་ཀྱིས་འབྲིང་པོ་རྣམས་
ཀྱིས་ཀྱང་སངས་རྒྱས་ཀྱི་བྱང་ཆུབ་རྟོགས་སོ་ཞེས་པའི་དོན་དད་སོགས་འབྲིང་པོ་ཡང་ཐར་ཆ་
ཡིན་པས་བྱང་ཆུབ་གཅིག་ནི་ཐོབ་ལ་ཆུང་ངུ་དང་ཆེན་པོ་མ་ཡིན་པས་གཉིས་པོ་མི་ཐོབ་པར་
རང་རྒྱལ་གྱི་དེ་ཐོབ་པར་འགྱུར་བར་དགོངས་པའོ། །
གཉིས་པ་ངེས་འབྱེད་ཆ་མཐུན་ལ་གཉིས་ཏེ། དངོས་དང༌། ཟློས་པ་སྤང་བའོ།
དང་པོ་ནི་དེའི་འོག་ཏུངེས་པར་འབྱེད་པའི་ཆ་དང་མཐུན་པ་ཞེས་པགཅིག་ཆད་པར་མངོན་ནོ་
ཞེས་སོ། །འདི་ཐམས་ཅད་ཀྱི་དམིགས་པ་སེམས་ཅན་ཐམས་ཅད་ཡིན་པར་བསྔགས་ཤིང་
- 3 3 ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༢
བསྒྲགས་སོ། །འགྱུར་ཡང་དམིགས་པ་སེམས་ཅན་ཐམས་ཅད་འདིར། །ཡིན་པར་བསྔགས་
ཏེ་དྲོ་བ་རྣམས་ཞེས་པར་རིགས་སོ། །རྣམ་པ་བསམ་པ་ཕུན་སུམ་ཚོགས་པ་བཅུ་དང་སྦྱོར་བ་
ཕུན་སུམ་ཚོགས་པ་དགུ་ཡིན་ལ། བསམ་པའང་ཚན་པ་གསུམ་དུ་བསྡུས་པས་རྣམ་པ་བཅུ་
གཉིས་སོ། །དྲོད་ཆུང་ངུའི་ནི་སེམས་ཅན་ཐམས་ཅད་ལ་ཆགས་སྡང་ཉེ་རིང་མེད་པའི་སེམས་
མཉམ་པ་བཏང་སྙོམས་དང་བྱམས་པ་གཉིས་སོ། །འབྲིང་གིས་ནི་མ་འོངས་པ་ན་ཕན་པར་
འདོད་པ་དང༌། དུས་གསུམ་གྱིས་ཀུན་ནས་མནར་སེམས་པའི་ཁོང་ཁྲོ་མེད་པ་དང་། ཐོ
འཚམ་པའི་རྣམ་པར་འཚེ་བ་མེད་པའོ། །ཆེན་པོའི་ནི་ཕ་དང་མའི་སེམས་ལ་སོགས་པ་ལྔ་སྟེ་
མཐུན་མཐུན་གཉིས་གཉིས་རེ་རེར་བགྲང་ངོ༌། །ཇི་ལྟར་ཕ་མ་ལ་བུ་ཚས་འདི་དང་གཞན་དུ་
བདེ་བ་ཐོབ་ཅིང་སྡུག་བསྔལ་དང་བྲལ་བར་འདོད་པ་ལྟར། འདིར་ཡང་ན་ཚོད་དང་བསྟན་
ནས་ཕ་དང་མ་དང་སྤུན་དང་སྲིང་མོ་དང་བུ་དང་བུ་མོའི་སེམས་དང་། དེ་ལྟ་བུའིགནས་སུ་མ་
གྱུར་པ་ལ་ཁྱིམ་པ་ལ་བཤེས་དང་། ཆོས་པ་ལ་གྲོགས་དང་། རུས་གཅིག་པ་ལ་གཉེན་དང་།
མི་གཅིག་པ་ལ་རྣག་གི་གཉེན་མཚམས་ཀྱི་སེམས་བསྒོམ་པ་ཡིན་ནོ་ཞེས་ཤཱནབ་ཟེར་རོ།།
མདོར་ན་ཚད་མེད་པ་བཞིའི་རྣམ་པའོ། །རྩེ་མོ་ཆུང་ངུའི་ནི་བདག་ཉིད་སྡུག་བསྔལ་གྱི་རྒྱུ་སྡིག་
པ་མི་དགེ་བ་ལས་ལྡོག་ཅིང་། སེམས་ཅན་གཞན་དེ་དག་ལ་མ་ཞུགས་པ་རྣམས་འགོད་པ་
དང་། ཞུགས་པ་རྣམས་ལ་བསྔགས་པ་བརྗོད་པས་མཐུན་པས་དགའ་བར་བྱེད་པའོ། །འབྲིང་
གིས་ནི་བདེ་བའི་རྒྱུ་སྦྱིན་སོགས་དྲུག་ལ་རང་གནས་པ་ལ་སོགས་པའོ། །ཆེན་པོའི་སྡུག་
བསྔལ་དང་བདེ་བའི་རྒྱུ་ཕྱིན་ཅི་ལོག་སྤོང་བ་སྟེ་བདག་ཉིད་ཀྱང་རྟེན་འབྲེལ་ལུགས་དང་
མཐུན་པ་དང་མི་ མཐུན་པ་སྒོམ་པ་ལ་གནས་པ་ལ་སོགས་པའོ། །དེས་དབང་ཕྱུག་ལ་
སོགས་པས་བྱས་པར་ཕྱིན་ཅི་ལོག་སྤོང་ངོ༌། །ཡང་རྟེན་ཅིང་འབྲེལ་བར་འབྱུང་བ་གང་། །དེ་
ཉིད་ཁྱོད་ཉིད་སྟོང་པར་བཞེད་ཞེས་པའི་ཚུལ་གྱིས་བདེན་པར་ཞེན་པའི་ཕྱིན་ཅི་ལོག་ཐམས་
-3 3 f -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་སྤོང་ནུས་པའོ། །འཕགས་པས་སྟོང་ཉིད་བཅུ་དྲུག་བསྒོམ་པ་ལ་བཤད་དོ། །རྒྱ་མཚོསྤྲིན་
གྱིས་ནི་འདི་ལྟ་བུའི་རིགས་ཅན་ལ་སེམས་ཅན་ཚན་བཞིར་བཅད་ནས་བདག་ཉིད་གནས་
ཤིང་གཞན་མ་ཞུགས་པ་འགོད་ལ་དེ་ལ་ཞེ་འགྲས་པ་ལ་བསྔགས་པ་བརྗོད་ཅིང་སྔར་ནས་
ཞུགས་པ་ལ་མཐུན་པས་དགའ་བར་བྱེད་དོ་ཞེས་སོ། །བཟོད་པ་ཆུང་ངུ་ནི་རྩེ་མོ་ལ་རང་
གནས་ཤིང་གཞན་འགོད་པ་ལ་སོགས་པས་དེ་བཞིན་དུ་རང་སྡུག་བསྔལ་ཤེས་པ་དང་ཀུན་
འབྱུང་སྤོང་བ་དང་འགོག་པ་མངོན་དུ་བྱ་བ་དང་ལམ་བསྒོམ་པ་ལགནས་ཤིང་གཞན་འགོད་
པ་ལ་སོགས་པའོ། །འབྲིང་གི་ནི་བདག་ཉིད་ཀྱང་རྒྱུན་ཞུགས་ནས་རང་བྱང་ཆུབ་ཀྱི་བར་ཐོབ་
ཀྱང་མངོན་དུ་མི་བྱེད་པ་ལ་གནས་པའོ། །ཆེན་པོའི་ནི་བདག་ཉིད་ཀྱང་བྱང་ཆུབ་སེམས་
དཔའི་སྐྱོན་མེད་པ་ལ་གནས་པ་ལ་སོགས་པའོ། །ཆོས་མཆོག་ཆུང་ངུའི་ནི་རྩེ་མོ་ལ་རང་
གནས་ཤིང་གཞན་འགོད་པ་ལ་སོགས་པ་དེ་བཞིན་དུ་བདག་ཉིད་ཀྱང་སེམས་ཅན་སྨིན་པ་
དང་སོགས་པར་སངས་རྒྱས་ཀྱི་ཞིང་སྦྱོང་བ་ལ་སོགས་པ་ལ་གནས་པ་ལ་སོགས་པའོ།།
འབྲིང་གི་ནི་བདག་ཉིད་ཀྱང་བྱང་ཆུབ་སེམས་དཔའི་མངོན་པར་ཤེས་པ་ཆེན་པོ་ལ་གནས་པ་
ལ་སོགས་སོ། །ཆེན་པོའི་ནི་བདག་ཉིད་ཀྱང་རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་
བསྐྱེད་པར་བྱ་བ་བག་ཆགས་ཀྱི་མཚམས་སྦྱོར་བའི་ཉོན་མོངས་པ་ཐམས་ཅད་སྤང་པར་
བྱ་ཞེས་པ་ལ་སོགས་སངས་རྒྱས་ཀྱི་ཆོས་མང་པོ་ལ་རང་གནས་ཤིང་གཞན་འགོད་པ་ལ་
བཤད་དོ། །འདིར་སོགས་པས་བསྡུས་པའོ། །འགྲེལ་པར་རྩེ་མོའི་འགྱུར་ནི་བདག་ཉིད་ཅན་
དེའི་སྒོ་ནས་བདག་ཉིད་སྡིག་པ་ལས་ལྡོག་པ་དང་དགེ་བ་ལ་གནས་པ་ལ་གཞན་རྣམས་སྦྱོར་
བའི་བསམ་པགཉིས་དང་། གང་ན་དེ་བཞིན་དུ་ཞེས་པར་སྦྱར་རོ། །ངོ་བོསཏེ་སེམས་ཅན་གྱི་
རབ་ཏུ་དབྱེ་བས་ཞེས་སོགས་སོ། །བཟོད་པའི་འགྱུར་འདིར་བདེན་པ་དམིགས་པར་བྱ་བ་མི་
འཐད་དེ་སེམས་ཅན་དམིགས་པར་བྱས་པ་དང་འགལ་བས་སོ། །དེས་ན་ཇི་ལྟ་བ་བཞིན་དུ་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ནོར་
རང་དང་གཞན་གྱི་རྟེན་ཅན་གྱི་སྡུག་བསྔལ་བདེན་པའི་ཆོས་ཤེས་པའི་སྦྱོར་བ་འདིར་བསྟན་
པབརྗོད་པ་བསྟན་པ་ཉིད་ཀྱི་རྣམ་པརྣམས་ཀྱིས་སེམས་ཅན་ལ་དམིགས་པ་ནི་བཟོད་པ་ཡིན་
ནོ་ཞེས་བྱ་སྟེ་ཕྱིས་མ་ཧས་བཅོས་པ་དང་ཡང་མཐུན་ནོ་གསུང་ལོ། ། །
གཉིས་པ་ཟློས་པ་སྤང་བ་ལ་གཉིས་ཏེ། རྒོལ་བ་དང་། ལན་ནོ། །དང་པོ་ནི་
འགྲེལ་ཆེན་ལས་རྣམ་པ་ཐམས་ཅད་མཁྱེན་པ་ཉིད་ལ་སོགས་པ་མངོན་པརརྟོགས་པ་དྲུག་ཏུ་
མངོན་པར་རྟོགས་པ་རེ་རེ་ཞིང་ངེས་པར་འབྱེད་པའི་ཆ་དང་མཐུན་པ་ལ་སོགས་པ་ཅིའི་ཕྱིར་
བཤད་ཅེ་ན་ཞེས་སོ། །གཉིས་པ་ལན་ལ་གསུམ་སྟེ། སྐབས་དང་པོ་གསུམ་གྱི་ལམ་གསུམ་
དང༌། སྦྱོར་བ་དང་པོ་གསུམ་གྱི་ལམ་གསུམ་ཟློས་པ་སྤང་བ། སྐབས་དང་པོ་གསུམ་གྱི་ལམ་
གསུམ་ཟློས་པ་སྤང་བ་དང༌། སྦྱོར་བ་དང་པོ་གསུམ་གྱི་ལམ་གསུམ་ཟློས་པ་སྤང་བའོ། །དང་
པོ་ནི་རྣམ་པ་ཐམས་ཅད་ཞེས་སོགས་ཏེ་སྐབས་དང་པོ་གསུམ་གྱི་ངེས་འབྱེད་ཆ་མཐུན་ལ་
སོགས་པ་གསུམནི་མཚན་ཉིད་པ་ཡིན་ལ་རྣམ་ཀུན་ལ་སོགས་པ་སྦྱོར་བ་དང་པོ་གསུམ་གྱི་ནི་
ངེས་པར་འབྱེད་པའི་ཆ་ལ་སོགས་པའི་ཐ་སྙད་དུ་བཏགས་ནས་གསུངས་པས་མི་ཟློས་སོ།།
གཉིས་པ་ལ་གཉིས་ཏེ། དངོས་དང་། གནས་ལུགས་བསམ་པའོ། །དང་པོ་ནི་དེ་ལྟར་ན་དེ་
གསུམ་ནས་བཤད་པའི་ལན་གསུམ་ཟློས་སོ་ཞེ་ན། རྣམ་པ་སྐྱེ་བ་མེད་པར་བསྒོམ་པའི་དབྱེ་
བས་རྣམ་པ་ཐམས་ཅད་མཁྱེན་པ་ཉིད་ཀྱི་མངོན་པར་རྟོགས་པ་དང་པོ་ལ་འཇིག་རྟེན་པའི་
ངེས་པར་འབྱེད་པའི་ཆ་དང་མཐུན་པ་སྔོན་དུ་འགྲོ་བས་འཇིག་རྟེན་ལས་འདས་པའི་མཐོང་
བའི་ལམ་དང་དེ་སྔོན་དུ་འགྲོ་བའི་སྒོམ་པའི་ལམ་རྟོགས་པ་དེ་ཉིད་ཡིན་ཞེས་སོ། །གཉིས་པ་
ལའང་སོགས་ཁོངས་ནས་ཕྱུང་ལ་སྦྱར་རོ། །ཡུལ་གྱིས་ཟློས་པ་སྤང་བའོ། །གཉིས་པ་ནི་དེ་
ལྟར་བྱང་སེའི་རྒྱུད་ལ་ལམ་གྱི་གནས་སྐབས་གསུམ་དུ་མཐོང་ལམ་གསུམ་རིམ་ཅན་དུ་
སྐྱེའམ་དུས་གཅིག་ཏུ་ངོ་བོ་ཐ་དད་པའམ། གང་ཟག་ཐ་དད་གསུམ་གྱི་དབང་དུ་བྱས་པའམ།
.：
3
.



བརྩེ་ཆེན་འོད་སྣང ་ ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངོ་བོ་གཅིག་ལ་ལྡོག་པ་ཐ་དད་གསུམ་དུ་སྐྱེ་ཞེ་ན། ཐ་མ་ལྟར་ཡིན་ཏེ། རྣམ་པ་དང་ལམ་དང་
གཞི་སྐྱེ་མེད་དུ་མཐོང་བའི་ལྡོག་པ་བཟུང་ནས་འབྲས་བུ་རྣམ་མཁྱེན་དང་དེའི་རྒྱུ་ལམ་ཤེས་
དང་ལམ་དེའི་གོལ་ས་མཚོན་ནས་ཤེས་པར་བྱ་བའི་དོན་དུ་རིམ་པ་ལྟར་མཐོང་ལམ་གསུམ་
གསུང་བ་ཡིནནོ། །གསུམ་པ་ལ་གཉིསཏེ། དངོས་དང་། དེ་དགག་པའོ། །དང་པོ་ནི་སྦྱོར་བ་
དང་པོ་གསུམ་ཟློས་སོ་ཞེ་ན། རྣམ་ཀུན་ལ་སོགས་པ་གསུམ་དུ་ནི་ངེས་པར་འབྱེད་པ་ལ་
སོགས་པའི་ཐ་སྙད་དུ་གསུངས་ཞེས་ཏེ། དེ་ལ་ལྔ་སྟེ། གདགས་གཞི་དང་། རྒྱུ་མཚན་དང་། །
དེའི་སྒྲུབ་བྱེད་དང༌། དགོས་པ་དང༌། དངོས་ལ་གནོད་བྱེད་དོ། །དང་པོ་ནི་ཡེ་ཤེས་ཟག་པ་
མེད་པ་ཆུང་ངུ་དང་འབྲིང་དང་ཆེན་པོ་ལའོ། །དེའི་ཁྱད་པར་ནི་རྣམ་པ་ཐམས་ཅད་ཁྱད་པར་
གྱི་ལམ་ས་བརྒྱད་པ་ཡན་ཆད་ཀྱིས་བསྡུས་པ་ཞེས་ཨ་བྷུ་འཆད་པ་ནི་རིགས་སོ། །ཞེས་སོ།།
དེས་ན་རྣམ་ཀུན་རྩེ་མོ་མཐར་གྱིས་པ་གསུམ་གྱི་ངེས་འབྱེད་ཆ་མཐུན་ལ་སོགས་པགསུམ་ནི་
ས་བརྒྱད་པའི་གསུམ་དང༌། དགུ་པ་དང་བཅུ་པ་ཐོབ་མ་ཐག་དང་བཅུ་པའི་དཀྱིལ་སྟོད་དེ་
གསུམ་དང་། བཅུ་པའི་དཀྱིལ་སྨད་ལ་གསུམ་དུ་བྱས་པ་རྣམས་ལ་བཏགས་ནས་བསྟན་པ་
ཡིན་ནོ། །དེས་ན་ས་བརྒྱད་པ་དང་དགུ་པ་དང་བཅུ་པའི་དཀྱིལ་སྨད་ཀྱི་ཟག་མེད་ཀྱི་ཡེ་ཤེས་
ཆུང་ངུ་གསུམ་དུས་ཐ་དད་དུ་སྐྱེ་བས་ཟློས་པ་མེད་ཙམ་ན། དེ་གསུམ་ལ་བཏགས་པའི་ངེས་
འབྱེད་ཆ་མཐུན་གསུམ་ལ་ཟློས་པ་མེད་དོ། །གཉིས་པོ་ལའང་སྦྱར་རོ། །གཉིས་པ་ནི་རིམ་
གྱིས་སྐྱེ་བ་ཡིན་པས་ཞེས་ཏེ་ཟག་མེད་ཀྱི་ཡེ་ཤེས་གསུམ་དང་ལམ་གསུམ་རིམ་གྱིས་སྐྱེ་བར་
འདྲ་བས་སོ། །གསུམ་པ་ནི་ས་བརྒྱད་པ་ཡན་ཆད་འབད་རྩོལ་གྱི་སྲིས་མ་ལ་མི་ལྟོས་པས་
རིམ་གྱིས་སྐྱེ་བ་མི་འཐད་དོ་ཞེ་ན། དེ་ལ་མི་ལྟོས་ཀྱང་སྒོམ་པ་གོང་སྤང་གོང་གི་དུས་རིང་དུ་
བསྒོམས་པའི་གནས་སྐབས་ཀྱི་ཁྱད་པར་གྱིས་ཆུང་ངུ་འབྲིང་ཆེན་པོ་རིམ་གྱིས་སྐྱེའོ། །བཞི་པ་
ནི་ཡེ་ཤེས་དེ་དག་གཅིག་ཅར་སྐྱེས་པའི་དོགས་པ་དགག་པའི་ཕྱིར་ཞེས་སོ། །ལྔ་པ་ནི་སེང་
.：
3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
བཟང་གིས་བཟོད་པ་ཆོས་མཆོག་གཉིས་ ཀྱི་རྣམ་ པ་བདག་ ཉིད་ བདེན་ པ་ཤེས་པ་ལ་
སོགས་པ་དྲུག་དང་རྩེ་མོའི་བཟོད་པའི་སྐབས་སུ་མཁྱེན་པ་གསུམ་གྱི་ཆོས་ཡོངས་སུ་རྫོགས་
པ་བླན་མེད་པར་བཤད་པས་དེ་དག་འཇིག་རྟེན་པའི་ངེས་འབྱེད་ཆ་མཐུན་གྱིས་སྒྲུབ་མི་ནུས་
པས་དེ་ལས་སྐྱེས་པའི་མཐོང་སྒོམ་ཡང་ས་དང་པོ་དང་གཉིས་པ་ནས་ཡོད་པ་འགལ་སྙམ་དུ་
བསམས་པའོ། །གཉིས་པ་འདི་ནི་མི་འཐད་དེ་རྣམ་ཀུན་ལ་སོགས་པ་གསུམ་གྱི་ལམ་གསུམ་
མཚན་ཉིད་པ་ཡིན་པ་ལ་གནོད་བྱེད་མེད་པའི་ཕྱིར་ཏེ་གཞུང་དེ་དག་བདག་ཉིད་ཀྱང་རྣམ་པ་
ཐམས་ཅད་མཁྱེན་པ་ཉིད་ཀྱི་ཡེ་ཤེས་བསྐྱེད་པར་བྱ་ཞེས་སོགས་མ་འོངས་པ་དང་འབྲེལ་བའི་
བློའི་རྣམ་པར་བཤད་པས་སོ། །གལ་ཏེ་དངོས་སུ་ཐོབ་པ་ཉིད་ཡིན་ན་བྱང་ཆུབ་སེམས་དཔའི་
སར་ཡང་ ཇི་ལྟར་བཞག །བཟོད་པའི་རྩེ་མོའི་མདོ་ལས་ཀྱང་སངས་རྒྱས་ཀྱི་ཆོས་རྣམས་
ཡོངས་སུ་རྫོགས་པར་གྱུར་ཅིག་ཅེས་སོགས་དེ་དག་གི་རྒྱུ་ལ་མོས་པའམ་མ་འོངས་པ་དང་
འབྲེལ་བ་ཉིད་གསུངས་སོ། །དེས་ན་འཕགས་པའི་ལྟར་རིགས་ཏེ་ལུས་རྣམ་གཞག་ཏུ་བཤད་
པ་ལྟར་རོ། །
གསུམ་པ་ལ་གཉིས་ལས་རྟགས་ལ་དོན་དམ་དུ་ཇི་སྐད་བཤད་པའི་ངེས་པར་
འབྱེད་པའི་ཆ་དང་མཐུན་པ་ལ་འབྱུང་བས་ཞེས་འབྲེལ་ལོ་འབུམ་པ་ཟེར་རོ། །འདི་ལ་བསྟན་
བཤད་བསྡུ་བ་གསུམ་ལས་དང་པོ་ནི་ངེས་འབྱེད་ཡན་ལག་བྱང་ཆུབ་སེམས་དཔའ་གང་དག་
གནས་པ་དེ་རྣམ་ཀུན་གྱི་སྐབས་འདིར་ཕྱིར་མི་ལྡོག་པའི་ཚོགས་ཞེསཏེ་གཉིས་པོ་ལའང་སྦྱར་
རོ༑ །གཉིས་པ་ནི་དེ་རྣམས་ཞེས་སོགས་ཏེ་མཚན་ཉིད་ནི་ཐམས་ཅད་དུ་རྟགས་ལ་ཟེར་རོ།།
འདི་ལ་གསུམ་སྟེ། ངེས་འབྱེད་ཆ་མཐུན་དང༌། མཐོང་ལམ་དང་། སྒོམ་ལམ་ལ་གནས་པའི་
ཕྱིར་མི་ལྡོག་པའི་རྟགས་སོ། །དང་པོ་ལ་གཉིས་ལས་བསྟན་པ་ནི་གཟུགས་ལ་སོགས་ལས་
ཞེས་སོགས་ཏེ་བརྗོད་དམ་བཤད་དུ་བྱས་པ་ལེགས་ལ་བསྐྱེད་དུ་བྱས་པ་མི་རིགས་སོ་ཨར་
-3 37 མ



T
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུང་ཡང་མཉམགཞག་གིས་རྗེས་ཐོབ་བསྐྱེད་པ་དང་། ངེས་འབྱེད་ཆ་མཐུན་ཐོབ་ནས་ཕྱིར་
མི་ལྡོག་པར་འཇོག་པས་སྐྱོན་མེད་དོ་གསུང་ངོ༌། །གཉིས་པ་རྒྱས་བཤད་ནི་ཡང་ལྡོག་པ་ལ་
སོགས་ཞེས་སོགས་ཏེ་འདི་ལ་བཞི་ལས། དྲོད་ལ་གནས་པའི་རྟགས་ནི་ཆོས་ཐམས་ཅད་
བདེན་པའི་ངོ་བོ་ཉིད་མེད་པར་རྟོགས་པས་གཟུགས་ལ་སོགས་པ་ལ་བདེན་ཞེན་ལས་ལྡོག་
པ་དང་། མཐོང་ལམ་གྱི་ནི་ཕྲ་བའི་དབང་དུ་བྱས་པའོ། །འཕགས་པ་ལྟར་ན་མགོ་གནོན་པ་
ཙམ་དང་ས་བོན་ལས་ལྡོག་པའི་ཁྱད་ཡོད་དོ། །དཀོན་མཆོག་གསུམ་ཡོད་པ་ཡོན་ཏན་ཅན་དུ་
ཤེསནས་དད་པ་ཐོབ་པས་ཐེ་ཚོམ་ཟད་པ་སྟེ་མཛོད་ལས་མཐོང་ལམ་གྱི་སྐབས་སུ་བཤད་པ་
ནི་དབང་པོ་རྟུལ་པོའི་དབང་དུ་བྱས་པའོ་ཨར་གསུང་། གར་འདོད་སར་སྐྱེ་བའི་སྨོན་ལམ་
འགྲུབ་པས་མི་དལ་བ་བརྒྱད་དུ་མི་སྐྱེ་བའོ། །བདག་ཉིད་མི་དགེ་བ་བཅུ་ཆར་སྤོང་བ་དང་
དགེ་བ་བཅུ་གཅིག་ལ་གནས་ཤིང་གཞན་དག་དེ་ལ་འགོད་པའོ། །གཞན་གྱི་རྟེན་ཅན་ཏེ་ཆེད་
དུ་སྦྱིན་སོགས་བྱང་ཆུབ་ཏུ་བསྔོ་བའོ། །ཟབ་མོའི་དོན་བདག་མེད་གཉིས་ལ་སོམ་ཉི་མེད་
པའོ། །བྱམས་པས་ཀུན་ནས་བསླང་པའི་ལུས་ངག་ཡིད་ཀྱི་ལས་དང་ལྡན་པའོ །གཉེན་པོ་
སྦྱོར་བ་བསྒོམས་པས་སྒྲིབ་པ་ལྔ་ཤས་ཆེ་བ་དང་མི་འགྲོགས་པ་ཡིན་ཏེ་ཕྱིར་མི་ལྡོག་པའི་བྱང་
ཆུབ་སེམས་དཔའ་རླུགས་པ་དང་གཉིད་ཆུང་བར་འགྱུར་རོ་ཞེས་བརྒྱད་སྟོང་པ་ལས་བཤད་
པས་སོ། །གཏན་མི་འགྲོགས་ནས་ས་བཅུ་པའི་བར་དུ་རྨི་ལམ་གྱི་རྟགས་བཤད་པ་དང་
འགལ་བར་འགྱུར་རོ། །ལྟ་བ་དང་མ་རིག་པའི་བག་ལ་ཉལ་སྤོང་བའོ། །བྱ་བ་ལ་མ་ཞུགས་
པ་ན་དྲན་པ་དང་ཞུགས་པ་ན་ཤེས་བཞིན་གྱིས་ཟིན་པའོ། །གོས་དང་ལུས་ལ་སྲོ་ཤིག་དང་
བསྲབསྲེ་མེད་པའོ། །རྟགས་ནི་བཅུ་གཅིག་དེ་དག་གིས་དྲོད་ལ་གནས་པ་ནི་རྫོགས་པའི་བྱང་
ཆུབ་ལས་མི་ལྡོག་ཞེས་པ་སྦྱོར་བ་གཞན་གསུམ་ལའང་སྦྱར་རོ། །རྩེ་མོའི་ལ་ལས་མི་མཚུངས་
པ་བསགས་པས་ལུས་ལ་སྲིན་བུའི་རིགས་བརྒྱད་ཁྲི་མི་འབྱུང་བའོ། །ཉན་རང་གི་སེམས་མེད་
- {{ 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
པས་གྱ་གྱུ་མེད་པའོ། །རྙེད་པ་དང་བཀུར་སྟི་ལ་མི་ལྟ་བས་སྦྱངས་པའི་ཡོན་ཏན་ལེན་ནུས་
པའོ། །ཕར་ཕྱིན་ཁྱད་པར་ཅན་བསྒྲུབས་པས་སེར་སྣ་ལ་སོགས་ཤས་ཆེ་བ་མེད་པ། །ཆོས་
ཉིད་དུ་ཆོས་ཐམས་ཅད་བློས་བསྡུས་པས་ཆོས་ཉིདརྟོགས་པའི་ཡུམ་དང་ལྡན་པར་འགྲོ་བའོ།།
སེམས་ཅན་གྱི་དོན་དུ་དམྱལ་བར་འགྲོ་ནུས་པ་སྟེ་དེད་དཔོན་ཐབས་ལ་མཁས་པ་ལྟ་བུའོ།།
རང་གིསརྟོགས་པའི་ཡུམ་མམ་སེམས་བསྐྱེད་ཀྱི་མཚང་རྒྱ་བར་ཡིད་ཆེས་པ་དེ་ལ་གཞན་ཉན་
རང་དུ་བཀྲི་བར་མི་བཏུབ་པའོ། །ཡུམ་གྱི་ལམ་ལས་གཞན་ཀེང་རུང་སྒོམ་པ་ལ་སོགས་པ་
སྟོན་པ་བདུད་ཡིན་པ་ལ་བདུད་དུ་རྟོགས་པའོ། །ཆོས་མཆོག་གི་ནི་འཁོར་གསུམ་དུ་མི་རྟོག་
པས་སངས་རྒྱས་དགྱེས་ཤིང་ཡི་རང་བའོ། །འགྲེལ་པར་ངན་སོང་གསུམ་དང་ལྷ་ཚེརིང་པོ་སྟེ་
མི་མ་ཡིན་པས་བསྡུས་པའི་འགྲོ་བ་བཞིར་མི་སྐྱེ་བའོ། །བཟོད་ཐོབ་ངན་སོང་ཡོངས་མི་འགྲོ་
ཞེས་པ་ནི་ཉན་ཐོས་དབང་པོ་རྟུལ་པོའི་དབང་དུ་བྱས་པའོ། །བྱང་ཆུབ་སེམས་དཔའ་ཡི་ནི་
དྲོད་ནས་མི་སྐྱེའོ། །ལོག་པར་ལྟ་བ་ནི་དགེ་མི་དགེ་མེད་པར་ལྟ་བའོ། །བཀའ་མིཐོས་པ་ནི་
སངས་རྒྱས་མི་བྱོན་པའི་འཇིག་རྟེན་ནོ། །ཡུལ་མཐའ་འཁོབ་ནི་དབུས་མ་ཡིན་པའི་ཡུལ་ལོ།།
དབང་པོ་མ་ཚང་བ་ནི་སྤྱི་ཡིན་ལ། གླེན་པ་ནི་ཡིད་ཀྱི་དབང་པོ་ལ་སྐྱོན་ཞུགས་པའོ། །སྐྱུགས་
པ་ནི་ལྕེ་ལ་སྐྱོན་ཞུགས་པའོ། །དེ་གསུམ་གཅིག་ཏུ་དྲིལ་བ་དང་བཞི་ནི་མིའི་འགྲོ་བས་བསྡུས་
པ་བཞིའོ། །གཉིད་དང་སྨུག་པ་ནི་མི་མཐུན་དང་ཟས་དང་བྱ་བ་གཅིག་པའི་ཕྱིར་གཉིས་
གཅིག་ཅེས་བཤད་པས་ཟསགཅིག་པ་ནི་རྒྱུ་གཅིག་པ་སྟེ་ལུས་ངལ་བ་དང་ཟས་ལས་འབྱུང་
བའི་ཕྱིར་རོ། །བྱ་བ་གཅིག་པའི་བྱེད་ལསགཅིག་པསྟེ་ཞི་གནས་སྐྱེ་བ་ལ་བར་དུ་གཅོད་པའི་
ཕྱིར་རོ། །སྤང་བྱ་མི་མཐུན་པ་དང་གཉེན་པོའང་གཅིག་སྟེ་སྣང་བའི་མཚན་མ་ཡིད་ལ་བྱེད་
པས་སྤོང་བའི་ཕྱིར་རོ། །རྒོད་འགྱོད་གཉིས་ཀྱང་དེ་དག་གཅིག་སྟེ། གཉིསཀའང་འདོད་པའི་
རྣམ་རྟོག་ལས་འབྱུང་བ་དང་། ལྷག་མཐོང་སྐྱེ་བ་ལ་བར་དུ་གཅོད་པ་དང་། ཞི་གནས་ཀྱི་རྒྱུ་
- 33 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་ཡིད་ལ་བྱེད་པའམ་སེམས་པས་སྤོང་བའི་ཕྱིར་རོ། །
གཉིས་པ་ལ་གསུམ་སྟེ། བསྟན་པ་དང༌། བཤད་པ་དང་། བསྡུ་བའི་སྒོ་ནས་
རྟགས་སུ་སྦྱོར་ཚུལ་བསྟན་པའོ། །དང་པོ་ནི་ངེས་པར་ཞེས་སོགས་ཏེ་མཚན་ཉིད་དེ་རྟགས་
ཡིན་ཞེས་དྲང་ངོ༌། །ཆོས་ཅན་གང་ལ་བསྒྲུབ་བྱ་ཅི་སྒྲུབ་པ་ལ་རྟགས་གང་སྦྱོར་ཞེ་ན། མཐོང་
ལམ་གྱི་བྱང་ཆུབ་སེམས་དཔའ་ཞེས་དང་། མི་ལྡོག་པའི་ཞེས་དང་། བཟོད་དང་ཤེས་པའི་
སྐད་ཅིག་མ་བཅུ་དྲུག་རྣམས་ནི་ཞེས་པའོ། །གཉིས་པ་ནི་སྐད་ཅིག་མའི་རྣམ་པ་ཅི་འདྲ་བ་ཞེས་
སོགས་ཏེ། འདི་ལ་འདོད་པ་ལ་གནོད་དོ། །བདུད་ཀྱི་སེམས་བསྐྱེད་ཀྱི་ཡུལ་རྣམ་མཁྱེན་སྟོང་
པར་བསྟན་ནས་ཕྱེ་ཡང་མི་ཕྱེད་པས་སེམས་བརྟན་པ་དང༌། ཐེག་པ་དམན་པ་གཉིས་ལས་
སེམས་རྣམ་པར་ལོག་པ་དང༌། རྒྱུ་བསམ་བཏན་གཟུགས་མེད་ཀྱི་སྙོམས་འཇུག་བསྒོམས་
ཀྱང་དེ་དག་ཏུ་མི་སྐྱེ་བས་དེའི་ཡན་ལག་སྟེ་རྒྱུ་ཟད་པའོ། །ཀུན་འབྱུང་གི་བཞི་ནི་ཀུན་འབྱུང་
མཐོང་སྤང་དང་བྲལ་བས་ལུས་སེམས་ཡང་ཞིང་ལས་སུ་རུང་བ་དང་། གཞན་དོན་དུ་འདོད་
པ་ལ་སྤྱོད་ཀྱང་ཐབས་ལ་མཁས་པས་ཆགས་པ་དང་། འདོད་པ་བསྟེན་བྱའི་ཡུལ་མི་གཙང་
བས་གང་བར་མཐོང་བས་རྟག་ཏུ་ཚངས་པར་སྤྱོད་པ་དང༌། སྐད་ཅིག་འདི་གཉིས་ཚེགཅིག་
ལ་སྐྱེ་བ་འགལ་ལོ་སྙམ་ན་གཞན་གྱིས་ལྟ་བ་རང་རྒྱུད་ལ་ལྟོས་པས་མི་འགལ་ལོ་ཞེས་ཨར་
གསུང་ངོ༌། །ལོག་འཚོ་སྤངས་པའི་སྐྱེས་བུ་དམ་པར་གནས་པས་འཚོ་བ་རྣམ་པར་དག་པའོ།
འགོག་པའི་བཞི་ནི་སྟོང་ཉིད་རྟོགས་པས་ཕུང་པོ་ལ་སོགས་པ་ལ་དང་པོར་ཞེན་པའངསྦྱོར་བ་
དང༌། ཞེན་པ་རྒྱུན་ཆགས་སུ་འབྱུང་བའི་རྗེས་སུ་སྦྱོར་བའི་གནས་པ་བཀག་པ་དང་། ཉོན་
མོངས་དང་གཟུང་འཛིན་གྱི་རྟོག་པས་ལམ་གསུམ་གྱི་བར་ཆད་བྱེད་པ་སྤངས་ཟིན་པས་སྤང་
བར་བྱའོ་སྙམ་པའི་སྔ་མ་ལྟ་བུའི་ཞེན་པ་གཉིས་མེད་པའོ། །མདོ་ལས་རྐུན་པོའི་གཏམ་གྱི་
སྦྱོར་བ་དང་རྗེས་སུ་སྦྱོར་བ་ལ་བརྩོན་པར་མི་གནས་ཞེས་ཏེ་དེས་ནོར་འཕྲོག་པ་ལྟར་ཚོགས་
-
3
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
གཉིས་ཀྱི་ནོར་འཕྲོག་པས་འདྲ་མིང་གིས་བཏགས་པའོ། །དམག་དང་འདྲ་བའི་བྱང་ཆུབ་ཐོབ་
པར་བྱེད་པའི་ཚོགས་སྦྱིན་སོགས་ལ་ཞེན་པ་གཉིས་མེད་པའོ། །
དབང་སོགས་བཅས་པའི་གཡུལ་འགྱེད་ཞེས་པ་ལ་བཞི་སྟེ། དབང་པོ་དང་།
དེའི་རྟེན་དང་། དེའི་ཡུལ་དང་། བདག་དང་། བདག་གི་བའོ། །དང་པོ་ལ་གཉིས་ཏེ། དབྱེ་བ་
དང༌། ཁྱད་པར་དཔྱད་པའོ། །དང་པོ་ནི་དད་སོགས་ལྔ་དང་མི་ཤེས་པ་ཀུན་ཤེས་པ་ལ་
སོགས་པ་གསུམ་རྣམ་བྱང་ངོ༌། །མིག་དང་རྣ་བ་དང་། སྣ་དང་ལྕེ་དང་ལུས་དང་ཕོ་དང་མོའི་
ལུས་ཀྱི་དབང་པོ་གཉིས་ཏེ་བདུན་དང༌། ཡིད་དང་སྲོག་གཉིས་དང༌། ཚོར་བ་སྡུག་བསྔལ།
ཡིད་མི་བདེ་བ་དང་བདེ་བ་དང་ཡིད་བདེ་བ་དང་བཏང་སྙོམས་ལྔ་སྟེ་བཅུ་བཞི་ཀུན་ནས་ཉོན་
མོངས་པའོ། །དེ་རྣམས་ལ་ཞེན་པ་གཉིས་མེད་པའོ། །གཉིས་པ་ལ་གསུམ་སྟེ། ཁམས་གང་
ན་ཡོད་མེད་དང་། དགེ་མི་དགེ་གང་དུ་འགྱུར་བ་དང་། ཟག་བཅས་ཟག་མེད་གང་དུ་འགྱུར་
བ་དཔྱད་པའོ། །དང་པོ་ནི། དེ་མེད་མ་གཏོགས་འདོད་པར་གཏོགས། ཕོ་མོའི་དབང་དང་
སྡུག་ བསྔལ་ དག །མ་ གཏོགས་ གཟུགས་ གཏོགས་ གཟུགས་ ཅན་ དང༌ ། །བདེ་ ཡང་
མ་གཏོགས་གཟུགས་མེད་གཏོགས་ཞེས་བཤད་དོ། །ཐོགས་མེད་ནི་བསམ་གཏན་དང་པོ་ལ་
སོགས་བཞི་ན་ཡིད་མི་བདེ་བ་དང་སྡུག་བསྔལ་དང་ཡིད་བདེ་བ་དང་བདེ་བ་བཞི་རིམ་པ་ལྟར་
མེད་པར་བཞེད་དོ། །གཉིས་པ་ནི་དད་སོགས་དགེ་བརྒྱད་ཡིད་མི་བདེ། །རྣམ་གཉིས་ཡིད་
དང་ཚོར་གཞན་ནི། །རྣམ་གསུམ་གཞན་ནི་རྣམ་པ་གཅིག་ཅེས་པའོ། །གསུམ་པ་ནི་གསུམ་
ཡིན་གསུམ་ནི་དྲི་མ་མེད། །གཟུགས་ཅན་སྲོག་དང་སྡུག་བསྔལ་དག །ཟག་དང་བཅས་པ་
དགུ་རྣམ་གཉིས། །མདོ་ལས་གྲོང་གི་གཏམ་གྱི་སྦྱོར་བ་དང་རྗེས་སུ་སྦྱོར་བ་ལ་བརྩོན་པར་མི་
གནས་གྲོང་ནི་མི་རྣམས་ཀྱི་རྟེན་ཡིན་པ་ལྟར་དབང་པོ་ཡང་རྣམ་ཤེས་སྐྱེ་བའི་རྟེན་ཡིན་པས་
སོ༑ ༑གཉིས་པ་ནི་འདོད་པ་དང་གཟུགས་ཀྱི་ཁམས་ན་འབྱུང་བ་ལས་གྱུར་པའི་གགས་
-3 3 J -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྟེན་པ་ཡིན་ནོ། །གཟུགས་མེད་ན་དེར་ནི་ལུས་དང་སྲོག་ལ་ཡང་། །སེམས་ཀྱི་རྒྱུད་ནི་
བརྟེན་པ་ཡིན། །རིས་མཐུན་པ་དང་སྲོག་གི་དབང་པོ་ལ་གྲངས་བཞིན་དུ་ཚོར་བ་བཏང་
སྙོམས་དང་ཡིད་ཀྱི་དབང་པོ་བརྟེན་པ་ཡིན་ནོ། །གྲོང་ཁྱེར་མི་རྣམས་ཀྱི་རྟེན་ཡིན་པ་ལྟར་འདི་
ཡང་དབང་པོའི་རྟེན་ཡིན་ལ་ཞེན་པ་གཉིས་བཀག་གོ །གསུམ་པ་ཡུལ་ནི་འདོད་པའི་ཁམས་
ན་དྲུག་ཡོད་ལ་གཟུགས་ཁམས་ན་དྲི་རོ་མ་གཏོགས་པ་བཞི་ཡོད་ཅིང་གཟུགས་མེད་ན་ཆོས་
གཅིག་པུ་ཡོད་དོ། །གྲོང་རྡལ་ཉོ་ཚོང་ལ་སོགས་པའི་ལོངས་སྤྱད་བྱ་ཡིན་པ་ལྟར་ཡུལ་ཡང་
ལོངས་སྤྱད་བྱ་ཡིན་པ་ལ་ཞེན་པ་གཉིས་བཀག་གོ །བཞི་པ་བདག་དང་བདག་གིར་ཞེན་པ་ནི་
ཁམས་གསུམ་ག་ན་ཡོད་དོ། །རྒྱལ་པོ་དང་བློན་པོ་ལ་ཞེན་པ་གཉིས་བཀག་གོ །གཡུལ་
འགྱེད་པ་ནི་སྤང་བྱ་དང་གཉེན་པོ་འཐབ་མོ་ནི་རང་དང་དགྲ་གནོད་བྱེད་ཡིན་པ་ལ་ཞེན་
པགཉིས་བཀག་གོ །ལམ་བདེན་གྱི་ལ་བཞི་ལས་སྦྱིན་སོགས་ལ་སྤྱད་པས་སེར་སྣ་ལ་
སོགས་པ་ཞེན་པ་བཀག་པ་སྟེ་མདོ་ལས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་ཅིང་སེར་སྣའི་
གཏམ་གྱི་སྦྱོར་བ་ལ་ཞེན་པ་གཉིས་བཀག་གོ །ཆོས་ཐམས་ཅད་ངོ་བོ་རྒྱུ་འབྲས་བུས་སྟོང་
པར་རྟོགས་པས་རྟོགས་པར་བྱ་བའི་ཆོས་རྡུལ་ཙམ་ཡང་མི་དམིགས་པ་དང༌། རང་གི་ས་
གསུམ་ནི་མཁྱེན་པ་གསུམ་ལ་བཤད་དོ། །ངེས་པ་ནི་བྱང་ཆུབ་གཞན་དུ་དོགས་པ་མེད་པའོ།།
མཁྱེན་གསུམ་གྱི་ཆོས་ཀྱི་དོན་དུ་སྲོག་གཏོང་སྟེ་མདོ་ལས་བྱང་ཆུབ་སེམས་དཔའ་ཆེན་པོ་ཤེར་
ཕྱིན་ལ་སྤྱོད་པའི་ཚེ་དམ་པའི་ཆོས་ཡོངས་སུ་གཟུང་བའི་ཕྱིར་བདག་ཉིད་དང་སྲོག་གཏོང་
བར་བྱེད་ཅེས་པ་ནི་འཕགས་པས་ལུས་ཀྱི་ཕྱོགས་གཅིག་དང་མ་ལུས་པགཏོང་བ་ལ་བཤད་
གསུམ་པ་ནི་དེ་ལྟར་ཞེས་སོགས་ལ་སྤྱི་དོན་དང་གཞུང་དོན་གཉིས་ལས།
དང་པོ་ལ་གཉིས་ལས། རྟགས་སུ་སྦྱོར་ཚུལ་དང༌། བརྩད་པ་སྤང་བའོ། །དང་པོ་ལ་གསུམ་
.3.4 () .



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
སྟེ༑ ཆོས་ཅན་གང་ལ་རྟགས་སུ་སྦྱོར་བ་དང༌། གང་ཟག་གང་གིས་སྦྱོར་བ་དང་། ཚུལ་ཇི་
ལྟར་སྦྱོར་བའོ། །དང་པོ་ནི་འཕགས་པ་ལྟར་ན་ངེས་འབྱེད་ཆ་མཐུན་མཐོང་ལམ་སྒོམ་ལམ་
མཚན་ཉིད་པ་ལ་གནས་པའི་རྟགས་སུ་བྱེད་ལ། སེང་བཟང་ལྟར་ན་ས་བརྒྱད་པའི་ག་མེད་
ཆུང་འབྲིང་ཆེན་པོ་ལ་གནས་པ་ཕྱིར་མི་ལྡོག་པར་སྒྲུབ་པ་ལ་སྦྱོར་བ་ཡིན་ནོ། །གཉིས་པ་ནི་
གཞན་གྱིས་གཞན་ལ་དཔོག་པའི་རྟགས་ཡིན་ནོ། །གསུམ་པ་ནི་ཡེ་ཤེས་སྐད་ཅིག་མ་རང་
རྟགས་ཡིན་པས་སྐད་ཟེར་ཡང་དེའི་གཟུང་ཆ་འཛིན་ཆ་སོ་སོར་རང་གིས་རིག་པར་བྱ་བ་ཙམ་
ཡིན་གྱི་ཤེས་པར་མི་ནུས་པས་རྗེས་ཐོབ་ཀྱི་ལུས་ངག་ཡིདགསུམ་གྱི་བྱ་བའི་ཁྱད་པར་རྟགས་
སུ་འགོད་དོ། །འདི་ལྟར་རང་རྒྱུད་ལ་མཐོང་ལམ་མཉམ་གཞག་གི་ཡེ་ཤེས་དང་རྗེས་ཀྱི་བྱ་
བའི་ཁྱད་པར་གཉིས་ཀ་མ་དམིགས་པ་ལས་ནམ་ཞིག་མཉམ་གཞག་གི་རྟོགས་པ་དམིགས།
དེ་ལས་རྗེས་ཐོབ་ཀྱི་བྱ་བའི་ཁྱད་པར་དམིགས་ནས་ཁྱབ་པ་གྲུབནས་གཞན་ལ་ཕྱོགས་ཆོས་
དེ་མཐོང་བ་ན། གང་ཟག་དེའི་རྒྱུད་ཆོས་ཅན་བྱང་ཆུབ་ལས་ཕྱིར་མི་ལྡོག་པཡིན་ཏེ་ལུས་ངག་
གི་བྱ་བའི་ཁྱད་པར་འདི་ལྟ་བུ་དང་ལྡན་པའི་ཕྱིར་བདག་ཉིད་བཞིན་ནོ་ཞེས་པའོ། །དེའི་
ཕྱོགས་ཆོས་ནི་གཞན་རིག་གིས་གྲུབ་བོ། །ཡང་ན་གང་ཟག་དེ་ཆོས་ཅན་བྱང་ཆུབ་ལས་ཕྱིར་
མི་ལྡོག་སྟེ་མཉམ་གཞག་གི་རྟོགས་པ་དང་ལྡན་པའི་ཕྱིར་རོ། །ཞེས་པ་རྒྱུ་ཚོགས་པ་ལས་
འབྲས་བུ་སྐྱེར་རུང་དཔོག་པ་རང་བཞིན་ནོ། །དེའི་ཕྱོགས་ཆོས་ནི་ལུས་ངག་གི་བྱ་བ་རྟགས་
སུ་བཀོད་པའི་འབྲས་རྟགས་སོ། །གཉིས་པ་ལ་གཉིས་ཏེ། ཕྱོགས་ཆོས་དང་། ཁྱབ་པ་ལ་
བརྩད་པ་སྤང་བའོ། །དང་པོ་ནི་སྔར་ཕྱིར་མི་ལྡོག་པར་བསྒྲུབས་ནས་ཕྱིས་མཐོང་སྒོམ་ལ་
གནས་པ་ཕྱིར་མི་ལྡོག་པར་སྒྲུབ་པ་དེ་བསྒྲུབ་བྱ་གྲུབ་ཟིན་པས་རྟགས་ཤེས་འདོད་མེད་པའི་
མ་གྲུབ་པར་འགྱུར་རོ་ཞེ་ན། ཁ་ཅིག་ཆོས་ཅན་ངེས་འབྱེད་ཆ་མཐུན་དང་མཐོང་སྒོམ་གསུམ་
ཐ་དད་པས་སྐྱོན་མེད་ཅེས་སོ། །དེ་ལ་གསུམ་པོའི་རྒྱུན་གཅིག་པས་སྐྱོན་སོ་ན་གནས་སོ། །
- 3 4 1 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གལཏེ་རྫས་ཐ་དད་པས་སྙམ་ན། སྒྲ་མི་རྟག་པར་སྔརགྲུབ་ནས་ཕྱིས་སྒྲུབ་པའང་ཤེས་འདོད་
མེད་པར་མི་འགྱུར་བར་ཐལ་ཏེ་རྫས་ཐ་དད་པས་སོ་གསུང་ངོ༌། །འོ་ན་ཇི་ལྟར་ཞེ་ན་དབངཔོ་
རྣོན་པོ་དྲོད་ནས་ཕྱིར་མི་ལྡོག་པའི་རྟགས་ཡིན་ཏེ་འབྲིང་དང་རྟུལ་པོ་ལ་མི་འགྲུབ་བོ། །འབྲིང་
དང་རྟུལ་པོ་མཐོང་ལམ་དང་ས་བརྒྱད་པ་ལའང་སྦྱར་ཏེ། རྩ་རྒྱུད་ལས་རང་སངས་རྒྱས་དུ་མ་
ས་གཅིག་དང་ས་གཉིས་དང་ས་གསུམ་དང་ཇི་སྲིད་ས་བརྒྱད་པའི་བར་གྱི་བྱང་ཆུབ་སེམས་
དཔའི་ས་ལས་ཡིད་སླར་ལོག་པའི་ས་ལས་ཡིད་སླར་ལོག་པ་ཞེས་ས་བདུན་པ་མན་ཆད་དུ་
ཐེག་ཆུང་དུ་ཕྱིར་ལྡོག་པར་བཤད་པའི་ཕྱིར་རོ་ཞེས་བླ་མ་གསུང་པ་ནི་མི་འཐད་དེ། དབང་པོ་
རྣོན་པོ་མཐོང་ལམ་ལ་གནས་པ་ན་རྟགས་འདི་དག་འབྱུང་ངམ་མི་འབྱུང་། དང་པོ་ལྟར་ན་
འབྲིང་པོའི་རྟགས་རྣོན་པོ་ལ་ཞུགས་པས་མ་ངེས་པར་ཐལ་ལོ། །གཉིས་པ་ལྟར་ན་འབྲིང་པོ་
ལའང་མི་འབྱུང་ཞེས་མཚུངས་སོ། །གཞན་ཡང་རང་རྒྱུད་ལ་མངོན་སུམ་གྱིས་རྟོགས་ནས་
གཞན་ལ་དཔོག་པར་བཞེད་པ་དང་ས་བརྒྱད་པ་ཡན་ཆད་ན་བསམ་བྱུང་གཏན་མེད་པར་
བཞེད་པས་ཁས་བླངས་དང་འགལ་ལོ། །དེས་ན་སྔར་མ་གྲུབ་པའི་གང་ཟག་གིས་དཔོག་
པས་ཤེས་འདོད་མེད་པའི་སྐྱོན་མེད་དོ། །གཉིས་པ་ནི་ཚད་མ་ནས་ཆགས་པ་བརྗོད་པའི་ཚིག་
གིས་ཆགས་པ་དཔག་པར་མི་ནུས་པར་བཤད་པ་དང་འགལ་ལོ་ཞེ་ན། དེ་ནི་འདོད་ཆགས་
ཙམ་ལས་བྱུང་པ་མ་ཡིན་གྱི་ལོག་པར་བརྗོད་འདོད་བར་དུ་འཇུག་པས་འཁྲུལ་པ་ཡིན་ལ།
རྗེས་ཐོབ་ཀྱི་སྤྱོད་པ་ནི་མཉམ་གཞག་གི་རྟོགས་པ་ཙམ་ལས་འབྱུང་པའི་ཕྱིར་མི་འཁྲུལ་བ་
ཡིན་ནོ། །ཡང་ན་སོ་སོ་སྐྱེ་བོ་ཕྱིར་མི་ལྡོག་པ་མ་ཐོབ་པས་འདོད་ཆགས་ཀྱིས་བསྐྱེད་པའི་
ཕྱོགས་ཆོས་ངེས་པར་མི་ནུས་ལ། འདི་ནི་ཕྱིར་མི་ལྡོག་པའམ་མཐོང་ལམ་ཐོབ་པས་དཔོག་པ་
ཡིན་པས་ཕྱོགས་ཆོས་ཀྱི་ཁྱད་པར་ངེས་པར་ནུས་པས་སྐྱོན་མེད་དོ་གསུང་ངོ༌། །འདི་ནི་དངོས་
པོ་སྟོབས་ཞུགས་སུ་མི་རིགསཏེ་ས་ཐོབ་ནས་ཀྱང་ཉན་རང་དུ་ལྡོག་སྲིད་པར་བཞེད་པ་དང༌།
- 3
4
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
ལུས་ངག་གི་ཐ་སྙད་སེམས་ཅན་འདུལ་བའི་དབང་གིས་མཉམ་གཞག་དང་མི་མཐུན་པར་
འབྱུང་སྲིད་པ་དང༌། རིགས་པའི་དབང་ཕྱུག་གིས་གཞན་གྱི་སྐྱོན་དང་ཡོན་ཏན་ངེས་པའི་
རྟགས་ནི་མེད་དེ། དེ་དག་ནི་སེམས་ཀྱི་ཆོས་ཡིན་པས་དབང་པོ་ལས་འདས་པའི་ཕྱིར་རོ། །
རང་ལས་སྐྱེས་པའི་ལུས་ངག་གི་ཐ་སྙད་ལས་དཔོག་དྲང་ན་ཐ་སྙད་ཀྱང་བློ་སྔོན་དུ་བཏང་ནས་
གཞན་དུའང་བྱབར་ནུསཏེ་དེའི་ཕྱིར་རྟགས་འཆོལ་བས་ཞེས་བཤད་པ་དང་འགལ་བ་དང་།
མཉམ་གཞག་གིས་བསྐྱེད་པའི་ཕྱོགས་ཆོས་ཀྱི་ཁྱད་པརངེས་པར་ནུས་ཀྱང་ཕྱོགས་ཆོས་ངེས་
པ་བསྒྲུབ་བྱ་ངེས་པ་ལ་ལྟོས་པའི་རྟགས་ཡང་དག་ག་ལ་སྲིད། དེའི་ཕྱིར་ལུང་ལས་གྲུབ་པའི་
རྟགས་ཡིན་ནོ། །གཉིས་པ་ནི་བསྐྱེད་ཅེས་དྲང་ངོ༌། །གང་གིས་ནམ་གྱི་ཚེ་ཞེ་ན་བཟོད་པ་དང་
ཞེས་སོགས་ཏེ་དུས་ནམ་གྱི་ཚེན་མཉམ་གཞག་གི་རྟོགས་པ་ཐོབ་པ་ནའོ། །གང་ཞེན་དག་པ་
ཞེས་སོགས་ཏེ་མཉམ་གཞག་རང་དང་མཐུན་པའི་འབྲས་བུའོ། །གལ་ཏེ་རྗེས་ཐོབ་རྟགས་སུ་
འགོད་ན་མདོ་དང་བསྟན་བཅོས་ནས་མཉམ་གཞག་གི་སྐད་ཅིག་མ་རྟགས་སུ་བཤད་པ་དང་
འགལ་ལོ་ཞེ་ན། མ་ཡིན་ཏེ་འབྲས་བུ་རྗེས་ཐོབ་ལ་རྒྱུ་མཉམ་གཞག་གི་མིང་གིས་བཏགས་
ནས་བཤད་དོ། །རྒྱུ་མཚན་ནི་རྒྱུ་འབྲས་ཀྱི་འབྲེལ་བ་ཡིན་ནོ། །དགོས་པ་ནི་རྣལ་འབྱོར་པའི་
ལུས་ངག་ཡིད་ཀྱི་ཐ་སྙད་ནི་ཐམས་ཅད་དུ་མཉམ་གཞག་གི་རྟོགས་པ་དང་མཐུན་པ་ཁོ་ན་
ཡིན་ནོ་ཞེས་ཤེས་པར་བྱ་བའི་ཕྱིར་རོ། །ཐམས་ཅད་དུའམ་ཞེ་ན་སེམས་ཅན་གདུལ་བའི་
དགོངས་པའི་དབང་ཉིད་མ་གཏོགས་པར་ཞེས་སོ། །དངོས་ལ་གནོད་པ་ནི་ རྗེས་ཐོབ་ལ་
མཉམ་གཞག་གི་མིང་གིས་བཏགས་པ་དེ་ལྟ་མ་ཡིན་ཏེ་མཉམ་གཞག་ཉིད་ཡིན་ན་རྟགས་སུ་
མི་རུང་བའོ། །
གསུམ་པ་སྒོམ་ལམ་ལ་གནས་པའི་རྟགས་ནི་འཕགས་པས་ཟབ་མོ་མཐོང་བ་
གོམས་པའི་རྟགས་ཞེས་དང་པོ་ཉིད་ནས་རྟགས་སྟོན་པར་བྱེད་ཀྱང་། སེང་བཟང་ལྟར་ན་དང་
- 3 43,



བརྩེ་ཆེན་འོད་སྣང་ལས： པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོར་རྟགས་མི་སྟོན་པར་རྗེས་ཀྱིས་དཔག་པར་བྱ་བའི་སྒོམ་ལམ་དངོས་སྟོན་ནོ། །དེས་ན་
གཉིས་ཏེ། སྒོམ་ལམ་གྱི་རང་བཞིན་དང༌། རྟགས་དངོས་སོ། །དང་པོ་ལ་བཞི་སྟེ། སྒོམ་ལམ་
གྱི་ཁྱད་པར་དང་། དེའི་དབྱེ་གཞི་དང་། དབྱེ་བ་དང་། བྱེད་པའོ །དང་པོ་ནི་དེའི་འོག་ཏུ་
ཞེས་སོགསཏེ། དེ་ལ་གསུམ་སྟེ། སྒོམ་ལམ་ཟབ་པའི་ཁྱད་པར་དང་ལྡན་པརབསྟན་པ་དང་།
ཟབ་མོའི་ངོ་བོ་དང༌། ཟབ་པའི་རྒྱུ་མཚན་ནོ། །དང་པོ་ནི་བྱང་ཆུབ་སེམས་དཔའི་སྒོམ་པའི་
ལམ་ནི་འཇིག་རྟེན་པའི་དང་། ཉན་རང་གི་སྒོམ་ལམ་ལས་ཟབ་པའོ། །གཉིས་པ་ནི་ཟབ་མོ་
སྤོང་བ་ཉིད་ལ་སོགས་ཞེས་ཏེ་མདོ་ནས་ཟབ་མོ་ཞེས་བྱ་བ་འདི་ནི་སྟོང་པ་ཉིད་ཀྱི་ཚིག་བླ་
དྭགས་སོ། །འདི་ནི་མཚན་མ་མེད་པ་དང་སྨོན་པ་མེད་པ་དང་མངོན་པར་འདུ་བྱ་བ་མེད་པ་
དང་འདོད་ཆགས་དང་བྲལ་བ་དང༌། འགོག་པ་དང་མྱ་ངན་ལས་འདས་པ་དང་ཞི་བ་དང་དེ་
བཞིན་ཉིད་དང་ཆོས་ཀྱི་དབྱིངས་དང་ཡང་དག་པའི་མཐའི་ཚིག་བླ་དྭགས་སོ་ཞེས་གསུངས་པ་
སོགས་པར་བསྡུས་སོ། །གསུམ་པ་ནི་ཟབ་པ་དེ་ནི་གཟུགས་ལ་སོགས་པ་དང་དེའི་སྟོང་པ་
གཅིག་གོ་ཞེས་ སྟོང་ པ་ ཉིད་གཟུགས་ལ་སོགས་པར་ སྒོ་ འདོག་ པ་ དང༌ ། གཟུགས་ལ་
སོགས་པ་དང་སྟོང་པ་ཉིད་ཐ་དད་དོ་ཞེས་དེ་དག་གི་སྟོང་པ་ཉིད་ལ་སྐུར་པར་འདེབས་པའི་
མཐའ་ལས་གྲོལ་བའོ། །དེས་ན་དངོས་པོར་སྨྲ་བ་ཐམས་ཅད་ནི་སྟོང་པ་ཉིད་ལ་སྒྲོ་འདོགས་
པ་ཡིན་ནོ། །དེ་གཉིས་གཅིག་དང་ཐ་དད་དུ་དབྱེར་མེད་པ་ནི་མཐའ་གཅིག་ཏུ་འཛིན་པའི་
བློས་རྟོགས་པར་དཀའ་བས་ཟབ་པ་ཡིན་ལ། ཡུལ་ཟབ་མོ་དེ་བྱང་ཆུབ་སེམས་དཔའི་སྒོམ་
ལམ་གྱིས་རྟོགས་པས་དེ་ཡང་ཟབ་པར་བཞག་གི་རང་གི་ངོ་བོ་རང་གི་ཡུལ་དུ་འགྱུར་བས་
ཟབ་པའི་དོན་མེད་དོ། །འགྲེལ་པར་རྩ་བའི་གོ་རིམ་ལས་བཟློག་སྟེ་ངག་དོན་དུ་དྲིལ་ནས་
བཤད་དོ། །གཉིས་པ་ནི་དེ་ལྟར་ཞེས་སོགས་ཏེ་ཁྱད་པར་གྱི་གཞི་སྒོམ་ལམ་དངོས་ཞེས་ཏེ་
ངེས་འབྱེད་ཡན་ལག་དང་མཐོང་བའི་ལམ་དང་སྒོམ་པའི་ལམ་སྔ་མ་དག་གིས་ཡུལ་དུ་བྱས་
- 3 4 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས༔ ༼༨
པའི་དོན་ལ་ཐོས་བྱུང་གི་ཤེས་རབ་ཀྱིས་དུས་ཡང་ནས་ཡང་དུ་སེམས་པ་ནི་སྒོམ་པའི་ལམ་མོ།།
བསམ་བྱུང་གིས་འཇལ་བ་དང་། སྒོམ་བྱུང་གིས་ངེས་པར་རྟོགས་པ་ལའང་སྦྱར་རོ། །ཏིང་ངེ་
འཛིན་གྱི་སྦྱོར་དངོས་རྗེསགསུམ་ལའང་སྦྱར་རོ། །སྒོམ་པའི་ལམ་སྔ་མ་དག་གིས་མཐོང་བའི་
དོན་ཞེས་པས་སྐད་ཅིག་དང་པོ་ལ་མེད་པས་སྒོམ་ལམ་ཐམས་ཅད་ལ་ཁྱབ་པ་ཡིན་ནོ། །
གསུམ་པ་དབྱེ་བ་ལ་གཉིས་ཏེ། དངོས་དང༌། རྩོད་སྤང་ངོ༌། །དང་པོ་ལ་གསུམ་
སྟེ༑ དབྱེ་བའི་ རང་བཞིན་དང༌། རྣམ་པ་དང༌། རྟེན་ནོ། །དང་པོ་ནི་དབྱེ་གཞི་ནི་སྒོམ་པའི་
ལམ་དེ་ནིའོ། །གྲངས་ཀྱི་དབྱེ་བནི་རྣམ་པ་དགུར་བཞེད་དོ། །གསལ་བའི་དབྱེ་བནི་ཆུང་དང་
ཞེས་སོགས་སོ། །འབྱེད་པའི་རྒྱུ་མཚན་ནི་འགྲེལ་པར་སྤང་བྱ་དགུ་ཡོད་པའི་རྒྱུ་མཚན་གྱིས་
ཡིན་ནོ། །དབྱེ་བར་ནུས་པའི་རྒྱུ་མཚན་ནི་ཡུན་རིང་དུ་ རྒྱུན་ཆགས་པ་ཡིན་པའི་ཕྱིར་རོ། །
གཉིས་པ་ནི་རྣམ་པས་ནི་ཞེས་ཏེ་སྟོང་ཉིད་རྟོགས་པའི་རྣམ་པ་ཅན་ཡིན་པས་བདེན་པའི་
དངོས་པོ་ཅན་གྱི་རྣམ་པ་ཡོད་དམ་སྙམ་པའི་དོགས་པ་གཅོད་པའོ། །གསུམ་པ་ནི་འདོད་པའི་
ཁམས་ལ་སོགས་པ་ས་དགུ་ཞེས་པའོ། །གཉིས་པ་རྩོད་སྤོང་ལ་གཉིས་ལས་རྒོལ་བ་ནི་སྒོམ་
ལམ་ཆོས་ཅན་ཇི་ལྟར་རྣམ་པ་དགུ་ཞེས་བྱ་སྟེ་དགུར་མི་འཐད་པར་ཐལ་ལོ། །བྱེ་བྲག་དགུ་
བས་མང་བ་མ་ཡིན་ནམ་སྟེ་ཡིན་པའི་ཕྱིར་རོ། །དེའི་སྒྲུབ་བྱེད་ནི་རྒྱལ་བའི་ཡུམ་རྒྱས་འབྲིང་
བསྡུས་པ་དེ་དང་དེ་ལས་སྒོམ་ལམ་ཆུང་ངུའི་ཆུང་ངུ་ལྟ་བུ་རྣམ་པ་རེ་རེ་སྟོན་པའི་དབང་ཞེས་
སོགས་སོ། །ལན་ནི་ གྲངས་མེད་ལ་སོགས་བསྟན་པ་རྣམས་དམ་པའི་དོན་དུ་བཟོད་ཅིང་
འདོད་པ་མ་ཡིན་སྤྲོས་པ་ཐམས་ཅད་དང་བྲལ་བའི་ཕྱིར་རོ། །ཡང་དག་པའི་ཀུན་རྫོབ་ནི་རེ་
རེས་ཀྱང་གྲངས་མེད་ལ་སོགས་བསྐྱེད་པར་ཐུབ་པ་བཞེད་ཅིང་གསུང་ངོ༌། །དེ་ཅི་སྟེ་ཞེན་
ཐུགས་བརྩེ་བ་ཆེན་པོ་མངའ་བས་བྱིས་པ་རྣམས་རྒྱུ་སྒོམ་ལམ་ལ་འཇུག་པའི་དོན་དུའོ།།
ཆོས་ཀྱི་དབྱིངས་ཀྱི་རྒྱུ་མཐུན་པ་ནི་གྲངས་མེད་ལ་སོགས་བསྐྱེད་པར་གསུངས་པ་སྟེ་ཆོས་
- 3 4
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབྱིངས་རྟོགས་པའི་འབྲས་བུ་ཡིན་པས་སོ་གསུང་ངོ༌། །གལ་ཏེ་དོན་དམ་དུ་གཉིས་ཀ་མེད་
ལ་ཀུན་རྫོབ་ཏུ་གཉིས་ཀ་ཡོད་པས་རྒོལ་བའི་ལན་མ་ཐེབས་སོ་ཞེ་ན། དོན་དམ་དུ་གཉིས་ཀ་
མེད་པར་འདོད་ལ་ཀུན་རྫོབ་ཏུ་ཁྱབ་པ་མེད་དེ་འབྲས་བུ་གྲངས་མེད་ལ་སོགས་བསྐྱེད་པའི་
ལྡོག་པ་དུ་མ་ཡོད་ཀྱང་ངོ་བོ་མང་པོར་མི་འགྱུར་ཏེ་ས་བོན་གཅིག་ལ་ཡལ་ག་ལ་སོགས་མང་
པོ་སྐྱེད་པ་ཡོད་ཀྱང་ས་བོན་མང་པོར་མི་འགྱུར་བ་བཞིན་ནོ། །འགྲེལ་པར་བཤད་པའི་ཆོས་
ནི་སྒོམ་ལམ་ཆེ་འབྲིང་དགུའོ། །ཇི་སྐད་བཤད་ཅིང་བསྟན་པ་ནི་བསོད་ནམས་གྲངས་མེད་ལ་
སོགས་པའོ། །འཕགས་པ་ལྟར་ན་ཆེས་འབྲིང་གི་དབྱེ་བ་དང་གྲངས་མེད་ལ་སོགས་ཀྱི་ཁྱད་
པར་དང་། གྲངས་མེད་ལ་སོགས་ལ་བརྩད་པ་སྤང་བའོ། །དེ་ལ་རྒོལ་བ་ནི་གྲངས་མེད་ལ་
སོགས་བསྟན་པརྣམསདམ་པའི་དོན་དུ་བཟོད་ཅིང་འཐད་པ་མ་ཡིན་ནོ་ཞེ་ན། དོན་དམ་དུ་དེ་
ལྟ་མོད་ཀུན་རྫོབ་ཏུ་ཐུགས་བརྩེ་བའི་རྒྱུ་མཐུན་གྱིས་དེ་དག་བསྟན་པར་བཞེད་དོ་ཞེས་དབྱེ་
བའི་རྩོད་སྤོང་དུ་མི་འདོད་པ་ལྟར་ལེགས་གསུང་ངོ༌། །བཞི་པ་བྱེད་ལས་ལ་གཉིས་ལས་རྒོལ་
བ་ལ་རྩ་བའི་བསམ་པ་འགྲེལ་པར་དྲང་བ་ནི་དབུ་མ་ལྟར་ན་སྒོམ་ལམ་གྱིས་སྤང་བྱ་སྤོང་བ་
དང་གཉེན་པོ་འཕེལ་བའི་བྱ་བ་ཅུང་ཟད་ཀྱང་མི་བྱེད་པ་ཁོ་ན་ཐར་ཏེ་གོམས་པ་ཕུལ་ཞེས་
སོགས་རྟགས་སོ། །དེ་ཉིད་ཅི་སྟེ་ཞེ་ན་ཆོས་ཐམས་ཅད་སྟོང་ཉིད་ཀྱི་མཚན་ཉིད་ཡིན་པའི་ཕྱིར་
རོ༑ ༑དེ་ཉིད་རྩ་བར་སྒོམ་ཞེས་བྱ་བའི་ལམ་གྱིས་ནི་ཆོས་ཅན་མི་མཐུན་ཕྱོགས་ཅིཞིག་སྤོང་
བའམ་གཉེན་པོ་ཅི་ཞིག་ཐོབ་ཏེ་གཉིས་མེད་པར་ཐལ་ཏེ་དོན་དམ་པར་བརྗོད་དུ་མེད་པའི་
ཕྱིར་རོ་ཞེས་པ་ཁྱབ་པས་བསྟན་ནོ། །དེའི་ཁྱབ་པ་ནི་དོན་དམ་པར་ངོ་བོ་བརྗོད་དུ་མེད་པ་ལ་
ཉམས་པ་དང་འཕེལ་བར་མི་ནུས་པས་ཁྱབ་ཅེས་པའོ། །མདོ་ལས་རབ་འབྱོར་གྱིས་ཐལ་བ་
དགོད་པར་འདོད་ནས་ཁྱོབ་བྱ་ཁྱབ་བྱེད་ཞལ་གྱིས་བཞེས་སུ་བཅུག་པ་ནི་བཅོམ་ལྡན་འདས་
ཆོས་ཐམས་ཅད་བརྗོད་དུ་མ་མཆིས་པ་ལགས་སམ། བཀའ་སྩལ་པ་ཆོས་ཐམས་ཅད་ནི་
- 3 4 5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
བརྗོད་དུ་མེད་པའོ། །གསོལ་པ་བརྗོད་དུ་མ་མཆིས་པའི་དོན་ལ་ཉམས་པ་དང་འཕེལ་བ་
མཆིས་སམ། བཀའ་སྩལ་པ་མེད་དོ་ཞེས་པའི་དོན་རྐང་པ་དང་པོ་གཉིས་སོ། །ཐལབ་ཉིད་ནི་
ཆོས་ཅན་སྦྱིན་སོགས་ཡིན་པས་སྦྱིན་པའི་ཕ་རོལ་ཏུ་ཕྱིན་པ་ལ་ཡང་ཉམས་པ་དང་འཕེལ་བ་
མེད་པར་འགྱུར་རོ་ཞེས་སོགས་གསུངས་པ་རྐང་པ་ཕྱི་མ་གཉིས་སོ། །དེ་འདོདན་འཚང་རྒྱ་བ་
དང་དེ་དང་ཉེ་བ་ཡང་མེད་པར་ཐལ་ལ། དེ་འདོད་ན་སངས་རྒྱས་ཉིད་དང་བྱམས་པ་ལ་
སོགས་པའི་མངོན་སུམ་དང་འགལ་ལོ་བྱ་བའོ། །འགྲེལ་པར་སྒོམ་པའི་ལམ་ཆོས་ཅན་མི་
མཐུན་ཕྱོགས་ནས་ཁོ་ནའི་བར་ནི་ཐལ་བའི་དམ་བཅའོ། །རྟགས་ནི་དོན་དམ་པར་བརྗོད་དུ་
མེད་པའི་ཕྱིར་རོ་ཞེས་པ་ཤུགས་ལ་བསྟནནོ། །དེའི་ཁྱབ་པ་ནི་ཡང་དག་པརནས་མི་རུང་ངོའི་
བར་རོ། །ཕྱོགས་ཆོས་སྒྲུབ་བྱེད་ནི་ཆོས་ཉིད་ཀྱི་ངོ་བོར་ལམ་གྱི་དངོས་པོར་ངོ་བོ་ཉིད་མེད་པ་
ཉིད་ཀྱིས་ཞེས་པའོ། །འདོད་པ་ནི་ཁས་བླངས་སོ་ཞེས་པའོ། །གཉིས་པ་ལན་ལ་གཉིས་ཏེ།
དོན་དམ་དུ་འདོད་ཅིང་ཀུན་རྫོབ་ཏུ་ཁྱབ་པ་མེད་པས་བྱེད་པ་འཐད་པ་དང་། དཔེའི་སྒོ་ནས་
འཚང་རྒྱ་བའི་བྱེད་པ་འཐད་པར་སྒྲུབ་པའོ། །དང་པོ་ནི་ཐལ་བ་ལ་གཉིས་སུ་བཏགས་ན་དོན་
དམ་པར་ཉམས་འཕེལ་དང་འཚང་རྒྱ་བ་དང་དེ་དང་ཉེ་བ་དང་བསལ་བ་དང་མངོན་སུམ་
གྱིས་གྲུབ་པ་ཡང་མེད་པར་མདོ་ལས་གསུངས་པ་རྩ་བར་མ་བསྡུས་སོ། །ཐ་སྙད་དུ་ཁྱབ་པ་
མེད་པར་སྟོན་པ་ནི་དོན་དམ་པར་བརྗོད་དུ་མེད་པར་ཐ་སྙད་ཉམས་འཕེལ་མེད་པའི་སྐྱོན་
འོང་བདེ་ལྟ་མ་ཡིན་ཏེ་འདི་ལྟར་ཞེསཏེ་འདིའི་འགྱུར་ནི་བྱང་ཆུབ་དེ་བཞིན་ཉིད་མཚན་ཉིད།།
དེ་ནི་འདོད་པའི་དོན་སྒྲུབ་བྱེད། །བྱང་ཆུབ་ཇི་ལྟ་དེ་བཞིན་དུ། །དེ་ ཡང་དེའི་མཚན་ཉིད་
བཞེད་ཅེས་པར་རིགས་སོ། །མདོ་ལས་བྱང་ཆུབ་ཇི་ལྟ་བུ་ལགས་ཞེས་དྲིས་པ་ལ་དེ་བཞིན་
ཉིད་སྟོང་པ་ཉིད་ཀྱི་མཚན་ཉིད་ཡིན་ནོ་ཞེས་པའི་དོན་བརྗོད་པ་ནི་བྱང་ཆུབ་དེ་བཞིན་ཉིད་
མཚན་ཉིད་ཅེས་ཏེ་བྱང་ཆུབ་དེ་བཞིན་ཉིད་གློ་བུར་གྱི་དྲི་བྲལ་བརྗོད་དུ་མེད་པ་ཡིན་ཡང་དེ་
• 3
-



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
མངོན་དུ་བྱས་པས་དེ་ལ་སྟོབས་ལ་སོགས་པ་ཡོན་ཏན་དང་ཕྲིན་ལས་བརྟེན་ལ་དེས་གདུལ་
བྱའི་འདོད་པའི་དོན་མངོན་མཐོ་ངེས་ལེགས་སྒྲུབ་པར་བྱེད་དོ། །མདོ་ལས་བྱང་ཆུབ་ཇི་ལྟ་བ་
དེ་བཞིན་ནོ་ཞེས་པའི་དོན་བརྗོད་པ་ནི་བྱང་ཆུབ་ཇི་ལྟ་དེ་བཞིན་དུ་ཞེས་ཏེ་བྱང་ཆུབ་དེ་བཞིན་
ཉིད་ཡིན་ཡང་མངོན་སུམ་དུ་བྱས་པས་འདོད་པའི་དོན་སྒྲུབ་པར་བྱེད་པ་ཇི་ལྟ་བ་དེ་བཞིན་དུ་
སྒོམ་ལམ་དེ་ཡང་དོན་དམ་པར་དེ་བཞིན་བརྗོད་དུ་མེད་པ་ཡིན་ཡངབསྒོམས་པས་ཀུན་རྫོབ་
ཏུ་ཉམས་འཕེལ་གྱི་བྱ་བ་བྱེད་པར་བཞེད་དེ། འགྲེལ་པར་ཇི་ལྟར་ཏེ་དཔེར་ན་སངས་རྒྱས་ཀྱི་
དག་པ་གཉིས་ལྡན་དེ་མཐར་ཐུག་པས་ཁྱད་པར་དུ་བྱར་མེད་པའི་དེ་བཞིན་ཉིད་ཀྱི་མཚན་
ཉིད་ཀྱི་བྱང་ཆུབ་བདག་གཉིས་སུ་རྟོག་པའི་སྤྲོས་པ་མེད་པའི་ཡེ་ཤེས་ཀྱི་བདག་ཉིད་ཆོས་ཀྱི་
སྐུ་ལ་སོགས་པའི་སངས་རྒྱས་ཀྱི་བདག་པོ་ཙམ་པོ་དེས་རྐྱེན་བྱས་པའོ། །གདུལ་བྱའི་སྐྱེ་བོ་
རྣམས་ཀྱི་བསོདནམས་དང་ཡེ་ཤེས་ཀྱི་རྗེས་སུ་མཐུན་པ་ནི་རང་གི་ཚོགས་དང་མཐུན་པ་ཞེས་
བྱ་བའོ། །དོན་དམ་པར་འདོད་པས་ལན་འདེབས་པ་ནི་དོན་དམ་པར་ན་ཉམས་པ་དང་
འཕེལ་བ་དགག་སྟེ་མེད་པའི་ཚུལ་དུ་བཞེད་པས་ཞེས་སོ། །སྤྱིའི་དོན་སྡུད་པ་ནི་དེའི་ཚེ་
ཉམས་འཕེལ་གྱི་སྦྱོར་བ་མེད་པ་ཉིད་ཀུན་རྫོབ་ཏུ་སྦྱོར་བ་ཡིན་པས་ཉམས་འཕེལ་གྱི་སྦྱོར་བ་
མི་འཐད་པའི་ཉེས་པ་མེད་དོ། །
གཉིས་པ་ལ་གཉིས་ལས་རྒོལ་བ་འགོད་པ་ནི་རྩ་བའི་བསམ་པ་དྲངས་པ་ནི།
ཉམས་འཕེལ་འཐད་པ་དེ་ལྟ་ཡིན་ན་ཡངཀུན་རྫོབ་ཏུ་ཡང་རྒྱུ་སྒོམ་ལམ་གྱིས་འབྲས་བུ་འཚང་
རྒྱ་བའི་དོན་བྱེད་པར་མི་རུང་ངམ་སྙམ་པའི་དོགས་པ་བསུ་བར་བྱ་བའི་ཆེད་དུ་ཞེས་ཏེ། འདི་
ལ་གསུམ་སྟེ། མདོར་བསྟན་པ་དང༌། མཐའ་བཞི་བཀག་པས་རྒྱས་པར་བཤད་པ་དང་།
མཇུག་བསྡུ་བའོ། །དང་པོ་ནི་སེམས་ནི་ཞེས་ཏེ་རབ་འབྱོར་གྱིས་གསོལ་པ་བཅོམ་ལྡན་འདས་
སེམས་བསྐྱེད་དང་པོས་བྱང་ཆུབ་སེམས་དཔའ་ཆེན་པོ་བླ་ན་མེད་པའི་བྱང་ཆུབ་ཏུ་མངོན་པར་
- 3 4
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཛམ་གསར་འགྲེལ་པ་བཞུགས། ༨
རྫོགས་པར་འཚང་རྒྱའམ། བཀའ་སྩལ་པ་དེ་ནི་མ་ཡིན་ནོ། །སེམས་བསྐྱེད་པ་སླད་མས་
འཚང་རྒྱའམ་དེ་ནི་མ་ཡིན་ནོ། །འདིར་ཁྱབ་བྱེད་སེམས་བསྐྱེད་ལས་འཚང་རྒྱ་བ་མིའན་
ཅེས་ཁྱབ་བྱེད་བཀག་པས་ཁྱབ་བྱ་སྒོམ་ལམ་ལས་འཚང་རྒྱ་བའི་བྱེད་པ་འགོག་པའོ། །གཉིས་
པ་ནི་སྔ་ཕྱིར་ཞེས་སོགསཏེ་སྔ་མར་གྱུར་པའི་སེམསགཅིག་གིས་ཆོས་ཅན་འདི་ཁོ་ནས་བྱང་
ཆུབ་པར་རིགས་པ་མ་ཡིན་ནོ། །དེས་ནི་བྱང་ཆུབ་སྒྲུབ་པར་བྱེད་པའི་འབྲས་བུའི་ཐ་མ་རྣམཔ་
ཐམས་ཅད་མཁྱེན་པ་ཉིད་སོགས་པར་རྒྱུའི་དང་པོ་དྲན་པ་ཉེར་བཞག་གི་བར་དོན་མཐའ་
དག་མི་སྣང་བའི་ཕྱིར་རོ། །ཕྱི་མ་ལའང་དེ་བཞིན་དུ་སྦྱར་རོ། །གཅིག་ཅར་བྱུང་པའི་མང་པོ་
ཆོས་ཅན་དུ་བཞག་ནས་དེ་ཉིད་མི་སྲིད་པ་རྟགས་སུ་འགོད་པནི་མི་རིགས་ཏེ་རང་མཚན་ཆོས་
ཅན་དུ་འཇོག་ན་དོན་དམ་གྱི་དངོས་པོ་ལྟར་ཤེས་བྱ་ལ་མི་སྲིད་ལ། རྣམ་པ་ལ་མི་སྲིད་པའི་
ཕྱོགས་ཆོས་མི་འགྲུབ་བོ། །འདི་ནི་འདོད་པའི་དོན་སྒྲུབ་པར་བྱེད་པར་སྣང་བའི་སེམས་ཆོས་
ཅན་དྲན་པ་ཉེར་བཞག་ནསརྣམ་མཁྱེན་གྱི་བར་གཅིག་ཅར་བྱུང་པའི་མང་པོ་ཉིད་ཀྱིས་འཚང་
རྒྱ་བ་མ་ཡིན་ཏེ་གཅིག་ཅར་བྱུང་པའི་མང་པོའི་དངོས་པོ་མི་སྲིད་པའི་ཕྱིར་རོ། །དེ་བསྒྲུབ་པནི་
སེམས་ཅན་ཞེས་ཏེ་རིས་མཐུན་པའམ་ཀུནགཞིའི་རྣམ་པར་ཤེས་པའི་རྒྱུ་རེ་རེ་པའོ་ཞེས་ལང་
གཤེགས་ལས་འབྱུང་བ་ཞེས་སོ། །རིམ་གྱིས་འབྱུང་བའི་སེམས་བྱུང་པ་སྔ་ཕྱིར་གྱུར་པ་མང་
པོ་ཉིད་ཀྱིས་ཀྱང་ཆོས་ཅན། འཚང་རྒྱ་བ་མ་ཡིན་ཏེ། སྔ་ཕྱི་གཉིས་ཕན་ཚུན་འབྲེལ་བ་མེད་
པའི་ཕྱིར་རོ། །བདག་གཅིག་པ་མེད་པར་ཆོས་ཅན་འཛིན་པས་གྲུབ་ལ། དེ་ལས་བྱུང་པའང་
མེད་དེ་སྔ་མས་ཕྱི་མ་ལ་ཕན་མ་བཏགས་པའི་ཕྱིར་རོ། །ཅི་སྟེ་ཞེ་ན། སྔ་མ་དེ་བྱུང་མ་ཐག་ཏུ་
རྗེས་སུ་འགྲོ་བ་མེད་དེ་ཕྱི་མ་ལ་མི་སྡོད་པ་ཉིད་དུ་འཇིག་པས་མ་ཕྲད་པའི་ཕྱིར་རོ། །བརྒྱད་
སྟོང་པ་ལས་དེ་དག་ལས་གཞན་པས་ཀྱང་འཚང་མི་རྒྱ་ཞེས་པ་དང་མཐའ་ལྔ་བཀག་གོ།
གསུམ་པནི་དེ་བས་ན་ཞེས་སོགས་སོ། །གཉིས་པ་ལ་ནི་མཐའ་གསུམ་ལ་བདེན་པ་གཉིས་
-3 4
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀ་ལྟར་འཚང་མི་རྒྱ་ཡང་ཐ་སྙད་དུ་རིམ་གྱིས་བྱུང་པའི་མང་པོ་ལ་འཚང་མི་རྒྱ་བར་ཐལ་བ་ནི་
དེ་ནི་ཡང་དག་པ་མ་ཡིན་པས་ཞེས་ཏེ་འདི་ལ་བསྟན་བྱ་གཉིས་ལས་དང་པོ་ནི་མར་མེའི་
དཔེའི་ཚུལ་གྱིས་ནི་རིག་པར་བྱ་སྟེ་ཞེས་ཏེ་མདོ་ལས་རབ་འབྱོར་འབྲུ་མར་གྱི་མར་མེ་འབར་
བ་མེ་ལྕེ་དང་པོ་དང་ཕྲད་པས་སྙིང་པོ་དེ་ཚིག་གམ་གསོལ་པ་དེ་ནི་མ་ལགས་སོ། །ཕྱི་མ་དང་
ཕྲད་པས་སམ་དེ་ནི་མ་ལགས་སོ་སྙིང་པོ་དེ་ཚིག་གམབཅོམ་ལྡན་འདས་དེ་ནི་ཚིག་ལགས་སོ་
བདེ་བར་གཤེགས་པ་དེ་ནི་ཚིག་ལགས་སོ་ཞེས་མང་པོ་རིམ་གྱིས་བྱུང་པས་ཚིག་པ་ཁས་
བླངས་སོ། །དེ་བཞིན་དུ་སངས་རྒྱས་ཀྱི་སེམས་བསྐྱེད་པ་དང་པོ་དང་དེ་ལ་མ་བརྟེན་པར་
འཚང་མི་རྒྱ་ཡང་མང་པོ་རིམ་གྱིས་བྱུང་པ་ལས་འཚང་རྒྱ་བ་ལན་དུ་བཏབ་བོ། །
གཉིས་པ་ལ་གཉིས་ཏེ། དཔེ་དགོད་པ་དང༌། དོན་ལ་སྦྱར་བའོ། །དང་པོ་ལ་
གསུམ་སྟེ། སྐད་ཅིག་རེ་རེ་ལ་བསྲེག་བྱ་སྲེག་བྱེད་མི་འཐད་པ་དང་། རྒྱུན་ལ་འཐད་པ་དང་།
དེ་གཉིས་ཀྱི་མཇུག་བསྡུ་བས་སྐབས་དོན་ལ་སྦྱར་བའོ། །དང་པོ་ནི་དེ་ལྟར་ཏེ་དཔེར་ན་མེ་ལྕེ་
དང་སྙིང་པོ་ཕྲད་པའི་སྐད་ཅིག་དང་པོ་ལ་ཆོས་ཅན་སྐད་ཅིག་མ་གཉིས་པ་མེད་པར་རྒྱུ་མཚན་
ཉིད་སྲེག་པར་བྱེད་པ་དང་འབྲས་བུའི་མཚན་ཉིད་བསྲེག་པར་བྱ་བ་མེད་དེ་རང་གི་རྒྱུས་ཕན་
ཚུན་གྱི་སྒོ་ནས་དུས་མཉམ་དུ་བསྐྱེད་པ་ཙམ་ཡིན་གྱི་བསྲེག་བྱ་སྲེག་བྱེད་དུ་རུང་བའི་འཚིག་དུ་
རུང་བའི་ཁྱད་པར་ཅན་དུ་མ་བྱས་པའི་ཕྱིར་རོ། །སྐད་ཅིག་དང་པོ་ལ་བསྲེག་བྱ་སྲེག་བྱེད་མེད་
པ་དེ་བཞིན་དུ་མེ་ལྕེ་དང་སྙིང་པོ་ཁྱད་པར་ཅན་སྐྱེ་བ་སྐད་ཅིག་མ་གཉིས་པ་ལ་ཡང་ཆོས་ཅན་
རྒྱུ་དང་འབྲས་བུའི་མཚན་ཉིད་སྲེག་པར་བྱེད་པ་དང་བསྲེག་པར་བྱ་བ་མེད་དེ་ཀུན་རྫོབ་ཏུ་
ཡང་འབྱུང་བ་མེད་པའི་ཕྱིར་རོ། །དེའི་སྒྲུབ་བྱེད་ནི་སྐད་ཅིག་མ་དང་པོ་ལ་ལྟོས་པ་མེད་པའི་
ཕྱིར་ཞེས་འགོད་པ་ནི་མི་འཐད་དེ་གཉིས་པ་དང་པོ་ལ་མི་ལྟོས་པའི་ཕྱོགས་ཆོས་མི་འགྲུབ་པ་
དང་ཁས་བླངས་པ་ཡིན་ནོ་ཞེས་གསུང་པ་མི་འཐད་དེ་ཕྱོགས་ཆོས་ཁས་བླངས་ཙམ་ལ་རང་
བ 35 (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
རྒྱུད་ཡང་དག་མི་སྲིད་པའི་ཕྱིར་རོ། །དེས་ན་སྐད་ཅིག་མ་དང་པོ་མེད་པར་སྲེག་པར་བྱེད་པ་
དང་བསྲེག་པར་བྱ་བ་མེད་དེ། སྐད་ཅིག་མ་དང་པོ་མེད་པར་གཉིས་པ་འབྱུང་བ་ཀུན་རྫོབ་ཏུ་
ཡང་མེད་པའི་ཕྱིར་རོ། །མགྲུབ་བོ་ཞེ་ན་དང་པོ་མེད་པར་གཉིས་པ་འབྱུང་བ་རྒྱུ་མེད་དུ་འགྱུར་
ལ་དེ་ལྟར་ན་ཡུལ་དུས་རང་བཞིན་གྱིས་རྒྱུ་གཞན་ལ་མི་ལྟོས་པས་རྟག་ཏུ་ཡོད་པ་ལ་
སོགས་པར་ཐལ་བར་འགྱུར་བས་ཞེས་ཏེ། རྒྱུ་མེད་གཞན་ལ་མི་ལྟོས་ཕྱིར། །རྟག་ཏུ་ཡོད་
པའམ་མེད་པར་ འགྱུར་ཞེས་སོ། །བཟློག་ན་གནོད་པ་ཅན་གྱིས་ཕྱོགས་ཆོས་གྲུབ་བོ།
གཉིས་པ་ནི་རྒྱུན་ལ་ལྟོས་ནས་སྲེག་པར་བྱེད་པ་དང་བསྲེག་པར་བྱ་བ་ཡོད་དོ་ཞེས་དྲང་ངོ༌།།
དེ་ལ་གསུམ་སྟེ། རྒྱུན་ལ་ལྟོས་ནས་བསྲེག་བྱ་སྲེག་བྱེད་ཡོད་པའི་རྒྱུ་མཚན་དང་། དེ་གཉིས་
ཡོད་པའི་དུས་དང་། དེ་གཉིས་ཡོད་པའི་ཤེས་བྱེད་དོ། །དང་པོ་ནི་གང་གི་ཕྱིར་བསྲེག་བྱ་སྲེག་
བྱེད་ཙམནི་ཚད་མསགྲུབ་ལ་སྐད་ཅིག་སྔ་ཕྱི་རེ་རེ་ལ་མེད་པར་གོང་དུ་སྒྲུབ་པ་དེ་ལྟར་ཡིན་པ་
དེ་བཞིན་མིན་ནོ། །གཉིས་པ་དུས་ནི་དུས་དེའི་ཚེ་གཉིས་ཀ་བྱེད་པའི་ཁྱད་པར་ཅན་གྱི་སྐད་
ཅིག་མ་དང་པོ་ལ་ལྟོས་ནས་དང་པོ་དེས་འཚིག་ཏུ་རུང་བར་བྱས་པའི་ཚིག་པ་ལས་མཐུ་ཕུལ་
དུ་ཕྱིན་པ་དང་ལྡན་པའི་ཁྱད་པར་ཅན་སྐད་ཅིག་མ་གཉིས་པ་ལ་སོགས་པ་ཡོད་ན་དེའི་ཚེ་
ཞེས་སོ། །དེའི་ཚེ་བསྲེག་བྱ་སྲེག་བྱེདཡོད་པ་ཅི་སྟེ་ཞེ་ན། སྲེག་བྱེད་མེ་ལྕེ་སྔ་མ་རྒྱུ་དང་བསྲེག་
བྱ་སྡོང་བུ་ཕྱི་མ་འབྲས་བུར་འབྲེལ་བའི་སྟོབས་ཀྱིས་ཞེས་ཏེ་དེ་བྱུང་གི་འབྲེལ་བ་མེད་པར་མ་
གྲུབ་བོ། །དེ་ཡང་དག་ཏུའམ་དོན་དམ་དཔྱོད་པའི་ རིགས་པས་མ་བརྟགས་གཅིག་བུར་
ཉམས་དགའ་བ་ཉིད་དུའོ། །མེས་གྲང་རེག་ལ་སོགས་མི་སྐྱེད་པར་སྡོང་བུ་འཚིག་པ་སྐྱེད་པ་
སྟེ་ཞེ་ན་རྐྱེན་ཉིད་འདི་པ་སྣང་ཚོད་པ་ཙམ་གྱི་བདག་ཉིད་རྟེན་ཅིང་འབྲེལ་བར་འབྱུང་བའི་
ཆོས་ཉིད་ཀྱིས་སོ། །གསུམ་པ་ནི་རྒྱུ་སྐད་ཅིག་དང་པོ་མེད་པར་ཞིག་ཀྱང་རྒྱུ་འཇིག་པ་དང་
འབྲས་བུ་སྐྱེ་བ་དུས་མཉམ་དུ་དམིགས་པས་ཤེས་སོ། །གསུམ་པནི་དེ་བས་ན་ཞེས་སོགསཏེ་
，
j 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐད་ཅིག་མ་དང་པོ་གཉིས་པ་ལ་ལྟོས་ནས་མ་འོངས་པ་རྒྱུར་སྨྲའམ་ཞེ་ན་སྲེག་བྱེད་དུ་འགྱུར་
བ་ལ་ཕྱི་མ་ལ་ལྟོས་དགོས་པས་དེ་སྐད་བཤད་ཀྱི་ངོ་བོ་སྐྱེ་བ་ནི་མི་ལྟོས་སོ། །གཉིས་པ་སྐྱེ་བ་
ཡང་དང་པོ་ལ་ལྟོས་སོ། །སྔ་ཕྱིར་གྱུར་པ་གཉིས་སྡོང་བུའི་ཡུལ་གཅིག་ལ་སྲེག་བྱེད་ཉིད་དུ་ཉེ་
བར་སྦྱོར་བ་སེམས་བསྐྱེད་པ་སྔ་ཕྱི་འཚང་རྒྱ་བའི་ཤེས་པར་བྱེད་པའི་དཔེ་ཉིད་དུ་ལྷུར་ལེན་ཏེ་
གཙོར་དཔྱད་པས་སྐད་ཅིག་མ་སྔ་མ་བཞིན་དུ་ཞེས་སོ། །གཉིས་པ་དོན་ལ་སྦྱར་བནི་བྱང་
ཆུབ་སྒྲུབ་པར་བྱེད་པའི་ཡུལ་དང་དངོས་པོ་ཡོན་ཏན་ལ་སོགས་པ་ཚད་ཡོད་པ་ཞིག་སྣང་བའི་
རྣམ་པར་ཤེས་པ་སྔ་མ་འདུན་ལྡན་ལྟ་བུ་ལ་བརྟེན་ནས་སྔ་མ་དེ་ལ་སྣང་བ་ཡུལ་ལ་སོགས་པ་
དམན་པའི་དོན་གྱིས་དབེན་པ་ལྷག་པ་ཁྱད་པར་དུ་འཕགས་པའི་ཡུལ་དང་ཡོན་ཏན་ལ་
སོགས་པའི་དོན་སྣང་བའི་རྣམ་པར་ཤེས་པ་ཕྱི་མ་སྐྱེ་བས་བྱང་ཆུབ་ཐོབ་པར་རིགས་སོ།།
དེས་ན་ཁྱབ་བྱེད་སེམས་བསྐྱེད་ཀྱི་རྒྱུན་ལས་འཚང་རྒྱ་བ་མ་ཁེགས་པས་ཁྱབ་བྱ་སྒོམ་ལམ་
ལའང་མི་ཁེགས་པས་བྱེད་པ་འཐད་དོ། །
གཉིས་པ་རྟགས་དངོས་ལ་བསྟན་བཤད་བསྡུ་བ་གསུམ་ལས་དང་པོ་ནི་དཔེ་
དེས་འོག་ནས་འབྱུང་བའི་ཟབ་མོའི་ཆོས་ཉིད་རྣམ་པ་བརྒྱད་ཀྱང་རྟོགས་པར་བྱའོ །འགྲེལ་
པ་ནི་ཇི་སྐད་ཅེས་སོགས་སོ། །གཉིས་པ་ནི་སྒོམ་པའི་ལམ་ལ་ཞེས་སོགས་ཏེ་སྐྱེ་བའི་སེམས་
བསྐྱེད་ལས་སངས་རྒྱས་སྐྱེ་བ་ཡིན་ལ་དེའི་ཟབ་པནི་དོན་དམ་པར་གང་ལས་ཀྱང་སྐྱེ་བ་མེད་
ལ་ཐ་སྙད་དུ་སེམས་སྔ་མ་དང་ཕྱི་མ་གོང་ལས་ཀྱང་སྐྱེ་བར་མི་འཐད་པས་འགལ་བ་ལྟ་བུར་
འདུག་པས་རྟོགས་དཀའ་བས་ཟབ་པ་ཡིན་ནོ། །ཐ་སྙད་དུ་རིམ་གྱིས་འབྱུང་བའི་མང་པོ་ལས་
སྐྱེ་བ་མི་འགལ་ལོ། །འགག་པ་ལ་ཟབ་པ་ནི་སངས་རྒྱས་སྐྱེ་བ་ན་དེའི་རྒྱུ་སེམས་བསྐྱེད་
འགག་པ་ཡིན་ལ་དེའི་ཟབ་པའི་འདས་མ་འོངས་མེད་ལ་ད་ལྟར་བྱུང་པ་གཅིག་དང་དུ་མ་དང་
བྲལ་བས་ངོ་བོ་ཉིད་མེད་པས་འགག་པ་མི་འཐད་པས་རྟོགས་པ་དཀའ་བས་སོ། །དེ་ཐ་སྙད་
-3 j 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༢
དུ་ད་ལྟ་འགགས་པས་མི་འགལ་ལོ། །དེ་བཞིན་ཉིད་བྱང་ཆུབ་སེམས་དཔས་བསྒོམ་བྱའོ།།
དེའི་ཟབ་པ་ནི་གནས་སྐབས་ཐམས་ཅད་དུ་དེ་གོམས་པར་བྱས་ཀྱང་སེམས་ཅན་གྱི་དོན་རྒྱུན་
ཆད་པའི་དེ་མངོན་དུ་མི་བྱེད་པ་ནི། སྒྲོན་མ་ཡོད་ལ་འོད་མེད་པ་ལྟར་རྟོགས་དཀའ་བས་སོ།།
ཤེས་རབ་ཀྱིས་དེ་གོམས་ཀྱང་ཐབས་ཀྱིས་མངོན་དུ་མི་འགལ་ལོ། །ཤེས་བྱ་ནི་སྒོམ་ལམ་གྱི་
ཤེས་བྱ་དེ་བཞིན་ཉིད་དོ། །དེ་བཞིན་ཉིད་དང་སེམས་གཅིག་དང་ཐ་དད་པ་དང་རྟེན་དང་
བརྟེན་པར་མ་གྲུབ་པས་རྟོགས་དཀའ་བས་སོ། །རྟགས་སུ་སྦྱར་རྒྱུ་ནི་ཐ་སྙད་དུ་དེ་ལྟར་ཤེས་
པའོ། །འགྲེལ་པ་མདོ་དང་མི་མཐུན་ནོ། །ཤེས་པ་ནི་མི་རྟོག་པའི་ཡེ་ཤེས་ཡིན་ལ་དེའི་ཟབ་པ་
ནི་ཤེས་པའམ་མཐོང་བྱ་མེད་པའི་མཐོང་བ་འགལ་བས་རྟོགས་དཀའ་བས་སོ། །དོན་དམ་དུ་
མཐོང་བ་མེད་པ་ཉིད་ཐ་སྙད་དུ་མཐོང་བྱ་ཡོད་པས་མི་འགལ་ལོ། །སྤྱོད་པ་ནི་དེ་བཞིན་ཉིད་
རྟོགས་པའི་ཡུལ་ལའང་སྤྱོད་པའོ། །དེའི་ཟབ་པ་ནི་ཆོས་ཐམས་ཅད་དེ་བཞིན་ཉིད་ཀྱི་ངོ་བོར་
འདོད་པས་སྤྱད་བྱ་མེད་པའི་སྤྱོད་པ་ཁས་ལེན་པས་རྟོགས་དཀའ་བས་སོ། །རྟགས་ནི་དོན་
དམ་པར་སྤྱོད་པ་མེད་པ་ཉིད་ཐ་སྙད་དུ་ཡོད་པ་མི་འགལ་བ་ཡིན་ནོ། །གཉིས་མེད་ནི་འཁོར་
འདས་གཉིས་མེད་དུ་བསྒྲུབ་པའོ། །དེའི་ཟབ་པ་ནི་སྒྲུབ་ན་མཚན་མ་འཁོར་བའམ་མཚན་
མེད་མྱང་འདས་གང་རུང་དུ་སྒྲུབ་དགོས་པ་ལས་དེ་གཉིས་ཀྱང་མེད་པར་སྒྲུབ་པ་ནི་རྟོགས་
དཀའ་བས་སོ། །རྟོགས་ནི་དོན་དམ་པར་གཉིས་སུ་མེད་པ་ཉིད་ཐ་སྙད་དུ་སྒྲུབ་པ་ཡིན་པས་
མི་འགལ་ལོ། །ཐོབ་པ་མེད་པ་ནི་ཚོགས་རྫོགས་ཀྱང་སངས་རྒྱས་མི་ཐོབ་པ། །གས་ནི་
ཀུན་རྫོབ་ཏུ་ཚོགས་ཡོངས་སུ་རྫོགས་ཀྱང་དོན་དམ་པར་སངས་རྒྱས་མི་ཐོབ་པ་མི་འགལ་ལོ།།
དེ་ཡང་སྒོམ་ལམ་གྱི་དངོས་གཞི་ཟབ་མོ་བརྒྱད་རྟོགས་པས་དེ་དང་མཐུན་པའི་ལུས་ངག་གི་ཐ་
སྙད་བྱུང་པའི་རྗེས་ཐོབ་ཀྱི་བྱེ་བྲག་རྟགས་ཡིན་ནོ། །དངོས་གཞི་ཞེས་པའང་མཉམགག་ཁོ་
ན་ལ་མི་བྱ་སྟེ་བརྒྱད་པོ་ལ་ཀུན་རྫོབ་ཀྱང་ཡོད་པས་དེ་ལ་དམིགས་པ་མཉམ་གཞག་མ་ཡིན་
-3 5 3 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་སོ་གསུང་ངོ༌། །རྟགས་སུ་སྦྱོར་ཚུལ་ལ་སོགས་པ་མཐོང་ལམ་གྱི་དང་འདྲ་བར་རིག་པར་
བྱའོ། །འགྲེལ་པར་སྐད་ཅིག་མ་ནས་རྟེན་ཅིང་འབྲེལ་བར་འབྱུང་བ་ལ་ཟབ་པ་ཉིད་ཡིན་ཞེས་
སྦྱར་རོ། །ཅིའི་ཕྱིར་ཟབ་ཅེ་ན་ཕན་ཚུན་འགལ་བའི་དོན་བསྒྲུབ་པས་སོ། །ཇི་ལྟར་འགལ་ཞེ་
ན་འགལ་ལུགས་སྟོན་པ་ནི་སྐད་ཅིག་མ་གཅིག་ལ་ཞེས་སོགས་ཏེ་གཞན་ལའང་ཅི་རིགས་
པར་སྦྱར་རོ། །གསུམ་པ་མཇུག་བསྡུ་བ་ནི་སློབ་པའི་ཕྱིར་ཞེས་སོགས་སོ། །
གཉིས་པ་སྒོམ་རིམ་ལ་གསུམ་སྟེ། ཆོས་སྐུ་ཐོབ་པའི་དོན་དུ་སྲིད་ཞི་མཉམ་ཉིད་
སྒོམ་པ་དང༌། གཟུགས་སྐུ་ཐོབ་པའི་དོན་དུ་ཞིང་དག་པ་སྒོམ་པ་དང༌། ཕྲིན་ལས་ཐོབ་པའི་
དོན་དུ་ཐབས་མཁས་སྒོམ་པའོ། །དང་པོ་ནི་སློབ་པའི་ཞེས་སོགས་ཏེ་དེ་ལ་གཉིསཏེ། དངོས་
དང༌། ཀླན་ཀ་སྤང་བའོ། །དང་པོ་ནི་གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་བདེན་
པས་སྟོང་པ་རྨི་ལམ་དང་འདྲ་བར་རྟོགས་པའི་ཕྱིར་དང་སྲིད་དང་ཞི་བ་བླང་དོར་ཐ་དད་པར་
མི་རྟོག་པར་མཉམ་ཉིད་དུ་སྒོམ་པ་ཡིན་ནོ། །གཉིས་པ་ལས་མེད་པའི་ཀླན་ཀ་ནི་ཆོས་ཐམས་
ཅད་རྨི་ལམ་དང་འདྲ་ན་དེའི་གནས་སྐབས་སུ་སྲོག་བཅད་པ་དང་སྦྱིན་པ་བཏང་པ་ལ་སོགས་
པའི་ལས་གསོག་པ་དང་འཕེལ་བ་མེད་པ་བཞིན་དུགཉིད་མ་ལོག་པ་ནའང་མེད་པར་ཐལ་ཏེ་
ངོ་བོ་ཉིད་མེད་པའི་ཕྱིར་རོ་ཞེས་པའོ། །ལན་ནི་མདོ་ལས་ཇི་སྐད་བཤད་པར་ཟད་ཅེས་ཏེ།
དེའི་ཚེ་ལས་བྱས་པའང་རྗེས་ཀྱི་སེམས་ཀྱིས་གསོསན་དེ་གཉིས་སུ་འགྱུར་བས་དཔེ་མ་གྲུབ་
བོ་ཞེས་སོ། །དེས་ན་བསྒྲུབ་བྱའི་ཆོས་མེད་པའི་དཔེ་ལྟར་སྣང་ལ་རྟགས་ཞུགས་པས་དངོས་
ཀྱི་མ་ངེས་པར་འགྲོ་བས་ཁྱབ་པ་མ་གྲུབ་པར་སྟོན་པའོ། །སོགས་པའི་ཀླན་ཀ་ནི་གསུམ་ལས་
དང་པོ་ཧ་ཅང་ཐལ་བ་ནི་སངས་རྒྱས་ལ་དངོས་གཞི་ལ་ལས་བྱས་པ་མེད་ཀྱང་ང་ཉིད་དེའི་ཚེ་
ཞེས་སོགས་གསུངས་པས་རྗེས་ཀྱི་བདག་དང་བདག་གི་སེམས་ཀྱི་གསོས་ཀྱིས་གསོས་པས་
ལས་སོགས་པ་དང་འཕེལ་བ་ཡོད་པར་ཐལ་ལོ་བྱ་བའོ། །དེའི་ལན་ནི་དམིགས་པ་དང་
-3 5 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
བཅས་པར་ལས་དང་སེམས་པ་སྐྱེ་ཞེས་གསུངས་པས་སངས་རྒྱས་ལ་བདག་དང་བདག་གིར་
འཛིན་པ་གཏན་མེད་པས་གཏན་ཚིགས་མ་གྲུབ་བོ། །དེ་སྐད་གསུང་པ་ནི་ཕུང་པོ་ལྔ་དེའི་ཚེ་
བྱས་ན་གོ་མི་བདེ་བས་གོ་བདེ་བར་བྱ་བའི་ཕྱིར་ཡིན་ནོ་བྱ་བའོ། །གཉིས་པ་ལུང་དང་འགལ་
བ་སྤང་བ་ནི་ལུང་ལས་དམིགས་པ་དང་སེམས་དཔའ་དང་སེམས་ཅན་ཐམས་ཅད་ཀྱིས་
དབེན་པར་གསུངས་ལ་ཁྱེད་དམིགས་པ་དང་སེམས་པར་ལས་དང་སེམས་དཔའ་སྐྱེ་ཞེས་ཏེ་
གཉིས་ཡོད་པར་འདོད་པས་སོ་བྱ་བའོ། །དེའི་ལན་ནི་མདོའི་དེ་ནི་དོན་དམ་པར་དེ་དབེན་པ་
ལ་དགོངས་ལ་ང་ནི་ཐ་སྙད་དུ་དེ་གཉིས་ཁས་ལེན་པས་མི་འགལ་ལོ་བྱ་བའོ། །གསུམ་པརྨི་
ལམ་ན་དགེ་བ་འཕེལ་བར་ཐལ་བ་ནི་རྨི་ལམ་ན་ཕ་རོལ་ཏུ་ཕྱིན་པདྲུག་ལ་སྤྱད་ཅིང་བྱང་ཆུབ་
ཏུ་བསྔོས་པས་ཀྱང་དགེ་བའི་ལས་སོག་པར་འགྱུར་རམ་ཞེས་ཤཱ་རིའི་བུས་དྲིས་སོ། །དེའི་
ལན་ནི་རབ་འབྱོར་གྱིས་བྱམས་པ་འདི་སྐྱེ་བ་གཅིག་གིས་ཐོགས་པ་དོན་འདི་མངོན་སུམ་དུ་
བྱས་པ་ཡིན་པས་འདི་ལ་དྲིས་ཤིག་དང་འདིས་ལན་ལྡོན་པར་འགྱུར་རོ་ཞེས་ཏེ་བསྟན་པ་
འདིའི་གདུལ་བྱ་ཡིན་ན་ལན་བཏབ་ཟིན་ལ་མ་ཡིན་ན་དུས་ལ་བཞེས་པའི་གང་ཟག་ཡིན་
པས་བྱམས་པ་སངས་རྒྱས་པའི་དུས་སུ་གོ་སྲིད་བྱ་བའོ། །ཤཱ་རིའི་བུས་སྔ་མ་རྗེས་སུ་བརྗོད་དེ་
དྲིས་པ་ན་བྱམས་པས་ཀྱང་བསྟན་པ་འདི་ལ་ལན་མི་རྫོགས་པར་དགོངས་ནས་བྱམས་པ་
ཞེས་བྱ་བའི་མིང་ལན་ལྡོན་ནམ་ཞེས་སོགས་གསུངས་སོ། ། །
འགྲེལ་པར་གསུམ་སྟེ། སྲིད་ཞི་མཉམ་ཉིད་དུ་སྒོམ་པ་དང༌། ལས་མེད་པའི་
ཀླན་ཀའི་ལན་དང༌། དང་པོའི་མཇུག་བསྡུ་བའོ། །དང་པོ་ནི་འཁོར་བ་ཞེས་སོགས་སོ།།
གཉིས་པ་ལ་གཉིས་ལས། རྒོལ་བ་ནི་གཉིས་ལ་སོགས་པའི་གནས་སྐབས་ན་ཡང་ཆོས་ཅན།
མི་དགེ་བ་དང་སྦྱིན་ལ་སོགས་པ་ཞེས་དང་། ལས་གསོག་པ་ཡིན་ནམ་ཞེས་པ་ཐལབའི་དམ་
བཅའ་རྨི་ལམ་དང་འདྲ་བ་ཉིད་ཡིན་ན་སྟེ་ངོ་བོ་ཉིད་མེད་པའི་ཕྱིར་ཞེས་པ་རྟགསསོ། །གཉིད་
- } ; 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་སོགས་པའི་ཞེས་པ་དཔེའོ། །གཉིས་པ་ལན་ལ་གཉིས་ཏེ། མགོ་མཚུངས་ཀྱི་ལན་དང༌།
དཔེ་མ་གྲུབ་པས་མ་ངེས་པར་བསྟན་པའི་ལན་ནོ། །དང་པོ་ལ་ལུགས་དགོད་པ་དང་། གོ་
མཚུངས་པར་བསྟན་པའོ། །དང་པོ་ནི་ཕྱི་རོལ་གྱི་དོན་དུ་སྨྲ་བའི་བསད་པ་དང་གསོད་པར་
བྱེད་པ་དག་ཆོས་ཅན་དོན་དམ་པ་སྐད་ཅིག་གིས་གསོད་པ་པོ་དངགསད་པར་བྱ་བ་མེད་ཅེས་
པ་བསྒྲུབ་བྱའོ། །རྟགས་ནི་སྐད་ཅིག་མ་ཡིན་པ་ཉིད་ཀྱིས་སོ་ཞེས་པའི་དོན་སྲོག་གཅོད་པ་ལ་
ནི་སྦྱོར་བའི་དུས་སུ་གསད་དགོས་སྙམ་པའི་ཀུན་སློང་དང་དངོས་གཞིའི་དུས་སུ་མཚོན་
འདེབས་པ་ལ་སོགས་པའི་སྦྱོར་བ་དང༌། མཇུག་གི་དུས་སུ་སྲོག་འགགས་པའི་མཐར་ཐུག་
གྲུབ་པ་སྟེ་ཆེས་མྱུར་ཡང་སྐད་ཅིག་གསུམ་དུ་སྡོད་དགོས་པ་ལས། ཀུན་སློང་སྐྱེས་པའི་ཡུལ་
དེ་ནི་སྦྱོར་བ་དང་མཐར་ཐུག་གི་ཚེ་མེད་པ་ལ་སོགས་པའི་ཕྱིར་བྱ་བའོ། །རྟགས་སྒྲུབ་པ་ནི་
ཆོས་ཅན་སྔར་དང་འདྲ་ལ་སྐད་ཅིག་མ་འཇིག་རྟེན་གསད་བྱ་ལས་རྒྱུ་གཞན་ལ་ལྟོས་པ་མེད་
པར་དོན་དམ་པའི་ཕྱིར་རོ་ཞེས་པའོ། །གཞན་དུ་འཆད་པ་ནི་རིགས་པའི་ཚུལ་ལ་བློ་ཁ་མ་
ཕྱོགས་པ་ཡིན་ནོ། །དེ་བཞིན་དུ་སུས་ཀྱང་སུའི་ནོར་བླངས་པ་ཡང་མེད་པ་དང་སྦྱིན་པ་བཏང་
བ་ཡང་མེད་པ་ལ་སྦྱར་རོ། །ཐ་སྙད་དུ་མ་བསད་པ་ཡང་མ་ཡིན་ཞེས་བྱ་བའི་ཕྱོགས་ལ་སྲོག་
གཅོད་པ་རྣམ་པར་འཇོག་ཅེས་དྲང་ངོ༌། །གང་ལ་ཞེ་ན་ལོ་བརྒྱར་སྲིད་པའི་རྒྱུན་འཇུག་པ་དང་
འགལ་ཏེ་ཉིན་གཅིག་ལས་མི་ཐུབ་པའི་དངོས་པོ་སྐྱེད་པ་ལའོ། །རྒྱུ་མཚན་གང་གིས་འཇོག་
ཅེ་ན། རྣམ་པར་རྟོག་ཅིང་ཞེན་པའི་སྒོ་ནས་སོ། །དཔེ་ཅི་དང་འདྲ་བར་ཞེན་དགེ་སློང་ཆགས་
པའི་ཚུལ་བཞིན་མ་ཡིན་པ་ཡིད་ལ་བྱེད་པ་ལ་རྨ་རྫ་མ་ཙམ་འབྱིན་པའི་མི་དགེ་བ་དང་འདྲ་
བར་ཞེས་སོ། །དེའི་སྒྲུབ་བྱེད་ནི་གྲུབ་པའི་མཐའ་མཛོད་ལས་ཀྱང་འཇིག་རྟེན་གྱི་བདེ་སྡུག་སྣ་
ཚོགས་ལས་ལས་སྐྱེས་ཞེས་འབྱུང་བས་སོ། །དེ་བཞིན་དུ་མ་བླངས་པ་ཡང་མ་ཡིན་ཞེས་དང་
སྦྱིན་པ་མ་བཏང་བ་ཡང་མ་ཡིན་ཞེས་པ་ལའང་སོགས་ཁོངས་ནས་ཕྱུང་ལ་བཤད་པར་བྱའོ།།
-3
j fj -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
གཉིས་པ་ནི་དེ་བཞིན་དུ་ཞེས་ཏེ་དོན་དམ་སྐད་ཅིག་མ་མེད་ཅིང་རྒྱུན་འཇུག་པ་དང་འགལ་བ་
སྐྱེད་པ་ལ་སྲོག་གཅོད་པ་ལ་སོགས་པར་འཇོག་པ་དེ་བཞིན་དུ་ཁོ་བོ་ཅག་ལའང་དོན་དམ་
སྤྲོས་བྲལ་ལ་མེད་ཅིང་ཐ་སྙད་དུ་རྨི་ལམ་དང་འདྲ་ཡང་ཕྱིན་ཅི་ལོག་གིས་འཆིང་བ་མཐའ་དག་
ལས་ཉམས་ཏེ་མ་སྤངས་པ་རྣམས་བདེན་པར་ཞེན་པ་རྣམས་ལ་དེ་དང་མཐུན་པའི་དོན་གྱི་
དངོས་པོ་སྲོག་གཅོད་པ་ལ་སོགས་པ་ལ་མངོན་པར་ཞེན་ནས་སྲོག་གཅོད་པ་ལ་སོགས་པར་
འཇོག་གོ་ཞེས་བྱ་བའི་ལན་དེ་དང་དེ་ཕྱི་རོལ་གྱི་དོན་དུ་སྨྲ་བ་ལས་ཕྱོགས་གཞན་ནས་
གསུངས་ཞེས་བྱ་བར་ཁོང་དུ་ཆུད་པར་བྱའོ། །
གཉིས་པ་ལ་གཉིས་ཏེ། དཔེ་མ་གྲུབ་པ་དང༌ ། དེས་ན་རྟགས་མ་ངེས་པར་
བསྟན་པའོ། །དང་པོ་ལ་གཉིས་ཏེ། ལུང་གཞན་དང༌། ལུང་འདི་ཉིད་ནས་བཤད་པས་དཔེ་
མ་གྲུབ་པར་བསྟན་པའོ། །དང་པོ་ནི་མགོ་མཚུངས་པ་ལས་གཞན་ཡང་རྨི་ལམ་སེམས་ནི་
གཉིད་ཀྱིས་ཉམས་ཞེསཏེ་རང་ཉིད་འཁྲུལ་ཡིན་པས་མི་གསལ་བ་དང་འཆོལ་བར་སྣང་བས་
འབྲས་བུ་འདྲ་བ་མ་ཡིན་ཞེས་པས་དེ་ལ་འབྲས་བུ་ཡོད་པས་ལས་ཡོད་པར་བསྟན་ནོ།།
གཉིས་པ་ནི་ལུང་གཞན་ལས་དཔེ་མ་གྲུབ་པར་བསྟན་པ་དེ་བཞིན་དུ་རྨི་ལམ་ན་ཞེས་སོགས་
གསོ་རྒྱུ་ཡོད་པ་ཉིད་ལས་ཡོད་པར་བསྟན་པ་ཡིན་ཏེ་བུ་བཞིན་ནོ། །གཉིས་པ་ནི་དེས་ན་རྨི་
ལམ་ལ་ལས་སོགས་པ་ཡོད་པས་དཔེ་བསྒྲུབ་བྱའི་ཆོས་མེད་པའི་མི་མཐུན་ཕྱོགས་ལ་རྟགས་
ངོ་བོ་ཉིད་མེད་པར་ཞུགས་པས་དངོས་ཀྱི་མ་ངེས་པ་ཡིན་ནོ། །བླ་མ་དག་གིས་བཤད་པ་
གཞུང་དང་མི་འགྲིག་པར་སྣང་བས་དོར་རོ། །གསུམ་པ་ནི་འཁོར་བ་དང་ཞེས་སོགས་སོ།།
གཉིས་པ་ནི་གཉིས་ཀ་ཞེས་སོགས་ཏེ་སེམས་ཅན་འཇིག་རྟེན་མ་དག་པ་དེ་བཞིན་སྣོད་ཀྱི་
འཇིག་རྟེན་ཀྱང་ཞེས་ཨར་གསུང་ལོ། །སེམས་ཅན་གྱི་འཇིག་རྟེན་མ་དག་པ་ནི་བཀྲེས་པ་
དང་སྐོམ་པ་དང་སྐྱེ་གནས་བཞི་དང་ལྡན་པ་དང་མཚན་དང་མི་ལྡན་པ་ལ་སོགས་པའོ། །དེ་ལ་
- 3
.



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་དག་པར་སྒྲུབ་པ་ནི་བདག་སངས་རྒྱས་པའི་ཞིང་དེ་ན་བཀྲེས་པ་དང་སྐོམ་པའི་མི་ཙམ་
ཡང་མེད་པར་སེམས་ཅན་ཐམས་ཅད་ལྷ་རིས་དྲུགགི་ལོངས་སྤྱོད་དང་སྐྱིད་པ་ཇི་ལྟ་བ་བཞིན་
དུ་གྱུར་ཅིག་ཅེས་དང་། རྫུས་ཏེ་སྐྱེ་བ་དང་ཐེག་ཆེན་གྱི་རིགས་དང་འོད་དང་མཚན་དང་ལྡན་
པར་སྨོན་ལམ་འདེབས་ཤིང་ཕར་ཕྱིན་དྲུག་རྫོགས་པར་བྱེད་པའོ། །སྣོད་ཀྱི་འཇིག་རྟེན་མ་
དག་པ་ནི་རྡོ་བ་དང་ཚེར་མ་དང་ངམ་གྲོག་དང་གཡང་ས་ལ་སོགས་པས་སོ། །དེ་ལ་དགག་
པར་སྒྲུབ་པ་ནི་བདག་སངས་རྒྱས་པའི་ཞིང་དེ་ན་དེ་ལྟ་བུ་ཡོང་ཡེ་མེད་པར་གསེར་གྱི་ས་གཞི་
ལ་བེ་ཌཱུརྱའི་མིག་མངས་རིས་སུ་བྲིས་པའམ། བེ་ཌཱུརྱའི་ས་གཞི་ལ་གསེར་གྱི་མིག་མངས་
རིས་སུ་བྲིས་པ་གསེར་གྱི་བྱེ་མ་བརྡལ་བ་མནན་ན་ནེམ་བྱེད་པ་བཏེག་ན་པར་བྱེད་པར་གྱུར་
ཅིག་ཅེས་སྨོན་ལམ་འདེབས་པའོ། །དེ་ལྟར་གང་དང་ལྷན་ཅིག་ལོངས་སྤྱོད་པའི་འཁོར་དང་
གང་དུ་ལོངས་སྤྱོད་པའི་གནས་ཀྱི་ཞིང་དག་པ་གཉིས་སོ། །
གསུམ་པ་ནི་རང་གི་ཞེས་སོགས་ཏེ་འདི་ལ་བཞི་སྟེ། ཡུལ་དང་དུས་དང་དུས་
མིན་ཤེས་པ་དང༌། ངོ་བོ་དང༌། དབྱེ་བའོ། །དང་པོ་ནི། བྱང་བ་དང་ཞེས་ཏེ་རྣམ་ཐར་སྒོ་
གསུམ་དང་བྱང་ཆུབ་ཀྱི་ཕྱོགས་ནས་མ་འདྲེས་པའི་བར་ཡིན་ནོ། །མདོ་དང་བསྟན་བཅོས་
རྣམས་ནས་སྣ་ཚོགས་སུ་བཤད་པ་ནི་མཚོན་ནས་ཐམས་ཅད་ཡུལ་དུ་གོ་བར་བྱ་བའི་ཆེད་དུ་
ཡིན་ནོ། །གཉིས་པ་ནི་སྦྱོར་བ་ཞེས་ཏེ་འདྲིས་པ་དང་མངོན་དུ་བྱེད་པའི་དུས་དང་དུས་མ་ཡིན་
པ་ཤེས་པའོ། །གསུམ་པ་ནི་ཅན་འདི་ནི་ཞེས་ཏེ་ཡུལ་དང་སྦྱོར་བ་གཉིས་དང་ལྡན་པའི་ཐབས་
ཤེས་རབ་ཟུང་འབྲེལ་གྱི་ཐབས་མཁས་སོ། །བཞི་པ་ལ་གསུམ་སྟེ། དབྱེ་གཞི་དང་། གྲངས་
ཀྱི་དབྱེ་བ་དོན་དང་བཅས་པ་དང་། གསལ་བའི་དབྱེ་བའོ། །དང་པོ་ནི་ཐམས་ལ་མཁས་པའོ།
གཉིས་པ་ནི་ཉིད་སྒྲུབ་ཚུལ་མི་འདྲ་བས་རྣམ་པ་བཅུའོ། །གསུམ་པ་ནི་དགྲ་རྣམས་ཞེས་
སོགས་ཏེ། སྐྱེས་བུ་མཁས་པའི་དཔེས་སྲོག་གནས་པ་དང་ཡོན་ཏན་ཁྱད་པར་ཅན་དང་ཕུང་
བ 35 $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
པོ་ལྷག་བཅས་དང་ལྷག་མེད་ཀྱི་མྱང་འདས་ལ་བར་དུ་གཅོད་པའི་འཆི་བདག་དང་ལྷའི་བུ་
དང་ཉོན་མོངས་པ་དང་ཕུང་པོའི་བདུད་དེ་ཐེག་པ་ཐུན་མོང་ལ་བར་དུ་གཅོད་པ་བདུད་བཞི་
དང༌། ཐུན་མོང་མ་ཡིན་པ་ལ་བར་དུ་གཅོད་པ་ས་གཉིས་ཏེ་དྲུག་གི་དགྲ་ལས་རིམ་པ་ལྟར་
ཤེས་རབ་དང་ཐབས་ཀྱིས་འདའ་བ་སྟེ། དེ་བཞིན་དེ་ཚེ་བྱང་ཆུབ་སེམས་དཔའ་མཁས་པ་
ཡང་། །སེམས་ཅན་ཁམས་རྣམས་ཀུན་ཏུ་སྙིང་རྗེ་ཆེ་བསྐྱེད་ཅིང་། །བདུད་བཞི་དག་དང་ས་
གཉིས་ལས་ཀྱང་རབ་འདས་ནས། །ཏིང་འཛིན་མཆོག་ལ་གནས་ཤིང་བྱང་ཆུབ་ག་མི་བྱེད་
ཅེས་སོ། །མི་གནས་པ་ནི་བར་སྣང་ལ་རྟེན་གྱི་དོན་མེད་པས་མི་གནས་པ་ལ་ས་ལ་མི་ལྟུང་
པས་གནས་པ་ལྟར་བྱང་སེམས་རྣམསརྣམ་ཐར་སྒོ་གསུམ་ལ་སྤྱོད་པས་དངོས་པོའི་མཚན་མ་
ལ་མི་གནས་ལ་མྱང་འདས་སུ་མི་ལྟུང་པས་གནས་པ་ཡིན་ཏེ། བར་སྣང་འཕུར་བའི་བྱ་ལ་
གནས་ཡོད་མ་ཡིན་ཏེ། །དེ་ན་གནས་པ་མ་ཡིན་ས་ལ་ལྷུང་མི་འགྱུར། །དེ་ལྟར་བྱང་ཆུབ་
སེམས་དཔའ་རྣམ་ཐར་སྒོར་སྤྱོད་པ། །མྱ་ངན་འདས་ལ་མི་རེག་མཚན་མར་སྤྱོད་མ་ཡིན་ཞེས་
སོ༑ ༑དེ་བཞིན་དུ་ཤུགས་ནི་སྔོན་སེམས་བསྐྱེད་པ་ན་སེམས་ཅན་མ་བསྒྲལ་བ་བསྒྲལ་བ་ལ་
སོགས་པ་དང་དགེ་བའི་རྩ་བ་སངས་རྒྱས་སུ་རྫོགས་ཤིང་སྨིན་པར་གྱུར་ཅིག་ཅེས་ཇི་ལྟར་
དམ་བཅས་པ་བཞིན་བྱེད་པ་སྟེ། དཔེར་ན་འཕོང་བསླབ་སྐྱེས་བུས་གནམ་དུ་མདའ་འཕངས་
ཏེ༑ ༑མདའ་གཞན་དག་ནི་ཕྱི་བཞིན་བརྒྱུད་མར་ལོང་བཏགས་ནས། །སྔ་མའི་མདའ་དེ་ས་
ལ་ལྷུང་བའི་སྐབས་མི་བྱེད། །མི་དེ་འདོད་ན་མདའ་དེ་ས་ལ་ལྷུང་བར་འགྱུར། །དེ་ལྟར་ཤེས་
རབ་ཕ་རོལ་ཕྱིན་པ་མཆོག་སྤྱོད་པ། །ཤེས་རབ་ཐབས་སྟོབས་རྫུ་འཕྲུལ་གྱི་ནི་རྣམ་སྤྱོད་པ།།
དེ་དག་དགེ་བའི་རྩ་བ་ཇི་སྲིད་མ་རྫོགས་པར། །དེ་སྲིད་སྟོང་ཉིད་དམ་པ་དེ་ནི་ཐོབ་མི་བྱེད་
ཅེས་སོ། །ཐུམ་མོང་མ་ཡིན་པ་ནི་སྒོ་གསུམ་སྒོམ་ཡང་མངོན་དུ་མི་བྱེད་པ་ཉན་རང་གིས་ཡེ་མི་
ནུས་པའོ། །མ་ཆགས་པ་ནི་སྒོ་གསུམ་དང་བྱང་ཆུབ་ཀྱི་ཕྱོགས་བསྒོམས་ཀྱང་དེའི་འབྲས་བུ་
- 3 5q-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མྱང་འདས་ཀྱི་བདེ་བ་ལ་མ་ཞེན་པའོ། །རྣམ་ཐར་སོ་སོ་ལ་སློབ་པའི་ཐབས་མཁས་སྟོན་ནོ།།
དེ་ལ་བྱང་ཆུབ་སེམས་དཔས་སེམས་ཅན་འདི་དག་ཕྱིན་ཅི་ལོག་བཞིའམ་སྐྱེས་པ་དང་བུད་
མེད་ལ་སོགས་པའི་མཚན་མ་དང་བརྒྱ་བྱིན་ལ་སོགས་པར་སྨོན་པ་ལ་སྤྱོད་པར་མཐོང་ནས་
དེ་དག་སྤང་བའི་དོན་དུ་བདག་གིས་མི་དམིགས་པ་སྟོང་པ་ཉིད་དང་མཚན་མ་ཟད་པ་དང་
སྨོན་ལམ་ཟད་པབསྒོམསཏེ་སངས་རྒྱསནས་སེམས་ཅན་གྱི་དེ་དག་སྤང་བར་བྱའོ་སྙམ་པས་
དེ་དག་སྒོམ་ཞིང་རྫོགས་པར་བྱེད་པའོ། །སོ་སོར་སྦྱར་རོ། །རྟགས་ནི་བྱང་ཆུབ་སེམས་དཔའ་
རང་ཉིད་ཀྱིས་ཕྱིར་མི་ལྡོག་པའི་ཐབས་ཐོབ་ནས་བྱང་ཆུབ་སེམས་དཔའ་གཞན་ལ་སྤྱོད་པ་
དང་དབང་པོའི་ཁྱད་པར་དྲིས་པ་ན་གཞན་དེ་བདག་གི་རྟོགས་པ་དང་མཐུན་པར་བརྗོད་ན་
རྟགས་ཀྱི་ཐབས་མཁས་ཐོབ་ལ། གཏན་མི་བརྗོད་དམ་བརྗོད་ཀྱང་མྱོང་བ་དང་མི་མཐུན་
པར་ཐོས་པ་ལ་སོགས་པས་བརྗོད་ན་དེས་དེ་མ་ཐོབ་པར་ཤེས་པར་བྱེད་པའོ། །གས་ནི་
ཤེས་རབ་ཀྱིས་སྟོང་ཉིད་སྒོམ་ཞིང་སྙིང་རྗེས་ཉན་རང་དང་མ་འདྲེས་པར་སེམས་ཅན་གྱི་དོན་
སྒྲུབ་པའོ། །ཚད་མེད་པ་ནི་རིག་པའི་གནས་ལྔ་དག་ལ་བརྩོན་པར་མ་བྱས་ན། །འཕགས་
མཆོག་གིས་ཀྱང་ཐམས་ཅད་མཁྱེན་ཉིད་མི་འགྱུར་ཏེ། །དེ་ལྟ་བས་ན་གཞན་དག་ཚར་བཅད་
རྗེས་གཟུང་དང་། །བདག་ཉིད་ཀུན་ཤེས་བྱ་ཕྱིར་དེ་ལ་དེ་བརྩོན་བྱ་ཞེས་དང་། རྒྱལ་སྲས་
རྣམས་ཀྱིས་མི་བསླབ་པའི། །དངོས་དེ་གང་ཡང་ཡོད་མ་ཡིན་ཞེས་པའི་ཚུལ་གྱིས་ཡུལ་ཐམས་
ཅད་ཤེས་པའི་ཐབས་མཁས་པར་བྱེད་པའོ། །ཐབས་ལ་མཁས་པ་ཐམས་ཅད་སྦྱར་རོ།
འགྲེལ་པར་སེང་བཟང་ལྟརན་ཡུལ་རྣམ་ཐར་སྒོ་གསུམ་ལ་འདོད་ཀྱི་བཅུ་པོར་མི་འདོད་པས་
འདིའི་འགྱུར་ཤེས་རབ་ཀྱི་ཕ་རོལ་ཏུ་ཕྱིན་པའི་ཡུལ་མངོན་སུམ་དུ་བརྟེན་པ་ལ་དུས་དང་དུས་
མ་ཡིན་པ་ཤེས་པའི་སྦྱོར་བ་ནི་ཐབས་ལ་མཁས་པསརྣམ་པ་བཅུ་ཡིན་ནོ་ཞེས་སྦྱར་ན་ལེགས་
སོ་ཨར་གསུང་ལོ། །སྐབས་བཞི་པའི་འགྲེལ་པའི་རྣམ་པར་བཤད་པའོ།། །།
- } tj ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
༈ དེའི་འོག་ཏུ་རྩེ་མོའི་མངོན་པར་རྟོགས་པ་གསུངས་ཞེས་སྦྱར་གོ །དེའིརྒྱུ་ནི་
རྣམ་པ་ནས་འབྱུང་བས་ཀྱི་བར་རོ། །ཇི་ལྟར་ཞེ་ན་རྟགས་སོགས་ཞེས་ཏེ་སོགས་པར་རྣམ་
འཕེལ་ལ་སོགས་པ་དྲུག་བསྙད་པ་སྔོན་དུ་འགྲོ་བའི་སྒོ་ནས་ཞེས་སོ། །འོ་ན་ངོ་བོའི་སྒོ་ནས་མི་
སྟོན་པ་ཅི་ སྟེ་ཞེ་ན། གོ་སླ་བར་བྱ་བའི་ ཕྱིར་ཞེས་ཏེ་ཆུ་བཞིན་ནོ། །འདི་ལ་བཞི་སྟེ། ངེས་
འབྱེད་ཆ་མཐུན་དང་། མཐོང་ལམ་དང་། སྒོམ་ལམ་དང་། བར་ཆད་མེད་པའི་ལམ་གྱི་གནས་
སྐབས་ཀྱི་རྩེ་མོའོ། །དང་པོ་ལ་གཉིས་ཏེ། སོ་སོའི་རང་བཞིན་དང་། ཐུན་མོང་གི་མཇུག་བསྡུ་
བའོ། །དང་པོ་ལ་བཞི་སྟེ། དྲོད་དང༌། རྩེ་མོ་དང༌། བཟོད་པ་དང་། ཆོས་མཆོག་གི་གནས་
སྐབས་ཀྱི་རྩེ་མོའོ། །དང་པོ་ལའང་བསྟན་བཤད་བསྡུ་བ་གསུམ་ལས། དང་པོ་ནི་རྩེ་མོ་མ་
ཐོབ་པ་ལས་ཐོབ་པར་མཚོན་པར་བྱེད་པའི་རྟགས་བཅུ་གཉིས་མདོ་ལས་རྒྱས་པར་གསུངས་
པས་མགོན་པོས་སླ་བར་དགོངས་ནས་གྲངས་ལས་མ་གསུངས་པ་ནི་རྨི་ལམ་ན་ཡང་ཆོས་
རྣམས་ཞེས་སོགས་སོ། གཉིས་པ་ནི་ཤིན་ཏུ་ཞེས་སོགས་ཏེ་མ་ཧས་དང་པོ་བརྒྱད་འབྲས་
རྟགས་དང་ལྷག་མ་རང་བཞིན་ཡིན་ནོ་ཞེས་སོ། །དེ་ཡང་ལྔ་རྨི་ལམ་དང་ལྔ་སད་པ་དང་
གཉིས་གཉིས་ཀའི་རྟགས་སོ། །ཤིན་ཏུ་གོམས་པའི་ཕྱིར་རྨི་ལམ་གྱི་གནས་སྐབས་ན་ཡང་
ཆོས་ཐམས་ཅད་རྨི་ལམ་ནས་སོགས་པར་སྤྲུལ་པའི་བར་དུ་ལྟ་ཞིང་མངོན་དུ་མི་བྱེད་པ་དང་།
ཉན་ཐོས་ཀྱི་སོགས་པར་རང་རྒྱལ་དང་ཁམས་གསུམ་བསྡུས་ཏེ། དགྲ་བཅོམ་པ་དང་རྐྱེན་གྱི་
སངས་རྒྱས་ཡེ་ཤེས་དང༌། ཁམས་གསུམ་དག་ནི་རྨི་ལམ་ན་ཡང་མི་འདོད་ཅིང་ཞེས་སོ།
བརྒྱད་སྟོང་པ་དང་ཉི་ཁྲི་ལས་རང་དང་གཞན་དེ་བཞིན་གཤེགས་པར་གྱུར་པ་ལ་སོགས་པར་
མདོ་ནས་བཤད་པའི་འཁོར་མང་པོས་བསྐོར་ནས་ཆོས་སྟོན་པ་བསྡུའོ། །མདོ་གཉིས་ལ་རྨི་
དཀའ་སླའི་ཁྱད་ཡོད་དོ་འདུལ་འཛིན་ཟེར་རོ། །མདོ་གཉིས་ལས་རང་དང་གཞན་སངས་
རྒྱས་ཀྱི་རྫུ་འཕྲུལ་གྱི་རྣམ་པར་འཕྲུལ་བ་ནམ་མཁའ་ལ་འཕགས་པ་ལ་སོགས་པ་མཐོང་བ་
- 3 t; ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། རྨི་ལམ་ན་གྲོང་མེས་ཚིག་པ་ལ་སོགས་པའམ་ཕ་ལ་སོགསཔ་ཤི་བ་རྨི་སྟེ་སད་པ་ན་
ཆོས་ཐམས་ཅད་རྨི་ལམ་ཇི་ལྟ་བ་བཞིན་དུ་ཡིན་པས་བདག་སངས་རྒྱས་ནས་སེམས་ཅན་
རྣམས་ལ་རྨི་ལམ་ལྟ་བུའི་ཆོས་བསྟན་པར་བྱའོ་སྙམ་པའི་སེམས་སྐྱེ་བ་འདི་གཉིས་ཀའང་
རྟགས་སོ། །དེ་གཉིས་ལ་སངས་རྒྱས་རྣམས་མཐོང་འགྲོ་ལ་ཆོས་ཀྱང་སྟོན་བྱེད་པ། དེ་ནི་མི་
ལྡོག་ལུང་བསྟན་ཡིན་པར་རིག་པར་བྱ་ཞེས་སོ། །རྨི་ལམ་ན་དམྱལ་བ་ལ་སོགས་པའི་སེམས་
ཅན་མཐོང་བ་ན་བདག་སངས་རྒྱས་པའི་ཞིང་དེ་ན་ངན་སོང་གསུམ་པོ་ཐམས་ཅད་དུ་མེད་
པར་གྱུར་ཅིག་ཅེས་སྤོང་བ་རྗེས་སུ་དྲན་པ་སྟེ་རྨི་ལམ་ན་ནི་སེམས་ཅན་ངན་སོང་གསུམ་ནས་
མཐོང་། །སྐད་ཅིག་དེ་ལ་ངན་སོང་རྒྱུན་གཅོད་སྨོན་ལམ་འདེབས་ཅེས་སོ། །རྨི་ལམ་ན་གྲོང་
ལ་སོགས་པ་ཚིག་པ་མཐོང་ན་བདག་གི་ལྷག་པའི་བསམ་པ་ལ་གཡོ་དང་སྒྱུ་མེད་པ་དང་ལྷག་
པའི་བསམ་པ་རྣམ་པར་དག་པ་སངས་རྒྱས་ཀྱིས་མཁྱེན་པ་ཡིན་ན་བདེན་པ་དང་བདེན་པའི་
ཚིག་དེས་བྱ་བའམ་ཡང་ན་གང་གི་ཕྱིར་མི་ལྡོག་པའི་རྣམ་པ་དང་རྟགས་དང་མཚན་མ་དེ་དག་
བདག་ལ་ཡོད་པ་ཡིན་ན་བདེན་པ་དང་བདེན་པའི་ཚིག་འདིས་གྲོང་ཁྱེར་མེ་ཤོར་བ་འདི་ཞི་
བར་གྱུར་ཅིག་བསིལ་བར་གྱུར་ཅིག་མེད་པར་གྱུར་ཅིག་བདེན་པའི་བྱིན་བརླབས་བརྗོད་པ་
ན་དེ་ཞི་ཞིང་རློམ་སེམས་མ་སྐྱེས་པའོ། །ཉི་ཁྲི་ལས་ཕྱི་མ་དང་གཉིས་ཀ་བརྒྱད་སྟོང་པ་ལས་
སོ༑ ༑ཉི་ཁྲི་ལས་རྨི་ལམ་མམ་སད་པའི་ཚེ་གང་གི་ཚེ་གྲུབ་ཀྱང་རྟགས་ཡིན་པས་གཉིས་ཀའི་
རྟགས་སོ། །བརྒྱད་སྟོང་པ་ལས་གླང་རྨིས་ཀྱི་ཚུལ་དུ་སད་པའི་གནས་སྐབས་ནའང་ཡིན་པས་
གཉིས་ཀའི་རྟགས་སོ། །གལ་ཏེ་ཁྱིམ་ལ་སོགས་པ་ལ་ལ་མེས་ཚིག་ལ་ལ་མ་ཚིག་ན་ཇི་ལྟར་
ངེས་པར་བྱ་ཞེ་ན། རྩེ་མོ་ནི་ཐོབ་ལ་ལ་ལ་ཚིག་པ་ནི་ཁྱིམ་བདག་གིས་ཆོས་སྤོང་བའི་ལས་
བྱས་པ་ཚེ་འདི་ལ་སྨིན་པ་ཡིན་ནོ། །ཡང་ཁྱིམ་ནས་ཁྱིམ་ལ་སོགས་པ་ཚིག་ན་རྩེ་མོ་མ་ཐོབ་ཀྱི་
སྟེང་དུ་བྱང་ཆུབ་སེམས་དཔའ་ཉིད་ལ་ཆོས་སྤོང་བའི་ལས་ཡོད་པས་སྦྱང་དགོས་པའི་རྟགས་
-3 f; 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཏེ་བཟློག་པའི་སྒོ་ནས་བསྟན་ནོ། །བདེན་པའི་བྱིན་གྱིས་བརླབས་ཀྱིས་མེའི་ཕུང་པོ་ཞི། །དེ་
ནི་མི་ལྡོག་ལུང་བསྟན་ཡིན་པར་རིག་པར་བྱ་ཞེས་སོ། །སད་པའི་རྟགས་ལྔ་ནི་གནོད་སྦྱིན་ལ་
སོགས་པས་ཡིད་ལ་ཟིན་པ་ལ་ཆེད་དུ་བྱེད་པའི་བདེན་པའི་བྱིན་བརླབས་སྔ་མ་གཉིས་གང་
རུང་བརྗོད་པ་ན་སོང་ཞིང་རློམ་སེམས་མ་སྐྱེད་པ་སྟེ། མིའི་འཇིག་རྟེན་འབྱུང་པོའི་གདོན་དང་
ནད་མང་བ། །ཕན་དང་སྙིང་བརྩེར་ལྡན་པའི་བདེན་པའི་བྱིན་གྱིས་ཞི། །འོན་ཀྱང་རློམ་
སེམས་མེད་ཅིང་ང་རྒྱལ་སྐྱེ་མེད་པ། །དེ་ནི་མི་ལྡོག་ལུང་བསྟན་ཡིན་པར་རིག་པར་བྱ་ཞེས་སོ།
དེ་སོང་ཡང་རློམ་སེམས་སྐྱེད་ན་རྩེ་མོ་མ་ཐོབ་པར་ཤེས་པར་བྱའོ། །འོ་ན་དེ་འགྲོ་བར་མི་
རིགས་སོ་ཞེ་ན། བདུད་ཀྱིས་བྱང་ཆུབ་སེམས་དཔའི་བསམ་པ་ཤེས་ནས་མི་མ་ཡིན་པ་འགྲོ་
བར་བྱ་བའི་ཆེད་དུ་བརྩོན་པ་ཆེར་བྱེད་ལ། བྱང་ཆུབ་སེམས་དཔས་དེ་མ་ཤེས་པས་རློམ་
སེམས་སྐྱེས་ཏེ་ཆུད་ཟ་བ་སྟེ། ཅི་སྟེ་དེ་ནི་བདེན་པའི་བྱིན་བརླབས་སྣ་ཚོགས་དག །འབྱོར་
པས་བདག་ལུང་བསྟན་སྙམ་རློམ་སེམས་འབྱུང་བའམ། །གལ་ཏེ་བྱང་ཆུབ་སེམས་དཔས་
གཞན་གྱིས་ལུང་བསྟན་རློམ། །རློམ་སེམས་གནས་པ་དེ་ནི་བློ་ཆུང་རིག་པར་བྱ་ཞེས་སོ།།
བྱང་ཆུབ་སེམས་དཔའ་རང་ཉིད་མིང་དང་སྦྱངས་པའི་ཡོན་ཏན་དང་དབེན་པའི་གཞི་གསུམ་
གྱི་བདུད་ཀྱི་ལས་མངོན་པར་ཤེས་པས་ཕ་རོལ་བདུད་གནོན་པའི་ཐབས་སུ་ཕྱི་ནང་གི་
བཤེས་གཉེན་བསྟེན་པའོ། །དེ་ལྟ་བས་ན་བྱང་ཆུབ་དམ་པ་ཚོལ་བ་ཡིས། །བསམ་པ་བག་
ལྡན་མཁས་པས་ང་རྒྱལ་ངེས་བཅོམ་ཏེ། །ནད་པའི་ཚོགས་ཀྱིས་གསོ་ཕྱིར་སྨན་པ་བསྟེན་པ་
ལྟར། །གཡེལ་བ་མེད་པར་དགེ་བའི་བཤེས་གཉེན་བསྟེན་པར་བྱ། །སངས་རྒྱས་བྱང་ཆུབ་
མཆོག་ཞུགས་བྱང་ཆུབ་སེམས་དཔའ་དག །ཕ་རོལ་ཕྱིན་དང་བཅས་ཏེ་དགེ་བའི་བཤེས་སུ་
བསྟན་ཅེས་སོ། །བདག་ཉིད་གཞན་གྱི་དྲིང་མི་འཇོག་པ་དང་ཞིང་དག་པ་དང་། སེམས་ཅན་
སྨིན་པར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སློབ་པ་སྟེ་ཚོགས་ལམ་གྱི་ལས་ཁྱད་
-36 3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་འཕགས་ཞེས་དགོས་སོ་ཨར་གསུང་ངོ༌། །ཇི་ལྟར་ཤེས་རབ་ཕ་རོལ་ཕྱིན་པ་མཚན་ཉིད་
སྟོང་། །ཆོས་འདི་ཐམས་ཅད་མཚན་ཉིད་དེ་དང་འདྲར་ཤེས་ཤིང་། །ཞེས་པའི་ཚུལ་གྱིས་ཡུམ་
དང་འདྲ་བར་ཆོས་ཐམས་ཅད་ཞེན་པར་བྱ་བས་སྟོང་པར་ཤེས་པས་མ་ཞེན་པའོ། །གཟུགས་
ནས་རྣམ་མཁྱེན་གྱི་བར་ཞེན་པར་མི་སྤྱོད་པར་ཡུམ་ལ་སྤྱོད་པས་སངས་རྒྱས་ཀྱི་བྱང་ཆུབ་ལ་
ཉེ་བར་གྱུར་པའོ། །གསུམ་པ་ནི་རྣམ་པ་བཅུ་གཉིས་ནི་ཞེས་སོགས་སོ། །འདིའི་ཁྱབ་པ་ནི་
ལུང་གིས་གྲུབ་པ་ཡིན་ནོ་ཞེས་ཨར་གསུང་ངོ༌། །རྟགས་འདི་དག་ནི་རང་ཉིད་རྩེ་མོ་ཐོབ་པར་
རང་ཉིད་ཀྱིས་དཔོག་པའི་རྟགས་ཡིན་ནོ་གསུང་པ་ནི་མི་འཐད་དེ། སྔར་གྱི་རྣམས་ཀྱང་རང་
ཉིད་ཀྱིས་རང་ཉིད་ལ་དཔོག་པའི་རྟགས་ཡིན་ནོ་ཞེས་མཚུངས་སོ། །གལ་ཏེ་དེ་དང་མི་
མཚུངསཏེ་འདིར་རྨི་ལམ་དང་སད་པའི་ཤེས་པའི་ཁྱད་པར་གཞན་གྱིས་མི་ཤེས་པའི་ཕྱིར་རོ་
ཞེ་ན། གཟུགས་ལ་སོགས་ལ་ལྡོག་པ་ལ་སོགས་པའང་མཚུངས་སོ། །དེར་ལུས་ངག་གི་བྱ་བ་
རྟགས་སུ་འགོད་དོ་ཞེ་ན་འདིར་ཡང་མཚུངས་སོ། །རྩེ་མོའི་རྩེ་མོ་ནི་དེ་ལྟར་ཞེས་སོགས་ཏེ་
འདི་ལ་བསྟན་བཤད་བསྡུ་བ་གསུམ་ལས་དང་པོ་ནི་འཛམ་བུ་ཞེས་སོགསཏེ་འགྱུར་འདི་ལྟར་
ན་སོགས་པར་མི་དགེ་བ་དང་ལུང་མ་བསྟན་སྡད་དགོས་པས་མི་རིགས་སོ། །དེས་ན་འཛམ་
བུ་གླིང་གི་སྐྱེ་བོ་སྙེད། །སངས་རྒྱས་མཆོད་པའི་དགེ་བ་ནི་ཞེས་པར་རིགས་པས་འཛམ་བུའི་
གླིང་གི་སྐྱེ་བོའི་གྲངས་སྙེད་ཀྱི་སངས་རྒྱས་ལ་ལ་ཞིག་གིས་སེམས་བསྐྱེད་ནས་ནམ་འཚོའི་
བར་དུ་རིམ་གྲོར་བྱས་པ་ལ་སོགས་པས་དགེ་བ་བྱང་ཆུབ་ཏུ་བསྔོས་པ་བས་རང་ཉི་མ་གཅིག་
ཙམ་ཆོས་སྟོན་པའམ་ཡིད་ལ་བྱེད་ན་བསོད་ནམས་ཆེས་མང་དུ་འཕེལ་ལོ་ཞེས་ཉི་ཁྲི་ལས་
འབྱུང་བའི་རྗེས་སུ་འཕགས་པ་དང་སེང་བཟང་གིས་འབྲངས་སོ། །སོགས་པར་གླིང་བཞིལ་
སོགས་བསྡའོ། །ཡང་བརྒྱད་སྟོང་པ་དང་སྡུད་པ་ལྟར་ན་འཛམ་བུ་གླིང་གི་སེམས་ཅན་ཐམས་
ཅད་ཀྱིས་སྔ་ཕྱི་མེད་པར་མིའི་ལུས་ཐོབ་པར་གྱུར་པས་སེམས་བསྐྱེད་དེ་ཇི་སྲིད་འཚོའི་བར་
-3
; ， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
རམ་ལོ་སྟོང་བྱེ་བ་མང་པོར་སངས་རྒྱས་ལ་མེ་ཏོག་ལ་སོགས་པས་མཆོད་དེ་དགེ་བ་བྱང་ཆུབ་
ཏུ་བསྔོས་པ་བས་རང་ཉིད་ཉི་མ་གཅིག་ཙམ་དུ་ཡུམ་ཡིད་ལ་བྱེད་པ་བསོད་ནམས་འཕེལ་བར་
བཤད་དོ། །འཛམ་བུ་གླིང་ན་སེམས་ཅན་ཇི་སྙེད་མ་ལུས་པ། །དེ་དག་ཐམས་ཅད་བྱང་ཆུབ་
མཆོག་ཏུ་སེམས་བསྐྱེད་ནས། །ལོ་སྟོང་བྱེ་བ་མང་པོར་སྦྱིན་པ་བྱིན་བྱས་ལ། ཀུན་ཀྱང་འགྲོ་
བའི་དོན་ཕྱིར་བྱང་ཆུབ་རྒྱུར་བསྔོ་ཡང་། །གང་ཞིག་ཤེས་རབ་ཕ་རོལ་ཕྱིན་ལ་མངོན་བརྩོན་
པ༑ ༑ཐ་ན་ཉི་མ་གཅིག་གཅིག་རྗེས་སུ་མཐུན་བྱེད་ན། །དེ་ལ་སྦྱིན་པའི་ཕུང་པོས་བསོད་
ནམས་ཆར་མི་ཕོད། །དེ་ཕྱིར་གཡེལ་མེད་རྟག་ཏུ་ཤེས་རབ་འཇུག་པར་བྱ་ཞེས་སོ། །བསྟན་
བཅོས་འདི་ལ་གང་ཡང་སྦྱར་དུ་བཏུབ་བོ། །གཉིས་པ་ནི་འཛམ་བུའི་གླིང་ལ་སོགས་པ་ནི་
སྔར་སོང་ངོ༌། །དེ་བས་ཀྱང་རྩེ་མོ་ཐོབ་པའི་བྱང་ཆུབ་སེམས་དཔའ་ཁྱད་པར་འཕགས་པཡིད་
ལ་བྱེད་པ་འཕེལ་ཏེ་མི་ཞིག་སྔོན་ཆད་མ་རྙེད་པའི་རིན་ཆེན་མཆོག །དུས་གཞན་ཞིག་ནས་
རྙེད་པར་གྱུར་ཏེ་དགའ་བ་ལས། །རྙེད་མ་ཐག་ཏུ་བག་མེད་གྱུར་ཏེ་སྟོར་ན་ནི། །སྟོར་བས་
རིན་ཆེན་མངོན་འདོད་རྟག་ཏུ་སྡུག་བསྔལ་ལོ། །དེ་ལྟར་བྱང་ཆུབ་མཆོག་ཞུགས་རིན་ཆེན་ལྟ་
བུའི། །ཤེས་རབ་ཕ་རོལ་ཕྱིན་ལ་རྣལ་འབྱོར་དོར་མི་བྱ་ཞེས་ཏེ། རྙེད་པ་ན་དགའ་བའི་རྒྱུ་
མཚན་གསུམ་དང་ལྡན་པ་ལས་སྟོར་ན་རྒྱུ་མཚན་བཞིས་ཡིད་ལ་བྱེད་པ་ལྟར་ཡིད་ལ་བྱེད་
པའོ། །དེ་བས་ཀྱང་འཕེལ་བ་ཀུན་ལ་སྦྱར་རོ། །མི་སྐྱེ་ཞིང་སྟོང་པའི་ཆོས་རྟོགས་པ་ལ་མི་སྐྲག་
པའི་བཟོད་པ་ཐོབ་པ་དང་། བྱང་ཆུབ་པར་བྱ་བ་འཚང་རྒྱ་བ་སྟེ་འབྲས་བུ་བྱང་ཆུབ་པར་བྱེད་
ལ་ལུང་སྟོན་པ་ལ་སོགས་པ་རྒྱུའི་ཆོས་མི་དམིགས་པར་རྟོགས་པ་དང་། འཛམ་བུ་གླིང་གི་
སེམས་ཅན་ཐམས་ཅད་དགེ་བ་བཅུ་དང་གཟུགས་མེད་པའི་སྙོམས་པར་འཇུག་པ་དང་
སོགས་པར་བསམ་གཏན་བཞི་དང་ཉན་རང་གི་ཟག་མེད་དང་ཐབས་མཁས་དང་བྲལ་བའི་
སྦྱིན་སོགས་ལྔ་ཐོབ་པས་ཁྱད་པར་དུ་འཕགས་པ་དང༌། འདོད་པ་དང་གཟུགས་ཀྱི་ལྷའི་
-3
;
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་ཐམས་ཅད་ཉེ་བར་འོང་པ་ལ་ཆོས་སྟོན་པ་དང༌། དེའི་རྒྱུ་མཚན་གྱིས་སྟོང་གསུམ་གྱིས་
བདུད་ཐམས་ཅད་ཟིལ་གྱིས་གནན་ངེས་པར་འབྱུང་བ་སྟེ་མདོ་ལས་ཉན་རང་དུ་ལྟུང་ངམ་
འཚང་རྒྱ་ཞེས་དཔྱོད་པ་བཀྱེ་བ་དང་ངེས་པ་རྙེད་པས་ཟུག་རྔུས་ཟུག་པ་དང་ནུར་བར་བྱ་བའི་
དོན་དུ་སྐར་མདའ་གཏོང་བ་ལ་སོགས་པའི་སྦྱོར་བ་བྱེད་པ་དང་གསུམ་གྱིས་བསྟན་ཏེ། དེའི་
ཚེ་ན་བདུད་ནི་ཟུག་རྔུ་ལྡང་བར་འགྱུར། །མྱ་ངན་ཉམ་ཐག་སྡུག་བསྔལ་ཡིད་མི་བདེ་ཉམས་
ཆུང་། །ཇི་ལྟར་བྱང་ཆུབ་སེམས་དཔའི་འདི་ཡིད་ནུར་འགྱུར་ཞེས། །འཇིགས་པ་སྟོན་ཕྱིར་
ཕྱོགས་རྣམས་སྲེག་ཅིང་སྐར་མདའ་གཏོང་ཞེས་སོ། །ཞར་ལ་བདུད་ཀྱིས་གླགས་རྙེད་པར་
འགྱུར་བའི་བྱང་ཆུབ་སེམས་དཔའ་བཅུ་གཉིས་གསུངས་སོ། །སྟོན་པ་སངས་རྒྱས་ཀྱིས་ཇི་
ལྟར་བསླབས་པ་བཞིན་དུ་སློབ་པས་གནས་པ་དང་འདྲ་བར་སྐྱེ་བོ་བྱང་ཆུབ་སེམས་དཔའ་
གཞན་ལའང་མཚུངས་པས་གནས་པ་ཞེས་བྱ་བ་ཕྱི་གཙོ་བོར་གྱུར་པ་བརྒྱད་དང་། བསམ་
གཏན་དང་གཟུགས་མེད་བསྒོམས་ཀྱང་དེའི་དབང་གིས་མི་སྐྱེད་ཞིང་སྐྱེ་བ་བཟློག་པའི་
ཐབས་མཁས་པས་རྣམ་མཁྱེན་ལ་སློབ་པ་ཡོངས་སུ་དག་པ་དང་། ས་ལེ་སྦྲམ་འབྱུང་བའི་ས་
ཕྱོགས་ཉུང་བའི་དཔེས་རྩེ་མོ་ཐོབ་པས་སངས་རྒྱས་ཀྱི་རིགས་ཅན་དུ་འགྱུར་བ་ནི་ཉུང་བས་
ཐོབ་དཀའ་བ་ཐོབ་པ་དང་། སེམས་ཅན་གྱི་རིས་ནི་མཁར་གྱི་རྒྱལ་པོ་དང་སུམ་ཅུ་རྩ་སུམ་གྱི་
ལྷ་གཞན་དང་ཚངས་པའི་འཁོར་དུ་སྐྱེ་བའི་ལས་བསགས་པ་ནི་མང་གི་འཁོར་ལོས་སྒྱུར་བའི་
རྒྱལ་པོ་དང་བརྒྱ་བྱིན་དང་ཚངས་པ་ཆེན་པོར་སྐྱེ་བའི་ལས་བླངས་ཏེ་གནས་པ་ཉུང་བ་ལྟར་
ཉན་རང་གི་ས་ལ་གནས་པ་མང་གི་རྩེ་མོའི་འབྲས་བུ་སངས་རྒྱས་ཐོབ་པའི་རྒྱུ་ལ་གནས་
པ་ཉུང་བ་དང་། དེ་གཉིས་ནི་རྒྱུ་ཁ་ཡར་བ་དང་ཚོགས་པའི་ཁྱད་ཡོད་དོ་ཞེས་ཨརགསུང་ལོ།།
སེར་སྣ་ལ་སོགས་དྲི་མ་གང༌། །དེ་ནི་ཉོན་མོངས་སྒྲིབ་པར་འདོད་ཅེས་པའི་ཕ་རོལ་ཏུ་ཕྱིན་
པའི་མི་མཐུན་པའི་ཕྱོགས་ཀྱི་སེམས་མི་སྐྱེ་བ་དང༌། འཁོར་གསུམ་རྣམ་པར་རྟོག་པ་གང་།
.3
6 { -



གྲོགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་འཇམ་གསར་འགྲེལ་པ་བཞུགས། ༼༨
དེ་ནི་ཤེས་བྱའི་སྒྲིབ་པར་འདོད། །ཅེས་པའི་གཟུགས་ལ་སོགས་པ་དང་ལྡན་པར་རྟོགས་པའི་
སེམས་མི་སྐྱེ་བ་དང་། འཇིག་ཚོགས་ལྟ་བར་ལྟ་བ་དྲུག་ཅུ་གཉིས་འདུས་ལྟར། །ཕ་རོལ་ཕྱིན་
པ་ཐམས་ཅད་འདིར་ནི་འདུས་པར་གསུངས་ཞེས་པས་ཕ་རོལ་ཏུ་ཕྱིན་པ་ཀུན་རྩེ་མོའི་ཡུལ་དུ་
བསྡུས་པ་ཤེས་པ་དང༌། དེ་དག་ཡུམ་དུ་འདུ་བའི་རྒྱུ་ནི་དེས་གཞན་འགྲུབ་པའི་རྒྱུར་གྱུར་པ་
དང༌། མི་མཐུན་ཕྱོགས་བཟློག་པ་ཞེས་པ་སངས་རྒྱས་ཡེ་ཤེས་འཆད་དོ། །འཕགས་པའི་གང་
ཟག་བཞིའི་ཕུན་སུམ་ཚོགས་པ་ཐམས་ཅད་ཀྱི་རྒྱུ་རྩེ་མོའི་ཡུམ་ཐོབ་པ་དང༌། དེ་བས་ཀྱང་
ཡུམ་གྱི་ངོ་བོ་དང་ཡུམ་ལ་སོགས་པ་མི་དམིགས་པར་རྟོགས་པས་ཡང་དག་པར་རྫོགས་པའི་
བྱང་ཆུབ་ལ་ཉེ་བར་གྱུར་པས་འཕེལ་བ་ཞེས་བྱ་བ་ཕྱི་གཙོ་བོར་གྱུར་པ་ལས་གཞན་ནང་གཙོ་
བོར་གྱུར་པ་བརྒྱད་དོ། །གསུམ་པ་མཇུག་བསྡུ་བ་ནི་མེ་ཏོག་ལ་སོགས་ཞེས་སོགས་སོ།།
བཟོད་པའི་རྩེ་མོ་ནི་དེ་ལྟར་ཞེས་སོགས་ཏེ་འདི་ལ་གཉིས་ལས་རྒྱུ་མཚན་ནི་ཀུན་མཁྱེན་ཉིད་
གསུམ་མཚོན་བྱེད་ཀྱི་ཆོས་སེམས་བསྐྱེད་ལ་སོགས་པ་སུམ་ཅུ་པོ་རྣམས་ནི་ཡོངས་སུ་རྫོགས་
པ་བླ་ན་མེད་པ་ལ་མོས་པ་བརྟན་པསྟེ། མདོ་ལས་བརྒྱ་བྱིན་གྱིས་མེ་ཏོག་གཏོར་ནས་དགེ་
བའི་རྩ་བ་འདིས་བྱང་ཆུབ་སེམས་དཔའི་ཐེག་པ་བ་གང་གིས་བླ་ན་མེད་པའི་བྱང་ཆུབ་ཏུ་
དམིགས་པ་དེ་དག་གིས་སངས་རྒྱས་དང་རྣམ་མཁྱེན་དང་རང་འབྱུང་དང་ཟག་པ་མེད་པའི་
ཆོས་རྣམས་ཡོངས་སུ་རྫོགས་པར་གྱུར་ཅིག་ཅེས་བརྗོད་པ་ལ་འཕགས་པས་རིམ་པ་ལྟར་
བསྟན་པ་དང་། རྣམ་མཁྱེན་ལམ་ཤེས་གཞི་ཤེས་གསུམ་གྱིས་རྒྱས་པར་བཤད་པར་མཛད་དོ།།
རྒྱུ་མཚན་ཅན་ནི་རྒྱུ་དེ་ལས་གནས་སྐབས་ཐམས་ཅད་དུ་སེམས་ཅན་གྱི་དོན་ཡོངས་སུ་མི་
གཏོང་བའི་བརྟན་པ་འབྱུང་བའོ། །
འགྲེལ་པར་སེམས་ཅན་གྱི་དོན་ཡོངས་སུ་མི་གཏོང་བའི་མཚན་ཉིད་ནི་ངེས་
པརབསྟན་པ་ཡིན་ནོ། །དེ་ལ་གསུམ་སྟེ། རྒྱུ་དང་། གནས་སྐབས་དང་། ངོ་བོའོ། །དང་པོ་ནི་
- 3 f; 7 -



བརྩེ་ཆེན་འོད་སྣང་ལས༔ པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ལྟར་རྩེ་མོ་ཐོབ་པའི་ཡང་དག་པའི་ཐབས་ལ་མཁས་པའི་ཆོས་ཀྱིས་ཞེས་སོ། །གཉིས་
པ་འབྲུ་གཉིས་ཙམ་མ་གསལ།༽ནི། ཞེས་སོགས་སོ། །གསུམ་པ་ནི་ སྙིང་ རྗེ་ ཞེས་སོགས་སོ། །རྒྱུ་
མཚན་ནི་རྣམ་པ་ཐམས་ཅད་ཞེས་སོགས་སོ། །ཆོས་མཆོག་གི་རྩེ་མོ་ནི་གླིང་བཞིའི་འཇིག་
རྟེན་གྱི་ཁམས་སྲང་ལ་གཞལ་བའི་སྲང་གྲངས་ཀྱི་ཚད་དང་། དེ་ཕར་ཞོག་སྟོང་སྤྱི་ཕུད་དང་
སྟོང་གི་དང་སྟོང་གསུམ་གྱི་སྟོང་ཆེན་པོ་སྲང་ལ་གཞལ་བའི་སྲང་གྲངས་ཀྱི་ཚད་དང་གྲངས་
ཤེས་པར་ནུས་པ་དཔེར་མཛད་ནས་ཆོས་མཆོག་གི་རྩེ་མོ་ཐོབ་པས་ཡུལ་སེམས་དང་པོ་བསྐྱེད་
པ་དང་སྤྱོད་པ་ལ་ཞུགས་པ་དང་ཕྱིར་མི་ལྡོག་པ་དང་སྐྱེ་བ་གཅིག་གིས་ཐོགས་པའི་བྱང་ཆུབ་
སེམས་དཔའ་ཆེན་པོ་བཞིས་སེམས་བསྐྱེད་པའི་དགེ་བའི་རྩ་བ་ལ་རྗེས་སུ་ཡི་རང་བའི་བསོད་
ནམས་སྔ་མ་བས་མང་པོར་བསྟན་པ་ཉིད་ཀྱིས་མདོ་ནས་ཏིང་ངེ་འཛིན་ཡོངས་སུ་བསྒྲགས་པ་
ཡིན་ནོ། །སྟོང་གསུམ་གྱི་འགྲེལ་ནི་ཉི་ཁྲི་ནས་ཆུའི་ཕུང་པོ་སྐྱའི་ རྩེ་ མོ་བརྒྱར་གཤགས་
པས་བླངས་པའི་ཐིགས་པ་བགྲངས་པར་ནུས་པ་དཔེར་བྱས་སོ། །སྡུད་པ་ལས། མི་ལྡོག་བྱང་
ཆུབ་མཆོག་ལ་ཞུགས་པའི། །སེམས་བསྐྱེད་པ་ལ་བསམ་པ་ཐག་པས་ཡིད་རང་བ། །སྟོང་
གསུམ་རི་རབ་སྲང་ལ་གཞལ་བའི་ཚད་གཟུང་རུང་། །རྗེས་སུ་ཡི་རང་དགེ་བ་དེ་ནི་དེ་ལྟ་མིན་
ཞེས་སོ། །ཏིང་འཛིན་ནི་རྗེས་སུ་ཡི་རང་ཉིད་དམིགས་པ་ལ་རྩེ་གཅིག་པས་དེ་སྐད་བརྗོད་དོ།།
འགྲེལ་པར་སྦྱིན་པ་གཏོང་བ་ན་འཁོར་གསུམ་མི་དམིགས་པ་ལ་རྩེ་ གཅིག་པ་ལྟ་བུ་ལ་
སོགས་པ་ནི་ཕ་རོལ་ཏུ་ཕྱིན་པ་ལ་སོགས་པ་ཐམས་ཅད་ཀྱི་ངོ་བོ་ཉིད་ཀྱི་ཏིང་ངེ་འཛིན་གྱི་
བསོད་ནམས་དང་ཡེ་ཤེས་ཀྱི་ཚོགས་གླིང་བཞི་པ་ལ་སོགས་པ་སྟོང་ཆེན་པོའི་འཇིག་རྟེན་གྱི་
ཁམས་རྣམས་སྲང་ལ་གཞལ་བའི་ཚད་ཀྱིས་སོ་སོར་དཔེར་མཛད་ནས་མཚོན་ནོ། །དེ་རྣམས་
སྲང་ལ་གཞལ་བའི་ཚད་ཤེས་པར་མི་ནུས་སོ་ཞེ་ན། དཔག་ཚད་ལ་སོགས་པའི་ཚད་སྲིད་པ་
ནི་འདོམ་གང་ལྟ་བུ་སྲང་ལ་གཞལ་བའི་ཚད་ཀྱིས་བསྒྲེས་པས་གཞལ་བར་ནུས་སོ་ཞེས་སོ།།
- { f; $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཛམ་གསར་འགྲེལ་པ་བཞུགས། དོར
འགྲེལ་ཆེན་ལས་རྣལ་འབྱོར་པ་མངོན་པར་ཤེས་པ་དང་ལྡན་པས་ཤེས་སོ་ཞེས་བཤད་དོ།།
དེ་མཉམ་པའི་དཔེའམ་ཞེ་ན་དེ་དག་ལ་སོ་ཞེས་སོགས་སོ། །གཉིས་པ་ཐུན་མོང་གི་མཇུག་
བསྡུ་བ་ནི་རྟགས་ལ་སོགས་ཞེས་སོགས་སོ། །
གཉིས་པ་མཐོང་ལམ་གྱི་རྩེ་མོ་ལ་གསུམ་སྟེ། སྤང་བྱ་རྣམ་པར་རྟོག་པ་དང་།
འབྲས་བུ་བྱང་ཆུབ་ཆེན་པོ་དང་། མཐོང་བའི་ལམ་དངོས་སོ། །དང་པོ་ལ་བསྟན་བཤད་བསྡུ་
བ་གསུམ་ལས། དང་པོ་ལ་གཉིས་ལས་གཟུང་རྟོག་བསྟན་པ་ནི་ངེས་པར་འབྱེད་ཅེས་སོགས་
ཏེ་འདི་ལ་བཞི་སྟེ། ཡུལ་དང༌། ངོ་བོ་དང༌། དབྱེ་བ་དང་། འོག་ཤེས་སུ་སྒྲུབ་པའོ། །དང་པོ་
ནི་བྱང་ཆུབ་སེམས་དཔའི་ལམ་འབྲས་བུ་དང་བཅས་པ་བྱང་ཆུབ་སེམས་དཔས་བླང་བར་བྱ་
བ་འཇུག་པའི་ཕྱོགས་དང་། ཉན་རང་གི་ལམ་འབྲས་བུ་དང་བཅས་པ་བྱང་ཆུབ་སེམས་
དཔསདོར་བར་བྱ་བ་ལྡོག་པའི་ཕྱོགས་ལའོ། །གཉིས་པ་ངོ་བོ་ནི་གཟུང་བ་ནི་གཟུང་བའིརྣམ་
རྟོག་ཅེས་ཏེ་སྔ་མ་ལ་བླང་བར་བྱ་བའོ་ཞེས་གཟུང་བར་རྟོག་པའོ། །ཡང་ན་ཡུལགཟུང་བ་
ཡིན་པས་ཀྱང་ངོ༌། །དེ་དག་མི་མཐུན་ཕྱོགས་ཇི་ལྟར་ཡིན་སྙམ་ན། བཟང་ངན་གང་དུ་ཞེན་
ཀྱང་བྱང་ཆུབ་སེམས་དཔའི་སྤང་བྱ་ཡིན་ཏེ་སྒྲོག་བཞིན་ནོ། །གསུམ་པ་ནི་གཟུང་རྟོག་དེ་
དགུའི་བདག་ཉིད་དོ། །གཉིས་ཀ་བསྡོམས་པ་ལའམ་ཞེ་ན་སོ་སོར་ཞེས་སོ། །བཞི་པ་ནི་ཡུལ་
ཇི་ལྟ་བ་བཞིན་མིན་པའི་བདག་ཉིད་དག་ཏུ་ཤེས་པར་བྱའོ་ཞེས་སོ། །འགྲེལ་པར་བྱང་སེའི་
ནི་ཆོས་ཐམས་ཅད་མི་དམིགས་པར་རྟོགས་པའོ། །ཉན་ཐོས་ལ་སོགས་པའི་ཆོས་ནི་མི་རྟག་
པ་ལ་སོགས་པར་དམིགས་པའོ། །ཡུལ་འདི་ལྟར་གནས་པ་བཞིན་འཛིན་པ་ལ་ཡིན་པའི་རང་
གི་ངོ་བོ་དག་ཏུ་ཤེས་པར་བྱའོ། །དེའི་རྒྱུ་མཚན་ནི་དངོས་པོ་དག་བདེན་པ་སྟེ་མི་མཐུན་པར་
འཇུག་པ་ཉིད་ཀྱིས་ཕྱིན་ཅི་ལོག་ཏུ་ཞེན་པའི་ཕྱིར་རོ། །གཉིས་པ་འཛིན་རྟོག་བསྟན་པ་ནི་དེ་
ལྟར་ཞེས་སོགས་ཏེ། འདི་ལ་ལྔ་སྟེ། ཡུལ་དང་། ངོ་བོ་དང་། གཉིས་སུ་འབྱེད་པའི་རྒྱུ་མཚན་
-3
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། དབྱེ་བ་དང་ལོག་ཤེས་སུ་སྒྲུབ་པའོ། །དང་པོ་ནི་རྟག་གཅིག་ལ་སོགསཔའི་རྫས་སུ་
གྲུབ་པའི་འཛིན་པ་གཅིག་ཡོད་པར་རྟོག་པ་ནི་སེམས་ཅན་ལ་བདག་ཡོད་པའི་རྟེན་ཅན་གྱི་
རྟོག་པའོ། །ཡུལ་དགུ་ལ་རྫས་སུ་ཡོད་པའི་གང་ཟག་ནི་འཛིན་པ་པོ་མ་ཡིན་གྱི་ཕུང་པོ་ལྔའི་
རྒྱུན་ལ་བཏགས་པའི་རང་བཞིན་གྱི་འཛིན་པ་པོ་གཅིག་པར་རྟོག་པས་བརྟགས་པར་ཡོད་
པའི་རྟེན་ཅན་གྱི་རྟོག་པའོ། །གཉིས་པ་ནི་ཡུལ་དགུ་པོའི་འཛིན་པ་པོ་ཡིན་ནོ་ཞེས་ཞེན་པའི་
རྣམ་པར་རྟོག་པའོ། །གསུམ་པ་ནི་སོ་སོ་སྐྱེ་བོ་ལ་རྟག་གཅིག་ལ་སོགསགང་ཟག་རྫས་སུ་
འཛིན་པ་ཤས་ཆེར་ཡོད་ལ། སྐད་ཅིག་རྡུལ་ཕྲན་ལ་བཏགས་པར་ཞེན་པ་ཉན་ཐོས་འཕགས་
པ་ལ་ཤས་ཆེར་ཡོད་པས་དེའི་རྟེན་དུ་བཤད་དོ། །ས་བོན་བྱང་ཆུབ་སེམས་དཔའ་ལ་ཡོད་
པས་དེའི་སྤང་བྱར་བཤད་དོ་ཞེས་མ་ཧ་གསུང་པ་ནི་ལེགས་སོ་གསུང་ངོ༌། །བཞི་པ་ནི་དག་ཏུ་
སྟེ་གཉིས་སུ་འདོད་ལ་དེ་དག་སོ་སོར་ཡུལ་གྱི་དབྱེ་བས་དགུའི་བདག་ཉིད་དོ། །ལྔ་པ་ནི་ཡུལ་
དགུ་ཚན་གཉིས་པོ་གཟུང་བ་བདེན་པསསྟོང་པར་བསྒྲུབས་པས་ཡུལ་ཅན་རྫས་སུབཏགས་
པའི་འཛིན་པ་ཡང་བདེན་པས་སྟོང་པས་དེ་ལ་བདེན་པར་འཛིན་པའི་རྟོག་པ་ལོག་ཤེས་སུ་
སྒྲུབ་པ་ཡིན་གྱི་ཡུལ་སྣང་བ་ཙམ་དུ་ཡང་མེད་པར་བསྒྲུབས་པ་ནི་མ་ཡིན་ནོ། །དེ་ཡང་རྫས་
དང་བཏགས་པར་ཡོད་པའི་སེམས་ཅན་གཉིས་པོས་གཟུང་བར་བྱ་བའི་དོན་དགུ་པོ་ཁོང་
གཉིས་ཀྱིས་ཇི་ལྟར་གཟུང་བདེ་བཞིན་དུ་མེད་པའི་ཕྱིར་དེ་བཞིན་དུ་ཡུལ་ཅན་བདེན་པ་གང་
གིས་འཛིན་པར་འདོད་ཡུལ་བདེན་པ་གང་གིས་ཡང་འཛིན་པར་མི་འཐད་པ་དེ་ལྟར་འཛིན་པ་
གཉིས་པོ་དེ་དག་ཡུལ་བདེན་པ་འཛིན་པའི་ངོ་བོ་སྟོང་པའི་མཚན་ཉིད་དོ། །དོན་ནི་ཁོང་
གཉིས་ཀྱིས་ཡུལ་བདེན་པར་མ་གྲུབ་པན་དེ་གཉིས་བདེན་པ་འཛིན་བྱེད་དུ་མི་འགྲུབ་ལ་རྟོག་
པས་བདེན་པར་འཛིན་པས་ལོག་ཤེས་སུ་གྲུབ་བོ། །འགྲེལ་པའི་གགས་བྱེད་པ་ནི་མཐོང་
ལམ་སྐྱེ་བའོ། །ངེས་འབྱེད་ཆ་མཐུན་གྱི་རྟོག་པ་དང་ཁྱད་པར་ཅི་ཡོད་ཅེ་ན། སེང་བཟང་ལྟར་
- 3 7 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
ན་གཟུང་རྟོག་གི་དབང་དུ་བྱས་ན་སྔ་མ་ནི་ཀུན་ནས་ཉོན་མོངས་པ་དང་། གཉེན་པོ་གཉིས་
ཡིན་ལ་གཉེན་པོའི་གཞི་གཅིག་པུ་ལ་བྱང་སེའི་བླང་དོར་གཉིས་སུ་བྱེད་པ་ཡིན་ནོ། །ཡང་སྔ་
མ་ནི་ངེས་འབྱེད་ཆ་མཐུན་དང་མཚུངས་ལྡན་ཉན་རང་ལས་ཁྱད་པར་དུ་འཕགས་པའི་ཆ་ནས་
ཡིན་ལ་འདི་ནི་མཐོང་ལམ་རྩེ་མོ་མཚོན་པའི་ཆ་ནས་ཡིན་ནོ། །སྔ་ཕྱི་གཉིས་ཀའི་གཉེན་པོ་ནི་
མཐོང་ལམ་ཡིན་ནོ། ། །
རྒྱས་པར་བཤད་པ་ལ་གཉིས་ལས། གཟུང་རྟོག་ལའང་གཉིས་ལས་དང་པོ་ནི་
གཟུང་བའི་ཞེས་སོགས་ཏེ་འདི་ལ་བཞི་སྟེ། ཡུལ་དང༌། ངོ་བོ་དང་། དབྱེ་བ་དང་། གཉེན་
པོའོ། །དང་པོ་ནི་དོན་དམ་པར་ཡུལ་ཅན་དབེན་པས་ཡུལ་དབེན་པ་མ་རྟོགས་པས་ཐ་སྙད་དུ་
རྟོགས་པའི་ངོ་བོ་ཉིད་དང་ས་བརྒྱད་པ་ལ་སོགས་གསུམ་པརྣམ་པ་ཐམས་ཅད་དུ་སངས་རྒྱས་
ཀྱི་རིགས་སུ་ངེས་པ་དང༌། ལམ་སྔ་མ་བསྒོམས་པས་ཕྱི་མ་འགྲུབ་པ་དང་། ཤེས་པ་མཐོང་
སྒོམ་གྱི་ཡེ་ཤེས་སོ། །དམིགས་པ་ནི་གཉིས་པོས་རྟོགས་བྱ་སྣང་ཡང་བདེན་པས་སྟོང་པ་ལ་མ་
འཁྲུལ་བ་དང་། མི་མཐུན་ཕྱོགས་སྤོང་བ་དང་གཉེན་པོ་འཕེལ་བར་བྱེད་པ་དང་། མཁྱེན་
གསུམ་མི་ཤེས་པའི་དྲི་མ་དང་བྲལ་བས་རང་གིས་མཁྱེན་གསུམ་རྟོགས་པ་དང་། ཉན་རང་གི་
ས་ཐག་སྲིང་བར་བྱེད་ཅིང་རང་གི་ལམ་རྒྱུན་དང་ལྡན་པར་འཇུག་པ་དང་། ལསནི་ཕྲིན་ལས་
ཏེ་སེམས་ཅན་མངོན་མཐོ་ངེས་ལེགས་ལ་འགོད་པ་དང༌། བྱ་བའི་འབྲས་བུ་ནི་བྱེད་པ་པོ་བྱང་
ཆུབ་སེམས་དཔའ་ལམ་ལ་བཀོད་པའི་བྱ་བའི་འབྲས་བུ་མྱང་འདས་ལ་འགོད་པའོ། །གཉིས་
པ་ནི་རྣམ་རྟོག་སྟེ་ཡུལ་དགུ་ལ་ཞེས་པའོ། །གསུམ་པ་ནི་དེ་ནི་རྣམ་པ་དགུར་འདོད་ཅེས་སོ།།
འགྲེལ་པར་རྟེན་ཡུལ་ལོ། །བཞི་པ་ནི་མཐོང་བའི་ལམ་གྱི་སྦྱོར་བའི་གནས་སྐབས་ནིདེ་
རྟོགས་པ་ཐོབ་ལ་ཡོངས་སུ་མ་རྫོགས་པའོ་ཞེས་འབུམ་པ་གསུང་པ་མི་འཐད་དེ། སེང་བཟང་
མཐོང་ལམ་དངོས་ལ་མི་འདོད་པས་དེས་ན་ཡོན་ཏན་དང་བྱེད་པ་མ་རྫོགས་པ་ལ་བྱའོ་དགེ་
- 3
[ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤེས་པ་གསུང་ལོ། །རྟོག་པ་དང་པོ་འདི་ཡུལ་བྱང་ཆུབ་སེམས་དཔའི་རྒྱུད་ལ་སྐྱེ་བ་མི་སྤོང་
གི་དེ་ལ་བདེན་པར་ཞེན་པའི་རྟོག་པ་སྤོང་བ་ཡིན་ནོ། །གཉིས་པ་ནི་གཟུང་བའི་ཞེས་སོགས་
ཏེ་དེ་ལ་གཞི་ལས་ཡུལ་ནི་སྲིད་དང་ཞེས་སོགས་ཏེ་ཤེས་རབ་དང་སྙིང་རྗེ་དང་བྲལ་བས་སྲིད་
དང་ཞི་བར་མཚན་མར་འཛིན་པར་ལྟུང་བའི་ཕྱིར་རང་གཞན་གྱི་དོན་གྱི་རྟོགས་པ་དམན་པ་
དང་ཡུམ་གྱི་ཡོངས་སུ་འཛིན་པ་མེད་པ་ཡིན་ཏེ། མདོ་ལས་ཁྱིམ་ཐབ་དཔའ་བོས་མ་བསྲུངས་
པའི་བུད་མེད་ནི་སྐྱེས་བུ་འཕྱོན་མ་རྣམས་ཀྱིས་གླགས་རྙེད་པ་ལྟར་ཡུམ་དང་བྲལ་བའི་ཕ་རོལ་
ཏུ་ཕྱིན་པ་ལྔ་ནི་བདུད་དང་བདུད་ཀྱི་རིགས་ཀྱིས་གླགས་རྙེད་པར་འགྱུར་རོ་ཞེས་ལྔ་པོ་ཉན་
རང་གི་ལམ་མཚོན་པའོ། །ལམ་གྱི་རྣམ་པ་ཚང་བ་ནི་སྒྲིབ་པ་གཉིས་ཀ་སྤོང་བ་ཡིན་པ་ལས་
ཉན་ཐོས་ལ་ཤེས་སྒྲིབ་དང་རང་རྒྱལ་ལ་དེའི་ཕྱོགསགཅིག་འཛིན་རྟོག་གི་གཉེན་པོ་མ་ཚང་བ་
དང༌། ལམ་གྱི་གནས་སྐབས་ཐམས་ཅད་དུ་གདམས་ངག་གཞན་གྱིས་བསྟན་པའི་རྐྱེན་གྱིས་
འབྲས་བུ་ཐོབ་པར་འགྲོ་བ་དང་། ཇི་སྐད་བཤད་པའི་ཆེད་དུ་བྱ་བར་ལོག་སྟེ་མི་བྱེད་པར་རང་
ཉིད་ཞི་བའི་ཆེད་དུ་བྱེད་པ་དང་། ཉོན་སྒྲིབ་ཙམ་གྱི་གཉེན་པོ་བྱེད་པས་དེའི་ཉེར་ལེན་དང་།
ཆོས་ཀྱི་དངོས་པོར་དམིགས་པ་ཉིད་ཀྱིས་རྒྱུན་ཞུགས་ནས་དགྲ་བཅོམ་གྱི་བར་གཟུང་འཛིན་
གྱི་རྟོག་པ་སྣ་ཚོགས་པ་དང་། ཤེས་སྒྲིབ་མ་སྤངས་པས་རྣམ་མཁྱེན་ལ་དང་པོ་འཇུག་མིཤེས་
ལ་དེ་མ་ཤེས་པས་ཕྱིས་རྒྱུན་དུ་གནས་མི་ཤེས་པ་དང་། ཐེག་པ་ཆེན་པོ་ནི་ལམ་ཐམས་ཅད་
སྡུད་པར་བྱེད་པ་ཡིན་པས་འབྲས་བུ་བྱང་ཆུབ་གསུམག་ཐོབ་པར་བྱེད་པ་ཡིན་ལ། ཉན་རང་
གི་དེ་ལྟར་མ་ཡིན་པས་རང་གི་མྱང་འདས་ཙམ་ཐོབ་པས་སངས་རྒྱས་ཀྱི་འོད་ཟེར་གྱིས་
བསྐུལ་ནས་དུས་ཕྱིས་རྣམ་མཁྱེན་གྱི་མྱང་འདས་ཐོབ་པར་བྱ་བ་ཡིན་པས་མྱང་འདས་ཐམས་
ཅད་ཀྱི་རྗེས་ལ་འགྲོ་བའོ། །གཉིས་པ་ངོ་བོ་ནི་རྣམ་རྟོག་གོ །གསུམ་པ་ནི་དགུའི་བདག་ཉིད་
འདི་བྱང་ཆུབ་སེམས་དཔས་ལྡོག་པར་བྱ་བའི་ཕྱོགས་ལ་དམིགས་པས་དེའི་རྟེན་ཅན་ཏེ་ཡུལ་
- }
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
དགུ་པོ་འདི་ཉན་ཐོས་ལ་སོགས་པའི་རྒྱུད་ལ་འབྱུང་ལ་དེ་རྟོགས་པའི་རྟོག་པ་ནི་བྱང་ཆུབ་
སེམས་དཔའ་ལ་སྐྱེ་བ་ཡིན་ནོ། །འགྲེལ་པར་ཤེས་རབ་དང་བྲལ་བས་གཉིས་ཀར་ལྟུང་མི་
ནུས་ཀྱི་གང་རུང་འཁོར་བར་ལྟུང་ཞིང་སྙིང་རྗེ་དང་བྲལ་བས་མྱང་འདས་སུ་ལྟུང་པ་ལའང་
སྦྱར་རོ་གསུང་ངོ༌། །བཞི་པ་གཉེན་པོ་ནི་མཐོང་བའི་ལམ་གྱི་ཞེས་སོགས་ཏེ་ཡོན་ཏན་དང་
བྱེད་པ་རྫོགས་པའི་གནས་སྐབས་སོ། །
གཉིས་པ་འཛིན་རྟོག་ལའང་གཉིས་ལས་གང་ཟག་རྫས་འཛིན་གྱི་རྟོག་པ་
རྒྱས་བཤད་ནི་སོ་སོ་སྐྱེ་བོའི་ཞེས་སོགས་ཏེ། འདི་ལ་བཞི་སྟེ། ཡུལ་དང་། ངོ་བོ་དང་། དབྱེ་
བ་དང༌། གཉེན་པོའོ། །དང་པོ་ནི་ཀུན་རྫོབ་ཏུ་ཡུམ་ནི་ཡོན་ཏན་འཛིན་ཅིང་སྐྱོན་འདོར་བ་
ཡིན་ནོ། །དེའི་རྒྱུ་ནི་དོན་དམ་པར་ཆོས་གང་ཡང་ཡིད་ལ་མི་བྱེད་པར་ཡིད་ལ་བྱེད་པའོ །
ཡང་དག་པར་ཡིད་ལ་བྱེད་ན་འཛིན་འདོར་མི་བྱེད་ཀྱི་སྟེང་དུ་ཁམས་གསུམ་དང་འབྲེལ་ཞིང་
དེར་སྐྱེ་བའོ། །མདོ་ལས་ཡིད་ལ་བྱེད་པས་ནི་འདོད་པའི་ཁམས་ལ་སོགས་པ་དང་འདྲེ་བར་
གསུངས་སོ། །ཆོས་ཅན་གང་ལ་ཡང་མི་གནས་པས་ཆོས་ཉིད་སྟོང་ཉིད་ལ་གནས་པའོ།།
གཟུགས་ནསརྣམ་མཁྱེན་གྱི་བར་ལ་མངོན་པར་མ་ཞེན་པ་ཉིད་ལ་ཞེན་པའི་སྒྲས་བསྟན་ཏོ།།
བདག་མེད་པས་ཆོས་ཐམས་ཅད་བཏགས་པ་ཙམ་མོ། །འཁོར་གསུམ་དུ་མ་ཞེན་ཅིང་ཕར་
ཕྱིན་དྲུག་ལ་ནན་ཏན་བྱེད་པ་ལ་ཆགས་པའི་སྒྲས་བསྟན་ཏོ། །འཁོར་འདས་མཉམ་ཉིད་དུ་
བསྒོམས་པས་སྤང་བྱའི་གཉེན་པོ་དང་། ཡུམ་དང་བྲལ་ན་ལྔ་པོས་ཇི་ལྟར་འདོད་པ་བཞིན་
ཉན་རང་གི་ལམ་དུ་འགྲོ་བ་ཉམས་ཤིང་མི་ནུས་པའོ། །གཉིས་པ་ནི་དེ་ལྟར་ཡུལ་དགུ་པོ་ལ་
གང་ཟག་གི་རྫས་སུ་འཛིན་པ་པོར་ཞེན་པའོ། །འཛིན་རྟོག་དང་པོར་ཤེར་བྱ་ཞེས་སོ། །སྤྱིར་
ན་རྟོག་པ་སྤོང་བ་ནི་དམིགས་རྣམ་མི་དམིགས་པར་རྟོགས་པས་སྤོང་ལ། མཐོང་ལམ་རྣམ་
པར་མི་རྟོག་པའི་ངོ་ན་རྟོག་པའི་དམིགས་རྣམ་གང་ཡང་མི་དམིགས་པས་དེ་སྤོང་བ་ཡིན་ནོ།།
.3
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོག་པ་འདི་དག་སོ་སོའི་སྐྱེ་བོའི་དང་ཉན་རང་གི་རྒྱུད་ལ་ཡོད་མོད་ཀྱི་བྱང་སེའི་ལམ་གྱི་སྤང་
བྱར་ཡོད་པས་སྤང་བྱ་རྟོག་པ་ཐུན་མོང་མ་ཡིན་པའོ། །གཉེན་པོ་དང་འབྲས་བུ་ཡང་ཐུན་མོང་
མ་ཡིན་པ་ཡིན་ནོ་གསུང་ངོ༌། །གསུམ་པ་དབྱེ་བ་ནི་རྣམ་པར་དགུ་ཞེས་སོ། །བཞིཔགཉེན་པོ་
ནི་མཐོང་བའི་ལམ་ཞེས་སོགས་སོ། །འཛིན་རྟོག་གཉིས་པ་ནི་འཛིན་པའི་རྣམ་པར་ཞེས་
སོགས་སོ། །འདི་ལ་བཞི་ལས་ཡུལ་ནི་རང་གཅིག་པུར་ཞི་བར་ངེས་པར་འབྱུང་བས་སྔར་
བཤད་པའི་ཆེད་དུ་བྱ་བ་ཇི་ལྟ་བ་བཞིན་ངེས་པར་མི་འབྱུང་བ་དང་ཉན་རང་གི་རང་གཅིག་པུ་
ཞི་བའི་ལམ་མེད་པས་རྣམ་མཁྱེན་གྱི་ལམ་ལ་ལམ་མ་ཡིན་པར་འཛིན་པ་དང་། ཀུན་རྫོབ་ཏུ་
རྒྱུ་འགག་པ་ན་འབྲས་བུ་སྐྱེ་བ་སྟེ། མདོ་ལས་ཆོས་གང་ཡང་སྐྱེ་བར་བྱེད་པའམ་འགག་པར་
བྱེད་པ་མ་ཡིན་ཞེས་གསུངས་པ་ནི་དོན་དམ་ལ་དགོངས་པའོ། །ལམ་བསྒོམ་པ་ལ་བར་ཆད་
མེད་པས་ལམ་གྱི་དངོས་པོ་རྒྱུ་དང་ལྡན་པར་འཇུག་པདང་། ལམ་བསྒོམ་པ་ལ་བར་ཆད་ཡོད་
པས་ལམ་གྱི་དངོས་པོ་རྒྱུ་དང་མི་ལྡན་པར་འཇུག་པའོ། །བྱ་ནམ་མཁའ་ལ་རྟེན་མེད་ཀྱང་
མི་ལྟུང་བར་གནས་པ་ལྟར། ཤེས་རབ་ཀྱི་ངོ་ནས་གཟུགས་ལ་སོགས་པར་མི་དམིགས་པས་
གང་དུ་ཡང་མི་གནས་པ་དེ་ཉིད་ལ་བློས་རྒྱུན་དུ་གནས་པའོ། །སེམས་བསྐྱེད་དང་སྙིང་རྗེ་ལ་
སོགས་པར་ཉན་རང་གི་རིགས་འཇིག་པའི་དང་དོན་དུ་གཉེར་བ་མེད་པ་ནི་མདོ་ལས་ཆོས་
ཐམས་ཅད་ལ་དབང་ཐོབ་པར་འདོད་པས་ཡུམ་ལ་བསླབ་པར་བྱ་ཞེས་པ་ཀུན་རྫོབ་ཏུ་ཡིན་
ལ་འདིར་དོན་དམ་པར་དེ་བཞིན་ཉིད་ལས་ཁྱད་པར་དུ་འཕགས་པའི་ཆོས་མེད་པས་དེ་
ལའང་དོན་དུ་གཉེར་བ་མེད་པའོ། །རྒྱུ་མེད་པ་ནི་མདོ་ལས་དཔེར་ན་རྒྱ་མཚོ་ཆེན་པོའི་ཆུ་རླུང་
ཐམས་ཅད་ཀྱི་སྒོའོ། །དེ་བཞིན་དུ་ཡུམ་ཡང་ཆོས་ཐམས་ཅད་ཀྱི་སྒོ་སྟེ་ཉན་ཐོས་དང་རང་
སངས་རྒྱས་དང་བྱང་ཆུབ་སེམས་དཔའ་འདི་ཉིད་ལ་བསླབ་པར་བྱའོ་ཞེས་ཡུམ་འཕགས་པ་
ཐམས་ཅད་ཀྱི་རྒྱུར་བཤད་པ་ནི་ཀུན་རྫོབ་ཏུ་ཡིན་ལ་རྒྱུ་མེད་པ་ནི་དོན་དམ་པར་ཡིན་ནོ།།



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཕྱིར་རྒོལ་བ་བར་ཆད་བདུད་བཞི་དང་ས་གཉིས་དམིགས་ཞེས་སོ། །ལ་ཐམས་ཅད་ལ་སྦྱར་
རོ༑ ༑གཉིས་པ་ངོ་བོ་ནི་ཡུལ་དགུ་པོ་ལ་བཏགས་པའི་སྐྱེས་བུ་འཛིན་པ་པོ་ཡིན་ནོ་ཞེས་རྟོག་
པའོ། །འགྲེལ་པར་སེར་སྣ་མཚོན་པའི་ཕར་ཕྱིན་དྲུག་གི་མི་མཐུན་ཕྱོགས་སོ་འབུམ་པ་ཟེར་
རོ༑ ༑མ་ཧ་དང་ཊིཀྐ་ལས་སེར་སྣའི་དངོས་པོར་མངོན་པར་ཞེན་པའོ། །
གསུམ་པ་དབྱེ་བ་ནི་རྣམ་པ་དགུ་ཞེས་སོ། །བཞི་པ་གཉེན་པོ་ནི་མཐོང་བའི་ཞེས་
སོགས་སོ། །གསུམ་པ་མཇུག་བསྡུབ་ནི་དེ་ལྟར་ན་བར་སྐབས་ཀྱི་ཞེས་སོགས་ཏེ་རྟོག་པ་བཞི་
ཉིད་ལས་རེ་རེ་ལ་ཡང་དགུ་དགུ་ཡིན་ལ། དེ་སྤོང་བའི་གཉེན་པོ་ཡང་རེ་རེ་ཞེས་པ་ལ་ཡུལ་དུ་
རྟོག་པ་ནི་སོ་སོར་ཐ་དད་པ་དང་གཅིག་པ་གཉིས་ཀར་འགྱུར་སྲིད་ལ། གཉེན་པོ་ནི་གཟུང་
འཛིན་གྱི་རྟོག་པ་དང་པོ་དགུ་གཉིས་བཅོ་བརྒྱད་པོ་མཐོང་བའི་ལམ་གྱི་སྦྱོར་བའི་གནས་
སྐབས་ཀྱི་སྤང་བྱ་ཞེས་དང་། ཕྱི་མ་གཉིས་འཇུག་པའི་གནས་སྐབས་ཀྱིས་སྤང་བྱ་ཞེས་གཉེན་
པོ་བཅོ་བརྒྱད་ངོ་བོ་གཅིག་པར་འདུག་གོ་ཞེས་སོ། །རྟོག་པ་འདི་དག་བཅུར་འདུ་སྟེ། རྒྱན་
ལས། རྒྱལ་བའི་སྲས་རྣམས་ཀྱི་ནི་ཡོད་དང་མེད་པ་དང༌། །སྒྲོ་འདོགས་སྐུར་པའི་རྟོག་དག་
གཅིག་དང་དུ་མ་ཉིད། །རང་དང་ཁྱད་པར་རྟོག་དང་མིང་དོན་ཇི་བཞིན་དུ། །མངོན་པར་ཞེན་
པའི་རྟོག་པ་འདི་དག་ཡང་དག་སྤང་བར་བྱ་ཞེས་སོ། །གཉིས་པ་བྱང་ཆུབ་ཆེན་པོ་ལ་གསུམ་
སྟེ༑ རྒྱུདང་། ངོ་བོ་དང་། རྒྱུའི་བྱེད་པའོ། །དང་པོ་ནི་དེ་ལྟར་མཐོང་བའི་ལམ་ལ་ཞེས་སོགས་
ཏེ༑ བྱང་ཆུབ་ནི་མཐོང་ལམ་མ་ཡིན་གྱི་སངས་རྒྱས་ཉིད་ཡིན་ནོ། །བདག་བྱང་ཆུབ་ཀྱི་རྒྱུ་
མཐོང་ལམ་ལ་གནས་ནས་གཞན་མཐོང་ལམ་སྦྱོར་ལམ་ཚོགས་ལམ་ལ་བཀོད་ནས་ལུང་
བསྟན་དུ་རུང་བ་ལ་སོགས་པར་བྱས་པ་དེའི་རྒྱུ་ཁྱད་པར་ཅན་ལ་འགོད་པའོ། །བྱང་ཆུབ་དེའི་
རྒྱུ་ཡུམ་གྱི་གཞུང་གི་ཚིག་དང་དོན་གདུལ་བྱ་ལ་ཡོངས་སུ་གཏོད་པའོ། །དེ་ཡང་མདོ་ལས་
བཅོམ་ལྡན་འདས་ཀྱིས་ཀུན་དགའ་བོ་ལ་གཏད་པས་མཚོན་ནས་མཐོང་ལམ་པས་གདུལ་བྱ་
- 37 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྣོད་དུ་རུང་བ་ལ་ཡུམ་གཏོད་པའོ་ཞེས་སོ། །བྱང་ཆུབ་དེ་ཐོབ་པའི་བར་ཆད་མེད་པའི་རྒྱུ་ཡུམ་
རང་གིས་བསྒོམ་པ་དང་གཞན་ལ་སྟོན་པ་ལ་སོགས་པ་སྟོང་གསུམ་གྱི་སེམས་ཅན་དགྲ་
བཅོམ་པ་ལ་བཀོད་པའི་བསོད་ནམས་པས་མཐོང་ལམ་པའི་བྱང་སེ་སྐད་ཅིག་ཙམ་ཡུམསྟོན་
པ་བསོད་ནམས་མང་པར་གསུངས་པ་ཡིན་ནོ། །།
གཉིས་པ་ངོ་བོ་ལ་གཉིས་ཏེ། དོན་ལ་གནས་པའི་བྱང་ཆུབ་ཆེན་པོའི་ངོ་བོ་དང་།
རྟོག་པས་བཏགས་པའི་བྱང་ཆུབ་ལྟར་སྣང་དུ་སྒྲུབ་པའོ། །དང་པོ་ནི་གང་གི་ཞེས་སོགས་ཏེ་
འདི་ལ་བསྟན་བཤད་གཉིས་ལས། དང་པོ་ལ་གསུམ་སྟེ། རྟོག་པས་བརྟགས་པ་དགག་པ་
དང༌། དོན་ལ་གནས་པ་དགོད་པ་དང་། དེ་ལ་བརྩད་པ་སྤང་བའོ། །དང་པོ་ནི་ཁ་ཅིག་དྲིམ་
དོན་དམ་པར་ངོ་བོ་ཉིད་མེད་པས་ཡེ་ནས་ཟད་པའི་ཟད་པ་དངཡེ་ནས་སྐྱེ་བ་མེད་པའི་མི་སྐྱེ་
བ་ལ་དེར་ཤེས་པའི་ཡེ་ཤེས་ནི་ཆོས་ཅན། བྱང་ཆུབ་ཆེན་པོ་ཞེས་བྱ་བ་ཕྱིན་ཅི་མ་འོག་པའི་བློ་
མཐར་ཐུག་པ་ནི་བསྒྲུབ་བྱའོ། །ཤེས་བྱའི་གནས་ལུགས་ལ་དྲི་མ་ཡེ་ནས་ཟད་པ་དང་ཡེ་ནས་
སྐྱེ་བ་མེད་པའི་ཕྱིར་ཞེས་པ་རྟགས་སོ། །ཆོས་ཅན་ནི་རྣལ་འབྱོར་པའི་ཤེས་པ་ཡིན་ལ་གས་
ནི་དྲི་མའི་གནས་ལུགས་ལ་གྲུབ་པས་ཕྱོགས་ཆོས་མི་འགྲུབ་བོ་ཞེ་ན། རྟོགས་པ་གཅིག་གི་
ཡུལ་དུ་གྲུབ་བདེ་གཅིག་པའི་དོན་བཀོད་པ་སྟེ། ཤེས་བྱའི་གནས་ལུགས་བརྗོད་པས་ཤེས་བྱ་
ཕྱིན་ཅི་མ་ལོག་པར་རྟོགས་པའི་ཕྱིར་རོ་ཞེས་པ་དོན་གྱིས་བརྗོད་པ་ཡིན་ནོ། །ཡངན་ཡེ་ཤེས་
དེ་གཉིས་ལས་མ་འདས་པས་ན་འབྲེ་ཟེར་རོ། །དེ་ནི་མི་འཐད་དེ་དོན་ནམ་བློ་གང་གས་སུ་
འགོད་དང་པོ་ལྟར་ན་སྔར་གྱི་རྩོད་པ་སོ་ན་གནས་པས་ཕྱོགས་ཆོས་མེད་ལ། གཉིས་པ་ལྟར་
ན་ཆོས་ཅན་དང་གཏན་ཚིགས་ལྡོག་པ་ཐ་དད་མེད་པས་མ་གྲུབ་པ་ཉིད་ཡིན་ནོ། །ཡང་བླ་
མས་དྲི་བ་རྩོད་པ་དང་མི་སྐྱེ་བ་ལ་དེར་ཤེས་པ་ཙམ་པོ་ཆོས་ཅན། བྱང་ཆུབ་ཆེན་པོ་ཕྱིན་ཅིམ་
ལོག་པ་རྟོགས་པ་ཡིན་ཏེ་དྲི་མ་ཡེ་ནས་ཟད་དངཡེ་ནས་སྐྱེ་མེད་དུགནས་པ་ལ་དེར་རྟོགས་པ་
-37 5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
ཤིན་ཏུ་རྣམ་དག་ཡིན་པའི་ཕྱིར་རོ་གསུང་པ་ནི་མི་འཐད་དེ་དྲི་མ་ཡེ་ནས་ཟད་པ་དང་ཡེ་ནས་
སྐྱེ་མེད་དུ་གནས་སམ་མི་གནས་དང་པོ་ལྟར་ན་གཉེན་པོ་དོན་མེད་པར་འགྱུར། གཉིས་པ་
ལྟར་ན་བྱང་ཆུབ་ཆེན་པོ་ལོག་ཤེས་སུ་ཐལ་ལོ། །གཉིས་པ་ནི་དྲི་མ་ཟད་པ་དང་མི་སྐྱེ་བའི་ཡེ་
ཤེས་ཆོས་ཅན་བྱང་ཆུབ་ཆེན་པོ་ཞེས་བརྗོད་དེ་དྲི་མ་ཡང་དག་པར་ཟད་པ་མེད་པ་དང་སྐྱེ་བ་
མེད་ལ་དེར་རྟོགས་པའི་བློ་མཐར་ཐུག་པའི་ཕྱིར་རོ་ཞེས་པ་རྟགས་སོ། །གསུམ་པ་ནི་ཆོས་
ཅན་དང་རྟགས་ལ་ཐ་དད་མེད་དོ་ཞེ་ན་མ་ཡིན་ཏེ་ཆོས་ཅན་ནི་ཟད་པ་དང་མི་སྐྱེ་བའི་ཡེ་ཤེས་
ཙམ་པོ་ཡིན་ལ། རྟགས་ནི་ཡང་དག་པར་དྲི་མ་ཟད་མེད་སྐྱེ་མེད་དུ་རྟོགས་པ་མཐར་ག་ཡིན་
པས་ཐ་དད་དོ། །
གཉིས་པ་ལ་གཉིས་ཏེ། རྩ་བའི་ཚིག་གི་དོན་བཤད་པའི་སྒོ་ནས་རྟགས་དགོད་
པ་དང༌། ཕྱོགས་ཆོས་སྒྲུབ་པའོ། །དང་པོ་ནི་དྲི་མ་རྣམས་ཟད་པ་དང་མི་སྐྱེ་བའི་ཤེས་པ་ཆོས་
ཅན་ཆོས་ཐམས་ཅད་ནས་བརྗོད་དོའི་བར་བསྒྲུབ་བྱ་སྟེ་འདིའི་སོགས་མེད་ན་ལེགས་ཏེ་
སོགས་ཁོངས་ནསགཟུགས་སྐུ་གཉིས་བསྡུ་དགོས་པ་ལས་སྐབས་དང་མི་འགྲིག་སྟེ་ད་ལྟ་ཡེ་
ཤེས་བྱང་ཆུབ་ཆེན་པོར་སྟོན་པ་ལ་དེ་དག་གཟུགས་ཀྱི་རང་བཞིན་ཡིན་པས་སོ། །འབུམ་པའི་
དཔེ་ལའང་མེད་ཅེས་གསུང་ངོ༌། །ཡོད་ཀྱང་གཟུགས་སྐུ་གཉིས་ཀྱང་ཡེ་ཤེས་ཉིད་ལ་འཇོག་
པ་ལྟར་ན་སྐྱོན་མེད་དོ། །རྟགས་ནི་འགག་པ་དང་སྐྱེ་བ་མེད་པར་རྟོགས་པའི་ཕྱིར་གསུང་ཡང་
ཡང་དག་ཅེས་པ་བསྣན་ནོ། །
གཉིས་པ་ལ་གཉིས་ཏེ་དྲི་མ་ཆོས་ཅན་དུ་བཞག་ནས་སྐྱེ་འགག་མེད་པར་སྒྲུབ་
པ་དང༌། ཆོས་དབྱིངས་ཆོས་ཅན་དུ་བཞག་ནས་སྐྱེ་འགག་མེད་པར་སྒྲུབ་པའོ། །དང་པོ་ནི་
ཉོན་མོངས་པ་ནས་རྣམས་ནི་ཞེས་པའི་བར་ཆོས་ཅན་ནོ། བསྒྲུབ་བྱ་ནི་འགག་པ་དང་སྐྱེ་བ་
མེད་དེ་ཟེར་ཡང་དྲི་མ་ལ་སྐྱེ་འགག་མངོན་སུམ་གྱིས་གྲུབ་པས་དམ་བཅའ་ལ་བསལ་བ་
-3
.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབབ་པས་ཕྱོགས་ཆོས་མི་འགྲུབ་པས་ཡང་དག་པ་ཞེས་པ་བསྣན་ནོ། །རྟགས་ནི་ངོ་བོ་ལ་
དཔྱད་ནས་འགོག་པ་ཡང་གཅིག་དང་དུ་མའི་ངོ་བོ་ཉིད་ཚད་མས་འཐད་པའི་དངོས་པོ་མེད་
པའི་ཕྱིར་ཞེས་སོ། །དཔེ་ནི་ནམ་མཁའ་པད་མ་བཞིན་དུ་ཞེས་སོ། །འདི་ལྟར་གང་ཡང་དག་
གི་གཅིག་དང་དུ་མ་དང་བྲལ་བ་དེ་ནི་ཡང་དག་པར་འགག་པ་དང་སྐྱེ་བ་མེད་པ་ཡིན་ཏེ་ནམ་
མཁའི་པད་མ་བཞིན་དྲི་མ་རྣམས་ཀྱངཡང་དག་པའི་གཅིག་དང་དུ་མ་དང་བྲལ་བའི་ཕྱིར་རོ།།
དེ་བཞིན་དུ་རྒྱུ་རང་དང་གཞན་དང་གཉིསཀ་དང་རྒྱུ་མེད་པ་ལས་སྐྱེ་བ་ཚད་མས་འཐད་པའི་
དངོས་པོ་མེད་པས་ཞེས་སོ། །ཡང་འབྲས་བུ་ཡོད་པ་དང་མེད་པ་སྐྱེ་བ་ཚད་མས་འཐད་པའི་
དངོས་པོ་མེད་པས་ཞེས་སོ། །ཚད་མ་ལ་སོགས་པ་ཞེས་པ་ལྟར་ན་ཚད་མིན་བསྡུ་དགོས་པས་
དེ་མི་རིགས་པས་སོགས་པ་ཚད་མས་ཞེས་པ་ཡང་དག་པརགཅིག་གིསགཅིག་དང་དུ་མ་དང་
དུ་མས་གཅིག་དང་དུ་མ་སྐྱེད་པའི་མུ་བཞི་པའི་སྐྱེ་བ་དང་བྲལ་བའི་ཕྱིར་ཞེས་པ་རྟགས་སོ།།
གཉིས་པ་ནི་ཆོས་ཀྱི་དབྱིངས་རྣམས་ཞེས་པརྣམ་གྲངས་ཏེ། དེ་བཞིན་ཉིད་དང་ཡང་དག་
མཐའ། །མཚན་མ་མེད་དང་དོན་དམ་དང༌། །ཆོས་ཀྱི་དབྱིངས་དེ་རྣམ་གྲངས་སོ་ཞེས་པས་ཏེ་
ཆོས་ཅན། ཆོས་དྲི་མའི་འགག་པ་དང་སྐྱེ་བ་མེད་པ་ཡིན་ཏེ་ནམ་མཁའ་བཞིན་དེ་ལ་སྤྱིར་
འགག་པ་དང་སྐྱེ་བ་མེད་པའི་ཕྱིར་ཞེས་པ་རྟགས་སོ། །ཆོས་དབྱིངས་ལ་འགག་པ་དང་སྐྱེ་བ་
མེད་ཀྱང་དྲི་མ་ལ་ཡོད་ན་ཅི་འགལ་ཁྱབ་པ་མེད་དོ་ཞེ་ན་དྲི་མ་ལ་འགག་པ་དང་སྐྱེ་བ་ཡོད་པ་
ལ་དེ་ལའང་ཡོད་པས་ཁྱབ་སྟེ་ཆོས་ཐམས་ཅད་དེའི་རང་བཞིན་ཡིན་པས་ཞེས་སྟོན་པ་ཆོས་
དབྱིངས་ལས་ཞེས་བླ་མ་གསུང་ངོ༌། ། །
གཉིས་པ་ལ་གཉིས་ཏེ་ལུགས་དགོད་པ་དང༌། སུན་དབྱུང་བའོ། །དང་པོ་ནི་
དངོས་པོར་སྨྲ་བ་གང་དག་ཉོན་མོངས་པ་ལ་སོགས་པ་བདེན་པའི་དངོས་པོར་འཇོག་པའི་
བསམ་པས་བདེན་དངོས་ཟད་པ་ལ་ཟད་དོ་སྙམ་པའི་ཤེས་པ་ནི་ཟད་པ་དང་། སྡུག་བསྔལ་
}
-3 ？
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༢
གྱི་བདེན་པའི་དངོས་པོ་མི་སྐྱེ་བའི་བསམ་པས་བདེན་དངོས་མི་སྐྱེ་བ་ལ་མི་སྐྱེའོ་སྙམ་པའི་
ཤེས་པ་ནི་མི་སྐྱེ་བ་ཡིན་པས་ཡིན་པར་བརྗོད་ཅིང་བྱང་ཆུབ་ཟད་པ་དང་མི་སྐྱེ་བ་ཤེས་པ་ཡིན་
པར་བརྗོད་པ་ཞེས་སོ། །གཉིས་པ་ལ་གཉིས་ཏེ། ཁྱབ་བྱེད་མི་དམིགས་པས་ལྟར་སྣང་དུ་
བསྒྲུབ་པ་དང༌། ཁས་བླངས་དང་འགལ་བས་ལྟར་སྣང་དུ་སྒྲུབ་པའོ། །དང་པོ་ནི་ཤེས་པ་དེ་
ཞེས་པ་ཆོས་ཅན་ཕྱིན་ཅི་མ་ལོག་པའམ་བྱང་ཆུབ་ཆེན་པོར་རུང་བ་མ་ཡིན་ཏེ། བདེན་དངོས་
དེ་དག་ལ་ཟད་པ་དང་མི་སྐྱེ་བ་མེད་པ་ཁོ་ན་སྟེ་དེའི་ཕྱིར་རོ། །དེའི་སྒྲུབ་བྱེད་ནི་གང་གིས་ཕྱིར་
གཅིག་དང་དུ་བྲལ་ལ་སོགས་པ་དྲི་མ་དོན་དམ་དུ་ཡོད་པ་བཀག་པ་དེ་ལྟར་ཡིན་པ་དེའི་ཕྱིར་
ཞེས་སོ། །རྩ་བར་རྣམ་པར་རྟོག་པའི་རིགས་ཆོས་ཅན་མཐོང་བ་ཞེས་བྱ་བའི་ལམ་གྱིས་ཅི་
ཞིག་ཟད་སྐྱེ་བ་མེད་པའི་རྣམ་པ་ཆོས་ཅན་མཐོང་བ་ཞེས་བྱ་བའི་ལམ་གྱིས་ཅི་ཞིག་ཐོབ་སྟེ་ཅི་
ཡང་མེད་པར་ཐལ་ལོ། །ཀུན་འབྱུང་ཟད་པ་དང་སྡུག་བསྔལ་མི་སྐྱེ་བནི་འགོག་པའི་བདེན་པ་
ཡིན་ལ་དེ་མེད་པའི་རང་བཞིན་ཡིན་པའི་ཕྱིར་ཞེས་པ་ནི་གཞི་རྟགས་འབྲེལ་བར་མ་གྲུབ་བོ་
གསུང་ངོ༌། །དེས་ན་འགོག་ལ་དོན་དམ་པ་ཆོས་ཅན་མཐོང་བའི་ལམ་གྱིས་རྒྱུ་རྣམཔ་རྟོག་
རིགས་ཅི་ཞིག་ཟད་ཅིང་འབྲས་བུ་སྐྱེ་བ་མེད་པའི་རྣམ་པ་ཅི་ཞིག་ཐོབ་སྟེ་མི་འཐད་ཅེས་པདམ་
བཅའོ། །དང་པོ་ནས་མེད་པའི་ རང་བཞིན་ལ་སྟེ་ཡིན་པའི་ ཕྱིར་ནམ་མཁའ་བཞིན་ཞེས་
གསུང་པ་མི་མཐད་དེ་འགོག་པ་དོན་དམ་པ་དང་པོ་ནས་མེད་པ་ཡིན་ཀྱང་རྣམ་རྟོག་ཟད་པ་
ཡོད་ན་ཅི་འགལ་ཁྱབ་པ་མེད་དོ། །དེས་ན་རྣམ་པར་རྟོག་པའི་རིགས་ཆོས་ཅན་དོན་དམ་
མཐོང་བ་ཞེས་བྱ་བའི་ལམ་གྱིས་ཅི་ཞིག་ཟད་དེ་ཟད་པ་མེད་པར་ཐལ་ལ་སྐྱེ་བ་མེད་པའི་རྣམ་
པ་ཆོས་ཅན་དོན་དམ་པར་མཐོང་བའི་ལམ་གྱིས་ཅི་ཞིག་ཐོབ་སྟེ་ཐོབ་པ་མེད་པར་ཐལ་ལོ།།
དྲི་མ་འགོག་པ་དོན་དམ་པར་མེད་པའི་རང་བཞིན་ཡིན་པའི་ཕྱིར་རོ། །འགྲེལ་པར་རྩེ་བ་དང་
མཐུན་པར་བཤད་དོ། །
-
Y
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ཁོ་བོ་ཅག་དབུ་མ་པའི་གཞུང་ལུགས་ཁས་ལེན་པ་དེ་ལྟ་མ་ཡིན་ཏེ་
དྲི་མའི་ཆོས་ཡང་དག་པར་ཡོད་པ་ཁས་ལེན་ཞེས་སོགས་ཏེ་འདི་ལ་ནི་བསྟན་བཤད་གཉིས་
ལསདང་པོ་དབུ་མ་པ་ལས་གཞན་དངོས་པོར་སྨྲ་བ་བརྗོད་པ་གང་ཡིན་པདེ་ལ་ཁོ་བོ་བྱམས་
པས་ངོ་མཚར་དུ་བརྩིས་སོ། །བརྗོད་པ་གང་སྙམ་ན་དྲི་མའི་ཆོས་རྣམས་ཀྱང་དོན་དམ་པའི་
རང་བཞིན་དུ་ཡོད་ལ་སྟོན་པའི་ཤེས་བྱ་ཤེས་པ་ལ་སྒྲིབ་པའི་སྒྲིབ་པ་ཟད་པར་བརྗོད་པ་ལའོ།།
དང་པོ་རང་བཞིན་དུ་ཡོད་ན་སྤང་བར་མི་འཐད་དེ་གལ་ཏེ་རང་བཞིན་གྱི་ཡོད་ན། །དེ་ནི་མེད་
པར་འགྱུར་མ་ཡིན་ཞེས་པས་སོ། །ཕྱིས་སྤངས་ན་རང་བཞིན་དུ་ཡོད་པ་མི་འཐད་དེ། རང་
བཞིན་གཞན་དུ་འགྱུར་ན་ནི། །རང་བཞིན་བྱས་པ་ཅན་དུ་འགྱུར་ཞེས་པས་སོ། །གཉིས་པ་
ལ་གསུམ་སྟེ། དབུ་མ་པའི་ཕྱོགས་ལ་དྲི་མ་སྤོང་བ་འཐད་པ་དང༌། དངོས་སྨྲའི་ཕྱོགས་ལ་མི་
འཐད་པ་དང་། རྩ་བའི་ཚིག་གི་དོན་ནོ། །དང་པོ་ནི་གཉེན་པོ་རྣལ་འབྱོར་གྱི་ས་བཞི་བསྒོམས་
པས་སྤོང་བ་ཡིན་པ་ལས། དེ་ལ་བཞི་སྟེ། ཇི་སྙེད་ཡོད་པ་དང་། སེམས་ཙམ་ལ་དམིགས་པ་
དང༌། དེ་བཞིན་ཉིད་ལ་དམིགས་པ་དང༌། སྣང་བ་མེད་པའི་རྣལ་འབྱོར་གྱི་སའོ། །དང་པོ་ནི་
རྩ་བར་གསུངས་པ་དེ་ལ་དོན་དམ་པར་སྐྱེ་འཇིག་གིས་སྟོང་པའི་ཕྱིར་བདག་མེད་དོ་སྙམ་དུ་
བསྒོམས་པསགང་ཟག་གི་བདག་ཏུ་མངོན་པར་ཞེན་པ་བོར་ནས་བདག་དེས་དབེན་པའི་ཕུང་
པོ་ལ་སོགས་པ་རྟེན་ཅིང་འབྲེལ་བར་འབྱུང་བ་ཡིན་པས་སྐྱེ་བ་དང་འཇིག་པའི་ཆོས་ཅན་ལ་
དམིགས་ཏེ་ཞེས་སོ། །འདི་ལ་ཕུང་པོ་ཆོས་ཅན་བདག་མེད་དེ་སྐྱེ་བ་དང་འཇིག་པའིཆོས་
ཅན་ཡིན་པའི་ཕྱིར་རོ་བདག་དེ་ལ་སྐྱེ་བ་དང་འཇིག་པས་སྟོང་པས་ཁྱབ་པའི་ཕྱིར་ཞེས་ལྡོག་
ཁྱབ་ཏུ་བྱེད་པ་ནི་ཁྱབ་བྱེད་ཤེས་བྱ་ལ་མེད་པའི་ཁྱབ་པ་མི་སྲིད་དོ། །གཉིས་པ་ནི་སྔོན་པོ་དང་
ཞེས་ཏེ། འདི་ལ་གསུམ་སྟེ། རྟགས་དགོད་པ་དང༌། ཚུལ་སྒྲུབ་པ་དང་། ལུང་དང་སྦྱར་བའོ།།
དང་པོ་ནི་གཟུང་ཆ་སྔོན་པོར་སྣང་བ་འདི་ནི་ཆོས་ཅན། འཛིན་པ་སེམས་ཁོ་ན་ཡིན་གྱི་ཕྱི་རོལ་
-3 8
] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
གྱི་ནི་མེད་དོ་ཞེས་པ་བསྒྲུབ་བྱ་སྟེ་སེམས་ལས་ཐ་དད་ཀྱི་དངོས་པོ་མེད་ཅེས་པའོ། །འདི་ལ་
གཟུང་ཆ་སྒྲོ་བཏགས་སུ་སྒྲུབ་ན་ཐ་དད་པར་སྣང་བ་བཞིན་དུ་ལྷན་ཅིག་དམིགས་པངེས་པའི་
ཕྱིར་ཞེས་བྱ་བ་རྟགས་སོ། །གཟུང་ཆ་སྔོན་པོ་འཛིན་ཆ་སྔོན་པོ་རྟོགས་པའི་བློ་དག་ལྷན་ཅིག་
སྟེ་དུས་གཅིག་ཏུ་དམིགས་པ་སྟེ་རྟོགས་པ་ངེས་པ་སྟེ་ཁྱབ་པའི་ཕྱིར་རོ་ཞེས་ཏེ་གཟུང་འཛིན་
དུས་གཅིག་ཏུ་རྟོགས་པས་ཁྱབ་པའི་ཕྱིར་ཞེས་པའོ། །ཟླ་གཉིས་ལ་སོགས་པ་བཞིན་ནོ།།
གཉིས་པ་ནི་ཕྱོགས་ཆོས་རང་རིག་མངོན་སུམ་གྱིས་གྲུབ་ལ་ཁྱབ་པ་ནི་མི་མཐུན་ཕྱོགས་
དངོས་པོ་ཐ་དད་དུས་མཉམ་པ་ཆོས་ཅན་ལྷན་ཅིག་དམིགས་ངེས་མི་སྲིད་དེ་འབྲེལ་བ་མེད་
པའི་ཕྱིར་སྔོན་པོ་དང་སེར་པོ་བཞིན་ནོ་ཞེས་པ་ཁྱབ་བྱེད་མི་དམིགས་པའོ། །དེའི་ཕྱོགས་ཆོས་
ནི་ཆོས་ཅན་འཛིན་པ་ཉིད་ཀྱིས་གྲུབ་ལ། བཟློག་ཁྱབ་ནི་རང་རིག་གི་གཟུང་འཛིན་གྱི་སྟེང་དུ་
ལྷན་ཅིག་དམིགས་ངེས་ལ་བདག་གཅིག་པའི་འབྲེལ་བས་ཁྱབ་པའི་རང་རིག་གིས་འགྲུབ་བོ།།
གསུམ་པ་ནི་རྣམ་ངེས་ལས། ལྷན་ཅིག་དམིགས་པ་ངེས་པའི་ཕྱིར། །སྔོ་དང་དེ་བློ་གཞན་མ་
ཡིན་ཞེས་དང་། རྣམ་འགྲེལ་ལས། ངེས་པར་བློ་དང་ལྷན་ཅིག་ཏུ། །གཅིག་ཅར་ཏུ་ནི་མྱོང་
འགྱུར་བའི། །ཡུལ་ནི་དེ་ལས་གཞན་ཉིད་དུ། །རྣམ་པ་གང་གིས་འགྲུབ་པར་འགྱུར། །ཞེས་
དང༌། ཤེས་པ་མེད་པའི་ཡུལ་འགའམ། །ཡུལ་མེད་པའི་ཤེས་པ་འགལ། །མྱོང་བར་འགྱུར་བ་
མ་མཐོང་བས། །དེས་ན་དེ་དག་ཐ་དད་མེད་ཅེས་གསུངས་སོ། །རྟགས་འདི་ནི་སེམས་ཙམ་
པའི་གྲུབ་མཐའ་དང་བསྟུན་པ་ཡིན་ནོ། །གསུམ་པ་ནི་འཛིན་པའི་རྣམ་པའི་མཚན་ཉིད་རྣམ་
པར་རིག་པ་ཙམ་དེ་ཡང་བསལ་ཏེ་ཞེས་སོ། །གང་གིས་ཞེ་ན་ལྟོས་ས་གཟུགས་མེད་ན་ལྟོས་
ཆོས་འཛིན་པ་མེད་རྟོགས་པ་ངེས་པར་སེམས་ལ་གཟུང་འཛིན་གཉིས་མེད་པའི་དེ་བཞིན་ཉིད་
ལ་དམིགས་པའོ། །བཞི་པ་ནི་གཉིས་མེད་ནི་ཁས་བླངས་ཙམ་དེ་ཤེས་པ་ནི་མངོན་སུམ་གྱིས་
གྲུབ་པ་ཆོས་ཅན་ནོ་གསུང་ཀྱང་ཆོས་ཅན་ཁས་བླངས་ལ་རྟགས་དངོས་པོ་སྟོབས་ཞུགས་མི་
བ3 8 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྱུང་བས་དེསན་དངོས་པོའི་ཤེས་པ་ཙམ་ཆོས་ཅན་ནོ། །ངོ་བོ་ཉིད་མེད་པཡིན་ཏེ་འབྲེལ་བ་
ཡིན་པའི་ཕྱིར་རོ། །ཕྱོགས་ཆོས་ནི་རགས་པ་ལ་མངོན་སུམ་དང་ཕྲ་བ་ལ་རྗེས་དཔག་གིས་
ངེས་སོ། ཁྱབ་པ་ནི་བདེན་དངོས་དང་རྟེན་འབྲེལ་མཚན་ཉིད་འགལ་བས་དེ་ལ་མིའཇུག་
པར་ངེས་པའོ། །དེ་ལྟར་ཡང་དག་པར་ཏེ་དོན་དམ་པར་མཐའགཅིག་ཏུ་དངོས་པོར་བཏགས་
པ་དང་བྲལ་བའོ། །ཡང་དགག་བྱ་མེད་པའི་རིགས་པས་དངོས་པོ་མེད་པར་བཏགས་པའི་ངོ་
བོ་དང་ཡང་བྲལ་ལོ། །སོགས་པར་ཕུང་ གསུམ་བསྡུའོ། །དེ་ ལྟར་ཆོས་ཉིད་ཡུན་རིང་དུ་
བསྒོམས་པས་སྒོམ་པའི་སྟོབས་གྲུབ་རྫོགས་པ་ན་དཔེར་ན་བརྡ་ལ་བྱང་པ་ཁ་ཅིག་གིས་ནོར་
བུ་དང་དངུལ་དཀར་གྱི་ནང་དུ་གཟུགས་བརྙན་ཤར་བ་ན་སྣང་ཡང་བདེན་པས་སྟོང་པར་
ཤེས་པ་བཞིན་དུབདེན་པའི་དངོས་སུ་འཛིན་པའི་འཁྲུལ་པའི་མཚན་མ་མཐའ་དག་སྤངས་པ་
ཡུལ་སྒྱུ་མ་ལྟ་བུའི་བདག་ཉིད་དུ་སྣང་བའི་བློ་མཐོང་ལམ་རྣམ་པར་མི་རྟོག་པ་སྐྱེས་པ་ན་
མཐོང་སྤང་གི་ཤེས་བྱའི་སྒྲིབ་པ་སྤོང་བར་འཐད་པ་ཡིན་ནོ། །གཉིས་པ་དངོས་སྨྲའིཕྱོགས་ལ་
མི་མཐད་པ་ནི་ཆོས་ཐམས་ཅད་ངོ་བོ་ཉིད་མེད་པ་དེ་ལྟ་མ་ཡིན་དེ་དོན་དམ་དུ་འདོད་ན་དངོས་
སྨྲའི་ཕྱོགས་དེ་དག་ལ་ཆོས་ཅན་དོན་དམ་དུ་འདོད་པ་དེའི་ཚེ་གཉེན་པོ་བསྒོམ་པ་གཉེན་པོ་
འཕེལ་བ་དང་སྤང་བྱ་སྤོང་བའི་བྱ་བ་ཅུང་ཟད་ཀྱང་མེད་པར་འགྱུར་རོ་ཞེས་པ་ཐལ་བའི་དམ་
བཅའོ། །གཉེན་པོ་བསྐྱེད་དུ་མེད་པ་དང་སྤང་བྱ་སྤང་དུ་མེད་པའི་རང་གི་ངོ་བོ་འཛིན་པའི་
ཕྱིར་ཞེས་པ་རྟགས་སོ། །དཔེ་ནི་དུས་ཐམས་ཅད་ནས་ནམ་མཁའ་དངོས་པོའི་རྫས་མེད་པ་
ཙམ་གྱི་ངོ་བོ་འཛིན་པ་བསྐྱེད་དུ་མེད་པ་དང་སྤང་དུ་མེད་པས་བྱ་བ་མི་བྱེད་པ་བཞིན་དུའོ།།
རྟགས་སྒྲུབ་བྱེད་ནི་སྐད་ཅིག་མ་ནས་གྱུར་ན་ཞེས་པའི་བར་རོ། །དེའི་དཔེ་ནི་ནམ་མཁའ་
བཞིན་དུ་ཞེས་སོ། །གསུམ་པ་ནི་དོན་དམ་དུ་ཡོད་པ་སྤང་དུ་མི་བཏུབ་པ་དེའི་ཡིདགཞན་དག་
གིས་ཞེས་སོགས་སོ། །གསུམ་པ་རྒྱུའི་བྱེད་པ་ནི་དེ་ལྟར་ཡོད་པའི་ཕྱོགས་བསལ་ནས་ཞེས་
33 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
སོགས་ཏེ། འདི་ལ་གསུམ་སྟེ། ཡུལ་དང༌། ཡུལ་ཅན་དང་། དེ་རྟོགས་པའི་བྱེད་པའོ། །དང་
པོ་ནི་སྣང་བརྟེན་འབྲེལ་འདི་ལ་དོན་དམ་པར་ཀུན་ནས་ཉོན་མོངས་ལ་སོགས་ཀྱི་དམིགས་པ་
བསལ་བར་བྱ་བ་ཅི་ཡང་མེད་ལ་གཉེན་པོའི་དམིགས་པ་སྔར་མེད་པ་གཞག་པར་བྱ་བ་ཅུང་
ཟད་མེད་དོ། །གཉིས་པ་ནི་ཡང་དག་པ་ཕྱིན་ཅི་མ་ལོག་པ་སྣང་ཚོད་པ་ཉིད་ལ་དོན་དམ་པར་
རང་བཞིན་མེད་པ་ལ་སོགས་པར་ཡང་དག་པར་ལྟ་ཞིང་གོམས་པར་བྱེད་དོ། །གསུམ་པ་ནི་
དེ་ལས་ཡང་དག་པའི་དོན་མངོན་སུམ་སུ་མཐོང་བ་ན་རྒྱུད་སྤང་བྱ་ལས་གྲོལ་བའི་བྱ་བ་བྱེད་
དོ༑ ༑འགྲེལ་པར་སྒྱུ་མའི་གླང་པོ་ལས་རྙིང་པར་རྒྱལ་པོར་བྱས་པ་ལེགས་ཏེ། རྒྱན་ལས་སྒྱུ་
མའི་རྒྱལ་པོས་སྒྱུ་མའི། །རྒྱལ་པོ་གཞན་ཞིག་ཕམ་བྱས་ལྟར། །གང་དག་གིས་ནི་ཆོས་མཐོང་
བའི། །རྒྱལ་སྲས་དེ་དག་ང་རྒྱལ་མེད་ཅེས་པ་ལྟར་རོ། །
གསུམ་པ་མཐོང་ལམ་དངོས་ལ་གཉིས་ཏེ། ངོ་བོ་དང་། སྒོམ་པའོ། །དང་པོ་
ནི་དེ་ལྟར་ཞར་ལ་འོངས་པ་བརྗོད་ནས་ཞེས་འགོག་པ་མེད་པའི་རང་བཞིན་ལ་ཞེས་སོགས་
ཚིགས་བཅད་གསུམ་ནི་མདོ་ན་མེད་པས་ཞར་ལ་འོངས་པའོ། །སྦྱིན་པ་ལ་སོགསཔ་དྲུག་པོ་
རེ་རེར་སྦྱིན་སོགས་དྲུག་པོ་དེ་དག་ཕན་ཚུན་བསྡུས་པ་གང་ཡིན་པ་སྐད་ཅིག་མ་གཅིག་དཔེ་
ལ་བཟོད་པ་ཡིས་བསྡུས་པ་དེ་རྩེ་མོའི་སྐབས་འདིར་མཐོང་བའི་ལམ་ཡིན་ནོ། །དེ་ནི་མཐོང་
སྤང་སྤོང་བའི་བར་ཆད་མེད་པའི་ལམ་མོ་གསུང་ངོ༌། །འགྲེལ་པར་གོ་ཆའི་སྒྲུབ་པའི་སྐབས་
སུ་བཤད་པ་སྔ་མ་བཞིན་དུ་ཞེས་པའོ། །རྩེ་མོ་དེ་སྐྱེས་ནས་གཟུང་འཛིན་གྱི་རྟོག་པ་བརྒྱ་རྩ་
བརྒྱད་སྤངས་པ་རྟེན་ཅིང་འབྲེལ་བར་འབྱུང་བའི་ཆོས་ཉིད་ཀྱིས་ཐོབ་བོ་ཞེས་བྱའོ། །བརྒྱ་རྩ་
བརྒྱད་པོ་གང་ཞེ་ན། སྔར་བཤད་པའི་རྣམ་པར་རྟོག་པ་བཞི་པོ་སོ་སོར་རྣམ་པ་དགུ་ཉིད་ཀྱིས་
ཞེས་སོ། །དེ་ལ་སོ་དྲུག་ལས་མེད་དོ་ཞེ་ན་འདོད་པ་དང་ཞེས་སོགས་ཏེ་བརྒྱ་རྩ་བརྒྱད་དུ་ཕྱེ་བ་
ནི་གདུལ་བྱ་ཉེ་བའི་བསམ་པ་དང་སྦྱར་བ་ཙམ་དུ་ཟད་དོ། །བག་ཆགས་ནི་ས་བོན་ཡིན་ནོ།།
-3 $ 3 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ནི་དེ་ལ་དབང་དུ་བྱ་བའི་ཕྱིར་ཞེས་སོགས་ཏེ་བཟོད་པ་བར་ཆད་མེད་པའི་ལམ་གྱི་
རྗེས་ཐོགས་དེ་ནས་སེང་གེ་རྣམ་པར་བསྒྱིངས་པ་རི་དྭགས་གཞན་གྱིས་བག་མི་ཚ་བ་ལྟར་
མཐོང་ལམ་ཐོབ་པའི་རྣལ་འབྱོར་པ་ཡང་མཐོང་སྤང་གིས་བག་མི་ཚ་བའོ། །རྗེས་ཐོབ་ན་མ་
རིག་པའི་རྐྱེན་གྱིས་འདུ་བྱེད་ལ་སོགས་པ་རྟེན་ཅིང་འབྲེལ་བར་འབྱུང་བ་ལུགས་མཐུན་དང་
མ་རིག་པ་འགག་པས་འདུ་བྱེད་འགག་ཅེས་སོགས་ལུགས་དང་མི་མཐུན་པ་ལ་རྟོག་པར་བྱེད་
དོ་ཞེས་སོ། །གསུམ་པ་སྒོམ་པའི་ལམ་གྱི་རྩེ་མོ་ལ་གསུམ་སྟེ། རྟེན་དང་། སྤང་བྱ་རྣམ་པར་
རྟོག་པ་དང་། བྱེད་པའོ། །དང་པོ་ལ་གཉིསཏེ། དངོས་དང་། ལུང་གཞན་དང་འགལ་བ་སྤང་
བའོ། །དང་པོ་ལ་གསུམ་ཏེ། གང་ལ་ཐོད་རྒལ་བྱ་བའི་ཡུལ་དང་། ཚུལ་ཇི་ལྟར་བྱེད་པ་དང་།
ས་མཚམས་སོ། །དང་པོ་ནི་ཡུལ་ནི་འགོག་པ་དང་བཅས་པའི་སྙོམས་འཇུག་དགུར་ཞེསཏེ།
བསམ་གཏན་བཞི་དང་གཟུགས་མེད་བཞི་དང་འགོག་པའི་སྙོམས་པར་འཇུག་པའོ། །དངཔོ་
ལའང་བཞི་སྟེ། ཉེར་བསྡོགས་དང༌། ཀུན་ནས་ཉོན་མོངས་དང༌། རྣམ་པར་བྱང་བ་དང་།
འཇིག་རྟེན་ལས་འདས་པའི་བསམ་གཏན་ནོ། །དང་པོ་ནི་ཡིད་ལ་བྱེད་པ་བདུན་གྱིས་བསམ་
གཏན་དང་པོ་ལ་སྙོམས་པར་འཇུག་སྟེ། སྲིད་པའི་རྩེ་མོའི་བར་དུ་ཡང་དེ་བཞིན་ནོ་ཞེས་
གསུངས་པས། ཡིད་ལ་བྱེད་པ་དང་པོ་དྲུག་ནི་མཚན་ཉིད་རབ་ཏུ་རིག་པ་དང་། མོས་པ་ལས་
བྱུང་པ་དང་། དབེན་པ་དང་དགའ་བ་སྡུད་པ་དང་སྤྱོད་པ་དང་། སྦྱོར་བ་མཐའི་ཡིད་ལ་བྱེད་
པའོ། །སྦྱོར་བའི་ མཐའི་ འབྲས་བུ་ནི་དངོས་གཞིར་ གཏོགས་སོ། །དང་པོ་ནིའདོད་པའི་
ཁམས་ནི་ནད་དང་འབྲས་ལ་སོགས་པ་དང་འདྲ་ཞིང་བསམ་གཏན་དང་པོ་ནི་དབེན་པ་ཞི་བ་
གྱ་ནོམ་པར་རྟོགས་ནས་སྒོམ་པ་ཐོས་བསམ་དང་འདྲེས་མར་འཇུག་པའོ། །གཉིས་པ་ནི་ཐོས་
བསམ་སྤངས་ནས་ཞི་རགས་ལ་རྩེ་ གཅིག་པའོ། །གསུམ་པ་ནི་དེ་ལྟ་བུར་བསྒོམས་པས་
འདོད་ཁམས་ཀྱི་ཉོན་མོངས་པ་ཆེན་པོ་གསུམ་གྱི་གཉེན་པོར་གྱུར་པའོ། །བཞི་པ་ནི་འདོད་
.：
38 1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
ཁམས་ཀྱི་འབྲིང་གསུམ་སྤོང་བའི་གཉེན་པོ་སྟེ་སྤངས་པས་ལུས་སེམས་དགའ་བས་ཁྱབ་པར་
བྱེད་དོ། །ལྔ་པ་ནི་འབྲིང་གི་ཆུང་ངུ་ཡང་སྤངས་པས་འདོད་ཁམས་ཀྱི་ཉོན་མོངས་པ་གཏན་
མེད་དམ་སྙམ་པ་འབྱུང་བས་ཡུལ་ཉེ་བར་གྱུར་པ་ལ་ཚུལ་བཞིན་མ་ཡིན་པ་ཡིད་ལ་བྱས་ཤིང་
དེ་ཡོད་མེད་ཉམས་སད་པའོ། །དྲུག་པ་ནི་དེ་ཡོད་པར་མཐོང་ནས་བསྒོམས་པས་འདོད་
ཁམས་ཀྱི་ཆུང་གསུམ་གྱི་གཉེན་པོར་གྱུར་པའོ། །དེ་ལ་དང་པོ་གཉིས་དང་ལྔ་པ་མ་གཏོགས་
པགསུམ་པོ་ལ་མཐོང་སྒོམ་མི་སློབ་པའི་ལམ་གསུམ་སྐྱེ་ནུས་པས་ཉེར་བསྡོགས་མི་ལྕོགས་པ་
མེད་པ་ཞེས་བྱའོ། །དངོས་གཞི་ཐོབ་པ་ནི་སྦྱོར་བའི་མཐའི་འབྲས་བུ་སྟེ་དེ་བཞིན་དུ་ས་གོང་
མ་ཐམས་ཅད་ལ་སྦྱར་རོ། །སྤོང་བ་ནི་མགོ་གནོན་པ་ཙམ་མོ། །གཉིས་པ་ནི་དེ་ལ་བརྟེན་ནས་
ལྟ་བ་དྲུག་ཅུ་རྩ་གཉིས་རྒྱས་པར་འགྱུར་བ་ནི་ལྟ་བ་ཤས་ཆེ་བའོ། །དེའི་བདེ་བའི་རོ་མྱང་བ་ནི་
སྲེད་པ་ཤས་ཆེ་བའོ། །བདག་ནི་བསམ་གཏན་པའོ་སྙམ་པ་ནི་ང་རྒྱལ་ཤས་ཆེ་བའོ། །དེ་ལས་
ཐེ་ཚོམ་དང་རྨོངས་པ་སྐྱེ་བ་ནི་ཐེ་ཚོམ་དང་མ་རིག་པ་ཤས་ཆེ་བའོ། ཁོང་ཁྲོ་ཤས་ཆེབ་མི་སྲིད་
དོ༑ ༑དེ་ལ་བྱང་སེ་སྙོམས་པར་མི་འཇུག་གོ །གསུམ་པ་ནི་གང་ལ་བརྟེན་ནས་ཟད་པར་ཟིལ་
གནོན་དང་མངོན་ཤེས་སྐྱེ་བ་དང་ཟག་མེད་ཀྱི་ལམ་གསུམ་སྐྱེ་བའི་རྟེན་བྱེད་པ་སྟེ་དེ་ལ་བྱང་
ཆུབ་སེམས་དཔའ་སྙོམས་པར་འཇུག་གོ །བཞི་པ་ནི་བསམ་གཏན་དང་པོ་ན་རྟོག་དཔྱོད་
གཉིས་གཉེན་པོ་དང་། དབེན་པ་ལས་སྐྱེས་པའི་དགའ་བདེ་ཕན་ཡོན་དང་། རྩེ་གཅིག་པ་ངོ་
བོ་ཉིད་ཀྱི་ཡན་ལག་སྟེ་ལྔའོ། །དངོས་གཞི་ཁྱད་པར་ཅན་ན་རྟོག་པ་མེད་དོ། །གཉིས་པ་དྲན་
པ་དང་ཤེས་བཞིན་བཏང་སྙོམས་ཀྱི་རང་བཞིན་ནང་ཡོངས་སུ་དང་བ་གཉེན་པོ་དང་། ཏིང་ངེ་
འཛིན་ལས་སྐྱེས་པའི་དགའ་བདེ་གཉིས་ཕན་ཡོན་དང༌། རྩེ་གཅིག་པ་ངོ་བོ་ཉིད་དེ་བཞིའོ།།
གསུམ་པ་ནི་དྲན་ཤེས་བཞིན་བཏང་སྙོམས་གསུམ་གཉེན་པོ་དང་། དགའ་བ་མེད་པའི་བདེ་
བ་ཕན་ཡོན་དང༌། རྩེ་གཅིག་པ་ངོ་བོ་ཉིད་དེ་ལྔའོ། །བཞི་པ་དྲན་པ་ཡོངས་སུ་དག་པ་དང་
༤ 3
$
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཏང་སྙོམས་ཡོངས་སུ་དག་པ་གཉིས་གཉེན་པོ་དང་། བཏང་སྙོམས་ཕན་ཡོན་དང་། རྩེ་
གཅིག་པ་ངོ་བོ་ཉིད་དེ་ཡན་ལག་གོ །བསམ་གཏན་དེ་དགབདེན་པབཞི་ལ་ཉན་ཐོས་ལྟརན་
གང་ཟག་གི་བདག་མེད་པའི་རྣམ་པའམ། བྱང་སེ་ལྟར་ན་བདག་གཉིས་ཀས་སྟོང་པའི་རྣམ་
པ་ཅན་གྱི་ལམ་རྒྱུད་ལ་སྐྱེས་པ་ན་བསམགཏན་དེ་དག་གི་ངོ་བོ་ཉིད་དུ་སྐྱེས་པའོ། །འོན་ཀྱང་
ཐམས་ཅད་དུ་ཡན་ལག་ཚང་བའི་ཉེས་པ་མེད་དེ་མཐོང་ལམ་སྐྱེས་པ་ན་དང་པོའི་རྟོག་དཔྱོད་
མེད་པའི་ཕྱིར་རོ། །གཟུགས་མེད་ལས་ནམ་མཁའ་མཐའ་ཡས་ནི་ཆོས་ཐམས་ཅད་ནམ་
མཁའ་ལྟར་མཐའ་ཡས་པའོ་སྙམ་པ་ལ་རྩེ་གཅིག་པའོ། །རྣམ་ཤེས་ནི་ཆོས་ཐམས་ཅད་རྣམ་
ཤེས་ཙམ་མོ་སྙམ་པའོ། །ཅི་ཡང་མེད་པ་ནི་ཅི་ཡང་མེད་དོ་སྙམ་པའོ། །འདུ་ཤེས་མེད་འདུ་
ཤེས་མེད་མིན་ནི་ས་འོག་མ་ལྟ་བུའི་འདུ་ཤེས་རགས་པ་མེད་ཅིང་ཕྲ་བ་མེད་པ་མཡིན་པ་ལ་
དམིགས་པའི་རྩེ་གཅིག་པའོ། །དེ་ལྟར་དམིགས་པ་ལས་འདའ་བའི་རྩིས་ཀྱིས་འདིངས་པའོ།།
ཡན་ལག་ལས་འདའ་བའི་རྩིས་ཀྱིས་འདིངས་ན་བཞི་པའི་ཉིད་ཡིན་ནོ། །
འགོག་པའི་སྙོམས་འཇུག་ལ་དྲུག་སྟེ། དེའི་རྟེན་དང་། ས་དང་། ཡིད་ལ་བྱེད་
པ་དང༌། འགོག་རྒྱུ་དང་ངོ་བོ་དང༌། དུས་སོ། །ཐེག་ཆུང་པ་ལྟར་ན་ཕྱིར་མི་འོང་དང་། དགྲ་
བཅོམ་པ་ཁྱད་པར་ཅན་ནོ། །དེ་ལ་བསམ་གཏན་དང་གཟུགས་མེད་པའི་སྙོམས་པར་འཇུག་
པ་རྫོགས་པར་ཐོབ་པའི་ ཞི་ གནས་དང༌། བདེན་ པ་མཐོང་བའི་ལྷག་མཐོང་གཉིས་ཀྱིས་
གཅེས་སྤྲས་བྱེད་ཐོགས་མེད་ཀྱིས་བཤད་པས་ཕྱིར་མི་འོང་དང་དགྲ་བཅོམ་ཡིན་ཀྱང་སྲིད་
རྩེའི་སེམས་མ་ཐོབ་པས་འཇུག་མི་ནུས་ཤིང་སྲིད་རྩེའི་སེམས་ཐོབ་པའི་སོ་སོ་སྐྱེ་བོས་ཀྱང་
སྙོམས་པར་འཇུག་མི་ནུས་སོ། །བྱང་སེ་ས་དྲུག་པ་ཐོབ་པ་སྙོམས་པར་འཇུག་སྟེ་མངོན་དུ་མི་
བྱེད་དོ། །ས་བདུན་པ་ལ་ནི་སྐད་ཅིག་རེ་རེ་ལ་སྙོམས་པར་འཇུག་སྟེ་མཁས་པ་མ་ཡིན་ནོ།།
ས་བརྒྱད་པ་ཐོབ་པ་དེ་ལ་མཁས་པ་ཡིན་ནོ་ཞེས་ལང་གཤེགས་དང་ས་བཅུ་པ་ལས་བཤད་དོ།།
- 3
$
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཛམ་གསར་འགྲེལ་པ་བཞུགས། དོར
གཉིས་པ་ནི་ཉན་ཐོས་ལྟར་ན་ཕྲ་བ་ཕྲ་བའི་འཇུག་ཐོགས་སུ་ཞེས་སྲིད་རྩེའི་སེམས་ལ་བརྟེན་
ནས་སོ། །བྱང་སེ་དང་པོ་བསྐྱེད་པ་ས་དེ་ཡིན་ལ་མངོན་དུ་བྱེད་པ་ནི་བསམ་གཏན་བཞི་དང་
འདོད་ཁམས་ཀྱི་སེམས་དང་དགུ་ཡིན་ཏེ་འདི་ཉིད་ནས་བཤད་དོ། །གསུམ་པ་ནི་ཉན་ཐོས་
ནས་སྲིད་རྩེའི་འདུ་ཤེས་དང་ཚོར་བ་ཕྲ་མོས་སྐྱོ་ནས་གནས་པ་ནི་འདུ་ཤེས་སྔོན་དུ་གཏོང་བའི་
ཡིད་ལ་བྱེད་པའོ། །བྱང་སེ་ནི་གཞན་དོན་དུ་ཤེས་པར་བྱ་བའི་འདུ་ཤེས་སྔོན་དུ་གཏོང་བ་
ཡིན་གྱི་གནས་པའི་འདུ་ཤེས་སྔོན་དུ་གཏོང་བ་ནི་མ་ཡིན་ནོ་ཞེས་དཀོན་མཆོག་སྤྲིན་ལས་
བཤད་དོ། །བཞི་པ་ནི་ཉན་ཐོས་པས་ཚོགས་དྲུག་འགོག་པར་འདོད་དོ། །ལྔ་པ་ནི་ཉན་ཐོས་
ལྟར་ན་ཚོགས་དྲུག་དང་། ཐེག་ཆེན་པ་ལྟར་ན་ཉོན་ཡིད་དང་ཚོགས་བདུན་འགོག་པའི་ངོ་བོ་
ཉིད་དེ་འཇིག་རྟེན་འདས་པའི་ལམ་ལ་མེད། །འགོག་པའི་སྙོམས་པར་འཇུག་ལ་མེད། །ཅེས་
བཤད་དོ། །དྲུག་པ་ནི་ཉན་ཐོས་དང་པོ་འཕེན་པས་འཕངས་པའི་དུས་ཅི་རིགས་པ་ཡིན་ཏེ་
འཁོར་ལོ་བཅུ་པ་ལས་བསྐལ་པ་ཚད་མེད་པ་བྱེ་བ་ཕྲག་ཁྲིག་བརྒྱ་སྟོང་གི་བར་དུ་ཅི་ནུས་ཀྱི་
བར་དུ་གནས་སོ་ཞེས་བཤད་དོ། །བྱང་སེ་ནི་ཉི་མ་གཅིག་ནས་བདུན་གྱི་བར་སྙོམས་པར་
འཇུག་གོ་ཞེས་དཀོན་མཆོག་སྤྲིན་ལས་གསུངས་སོ། །དེ་ཙམ་གྱིས་ཤེས་པར་ནུས་ལ་སོ་
བསོད་དོན་དུ་མི་གཉེར་བས་སོ། །
གཉིས་པ་དེ་དག་ལ་ཚུལ་ཇི་ལྟར་ཐོད་རྒལ་བྱེད་པ་ལ་གཉིས་ཏེ། མདོ་ནས་
གསུངས་པའི་འགྲེས་ཀྱི་དབྱེ་བ་དང་། དེ་འགྲེལ་པ་འདིར་བསྡུད་ལུགས་སོ། །དང་པོ་ན་ཉི་
ཁྲི་ལ་སོགས་པའི་མདོ་ནས་ས་དེའི་ལམ་ཡོངས་སུ་སྦྱོང་ཞིང་ཡན་ལག་འཆའ་བ་སེང་གེ་རྣམ་
བསྒྱིངས་ཕྲུགས་གཉིས་དང་། དེའི་དངོས་གཞི་ཕྲུགས་གསུམ་སྟེ་ལྔ་གསུངས་པ་ལས་སེང་གེ་
རྣམ་བསྒྱིངས་ཡར་འགྲོ་བ་ནི་བསམ་གཏན་དང་པོ་ནས་འགོག་པའི་བར་དུ་རིམ་གྱིས་སྙོམས་
པར་འཇུག་པའོ། །མར་འོངས་པ་ནི་འགོག་པ་ནས་བསམ་གཏན་དང་པོའི་བར་དུ་རིམ་གྱིས་
-3 8
༈ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབབ་པའོ། །འདི་ནི་ས་དགུའི་འགའ་ཞིག་ལ་སྙོམས་པར་འཇུག་མི་ནུས་སམ་སྙམ་དུ་ག་
མི་ཚ་བ་ཡིན་པས་སྔ་མ་དང་མི་གཅིག་གོ །དེ་ལྟར་དཀྱུས་ས་བསྟན་ནས་དངོས་བྱེད་པ་ནི་
བསམ་གཏན་དང་པོ་ནས་གང་ཡང་བར་དུ་མ་བཅུག་པར་རིམ་གྱིས་སྙོམས་འཇུག་དགུ་ལ་
སྙོམས་པར་འཇུག་པ་ནི་ཡར་འགྲོ་བ་ཡིན་ནོ། །དེ་ནས་འགོག་པ་ནས་བསམ་གཏན་དང་པོ་
ནས་སྲིད་རྩེའི་བར་འགོག་པ་བཅུའི་བར་དུ་སེམས་བརྒྱད་བཅུག་ནས་ཡར་འགྲོ་བ། ཁྲི་
བརྒྱད་སྟོང་པ་ལ་ཡོད་པའི་འགོག་པ་དེ་ལས་ལངས་ནས་འདུ་ཤེས་མེད་མིན་ལའོ་ཞེས་ཏེ་
སྲིད་རྩེ་ལ་ནུད་ཆུང་གཅིག་བྱས་པའོ། །དེ་ནི་འགྲེས་སུ་མ་བགྲངས་སོ། །དེ་ལས་ལངས་ནས་
མཉམ་པར་མ་བཞག་པ་ལའོ། །དེ་ནས་འགོག་པ་ནས་བསམ་གཏན་དང་པོའི་བར་དུ་མཉམ་
པར་མ་བཞག་པའི་སེམས་མཚམས་སུ་བཅུག་ཅིང་མར་བབས་པའོ། །དེ་ཡང་ཡར་མར་ཡར་
འགྲོ་འགོག་སྤེལ་ཡར། །སྲིད་རྩེར་ནུད་དང་འགོག་སྤེལ་མར་ཞེས་སོ། །གཉིས་པ་ལ་གཉིས་
ཏེ༑ འགྲེལ་པར་དང་པོ་བཞི་དང་། ཐ་མ་བསྡུས་ལུགས་སོ། །དང་པོ་ནི་ཤཱནྟིབ་ལྟར་ན་སེང་
གེ་རྣམ་བསྒྱིངས་ཕྲུགས་གཉིས་མགོན་པོས་མ་གསུངས་པར་འགོག་དང་བཅས་པའི་སྙོམས་
འཇུག་དགུར་རྣམ་པ་གཉིས་ནི་ལུགས་དང་མཐུན་པ་དང་མི་མཐུན་པའོ། །སོང་བ་ནི་གང་
ཡང་བར་དུ་མ་བཅུག་པ་དང་འགོག་པ་བར་དུ་བཅུག་ནས་ཡར་སོང་བའོ། །འོངས་པ་ནི་
འགོག་པ་ནས་སྲིད་རྩེར་འོངས་བའམ་སྤྱིར་མར་བབས་པ་ཙམ་ལ་བྱ་ཞེས་སོ། །མ་ཧལྟརན་
ལུགས་དང་མཐུན་པར་ཡར་སོང་ཞིང་མི་མཐུན་པར་འོངས་ཞེས་པས་སེང་གེ་རྣམ་བསྒྱིངས་
གཉིས་བརྗོད་པའོ། །ནས་ཞེས་པས་ཡ་ཐ་བཟུང་ལ་འགོག་པའི་བར་ཞེས་པས་མ་ཐ་བཟུང་
བ་ཡིན་པས་བར་གྱི་ཡར་འགྲོ་བ་གཉིས་པོ་དང་། སྲིད་རྩེ་ལ་ནུད་ཙམ་པ་ནི་དེ་གཉིས་ཀྱིས་
དོན་གྱིས་བརྗོད་པ་སྟེ་གཟུགས་ནས་རྣམ་པར་ཤེས་པའི་བར་ཞེས་པས་ཚོར་བ་ལ་སོགས་པ་
གསུམ་བརྗོད་པ་བཞིན་ནོ། །
-3 8 8 -



15
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇིམ་གསར་འགྲེལ་པ་བཞུགས། ༼༨
གཉིས་པ་ལ་གསུམ་སྟེ། དངོས་དང༌། ཐོད་རྒལ་གྱི་དོན་བསམ་པ་དང་།
བསྡུས་ལུགས་ལ་བརྩད་པ་སྤང་བའོ། །དང་པོ་ནི་དེ་ནས་མཉམ་པར་མ་བཞག་པ་བར་དུ་
བཅུག་ཅིང་མར་འོངས་པ་སྟེ། འདོད་པར་ཞེས་སོགས་ཏེ་དེ་ལ་མཐུན་ནོ། །དེ་ནས་འགོག་པ་
ལ་སྙོམས་པར་འཇུག་གོ་ཞེས་པ་ནི་འགོག་པའི་བར་དུ་མི་འདྲར་འགྲོ་ཞེས་སོ། །དེའི་ཚེ་
བརྒལ་བའི་དོན་དུ་བརྩི་ན་བསམ་གཏན་བཞི་གཟུགས་མེདབཞི་སྟེ་བརྒྱད་བརྒལ་ནས་ཞེས་
སོ༑ །བོར་བའི་དོན་དུ་བརྩི་ན་གང་ཡང་བོར་བ་མེད་དོ། །དེ་ལས་ལངས་ནས་འདོད་པའི་
ཁམས་ཀྱི་སེམས་མཉམ་པར་མ་བཞག་པ་མངོན་དུ་བྱེད་དོ་ཞེས་པ་བསྡུས་པ་འདོད་པར་
རྟོགས་པའི་རྣམ་པར་ཤེས། །མཉམ་གཞག་མིན་པའི་མཚམས་བཟུང་དེ། །ཐོད་རྒལ་དུ་ནི་
སྙོམས་པར་འཇུག་ཅེས་སོ། །གང་ལ་ཞེ་ན། འདུ་ཤེས་མེད་འདུ་ཤེས་མེད་མིན་ལ་ཞེས་
བསྒྱུར་རོ། །དེའི་ཚེ་བརྒལ་བའི་དོན་དུ་བརྩིས་ན་བསམ་གཏན་བཞི་གཟུགས་མེད་འོག་མ་
གསུམ་སྟེ་བདུན་བརྒལ་ལོ། །བོར་བའི་དོན་དུ་བརྩིས་ན་འགོག་པ་གཅིག་པུ་བོར་རོ། །དེ་
བཞིན་དུ་སྦྱར་རོ། །གཉིས་པ་ཐོད་རྒལ་གྱི་དོན་བསམ་པནི་སེང་བཟང་གིས་བོར་བའི་དོན་དུ་
བརྩིས་པ་ནི་མི་རིགས་ཏེ་ཉན་ཐོས་ཀྱིས་དེ་ལའང་ནུས་པར་ཐལ་བ་དང་། སོ་སོ་སྐྱེ་བོས་ཀྱང་
བདུན་བོར་མན་ཆད་བྱེད་ནུས་པར་ཐལ་ཏེ། དེས་སྲིད་རྩེ་མན་ཆད་ཐོབ་སྟེ་བསམ་གཏན་དང་
པོ་ལ་སྙོམས་པར་ཞུགས་པ་ན་དེ་ལྟར་གནས་པའི་ཕྱིར་རོ་འདུལ་འཛིན་གསུང་ངོ༌། །གསུམ་
པ་མདོ་དང་བསྟུནན་འགོག་པའི་བར་དུ་མི་འདྲར་འོངས་ཞེས་པར་རིགས་སོ་ཞེ་ན་སུགཏ་ན་
རེ་མཉམ་པར་མ་བཞག་པ་བར་དུ་བཅུག་ཅིང་ཡར་འགྲོ་བའི་འགྲེས་ཡོད་པས་འདི་ཉིད་
ལེགས་ཟེར་བ་ནི་མ་ཡིན་ཏེ་མདོ་ན་མེད་པའི་ཕྱིར་རོ། །འབྲེ་ནི་སོང་བ་ནི་ཡར་སོང་བ་ཡིན་ལ་
འོངསཔ་ནི་མར་འོངས་པ་ཡིན་ཞིང་འགྲོ་བ་ནི་གཉིས་ཀའི་སྤྱི་སྒྲ་ཡིན་པས་མི་རིགས་པ་མེད་
ལ༑ ཐོད་རྒལ་ལ་སྤྱིར་འགོག་པའི་བར་དུ་འགྲོ་བ་ཡང་ཡོད་པའི་ཕྱིར་རོ་གསུང་པའང་མི་
-3 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐད་དེ་སྤྱི་སྒྲ་ཡིན་མིན་མགོ་བསྒྲེ་བའི་ཕྱིར་རོ། །དེས་ན་འཕགས་པས་དགོངས་པ་བླངས་པ་
ལྟརན་རྒལ་བ་རྒལ་བའི་དོན་དུ་བྱམས་པ་བཞེད་པས་རྒལ་ཚབས་ཆེ་ཤོས་བཟུང་བ་ཡིན་ནོ་
ཞེས་སོ། །འགྲེལ་པར་བྱང་ཆུབ་ནས་འོངས་ཏེའི་བར་ན་སེང་གེ་རྣམ་བསྒྱིངས་ཕྲུགས་གཉིས་
བཟུང་ངོ༌། །དེ་ལྟརོ་ནས་འོངས་ན་གྱི་བར་མཇུག་སྡུད་འབྲེ་གསུང་པ་ལ་དེ་ལ་མདོ་ལས་
བཤད་པའི་དངོས་གཞིའི་འགྲེས་མ་ཟིན་པའི་སྐྱོན་ཡོད་དེ་འདུལ་འཛིན་གསུང་ངོ༌། །དེས་ན་
དེ་ལྟར་ལུགས་དང་མཐུན་པའི་རྣམ་པདང་པོས་བསམ་གཏན་བཞི་གཟུགས་མེད་པ་དང་བཞི་
དང་འགོག་པའི་མཚན་ཉིད་ཀྱི་སྙོམས་པར་འཇུག་པ་དགུ་ལ་སོང་ཞིང་ཞེས་པ་དངོས་གཞི་
གང་ཡང་བར་དུ་མ་བཅུག་པའི་འདྲེས་བསྡུས་སོ། །གཞི་མ་མ་སྦྱར་བར་ལུགས་དངམི་མཐུན་
པའི་རྣམ་པ་གཉིས་ལ་སོགས་པ་ནས་ཞེས་པ་ནི་འགོག་པ་བཏང་ནས་བསམ་གཏན་དང་པོ་
ལ་སྤྱིར་མངོན་དུ་ཕྱོགས་པ་ལ་བྱ་གསུང་ལོ། །གསུམ་པ་ས་མཚམས་ནི་དཀོན་མཆོག་སྤྲིན་
ལས། སངས་རྒྱས་དང་བསྐལ་པ་གྲངས་མེད་གཉིས་ཀྱིས་ངེས་པར་བྱུང་པའི་བྱང་ཆུབ་
སེམས་དཔའ་ནི་ཇི་ལྟར་འདོད་པ་བཞིན་ཐོད་རྒལ་ལ་སྙོམས་པར་འཇུག་གོ་ཞེས་གསུངས་
པས་ས་བརྒྱད་ཡན་ཆད་ཀྱི་ཡིན་ནོ་གསུང་ངོ༌། །གཉིས་པ་ནི་མཛོད་ལས། ས་བརྒྱད་རྣམ་
གཉིས་ རྗེས་འབྲེལ་ དང༌ ། །གཅིག་ རྒལ་ སོང་ཞིང་འོངས་ནས་ནི། །རིགས་མི་མཐུན་པ་
གསུམ་པར་འགྲོ། །ཐོད་རྒལ་གྱི་ནི་སྙོམས་འཇུག་ཡིན། །ཞེས་ས་བརྒྱད་ལ་བྱེད་པ་དང་།
གཅིག་རྒལ་ལས་མ་བཤད་པས་འདིར་སེམས་བཅུ་ལ་བྱེད་པ་དང་བརྒྱད་རྒལ་ཡོད་པར་བྱེད་
པས་འགལ་ལོ་ཞེ་ན། དེ་ནི་ཉན་ཐོས་དབང་པོ་རྟུལ་པོའི་དབང་དུ་བྱས་པ་ཡིན་པས་དེ་དང་མ་
མཐུན་ཡང་སྐྱོན་མ་ཡིན་ནོ། །ཉན་ཐོས་ཀྱི་དེ་ལྟ་བུ་ནི་བྱང་སེམས་ས་དང་པོ་ནས་ཀྱང་བྱ་བར་
ནུས་སོ། །གཉིས་པ་སྤང་བྱ་རྟོག་པ་ནི་དེ་ལྟར་ཞེས་སོགས་ཏེ། ཨཱརྱས་སྦྱོར་བའི་ཡུལ་ཅན་
དང་འཇུག་པའི་ཡུལ་ཅན་དང་འཕགས་པའི་གང་ཟག་གདགས་པ་དང་དེའི་རྒྱུ་མཚན་ལ་
- 3
]
} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
བརྟེན་པའི་རྟོག་པ་ཞེས་མགོན་པོའི་གཞུང་ཇི་ལྟ་བ་བཞིན་བཤད་དོ། །སེང་བཟང་གིས་
འཇུག་པའི་ཕྱོགས་དང་ལྡོག་པའི་ཕྱོགས་དང་གང་ཟག་རྫས་དང་སྐྱེས་བུ་བཏགས་པ་ལ་
བརྟེན་པ་དང་བཞིར་བྱེད་དོ། །དེས་མཐོང་སྒོམ་གྱི་རྟོག་པ་གཉིས་འདྲ་བར་འཆད་པའི་རྒྱ་
མཚན་ཡང་སབཅུའི་ཟག་མེད་ཀྱི་ཡེ་ཤེས་འབྲིང་དང་ཆེན་པོ་གཉིས་ལ་མཐོང་སྒོམ་དུ་འཇོག་
པས་སྤང་བྱ་ལྷན་སྐྱེས་སུ་རིགས་འདྲ་བའི་རགས་པ་དང་ཕྲ་བར་བཞེད་དོ། །དེ་ལ་དང་པོ་ནི་
ཡུལ་དང༌། ངོ་བོ་དང༌། གཉེན་པོ་དང༌། དབྱེ་བ་བཞི་ལས་དང་པོ་ནི། གསུང་པའི་ཡུལ་
གདུལ་བྱ་དབང་པོ་རྣོ་རྟུལ་གྱི་བསམ་པ་བསྡུས་རྒྱས་ལ་དད་པ་དང་བསྟུན་ནས་མདོ་སྡེ་ལ་
སོགས་པའི་ཆོས་གྲངས་བཞིན་དུ་མདོར་བསྡུས་ནས་གསུངས་པ་དང༌། རྒྱས་པར་གསུངས་
པ་གཉིས་སོ། །གདུལ་བྱ་དེ་གཉིས་ལ་ལེགས་པར་མི་སློབ་པས་བཏང་བས་ཡོངས་སུ་མ་སྟེ་
མགོན་མི་མཛད་པའོ། །དེ་འཇུག་པའི་ཕྱོགས་ཇི་ལྟར་ཡིན་ཞེ་ན་འབུམ་པ་ན་རེ་བཟློག་སྟེ་
བསྟན་པ་ཡིན་ཏེ་དེ་གཉིས་ལ་ལེགས་པར་བསླབས་པས་སངས་རྒྱས་ཀྱིས་མགོན་མཛད་པའོ་
ཞེས་སོ། །དུས་གསུམ་གྱི་ ཨཱརྱས་སྦྱོར་ལམ་མཐོང་ལམ་སྒོམ་ལམ་གསུམ་ལ་བཤད་དོ།།
འདིར་འབུམ་པས་མཐོང་ལམ་གཞིར་བྱས་པའི་དུས་སུ་སྦྱོར་ལམ་འདས་པ་ཡིན་ཞིང་སྒོམ་
ལམ་མ་འོངས་པ་ཡིན་ལ་དེ་ཉིད་ད་ལྟ་བ་ཡིན་པས་འགྲེལ་པ་ནས་བཤད་པའི་འཐད་པས་
དོན་དམ་པར་དེ་གསུམ་ལ་ཏིང་ངེ་འཛིན་ལ་སོགས་པའི་ཡོན་ཏན་མེད་པ་ཡིན་ནོ། །ཐ་སྙདདུ་
ནི་ཡོན་ཏན་ཡོད་པས་བླང་བྱ་ཡིན་ནོ་ཞེས་སོ། །རྟག་པ་ལ་སོགས་པ་ཕྱིན་ཅི་ལོག་བཞིན་
བས་སྦྱོར་བའི་ལམ་ནི་ལེགས་པའི་ལམ་མོ། །སྟོང་པ་ཉིད་མངོན་སུམ་དུ་རྟོགས་པས་མཐོང་
བའི་ལམ་ནི་ལེགས་པའི་ལམ་མོ། །སྟོང་ཉིད་མཐོང་བ་གོམས་པར་བྱེད་པས་སྒོམ་པའི་ལམ་
ནི་ལེགས་པའི་ལམ་ཡིན་ནོ། །གཉིས་པ་ངོ་བོ་ནི་ཡུལ་དགུ་པོ་དེ་ལ་སྒྱུ་མ་ལྟ་བུར་གཟུང་བར་
བྱའོ་ཞེས་གཟུང་བའི་རྣམ་རྟོག་འདི་གཅིག་སྟེ་དང་པོའོ། །གཉེན་པོའི་ཐ་སྙད་ཀྱིས་རྟོག་པ་ལ་
-3 {j ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཏགས་པ་ནི་སྦྱོར་བའི་རྣམ་པའི་རྟོག་པ་ཞེས་བྱ་ལ་ཡུལ་དེ་རྣམས་ཡུལ་དུ་བྱེད་པས་སྤྱོད་
ཡུལ་ཅན་ཞེས་སོ། །གསུམ་པ་ནི་སྒོམ་པའི་ལམ་གྱི་སྦྱོར་བའི་གནས་སྐབས་པའི་ཞེས་སོ། །
གཉིས་པ་ལྡོག་པའི་རྟེན་ཅན་ནི་དེ་ལྟར་དང་པོ་ཞེས་སོགས་ཏེ། འདི་ལ་བཞི་
སྟེ༑ ཡུལ་དང༌། ངོ་བོ་དང༌། གཉེན་པོ་དང་། དབྱེ་བའོ། །དང་པོ་ནི་རྟོག་པའི་གྲངས་གཉིས་
པ་སེམས་དང་སེམས་བྱུང་རྣམས་འཇུག་པའི་ཡུལ་ཅན་ཡིན་བཞེད་དེ་ཞེས་ཏེ་གཉེན་པོ་ཐ་
སྙད་ཀྱིས་རྟོག་པ་ལ་བཏགས་པ་སྟེ་མདོར་བསྟན་ཡིན་ནོ། །རྒྱས་པར་བཤད་པ་ནི་དགེ་བའི་
བཤེས་གཉེན་དང་སྙིང་རྗེ་དང་དད་པ་དང་བྲལ་བས་བྱང་ཆུབ་ཀྱི་སེམས་མི་སྐྱེ་བ་དང༌།
སངས་རྒྱས་ལ་དམིགས་ནས་ཐོབ་པར་འདོད་པའི་བསོད་ནམས་མེད་པས་བྱང་ཆུབ་ཀྱི་སྙིང་
པོ་ཆོས་སྐུ་ཡིད་ལ་མི་བྱེད་པ་དང་། ཐེག་པ་དམན་པའི་ཡིད་ལ་བྱེད་པ་ནི་ཉན་རང་གི་བྱེ་བྲག་
གིས་གཉིས་སུ་འགྱུར་རོ། །ཉན་རང་གིས་ཤེར་ཕྱིན་སྒྲུབ་པ་མེད་པས་རྫོགས་པའི་བྱང་ཆུབ་
ཡིད་ལ་མི་བྱེད་པ་དང༌། མི་རྟག་པ་ལ་སོགས་པ་དམིགས་པ་དང་བཅས་པ་སྒོམ་པ་དང་།
ཆོས་ཀྱི་བདག་ཏུ་དམིགས་པ་མེད་པས་སྒོམ་པ་མེད་པ་དང༌། ཆོས་ཀྱི་བདག་ཏུ་དམིགས་
པའང་མེད་པས་སྒོམ་པ་ལས་བཟློག་ཅིང་མི་རྟག་པ་ལ་སོགས་པར་མི་དམིགས་པའང་མེད་
པས་སྒོམ་པ་མེད་པ་ལས་བཟློག་པ་དང་། དོན་ཇི་ལྟ་བ་བཞིན་མ་ཡིན་ལ་ཆོས་ཀྱི་བདག་ཏུ་
ཞེན་པའོ། །ལ་ཞེས་ཁ་བསྐང་པ་ཀུན་ལ་སྦྱར་ནས་ཡུལ་སྟོན་ནོ། །གཉིས་པ་ནི་རྣམ་པར་རྟོག་
པ་ཞེས་ཏེ་ཡུལ་དགུ་ལ་དོར་བར་བྱའོ་ཞེས་ཏེ་དེའི་གཟུང་བར་རྟོག་པའོ། །གསུམ་པནི་སྒོམ་
པའི་ལམ་གྱི་འཇུག་པའི་སྐབས་ཀྱི་སྤོང་བར་ཤེས་པར་བྱའོ། །བཞི་པ་ནི་རྣམ་པ་དགུའོ་ཞེས་
སོ༑ ༑འཛིན་རྟོག་དང་པོ་ནི་དེ་ལྟར་ཞེས་སོགས་ཏེ། དེ་ལ་བཞི་སྟེ། ཡུལ་དང་། ངོབོ་དང་།
གཉེན་པོ་དང༌། དབྱེ་བའོ། །དང་པོ་ནི་ ཕྱི་རོལ་པས་བརྟགས་པའི་བདག་དང་མེད་པས་
དམྱལ་བ་ནས་སངས་རྒྱས་ཀྱི་བར་དུ་སེམས་ཅན་དུ་བཏགས་པ་ཙམ་དང་། སྤྱོད་ཡུལ་ནི་རྟོག་
- 39 2 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཛམ་གསར་འགྲེལ་པ་བཞུགས། ༼༨
པའི་ཡུལ་ཡིན་པར་སྟོན་པས་ཐམས་ཅད་ལ་སྦྱར་གསུང་ངོ༌། །རང་གི་སྡེ་པས་བཏགས་པའི་
གཟུང་འཛིན་མེད་པས་ཆོས་སུ་བཏགས་པ་ཙམ་དང་། མཁྱེན་གསུམ་གྱི་ཆོས་ཀུན་རྫོབ་ཏུ་
སྟོང་པ་མ་ཡིན་པ་དང༌། ཆོས་ལ་ཆགས་ཤིང་ཞེན་པ་དང༌། ཆོས་རབ་ཏུ་རྣམ་པར་འབྱེད་པའི་
ཤེས་རབ་དང་། ཉན་རང་གི་སྔར་བཤད་པའི་ཆེད་དུ་བྱ་བ་གསུམ་གྱི་ཆེད་དུ་མི་བྱེད་པས་རྒྱུན་
ཞུགས་ནས་རང་རྒྱལ་གྱི་བར་དངོས་པོར་གྱུར་པའི་ཆེད་དུ་བྱེད་པ་དང་། བྱང་སེ་ནི་གང་ཟག་
གི་བདག་དང་གཟུང་བ་དང་འཛིན་པ་མེད་པར་རྟོགས་པ་ཐེག་པ་གསུམ་གྱིས་ངེས་པར་
འབྱུང་བ་དང༌། སོ་སོའི་སྐྱེ་བོས་བདག་མེད་མངོན་སུམ་དུ་མ་རྟོགས་པས་ཡོན་ཕུལ་ཡང་
བསོད་ནམས་མང་པོ་མི་འབྱུང་བས་དག་པ་མ་ཡིན་པ་དང་། དེས་འཁོར་གསུམ་དུ་རྟོག་པས་
དོན་དང་མི་མཐུན་པས་སྤྱོད་པ་འཁྲུགས་པའོ། །ལ་ཞེས་པ་ཀུན་ལ་སྦྱར་རོ། །གཉིས་པ་ནི་
ཡུལ་དགུ་པོ་དེ་ལ་གང་ཟག་གི་འཛིན་པ་པོ་ཡིན་ནོ་ཞེས་འཛིན་པར་རྟོག་པ་གཉིས་ལས་དང་
པོ་ཤེས་པར་བྱའོ་ཞེས་མདོ་ནས་གཉེན་པོའི་སྒོ་ནས་བསྒྲགས་ཤིང་བསྟན་པ་ཡིན་ནོ། །
གསུམ་པ་འགྲེལ་པར་སྒོམ་པའི་ལམ་གྱི་གནས་སྐབས་གྱི་ཞེས་སོ། །བཞི་པ་
ནི་རྣམ་པ་དང་ཞེས་སོ། །འཛིན་རྟོག་གཉིས་པ་ལ་གཉིས་ལས་མདོར་བསྟན་པ་ནི་དེ་ལྟར་དང་
པོ་བསྟན་ནས་ཞེས་སོགས་ཏེ་དམྱལ་བ་ནས་སངས་རྒྱས་ཀྱི་བར་གྱི་སེམས་ཅན་ཏེ་གང་
ཟག་འབྲུ་ལྔཙམ་མ་གསལ།དེའཕགས་པ་དང་སོ་སོ་སྐྱེ་བོའི་བྱེ་བྲག་གིས་གོ་རིམ་བཞིན་དུ་མཁྱེན་
པ་གསུམ་དང་མཐོང་སྤང་གི་སྒྲིབ་པ་ཡིན་ཞིང་དེ་རྣམས་ལ་རྟོག་པ་ནི་ཡུལ་ཅན་སྒོམ་ལམ་
དེ་ཡིས་རྣམ་པར་འཇོམས་པས་སྒོམ་ལམ་དང་སྤང་བྱར་འབྲེལ་བའོ། །མི་མཐུན་ཕྱོགས་དང་
པོ་ལས་གཞན་རྣམ་པ་ལྟ་བུའོ། །གཉིས་པ་རྒྱས་བཤད་ནི་ཇི་ལྟར་ཞེས་སོགས་ཏེ། འདི་ཡང་
འཕགས་པ་ལྟར་ན་ཡུལ་དགུ་པོ་ཉིད་ལ་འཛིན་པ་པོ་ཡིན་ཞེས་སྒྲིབ་པ་དང་རྨོངས་པ་དོན་
གཅིག་པར་བྱས་ནས་དེ་ཉིད་རྟོག་པར་བྱེད་པ་ནི་འཐད་ཀྱི། སེང་བཟང་གིས་རྨོངས་པ་ཡུལ་
-3
J-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་བྱས་ནས་དེ་ལ་ཡུལ་ཅན་རྟོག་པར་བྱེད་པ་ནི་མི་འཐད་དེ་རྨོངས་པ་དེ་སོ་སོའི་སྐྱེ་བོ་
འདོགས་པ་དང་དེའི་རྒྱུར་འཐད་ཀྱང་ཨཱརྱ་འདོགས་པའི་རྒྱུར་མི་འཐད་པས་སྔར་གྱི་བཏགས་
པདང་། དེའི་རྒྱུ་མཚན་ལ་དམིགས་པར་བཤད་པ་དང་འགལ་བའི་ཕྱིར་རོ། །འདི་ལ་བཞི་སྟེ།
ཡུལ་དང་། ངོ་བོ་དང་། གཉེན་པོ་དང་། དབྱེ་བའོ། །དང་པོ་ནམཁྱེན་གསུམ་གྱི་ཡུལ་གསུམ་
ཤེས་པས་དེ་གསུམ་གྱི་སྒྲིབ་པ་སྤོང་བའི་ཐབས་ལ་རྨོངས་པགསུམ་མོ། །སྒྲིབ་པ་ཐམས་ཅད་
ཞི་བར་བྱེད་པའི་ལམ་ཡུམ་ཡིན་པ་མ་ཤེས་པས་རྨོངས་པ་དང་དེ་བཞིན་ཉིད་དང་སོགས་པར་
ཡང་དག་པའི་མཐའ་དང་མཚན་མ་མེད་པ་དང་དོན་དམ་པ་དང་ཆོས་ཀྱི་དབྱིངས་བསྡུས་པ་
དོན་དམ་པའི་བདེན་པའི་རྣམ་གྲངས་དང་གཟུགས་སོགས་ཀུན་རྫོབ་ཀྱི་བདེན་པ་གཉིས་
མཚུངས་པར་ལྡན་ཏེ་ངོ་བོ་གཅིག་པ་དང་མི་ལྡནཏེ་ཐ་དད་པར་མ་གྲུབ་པ་མ་ཤེས་པས་རྨོངས་
པ་དང་། བདུད་ཀྱིས་བསྟན་པའི་ཉན་རང་གི་ལམ་དང་ཡུམ་གྱི་ལམ་མི་མཉམ་པ་ལ་དེར་མ་
ཤེས་པས་རྨོངས་པ་དང་སྡུག་བསྔལ་ལ་སོགས་པའི་བདེན་བཞི་ཀུན་རྫོབ་ཏུ་ཡོད་པ་དང་།
དོན་དམ་དུ་མེད་པར་བསྟན་པས་བདེན་གཉིས་ཀྱི་རྣམ་དབྱེ་ལ་མི་མཁས་པས་སྒྲ་ཇི་བཞིན་དུ་
འཛིན་པས་དེ་བཞིན་ཉིད་ལ་རྨོངས་པ་དང་། ཉོན་མོངས་པའི་རང་བཞིན་གློ་བུར་བ་ཡིན་པ་
ལ་དེར་མ་ཤེས་པས་རྨོངས་པ་དང༌། གཟུང་འཛིན་གཉིས་སུ་མེད་པ་ལ་ཀུན་ཏུ་རྨོངས་པའོ།།
འཕགས་པས་གཉིས་སུ་མེད་པའི་དོན་དམ་པ་ལ་བཤད་དོ། །གཉིས་པ་ནི་ཡུལ་དེ་རྣམས་ལ་
བཏགས་པའི་སྐྱེས་བུ་འཛིན་པ་པོ་ཡིན་ནོ་ཞེས་རྣམ་པར་རྟོག་པ་གཉིས་དང་བཞིའི་ཐ་མར་
སངས་རྒྱས་བཞེད་དོ། །ཡུལ་དགུ་པོ་དེ་ཉིད་བཏགས་པའི་འཛིན་པ་ཡིན་པས་དེ་ཉིད་ལ་
འཛིན་པར་རྟོག་ཅེས་བྱ་བར་གསལ་ཞིང་རིགས་སོ། །གསུམ་པ་ནི་སྒོམ་པའི་ལམ་ཞེས་
སོགས་ཏེ། དེའི་ཐ་སྙད་ཀྱིས་རྟོགས་པ་ལའང་བཏགས་པ་ཡིན་ནོ། །བཞི་པ་ནི་རྣམ་པ་དགུར་
བཞེད་པ་ཡིན་ཞེས་སོ། །མཇུག་བསྡུ་བ་ནི་སྒོམ་པའི་ལམ་གྱི་མི་མཐུན་ཕྱོགས་ཞེས་སོ། །
-3
3
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་འཇམ་གསར་འགྲེལ་པ་བཞུགས། ༼༨
གསུམ་པ་བྱེད་པ་ནི་ཚིགས་སུ་བཅད་པའི་བསམ་པ་དྲངས་པ་ནི་རྟེན་ནོ་ཞེས་
དྲང་ངོ༌། །གང་ལ་གང་རྒྱུ་མཚན་གང་གིས་རྟེན་ཞེ་ན། བྱང་ཆུབ་ཞེས་སོགས་དང་། ཡོན་ཏན་
ཞེས་སོགས་ཀྱིས་སྟོན་ནོ། །དེའང་རྣམ་པར་རྟོག་པ་ཞེས་མངོན་འགྱུར་ཡིན་ལ་ཉོན་མོངས་པ་
ནི་དེའི་ས་བོན་ཡིན་ནོ། །དེ་གཉིས་དུས་མཉམ་དུ་སྤོང་བ་མི་འཐད་དོ་སྙམ་ན་རྒྱུ་ནུས་པ་
ཐོགས་མེད་སྤོང་བ་ཡིན་པས་ཉེས་པ་མེད་དོ་གསུང་ངོ༌། །ཚིགས་སུ་བཅད་པ་ཉིད་ནི་རྣམ་པ་
ཀུན་ཏུ་བརྟེན་པར་བྱེད་ཅེས་དྲང་ངོ༌། །དེ་གང་ལ་གང་དཔེ་ཅི་འདྲ་བར་རྒྱུ་མཚན་གང་གིས་
བརྟེན་ཞེས་པ་གཞིའི་ལམ་དུ་སྦྱར་ཏེ། དང་པོ་བྱང་ཆུབ་སེམས་དཔའ་ཆེན་པོ་དེ་ནིའོ། །དེའི་
ཁྱད་པར་ནི་འབྲས་བུ་མཆོག་ཐམས་ཅད་ཐོབ་པས་སྤང་ཞིང་མཛེས་པར་བྱས་པའོ། །གཉིས་
པ་ནི་ཐེག་པ་གསུམ་གྱིས་བསྡུས་པའི་ཡོན་ཏན་ཕུན་སུམ་ཚོགས་པ་ཀུན་ནོ། །དེའི་ཁྱད་པར་
ནི་རྣམ་པ་ཀུན་འགྲོ་བའི་བདེ་བ་སྒྲུབ་པར་བྱེད་པའོ། །དེ་ཡང་མདོ་ལས་སྐྱེས་བུ་ལ་ལ་ཞིག་
ཤིང་ལྗོན་པའི་ས་བོན་བཙུགས་ཏེ་ཆུ་བཅུ་བ་དང་གནོད་པ་བསལ་བ་ལ་སོགས་པ་བྱས་པ་དེ་
རྒྱས་པའི་སྡོང་པོ་གྲུབ་པ་དེ་དེའི་ལོ་མས་ནི་བསིལ་བ་ལ་སོགས་པའི་བདེ་བ་བསྒྲུབ་བོ། །མེ་
ཏོག་གིས་ནི་དགའ་བ་སྐྱེད་པ་ལ་སོགས་སོ། །འབྲས་བུས་ནད་སེལ་བ་ལ་སོགས་པས་བདེ་
བ་སྒྲུབ་པ་ལྟར་བྱང་ཆུབ་སེམས་དཔའ་དང་པོ་སེམས་བསྐྱེད་དེ་ས་བོན་བཏབ་ནས་ཚོགས་
དང་སྦྱོར་བ་དང་མཐོང་ལམ་དུ་མཐུན་རྐྱེན་སྒྲུབ་ཅིང་འགལ་རྐྱེན་སྤངས་པས་སྒོམ་ལམ་གྱི་
སྡོང་པོ་གྲུབ་པ་ན་ལོ་མས་ནི་ངན་སོང་ཞི་བར་བྱེད་པས་བདེ་བ་སྒྲུབ་བོ། །མེ་ཏོག་གིས་ནི་
རྒྱལ་རིགས་ཤིང་ས་ལ་ཆེན་པོ་ལྟ་བུ་ནས་སྲིད་རྩེའི་བར་དུ་སྐྱེ་བར་བྱེད་པས་ཕན་འདོགས་སོ།།
འབྲས་བུ་ནི་སེམས་ཅན་རྒྱུན་དུ་ཞུགས་པ་ནས་རྣམ་མཁྱེན་གྱི་བར་ལ་བཀོད་ནས་བདེ་བ་
སྒྲུབ་པའོ། །གསུམ་པ་ནི་རྒྱ་མཚོ་ཆེན་པོ་ལ་ཆུ་བོ་གངྒཱ་ལ་སོགས་པ་ཆུ་བོ་ཐམསཅད་གཞོལ་
ཞིང་བརྟེན་པ་བཞིན་དུའོ། །འོ་ན་མཐོང་ལམ་ལ་སོགས་པ་ལ་གནས་པ་ལ་མི་བརྟེན་པར་དེ་
- 3
3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། ་
ལ་གནས་པ་ལ་བརྟེན་པ་ཅི་སྟེ་ཞེ་ན་བཞི་པ་རྒྱུ་མཚན་ནི། བྱི་བ་ནེ་ཙོ་ཆ་ག་པ། །ཧ་ཅང་ཆར་
ཆེ་ཆར་ཆུང་དང་། །རྒྱལ་པོ་ངན་པོར་གྱུར་པ་སྟེ། །དྲུག་པོ་དེ་ལ་ཡམས་ཞེས་བརྗོད། །ཅེས་
ལུང་ནས་འབྱུང་བས་ཡམས་ནད་དང་འདྲ་བའི་རྟོག་པ་འདི་རྣམས་ཟད་ནས་ཡུན་རིང་ལོན་པ་
ནི་སྤང་བྱ་དང་བྲལ་བའི་དུས་མཚོན་པ་ཡིན་གྱི་དུས་གཞན་གྱིས་ཆོད་པར་སྟོན་པ་ནི་མ་ཡིན་
ནོ༑ ༑དབུགས་ཕྱིན་པ་ནི་འཇིག་རྟེན་ལས་འདས་པའི་དགའ་བ་རྙེད་པའོ། །དེ་ལ་བྱེད་པ་
འདི་ནི་ས་བཅུའི་ཡིན་ཏེ་རིགས་ཀྱི་ས་ལ་སོགས་པའི་ས་དགུ་འདས་ནས་ཞེས་པས་ཐེག་པ་
གསུམ་གྱི་ཡོན་ཏན་ཕུན་སུམ་ཚོགས་པ་ནི་དེ་ལ་ཡོད་པར་བཤད་པ་དང༌། རྗེས་ཐོབ་དེ་
བཞིན་གཤེགས་རྣམས་ཞེས་པས་སེམས་ཅན་གྱི་བདེ་བ་སྒྲུབ་པ་ཡང་དེ་ལ་ཡོད་པར་བཤད་
པས་གསུང་ལོ། །གལ་ཏེ་སྒོམ་ལམ་གྱི་རྟོག་པའི་གཉེན་པོ་ས་གཉིས་པ་ནས་ཡོད་པ་དང་། ངོ
བོ་ཐོད་རྒལ་བྱེད་པ་ས་བརྒྱད་པ་ནས་ཡོད་པ་དང་དབྱེ་བ་དགུ་ཀ་ན་ཡོད་པར་བཤད་པས་
བྱེད་པ་དེ་ལྟར་མི་འཐད་དོ་ཞེ་ན། དེ་དག་ན་གཙོ་ཆེ་བས་ཡིན་ནོ། །་
བཞི་པ་བར་ཆད་མེད་པའི་རྩེ་མོ་ལ་ལྔ་སྟེ། ངོ་བོ་དང་། དམིགས་པ་དང་།
བདག་རྐྱེན་དང་། རྣམ་པ་དང༌། སྤང་བྱ་ལོག་རྟོག་གོ །དང་པོ་ནི་རྒྱུ་མཚན་ཅན་དང༌། རྒྱུ་
མཚན་གཉིས་ལས། དང་པོ་ནི་བར་ཆད་མེད་པའི་ཏིང་ངེ་འཛིན་ཏེ་རྡོ་རྗེ་ལྟ་བུའོ། །སངས་
རྒྱས་ཉིད་ཐོབ་པ་ལའོ། །དེ་ས་བཅུ་པ་ལས་སངས་རྒྱས་སུ་བྱས་པ་དེ་ཡིན་ནམ་ཞེས་སངས་
རྒྱས་དེ་ནི་རྣམ་པ་ཀུན་མཁྱེན་ཉིད་ཅེས་སོ། །དེ་ལ་བར་ཆད་མེད་པ་ཅི་སྟེ་ཞེ་ན་གཉིས་པ་རྒྱུ་
མཚན་ནི་བསོད་ནམས་མང་པོ་ཉིད་ཀྱིས་ནིའོ། །དེ་ཇི་ལྟར་མང་ཞེ་ན་མདོ་ལས་འགྲེསགཉིས་
ཡོད་པ་ལས་དང་པོ་ནི་སྟོང་གསུམ་ན་ཡོད་ཚད་ཀྱི་སྐྱེ་བོ་རྒྱུན་དུ་ཞུགས་པ་ནས་དགྲ་བཅོམ་
པའི་བར་དང་རང་སངས་རྒྱས་དགྲ་བཅོམ་པའི་ཕུན་སུམ་ཚོགས་པ་ལ་བཀོད་པ་བས་ཀྱང་
བྱང་ཆུབ་སེམས་དཔའ་དང་པོ་བྱང་ཆུབ་མཆོག་ཏུ་སེམས་བསྐྱེད་པ་ཡང་བསོད་ནམས་ཆེའོ་
-3g 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཞེས་དབྱུག་གུ་དང་སྣུམ་ཁུར་གྱི་རིགས་པས་བསྟན་པས་དེ་རྩ་བས་མ་བསྡུས་པར་བྱ་བའམ།
བསྡུས་པར་བྱེད་ན་དེ་བསོད་ནམས་ཆེ་ལ་དེ་བས་ཀྱང་བར་ཆད་མེད་པའི་ཏིང་ངེ་འཛིན་
བསོད་ནམས་ཆེའོ་ཞེས་ཨར་གསུང་ལོ། །འགྲེས་གཉིས་པ་ནི་སྟོང་གསུམ་སྐྱེ་བོ་རྒྱུན་ཞུགས་
ནས་དགྲ་བཅོམ་གྱི་བར་ཉན་ཐོས་ཀྱི་རྟོགས་པ་ཕུན་ཚོགས་དང་། བསེ་རུ་ལྟ་བུའི་རྟོགས་པ་
ཕུན་ཚོགས་དང༌། བྱང་ཆུབ་སེམས་དཔའི་སྐྱོན་མེད་པ་ས་དང་པོ་ནས་བདུན་པའི་བར་ལ་
བཀོད་པའི་དགེ་བ་རྣམས་དཔེར་མཛད་ནས་དེ་བས་བྱང་ཆུབ་སེམས་དཔའ་བྱང་ཆུབ་ལ་
དངོས་སུ་ཞུགས་པ་བསོད་ནམས་ལྷག་པར་གསུངས་པའི་སྒོ་ནས་མང་ངོ༌། །དེ་དམིགས་པ་
ལ་སོགས་པ་ཇི་ལྟ་བུ་ཡིན་ཞེ་ན་ཅེས་ཏེ་སོགས་ཁོངས་སུ་བདག་རྐྱེན་དང་རྣམ་པ་བསྡུའོ།།
འདིའི་ཞེས་པ་འཕགས་པ་ལམ་དེ་ཁྱད་པར་དུ་བྱེད་ཆོས་རྣམ་མཁྱེན་འདིའི་ཞེས་འཆད་པ་ནི་
རིགས་ཏེ་མདོ་དང་མཐུན་པས་སོ། །སེང་བཟང་གིས་བར་ཆད་མེད་པའི་ཏིང་ངེ་འཛིན་འདི་
ཞེས་བཤད་དོ། །འབྲེ་ལྟར་ན་རྒྱུ་འབྲས་ཀྱི་འབྲེལ་བ་རྒྱུ་མཚན་དུ་བྱས་ནས་བར་ད་མེད་
པའི་ཏིང་ངེ་འཛིན་ལ་རྣམ་མཁྱེན་གྱི་མིང་གིས་བཏགས་པ་ཡིན་ནོ་ཞེས་སོ། །འབྲོམ་ནི་རྣམ་
མཁྱེན་ལ་གཉིས་ལས་འདི་རྒྱུའི་རྣམ་མཁྱེན་ཡིན་ནོ་ཞེས་སོ། །གཉིས་པ་དམིགས་པ་ནི་
བདེན་པའི་དངོས་པོ་མེད་པའི་སྣང་བ་རྟེན་འབྲེལ་ལོ། །གསུམ་པ་ནི་བསྐལ་པ་གྲངས་མེད་
གསུམ་དུ་རྣམ་མཁྱེན་ཡིད་ལ་བྱེད་པ་མ་བརྗེད་པའི་དྲན་པའོ། །བཞི་པ་ནི་དམིགས་པ་རང་
བཞིན་གྱིས་རྣམ་པར་དག་པ་དང་སྒོམ་སྤང་ཆུང་ངུ་ལས་གཞན་པ་ཞི་བའོ། །ལྔ་པ་ལགཉིས་
ལས་མདོར་བསྟན་པ་ནི་རྒོལ་ཞེས་དྲང་ངོ༌། །གང་ལ་ཞེ་ན་རྒྱའི་ཐམས་ཅད་མཁྱེན་པ་འདི་
ལའོ། །གང་ཟག་གང་ཞེ་ན་བདེན་གཉིས་རྟོགས་པའི་ཐབས་མཁས་པ་དང་མི་ལྡན་པའི་སྐྱོན་
དབང་དུ་སྨྲ་བ་རྣམས་སོ། །ཇི་ལྟར་ཞེ་ན་གཅིག་གིས་ལན་བཏབ་པ་ན་གཞན་དང་གཞན་
འབྱུང་བས་བརྒྱུད་མར་རྒོལ་ཞིང་ལོག་པར་རྟོག་པའོ། །འགྲེལ་པར་རྒོལ་བ་འབྱུང་ཞེས་པ་



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞིར་གཞག་གོ །གང་ལ་ཞེ་ན་གནས་འདི་ལའོ། །གང་གིས་ཞེ་ན་རབ་ཏུ་སྨྲ་བ་བཅས་ལ་
མཁས་པ་མ་གཏོགས་པ་རྣམས་ཀྱིའོ། །ངོ་བོ་ནི་ཀླན་ཀ་བརྐོ་བའོ། །ཚུལ་ནི་བརྒྱུད་མར་རོ།།
དེའི་རྒྱུ་མཚན་ནི་གཏིང་དཔག་དཀའ་བའི་ཞེས་སོ། །
གཉིས་པ་རྒྱས་པར་བཤད་པ་ནི་ བློའི་ཞེས་སོགས་ཏེ། འདི་ལ་བདུན་ཏེ།
ལོག་པརརྟོག་པའི་ཡུལ་དང་། གང་ཟག་དང་། ངོ་བོ་དང་། གཞི་དང་། དབྱེ་བ་དང་། འབྱེད་
པའི་རྒྱུ་མཚན་དང༌། དེ་སེལ་བར་བྱེད་པའོ། །དེ་ལ་བཅུ་དྲུག་པོ་ནི་ལོག་རྟོག་ཀྱི་ཞེན་པའི་
ཡུལ་ཡིན་ནོ། །དེ་ཡང་བདེན་གཉིས་ཀྱི་མཚན་ཉིད་མི་ཤེས་པའི་ལོག་རྟོག་གོ །དེ་ལ་བཅུ་
བཞི་ནི་དོན་དམ་པའི་སྒོ་ཅན་གྱི་ལོག་རྟོག་ལ་ཀུན་རྫོབ་ཀྱི་སྒོ་ཅན་གྱི་ལན་དང༌། དམ་པའི་
དོན་དང་ཀུན་རྫོབ་ནི་ཀུན་རྫོབ་ཀྱི་སྒོ་ཅན་གྱི་ལོག་རྟོག་ལ་དོན་དམ་པའི་ལན་དང་ཤུགས་ལ་
བཤད་པ་ནི་ཀུན་རྫོབ་ཀྱི་སྒོ་ཅན་གྱི་ལོག་རྟོག་ལ་དེ་ཉིད་ཀྱི་ལན་གྱིས་སེལ་བ་གསུམ་ལས་
ལོག་རྟོག་དང་པོ་ནི་འདིའི་དམིགས་པ་དངོས་མེད་དེ་ཞེས་པ་ལ་འཕྲོས་ནས་དེ་ལ་དོན་དམ་
པར་འདུས་བྱས་དང་འདུས་མ་བྱས་ཡོད་ན་དེ་དག་རྣམ་མཁྱེན་གྱི་དམིགས་པར་འཐད་པ་
ལས་དེ་དག་མ་གྲུབ་པས་དེའི་དམིགས་པ་མི་འཐད་ཅེས་པའོ། །ལན་ནི་དེ་དག་ཐ་སྙད་དུ་
ཡོད་པས་རྣམ་མཁྱེན་གྱི་དམིགས་པ་ཡིན་པས་དེ་འཐད་པའོ། །གཉིས་པ་ནི་དེའི་ངོ་བོ་ཉིད་
ཅེས་པ་དོན་དམ་པར་དངོས་པོ་དངོས་མེད་ཀྱི་ཆོས་ཐམས་ཅད་དེ་བཞིན་ཉིད་ལ་སོགས་པའི་
རང་བཞིན་ཡིན་ལ་དེ་ལ་ཡང་རྟོགས་པར་བྱར་མེད་པས་དམིགས་པ་རྟོགས་པར་མི་འཐད་
ཅེས་པའོ། །ལན་ནི་ཐ་སྙད་དུ་དེ་བཞིན་ཉིད་ལ་སོགས་པ་ལ་དེ་བཞིན་ཉིད་དུ་རྟོགས་པ་
དམིགས་པ་ངེས་པར་གཟུང་བ་འཐད་དོ། །གསུམ་པ་ནི་དོན་དམ་པར་ཡུལ་དངོས་པོ་དངོས་
མེད་མ་གྲུབ་པས་དེ་རྟོགས་པའི་རྣམ་མཁྱེན་མི་འཐད་ཅེས་པའོ། །ལན་ནི་དོན་དམ་པར་དེ་
གཉིས་མི་དམིགས་པརརྟོགས་པ་སྣང་མེད་དང་ཐ་སྙད་དུ་དེ་གཉིས་ཡོད་པས་དེ་ལྟར་རྟོགས་
-3
9
5



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
པ་སྣང་བཅས་ཀྱི་རྣམ་མཁྱེན་ཡིན་པས་དེ་འཐད་པའོ། །བཞི་པ་ནི་དམ་པའི་དོན་དང་ཀུན་
རྫོབ་ཅེས་ཏེ་མདོ་ལས་འཇིག་རྟེན་གྱི་ཀུན་རྫོབ་ཀྱང་གཞན་ལ་དོན་དམ་པ་ཡང་གཞན་ཞིག་
ལགས་སམ་ཞེས་ཏེ་དེ་གཉིས་ཐ་དད་པར་ཐལ་ལོ། །འདོད་ན་དགོངས་འགྲེལ་ནས་དོན་དམ་
པ་རྟོགས་པས་སྣང་བ་ལ་མཚན་མར་འཛིན་པའི་གཉེན་པོ་མ་ཡིན་པ་དང༌། སྣང་བའི་ཆོས་
ཉིད་མ་ཡིན་པ་དང་། ཀུན་རྫོབ་ལ་བདག་དང་ཆོས་བཀག་པ་ཙམ་དོན་དམ་པ་མ་ཡིན་པ་དང་།
ཀུན་ནས་ཉོན་མོངས་པ་དང་རྣམ་བྱང་དུས་གཅིག་ཏུ་དམིགས་པར་འགྱུར་བའི་ཐལ་བ་བཞིས་
གནོད་སྙམ་པའོ། །ལན་ནི་འཇིག་རྟེན་གྱི་ཀུན་རྫོབ་ཀྱང་གཞན་ལ་དོན་དམ་པ་ཡངགཞན་པ་
མ་ཡིན་ཞེསཏེ་དོན་དམཔར་ཐ་དད་མེད་པར་བསྟན་པ་ཡིན་ནོ། །ལྔ་པ་ནི་དོན་དམ་པར་བྱང་
ཆུབ་ཀྱི་དོན་དུ་སྤྱོད་པའི་སྦྱིན་སོགས་མེད་པས་སྦྱོར་བ་མི་འཐད་ཅེས་པའོ། །ལན་ནིཐ་སྙད་
དུ་བྱང་ཆུབ་ཀྱི་སྤྱོད་པ་སྦྱོར་བ་འཐད་པའོ། །དྲུག་པ་ནི་དོན་དམ་པར་རྟོགས་པར་བྱ་བ་གང་
ཡང་མེད་པས་ཤེས་བྱ་མ་ལུས་པ་རྟོགས་པའི་སངས་རྒྱས་མི་འཐད་ཅེས་པའོ། །ལན་ནི་ཐ་
སྙད་དུ་རྟོགས་པར་བྱར་ཡོད་པས་དེ་རྟོགས་པའི་སངས་རྒྱས་འཐད་དོ། །བདུན་པ་ནི་དོན་
དམ་པར་བྱང་ཆུབ་འདོད་ཆགས་དང་བྲལ་བ་འགོག་པ་མ་གྲུབ་པས་དེ་ཐོབ་བྱེད་ལམ་དང་དེ་
གཉིས་སྟོན་པའི་གསུང་རབ་ཆོས་མི་འཐད་ཅེས་པའོ། །ལན་ནི་ཐ་སྙད་དུ་དེ་དག་སྒྲུབ་པས་
ཆོས་འཐད་དོ། །བརྒྱད་པ་ནི་དོན་དམ་པར་དམིགས་བྱ་གང་ཡང་མ་གྲུབ་པས་བྱང་ཆུབ་ཀྱི་
ཆེད་དུ་དམིགས་པའི་དགེ་བདུན་མི་འཐད་ཅེས་པའོ། །ཐ་སྙད་དུ་དྲི་མ་ཟད་དང་མི་སྐྱེ་བའི་
བྱང་ཆུབ་ཡོད་པས་དེའི་ཆེད་དུ་དམིགས་པའི་དགེ་བདུན་འཐད་དོ། །དགུ་པ་ནི་དོན་དམ་པར་
བྱང་ཆུབ་ཐོབ་པར་བྱེད་པའི་ཐབས་ཕར་ཕྱིན་དྲུག་མེད་པས་སེམས་བསྐྱེད་དང་འཁོར་གསུམ་
མི་དམིགས་པའི་ཐབས་ཀྱིས་ཟིན་པར་བྱེད་པ་མི་འཐད་ཅེས་པའོ། །ལནནི་ཐ་སྙད་དུ་དེ་དྲུག་
ཡོད་པས་ཐབས་མཁས་འཐད་དོ། །བཅུ་པ་ནི་དོན་དམ་པར་རྟོགས་བྱ་དངོས་པོ་དང་དངོས་
- 39 9 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་དང་སྣོལ་མར་རྟོགས་པ་མེད་པས་དེ་རྣམས་རྟོགས་པའི་ཐུབ་པའི་རྟོགས་པ་མི་འཐད་
པའོ། །ལནནི་ཐ་སྙད་དུ་དེ་དག་མཉམ་པར་རྟོགས་པ་ནི་དེ་ཡིན་པས་འཐད་དོ། །བཅུ་གཅིག་
པ་ནི་དོན་དམ་པར་མི་རྟག་པ་ལ་སོགས་པ་མེད་པས་དེ་ལས་ཕྱིན་ཅི་ལོག་རྟག་པ་ལ་
སོགས་པར་འཛིན་པའི་ཕྱིན་ཅི་ལོག་མི་འཐད་ཅེས་པའོ། །ལན་ནི་ཐ་སྙད་དུ་མི་རྟག་པ་ལ་
སོགས་པ་ཡོད་པས་དེ་ལས་ཕྱིན་ཅི་ལོགས་འཐད་དོ། །བཅུ་གཉིས་པ་ནི་མདོ་ལས་བྱང་སེ་
བརྒྱད་པའི་ལམ་སྒྲུབ་ན་བརྒྱད་པར་མི་འགྱུར་རམ་ཞེསཏེ་ལམ་གསུམ་གབསྒོམན་ཉན་རང་
གི་འབྲས་བུ་མངོན་དུ་བྱེད་པར་འགྱུར་ལ་དེ་ལྟར་ན་བྱང་སེའི་སྐྱོན་མེད་པར་འཇུག་པ་མི་
འཐད་པ་དང༌། དེ་ལྟར་ན་སེམས་ཅན་སྨིན་པ་དང༌། ཞིང་སྦྱོང་བ་དང་རྣམ་པ་ཐམས་ཅད་
མཁྱེན་པ་ཐོབ་པ་དང་ཆོས་ཀྱི་འཁོར་ལོ་བསྐོར་བ་ཡང་མེད་པར་ཐལ་བས་ཀུན་རྫོབ་ཏུའང་
ལམ་གསུམ་ག་བསྒོམ་པ་མི་འཐད་ཅེས་པའོ། །ལན་ནི་ཀུན་རྫོབ་ཉིད་དུ་བྱང་སེམས་ཀྱིས་
ཤེས་རབ་ཀྱིས་ལམ་གསུམ་བསྒོམ་ཡང་ཐབས་ཀྱིས་ཉན་རང་གི་འབྲས་བུ་མངོན་དུ་མི་བྱེད་
པ་འཐད་དོ། །བཅུ་གསུམ་པ་དང་བཅུ་བཞི་པ་ནི་དོན་དམ་པར་དོར་བྱ་དང་བླང་བྱ་མེད་པས་
མི་མཐུན་པ་དང་གཉེན་པོ་མི་འཐད་ཅེས་པའོ། །ལན་དུ་ཐ་སྙད་དུ་དེ་དག་ཡོད་པས་མི་མཐུན་
པ་དང་གཉེན་པོ་འཐད་པའོ། །བཅོ་ལྔ་པ་ནི་དོན་དམ་པར་མཚན་གཞི་མེད་པས་མཚན་ཉིད་
ཀྱང་མི་འགྲུབ་པས་དེ་ལྟར་ན་མཚན་ཉིད་འདི་དག་བསྒོམས་ཤིང་མངོན་དུ་བྱས་པས་རང་
གི་ས་ལ་འདའ་བ་ལ་སོགས་པ་མེད་པར་ཐལ་ལོ་ཞེས་པའོ། །ལན་ནི་ཐ་སྙད་དུ་དེ་དག་ཡོད་
པས་མཚན་ཉིད་འཐད་དོ། །བཅུ་དྲུག་པ་ནི་དོན་དམ་པར་རང་དང་སྤྱིའི་མཚན་ཉིད་མེད་པས་
ཡུམ་བསྒོམ་པ་མི་འཐད་སྙམ་པས་བཅོམ་ལྡན་འདས་མཚན་ཉིད་མ་མཆིསན་ཡུམ་སྒོམ་པ་མ་
མཆིས་པར་འགྱུར་རོ་ཞེས་པས་སོ། །ལན་ནི་དོན་དམ་པར་མཚན་ཉིད་མེད་པ་གོམས་པར་
བྱེད་པ་ནི་ཐ་སྙད་དུ་ཡུམ་སྒོམ་པའོ། །གཉིས་པ་ནི་བདེན་གཉིས་རྟོགས་པའི་ཐབས་དང་མི་
- ཤུ ( (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ལྡན་པའི་རང་གིས་དོན་མ་ངེས་པར་གཞན་ལ་སྐྱོན་སྨྲ་རྣམས་སོ། །གསུམ་པ་ནི་དོན་དང་མི་
མཐུན་པར་འཇུག་པའི་ལོག་རྟོག་གོ །བཞི་པ་ནི་རྣམ་ཀུན་མཁྱེན་ཉིད་རྟེན་ཞེས་ཏེ་ཡུལ་གྱི་
ཡངགཞི་ཡིན་ནོ། །ལྔ་པནི་ཅན་ཞེས་སོགས་སོ། །འགྲེལ་པར་གང་ཟགནི་སྐྱེ་བོ་ནས་ཐམས་
ཅད་ཀྱི་བར་རོ། །ངོ་བོ་ནི་ལོག་པར་རྟོག་པ་ནས་དཔྱད་ན་ཐེ་ཚོམ་གྱི་ངོ་བོ་ཞེས་པའི་བར་རོ།
དེ་བཞི་ནི་རྣམ་པ་ཐམས་ཅད་མཁྱེན་པ་ཉིད་ཀྱི་རྟེན་ཞེས་སོ། །དབྱེ་བ་ནི་བདག་འོག་པར་
རྟོག་པ་བཅུ་དྲུག་གོ་ཞེས་སོ། །དྲུག་པ་འབྱེད་པའི་རྒྱུ་མཚན་ནི་ཇི་སྐད་བཤད་པའི་ཡུལ་ཉིད་
ཀྱིས་ཞེས་སོ། །བདུན་པ་ནི་དེ་བས་ན་ཞེས་སོགས་གཉིས་བཤད་པ་ནི་མཚོན་པ་སྟེ། ཀུན་
རྫོབ་ཀྱི་ལ་དེ་ཉིད་ཀྱི་ལན་འདེབས་པ་ཡོད་པའི་ཕྱིར་རོ། །རྣམ་པ་སྟོང་དུ་བསལ་ཞེས་པ་ནི་
འབུམ་པ་ལྟར་ན་འདིའམ་རིགས་ཅན་མང་པོ་བསལ་ཞེས་འཆད་དོ། །འབྲེ་ནི་སུ་ཀ་ཏ་ལྟར་
ཚོགས་ལམ་ནས་ས་བཅུ་རྒྱུན་གྱི་ཐ་མའི་བར་དུ་ཡང་ནས་ཡང་དུ་བསལ་ཞེས་འཆད་པ་ནི་
གཞུང་འདི་ཉིད་ནས་གསལ་བས་འཐད་དོ་གསུང་ངོ༌། །སྐབས་ལྔ་པའི་འགྲེལ་པའི་རྣམ་པར་
བཤད་པའོ།། །།
༈ མཐར་གྱིས་པ་སྟོན་པ་ནི་རྩེ་མོ་མངོན་པར་རྟོགས་པ་ཐོབ་པ་ཞེས་སོགས་
ཏེ་སོ་སོ་བའི་ནི་ངེས་འབྱེད་ཆ་མཐུན་དང་མཐོང་ལམ་དང་སྒོམ་ལམ་གྱི་རྩེ་མོ་ཡིན་ལ། བསྡུས་
པ་ནི་བར་ཆད་མེད་པའི་རྩེ་མོ་ཡིན་ནོ་ཞེས་ཀ་གདམས་པཟེར་རོ། །མ་ཡིན་ཏེ་འགྲེལ་ཆེན་གྱི་
ཟློས་པའི་སྐྱོན་སྤོང་གི་གཞུང་དང་འགལ་བའི་ཕྱིར་རོ་གསུང་ལོ། །འབུམ་པས་མ་འཁྲུགས་པ་
དང་འཁྲུགས་པ་ཡིན་ནོ་གསུངས་པའི་དོན་དྲིས་པ་ན་མཁྱེན་གསུམ་དང་རྣམཀུན་ལ་མཛད་
པ་ནི་རིགས་ཏེ་མཁྱེན་པ་གསུམ་ནི་རྣམ་པ་སོ་སོར་ངེས་པའི་ཡུལ་ཅན་ཡིན་ལ་རྣམ་ཀུན་ནི་
རྣམ་པ་མ་ལུས་པའི་ཡུལ་ཅན་ཡིན་ནོ་ཞེས་བཤད་པ་དང་འདི་ཉིད་ནས་རྣམ་པ་ཐམས་ཅད་
དང་ལམ་དང་གཞི་ཤེས་པ་བསྡུ་བའི་སྒོ་ནས་ཞེས་བཤད་པའི་ཕྱིར་རོ། །དེས་ན་རྩེ་མོཡང་
- 4 [
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྡུས་པར་འོང་ངོ་ཞེས་སོ། །བླགས་པ་ནི་བཤད་པའོ། །བརྟན་པ་ནི་བློའི་ནུས་པ་མཐར་
ཐུག་པའོ། །འདི་ལ་ལྔ་སྟེ། ལམ་གྱི་དངོས་པོ་དང༌། རྟེན་དང་། གཞི་དང་། དཔང་པོ་དང་།
ལམ་རྫོགས་ཤིང་དག་པའི་ཡན་ལག་གོ །དང་པོ་ནི་སྦྱིན་པ་ནས་ཤེས་རབ་ཀྱི་བར་དྲུག་གོ།
གཉིས་པ་ནི་སངས་རྒྱས་ཞེས་སོགས་ཏེ་དཀོན་མཆོག་གསུམ་དྲན་པའོ། །གསུམ་པ་ནི་གཏོང་
བ་དང་ཚུལ་ཁྲིམས་ཏེ་སོགས་སུ་བསྡུའོ། །བཞི་པ་ནི་ལྷ་མངོན་ཤེས་དང་ལྡན་པ་དྲན་པ་སྟེ་
སོགས་སུ་བསྡུའོ། །ལྔ་པ་ནི་ཆོས་ཐམས་ཅད་དངོས་པོ་མེད་པའི་ངོ་བོ་ཉིད་དུ་བསྒོམས་པའོ།།
མཐར་གྱིས་པའི་བྱ་བར་བཞེད་ཅེས་པས་མཚོན་ནས་མཐར་གྱིས་བསླབ་པ་དང༌། ནན་ཏན་
དུ་བྱ་བའམ་སྒྲུབ་པ་གསུམ་དུ་བཞེད་པ་ཡིན་ནོ། །འགྲེལ་པར་སྦྱིན་པ་ལ་སོགས་པ་འཁོར་
གསུམ་རྣམ་པར་དག་པས་ཕྱེ་བ་དྲུག་ཅེས་སོ། །གཞན་ནས་བཅུར་བཤད་པ་དང་འགལ་ལོ་
ཞེ་ན་ཕ་རོལ་ཏུ་ཞེས་སོགསབསྡུའོ། །དེ་ཡང་སྦྱིན་པ་ལ་རང་གནས་ཤིང་གཞན་འགོད་པདང་
དེ་དག་གི་བསྔགས་པ་བརྗོད་ཅིང་མཐུན་པས་དགའ་བར་བྱེད་པའི་སྒོ་ནས་རྫོགས་པར་བྱེད་
པའོ། །དེ་ཡང་གཙོ་ཆེ་བ་རྒྱུ་མཚན་དུ་བྱ་སྟེ་སྦྱིན་པ་རྫོགས་པ་ས་དང་པོ་ཡང་དག་པར་སྒྲུབ་
པར་བྱེད་པ་ལ་སོགས་པའི་རིམ་པས་སོ། །དྲན་པ་ཉེ་བར་བཞག་པ་ལ་སོགས་པ་སྟེ་ཞེས་པའི་
སོགས་སུ་སྟོབས་ཀྱི་བར་བསྡུས་པ་དེ་དག་སྐྱེས་པའི་ཚོགས་ལམ་དང་སྦྱོར་ལམ་གྱི་གནས་
སྐབས་སུ་རྣམ་མཁྱེན་ཡིད་ལ་བྱེད་པས་སངས་རྒྱས་གཟུགས་ལ་སོགས་པའི་ཕུང་པོ་ལྔ་དང༌།
མཚན་ཉིད་དང་དཔེ་བྱད་ལ་སོགས་པ་དང༌། ཚུལ་ཁྲིམས་ལ་སོགས་པའི་ཕུང་པོ་ལྔ་དང་།
སྟོབས་བཅུ་ལ་སོགས་པའི་དོན་དམ་པར་ཐོབ་པར་བྱར་མེད་པ་དང་ཡང་དེ་ལ་བྱར་མེད་པས་
ཡིད་ལ་བྱེད་པ་མེད་སངས་རྒྱས་སུ་དྲན་པ་ཡིད་ལ་བྱེད་པ་ངེས་པར་འབྱེད་པའི་ཆ་དང་མཐུན་
པར་བརྗོད་དེ་དེས་མཐར་གྱིས་པའི་བྱ་བར་སྟོན་ནོ། །བྱང་ཆུབ་ཀྱི་ཡན་ལག་གི་སྐྱེས་པའི་
མཐོང་ལམ་གྱི་སྐབས་སུ་ཡང་རྟེན་ཅིང་འབྲེལ་བར་འབྱུང་བར་དོན་དམ་པར་དྲན་པ་མེད་ཅིང་
- ༔
] 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ཡིད་ལ་བྱ་བ་མེད་པས་ཡིད་ལ་བྱེད་པ་མཐོང་བའི་ལམ་བརྗོད་པར་བྱེད་དོ་དེའི་མཐར་གྱིས་
པའི་བསླབ་པ་སྟོན་ནོ། །འཕགས་པའི་ལམ་ཡན་ལག་བརྒྱད་པ་སྐྱེས་པ་སྒོམ་པའི་ལམ་གྱི་
སྐབས་སུ་སངས་རྒྱས་གཟུགས་སོགས་ལྔ་དང༌། མཚན་དཔེ་དང་ཟག་མེད་ཀྱི་ཕུང་པོ་ལྔ་
སྟོབས་ལ་སོགས་པ་དང་། རྟེན་འབྲེལ་དུ་དོན་དམ་པར་དྲན་པ་མེད་ཅིང་ཡིད་ལ་བྱར་མེད་
པས་སྒོམ་པའི་ལམ་བརྗོད་པར་བྱེད་པ་སྟེ། དེས་ནི་མཐར་གྱིས་པའི་སྒྲུབ་པ་སྟོན་ནོ། །དེ་
བཞིན་དུ་ཞེས་པ་སངས་རྒྱས་རྗེས་སུ་དྲན་པ་ནས་དྲན་པ་མེད་ཅིང་ཡིད་ལ་བྱ་བ་མེད་པ་དེ་
བཞིན་དུ་ཞེས་འབྲེ་གསུང་ཡང་སངས་རྒྱས་རྗེས་དྲན་དུ་གནས་སྐབསགསུམ་དུ་ལན་གསུམ་
རྗོད་པར་བྱེད་པ་དང་། དེ་དག་གིས་ཀྱང་མཐར་གྱིས་བྱ་བ་དང་བསླབ་པ་དང་སྒྲུབ་པ་གསུམ་
སྟོན་པ་དེ་བཞིན་དུ་ཞེས་ཡིན་ནོ་འདུལ་འཛིན་གསུང་ངོ༌། །ཆོས་ལ་མི་དགེ་བ་དང་ལུང་མ་
བསྟན་གཉིས་ཇི་ལྟར་འབྲེལ་ཞེ་ན་གསུང་རབ་ཀྱི་བརྗོད་བྱ་ཡིན་པས་སོ་གསུང་ངོ༌། །སྔ་མ་
བཞིན་དུ་ནི་ཕྱིར་མི་ལྡོག་པའི་རྟགས་སམ་དགེ་འདུན་ཉི་ཤུའི་སྐབས་སུབཤད་པ་སྔ་མ་བཞིན་
དུ་ཞེས་འབྲེ་གསུང་བ་མི་རིགས་པས་སྔ་མ་ལྟར་བྱའོ་འདུལ་འཛིན་གསུང་ངོ༌། །ཕར་ཕྱིན་
དྲུག་གི་སྦྱིན་པ་དང་ཚུལ་ཁྲིམས་ནི་སྤྱིར་བྱང་སེའི་སྤྱོད་པ་ཉམས་སུ་ལེན་པའི་སྦྱོར་བ་ཡིན་ལ་
གཏོང་བ་དང་ཚུལ་ཁྲིམས་ཀྱིས་དོན་དམ་པར་མི་དམིགས་པར་ཡིད་ལ་བྱེད་པའི་བསམ་པ་
ཡིན་ནོ། །ཡངན་ཕར་ཕྱིན་དང་དེ་མ་ཡིན་པའི་དབང་དུ་བྱས་པའོ་ཞེས་ཨར་གསུང་ངོ་། །ཡང་
དགེ་འདུན་གྱི་བྱང་སེ་ཕྱིར་མི་ལྡོག་པ་སྐྱབས་གནས་ཀྱི་དབང་དུ་བྱས་ལ། ལྷ་ནི་མངོན་ཤེས་
དང་ལྡན་པའི་ཁྲེལ་འཛེམ་གྱི་དཔང་པོའི་ཆ་ནས་ཡིན་ནོ། །སངས་རྒྱས་ཀྱང་དེས་འགྲེའོ།།
སྐབས་དྲུག་པའི་འགྲེལ་པའི་རྣམ་པར་བཤད་པའོ།། །།
༈ མཐར་གྱིས་པའི་མངོན་པར་རྟོགས་པ་སྒོམ་པ་ནི་མཐར་གྱིས་པས་བསྒོམ་
པར་བྱ་བའི་དོན་དེ་དག་ཉིད་སྐད་ཅིག་མ་གཅིག་གིས་བསྒོམས་པས་ཞེས་སོ། །སྐད་ཅིག་མ་
ས༔ ( 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅིག་གིས་སྒོམ་ནུས་པ་ཅི་སྟེ་ཞེ་ན། ཤིན་ཏུ་གོམས་པའི་ཕྱིར་ཞེས་སོ། །མི་དགེ་བ་དང་དགེ་
བ་ཟག་བཅས་ཀྱིས་མ་སྐྱེས་པས་རྣམ་པར་སྨིན་པ་མ་ཡིན་པ་ཞེས་སོགས་ཏེ། འདི་ལ་གཉིས་
ཏེ༑ ཡོན་ཏན་གྱི་རྣམ་པ་མངོན་དུ་བྱེད་པ་དང་། ཤེས་རབ་ཀྱིས་ཤེས་བྱ་རྟོགས་པའི་ལྡོག་པ་
ནས་བཞག་པའོ། །དང་པོ་ལ་རྣམ་སྨིན་མ་ཡིན་པ་དང༌། རྣམ་སྨིན་གཉིས་ལས། དང་པོ་
ལའང་གཉིས་ཏེ། དངོས་དང་དཔེ་སྒྲུབ་པའོ། །དང་པོ་ནི་བསྡུས་ཞེས་དྲང་ངོ་། །གང་གིས་ཞེ་
ན་སྦྱིན་པ་ལ་སོགས་པ་ལྔ་པོ་རེ་རེ་སྟེ་གང་རུང་གིས་སོ། །གང་ཞེ་ན་རྣམ་སྨིན་མ་ཡིན་པའི་
ཟག་མེད་ཆོས་ཀུན་ནོ། །བསྡུས་པའི་ཚུལ་ལམ་ངོ་བོ་ནི་དང་པོ་ལྔ་ལས་གང་རུང་མངོན་དུ་
བྱས་པ་ན་བསྡུ་བྱ་ཐམས་ཅད་མངོན་དུ་བྱེད་ནུས་པའོ། །དེའི་རྒྱུ་ནི་སྔོན་མཐར་གྱིས་པའི་ཚེ་ལྔ་
པོ་དཀར་ཆོས་ཐམས་ཅད་དང་འབྲེལ་བར་བསྒོམས་པ་ལས་བྱུང་པའོ། །འོག་མགསུམ་
དུའང་དོན་གྱིས་གོ་བར་བྱའོ། །ཐུབ་པ་བྱང་སེའི་སྐད་ཅིག་མ་གཅིག་པོས་རྟོགས་པའོ།།
འགྲེལ་པར་༼འབྲུ་གཉིས་ཙམ་མ་གསལ།།བསྡུས་པ་འབའ་ཞིག་ཏུ་མ་ཟད་ཀྱི་འོན་ཀྱང་སྦྱིན་པ་ལ་
སོགས་པའི་ཡེ་ཤེས་དམིགས་པར་བྱ་བའི་སྐད་ཅིག་མ་གཅིག་པ་སྡུད་བྱེད་དོ། །བསྡུ་བྱ་ནི་
སྦྱིན་པ་ནས་དཔེ་བྱད་ཀྱི་བར་གྱི་ཆོས་རྣམས་སོ། །དེའི་རྒྱུ་མཚན་ནི་སྦྱིན་པ་སེར་སྣ་གཅིག་
པུའི་གཉེན་པོ་ཡིན་ནོ་ཞེས་པའི་དངོས་པོ་སོ་སོར་ངེས་པར་འཛིན་པ་དང་བྲལ་བས་སྦྱིན་པ་
ཐམས་ཅད་ཀྱི་གཉེན་པོར་གྱུར་པའོ། །གཅིག་གིས་མང་པོ་བསྡུས་པ་དེ་མི་འཐད་དོ་ཞེ་ན། རྒྱུ་
མཚན་བཞི་བརྒྱ་པ་ལས་དངོས་པོ་གཅིག་ནི་སྦྱིན་པ་ལྟ་བུའོ། །དངོས་པོ་ཀུན་ནི་ཟག་མེད་ཀྱི་
ཆོས་རྣམས་སོ། །བློ་གང་གིས་སྦྱིན་པ་ལྟ་བུའི་དངོས་པོ་གཅིག་དེ་བཞིན་ཉིད་སྟོང་པར་མཐོང་
བའི་བློ་དེ་ཡིས་ཟག་མེད་ཀྱི་དངོས་པོ་ཀུན་དེ་བཞིན་ཉིད་སྟོང་པར་མཐོང་ཞེས་སོ། །དེ་ཉིད་མི་
འཐད་དོ་ཞེ་ན། ཆོས་ཀྱི་དབྱིངས་ཀྱི་ངོ་བོ་ཉིད་ཅེས་སོ། །གཉིས་པ་ནི་ཡང་འདི་ལྟར་ཞེས་
སོགས་སོ། །རྩ་བ་ནི་གོ་སླའོ། །འགྲེལ་པར་དཔེར་ན་སྐྱེས་བུས་རྡོག་ཐབས་གཅིག་གིས་
- 4 [] 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
བསྐྱོད་པ་ན་ཟོ་ཆུན་ཞེས་སོགས་འབྲེལ་ལོ། །དེ་གང་གི་མཐུས་ཞེ་ན་བཟོ་བོ་ཞེས་སོགས་སོ།།
སྨོན་ལམ་སྐད་ཅིག་གཅིག་མངོན་དུ་བྱས་པ་ན་ཐམས་ཅད་བྱེད་པར་གྱུར་ཅིག་ཅེས་པའོ།།
ཆོས་ཀྱི་དབྱིངས་སྒོམ་སྤང་ཆུང་ངུ་ལས་གཞན་གྱིས་དག་པ་རྟོགས་པའི་སངས་རྒྱས་ཞེས་སོ།།
ཡང་ཆོས་དབྱིངས་མ་ཁྱབ་ན་ཡུལ་དང་ཡུལ་ཅན་སོ་སོ་ངེས་པར་འགྱུར་རོ་ཨར་གསུང་ངོ༌།།
གཉིས་པ་ནི་དེ་ལྟར་དང་པོ་ཞེས་སོགས་ཏེ། འདི་ལ་བཞི་ལས་ཤེས་བྱེད་ནི་ཤེས་རབ་ཀྱི་ཕ་
རོལ་ཏུ་ཕྱིན་པ་ནི་སྐད་ཅིག་གི་ཡེ་ཤེས་སོ། །ཤེས་བྱ་ནི་འབད་རྩོལ་ལ་མི་ལྟོས་པའི་རྣམ་པར་
སྨིན་པའི་གནས་སྐབས་ཀྱི་ཟག་པ་མེད་པའི་རང་བཞིན་ཐམས་ཅད་དོ། །ཚུལ་ལམ་ངོབོ་ནི་
ཡུལ་མངོན་དུ་བྱས་པ་ན་བསྡུ་བྱ་ཐམས་ཅད་མངོན་དུ་བྱེད་པའོ། །འགྲེལ་པར་རྟོགས་པའི་ཡེ་
ཤེས་ནི་ ཤེས་ རབ་ ཞེས་སོགས་སོ། །གང་ ཞེ་ན་རྣམ་པར་སྨིན་པའི་ཟག་ པ་མེད་པའི་
ཆོསརྣམས་སོ། །དུས་ཇི་ཙམ་ལ་ཞེ་ན་སྐད་ཅིག་ཁོ་ན་ལའོ། །ནམ་གྱི་ཚེ་ཞེ་ན་གང་རྣམ་པ་
གཅིག་པའི་ཕྱོགས་ཐམས་ཅད་རྣམ་པར་སྨིན་པའི་གནས་སྐབས་དཀར་པོའི་ངོ་བོ་ཉིད་སྐྱེས་
པ་དེའི་ཚེ་དཀར་བ་ཅི་སྟེ་ཞེ་ན་དྲི་མ་དང་བྲལ་བས་སོ། །དཔེ་ནི་སྟོན་ཀའི་ཟླ་བའི་འོད་བཞིན་
དུའོ། །དྲི་མ་དང་བྲལ་བ་ཅི་སྟེ་ཞེ་ན་མི་མཐུན་ཕྱོགས་ཐམས་ཅད་མེད་དེ་དེའི་ཕྱིར་རོ། །དེ་ཅི་
སྟེ་ཞེ་ན། བྱང་ཆུབ་སེམས་དཔའི་གཉེན་པོ་གྲངས་མེད་གསུམ་དུ་བསྒོམས་པས་ཞེས་སོ།།
གཉིས་པ་ལ་གཉིས་ལས་མཚན་ཉིད་མེད་པ་ནི་དེ་ལྟར་གཉིས་པ་བསྟན་ནས་ཞེས་སོགས་ཏེ།
རྟོགས་ཞེས་དྲང་ངོ༌། །དེ་ལ་བཞི་ལས་རྟོགས་བྱེད་ནི་ཆོས་ཀུན་རྨི་ལམ་དང་འདྲ་བར་སྣང་ཡང་
བདེན་པས་སྟོང་པར་གནས་པ་སྟེ། རྟོགས་པར་བྱས་ནས་འཁོར་གསུམ་དུ་མི་རྟོག་པའི་སྦྱིན་
པ་ལ་སོགས་པ་སྤྱོད་པ་ཡི་མཚན་ཉིད་མེད་པར་རྟོགས་པའི་བློའོ། །རྟོགས་བྱ་ནི་ཉོན་མོངས་
པ་དང་རྣམ་པར་བྱང་བའི་ཆོས་རྣམས་སོ། །ཚུལ་ནི་བདེན་པའི་མཚན་ཉིདགཅིག་པ་ཉིད་
དུའོ། །འགྲེལ་པར་ཤེས་པ་ན་ཞེས་སོགས་སོ། །གང་གིས་ཞེ་ན་ཉེ་བར་ནས་སྐད་ཅིག་མ་
- } {
J5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅིག་གོ་ནས་ཀྱི་བར་རོ། །གང་ཞེ་ན་ཀུན་ནས་ཞེས་སོགས་སོ། །ཚུལ་ཇི་ལྟར་ཞེ་ན་ཆོས་
ཐམས་ཅད་ནི་མཚན་ཉིད་མེད་པའི་ཞེས་སོ། །དུས་ནམ་གྱི་ཚེ་ན་ཚོགས་གཉིས་ཉམསསུ་མྱོང་
བར་བྱས་ན་སློབ་པའི་ཆོས་མཐར་ཐུག་རྟོགས་པའི་གནས་སྐབས་ནའོ། །རྒྱུ་གངགིས་ཤེས་
ཞེ་ན་སྔོན་ཆོས་ཐམས་ཅད་རྨི་ལན་ལྟ་བུར་གོམས་པར་བྱས་པས་སོ། །གཉིས་པ་གཉིས་
སུ་མེད་པ་ནི་དེ་ལྟར་གསུམ་པར་བསྟན་ནས་ཞེས་སོགས་ཏེ། མཐོང་ཞེས་དྲང་ངོ་། །དེ་ལ་
བཞི་ལས་མཐོང་བྱེད་ནི་དབྱིངས་དང་ཡེ་ཤེས་གཉིས་ལས་གཟུང་འཛིན་གཉིས་སུ་མི་མཐོང་
བའི་སྐད་ཅིག་གཅིག་གིས་སོ། །མཐོང་བྱ་ནི་ཆོས་རྣམས་གཟུང་འཛིན་གཉིས་སུ་མེདཔའི་དེ་
ཉིད་དོ། །ཚུལ་ནི་ཆོས་གཅིག་གཉིས་སུ་མེད་པར་མཐོང་བ་ན་ཆོས་ཐམས་ཅད་དེ་ལྟར་མཐོང་
བར་ནུས་པའོ། །དེའི་དཔེ་ནི་རྨི་ལམ་གྱི་ཡུལ་དང་དེ་མཐོང་བའི་ཡུལ་ཅན་གཉིས་གཉིད་སད་
པའི་ཤེས་པས་གཉིས་སུ་མི་མཐོང་བ་ལྟར་རོ། །འགྲེལ་པར་རྟོགས་ཅེས་དྲང་ངོ༌། །གངགིས་
ཞེ་ན་གཉིས་སུ་མེད་པར་མཐོང་བའི་སྐད་ཅིག་མ་གཅིག་ཁོ་ནས་སོ། །གང་ཞེ་ན་ཆོསརྣམས་
ཀྱི་དེ་ཁོ་ན་ཉིད་དོ། །ཚུལ་ཇི་ལྟར་ཞེ་ན་ཆོས་ཐམས་ཅད་ཀྱང་གཟུང་འཛིན་གཉིས་སུ་མེད་
པར་དེ་ལྟ་བུའི་ཆོས་ཉིད་ཡིན་ནོ་ཞེས་སོ། །གང་ཟག་གང་གིས་ཞེ་ན་བྱང་ཆུབ་སེམས་དཔའ་
དེའོ། །དེའི་ཁྱད་པར་ཡུན་རིང་མོ་ཞེས་སོགས་སོ། །དཔེ་ནི་གང་གི་ཚེ་ནས་དེའི་ཚེའི་བརཏེ་
དེ་ནས་ཞེས་པའོ། །སྐབས་བདུན་པའི་འགྲེལ་པའི་རྣམ་པར་བཤད་པའོ།། །།
༈ འབྲས་བུ་ཆོས་སྐུ་སྟོན་པ་ནི་སྐད་ཅིག་མ་ཞེས་སོགས་ཏེ་འདི་ལ་གཉིས་ཏེ།
སྐུ་དང༌། ཕྲིན་ལས་སོ། །དང་པོ་ལ་བཞི་ལས། ངོ་བོ་ཉིད་ཀྱི་སྐུ་ལ་གཉིས་ཏེ། དངོས་དང་སྐུ་
ལྷག་མ་གསུམ་དང་ཐ་དད་དུ་འཇོག་པའི་རྒྱུའོ། །དང་པོ་ནི་ཟག་པ་མེད་པའི་ཆོས་གང་དག་
ཐོབ་པར་གྱུར་ཞེས་ཏེ། ཟག་པ་མེད་པའི་ཆོས་ཐམས་ཅད་དང་དབྱེར་མེད་པ་དང་། གློ་བུར་
གྱི་དྲི་མ་རྣམ་པ་ཀུན་ཏེ་ཐམས་ཅད་རྣམ་པར་དག་པ་དང་
། དེ་དག་ཀྱང་རང་བཞིན་གྱིས་སྟོང་
- 1 (0 G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
པའི་མཚན་ཉིད་དོ། །མདོ་ལས་རབ་འབྱོར་གཞན་ཡང་ཟག་པ་མེད་པའི་ཆོས་རྨི་ལམ་ལྟ་བུ་
དངོས་པོ་དང་མི་ལྡན་པ་དངོས་པོ་མེད་པའི་རང་བཞིན་གྱིས་སྟོང་པ་རྣམ་པ་ཐམས་ཅད་དུ་
ཡོངས་སུ་དག་པར་གྱུར་པ་དེ་དག་ཐམས་ཅད་ཀྱི་རང་བཞིན་གང་ཡིན་པ་མཚན་ཉིད་གཅིག་
པོ་འདི་ལྟ་སྟེ་མཚན་ཉིད་མེད་པ་དེ་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་ཡིན་པར་རིག་པར་བྱ་སྟེ་ཞེས་གསུངས་སོ། །འགྲེལ་པར་འཇིག་
རྟེན་ལས་འདས་པའི་ཆོས་ཟག་པ་མེད་པ་ཅེས་འབྲེལ་ལོ། །དྲི་མ་རྣམས་གློ་བུར་བཡིན་པས་
དེ་རྣམ་པ་ཐམས་ཅད་དུ་རྣམ་པར་དག་ཅེས་སོ། །ཆོས་ཀྱི་དབྱིངས་ཀྱང་ངོ་བོ་ཉིད་ཀྱི་རང་
བཞིན་གྱིས་ཞེས་འབྲེལ་ལོ། །རྒྱུ་རྐྱེན་གྱིས་བཅོས་མ་མ་ཡིན་པའི་དོན་གྱིས་ཞེས་སོ། །གཉིས་
པ་ནི་སྐུ་ལྷག་མ་གསུམ་པོ་ངོ་བོ་ཉིད་ཀྱི་སྐུ་དེ་དང་ཐ་མི་དད་ཀྱང་ཐ་དད་པ་བཏགས་ནས་སོ།།
དེ་ཅི་སྟེ་ཞེ་ན། ཚད་མའི་ལུགས་ལས་བུམ་པ་བཀག་པའི་དབེན་པ་དེ་ས་ཕྱོགས་བུམ་མེད་ལྟ་
བུའི་དབེན་པར་གྱུར་པ་ལས་ཐ་མི་དད་པ་ཉིད་ཀྱི་ཕྱིར་རོ། །དགོས་པ་ནི་སྐུ་ལྷག་མགསུམཔོ་
ཆོས་ཅན་གྱི་སྐུ་ལ་ངོ་བོ་ཉིད་ཀྱིས་ཁྱབ་པས་དོན་དམ་པར་ཆོས་ཉིད་ཀྱི་ངོ་བོ་ཞེས་སོ། །ཡང་
དག་པའི་ཀུན་རྫོབ་ཇི་ལྟར་མོས་པའི་བློའི་སྣང་ལུགས་ཀྱི་ཕྱེ་བའོ། །ཇི་ལྟར་ཞེ་ན་ཆོས་སྐུ་དང་
ལོངས་སྐུ་སྤྲུལ་སྐུ་གསུམ་རིམ་པ་ལྟར་སངས་རྒྱས་དང་བྱང་ཆུབ་སེམསདཔའདང་ཉན་ཐོས་
ལ་སོགས་པ་གསུམ་གྱི་སྤྱོད་ཡུལ་རྣམ་པར་བཞག་པ་ཡིན་ནོ་ཞེས་བསྟན་པའི་དོན་དུའོ།།
གཉིས་པ་ཆོས་སྐུ་ནི་དེ་ལྟར་སྐུ་དང་པོ་ཞེས་སོགས་ཏེ། སྤྲོས་པ་ནི་རྟོག་པའོ། །འདི་ལ་བཞི་སྟེ།
ཡོན་ཏན་གྱི་དབྱེ་བ་དང་། དེ་སྐུ་གཉིས་པར་སྒྲུབ་པ་དང་། དེའི་ཡོན་ཏན་གྱི་ཁྱད་པར་དང་།
བརྩད་པ་སྤང་བའོ། །དང་པོ་ནི་བྱང་ཆུབ་ཅེས་སོགས་ཏེ། དང་པོ་བཅུ་ཉན་རང་དང་ཐུན་མོང་
བའོ། །དེའི་འོག་མ་གཉིས་བྱང་སེ་དང་ཐུན་མོང་བའོ། །ལྷག་མ་དགུ་སངས་རྒྱས་ཀྱི་ཐུན་མོང་
མ་ཡིན་པའོ། །དང་གིས་བསྡུས་པ་གཉིས་ཉན་རང་དང་བྱང་སེ་དང་ཡང་ཐུན་མོང་བའོ།།
-[] 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་ཆུབ་ཀྱི་ཕྱོགས་མཐུན་ནི་དང་པོ་སྐྱེ་བ་ལས་དང་པོའི་ས་ནས་ཡིན་ལ་རྣམ་པར་དག་པ་
སངས་རྒྱས་ཀྱི་ས་ལའོ། །དེ་ལ་མིང་རྙིང་ཁྲིན་གྱིས་བཏགས་ནས་དེར་བསྟན་གྱི་དེའི་རྒྱུ་
མཚན་ནི་དོར་བ་ཡིན་ནོ། །ཚད་མེད་པ་བཞི་ཡང་སྐྱེ་བ་ལས་དང་པོ་པའི་ས་ནས་ཡིན་ནོ།།
རྣམ་ཐར་ནི་ཉན་ཐོས་ཀྱི་དང་ཐུན་མོང་གི་སྟེང་དུ་སངས་རྒྱས་ཀྱི་སྒྲིབ་པ་ཀུན་ལས་གྲོལ་བའོ།
སྙོམས་འཇུག་དགུ་ནི་དྲི་མ་མེད་པའོ། །ཟད་པར་ཡང་ཐུན་མོང་བའི་སྟེང་དུ་སངས་རྒྱས་ཀྱི་ཡེ་
ཤེས་ཀྱིས་ཤེས་བྱ་ལ་ཁྱབ་པར་སྐྱེའོ། །ཟིལ་གནོན་ཡང་ཐུན་མོང་བའི་སྟེང་དུ་སངས་རྒྱས་ཀྱི་
འཇིག་རྟེན་ཐམས་ཅས་ཟིལ་གྱིས་གནོན་པའོ། །འདི་གསུམ་ནི་ཐུབ་པའི་སྒྲིབ་ཀུན་ངེས་པར་
གྲོལ། །འཇིག་ རྟེན་ཐམས་ཅད་ཟིལ་ གྱིས་གནོན། ཁྱོད་ཀྱི་མཁྱེན་པས་ཤེས་བྱ་ཁྱབ།།
ཐུགས་གྲོལ་ཁྱོད་ལ་ཕྱག་འཚལ་ལོ་ཞེས་སོ། །ཉོན་མོངས་མེད་དང་སྨོན་མཁྱེན་ནི་འོག་ནས་
འཆད་དོ། །མངོན་ཤེས་ནི་གཤེགས་ནས་སྤྱོད་པ་མཁྱེན་མཛད་དེ། །དེ་དག་སྐད་ཀྱིས་སེམས་
ཅན་གྱི། །འགྲོ་དང་འོང་དང་ངེས་འབྱུང་ལ། །ལེགས་འདོམས་ཁྱོད་ལ་ཕྱག་འཚལ་ལོ་ཞེས་
སོ༑ །སོ་སོ་ཡང་དག་རིག་པ་ནི་རྣམ་པར་དག་པའོ། །དག་པ་བཞི་དང་དབང་བཅུནི་རྣམ་
པར་དག་པ་དང་དྲི་མ་མེད་པ་ནི་སངས་རྒྱས་ཀྱིའོ། །ལྷག་མ་རྣམས་སངས་རྒྱས་ཁོ་ནའིའོ། ། །
དེ་དག་ལས་སྔར་མ་བཤད་པ་རྣམས་འགྲེལ་པ་ལ་བརྟེན་ཏེ་ཤེས་པར་བྱའོ། །ཟད་པར་ལ་
གཉིསཏེ། དངོས་དང་། བརྩད་པ་སྤང་བའོ། །དང་པོ་ལ་བརྒྱད་དེ། དབྱེ་བ་དང་། རྟེན་དང་།
སྦྱོང་བ་མ་བྱས་པའི་ཁྱད་པར་དང་། མཚན་གྱི་ཁྱད་པར་དང་། ཡིད་ལ་བྱེད་པའི་ཁྱད་པར་
དང༌། བྱེད་པའི་ཁྱད་པར་དང་། ངེས་ཚིག་གོ །དང་པོ་ལ་གསུམ་ལས་དབྱེ་གཞི་ནི་ཟད་པར་
ཞེས་པའོ། །གྲངས་ཀྱི་དབྱེ་བ་ནི་རྣམ་པ་བཅུ་ཞེས་པའོ། །གསལ་བའི་དབྱེ་བ་ནི་ས་དང་ཞེས་
སོགས་སོ། །གཉིས་པ་ནི་བསམ་གཏན་གྱི་དངོས་གཞིའི་སེམས་ལ་བརྟེན་ནས་སོ། །གསུམ་
པ་ནི་ས་ལ་དམིགས་རྟེན་མ་བཤད་པས་ས་ཞེས་པའི་མིང་ལ་དམིགས་ཏེ་བསྒོམ་པའོ། །ཆུའི་
-40 8-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་འཇམ་གསར་འགྲེལ་པ་བཞུགས། ༼༨
སྦྱོང་བ་ནི་སྟེང་ནས་གོས་གཙང་མའམ་ཆུའི་ཚགས་ལས་ཆུ་ཚར་ཚར་འཛག་པ་འོག་ཏུ་སྣོད་
ཆུས་བཀང་པ་གཅིག་དམིགསརྟེན་དུ་བཞག་སྟེ་ཆུ་ཆུ་ཞེས་མིང་ལ་དམིགས་ཏེ་བསམ་གཏན་
གྱི་སེམས་ཀྱིས་བསྒོམ་པའོ། །མེའི་དམིགས་རྟེན་ཕ་གུ་གྲུ་བཞི་པ་བློ་སྐར་མཐོ་གང་སོར་བཞི
དང་བཅས་པའི་ནང་ཤིང་དུམ་བུས་བཀང་ནས་བློ་སྐར་ནས་མེ་བཅུག་པས་འོག་ན་ཤིང་བར་
ན་མེ་སྟེང་ན་དུ་བ་འཐུལ་བའོ། །རླུང་ནི་སྒོམ་ཁང་གི་བུ་ཁ་ནས་རླུང་བྱུང་པ་ལུས་ཀྱི་ཆ་གང་
རུང་ལ་ཕོག་པར་བྱ་སྟེ་དེ་ནས་མིང་ལའོ། །སྔོན་པོའི་ཨུཏྤ་ལ་སྔོན་པོ་ལ་ཡུ་བ་དང་གེ་སར་
གསལ་བའམ། རས་སྔོན་བརྒྱངས་པའམ་རྩིག་ངོས་ལ་ཚོན་སྔོན་པོས་དཀྱིལ་འཁོར་བྱ་སྟེ་ཁ་
དོག་མི་མཐུན་པ་གཞན་གྱིས་བར་བཅད་པ་ལ་དམིགསཏེ་དེ་ནས་སྦྱོར་བའི་དུས་སུ་སྔོན་པོའི་
ཁ་དོག་གིས་ཁྱབ་པར་མོས་ཤིང་དངོས་གཞི་ན་མིང་ལ་དམིགས་ཏེ་བསྒོམ་པའོ། གཞན་
གསུམ་པོའང་དེས་འགྲེའོ། །ནམ་མཁའི་ནི་སྟེང་གཡོགས་ལ་བུ་ག་མཐོ་གང་སོར་བཞི་ཙམ་
བཞག་པ་ལ་དེ་དམིགས་པའི་རྟེན་དུ་བཞག་སྟེ་དེ་ནས་སྦྱོར་བའི་དུས་སུནམ་མཁའ་ཁྱབ་པར་
མོས་ཤིང་དངོས་གཞི་ན་མིང་ལ་དམིགས་ནས་བསྒོམ་པའོ། །རྣམ་པར་ཤེས་པའི་བུམ་པའི་
ནང་དུ་མར་མེ་བཅུག་སྟེ་ཁ་བཅད་ནས་དེ་ལ་བུ་ག་ཅུང་ཟད་བསྟོད་དེ་དེའི་འོད་རྩིག་པ་ལ་
ཕོག་པ་རྟེན་དུ་བཞག་ནས་བསྒོམ་པའོ། །བཞི་པ་སྦྱང་བ་བྱས་པའི་ཁྱད་པར་ནི་ས་དང་ཆུ་ལ་
སོགས་པདམིགས་པ་ཅུང་ཟད་མཐོང་བ་ན་འགྲུབ་བོ། །ལྔ་པ་ལ་གཉིས་ལས་ཆུ་ལྷུབ་ཅན་ལ་
སོགས་པར་སྣང་ན་འཛིན་པའི་མཚན་མ་སྟེ་ད་རུང་སྦྱང་དགོས་སོ། །དེ་ལས་བཟློག་པ་སྣང་
བའི་མཚན་མའོ། །མེའི་གཉིས་པ་ནི་འཆད་ཅིང་སོལ་བ་དང་དུ་བ་ཅན་དུ་སྣང་བ་དང་། ནམ་
མཁའ་ལ་གནས་པའི་ཟླ་བ་དམར་པོ་ཟླུམ་པོ་ལྟ་བུར་སྣང་བ་ནི་རིམ་པ་ལྟར་འཛིན་པ་དང་
སྣང་བའི་མཚན་མའོ། །རླུང་གི་གཉིས་ནི་འོ་མ་སྐོལ་བ་ཕོག་མ་ཐག་གི་རླངས་པ་ལྟར་གཡོ་བ་
དང་འདུག་པ་ལྟར་མི་གཡོ་བའོ། །སྔོན་པོ་ལ་སོགས་པ་གཉིས་ནི་སྡོང་པོ་དང་མེ་ཏོག་དང་
-
(]
] -



བརྩེ་ཆེན་འོད་སྣང་ལ ས༑ པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདབ་མ་གཞན་དུ་སྣང་བར་གྱུར་པ་དང་། དེ་དག་གི་དམིགས་རྟེན་ལ་འཕངས་ནས་ནམ་
མཁའ་ལ་སྣང་བའོ། །ནམ་མཁའི་གཉིས་ནི་བསྐྱེད་ཀྱང་འཕེལ་བར་མི་འགྱུར་བ་དང་བསྐྱེད་
ན་འཕེལ་བར་འགྱུར་བའོ། །རྣམ་པར་ཤེས་པའི་གཉིས་ནི་སའམ་རྩིག་པར་སྐྱེས་པར་འགྱུར་
བའི་དཀྱིལ་འཁོར་ལྟ་བུར་སྣང་བ་དང༌། རབ་ཏུ་དང་བ་དང་འདྲ་བའོ། །དྲུག་པའི་དེ་དག་གི་
མིང་ལ་དམིགས་ནས་བསྒོམ་པར་བྱེད་དོ། །བདུན་པ་ནི་ས་ལས་ནམ་མཁའ་ལ་འགྲོ་བ་ལ་
སོགས་པ་འབྱུང་ངོ༌། །ཆུ་ལས་ས་ལ་ཡང་བྱི་བཟུལ་བྱེད་པ་ལ་སོགས་པའོ །རླུང་ལས་རླུང་
ལྟར་མགྱོགས་པ་ལ་སོགས་པའོ། །སྔོན་པོ་ལ་སོགས་པ་བཞི་ལས་ཁ་དོག་དེ་དག་ཏུ་བསྒྱུར་
བ་ལ་སོགས་པར་བྱེད་པའོ། །ནམ་མཁའ་ལས་རྩིག་པ་ལ་སོགས་པ་ལ་ཐོགས་པ་མེད་པར་
འགྲོ་བ་ལ་སོགས་་པ་བྱེད་པའོ། །རྣམ་པར་ཤེས་པ་ལ་གཟུགས་གསལ་བར་བྱེད་པ་ལ་
སོགས་པའོ། །བརྒྱད་པ་ནི་རྒྱུན་མི་ཆད་པར་ཁྱབ་པར་སྤྲོ་བས་ན་ཟད་པར་རོ། །
གཉིས་པ་ལ་གསུམ་སྟེ། འབྲས་བུའི་གཟུགས་གཞན་གྱི་མི་འཆད་པའི་རྒྱུ་
མཚན་དང༌། སེམས་བྱུང་གསུམ་གྱི་ཟད་པར་མི་འཆད་པའི་རྒྱུ་མཚན་དང་། གགས་མེད་
གོང་མ་གཉིས་ཀྱི་མི་འཆད་པའི་རྒྱུ་མཚན་ནོ། །དང་པོ་ནི་གཟུགས་བཅོ་ལྔ་ལས་རྒྱུའི་བཤད་
ནས་འབྲས་བུའི་བཅུ་གཅིག་ལས་མིག་གི་ཡུལ་ཙམ་བཤད་ནས་གཞན་གྱི་མི་འཆད་པ་ཅི་སྟེ་
ཞེ་ན། རྣམ་པར་རིག་བྱེད་མ་ཡིན་པ་ནི་ཉན་ཐོས་སྡེ་པས་བཏགས་པ་ཙམ་ཡིན་པསགགས་
སུ་མ་གྲུབ་ལ་དབང་པོ་ལྔ་ནི་སེམས་ཅན་གྱི་ཐ་སྙད་ཀྱི་དོན་ཡིན་པས་ཕྱིའི་དོན་ལ་ཁྱབ་པར་མི་
ནུས་ཏེ་ནུས་ན་སྔ་ན་མེད་པའི་སེམས་ཅན་གསར་པ་སྐྱེ་བའི་སྐྱོན་པས་སོ། །སྒྲ་ལ་རྒྱུན་མེད་
པས་དང༌། དྲི་ རོ་ གཉིས་ ཀྱིས་གཟུགས་ ཁམས་ ཁྱབ་པར་མི་ནུས་པས་སོ། །ག་བྱ་ནི་
གཟུགས་སུ་འདུས་པའི་ཕྱིར་དེ་དག་གི་ཟད་པར་མ་བཤད་དོ། །གཉིས་པ་སེམས་བྱུང་གི་ཕུང་
པོ་གསུམ་གྱི་ཟད་པར་མི་འཆད་པ་ཅི་སྟེ་ཞེ་ན། དེ་གསུམ་རྣམ་ཤེས་ཀྱི་འཁོར་ཡིན་པས་དེའི་
- ཤུ ༽ ( -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
དོན་གྱིས་འགྲུབ་པའི་ཕྱིར་རོ། །གསུམ་པ་ནི་གཟུགས་མེད་གཉིས་ལ་མི་འཆད་པ་ཅི་སྟེ་ཞེན།
སྤྱིར་རྣམ་ཐར་ནི་དམིགས་པ་ལ་མོས་པར་བྱེད་པ་སྦྱོར་བ་ཡིན་ལ། དེ་ལས་བྱུང་པའི་ཟིལ་
གནོན་ནི་དམིགས་པཟིལ་གྱིས་གནོན་པ་དངོས་གཞི་ཡིན་ནོ། །དེ་ལས་བྱུང་པའི་ཟད་པར་ནི་
དམིགས་པ་ལ་ཁྱབ་པར་བྱེད་པ་རྗེས་སོ། །དེ་ལས་ནང་གཟུགས་ཅན་དང་གཟུགས་མེད་པར་
ལྟ་བའི་རྣམ་ཐར་གཉིས་ལས་འབྱུང་བ་བཞིའི་ཟད་པར་འགྲུབ་ལ། སྡུག་པའི་རྣམ་ཐར་ལས་
ཟད་པར་ལྷག་མ་དྲུག་འགྲུབ་བོ། །ནམ་མཁའ་དང་རྣམ་ཤེས་ཀྱི་ཁྱད་པར་ལས་ཅིཡང་མེད་
པ་དང་སྲིད་རྩེའི་རྣམ་ཐར་གཉིས་འགྲུབ་པས་དེ་གཉིས་ཟད་པར་གྱི་འབྲས་བུ་ཡིན་པས་དེ་
གཉིས་ཀྱི་མ་བཤད་དོ། །དེས་ན་རྣམ་ཐར་དང་ཟད་པར་གཉིས་བྱ་དང་སྒོང་ང་ལྟར་སྤྱིརིགས་
རྒྱུ་འབྲས་འཁོར་བ་ཡིན་ནོ། །ཟིལ་གནོན་འཆད་པ་ནང་ཞེས་སོགས་ཏེ། བསམ་གཏན་གྱི་
དངོས་གཞི་ལ་བརྟེན་ནས་རང་གི་ལུས་ལ་གཟུགས་ཀྱི་འདུ་ཤེས་མ་བཤིག་པས་དང་
གཟུགས་ཅན་དུ་འདུ་ཤེས་པས་སྤྱིའི་གཟུགས་ཆུང་ངུ་སེམས་ཅན་འཇིག་རྟེན་དང་ཁ་དོག་
བཟང་པོ་མཐོ་རིས་དང་ངན་སོང་རྣམས་ལྟ་ཞིང་གཟུགས་དེ་དག་རྗེ་བོས་བྲན་ལ་བྱ་བ་བཞིན་
དུ་འདོད་ཁམས་ཀྱི་གཟུགས་ལ་ཇི་ལྟར་འདོད་པ་བཞིན་དུ་དབང་བསྒྱུར་བས་ཟིལ་གྱིས་
མནན་ནས་གཞི་གནས་ཀྱི་སེམས་ཀྱིས་ཤེས་ལྷག་མཐོང་གི་སེམས་ཀྱིས་མཐོང་ཞེས་སྦྱར་ཏེ་
དང་པོའི་ཞེས་སོ། །ཡང་ནང་གཟུགས་ཅན་དུ་འདུ་ཤེས་པ་དག་གིས་ཆེན་པོ་སྣོད་ཀྱི་འཇིག་
རྟེན་ལའང་དེ་བཞིན་དུ་སྦྱར་བ་ནི་གཉིས་པའོ། །དེ་ནི་རྣམ་ཐར་དང་པོས་འགྲུབ་བོ། །ནང་
གཟུགས་མེད་པ་ནི་གཟུགས་ཀྱི་སེམས་ཐོབ་པས་རང་གི་ལུས་ལ་གཟུགས་ཀྱི་འདུ་ཤེས་
བཤིག་སྟེ་དེ་ནས་མངོན་དུ་བྱེད་པར་སྔ་མ་ལྟར་བྱེད་པགཉིས་ཏེ་དེ་ནི་རྣམ་ཐར་གཉིས་པས་
འགྲུབ་བོ། །ནང་གཟུགས་མེད་པར་འདུ་ཤེས་པ་ཁོ་ནས་ཕྱིའི་གཟུགས་སྔོན་པོ་ནི་བསྟན་པའོ།
ལྷན་ཅིག་སྐྱེས་པའི་སྔོན་པོ་ཡིན་པའི་ཕྱིར་ཁ་དོག་སྔོན་པོའོ། །སྦྱར་བ་ལས་བྱུང་པའི་སྔོན་པོ་
-， ，
[ .



བརྩེ་ཆེན་འོད་སྣང་ལས། བོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པའི་ཕྱིར་སྔོན་པོ་ལྟ་བུར་སྟོན་པའོ། །དེ་གཉིས་འོད་འཕྲོ་ཞིང་མདང་གསལ་བ་ཡིན་པའི་
ཕྱིར་འོད་འབྱུང་བ་ཅན་ནོ། །དཔེར་ན་ཟར་མའི་མེ་ཏོག་དང་ཡུལ་ཝཱ་རཱ་ཎ་སཱིའི་རས་ཁ་དོག་
ཕུན་སུམ་ཚོགས་པ་ལྟ་བུ་ཞེས་ཏེ། གཅིག་ལ་དཔེ་གཉིས་བཀོད་པ་ནི་ལྷན་ཅིག་སྐྱེས་པ་དང་
སྦྱར་བ་ལས་བྱུང་པ་བསྟན་པའི་དོན་དུའོ། །སྔོན་པོ་ནི་མེ་ཏོག་དང་རས་ལ་ཐུན་མོང་དུ་བསྟན་
པའོ། ཁ་དོག་སྔོན་པོ་ནི་མེ་ཏོག་གི་དབང་དུ་བྱསཏེ་ལྷན་ཅིག་སྐྱེས་པའི་སྔོན་པོ་ཡིན་པའི་ཕྱིར་
རོ༑ །སྔོན་པོ་ལྟར་བུར་སྟོན་པ་ནི་རས་ཀྱི་དབང་དུ་བྱས་པ་སྟེ་སྦྱར་བ་ལས་བྱུང་པའི་སྔོན་པོ་
ཡིན་པའི་ཕྱིར་རོ། །འོད་སྔོན་པོ་འབྱུང་བ་ཅན་ནི་མེ་ཏོག་དང་རས་གཉིས་ཀའི་དབང་དུ་བྱས་
པ་སྟེ། མདངས་གསལ་བ་ཉིད་གཉིས་ཀ་ལ་ཡོད་པའི་ཕྱིར་རོ། །དེ་དག་ཟིལ་གྱིས་མནན་
ནས་ཤེས། ཟིལ་གྱིས་མནན་ནས་མཐོང་ཞེས་པའོ། །དེ་བཞིན་དུ་གཞན་ལ་སྦྱར་རོ། །ལྷན་
སྐྱེས་ཀྱི་དཔེ་ནི་སོས་ཀའི་མེ་ཏོག་དང་བན་ཛུ་ཛི་བ་ཀའི་མེ་ཏོག་དང་སྐར་མ་པ་ཝ་སངས་
རྣམས་སོ། །དེ་བཞིན་སྡུག་པའི་རྣམ་ཐར་ལས་འགྲུབ་བོ། །ཕ་རོལ་ནས་སྨོན་ནས་མཁྱེན་
པའི་བར་ནི་འཆད་པར་འགྱུར་རོ། །མངོན་ཤེས་དང་སོ་སོ་ཡང་དག་རིག་པ་བཞིན་བཤད་
ཟིན་ཏོ། །ལེན་དང་གནས་དང་འདོར་བ་དང༌། །སྤྲུལ་དང་ཡོངས་སུ་སྒྱུར་བ་དང་། །ཏིང་ངེ་
འཛིན་དང་ཤེས་རབ་ལ། །མངའ་མཉེས་ཁྱོད་ལ་ཕྱག་འཚལ་ལོ་ཞེས་པས་ཇི་ལྟར་འདོད་པ་
བཞིན་ལུས་ལེན་པ་དང་གནས་པ་དང་འདོར་བ་ལ་མངའ་མཉེས་པ་ནི་རྟེན་ཡོངས་སུ་དག་
པའོ། །ཏིང་ངེ་འཛིན་ལ་མངའ་མཉེས་པ་ནི་ཐུགས་ཡོངས་སུ་དག་པའོ། །ཤེས་བྱ་ལ་ཡེ་ཤེས་
འཇུག་པ་མངའ་མཉེས་པ་ནི་ཡེ་ཤེས་ཡོངས་སུ་དག་པའོ། །དབང་བཅུ་ལས་ལས་དང་པོ་
གསུམ་སྦྱིན་པའི་འབྲས་བུ་སྟེ་ཟས་དང་སྨན་ལ་སོགས་པ་མེད་པས་འཆི་བར་འགྱུར་བ་ལ་དེ་
དག་བྱིན་པས་ཚེ་ལ་དབང་བའོ། །གཞན་ལ་མཁོ་བ་བྱིན་པས་ཡིད་ཚིམ་པར་བྱས་པས་
སེམས་ལ་དབང་བའོ། །སྤྱིར་ཡོ་བྱད་མང་པོ་བྱིན་པས་ནམ་མཁའ་ལ་མཛོད་བཅསཏེ་ཡོ་བྱད་
- 4 1 2



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ལ་དབང་ཐོབ་པའོ། །ལས་དང་སྐྱེ་བ་ལ་དབང་བ་གཉིས་ནི་ཚུལ་ཁྲིམས་ཀྱི་འབྲས་བུ་སྟེ་ཚུལ་
ཁྲིམས་ཀྱིས་སྔོན་སེམས་ཅན་རྣམས་ལུས་ངག་གི་ཁ་ན་མ་ཐོ་བ་མེད་པ་ལ་བསྐུལ་བས་ལུས་
ངག་གི་ལས་ལ་དབང་ཐོབ་པ་དང་། ཚུལ་ཁྲིམས་ལྡན་པའི་སྨོན་ལམ་འགྲུབ་པས་ཇིལྟར་
འདོད་པ་བཞིན་སྐྱེ་བ་ལ་དབང་ཐོབ་པའོ། །མོས་པ་ནི་བཟོད་པའི་འབྲས་བུ་སྟེ་བྱང་སེ་ལ་
སེམས་ཅན་གྱིས་གནོད་པ་བྱས་ན་འདིས་བདག་ལ་ལན་དུ་གནོད་པ་མ་བྱས་ན་ཅི་མ་རུང་
སྙམ་པའི་མོས་ཡུལ་བསྲུངས་པས་ཇི་ལྟར་མོས་པ་བཞིན་གསེར་ལ་སོགས་པར་གྲུབ་པས་དེ་
ལ་དབང་བའོ། །སྨོན་ལམ་ནི་བརྩོན་འགྲུས་ཀྱི་འབྲས་བུ་སྟེ་དེས་དགེ་བ་བསགས་པས་སྨོན་
ལམ་འགྲུབ་པས་སོ། །རྫུ་འཕྲུལ་ནི་བསམ་གཏན་གྱི་དེ་གོམས་པས་རྫུ་འཕྲུལ་ལདབང་བས་
སོ༑ ༑རྫུ་འཕྲུལ་ཡང་མངོན་པར་ཤེས་པ་ལྔ་ལ་མདོ་ནས་བཤད་དོ། །ཡེ་ཤེས་དང་ཆོས་ལ་
དབང་བ་གཉིས་ནི་ཤེས་རབ་ཀྱིས་སྐྱེ་སྟེ་མི་རྟོག་པ་དང་སྡེ་སྣོད་ཀྱི་ཆོས་མ་ལུས་པ་ལ་དབང་
ཐོབ་པའི་ཕྱིར་རོ། །བསྲུང་བ་མེད་པ་གསུམ་ནི་དེ་བཞིན་གཤེགས་པའི་སྐུ་ལ་སོགསཔའི་
སྤྱོད་པ་ཡོངས་སུ་དག་པ་སྟེ། སངས་རྒྱས་འདི་ལ་ཕྱིན་ཅི་ལོག་གིས་ཀུན་ནས་བསླང་པའི་
ལས་གསུམགྱི་ཉེས་སྤྱོད་གཞན་གྱིས་ཡོངས་སུ་ཤེསན་ངོ་ཚ་སྙམ་ནས་སྙེངས་པ་སྟེ་འཇིགས་
པས་བཅབས་པ་སྟེ་གསང་བར་བྱའོ་སྙམ་པའི་དགོངས་པ་མི་མངའ་བའོ། །དྲན་པ་ཉེ་བར་
བཞག་པ་གསུམ་ནི་ཆོས་སྟོན་པ་ན་ཉན་པར་འདོད་པའི་རྗེས་སུ་ཆགས་པ་ཁོ་ནར་ཞེས་
སོགས་ཏེ་གཉིས་པོ་ལའང་སྦྱར་རོ། །མདོ་ལས་དེ་བཞིན་གཤེགས་པ་ཆོས་སྟོན་པར་མཛད་
པ་ནི་ཁ་ཅིག་གུས་པ་ན་གཏད་དེ་མཉན་ཉན་ནས་ཀྱང་ཆོས་དང་རྗེས་སུ་མཐུན་པའི་ཆོས་
བསྒྲུབ་སྙམ་པའི་བསམ་པས་ཉན་པ་ལ་དེས་དེ་བཞིན་གཤེགས་པ་དགེ་བར་མི་འགྱུར་ཡིད་
ལ་བདེ་བར་མི་འགྱུར་ཐུགས་ཡེང་ཡེང་པོར་མི་འགྱུར་ཞེས་དང་། ཁ་ཅིག་གུས་པར་མི་ཉན་
པ་ལ་སོགས་པ་ཁོང་ཁྲོ་བར་མི་འགྱུར་མི་བཟོད་པར་མི་འགྱུར་ཐུགས་མི་ཆེས་པར་མི་འགྱུར་
པ! ]
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་དང་། ཁ་ཅིག་གུས་པར་ཉན་ཅིང་ཁ་ཅིག་གུས་པར་མི་ཉན་པ་ལ་སོགས་པ་ལ་དེ་བཞིན་
གཤེགས་པ་དགྱེས་པའམ་ཁོང་ཁྲོ་བ་གཉིས་སུ་མི་འགྱུར་ཏེ་ཐམས་ཅད་དུ་དྲན་པ་དང་ཤེས་
བཞིན་དང་ལྡན་པས་བཏང་སྙོམས་སུ་གནས་སོ་ཞེས་སོ། །དེ་གཉིས་ལ་དགོངས་ནས།
བསྲུང་མེད་བསྙེལ་བ་མི་མངའ་བས། །འཁོར་གྱི་ནང་དུ་བག་བརྐྱང་གསུང་། །ཀུན་ནས་ཉོན་
མོངས་གཉིས་སྤངས་པའི། །འཁོར་སྡད་ཁྱོད་ལ་ཕྱག་འཚལ་ལོ། །བསྙེལ་བ་མི་མངའ་བ་ནི་
སེམས་ཅན་གྱི་ཞེས་སོགས་ཏེ། སེམས་ཅན་ཀུན་གྱི་བྱ་བ་ལ། ཁྱོད་ནི་དུས་ལས་མི་འདའ་
ཞིང་། །མཛད་པ་རྟག་ཏུ་དོན་མངའ་བའི། །མི་བསྙེལ་ཁྱོད་ལ་ཕྱག་འཚལ་ལོ་ཞེས་དང་། རྒྱ་
མཚོ་ཆུ་སྲིན་རྣམས་ཀྱི་རླབས། །དུས་ལས་ཡོལ་བར་འགྱུར་སྲིད་ཀྱི། །གདུལ་བར་བྱ་བའི་
སྲས་རྣམས་ལ། །སངས་རྒྱས་དུས་ལས་ཡོལ་བ་མེད་། །ཅེས་གདུལ་བྱ་འདུལ་བའི་དུས་ལ་
བབ་ལ་སངས་རྒྱས་ཀྱིས་མ་སླེབས་པ་མི་སྲིད་པའོ། །ཉོན་མོངས་པ་བག་ཆགས་ཞེས་སོགས་
ཏེ༑ ཀུན་མཁྱེན་ཁྱོད་ལ་རྒྱུ་བ་དང་། །གནས་པ་ཀུན་ལ་རྟག་པར་ཡང་། །ཀུན་མཁྱེན་མིན་
སྤྱོད་མི་མངའ་བའི། །ཡང་དག་དོན་ལྡན་ཁྱོད་ཕྱག་འཚལ་ཞེས་སོ། །ཐུགས་རྗེ་ཆེན་པོའི་སྐྱེ་
བོ་ཞེས་སོགས་ཏེ། འཇིག་རྟེན་ཀུན་ལ་དུས་དྲུག་ཏུ། །གདུལ་བྱ་ལ་ནི་སོ་སོར་གཟིགས།།
ཐུགས་རྗེ་ཆེན་པོ་དང་ལྡན་པ། །ཕན་དགོངས་ཁྱོད་ལ་ཕྱག་འཚལ་ལོ། །རྣམ་པ་ཐམས་ཅད་
མཁྱེན་པ་སྔར་བཤད་པ་སྟེ། སྐུ་གསུམ་དག་གིས་བྱང་ཆུབ་ཆེ། །རྣམ་པ་ཀུན་མཉེས་ཐམས་
ཅད་དུ། །སེམས་ཅན་ཀུན་གྱི་ཐེ་ཚོམ་དག །གཅོད་པ་ཁྱོད་ལ་ཕྱག་འཚལ་ལོཞེས་སོ། །དེ་
ཡང་མདོ་ནས་རྣམ་པ་ཐམས་ཅད་མཁྱེན་པ་ཉིད་དང་། ལམ་ཤེས་པ་ཉིད་དང་ཐམས་ཅད་
ཤེས་པ་ཉིད་དེ་རབ་འབྱོར་འདི་ནི་ཟག་པ་མེད་པའི་ཆོས་ཐམས་ཅད་ཅེས་བྱའོ་ཞེས་སོ། །
གཉིས་པ་དེ་སྐུ་གཉིས་པར་སྒྲུབ་པ་ལ་གསུམ་སྟེ། སོ་སོའི་དམ་བཅའ་དགོད་པ་
དང་། ཕན་ཚུན་ཉེས་པ་བརྗོད་པ་དང་། ཆོས་སྐུ་ཁས་ལེན་པས་ཉེས་པ་སྤང་བའོ། །དང་པོ་ལ་
- 4
，
༣ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
གཉིས་ཏེ། བཞི་དང་གསུམ་དུ་འདོད་པའི་ལུགས་ཀྱི་དམ་བཅའ་འགོད་པའོ། །དང་པོ་ནི་བྱང་
ཆུབ་ཀྱི་ཕྱོགས་དང་མཐུན་པ་ལ་སོགས་པ་ཉེར་གཅིག་པོ་སྤྲོས་པ་སྟེ་རྟོག་པ་མེད་པའི་ཡེ་ཤེས་
ཀྱི་བདག་ཉིདརྣམ་ཤེས་ཚོགས་བརྒྱད་འཁོར་དང་བཅས་པ་གནས་གྱུར་པས་ཡེ་ཤེས་སུ་གྱུར་
པ་ཐམས་ཅད་ཀྱང་ཆོས་ཀྱི་སྐུར་མངོན་པར་བརྗོད་པར་བྱའོ་ཞེས་བྱ་བ་ནི་སེང་བཟང་དང་
མཐུན་པའི་སྔོན་གྱི་སློབ་དཔོན་ཁ་ཅིག་གིའོ། །གཉིས་པ་ནི་བཞིར་འདོད་པ་ལས་གཞན་
གསུམ་དུ་འདོད་པ་ཨཱརྱ་ལ་སོགས་པ་དག་ནི་མགོན་པོའི་རྩ་བ་དང་མཐུན་པར་ཟག་པ་མེད་
པའི་ཆོས་རྣམས་ཁས་བླངས་ནས་དེ་དག་གི་ཆོས་ཉིད་ལ་ངོ་བོ་ཉིད་ཀྱི་སྐུར་བཞེད་པས་ཆོས་
ཉིད་ཀྱི་སྐུ་ཡིན་པ་ལས་དེ་ལ་དྷམ་ཏ་ཀ་ཡའི་ཏ་ཞེས་པ་བོད་སྐད་དུ་ཉིད་ཅེས་པའི་ངོ་བོའི་རྐྱེན་
དེ་མི་མངོན་པར་བྱ་སྟེ་བསྟན་པ་ན། ཟག་པ་མེད་པའི་ཆོས་ཉིད་ལ་དེར་བརྗོད་པའི་ག་པ་
མེད་པའི་ཆོས་དེ་དག་ཀྱང་གང་ཡིན་སྙམ་པ་ལ་བྱང་ཆུབ་ཕྱོགས་མཐུན་ཞེས་བརྗོད་པ་ཡིན་
པས་དེ་དག་ནི་དེའི་ཆོས་ཅན་གྱི་སྒོ་ནས་རྒྱས་པར་བཤད་པ་ཡིན་གྱི་སྐུ་ལོགས་སུ་སྟོན་པ་ནི་
མ་ཡིན་ནོ་ཞེས་སོ། །གཉིས་པ་ཕན་ཚུན་ཉེས་པ་བརྗོད་པ་ལ་གཉིས་ཏེ། གསུམ་དུ་འདོད་པ་
དང༌། བཞིར་འདོད་པ་ལ་ཉེས་པ་བརྗོད་པའོ། །དང་པོ་ནི་གསུམ་དུ་འདོད་པ་ལས་གཞན་
བཞིར་འདོད་པ་དག་ན་རེ་ཟེར་རོ། །ཇི་སྐད་ཟེར་ཞེ་ན་གསུམ་དུ་འདོད་པ་དེ་དག་གི་ལྟར་ན་
སངས་རྒྱས་ཀྱི་ས་ལ་གདོན་མི་ཟ་བར་ཁས་བླང་དགོས་པའི་ཆོས་ཀྱི་ཁྱད་པར་རྣམས་སྐུ་
གསུམ་དུ་ཇི་ལྟར་བསྡུ་སྟེ་གང་དུའང་མ་འདུས་པར་འགྱུར་རོ་ཞེས་སོ། །དེ་དག་གང་ཡིན་སྙམ་
པ་ལ་དེའི་ངོ་བོ་བརྗོད་པནི་གཟུང་འཛིན་གཉིས་སུ་མེད་པའི་སེམས་དང་སེམས་ལས་བྱུང་པ་
ཞེས་སོ། །དེའི་མཛད་པ་ནི་ཁྱད་པར་ནི་གདུལ་བྱ་ལ་ཆོས་སྟོན་པ་ལ་སོགས་པའི་དོན་གྱི་བྱབ་
མཛད་པའོ། །སྤངས་པའི་ཁྱད་པར་ནི་གནས་ཡོངས་སུ་གྱུར་པས་གྱུར་པ་ཞེས་སོ། །དེའི་རྒྱུ་
ནི་ཀུན་རྫོབ་ཏུ་བདག་མེད་པའི་དོན་ཁྱད་པར་ཅན་སྣང་བའི་ཤེས་པ་གོང་ནས་གོང་དུ་བསྐྱེད་
- 4 | 5 -



་ བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་སྒོ་ནས་སོ། །གལ་ཏེ་ངོ་བོ་ཉིད་ཀྱི་སྐུར་སྡུད་དོ་སྙམ་ན་སྣང་མེད་དུ་སྣང་བཅས་བསྡུར་མི་
བཏུབ་བོ། །གཟུགས་སྐུ་གཉིས་སུ་བསྡུའོ་སྙམ་ན་གཟུགས་སུ་སེམས་དང་སེམས་བྱུང་བསྡུར་
མི་བཏུབ་བོ། །གལ་ཏེ་ངོ་བོ་ཉིད་ཀྱི་སྐུ་ཉིད་དུ་སྡུད་དོ། །ཆོས་ཀྱི་དབྱིངས་ལས་མ་གཏོགས་
པས། །འདི་ལྟར་ཆོས་ཡོད་མ་ཡིན་ཏེ་ཞེས་འབྱུང་བའི་ཕྱིར་རོ་ཞེ་ན། དེ་ལྟརན་གགས་སྐུ་
གཉིས་ཀྱང་དེར་འདུས་པས་གཅིག་ཁོ་ནར་འགྱུར་རོ། །གསུང་རབ་ལས་གསུམ་དུ་གསུངས་ ༧
པས་གསུམ་ཡིན་ནོ་ཞེ་ན། རྒྱུད་སྡེ་ལ་སོགས་པ་ནས་བཞིར་ཡང་གསུངས་པས་བཞི་ཡང་ཡིན་
པར་འགྱུར་རོ། །གཉིས་པ་ནི་སྐུ་གསུམ་དུ་འདོད་པ་ཁ་ཅིག་ན་རེ་ཟེར་རོ། །ཇི་སྐད་དུ་ཞེ་ན།
དེ་ལྟར་ན་ལུས་རྣམ་གཞག་རྒྱས་བཤད་དང་མཐུན་པར་ངོ་བོ་ཉིད་ཅེས་བྱ་བའི་སྒྲའི་འཇུག་
ཐོགས་སུ་ཆོས་ཀྱི་སྐུ་ཞེས་བྱ་བའི་སྒྲ་འབྱུང་བར་རིགས་པ་ལས་མི་འབྱུང་བས་ན་བཞི་མ་ཡིན་
ནོ་ཞེས་སོ། །གསུམ་པ་ནི་སྐུ་གསུམ་དུ་འདོད་པ་ལས་གཞན་བཞིར་འདོད་པ་དག་ན་རེ་ཟེར་
རོ༑ །ཇི་སྐད་ཟེར་ན་སངས་རྒྱས་ཀྱི་ས་ན་སྔ་མ་གསུམ་གྱིས་མ་བསྡུས་པའི་ཟག་པ་མེད་པའི་
ཆོས་ཀྱི་ལྷག་རོལ་ཡོད་ཚད་ཆོས་སྐུར་འདུའོ་ཞེས་དགོངས་པ་ཉེ་བར་བསྟན་པའི་ཤུགས་ཀྱིས་
དང་། ལེགས་པར་སྦྱར་པའི་སྒྲ་ལ་ཚིག་ལེའུར་བྱས་པ་བསྡེབ་པའི་ངོར་དང་། ཡེ་ཤེས་ཁོ་ན་
དང་མཛད་པ་སྦྱར་བའི་ཕྱིར་དེ་སྐད་བསྟན་པ་ཡིན་ཅེས་སོ། །སྐུ་བཞིར་བཤད་པ་ལགནོད་པ་
མེད་པ་དེའི་ཕྱིར་རྒྱུད་སྡེ་ལ་སོགས་པ་ཕྱོགས་གཞན་ནས་སྐུ་བཞིར་གསུངས་པ་ཐམས་ཅད་
དང་མི་འགལ་བར་འགྱུར་རོ་ཞེས་སོ། །འོན་ཀྱང་མདོ་དང་བསྟན་བཅོས་འདིའི་དོན་བཞི་མ་
ཡིན་པར་བསྟན་ཟིན་ཏོ། །གསུམ་པ་ད་ནི་ཡོན་ཏན་དེ་དག་ཉན་རང་གི་ལས་ཁྱད་པར་
འཕགས་པའི་ཁྱད་པར་སྟོན་ནོ། །འདི་དག་མདོ་སྡེ་གཞན་ནས་གསུངས་པའི་དོན་ཡིན་གྱི་ .
ཡུམ་ནས་བཤད་པ་ནི་མ་ཡིན་ནོ། །དེ་ལ་གཉིས་ཏེ། ཉོན་མོངས་པ་མེད་པའི་ཁྱད་པར་དང་།
སྨོན་གནས་མཁྱེན་པའི་ཁྱད་པར་རོ། །དང་པོ་ནི་ཉོན་མོངས་པ་མེད་པའི་ཞེས་སོགས་ཏེ།
-4 1
6 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱུན་འཇམ་གསར་འགྲེལ་པ་བཞུགས། ༼༨
ཉན་ཐོས་ ཀྱི་ཉོན་མོངས་པ་མེད་ པ་ནི་ བསོད་ སྙོམས་ ལ་ སོགས་པའི་ དོན་ དུ་ གྲོང་ ལ་
སོགས་པར་འཇུག་དགོས་པ་ན་བདག་ལ་བརྟེན་ནས་གཞན་ཆགས་པ་ལ་སོགས་པ་སྐྱེ་བར་
མི་འགྱུར་རམ་སྙམ་ནས་བསམ་གཏན་ལ་མཉམ་པར་བཞག་སྟེ་མངོན་ཤེས་ཀྱིས་བལྟས་ནས་
གལ་ཏེ་སྐྱེ་བར་མཐོང་ན་དེར་མི་འཇུག་པས་གཞན་གྱི་ཉོན་མོངས་པ་མངོན་འགྱུར་སྐྱེ་བའི་
དམིགས་རྐྱེན་ མི་ བྱེད་ པ་ ཙམ་ཡིན་ ནོ། །རྒྱལ་ བའི་ ཉོན་མོངས་པ་མེད་ པ་ནི་ གྲོང་ལ་
སོགས་པར་འཇུག་པ་ན་བདག་ལ་དམིགས་ནས་ཉོན་མོངས་སྐྱེ་བའི་གནས་སུ་ཆེས་ཆེར་
གཤེགས་ནས་དེ་དག་ལ་ཆོས་བཤད་པས་དེ་དག་གི་ཉོན་མོངས་པ་རྣམས་རྒྱུན་གཅོད་པར་
བྱེད་པ་སྟེ། སེམས་ཅན་དག་ནི་ཐམས་ཅད་ཀྱི། །ཉོན་མོངས་མ་ལུས་ཐམས་ཅད་འདུལ།།
ཉོན་མོངས་འཇོམས་མཛད་ཉོན་མོངས་ལ། །བརྩེར་བཅས་ཁྱོད་ལ་ཕྱག་འཚལ་ལོ་ཞེས་ཏེ་
ཆགས་སྡང་ཅན་དགའ་བོ་དང་སོར་ཕྲེང་ཅན་བཏུལ་བ་ལྟ་བུའོ། །གཉིས་པ་ནི་ཉན་ཐོས་ལ་
སོགས་པའི་སྨོན་གནས་མཁྱེན་པ་ནི་གདུལ་བྱའི་བསམ་པ་ལ་སོགས་པ་ཤེས་པར་བྱ་དགོས་
པ་འགའ་ཞིག་བྱུང་ན་བདག་གིས་འདི་ཤེས་པར་གྱུར་ཅིག་ཅེས་སྨོན་ལམ་བཏབ་སྟེ་བསམ་
གཏན་ལ་མཉམ་པར་བཞག་ནས་ཤེས་པར་བྱེད་པའོ། །སངས་རྒྱས་ཀྱི་སྨོན་གནས་མཁྱེན་པ་
ནི་བསྐལ་པ་གྲངས་མེད་གསུམ་དུ་བདག་གི་ཤེས་བྱ་མ་ལུས་པ་ཤེས་པར་གྱུར་ཅིག་ཅེས་སྨོན་
ལམ་བཏབ་པ་དང་། རྟག་ཏུ་བསམ་གཏན་ལ་མཉམ་པར་བཞག་པས་ད་ལྟ་ཇི་ལྟར་འདོད་པ་
བཞིན་གདུལ་བྱའི་བསམ་པ་ལ་སོགས་པ་ཤེས་པ་ཡིན་གྱི་ད་ལྟ་འཕྲུལ་ལ་སྨོན་ལམ་འདེབས་
པ་དང་བསམ་གཏན་ལ་སྙོམས་པར་འཇུག་པ་ལ་མི་ལྟོས་སོ། །དེ་ཡང་ཁྱད་པར་ལྔ་དང་ལྡན་
པ་ཡིན་ཏེ་འབད་རྩོལ་ལ་མི་ལྟོས་པས་ལྷུན་གྱིས་གྲུབ་པ་དང༌། མཉམ་པར་བཞག་པ་མིཤེས་
པའི་ཆགས་པ་སྤངས་པ་དང༌། མཉམ་པར་བཞག་ཀྱང་མ་ལུས་པར་མི་ཤེས་པའི་སོགས་པ་
མེད་པ་དང་ཞེས་ཨར་གསུང་ཡང་དེ་གཉིས་ཀྱི་བཤད་པ་སེང་བཟང་གི་ལྟར་རིགས་ཏེ། རྒྱུད་
- 4 ] 7 -



༢
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བླ་མ་ལས། ཉོན་མོངས་སྤངས་ཕྱིར་ཆགས་པ་མེད། །ཤེས་བྱའི་སྒྲིབ་ཀུན་དག་པའི་ཕྱིར།།
ཐམས་ཅད་དུ་ནི་ཐོགས་པ་མེད་ཅེས་བཤད་པས་སོ། །འཁོར་བ་ཇི་སྲིད་མ་སྟོངས་བར་དུ་
གནས་པས་རྟག་ཏུ་གནས་པ་དང་། སོ་སོ་ཡང་དག་རིག་པ་བཞི་མཉེས་པས་འདྲི་བ་ཀུན་གྱི་
ལན་སྐྱོན་མེད་དུས་གཅིག་ཅར་འདེབས་ནུས་པ་སྟེ། ལྷུན་གྱིས་གྲུབ་ཅིང་ཆགས་མི་མངའ།།
ཐོགས་པ་མི་མངའ་རྟག་པར་ཡང་། །མཉམ་པར་བཞག་ཅིང་འདྲི་ཀུན་གྱི། །ལན་ལྡོན་ཁྱོད་
ལ་ཕྱག་འཚལ་ལོ་ཞེས་སོ། །ཉན་ཐོས་ཀྱི་ནི་དེ་ལྔ་ལས་བཟློག་པ་ཡིན་ནོ། །དེ་གཉིས་ཀྱི་ཁྱད་
པར་བརྗོད་པ་ནི་མཚོན་པ་ཡིན་པས་ཐམས་ཅད་ཀྱི་ཁྱད་པར་ཤེས་པར་བྱ་སྟེ། སངས་རྒྱས་ཀྱི་
རྒྱུད་ལ་སྐྱེས་པའི་ཆོས་ཐམས་ཅདནི་སྒྲིབ་པ་གཉིས་བག་ཆགས་དང་བཅས་པ་སྤངས་པ་ཤིན་
ཏུ་རྣམ་པར་དག་པ་ཡིན་པས་སོ། །འདིར་ལས་དང་པོ་པ་ན་སྐྱབས་འགྲོ་དང་ཐར་ཆདང་།
ངེས་འབྱེད་ཆ་མཐུན་ན་ལྔ་དང་། མཐོང་ལམ་ན་བཅུ་དྲུག་དང་། སྒོམ་ལམ་ན་ཟབ་པའི་ཁྱད་
པར་དང་། མི་སློབ་པ་ན་ཟག་པ་མེད་པའི་ཁྱད་པར་སྟེ། ལམ་དང་འབྲས་བུ་ཐམས་ཅད་ཁྱད་
པར་འཕགས་པར་བསྟན་པས་ཐེག་པ་ཆེན་པོ་ཐུན་མོང་མ་ཡིན་པར་གོ་བར་བྱེད་པའོ་ཞེས་
ཨར་འཆད་དོ། །་་་་་་་་་་་་་་་་་
་ བཞི་པ་བརྩད་པ་སྤང་བ་ལ་གཉིས་ཏེ། རྟག་གནས་དང་། ཁྱབ་པ་དང་རྟགས་
གཉིས་ཀ་ལ་བརྩོད་པ་སྤང་བའོ། །དང་པོ་ལ་གཉིས་ལས་རྒོལ་བ་ནི་རྟག་ཏུ་ཞེས་སོགསཏེ།
སངས་རྒྱས་དེ་རྟག་པ་དང་སེམས་ཅན་གྱི་དོན་བྱེད་པར་བཞེད་པའི་ཐུགས་རྗེ་ཡང་མངའ་ན།།
ཇི་ལྟར་སེམས་ཅན་རྣམས་ལ་རྟག་ཏུ་དེའི་དོན་བྱེད་པར་མི་སྣང་སྟེ་སྣང་བར་ཐལ་ལོ་ཞེས་
པའོ། །གཉིས་པ་ལན་ལ་གཉིས་ཏེ། སྐལ་ལྡན་ལ་འདོད་པ་དང༌། ཉེས་པ་དང་ལྡན་པ་ལ་
ཁྱབ་པ་མེད་པར་སྟོན་པའོ། །དང་པོ་ནི་སངས་རྒྱས་མཐོང་བའི་རྒྱུ་ནི་ཡོངས་སུ་སྨིན་པར་གྱུར་
ནས་ཞེསཏེ། རྨི་ལམ་བསྟན་པ་ལས་སངས་རྒྱས་མཐོང་བའི་རྒྱུ་ཚུལ་ཁྲིམས་ཡོངས་སུ་དག་པ་
-4 1
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
དང༌། ཏིང་ངེ་འཛིན་དང་ལྡན་པ་དང༌། སངས་རྒྱས་ཀྱི་ཡོན་ཏན་རྒྱུན་དུ་བརྗོད་པ་དང་། དེ་
དག་མཐོང་བར་སྨོན་ལམ་འདེབས་པ་བཞི་བཤད་དོ། །གདུལ་བྱ་ལྷ་སྦྱིན་ནམ་མད་སྦྱིན་
གང་ལ་ལྷས་བྱིན་སྐལ་ལྡན་དུ་གྱུར་པའི་དུས་གང་གིས་ཚེ་ཆོས་བསྟན་པ་ལ་སོགས་པའི་
མཛད་པ་ཡུལ་དུ་གྱུར་པ་ལྷས་སྦྱིན་དེ་དང་མཆོད་སྦྱིན་དེ་ལས་སྐུ་ཞི་བ་དང་ཁྲོ་བོའི་རྣམ་པའོ་
ཞེས་སོ། །གཉིས་པ་དེ་ཇི་ལྟ་བུ་ཞིག་ཞེས་སོགས་ཏེ་ལྷའི་རྒྱལ་པོས་ཆར་པ་ཕབ་ཀྱང་རུལ་བ་
དང་ཚིག་པ་ལ་སོགས་པའི་ས་བོན་མི་རུང་པ་ལས་མྱུ་གུ་མི་འབྱུང་བ་ལྟར་སངས་རྒྱས་འཇིག་
རྟེན་དུ་བྱུང་པར་གྱུར་ཀྱང་གདུལ་བྱ་སྐལ་མེད་པས་ཆོས་ཉན་པ་ལ་སོགས་པའི་བཟང་པོ་མི་
མྱོང་བ་ཅི་ འགལ་ ཁྱབ་པ་མེད་དོ། །དེ་ཉིད་རྒྱན་ལས་ཆུའི་སྣོད་ནི་ཆག་པ་ལ། །ཟླ་བའི་
གཟུགས་བརྙན་མི་སྣང་བ། །དེ་བཞིན་སེམས་ཅན་ངན་པ་ལ། །སངས་རྒྱས་སྐུཡང་མི་སྣང་
ངོ་ཞེས་དང༌། ཇི་ལྟར་ཉི་མའི་འོད་ཟེར་རྣམས། །སྤྲིན་ལ་སོགས་པས་སྒྲིབ་པར་འདོད། དེ་
བཞིན་སངས་རྒྱས་ཡེ་ཤེས་རྣམས། །སེམས་ཅན་གྱི་ནི་ཉེས་པས་སྒྲིབ། །ཅེས་སོ། །གཉིས་པ་
ལ་གཉིས་ལས། སྔར་གྱི་ཐོགས་པ་མེད་ཅེས་པའི་དོན་ཁྱབ་པ་ཡིན་ན་དེ་མི་རིགསཏེ་ཡེ་ཤེས་
ཀྱི་བདག་ཉིད་ཆོས་སྐུ་ཆོས་ཅན། ཇི་ལྟར་ཁྱབ་པ་ཞེས་བརྗོད་དེ་མི་འཐད་པར་ཐལ་ཏེ་རྣལ་
འབྱོར་པ་སོ་སོར་ངེས་པའི་རྟེན་ལ་ཡོད་པའི་ཕྱིར་རོ། །ཡང་ཇི་ལྟརརྟག་པ་ཞེས་ཀྱང་བརྗོད་དེ་
དེ་མི་འཐད་པར་ཐལ་ཏེ་སྐད་ཅིག་རེ་རེ་ལ་འབྱུང་བའི་ཕྱིར་ཞེས་སོ། །གཉིས་པ་ལན་ནི་བར་
སྐབས་ཀྱི་ཞེས་སོགས་ཏེ། སྨོན་གནས་མཁྱེན་པ་གོང་དུ་བཤད་པ་དེ་ལྟར་སྐལ་ལྡན་ལ་
མཛད་པས་ཁྱབ་པས་དེར་རྒྱ་ཆེ་བའི་ཕྱིར་སངས་རྒྱས་ཀྱི་ཕྲིན་ལས་ཀྱིས་ཁྱབ་པར་ངེས་པར་
བརྗོད་ཅེས་དང༌། རྟག་གནས་གོང་དུ་བཤད་པ་དེ་ལྟར་སངས་རྒྱས་སམ་མཛད་པ་དེ་ཉིད་
རྒྱུན་ཆད་པ་མེད་པའི་ཕྱིར་རྒྱུན་གྱི་རྟག་པ་ཞེས་བརྗོད་པ་ཡིན་གྱི་སེམས་ཅན་ཐམས་ཅད་ལ་
ཡེ་ཤེས་དབྱེར་མེད་དུ་ཡོད་པས་ཁྱབ་པ་དང་། ཐེར་ཟུག་པའི་རྟག་པ་འདོད་པ་མ་ཡིན་ནོ། །
- 4 1 ].



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་ལོངས་སྐུ་ལ་གཉིས་ཏེ། མདོར་བསྟན་པ་དང༌། མཚན་དཔེ་རྒྱས་པར་
བཤད་པའོ། །དང་པོ་ནི་དེ་ལྟར་ཞེས་སོགས་ཏེ། འདི་ལ་ངོ་བོ་དང༌། ངེས་ཚིག་བསྟན་པ་
གཉིས་ལས། དང་པོ་ནི་རྐང་པ་གཉིས་ཏེ། དེ་ལ་མཚན་ནི་ལུས་ཅན་ཀུན་གྱིས་ཁྱོད་མཐོང་ན།།
སྐྱེས་བུ་དམ་པ་ལགས་པར་འཚལ་ཞེས་པ་ལྟར་སངས་རྒྱས་སུ་མཚོན་པར་བྱེད་པ་ཡིན་ལ།
མཐོང་བ་ཙམ་གྱིས་རབ་དད་པར། །མཛད་པ་ཁྱོད་ལ་ཕྱགས་འཚལ་ལོ། །ཞེས་པ་ལྟར་
མཛེས་སྡུག་པར་བྱེད་པའོ། །ཡང་ན་མཚན་གཙོ་བོ་ཡིན་ལ་དཔེ་བྱད་འཁོར་ཡིན་ནོ། །ཡང་ན་
མཚན་ནི་སོར་གདུབ་ལྟར་ཆོས་ཅན་ཡིན་ལ་དཔེ་བྱད་ནི་དེའི་ཁྲ་ལྟར་ཆོས་སོ། གཉིས་པ་
ངེས་ཚིག་ནི་ཐེག་ཆེན་གྱི་ཆོས་འབའ་ཞིག་སྟོན་ཅིང་ཉེ་བར་ལོངས་སྤྱོད་པའི་ཕྱིར་ཞེས་སོ། །
ཡང་ན་རྐང་པ་གཉིད་ཀ་ངེས་ཚིག་གོ །དེ་དག་སྤྲུལ་སྐུ་ལ་ཡོད་ཀྱང་མ་ངེས་ལ་ལོངས་སྐུ་ལ་
ངེས་པས་དེའི་ཆོས་སུ་བཤད་དོ། །གཉིས་པ་ལ་གཉིས་ཏེ། མཚན་དང་དཔེ་བྱད་རྒྱས་པར་
བཤད་པའོ། །དང་ པོ་ ལ་ གཉིས་ ཏེ། ངོ་ བོ་ དང༌ ། རྒྱུའོ། །དང་ པོ་ ནི་མཚན་ནི་སུམ་ཅུ་
ཞེས་སོགས་ཏེ། དེ་ཡང་རྩ་བར་ངོ་བོ་དང༌། འགྲེལ་པར་རྒྱུ་ལ་གཙོ་བོར་འཆད་པས་སངས་
རྒྱས་ཀྱི་ཕྱག་གཉིས་ལ་མཚོན་ཆའི་འཁོར་ལོ་རྩེ་རྣོན་དང་། ཞབས་གཉིས་ལ་འགྲོ་བ་འཇུག་
པའི་འཁོར་ལོ་རྩེ་ཟླུམ་པ་མངའ་བའོ། །རུས་སྦལ་ཞབས་ནི་ཁུང་མེད་པས་མཉམ་པར་གནས་
པའོ། །ཕྱག་དང་ཞབས་སོར་དྲ་བས་འབྲེལ་བ་ནི་འབུམཊིཀ་ལས་སོར་ཚིགས་དང་པོ་མ་
གཏོགས་པ་དྲ་མིག་གིས་འབྲེལ་བ་སེང་སེང་མེད་ལ་སོར་གདུབ་ལ་སོགས་གཞུག་ཏུ་བཏུབ་
ཅིང་གཞིབས་པ་ན་སྦྲུལ་མགོ་ལྟར་གྱུར་པ་མངའ་བའོ། །འཇམ་པ་ནི་བྱིས་པ་གཞོན་ནུ་ལྟར་
མཉེན་པ་ཡིན་ལ་གཞོན་ཤ་ནི་མདོག་ཕུན་སུམ་ཚོགས་པའོ། །སངས་རྒྱས་འདིའི་སྐུ་བདུན་
མཐོ་ནི་ཕྱག་དང་ཞབས་ཀྱི་བོལ་བཞི་དང་དཔུང་པའི་མགོ་བོའམ་རྒྱབ་ཀྱི་ཕྱོགས་གཉིས་དང་
ལྟག་པའི་ཕྱོགས་མཐོ་བ་སྟེ་ཤས་རྒྱས་པའོ། །སོར་མོ་རིང་བ་ནི་ཕྱག་མཐིལ་གྱི་འཕྲེད་དང་
-4
2 {j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཛམ་གསར་འགྲེལ་པ་བཞུགས། ། ༨
སོར་མོ་ཐུང་ཤོས་མཉམ་པའོ། །རྟིང་པ་ཡངས་པ་ནི་དེ་ལ་ཞབས་ཀྱི་བཞིམ་ཡོད་པའོ། །སྐུ་ཆེ་
བ་ནི་ཐ་མལ་པ་བས་ཁྲུ་བདུན་གྱིས་འཕགས་པའོ། །དྲང་བ་ནི་དགྱེ་དགུ་ཡ་ཡོ་མེད་པའོ། །
ཞབས་འབུར་མི་མངོན་པ་ནི་པུས་མོ་ལྷ་ང་དང་ལོང་བུ་མི་མངོན་པའོ། །སྤ་གྱེན་དུ་ཕྱོགས་པ་
ནི་ཞལ་བཟང་པོ་ལ་གྱེན་ལ་ལྟ་བ་དང་འདྲ་བར་རྩེ་མོ་གྱེན་དུ་སྐྱེས་པའོ། །བྱིན་པ་རི་དྭགས་
ཨེ་ན་ཡའི་དང་འདྲ་བར་མཁྲེགས་ཤིང་བྱིན་གྱིས་ཕྲ་བའོ། །ཕྱག་རིང་བ་ནི་སྐུ་མ་བཏུད་པ་
ཕྱག་གི་མཐིལ་གཉིས་ཀྱིས་པུས་མོའི་ལྷ་ང་གཉིས་ལ་སླེབས་པའོ། །དེ་ཡང་མཛེས་ཤིང་ཡིད་
དུ་འོང་བའོ། །མདོམས་ཀྱི་སྦ་བ་སྦུབས་སུ་ནུབ་པ་ནི་རྟ་དང་གླང་པོ་ཅང་ཤེས་ཀྱི་ལྟ་བུའོ། །
པགས་པ་གསེར་མདོག་ནི་གསེར་ཤིན་ཏུ་སྦྱངས་པ་ལྟར་སྣུམ་ལ་དྭངས་ཤིང་གཟུགས་བརྙན་
འཆར་དུ་རུང་བའོ། །པགས་པའི་རྔམས་སྲབ་པ་དང་། སྤུ་རེ་རེ་ནས་གཡས་འོགས་འཁྲུངས་
པ་ནི་སྤུའི་ཁུང་བུ་གཅིག་ནས་གཉིས་མ་སྐྱེས་པར་དེ་ཡང་གཡས་སུ་འཁྱིལ་བའོ། །ཞལ་
མཛོད་སྤུས་བརྒྱན་པ་ནི་དཀརབ་འཇམ་པ་མཉེན་པདྲངསན་ཁྲུགང་ངམ་དོ་དངགསུམདང་
བཞིའི་བར་དུ་འབྱུང་ལ། བཏང་ན་སྐྱུ་རུ་རའི་འབྲས་བུ་བཞིན་དུ་གཡས་ཕྱོགས་སུ་འཁྲིལ་
ནས་འདུག་པ་ཡིན་ནོ་ཞེས་བཤད་དོ། །སྐུ་སྟོད་སེང་གེའི་འདྲ་བ་ནི་ཡངས་ཤིང་མ་ཞུམངའོ།།
ལྟག་པའི་མགོ་བོ་ཟླུམཔ་ནི་རུས་པཧྲང་སྲོང་མེད་པའོ། །ཐལ་གོང་རྒྱས་པ་ནི་སྒྲོག་རུས་པ་མེད་
པའམ་ཕྲག་པའི་བར་རྒྱས་པའོ། །སངས་རྒྱས་འདི་ལ་རོ་མི་ཞིམ་པའང་རོ་མཆོག་བརྒྱ་དང་
ལྡན་པར་སྣང་བ་སྟེ་རྟ་ཆས་གསོལ་ཡང་རོ་བརྒྱ་པར་འགྱུར་བ་བཞིན་ནོ། །དེ་ཡང་རོ་བྲོ་བའི་
རྩ་བདུན་སྟོང་བདུན་སྟོང་མགྲིན་པའམ་རྩེ་མགུལ་གཉིས་ནས་ལྡན་པས་སོ་ཞེས་ཡོ་གའི་
འགྲེལ་པ་ནས་བཤད་དོ། །འདི་ཁོ་ན་དབང་པོ་ལ་བཞག་པ་ཡིན་གྱི་གཞན་ནི་དབང་རྟེན་
ལའོ། །སྐུ་ནི་ན་གྲོ་ཏ་ལྟར་ཆུ་ཞེས་གབ་པ་ནི་ཁྲུན་དང་ཕྱག་གི་འདོམས་མཉམ་པའོ། །ཡང་ན་
ག་ཞེས་པ་ངན་པ་སྟེ་རོ་སྨད་ཡིན་ལ་ གྲོ་ཏ་ནི་བཟང་པོ་ཡིན་པས་རོ་སྟོད་དོ། །དེ་ལྟེ་བ་
- 4 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་བཅལ་བས་མཉམ་པའོ་ཞེས་ཡོ་གའི་འགྲེལ་པ་ནས་བཤད་དོ། །གཙུག་ཏོར་དབུར་ལྡན་
ནི་དེ་ཡས་བཀབ་པའི་ཚུལ་གྱིས་མི་མངོན་པའོ། །ལྗགས་རིང་བ་ནི་ཞལ་གྱི་དཀྱིལ་འཁོར་
ཁེབས་པསྟེ་དེ་ཡང་མཛེས་ཤིང་ཡིད་དུ་འོང་བའོ། །གསུང་ཚངས་པའི་དབྱངས་ལྟར་སྙན་
པའོ། །འགྲམ་པ་སེང་གེའི་འདྲ་བ་ནི་ཚེས་བཅུ་གཉིས་སམ་བཅུགསུམ་གྱི་ཟླ་བ་ལྟར་ཟླུམ་པ་
མངའ་བའོ། །ཚེམས་ཁ་དོག་དཀར་བ་དང་བླ་འོག་གི་ཚད་མཉམ་པ་དང་བར་མཚམས་མེད་
པས་ཐགས་བཟང་བ་དང་གྲངས་བཞི་བཅུ་ཚང་བ་ནི་མི་གཞན་ལ་སུམ་ཅུའམ་སོ་དྲུག་ལས་
མེད་པ་ལས་ ཁྱད་པར་འཕགས་པའོ། །སྤྱན་མཐོན་མཐིང་ན་འབྲས་བུ་སྣུམ་ཞིང་གནག་
པ་མཐའ་གཉིས་དཀར་ལ་འཇམ་པ། བླ་འོག་གི་ཕྱོགས་སྙམ་ཞིང་མཐིང་ཁར་འདུག་པ་
གྲངས་གཉིས་ཅུང་ཟད་དམར་བ་རྫི་མ་དང་སྤྱན་གྱི་བར་གསེར་གྱི་མདོག་ལྟ་བུ་སྟེ་དེ་ལྟར་
ཡན་ལག་ལྔ་དང་ལྡན་ཡང་གཙོ་བོ་དེ་ཡིན་པས་སྤྱན་མཐོན་མཐིང་ཞེས་བྱའོ། །སྤྱན་རྫི་བ་
མཆོག་གི་འདྲ་བ་ནི་བེའུ་སྐྱེས་མ་ཐག་གི་ལྟར་བླ་འོག་མ་འཛིངས་ཤིང་སྣུམ་པའོ། །
གཉིས་པ་རྒྱུ་ལ་གཉིས་ལས། མདོར་བསྟན་པ་ནི་ བྱང་ཆུབ་སེམས་དཔའི་
གནས་སྐབས་ན་རྒྱུ་གྲུབ་པས་སངས་རྒྱས་པ་ན་འབྲས་བུ་མཚན་འགྲུབ་པོ་ཞེས་སྟོན་པ་ནི་
མཚན་གྱི་རྒྱུ་བཤད་པར་བྱ་བ་འདི་ལ་ཞེས་སོགས་ཏེ། དེ་ལ་མཚན་དང་དཔེ་བྱད་ཐམས་ཅད་
ཀྱི་རྒྱུ་ནི་སྦྱིན་པ་དང་ཚུལ་ཁྲིམས་ཡིན་ནོ་ཞེས་མདོ་སྡེ་ལས་བཤད་དོ། །ཡང་རྒྱུ་ནི་གཙོ་བོར་
ཚུལ་ཁྲིམས་ཡིན་ནོ་ཞེས་སྒྱུ་མ་མཁན་བཟང་པོས་ཞུས་པའི་མདོ་དང་ཐོགས་མེད་ཀྱིས་བཤད་
དོ༑ ༑རྒྱུ་དེ་རྣམས་ཀྱི་ཚད་ཀྱང་བློ་གྲོས་མི་ཟད་པས་ཞུས་པའི་མདོ་ལས་ནམ་མཁའི་མཐས་
ཀླས་པའི་སེམས་ཅན་གྱི་བསོད་ནམས་བཅུ་འགྱུར་གྱིས་དེ་བཞིན་གཤེགས་པའི་བ་སྤུའི་ཁུང་
བུ་གཅིག་འགྲུབ་ལ། དེ་བ་སྤུའི་ཁུང་བུ་ཐམས་ཅད་ཀྱི་མངོན་པར་རྟོགས་པའི་བསོད་ནམས་
བརྒྱ་འགྱུར་གྱིས་དཔེ་བྱད་གཅིག་འགྲུབ་པའོ། །དཔེ་བྱད་བསོད་ནམས་སྟོང་འགྱུར་གྱིས་
- 1 2 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
ཞལ་གྱི་མཛོད་སྤུ་དང་དབུའི་གཙུག་གཉིས་མ་གཏོགས་པའི་མཚན་སུམ་ཅུའི་ནང་ནས་གང་
རུང་གཅིག་འགྲུབ་བོ། །སུམ་ཅུ་པོའི་བསོད་ནམས་ཁྲི་འགྱུར་གྱིས་ཞལ་གྱི་མཛོད་སྤུའོ། །དེ་
འབུམ་འགྱུར་གཅིག་གིས་དབུའི་གཙུག་ཏོར་འགྲུབ་བོ། །དེ་བྱེ་བ་ཕྲག་འབུམ་འགྱུར་གྱིས་
གསུང་ཆོས་ཀྱི་དུང་འགྲུབ་པར་བཤད་དོ། །དེ་ནི་སངས་རྒྱས་ཀྱི་གསུང་གིས་འཇིག་རྟེན་གྱི་
ཁམས་ཐམས་ཅད་ཁྱབ་པར་བྱེད་པ་ལ་བྱས་པའོ། །གཉིས་པ་རྒྱས་པར་འཆད་པ་ནི་རྒྱུ་དེ་
གང་ཡིན་ཞེས་རྟོགས་ཏེ། ཕྱག་ཞབས་འཁོར་ལོའི་མཚན་འགྲུབ་པའི་རྒྱུ་ནི་བླ་མ་སྐྱེལ་བ་ལ་
སོགས་པའོ། །རུས་སྦལ་ཞབས་འགྲུབ་པའི་རྒྱུ་ནི་སྡོམ་པ་ཡང་དག་པར་བླངས་པ་ལས་སོ།།
ཅི་རིགས་པར་སྦྱར་རོ། ། །
གཉིས་པ་དཔེ་བྱད་རྒྱས་པར་བཤད་པ་ནི་དེ་ལྟར་མཚན་རྣམས་བརྗོད་ནས་
ཞེས་སོགས་ཏེ། ཐུབ་པའི་སེན་མོ་ཟངས་ཀྱི་མདོག་ལྟར་དམར་བ་དང༌། མཛེ་པོའི་ལྟར་སྐྱ་
བོར་མ་སོང་བས་མདོག་སྣུམ་པ་དང༌། ཀོང་མོར་མ་སོང་བས་མཐོ་བ་དང་། སོར་མོ་རྣམས་
དབྱིབས་ཟླུམ་པ་དང་། ཤས་རྒྱས་པ་དང་། འཕང་བཞོག་ལེགས་པ་ལྟར་བྱིན་གྱིས་ཕྲ་བ་དང༌།
རྩ་ཕྱིར་མ་འབུར་བས་མི་མངོན་པ་དང་། རྩ་ལ་མདུད་པ་མེད་པ་དང་། རུས་པའམ་རུས་པའི་
ཧྲང་སྲོང་ཕྱིར་འབུར་བ་མེད་པས་ལོང་བུ་མི་མངོན་པ་དང༌། ཞབས་གཉིས་ཀྱི་ཚད་མཉམ་
པས་ཆེ་ཆུང་མེདཔ་སྟེ་མཚན་གྱིས་ནི་སངས་རྒྱས་སུ་མཚོན་པར་བྱེད་པའི་ཆ་ནས་ཡིན་ལ་འདི་
ནི་མཛེས་སྡུག་པའི་ཆ་ནས་ཡིན་ཏེ་གསེར་ལ་བེ་ཌཱུརྱས་སྤྲས་པ་བཞིན་ནོ། །གང་ལ་ཡང་བག་
ཚ་བ་མེད་པར་སེང་གེའི་སྟབས་སུ་གཤེགས་པ་དང༌། འགྲོ་བ་དལ་བས་གླང་པོའི་སྟབས་སུ་
གཤེགས་པ་དང་། ངང་པ་ཆུའི་སྟེང་ནས་འགྲོ་ཡང་རྐང་པ་ས་ལ་མི་རེག་པ་ལྟར་པདམའི་སྟེང་
ནས་གཤེགས་པའམ་མཛེས་ཤིང་ཡིད་དུ་འོང་བར་གཤེགས་པ་དང༌། གླང་པོའི་ཕྲུ་གུ་སེང་
གེའི་འོ་མས་གསོས་པའི་བུ་མཆོག་གླང་པོ་ཐམས་ཅད་ཀྱི་སྣ་དྲངས་ནས་གཤེགས་པ་དང༌།
བ 4
2
3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
་
རྟེན་ལ་བློ་གཡས་པ་གཏད་ནས་བཞུད་པ་ཐེག་ཆེན་གྱི་བསྐོར་ཕྱོགས་དང་མཐུན་པར་གཡས་
ཕྱོགས་སུ་གཤེགས་པ་དང་། མཛེས་ཤིང་ཡིད་དུ་འོང་བར་གཤེགས་པ་དང་། དྲང་ཞིང་མི་
གཡོ་བར་གཤེགས་པ་དང་། འཁྲིལ་བ་དང་སྟེ་སྒྲིག་ཆགས་པ་དང་། འཕྲལ་གྱི་ནག་ནོག་དང་
དབྲ་དབྲེ་མེད་པས་བྱི་དོར་བྱས་པ་དང་འདྲ་བ་དང༌། ཕྲ་སྦོམ་སྐབས་ཕྱེད་པས་རིམ་པར་
འཚམ་པ་དང་། རང་བཞིན་གྱིས་ནག་ནོག་དང་དབྲ་དབྲེ་མེད་པས་གཙང་བ་དང་། སྐུའི་རེག་
བྱ་འཇམ་པ་དང་། སྐུ་དྲི་མས་དག་པ་དང་། མཚན་གྱི་ཆ་ཤས་རྣམས་རྫོགས་པ་དང་། སྐུའི་ཁོ་
ལག་ཡངས་པ་ནི་རྒྱ་ཆེ་བ་ཡིན་ལ་བཟང་བ་ནི་མཛེས་པ་ཡིན་ནོ། །གོམ་པ་སྙོམས་པར་བཞུད་
པ་དང་། སྤྱན་གཉིསནི་མིག་ནག་ལ་སོགས་པ་དག་པ་དང་། སྐུ་གཞོན་ཤ་ཅན་ཉིད་དང་། སྐུ་
འབྲས་བྱུང་པ་ལྟ་བུ་མེད་པས་མ་ཞུམ་པ་དང༌། སྐུ་ཤ་མི་སློ་བས་གྲིམས་པ་ཉིད་དང་།
འདོགས་མཚམས་ཕྱེད་པས་ཡན་ལག་ཤིན་ཏུ་རྣམ་པར་འབྱེད་པ་དང༌། གཟིགས་པའི་སྤྱན་
ཡིན་པས་དེ་ལ་བད་ཀན་ལ་སོགས་པས་སྒྲིབ་པ་མེད་དེ་དེས་ན་དག་པའོ། །སྐུ་ཟླུམ་པ་ནི་
གསུས་པ་ཡིན་ནོ་འབུམ་པ་གསུང་ལོ། །རྐེད་པ་སྐབས་ཕྱིན་པ་དང་། དེ་ཉིད་དགག་ཕྱོགས་
ནས་བཤད་པ་ནི་མ་རྙོངས་པ་སྟེ་ཡོན་པོ་དང་ལྷག་ལྷུག་མ་ཡིན་པའོ། །ཕྱང་ངེ་ཟེར་ཡང་བྲང་
གི་བར་ཕྱ་ལེ་བ་སྟེ་རྒྱས་པ་ལས་ཕྱལ་ཕྱམ་མེ་ཟེར་རོ། །ལྟེ་བ་ཟབ་པ་དང་། གཡས་ཕྱོགས་སུ་
འཁྱིལ་བ་དང་། དེ་ཕྱོགས་ནས་ཀུན་ནས་བལྟ་ན་སྡུག་ཅིང་མཛེས་པ་དང་། ཀུན་ཏུ་སྤྱོད་པ་
གཙང་སྦྲ་ཆེ་བ་དང་། སྐུ་ལ་རྨེ་བ་སྟེ་ཆུང་བ་དང་གནག་བག་སྟེ་ཆེ་བ་མེད་པ་དང་། ཕྱག་ནི་
ཤིང་བལ་མཉེ་བསུབ་ལེགས་པ་ལྟར་རེག་བྱ་འཇམ་པ་དང་། ཕྱག་གི་རི་མོར་མདངས་ཡོད་
པ་དང་། ཕྱག་གི་རི་མོ་ཟབ་པ་རྒྱང་རིང་མོ་ནས་ཀྱང་གསལ་བ་ལ་བྱའི་གཏིང་རིང་བ་ནི་མ་
ཡིན་ནོ། །ཕྱག་གི་རི་མོ་དཀྱུས་རིང་བ་དང༌། ཞལ་ནི་ཧ་ཅ་ཡང་མི་རིང་བ་ནི་ཞལ་ནས་
གསུངས་པའི་ཚིག་མི་རིང་བའོ། །མཆུ་སེམས་ཅན་ནམ་སྨན་ནམ་བྱའམ་ཤིང་ཐོག་བིམ་པ་
-4 2 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
ལྟར་དམར་བ་དང༌། ལྗགས་མཉེན་པ་དང་དེའི་རྔམས་སྲབ་པ་དང༌། དེའི་ཁ་དོག་དམར་བ་
དང༌། གསུང་ཡར་བླངས་ན་འབྲུག་གི་སྒྲ་ལྟར་ཟབ་ཅིང་རིང་པའམ་བརྗིད་པ་དང་། གསུང་
གར་དྲངས་པར་འོང་པས་མཉེན་པ་དང་། གསུང་འཇམ་པ་དང་། མཆེབ་ཟུར་མེད་པས་ཟླུམ་
པ་དང་། དེའི་རྩེ་མོ་རྣོ་བ་དང༌། དེའི་ཁ་དོག་དཀར་བ་དང༌། དེའི་བླ་འོག་གི་ཚད་མཉམ་པ་
དང༌། དེ་སྐྱེར་ཚེར་དྲངས་པ་ལྟར་བྱིན་གྱིས་ཕྲ་བ་དང་། ཤངས་མཐོ་བ་ནི་དཔྲལ་བའི་ཕྱོགས་
སུ་རིང་དུ་སླེབས་པ་དང་། དེ་དྲི་མས་མཆོག་ཏུ་དག་པ་དང་། སྤྱན་ཡངས་ཤིང་རྒྱ་ཆེབ་དང་།
སྤྱན་གྱི་རྫི་མ་སྟུག་པ་དང༌། པད་མའི་བདབ་མ་ལྟར་ཡངས་ཤིང་ཁ་ཕྱེ་བ་འདྲ་བ་དང་། སྨིན་
མའི་ཚུགས་རིང་བ་དང༌། དེའི་རེག་བྱ་འཇམ་པ་དང༌། དེའི་མདོག་སྣུམ་པ་དང་། དེའི་སྤྱན་
རིང་ཐུང་མེད་པས་མཉམ་པ་དང་། ཕྱག་རིང་བ་དང་རྒྱས་པ་ནི་མཛེས་སྡུག་པས་མཚན་ལས་
ཁྱད་པར་རོ། །སྙན་གཉིས་ཆེ་ཆུང་དང་རིང་ཐུང་མཉམ་པ་དང་། དེའི་དབང་པོའམ་ཆ་ཤས་
ཉམས་པ་རྣམ་པར་སྤངས་པ་དང་། དཔྲལ་བ་ལ་ལེགས་པར་འབྱེས་པ་ནི་འབུམ་པས་དྲིམ་
མེད་པ་ལ་འཆད་ལ། སུ་ཀ་ཏས་སྐྲ་མཚམས་གྲིས་གྲས་པའོ་གསུང་ངོ་། །དེའི་དབྱེས་ཆེ་བ་ནི་
རྒྱ་ཆེ་བའོ། །དབུ་གདུགས་ལྟར་རྒྱས་པ་དང་། དབུ་སྐྲ་བུང་བའི་མདོག་ལྟར་སྣུམ་ལ་གནག་
པ་དང་། དེའི་མཚམས་སྡུག་པ་དང༌། དེའི་རེག་བྱ་འཇམ་པ་དང་། དེ་ཕན་ཚུན་མ་འཛིང་པ་
དང༌། དེ་གྱེན་དུ་མི་བཤོར་བ་དང་། དེའི་དྲི་ཞིམ་པ་དེ་ཡང་སྐྱེས་བུའི་ཡིད་འཕྲོག་པར་བྱེད་པ་
དང༌། དཔལ་གྱི་བེའུ་ནི་རྡོ་རྗེ་རྭ་ཆག་པའམ་མ་འབྱར་བ་ལྟ་བུ་མཐེ་བོང་གི་ངོས་ལ་ཡོད་པ་
ཡིན་ནོ་ཞེས་འབུམ་པ་གསུང་ལོ། །བཀྲ་ཤིས་ནི་རི་མོ་གྲུ་བཞི་པ་སྟེ་ཕྱག་ཞབས་འཁོར་ལོའི་
མཚན་གྱི་མཐའ་མ་ན་ཡོད་སྐད་དོ། །གཡུང་དྲུང་འཁྱིལ་བ་ནི་ཞགས་པ་བདུན་རྩེག་དུ་བྱས་པ་
ལྟ་བུ་སྟེ། སོར་མོའི་རྩ་བ་ན་ཡོད་པའོ། །འགྲེལ་པར་ནང་ནས་སངས་རྒྱས་གས་སུ་དེ་
ཐམས་ཅད་ལ་འདོད་ཆགས་དང་བྲལ་བ་ཉིད་ཀྱི་དེ་མཚོན་བྱེད་ཕྱི་རོལ་དུ་སེན་མོ་ཟངས་ཀྱི་
- 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མདོག་ལྟ་བུ་མངའ་བ་སྟེ། དེ་ལྟར་རྒྱུ་མཚན་ཐམས་ཅད་ནི་ནང་ན་ཡོན་ཏན་གྱི་ཆོས་མངའ་བ་
ཡིན་ལ། རྒྱུ་མཚན་ཅན་ཐམས་ཅད་ནི་རྟའི་བཟང་རྟགས་ལྟར་དེ་མཚོན་བྱེད་ཕྱི་རོལ་དུ་ཤར་
བའོ། །དེ་བཞིན་དུ་ཀུན་ལ་སྦྱར་རོ། ། །
བཞི་པ་སྤྲུལ་པའི་སྐུ་ནི་དེ་ལྟར་སྐུ་གསུམ་བསྟན་ནས་ཞེས་སོགསཏེ་མཛད་
ཅེས་པ་གཞིར་བཞག་གོ །སུས་ཞེ་ན་སྤྲུལ་པའི་སྐུ་གང་གིས་སོ། །གང་ལ་ཞེན་འགྲོ་བ་
སེམས་ཅན་ལའོ། །བྱ་བའི་ཁྱད་པར་ཅི་མཛད་ཅེ་ན་མངོན་པར་མཐོ་བ་ལ་སོགས་པ་ཁམས་
སྣ་ཚོགས་དག་གོ །ཚུལ་ཇི་ལྟར་ཞེ་ན་སྐལ་བ་དང་ལྡན་པ་ལ་མཉམ་དུའོ། །དུས་ཇིསྲིད་དུ་ཞེ་
ན་སྲིད་པ་ཇི་སྲིད་མ་སྟོངས་ཀྱི་བར་དུའོ། །དེ་ལྟ་བུའི་སྐུ་དེ་ནི་ཐུབ་པའི་སྐུ་སྟེ་དུས་རྒྱུན་མི་ཆད་
དེ་དེ་རྒྱུན་དུ་གནས་ཞེས་སོ། །འགྲེལ་པར་ཡང་རྩ་བ་དང་མཐུན་པར་བཤད་དོ། །
གཉིས་པ་ཕྲིན་ལས་སྟོན་པ་ནི་དེ་ལྟར་ཞེས་སོགས་ཏེ། ངོ་བོ་ཉིད་ཀྱི་སྐུ་ནི་དོན་
དམ་པའི་བདེན་པ་ཡིན་པས་བསྒོམ་པར་བྱ་བ་ཡིན་པས་དེ་བསྒོམས་པའི་སྟོབས་བྱུང་པ་ལས་
སངས་རྒྱས་ཀྱི་ཡུལ་ཉིད་དུ་ཡེ་ཤེས་པ་ལྟོས་ནས་ཆོས་སྐུ་བཏགས་པའི་སྐུ་དང་པོ་དང༌།
སོགས་ཁོངས་ནས་བྱང་ཆུབ་སེམས་དཔའ་དང་མ་དག་པ་གསུམ་བྱུང་ལ་ལོངས་སྐུ་དང་སྤྲུལ་
སྐུ་ལའང་སྦྱར་རོ། །བཏགས་པའི་དོན་ནི་ཐ་དད་དུའོ། །ཀུན་རྫོབ་ཏུ་ཆོས་སྐུའི་བདག་ཉིད་ཡེ་
ཤེས་ཁོ་ན་གདུལ་བྱ་ལ་ལོངས་སྤྱོད་རྫོགས་པ་དང་སྤྲུལ་པའི་སྣང་བ་སྐྱེད་པའི་སྒོ་ནས་དོན་བྱ་
བ་མཛད་པས་ནི་གདུལ་བྱའི་སྐྱེ་བོ་སྣང་བ་ལ་ལྟོས་པའི་ཕྲིན་ལས་ཆོས་སྐུ་དེའི་བདག་པོ་ལས་
བྱུང་པ་རྣམས་ནི་ཆོས་སྐུ་དེའི་ཕྲིན་ལས་ཡིན་ནོ་ཞེས་སོ། །འདི་ལ་གསུམ་སྟེ། ངོ་བོ་དང་།
དུས་དང༌། དབྱེ་བའོ། །དང་པོ་ནི་ཕྲིན་ལས་ནི་བྱ་བ་ཡིན་ལ། དེ་ཡང་ཤནཏི་བས་བྱེད་པ་པོ་
ལ་ཡོད་པའི་བྱ་བ་ལ་བཤད་དོ། །སེང་བཟང་གིས་འདི་ཉིད་ལས་གདུལ་བྱའི་སྐྱེ་བོ་ལ་
སྣང་བའི་བྱ་བ་ལས་ལ་ཡོད་པའི་བྱ་བ་ལ་བཤད་དོ། །གཉིས་པ་ནི་འཕགས་པས་སྤྲུལ་སྐུ་
- 4
? {j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཛམ་གསར་འགྲེལ་པ་བཞུགས། ༨
རྒྱུན་མི་ཆད་པ་དེ་བཞིན་ཞེས་པ་ནི་རིགས་སོ། །སེང་བཟང་ལྟར་ན་ཆོས་སྐུ་ཇི་ལྟ་བ་དེ་བཞིན་
དུ་ཞེས་སོ། །གསུམ་པ་ལ་གསུམ་ལས་དབྱེ་གཞི་ནི་ཕྲིན་ལས་ནི་ཞེས་སོ། །དེ་སྐབསགངགི་
ཞེ་ན་ཆོས་སྐུའི་ཞེས་སོ། །གྲངས་ཀྱི་དབྱེ་བ་ནི་རྣམ་པ་ཉི་ཤུ་བདུན་དུ་བཞེད་ཅེས་སོ། །གསལ་
བའི་དབྱེ་བནི་འགྲོ་རྣམས་ཞེས་སོགསཏེ། འདི་ལ་གསུམཏེ། ལམ་གྱི་རྟེན་དང་། ལམ་དང་།
ལམ་གྱི་འབྲས་བུ་ལ་འགོད་པའོ། །དང་པོ་ནི་འགྲོ་རྣམས་ཞེས་ཏེ་འགྲོ་བ་བཟང་པོ་མ་ཡིན་པ་
ཞི་བ་ནི་མདོ་ལས་རབ་འབྱོར་ངས་འདི་ནས་སངས་རྒྱས་ཀྱི་སྤྱན་གྱིས་འཇིག་རྟེན་ལ་རྣམ་པར་
གཟིགས་ན་ཤར་ཕྱོགས་ཀྱི་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་དག་ན་བྱང་ཆུབ་
སེམསདཔའ་ཆེན་པོ་དག་ཆེད་དུ་བསམས་ཏེ་སེམས་ཅན་དམྱལ་བ་ཆེན་པོ་དག་ཏུ་དོང་ཞིང་།
སེམས་ཅན་དམྱལ་བ་ཆེན་པོའི་སྡུག་བསྔལ་ཞི་བར་བྱསནས་ཞེས་པ་ལ་སོགས་པ་བཤད་དོ།།
དེ་བཞིན་དུ་བྱོན་སོང་དང་ཡི་དྭགས་ཀྱང་ཞི་བར་བྱེད་དོ། །དེ་བཞིན་དུ་འདོད་ཁམས་ཀྱི་ལྷ་
འདོད་པའི་ཡོན་ཏན་རྣམ་པ་ལྔས་མྱོས་པ་དེ་དག་ལ་གཞལ་མེད་ཁང་དེ་དག་འབར་བ་སྣང་
བར་བྱས་ཤིང་དེ་དག་སྐྱོ་བར་གྱུར་པར་ཤེས་ནས་འདི་སྐད་དུ་ཀྱེ་གྲོགས་པོ་དག་འདུས་བྱས་
ཐམས་ཅད་ནི་མི་རྟག་པ་ལ་སོགས་པ་ཡིན་ན་འདུ་བྱེད་རྣམས་ལ་ སུ་ཞིག་ཡིད་ཕེབས་
པར་གནས་ཞེས་ཆོས་སྟོན་ཏོ། །ཚངས་པའི་ལྟ་བ་མངོན་པར་ཞེན་པ་དེ་དག་ལ་ཀྱེ་གྲོགས་པོ་
དག་ཆོས་ཐམས་ཅད་སྟོང་པ་ལ་ཅི་ཞིག་ལྟ་བ་སྐྱེད་ཅེས་པས་ལྟ་བ་དང་བྲལ་བར་བྱེད་དོ།།
མིའི་འགྲོ་བ་ཞི་བ་ནི་སྦྱིན་པ་དང༌། སྙན་པར་སྨྲ་བ་དང༌། དོན་སྤྱོད་པ་དང་། དོན་མཐུན་པ་
བཞིས་ལམ་སྐྱེ་བའི་སྐལ་བ་ཅན་དུ་བྱེད་པའོ། །
གཉིས་པ་ལ་གཉིས་ཏེ། སོ་སོ་སྐྱེ་བོའི་ལམ་ལ་འགོད་པ་དང་། འཕགས་པའི་
ལམ་ལ་འགོད་པའོ། །དང་པོ་ལ་གཉིས་ཏེ་ཚོགས་ལམ་དང༌། སྦྱོར་ལམ་ལ་འགོད་པའོ།།
དང་པོ་ལ་གསུམ་སྟེ། གཞན་དོན་དང༌། རང་དོན་དང་། གཉིས་ཀའི་དོན་ལ་འགོད་པའོ།།
1
：
བ 4 ， 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་ལ་གཉིས་ཏེ། སྦྱོར་བ་དང་བསམ་པ་ལ་འགོད་པའོ། །དང་པོ་ནི་བསྡུ་བ་རྣམ་པ་བཞི་
ལ་འགོད་པ་ནི་སྦྱིན་པ་ནི་ཁྱད་པར་ཅན་ཏེ་མདོ་ལས་རབ་འབྱོར་བྱང་ཆུབ་སེམས་དཔའ་ཆེན་
པོའི་འཇིག་རྟེན་ལས་འདས་པའི་ཆོས་ཀྱི་སྦྱིན་པ་བྱིས་པ་སོ་སོའི་སྐྱེ་བོ་ཐམས་ཅད་དང་ཐུན་
མོང་མ་ཡིན་པ་གང་ཞེ་ན། འདི་ལྟ་སྟེ་དྲན་པ་ཉེ་བར་བཞག་པ་བཞི་དང་ཞེས་སོགས་ཏེ་དཔེ་
བྱད་བརྒྱད་ཅུའི་བརགཞན་ལ་བཤད་པས་སྦྱིན་པའོ། །ཕ་རོལ་ཏུ་ཕྱིན་པ་དྲུག་གི་ཆོས་བཤད་
པའི་སྙན་པ་སྨྲ་བ་དང་། དེ་དྲུག་གཞན་སྤྱོད་དུ་འཇུག་པ་དོན་སྤྱོད་པ་དང་། དེ་དྲུག་རང་སྤྱོད་
པ་དོན་མཐུན་པའོ། །སྔ་མ་དང་འདི་གཉིས་རིམ་པ་ལྟར་ཁྱད་པར་ཅན་དང་ཁྱད་པར་ཅན་མ་
ཡིན་པའི་དབང་དུ་བྱས་པའོ་ཞེས་འབྲེ་གསུང་ལོ། །མདོ་དང་བསྟུན་ན་སྔ་མ་ནི་བྱང་ཆུབ་
སེམས་དཔའ་རང་གིས་བྱེད་པ་ཡིན་ལ། འདི་ནི་གཞན་བྱེད་དུ་འཇུག་པ་ལ་འགོད་པ་ཡིན་
པས་ཁྱད་ཡོད་དོ་ཞེས་ཨར་གསུང་པ་ནི་མད་དོ། །གཉིས་པ་ནི་འོག་ཏུ་འབྲེལ་ཏེ་སེམས་ཅན་
རྣམས་ཀྱི་དོན་ཇི་ལྟ་བ་བཞིན་དུ་བྱེད་པ་ནི་བྱམས་པ་དང་སྙིང་རྗེ་དང་དགའ་བ་ལ་སོགས་པ་
ལ་འགོད་པའོ། །གཉིས་པ་རང་དོན་ལ་འགོད་པ་ལ་གཉིས་ཏེ། ལྟ་བ་རྣམ་དག་རྟོགས་པའི་
ཤེས་རབ་དང་། སྤྱོད་པ་རྒྱ་ཆེན་ཉམས་སུ་ལེན་པ་ལ་འགོད་པའོ། །དང་པོ་ནི་ཀུན་ནས་ཉོན་
མོངས་དོར་བྱ་དང་རྣམ་པར་བྱང་བ་བླང་བྱའི་མཚན་ཉིད་རྟོགས་པ་ཐོས་པ་དང་བསམ་པའི་
ཤེས་རབ་ལ་འགོད་པའོ། །གཉིས་པ་ནི་གདུལ་བྱ་རང་ཉིད་ཕ་རོལ་ཏུ་ཕྱིན་པ་དྲུག་ལསྤྱོད་པ་
གོམས་པ་ལའོ། །གསུམ་པ་ནི་གཉིས་ཀའི་དོན་ལ་འགོད་པ་ནི་དགེ་བ་བཅུ་ནས་དཔེ་བྱད་ཀྱི་
བར་ལ་འགོད་པ་སྟེ། འགྲེལ་པར་སོགས་གཅིག་ཡོད་ན་ལེགས་སོ་ཨར་གསུང་འོ། །གཉིས་
པ་སྦྱོར་ལམ་ལ་འགོད་པ་ནི་དྲོད་སོགས་བཞིར་རིམ་པ་ལྟར་ཀུན་ནས་ཉོན་མོངས་ཀྱི་གཟུང་
བ་དང་རྣམ་བྱང་གི་གཟུང་བ་དང་། གང་ཟག་རྫས་འཛིན་དང་སྐྱེས་བུ་བཏགས་འཛིན་རང་
བཞིན་གྱིས་སྟོང་པར་རྟོགས་པ་ལ་འགོད་པའོ། །གཉིས་པ་འཕགས་པའི་ལམ་ལ་འགོད་པ་
-4
2
8-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
ལ་བདུན་ཏེ། ས་དང་པོ་དང་། ས་གཉིས་པ་ནས་ལྔ་པའི་བར་དང་། ག་པ་དང་། བདུན་པ་
དང༌། བརྒྱད་པ་དང༌། དགུ་པ་དང༌། བཅུ་པའི་བར་ལ་འགོད་པའོ། །དང་པོ་ནི་གཉིས་ཞེས་
ཏེ༑ གཟུང་འཛིན་གཉིས་མེད་པའི་ཆོས་ཉིད་རྟོགས་པ་ལ་འགོད་པ་སྟེ། རྣམ་པར་མི་རྟོག་དྲི་
མ་མེད། །འཛིན་པ་གཉིས་དང་བྲལ་བ་ཐོབ་ཅེས་དང༌། དེ་ནས་ཆོས་དབྱིངས་གཉིས་ཀྱི་
མཚན་ཉིད་དང་བྲལ་བ་མངོན་སུམ་ཉིད་དུ་རྟོགས་པར་འགྱུར། ཞེས་པ་དང་འགྲིག་གོ།
གཉིས་པ་ནི་ས་གཉིས་པ་ནས་ལྔ་པའི་བར་ལ་རིམ་པ་ལྟར་ཚུལ་ཁྲིམས་དང་། བཟོད་པ་དང་
བརྩོན་འགྲུས་དང་། བསམ་གཏན་གྱི་ཕ་རོལ་ཏུ་ཕྱིན་པ་བརྡ་ཙམ་དུ་ཤེས་པ་ལ་འགོད་པའོ།
གསུམ་པ་ནི་ས་དྲུག་པའི་ཤེར་ཕྱིན་གྱིས་ཤེས་པ་དང་ཤེས་བྱ་དམིགས་པ་མེད་པ་ལ་འགོད་
པའོ། །བཞི་པ་ནི་ས་བདུན་པ་ལ་ཐབས་ཀྱི་ཕར་ཕྱིན་གྱིས་སེམས་ཅན་རྣམས་ཡོངས་སུ་སྨིན་
པ་ལ་འགོད་པའོ། །ལྔ་པ་ལ་གཉིས་ཏེ། ཐབས་དང༌། ཤེས་ རབ་ཁྱད་པར་ཅན་ལ་འགོད་
པའོ། །དང་པོ་ནི་སངས་རྒྱས་ཞིང་ནི་སྦྱོང་བ་དང་། །མི་གནས་མྱ་ངན་འདས་པ་ཞེས་པས་ཉན་
རང་དང་ཐུན་མོང་མ་ཡིན་པ་ཞིང་སྦྱོང་བ་ལ་སོགས་པ་བྱང་ཆུབ་སེམས་དཔའི་ལམ་ལའོ།།
གཉིསཔ་ནི་རྣམ་རྟོག་ཐམས་ཅད་བྲལ་བའི་ཕྱིར་ཞེས་པས་རྣམ་པར་མི་རྟོག་པ་ལ་དབང་ཐོབ་
པས་མངོན་པར་ཞེན་པ་བཟློག་པ་ལའོ། །དྲུག་པ་ནི་མངལ་དུ་འཇུག་པ་མཆོག་དང་ནི་བྱང་
ཆུབ་ཐོབ་པ་ལྟ་བུའི་སྤྱོད་པ་བྱེད་པ་ལའོ། །ས་བརྒྱད་པ་ལ་སྨོན་ལམ་དག་པ་ལ་སྟོབས་མ་
ཡིན་ནམ་ཞེ་ན། དགུ་པ་ལ་སྨོན་ལམ་དག་ནི་མཐའ་ཡས་དང་ཞེས་པའི་རྗེས་སུ་འབྲངས་ནས་
འདི་བཤད་པ་ཡིན་ནོ། །དེའི་ཤུགས་ཀྱིས་བརྒྱད་པ་ལ་སྟོབས་སུ་བཞག་གོ་ཞེས་འབུམ་པ་
གསུང་ལོ། །
བདུན་པ་ལ་གསུམ་སྟེ། ས་བཅུ་པ་ཐོབ་མ་ཐག་དབང་བསྐུར་བའི་ས་དང་། སྐྱེ་
བ་གཅིག་གིས་ཐོགས་པ་དང༌། སྲིད་པ་ཐ་མ་ལ་འགོད་པའོ། །དང་པོ་ནི་སངས་རྒྱས་ཞིང་
བ 4 23 -



བརྩེ་ཆེན་འོད་སྣང་ལས༔ པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་སྦྱང་བ་ཞེས་ཏེ། སྣོད་དག་པ་ནི་ས་དེ་ཐོབ་མ་ཐག་ཏུ་ཆོས་ཉིད་ཀྱིས་སྟོང་གསུམ་གྱི་
སྟོང་ཆེན་པོ་བྱེ་བ་སྟོང་དང་མཉམ་པའི་པད་མ་ཆེན་པོ་གཅིག་འབྱུང་ལ་དེའི་མཐའ་མ་ཐམས་
ཅད་པད་མའི་སྡོང་བུས་བསྐོར་བ་གཅིག་འབྱུང་ངོ༌། །བཅུ་དག་པ་ནི་དེ་ལ་བྱང་ཆུབ་སེམས་
དཔའ་རང་ཉིད་དཀྱིལ་མོ་དཀྲུང་བཅས་ནས་འདུག་པར་སྣང་བ་འབྱུང་བ་དེས་ཀྱང་ཁྲི་དེ་
མཐའ་དག་ནོན་པའི་སྣང་བ་འབྱུང་ངོ༌། །པད་མའི་སྡོང་བུ་དེ་ཐམས་ཅད་ལས་དང་པོ་པནས་
ས་བཅུའི་བྱང་ཆུབ་སེམས་དཔའ་བཞུགས་པས་བསྐོར་བའི་སྣང་བ་འབྱུང་ངོ༌། །འདིས་སདེ་
ཐོབ་མ་ཐག་ཡིན་པས་ས་དགུ་པ་མན་ཆད་པར་རིགས་སོ། །དེ་ནས་བྱང་ཆུབ་སེམས་དཔའི་
ཞབས་ཀྱི་མཐིལ་གཉིས་དང་། པུས་མོའི་ལྷ་ང་གཉིས་དང་ལྟེ་བ་ནས་འོད་ཟེར་གྲས་མེད་པ་
འབུམ་ཕྲག་བཅུ་འབྱུང་བས་རིམ་པ་བཞིན་དམྱལ་བ་དང་དུད་འགྲོ་དང་ཡི་དྭགས་གསུམ་གྱི་
སྡུག་བསྔལ་ཞི་བར་བྱས་སོ། །ལག་འཐིལ་གཉིས་ནས་བྱུང་པས་ལྷ་དང་ལྷ་མ་ཡིན་གྱི་སྡུག་
བསྔལ་ཞི་བར་བྱས་སོ། །ཕྲག་པ་གཉིས་དང་མགྲིན་པ་དང་ཞལ་གྱི་སྒོ་ནས་བྱུང་པས་རིམ་པ་
ལྟར་ཉན་ཐོས་དང་རང་སངས་རྒྱས་དང་ཐེག་པ་ཆེན་པོའི་རིགས་ཅན་ལ་དེ་དག་གི་ཐེག་པའི་
སྒོ་སྒྲུབ་བོ། །སྨིན་མཚམས་ཀྱི་མཛོད་སྤུ་ནས་འོད་ཟེར་བྱུང་པས་མེ་ཏོག་ལ་སོགས་པའི་
མཆོད་པའི་སྤྲིན་བསྒྲུབས་ཏེ་དབང་བསྐུར་བ་ཐོབ་པའི་བྱང་ཆུབ་སེམས་དཔའ་ཆེན་པོ་རྣམས་
ལ་མཆོད་པ་བྱས་ནས་འོད་ཟེར་དེ་དག་ཀྱང་བྱང་ཆུབ་སེམས་དཔའ་དེ་དག་གི་ཞབས་སུ་ནུབ་
པར་གྱུར་ཏོ། །ཡང་དེའི་དབུའི་གཙུག་ཏོར་ནས་འོད་ཟེར་དུ་མ་བྱུང་པས་སྔ་མ་ལྟ་བུའི་མཆོད་
རྫས་བསྒྲུབས་ནས་ཕྱོགས་བཅུའི་སངས་རྒྱས་ཀྱི་ཞིང་བྱེ་བ་ཕྲག་ཁྲིག་འབུམ་ཕྲག་བཅུའི་རྡུལ་
ཕྲ་རབ་སྙེད་ཀྱི་སངས་རྒྱས་ལ་མཆོད་པ་བྱས་ནས་སངས་རྒྱས་དེ་དག་གི་ཞབས་ཀྱི་མཐིལ་དུ་
ནུབ་པར་གྱུར་ཏོ། །དེ་ནས་བྱང་ཆུབ་སེམས་དཔའ་དེ་དག་དང་སངས་རྒྱས་དེ་དག་བྱང་ཆུབ་
སེམས་དཔའ་ཆེན་པོ་འདི་ནི་དབང་བསྐུར་བའི་དུས་ལ་བབ་བོ་སྙམ་དུ་དགོས་པ་གཅིག་ཏུ་
- 4 3 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༢
གྱུར་ནས་སངས་རྒྱས་དེ་དག་གི་སྨིན་མཚམས་ཀྱི་མཛོད་སྤུ་ནས་འོད་ཟེར་བྱུང་ནས་འོད་དེས་
བྱང་ཆུབ་སེམས་དཔའ་ལ་ལན་བདུན་ནམ་དེ་བས་ལྷག་པར་བསྐོར་བ་བྱས་ནས་བྱང་ཆུབ་
སེམས་དཔའ་དེའི་དབུའི་གཙུག་ཏོར་དུ་ནུབ་པར་གྱུར་ཏོ་ཞེས་ས་བཅུ་པ་ལས་བཤད་དོ།།
དེས་སྔར་མེད་པའི་ཆོས་ཀྱི་རྟགས་མང་པོ་ཐོབ་བོ། །དོན་དེ་ཉིད་རྒྱན་ལས། སངས་རྒྱས་ཀུན་
གྱི་འོད་ཟེར་ཆེན་པོས་དབང་བསྐུར་བྱིན། །དེའི་ཆོས་ལ་དབང་བ་ཀུན་དང་ཡང་དག་ལྡན།།
ཞེས་སོ། །གཉིས་པ་ལ་གསུམ་སྟེ། རང་དོན་དང༌། གཞན་དོན་དང་། གཉིས་ཀའི་དོན་ནོ།།
དང་པོ་ནི་སངས་རྒྱས་པར་ཏེ། མདོ་ལས་སེམས་དང་པོ་བསྐྱེད་པའི་བྱང་ཆུབ་སེམས་དཔའ་
ནི་ངེས་པའོ་ཞེས་སོགས་བཤད་དོ། །གཉིས་པ་ནི་ཕྲིན་ལས་ལྷུན་གྱིས་གྲུབ་པ་དང་རྒྱུན་མི་
ཆད་པས་སེམས་ཅན་གྱི་དོན་ཚད་མེད་པ་བྱེད་པའོ། །གསུམ་པ་ནི་མངོན་པར་ཤེས་པཆེན་པོ་
ཐོབ་པས་སངས་རྒྱས་ལ་མཆོད་པ་ལ་སོགས་པས་ཏེ་བརྟེན་པའི་ཡོན་ཏན་ལ་འགོད་པའོ། །
གསུམ་པ་སྲིད་པ་ཐ་མ་པ་ལ་འགོད་པ་ལ་བཞི་སྟེ། ནུས་པ་དང་། རྟོགས་པ་དང་། སྤངས་པ་
དང༌། རྒྱུ་ཚོགས་ཤིང་དག་པ་ལ་འགོད་པའི་དབང་དུ་བྱས་པའོ། །དངཔོ་ནི་བྱང་ཆུབ་ཀྱི་ཡན་
ལག་སྟེ། རྒྱུ་ནུས་པ་མཐུ་ཅན་དུ་གྱུར་པ་ལ་འགོད་པའོ། །ཡང་གྲངས་མེད་གསུམ་དུ་ཚོགས་
བསགས་ཏེ་ལས་བྱས་པ་རྣམས་འབྲས་བུ་སྐུ་གསུམ་སྨིན་པར་གྱུར་པས་ཆུད་མི་ཟ་བའོ།།
གཉིས་པ་ལ་གཉིས་ལས། ཇི་སྙེད་པ་རྟོགས་པ་ནི་བདེན་པ་བཞིའི་དངོས་པོ་རྟོགས་པའོ །ཇི་
ལྟ་བ་རྟོགས་པ་ནི་འདུས་བྱས་འཁོར་བ་དང་འདུས་མ་བྱས་མྱང་འདས་ལ་ཆོས་ཉིད་ཀྱི་ངོ་བོ་
རྣམཔར་མི་ཤེས་ཅིང་མི་དམིགས་པར་རྟོགས་པའོ། །གསུམ་པ་ནི་རྟག་པ་ལ་སོགས་པར་
འཛིན་པའི་ཕྱིན་ཅི་ལོག་གི་ས་བོན་སྤོང་བའོ། །ཡང་ཕྱིན་ཅི་ལོག་དེའི་གཞི་རྒྱུ་མེད་དེ་སྤངས་
པའི་ཡེ་ཤེས་ལ་འགོད་པའོ། །བཞི་པ་ནི་རྡོ་རྗེ་ལྟ་བུའི་གནས་སྐབས་ན་རྒྱུ་ཐམས་ཅན་རང་
བཞིན་གྱིས་རྣམ་པར་དག་ཅིང་དག་པ་རྟོགས་པ་དང་། སངས་རྒྱས་ཀྱི་རྒྱུ་ཐམས་ཅད་སྒྲིབ་
- 43 1.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་དྲི་མ་དང་བྲལ་ཞིང་ཚོགས་པ་ལ་འགོད་པའོ། །གསུམ་པ་ལམ་གྱི་འབྲས་བུ་ལ་འགོད་པ་
ནི་དེའི་སྐད་ཅིག་མ་གཉིས་ལ་མྱ་ངན་ལས་འདས་པའི་ཆོས་ཀྱི་སྐུ་ལ་འགོད་པའོ། །མངོན་
པར་རྟོགས་པ་བརྒྱད་ལ་དོན་བདུན་ཅུ་ཡོད་པ་ལས་དང་པོ་སེམས་བསྐྱེད་ལ་གོ་རིམ་ཏེ་ས་
མཚམས་བསྟན་པ་དང་། དོན་བདུན་ཅུའི་ཐ་མ་ཕྲིན་ལས་ལ་གོ་རིམ་སྟེ། ས་མཚམས་བསྟན་
པའི་རིམ་པ་འདིསགདམས་ངག་བར་གྱི་དོན་དྲུག་ཅུ་རྩ་བརྒྱད་པོ་རྣམས་ཀྱི་ས་མཚམས་ཀྱི་གོ་
རིམ་ཀྱང་རང་རང་གིས་ཁོངས་དུ་ཆུད་པར་བྱ་སྟེ་འདིར་ནི་ཚིག་མངས་སུ་དོགས་པས་མ་བྲིས་
སོ༑ ༑སྐབས་བརྒྱད་པའི་འགྲེལ་པའི་རྣམ་པར་བཤད་པའོ།། །། །
༈ གཉིས་པ་བར་མ་ལ་དྲུག་ཏུ་བཤད་པ་ནི་རྒྱས་པ་ལ་དད་པའི་ཞེས་སོགས་ཏེ།
ཤེས་རབ་ཕ་རོལ་ཕྱིན་པ་ནི། །དངོས་པོ་དྲུག་གིས་ཡང་དག་བཤད། །ཅེས་པར་བསྒྱུར་རོ།
དེ་གང་ཞེ་ན་མཚན་ཉིད་ཅེས་སོགས་ཏེ། མཁྱེན་པ་གསུམ་ནི་ཤེས་པར་བྱ་བའི་གནས་སམ་
མཚན་ཉིད་གཏན་ལ་དབབ་པའི་དོན་དུ་ཆོས་འགའ་ཞིག་གིས་མཚོན་ནས་སྟོན་པས་མཚན་
ཉིད་དོ། །འཕགས་པ་དང༌། མ་ཧ་ལྟར་ན་མཚོན་པར་བྱེད་པས་ན་མཚན་ཉིད་དོ། །རྣམ་ཀུན་
མཚན་ཉིད་དེ་དབང་དུ་བྱེད་པའི་སྦྱོར་བ་དང་གཅིག །རྩེ་མོ་དེ་ཕུལ་དུ་གྱུར་པའི་མཚན་ཉིད་
དེའི་དབང་དུ་བྱེད་པ་དང་གཉིས། མཐར་གྱིས་པ་རྟོགས་པ་དེ་བརྟན་པར་བྱ་བའི་དོན་དུ་རིམ་
གྱིས་བསྒོམས་པས་མཚན་ཉིད་གོ་རིམ་དང༌། སྐད་ཅིག་མ་ནི་དེ་སློབ་པའི་བརྟན་པ་མཐར་
ཐུག་པས་མཚན་ཉིད་དེའི་དབང་དུདང་། ཆོས་སྐུ་དེའི་འབྲས་བུ་རྫོགས་པ་ཡིན་པས་རྣམ་
སྨིན་ཞེས་སོ།། །།
༈ གསུམ་པ་བསྡུས་པ་ལ་དད་པ་ལ་གསུམ་དུ་བསྡུས་ཏེ་བསྟན་པ་ནི་བར་མ་
ལ་ཞེས་སོགས་ཏེ། ཤེས་རབ་ཕ་རོལ་ཕྱིན་པ་ནི། །དངོས་པོ་གསུམ་གྱིས་ཡང་དག་བཤད།།
ཅེས་བྱའོ། །དེ་གང་ཞེ་ན། ཡུལ་ནི་ཞེས་སོགས་ཏེ། མཁྱེན་པ་གསུམ་ནི་ཐོས་བསམ་གྱིས་
- 43 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
གཏན་ལ་དབབ་པའི་ཡུལ་ཡིན་ལ། ཆོས་ཀྱི་སྐུ་ཡང་ཡིན་པས་དེར་བཤད་དོ། །འགྲེལ་ཆེན་
གཉིས་དང་སྡུད་འགྲེལ་ལས་རྒྱུ་སྦྱོར་བ་བཞི་ཞེས་བཤད་དོ། །བཞི་ནི་སྒོམ་བྱེད་སྦྱོར་བ་
བཞིའི་བདག་ཉིད་དང་། ཐ་མ་ཆོས་སྐུའི་ཕྲིན་ལས་དང་བཅས་པ་ནི་སྦྱོར་བ་སྒོམ་པའི་འབྲས་
བུའོ།། །།
གསུམ་པ་དེ་མཐར་ཕྱིན་པའི་བྱ་བ་ལ་ཤེས་རབ་འབྱུངགནས་ལྟརན་དྲུག་སྟེ།
ཀུན་གྱི་རྒྱན་དུ་རྒྱུར་པའི་གཞུང་ཚུགས་དང༌། དགོངས་པ་འཆད་པའི་གཞུང་འཛུགས་དང་།
དགེ་བའི་རྩ་བ་བསྔོ་བ་དང༌། ཁེངས་སྐྱུང་བའམ་བཟོད་པར་གསོལ་བ་དང༌། རྟོགས་པའི་
ཁྱད་པར་བརྗོད་པའོ། །དངཔོ་ནི་ཁྱོད་ཀྱིས་ཀུན་གྱི་རྒྱན་དུ་འགྱུར་བ་ནི། རྣམ་པར་དབྱེ་ཞེས་
དངབཅས་ནས་འཆད་ན་མདོ་རྒྱས་འབྲིང་གཉིས་ཀྱི་དོན་སྣང་ཡང་བསྡུསཔའི་དོན་མི་སྣང་ངོ་
ཞེ་ན། དེའི་ལན་ནི་རྐང་པ་དང་པོ་བཞེས་རྗེས་འགྲོ་དང་། བར་པ་གཉིས་ཀྱིས་ལྡོག་པ་དང་།
ཐ་མ་གཉིས་ཀྱིས་ཟློས་པ་སྤོང་བའོ། །དང་པོ་ནི་ལ་ལ་སྟེ་བསྡུས་པ་ལས་ནི་མངོན་རྟོགས་
བརྒྱད་ཀྱི་དོན་ཙམ་བགྲངས་པ་ཡིན་ལ། རྒྱས་པ་ལས་གཞན་བར་མ་ལས་དེའི་སྟེང་དུ་རབ་
འབྱོར་ཞེས་སོགས་ཚིག་ཅུང་ཟད་ཀྱང་བགྲངས་པ་ཡིན་ནོ། །བསྡུས་པ་དང་འབྲིང་ལས་
གཞན་རྒྱས་པ་ལས་ནི་དེ་གཉིས་ཀྱི་སྟེང་དུ་མེད་པ་དང་བདག་མེད་པ་ལ་སོགས་པ་མིང་གི་
རྣམ་གྲངས་ཅུང་ཟད་ཀྱང་བཤད་དོ། །མི་མཁས་པས་རྟོགས་པར་མི་ནུས་པས་མཁས་པ་
རྣམས་ཀྱིས་ཡུམ་རྒྱས་འབྲིང་གསུམ་པོ་དེ་ཙམ་ཤེས་པར་བྱའོ། །ལ་ལ་ལས་དོན་ལ་སོགས་པ་
དེ་ལྟ་མ་ཡིན་པར་དོན་ཐ་དད་ནས་མདོ་ཐམས་ཅད་ཀྱི་བརྗོད་བྱ་མངོན་རྟོགས་བརྒྱད་ཀྱི་རིམ་
པ་ལེགས་པར་བསྡུས་པ་མ་ཡིན་པར་འགྱུར་རོ། །གསུམ་པ་ནི་དོན་གཅིག་ན་ཟློས་སོ་ཞེ་ན།
ཡུལ་གསུམ་པོ་དེ་ལ་ཁྱད་པར་ཡོད་པ་ཁོ་ནར་ཟད་ཅེས་སྦྱར་རོ། །དེ་གང་ཞེ་ན་བསྡུས་པ་
བརྒྱད་སྟོང་པ་དང་སོགས་ཁོངས་སུ་བར་མ་དང་རྒྱས་པའི་བར་དུདབྱེ་བས་ཞེས་སོ། །གཉིས་
ཆ 433 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ནི་སྔར་མཁས་པ་བཞིའི་གདམས་པ་ལས་རྩོམ་པར་ཁས་བླངས་ནས་འཆད་པ་ན་རང་
དགར་བཤད་དོ་ཞེ་ན། སང་གེ་བཟང་པོས་བྱས་སོ། །ཚིག་ལེའུར་བྱས་པའི་འགྲེལ་པ་དོན་
གསལ་འདིའོ། །རྒྱུ་གང་གིས་ཞེ་ན་དོན་མཐོང་ཞིང་རྟོགས་པའི་སྒོ་ནས། དེ་གང་གི་སྟོབས་
ཀྱིས་མཐོང་ཞེ་ན་འཕགས་པ་རྣམ་གྲོལ་སྡེའི་འགྲེལ་པའི་མཐུ་ཡིས་སོ། །ཚུལ་ཇི་ལྟར་ཞེ་ན་
ཚིག་མདོ་སྦྱོར་བ་དང་ངག་ནག་འབྱམས་དང་། སོགས་པར་བཤད་པའི་རྣམ་གྲས་མང་པོ་
སྦྱོར་བ་མ་བྱས་པར་རོ། །དེའི་རྒྱུ་མཚན་ནི་རྒྱན་ཐད་སོ་བ་གོ་སླ་བར་བྱ་བའི་ཕྱིར་རོ། །གསུམ་
པ་ནི་མཁན་པོ་ཞེས་སོགས་ཏེ་བླ་མ་བཟང་པོ་ནི་བདག་ཉིད་བསླབ་པ་གསུམ་ལ་བཀོད་པ་
ཡིན་ནོ། །ཕྱག་འཚལ་ཞེས་པ་ནི་དེས་རྩོམས་ཤིག་པའི་གནང་བ་ཐོབ་ནས་བརྩམས་པས་
ཚར་བ་ནི་དེའི་དྲིན་ཡིན་པར་འགོངས་ཏེ་བཀའ་དྲིན་དྲན་པའི་ཕྱག་ཡིན་ནོ། །བཞི་པ་ནི་དེ་
བསྡེབས་ཞེས་སོགས་སོ། །ལྔ་པ་ནི་སྤྱོད་ཡུལ་མ་ཡིན་ཞེས་དྲང་ངོ༌། །དེའི་རྒྱུ་མཚན་ནི་བདག་
ཤེས་རབ་ཆུང་བ་དང་དོན་དཀའ་བ་གཉིས་ལས་དང་པོ་ནི་བདག་ཤེས་རབ་མི་གསལ་བས་
བསྟན་བཅོས་ཀྱི་ཚིག་དང་དོན་ཀུན་ཕྱི་རོལ་དུ་འགྱུར་བས་བདག་གི་རྟོགས་པ་གངན་ཞིག་སྟེ་
ཆ་མེད་དོ། །གཉིས་པ་ནི་བདག་ཉིད་ཆེན་པོས་མཛད་པའི་བསྟན་བཅོས་ཀྱིས་དོན་ནི་གངན་
ཡིན་ཆ་མེད་དོ། །དེ་ཅི་སྟེ་ཞེ་ན་དེ་མ་ལུས་པ་འཕགས་སངས་རྒྱས་ཀྱི་བློའི་སྤྱོད་ཡུལ་ཡིན་པས་
སོ༑ ༑ཚིག་དོན་ཆ་མེད་མོད་འོན་ཀྱང་བདག་གིས་འབད་པར་བགྱིས་སོ། །དགོས་པ་ཅིའི་
དོན་དུ་ཞེ་ན་རང་དང་གཞན་གྱི་དོན་གྱི་ངོར་ཏེ་དོན་དུའོ། །དེ་ལ་ནོངས་པ་སྟེ་ཉེས་པ་ལ་
མཁས་པ་རྣམས་བཟོད་པར་མཛོད་ཅེས་སོ། །དྲུག་པ་ནི་ཀྱེ་མ་ངོ་མཚར་བའོ་མཐོང་ཞིང་
རྟོགས་པ་ཡིན་ཞེས་དྲང་ངོ༌། །གང་གིས་ཞེ་ན་གཞུང་ལུགས་ཏེ་པོ་ཏི་དང་བཤད་པ་མི་མཐུན་
པསྣ་ཚོགས་ཀྱིས་དུབ་པརགྱུར་པ་སེང་བཟངབདག་ངལགསོའི་གནས་སོ། །དོན་གང་ཞེ་ན་
ཤེས་རབ་ཀྱི་ཕ་རོལ་ཏུ་ཕྱིན་པའི་ལུགས་མཐོང་བ་ལགས་སོ། །དེའི་ཁྱད་པར་ནི་རྟོགས་པ་
-4 3 . .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༼༨
བསྙད་པས་ངལ་བསོ་བའི་གནས་སུ་གྱུར་པའོ། །དུས་ནམ་གྱི་ཚེ་ཞེ་ན་ཡུན་རིང་མོ་ཞིག་ཏུ་བློ་
སྦྱངས་ནས་ཞེས་སོ། ། །
རྟ་བདུན་དབང་པོའི་དཔལ་དང་རི་བོང་ཅན་དང་སྒྲོན་མེའོ་འོད་དག་ལས།
མིག་ལྡན་སྐྱེ་བོས་རྒྱ་མཚོའི་གླིང་ནས་ནོར་བུ་རིན་ཆེན་ལེན་པ་ལྟར། །མཚུངས་མེད་རྒྱལ་དང་
དེ་སྲས་མ་ཕམ་པ་དང་འཕགས་པ་རྣམ་གྲོལ་སྡེའི། །གསུང་གི་འོད་ལས་སྡེ་སྣོད་གླིང་ནས་
རིན་ཆེན་འཐད་པའི་འོད་འབར་བླངས། །ཀླུ་སྒྲུབ་ཆོས་གྲགས་དག་གི་གཞུང་ལུགས་རྟོགས་
པའི་རིགས་པས་མིག་ཕུག་སྟེ། །དམ་བཅའ་རྡོ་རྗེ་ཕ་ལམ་དང་ནི་སྒྲུབ་བྱེད་བེ་ཌཱུརྱས་དག་
དང༌། །མཚན་ཉིད་ཨནྡྲ་རྙིལ་རྣམས་ཚིག་སྐུད་ལ་སྤེལ་རིན་ཆེན་ཕྲེང་མཛེས་འདི། །གང་གི་
ཤེས་རབ་ལུས་བརྒྱན་དེ་ཡང་མཁས་པས་མཐོང་ན་དགའ་བ་སྐྱེ། །ཉི་འོད་གཅིག་གིས་ཟླ་བ་
ལ་སོགས་འོད་ལྡན་ཀུན་གྱི་གཟི་འཇོམས་ཤིང༌། །མེ་ཏོག་ཀུ་མུད་ཁ་འཛུམ་པད་ཚལ་རྒྱས་
བྱེད་མུན་སྟུག་སེལ་བ་ལྟར། །གཞུང་འདི་གཅིག་པུས་ཕྱོགས་གཞན་གཟི་འཇོམས་འོག་རྟོག་
ཀུ་མུད་ཁ་འཛུམས་ཤིང་། །རྗེས་འཇུག་སྐྱེ་བོའི་ཤེས་རབ་རྒྱས་བྱེད་མི་ཤེས་མུན་པ་སྟུག་པོ་
སེལ། །མ་རིག་གཞི་སྟེངས་བཤེས་གཉེན་ངན་པའི་རླན་ལས་ལོག་རྟོག་སྡོང་ཆེན་སྐྱེས།།
གཏན་ཚིགས་ལྟར་སྣང་ཡལ་འདབ་རྒྱས་ཤིང་ཚུལ་མིན་ཡིད་བྱེད་མེ་ཏོག་འབར། །སྐྱོན་གྱི་
འབྲས་བུ་དུ་མ་སྨིན་གྱུར་རྨོངས་པའི་བྱ་རྫོགས་མང་བསྟེན་ཏེ། ཁོ་བོའི་རིགས་པའི་སྟ་རེས་རྩ་
བ་བཅད་པས་ཡ་འདབ་བཅད་མི་དགོས། །ཇི་ལྟར་རྡོ་རྗེ་ཕྲ་མོ་སེང་གེ་གཞོན་ནུ་སྒྲོན་མ་ཆུང་
ངུས་ཀྱང་། །བྲག་རི་རགས་འཇོམས་གཅན་གཟན་རྒན་པོ་ཀུན་སྐྲག་དངོས་ཆེན་གསལ་བྱེད་
ལྟར། །གཞུང་ཉུང་འདི་ཡིས་ལོག་ལྟའི་བྲག་འཇོམས་གཞུང་ལུགས་མ་ཤེས་ཀུན་སྐྲག་ཅིང་།།
མདོ་དང་མངོན་རྟོགས་རྒྱན་གྱི་འགྲེལ་པར་བཅས་པ་དོན་མང་གསལ་བར་བྱེད། །རྩོད་དུས་
སྐྱེ་བོ་འདི་དག་ཕལ་ཆེར་ལེགས་བཤད་མི་ཚོལ་བློ་དམན་ཞིང༌། །ཆགས་སྡང་ཕྲག་དོག་
བ 4 35 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། ་
དབང་གིས་མཁས་ལའང་ཕྱོགས་ཀུན་ནས་ནི་སྨོད་བྱེད་མོད། །བློ་གསལ་མྱུར་དུ་སངས་རྒྱས་
དོན་གཉེར་ཡང་དག་ལམ་ལ་འཇུག་འདོད་པ། །ལུང་རིགས་བདུད་རྩི་ཚོལ་བས་མི་ངོམས་
འགའ་ཞིག་དོན་དུ་ངས་འདི་བརྩམས། །ངའི་ལེགས་བཤད་ཉི་ཟླ་སྐར་མ་དང་། །གློག་སྒྲོན་
ནོར་བུའི་འོད་ཟེར་སྟོང་འབར་ཡང་། །རྟོགས་བྱེད་བློ་གྲོས་མིག་དང་བྲལ་བའི། །སྐལ་ངན་སྐྱེ་
བོ་རྣམས་ཀྱིས་མཐོང་མི་འགྱུར། །དེང་སང་ཆོས་འདོད་མི་རྣམས་ཕལ་ཆེར་ཡང་། །རིགས་
བཟང་ལོངས་སྤྱོད་ཆེ་དང་ལག་ཡངས་དང་། །རྒན་དང་འཁོར་མང་སློབ་དཔོན་དོན་གཉེར་
གྱི༑ ༑མཁས་པ་ཁོ་ན་དོན་གཉེར་སུ་ཞིག་ཡོད། །གསུང་སྒྲོས་འདམ་བུའི་ཁང་པ་མཛེས་གྱུར་
ཀྱང་། །སྒྲུབ་བྱེད་རྡོ་རྗེའི་རྩིག་བརྟན་མེད་གྱུར་ན། །རྣམ་འབྱེད་ཤེས་རབ་སྟོབས་དང་ལྡན་
པའི། །ལུང་རིགས་གླང་ཆེན་འོངསན་ངེས་པར་འཇོམས། །དོན་རྟོགས་རིན་ཆེན་ཕུང་པོ་ཡོད་
གྱུར་ཀྱང༌། །གསུང་སྒྲོས་གསེར་གྱི་སྲད་བུས་མ་བརྒྱུས་ན། །འཆད་ཚེ་བདག་བློའི་ལུས་
བརྒྱན་མི་ནུས་པས། །བློ་གསལ་སློབ་མའི་དགའ་བ་སྐྱེ་མི་འགྱུར། །བླ་མ་གསུང་དང་དོན་
རྟོགས་གཉིས་ཡོད་ཀྱང་། །རྒོལ་དང་ཕྱིར་རྒོལ་འབྲེལ་བའི་གཏམ་བྱེད་ཚེ། །ག་མི་བརྗོད་
དམ་སྐྱོན་ཅན་བརྗོད་པར་བྱེད། །གཞན་ཕྱོགས་མི་ཁེགས་རང་ཕྱོགས་བསྒྲུབ་མི་ནུས། །རྒྱ་
ལས་འབུར་ལྟར་མཁས་པའི་གསུང་སྒྲོས་དང་། །དོན་གྱི་གནས་ལུགས་ཇི་བཞིན་རྟོགས་པ་
དང༌། །སྒྲུབ་དང་སུན་འབྱིན་སྐྱོན་མེད་ངག་སྨྲ་བ། །དེ་ནི་མཁས་པའི་ནང་ན་མཁས་པ་ཡིན།།
འཆད་པ་ལེགས་བཤད་འོད་ཀྱིས་གཏི་མུག་སེལ། །རྩོད་པ་སེང་གེའི་ང་རོས་ཕས་རྒོལ་
འཇོམས། །རྩོམ་པ་རིན་ཆེན་མཛེས་པས་བློ་བརྒྱན་པ། །སྐྱེས་མཆོག་དེ་འདྲ་ཐོད་བཞིན་སྤྱི་
བོས་བླངས། །ཟབ་ཅིང་རྒྱ་ཆེན་འདི་དོན་རྫོགས་པ་འཕགས་གཞན་གྱིས་ཀྱང་མི་རྟོགས་ཤིང་།
བདག་ཀྱང་བློ་ནི་ད་དུང་ཀུན་མཁྱེན་ཡེ་ཤེས་རྙེད་པར་མ་གྱུར་པས། །གལ་ཏེ་རྣམ་བཤད་
འདི་ལ་ཉེས་པ་ཅུས་ཟད་ཡོད་པར་གྱུར་ན་ཡང་། །གཞན་ཕན་ཡིད་ཀྱིས་སྦྱར་བས་རྒྱལ་དང་
-4
3
G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་འཇམ་གསར་འགྲེལ་པ་བཞུགས། ༨
དེ་སྲས་མཁས་རྣམས་བཟོད་པར་མཛོད། །དེ་སྦྱར་དགེ་བ་སྟོན་ཀའི་ཟླ་འོད་ལྟ་བུ་ཐོབ་པ་གང་
ཡིན་དེས། །འགྲོ་རྣམས་མགོན་པོ་ཚེ་དཔག་མེད་ཀྱི་ཞིང་མཆོག་བདེ་བ་ཅན་དུ་ནི། །དགེ་
བཟང་བཀྲ་བའི་འོད་ཅན་དྲུང་དུ་པད་མོ་ལས་ནི་རྫུས་སྐྱེས་ཏེ། །ཐུབ་པར་མངོན་སུམ་ལུང་
བསྟན་རྙེད་ནས་མྱུར་དུ་བྱང་ཆུབ་མཆོག་ཐོབ་ཤོག །ཤེས་རབ་ཀྱི་ཕ་རོལ་ཏུ་ཕྱིན་པའི་མན་
ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བའི་འགྲེལ་བཤད་འཐད་པའི་འོད་
འབར་ཞེས་བྱ་བ། ཤེས་བྱའི་ནམ་མཁའ་ལ་བློ་གྲོས་ཀྱི་དཀྱིལ་འཁོར་རྒྱས་ཤིང་། ལེགས་
སྨྲའི་འོད་ཀྱིས་ཕས་རྒོལ་མུན་པའི་སྨག་རུམ་སེལ་བར་བྱེད་པ་ཤཱཀྱའི་དགེ་སློང་རིགས་པར་སྨྲ་
བ་ཤེས་རབ་འོད་ཟེར་གྱིས་སྦྱར་བ་རྫོགས་སོ།། །།དག་ཅིང་སྙོམས་པ་ཤེས་རབ་འབུམ་གྱིས་བྲིས།
དགེའོ།། །།
-.4 3 ༣ .



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་།
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
787mm X 1092mm 1/16
2316.25
ཁྲི་ 1284
པར་གཞི།
2015ལོའི་ཟླ་11པར་པར་གཞི་དང་པོ་བསྒྲིགས།
པར་ཐེངས།
2015ལོའི་ཟླ་11པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0
རིན་གོང་།
སྒོར་ 3840.00 ༼ཁྱོན་པོད་དོན་དགུ་ཡོད།༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག
དེབ་ཚད།
པར་ཤོག
ཡིག་གྲངས།
，
པར་པར་



图书在版编目(CIP) 数据
六大集成之般若集:藏文/美榮古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
1.0六… I. 0美…0藏语一研究
N.OH214
中国版本图书馆 CIP 数据核字(2015)第210402号
六大集成之般若集
作者
责任编辑
封面设计
出版
邦译师罗追丹巴 等
乌金群培 嘎瓦西热桑布 土日美朗
上日美朗,萨迦格列
西藏藏文古籍出版社
拉萨市色拉路22号
850010
社址
邮政编码
| 销
经印开印字版印
址码销剧本张数次
数
版 次
印 次
标准书号
定价
全国新华书店
成都一千印务有限公司
787mm×1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
3840.00元(全七十九册)
版权所有
翻印必究
