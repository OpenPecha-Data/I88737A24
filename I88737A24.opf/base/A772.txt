༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup:
ISBN:
13CN4453
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
Date:
n/a
bod jongs bod yig dpe raying dpe skrun khang /
n/a
Volume:
Total Volumes:
TBRC Pages:
Ollo
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་བོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
རྒྱུད་བླ་མ་པོད་བཞི་པ།
༡ - ༦
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



77
བརྩེ་ཆེན་རིག་མཛོད་ ༦༤
འཕགས་ཡུལ་རྒྱན་དྲུག་མཆོག་གཉིས་ཀྱི་རྣལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
རྒྱུད་བླ་མ་པོད་བཞི་པ།
༡ - ༦
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



༈ དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང༌། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང༌། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས། །
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
། བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང༌། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྤྱི་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང་
། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང་། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང༌། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང་། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
ཚོགས་ལྔ་དང་། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང༌། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང་།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང༌། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་༼བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ།།དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང་། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང་། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲྭ་བསྐོར་ཕེབས་པའི་



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང་། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང༌། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང་། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་སྤྱི་ལོ་༡༢༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ།
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་ཚན་པ་ཆུང་ངུ་ཞིག་ཁ་བསྐང་ཡོད།དེ་དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང་། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང་། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། /༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ང་
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། (༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། སྤྱི་ལོ་༢༠༠༡ ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་(སྤྱི་ལོ་༢༠༠༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་༼སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་(སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་
9



ལས་རིམ་གླེང་སློང་གཏམ།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །། །
༼གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།།
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤྱད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
༼སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།།
10



དཀར་ཆག
དཀར་ཆག་
...(22)
。。。。。。。。• • • • • • • •
• •.• • •
• • •
༈ རྒྱུད་བླ་མའི་ཊཱིཀྐ་རྒྱན་གྱི་མེ་ཏོག ...…..... ............. བཅོམ་ལྡན་རལ་གྲི། (1)
། ཐེག་ཆེན་རྒྱུད་བླའི་འགྲེལ་པ་འཁོར་ལོ་ཐ་མའི་གསལ་བྱེད། .....༠༠༠ ཞང་སྟོན་བསོད་ནམས་གྲགས།
ཀླད་ཀྱི་དོན་བསྟན་པ། ....
• • •(21)
མཚན་གྱི་དོན་ནི། ........
མཆོག་ཡོན་ཏན་རྒྱས་པར་བསྟན་པ། …..
• • • • • •(26)
ལམ་ཉིད་གཏན་ལ་འབེབ་པ། .....
•(32)
ལུས་སེམས་ཀྱི་རྟེན་བསྟན་པ། ....….
•(39)
ཐུན་མོང་དང་ཐུན་མིན་སྐྱབས་འགྲོ། ......….
...... •(49)
༈ ཁམས་སྤྱིར་བསྟན་པ། …..…………….
• • •(56)
འཁྲུལ་གཞི་ལུང་དེའི་དགོངས་པ་བཤད་པ། .…....……...……….
....•(65)
འཁོར་ལོ་ཐ་མ་ལས་སེམས་ཙམ་བསྟན་པའི་སྒྲུབ་བྱེད་དགག་པ། ..... ......• •(74）
སྙིང་པོ་སྟོན་པའི་གང་ཟག་མཆོག་ཏུ་བསྔགས་པ། ……………….
.....•(77)
འབྲས་བུ་བཞིའི་རྒྱུ་མཚན་ཕྱེ་སྟེ་བཤད་པ། ..……….…...
• • • •(87)
ཁམས་དེ་དག་མ་དག་དབྱེ་བ། ..
རྒྱལ་བའི་སྲས་ཀྱིས་འགྱུར་མེད་ཆོས་དབྱིངས་རྟོགས་ཚུལ། ... •... • • •(99)
འགྱུར་བ་མེད་ཚུལ་བསྟན་པ། ..….
• • • • • •(107）
ཤེས་བྱེད་དཔེ་དགུ་བསྟན་པ། ….….
• • • • • •(116)
དཔེ་དགུ་བསྟན་པའི་རྒྱུ་མཚན། ……………….
•... • •(126)
རིགས་གཉིས་མཚོན་པའི་དཔེ་ནི། .…...
བ••• • •(94)
，。。。。
。。。。。。。。。。。••。。。。。。、• •(131)



དཀར་ཆག
• • • • • • • • •
སྙིང་པོ་སྟོང་པ་ཉིད་དུ་བསྟན་པའི་དགོངས་པ། …... • • • • • • •(14)
ལམ་དང་འབྲས་བུ་བསྟན་པ། .......
.....• •(151)
ངོ་མཚར་ཆེ་ཚུལ་ནི། .……...
•......• •(172)
འབྲས་བུ་ཐོབ་ཚུལ་ནི། ………......…….
• • • • • • • •(185)
སྐུ་གཉིས་སོ་སོའི་ཡོན་ཏན་ཕྱེ་སྟེ་བསྟན་པ། ..........
.....• • •(195)
གང་ནས་འཇུག་པའི་ས་མཚམས་ནི། ........
.....• •(205)
༈ བྱང་ཆུབ་ཀྱི་དོན་བསྟན་པ། .…......
བ.....• •(213)
མཚན་སོ་གཉིས་བསྟན་པ། ..….
• •...• •(221)
ཆོས་སྐུའི་ཡོན་ཏན་གཙོ་བོར་བསྟན་པ། …….
• • • • • • (226)
ཕྲིན་ལས་ཀྱི་དོན་བསྟན་པ། …..
• • • • • • • •(232)
༈ ཕན་ཡོན་གྱི་དོན་བསྟན་པ། •。。。。。。
............. • •(261)
། ཐེག་པ་ཆེན་པོ་རྒྱུད་བླ་མའི་བསྟན་བཅོས་ལེགས་པར་བཤད་པ། ....…. ཀུན་མཁྱེན་རོང་སྟོན།
ཐོག་མའི་ངག་བསྟན་པ། ...。。。
.....•(276)
མཆོག་གསུམ་གྱི་ཡོན་ཏན། ...…....
• • • • • • • •(280)
སྐྱབས་ཀྱི་དབྱེ་བ་དང་བསྡུ་ཚུལ། .....….
......•(288)
སྦྱང་བར་བྱ་བའི་ཁམས་བཤད་པ། ..............
......•(297)
ལྡན་པའི་དོན་ནི། ……...…….
.......•(306)
དག་ལ་མ་དག་པའི་གནས་སྐབས་སུ་མི་འགྱུར་བ་ནི། ..
• • • • • • •(314)
དྲི་མས་སྒྲིབ་ཚུལ་དཔེ་དགུས་བསྟན་པ། ...
...• •(323)
དཔེ་དོན་ཆོས་མཐུན་དངོས་བསྟན་པ། ..…....
• • • • • • •(331)
- 2 -



དཀར་ཆག
བྱང་ཆུབ་ཀྱི་དོན་ནི། ....……….
• • • • • • •(341)
དོན་གཉིས་བསྟན་པ། …….……..
•。。 • •(347)
དབྱེ་བ་བསྟན་པ། ..........
•....•(352)
གཟུགས་ཀྱི་སྐུའི་ངོ་བོ་སོགས་བསྟན་པ། .……….... •... • •(357)
རྣམ་སྨིན་གྱི་ཡོན་ཏན་ནི། .......…...
.....• •(365)
ཕྲིན་ལས་བསྟན་པ། .………………………………..
• •... • • • • • • • • • • •.....
.....• •(370)
སྐུ་གསུང་ཐུགས་ཀྱི་ཕྲིན་ལས་དངོས། .......
དཔེས་བསྟན་པའི་དགོས་པ་ནི། …....…...
......• •(389)
ཕན་ཡོན་བསྟན་པ་ནི། ........
བ.…….. བ(393)
ཆོས་སྤོང་གི་ལས་ལ་བག་ཡོད་བྱ་བར་གདམས་པ། ….... •......(399)
། ཐེག་པ་ཆེན་པོའི་རྒྱུད་བླ་མའི་མན་ངག་སྒོམ་ཚུལ། .............. རོང་སྟོན་ཆེན་པོ། (403)
༈ རྒྱུད་བླ་མའི་ཁ་སྐོང་བཞུགས། ... • • •.....• ཀུན་དགའ་རྣམ་རྒྱལ། (406)
.....•(376)
-
-



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་སྙིང་འགྲེལ་བཞུགས། ༼༩
༄༅། །རྒྱུད་བླ་མའི་ཊིཀྐ་རྒྱན་གྱི་མེ་ཏོག །
བཅོམ་ལྡན་རལ་གྲིས་མཛད། །
༄༅། །རྒྱ་གར་སྐད་དུ། མ་ཧཱ་ཡཱ་ན་ཨུད་ཏ་ར་ཏན་ཤཱསྡུ་ཨ་ལཾ་ཀ་ར་པུབནཱ་མ། བོད་སྐད་
དུ༑ ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་རྒྱན་གྱི་མེ་ཏོག་ཅེས་བྱ་བ། འཕགས་པའི་
ཚོགས་ཐམས་ཅད་ལ་ཕྱག་འཚལ་ལོ། །སྐྱེ་གཅིག་མངོན་པར་བྱང་ཆུབ་འཚང་རྒྱ་བ། །དགའ་
ལྡན་བཞུགས་པ་དེ་ལ་ཕྱག་འཚལ་ནས། །ཐུབ་པའི་དབང་པོའི་ཐེག་ཆེན་གསུང་རབ་ཀྱི། །
མཐར་ཐུག་ངེས་པའི་དོན་འདི་བདག་གིས་བཤད། །བསྐལ་པ་བཟང་པོའི་སངས་རྒྱས་ལྔ་པ་
འཕགས་པ་བྱམས་པས་མཛད་པ་ངེས་པ་དོན་གྱི་མཐར་ཐུག་འདི་སངས་རྒྱས་དང་བྱང་ཆུབ་
སེམས་དཔའི་ཆོས་ཁོ་ན་སྟོན་པས་ཐེག་པ་ཆེན་པོ་དང་། རྡོ་རྗེ་རྩེ་མོ་ལས་རྒྱུད་ནི་རྒྱུན་གས་
ཞེས་བྱ་སྟེ། །འཁོར་བ་རྒྱུད་དུ་འདོད་པ་ཡིན། །མྱ་ངན་འདས་པ་རྒྱུད་ཕྱི་མ། །ཞེས་འབྱུང་བ་དེ་
སྟོན་པས་རྒྱུད་དང་ཨུད་ཏ་ར་ནི་མཆོག་གམ་བླ་མའོ། །འདི་ལ་བརྗོད་བྱ་རྡོ་རྗེའི་གནས་བདུན་
མདོར་བསྟན་པ་དང་། དེ་མདོ་ལས་གསུངས་པའི་ཚུལ་དང་། གནས་བདུན་གྱི་གོ་རིམ་ངེས་པ་
དང༌། གནས་བདུན་རྒྱས་པར་བཤད་པ་དང་། གནས་ལ་མོས་པའི་ཕན་ཡོན་བསྟན་པ་ལྔ་ལས་
དང་པོ་ནི་སངས་རྒྱས་ཆོས་ཚོགས་ཞེས་པ་སྟེ་བསྟན་བཅོས་འདིའི་བརྗོད་བྱ་ཀུན་གྱི་ལུས་ཞེས་
སྦྱར་རོ། །བདུན་པོ་དེ་རྡོ་རྗེའི་གནས་ཡིན་པ་ནི་དེ་དག་ཐོས་བསམ་གྱི་ཤེས་རབ་ཀྱིས་མི་ཕྱེད་
པའི་ཕྱིར་ཏེ་འཕགས་པའི་ཡེ་ཤེས་ཁོ་ནས་ཤེས་པར་བྱ་བ་ཡིན་ནོ། །འདིའི་བརྗོད་བྱ་ནི་རྡོ་རྗེའི་
གནས་བདུན་ནོ། །དགོས་པ་ནི་དེ་ཤེས་པའོ། །དགོས་པའི་དགོས་པ་ནི་ཤེས་ནས་རིམ་གྱིས་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སངས་རྒྱས་ཉིད་ཐོབ་པའོ། །འབྲེལབ་ནི་དེ་ཐོབ་པ་དགོས་པ་དང་དགོས་པ་བསྟན་བཅོས་ལས་
བྱུང་པ་ཡིན་ནོ། །དེས་ན་ཚིག་འདིས་ནི་ལུས་རྣམ་པར་བཞག་པ་དང་དགོས་འབྲེལ་གཉིས་
བསྟན་ནོ། །གཉིས་པ་ནི་བདུན་པོ་འདི་དག་རང་མཚན་ཉིད་ཀྱི་རྗེས་སུ་འབྲེལ་བ་སྟེ། མདོ་
གཅིག་ལས་བདུན་ག་འབྲེལ་བར་བསྟན་པ་ནི་གཟུངས་ཀྱི་དབང་ཕྱུག་རྒྱལ་པོས་ཞུས་པའམ་
མིང་གཞན་དེ་བཞིན་གཤེགས་པའི་སྙིང་རྗེ་ཆེན་པོ་བསྟན་པ་བློ་ཀ་ཉིས་སྟོང་ཆིག་བརྒྱ་བམ་པོ་
བདུན་ཡོད་པ་ལས་གསུངས་ཏེ་གོ་རིམ་ཇིགཞིནནི་ཇི་ལྟར་གསུངས་པའི་རིམ་པའོ། །དེ་ལ་གླེང་
གཞི་ལས་གནས་དང་པོ་གསུམ་གསུངས་པ་ནི་འདི་སྐད་བདག་གིས་ཐོས་པའི་དུས་གཅིག་ན་
རྒྱལ་པོའི་ཁབ་ཀྱི་བྱ་རྒོད་ཕུང་པོའི་རི་སྔོན་རྒྱལ་བ་བཞུགས་པའི་མཆོད་རྟེན་ཆེན་པོ་དེ་བཞིན་
གཤེགས་པའི་བྱིན་གྱིས་བརླབས་ཀྱིས་བྱིན་གྱིས་བརླབས་པའི་སའི་སྙིང་པོ་བྱང་ཆུབ་སེམས་
དཔས་མངོན་པར་བསྟོད་པ་ཆོས་ཀྱི་གདན་ལྷ་དང་ཀླུ་དང་གནོད་སྦྱིན་དང་དྲི་ཟ་དང་ལྷ་མ་ཡིན་
གྱིས་ཕྱག་བྱས་པའི་ས་ཕྱོགས་དགེ་བའི་རྩ་བ་ཡང་དག་པར་བསྐུལ་བ་དེ་བཞིན་གཤེགས་པ་
འབྱུང་བ་ཆོས་ཀྱི་སྒོ་མངོན་པར་བརྗོད་པ། བྱང་ཆུབ་སེམས་དཔའ་བྱུང་པ། ཡོན་ཏན་ཚད་མེད་
པ་ལས་ཡང་དག་པར་བྱུང་པ། དེ་བཞིན་གཤེགས་པའི་སྤྱོད་ཡུལ་ན་ཞེས་གནས་ཀྱི་ཡོན་ཏན་
བརྗོད་ནས་དཀོན་མཆོག་གསུམ་དངོས་ནི་བཅོམ་ལྡན་འདས་ཆོས་ཐམས་ཅད་མཉམ་པ་ཉིད་དུ་
མངོན་པར་རྫོགས་པ་སངས་རྒྱས་པ། ཆོས་ཀྱི་འཁོར་ལོ་ལེགས་པར་བསྐོར་བ། སློབ་མའི་
ཚོགས་ཤིན་ཏུ་དུལ་བ་མཐའ་ཡས་པའི་འཁོར་མངའ་བ་དགེ་སློང་སྟོང་ཕྲག་དྲུག་ཅུ་དང་བྱང་ཆུབ་
སེམས་དཔའི་དགེ་འདུན་དཔག་ཏུ་མེད་པ་དང་ཡང་ཐབས་ཅིག་སྟེ་ཞེས་བྱ་བ་ལ་སོགས་པ་རྒྱ་
ཆེར་གསུངས་སོ། །གནས་ཕྱི་མ་བཞི་ནི་དེའི་འོག་ཏུ་བྱང་ཆུབ་སེམས་དཔའི་ཆོས་ཀྱི་དབྱེ་བ་དྲུག་
ཅུ་གསུངས་པས་ཁམས་བསྟན་ལ། དེའི་རྗེས་ལ་སངས་རྒྱས་ཀྱི་ཆོས་ཀྱི་དབྱེ་བ་བརྒྱད་ཅུ་
གསུངས་པས་བྱང་ཆུབ་དང་ཡོན་ཏན་དང་ཕྲིན་ལས་གསུམ་བསྟན་ཏེ་གསལ་བར་ནི་མདོ་ཉིད་
༡. •



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་སྙིང་འགྲེལ་བཞུགས། ༼༤
དུ་བལྟའོ། །འདིས་ནི་མདོ་གཅིག་ནས་གསུངས་པའི་ཚུལ་བརྗོད་པ་ཡིན་གྱི་མདོ་དུ་མ་ནས་
བཤད་པ་ནི་བརྗོད་ཀྱིས་མི་ལང་སྟེ་འོན་ཀྱང་ཁོ་བོས་འགྲེལ་པར་མ་དྲངས་པའི་མདོ་རྒྱུད་དུ་མ་
དྲངས་ཏེ་བཤད་པར་བྱ་སྟེ་བརྗོད་བྱ་ཐུན་མོང་བ་རྣམས་ལ་གསང་སྒྲོགས་ཀྱི་ཉེས་པ་མེད་པའི་
ཕྱིར་རོ། །གསུམ་པ་ནི་སངས་རྒྱས་ལས་ཞེས་པ་སྟེ་དེས་ཆོས་གསུངས་པས་གཞན་རྒྱུད་ལ་
འགོག་ལམ་གྱི་ཆོས་འབྱུང་སྟེ་སྲོག་ཆགས་སྟོང་ཕྲག་མང་པོས་ལམ་ཐོབ་པ་བཤད་པའི་ཕྱིར་དང༌།
བསྟན་པའི་ཆོས་བསྒྲུབས་པས་རྟོགས་པའི་ཆོས་སྐྱེ་བའི་ཕྱིར་རོ། །ཆོས་ལས་ནི་དགེ་འདུན་ཏེ་
བསྟན་པའི་ཆོས་སྒྲུབ་པ་དང་རྟོགས་པའི་ཆོས་རྒྱུད་ལ་སྐྱེས་པ་ལས་དགེ་འདུན་དུ་འགྱུར་བའི་
ཕྱིར་རོ། །ཚོགས་ཏེ་དགེ་འདུན་ལས་ཁམས་ཐོབ་སྟེ་དེ་སེམས་ཅན་ཐམས་ཀྱི་རྒྱུད་ལ་ཡོད་ཀྱང་
དབྱིངས་དང་ཡེ་ཤེས་དབྱེར་མེད་དུ་གསལ་བའི་ཁམས་ནི་དེས་ཆོས་བསྒྲུབས་པས་འབྱུང་ངོ༌།
ཁམས་དེ་སྦྱངས་པས་ནི་ཡེ་ཤེས་དེ་མཐར་ཕྱིན་པ་ཐོབ་པའི་བྱང་ཆུབ་མཆོག་འབྱུང་ལ། སྟོབས་
སོགས་ཀྱི་ཡོན་ཏན་དང་དོན་བྱེད་པའི་ཕྲིན་ལས་ནི་དེ་དང་གཅིག་ཡིན་པའི་ཕྱིར་རོ། །གཅིག་གི་
རྗེས་སུ་གཅིགངེས་པའི་གོ་རིམ་མོ། །འདིར་དོན་ལ་ནི་འཁོར་འདས་ཀྱི་ཆོས་ཐམས་ཅད་ཁམས་
ལས་འབྱུང་སྟེ་ཆོས་ཀྱི་དབྱིངས་ཀྱི་བསྟོད་པ་ལས། ས་བོན་གྱུར་པའི་ཁམས་དེ་ཉིད། །ཆོས་
རྣམས་ཀུན་གྱི་རྟེན་དུ་འདོད། །རིམ་གྱིས་སྦྱངས་པར་གྱུར་པ་ལས། །སངས་རྒྱས་གོ་འཕང་ཐོབ་
པར་འགྱུར་ཞེས་བཤད་དོ། །དེ་ནི་ཆོས་ཉིད་དང་དབྱེར་མེད་པ་རང་བཞིན་གྱིས་འོད་གསལ་
བའི་སེམས་ཡིན་ནོ། །མིང་གི་རྣམ་གྲངས་ནི་ཁམས་དང་རིགས་དང་རྟེན་དང་ས་བོན་དངསངས་
རྒྱས་ཀྱི་སྙིང་པོ་དང་ཀུན་གཞི་ལ་སོགས་པ་ཡིན་ཏེ་ཆོས་མངོན་པའི་མདོ་ལས། ཐོག་མམེད་དུས་
ཅན་གྱི་ཁམས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་ན་འགྲོ་ཀུན་དང་། །མྱངན་
འདས་པ་ཐོབ་པ་ཡིན་ཞེས་འབྱུང་བ་དེ་འདིར་ཁམས་དང་། ཐེག་བསྡུས་སུ་ཀུན་གཞིའི་ལུང་དུ་
དྲངས་པའི་ཕྱིར་དང༌། སྟུག་པོ་བཀོད་པའི་མདོ་ལས་ས་རྣམས་སྣ་ཚོགས་ཀུན་གཞིསྟེ། །བདེ་
- 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཤེགས་སྙིང་པོ་དགེ་བའང་དེ། །སྙིང་པོ་དེ་ལ་ཀུན་གཞིའི་སྒྲས། །དེ་བཞིན་གཤེགས་པ་སྟོན་
པར་མཛད། །སྙིང་པོ་ཀུན་གཞིར་བསྟན་པ་ཡང་། །བློ་ཞན་རྣམས་ཀྱིས་མི་ཤེས་སོ་ཞེས་བྱ་བ་
དང༌། ལང་ཀར་གཤེགས་པ་ལས། དེ་བཞིན་གཤེགས་པའི་སྙིང་པོ་ནི། རྣམ་ཤེས་བདུན་དང་
ལྡན་པར་ཡང་། །འཛིན་པ་གཉིས་ཀྱིས་རབ་འཇུག་སྟེ། །ཡོངས་སུ་ཤེས་པས་ལྡོག་པར་འགྱུར་
ཞེས་སོ། །དེས་ན་ཆོས་ཉིད་རྐྱང་པ་ནི་ཁམས་མ་ཡིན་ཏེ་བེམས་པོ་དང་དངོས་མེད་ལའངཡོད་
པའི་ཕྱིར་རོ། །དེ་རང་ཉིད་ཆོས་ཉིད་དུ་མི་ཤེས་པའི་མ་རིག་པའི་སྦུབས་ལས་ནི་གཟུང་འཛིན་སྣ་
ཚོགས་བྱུང་ནས་འཁོར་བར་འཁྱམ་ལ། རང་ཆོས་ཉིད་དུ་ཤེས་པས་ཁམས་དེ་སྦྱངས་པའི་རིམ་
པ་ལ་མྱ་ངན་འདས་རྣམས་འཇོག་པ་ཡིན་ནོ། །ཆོས་ཉིད་དང་དབྱེར་མེད་པའི་རིག་པ་དེ་ལུས་
ཐམས་ཅད་ལ་ཁྱབ་པར་གནས་ནས་རྐྱེན་གྱི་སྟོབས་ཀྱིས་ཡུལ་སྣ་ཚོགས་ལ་འཛིན་པར་འགྱུར་
ཏེ༑ ལང་ཀར་གཤེགས་པ་ལས་ཀུན་གཞི་རྒྱ་མཚོ་རྟག་གནས་པ། །ཡུལ་གྱི་རླུང་གིས་རབ་
བསྐྱོད་ནས། །སྣ་ཚོགས་རྣམ་ཤེས་རྦ་རླབས་རྣམས། །གར་བཞིན་རབ་ཏུ་འཇུག་པར་འགྱུར། །
རྒྱ་མཚོ་དང་ནི་རྦ་རླབས་རྣམས། །ཇི་ལྟར་བྱེ་བྲག་མེད་པ་བཞིན། །རྣམ་ཤེས་སེམས་ཀྱང་དེ་
བཞིན་དུ། །ཐ་དད་པ་ཡང་མི་དམིགས་སོ། །ཞེས་སོ། །
བཞི་པ་གནས་བདུན་རྒྱས་པར་བཤད་པ་ལ་དང་པོ་དཀོན་མཆོག་གསུམ་རྒྱས་པར་
འཆད་དེ། དེ་ལ་སཾ་སྐྲྀ་ཏ་ལ་དེ་ཤ །ནིར་དེ་ཤ །པྲ་ཏི་ནིར་དེ་ཤ །ཞེས་བྱ་བ་ནི་བསྟན་པ། ངེས་
པར་བསྟན་པ། སོ་སོར་ངེས་པར་བསྟན་པ་ཞེས་བྱ་བར་འགྱུར་ཏེ་བསྟན་བཅོས་འདིའི་གཞུང་
ཐམས་ཅད་ཀྱང་གསུམ་པོ་དེར་གནས་སོ། །དེ་ལ་དང་པོ་སངས་རྒྱས་དཀོན་མཆོག་བསྟན་པའི།
གང་ཞིག་ཅེས་པ་སྟེ་ཐོག་མ་དབུས་མཐའ་མེད་པ་ནི། འདུས་མ་བྱས་ཆོས་ཀྱི་དབྱིངསཏེ་སངས་
རྒྱས་ཐོག་མ་ཐ་མ་མེད། །ཅེས་འབྱུང་བ་བཞིན་ནོ། །ཞི་བ་ནི་གཟུང་འཛིན་གྱི་སྤྲོས་པའོ། །དེ་
སྲིད་པ་ཐ་མའི་ཚེ་སློབ་དཔོན་མེད་པར་རང་གིས་རྟོགས་པས་ན་སངས་རྒྱས་ཉིད་རང་རྣམ་
-4-



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་སྙིང་འགྲེལ་བཞུགས། ༤
སངས་རྒྱས་པའོ། །རྟག་པ་ནི་འཇིག་རྟེན་པའི་ལམ་བཞིན་དུ་སླར་མི་ལྡོག་པའོ། །ལྟ་བ་སྣ་
ཚོགས་པའི་ནགས་འཐིབས་པོས་བསྐོར་བའི་མ་རིག་པ་དང་ཐེ་ཚོམ་ལ་སོགས་པའི་རྩིག་པ་
འཇིག་པར་མཛད་པ་ཞེས་སྦྱར་རོ། །དེའི་ངེས་བསྟན་ནི་འདུས་མ་བྱས་ཤིང་ཞེས་པ་དང་། དེའི་
སོ་སོར་བཤད་པ་ནི་ཐོག་མ་དབུས་མཐའ་ཞེས་པ་ཡིན་ནོ། །ཆོས་སྐུ་ནི་དྷརྨ་ཏ་ཀ་ཡ་ཞེས་པའི་
ཏའི་རྐྱེན་ཡོད་ན་ཆོས་ཉིད་ཀྱི་སྐུ་ཞེས་ཆོས་ཀྱི་དབྱིངས་ལ་ཟེར་ལ་དེ་མེད་ན་ཡེ་ཤེས་ལ་ཟེར་ཏེ་
འདིར་ནི་གནས་སྐབས་གང་ཡིན་པ་དེ་བཤད་དོ། །དེ་ལ་ཆོས་དབྱིངས་ནི་འགོག་པ་ཡིན་ཏེ་དེ་
མངོན་དུ་བྱས་ན་སྡུག་བསྔལ་འགོག་ནུས་པའི་ཕྱིར་རོ། །ཡེ་ཤེས་ནི་ལམ་གྱི་བདེན་པ་ཡིན་ཏེ་
འོག་མ་དག་ལའང་དེ་བཞིན་ནོ། །སངས་རྒྱས་ཀྱི་གཟུགས་སྐུ་ནི་གདུལ་བྱའི་དབང་གིས་སྣ་
ཚོགས་སུ་སྣང་བས་བརྗོད་པར་མི་ནུས་ལ། ཆོས་སྐུ་དང་ཕྲིན་ལས་ནི་སངས་རྒྱས་ཐམས་ཅད་
འདྲ་བས་ཁྱབ་པའི་སྤྱི་དེ་བཤད་པ་ཡིན་ནོ། ། །
གཉིསཔ་ཆོས་དཀོན་མཆོག་ལ་བསྟན་པའི་གང་ཞིག་ཅེས་པ་སྟེ་མཐའ་བཞི་དང་ངེས་
ཚིག་དང་བྲལ་བས་བློ་སྒྲའི་ཡུལ་ན་མེད་པ་སྟེ་དེ་གཉིསནི་དབུ་མའི་རིགས་པས་ཤེས་པར་བྱའོ།།
འཕགས་པ་སོ་སོའི་རང་གི་རིག་པ་སྨྲོས་པ་ཐམས་ཅད་ཞི་བ་ན་དོན་དམ་པ་འགོག་པའི་ཆོས་
ཡིན་ལ། དྲི་མེད་ཡེ་ཤེས་ནི་ལམ་གྱི་ཆོསཏེ་དེ་མངོན་དུ་འགྱུར་བ་དྲི་མ་དང་བྲལ་བ་ལ་ལྟོས་པའི་
ཕྱིར་རོ། །འདི་གཉིས་ཀྱང་འཕགས་པ་རྣམ་གྲོལ་སྡེས་འདུས་བྱས་དང་འདུས་མ་བྱས་དག་ངོབོ་
གཅིག་པ་ཉིད་ཀྱིས་ཕན་ཚུན་ཐ་དད་པར་གདགས་པར་མི་ནུས་པ་བཞིན་དུ་ཞེས་བཤད་དོ།།
འོད་ཟེར་སྣང་ལྡན་ནི་འཕགས་པའི་མཉམ་གཞག་རྣམས་འོད་ཟེར་དང་ལྡན་པ་ཡིན་ཏེ་ཞལ་གྱི་
ལུང་ལས་དཔལ་ལྡན་བདེ་རྫོགས་ཟབ་གསལ་གཉིས་མེད་འོད་ཟེར་ལྡན། །ཞེས་འབྱུང་བ་
བཞིན་ནོ། །རབ་རིབ་ནི་མ་རིག་པའོ། །དེའི་ངེས་བསྟན་ནི་བསམ་མེད་ཅེས་པཡིན་ལ། འགོག་
པནི་འདུས་མ་བྱས་དོན་དམ་པའི་བདེན་པ་ཡིནཏེ་དཔལ་ཕྲེང་སེང་གེའི་རོའི་མདོ་ལས། བཅོམ་
- 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྡན་འདས་སེམས་ཐམས་ཅད་ཀྱི་ཡུལ་ལས་འདས་པ་སྡུག་བསྔལ་འགོག་པའི་བདེན་པ་ནི་
བསམ་གྱིས་མི་ཁྱབ་བོ། །ཞེས་འབྱུང་བ་བཞིན་ནོ། །ལམ་ནི་ཡེ་ཤེས་ཀུན་རྫོབ་ཀྱི་བདེན་པ་ཡིན་
ནོ༑ །སྤྲོས་པ་ཞི་བ་ནི་གཉིས་མེད་དང་རྟོག་མེད་ཀྱི་དོན་ནོ། །དོན་གྱི་ཆོས་ལས་སྒྲའི་ཆོས་ནི་
འདིར་མ་བསྟནནོ། །
གསུམ་པ་དགེ་འདུན་དཀོན་མཆོག་ནི་རང་གི་སེམས་དེ་ཞེས་དང་གཞན་གང་དག་
ཅེས་སྦྱར་རོ། །བདག་མེད་པའི་མཐའ་ཞི་བ་དང་སངས་རྒྱས་ནི་ཆོས་སྐུ་སྟེ་ཐམས་ཅད་གསང་
བའི་རྒྱུད་ལས་རང་སེམས་གསང་བ་དམ་པ་ནི། །སངས་རྒྱས་ཡེ་ཤེས་བླ་མེད་དེ། །གཉིས་མེད་
གཉིས་ཀྱི་ཚུལ་ཅན་ཏེ། །སངས་རྒྱས་རྟག་པར་རབ་ཏུ་འདུད། །ཅེས་བྱ་བ་དང་། དཔལགསང་
བ་འདུས་པ་ལས། སེམས་ཅན་ཐམས་ཅད་སངས་རྒྱས་ཀྱི། །བྱང་ཆུབ་རྡོ་རྗེའི་གནས་ཐོབ་པའོ།།
ཞེས་གསུངས་སོ། །སྒྲིབ་པ་ནི་ཁམས་མཐོང་བའིའོ། །སེམས་ཅན་གྱི་སེམས་རང་བཞིན་གྱིས་
རྣམ་པར་དག་པ་ཞེས་སྦྱར་རོ། །ཆོས་སྐུ་དེ་འཆར་དུས་ནི་ཞལ་གྱི་ལུང་ལས་ཆོས་སྐུ་རབ་དགའ་
མཁའ་མཉམ་པ། །ཤི་དང་བརྒྱལ་དང་གཉིད་ལོག་དང་། །གླལ་དང་འཁྲིག་དུས་སྐད་ཅིག་ཙམ།།
མྱོང་བར་འགྱུར་བས་རབ་བསྒོམས་ན། །ལུས་ཅན་རྣམས་ཀྱི་ཡིད་ནི་སྦྱོང་། །ཞེས་སོ། །བླ་མེད་
ཡོན་ཏན་ནི་རང་གཞན་གྱི་རྟོགས་པ་དེ་ལྟ་བུ་ཉན་རང་ལ་སོགས་པ་གཞན་ལ་མེད་པའི་ཕྱིར་རམ་
དེ་ལས་སྤྱན་དང་མངོན་ཤེས་ལ་སོགས་པ་མང་པོ་འབྱུང་བའི་ཕྱིར་རོ། །ཇི་ལྟ་བའི་རྟོགས་པ་སྟོན་
པ་ན་སེམས་ཀྱི་རང་བཞིན་ཡོངས་སུ་དག་པས་དེ་ལ་ཉོན་མོངས་པ་ངོ་བོར་ཡོད་པ་གདོད་ནས་
ཟད་པར་མཐོང་བའོ། །ཇི་སྙེད་པའི་རྟོགས་པ་སྟོན་པ་ན་ཤེས་བྱའི་མཐར་ཐུག་ནི་སེམསརྟོགས་
ན་ཡེ་ཤེས་ཡིན་པས་སངས་རྒྱས་གཞན་དུ་མི་བཙལ་བའི་འདུ་ཤེས་བསྒོམ་པར་བྱའོ་ཞེས་བྱ་བ་
དང་རྣམ་སྣང་མངོན་བྱང་ལས་གསང་བ་པའི་བདག་པོ། བྱང་ཆུབ་ནི་རང་གི་སེམས་ཡང་དག་པ་
ཇི་ལྟ་བ་བཞིན་ཤེས་པ་སྟེ་དེ་ལ་ནི་ཆོས་རྡུལ་ཙམ་ཡང་མེད་ཅིང་མི་དམིགས་ཏེ། དེ་ནི་ནམ་



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་སྙིང་འགྲེལ་བཞུགས། ༼༤
མཁའི་མཚན་ཉིད་དོ། །ཞེས་བྱ་བདང་། ཞལ་ལུང་ལས་དངོས་ཀུནགཙོ་བོ་རང་སེམས་ཀྱི། །ངོ་
བོ་ཉིད་དེ་དེ་རྟོགས་ན། །སངས་རྒྱས་བྱང་ཆུབ་དེ་ཉིད་དོ། །འཇིག་རྟེན་གསུམ་ཡངདེ་ཉིད་དོ། །
འབྱུང་ཆེན་རྣམས་ཀྱང་དེ་ཉིད་དོ། །ཞེས་བྱ་བ་དང་། ཐམས་ཅད་གསང་བའི་རྒྱུད་ལས་རང་
སེམས་རྟོགས་པས་སངས་རྒྱས་ཏེ། །རྟོགས་པར་བྱ་བའང་སེམས་ཉིད་ཡིན་ཞེས་གསུངས་པས་
སོ༑ ༑འཕགས་པ་སོ་སོ་རང་གིས་ཤེས་པས་མཐོང་བ་དེནི་ཇི་ལྟ་བ་རྟོགས་པས་ཆགས་མེད་དང་
ཇི་སྙེད་པ་རྟོགས་པས་ཐོགས་མེད་ཡིན་པའི་ཕྱིར་ཉན་རང་གི་ཡེ་ཤེས་པས་དག་པ་ཡིན་ནོ། །
དེས་ན་སངས་རྒྱས་ཡེ་ཤེས་བླ་མེད་དང་ཉེ་བའི་ཕྱིར་ཞེས་སྦྱར་རོ། །ཉན་ཐོས་ཀྱི་དགེ་འདུནནི་
མཆོད་པར་མི་འོས་ཤིང་སྐྱབས་མ་ཡིན་པས་མ་བཤད་དོ། །གསུམ་པོ་དེ་གང་གི་དབང་དུ་བྱས་
ནསགསུངས་པ་སྟོན་པནི་སྟོན་པ་སངས་རྒྱས་དང་བསྟན་པ་དམ་ཆོས་དང་སློབ་མ་ཉན་ཐོས་ཀྱི་
ཡོན་ཏན་བསྟན་པའི་དོན་དང་ཐེག་པ་གསུམ་ལ་ཞུགས་པ་དང་གསུམ་པོ་དེ་ལ་མཆོད་པ་ལ་
སོགས་པས་བྱ་བ་བྱེད་པར་མོས་པ་གསུམ་གྱི་དབང་དུ་བྱས་ནས་ཞེས་སྦྱར་རོ། །སྐྱབས་དང་
སྐྱབས་མ་ཡིན་པའི་དབྱེ་བ་ནི་ལུང་གི་ཆོས་ནི་ལམ་མངོན་དུ་གྱུར་ནས་གཟིངས་ལྟར་སྤངས་བྱ་
ཡིན་པའི་ཕྱིར་དང་ལམ་གྱི་ཆོས་ནི་འདུས་བྱས་ཡིན་པས་རྫུན་པ་སླུ་པའི་ཆོས་ཅན་ཡིན་པའི་ཕྱིར་
དང༌། འགོག་པའི་ཆོས་ནི་ཉན་ཐོས་ཀྱི་ལུགས་ཀྱིས་མེད་དགག་ཡིན་པའི་ཕྱིར་དང༌། དགེ་
འདུན་ནི་འཇིགས་པ་དང་བཅས་པའི་ཕྱིར་བསྟན་པ་དང་རྟོགས་པའི་ཆོས་རྣམ་གཉིས་དང་ཞེས་
སྦྱར་རོ། །སངས་རྒྱས་ལ་དཀོན་མཆོག་གསུམ་ག་ཚང་ཞིང་སྔར་བཤད་པའི་སྐྱོན་དེ་དག་མེད་
པས་གཏན་གྱི་སྐྱབས་ཡིན་ནོ་ཞེས་སྟོན་པ་ནི་དམ་པའི་ཞེས་པ་སྟེ་ཚོགས་ནི་དགེ་འདུན་ནོ། །
འདིར་འབྲོག་གནས་ལག་བརྒྱུད་ལ་སོགས་པའི་གཏམ་རྒྱུད་བཤདདོ། །
གསུམ་པ་དེ་དང་རིན་པོ་ཆེ་གཉིས་རཏ་ཞེས་སྒྲ་གཅིག་གིས་བསྟན་པའི་སྒྲ་དོན་སྟོན་པ་
ནི་འབྱུང་བ་དཀོན་ཕྱིར་ཞེས་པ་ལ་སོགས་པའོ། །གསུམ་པ་དེ་ནི་མྱ་ངན་ལས་འདས་པའི་རྒྱུད་



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ནོ། །གནས་ཕྱི་མ་བཞིའི་དང་པོ་ཁམས་ལ་དོན་བཞིའི་དང་བོ་བཞི་པོ་དེ་སྤྱིར་བསྟནཔནིདྲི་
བཅས་ཞེས་པ་སྟེ་བཟང་སྐྱོང་གིས་ཞུས་པ་ལས་བདེན་པ་མ་མཐོང་བས་ནི་རྣམ་པར་ཤེས་པ་མི་
ཤེས་མི་མཐོང་སྟེ་དེ་ནི་ལག་མཐིལ་དུ་སྐྱུ་རུ་ར་བཞག་པ་བཞིན་དུ་མཐོང་བར་མི་འགྱུར་རོ་ཞེས་
གསུངས་སོ། །རིགས་ནི་འབྱུང་ས་སྟེ་འདི་དག་འཕགས་པ་དང་མཐར་ཐུག་པས་སངས་རྒྱས་ཀྱི་
ཡུལ་ཡིན་ནོ། །དེས་ན་ཉན་རང་དང་སོ་སོ་སྐྱེ་བོས་བསམ་གྱིས་མི་ཁྱབ་སྟེ་རྒྱུ་བཞི་ནི་ཁམསཏེ་
རང་བཞིན་གྱིས་དག་ལ་ཉོན་མོངས་དང་ལྡན་པའི་ཕྱིར་དང་། བྱང་ཆུབ་ལ་ཉོན་མོངས་པ་མེད་
ཀྱང་ལམ་གྱིས་དག་པར་འགྱུར་བའི་ཕྱིར་དང༌། ཕལ་ཆེན་ལས་འབྱུང་བའི་དར་ཡུག་ཆེན་
པོའི་དཔེས་སངས་རྒྱས་ཀྱི་ཡོན་ཏན་ཐམས་ཅད་སེམས་ཅན་གྱི་ཁམས་ལ་རྣམ་པར་དབྱེར་མེད་
དུ་ཡོད་པའི་ཕྱིར་དང་། རྟོག་པ་མེད་བཞིན་དུ་ཕྲིན་ལས་ལྷུན་གྲུབཏུ་འབྱུང་བའི་ཕྱིར་རོ། །བཞི་
པོ་དེ་ལ་ཁམས་ནི་རྟོག་བྱཡིན་ལ་བྱང་ཆུབ་ནི་རྟོགས་པའི་མཐར་ཐུག་ཡིན་ཞིང་ཡོན་ཏན་རྣམས་
ནི་བྱང་ཆུབ་ཀྱི་ཡན་ལག་སྟེ་ཆ་ཤས་གདུལ་བྱ་གཞན་གྱི་རྟོགས་བྱེད་ཡིནནོ། །དེས་ན་གནས་
གཅིག་པོ་ཁམས་དེའི་གཞན་དག་རྒྱུ་གསུམ་ནི་དེ་དག་པའི་རྐྱེན་ཡིན་ཏེ་ཕྲིན་ལས་དང་གསུམ་
གས་གཞན་གྱི་ཁམས་དག་པར་བྱེད་པའི་ཕྱིར་རོ། །ཏིང་ངེ་འཛིན་རྒྱལ་པོ་ལས་བདེ་གཤེགས་
སྙིང་པོས་འགྲོ་ཀུན་ཡོངས་ལ་ཁྱབ། །འདི་ན་སྣོང་མིན་སེམས་ཅན་འགའ་ཡང་མེད། །ཅེས་པ་
དང༌། ལང་ཀར་གཤེགས་པ་ལས་དེ་བཞིན་གཤེགས་པའི་སྙིང་པོ་དེ་རང་བཞིན་གྱིས་འོད་
གསལ་བ་ཐོག་མ་ནས་རྣམ་པར་དག་པའི་མཚན་ཉིད་མཚན་དང་དཔེ་བྱད་དང་ལྡན་པ་སེམས་
ཅན་ཐམས་ཅད་ཀྱི་ལུས་ཀྱི་ནང་ན་མཆིས་པའོ། །ཞེས་པ་ལ་སོགས་པའི་དོན་སྟོན་པ་ནི་སྐུ་འཕྲོ་
བ་ནི་ཆོས་སྐུས་ཁྱབ་པ་དང་། སངས་རྒྱས་ཀྱི་དེ་བཞིན་ཉིད་ཅེས་སྦྱར་རོ། །རིགས་ནི་ཟག་མེད་
ཀྱི་ས་བོན་ཏེ་དཔལ་ཕྲེང་སེང་གེའི་ང་རོའི་མདོ་ལས་ཟག་པ་མེད་པའི་ས་བོན་ལ་དགོངས་ནས་
ངས་སེམས་ཅན་ཐམས་ཅད་དེ་བཞིན་གཤེགས་པའི་སྙིང་པོ་ཅན་དུ་བསྟན་ཏོ་ཞེས་བཤད་དོ། །
- 8 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་སྙིང་འགྲེལ་བཞུགས། ༼༤
གཉིས་པ་ཁམས་ཉིད་རྒྱས་པར་བཤད་པ་ལ་མདོར་བསྟན་པ་ནི་སྡོམ་ནི་ངོ་བོ་རྒྱུ་འབྲས་
ཞེས་པའོ། །བཅུ་པོ་དེ་རིམ་པ་བཞིན་རྒྱས་པར་འཆད་པ་ན་དང་པོ་ངོ་བོ་ནི་རིན་ཆེན་ལསོགས་
པའི་དཔེས་མཚོན་པ་སྟེ་གསེར་འོད་དམ་པ་ལས་དེ་བཞིན་གཤེགས་པའི་སྙིང་པོ་ནི་མཚན་མ་
ཐམས་ཅདརྣམ་པར་དག་པ་སྟེ་དཔེརནགསེར་དང་ཆུ་དང་ནམ་མཁའི་རང་བཞིན་ཡེ་ནས་དག་
པ་དེ་བཞིན་དུ་ཆོས་ཀྱི་ཡེནས་དག་པའང་མེད་པ་མ་ཡིན་ནོ་ཞེས་སོ། །དེ་ལ་རླན་པ་ནི་གས་དེ་
ལས་སྙིང་རྗེའི་རླན་བྱུང་པའོ། །གཉིས་པ་རྒྱུ་ནི་ཆོས་མོས་ཞེས་པ་སྟེ་ཐེག་ཆེན་གྱི་ཆོས་ལ་ཁོང་ཁྲོ་
བ་ཐར་པ་ཡེ་མི་འདོད་པའི་འདོད་ཆེན་པ་རྒྱང་འཕེན་པ་ལ་སོགས་པ་དང་། ཐེག་ཆེན་སྤོང་བའི་
སེན་དྷ་ལ་སོགས་པ་སྟེ་བཞི་པོ་དེའི་གཉེན་པོར་ཐེག་ཆེན་ལ་མོས་པ་དང་ཤེས་རབ་ཀྱི་ཕ་རོལ་ཏུ་
ཕྱིན་པ་དང་ནམ་མཁའ་མཛོད་ལ་སོགས་པའི་ཏིང་ངེ་འཛིན་དང༌། སྙིང་རྗེ་ཆེན་པོ་སྟེ་བཞི་
བསྒོམས་པས་ཉན་ཐོས་འཁོར་བའི་སྡུག་བསྔལ་གྱིས་འཇིགས་པ་དང་རང་རྒྱལ་སྙིང་རྗེ་མེད་
ནས་ཁམས་སྦྱོང་མི་ནུས་པ་ལ་སོགས་པའི་སྒྲིབ་པ་བཞི་བསལ་ནས་ཁམས་ཆོས་སྐུར་བསྒྱུར་
བར་བྱེད་དེ་གཟུངས་ཀྱི་དབང་ཕྱུག་རྒྱལ་པོས་ཞུས་པ་ལས། ཁམས་སྦྱོང་བྱེད་དྲུག་ཅུ་བསྟན་
པའང་བཞི་པོ་འདིས་བསྡུས་པས་ཁམས་དག་བྱེད་ཀྱི་རྒྱུ་བཞི་ལྡན་ལ་ཐུབ་པའི་རྗེས་སྐྱེས་སྲས་
ཞེས་གསུངས་སོ། །གསུམ་པ་འབྲས་བུ་ནི་མོས་པས་སྒྲིབ་པས་གཙང་བ་དང་། མི་གནས་པས་
གནས་པ་དང་འདྲ་བར་ཤེས་རབ་ཀྱིས་བདག་མེད་པའི་བདག་དང་། ཏིང་ངེ་འཛིན་གྱིས་བདེ་བ་
དང༌། སྙིང་རྗེས་འཁོར་བ་ཇི་སྲིད་དུ་བཞུགས་པའི་རྟག་པའི་ཕ་རོལཏུ་ཕྱིན་པ་དང་བཞི་ཐོབ་སྟེ་
རྣམ་འགྲེལ་ལས་སྙིང་རྗེ་དམན་པ་ཉིད་ཕྱིར་ཡང་། །གནས་པའི་འབད་བརྩོན་ཆེན་པོ་མེད། །
གང་དག་བརྩེ་བ་ཆེན་པོ་བ། །གཞན་གྱི་ངོར་ན་བཞུགས་པ་ཡིན། །ཞེས་སོ། །ཕྱིན་ཅི་འོག་བཞི་
ནི་ཆོས་སྐུ་ལ་བཞི་པོ་དེ་ལས་བཟློག་པར་འཛིན་པའོ། །ཉན་རང་དང་དབང་ཐོབ་པའི་རྒྱལ་སྲས་
ལའང་དེ་དག་མེད་དེ་ཡིད་ཀྱི་ཕུང་པོའི་སྐྱེ་བ་དང་། མ་རིག་པའི་བག་ཆགས་དང་འཁོར་འདས་
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་ཉེ་རིང་ཡོད་ཅིང་། བྱང་ཆུབ་སེམས་དཔའ་དེ་གཉིས་གང་ལ་མི་གནས་པས་དེ་མེད་པའི་ཕྱིར་
བདག་སྲེད་ཅེས་གསུངས་སོ། །བཞི་པ་བྱེད་ལས་ཀྱི་སྡུག་བསྔལ་ཡིད་འབྱུང་རྒྱས་པར་འཆད་པ་
ནི་གལཏེ་སངས་རྒྱས་ཁམས་མེད་ན་ཞེས་པའི་ཚིགསབཅད་གཉིས་དཔལ་ཕྲེང་གི་མདོ་བཞིན་
དུ་བཀོད་པ་ཡིན་ནོ། །ལྔ་པ་ལྡན་པ་ལ་རྒྱ་མཚོ་ཆེ་བཞིན་ཞེས་པ་ནི་འདི་ལ་ཆོས་ཉིད་ཀྱི་སྐུའི་སྣོད་
དོ༑ ༑ཡེ་ཤེས་ཀྱི་རིན་པོ་ཆེ་དང་། སྙིང་རྗེའི་རླན་ལྡན་པའོ། །དབྱེར་མེད་ཀྱི་ཡོན་ཏན་ལྡན་པའི་
མངོན་ཤེས་ལྔ་སྣང་བ་དང༌། ཡེ་ཤེས་ནི་ཚ་བ་དང་། དྲི་མ་མེད་པའི་ཆོས་ཉིདནི་མདོག་གསལ་
བ་བཞིན་ཡོད་པའོ། །དྲུག་པ་ཁམས་དེ་ལ་བློ་འཇུག་པ་ནི་སོ་སོ་སྐྱེ་བོ་ཁམས་དེ་ལ་བློ་ཕྱིན་ཅི་
ལོག་ལ་སོགས་པའོ། །བདུན་པ་གནས་སྐབས་གྱི་དབྱེ་བ་ནི་མ་དག་པ་ལ་སོགས་པ། །སྔར་
བཤད་པ་ཀུན་བསྡུད་པ་ན་མིང་གསུམ་ནི་མ་དག་པ་སེམས་ཅན་གྱི་ཁམས་ལ་སོགས་པའོ ། །
བརྒྱད་པ་ཀུན་ཏུ་འགྲོ་བ་ནི་ཇི་ལྟར་ཞེས་པ་སྟེ་ལྷ་མོ་བཞིས་ཞུས་པ་ལས། སྙིང་པོ་ཤིན་ཏུ་སྙིང་པོ་
མཆོག །གང་དེ་ཀུན་བདག་ལ་གནས་པ། །སངས་རྒྱས་ཀུན་གྱི་གསང་ཆེན་ནི། །ལྷ་མོ་ཁྱོད་ལ་
བཤད་པར་བྱ། །ཞེས་གསུངས་སོ། །དགུ་པ་མི་འགྱུར་བ་ནི་ཉེས་པ་གློ་བུར་ཏེ་རྩ་བ་མེད་པའི་ཐ་
དད་ལྡན་པ་སྦྱིན་ལྟར་དང་ཡོན་ཏན་རང་བཞིན་མེའི་ཚ་བ་ལྟར་གནས་པ་ཞེས་པས་བསྟན་ནས་
རྒྱས་པར་བཤད་པ་ལ་དང་པོ་སེམས་ཅན་གྱི་དུས་ན་འགྱུར་བ་མེད་པ་ནི་ཇི་ལྟར་ནམ་མཁའ་
ཞེས་པ་ལ་སོགས་པའི་ཚིགས་བཅད་བཅུ་གཉིས་ཏེ་གོས་པ་ནི་འགྱུར་བའོ། །སེམས་ཀྱི་རང་
བཞིན་ནི་དབྱིངས་དང་ཡེ་ཤེས་དབྱེར་མེད་དོ། །ཕྱེ་བ་ནི་བསྐྱེད་པའོ། །རྒྱུ་རྐྱེན་གྱི་ཚོགས་པ་མེད་
པ་ནི་དང་པོའི་སངས་རྒྱས་རྒྱུ་མེད་པ་ཞེས་པ་བཞིན་ནོ། །དེ་དག་ནི་དྲང་སྲོང་རྒྱས་པས་ཞུས་པ་
དང་ནམ་མཁའ་མཛོད་ཀྱི་མདོ་ལས་བཤད་དོ། །གཉིས་པ་དག་མ་དག་གཉིས་ཀའི་དུས་ན་
འགྱུར་བ་མེད་པ་ནི་སྐྱེ་འཆི་ཞེས་པ་ལ་སོགས་པ་སྟེ་སེམས་ཉིད་སྐྱེ་འཆི་མེད་པའི་དོན་རྟོགས་པ་
དེ་དག་སེམས་ཅན་གྱི་དོན་དུ་སྟོན་ཀྱང་དེ་དག་གི་སྡུག་བསྔལ་མེད་པའོ། །དེ་ནི་བདེན་མཐོང་
- 1
(0 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་སྙིང་འགྲེལ་བཞུགས། ༼༦
ཡན་ཆད་ཀྱི་ཡོན་ཏན་ཡིན་ལ། བྱ་བ་སྒྲུབ་ལ་རྟག་ཏུ་བློ་མན་ཆད་ནི་དག་པའི་ས་གསུམ་དང་ཅི་
རིགས་པར་སྦྱར་རོ། །གསུམ་པ་རྣམ་པར་དག་པ་སངས་རྒྱས་ཀྱི་ཚེའང་འགྱུར་བ་མེད་པའི་
གཞན་འགྱུར་མིན་བདག་ཅེས་པའི་གཏན་ཚིགས་ཀྱིས་སྐྱེ་བ་མེད་ཅིང་ཅེས་པ་བསྒྲུབས་ནས་དེ་
ནི་ཡིད་ཅེས་པའི་རྐང་པ་གཉིསགཉིས་ཀྱིས་རྟག་པ་ལ་སོགས་པའི་དོན་བཞི་སྡུག་བསྔལ་གྱི་ཆུ་
བོ་བཞི་མེད་པར་བསྟན་ནས་མི་ཟད་ཡོན་ཏན་ཞེས་པས་བཞི་པོ་དེའི་དོན་ཡང་རྣམ་པ་གཞན་དུ་
འཕེལ་འགྲིབ་མེད་པའི་མདོ་བཞིན་དུ་འཆད་དོ། །བཅུ་པ་ཤིན་ཏུ་དག་པ་སངས་རྒྱས་ཀྱི་ཁམས་
དེ་ལ་དབྱེ་བ་མེད་པའི་དོན་ནི་གང་ཕྱིར་དེ་ནི་ཞེས་པས་བསྟན་ནས་ཚིག་རྐང་དང་པོ་གཉིས་ཀྱི་
དོན་མིང་གི་རྣམ་གྲངསབཞིས་འཆད་པ་ནི་ཁམས་དེ་སངས་རྒྱས་ཀྱི་ཆོས་ཐམས་ཅད་དང་དབྱེར་
མེད་པས་ཆོས་སྐུ་དང་ཆོས་དེའི་རིགས་དེ་བཞིན་ཉིད་ཐོབ་ཅིང་རྟོགས་པས་དེ་བཞིན་གཤེགས་
པ་དང་། འཕགས་པའི་དོན་དམ་པའི་བདེན་བ་ཞེས་སྦྱར་རོ། །ཆོས་ཐམས་ཅདརྣམ་ཀུན་མངོན་
པར་བྱང་ཆུབ་ཅེས་པས་དེ་ཕྱིར་ཉི་དང་ཞེས་པའི་རྐང་པ་ཕྱི་མགཉིས་འཆད་དེ་ཆོས་དེ་དག་ཟག་
མེད་ཀྱི་དབྱིངས་ན་གཉིས་མེད་དུ་ཡོད་པའོ། །ཡོན་ཏན་གྱི་རྣམ་པ་ཐམས་ཅད་ཅེས་པས་ནི་དེ་
ལས་གཞན་པའི་མྱ་ངན་འདས་མེད་པར་སྟོན་ཏོ། །དེ་འདྲ་བའི་མྱང་འདས་དེ་སྦྱིན་པ་ལ་སོགས་
པའི་ཐབས་དང་ལྡན་པའི་ཤེར་ཕྱིན་བསྒོམས་པས་འགྲུབ་པ་རྒྱལ་པོའི་གཟུགས་འབྲི་བའི་
དཔེས་སྟོན་པ་ནི་ཇི་ལྟར་རི་མོ་ཞེས་པའོ། །འདི་ནི་གཙུག་ན་རིན་པོ་ཆེའི་མདོ་ལས་གསུངས་སོ།།
ཤེས་རབ་དང་ཡེ་ཤེས་ནི་མཉམ་གཞག་དང་རྗེས་ཐོབ་བོ། །དེས་ན་སངས་རྒྱས་ཞེས་པསནི་དེ་
དག་གི་དོན་བསྡུསནས་དེ་ལྟར་ཞེས་པསནི་སྤྱིའི་དོན་བསྡུད་དོ། །
གསུམ་པ་དེ་དཔེས་མཚོན་པ་ནི་ཉོན་མོངས་སྦུབས་ན་གནས་པ་དེ་ཞེས་པ་ལ་སོགས་
པས་སྟོན་ཏེ་དགྱེས་པའི་རྡོ་རྗེ་ལས་སེམས་ཅན་རྣམས་ནི་སངས་རྒྱས་ཉིད། །འོན་ཀྱང་གློ་བུརདྲི་
མས་བསྒྲིབས། །དེ་བསལ་ན་ནི་སངས་རྒྱས་ཉིད། །ཅེས་གསུངས་སོ། དེ་བཞིན་གཤེགས་
ག-
- ]
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་སྙིང་པོའི་མདོ་ལས་དེ་བཞིན་གཤེགས་པ་ཐམས་ཅད་ཀྱི་སྐུ་ཡེ་ཤེས་དང་ལྡན་པ་སྦྱན་དང་
ལྡན་པ་སེམས་ཅན་ཐམས་ཅད་ཀྱི་ལུས་ཀྱི་ནང་ཇི་ལྟ་བ་བཞིན་མི་གཡོ་བར་བཞུགས་སོ་བྱ་བ་དེ་
དང་དྲི་མས་བསྒྲིབས་པའི་དཔེ་དགུ་གསུངས་པ་སྡུད་པ་ནི་སངས་རྒྱས་པད་ངན་ཞེས་པའོ། །དྲི་
མའི་དཔེ་དགུ་ནི་དྲི་མ་པད་མ་ཞེས་པའོ། ཁམས་ཀྱི་དཔེ་དགུ་ནི་སངས་རྒྱས་སྦྲང་རྩི་ཞེས་པའོ། །
གསུམ་པོ་དེ་རིམ་པ་བཞིན་རྒྱས་པར་འཆད་པན་དང་པོ་ནི་ཇི་ལྟར་མདོག་ངན་ཞེས་པ་ལ་སོགས་
པ་དང་པད་མ་སྲོག་ཆགས་ཞེས་པའི་དོན་བསྡུ་དང་བཅས་པས་བསྟན་ཏེ་འདིས་ནི་ཀུན་ནས་
ཉོན་མོངས་པ་དང་རྣམ་པར་བྱང་བ་ལྷན་ཅིག་སྐྱེས་པར་བསྟན་ནོ། །གཉིས་པ་ནི་ཆགས་སྡང་
རྨོངས་དེའི་ཞེས་པ་སྟེ་དུག་གསུམ་གྱི་བག་ཆགས་ནི་རྩ་བ་ཡིན་པས་གསུམ་དུ་དབྱེ་བའོ། །ཉེ་
བའི་ཉོན་མོངས་ནི་གསུམ་པོ་དེ་ལས་གཞན་པའམ་ཡང་ན་ཉི་ཤུ་པོའོ། །བྱིས་པ་ལ་ནི་མངོན་
གྱུར་དང་བཞིའོ། །དགྲ་བཅོམ་ལ་ནི་མ་རིག་པའི་བག་ཆགས་ཀྱིས་སོ། །སློབ་པ་ལན་མཐོང་
སྒོམ་གྱི་སྤང་བྱ་གཉིས་སོ། །ས་ཐོབ་ལ་ནི་ས་བདུན་དང་ས་གསུམ་ལ་བརྟེན་པ་གཉིས་སོ། །ཉོན་
མོངས་པ་དང་དཔེའི་འདྲ་ཆོས་སྟོན་པ་ནི་ཇི་ལྟར་འདམ་སྐྱེས་ཞེས་པ་ལ་སོགས་པའོ། །གསུམ་པ་
ནི་རང་བཞིན་གསུམ་གྱིས་ཞེས་པ་སྟེ་ཆོས་སྐུ་ནི་སངས་རྒྱས་ཀྱི་སྐུ་དང་། སྦྲང་རྩི་དང་སྙིང་པོ་
གསུམ་དང་། གསེར་གྱི་དེ་བཞིན་ཉིད་དང་། གཏེར་དང་ཤིང་དང་རིན་པོ་ཆེའི་སྐུ་དང་། འཁོར་
ལོས་སྒྱུར་བ་དང་། གསེར་ལྔས་རིགས་མཚོན་པའོ། །རྒྱུ་མཐུན་གྱི་ཆོས་སྐུ་ནི་སངས་རྒྱས་ཀྱི་
གསུང་རབ་བོ། །དཔེ་དག་རྒྱས་པར་འཆད་པ་ན་རྟོགས་པ་ཆོས་སྐུ་ནི་དེ་བཞིན་གཤེགས་པའི་སྐུ་
དང་འདྲ་བདང་། བསྟན་པ་ཆོས་སྐུའི་ཟབ་པ་དང་རྒྱ་ཆེ་བའམ་སྣ་ཚོགས་པདཔེ་གཉིསདངའདྲ་
བར་སྟོན་པ་ནི་འཇིག་རྟེན་འདས་ཕྱིར་ཞེས་པ་དང་། གསེར་གྱི་དཔེ་རང་བཞིན་ཞེས་པ་དང་
རིགས་ཀྱི་དཔེ་ལྔ་གཏེར་དང་ཞེས་པས་བསྟན་ཏེ་ཡང་དག་བླངས་པ་ནི་ཐེག་ཆེན་གྱི་དགེ་བས་
ནུས་པ་སད་པའོ། །རིན་ཆེན་ལ་སོགས་པ་དཔེ་ཕྱི་མ་གསུམ་ནི་སྐུ་གསུམ་གྱི་དཔེར་སྣང་ངོ་། །
- 1
2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་སྙིང་འགྲེལ་བཞུགས། ༼༩
རྐྱེན་གྱིས་མ་བྱས་པར་ཡེ་ནས་རང་བྱུང་གི་དོན་དམ་ནི་ཁམསཏེ་དེ་སོ་སོ་སྐྱེ་བོས་དད་པར་བྱ་བ་
ཙམ་ཡིན་གྱི་ས་ཐོབ་པས་ནི་མཐོང་བའོ། ཁམས་དེ་ལ་སྐྱོན་ཡོན་བསལ་བསྣན་བྱ་རྒྱུ་ནི་མེད་ཀྱི་
མཐོང་བ་ཙམ་གྱིས་གྲོལ་བར་སྟོན་པ་ནི་འདི་ལ་ཞེས་པ་སྟེ་དཀོན་མཆོག་ཟ་མ་ཏོག་གི་མདོ་ལས་
ལམ་གྱི་ཆོས་རྣམས་ནི་སྒྲོན་མ་ལྟར་སྔར་ཡོད་གསལ་བྱེད་ཀྱི་རྒྱུ་ཡིན་ནོ་ཞེས་གསུངས་སོ། །དེའི་
རྒྱུ་མཚན་ནི་རྣམ་དབྱེར་ཞེས་པ་སྟེ་ཁམས་དང་ཐ་མི་དད་དོ། །བཞི་པ་ཁམས་བསྟན་པའི་དགོས་
པ་ནི་སྤྲིན་དང་ཞེས་པ་སྟེ། ཡང་དག་མཐའ་ལ་སོགས་པ་ནི་སྤྲིན་ལ་སོགས་པའི་ངེས་བསྟན་ཏེ་
སྔར་ནི་འཁོར་ལོ་གཉིས་པར་རོ། །བླ་མའི་རྒྱུད་ནི་དེ་བཞིན་གཤེགས་པའི་སྙིང་པོ་ལ་སོགས་
མདོ་རྒྱུད་ཟབ་མོ་རྣམས་སོ། །འདིས་ཁམས་དྲང་དོན་དུ་འཆད་པ་ནི་མ་ཡིན་གྱི་དེ་བསྟན་པའི་
དགོས་པ་ཡིནཏེ་སྙིང་པོའི་དོན་ནི་སངས་རྒྱས་ཀྱི་ཆོས་ནམ་མཁའ་དང་འདྲབ་སྙིང་པོ་མེད་པ་ལ་
སྙིང་པོའི་སྒྲས་བསྟན་པ་ཡིན་ནོ། །འདིན་འཁོར་འདས་འདྲེས་པའི་རྒྱུད་ཡིན་ནོ། །གཞུང་འདིས་
དཀོན་མཆོག་གསུམ་གྱི་རིགས་འཆད་པས་ན་རིགསརྣམ་པར་དབྱེ་བའོ། །ལེའུ་དང་པོའོ།། །།
༈ གནས་ལྔ་པ་བྱང་ཆུབ་པ་ལ་མདོར་བསྟན་པ་ནི་སེམས་ཀྱི་དེ་བཞིན་ཉིད་སྒྲིབ་
པས་དག་པ་ནི་ངོ་བོའོ། །ཡེ་ཤེས་གཉིས་ནི་ཐོབ་པའི་རྒྱུའོ། །སྒྲིབ་པ་གཉིས་དང་བྲལ་བ་ནི་
འབྲས་བུའོ། །རང་གཞན་གྱི་དོན་བྱེད་ལས་སོ། །ལས་དེའི་རྟེན་དང་ལྡན་པནི་ལྡན་པའོ། །ཟབ་
ཅིང་རྒྱ་ཆེ་བའི་སྐུ་གསུམ་འཁོར་བ་ཇི་སྲིད་དུ་འཇུག་པ་ནི་འཇུག་པའོ། །བདག་ཉིད་ཆེན་པོ་ཇི་
སྲིད་པར་རྟག་པ་དང་བསམ་གྱིས་མི་ཁྱབ་པ་སྟེ་དོན་བརྒྱད་དོ། །དང་པོ་ངོ་བོ་ནི་རང་བཞིན་འོད་
གསལ་ཞེས་པ་སྟེ་སེམས་དེ་དྲི་མ་མེད་པའི་སངས་རྒྱས་ཉིད་དུ་གྱུར་པ་སྟེ་རྣམ་པར་སྣང་མཛད་
མངོན་པར་བྱང་ཆུབ་པའི་རྒྱུད་ལས་བྱང་ཆུབ་དང་ཐམས་ཅད་མཁྱེན་པ་ཉིད་འདིན་གཉིས་སུ་
མེད་དེ་གཉིས་སུ་བྱར་མེད་དོ་བྱ་བ་དང་། སེམས་ནི་ནམ་མཁའི་རང་བཞིན་དང་། སེམས་ཀྱི་
རང་བཞིན་ནི་བྱང་ཆུབ་ཀྱི་རང་བཞིནཏེ་གསུམ་པོ་དེ་ནི་གཉིས་སུ་མེད་གཉིས་སུ་བྱར་མེད་དོ། །
- 1 3 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱ་བ་དང༌། བྱང་ཆུབ་ནམ་མཁའི་མཚན་ཉིད་དེ། །ཀུན་ཏུ་རྟོག་པ་ཐམས་ཅད་སྤངས། །གང་
ཞིག་དེ་རྟོགས་འདོད་པ་དེ། །བྱང་ཆུབ་སེམས་དཔའ་ཞེས་བྱའོ། །ཞེས་གསུངས་པ་ཡིན་ནོ། །
སེམས་ཀྱི་རང་བཞིན་དུནི་མ་གྲུབ་དང་ཞེས་སྦྱར་བས་ནི་སྒྲིབ་པ་གཉིས་འཛད་པའི་རྒྱུ་མཚན་ནོ།།
གཉིས་པ་རྒྱུནི་དེནི་ཆོས་ལ་ཞེས་པ་སྒྲིབ་པགཉིས་དང་ཞེས་པས་རྒྱས་པར་བཤད་ནས་སྟོནནོ།།
གསུམ་པ་འབྲས་བུ་ནི་དྲི་མེད་ཆུ་ལྡན་ཞེས་པས་བསྟན་ནས་ཆུ་མཚོ་ཞེས་པ་ལ་སོགས་པས་བྲལ་
འབྲས་རྒྱས་པར་འཆད་དོ། །བཞི་པ་ལས་ནི་ཟག་པ་མེད་ཁྱབ་ཅེས་པ་སྟེ་འབྱུང་བཞིས་མ་བསྐྱེད་
པའི་དམ་པའི་དབང་པོ་དྲུག་དོན་ལ་ཡིད་ཡུལ་གྱི་ཆོས་ནི་དེ་ལ་བསམ་ན་དོན་དམ་གྱི་བདེ་བ་
བསྐྱེད་པར་མཛད་པ་ཡིན་ནོ། །རྒྱུ་མཚན་དང་བྲལ་བ་ནི་ཏིང་ངེ་འཛིན་རྒྱལ་པོ་ལས་ནམ་མཁའ་
འདྲ་ཞིང་རྡུལ་བྲལ་གཟུགས་བཟང་འཆང་། །ཤེས་རབ་སྲས་པོ་ལུས་དང་མཚན་མི་མངའ་ཞེས་
འབྱུང་བ་བཞིན་ནོ། །ཟག་མེད་ལ་སོགས་པའི་དོན་དེ་དག་རིམ་པ་བཞིན་རྒྱས་པར་འཆད་པན་
གྲོལ་བ་ནི་སྤངས་པ་དང༌། ཆོས་སྐུ་ནི་ཡེ་ཤེས་སོ། །དེ་གཉིས་སོ་སོར་རྣམ་གཉིསནི་རིམ་པ་
བཞིན་ཟག་མེད་དང་ཁྱབ་པའོ། །ཐུན་མོང་རྣམ་གཅིག་ནི་འདུས་མ་བྱས་སོ། །ཇི་ལྟར་རྒྱུ་མིན་ནི་
མཁའ་བཞིན་རྒྱས་བཤད་དོ། །ལྔ་པ་ལྡན་པ་ནི་བསམ་མེད་ཅེས་པས་བསྟན་ནས་རིམ་པ་བཞིན་
འཆད་པ་ན་ཡེ་ཤེས་ཡུལ་སངས་རྒྱས་ཞེས་སྦྱར་ནས་ཤེས་གསུམནི་འཇིག་རྟེན་པའི་ཐོས་བསམ་
སྒོམ་གསུམ་མོ། །གཡུང་དྲུང་གི་དོན་ནི་ཆོས་ཉིད་དུ་གནས་པའོ། །དྲུག་པ་འཇུག་པའི་ཐོག་མ་
ཞེས་པས་བསྟན་ནས་ངོ་བོ་ཉིད་ཀྱི་སྐུ་ནི་དབྱིངས་དང་ཡེ་ཤེས་དབྱེར་མེད་ཀྱིས་བཤད་ལ།
ལོངས་སྐུན་སྣ་ཚོགས་ཆོས་ལ་ཞེས་པ་སྟེ་འདི་ནི་དེ་ཉིད་བསྡུས་པ་ལྟར་ན་འོག་མིན་དང་ཀུན་ཏུ་
བཟང་པོ་དབང་བསྐུར་བ་ལྟར་ན་མེ་ཏོག་གིས་རྒྱན་གྱི་རབ་འབྱམས་པར་མན་བཞུགས་པས་སོ།།
ཇི་ལྟར་ཚོན་ནི་ཞེས་པས་གཉིས་ཀར་ཀྱང་རུང་མོད་ཀྱི་ཐུགས་རྗེ་ཆེན་པོ་ནས་སྤྲུལ་སྐུ་ཡིན་ནོ། །
བདུན་པ་རྟག་པ་ནི་རྒྱུ་མཐའ་ལ་སོགས་པའི་དོན་རིམ་པ་བཞིན་འཆད་པ་ན་ཐ་མ་ཆོས་སྐུ་རྟག་
- 1
4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་སྙིང་འགྲེལ་བཞུགས། ༼༤
པའི་རྒྱུ་གསུམ་གྱི་གཅིག་ནི་འཇིག་རྟེན་མགོན་པོ་ཡིན་ནོ། །བརྒྱད་པ་བསམ་གྱིས་མི་ཁྱབ་པ་ནི་
བསམ་མེད་ལ་རྟགས་དྲུག་གི་དཔེ་ལས་འདས་པ་ནི་རྗེས་དཔག་གི་ཡུལ་མིན་པའོ། །ཐ་མནི་
མཐར་ཐུག་གོ །དབང་ཐོབ་པ་ནི་དག་པའི་ས་གསུམ་པའོ། །འདི་དཀོན་མཆོག་གི་རིགས་ཡིན་
པནི་ཁམས་སངས་རྒྱས་ཀྱི་སར་ཡང་འཆད་པའི་ཕྱིར་རོ། །ལེའུ་གཉིས་པའོ།། །།
༈ བྱང་ཆུབ་ཀྱི་ཡོན་ཏན་ལ་རྟེན་གྱི་སྒོ་ནས་བསྟན་པ་ནི་ཆོས་སྐུ་ནི་རང་དོན་དོན་དམ་
གྱི་སྐུ་སྟོབས་སོགས་བྲལ་བའི་ཡོན་ཏན་དང་ལྡན་པ་ཡིན་ལ། གཟུགས་སྐུ་གཉིས་ནི་གཞན་དོན་
ཀུན་རྫོབ་བམ་བརྡའི་སྐུ་སྟེ་རྣམ་སྨིན་གྱི་འབྲས་བུ་མཚན་དཔེའི་ཡོན་ཏན་དང་ལྡན་ནོ། །དེ་
མཚོན་བྱེད་ཀྱི་དཔེ་ནི་སྡོམ་ནི་ཞེས་པ་སྟེ་བསྟན་པ་རྣམ་གཉིས་ནི་གཟུགས་སྐུ་གཉིས་སོ། །
དཔེས་མཚོན་པའི་དོན་བཞི་ཆོས་མཐུན་དང་བཅས་པ་ནི་གནས་དང་ཞེས་པ་ནས་ཆུ་ཟླའི་དཔེ་
རྒྱས་བཤད་ཀྱི་བར་རོ། །སྐུ་གཉིས་ཀྱི་ཡོན་ཏན་དྲུག་ཅུ་རྩ་བཞི་བུ་མོ་རིན་ཆེན་གྱིས་ཞུས་མདོ་
ལས་འབྱུང་བ་ནི་ཐེག་པ་ཆེན་པོའི་མན་ངག་གོ །དཔེ་དོན་གྱི་ཆོས་མཐུན་རྒྱས་པར་འཆད་པ་ནི་
མི་ཕྱེད་པ་དང་ཞེས་པ་ལ་སོགས་པ་སྟེ་མཐའ་གཅིག་ཏུ་སྤྱོད་པ་ནི་རང་རྒྱལ་དང་རང་བྱུང་ནི་
སངས་རྒྱས་ཏེ་ལྔའི་བློའི་ཕྲ་རགས་མཚོན་པའི་དོན་དུ་འབྱུང་བ་ལྔའི་དཔེའོ། ཁམས་དྲི་མས་དག་
པ་ལས་གདུལ་བྱ་ཉེ་བ་ལ་ཞེས་པ་ལ་སོགས་པར་སྦྱར་རོ། །ལེའགསུམ་པའོ།། །། །
༈ བྱང་ཆུབ་ཀྱི་ཕྲིན་ལས་ལ་དོན་བདུན་གྱི་དང་པོ་མདོར་བསྟན་པའི་ཁམསཞི་ཉན་
ཐོས་ལ་སོགས་པའི་རིགས་སོ། །ཐབས་ནི་ཞི་ཁྲོ་དང་ཆོས་སྟོན་ཚུལ་ལ་སོགས་པའོ། །གདུལ་
བའི་བྱ་བ་ནི་རིགས་དང་མཐུན་པའི་ངེས་ལེགས་མངོན་མཐོ་ལ་འགོད་པའོ། །ལྷུན་གྲུབ་ནི་
འབད་རྩོལ་མེད་པའོ། །ཐེག་པ་མ་ལུས་པའི་སྤངས་རྟོགས་སམ་མཁྱེན་པ་བསྒྲུབས་པ་སྟེནམ་
མཁའ་ལྟར་ཁྱབ་པ་ནི་ཡེ་ཤེས་སམ་ཐུགས་རྗེས་སོ། །གཉིས་པ་རྒྱས་བཤད་ལ་ཚིགས་བཅད་
དང་པོ་འཆད་པའི་གང་གིས་ཞེས་པའི་དེས་བསྟན་ནིགདུལ་བྱའི་ཞེས་པ་སྟེ་དེ་ལྟ་བུའི་རྣམ་རྟོག་
- 1
5 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
མེད་པའོ། །གཉིས་པ་འཆད་པའི་བརྒྱད་ནི་ངེས་འབྱིན་ཞེས་པ་སྟེ་རྟོན་པ་ནི་རྒྱུའོ། །ས་ལ་སོགས་
པའི་གནས་དྲུག་པོ་དེ་སྔར་བསྟན་པའི་རྒྱ་མཚོ་ལ་སོགས་པ་དང་འདྲ་ཆོས་སྦྱོར་བ་ནི་ཤེས་ཆུ་
ཞེས་པ་ལ་སོགས་པའོ། །མཛད་པ་མ་རྫོགས་པ་ནི་དེ་འཁོར་བ་དང་མཉམ་པར་སྔོན་སྨོན་ལམ་
བཏབ་པའི་ཕྱིར་དེ་སྲིད་དུ་རྒྱུན་མི་ཆད་དེ་རྟག་ཏུ་ནུས་པ་ཐོགས་མེད་དུ་ཚངས་བས་སོ། །གསུམ་
པ་ཕྲིན་ལས་ཀྱི་དཔེནི་བརྒྱ་བྱིན་ཞེས་པ་ལ་སོགས་པ་དགུས་བསྟན་ནས་ཡེ་ཤེས་སྣང་བ་རྒྱན་གྱི་
མདོ་བཞིན་དུ་རྒྱས་པར་འཆད་པ་ནི་ཇི་ལྟར་ཞེས་པ་སྟེ་རྟག་པ་མཐའ་གཟུང་གི་དཔེའོ། །དེ་
བཞིན་དད་སོགས་ཞེས་པ་ནི་དོན་ཏེ་དཔེ་དོན་གཉིས་ཀར་ཀྱང་འཁྲུལ་པའི་སྣང་བ་ལས་དོན་
གྲུབ་པར་བསྟན་ནོ། །ཇི་ལྟར་ས་ཀུན་ཞེས་པ་ནི་རྒྱས་པར་བཤད་པ་དེ་མདོར་བསྡུས་ན་གོ་བདེ་
བར་འགྱུར་བས་བྱས་ཏེ་སེམས་ཀྱི་འཆར་ནུབ་ཡིན་གྱི་ཕྱི་རོལ་གྱི་གཟུགས་ཡོད་མེད་ལྟར་དོན་
ལ་མི་གནས་པར་སྟོན་ནོ། །གཉིས་པ་ལྷའི་རྔའི་དཔེ་ནི་ཁང་བཟང་རྣམ་པར་རྒྱལ་པའི་སྟེང་གི་
བར་སྣང་གི་རྔ་བོ་ཆེ་ཆོས་ཀྱི་སྒྲ་དབྱངས་ཏེ་ཇི་ལྟར་ཞེས་པའོ། །དེ་བས་ཀྱང་སངས་རྒྱས་ཀྱི་
གསུང་ཁྱད་པར་དུ་འཕགས་པར་སྟོན་པ་ནི་གང་ཕྱིར་ཅེས་པའོ། །དེ་སྐལ་མེད་ཀྱིས་མི་ཐོས་པར་
སྟོན་པ་ནི་ཇི་ལྟརརྣ་བ་ཞེས་པའོ། །གསུམ་པ་སྦྱིན་གྱི་དཔེ་ལ་དེ་དགེ་བའི་ལོ་ཏོག་གི་རྒྱུ་ཡིན་པར་
སྟོན་པ་ནི་ཇི་ལྟར་སྤྲིན་ནི་ཞེས་པ་སྟེ་འགྱུར་དང་མི་འགྱུར་ནི་སྲིད་ཞིའོ། །དེས་འབྲས་བུ་སྣ་
ཚོགས་སྐྱེས་པ་ནི་ཇི་ལྟར་བསིལ་དང་ཞེས་པའོ། །དེ་གཞན་ལ་ལྟོས་མེད་དུ་འཇུག་པ་ནི་ཐེག་པ་
ཞེས་པ་སྟེ་སྐལ་ལྡན་ཡོད་ན་སྐལ་མེད་མ་དད་པས་མི་ལྡོག་པའོ། །རྡོ་ཚན་དང་རྡོའི་མེ་ཀླུས་སྤྲུལ་
པའི་སྤྲིན་གྱིས་ཕབ་ཀྱང་སྲོག་ཆགས་ལ་མི་ལྟ་བ་བཞིན་ཆོས་སྟོན་པའང་སྤང་བྱ་ཟད་པའི་ངོ་མི་
བསྲུང་བའོ། །སྡུག་བསྔལ་གྱི་མེ་བསད་ནས་ཤེས་རབ་མཆོག་ལ་སྦྱོང་བ་སྟོན་པ་ནི་འཁོར་བ་
ཞེས་པ་སྟེ་བདེན་བཞིའི་བླང་དོར་ལ་འགོད་པའོ། །དཔེ་བཞི་པ་ཚངས་པ་ཆེན་པོའི་རྫུ་འཕྲུལ་
ལྟར་སྣ་ཚོགས་སུ་སྣང་བར་སྟོན་པ་ནི་ཇི་ལྟར་ཚངས་པ་ཞེས་པའོ། །སྐལ་མེད་ལ་མི་སྣང་བར་
t
- 1
6 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་སྙིང་འགྲེལ་བཞུགས། ༼༤
སྟོན་པ་ནི་འཕོ་དང་ཞེས་པའོ། །དཔེ་ལྔ་པ་ཉི་མ་ནི་ཇི་ལྟར་ཞེས་པ་སྟེ་བྱང་ཆུབ་སྙིང་པོ་ནི་རྡོ་རྗེ་
གདན་ནམ་འོག་མིན་ནོ། །བསྐལ་པའི་བྱེ་བྲག་གིས་རིམ་གྱིས་འབབ་པ་དང་ཉི་མ་བས་ཀྱང་
ཁྱད་པར་དུ་འཕགས་པ་སྟོན་ནོ། །དཔེ་དྲུག་པ་ནོར་བུ་ནི་ཇི་ལྟར་ཞེས་པ་སྟེ་སྐལ་མེད་ཀྱིས་མི་
རྙེད་པ་དང་བཅས་པར་བསྟན་ནོ། །སྒྲ་སྙན་དང་། ནམ་མཁའ་དང་ས་གཞི་གསུམནི་གསལ་ལོ།།
བཞི་པ་དཔེའི་དགོས་པ་བསྟན་པ་ནི་འབད་རྩོལ་ཞེས་པ་སྟེ་དེ་མེད་པར་བྱ་བ་མི་འཐད་པའི་
དགོས་པ་བཅད་པའི་དོན་ཏེ་མདོའི་མིང་ཡེ་ཤེས་སྣང་བ་རྒྱན་ནི་ཤེས་པའི་སྣང་བ་རྒྱ་ཆེན་ཞེས་
པས་སྟོན་ཏེ་དཔེ་དོན་ཤེས་པའི་ཐོས་བྱུང་ངོ་། །བསྡུས་དོན་ནི་སྟོན་དང་ཞེས་པ་སྟེ་སྟོན་པ་རིན་
ཆེན་ལྷ་དབང་ཞེས་པ་ལ་སོགས་པ་དང་སྦྱར་ཏེ་ཐུགས་རྗེ་ས་བཞིན་ཞེས་པ་ལ་སོགས་པའོ། །དེ་
འདྲ་བའི་དོན་དགུ་པོ་དེ་ལོངས་སྤྱོད་དེ་དམིགས་པའི་རྒྱུན་ཞེས་དང་། རྟོག་མེད་དགུ་པོའི་རང་
བཞིན་དོན་ནི་ཞེས་བྱ་བ་དང་ལས་དང་ཉོན་མོངས་དང་བསམ་གྱིས་མི་ཁྱབ་པའི་འཆི་འཕོ་བ་ལ་
སོགས་པའི་སྐྱེ་འཆིའི་རིགས་དང་། འབད་པ་སྟེ་རྟོག་པ་མེད་པ་ཞེས་སྦྱར་གོ །ལྔ་པ་དཔེ་བསྡུས་
ནས་སྟོན་པ་ནི་གང་ཞིག་ཅེས་པ་སྟེརྣལ་འབྱོར་ནི་ཞི་ལྷག་གོ །དྲུག་པ་དཔེ་དོན་གྱི་འདྲ་བ་སྟོན་པ་
ནི་དགེ་བ་བེ་ཌཱུརྱ་ཞེས་པས་ཏེ་སྐྱེ་འཇིག་དང་རྣམ་རྟོག་མེད་པ་གཉིས་ཀྱིས་འདྲ་བའོ། །སྟོན་པའི་
སོགས་པས་ནི་གསུང་བརྗོད་པ་ལ་སོགས་པ་བརྒྱད་གཟུང་ངོ༌། །བདུན་པ་གོ་རིམ་ནི་དཔེ་འདི་
ཞེས་པས་མཚམས་སྦྱར་ནས་དཔེ་སྔ་མ་ཕྱི་མས་སྤངས་པ་ནི་དབྱངས་དང་ལྡན་མི་ལྡན་གྱི་སྒོ་ནས་
གཟུགས་བརྙན་དང་མི་འདྲ་བས་དབྱངས་དང་ལྡན་པས་དཔེ་བས་ཀྱང་ལྷག་པར་སྟོན་ཏེ་གཞན་
ལའང་དེ་བཞིན་དུ་སྦྱར་རོ། །དེ་ལ་དོན་མེད་པ་ནི་སྒྲིབ་པ་གཉིས་སོ། །ཚོགསགཉིས་ཀྱི་རྐྱེན་
ལས་བྱུང་པ་དང་། སངས་རྒྱས་དགེ་བའི་གཞི་དང་། ས་གཞིས་སེམས་ཅན་ཐམས་ཅད་ཀྱི་ཉེར་
འཚོ་བྱེད་པ་བཞིན་འདིས་ཀྱང་བྱེད་དེ་ཡུམ་གྱི་མདོ་འཇིག་རྟེན་ན་ཡོད་ན་འཇིག་རྟེན་དང་དེ་
ལས་འདས་པའི་ཕུན་སུམ་ཚོགས་པ་ཐམས་ཅད་འབྱུང་བར་གསུངས་པ་བཞིན་ནོ། །གསུམ་པོ་
- 1 7 -



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདི་ནི་མྱང་འདས་བླ་ན་མེད་པའི་རྒྱུད་ཡིན་ནོ། །སྔར་བཤད་པ་ཐམས་ཅད་ཀྱི་དོན་འདི་ཡིན་ཏེ།
ཁམས་ནི་ཀུན་གཞི་ཟག་མེད་ཀྱི་ས་བོན་ཅན་ཆོས་ཉིད་དང་དབྱེར་མེད་དུ་གནས་ལ། སྒྲིབ་པ་
གཉིས་ནི་སྤྲིན་དང་ན་བུན་བཞིན་རྩ་བ་མེད་པར་གནས་སོ། །ཚོགས་གཉིས་ཀྱིས་ཁམས་དེ་
སྦྱངས་པས་ས་དང་པོར་ཀུན་གཞི་ཟག་མེད་དུ་གནས་གྱུར་ནས་མཉམ་གཞག་ན་ཆོས་ཀྱི་
དབྱིངས་སུ་སྣང་བར་འགྱུར་ཏེ་མདོ་སྡེ་རྒྱན་ལས་ས་བོན་གཞན་དུ་གྱུར་པའི་ཕྱིར། །གནས་དོན་
ལུས་སུ་སྣང་བ་དག །གཞན་དུ་གྱུར་པ་ཟག་མེད་དབྱིངས། །དེ་ནི་རྟེན་ཀུན་འགྲོ་བ་ཅན་ཞེས་
བཤད་དོ། །དེ་ནི་སེམས་ཀྱི་རང་བཞིན་འོད་གསལ་མཐོང་བའི་དགེ་འདུན་དང་འགོག་ལམ་
དབྱེར་མེད་པའི་ཆོས་དཀོན་མཆོག་ཡིན་ནོ། །དེ་ལ་གོམས་པས་ས་ལྷག་མ་རྣམས་ཀྱི་སྒྲིབ་པ་
སྦྱངས་པས་ཆོས་སྐུ་མཐར་ཐུག་དེ་སློབ་དཔོན་མེད་པར་རང་གིས་རྟོགས་པའི་སངས་རྒྱས་སུ་
འགྱུར་ལ་དེའི་བྱང་ཆུབ་ཡོན་ཏན་ཕྲིན་ལས་གསུམ་ནི་མདོ་སྡེ་རྒྱན་ལས་དྲི་མེད་དབྱིངས་ལ་
སངས་རྒྱས་ཀྱི། །མཚན་ཉིད་དང་ནི་གནས་པ་དང་། །ཕྲིན་ལས་ཟབ་པ་འདི་བཤད་པ། །མཁའ་
ལ་མཚོན་གྱི་རི་མོ་འབྲི་ཞེས་འབྱུང་བཞིན་གནས་སོ། །ཕྲིན་ལས་ནི་བྱེད་པ་པོ་ལ་ཡོད་པའི་ལས་
ཡིན་གྱི་བྱ་བའི་ཡུལ་ལ་ཡོད་པ་ནི་འདིར་མ་ཡིན་ནོ། །དེས་ན་འདི་ལའང་དཀོན་མཆོག་རིགས་
ཞེས་ཁམས་ཀྱི་སྒྲས་གསུངས་སོ། །ལེའུ་བ་ཞི་པའོ།། ། །
༈ ལྔ་པ་ལ་གཉིས་ཀྱི་དང་པོ་གནས་དེ་དག་ལ་མོས་པའི་ཕན་ཡོན་ལ་དཀོན་མཆོག་
གསུམ་ལ་མོས་པའི་ཕན་ཡོན་མི་སྟོན་པ་ནི་དེ་དག་ཁམས་མ་དག་གི་གནས་སྐབས་ལ་འདོགས་
པས་བཞི་པོ་འདིར་འདུས་པའི་ཕྱིར་རོ། །དེ་ལ་སྦྱིར་བསྟན་པ་ནི་སངས་རྒྱས་ཁམས་དང་ཞེས་
པའོ། །བསོད་ནམས་བྱ་བའི་གཞི་གསུམ་བས་ཀྱང་ལྷག་པ་ནི་གང་ཞིག་ཅེས་པ་སྟེ་བློ་གྲོས་མི་
ཟད་པའི་མདོ་ལས་གསུངས་པའོ། །འཕོ་མེད་ཐབས་ནི་ལམ་གྱི་རྟེན་གྱི་བསམ་གཏན་ནོ། །དེ་
རིགས་པས་སྒྲུབ་པ་ནི་གང་ཕྱིར་ཞེས་པའོ། །དེ་དག་རྒྱས་པར་འཆད་པ་ན་གནས་དང་ནི་ཁམས་
- I
8 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་སྙིང་འགྲེལ་བཞུགས། ༼༩
ལྔ་པའོ། །ཡོད་ནུས་ལ་སོགས་པ་རིམ་པ་བཞིན་བཤད་ནས་བསོད་ནམས་དང་ཡོངས་སུ་དག་
པའང་འཁོར་གསུམ་མི་རྟོག་པ་དང་ཕ་རོལ་ཏུ་ཕྱིན་པ་ལྔ་བསོད་ནམས་བྱ་བའི་གཞི་གསུམ་
བསྡུས་པ་དང་སྒྲིབ་པ་གཉིས་གནས་དེ་དག་ལ་མོས་ནས་ཐོས་པའི་ཤེས་རབ་ཀྱིས་སྤོང་བའི་
ཕྱིར་རོ་ཞེས་པའི་བར་གྱིས་རྒྱས་པར་བཤད་དོ། ། །
གཉིས་པ་བཤད་པ་མཐར་ཕྱིན་པའི་བྱ་བ་ལ་གང་ལས་དང་གང་གི་ཕྱིར་བཤད་པ་ནི་
དེ་ལྟར་ཡིད་ཆེས་ཞེས་དང་བདག་ཉིད་ཅེས་པ་སྟེ་རང་གི་ཚོགས་རྫོགས་པའོ། །ཇི་ལྟ་བུར་བཤད་
པ་ནི་ཇི་ལྟར་ཞེས་པའོ། །གང་བཤད་པ་ནི་གང་ཞིག་ཅེས་པ་སྟེ་གསུང་སྤོབས་པ་བཞི་ལྡན་ལྷག་
བསམ་བསྐུལ་བའི་མདོ་ལས་གསུངས་པའོ། །དེ་དང་མཐུན་པ་སྟོན་པ་ནི་གང་ཞིག་རྒྱལ་བ་ཞེས་
པའོ། །བར་འདིར་ཁ་ཆེའི་དཔེ་ཁ་ཅིག་ལས་མ་རིག་ལྡོངས་རྣམས་ཀྱིས་ཀྱང་སྲིན་བུའི་ཡིག་
འདྲའི་མུ་སྟེགས་བསྟན་བཅོས་སུའང་། །དོན་ལྡན་ཆོས་ལྡན་ས་གསུམ་ཉོན་མོངས་ཟད་བྱེད་
བརྗོད་གྱུར་གང་ཡིན་དང༌། །འཇིག་རྟེན་སོ་སོའི་ལེགས་བཤད་གང་དེའང་བློ་ལྡན་དྲང་སྲོང་
བཞིན་འཛིན་ན། །གསུང་གང་ཟག་མེད་བློ་མངའ་རྣམས་ཀྱི་ཞལ་ནས་བྱུང་བ་སྨོས་ཅི་དགོས་
ཞེས་འདོན་པ་ཡོད་དེ་དེནི་སྡོམ་གྱིས་མཟིན་ཅིང་མི་རང་དགའ་བས་བཅུག་པ་ཡིན་ནོ་ཞེས་ལོ་ཙཱ་
བ་ཆེན་པོས་དོར་རོ། །བདག་ཉིད་མི་ཉམས་པའི་ཐབས་སྟོན་པ་ནི་གང་ཕྱིར་ཅེས་པགཉིས་ཏེ་
ཆོས་དང་གང་ཟག་ལ་ལོག་པ་མི་བྱ་བའོ། །ཉམས་པའི་རྒྱུ་ནི་བློ་དམན་ཞེས་པ་སྟེ་དགྲ་བཅོམནི་
སངས་རྒྱས་སོ། །ཆོས་སྤངས་པའི་འབྲས་བུ་སྟོན་པ་ནི་ཇི་ལྟར་དང་གང་ཞིག་ཅེས་པ་གཉིས་སོ།།
དཀོན་མཆོག་ཅེས་པ་ནི་ཆོས་འདི་བརྗོད་པའི་སྨོན་ལམ་དང་བསྔོ་བ་སྟེ་སྣང་བ་མཐའ་ཡས་
འཁོར་དང་བཅས་པ་མཐོང་ནས་མཐོང་ལམ་སྐྱེས་ཏེ་བྱང་ཆུབ་ཐོབ་པ་སྟེ་སྨོན་ལམ་ནི་གཞན་
ཆེད་དོ། །འབྲས་བུ་གཉིས་ནི་གནས་སྐབས་དང་མཐར་ཐུག་གིའོ། །ལེའུ་ལྔ་པོ།། །།
གྲོང་ཁྱེར་དཔེ་མེད་ནི་ཁ་ཆེའོ། །སད་ཛ་ན་ནི་དམ་པའི་སྐྱེ་བོའོ། །ཐེག་ཆེན་མཐར་ཐུག་
- 1 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཁོར་འདས་དེ་ཉིད་དོན། །རབ་སྟོན་འཕགས་པའི་གསུང་རབ་ལེགས་བཤད་པས། །དགའ་
ལྡན་སྐྱེས་ནས་བྱམས་མགོན་མཉེས་བྱས་ཏེ། །བྱང་ཆུབ་ལུང་བསྟན་མྱུར་དུ་ཐོབ་པར་ཤོག །
ཐེག་པ་ཆེནཔོ་རྒྱུད་བླ་མ་རྒྱན་གྱི་མེ་ཏོག་ཅེས་བྱ་བ་མང་དུ་ཐོས་པའི་དགེ་སློང་བཅོམ་ལྡན་རལ་
གྲིས་སྦྱར་བརྫོགས་སོ། །མངྒ་ལཾ། ལང གཤེགས་ལས། ཡིད་ཀྱི་ ལུས་གསུམ་སྟེ། ཏིང ངེ་འཛིན་ལ་གསཔདང༌།
ཆོས་ཀྱི་ངོབོ་ཉིད་ཁོང་དུ་ཆུད་པ། རིས་སུ་ལྷན་ཅིག་སྐྱེས་པའི་འདུ་བྱེད་ཀྱི་ཡིད་ཀྱི་ལུས་སོ། གཉིས་པ་ནི་ས་བརྒྱད་པསྣང་མེད་དུ་
གནས་གྱུར་ཏེ་ཏིང་ངེ་འཛིན་དང་མཚན་དང་དབང་དངམངོན་ཤེས་ཀྱི་མེ་ཏོག་རྒྱས་པ་ཡིད་ཀྱི་མགྱོགས་པ་དང་མཚུངས་པ་སྒྱུ་མ་ལ་
སོགས་པ་འདྲ་བ་འབྱུང་བཞི་དང་འབྱུང་གྱུར་དང་འདྲ་བ་སངས་རྒྱས་ཀྱི་ཞིང་ཐམས་ཅད་དུ་འགྲོ་ནུས་པ་ཞེས་སོ།། །།
- 2 0 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
༄༅། །ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་
གསལ་བྱེད་བཞུགས་སོ། །
ཞང་སྟོན་བསོད་ནམས་གྲགས་ཀྱིས་མཛད།
༄༅། །ན་མཨརྱ་ མི་ཏྲི་ནཱ་ ཐཱ་ཡ། ཐེག་པ་ཆེན་ པོ་རྒྱུད་བླ་མའི་བསྟན་བཅོས་ཀྱི་
འགྲེལ་པ་བཀའ་འཁོར་ལོ་ཐ་མའི་གསལ་བྱེད་ཅེས་བྱ་བ། གང་གིས་ཚོགས་གཉིས་ཡུན་རིང་
སྤྱོད་བྱས་པས། །ས་བཅུ་བརྙེས་ཏེ་དགའ་ལྡན་བླ་མར་གྱུར། །བསྐལ་བཟང་འདི་ལ་རྒྱལ་བ་
ལྔ་པར་ནི། །འབྱོན་པར་འགྱུར་བ་བྱམས་མགོན་གུས་པས་མཆོད། །ཆོས་དབྱིངས་མཁའ་ལ་
ཐུགས་རྗེའི་དཀྱིལ་འཁོར་རྒྱས། །མཁྱེན་རབ་འོད་ཀྱིས་འགྲོ་བའི་སྙིང་མུན་སེལ། །བླ་མ་
འཇམ་དབྱངས་པད་མོའི་གཉེན་དེ་ལ། །བདག་ཅག་གུས་པས་རྟག་པར་ཕྱག་འཚལ་ལོ། །
ཐོགས་མེད་ལ་སོགས་ཤིང་རྟ་ཆེ་རྣམས་ཀྱིས། །ཆོས་ལྔ་རྣམས་ལ་འགྲེལ་པ་མཛད་ཟིན་མོད།།
མཁའ་ལྡིང་མཁའ་ལ་འགྲོ་བའི་རྗེས་སུནི། །བྱགཞན་བཞིན་དུ་བདག་ཀྱང་འཆད་པར་སྤྲོ། ། །
འདི་ལ་གསུམ། བཤད་བྱ་དེ་ཡི་མཚན། མཚན་དེ་ལྡན་པའི་གཞུང་། བོད་དུ་བསྒྱུར་
པའི་ཚུལ་བཤད་པའོ། །དང་པོ་ལ་གཉིས། མཚན་དོན་དངོས། འདོད་ལྷའི་ཕྱག་གོ །དང་པོ་
ལགསུམ། དགོས། བསྡུས།ཚིག་དོན་ནོ། །དང་པོ་ནི། མཚན་ཙམ་བཏགས་པས་མཚན་དེས་
དོན་དེ་གོ་བ་དང་། རྒྱ་སྐད་སྨོས་པས་ཆོས་ཁུངས་བཙུན་པ་དང་། བོད་སྐད་སྨོས་པས་བོད་
ཀྱིས་གཟུང་བ་དང་རྟོགས་པ་སླ་བ་དང་། གཉིས་ཀ་སྨོས་པས་སྒྲ་བསྒྱུར་གྱི་ཚུལ་ཅུང་ཟད་ཤེས་
- 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤིང་ལོ་པཎ་གྱི་དྲིན་དྲན་པའི་དགོས་པ་ཡོད་དོ་ཞེས་གངས་ཅན་གྱི་མཁས་པ་སྔ་མ་རྣམས་
གསུངས་སོ། །
གཉིས་པ་ནི། བསྟན་བཅོས་འདི་ལ་མཚན་འདི་ཞེས་བྱའོ་ཞེས་སྟོན་པའོ། །གསུམ་པ་
ལ་གསུམ། མཚན་བསྒྱུར་བ། མཚན་བཤད་པ། མཚན་བཏགས་ཚུལ་ལོ། །དང་པོནི། རྒྱ་
གར་གྱི་སྐད་རིགས་བཞི་ལས་སཾསྒྲིཏའི་སྐད་དུ། མ་ཧཱ་ཡ་ན་ཞེས་པ།བོདགངསཅནཔའིསྐདདུ།
ཐེག་པ་ཆེན་པོ། ཨུཏ་ཏ་ར་བླ་མ། ཏན་ཏྲ་རྒྱུད། ཤསྡུ་བསྟན་བཅོས་སོ། །གཉིས་པ་ནི། ཐེག་
པ་ནི་གཉིས་ཏེ། འདིས་འགྲོ་བ་ལམ་དང་། འདིར་འགྲོ་བ་འབྲས་བུའི་ཐེག་པའོ། །ཐེག་པ་
གང་ལ་ཆེན་པོ་བདུན་དང་ལྡན་པ་ནི་ཐེག་པ་ཆེན་པོ་སྟེ། བདུན་ནི་མདོའི་སྡེ་ལ་སོགས་པའི་
ཆོས་རྒྱ་ཆེན་པོ་ལ་དམིགས་པས་དམིགས་པ་ཆེ་བ་དང༌། དེ་བཞིན་དུ་རང་གཞན་གྱི་དོན་
གཉིས་སྒྲུབ་པས་སྒྲུབ་པ་དང༌། བདག་མེད་གཉིས་རྟོགས་པས་ཡེ་ཤེས་དང་། བསྐལ་པ་
གྲངས་མེདགསུམ་དུ་རྟག་ཏུགུས་པར་སྦྱོར་བས་བརྩོན་འགྲུས་དང་། འཁོར་བ་མི་གཏོང་ཡང་
ཉོན་མོངས་པ་མེད་པས་ཐབས་མཁས་པ་དང་། སྟོབས་དང་མི་འཇིགས་པ་དང་མ་འདྲེས་པའི་
ཆོས་འགྲུབ་པས་འགྲུབ་པ་དང༌། བྱང་ཆུབ་དང་མྱང་འདས་ཆེན་པོ་ཀུན་ཏུ་སྟོན་པས་འཕྲིན་
ལས་རྒྱུན་མི་འཆད་པས་ཕྲིན་ལས་ཆེ་བའོ། །དེ་ཡང་མདོ་སྡེ་རྒྱན་དུ། དམིགས་པ་ཆེ་བ་ཉིད་
དང་ནི། །དེ་བཞིན་སྒྲུབ་པ་གཉིས་དག་དང་། །ཡེ་ཤེས་བརྩོན་འགྲུས་རྩོམ་པ་དང་། །ཐབས་
ལ་མཁས་པར་གྱུར་པ་དང་། །ཡང་དག་འགྲུབ་པ་ཆེན་པོདང་། སངས་རྒྱས་ཕྲིན་ལས་ཆེན་པོ་
སྟེ༑ ༑ཆེན་པོ་འདི་དང་ལྡན་པའི་ཕྱིར། །ཐེག་ཆེན་ཞེས་ནི་ངེས་པར་བརྗོད། །ཅེས་སོ། །རྒྱུན་
ཆགས་པནི་རྒྱུད་ཡིན་ཏེ། །དེ་ཡང་ཀུན་གཞིརྣམ་ཤེས་སེམས་ཅན་གྱི་སྐབས་ནས་ས་བཅུ་རྒྱུན་
མཐའི་བར་དུ་ཡོད་པའི་རྒྱུན་དང་། དེ་བཞིན་གཤེགས་པའི་སྙིང་པོ་སེམས་ཅན་ནས་སངས་
- 2 2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༤
རྒྱས་ཀྱི་སའི་བར་དུ་ཡོད་པའི་རྒྱུན་གཉིས་ཡིན་ལ། འདིརནི་ཨུཏཏ་ར་ཞེས་པ་ཕྱི་མ་དང་དམ་
པ་དང་བླ་མ་ལ་འཇུག་པས། དེ་བཞིན་གཤེགས་པའི་སྙིང་པོ་བླ་མ་དང་དམ་པར་གྱུར་པའི་
རྒྱུད་སྟོན་ཏེ། བཅོམ་ལྡན་འདས་ཀྱིས་ཀྱང་། རྒྱུད་ནི་རྒྱུན་ཞེས་བྱ་བ་སྟེ། །འཁོར་བ་རྒྱུད་དུ་
འདོད་པ་ཡིན། །ཕྱི་མ་ཞེས་བྱ་ཕ་རོལ་ཏེ། །མྱ་ངན་འདས་པ་རྒྱུད་ཕྱི་མ། །ཞེས་སོ། །བསྟན་
བཅོས་ནི་དགུ་སྟེ། དོན་མེད་དོན་ལོག་དོན་དང་ལྡན། །ངནགཡོ་སྙིང་མེད་སྡུག་བསྔལ་སྤོང་།།
ཐོས་རྩོད་སྒྲུབ་པ་ལྷུར་ལེན་པ། །ཞེས་པ་སྟེ་ས་སྡེར་གསུངས་པའི་དོན་ནོ། །སྐབས་འདིར་
ནི་ཕྱི་མ་སྟེ། འདི་ཉིད་དུ། གང་ཞིག་རྒྱལ་བ་སྟོན་པ་འབའ་ཞིག་གི། ཞེས་སོགས་གསུངས་པ་
ལྟར། རྒྱལ་བའི་བཀའ་ལ་བརྟེན་ནས་གང་ཟག་རྣམ་གཡེང་མེད་པའི་ཡིད་ཅན་གྱིས་བྱས་པ་
ཐར་ལམ་དང་མཐུན་པར་སྟོན་པ་སྟེ། དེ་ཡང་། རྣམ་བཤད་རིགས་པར། ཉོན་མོངས་དགྲ་
རྣམས་མ་ལུས་འཆོས་པ་དང་། །ངན་འགྲོ་སྲིད་ལས་སྐྱོབ་བྱེད་གང་ཡིན་པ། །འཆོས་སྐྱོབ་ཡོན་
ཏན་ཕྱིར་ན་བསྟན་བཅོས་ཏེ། །གཉིས་པོ་འདི་དག་གཞན་གྱི་ལུགས་ལ་མེད། །ཅེས་པའི་ཡོན་
ཏན་དང་ལྡན་པའོ། ། །
གསུམ་པ་ནི། བརྗོད་བྱའི་དོན་ལས་བཏགས་ཏེ། བཀའ་འཁོར་ལོ་ཐ་མའི་བརྗོད་
བྱའི་གཙོ་བོ་དེ་བཞིན་གཤེགས་པའི་སྙིང་པོ་བསྟན་པའོ། །གཉིས་པ་ནི། སྒྲིབ་གཉིས་སངས་
བའམ་ཡེ་ཤེས་རྒྱས་པས་སངས་རྒྱས་དང༌། བྱང་ཆུབ་དང་སེམས་ཅན་གྱི་གནས་སྐབས་
གཉིས་ཀ་དང་ལྡན་པས་བྱང་ཆུབ་སེམས་དཔའ་སྟེ། རྒྱལ་བ་སྲས་བཅས་དེ་དག་ཐམས་ཅད་
ལ་སྒོ་གསུམ་གུས་པས་ཕྱག་འཚལ་ལོ། །ཞེས་པ་འགྱུར་བྱེད་ཀྱི་ཕྱག་གོ །གཉིས་པ་ལ་གཉིས།
གཞུང་གི་བརྗོད་བྱ་རྡོ་རྗེའི་གནས་བདུན། བསྟན་བཅོས་ཇི་ལྟར་བརྩམས་ཚུལ་ལ་སོགས་
བཤད་པའོ། །དང་པོ་ལ་གཉིས་ཀྱི་དང་པོགཞུང་གི་ལུས་ཉིད་བསྡུསཏེ་བསྟན་པ་ལགསུམ་གྱི་
དང་པོ་གནས་བདུན་གཞུང་གི་ལུས་སུ་བསྟན་པ་ནི། རྒྱུད་བླ་མ་དེའི་དོན་དུས་བསྡུས་ཞེ་ན།
- 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྷག་པའི་བསམ་པ་བརྟན་པའི་མདོར། ཀུན་དགའ་བོ་དེ་བཞིན་གཤེགས་པ་ནི་བསྟན་དུ་མེད་
པ་སྟེ་དེ་ནི་མིག་གིས་ལྟ་བར་མི་ནུས་སོ། །ཀུན་དགའ་བོ་ཆོས་ནི་བརྗོད་དུ་མེད་པ་སྟེ་དེ་ནི་རྣ་
བས་མཉན་པར་མི་ནུས་སོ། །ཀུན་དགའབོ་དགེ་འདུན་ནི་འདུས་མ་བྱས་པ་སྟེ་དེ་ནི་ལུས་དང་
སེམས་ཀྱིས་བསྙེན་བཀུར་བྱ་བར་མི་ནུས་སོ། །ཞེས་པས་བསྟན་པ་སངས་རྒྱས་དང་ཆོས་དང་
ཚོགས་སམ་འདུས་པའམ་དགེ་འདུན་ཏེ་དཀོན་མཆོག་གསུམ་གྱི་དོན་དང་། འགྲིབ་པ་དང་
འཕེལ་བ་མེད་པའི་མདོར། ཤཱ་རིའི་བུ། དོན་དམ་པ་ནི་དད་པས་རྟོགས་པར་བྱ་བ་ཡིན་ནོ། །
ཤཱ་རིའི་བུ་དོན་དམ་པ་ཞེས་བྱ་འདི་ནི་སེམས་ཅན་གྱི་ཁམས་ཀྱི་ཚིག་གི་བླ་དྭགས་སོ། །ཤཱ་རིའི་
བུ་སེམས་ཅན་ཀྱི་ཁམས་ཞེས་བྱ་བ་འདི་ནི་དེ་བཞིན་གཤེགས་པའི་སྙིང་པོའི་ཚིག་བླ་དྭགས་སོ།།
ཤཱ་རིའི་བུ་དེ་བཞིན་གཤེགས་པའི་སྙིང་པོ་ཞེས་བྱ་བ་འདི་ནི་ཆོས་ཀྱི་སྐུའི་ཚིག་བླ་དྭགས་སོ། །
ཞེས་པས་བསྟན་པ་སེམས་ཅན་གྱི་ཁམས་ཀྱི་དོན་དང་། དཔལ་ཕྲེང་གི་མདོར། བཅོམ་ལྡན་
འདས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཅེས་བགྱི་བ་འདི་ནི་མྱ་ངན་ལས་
འདས་པའི་དབྱིངས་ཀྱི་ཚིག་བླ་དགས་སོ། །བཅོམ་ལྡན་འདས་མྱ་ངན་ལས་འདས་ པའི་
དབྱིངས་ཞེས་བགྱི་བ་འདི་ནི་དེ་བཞིན་གཤེགས་པའི་ཆོས་ཀྱི་སྐུའི་ཚིག་བླ་དྭགས་སོ། །ཞེས་
པས་བསྟན་པ་བླ་ན་མེད་པའི་བྱང་ཆུབ་ཀྱི་དོན་དང་། ཡང་འགྲིབ་པ་དང་འཕེལ་བ་མེད་པའི་
མདོར། ཤཱ་རིའི་བུ་དེ་བཞིན་གཤེགས་པས་བསྟན་པའི་ཆོས་ཀྱི་སྐུ་གང་ཡིན་པ་དེ་ནི་འདི་ལྟ་སྟེ།
གང་གཱའིཀླུང་གི་བྱེ་མ་ལས་འདས་པའི་དེ་བཞིན་གཤེགས་པའི་ཆོས་དག་དང་རྣམ་པར་དབྱེར་
མེད་པའི་ཆོས་དང་ལྡན་པ། མ་བྲལ་བའི་ཡེ་ཤེས་ཀྱི་ཡོན་ཏན་ཅན་ནོ། །ཞེས་པས་བསྟན་པ་
སངས་རྒྱས་ཀྱི་ཡོན་ཏན་གྱི་དོན་དང་། ཡེ་ཤེས་སྣང་བ་རྒྱན་ཀྱི་མདོར། འཇམ་དཔལ་དེ་བཞིན་
གཤེགས་པ་ནི་རྟོག་པར་མི་མཛདརྣམ་པར་རྟོག་པར་མཛད་མོད་ཀྱི། དེ་ལྟན་ཡང་དེའི་འདི་ལྟ་
- 2
4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
བུའི་མཛད་པ་རང་བཞིན་གྱི་མཛད་པ་འདི་ནི་མི་རྟོག་རྣམ་པར་མི་རྟོག་བཞིན་དུ་ལྷུན་གྱིསགྲུབ་
པར་འཇུག་གོ །ཞེས་པས་བསྟན་པ་སངས་རྒྱས་ཀྱི་འཕྲིན་ལས་ཀྱི་དོནནི་ཐ་མ་སྟེ། སྐབས་
འདིའི་བསྟན་བཅོས་ཀུན་གྱི་ལུས་ནི་མདོར་བསྡུས་ན། ཐོས་བསམ་གྱི་ཤེས་པས་ཕིག་པར་
དཀའ་བས་རྡོ་རྗེ་ལྟ་བུའི་དོན་བདུན་དང་། དོན་དེ་ཐོབ་པ་དང་རྗེས་སུ་མཐུན་པའི་ལམ་སྟོན་
བྱེད་གཞུང་ནི་དོན་དེ་ཐོབ་པའི་རྟེན་དུ་གྱུར་པས་རྡོ་རྗེའི་གནསཏེ་གྲངས་བདུན་པོ་འདི་དག་གོ་
སྟེ་བདུན་གྱིས་བསྡུས་ལ་འདིས་ནི་བསྟན་པའི་སྒོ་བསྡུས་པས་བསྟན་བཅོས་འདི་མཐའ་དག་གི་
ལུས་རྣམ་བཞག་གོ ། །
གཉིས་པ་དེ་དག་གང་དུ་ཇི་ལྟར་གསུངས་པ་ནི། བདུན་པོ་འདི་དག་རང་གི་མཚན་
ཉིད་ཀྱིས་བསྟན་པ་དང་རྗེས་སུ་འབྲེལ་བ་མ་ཆད་པར་རྒྱུན་གཅིག་ཏུ་ནི། གོ་རིམ་ཇི་ལྟ་བ་
བཞིན་ཏུ་བྱང་ཆུབ་སེམས་དཔའ་གཟུངས་ཀྱི་དབང་ཕྱུག་རྒྱལ་པོས་ཞུས་པ་དེ་བཞིན་གཤེགས་
པའི་ཐུགས་རྗེ་ཆེན་པོ་བསྟན་པའི་མདོར། གླེངགཞིའི་ལེའུ་ལས་ནི་དཀོན་མཆོག་གི་གནས་
གསུམ་གསུངས་པར་རིག་པར་བྱ་སྟེ། དེ་ཡང་བཅོམ་ལྡན་འདས་ཆོས་ཐམས་ཅད་མཉམ་པ་
ཉིད་དུ་མངོན་པར་རྫོགས་པར་སངས་རྒྱས་པ་ཞེས་པས་སངས་རྒྱས་དང་། ཆོས་ཀྱི་འཁོར་ལོ་
ལེགས་པར་བསྐོར་བ་ཞེས་པས་ཆོས་དང་། སློབ་མའི་ཚོགས་ཤིན་ཏུ་དུལ་བ་མཐའ་ཡས་པ་
མངའ་བ་ཞེས་པས་དགེ་འདུན་དཀོན་མཆོག་གི་ངོ་བོ་བསྟན་ཏོ། །དེ་ནས་བསམ་གྱིས་མི་ཁྱབ་
པའི་སངས་རྒྱས་ཀྱི་ཏིང་ངེ་འཛིན་ལ་བརྟེན་ནས་རིན་པོ་ཆེ་བཀོད་པའི་དཀྱིལ་འཁོར་གྱི་ཁྱམས་
རྒྱ་ཆེན་པོ་གྲུབ་པ་དང་། དེ་བཞིན་གཤེགས་པའི་འཁོར་འདུས་པ་དང་། ལྷ་རྫས་ཀྱི་མཆོད་པ་
སྣ་ཚོགས་བསྒྲུབས་པ་དང་། བསྟོད་པའི་སྤྲིན་གྱི་ཆར་ཕབ་པ་བསྟན་པས་སངས་རྒྱས་ཀྱི་ཡོན་
ཏན་བསྟན་ཏོ། །དེ་ནས་ཆོས་ཀྱི་གདན་གྱི་བཀོད་པ་དང་འོད་དང་ཆོས་ཀྱི་མིང་དང་ཡོན་ཏན་
བསྟན་པས་ཆོས་ཀྱི་ཡོན་ཏན་བསྟནཏོ། །དེ་ནས་རྒྱལ་སྲས་ཀྱིཏིང་ངེ་འཛིན་གྱི་མཐུ་བསྟན་པ་
- 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ཞུ་བ་པོའི་ཡོན་ཏན་བསྔགས་པ་བསྟན་པས་དགེ་འདུན་གྱི་ཡོན་ཏན་དེ་དག་གིསནི་དཀོན་
མཆོག་གི་ཡོན་ཏན་ཇི་སྙེད་པ་སྣ་ཚོགས་བསྟན་ཏོ། །དེ་ནས་ཞུ་བ་པོ་ལ་སངས་རྒྱས་ཀྱི་འོད་
ཟེར་གྱིས་དབང་བསྐུར་བས་མི་འཇིགས་པ་དང་སྤོབས་པ་བསྒྲུབས་ཏེ། དེས་ཀྱང་སངས་རྒྱས་
ལ་ཡོན་ཏན་དམ་པས་བསྟོད་པ་དང་། ཐེག་ཆེན་གྱི་ཆོས་ཀྱི་གཏམ་བཀོད་པ་དང་། ཆོས་དེ་
རྟོགས་པའི་འབྲས་བུ་ཆོས་ཀྱི་དབང་དམ་པ་ཐོབ་པ་བསྟན་པས་རིམ་པ་ལྟར་དཀོན་མཆོག་
གསུམ་གྱི་བླ་ན་མེད་པའི་ཡོན་ཏན་ཇི་ལྟ་བརྣམ་པར་དབྱེ་བབསྟནཏོ། ཁམས་ལ་སོགས་པའི་
གནས་བཞི་ནི་གླེང་གཞིའི་འོག་ཏུ་བློ་དང་ལྡན་པ་རྒྱལ་སྲས་དང་བདུད་ལས་རྒྱལ་བ་སངས་
རྒྱས་ཀྱི་ཡོན་ཏན་གྱི་ཆོས་ཀྱི་དབྱེ་བ་བསྟན་པ་ལས་གསུངས་ཏེ་དེ་ཡང་། རྒྱན་བཞི་དང་སྣང་བ་
བརྒྱད་དང་སྙིང་རྗེ་བཅུ་དྲུག་དང་ལས་སོ་གཉིས་ཏེ་རྒྱལ་སྲས་ཀྱི་ཆོས་ཡོངས་སྦྱོང་དྲུག་བཅུ་
བསྟན་པས་ཁམས་གསལ་བར་མཛད་དེ། སྦྱང་བར་བྱ་བའི་གཞི་ཁམས་ཡོད་ན་དེ་ཡོངས་སུ་
སྦྱོང་བ་འཐད་ཀྱི་གཞི་མེདན་སྦྱོང་བ་མི་འཐད་པས་སོ། །དེས་ན་མདོ་འདིར་མ་དག་པའི་
བཻཌཱུརྱ་སྦྱོང་བ་དཔེར་མཛད་ནས་་་ཁམས་སྦྱོང་བའི་ཚུལ་བསྟན་ཏེ་འོག་ཏུ་འཆད་ཏོ། །དེ་ནས་
བྱང་ཆུབ་ཆེན་པོའི་སྙིང་རྗེ་བཅུ་དྲུག་བསྟན་པས་བྱང་ཆུབ་དང་། སྟོབས་དང་མི་འཇིགས་པ་
དང་མ་འདྲེས་པའི་ཆོས་རྣམས་བསྟན་པས་ཡོན་ཏན་དང་། ཡོན་ཏན་སུམ་བཅུ་རྩ་གཉིས་པོ་དེ་
ལ་གདུལ་བྱ་འགོད་པའི་ལས་བསྟན་པས་འཕྲིན་ལས་རྣམས་བསྟན་ཏེ། རྒྱས་པར་ནི་མདོ་དེ་
ཉིད་བལྟ་བར་བྱའོ། །
གསུམ་པ་གནས་བདུན་གོ་རིམ་ངེས་པར་བསྒྲུབ་པ་ནི། གནས་བདུན་རིམ་པས་
སྟོན་པའི་འབྲེལ་པ་གང་ཞེ་ན། མངོན་པར་རྫོགས་པར་སངས་རྒྱས་པ་ལས་ཆོས་སྟོན་པ་འབྱུང་
ལ་ཆོས་ཉམས་སུ་བླངས་པ་ལས་འཕགས་པའི་ཚོགས་དགེ་འདུན་འབྱུང་ངོ༌། །ཚོགས་ལས་
-26 -



1
གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༤
བདེར་གཤེགས་སྙིང་པོ་ཡེ་ཤེས་ཀྱི་ཁམས་དྲི་མ་ཅི་རིགས་པས་དག་པ་ཐོབ་པ་འབྱུང་ཞིང་
ཁམས་དེ་ཚོགས་ལ་ཡོད་པ་དང་། མཐར་ཡེ་ཤེས་དེ་ཐོབ་པ་ནི་བླ་ན་མེད་པའི་བྱང་ཆུབ་མཆོག་
ཡིན་ཞིང་དེ་ལ་སྟོབས་སོགས་ཡོན་ཏན་ཀུན་ལྡན་ལ། ཡོན་ཏན་ཅན་དེ་སེམས་ཅན་ཀུན་གྱི་
དོན་བྱེད་པའི་ཆོས་འཕྲིན་ལས་རྣམས་དང་ལྡན་པས་བདུན་པོ་གོ་རིམ་ངེས་སོ། །གཉིས་པ་སོ་
སོར་ཕྱེ་སྟེ་རྒྱས་པར་བཤད་པ་ལ་གཉིས། འགྲོ་བའི་སྐྱབས་གནས་དཀོན་མཆོག་བསྟན་པ།
སྐྱབས་གསུམ་འབྱུང་གནས་ཁམས་སོགས་བཤད་པའོ། །དང་པོ་ལ་བཞིའི་སྐྱབས་གསུམ་པོ་
སོ་སོར་བཤད་པ་ལ་གཉིས། གཞུང་གི་དོན་གྱིས་ སྐྱབས་གནས་བསྟན་པ། སྤྱིའི་དོན་གྱི་
སྐྱབས་སུ་འགྲོ་ཚུལ་ལོ། །དང་པོ་ལ་བཞིའི་དང་པོ་སྐྱབས་གནས་གསུམ་པོ་སོ་སོར་བཤད་པ་
ལ་གསུམ་གྱི་དང་པོ་ཡོན་ཏན་བརྒྱད་ལྡན་སངས་རྒྱས་བཤད་པ་ལ་གཉིས་ཀྱི་དང་པོ་བསྟོད་
པའི་སྒོ་ནས་མདོར་བསྟན་པ་ནི། སངས་རྒྱས་གང་ཞིག་ཐོག་མ་སྐྱེ་བ་དང་དབུས་སུ་གནས་པ་
དང་མཐར་འཇིགས་པ་མེད་པས་འདུས་མ་བྱས་པ་དང་སྤྲོས་པ་དང་རྟོག་པ་ཞི་བས་ལྷུན་གྱིས་
གྲུབ་པ་དང་། སངས་རྒྱས་ཉིད་ཀྱི་རང་བྱུང་གི་ཡེ་ཤེས་ཀྱིས་རྣམ་པར་སངས་རྒྱས་པས་གཞན་
གྱི་རྐྱེན་གྱིས་རྟོགས་པ་མིན་པ་དང་། རང་ཉིད་སངས་རྒྱས་ནས་ནི་སངས་རྒྱས་ཆོས་སྐུ་དེ་མ་
རྟོགས་པ་རྟོགས་པར་བྱ་བའི་ཕྱིར། ཕྱིར་མི་ལྡོག་པས་འཇིག་རྟེན་ལས་འདས་པའི་ཕྱིར་ཐེག་
དམན་དང་འཁོར་བས་འཇིགས་པ་མེད་ཅིང་ཆོས་སྐུ་རྟག་པ་ཐོབ་པར་བྱེད་པའི་ལམ་སྟོན་པ་
དང༌། དེའི་རྒྱུ་འདུས་མ་བྱས་པ་ལ་སོགས་གསུམ་གྱི་དོན་ཅན་ཆོས་ཉིད་མཁྱེན་པའི་མཁྱེན་པ་
དང༌། མ་རྟོགས་པ་རྟོགས་པར་བཞེད་པ་བརྩེ་བ་གཉིས་རལ་གྲི་དང་རྡོ་རྗེ་མཆོག་ལྟ་བུ་
བསྣམས་པ་དང་། མཁྱེན་བརྩེ་དེས་ཕུང་པོ་ལྔ་མངོན་པར་གྲུབ་པའི་སྡུག་བསྔལ་གྲུབ་པའི་
མཚད་ཉིད་ཀྱིས་མྱུ་གུ་ལྟ་བུགཅོད་པར་མཛད་པ་གཅིག་པུ་ཡིན་པ་རལ་གྲི་ལྟ་བུ་དང་། འཇིག་
ཚོགས་སུ་ལྟ་བ་དང་། མཐར་འཛིན་པ་དང་། ལོག་ལྟ་དང་། ལྟ་བ་མཆོག་འཛིན་དང་། ཚུལ་
- 2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྲིམས་དང་བརྟུལ་ཞུགས་མཆོག་འཛིན་ཏེ་སྣ་ཚོགས་པའི་ལྟ་བའི་ཐིབས་པོརྣམས་ཀྱིས་བསྐོར་
བའི་ལས་འབྲས་དང་བདེན་པ་ལ་ཡིད་མི་ཆེས་པའི་ཐེ་ཚོམ་ནི་འཇིག་རྟེན་པའི་ཤེས་པས་
རྟོགས་པ་དང་ཕིགས་པ་དཀའ་བས་ནག་ཐིབས་པོས་བསྐོར་བའི་རྩིག་པ་ལྟ་བུ་འཇིགས་པར་
མཛད་པ་རྡོ་རྗེ་ལྟ་བུའི་ནུས་པ་སྡུག་བསྔལ་དང་ཉོན་མོངས་སྤོང་བ་ཅན་སངས་རྒྱས་དེ་ལ་
འདུད་དོ། །དེ་ལྟར་ཡོན་ཏན་དྲུག་ལས་དང་པོགསུམ་རང་དོན་དང་ཕྱི་མགསུམགཞན་དོན་ཏེ་
དེགཉིས་དང་བཅས་པ་ནི་ཡོན་ཏན་བརྒྱད་དོ། ། །
གཉིས་པ་དེ་ཉིད་ཕྱེ་སྟེ་རྒྱས་པར་བཤད་པ་ནི། དེ་ལྟར་འདུས་མ་བྱས་ཤིང་ལྷུན་
གྱིས་གྲུབ་པ་དང་གཞན་གྱི་རྐྱེན་གྱིས་རྟོགས་པ་མིན་པ་དང་མཁྱེན་པ་དང་བརྩེ་བ་དང་ནུས་
པར་ལྡན་ཞིང་རང་གཞན་གྱི་དོན་གཉིས་ལྡན་པའི་སངས་རྒྱས་ཉིད་ནི་ཡོན་ཏན་བརྒྱད་པ་དང་
ལྡནནོ། །བརྒྱད་པོ་དེ་དག་གི་རྒྱུ་མཚན་ནི། ཐོག་མ་སྐྱེ་བ་དང་གནས་པ་དང་འཇིག་པ་ཅན་ནི་
འདུས་བྱས་ཡིན་ལ་དེ་ལས་བཟློག་པ་ཐོག་མ་སྐྱེ་བ་དང་དབུས་སུ་གནས་པ་དང་མཐའ་མར་
འཇིག་པ་མེད་པའི་རང་བཞིན་སྐད་ཅིག་ལས་འདས་པ་ཡིན་པའི་ཕྱིར་འདུས་མ་བྱས་པའོ། །
སྤྲོས་པ་དང་རྣམ་རྟོག་ཐམས་ཅད་ནི་གཡེང་བར་བྱེད་པས་མ་ཞི་བ་སྟེ། དེ་དག་མེད་པས་ཉེ་
བར་ཞི་བ་ཆོས་ཀྱི་སྐུ་ཅན་ཡིན་པའི་ཕྱིར་ལྷུན་གྱིས་གྲུབ་ཅེས་བྱ་བར་བརྗོད་དོ། །རྟོག་པ་དང་
བརྗོད་པ་ལ་སོགས་པས་མི་རྟོགས་ཀྱི་སོ་སོ་རང་གི་རིག་པའི་ཡེ་ཤེས་ཀྱིས་རྟོགས་བྱ་ཡིན་པའི་
ཕྱིར་གཞན་གྱི་རྐྱེན་གྱིས་རྟོགས་པ་མིན་པའོ། །དེ་ལྟར་འདུས་མ་བྱས་ལ་སོགས་པ་རྣམ་པ་
གསུམ་གྱི་མཚན་ཉིད་ཅན་ཆོས་ཉིད་རྟོགས་པའི་ཕྱིར་མཁྱེན་པ་དང་ལྡན་པའོ། །དེ་མ་རྟོགས་
པའི་འགྲོ་བས་རྟོགས་པར་བྱ་བའི་དོན་དུ་ལམ་སྟོན་པའི་ཕྱིར་ན་ཐུགས་བརྩེ་བ་དང་ལྡན་པའོ།།
ནུས་པ་དང་ཡང་ལྡན་པ་ཡིན་ཏེ་མཁྱེན་པའི་ཡེ་ཤེས་དང་བརྩེ་བའི་ཐུགས་རྗེ་དེ་ཡིས་སྲིད་པར་
2
8 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
མིངགཟུགས་ཀྱི་ཕུང་པོ་ལྔའི་བདག་ཉིད་སྡུག་བསྔལ་དང་ཉོན་མོངས་ཀྱི་རྩ་བ་ལྟ་བ་ལྔ་དང་ཐེ་
ཚོམ་སྤོང་བའི་ཕྱིར་རོ། །དེ་རྣམས་ལས་ཡོན་ཏན་དང་པོ་གསུམ་གྱིས་རང་དོན་ཕུན་སུམ་
ཚོགས་པའི་རྟགས་སྟོན་ཏེ། ཡོན་ཏན་ཕྱི་མ་གསུམ་གྱིས་གཞན་དོན་ཕུན་སུམ་ཚོགས་པའི་
རྟགས་བསྟན་པ་ཡིན་ནོ། །འདི་དག་ཀྱང་ཡེ་ཤེས་སྣང་བ་རྒྱན་གྱི་མདོར། འཇམ་དཔལ་སྐྱེ་བ་
མེད་ཅིང་འགག་པ་མེད་པ་ཞེས་བྱ་བ་འདི་ནི་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་ཀྱི་ཚིག་བླ་དྭགས་ཏེ་ཞེས་དང་། ས་གཞི་བཻཌཱུརྱར་གྱུར་པ་ལ་བརྒྱ་
བྱིན་གྱི་གཟུགས་ཤར་བ་དཔེར་བཀོད་ནས། འཇམ་དཔལ་དེ་བཞིན་དུ་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱང་གཡོ་བར་མི་མཛད་སེམས་པར་མི་
མཛད་སྤྲོ་བར་མི་མཛད་རྟོག་པར་མི་མཛད་རྣམ་པར་རྟོག་པར་མི་མཛད་ཅེས་སོགས་དང་།
འོག་ནས་འབྱུང་བའི་དེས་ལྷག་མ་བརྒྱད་བཀོད་ནས། བལྟར་མེད་པ་མཉན་དུ་མེད་པ་བསྒོམ་
དུ་མེད་པ་གཡང་དུ་མེད་པ་རེག་ཏུ་མེད་པ་ཅེས་སོགས་ཀྱིས་རིམ་པ་ལྟར་ཡོན་ཏན་དང་པོ་
གསུམ་བསྟན་ཏོ། །བྱང་ཆུབ་བཅུ་དྲུག་བསྟན་པའི་མཐར་འཇམ་དཔལ་དེ་ལ་ཆོས་ཐམས་ཅད་
དེ་ལྟ་བུའི་རང་བཞིན་དུ་མངོན་པར་བྱང་ཆུབ་སྟེ། སེམས་ཅནརྣམས་ལ་ཡང་། མ་དག་པ་དྲི་
མ་དང་བྲལ་བ་སྐྱོན་དང་བཅས་པའི་ཆོས་ཀྱི་དབྱིངས་གཟིགས་ནས། སེམས་ཅན་རྣམས་ལ་
རྣམ་པར་བརྩེ་བ་ཞེས་བྱ་བའི་དེ་བཞིན་གཤེགས་པའི་ཐུགས་རྗེ་ཆེན་པོ་འཇུག་གོ །ཞེས་པས་
ཡོན་ཏན་ཕྱི་མ་གསུམ་བསྟན་ཏེ་རྒྱས་པར་མདོ་ཉིད་ལས་ཤེས་པར་བྱའོ། །འདིར་རང་དོན་གྱི་
ཡོན་ཏན་གསུམ་ཆོས་སྐུ་དང་གཞན་དོན་གྱི་ཡོནཏན་གསུམ་གཟུགས་སྐུ་ལ་སྦྱོར་བ་ནི་བྱམས་
པ་དང་ཐོགས་མེད་ཀྱི་དགོངས་པར་མི་གསལ་བས་སྤྱིར་མ་ཕྱེ་བའི་སངས་རྒྱས་ལ་ཡོན་ཏན་
དྲུག་སྦྱར་བར་བྱའོ། །
གཉིས་པ་ཡོན་ཏན་བརྒྱད་ལྡན་དམ་ཆོས་བཤད་པ་ལ་གཉིས་གཞུང་དོན་གྱི་དམ་
- 2 9 -



，
བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ངོས་བཟུང་བ། སྤྱི་དོན་གྱིས་ལམ་བདེན་རྒྱས་བཤད་དོ། །དང་པོ་ལ་གཉིས་ཀྱི་དང་པོ་
བསྟོད་པའི་སྒོ་ནས་མདོར་བསྟན་པ་ནི། ཆོས་ཉིད་གང་ཞིག་དངོས་པོ་མེད་པ་མིན་ལ་དངོས་པོ་
ཡོད་པ་མིན་ཞིང་དངོས་པོ་ཡོད་པ་དངོས་པོ་མེད་པ་གཅིག་ཏུ་འདྲེས་པ་མ་ཡིན་པ་དངོས་པོ་ཡོད་
པ་དང་དངོས་པོ་མེད་པ་གཉིས་ལས་གཞན་ཞིག་ཏུའང་བརྟག་པར་མི་ནུས་ཤིང་སྒྲ་དང་ངེས་
པའི་ཚིག་འདིསབརྗོད་པ་དང་བྲལ་ལ་སོ་སོ་རང་གིས་རིག་པའི་ཡེ་ཤེས་ཀྱིས་རྟོགས་པར་བྱ་བ་
ཡིན་པས་བསམ་དུ་མེད་པ་དང་། ལས་ཉོན་ཞི་བས་གཉིས་སུ་མེད་པ་དང་། རྟོག་པ་ཞི་བས་
རྣམ་པར་མི་རྟོག་པ་སྟེ་གསུམ་གྱི་བདག་ཉིད་འགོག་པའི་བདེན་པ་དང་། ཉེ་བའི་ཉོན་མོངས་
པའི་དྲི་མ་མེད་པས་དག་པ་དང་། ཡེ་ཤེས་ཀྱི་འོད་ཟེར་གྱིས་ཤེས་བྱ་ཐམས་ཅད་སྣང་བ་དང་
ལྡན་པས་གསལ་བ་དང་། དམིགས་པའི་ཡུལ་སྡུག་པ་ཀུན་ལ་འདོད་ཆགས་པ་དང་མི་སྡུག་པ་
ལ་ཞེ་སྡང་པ་དང་བར་མ་དང་བཅས་པ་ཀུན་ལ། གཏི་མུག་གི་རབ་རིབ་སྐྱེ་བ་ཅན་དེ་ཁོ་ན་
མཐོང་བའི་གེགས་ཐམས་ཅད་རྣམ་པར་འཇོམས་པར་མཛད་པས་གཉེན་པོའི་ཕྱོགས་ཉིད་དེ་
གསུམ་གྱི་བདག་ཉིད་མཐོང་བ་དང་སྒོམ་པའི་ལམ་རྣམ་པར་མི་རྟོག་པའི་ཡེ་ཤེས་ལམ་གྱི་
བདེན་པ་དང་། དེ་ལྟར་ཡོན་ཏན་བརྒྱད་དང་ལྡན་པ་དམ་པའི་ཆོས་འགོག་པ་དང་ཉི་མ་ལྟ་བུའི་
ལམ་དེ་ལ་འདུད་དོ། ། །
གཉིས་པ་དེ་ཉིད་ཕྱེ་སྟེ་རྒྱས་པར་བཤད་པ་ནི། བསམ་དུ་མེད་པ་དང་གཉིས་མེད་པ་
དང་རྟོག་པ་མེད་པ་དང་དག་པ་དང་གསལ་བ་དང་གཉེན་པོའི་ཕྱོགས་ཉིད་ཀྱིས་སྔ་མ་གསུམ་
གྱིས། གང་ཞིག་འདོད་ཆགས་བྲལ་བ་འགོག་པ་དང་ཕྱི་མ་གསུམ་གྱིས་གང་གིས་འདོད་
ཆགསདང་བྲལ་བ་ལམ་བསྟན་པས་བདེན་པ་གཉིས་ཀྱི་མཚན་ཉིད་ཅན་དེ་ཆོས་དཀོན་མཆོག་
གོ །དེ་ཡང་འདོད་ཆགས་དང་བྲལ་བ་ཆོས་དཀོན་མཆོག་ཉིད་ནི་འགོག་པའི་བདེན་པ་དང་
T
-30 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
ལམ་གྱི་བདེན་པ་དག་གིས་བསྡུས་ལ། གཉིས་པོ་གོ་རིམ་ཇི་བཞིན་དུ་དེ་དག་ཀྱང་སྔ་མ་
བསམ་དུ་མེད་པ་ལ་སོགས་པ་ཡོན་ཏན་གསུམ་དང་ཕྱི་མ་དག་པ་ལ་ལོགས་པ་ཡོན་ཏན་
གསུམ་གྱིས་རིག་པར་བྱའོ། །ཡོན་ཏན་དེ་དག་གི་རྒྱུ་མཚན་ནི། འགོག་པའི་བདེན་པ་དེ་
དངོས་པོ་མེད་པ་མ་ཡིན་ཏེ་འདུས་མ་བྱས་ཀྱི་དངོས་པོ་ཡིན་པའི་ཕྱིར་རོ། །དངོས་པོ་ཡོད་པ་མ་
ཡིན་ཏེ་འདུས་བྱས་ཀྱི་དངོས་པོ་མེད་པའི་ཕྱིར་རོ། །དངོས་པོ་ཡོད་པ་དང་མེད་པ་གཅིག་ཏུ་
འདྲེས་པ་མ་ཡིན་ཏེ་འདི་གཉིས་འགལ་བས་གཅིག་པ་མི་སྲིད་པའི་ཕྱིར་རོ། །དངོས་པོ་ཡོད་པ་
དང་མེད་པ་གཉིས་ལས་གཞན་ཡང་མ་ཡིན་ཏེ་འདི་གཉིས་ལས་གཞན་པའི་ཤེས་བྱ་མེད་པའི་
ཕྱིར་རོ། །དེས་ན་མེད་པ་དང་ཡོད་པ་དང་ཡོད་མེད་གཉིས་ཀ་དང་གཉིས་ཀ་མིན་པའི་ཚུལ་
བཞི་ཀ་ལྟར་ཡང་རྟོག་གེས་བརྟག་པར་བྱ་བ་མིན་པའི་ཕྱིར་དང༌། སྒྲ་དང་སྐད་དང་བརྗོད་པ་
དང་ངག་དང་ངེས་ཚིག་དང་བརྡ་དང་ཐ་སྙད་དང་མངོན་པར་བརྗོད་པས་བརྗོད་པར་བྱ་བ་མིན་
པའི་ཕྱིར་དང་། འཕགས་པའི་སོ་སོ་རང་རིག་པའི་ཡེ་ཤེས་ཀྱིས་མཁྱེན་པར་བྱ་བ་ཡིན་པའི་
ཕྱིར་སོ་སོ་སྐྱེ་བོའི་ཤེས་པས་བསམ་དུ་མེད་པ་ཉིད་དོ། །ལས་དང་ཉོན་མོངས་པ་གཉིས་ཞི་བ་
ཉིད་ཀྱི་ཕྱིརགཉིས་མེད་པའོ། །ལས་ཉོན་དེའི་རྒྱུ་ཚུལ་བཞིན་མ་ཡིན་པ་ཡིད་ལ་བྱེད་པ་ཞི་བའི་
ཕྱིར་རྟོག་པ་མེད་པ་ཉིད་དེ། འགྲིབ་འཕེལ་མེད་པའི་མདོར། ཤཱ་རིའི་བུ་འགོག་པ་ཞེས་བྱ་བ་
འདི་ནི་ཆོས་ཀྱི་སྐུ་སྟེ་གཉིས་སུ་མེད་པའི་ཆོས་ཅནརྣམ་པར་མི་རྟོག་པའི་ཆོས་སོ་ཞེས་གསུངས་
པས། ལས་ཉོན་རྒྱུ་དང་བཅས་པ་གདོད་ནས་གཏན་འབྱུང་བ་མེད་པ་ནི་འགོག་བདེན་ཡིན་གྱི་
ཆོས་འགའ་ཞིག་སྔར་ཡོད་ཞིག་པས་གསར་དུ་འགགས་པ་ནི་འགོག་པའི་བདེན་པ་མིན་ཏེ།
མདོར། འཇམ་དཔལ་སྐྱེ་བ་མེད་ཅིང་འགག་པ་མེད་པ་ལ་ནི་སེམས་དང་ཡིད་དང་རྣམ་པར་
ཤེས་པ་མི་འཇུགགོ། གང་ལ་སེམས་དང་ཡིད་དང་རྣམ་པར་ཤེས་པ་མི་འཇུག་པ་དེ་ལནི་ཀུན་
དུ་རྟོག་པ་གང་གིས་ཚུལ་བཞིན་མ་ཡིན་པ་ཡིད་ལ་བྱེད་པར་འགྱུར་པ་ཀུན་དུ་རྟོག་པ་འགའ་
-31 མ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཡང་མེད་དོ། །ཚུལ་བཞིན་ཡིད་ལ་བྱེད་པ་ལ་རབ་ཏུ་སྦྱོར་བ་དེ་ནི་མ་རིག་པ་ཀུན་ནས་སློང་
བར་མི་བྱེད་དོ། །མ་རིག་པ་ཀུན་ནས་བསླང་བ་མེད་པ་གང་ཡིན་པ་དེ་ནི་སྲིད་པའི་ཡན་ལག་
བཅུ་གཉིས་ཀུན་ནས་བསླང་བར་མི་བྱེད་དོ། །དེ་ནི་མི་སྐྱེ་ཞེས་བྱ་བ་ལ་ སོགས་ པ་དང༌།
དཔལ་འཕྲེང་གི་མདོར། བཅོམ་ལྡན་འདས་ཆོས་འཇིགས་པ་ནི་སྡུག་བསྔལ་འགོག་པ་མ་
ལགས་སོ། །བཅོམ་ལྡན་འདས་སྡུག་བསྔལ་འགོག་པ་ཞེས་བགྱི་བ་ནི་ཐོག་མ་མེད་པའི་དུས་
ཅན། མ་བྱས་པ་མ་སྐྱེས་པ་མ་བྱུང་བ་ཟད་པ་མེད་པ་ཟད་པ་དང་བྲལ་བ། རྟག་པ་བརྟན་པ་
ཞི་བ་མི་འཇིག་པ་རང་བཞིན་གྱིས་ཡོངས་སུ་དག་པ། ཉོན་མོངས་པའི་སྦུབས་ཐམས་ཅད་
ལས་གྲོལ་བ། རྣམ་པར་དབྱེར་མེད་པ་བསམ་གྱིས་མི་ཁྱབ་པའི་སངས་རྒྱས་ཀྱི་ཆོས་གང་
གཱའི་ཀླུང་གི་བྱེ་མ་ལས་འདས་པ་དང་ལྡན་པདེ་བཞིན་གཤེགས་པའི་ཆོས་ཀྱི་སྐུར་བསྟན་པ་སྟེ།
བཅོམ་ལྡན་འདས་དེ་བཞིན་གཤེགས་པའི་ཆོས་སྐུ་འདི་ཉིད་ཉོན་མོངས་པའི་སྦུབས་ལས་མ་
གྲོལ་བ་ནི་དེ་བཞིན་གཤེགས་པའི་སྙིང་པོ་ཞེས་བགྱིའོ། །ཞེས་སོགས་རྒྱས་པར་གསུངས་སོ།།
འདི་འཐོབ་པའི་རྒྱུ་ལམ་གྱི་ཡོནཏན་དག་པ་ལ་སོགས་པ་གསུམ་ནི་ཆོས་མཐུན་པགསུམ་གྱིས་
ཉི་མ་བཞིན་ནོ། །དེ་ཡང་དྲི་མ་ཐམས་ཅད་བྲལ་བས་ཉི་མའི་དཀྱིལ་འཁོར་རྣམ་པར་དག་པ་
དང་། ཤེས་བྱ་ཐམས་ཅད་གསལ་བར་བྱེད་པས་ཉི་མ་གཟུགས་གསལ་བར་བྱེད་པ་དང༌།
ཆོས་སྐུ་མཐོང་བའི་གེགས་ཀྱི་གཉེན་པོར་གྱུར་པས་ཉི་མ་མུན་པའི་གཉེན་པོ་བྱེད་པ་དང་ཆོས་
མཐུནནོ། ། །
གཉིས་པ་ལ་གཉིས། ལམ་ཉིད་གཏན་ལ་དབབ་པ། དེ་ཡིས་སྤང་བྱ་སྤོང་ཚུལ་ལོ།།
དང་པོ་ལ་གཉིས། ལམ་གྱི་དོན། ལམ་གྱི་རྟེན་ནོ། །དང་པོ་ལ་བཞིའི། དང་པོ་མཚན་ཉིད་
ནི༑ བྱང་ཆུབ་ཏུ་བགྲོད་པའི་གོ་སྐབས་ཕྱེ་ཤུལ་ལོ། །བྱེ་བྲག་ཉན་ཐོས་དང་། རང་རྒྱལ་དང་།
-3
2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༦
ཐེག་ཆེན་གྱི་ལམ་གྱི་མཚན་ཉིད་ནི། ཉན་ཐོས་ཀྱི་བྱང་ཆུབ་དང་། རང་རྒྱལ་གྱི་བྱང་ཆུབ་དང་།
བྱང་ཆུབ་ཆེན་པོར་ཞེས་སྦྱར་རོ། །གཉིས་པ་དབྱེ་བ་ནི། ཚོགས་ལམ། སྦྱོར་ལམ། མཐོང་
ལམ། སྒོམ་ལམ། མི་སློབ་པའི་ལམ་སྟེ་ལྔའོ། །གསུམ་པ་དབྱེ་དོན་ལ་ལྔ་འདིར་དང་པོ་ཚོགས་
ལམ་ནི། སོ་སོའི་སྐྱེ་བོས་སོ་ཐར་སོགས་སྡོམ་པ་བླངས་ནས་ཏེ་སྐྱོང་བའི་ཐབས་ཏེ། མངོན་པ་
ཀུན་ལས་བཏུས་སུ། ཚོགས་ཀྱི་ལམ་གང་ཞེ་ན་སོ་སོ་སྐྱེ་བོའི་ཚུལ་ཁྲིམས་དང་དབང་པོའི་སྒོ་
བསྡམས་པ་དང༌།ཟས་ཀྱི་ཚོད་ཤེས་པ་དང༌། ནམ་གྱི་ཆ་སྟོད་དངནམ་གྱི་ཆ་སྨད་ལ་མི་ཉལ་
པརརྣལ་འབྱོར་ལ་བརྩོན་པ་དང་ཤེས་བཞིན་དུ་གནས་པར་མངོན་པར་དགའ་བའོ། །གང་
ཡང་རྒྱུར་གྱུར་པའི་དགེ་བ་གཞན་དང་ཐོས་པ་ལས་བྱུང་བ་དང་བསམ་པ་ལས་བྱུང་བ་དང་
བསྒོམས་པ་ལས་བྱུང་བའི་ཤེས་རབ་ཀྱང་རུང་སྟེ། ཞེས་པས་ཐོས་བསམ་ལས་བྱུང་བ་གཙོ་ཆེ་
ལབསྒོམས་བྱུང་ཡང་ཕལ་པའི་ཚུལ་དུ་ཡོད་དོ། །དབྱེ་བ་དྲན་པ་ཉེར་བཞག་བཞི། ཡང་དག་
སྤོང་བཞི། རྫུ་འཕྲུལ་རྐང་བཞི་རྣམས་བསྒོམ་པ་ཆུང་འབྲིང་ཆེན་པོ་གསུམ་མོ། །མཚན་ཉིད་
ནི༑ བྱང་ཆུབ་ཏུ་བགྲོད་པའི་གོ་སྐབས་ཕྱེ་ཤུལ་གང་ཞིག་ཐར་པ་ཆ་མཐུན་གྱི་ངོབོར་གྱུར་པའོ།།
ཐེག་པ་སོ་སོ་ལནི་སྔརབཞིན་སྦྱར་ཏེ་འོག་མརྣམས་ལ་ཡང་ངོ་། ། །
གཉིས་པ་སྦྱོར་ལམ་ནི། སྔར་གྱི་ཚོགས་ལམ་དེ་དང་ངེས་འབྱེད་བཞི་སྟེ། དེར། སྦྱོར་
བའི་ལམ་གང་ཞེན་ཚོགས་གང་ཡིན་པ་སྦྱོར་བའང་དེ་ཡིན་ནོ། །སྦྱོར་བ་ཡིན་ལ་ཚོགས་མཡིན་
པའང་ཡོད་དེ། ཚོགས་བསགས་པའི་ངེས་པར་འབྱེད་པའི་ཆ་དང་མཐུན་པའི་དགེ་བའི་རྩ་བ་
རྣམས་ཏེ། ཞེས་སོ། །དབྱེ་ན་དབང་པོ་ལྔ་བསྒོམ་པ་དྲོད་རྩེ་མོ་གཉིས་དང་། སྟོབས་ལྔ་བསྒོམ་
པ་བཟོད་པ་ཆོས་མཆོག་གཉིས་ཏེ་བཞིའོ། །བཞི་པོ་དེའི་དོན་ཡང་། མདོ་སྡེ་རྒྱན་དུ། དེ་ནས་
དེ་འདྲར་གྱུར་པ་ཡི། །བྱང་ཆུབ་སེམས་དཔར་མཉམ་བཞག་པས། །ཡིད་ཀྱི་བརྗོད་པ་མ་
གཏོགས་པར། །དོན་ཀུན་རབ་ཏུ་མི་མཐོང་ངོ་༑ ༑ཆོས་ཀྱི་སྣང་བ་འཕེལ་བྱའི་ཕྱིར་། །བརྩོན་
-3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲུས་བརྟན་པ་རྟག་ཏུ་རྩོམ། །ཆོས་ཀྱི་སྣང་བས་འཕེལ་ནས་ནི། །སེམས་ཙམ་ལ་ནི་གནས་
པར་གྱུར། །དེ་ནས་དོན་ཀུན་སྣང་བ་ནི། །སེམས་སུ་རབ་ཏུ་མཐོང་བར་གྱུར། །དེ་ཚེ་དེ་ཡི་
གཟུང་བ་ཡི། །རྣམ་པར་གཡེང་བ་དེས་སྤོངས་འགྱུར། །དེ་ནས་དེ་ལ་འཛིན་པ་ཡི། །རྣམ་
པར་གཡེང་བ་འབའ་ཞིག་ལུས། །དེ་ཚེ་བར་ཆད་མེད་པ་ཡི། །ཏིང་ངེ་འཛིན་ལ་མྱུར་དུ་རེག།
འདི་ལྟར་དེ་ཡི་མཇུག་ཐོགས་སུ། །འཛིན་པའི་རྣམ་པར་གཡེང་བ་སྤོང་། །དེ་དག་གོ་རིམ་
བཞིན་དུ་ནི། །དྲོ་བརགྱུར་སོགས་ཡིན་ཤེས་བྱ། །ཞེས་པས། བྱང་སེམས་སེམས་མཉམ་པར་
བཞག་པས་ཕྱིའི་དོན་ཐམས་ཅད་མི་མཐོང་གི་ཡིད་ཀྱིས་བརྗོད་པ་ཉིད་རང་མཚན་དང་སྤྱི་
མཚན་དུ་མཐོང་བ་ནི་དྲོད་དེ། བདེན་པ་རྣམས་ལ་ཡེ་ཤེས་ཅུང་ཟད་སྣང་བས་སྣང་བ་ཐོབ་པ་
ཞེས་ཀྱང་བྱའོ། །དེ་ཆོས་ཀྱི་སྣང་བ་སེལ་བའི་ཕྱིར་བསྒོམ་པ་ལ་བརྩོན་འགྲུས་བརྟན་པོ་རྩོམ་པ་
རྩེ་མོ་སྟེ། བདེན་པ་རྣམས་ལ་ཡེ་ཤེས་འབྲིང་ཙམ་དུ་སྣང་བས་སྣང་བ་མཆེད་པའོ། །ཆོས་ཀྱི་
སྣང་བ་འཕེལ་ནས་དོན་དུ་སྣང་བ་ཐམས་ཅད་སེམས་སུ་ཟད་དོ་ཞེས་སེམས་ཙམ་ལ་གནས་
པསགཟུང་བའིརྣམགཡེང་སྤངས་ཏེ་འཛིན་པའི་རྣམ་གཡེང་འབའ་ཞིག་ལུས་པ་བཟོད་པ་སྟེ།
བདེན་པ་རྣམས་ལ་ཡེ་ཤེས་ཤིན་ཏུ་གསལ་བར་སྣང་ལ། གཟུང་བའི་གཡེང་བ་སྤངས་པས་
ཕྱོགས་གཅིག་ལ་ཞུགས་པ་དང་འཛིན་པ་མེད་པར་རྟོག་པ་དང་མཐུན་པས་རྗེས་སུ་སོང་པའི་
ཏིང་ངེ་འཛིན་ནི་ཞེས་ཀྱང་བྱའོ། །དེ་ནས་འཛིན་པའི་རྣམ་གཡེང་ཡང་སྤངས་པ་བདེན་པ་
རྣམས་ལ་ཡེ་ཤེས་ཀྱི་སྣང་བ་རྫོགས་པ་ནི་ཆོས་མཆོག་སྟེ་བར་ཆད་མེད་པའིཏིང་ངེ་འཛིན་ཞེས་
ཀྱང་བྱའོ། །མཚན་ཉིད་ཀྱང་ཕྱེ་ཤུལགང་ཞིག་ངེས་འབྱེད་ཆ་མཐུན་གྱི་ངོ་བོརགྱུར་པའོ། །
གསུམ་པ་མཐོང་ལམ་ལ་གཉིས། ངོ་བོ་རྩོད་སྤོང་ངོ༌། །དང་པོ་ནི་འཇིག་རྟེན་ཆོས་
མཆོག་གི་མཇུག་ཏུ་བྱུང་བ་མི་དམིགས་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་
-3
4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
བཅས་པ་སྟེ། ཀུན་བཏུས་སུ། མཐོང་བའི་ལམ་གང་ཞེ་ན། མདོར་བསྡུ་ནས་འཇིག་རྟེན་པའི་
ཆོས་ཀྱི་མཆོག་གི་མཇུག་ཐོགས་སུ་མི་དམིགས་པའིཏིང་ངེ་འཛིན་དང་ཤེས་རབ་དང་མཚུངས་
པར་ལྡན་པ་དང་བཅས་པ་སྟེ། ཞེས་སོ། །དབྱེ་ན་བཅུ་དྲུག་སྟེ། བདེན་བཞི་ལ་ཆོས་ཤེས་པའི་
བཟོད་པ་དང་ཆོས་ཤེས་པ་དང་རྗེས་སུ་ཤེས་པའི་བཟོད་པ་དང་རྗེས་སུ་ཤེས་པ་བཞིབཞིའོ། །
དེ་དག་གི་དོན་ཡང་སྡུག་བདེན་མངོན་སུམ་དུ་མཐོང་བའི་ཟག་མེད་ཀྱི་ཤེས་པས་སྡུག་བསྔལ་
མཐོང་སྤང་སྤོང་བ་ཆོས་བཟོད། དེའི་རྗེས་ལ་མཐོང་སྤང་གི་དག་པ་རྟོགས་པ་ཆོས་ཤེས། དེའི་
རྗེས་ལ་དེ་གཉིས་འཕགས་པའི་ཆོས་རྣམས་ཀྱི་རྒྱུར་རྟོགས་པའི་ཟག་མེད་ཀྱི་ཤེས་པ་རྗེས་
བཟོད། དེ་ངེས་པར་འཛིན་པའི་ཤེས་པ་རྗེས་ཤེས་སོ། །དེ་བཞིན་དུ་བདེན་པ་གཞན་གསུམ་
ལའང་སྦྱར་ཏེ། དེ་དག་གི་ཆོས་བཟོད་ཆོས་ཤེས་རྣམས་ཀྱིས་གཟུང་བ་རང་བཞིན་མེད་པར་
རྟོགས་ཤིང་། རྗེས་བཟོད་རྗེས་ཤེས་རྣམས་ཀྱིས་འཛིན་པ་རང་བཞིན་མེད་པར་རྟོགས་སོ། །
དེ་ཡང་། དེར། གང་གིས་སྡུག་བསྔལ་མཐོང་བས་སྤང་པར་བྱ་བའི་ཉོན་མོངས་པ་སྤོང་བ་དེ་
སྡུག་བསྔལ་ལ་ཆོས་ཤེས་པའི་བཟོད་པ་ཞེས་བྱའོ། །སྡུག་བསྔལ་ལ་ཆོས་ཤེས་པ་གང་ཞེ་ན།
ཤེས་པ་གང་གིས་བཟོད་པའི་མཇུག་ཐོགས་སུ་རྣམ་པར་གྲོལ་པ་མངོན་དུ་བྱེད་པའོ། །སྡུག་
བསྔལ་ལ་རྗེས་སུ་རྟོགས་པར་ཤེས་པའི་བཟོད་པ་གང་ཞེ་ན། སྡུག་བསྔལ་ལ་ཆོས་ཤེས་པའི་
མཇུག་ཐོགས་སུ་སྡུག་བསྔལ་ལ་ཆོས་ཤེས་པའི་བཟོད་པ་དང་སྡུག་བསྔལ་ལ་ཆོས་ཤེས་པ་
འདི་གཉིས་འཕགས་པའི་ཆོས་རྣམས་ཀྱི་རྒྱུའོ་ཞེས་སོ། །རང་ལ་མངོན་དུ་གྱུར་པའི་ཟག་པ་
མེད་པའི་ཤེས་རབ་པོ། །སྡུག་བསྔལ་ལ་རྗེས་སུ་རྟོགས་པའི་ཤེས་པ་གང་ཞེ་ན། ཤེས་པགང་
གིས་རྗེས་སུ་རྟོགས་པར་ཤེས་པའི་བཟོད་པ་དེ་ངེས་པར་འཛིན་པའོ། །དེ་བཞིན་དུ་བདེན་པ་
ལྷག་མ་རྣམས་ལ་ཡང་བཟོད་པ་དང་ཤེས་པ་རྣམས་ཅི་རིགས་སུ་ཤེས་པར་བྱའོ། །དེ་ལ་ཆོས་
ཤེས་པའི་བཟོད་པ་དང་ཤེས་པ་རྣམས་ཀྱིས་ནི་གཟུང་བ་རྟོགས་སོ། །རྗེས་སུ་རྟོགས་པའི་
-3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཟོད་པ་དང་ཤེས་པ་རྣམས་ཀྱིས་ནི་འཛིན་པ་རྟོགས་སོ། །ཞེས་སོ། །དེས་ན་ལམ་འདི་ནི་
གཟུང་འཛིན་དུ་རྣམ་པར་རྟོག་པ་ཡུལ་དང་བཅས་པ་དང་མཐོང་སྤང་གི་དྲི་མ་མེད་པ་ཡིན་ཏེ།
མདོ་སྡེ་རྒྱན་དུ། དེས་ན་དེས་ནི་འཇིག་རྟེན་ལས། །འདས་པའི་ཡེ་ཤེས་བླ་མེད་པ། །རྣམ་པར་
མི་རྟོག་དྲི་མ་མེད། །འཛིན་པ་གཉིས་དང་བྲལ་བ་འཐོབ། །ཅེས་སོ། །མཚན་ཉིད་ཀྱང་། རང་
གི་ཟག་མེད་བསྒོམ་ལམ་མ་སྐྱེས་གོང་གི་འཇིག་རྟེན་ལས་འདས་པའི་ཡེ་ཤེས་བྱང་ཆུབ་ཏུ་
བགྲོད་པའི་གོ་སྐབས་ཕྱེ་ཤུལ་དུ་གྱུར་པའོ། །ཐེག་དམན་གྱི་ནི་ཆོས་ཉིད་སྔར་མ་མཐོང་གསར་
དུ་མངོན་སུམ་གྱིས་མཐོང་བ་ཞེས་དང་། ཐེག་ཆེན་གྱིནི་ཆོས་ཀྱི་དབྱིངས་ཀུན་ཏུ་འགྲོ་བའི་དོན་
དུ་སྔར་མ་མཐོང་གསར་དུ་མངོན་སུམ་གྱིས་མཐོང་བ་ཞེས་སྦྱར་རོ། །
གཉིས་པ་ནི། མཛོད་དུ། མ་མཐོང་མཐོང་ཕྱིར་མཐོང་པའི་ལམ། ཞེས་པ་ལ་
བརྟེན་ནས། ཆོས་ཉིད་སྔར་མ་མཐོང་མངོན་སུམ་གྱིས་གསར་དུ་མཐོང་མ་ཐག་མཐོང་ལམ་
ཡིན་པར་འདོད་པས། ཆོས་དབྱིངས་ཀུན་འགྲོའི་དོན་དུ་མཐོང་བ་མི་དགོས་སོ་ཞེ་ན། ཐེག་
ཆེན་མཐོང་ལམ་ལ་དེ་ངེས་པར་དགོས་ཏེ། ཐོགས་མེད་ཀྱིས། དེ་ལ་ཇི་སྙེད་ཡོད་པ་ཉིད་ནི་
ཤེས་བྱའི་དངོས་པོ་མཐའ་དག་མཐར་ཐུག་པར་རྟོགས་པའི་འཇིག་རྟེན་ལས་འདས་པའི་ཤེས་
རབ་ཀྱིས་སེམས་ཅན་ཐམས་ཅད་ལ་ཐ་ན་དུད་འགྲོའི་སྐྱེ་གནས་སུ་གྱུར་པ་རྣམས་ལ་ཡང་དེ་
བཞིན་གཤེགས་པའི་སྙིང་པོ་ཡོད་པ་ཉིད་མཐོང་བ་ལས་རིག་པར་བྱའོ། །བྱང་ཆུབ་སེམས་
དཔའི་མཐོང་བ་དེ་ཡང་བྱང་ཆུབ་སེམས་དཔའི་ས་དང་པོ་ཉིད་ལ་སྐྱེ་སྟེ། ཆོས་ཀྱི་དབྱིངས་ཀུན་
དུ་འགྲོ་བའི་དོན་དུ་རྟོགས་པའི་ཕྱིར་རོ། །ཞེས་གཞུང་འདིའི་འགྲེལ་པརགསུངས་ཤིང་། དེས་
ན་ཚོགས་སྦྱོར་བས་ཆོས་ཉིད་མཐོང་བ་ཡོད་ཀྱང་དེས་མཐོང་ལམ་མངོན་དུ་མི་འགྱུར་ཏེ། སྔ་
མའི་མཚན་ཉིད་དེ་མེད་པས་སོ། ཁ་ཅིག་ཚོགས་སྦྱོར་དུ་ཆོས་ཉིད་མཐོང་བ་མེད་པར་འདོད་པ་
- 3
G -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
རྣམས་ནི་ཟབ་མོའི་མན་ངག་དང་བྲལ་བའི་སྐྱོན་ནོ། །
བཞི་པ་སྒོམ་ལམ་ནི། ས་གཉིས་པ་ལ་ལོགས་པ་ལས་ས་དང་པོའི་རྟོགས་པ་མཉམ་
རྗེས་ཀྱི་ཡེ་ཤེས་གཉིས་སྒོམ་པ་སྟེ། མདོ་རྒྱན་དུ། དེ་ནས་འདི་ནི་ལྷག་མ་ཡི། །ས་རྣམས་སྒོམ་
པའི་ལམ་འདི་ལ༑ ༑ཡེ་ཤེས་རྣམ་པ་གཉིས་པོ་དག །བསྒོམ་ཕྱིར་རབ་ཏུ་སྦྱོར་བར་བྱེད། །
རྣམ་པར་མི་རྟོག་ཡེ་ཤེས་ནི། །སངས་རྒྱས་ཆོས་ནི་སྦྱོར་བར་བྱེད། །གཞན་ནི་ཇི་བཞིན་རྣམ་
འཇོག་པ། །སེམས་ཅན་རྣམས་ནི་ཡོངས་སྨིན་བྱེད། །ཅེས་སོ། །དབྱེ་ན་མང་སྟེ། ཀུན་བཏུས་
སུ། སྒོམ་པའི་ལམ་གང་ཞེ་ན། མཐོང་བའི་ལམ་ལས་གོང་དུ་གྱུར་པ་འཇིག་རྟེན་པའི་ལམ་
དང་འཇིག་རྟེན་ལས་འདས་པའི་ལམ་དང་། ལམ་ཆུང་ངུ་དང་ལམ་འབྲིང་དང་ལམ་ཆེན་པོ་དང་།
སྦྱོར་བའི་ལམ་དང་། བར་ཆད་མེད་པའི་ལམ་དང་། རྣམ་པར་གྲོལ་བའི་ལམ་དང་། ཁྱད་པར་
གྱི་ལམ་མོ། །ཞེས་སོ། །དེ་ལ་འཇིག་རྟེན་པ་ནི་བསམ་གཏན་བཞི་དང་གཟུགས་མེད་བཞིའོ།།
འཇིག་རྟེན་ལས་འདས་པ་ནི། མཐོང་ལམ་གྱི་རྗེས་ཀྱི་བདེན་བཞི་ཤེས་པརྣམསཏེ་ཆོས་ཤེས་
རྗེས་ཤེས་རྣམས་དང་། དེ་དག་དང་མཚུངས་ལྡན་གྱི་ཏིང་ངེ་འཛིན་དང་བསམ་གཏན་བཞི་དང་
གཟུགས་མེད་དང་པོ་གསུམ་ཡང་ངོ་། །གཟུགས་མེད་བཞི་པ་ནི་རྒྱུ་བ་མི་གསལ་བས་འདས་པ་
མེད་དོ། །ལམ་ཆུང་ངུ་ལ་སོགས་པ་གསུམ་ནི་སྒོམ་སྤང་ཆེན་པོའི་ཆེན་པོ་ལ་སོགསཔ་དགུའི་
སྤོང་བྱེད་སྒོམ་ལམ་ཆུང་ངུའི་ཆུང་ངུ་ལ་སོགས་པ་དགུའོ། །སྦྱོར་བའི་ལམ་ནི་ལམ་གང་གིས་
ཉོན་མོངས་སྤོང་བའོ། །བར་ཆད་མེད་ལམ་ནི་ལམ་གང་གི་འོག་ཏུ་བར་མ་ཆད་པར་ཉོན་
མོངས་སྤོང་བའོ། །རྣམ་གྲོལ་ལམ་ནི་ལམ་གངགིས་ཉོན་མོངས་པ་སྤངསནས་རྣམ་གྲོལ་
མངོན་དུ་བྱེད་པའོ། །ཁྱད་པར་ལམ་ནི། ཉོན་མོངས་ཉོན་མོངས་མིན་པ་ལ་སྦྱོར་བ་དང་བར་
ཆད་མེད་ལམ་དང་རྣམ་གྲོལགཉིས་སོ། །འདི་དག་རྒྱས་པར་ཀུན་བཏུས་སུགསལ་ལ། བསྡུ་
ན་གོང་མ་གཉིས་སུ་ཐམས་ཅད་འདུ་སྟེ། དེ་གཉིས་ཀྱི་ཁྱད་པར་ཡང་ཤེས་བྱ་ལ་ལེགས་པར་
-
-
--
，
ར
- 3 7 -



-
བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་ཞུགས་པ་དང་ཞུགས་པ་དང༌། སྒྲིབ་བཅས་སྒྲིབ་མེད་དང་། རྟོག་བཅས་རྟོག་མེད་ཀྱིས་
ཤེས་པར་བྱའོ། །མཚན་ཉིད་ཀྱང་བྱང་ཆུབ་ཏུ་བགྲོད་པའི་གོ་སྐབས་ཕྱེ་ཤུལ་གང་ཞིག་སྒོམ་
སྤང་སྤོང་བའིགཉེན་པོའོ། །མདོར་ན། མཐོང་ལམ་གྱིས་མཐོང་བ་དེ་རྒྱུན་དུ་གོམས་པར་བྱེད་
པའི་ལམ་མོ། །
ལྔ་པ་མི་སློབ་ལམ་ནི། རྡོ་རྗེ་ལྟ་བུའི་ཏིང་ངེ་འཛིན་ལ་བརྟེན་ནས་གནས་མ་ལུས་པ་
གྱུར་ཏེ་ཟད་མི་སྐྱེ་ཤེས་པའི་ཡེ་ཤེས་སམ་མི་སློབ་པའི་ཆོས་བཅུ་སྟེ། དེར། མཐར་ཕྱིན་པའི་
ལམ་གང་ཞེ་ན། གནས་ངན་ལེན་ཐམས་ཅད་རྒྱུན་བཅད་པ་དང་། ཕྲད་པའི་ཐོབ་པ་རྣམས་
རྒྱུན་བཅད་པ་དང་། བྲལ་བའི་ཐོབ་པ་རྣམས་ཐོབ་པའི་ཕྱིར། རྡོ་རྗེ་ལྟ་བུའི་ཏིང་ངེ་འཛིན་ལ་
བརྟེན་ནས་དེ་མ་ཐག་ཏུ་གནས་མ་ལུས་པར་གྱུར་ཏེ་ཟད་པ་ཤེས་པ་དང་མི་སྐྱེ་བ་ཤེས་པའོ། །
མི་སློབ་པའི་ཆོས་བཅུ་ཡང་ཡིནཏེ་ཞེས་སོ༑ ༑དེ་ལ་གནས་ངན་ལེན་ནི་མངོན་པར་བརྗོད་པའི་
གནས་ངན་ལེན་ཀུན་འགྲོ་ལ་སོགས་པ་གཙོ་བོར་ལས་ཉོན་ནོ། །ཕྲད་པའི་ཐོབ་པ་ནི་དེ་དག་
བསགས་པ་སྟེ་དེ་གཉིས་རྒྱུན་བཅད་པ་དང་། བྲལ་བའི་ཐོབ་པནི་གནས་ངན་ལེནཟད་པ་སྟེ་
དེ་ཐོབ་པར་བྱ་བའི་ཕྱིར་རྡོ་རྗེ་ལྟ་བུའི་ཏིང་ངེ་འཛིན་བསྐྱེད་དེ། ཏིང་ངེ་འཛིན་དེ་ཡང་ཚུར་སྒྲིབ་
པས་མི་ཕྱེད་ཅིང་ཕར་སྒྲིབ་པ་འཇོམས་པ་སྒོམ་སྤང་ཆུང་ངུའི་ཆུང་ངུའི་གཉེན་པོར་གྱུར་པ་སྦྱོར་
ལམ་གྱིས་བསྡུས་པ་དང༌། སྤང་བྱ་ཟད་པར་སྤོང་བ་ཟད་པ་ཤེས་པ་དང་། སྡུག་བསྔལ་མི་སྐྱེ་
བ་ཤེས་པའི་དངོས་རྒྱུར་གྱུར་པབར་ཆད་མེད་ལམ་གྱིས་བསྡུས་པ་ཡིན་ནོ། །མི་སློབ་པའི་ཆོས་
བཅུ་ནི་མི་སློབ་པའི་ཡང་དག་པའི་ལྟ་བ་ལ་སོགས་པ་བརྒྱད་དང་ཡང་དག་པརརྣམ་པར་གྲོལ་
བ་དང་།ཡང་དག་པའི་ཤེས་པ་སྟེ། ཚུལ་ཁྲིམས་ལ་སོགས་པ་མི་སློབ་པའི་ཕུང་པོ་ལྔས་བསྡུས་
པའོ། །མཚན་ཉིདནི་ཕྱེ་ཤུལགང་ཞིག་བསྒོམ་པ་ཡོངས་སུ་རྫོགས་པའོ། །
-38 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
བཞི་པ་མིང་དོན་ནི། དེ་ཁོ་ན་ཚོལ་པ་ལ་འགྲོ་བའི་གཞི་ཡིན་པས་ལམ། མི་རིགས་
པའི་གཉེན་པོ་ཡིན་པས་རིགས་པ། རྟག་པ་ལ་སོགས་པ་ཕྱིན་ཅི་ལོག་གི་སེམས་ཕྱིན་ཅི་མ་
ལོག་པར་སྒྲུབ་པས་སྒྲུབ་པ། ཆོས་དབྱིངས་སུ་འགྲོ་བས་ངེས་འབྱིན་ཏེ། དེར། ཅིའི་ཕྱིར་ལམ་
གྱི་མཚན་ཉིད་ཅེས་བྱ་ཞེ་ན༑ དེ་ཁོ་ནའི་དོན་ཡོངས་སུ་ཚོལ་བའི་ཕྱིར་རོ། །ཅིའི་ཕྱིར་རིགས་
པའི་མཚན་ཉིད་ཅེས་བྱ་ཞེ་ན། ཉོན་མོངས་པའི་གཉེན་པོའི་ཕྱིར་རོ། །ཅིའི་ཕྱིར་སྒྲུབ་པའི་
མཚན་ཉིད་ཅེས་བྱ་ཞེ་ན། སེམས་ཕྱིན་ཅི་མ་ལོག་པར་སྒྲུབ་པའི་མཚན་ཉིད་དོ། །ཅིའི་ཕྱིར་
ངེས་པར་འབྱིན་པའི་མཚན་ཉིད་ཅེས་བྱ་ཞེ་ན༑ རྟག་པའི་གནས་སུ་འགྲོ་བ་ཉིད་ཀྱི་ཕྱིར་རོ་
ཞེས་སོ། །
གཉིས་པ་ལ་གཉིས་ཀྱི་དང་པོ་ལུས་ཀྱི་རྟེན་ནི། ཚོགས་ལམ་དང་པོར་སྐྱེ་བ་མི་དང་
འདོད་ལྷ་རིགས་དྲུག་ལ་སྐྱེ་སྟེ། མདོར། དེ་ཚེ་ལྷ་མི་སྟོང་ཕྲག་བརྒྱས། །བྱང་ཆུབ་ཏུ་ནི་
སེམས་བསྐྱེད་དོ། །ཞེས་སོ། །སྐྱེས་ཟིན་གནས་པའི་རྟེན་ཡང་གཞན་དོན་གྱི་དབང་གིས་ངན་
སོང་གི་བརྟེན་ལའང་རུང་ངོ༌། །སྦྱོར་ལམ་དང་པོ་གསུམ་གླིངགསུམ་གྱི་མི་ལ་སྐྱེ་ཞིང་སྐྱེསཟིན་
གནས་པ་འདོད་ལྷ་ལའང་ཡོད་ལ། ཆོས་མཆོག་དང་མཐོང་ལམ་མི་དང་འདོད་ལྷགཉིས་ཀ་ལ་
གསར་དུ་སྐྱེར་རུང་ངོ༌། །སྒོམ་ལམ་ཁམསགསུམ་ཀ་ལ་རྟེན་སྲིད་ལ་ཁ་ཅིག་གཟུགས་མེད་ལ་
མི་རྟེན་པར་འདོད་དོ། །མི་སློབ་ལམ་གྱི་ལོངས་སྐུ་ནི་གཟུགས་ཀྱི་རྟེན་ལ་སྐྱེ་ལ། མཆོག་གི་
སྤྲུལ་སྐུ་ནི་མི་སྐྱེས་པ་ཁོ་ན་རྟེན། སྤྲུལ་སྐུ་ཕལ་པ་ནི་གདུལ་བྱའི་དབངགིས་སྣ་ཚོགས་ལ་རྟེན་
གཉིས་པ་སེམས་ཀྱི་རྟེནནི། ཚོགས་ལམ་ཐོས་བསམ་གཙོ་ཆེ་བས་འདོད་སེམས་ལ་
བརྟེན་པ་གཙོ་ཆེ་ཞིང་། སྦྱོར་མཐོང་གཉིས་ནི་བསྒོམས་བྱུང་ཡིན་པས་བསམ་གཏན་དང་པོའི་
ཉེར་བསྡོགས་དང་དངོས་གཞི་ཙམ་པོ་དང་དངོས་གཞི་ཁྱད་པར་ཅན་དང་བསམ་གཏན་ལྷག་
-3 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་གསུམ་སྟེ་དྲུག་ལ་རྟེན་ནོ། །འདོད་སེམས་རྣམ་གཡེང་ཆེ་བ་དང་གཟུགས་མེད་ལྷག་མཐོང་
ཆུང་བས་མི་རྟེན་ནོ། །སྒོམ་ལམ་ནི་བསམ་གཏན་ས་དྲུག་དང་གཟུགས་མེད་དང་པོ་གསུམ་ལ་
རྟེན་གྱི། འདོད་པ་དང་སྲིད་རྩེ་ལ་མི་རྟེན་པར་འཕགས་པ་གྲོལ་སྡེ་བཞེད་པ་འཐད་པར་མངོན་
ནོ༑ ༑རྟེན་འདི་དག་ནི་ཐེག་པ་གཉིས་ཀྱི་ལུགས་བསྡོམས་ནས་འཐད་པརྣམས་བཀོད་དོ། །
གཉིས་པ་ལ་གཉིས་ཀྱི་དང་པོ་སྤང་བྱ་ངོས་བཟུང་བ་ལ་གཉིས་ཀྱི་དང་པོ་སྤྱིར་ལམ་
རྣམས་ཀྱི་སྤང་བྱ་ནི། ཀུན་འབྱུང་ལས་དང་ཉོན་མོངས། ཉོན་སྒྲིབ་དང་ཤེས་སྒྲིབ་པོ། །དེ་ལ་
ལས་ནི་གཉིས་ཏེ་སེམས་མངོན་པར་འདུ་བྱེད་པ་ཡིད་ཀྱི་ལས་ནི་སེམས་པའི་ལས་སོ། །དེ་ལ་
དབྱེ་ན་འདོད་པའི་བདེ་འགྲོའི་རྒྱུ་བསོད་ནམས་དང་ངན་འགྲོའི་རྒྱུ་བསོད་ནམས་མིན་པ་དང་
ཁམས་གོང་མའི་རྒྱུ་མི་གཡོ་བའི་ལསཏེ་གསུམ་མོ། །སྒོ་གསུམ་གྱི་ལས་མི་དགེ་བཅུ་དང་ཟག་
བཅས་ཀྱི་དགེ་བཅུ་ནི་བསམ་པའི་ལས་སོ། །ཉོན་མོངས་ནི་མཐོང་སྒོམ་གྱི་སྤང་བྱ་འོག་ཏུ་
འཆད་པ། ཤེས་སྒྲིབ་ནི་འཁོར་གསུམ་དུ་རྟོག་པའོ། །
གཉིས་པ་བྱེ་བྲག་མཐོང་སྒོམ་གྱི་སྤང་བྱ་ནི། ཉན་ཐོས་ཀྱི་ལྟར་ན་མཐོང་སྤང་གྱ་
བརྒྱད་དེ། འདོད་ཁམས་ན་སྡུག་བསྔལ་མཐོང་སྤང་འདོད་ཆགས། ཁོང་ཁྲོ། ང་རྒྱལ། མ་རིག་
པ་ཐེ་ཚོམ་ལྟ་བ་སྟེ་རྩ་ཉོན་དྲག་གི་ལྟ་བ་ལ། འཇིག་ཚོགས་སུ། མཐར། ལོག་པར། ལྟ་བ་
མཆོག་ཏུ་འཛིན་པའི། ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པའི་ལྟ་བ་སྟེ་ལྔར་ཕྱེ་
བས་བཅུ། ཀུན་འབྱུང་འགོག་པ་ལ་ལྟ་བ་དང་པོ་གཉིས་དང་ཐ་མ་བོར་བས་བདུན་བདུན།
ལམ་ལ་ལྟ་བ་དང་པོ་གཉིས་བོར་བས་བརྒྱད་དེ། མཛོད་དུ། དེ་དག་བཅུ་དང་བདུན་བདུན་
བརྒྱད། །ལྟ་བ་གསུམ་གཉིས་མ་གཏོགས་སོ། །ཞེས་སོ། ཁམས་གོང་མ་གཉིས་ན་ཁོང་ཁྲོ་
མེད་པས་དེ་དག་དགུ་དང་དྲུག་དྲུག་བདུན་དུ་འགྱུར་བས་ཉེར་བརྒྱད་པགཉིས་སོ། །ཐེག་ཆེན་
བ 4
0 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ལྟར་ན་འདོད་ཁམས་ན་བདེན་བཞི་ལ་བཅུ་བཅུ་སྟེ་བཞི་བཅུ། ཁམས་གོང་མགཉིས་ན་ཁོང་ཁྲོ་
མེད་པས་བདེན་བཞི་ལ་དགུ་དགུ་སྟེ་སོ་དྲུག་པ་གཉིསཏེ་བརྒྱ་དང་བཅུ་གཉིས་སོ། །སྒོམ་སྤང་
ལ་ཉན་ཐོས་ལྟར་ན། ཁམས་གསུམ་གྱི་འདོད་ཆགས་ང་རྒྱལ་མ་རིག་པ་དགུ་དང་འདོད་པའི་
ཁོང་ཁྲོ་སྟེ་བཅུ། ཐེག་ཆེན་ལྟར་ན། དེའི་སྟེང་དུ་འཇིག་ལྟ་དང་མཐར་འཛིན་གཉིས་ཁམས་
གསུམ་གྱི་ཕྱེ་བས་དྲུག་གོ། །དེ་ལ་འདོད་ཁམས་དང་བསམ་གཏན་བཞི་དང་གཟུགས་མེད་
བཞི་སྟེ་ཁམས་གསུམ་ས་དགུ་ལ་ཆེན་པོའི་ཆེན་པོ་ལ་སོགས་པ་དགུས་ཕྱེ་བས་ཁོང་ཁྲོ་མ་
གཏོགས་ལྔ་ལ་གྱ་གཅིག་སྟེ་འདོད་ཁམས་ཀྱི་ཁོང་ཁྲོ་དགུ་སྟེ། བཞི་བརྒྱ་དང་བཅུ་བཞིའོ། །
རྒྱས་པར་མངོན་པ་གོང་འོག་གཉིས་སུ་གསུངས་ཏེ་འདིརནི་གྲངས་ཙམ་མོ། །
གཉིས་པ་དེ་ཉིད་སྤོང་བའི་ཚུལ་ནི། ཀུན་བཏུས་སུ། སྤོང་བ་གང་ཞེ་ན། ཇི་ལྟར་
སྤོང་བ་དང་ཡིད་ལ་བྱེད་པ་ཅི་འདྲ་བ་དང་། གང་ཞིག་གང་ལས་སྤོང་བའོ། །ཇི་ལྟར་སྤོང་ཞེ་ན་
ཡོངས་སུ་ཤེས་པ་དང་ཡོངས་སུ་སྤོང་བ་དང་གཉེན་པོ་བརྙེད་པས་སོ། །ཡོངས་སུ་ཤེས་པ་གང་
ཞེ་ན། དེའི་གཞིའི་དངོས་པོ་ཡོངས་སུ་ཤེས་པ་དང་ངོ་བོ་ཉིད་ཡོངས་སུ་ཤེས་པ་དང་ཉེས་
དམིགས་ཡོངས་སུ་ཤེས་པའོ། །ཡོངས་སུ་སྤོང་བ་གང་ཞེ་ན། འབྱུང་པར་གྱུར་པ་དང་དུ་མི་
ལེན་པའོ། །གཉེན་པོ་རྙེད་པ་གང་ཞེ་ན། མ་སྐྱེས་པ་སྤང་བའི་ཕྱིར་ལམ་རྙེད་པ་གངཡིན་པའོ།།
ཡིད་ལ་བྱེད་པ་ཅི་འདྲ་བས་སྤོང་ཞེ་ན། འདྲེས་པ་ལ་དམིགས་པས་སྤོང་སྟེ་ཆོས་ཐམས་ཅད་
བདག་མེད་པ་ཞེས་བྱའོ། །ཞེས་པས་རིགས་འདྲ་སྔ་མས་བཞག་པའི་བག་ལ་ཉལ་མ་སྤངས་པ་
དང༌། སྡུག་མི་སྡུག་ཏུ་སྣང་བའི་ཡུལ་ཉེ་བ་དང་། མི་གཙང་བ་ལ་གཙང་འཛིན་སོགས་ཚུལ་
བཞིན་མ་ཡིན་པའི་ཡིད་བྱེད་དེ་ཉོན་མོངས་ཀྱི་རྒྱུ་ཤེས་པ། ཉོན་མོངས་ཀྱི་ངོ་བོ་མ་ཞི་བར་ཤེས་
པ་དང་འབྲས་བུ་བདག་གཞན་ལ་གནོད་པ་སོགས་ཉེས་དམིགས་ཤེས་ནས་ཉོན་མོངས་སྐྱེས་
པ་དང་དུ་མི་ལེན་ཞིང་མ་སྐྱེས་པ་སྤང་བའི་ཕྱིར་གཉེན་པོ་བརྟེན་ཏེ་བདག་མེད་དུ་ཤེས་པས་
- 1 1 -



|
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤོང་ངོ་། །གཉེན་པོ་དེ་ཡང་། སྤང་བྱ་ལ་ཉེས་དམིགས་སུ་ལྟབ་རྣམ་པར་སུན་འབྱིན་པ་གཉེན་
པོ་དང་། སྦྱོར་བ་དང་བར་ཆད་མེད་ལམ་སྤོང་བ་གཉེན་པོ་དང་། རྣམ་གྲོལ་གྱི་ལམ་རྟེན་
གཉེན་པོ་དང༌། དེའི་གོང་མའི་ལམ་ཐག་བསྲིངས་པ་ གཉེན་པོ་སྟེ་བཞིར་ཀུན་བཏུས་སུ་
གསུངས་སོ། །དེ་ཡང་མཐོང་སྒོམ་གྱིས་སྤང་བྱ་མངོན་གྱུར་མི་སྤོང་སྟེ་འདས་པ་འགགས་མ་
འོངས་པ་མ་སྐྱེས་པས་མེད་ལ། ད་ལྟར་བ་ཡེ་ཤེས་དང་མཉམ་དུ་མི་འཇུག་པས་སོ། །དེས་ན་
ས་བོན་སྤོང་བ་ཡིན་ནོ། །དེ་ཡང་དེར། གང་ཞིག་གང་ལས་སྤོང་ཞེ་ན། འདས་པ་ནི་འགགས་
པའི་ཕྱིར་མ་ཡིན་ནོ། །མ་འོངས་པ་ནི་མ་བྱུང་པའི་ཕྱིར་མ་ཡིན་ནོ། །ད་ལྟར་བྱུང་བ་ནི་ལམདང་
མཉམ་དུ་མི་འཇུག་པའི་ཕྱིར་མ་ཡིན་ནོ། །ཞེས་སོ། །དེའང་བདེན་བཞིའི་ཆོས་བཟོད་བཞི་
སྐྱེས་པས་མཐོང་སྤང་བཞི་གཅིག་ཆར་སྤོང་ལ། ལམ་སྐྱེ་བ་དང་དུས་མཉམ་དུ་ས་བོན་སྤོང་ངོ་།།
སྒོམ་སྤང་ནི་སྒོམ་ལམ་དགུ་དང་དེ་རེ་རེའང་ཆ་དུ་མར་ཕྱེ་ནས་རིམ་གྱིས་སྤོང་སྟེ་བསྡུ་བར།
ཉོན་མོངས་ཐམས་ཅད་གཅིག་ཆར་སྤོང་བར་རིག་པར་བྱའོ་ཞེས་དང་། སྒོམ་པས་སྤང་བར་བྱ་
བ་ནི་རིམ་གྱིས་སྤོང་བར་རིག་པར་བྱ་སྟེ། ལམ་གོམས་པས་སྤང་བར་བྱ་བ་ཡིན་པའི་ཕྱིར་རོ། །
ཞེས་སོ། །ས་བོན་གང་གི་གཉེན་པོ་དེ་སྐྱེ་བ་དང་སྤང་བྱ་འགག་པ་དུས་མཉམ་ཀྱི་གཉེན་པོ་
སྐྱེས་ནས་གདོད་སྤང་བྱ་སྤོང་བ་ནི་མ་ཡིན་ཞིང་། ས་བོན་བཅོམ་པས་ཕྱིས་རྐྱེན་དང་ཕྲད་ཀྱང་
མི་སྐྱེ་བ་ནི་སྤངས་པའི་དོན་ཏེ། ཀུན་བཏུས་སུ། གཉེན་པོའི་རྣམ་པ་དེ་འབྱུང་བ་དང་། གནས་
ངན་ལེན་གྱི་རྣམ་པ་དེ་འགག་པ་ནི་མཉམ་པས་མཉམ་པ་སྟེ་སྣང་བ་དང་མུན་པ་འབྱུང་བ་དང་
འགག་པ་བཞིན་ནོ། །གནས་ངན་ལེན་གྱི་རྣམ་པ་དང་བྲལ་བས་མ་འོངས་པ་ན་ཉོན་མོངས་པ་
མི་སྐྱེ་བའི་ཆོས་ཅན་དུ་གནས་པ་དེ་ནི་སྤོང་བའོ། །ཞེས་སོ། །
གསུམ་པ་ཡོན་ཏན་གཉིས་ལྡན་དགེ་འདུན་བསྟན་པ་ལ་གསུམ་གྱི་དང་པོ་བསྟོད་
བ 4 2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼ང
པའི་སྒོ་ནས་མདོར་བསྟན་པ་ནི། གཤིས་ལ་གནས་པ་དོན་གྱི་སེམས་འདི་རང་བཞིན་གྱིས་
འོདགསལ་བསན་མུན་པ་མེད་པར་གཟིགས་པའི་ཕྱིར་དང་། གློ་བུར་བ་ཉོན་མོངས་པརྣམས་
གདོད་ནས་ངོ་བོ་ཉིད་ཀྱིས་མེད་པར་གཟིགས་པས་རྒྱུ་བྱས་ཏེ། རྒྱལ་སྲས་གང་དག་འགྲོ་བ་
ཀུན་ལ་རྟག་ཏུ་བཞུགས་པའི་ཁམས་ཆོས་དང་གང་ཟག་གི་བདག་མེད་པ་ཡང་དག་པའི་མཐའ་
སྤྲོས་པ་གདོད་ནས་ཞི་བའི་བདེ་གཤེགས་སྙིང་པོ་མངོན་སུམ་དུ་ཡང་དག་པར་རྟོགས་པ་ཇི་ལྟ་
བ་བཞིན་ཡོད་པ་གཟིགས་པ་དང་། དེ་རྟོགས་ནས་སེམས་ཅན་ཐམས་ཅད་ལ་རྟོགས་པའི་
སངས་རྒྱས་ཆོས་སྐུདྲི་བཅས་ཀྱིགནས་སྐབས་རྗེས་སུ་ཞུགས་པར་གཟིགས་པ་ཇི་སྙེད་ཡོད་པ་
སྟེ༑ གཟིགས་པ་གཉིས་ལ་ཆགས་པ་དང་ཐོགས་པའི་སྒྲིབ་པ་མེད་པའི་བློ་ཤེས་རབ་མངའ་
བའི་སེམས་ཅན་རྣམ་པར་དག་པ་རྒྱལ་སྲས་ཆོས་དབྱིངས་མཐའ་ཡས་པའི་ཡུལ་ཅན་གྱི་ཡེ་
ཤེས་ཀྱིགཟིགས་པརྣམ་དག་གཉིས་མངའ་བ་དེ་ལ་འདུད་དོ། ། །
གཉིས་པ་དེ་ཉིད་ཕྱེ་སྟེ་རྒྱས་པར་བཤད་པ་ནི། ཇི་ལྟ་བ་བཞིན་དང་ཇི་སྙེད་པ་
གཟིགས་པའི་ནང་གི་ནི་ཡེ་ཤེས་ཀྱི་གཟིགས་པ་དག་པ་སྔར་བསྟན་པ་དེ་དང་ལྡན་པའི་ཕྱིར། །
བློ་ལྡན་བྱང་ཆུབ་སེམས་དཔའ་ཕྱིར་མི་ལྡོག་པའི་ཚོགས་རྣམས་ནི་བླན་མེད་པའི་ཡོན་ཏན་དང་
ལྡན་པ་ཉིད་དོ། །དེ་ལ་ཇི་ལྟ་བ་ནི་འགྲོ་བ་ལ་བཞུགས་པའི་ཁམས་དེ་བདག་གཉིས་མེད་པ་
སྤྲོས་པ་ཞི་བའི་ཆེད་དུ་རྟོགས་པའི་ཕྱིར་ཇི་ལྟ་བ་ཉིད་གཟིགས་པ་ཡིན་ལ་དེའི་རྒྱུ་ཡང་། སེམས་
རང་བཞིན་གྱིས་ནི་ཡོངས་སུ་དག་ཅིང་འོདགསལ་བར་གཟིགས་པའི་ཕྱིར་དང་། དེའི་གློ་བུར་
ཉོན་མོངས་རྣམས་གདོད་ནས་ཟད་ཅིང་མེད་ལ་འགགས་པར་གཟིགས་པའི་ཕྱིར་རོ། །འདིར་
རང་བཞིན་འོད་གསལ་གྱི་སེམས་དང་། དེའི་ཉོན་མོངས་པ་གཉིས་ནི་དགེ་བ་དང་མི་དགེ་བ་
ཡིན་པས་གཅིག་རྒྱུ་བན་གཉིས་པ་མཚམས་སྦྱོར་བ་མེད་ཀྱང་གཅིག་ལ་གཅིག་གནས་པ་འདི་
ནི༔ ཟག་མེད་ཀྱི་དབྱིངས་ལ་རྟོགས་པར་དཀའ་བའི་གནས་ཏེ། དཔལ་ཕྲེང་གི་མདོར།
-4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅོམ་ལྡན་འདས་དགེ་བའི་སེམས་ནི་སྐད་ཅིག་མ་སྟེ་དེ་ནི་ཉོན་མོངས་པ་དག་གིས་ཉོན་
མོངས་པར་མི་འགྱུར་རོ། །མི་དགེ་བའི་སེམས་སྐད་ཅིག་མ་སྟེ། སེམས་དེ་ནི་ཉོན་མོངས་པ་
དག་གི་ཉོན་མོངས་པ་མ་ལགས་པ་ཉིད་དོ། །བཅོམ་ལྡན་འདས་ཉོན་མོངས་པ་ནི་སེམས་ལ་མི་
རེག་ལ་སེམས་ཉོན་མོངས་པ་ཡང་མ་ལགས་ན། བཅོམ་ལྡན་འདས་འདི་ལ་ཇི་ལྟར་རེག་པའི་
ཆོས་ཅན་མ་ལགས་པའི་སེམས་ཉོན་མོངས་པར་འགྱུར། བཅོམ་ལྡན་འདས་ཉེ་བའི་ཉོན་
མོངས་པ་ནི་མ་མཆིས་ལ་ཉེ་བར་ཉོན་མོངས་པར་འགྱུར་བའི་སེམས་ནི་མཆིས་སོ། །བཅོམ་
ལྡན་འདས་དེ་ལྟར་ལགས་མོད་ཀྱི་རང་བཞིན་གྱིས་ཡོངས་སུ་དག་པའི་སེམས་ཀྱི་ཉེ་བའི་ཉོན་
མོངས་པའི་དོན་ནི་རྟོགས་པར་དཀའ་འོ། །ཞེས་སོ། །དེ་ལ་དགེ་བའི་སེམས་སྐད་ཅིག་མ་ཞེས་
པ་ནི་འདུས་མ་བྱས་ཀྱི་སྐད་ཅིག་མའོ། །མི་དགེ་བའི་སེམས་ཉོན་མོངས་པས་ཉོན་མོངས་པར་
མི་འགྱུར་ཞེས་པ་ནི་རང་ལ་རང་གིས་བྱེད་པ་འགལ་བ་ལ་དགོངས་སོ། །ཇི་སྙེད་པ་གཟིགས་
པ་ནི་ཤེས་བྱའི་དངོས་པོ་མཐའ་དག་མཐར་ཐུག་པར་རྟོགས་པ་འཇིག་རྟེན་ལས་འདས་པའི་བློ་
ཤེས་རབ་ཀྱིས། ཐམས་ཅད་མཁྱེན་པའི་ཆོས་ཉིད་བདེ་གཤེགས་སྙིང་པོ་ནི། ཐ་ན་དུད་འགྲོ་
དང་དམྱལ་བ་ཡང་རུང་སྟེ་སེམས་ཅན་ནོ་ཅོག་ཐམས་ཅད་ལ་ཡོད་པར་མཐོང་བའི་ཕྱིར། ཆོས་
ཉིད་ཇི་སྙེད་ཡོད་པ་གཟིགས་པ་ཉིད་དོ། །གཟིགས་པ་འདི་ཡང་ས་དང་པོར་འབྱུང་སྟེ་ཆོས་
དབྱིངས་ཀུན་འགྲོར་མཐོང་བ་མཐོང་ལམ་གྱི་དོན་ནོ། །དེ་ལྟར་ཇི་ལྟ་ཇི་སྙེད་གཟིགས་པ་
གཉིས་ཀྱིས་འཕགས་པའི་ལམ་རྟོགས་པ་གང་ཡིན་པ་དེ་ནི། འཕགས་པའི་སོ་སོ་རང་རིག་པ་
འཇིག་རྟེན་ལས་འདས་པའི་ཡེ་ཤེས་ཀྱིས་མཐོང་བ་ཉིད་ཡིན་ནོ། །མཐོང་བ་དེ་ཡང་གདོད་
ནས་དྲི་མ་མེད་པའི་དབྱིངས་སྙིང་པོ་ལ་ཇི་ལྟ་བ་བཞིནགཟིགས་པས་ཁམས་ཀྱི་ངོ་བོ་ལ་ཆགས་
པ་མེད་པ་དང་། ཇི་སྙེད་པགཟིགས་པས་ཤེས་བྱ་ཐམས་ཅད་ཀྱི་ཡུན་ཡིན་པའི་ཕྱིར་སྙིང་པོའི་
• 4
4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
མཐའ་ལ་ཐོགས་པ་མེད་པའི་ཕྱིར་ཉི་ཙེ་བའི་ཡེ་ཤེས་ཀྱིས་མཐོང་བ་ལ་ལྟོས་ནས་ཡེ་ཤེས་དེ་
རྣམ་པར་དག་པ་ཡིན་ནོ། །
གསུམ་པ་དགེ་འདུན་སྐྱབས་སུ་འཇོག་པའི་རྒྱུ་མཚནནི། དེ་ལྟར་ཡེ་ཤེས་གཟིགས་
པ་དེ་དག་པ་ཡིན་པས་ན་སངས་རྒྱས་ཀྱི་ཡེ་ཤེས་བླན་མེད་པ་དང་ཉེ་བའི་ཕྱིར་ཚུལ་ཁྲིམས་ལ་
སོགས་པའི་ཡོན་ཏན་ལས་མཆོག་ཏུ་གྱུར་པ་དེ་དང་ལྡན་པས་བྱང་སེམས་འཕགས་པ་ཕྱིར་མི་
ལྡོག་པའི་དགེ་འདུན་ནི་ལུས་ཅན་ཀུན་གྱི་སྐྱབས་སུ་འཐད་པ་ཡིན་ནོ། །འདིར་ཉན་ཐོས་ཀྱི་
དགེ་འདུན་ནི་མཆོད་འོས་མིན་པས་སྐྱབས་སུ་མི་འོས་ཏེ་གཞན་ཕན་གྱི་བསམ་པ་རྣམ་པར་མ་
དག་པའི་ཕྱིར་རོ། །དེས་ན་སངས་རྒྱས་ཀྱི་ཟླ་བ་ཉ་བ་དང་ཉེ་བར་གྱུར་པའི་རྒྱལ་སྲས་ཀྱི་ཟླ་བ་
ཚེས་པ་དོར་ནས། ཉི་ཙེ་བའི་ཡེ་ཤེས་ཀྱི་སྣང་བ་ཅན་སྐར་མ་ལྟ་བུའི་ཉན་ཐོས་ལ་སུ་ཞིག་ཕྱག་
བྱེད་པར་འགྱུར། དེ་ཡང་དབང་བཅུ་ལགས་པའི་ཡོན་ཏན་ལྟ་ཞོག་སེམས་དང་པོ་བསྐྱེད་པའི་
རྒྱལ་སྲས་ཀྱིས་ཀྱང་ཉན་ཐོས་ཆེན་པོ་ཟག་མེད་ཀྱི་ཚུལ་ཁྲིམས་དག་པའི་མཐར་ཕྱིན་པ་ཡང་
ཟིལ་གྱིས་གནོན་པས་ཡོན་ཏན་གྱི་ཁྱད་ཞུགས་པའི་ཕྱིར་རོ། །དེ་སྐད་དུ་ཡང་། གང་ཞིག་ཚུལ་
ཁྲིམས་བདག་དོན་བྱེད་པས་རྣམ་རྒྱས་ཤིང་། །ཚུལ་ཁྲིམས་འཆལ་པའི་སེམས་ཅན་རྣམས་ལ་
བརྩེ་བྲལ་བ། །བདག་ཉིད་རྒྱས་བྱེད་ཚུལ་ཁྲིམས་ནོར་གྱིས་རབ་དག་པ། །འཕགས་པ་དེ་ནི་
ཚུལ་ཁྲིམསརྣམ་པར་དག་མི་བརྗོད། །གང་ཞིག་གཞན་ལ་མཆོག་ཏུ་སྙིང་རྗེ་བསྐྱེད་ནས་ནི། །
ཚུལ་ཁྲིམས་ཡང་དག་བླངས་པ་བྱས་ཏེ་མེ་རླུང་དང་། །ཆུ་དང་ས་བཞིན་གཞན་དག་ཉེ་བར་
འཚོ་བྱེད་པ། །དེནི་ཁྲིམས་ལྡན་གཞན་གྱི་དེ་ཡི་གཟུགས་བརྙན་ཡིན། །ཞེས་སོ། །
གཉིས་པ་སྐྱབས་གསུམ་སྟོན་པའི་རྒྱུ་མཚན་བཤད་པ་ནི། སྟོན་པ་སངས་རྒྱས་དང་
བསྟན་པ་ཆོས་དང་སློབ་མ་དགེ་འདུན་གྱི་ཡོན་ཏན་བསྟན་པའི་དོན་གྱིས་དང་། སངས་རྒྱས་
དོན་དུ་གཉེར་བར་ཞུགས་པ་བྱང་ཆུབ་སེམས་དཔའི་ཐེག་པ་བ་དང་རང་ཉིད་རྟེན་འབྲེལཟབ་
- 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མོ་རྟོགས་པའི་ཕྱིར་ཞུགས་པ་རང་རྒྱལ་གྱི་ཐེག་པ་བ་དང་། གཞན་ལས་ཐོས་པའི་སྒྲ་རྗེས་སུ་
རྟོགས་པའི་ཕྱིར་ཞུགས་པ་ཉན་ཐོས་ཀྱི་ཐེག་པ་བ་སྟེ་ཐེག་པ་གསུམ་གྱི་གང་ཟག་གི་དོན་དང་།
སངས་རྒྱས་སོགས་ལ་བྱ་བ་བྱེད་པ་གསུམ་ལ་མོས་པ་རྣམས་ཀྱི་དབང་དུ་བྱས་ནས་སྐྱབས་
གནས་གསུམ་དུ་རྣམ་པར་གཞག་པ་ཡིན་ཏེ། མདོར་ན་དོན་གསུམ་གྱིས་གང་ཟག་དྲུག་གི་
དབང་དུ་བྱས་ནས་སྐྱབས་གསུམ་བསྟན་པ་འདི་ནི་ཀུན་རྫོབ་ཀྱི་རྟེན་ལ་གནས་པས་སེམས་
ཅན་རྣམས་ཐེག་པ་ལ་རིམ་གྱིས་གཞུག་པའི་དོན་དུ་བསྟན་པ་དྲང་དོན་ཡིནནོ། ། །
གསུམ་པ་ངེས་དོན་སྐྱབས་གནས་གཅིག་ཏུ་བཤད་པ་ནི། ངེས་པའི་དོན་དུ་ན་ཆོས་
དང་དགེ་འདུན་གཉིས་སྐྱབས་མ་ཡིན་ཏེ། ཆོས་ལ་ལུང་དང་རྟོགས་པ་གཉིས་ལས་ལུང་ནི་
ལམ་མངོན་པར་རྟོགས་པ་ན་ཆུར་བརྒལ་ཟིན་གྱི་གཟིངས་བཞིན་དུ་ས་ལ་དོར་བར་བྱ་བ་ཡིན་
པའི་ཕྱིར་རོ། །རྟོགས་པ་ལ་ལམ་དང་འགོག་པ་གཉིས་ལས་ལམ་ནི་འདུས་བྱས་ཡིན་པས་
བརྫུན་པ་བསླུ་བའི་ཆོས་ཅན་ཡིན་པའི་ཕྱིར་རོ། །འགོག་པ་ནི་ཐེག་ཆེན་ཚུལ་གྱི་འགོག་པ་སྡུག་
ཀུན་འགགས་པའི་གཞི་ཆོས་དབྱིངས་སྐྱབས་ཡིན་ཡང་ཉན་ཐོས་ཀྱི་ཚུལ་གྱིས་མར་མེ་རྒྱུན་
ཆད་པ་བཞིན་དུ་སྡུག་ཀུན་མེད་ཙམ་གྱི་མེད་དགག་ལ་འདོད་པས་དེ་ནི་མེད་པ་ཡིན་པའི་ཕྱིར་
རོ༑ ༑དགེ་འདུན་ནི་ཐེག་པ་གསུམ་ལ་གནས་པའི་ཚོགསཏེ། དེ་དག་ཀྱང་རྟག་ཏུ་འཇིགས་པ་
དང་བཅས་པས་སངས་རྒྱས་ལ་སྐྱབས་སུ་འགྲོ་བངེས་པར་འབྱུང་བ་ཚོལ་བ་སློབ་པ་བྱ་བ་དང་
བཅས་པ་བྱང་ཆུབ་བསྒྲུབ་པ་ལ་ཞུགས་པ་ཡིན་པའི་ཕྱིར་རོ། །འཇིགས་པ་དང་བཅས་པ་ཅི་ཞེ་
ན༑ དགྲ་བཅོམ་ཡང་སྲིད་སྤངས་པ་རྣམས་ཀྱང་བག་ཆགས་མ་སྤངས་པས་འདུ་བྱེད་ཐམས་
ཅད་ལ་རལ་གྲི་གདེངས་བཞིན་པའི་གཤེད་མ་བཞིན་དུ་འཇིགས་ཏེ། སེམས་ཅན་འཇིགས་
པས་འཇིགས་ནས་སྐྱབས་ཚོལ་བ་ལྟར། དེ་དག་ཀྱང་དེ་བཞིན་གཤེགས་པ་ལ་སྐྱབས་སུ་འགྲོ་
- 4
5 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༤
བའི་ ཕྱིར་ རོ། །དེས་ན་ འཇིགས་པ་ལས་ངེས་པར་འབྱུང་བ་ཚོལ་ ལོ༑ ༑ཚོལ་བའི་ཕྱིར་
འཇིགས་པའི་གཞི་སྤང་བའི་དོན་དུ་སློབ་པ་བྱ་བ་དང་བཅས་པའོ། །དེས་ན་འཇིགས་པ་མེད་
པའི་བྱང་ཆུབ་ཐོབ་པར་བྱ་བའི་ཕྱིར་ཞུགས་པ་ཡིན་ནོ། །དེའི་ཕྱིར། ལུང་དང་རྟོགས་པའི་ཆོས་
རྣམ་པ་གཉིས་དང་ཐེག་པ་གསུམ་གྱི་འཕགས་པའི་ཚོགས་དགེ་འདུན་རྣམས་ངེས་དོན་མཐར་
ཐུག་པ་གཏན་གྱི་སྐྱབས་གནས་མཆོག་མ་ཡིན་ནོ། །ཆོས་ཀྱི་དབྱིངས་དམ་པའི་དོན་དུ་སྟེ་དོན་
དམ་པར་འགྲོ་བ་སེམས་ཅན་པའི་སྐྱབས་གནས་མཐར་ཐུག་པ་ནི་སངས་རྒྱས་ཆོས་སྐུ་ཉག་
གཅིག་ཉིད་ཡིན་ཏེ། སྒོ་གསུམ་གྱི་ཉེས་པ་ཐུབ་པ་སྐྱེ་འགག་མེད་པའི་ཆོས་སྐུ་ནི་ལམ་དང་
འགོག་པའི་ཆོས་མཐར་ཐུག་པའི་སྐུ་ཅན་ཡིན་པའི་ཕྱིར་དང་། ཐེག་པ་གསུམ་གྱི་ཚོགས་ཀྱང་
ཆོས་སྐུ་དེ་ཡི་མཐར་ཐུག་པ་ཐོབ་པས་མཐར་ཕྱིན་པར་འགྱུར་པ་ཡིན་པའི་ཕྱིར་ཏེ། མདོར་ན་
ཆོས་དང་དགེ་འདུན་མཐར་ཐུག་པ་སངས་རྒྱས་ཆོས་སྐུ་རྟོགས་པ་ཡིན་ཞེས་པའི་དོནནོ། །དེས་
ན་འཇིག་རྟེན་ན་ཕྱི་མའི་མཐར་ཡང་མི་ཟད་པ་རྟག་པ་གཡུང་དྲུང་དོན་དམ་པའི་སྐྱབས་ནི་
སངས་རྒྱས་ཆོས་སྐུ་གཅིག་པུ་ཉིད་དེ༑ དཔལ་འཕྲེང་གི་མདོར། ཀྱེ་འཇིག་རྟེན་ལ་ཕན་པའི་
ཕྱིར་ཆོས་མི་ཟད་པ་དང་ཆོས་རྟག་པ་དང་ཆོས་བརྟན་པ་དང་སྐྱབས་ཀྱི་སེམས་ཅན་ཨ་ལ་ལ་
ཞེས་འཆི་བ་དག་ཀྱང་དེ་བཞིན་གཤེགས་པ་ཉིད་ལ་ཡང་དག་པར་སྨྲ་བས་སྨྲ་བ་ལགས་སོ། །
བཅོམ་ལྡན་འདས་དེ་ལྟར་ལགས་པས་འདི་ལྟར་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་རྣམས་ནི་སྐྱབས་མ་མཆིས་པ་དང་སྐྱོབ་པ་མ་མཆིས་པའི་
འཇིག་རྟེན་ན་ཕྱི་མའི་མཐར་ཐུག་པར་སྐྱབས་མི་ཟད་པ་དང་སྐྱབས་རྟག་པ་དང་སྐྱབས་བརྟན་
པ་ལགས་སོ། བཅོམ་ལྡན་འདས་ཆོས་ཞེས་བགྱི་བ་འདི་ནི་ཐེག་པ་གཅིག་གི་ལམ་བསྟན་པའི་
ཚིག་བླ་དྭགས་སོ། །བཅོམ་ལྡན་འདས་དགེ་འདུན་ཞེས་བགྱི་བ་འདི་ནི་ཐེག་པ་གསུམ་པའི་
ཚོགས་ཀྱི་ཚིག་བླ་དྭགས་སོ། །བཅོམ་ལྡན་འདས་སྐྱབས་འདི་གཉིས་ནི་དེའི་ཡང་དག་གི་
བ 4 7 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱབས་ཞེས་བགྱི་སྟེ་སྐྱབས་ཀྱི་རབ་མ་ལགས་སོ། །དེ་ཅིའི་སླད་དུ་ཞེ་ན་བཅོམ་ལྡན་འདས་
ཐེག་པ་གཅིག་གི་ལམ་བསྟན་པའི་ཆོས་ཀྱང་ཆོས་ཀྱི་སྐུ་རྟོགས་པའི་མཐའ་ལགས་ཏེ། བཅོམ་
ལྡན་འདས་དེའི་ཕ་རོལ་ན་ཐེག་པ་གཅིག་གི་ལམ་བསྟན་པའི་ཆོས་ཀྱིས་ནི་བགྱི་བ་ཅི་ཡང་མ་
མཆིས་སོ། །བཅོམ་ལྡན་འདས་ཐེག་པ་གསུམ་པའི་ཚོགས་ཀྱང་འཇིགས་པ་དང་བཅས་པས་
དེ་བཞིན་གཤེགས་པ་ལ་སྐྱབས་སུ་མཆི་བ་དང་འབྱུང་བའི་ཐབས་ཚོལ་བ་དང་སློབ་པ་བགྱི་བ་
དང་བཅས་པ་དང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཞུགས་པ་ལགས་སོ། །
བཅོམ་ལྡན་འདས་དེ་ལྟར་ན་སྐྱབས་འདི་གཉིས་ནི་སྐྱབས་ཀྱི་རབ་མ་ལགས་ཏེ། དུས་ཀྱི་
མཐའ་མཆིས་པའི་སྐྱབས་ལགས་སོ། །ཞེས་དང༌། བཅོམ་ལྡན་འདས་སྐྱབས་སུ་མཆིས་པ་
གཉིས་ནི་ཡང་དག་པར་ན་དེ་བཞིན་གཤེགས་པ་ལ་སྐྱབས་སུ་མཆིས་ཞེས་བགྱི་བའི་མཐའ་
ལགས་པར་ཁོང་དུ་ཆུད་པར་བགྱིའོ། །དེ་ཅིའི་སླད་དུ་ཞེ་ན༑ བཅོམ་ལྡན་འདས་དེ་བཞིན་
གཤེགས་པ་ཡངགཞན་མ་ལགས་སྐྱབས་ཉིད་ཀྱང་གཞན་་་་་ལགས་ཏེ་བཅོམ་ལྡན་འདས་
དེ་བཞིན་གཤེགས་པ་ཉིད་སྐྱབས་གསུམ་ལགས་སོ། །ཞེས་སོགས་རྒྱས་པར་གསུངས་པ་མདོ་
ཉིད་ལས་ཤེས་པར་བྱའོ། །
བཞི་པ་དཀོན་མཆོག་གསུམ་གྱི་ངེས་ཚིག་བཤད་པ་ནི། རཏྣ་ཞེས་པའི་སྒྲ་ནི་རིན་པོ་
ཆེ་དང་དཀོན་མཆོག་གཉིས་ཀ་ལ་འཇུག་པས། འདི་གཉིས་ཆོས་མཐུན་པ་དྲུག་གིས་ཆོས་
མཐུན་པས་དཀོན་མཆོག་ཏེ། འབྱུང་བ་དཀོན་པར་མཐུན་པ་ནི་དགེ་བ་མ་བསགས་པ་རྣམས་
བསྐལ་པ་མང་པོར་ཡང་དེ་དང་མི་འཕྲད་པའི་ཕྱིར་དང་། དྲི་མ་མེད་པར་མཐུན་པ་ནི་ཐམས་
ཅད་དྲི་མ་དང་བྲལ་བའི་ཕྱིར་དང་། མཐུ་དང་ལྡན་པར་མཐུན་པ་ནི་མངོན་ཤེས་དྲུག་ལ་སོགས་
པ་ཡོན་ཏན་བསམ་གྱིས་མི་ཁྱབ་པ་དང་ལྡན་པའི་ཕྱིར་དང་། འཇིག་རྟེན་གྱི་རྒྱན་དུ་གྱུར་པར་
，
- 4
8 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
མཐུན་པ་ནི་འགྲོ་བ་ཐམས་ཅད་ཀྱི་བསམ་པ་དགེ་བའི་རྒྱུ་ཡིན་པའི་ཕྱིར་དང་། རིན་པོ་ཆེ་
བརྙན་མ་ལས་མཆོག་ཉིད་དུ་གྱུར་པ་ནི་འཇིག་རྟེན་ལས་འདས་པའི་ཕྱིར་དང་། བསྟོད་སྨད་ལ་
སོགས་པས་འགྱུར་བ་མེད་པར་མཐུན་པ་ནི་འདུས་མ་བྱས་ཡིན་པའི་ཕྱིར་དཀོན་མཆོག་ཉིད་
ཅེས་བྱའོ། །
གཉིས་པ་ལ་གཉིས། ཐེག་པ་ཐུན་མོང་གི་སྐྱབས་འགྲོ་རྒྱས་པར་བཤད་པ། ཐེག་
ཆེན་གྱི་སྐྱབས་སུ་འགྲོ་ཚུལ་བཤད་པའོ། །དང་པོ་དྲུག་གི་དང་པོ་སྐྱབས་འགྲོའི་སྐྱབས་ཡུལནི།
སྐྱབས་གསུམ་བདུན་ཅུ་པར། སངས་རྒྱས་ཆོས་དང་དགེ་འདུནནི། །ཐར་པར་འདོད་པ་
རྣམས་ཀྱི་སྐྱབས། །ཞེས་པས་དཀོན་མཆོག་གསུམ་ཡིན་ལ། ཉན་ཐོས་ལྟར་ན་མཛོད་དུ།
སངས་རྒྱས་དགེ་འདུན་བྱེད་པའི་ཆོས། །མི་སློབ་པ་དང་གཉིས་ཀ་དང༌། །མྱ་ངན་འདས་ལ་
སྐྱབས་སུ་འགྲོ། །ཞེས་དང༌། ཐེག་ཆེན་གྱི་ངེས་དོན་ལྟར་ན། སྐྱབས་ནི་སངས་རྒྱས་ཉག་
གཅིག་ཡིན། །ཞེས་པ་ལྟར་རོ། །གཉིས་པ་སྐྱབས་སུ་འགྲོ་ཚུལ་ལ་གསུམ་གྱི་དང་པོ་རྒྱུ་རྐྱེན་ནི།
སྡུག་བསྔལ་གྱི་འཇིགས་པ་དང་། དཀོན་མཆོག་གསུམ་གྱི་ཡོན་ཏན་ལ་དད་པས་འགྲོ་སྟེ།
མདོ་རྒྱལ་མཚན་དམ་པར། འཇིགས་པས་ཉེན་པའི་མི་རྣམས་ནི། །ཕལ་ཆེར་རི་དང་ནགས་
ཚལ་དང༌། །ལྗོན་ཤིང་སོགས་ལ་སྐྱབས་འགྲོ་སྟེ༑ །སྐྱབས་དེ་མཆོག་གྱུར་མ་ཡིན་ཏེ། །
སྐྱབས་དེ་ལ་ནི་བརྟེན་ནས་ནི། །སྡུག་བསྔལ་ཀུན་ལས་མི་གྲོལ་ཏེ། །གང་ཚེ་གང་ཞིག་སངས་
རྒྱས་དང་། །ཆོས་དང་དགེ་འདུན་ལ་སྐྱབས་སོང་། །སྡུག་བསྔལ་ཀུན་ལས་གྲོལ་བར་འགྱུར།།
ཞེས་སོ། །གཉིས་པ་ངོ་བོ་ནི། དཀོན་མཆོག་གསུམ་ལ་འབྲས་བུ་དང་རྒྱུར་དམ་འཆའ་བ་སྟེ།
དེའང་གཞན་རྒྱུད་ལ་གྲུབ་ཟིན་གྱི་དཀོན་མཆོག་ལ་སྟོན་པ་དང་ལམ་དང་གྲོགས་ཀྱི་རྒྱུར་
འཛིན་པ་རྒྱུའི་དང་། རང་ལ་འབྱུང་འགྱུར་ལ་འབྲས་བུར་འཛིན་པ་འབྲས་བུའི་སྐྱབས་འགྲོའོ།།
གསུམ་པ་དུས་མཚམསནི། ཉན་ཐོས་ཇི་སྲིད་འཚོའི་བར་དུ་འགྲོ་ལ། ཐེག་ཆེན་པ་བྱང་ཆུབ་མ་
- 49 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཆིས་ཀྱི་བར་དུ་འགྲོའོ། །གསུམ་པ་བསླབ་བྱ་ལ་གཉིས་ཀྱི་དང་པོ་ཐུན་མོང་གི་བསླབ་བྱ་ནི།
སྐྱེས་བུ་དམ་པ་དང་འགྲོཊ་པ་དང་། དམ་པའི་ཆོས་ཉན་པ་དང་། ཚུལ་བཞིན་ཡིད་ལ་བྱ་བ།
ཆོས་ཀྱི་རྗེས་སུ་མཐུན་པའི་ཆོས་བསྒྲུབ་པསྟེབཞིའོ། །དབང་པོའི་སྒོ་བསྡམས་པ། སེམས་
ཅན་ལ་སྙིང་བརྩེ་བ། དཀོན་མཆོག་མཆོད་པ་ལ་བརྩོན་པ། སྡོམ་པ་ཅི་ནུས་སུ་བསྟེན་པའོ། །
གཉིས་པ་སོ་སོའི་བསླབ་བྱ་ནི། མྱང་འདས་ཆེན་པོར། གང་ཞིག་སངས་རྒྱས་སྐྱབས་
འགྲོ་བ། །དེ་ནི་ཡང་དག་དགེ་བསྙེན་ཏེ། །ནམ་དུ་ཡང་ནི་གཞན་དག་ལ། །སྐྱབས་སུ་སོང་བ་
མ་ཡིན་ནོ། །དམ་པའི་ཆོས་ལ་སྐྱབས་སོང་ན། །འཚེ་ཞིང་གསོད་པའི་སེམས་དང་བྲལ། །དགེ་
འདུན་ལ་ཡང་སྐྱབས་སོང་བས། །མུ་སྟེགས་ཅན་ལ་ཕྱག་མི་བྱ། །ཞེསདང་། བདུན་བཅུ་པར།
དགེ་བསྙེན་དུ་ནི་དམ་བཅས་ནས། །སྐྱབས་གསུམ་པོ་རྣམས་བསྲུང་བར་བྱ། །མུ་སྟེགས་
གཞན་ལ་གུས་པ་དང༌། །ཕྱག་དང་མཆོད་པ་རྣམས་མི་བྱ། །ཞེས་སོ། །རྒྱས་པར་དྲག་ཤུལ་
ཅན་གྱིས་ཞུས་པ་ལ་སོགས་པའི་མདོ་ལས་ཤེས་པར་བྱའོ། །བཞི་པ་དབྱེ་བ་ནི། ཉན་ཐོས་
སོགས་ཀྱི་ནི་ཐུན་མོང་བ་དང་། ཐེག་ཆེན་གྱི་ཐུན་མོང་མ་ཡིན་པ་སྟེ་གཉིས་དང་། སྔར་བསྟན་
པ་རྒྱུ་འབྲས་ཀྱི་གཉིས་དང་། དཀོན་མཆོག་ལ་ཤེས་ནས་དད་པ་བརྟན་པ་དང་དེ་ལས་གཞན་
མི་བརྟན་པ་སྟེ་གཉིས་དང་། འཇིགས་སྐྱོབས་ལེགས་སྨོན་གྱི་ནི་གནས་སྐབས་ཀྱི་དང་ངེས་
འབྱུང་གི་ནི་མཐར་ཐུག་གི་སྐྱབས་འགྲོ་སྟེ། དེ་ལྟར་གཉིས་ཚན་གྱི་དབྱེ་བ་བཞིའོ། །
ལྔ་པ་སྒྲ་དོན་ནི། གནས་སྐབས་དང་མཐར་ཐུག་གི་མི་མཐུན་ཕྱོགས་ལས་སྐྱོབ་པས་
ན་སྐྱབས་ཡིན་ཏེ། མདོ་རྒྱན་དུ། རྟག་ཏུ་ཉོན་མོངས་ཚོགས་ཀུན་དང་། །ཤེས་པར་སྤྱོད་པ་
ཐམས་ཅད་དང་། །རྒ་དང་འཆི་བ་དག་ལས་ཀྱང་། །སངས་རྒྱས་ཉིདནི་ཡོངས་སུ་སྐྱོབ། །འཚེ་
བ་དག་ནི་ཐམས་ཅད་དང༌། །ངན་སོང་དང་ནི་ཐབས་མིན་དང༌། །འཇིགས་ཚོགས་ཐེག་པ་
- 5 () -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
དམན་དགའ་བས། །སྐྱོབ་ཕྱིར་སྐྱབས་ཀྱི་དམ་པའོ། །ཞེས་ཉོན་མོངས་དང་ལས་དང་སྐྱེ་བའི་
ཉོན་མོངས་དང་། འོན་ལོང་སོགས་འཚེ་བ་དང་། ངན་སོང་གསུམ་དང་། ཐབས་མིན་པ་མུ་
སྟེགས་དང་། འཇིགས་ཚོགས་ཕུངཔོའི་འཆིང་བ་ཅན་དང་། ཐེག་དམན་རིགས་མ་ངེས་པ་
རྣམས་ལས་སྐྱོབ་པས་སངས་རྒྱས་སུ་བཤད་པ་བཞིན་ནོ། །འགྲོ་བ་ནི་མི་མཐུན་ལས་སྒྲོལ་
བའི་དཔུང་གཉེན་ཞུ་བར་བསྙེནཏེ་སོང་བའོ། །དྲུག་པ་ཕན་ཡོན་ལ་གཉིས། མཐར་ཐུག་གི་
གནས་སྐབས་ཀྱི་ཕན་ཡོན་ནོ། །དང་པོ་ནི། སངས་རྒྱས་ལ་སྐྱབས་སུ་སོང་བས་འཚང་རྒྱ།
ཆོས་ལ་སོང་བས་ཆོས་འཁོར་བསྐོར། དགེ་འདུན་ལ་སོང་བས་དགེ་འདུན་གྱི་འཁོར་ཐོབབོ།།
གཉིས་པ་ལ་ལྔའི་དང་པོ་སྡོམ་པའི་རྒྱུ་བྱེད་པནི། མཛོད་དུ། བསྙེན་གནས་ཀུན་ལ་
ཡོད་མོད་ཀྱི། །སྐྱབས་སུ་མ་སོང་བ་ལ་མེད། །ཅེས་དང་། བདུན་བཅུ་པར། གསུམ་ལ་སྐྱབས་
འགྲོའི་དགེ་བསྙེན་ནི། །དེ་ནི་སྡོམ་བརྒྱད་རྩ་བ་ཡིན། །ཞེས་སོ། །གཉིས་པ་གནོད་པའི་ཚོགས་
བསྲུང་བ་ནི། ལས་ཉོན་དང་འཚེ་བ་ལ་སོགས་པ་ལས་སྲུང་བ་སྔར་བསྟན་པའོ། །གསུམ་པ་
འདོད་པའི་དོན་སྦྱོར་བ་ནི། མདོ་རྒྱན་དུ། འཇིག་རྟེན་ཇི་སྲིད་སེམས་ཅན་གྱི། །གནོད་དང་
ཕུན་སུམ་ཚོགས་པ་ཀུན། །བཟློག་ཅིང་འབྱོར་པར་བྱ་བའི་ཕྱིར། །སངས་རྒྱས་སྐྱབས་ཆེན་
ཉིད་དུ་འདོད། །ཅེས་སོ། །བཞི་པ་དམ་ཆོས་ཀྱི་སྒོར་གྱུར་པ་ནི། རྒྱ་ཆེར་རོལ་པར། གསུམ་པ་
སྐྱབས་སུ་འགྲོ་བ་ནི་ཆོས་སྣང་བའི་སྒོ་སྟེ། ཞེས་སོ། །ལྔ་པ་དམ་པའི་ཁྱུར་ཆུད་པ་ནི། སངས་
རྒྱས་ཀྱི་འཁོར་དུ་ཆུད་ཅིང་ལོག་པར་མོས་པའི་སྐྱོན་མེད་པའོ། །གཉིས་པ་ལ་གསུམསྐྱབས་
འགྲོའི་རང་བཞིན། ཁྱད་པར། ཕན་ཡོན། དང་པོ་ནི། མདོ་རྒྱན་དུ། འདི་ནི་དེ་དངོས་འདོད་
པས་ཁས་ལེན་དེ་ཡང་སྙིང་རྗེ་ལས་རིག་བྱ། །དེ་ལས་རྣམ་པ་ཀུན་མཁྱེན་ཕན་དང་བདེ་བྱེད་
དཀའ་ལ་སྐྱོ་བ་མེད། །ངེས་པར་འབྱུང་བ་ཐེག་པ་ཀུན་གྱིས་སྟོན་པའི་ཡོན་ཏན་རྟག་ཏུ་ལྡན། །
བརྡ་དང་ཆོས་ཉིད་ཐོབ་པ་བློ་ལྡན་རྣམས་ཀྱི་སྐྱབས་འགྲོ་འདི་མཆོག་ཡིན། །ཞེས་ཏེ། སངས་
- 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་ཉིད་འདོད་པས་སྐྱབས་སུ་ཁས་ལེན་པ་ངོ་བོ་དང་སྙིང་རྗེ་ལས་བྱུང་བ་རྒྱུ་དང་། རྣམ་
མཁྱེན་ཐོབ་པ་འབྲས་བུ་དང་། སེམས་ཅན་ལ་ཕན་བདེ་བྱེད་ཅིང་དཀའ་སྤྱད་ལ་མི་སྐྱོ་བ་བྱེད་
ལས་དང་ངེས་པར་འབྱུང་བར་བྱ་བ་ལ་ཐེག་པ་ཐམས་ཅད་ཀྱིས་རྟོན་པའི་ཡོན་ཏན་ཡོད་པ་
ལྡན་པ་དང་། རགས་པ་བརྡ་ལས་བྱུང་བ་དང་། ཕྲ་བ་ཆོས་ཉིད་ཀྱིས་ཐོབ་པ་དབྱེ་བ་སྟེ་ཆོས་
དྲུག་ལྡན་ནོ། །
གཉིས་པ་ནི། དེར། ཀུན་ཏུ་འགྲོ་དང་ཁས་ལེན་རྟོགས་དང་ཟིལ་གནོན་པར། །
དབྱེ་བའི་རང་བཞིན་དོན་རྣམ་བཞི་ཡི་ཁྱད་པར་གྱིས། །ཐེག་པ་མཆོག་ཕྱིར་དཀོན་མཆོག་
སྐྱབས་རབ་སོང་བ་ གང་། །དེ་ཉིད་སྐྱབས་སུ་སོང་བ་རྣམས་ཀྱི་མཆོག་ཅེས་བྱ། །ཞེས་ཏེ།
སེམས་ཅན་ ཐམས་ཅད་བསྒྲལ་བར་ཞུགས་པ་དང༌། ཐེག་པ་གསུམ་ལ་མཁས་པ་དང༌།
བདག་མེད་གཉིས་ལ་མཁས་པ་དང་། འཁོར་འདས་རོ་གཅིག་པས་རིམ་པ་ལྟར་སེམས་ཅན་
དང་ཐེག་པ་དང་ཡེ་ཤེས་དང་མྱང་འདས་ཀུན་འགྲོ་སྟེ་བཞིའོ། །སངས་རྒྱས་ཁོ་ན་དོན་དུགཉེར་
པ་སྨོན་ལམ་དང༌། སྐྱོ་བ་མེད་པར་དཀའ་བ་སྤྱོད་པ་སྒྲུབ་པ་དང༌། སངས་རྒྱས་ཀུན་དང་
མཉམ་པ་ཐོབ་པ་ཐོབ་པའི་ཁྱད་པར་ཏེ་ཁས་ལེན་གྱི་ཁྱད་པར་གསུམ་མོ། །ཆོས་འདི་ལ་མོས་
པའི་ཚེ་བསོད་ནམས་ཆེན་པོ་དང་། སེམས་བསྐྱེད་པའི་དུས་ན་སྲིད་པ་གསུམ་གྱི་བླ་མ་དང་།
བསམ་བཞིན་དུ་སྐྱེ་བ་འཛིན་པ་ན་སྲིད་པའི་བདེ་བ་དང་། མངོན་པར་རྟོགས་པའི་དུས་ན་སྡུག་
བསྔལ་ཞི་བ་དང་། མི་སྐྱེ་བའི་ཆོས་ལ་བཟོད་པ་ཐོབ་པ་ན་བློ་མཆོག་གི་བདེ་བ་དང་། སངས་
རྒྱས་པ་ན་ཆོས་སྐུ་ཐོབ་པ་སྟེ་རྟོགས་པའི་ཁྱད་པར་དྲུག་གོ །འཇིག་རྟེན་པའི་དགེ་བ་རྒྱ་ཆེ་བ་
དང༌། འཇིག་རྟེན་ལས་འདས་པའི་དོན་ཆེ་བ་དང་། སེམས་ཅན་སྨིན་པར་བྱེད་པས་ཚད་མེད་
པདང་། དབང་འབྱོར་པས་མི་ཟད་པ་སྟེ་ཉན་ཐོསརྣམས་ཟིལ་གྱིས་གནོན་པའི་ཁྱད་པར་དགེ་
-5 2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
བ་བཞིའོ། །དེ་ལྟར་ཀུན་འགྲོ་ལ་པ་སོགས་བཞིས་ཐེག་ཆེན་གྱི་སྐྱབས་འགྲོ་མཆོག་ཡིན་ནོ། །
གསུམ་པ་ནི། དེར། སྐྱབས་སུ་འགྲོ་བ་འདིར་སོང་དོན་ཆེན་དེས། །དེ་ནི་ཚད་མེད་ཡོན་ཏན་
ཚོགས་འཕེལ་འགྱུར། །འགྲོ་བ་འདི་ལ་སྙིང་རྗེའི་བསམ་པས་ཁྱབ། །མཚུངས་མེད་འཕགས་
ཆེན་ཆོས་ཀྱང་རྒྱས་པར་བྱེད། །ཅེས་ཏེ། ཡོན་ཏན་དཔག་མེད་འཕེལབ་རང་དོན། བསམ་པ་
སྙིང་རྗེས་ཁྱབ་པ་དང་སྦྱོར་བ་ཐེག་ཆེན་གྱི་ཆོས་རྒྱས་པར་བྱེད་པ་གཞན་དོན་གྱི་ཕན་ཡོན་ནོ། །
གཉིས་པ་ལ་བཞི། ཁམས་སོགས་གནས་བཞི་བསམ་མི་ཁྱབ་ཚུལ། གནས་བཞི་
ཤེས་བྱ་ཐམས་ཅད་བསྡུ་བ། གནས་བཞི་སོ་སོར་ཕྱེས་ཏེ་བཤད་པ། ཁམས་སོགས་བཞི་ལ་
མོས་པའི་ཕན་ཡོན་ནོ། །དང་པོ་ནི། གང་ཡོད་ན་དཀོན་མཆོག་འབྱུང་བའི་རྒྱུ་ནི་བཞི་སྟེ། ཉོན་
མོངས་པའི་སྦུབས་ལས་མ་གྲོལ་བའི་ཁམས་དྲི་མ་དང་བཅས་པའི་དེ་བཞིན་ཉིད་བདེ་
གཤེགས་སྙིང་པོ་དང་། དེ་ཉིད་སངས་རྒྱས་ཀྱི་སར་གནས་གྱུར་པ་དྲི་མ་མེད་པའི་དེ་བཞིན་
ཉིད་སངས་རྒྱས་ཀྱི་ཆོས་སྐུ་དང་། དྲི་མ་མེད་པའི་སངས་རྒྱས་དེ་ལ་ཡོད་པ་སྟོབས་ལ་སོགས་
པའི་ཡོན་ཏན་དང་ཡོན་ཏན་དེ་དང་ལྡན་པས་རྒྱལ་སྲས་ལུང་བསྟན་པ་རྒྱུན་མི་འཆད་པར་
མཛད་པ་རྒྱལ་བའི་མཛད་པ་ཕྲིན་ལས་ཏེ་བཞི་པོ་གང་ལས་དཀོན་མཆོག་དགེ་ཞིང་བཟང་བ་
གསུམ་འབྱུང་བའི་རྒྱུ་འདི་ནི། ཤིན་ཏུ་ཟབ་པས་དོན་དམ་ཆོས་ཉིད་མངོན་སུམ་དུགཟིགས་པ་
སངས་རྒྱས་རྣམས་ཀྱི་ཡེ་ཤེས་ཀྱི་ཡུལ་ཉིད་ཡིན་གྱི་གཞན་གྱི་ནི་མ་ཡིན་པ་ཉིད་དོ། །དེ་ཅིའི་
ཕྱིར་ཞེན་དཀོན་མཆོགགསུམ་པོ་འདི་འབྱུང་བའི་རིགས་ཏེ་རྒྱུ་ཤེས་བྱ་ཐམས་ཅད་གཟིགས་པ་
སངས་རྒྱས་རྣམས་ཀྱི་ཡུལ་དེ་ཡང་སྔར་བསྟན་པ་རྣམ་པ་བཞི་པོ་གོ་རིམ་བཞིན་དུ་འོག་ནས་
འབྱུང་བའི་རྒྱུ་བཞི་ཡིས་ནི་བསམ་གྱིས་མི་ཁྱབ་པའི་ཕྱིར་རོ། །བཞི་པོ་གང་ཞེ་ན། ཁོམས་ནི་
བསམ་གྱིས་མི་ཁྱབ་སྟེ་གདོད་ནས་རྣམ་པར་དག་པ་ཡང་ཡིན་པ་དང་ཉོན་མོངས་གློ་བུར་བ་
དང་ལྡན་པ་ཡངཡིན་པའི་ཕྱིར་རོ། །དེ་ཡང་དཔལ་འཕྲེང་དུ། ལྷ་མོ་ཆོས་འདི་གཉིས་ནི་རྟོགས་
- 53 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་དཀའ་བ་སྟེ། སེམས་རང་བཞིན་གྱིས་རྣམ་པར་དག་པ་ རྟོགས་པར་དཀའ་བ་དང༌།
སེམས་དེ་ཉིད་ཉེ་བར་ཉོན་མོངས་པ་རྟོགས་པར་དཀའ་བའོ། །ལྷ་མོ་ཆོས་འདི་གཉིས་ཉན་
པར་བྱེད་པ་ནི་ཁྱོད་དམ་ཡང་ན་ཆོས་ཆེན་པོ་དང་ལྡན་པའི་བྱང་ཆུབ་སེམས་དཔའརྣམས་ཡིན་
ནོ༑ ་ལྷ་མོ་ལྷག་མ་ཉན་ཐོས་དང་རང་སངས་རྒྱས་རྣམས་ཀྱིས་ནི། ཆོས་འདི་གཉིས་དེ་བཞིན་
གཤེགས་པ་ལ་དད་པས་རྟོགས་པར་བྱ་བ་ཉིད་དོ། །ཞེས་སོ། །བྱང་ཆུབ་ནི་བསམ་གྱིས་མི་
ཁྱབ་སྟེ་སྔར་ཀུན་ནས་ཉོན་མོངས་པས་གོས་པ་ཡང་མེད་ལ་ཕྱིས་དྲི་མ་དག་པའིགནས་སྐབས་
སུ་གྱུར་པའི་ཕྱིར་རོ། །དེ་ཡང་མདོར། སེམས་ནི་རང་བཞིན་གྱིས་འོདགསལ་བསྟེ་དེནི་དེ་ཁོ་
ན་བཞིན་ཤེས་སོ། །དེས་ན་སྐད་ཅིག་གཅིག་དང་ལྡན་པའི་ཤེས་རབ་ཀྱིས་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ། །ཞེས་སོ། །ཡོན་
ཏན་ནི་བསམ་གྱིས་མི་ཁྱབ་སྟེ། མ་དག་པ་སོ་སོ་སྐྱེ་བོའི་ས་ལ་ཡང་ཁམས་དང་རྣམ་པར་དབྱེ་
བ་མེད་པའི་ཆོས་སྔ་ཕྱི་ཁྱད་མེད་དུ་ཡོད་པའི་ཕྱིར་རོ། །དེ་ཡང་སངས་རྒྱས་ཕལ་པོ་ཆེར། གང་
ལ་དེ་བཞིན་གཤེགས་པའི་ཡེ་ཤེས་མཐའ་དག་རྗེས་སུ་མ་ཞུཊ་པའི་སེམས་ཅན་དེ་ནི་སེམས་
ཅན་གྱི་རིས་ན་འགའ་ཡང་མེད་དོ། །འོན་ཀྱང་འདུ་ཤེས་ཀྱི་འཛིན་པས་དེ་བཞིན་གཤེགས་
པའི་ཡེ་ཤེས་མི་མངོན་ནོ། །འདུ་ཤེས་ཀྱིས་འཛིན་པ་དང་བྲལ་བ་ལས་ཐམས་ཅད་མཁྱེན་
པའི་ཡེ་ཤེས་རང་བྱུང་གི་ཡེ་ཤེས་ཐོགས་པ་མེད་པ་རབ་ཏུ་འབྱུང་ངོ༌། །ཞེས་དང་། དར་ཡུག་
སྟོང་གསུམ་གྱི་ཚད་ཅན་ལ་སྟོང་གསུམརྫོགས་པར་བྲིས་པ་རེ་རེ་རྡུལ་རེ་རེར་བཅུག་པ་དེ་སྐྱེས་
བུ་ལྷ་མིག་ཅན་གྱིས་བལྟས་ཏེརྡོ་རྗེ་ཕྲ་མོསརྡུལརྣམས་ཕྱེ་ནས་དར་ཡུགརྣམས་སེམས་ཅན་གྱི་
ཉེ་བར་འཚོ་བར་བྱས་པ་དཔེ་བཀོད་ནས། ཀྱེ་རྒྱལ་བའི་སྲས་དེ་བཞིན་དུ་དེ་བཞིན་གཤེགས་
པའི་ཡེ་ཤེས་ཚད་མེད་པའི་ཡེ་ཤེས་སེམས་ཅན་ཐམས་ཅད་ཉེ་བར་འཚོ་བའི་ཡེ་ཤེས་ཀྱང་
-5 4 མ



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
སེམས་ཅན་ཐམས་ཅད་ཀྱི་སེམས་ཀྱི་རྒྱུད་ལ་མ་ཚང་བ་མེད་པར་རྗེས་སུ་ཞུགས་ཏེ། སེམས་
ཅན་གྱི་སེམས་ཀྱི་རྒྱུད་དེ་དག་ཀྱང་དེ་བཞིན་གཤེགས་པའི་ཡེ་ཤེས་དང་འདྲ་བར་ཚད་མེད་དོ།།
དེ་ལྟ་མོད་ཀྱི་འདུ་ཤེས་ཀྱིས་འཛིན་པས་བཅིངས་པའི་བྱིས་པ་རྣམས་ཀྱིས་དེ་བཞིན་གཤེགས་
པའི་ཡེ་ཤེས་མི་ཤེས་རབ་ཏུ་མི་ཤེས་ཤིང་ཉམས་སུ་མི་མྱོང་མངོན་དུ་མི་བྱེད་དོ། །དེས་ན་དེ་
བཞིན་གཤེགས་པ་ཆགས་པ་མེད་པའི་དེ་བཞིན་གཤེགས་པའི་ཡེ་ཤེས་ཀྱིས་ཆོས་ཀྱི་དབྱིངས་
སེམས་ཅན་གྱི་གནས་ཐམས་ཅད་ལ་རྣམ་པར་གཟིགས་ནས་སློབ་དཔོན་གྱིས་འདུ་ཤེས་སུ་
གྱུར་ཏེ། ཀྱེ་མ་མ་ལ་སེམས་ཅན་འདི་དག་ནི་དེ་བཞིན་གཤེགས་པའི་ཡེ་ཤེས་ཡང་དག་པ་ཇི་
ལྟ་བ་བཞིན་མི་ཤེས་པ་དང་དེ་བཞིན་གཤེགས་པའི་ཡེ་ཤེས་རྗེས་སུ་ཞུགས་པ་དག་སྟེ། གང་
ཡང་ངས་སེམས་ཅན་འདི་དག་ལ་འཕགས་པའི་ལམ་ཉེ་བར་བསྟན་པས་འདུ་ཤེས་ཀྱིས་བྱས་
པའི་འཆིང་བ་མཐའ་དག་བསལ་བར་བྱས་ཏེ། ཇི་ལྟར་ རང་ཉིད་འཕགས་པའི་ཡེ་ཤེས་ཀྱི་
སྟོབས་བསྐྱེད་པས་འདུ་ཤེས་ཀྱི་འདུད་པ་ཆེན་པོ་བསམ་ནས་དེ་བཞིན་གཤེགས་པའི་ཡེ་ཤེས་
སོ་སོར་མངོན་པར་ཤེས་ཤིང་དེ་བཞིན་གཤེགས་པ་དང་མཉམ་པ་ཉིད་རྗེས་སུ་ཐོབ་པ་བཞིན་
དུ༑ དེ་དག་ལ་དེ་བཞིན་གཤེགས་པའི་ལམ་བསྟན་པས་འདུ་ཤེས་ཀྱིས་བྱས་པའི་འཆིང་བ་
ཐམས་ཅད་བཟློག་པར་བྱེད་དོ། །འདུ་ཤེས་ཀྱིས་བྱས་པའི་འཆིང་བ་ཐམས་ཅད་ལོག་པ་དག་
ལ་ནི། དེ་བཞིན་གཤེགས་པའི་ཡེ་ཤེས་ཚད་མེད་པ་དེས་འགྲོ་བ་མཐའ་དག་གི་ཉེ་བར་འཚོ་
བར་གྱུར་ཏོ། །ཞེས་པའོ། །ཕྲིན་ལས་ནི་བསམ་གྱིས་མི་ཁྱབ་སྟེ། གདུལ་བྱ་ཐམས་ཅད་ལ་
ཅིག་ཆར་དུས་ཐམས་ཅད་དུ་ལྷུན་གྱིས་གྲུབ་ཅིང་རྣམ་པར་མི་རྟོག་པར། བསམ་པ་དང་གདུལ་
བྱ་ཇི་ལྟ་བ་བཞིན་དུ་སེམས་ཅན་རྣམས་ལ་མ་ཚང་བ་མེད་ཅིང་རྗེས་སུ་མཐུན་པར་འཇུག་པའི་
ཕྱིར་རོ། །དེ་ཡང་། མདོར། སེམས་ཅན་རྣམས་གཞུག་པའི་དོན་དུ། དེ་བཞིན་གཤེགས་པའི་
ཡེ་ཤེས་ཚད་མེད་པ་ཡིན་ཡང་མདོར་བསྡུས་པ་ཙམ་གྱི་སྒོ་ནས་ཚད་དང་ལྡན་པར་བསྟན་མོད་
- 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་རིགས་ཀྱི་བུ་འོན་ཀྱང་དེ་བཞིན་གཤེགས་པའི་ཡང་དག་པའི་ཕྲིན་ལས་གང་ཡིན་པ་དེ་ནི་
བསམ་གྱིས་མི་ཁྱབ་པ་ཚད་མེད་པ་འཇིག་རྟེན་ཐམས་ཅད་ཀྱིས་ཤེས་པར་བྱ་བ་མ་ཡིན་པ་ཡི་
གེས་བརྗོད་དུ་མེད་པ། གཞན་གྱིས་བསྒྲུབ་པ་དཀའ་བ། སངས་རྒྱས་ཀྱི་ཞིང་ཐམས་ཅད་དུ་
གནས་པ། སངས་རྒྱས་ཐམས་ཅད་མཉམ་པ་ཉིད་རྗེས་སུ་ཐོབ་པ། འབད་རྩོལ་དང་བྱ་བ་
ཐམས་ཅད་ལས་འདས་པ། ནམ་མཁའ་དང་མཉམ་པ་ཉིད་ཀྱིས་རྣམ་པར་རྟོག་པ་མེད་པ།
ཆོས་ཀྱི་དབྱིངས་ཀྱི་བྱ་བ་ཉིད་ཀྱིས་ཐ་དད་དུ་དབྱེར་མེད་པ་ཞེས་དང་། ནོར་བུ་བཻདཱུརྱརྣམ་པར་
དག་པ་དཔེར་མཛད་ནས། རིགས་ཀྱི་བུ་རྣམ་གྲངས་འདིས་འདི་ལྟར་རིག་པར་བྱ་སྟེ། དེ་
བཞིན་གཤེགས་པའི་འཕྲིན་ལས་ནི་བསམ་གྱིས་མི་ཁྱབ་པ་མཉམ་པ་ཉིད་རྗེས་སུ་ཐོབ་པ་
ཐམས་ཅད་དུ་ཁ་ན་མ་ཐོ་བ་མེད་པ། དུས་གསུམ་དང་རྗེས་སུ་འབྲེལ་བ། དཀོན་མཆོག་
གསུམ་གྱི་གདུང་མི་འཆད་པར་བྱེད་པའོ། །བསམ་གྱིས་མི་ཁྱབ་པའི་དེ་བཞིན་གཤེགས་པའི་
ཕྲིན་ལས་གང་ལ་རབ་ཏུ་ཞུགས་པའི་དེ་བཞིན་གཤེགས་པ་ནི་སྐུ་ནམ་མཁའི་རང་བཞིན་ཡང་
མི་འདོར་ལ་སངས་རྒྱས་ཀྱི་ཞིང་ཐམས་ཅད་དུ་ཡང་ཀུན་ཏུ་སྟོན་ཏོ། །གསུང་བརྗོད་དུ་མེད་
པའི་ཆོས་ཉིད་ཀྱང་མི་འདོར་ལ་སྒྲ་རྣམ་པར་རིག་པ་ཇི་ལྟ་བ་བཞིན་དུ་སེམས་ཅན་རྣམས་ལ་
ཆོས་ཀྱང་སྟོན་ཏོ། །སེམས་ཀྱི་དམིགས་པ་ཐམས་ཅད་ཡང་བྲལ་ལ་སེམས་ཅན་ཐམས་ཅད་ཀྱི་
སེམས་ཀྱི་སྤྱོད་པ་དང་བསམ་པ་ཡང་རབ་ཏུ་ཤེས་སོ། །ཞེས་སོ། ། །
གཉིས་པནི། ཁམས་ལ་སོགས་པ་བཞི་པོ་འདིས་སྐབས་འདིར་མཁོ་བའི་ཤེས་བྱ་
ཐམས་ཅད་བསྡུས་ཏེ་རྟོགས་པར་བྱ་བའི་གནས་ཁམས་དང་། དེ་རྟོགས་པའི་གནས་བྱང་ཆུབ་
དང་། བྱང་ཆུབ་དེ་ཡི་ནི་ཡང་དག་གི་གནས་ཡོན་ཏན་དང་གཞན་གྱི་རྟོགས་པར་བྱེད་པའི་ཡང་
དག་ཕྲིན་ལས་དང་བཞི་ལས་ཁམས་རྟོགས་པའི་ཕྱིར་དེ་རྟོགས་པའི་ཡང་དག་ལ་བཞི་པོ་ལས་
- 5
6 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
མི་མང་མི་ཉུང་སྟེ། དེ་དག་ཀྱང་གོ་རིམ་ཇི་བཞིན་དུ་གནས་དང་པོ་གཅིག་ཁམས་ནི་དེ་རྣམ་
པར་དག་པ་ལ་བརྟེན་ནས་དཀོན་མཆོག་གསུམ་འབྱུང་བས་དག་པར་བྱ་རྒྱུ་སྟེ། འཇིག་རྟེན་
ལས་འདས་པའི་ཆོས་ཀྱི་ས་བོན་ཡིན་པའི་ཕྱིར་རོ། །གནས་ལྷག་མ་གསུམ་ནི་བྱང་ཆུབ་ཐོབ་
ནས་སྟོབས་ལ་སོགས་པའི་ཡོན་ཏན་རྣམས་ཀྱིས་གདུལ་བྱ་དེ་ལ་འགོད་པའི་ཕྲིན་ལས་སུམ་
བཅུ་རྩ་གཉིས་མཛད་པས་ཁམས་དག་པ་ན་དཀོན་མཆོག་གསུམ་འབྱུང་བས་དག་པར་བྱེད་
པའི་རྐྱེན་ཡིན་ནོ། །གསུམ་པ་ལ་བཞི། དྲི་བཅས་བདེ་གཤེགས་སྙིང་པོ། དྲི་མེད་རྒྱལ་བའི་
བྱང་ཆུབ། བྱང་ཆུབ་དེ་ཡི་ཡོན་ཏན། ཡོན་ཏན་ཅན་གྱི་ཕྲིན་ལས་བསྟན་པའོ། །
དང་པོ་ལ་གཉིས། སྤྱི་དོན་གྱིས་གཞན་གྱི་ལོག་རྟོག་བསལ་བ། གཞུང་དོན་གྱིས་
ཐུབ་པའི་དགོངས་པ་བཤད་པའོ། །དང་པོ་ལ་ལྔའི་དང་པོ་བདེ་གཤེགས་སྙིང་པོའི་དོན་ལ་
ལོག་རྟོག་བསལ་བ་ལ་གསུམ་གྱི་དང་པོ་ཀུནགཞིརྣམ་ཤེས་བདེ་གཤེགས་སྙིང་པོར་འདོད་པ་
དགག་པ་ལ་གསུམ་གྱི་དང་པོ་གང་ཞིག་གང་ལས་འཁྲུལ་བའི་འཁྲུལ་གཞི་བསྟན་པ་ནི། ཁ་
ཅིག་ན་རེ། ཀུན་གཞིའི་རྣམ་པར་ཤེས་པ་དང་དེ་བཞིན་གཤེགས་པའི་སྙིང་པོ་གཉིས་གཅིག་
ཡིན་ཏེ། ལང་ཀར་གཤེགས་པར། རྣམ་པར་ཤེས་པ་བརྒྱད་རྣམས་སོ། །བརྒྱད་གང་ཞེ་ན།
འདི་ལྟ་སྟེ། དེ་བཞིན་གཤེགས་པའི་སྙིང་པོ་ཀུན་གཞི་རྣམ་པར་ཤེས་པ་ཞེས་པ་བསགས་པ་
དང༌། ཡིད་དང་ཡིད་ཀྱི་རྣམ་པར་ཤེས་པ་དང༌། མུ་སྟེགས་ཅན་གྱི་བརྗོད་པའི་རྣམ་པར་
ཤེས་ པ་ འདུས་ པ་ ལྔ་ རྣམས་ སོ། ། ཞེས་ དང༌། ཀུན་གཞིའིརྣམ་པར་ཤེས་པ་ དེ་ བཞིན་
གཤེགས་པའི་སྙིང་པོ་ཞེས་བསྒྲགས་པ་ཡིད་དང་ལྷན་ཅིག་པ་ཞེས་དང་། ཀུན་གཞིའི་རྣམ་
ཤེས་དམ་པ་ནི། །རྣམ་པར་རིག་སྟེ་ཀུན་གཞི་ཡང་། །གཟུང་དང་འཛིན་པ་བྲལ་བའི་ཕྱིར། །
དེ་བཞིན་ཉིད་དུ་ངས་བཤད་དོ། །ཞེས་སོགས་མང་པོ་དང་། རྒྱན་སྟུག་པོར་ཡང་། དེ་བཞིན་
ཀུན་གཞིའི་རྣམ་པར་ཤེས། །བག་ཆགས་ཀྱིསནི་བཅག་སྟབས་ཀྱང་། །རྣམ་དག་སངས་རྒྱས་
ས་པ་
- 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་ཡིན་ཏེ། །སངས་རྒྱས་ཉིད་དུ་དེ་གཟུང་ངོ་ཞེས་དང་། དེ་བཞིན་ཀུན་གཞིའི་རྣམ་ཤེས་
པ༑ ༑དེ་བཞིན་གཤེགས་པའི་སྙིང་པོའོ་ཞེས་སོགས་མང་དུ་གསུངས་པས་སོ་ཞེས་ཟེར་རོ། །
གཉིས་པ་འཁྲུལ་པའི་ལུགས་བཞིན་བདེན་ན་ཧ་ཅང་ཐལ་བ་ལ་བརྒྱད། འདུས་མ་
བྱས་དང་འདུས་བྱས་གཅིག་ན། མི་རྟོག་པ་དང་རྟོག་པ་གཅིག་ན། གཞན་གྱི་དབང་དང་
ཡོངས་གྲུབ་གཅིག་ན། སྤང་བྱའི་དོན་དང་ཐོབ་བྱ་གཅིག་ན། ལུང་མ་བསྟན་དང་དགེ་བ་
གཅིག་ན། དམ་པའི་དོན་དང་ཀུན་རྫོབ་གཅིག་ན། འོད་གསལ་བ་དང་མུན་པ་གཅིག་ན།
ཉེས་སྐྱོནགཞན་ཡང་དཔག་མེད་འབྱུང་བས་ཧ་ཅང་ཐལ་བའོ། །དང་པོ་ནི། ཐོགས་མེད་ཀྱིས་
འདིའི་འགྲེལ་པར། དེ་བཞིན་གཤེགས་པའི་ཁམས་མ་དག་པའི་གནས་སྐབས་ན་ཡང་འཆི་བ་
དང་ན་བ་དང་རྒ་བའི་མེ་གསུམ་པོ་འདི་དག་གིས་མི་འགྱུར་བ་ཉིད་ལས་བརྩམས་ཏེ། འདི་
སྐད་ཅེས་བཅོམ་ལྡན་འདས་འཆི་བ་ཞེས་བགྱི་བདང་སྐྱེ་བ་ཞེས་བགྱི་བ་འདི་ནི་འཇིག་རྟེན་གྱི་
ཐ་སྙད་དོ། །བཅོམ་ལྡན་འདས་འཆི་བ་ཞེས་བགྱི་བ་འདི་ནི་སྲོག་གི་དབང་པོ་འགགས་པ་
ལགས་སོ། །བཅོམ་ལྡན་འདས་སྐྱེ་བ་ཞེས་བགྱི་བ་འདི་ནི་དབང་པོ་སར་བ་རྣམས་ཐོབ་པའོ། །
བཅོམ་ལྡན་འདས་དེ་བཞིན་གཤེགས་པའི་སྙིང་པོ་སྐྱེ་བ་དང་རྒ་བ་དང་འཆི་བ་དང་ཤི་འཕོས་
པདང་སྐྱེས་པ་མ་ལགས་སོ། །དེ་ཅིའི་སླད་དུ་ཞེན་བཅོམ་ལྡན་འདསདེ་བཞིན་གཤེགས་པའི་
སྙིང་པོ་ནི་འདུས་བྱས་ཀྱི་མཚན་ཉིད་ཀྱི་ཡུལ་ལས་འདས་པ་སྟེ་རྟག་པ་བརྟན་པ་གཡུང་དྲུང་ངོ་
ཞེས་གསུངས་སོ་ཞེས་འདུས་བྱས་ལས་འདས་པར་སྟོན་པའི་མདོས་འཐད་ལྡན་དུ་དྲངས་པས་
སྙིང་པོ་འདུས་མ་བྱས་སུ་གྲུབ་པོ། །ཡང་ཐེག་བསྡུས་སུ། ཅིའི་ཕྱིར་ཀུན་གཞིའི་རྣམ་པར་ཤེས་
པ་ཞེས་བྱ་ཞེ་ན་སྐྱེ་བ་ཅན་ཀུན་ནས་ཉོན་མོངས་པའི་ཆོས་ཐམས་ཅད་འབྲས་བུའི་དངོས་པོར་
དེར་སྦྱོར་བའམ། དེ་ཡང་རྒྱུའི་དངོས་པོར་དེ་དག་ཏུ་སྦྱོར་བའི་ཕྱིར་ཀུན་གཞིའི་རྣམ་པར་ཤེས་
- 5
8 -



རྒྱུ
གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
པའོ། །ཞེས་དང་། ཀུན་གཞིའི་རྣམ་པར་ཤེས་པ་དང་ཀུན་ནས་ཉོན་མོངས་པའི་ཆོས་དེ་དག་
དུས་མཉམ་དུ་གཅིག་གི་རྒྱུ་ཉིད་དུགཅིག་གྱུར་བར་ཇི་ལྟར་བལྟ་ཞེ་ན། དཔེར་ན་མར་མེའི་མེ་
ལྕེ་འབྱུང་བ་དང་སྙིང་པོ་ཚིག་པ་ཕན་ཚུན་དུས་མཉམ་བ་དང༌། མདུང་ཁྱིམ་ཡང་དུས་མཉམ་དུ་
གཅིག་ལ་གཅིག་བརྟེན་ནས་མི་འགྲེལ་པ་དེ་བཞིན་དུ། འདིར་ཡང་གཅིག་གི་རྒྱུད་ཉིད་དུ་
གཅིག་འགྱུར་བར་བལྟའོ། །ཇི་ལྟར་ཀུན་གཞི་རྣམ་པར་ཤེས་པ་ཀུན་ནས་ཉོན་མོངས་པའི་
ཆོས་རྣམས་ཀྱི་རྒྱུ་ཡིན་པ་དེ་ལྟར་ཀུན་ནས་ཉོན་མོངས་པའི་ཆོས་རྣམས་ཀྱང་ཀུན་གཞི་རྣམ་
པར་ཤེས་པའི་རྒྱུའི་རྐྱེན་དུ་རྣམ་པར་ཉོན་མོངས་ཀྱི་ཆོས་དང་ཕན་ཚུན་རྒྱུ་འབྲས་སུ་གྲུབ་ཅིང་
དེས་ན་འདུས་བྱས་སུ་གྲུབ་པས། འདུས་མ་བྱས་དང་འདུས་བྱས་ཀྱི་ཁྱད་པར་ཡོད་པའི་ཕྱིར་
འདི་གཉིས་གཅིག་པར་མི་སྲིད་དོ། །
གཉིས་པ་ནི། རྣམ་པར་མི་རྟོག་པ་ལ་འཇུག་པའིགཟུངས་སུ། རིགས་ཀྱི་བུ་དག་ཇི་
ཙམ་དུ་དོན་འདི་ཤེས་པར་བྱ་བའི་ཕྱིར་འདི་དཔེར་བྱ་སྟེ། བྲག་གཅིག་ཏུ་མཁྲེགས་ཤིང་སྲ་བ་
ཞེས་བྱ་བདེ་ནི་འདུ་བྱེད་ཀྱིརྣམ་པ་ཀུན་ནས་ཉོན་མོངས་པ་དང་གཉིས་ལ་སོ་སོར་གནས་པའི་
ཚིག་བླ་དྭགས་སོ། །འོག་ནས་ཡིད་བཞིན་གྱི་ནོར་བུ་རིན་པོ་ཆེའི་གཏེར་ཆེན་པོ་ཞེས་བྱ་བ་དེ་ནི་
རྣམ་པར་མི་རྟོག་པའི་དབྱིངས་ཀྱི་ཚིག་བླ་དྭགས་སོ། །ཡིད་བཞིན་གྱི་ནོར་བུ་རིན་པོ་ཆེའི་
གཏེར་ཆེན་པོ་འདོད་པའི་མི་ཞེས་བྱ་བ་དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་
ཚིག་བླ་དྭགས་སོ། །གཏེར་ཆེན་པོའི་མངོན་པར་ཤེས་པའི་མི་ཞེས་བྱ་བ་དེ་ནི་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ཚིག་བླ་དྭགས་སོ། །
བྲག་ཅེས་བྱ་བ་དེ་ནི་རང་བཞིན་མ་རྟོགས་པའི་མཚན་མ་རྣམས་ཀྱི་ཚིག་བླ་དྭགས་སོ། །ཆོས་
ཤིག་ཅེས་བྱ་བ་དེ་ནི་ཡིད་ལ་མི་བྱེད་པའི་ཚིག་བླ་དྭགས་སོ། །དངུལ་དུ་སྣང་བའི་རྡོ་ཞེས་བྱ་བ་
དེ་ནི་གཉེན་པོ་ལ་རྣམ་པར་རྟོག་པའི་མཚན་མ་རྣམས་ཀྱི་ཚིག་བླ་དྭགས་སོ། །གསེར་དུ་སྣང་
-5 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བའི་རྡོ་ཞེས་བྱ་བ་དེ་ནི་སྟོང་པ་ཉིད་ལ་སོགས་པ་ལརྣམ་པར་རྟོག་པའི་མཚན་མརྣམས་ཀྱི་ཚིག་
བླ་དྭགས་སོ། །རིན་པོ་ཆེ་སྣ་ཚོགས་སུ་སྣང་བའི་རྡོ་ཞེས་བྱ་བ་ནི་འཐོབ་པ་ལ་རྣམ་པར་རྟོག་
པའི་མཚན་མརྣམས་ཀྱི་ཚིག་བླ་དྭགས་སོ། །ཡིད་བཞིན་གྱི་ནོར་བུ་རིན་པོ་ཆེའི་གཏེར་ཆེན་པོ་
ཉིད་ཅེས་བྱ་བདེ་ནི་རྣམ་པར་མི་རྟོག་པའི་དབྱིངས་ལ་རེག་པའི་ཚིག་བླ་དྭགས་སོ། །རིགས་ཀྱི་
བུདག་དེ་ལྟར་དཔེ་ཉེ་བར་བཀོད་པ་འདིས་ནི་རྣམ་པར་མི་རྟོག་པའི་དབྱིངས་ལ་འཇུག་པ་ཁོང་
དུ་ཆུད་པར་བྱའོ། །ཞེས་པས་སྙིང་པོ་རྣམ་པར་མི་རྟོག་པར་གྲུབ་པོ། །ཡང་ཐེག་བསྡུས་སུ།
རྣམ་པར་རྟོག་པ་རྣམ་པ་བཅུ་སྟེ། རྩ་བའི་རྣམ་པར་རྟོག་པ་ནི་འདི་ལྟ་སྟེ་ཀུན་གཞི་རྣམ་པར་
ཤེས་པའོ། །ཞེས་རྟོག་པ་ཡིན་པར་གསུངས་པས། དེས་ན་རྣམ་པར་མི་རྟོག་པ་དང་རྟོག་པའི་
ཁྱད་པརཡོད་པའི་ཕྱིར་གཅིག་པ་མི་སྲིད་དོ། །
གསུམ་པ་ནི། མདོ་སྡེ་རྒྱན་རྩ་འགྲེལ་དུ། རྣམ་གསུམ་རྣམ་གསུམ་སྣང་བ་ཅན། །
གཟུང་དང་འཛིན་པའི་མཚན་ཉིད་དེ། །ཡང་དག་མ་ཡིན་ཀུན་རྟོག་ནི། །གཞན་གྱི་དབངགི་
མཚན་ཉིད་དོ། །འདི་ལ་རྣམ་པ་གསུམ་དང་རྣམ་པ་གསུམ་དུ་སྣང་བ་ཡོད་པསརྣམ་པ་གསུམ་
དངརྣམ་པ་གསུམ་དུ་སྣང་བ་ཅན་ནོ། །དེ་ལ་རྣམ་པ་གསུམ་དུ་སྣང་བ་ནི་གནས་སུ་སྣང་བ་དང་
དོན་དུ་སྣང་བ་དང་ལུས་སུ་སྣང་བའོ། །ཡང་གསུམ་དུ་སྣང་བ་ནི་ཡིད་དང་འཛིན་པ་རྣམ་པར་
རྟོག་པར་སྣང་བ་སྟེ། ཡིད་ནི་རྟག་ཏུ་ཉོན་མོངས་པ་ཅན་གང་ཡིན་པའོ། །འཛིན་པ་ནིརྣམ་པར་
ཤེས་པ་ལྔའི་ཚོགས་སོ། །རྟོག་པ་ནི་ཡིད་ཀྱི་རྣམ་པར་ཤེས་པའོ། །དེ་ལརྣམ་པ་གསུམ་དུ་སྣང་
བ་དང་པོ་ནི་གཟུང་བའི་མཚན་ཉིད་དོ། །གཉིས་པ་ནི་འཛིན་པའི་མཚན་ཉིད་དེ། དེ་ལྟར་ན་
ཡང་དག་པ་མ་ཡིན་པའི་ཀུན་དུ་རྟོག་པ་འདིའི་གཞན་གྱི་དབང་གི་མཚན་ཉིད་ཡིན་ནོ། །ཞེས་
ཀུན་གཞི་རྣམ་ཤེས་ལ་ཡང་དག་པ་མ་ཡིན་པའི་ཀུན་རྟོག་ཅེས་པའི་མིང་བཏགསནསགཞན་
-
-
- 6
0 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
དབང་དུགསུངས་ཤིང་། ཡང་དེར། དེ་བཞིན་ཉིད་དམིགས་ཡེ་ཤེས་དང་། །གཉིས་སུ་འཛིན་
པརྣམ་སྤངས་དང་། །གནས་ངན་ལེན་ལུས་མངོན་སུམ་པ། །བློ་ལྡན་དེ་ཟད་བྱེད་པར་འདོད།།
འདིས་ནི་ངོ་བོ་ཉིད་གསུམ་ཇི་ལྟར་ཡོངས་སུ་ཤེས་པས་གཞན་གྱི་དབང་གི་ངོ་བོ་ཉིད་ཟད་པར་
འགྱུར་བདེ་ཡོངས་སུ་བསྟན་ཏེ། དེ་བཞིན་ཉིད་ལ་དམིགས་པ་ཉིད་ཀྱིས་ཡོངས་སུགྲུབ་པའི་
ངོ་བོ་ཉིད་ཡོངས་སུ་ཤེས་པ་དང༌། གཉིས་སུ་འཛིན་པ་རྣམ་པར་སྤངས་པ་ཉིད་ཀྱིས་ཀུན་
བརྟགས་པ་དང༌། གནས་ངན་ལེན་གྱིས་ལུས་མངོན་སུམ་པ་ཉིད་ཀྱིས་གཞན་གྱི་དབང་
ཡོངས་སུ་ཤེས་ནས་གནས་ངན་ལེན་གྱི་ལུས་ཀུན་གཞི་རྣམ་པར་ཤེས་པ་གཞན་གྱི་དབང་དེ་
ཉིད་ཟད་པར་འགྱུར་རོ། །ཞེས་དང་། རྩ་བའི་རྟོག་པར་སྔར་བསྟན་པ་དེས་ཀྱང་གཞན་དབང་
དུ་གྲུབ་པོ། །སྙིང་པོ་ནི་དེ་བཞིན་ཉིད་ཡིན་པའི་ཕྱིར་འགྱུར་མེད་ཡོངས་གྲུབ་ཏུ་གྲུབ་པས།
གཞན་དབང་དང་འགྱུར་མེད་ཡོངས་གྲུབ་ཀྱི་ཁྱད་པར་ཡོད་པའི་ཕྱིར་གཅིག་པ་མི་སྲིད་དེ།
མདོ་རྒྱན་དུ། ཡོད་མིན་མེད་མིན་དེ་བཞིན་མིན་གཞན་མིན། །ཞེས་དང༌། དེའི་འགྲེལ་པར།
ཀུན་བརྟགས་པ་དང་གཞན་གྱི་དབང་གི་མཚན་ཉིད་དག་གིས་ནི་ཡོད་པ་མ་ཡིན་ནོ། །ཡོངས་
སུ་གྲུབ་པའི་མཚན་ཉིད་ཀྱིས་ནི་མེད་པ་མ་ཡིན་ནོ། །ཀུན་བརྟགས་པ་དང་གཞན་གྱི་དབང་
དག་དང་ཡོངས་སུ་གྲུབ་པ་གཅིག་པ་ཉིད་མེད་པས་དེ་བཞིན་མ་ཡིན་ནོ། ། དེ་དག་ཁོ་ན་
གཞན་པ་ཉིད་མེད་པས་གཞན་མཡིན་ནོ། །ཞེས་ཀྱངགསུངས་སོ། །
བཞི་པ་ནི། ཐེག་བསྡུས་སུ། གནསརྣམ་པ་ཐམས་ཅད་དུ་གྱུར་པ་ནི། རྣམ་པར་སྨིན་
པའི་རྣམ་པར་ཤེས་པ་ས་བོན་ཐམས་ཅད་པ་ཡང་། ས་བོན་མེད་པར་གྱུར་པ་དང་རྣམ་པ་
ཐམས་ཅད་དུ་སྤངས་པ་ཡང་ཡིན་ནོ། །ཞེས་དང༌། མདོ་རྒྱན་རྩ་འགྲེལ་དུ། རྟག་ཏུ་གཉིས་
བྲལ་འཁྲུལ་པའི་རྟེན་གང་ཡིན་དངགང་ཞིག་རྣམ་ཀུན་དུ། །བརྗོད་པར་ནུས་མ་ཡིན་ཞིང་སྤྲོས་
པ་མེད་པའིབདག་ཉིད་དེ་ཁོ་ན། །ཤེས་བྱ་སྤང་བྱ་རང་བཞིན་དྲི་མེད་འདོད་གང་རྣམ་པར་སྦྱང་
- 6 1 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱ་སྟེ། །དེ་ནི་ནམ་མཁའ་གསེར་དང་ཆུ་ལྟར་ཉོན་མོངས་པ་ལས་རྣམ་དག་འདོད། །དེ་ཁོ་ན་
ཉིད་རྟག་ཏུ་གཉིས་དང་བྲལ་བ་ནི་ཀུན་བརྟགས་པའི་ངོ་བོ་ཉིད་ཡིན་ཏེ། གཟུང་བ་དང་འཛིན་
པའི་མཚན་ཉིད་དུ་གཏན་མེད་པའི་ཕྱིར་རོ། །འཁྲུལ་བའི་རྟེན་གཞན་གྱི་དབང་སྟེ་དེས་ཀུན་
རྟོག་པའི་ཕྱིར་རོ། །བརྗོད་དུ་མེད་ཅིང་སྤྲོས་པ་མེད་པའི་བདག་ཉིད་ནི་ཡོངས་སུ་གྲུབ་པའི་ངོ་
བོ་ཉིད་དོ། །དེ་ཁོ་ན་ཉིད་དང་པོ་ནི་ཡོངས་སུ་ཤེས་པར་བྱ་བ་ཡིན་ནོ། །གཉིས་པ་ནི་སྤང་བར་
བྱ་བ་ཡིན་ནོ། །གསུམ་པ་ནི་བློ་བུར་གྱི་དྲི་མ་ལས་རྣམ་པར་སྦྱང་བར་བྱ་བ་ཡིན་ཏེ། རང་
བཞིན་གྱིས་རྣམ་པར་དག་གོ །རང་བཞིན་གྱིས་རྣམ་པར་དག་པདེ་ནི་ནམ་མཁའ་དང་གསེར་
དང་ཆུ་ལྟ་བུར་ཉོན་མོངས་པ་ལས་རྣམ་པར་དག་པ་ཡིན་ཏེ། ནམ་མཁའ་ལ་སོགས་པ་ནི་རང་
བཞིན་གྱིས་མ་དག་པ་ཡང་མ་ཡིན་ལ། དེ་དག་གློ་བུར་གྱི་དྲི་མ་དང་བྲལ་བའི་སྒོ་ནས་རྣམ་
པར་དག་པ་མི་འདོད་པ་སྤང་བ་ཡང་མ་ཡིན་ནོ། །ཞེས་དང་། གསེར་འོད་དམ་པར། རིགས་
ཀྱི་བུ་དེ་ལ་བྱིས་པ་སོ་སོའི་སྐྱེ་བོརྣམས་ནི་མཚན་ཉིད་གསུམ་གྱི་ཕྱིར་འཆིང་བ་དང་སྒྲིབ་པ་ཡོད་
པས་སྐུ་གསུམ་ལས་རིང་དུ་གྱུར་ཏོ། གསུམ་གང་ཞེ་ན་ཀུན་བརྟགས་པའི་མཚན་ཉིད་དང་
གཞན་གྱི་དབང་གི་མཚན་ཉིད་དང་ཡོངས་སུ་གྲུབ་པའི་མཚན་ཉིད་དོ། །མཚན་ཉིད་དེ་རྣམས་
ཤེས་པ་དང་འགོག་པ་དང་དག་པར་མ་གྱུར་པ་དེའི་ཕྱིར་སྐུ་གསུམ་མ་ཐོབ་པོ། །དེ་ལྟ་བུའི་
མཚན་ཉིད་གསུམ་ཤེས་པ་དང་འགོག་པ་དངརྣམ་པར་བྱང་པར་གྱུར་པས་སངས་རྒྱས་བཅོམ་
ལྡན་འདས་རྣམ་སྐུ་གསུམ་ཡོངས་སུ་རྫོགས་པར་གྱུར་ཏོ། །རིགས་ཀྱི་བུ་བྱིས་པ་སོ་སོའི་སྐྱེ་བོ་
རྣམས་ཀྱིས་རྣམ་པར་ཤེས་པ་གསུམ་མ་སྤངས་པའི་ཕྱིར་སྐུ་གསུམ་ལས་རིང་དུ་གྱུར་ཏོ། །
གསུམགང་ཞེ་ན་དངོས་པོ་ལ་འཇུག་པའི་རྣམ་པར་ཤེས་པ་དང་ཀུན་གཞི་ལ་གནས་པའི་ཡིད་
དང་ཀུན་གཞི་རྣམ་པར་ཤེས་པའོ། །ལམ་སྦྱོང་བ་དག་ལ་གནས་པས་འཇུག་པའི་རྣམ་པར་
བ 6
2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། །
ཤེས་པ་སྦྱོང་ངོ་། །གཅོད་པའི་ལམ་ལ་གནས་པས་ཀུན་གཞི་ལ་གནས་པའི་ཡིད་སྦྱོང་ངོ༌། །
མཆོག་ཏུ་རྒྱལ་བའི་ལམ་ལ་གནས་པས་ཀུན་གཞིའི་རྣམ་པར་ཤེས་པ་སྦྱོང་ངོ༌། །འཇུག་པའི་
རྣམ་པར་ཤེས་པ་སྦྱངས་ནས་སྤྲུལ་པའི་སྐུ་མངོན་དུ་འགྱུར་རོ། །ཀུན་གཞི་ལ་གནས་པའི་ཡིད་
སྦྱངས་པས་ལོངས་སྤྱོད་རྫོགས་པའི་སྐུ་སྟོན་ཏོ། །
ཀུན་གཞི་རྣམ་པར་ཤེས་པ་སྦྱངས་པས་ནི་ཆོས་ཀྱི་སྐུ་འཐོབ་སྟེ་དེ་ལྟར་དེ་བཞིན་
གཤེགས་པ་རྣམས་སྐུ་གསུམ་ལྷུན་གྱིས་གྲུབ་པ་ཞེས་བྱའོ། ། ཞེས་གསུངས་པས་ཀུན་གཞི་
རྣམ་ཤེས་ནི་སྤང་བྱརགྲུབ་པོ། །སྙིང་པོ་ནི་ཐོབ་བྱ་ཡིན་པར་སྔ་ཕྱིའི་ལུང་མང་པོས་འགྲུབ་པས་
སྤང་བྱ་དང་ཐོབ་བྱའི་ཁྱད་པར་ཡོད་པས་ཀྱང་གཅིག་པ་མི་སྲིད་དོ། །
ལྔ་པ་ནི་ཐེག་བསྡུས་སུ། ཅིའི་ཕྱིར་དགེ་བ་དང་མི་དགེ་བའི་ཆོས་རྣམས་ཀྱི་རྣམ་པར་སྨིན་
པ་མ་བསྒྲིབས་ལ་ལུང་དུ་མ་བསྟན་པའིརྣམ་པར་སྨིན་པ་ཞེས་བྱ་ཞེན། འདི་ལྟར་མ་བསྒྲིབས་
ལ་ལུང་དུ་མ་བསྟན་པ་ནི། དགེ་བ་དང་མི་དགེ་བ་དང་འགལ་བ་མེད་དོ། །དགེ་བ་དང་མི་དགེ་
བ་ནི་ཕན་ཚུན་མི་མཐུན་ནོ། །རྣམ་པར་སྨིན་པ་ཡང་དགེ་བ་དང་མི་དགེ་བར་གྱུར་ན་ནི། ཀུན་
ནས་ཉོན་མོངས་པ་ལྡོག་པར་མི་རུང་ངོ་། །དེ་ལྟ་བས་ནརྣམ་པར་སྨིན་པའིརྣམ་པར་ཤེས་པ་ནི་
མབསྒྲིབས་པ་ལ་ལུང་དུ་མ་བསྟན་པ་ཉིད་དོ། །ཞེས་གསུངས་པས་ཀུན་གཞི་རྣམ་ཤེས་ལུང་མ་
བསྟན་དུ་གྲུབ་ལ། མྱང་འདས་ཆེན་པོར། རིགས་ཀྱི་བུ་ངས་འདི་སྐད་དུ་རྩ་བ་བཞི་ཉམས་པ་
དང་ལོག་སྲེད་ཅན་དང་ཤིན་དུ་རྒྱས་པའི་མདོ་ལ་བསྐུར་པ་དང་མཚམས་མེད་པའི་སྡིག་པ་བྱས་
པ་ལ་ཡང་སངས་རྒྱས་ཀྱི་རང་བཞིན་ཡོད་དེ། དེ་དག་ལ་དགེ་བའི་ཆོས་ཡོང་མེད་མོད་ཀྱི་
སངས་རྒྱས་ཀྱི་རང་བཞིན་དགེ་བའོ། །ཞེས་པས་སྙིང་པོ་དགེ་བར་གྲུབ་པས་གཅིག་པ་མི་སྲིད་
--
-
དྲུག་པ་ནི། འགྲིབ་འཕེལ་མེད་པའི་མདོར། ཤཱ་རིའི་བུ་དོན་དམ་པ་ཞེས་བྱ་བ་འདི་ནི་
- 6 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཅན་གྱི་ཁམས་ཀྱི་ཚིག་བླ་དྭགས་སོ། །ཤཱ་རིའི་བུ་སེམས་ཅན་གྱི་ཁམས་ཞེས་བྱ་བ་འདི་
ནི་དེ་བཞིན་གཤེགས་པའི་སྙིང་པོའི་ཚིག་བླ་དྭགས་སོ། །ཤཱ་རིའི་བུ་དེ་བཞིན་གཤེགས་པའི་
སྙིང་པོ་ཞེས་བྱ་བ་འདི་ནི་ཆོས་ཀྱི་སྐུའི་ཚིག་བླ་དྭགས་སོ། །ཞེས་པས་སྙིང་པོ་ནི་དོན་དུ་གྲུབ་ལ།
ཀུན་གཞི་རྣམ་ཤེས་ནི་རྟོག་པ་དང་གཞན་དབང་དང་རྣམ་ཤེས་ཚོགས་བརྒྱད་ཀྱི་ཡ་གྱལ་ཡིན་
པས་ཀུན་རྫོ་བཏུགྲུབ་པའི་ཕྱིར་གཅིག་པ་མི་སྲིད་དོ། །
བདུན་པ་ནི་ཆོས་དབྱིངས་བསྟོད་པར། དྲི་མེད་ཉི་མ་ཟླ་བ་ཡང་། །སྤྲིན་དང་ཁུག་སྣ་དུ་བ་
དང་། །སྒྲགཅན་གདོང་དང་རྡུལ་ལ་སོགས། །སྒྲིབ་པ་ལྔ་ཡིས་བསྒྲིབས་པར་གྱུར། །དེ་བཞིན་
འོདགསལ་པ་ཡི་སེམས། །འདོད་དངགནོད་སེམས་ལེ་ལོ་དང་། །རྒོད་པ་དང་ནི་ཐེ་ཚོམ་སྟེ།།
སྒྲིབ་པ་ལྔ་ཡིས་བསྒྲིབས་པར་གྱུར། །ཞེས་དང་། མདོ་རྒྱན་དུ། སེམས་ནི་རྟག་ཏུ་རང་བཞིན་
འོད་གསལ་འདོད། །དེ་ནི་གློ་བུར་ཉེས་པས་མ་རུང་བྱས། །ཆོས་ཉིད་སེམས་ལས་གཞན་པ་
སེམས་གཞན་ནི། །འོད་གསལ་མ་ཡིན་རང་བཞིན་ལ་བརྗོད་དོ། །ཞེས་དང་། དེའི་འགྲེལ་
པར། སེམས་རང་བཞིན་གྱིས་འོད་གསལ་བར་འདོད་པ་ལས་གློ་བུར་གྱི་ཉེས་པས་མ་རུང་
བར་བྱས་སོ། །ཆོས་ཉིད་ཀྱི་སེམས་ལས་མ་གཏོགས་པ་སེམས་གཞནཏེ། གཞན་གྱི་དབང་གི་
མཚན་ཉིད་ནི་རང་བཞིན་གྱིས་འོད་གསལ་བ་ཉིད་དུ་མི་བརྗོད་དོ། །ཞེས་པས་སྙིང་པོའི་འོད་
གསལ་བ་དང་ཀུན་གཞི་རྣམ་ཤེས་མུན་པར་གྲུབ་པསགཅིག་པ་མི་སྲིད་དོ། ། །
བརྒྱད་པ་ནི། གཞན་ཡང་ཐེག་ཆེན་གྱི་མདོ་བསྟན་བཅོས་རྣམ་དག་མང་པོ་ལས། སྙིང་པོ་
ལ་ཆོས་སྐུ་དང་། ངོ་བོ་ཉིད་སྐུ་དང་། དེ་བཞིན་ཉིད་དང་། ཡང་དག་པའི་མཐའ་དང་མཚན་མ་
མེད་པ་དང་། ཆོས་ཀྱི་དབྱིངས་དང་། དག་པའི་བདག་དང་། རྣམ་པར་དག་པ་དང་། རྟག་པ་
དང་། བརྟན་པ་དང་། ཐེར་ཟུག་དང་། གཡུང་དྲུང་དང་། ཟག་མེད་ཀྱི་དབྱིངས་དང་། གཞན་
- 6
4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
དུ་འགྱུར་བ་མིན་པ་དང་། གཙང་བ་དང་། བདེ་བ་དང་། སངས་རྒྱས་དང་། དྲི་མ་མེད་པའི་
ཁམས་ལ་སོགས་པའི་རྣམ་གྲངས་མང་པོས་གསུངས་པའི་དོན་རྣམ་ཀུན་གཞི་རྣམ་ཤེས་ལ་མ་
ཚང་ལ། ཀུན་གཞི་རྣམ་ཤེས་ནི་དེ་རྣམས་ལས་བཟློག་པར་གནས་པས། འདི་གཉིས་གཅིག་
ཡིན་པར་སྨྲ་བ་རྣམས་ཀྱིས་ནི་སྙིང་པོ་དང་ཀུན་གཞི་རྣམ་ཤེས་གཉིས་ཀའི་ཡིན་ལུགས་མ་
རྟོགས་པརབས་སོ། ། །
གསུམ་པ་འཁྲུལ་གཞིའི་ལུང་དེའི་དགོངས་པ་གསལ་བར་བཤད་པ་ལ་གཉིས། ལུང་དེ་
དགོངས་པས་གསུངས་ཚུལ། དེའི་རྩོད་ལན་དགག་པའོ། །
དང་པོནི། དེ་ལྟར་སྙིང་པོ་དང་ཀུནགཞིརྣམ་ཤེས་གཅིག་ན་ཉེས་པ་ཆེན་པོ་དཔག་ཏུ་མེད་
པ་ཡོད་པ་དེས་ན། ལང་གཤེགས་དང་རྒྱན་སྡུག་པོར་གཅིག་པར་གསུངས་པ་དེ་དག་དགོངས་
པ་ཅན་དུ་གོ་དགོས་ཏེ། ལུང་གཞན་མང་ཞིང་སྟོབས་ཆེ་བའི་ ཕྱིར་རོ། །ཡང་ ལང་ཀར་
གཤེགས་པར། བློ་གྲོས་ཆེན་པོ་དེ་ལ་ཡོངས་སུ་གྲུབ་པའི་རང་བཞིན་གང་ཞེ་ན། འདི་ལྟ་སྟེ།
མཚན་མ་དང་མིང་དང་དངོས་པོའི་མཚན་ཉིད་རྣམ་པར་རྟོག་པ་དང་བྲལ་བའི་དེ་བཞིན་ཉིད་
འཕགས་པའི་ཡེ་ཤེས་རྟོགས་པ་ཐོབ་པས་འཕགས་པ་སོ་སོ་རང་གིས་རིག་པའི་ཡེ་ཤེས་ཀྱི་
སྤྱོད་ཡུལ་ཏེ། བློ་གྲོས་ཆེན་པོ་ཡོངས་སུ་གྲུབ་པའི་རང་བཞིན་འདི་ནི་དེ་བཞིན་གཤེགས་པའི་
སྙིང་པོ་ཐུགས་སོ། ༢༩།ཞེས་དང་། བློ་གྲོས་ཆེན་པོ་ངའི་དེ་བཞིན་གཤེགས་པའི་སྙིང་པོ་བསྟན་
པ་ནི་མི་སྟེགས་ཅན་གྱི་བདག་ཏུ་སྨྲ་བ་དང་མཚུངས་པ་མ་ཡིན་ཏེ། བློ་གྲོས་ཆེན་པོ་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ནི་སྟོང་པ་ཉིད་དང་
ཡང་དག་པའི་མཐའ་དང་མྱ་ངན་ལས་འདས་པ་དང་མ་སྐྱེས་པ་དང་མཚན་མ་མེད་པ་དང་སྨོན་
པ་མེད་པ་ལ་སོགས་པའི་ཚིག་གི་དོན་རྣམས་ལ། དེ་བཞིན་གཤེགས་པའི་སྙིང་པོར་བསྟན་པ་
བྱས་ནས་བྱིས་པ་རྣམས་བདག་མེད་པས་འཇིགས་པའི་གནས་རྣམ་པར་སྤང་བའི་དོན་དུ། དེ་
- 6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་གཤེགས་པའི་སྒོ་བསྟན་པས་རྣམ་པར་མི་རྟོག་པའི་གནས་སྣང་བ་མེད་པའི་སྤྱོད་ཡུལ་
སྟོན་ཏེ། འདི་ལ་བློ་གྲོས་ཆེན་པོ་མ་འོངས་པ་དང་ད་ལྟར་བྱུང་བའི་བྱང་ཆུབ་སེམས་དཔའ་
སེམས་དཔའ་ཆེན་པོ་རྣམས་ཀྱིས་བདག་ཏུ་མངོན་པར་ཞེན་པར་མི་བྱའོ། །ཞེས་ཡང་དག་པའི་
མཐའ་ལ་སོགས་པ་རྣམས་བདེ་གཤེགས་སྙི་པོར་གསུངས་ཏེ། འདི་ནི་ཀུན་གཞི་རྣམ་ཤེས་
སྙིང་པོར་གསུངས་པ་དང་ནང་འགལ་བའི་ཕྱིར་དགོངས་པ་ཅན་དུ་གྲུབ་པོ། །ཡང་ལང་ཀར་
གཤེགས་པའི་སྐབས་འགར་སེམས་ཙམ་སྟོན་པས་འདི་ཡང་སེམས་ཙམ་གྱི་སྐབས་ཡིན་པ་
བཀག་པ་མེད་ལ། གཞན་ཡང་ལང་ཀར་གཤེགས་པ་ལ་ནང་འགལ་བ་མང་དུ་སྣང་པ་ལ་
བརྟེན་ནས་ཕྲ་མ་བྱེད་པའི་མདོ་ཞེས་མཁས་པ་རྣམས་ལ་གྲགས་ཤིང་། རྒྱན་སྡུག་པོ་ཡང་དེ་
དང་ཆོས་སྐད་འདྲ་བས་དགོངས་པ་ཅན་དུ་མངོན་ནོ། །ཡང་མདོ་འདི་གཉིས་རྫོགས་པར་མ་
གྱུར་པས་དགོངས་པ་བཀྲལ་བ་མཇུག་ཏུ་ལུས་སམ་ཅི་ཞེས་ཀྱངགོ་བར་བྱའོ། །
གཉིས་པ་ནི་ཁོ་ན་རེ། ཀུན་གཞི་རྣམ་ཤེས་སྙིང་པོར་བསྟན་པའི་མདོ་ནི་དགོངས་པ་ཅན་
མ་ཡིན་གྱི་སྒྲ་ཇི་ལྟ་བ་ཡིན་ཏེ། ཆོས་མངོན་པའི་མདོར། ཐོག་མ་མེད་དུས་ཅན་གྱི་དབྱིངས།
ཞེས་སོགས་ཀྱི་དགོངས་པ་ཐོགས་མེད་ཀྱིས་འདིའི་འགྲེལ་པར་སྙིང་པོ་ལ་བཤད་ཅིང་། ཐེག་
བསྡུས་སུ། ཀུན་གཞིརྣམ་ཤེས་ལ་བཤད་པས་དེ་གཉིས་དོན་གཅིག་ཏུ་གྲུབ་པོ་ཞེན། ཁྱབ་པ་
མེད་དེ་མཚམས་མེད་ལྔ་ཞེས་པའི་གཞུང་གཅིག་ལ། ཐུབ་པ་ཆེན་པོས་མདོ་ཐ་དད་གཉིས་སུ།
ཐར་པར་འགྲོ་བའི་མཚམས་མེད་ལྔ་དང༌། དམྱལ་པར་འགྲོ་བའི་མཚམས་མེད་ལྔར་
གསུངས་པས་མཚམས་མེད་དེ་དག་གཅིག་ཏུ་མི་འགྱུར་པ་བཞིན་དང་། སོར་ཕྲེང་ལ་ཕན་པའི་
མདོར། སངས་རྒྱས་ཀུན་དང་ཉན་ཐོས་ཀྱིས། །གང་དེ་ཀུན་དུ་མ་བརྙེས་པའི། །ཆོས་དེ་མངོན་
པར་སངས་རྒྱས་ནས། །སྲོག་ཆགས་རྣམས་ལ་ བསྟན་པར་བྱ། །ཞེས་པའི་དགོངས་པ།
，
མ 6 6 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
སེམས་ཅན་ཐམས་ཅད་ལ་དེ་བཞིན་གཤེགས་པའི་སྙིང་པོ་མེད་པ་མ་བརྙེས་པ་དང་། གང་
ཟག་གི་བདག་ཡོད་པ་མ་བརྙེས་པ་གཉིས་ལ་བཤད་པས་སྙིང་པོ་མེད་པ་དང་བདག་ཡོད་པ་
གཉིས་གཅིག་ཏུ་མི་འགྱུར་བ་བཞིན་ནོ། །འོ་ན་འཕགས་པ་ཐོགས་མེད་ཀྱི་དགོངས་པ་གང་ཞེ་
ན༑ སྙིང་པོ་ལ་བཤད་པ་དེ་ངེས་དོན་གྱི་བཤད་པ་དང་། ཀུན་གཞི་རྣམ་ཤེས་ལ་བཤད་པ་དེ་
དྲང་དོན་གྱི་བཤད་པ་ལ་དགོངས་ནས་སོ་སོར་བཤད་ཀྱི་སྙིང་པོ་དང་ཀུན་གཞི་རྣམ་ཤེས་དོན་
གཅིག་ཏུ་དགོངས་ནས་གསུངས་པ་ནི་མིན་ནོ། །དེ་ལྟར་གཞུང་རེ་རེ་ལ་དྲང་ངེས་ཀྱི་བཤད་པ་
གཉིས་གཉིས་བྱེད་པ་ནི་རྒྱལ་བ་སྲས་བཅས་ཀྱི་གསུང་རབ་གཞན་ལ་ཡང་མཐོང་བའི་ཕྱིར་
འཕགས་པ་ཐོགས་མེད་ཀྱི་སྐྱོན་དུའང་བསམ་པར་མི་བྱ་སྟེ་སྡིག་པ་འཕེལ་བར་འགྱུར་བས་སོ།།
གཉིས་པ་སྙིང་པོ་གསུངས་པ། དྲང་དོན་ཡིན་པར་འདོད་པ་དགག་པ་ནི། ཁ་ཅིག་ན་རེ།
སྙིང་པོས་སེམས་ཅན་ཀུན་ལ་ཁྱབ་པར་གསུངས་པ་ནི་དྲང་དོན་ཡིན་ཏེ། ལང་ཀར་གཤེགས་
པར། བྱིས་པ་རྣམས་བདག་མེད་པས་འཇིགས་པ་སྤང་བའི་དོན་དུ་གསུངས་པར་བཤད་པ་
དང༌། གཞུང་འདིར་ཉེས་པ་ལྔ་སྤངབའི་དོན་དུ་གསུངས་པར་བཤད་པའི་ཕྱིར་རོ། །ངེས་དོན་
ཡིན་ན་སེམས་ཅན་འཁོར་བར་འཁྱམས་པར་མི་རིགས་སོ། །ཞེས་ཟེར་རོ། །འདི་ནི་རྣམ་པར་
འཁྱམས་པ་སྟེ། ཅིའི་ཕྱིར་ན་ལུང་དེ་གཉིས་ནི་སྙིང་པོ་བསྟན་པའི་དགོངས་པ་བསྟན་པ་ཡིན་
ལ༑ དགོས་པ་བསྟན་པས་དྲང་དོན་དུ་འགྱུར་ན་ནི། ངེས་དོན་དུ་བསྟན་པ་མང་པོ་ཡང་དྲང་
དོན་དུ་འགྱུར་རོ། །ཡང་དེ་དྲང་དོན་ཡིན་ན་ཆོས་ཅན་ལ་ཆོས་ཉིད་ཡོད་པར་གསུངས་པ་ཡང་
དྲང་དོན་ཡིན་ཞེས་ཅི་སྟེ་མི་མཚུངས། སྙིང་པོ་བཞུགས་ཀྱང་འཁོར་བར་འཁྱམས་པ་ནི་ཀུན་
གཞི་རྣམ་ཤེས་ལས་ཀྱིས་བཅིངས་ཤིང་སྒྲིབ་པ་གཉིས་ཀྱིས་སྙིང་པོ་བསྒྲིབས་ནས་མངོན་དུ་མ་
རྟོགས་པའི་ཉེས་པ་ཡིན་གྱིས་སྙིང་པོ་རྟག་ཏུ་བཏང་སྙོམས་སུ་གནས་པས་ཅི་ཞིག་ཀྱང་ཕན་
གནོད་མི་བྱེད་དོ། །གཞན་ཡང་སྙིང་པོ་ཡོད་ཀྱང་འཁོར་བར་འཁྱམས་པ་མི་འགལ་ཏེ། ཁང་
- 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་འོག་ན་གཏེར་ཡོད་ཀྱང་གཏེར་གྱི་བདག་པོ་དབུལ་པོར་གནས་པ་བཞིན་ནོ། །ཡང་སྙིང་
པོ་ཉིད་དྲང་དོན་དུ་འདོད་ན་ནི། ཆོས་ཀྱི་སྐུ་དང་དེ་བཞིན་ཉིད་དང་ནི་དོན་དམ་བདེན་པ་ལ་
སོགས་པ་ཆོས་ཉིད་ཀྱི་མིང་གི་རྣམ་གྲངས་གསུངས་པ་ཐམས་ཅད་དྲང་དོན་དུ་ཐལ་ཏེ། དེ་
ཐམས་ཅད་སྙིང་པོ་ཡིན་ཞིང་སྙིང་པོ་དང་དོན་གཅིག་པའོ། །འདོད་མི་ནུས་ཏེ། ཆོས་དེ་དག་
ཀྱང་དྲང་དོན་ཡིན་ན་ངེས་དོནགང་ཡིན་སྨྲ་དགོས་པས་སོ། ། །
གསུམ་པ་མིང་ལ་འཁྲུལ་བའི་ལོག་རྟོག་ངན་པ་གཞན་ཡང་སྤང་བ་ནི། ཁཅིག་ན་རེ།
ཆོས་ཀྱི་དབྱིངས་བདེ་གཤེགས་སྙིང་པོ་ཡིན་ལ། སེམས་ཅན་གྱི་ཁམས་བདེ་གཤེགས་སྙིང་པོ་
མ་ཡིན་ཞེས་ཟེར་རོ། །འདི་ནི་གསེར་རིན་པོ་ཆེ་ཡིན་ལཀ་ན་ཀ་རིན་པོ་ཆེ་མིན་ཞེས་པ་དང་
ཁྱད་པར་ཅི་ཡོད། མིང་ཐ་དད་ཀྱང་དོན་གཅིག་པས་སོ། །དེ་ཡང་འགྲིབ་འཕེལ་མེད་པའི་
མདོར། ཤཱ་རིའི་བུ་ཆོས་ཀྱི་སྐུ་དེ་ཉིད་ཉོན་མོངས་པའི་སྦུབས་བྱེ་བ་མཐའ་ཡས་པས་བཏུམས་
པ་འཁོར་བའི་རྒྱུན་གྱིས་ཁྱེར་བ་ཐོག་མ་དང་ཐ་མ་མེད་པའི་འཁོར་བའི་འགྲོ་བར་འཆི་བ་དང་
སྐྱེ་བ་དག་ཏུ་འཁོར་བ་ནི་སེམས་ཅན་གྱི་ཁམས་ཞེས་བརྗོད་དོ། །ཞེས་སོགས་མང་དུགསུངས་
སོ༑ ༑དེ་དང་གཞན་ཡང་ཆོས་ཐམས་ཅད་ལ་ཆོས་ཉིད་བཞུགས་པར་འདོད་ཀྱང་སེམས་ཅན་
ལ་བདེ་གཤེགས་སྙིང་པོ་བཞུགས་པ་བློར་མི་ཆུད་པ་དང་། སེམས་ཅན་ལ་སྙིང་པོ་ཡོད་པ་བློར་
ཆུད་ཀྱང་ཆོས་ཐམས་ཅད་ལ་སྙིང་པོས་ཁྱབ་པ་བློར་མི་ཆུད་པ་དང༌། སྙིང་པོ་ཡོད་ཀྱང་དེ་ལ་
བྲལ་བའི་ཡོན་ཏན་མེད་པར་འདོད་པ་དང་། སེམས་ཆོས་སྐུར་གསུངས་པ་ལ་སེམས་ཀྱི་དབྱེ་
བ་མ་ཕྱེ་བར་སོ་སྐྱེའི་སེམས་རིག་ཙམ་མངོན་གྱུར་འདི་རང་བཞིན་གྱི་རིགས་སུ་འདོད་པདང་།
སྟོང་པ་ཆོས་སྐུར་གསུངས་པ་ལ་སྟོང་ཉིད་ཀྱི་དབྱེ་བ་མ་ཕྱེད་པར་རྟོག་པ་དང་འཁྲུལ་སྣང་ཆོས་
སྐུར་འདོད་པ་ལ་སོགས་པ་འདི་རྣམས་ནི་མཐོང་རྒྱ་དང་ཐོས་རྒྱ་ཆུང་ཡང་མངོན་པའི་ང་རྒྱལ་
- 6
8 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
དང་འདོད་རྔམས་ཆེ་བའི་བླུན་པོ་རྣམས་ཀྱི་བབ་ཅོལ་ཏེ་རྒྱལ་བ་སྲས་བཅས་ཀྱི་དགོངས་པ་
ལས་རིང་དུ་གྱུར་པའོ། །དེས་ན་ཟབ་མོའི་དོན་འདི་ཇི་ལྟ་བ་བཞིན་དུ་རྟོགས་པར་འདོད་ན་
མདོ་དང་བསྟན་བཅོས་རྣམ་དག་ལ་མཐོང་ཐོས་རྒྱ་ཆེ་བར་བྱ་བའི་གཞན་དུ་ཆོས་སྤོང་གི་ལས་
ཆེན་པོ་འབྱུང་བའི་ཉེས་པ་ཡོད་དོ། །འདིའི་མིང་གི་རྣམ་གྲངས་གསུང་རབ་ལས་གསུངས་པ་
མཐའ་ཡས་པས་མིང་ཙམ་གྱིས་འཁྲུལ་པར་མི་བྱའོ། །
གཉིས་པ་སྙིང་པོ་སྟོན་པའི་བཀའ་ལ་ལོག་རྟོག་དགག་པ་ལ་གསུམ་གྱི་དང་པོ་འཁོར་ལོ་
གསུམ་པ་དྲང་དོན་ཡིན་པར་འདོད་པ་དགག་པ་ནི། ཁ་ཅིག་ན་རེ། བཀའ་འཁོར་ལོ་ཐ་མ་
སེམས་ཙམ་ཡིན་པས་དྲང་དོན་ཡིན་ཞིང་། དེར་སྙིང་པོ་བསྟན་པའང་དྲང་དོན་ཡིནཏེ། སྙིང་པོ་
ནི་འཁོར་ལོ་ཐ་མའི་བརྗོད་བྱ་གཙོ་བོ་ཡིན་པས་སོ་ཞེས་ཟེར་རོ། །འདི་ནི་ཤིན་ཏུ་འཁྲུལ་ཏེ།
འཁོར་ལོ་ཐ་མ་སེམས་ཙམ་གྱི་གཞུང་ཡིན་པའི་ཤེས་བྱེད་མེད་ཅིང་། ངེས་དོན་མཐར་ཐུག་པ་
ཡིན་པར་གསུངས་པའི་ཕྱིར་ཏེ༑ དགོངས་པ་ངེས་པར་འགྲེལ་པའི་མདོར། དེ་ནས་བཅོམ་
ལྡན་འདས་ལ་བྱང་ཆུབ་སེམས་དཔའ་དོན་དམ་ཡང་དག་འཕགས་ཀྱིས་ཡང་འདི་སྐད་ཅེས་
གསོལ་ཏོ། བཅོམ་ལྡན་ཀྱིས་དང་པོར་ཡུལ་ཝཱ་རཱ་ཎ་སཱི་དྲང་སྲོང་སྨྲ་བ་རི་དྭགས་ཀྱི་ནགས་སུ་
ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པ་རྣམས་ལ་འཕགས་པའི་བདེན་པ་བཞིའི་རྣམ་
པ་བསྟན་པས་ཆོས་ཀྱི་འཁོར་ལོ་ངོ་མཚར་རྨད་དུ་བྱུང་བ་སྔོན་ལྷར་གྱུར་པའམ་མིར་གྱུར་པ་
སུས་ཀྱང་ཆོས་དང་མཐུན་པར་འཇིག་རྟེན་དུ་མ་བསྐོར་བ་གཅིག་རབ་ཏུ་བསྐོར་ཏེ། བཅོམ་
ལྡན་འདས་ཀྱི་ཆོས་ཀྱི་འཁོར་ལོ་བསྐོར་བ་དེ་ཡང་བླ་ན་མཆིས་པ་སྐབས་མཆིས་པ། དྲང་བའི་
དོན་རྩོད་པའི་གཞིའི་གནས་སུ་གྱུར་པ་ལགས་ལ། བཅོམ་ལྡན་འདས་ཀྱིས་ཆོས་རྣམས་ཀྱི་ངོ་
བོ་ཉིད་མ་མཆིས་པ་ཉིད་ལས་བརྩམས། སྐྱེ་བ་མ་མཆིས་པ་དང་། འགག་པ་མ་མཆིས་པ་དང་།
གཟོད་མ་ནས་ཞི་བདང་།རང་བཞིན་གྱིས་ཡོངས་སུ་མྱ་ངན་ལས་འདས་པ་ཉིད་ལས་བརྩམས་
- 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས། ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ལ་སྟོང་པ་ཉིད་སྨོས་པའི་རྣམ་པས་
ཆེས་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་གཉིས་པ་བསྐོར་ཏེ། བཅོམ་ལྡན་འདས་ཀྱི་
ཆོས་ཀྱི་འཁོར་ལོ་བསྐོར་བ་དེ་ཡང་བླ་ན་མཆིས་པ། སྐབས་མཆིས་པ། དྲང་བའི་དོན། རྩོད་
པའི་གཞིའི་གནས་སུ་གྱུར་པ་ལགས་ཀྱི། བཅོམ་ལྡན་འདས་ཀྱིས་ཆོསརྣམས་ཀྱི་ངོ་བོ་ཉིད་མ་
མཆིས་པ་ཉིད་ལས་བརྩམས་སྐྱེ་བ་མ་མཆིས་པ་དང་འགག་པ་མ་མཆིས་པ་དང་གཟོད་མ་ནས་
ཞི་བ་དང་རང་བཞིན་གྱིས་ཡོངས་སུ་མྱ་ངན་ལས་འདས་པ་ཉིད་ལས་བརྩམས་ནས། ཐེག་པ་
ཐམས་ཅད་ལ་ཡང་དག་པར་ཞུགས་པ་རྣམས་ལ་ལེགས་པར་རྣམ་པར་ཕྱེ་བ་དང་ལྡན་པ་ཤིན་
ཏུངོ་མཚར་རྨད་དུ་བྱུང་པའི་ཆོས་ཀྱི་འཁོར་ལོ་གསུམ་པ་བསྐོར་ཏེ། བཅོམ་ལྡན་འདས་ཀྱི་ཆོས་
ཀྱི་འཁོར་ལོ་བསྐོར་བ་འདི་ནི་བླ་ན་མ་མཆིས་པ་སྐབས་མ་མཆིས་པ། ངེས་པའི་དོན་ལགས་ཏེ་
རྩོད་པའི་གཞིའི་གནས་སུ་གྱུར་པ་མ་ལགས་སོ། །བཅོམ་ལྡན་འདས་ཆོས་རྣམས་ཀྱི་ངོ་བོ་ཉིད་
མ་མཆིས་པ་ཉིད་ལས་བརྩམས། རང་བཞིན་གྱིས་ཡོངས་སུ་མྱ་ངན་ལས་འདས་པ་ཉིད་ཀྱི་
བར་ལས་བརྩམས་ནས། བཅོམ་ལྡན་འདས་ཀྱིས་ངེས་པའི་དོན་བསྟན་པ་འདི་རིགས་ཀྱི་
བུའམ་རིགས་ཀྱི་བུ་མོ་གང་གིས་ཐོས་ནས་མོས་པར་བགྱིད་པ་དང་། ཡི་གེར་འབྲིར་རྩོལ་བ་
དང༌། ཡི་གེར་བྲིས་ནས་ཀྱང་འཆང་བ་དང་ཀློག་པ་དང་མཆོད་པ་དང་ཡང་དག་པར་འགོད་པ་
དང་ལུང་ནོད་པ་དང་ཁ་ཏོན་བགྱིད་པ་དང་སེམས་པ་དང་བསྒོམ་པའི་རྣམ་པས་སྦྱོར་བར་
བགྱིད་པ་དེ་བསོད་ནམས་ཇི་ཙམ་ཞིག་བསྐྱེད་པར་འགྱུར་ལགས། དེ་སྐད་ཅེས་གསོལ་པ་
དང༌། བཅོམ་ལྡན་འདས་ཀྱིས་བྱང་ཆུབ་སེམས་དཔའ་དོན་དམ་ཡང་དག་འཕགས་ལ་འདི་
སྐད་ཅེས་བཀའ་སྩལ་ཏོ། །དོན་དམ་ཡང་དག་འཕགས། རིགས་ཀྱི་བུའམ་རིགས་ཀྱི་བུ་མོ་དེ་
ནི་བསོད་ནམས་དཔག་ཏུ་མེད་གྲངས་མེད་པ་བསྐྱེད་དེ། དེའི་དཔེ་བྱ་བ་སླ་བ་མ་ཡིན་མོད་ཀྱི་
7
0 -



E
གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
འོན་ཀྱང་མདོར་བསྡུས་ཏེ་ཁྱོད་ལ་བཤད་པར་བྱའོ། །དོན་དམ་ཡང་དག་འཕགས་འདི་ལྟ་སྟེ་
དཔེར་ན་སེན་མོའི་རྩེ་མོ་ལ་གནས་པའི་སའི་རྡུལ་གང་དག་ཡིན་པ་དེ་དག་ནི་ས་ལ་གནས་པའི་
སའི་རྡུལ་རྣམས་དང་བསྐྲུནན་བརྒྱའི་ཆར་ཡང་ཉེ་བར་མི་འགྲོ་ཞིང་། སྟོང་གི་ཆ་དང་འབུམ་གྱི་
ཆ་དང་གྲངས་དང་ཆ་དང་བགྲང་བ་དང་དཔེ་དང་རྒྱུར་ཡང་ཉེ་བར་མི་འགྲོའོ། །བ་ལང་གི་རྗེས་
ཀྱི་ཆུ་ནི་རྒྱ་མཚོ་ཆེན་པོ་བཞིའི་ཆུ་དང་བསྐྲུན་ན་བརྒྱའི་ཆར་ཡང་ཉེ་བར་མི་འགྲོ་བ་ནས་རྒྱུའི་
བར་དུ་ཡང་ཉེ་བར་མི་འགྲོའོ། །དོན་དམ་ཡང་དག་འཕགས་དེ་བཞིན་དུ་ངས་དྲང་བའི་དོན་གྱི་
མདོ་སྡེ་ལ་མོས་པ་ནས་སྒོམ་པའི་རྣམ་པས་སྦྱོར་བར་བྱེད་པའི་བར་གྱི་བསོད་ནམས་གང་
བཤད་པ་དེ་ནི་ངེས་པའི་དོན་བསྟན་པ་ལ་མོས་པ་ལས་ཡང་དག་པར་གྲུབ་པ་ནས་སྒོམ་པའི་
རྣམ་པས་སྦྱོར་བ་ལས་ཡང་དག་པར་གྲུབ་པའི་བར་གྱི་བསོད་ནམས་འདི་དང་བསྐྲུན་ན་བརྒྱའི་
ཆར་ཡང་ཉེ་བར་མི་འགྲོ་བ་ནས་རྒྱུའི་བར་དུ་ཡང་ཉེ་བར་མི་འགྲོའོ། །དེ་སྐད་ཅེས་བཀའ་སྩལ་
པདང་། བཅོམ་ལྡན་འདས་ལ་བྱང་ཆུབ་སེམས་དཔའ་དོན་དམ་ཡང་དག་འཕགས་ཀྱིས་འདི་
སྐད་ཅེས་གསོལ་ཏོ། །བཅོམ་ལྡན་འདས་དགོངས་པ་ངེས་པར་འགྲེལ་བའི་ཆོས་ཀྱི་རྣམ་
གྲངས་འདིར་བསྟན་པ་འདིའི་མིང་ཅི་ ལགས། འདི་ཇི་ལྟར་གཟུང་བར་བགྱི་བཅོམ་ལྡན་
འདས་ཀྱིས་དེ་ལ་བཀའ་སྩལ་པ། དོན་དམ་ཡང་དག་འཕགས་འདི་ནི་དོན་དམ་པ་ངེས་པའི་
དོན་བསྟན་པ་ཡིན་ཏེ། འདི་དོན་དམ་པ་ངེས་པའི་དོན་བསྟན་པ་ཞེས་བྱ་བར་ཟུང་ཤིག ཅེས་
འཁོར་ལོ་ཐ་མ་ངེས་དོན་ཡིན་ཚུལ་དང་། དེ་ལ་མོས་པ་ལ་སོགས་པའི་ཕན་ཡོན་དང་། དེ་ལྟར་
སྟོན་པའི་ལེའུ་འདི་ཡང་དོན་དམ་ངེས་དོན་བསྟན་པ་ཡིན་པར་གསུངས་སོ། །
གཉིས་པ་འགོག་བྱེད་ལུང་ལ་མཁས་འདོད་བླུན་པོའི་ལོག་རྟོག་བསལ་བ་ནི། ཁ་ཅིག་ན་
རེ༑ འཁོར་ལོ་བར་པ་ཟབ་མོར་ཤེར་ཕྱིན་སྟོན་པ་ལ་དྲང་དོན་དང་འཁོར་ལོ་གསུམ་པ་སེམས་
ཙམ་སྟོན་པ་ལ་ངེས་དོན་དུ་བཤད་པས་ལུང་འདི་དྲང་དོན་ཡིན་ནོ་ཞེས་ཟེར་རོ། །དེ་སྐད་སྨྲ་བ་
- 7 1 -



|
་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེས་ནི་མདོ་འདིའི་དོན་རྟོགས་པ་ལྟ་ཞོག་མདོ་འདིའི་མཚན་གྱི་དོན་དང་ལེའུ་འདི་དང་བྱང་ཆུབ་
སེམས་དཔའི་མཚན་འདིའི་དོན་ཡང་མ་རྟོགས་ཏེ། དགོངས་པ་ངེས་པར་འགྲེལ་པ་ཞེས་དང་།
དོན་དམ་པ་ངེས་པའི་དོན་བསྟན་པ་ཞེས་དང་། དོན་དམ་ཡང་དག་འཕགས་ཀྱི་ལེའུ་ཞེས་
གསུང་པ་བཞིན་དུ་ཡང་དྲང་དོན་དུ་འདོད་པས་སོ། །གལ་ཏེ་མདོ་ལུང་འདི་དྲང་དོན་ཡིན་ན་
ཐོགས་མེད་ཀྱིས་ཀྱང་མདོའི་དྲང་ངེས་མ་ཕྱེད་པར་འགྱུར་ཏེ། ས་སྡེར་འཁོར་ལོ་གསུམ་གྱི་
མཚན་ཉིད་འཇོག་པ་ལ་ལུང་འདི་ཉིད་འཐད་ལྡན་དུ་བཞག་པ་ལས་གཞན་མ་གསུངས་པས་
སོ༑ ༑འདོད་པར་ཡང་མི་ནུས་ཏེ། མདོ་སྡེ་དྲང་དོན་ངེས་པའི་དོན། །རྣམ་པ་མང་པོ་རབ་ཏུ་
འབྱེད། །ཅེས་ཐུབ་པས་ལུང་བསྟན་པས་སོ། །ཁོ་ན་རེ། ཐོགས་མེད་ཀྱིས་མཁྱེན་ཡང་གཅུང་
པོ་དབྱིག་གཉེན་དྲང་བའི་ཕྱིར་ས་སྡེ་ལ་སོགས་པ་རྣམས་སེམས་ཙམ་དུ་གསུངས་པར་གྲགས་
པས་ས་སྡེར་གསུངས་པའང་དྲང་དོན་ནོ་ཞེ་ན། གྲགས་སུ་ཟད་མོད་དེ་འདྲའི་གྲགས་པ་ལ་
རིགས་པས་གནོད་དེ། སློབ་དཔོན་དབྱིག་གཉེན་སངས་རྒྱས་གཉིས་པ་ལྟ་བུ་ཞེས་གྲགས་པ།
བྱམས་པས་དངོས་སུ་བཟུང་བར་གསུངས་པ་མདོ་སྡེ་ལྔ་བརྒྱ་ཐུགས་ལ་མངའ་བ་དེ་སེམས་
ཙམ་གྱིས་དྲང་དགོས་པ་མི་སྲིད་ཅིང་འཕགས་པས་གཅུང་པོ་གཅིག་པུའི་ཕྱིར་མ་འོངས་པའི་
གདུལ་བྱ་མང་པོ་ལ་མི་དགོངས་པ་ཡང་མི་རིགས་པས་སོ། །གཞན་ཡང་ལུང་དེ་དྲང་དོན་ཡིན་
ན༑ དེ་བཞིན་གཤེགས་པའི་ཐུགས་རྗེ་ཆེན་པོ་བསྟན་པར། རིགས་ཀྱི་བུ་འདི་ལྟ་སྟེ་དཔེར་ན་
ནོར་བུ་མཁན་མཁས་པ་ནོར་བུ་སྦྱོང་བའི་ཚུལ་ལེགས་པར་ཤེས་པ་དེས་ནོར་བུ་རིན་པོ་ཆེའི་
རིགས་ནས་ཡོངས་སུ་མ་དག་པའི་ནོར་བུ་རིན་པོ་ཆེ་བླངས་ཏེ། ལན་ཚྭའི་ཆུ་རྣོན་པོས་སྦྱངས་
ནས་སྐྱའི་རེ་བའི་ཡོངས་སུ་སྦྱོང་བས་ཡོངས་སུ་སྦྱོང་བར་བྱེད་དོ། །དེ་ཙམ་གྱིས་བརྩོན་པ་
འདོར་བ་ཡང་མ་ཡིན་ཏེ། དེའི་འོག་ཏུ་ཟས་ཀྱི་ཁུ་བ་རྣོན་པོས་སྦྱངས་ནས་བལ་གྱི་ལ་བའི་
- 7 2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ཡོངས་སུ་སྦྱོང་བས་ཡོངས་སུ་སྦྱོང་བར་བྱེད་དོ། །དེ་ཙམ་གྱིས་བརྩོན་པ་འདོར་བ་ཡང་མ་ཡིན་
ཏེ་དེའི་འོག་ཏུ་སྨན་ཆེན་པོའི་ཁུ་བ་ལ་ཡང་སྦྱངས་ནས་རས་སྲབ་མོའི་ཡོངས་སུ་སྦྱོང་བས་
ཡོངས་སུ་སྦྱོང་བར་བྱེད་དོ། །ཡོངས་སུ་སྦྱངས་ཏེ་དྲི་མ་དང་བྲལ་བ་ནི་བཻདཱུརྱའི་རིགས་ཆེན་པོ་
ཞེས་བརྗོད་དོ། །རིགས་ཀྱི་བུ་དེ་བཞིན་དུ་དེ་བཞིན་གཤེགས་པ་ཡང་ཡོངས་སུ་མ་དག་པའི་
སེམས་ཅན་གྱི་ཁམས་མཁྱེན་ནས་མི་རྟག་པ་དང་སྡུག་བསྔལ་བ་དང་བདག་མེད་པ་དང་མི་
གཙང་བ་ཡིད་འབྱུང་བའི་གཏམ་གྱིས་འཁོར་བ་ལ་དགའ་བའི་སེམས་ཅན་རྣམས་སྐྱོ་བ་སྐྱེད་
པར་མཛད་དེ། འཕགས་པའི་ཆོས་འདུལ་བ་ལ་འཛུད་པར་མཛད་དོ། །དེ་ཙམ་གྱིས་དེ་བཞིན་
གཤེགས་པ་བརྩོན་པར་འདོར་བ་ཡང་མ་ཡིན་ཏེ། དེའི་འོག་ཏུ་སྟོང་པ་ཉིད་དང་མཚན་མ་
མེད་པ་དང་སྨོན་པ་མེད་པའི་གཏམ་གྱིས་དེ་བཞིན་གཤེགས་པའི་ཚུལ་རྟོགས་པར་མཛད་དོ། །
དེ་ཙམ་གྱིས་དེ་བཞིནགཤེགས་པ་བརྩོན་པ་འདོར་བ་ཡང་མ་ཡིནཏེ་དེའི་འོག་ཏུ་ཕྱིར་མི་ལྡོག་
པའི་ཆོས་ཀྱི་འཁོར་ལོའི་གཏམ་འཁོར་གསུམ་ཡོངས་སུ་དག་པའི་གཏམ་གྱིས་རང་བཞིན་སྣ་
ཚོགས་ཀྱི་རྒྱུ་ཅན་གྱི་སེམས་ཅན་དེ་དག་དེ་བཞིན་གཤེགས་པའི་ཡུལ་ལ་འཇུག་པར་མཛད་དོ།།
ཞུགས་པརགྱུར་ཅིང་དེ་བཞིནགཤེགས་པའི་ཆོས་ཉིད་རྟོགས་ན་ནི་བླ་ན་མེད་པའི་ཡང་དག་པ་
ཞེས་བརྗོད་དོ། །ཞེས་གསུངས་པ་འདི་ཡང་དྲང་དོན་ཡིན་ནམ། དེ་ལྟར་ལུང་དེ་གཉིས་དྲང་
དོན་ཡིན་ན་འཁོར་ལོ་གསུམ་གྱི་དྲང་ངེས་བྱེད་པའི་ལུང་གཞན་སྨྲ་དགོས་སོ། །ལུང་མེད་ཀྱང་
ཐ་མ་དྲང་དོན་དུ་འཇོག་པ་ཡིན་ན་ནི་རང་བཟོ་ཧ་ཅང་ཆེས་ཤིང་ཐུབ་པ་ལས་ཀྱང་ལྷག་པའི་
སྐྱོན་དུ་འགྱུར་རོ། །ཁོ་ན་རེ། ལུང་དེ་ངེས་དོན་མ་ཡིན་པར་སློབ་དཔོན་ཆོས་ཀྱི་བཤེས་གཉེན་
གྱིས་བཤད་དོ་ཞེ་ན། དེ་ཙམ་གྱིས་ཐུབ་པ་དང་འཕགས་པ་ཐོགས་མེད་གཉིས་གྱི་གསུང་
དགག་པར་མི་རིགསཏེ་རྣལ་འབྱོར་པའི་བློ་ཁྱད་ཀྱིས་སོ། །ཡང་འཁོར་ལོ་བར་པར་ངོ་བོ་ཉིད་
མེད་པ་ལ་སོགས་པ་སྟོན་བཞིན་དུ་དྲང་དོན་དུ་གསུངས་པ་ཅི་ཞེ་ན། འཁོར་ལོ་བར་པ་དང་ཐ་
- ？ 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་གཉིས་ཀ་བརྗོད་བྱ་འདྲ་བས་བརྗོད་བྱའི་སྒོ་ནས་དྲང་དོན་དུ་མི་སྟོན་གྱི། ལེགས་པར་རྣམ་
པར་ཕྱེ་བ་མཡིན་པས་རྗོད་ཚུལ་གྱི་དྲང་དོན་དུ་གསུངས་པར་གོ་བར་བྱའོ། །དེ་ལྟརན་འཁོར་
ལོ་གསུམ་པ་ལ་ལེགས་པར་རྣམ་པར་ཕྱེ་བ་དང་ལྡན་ཞེས་དང་བླ་ན་མེད། སྐབས་མེད། ངེས་
པའི་དོན། རྩོད་པའི་ཚིག་གི་གནས་སུ་མ་གྱུར་ཞེས་དང་། ཕྱིར་མི་ལྡོག་པའི་ཆོས་ཀྱི་འཁོར་ལོ་
ཞེས་མདོ་ལས་བྱུང་ཞིང་། འཕགས་པ་ཐོགས་མེད་རྒྱལ་བས་ལུང་བསྟན་པའི་སྐྱེས་མཆོག་
དེས་ཀྱང་ཐ་མ་ངེས་དོན་དུ་སྟོན་པའི་མདོ་འཐད་ལྡན་དྲངས་ལ། ཐ་མ་དོན་དམ་རྣམ་པར་ངེས་
པའི་ཆོས་ཀྱི་འཁོར་ལོ་ཞེས་བོད་ཀྱི་མཁས་པ་སྔ་མ་རྣམས་ལ་ཡང་གྲགས་བཞིན་དུ་དེ་དག་
བོར་ནས་འཁོར་ལོ་ཐ་མ་དྲང་དོན་དུ་འདོད་པ་འདི་ནི་རྐུན་པོ་གླེན་པ་རིན་པོ་ཆེ་ཡང་དག་པ་
རྙེད་པབོརནས་ཕུབ་མ་ཁུར་ཏེ་འགྲོ་བ་དང་འདྲའོ། །
གསུམ་པ་འཁོར་ལོ་ཐ་མ་ལས་སེམས་ཙམ་བསྟན་པའི་སྒྲུབ་བྱེད་དགག་པ་ནི། ཁ་ཅིག་
ན་རེ། འཁོར་ལོ་ཐ་མས་ངོ་བོ་ཉིད་གསུམ་བསྟན་པས་སེམས་ཙམ་གྱི་གཞུང་ཡིན་ལ་དེས་ན་
དྲང་དོན་ཡིན་ནོ་ཞེ་ན། ངོ་བོ་ཉིད་གསུམ་སྟོན་པ་ལ་སེམས་ཙམ་གྱི་གཞུང་གིས་མ་ཁྱབ་སྟེ།
ཡུམ་བར་མ་དང་ཁྲི་བརྒྱད་སྟོང་པར་ཡང་ངོ་བོ་ཉིད་གསུམ་བསྟན་པའོ། །དེ་ཡང་། བྱམས་
ཞུས་ལེའུར། བཅོམ་ལྡན་འདས་ཀྱིས་བྱང་ཆུབ་སེམས་དཔའ་བྱམས་པ་ལ་བཀའ་སྩལ་པ།
བྱམས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་ཅིང་ཆོས་རབ་ཏུ་དབྱེ་བ་ལ་མཁས་པ་ལ་
གནས་པའི་བྱང་ཆུབ་སེམསདཔའརྣམ་པ་གསུམ་གྱིས་གཟུགས་རབ་ཏུ་དབྱེ་བགདགས་པར་
རྗེས་སུ་ཤེས་པར་བྱའོ། །ཚོར་བ་དང་འདུ་ཤེས་དང་འདུ་བྱེད་དང་རྣམ་པར་ཤེས་པ་ནས་
སངས་རྒྱས་ཀྱི་ཆོས་ཀྱི་བར་དུ་རྣམ་པར་དབྱེ་བ་གདགས་པར་རྗེས་སུ་ཤེས་པར་བྱ་སྟེ། འདི་
ལྟར་འདི་ནི་ཡོངས་སུ་བརྟགས་པའི་གཟུགས། འདི་ནི་རྣམ་པར་བརྟགས་པའི་གཟུགས།
་
，
- 7 4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼
འདི་ནི་ཆོས་ཉིད་ཀྱི་གཟུགས་སོ། །ཞེས་སོགས་རྒྱ་ཆེར་གསུངས་སོ། །དེ་བཞིན་དུ་ཤེར་ཕྱིན་
ལྔ་བརྒྱ་བར་ཡང་ །གཟུགས་དངོས་པོ་མེད་པ་དངོས་པོ་ངན་པ། དངོས་པོ་ཡོད་པ་ཞེས་སོགས་
གསུངས་སོ། །དེས་ན་ངོ་བོ་ཉིད་གསུམ་བསྟན་པ་དང་དོན་ཡོད་པར་བསྟན་པ་དང་རྣམ་ཤེས་
ཚོགས་བརྒྱད་བསྟན་པ་ལ་སོགས་པའི་རྒྱུ་མཚན་ལྟར་སྣང་རྣམས་ཀྱིས་འཁོར་ལོ་ཐ་མ་ངེས་
དོན་མཐར་ཐུག་པ་ལ་སེམས་ཙམ་དང་དྲང་དོན་དུ་འཁྲུལ་བར་མི་བྱའོ། །གཞན་ཡང་། མི་
འགའ་ཞིག་འཆི་ཀར་གཏམ་གལ་ཅན་རྣམས་སྨྲ་བ་ལྟར། ཐུབ་པ་ཆེན་པོ་ཡང་མྱ་ངན་ལས་
འདའ་ཚུལ་སྟོན་ཁར་ཤིན་ཏུ་གལ་ཆེ་བ་དེ་བཞིན་གཤེགས་པའི་སྙིང་པོ་སྟོན་པའི་འཁོར་ལོ་ཐ་
མ་བསྟན་པ་ཡིན་ནོ་ཞེས་བྱ་བ་ཡང་འཁོར་ལོ་ཐ་མ་དང་བདེ་གཤེགས་སྙིང་པོ་ངེས་དོན་ཡིན་
པའི་རིགས་པ་ཡིན་ནོ། །
གསུམ་པ་བདེ་གཤེགས་སྙིང་པོ་སྨད་པའི་ཉེས་དམིགས་བཤད་པནི། སྙིང་པོ་ནི་དད་པར་
བྱ་བའི་གནས་ཡིན་པས་མ་གུས་པར་མི་བྱ་སྟེ་བྱས་ན་ཉེས་དམིགས་མང་པོ་འབྱུང་བར་
གསུངས་པས་སོ། །དེ་ཡང་སོར་ཕྲེང་ལ་ཕན་པའི་མདོར། གང་སྔོན་ཕྱུགས་སུ་གྱུར་ཏེ་རང་གི་
མ་ལ་བརྒལ་ཞིང་རྣམ་པར་མྱོས་པའི་སེམས་ཅན་དེ་དག་ནི་ད་དུང་ཡང་ཉལ་བའི་ཚེ་སོ་སྒྲ་ཁྲིག་
ཁྲིག་ཟེར་ཞིང་དེ་བཞིན་གཤེགས་པའི་སྙིང་པོ་ཆོས་དེ་ཁོ་ན་ཉིད་ལ་ཡིད་མི་ཆེས་སོ། །མ་འོངས་
པའི་དུས་ན་ཡང་སེམས་ཅན་གང་སོ་སྒྲ་ཁྲིག་ཁྲིག་ཟེར་ཞིང་དེ་བཞིན་གཤེགས་པའི་སྙིང་པོ་ལ་
ཡིད་མི་ཆེས་པའི་སེམས་ཅན་དེ་དག་ནི་གཞན་མ་ཡིནཏེ་བཙུན་པགང་པོ་དེ་དག་ནི་ཕྱུགས་སུ་
གྱུར་པ་ཆོས་ཉིད་མི་ཤེས་པའོ། །ཞེས་དང་། དེ་བཞིན་དུ་ཕུག་རོན་དང་ཁཱཏ་དང་སྤྲེའུ་དང་འུག་
པ་དང་གྲམ་ཁྲོད་ཀྱི་སྲིན་བུ་དང་ཁྱི་དང་བྱིས་པ་དང་བྱི་བ་དང་མ་ནིང་དང་ལྕེ་སྤང་དང་སྡིག་པ་
དང་སྦྲུལ་གདུག་པ་དང་ལུག་དང་མ་ཧེ་དང་དོམ་དང་བྱ་ཀ་ལན་ཏ་ཀ་དང་བོང་བུ་དང་ལྷ་མ་
ཡིན་དང་ཡི་དྭགསརྣམས་སུ་སྐྱེས་པ་དང་སྐྱེ་བར་འགྱུར་བར་གསུངས་སོ། །མྱ་ངན་འདས་ཆེན་
- 7 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པོ་ལྷའི་ཟླ་བས་བསྒྱུར་བར་ཡང་། དེ་བཞིན་གཤེགས་པའི་སྙིང་པོ་བདག་མེད་པར་བསྒོམས་
ཤིང་། གཏན་དུ་སྟོང་པ་ཉིད་བསྒོམས་པས་ནི་སྡུག་བསྔལ་རྣམས་མི་འགག་པར་ཕྱེ་མ་ལེབ་
མར་མེའི་ནང་དུ་སོང་བ་བཞིན་དུ་འགྱུར་རོ། །དེ་ལྟ་མ་ཡིན་པར་དེ་བཞིན་གཤེགས་པའི་སྙིང་
པོ་ཡོད་པར་བསྒོམས་པའི་སེམས་ཅན་རྣམས་ནི་ཉོན་མོངས་པ་རྣམས་ཡོད་བཞིན་དུ་ཉོན་
མོངས་པའི་རྣམ་པ་འགོག་པར་བྱེད་དོ། །ཞེས་སོགས་གསུངས་སོ། །གཞན་ཡང་སྡུད་པར།
སྔོན་སྤྱོད་ཚེ་ན་སངས་རྒྱས་ཁྲག་ཁྲིག་བཀུར་བྱས་ཀྱང་། །རྒྱལ་བའི་ཤེས་རབ་ཕ་རོལ་ཕྱིན་ལ་
མདད་ན། །ཐོས་ནས་བློ་ཆུང་དེ་ཡིས་འདིནི་སྤོང་བྱེད་དེ། །སྤངས་ནས་སྐྱབས་མེད་གྱུར་པ་དེ་
ནི་མནར་མེད་འགྲོ། །ཞེས་སོགས་ཤེར་ཕྱིན་དང་ཆོས་སྐུ་སོགས་ལ་མ་དད་པའི་ཉེས་པ་
གསུངས་པ་ཐམས་ཅད་སྙིང་པོ་ལ་མ་དད་པའི་ཉེས་པར་འགྱུར་ཏེ། དེ་དང་དེ་དག་དོན་གཅིག་
པས་སོ། །
བཞི་པ་དེ་ལ་མོས་པའི་ཕན་ཡོན་གསལ་བར་བསྟན་པ་ནི། །སོར་ཕྲེང་གི་མདོར། དེ་
བཞིན་གཤེགས་པའི་སྙིང་པོ་རྟག་པ་སེམས་ཅན་ཐམས་ཅད་ལ་ཡོད་པར་ཤེས་པའི་རྒྱུས་
འཇིག་རྟེན་ན་བདེ་བའི་རྣམ་པ་མཆོག་རྣམས་དང་ཕུན་སུམ་ཚོགས་པ་ཇི་སྙེད་ཡོད་པ་ཐམས་
ཅད་རྙེད་པར་འགྱུར་རོ། །དེ་བཞིནགཤེགས་པའི་སྙིང་པོ་རྟག་པ་ཐོས་པས་སྔོན་བྱུང་བ་དང་ད་
ལྟར་དང་མ་འོངས་པ་དང་དུས་གསུམ་དུའང་ཕུན་སུམ་ཚོགས་པ་ཐམས་ཅད་དང་མཐོ་རིས་
དང་ས་སྟེང་གི་བདེ་བ་ཐམས་ཅད་རྟག་ཏུ་ཐོབ་པར་འགྱུར་རོ། །ཞེས་དང་། དེ་བཞིན་གཤེགས་
པའི་སྙིང་པོ་རབ་ཏུ་ནན་ཏན་དུ་མི་འཆབ་ཅིང་སེམས་ཅན་ཐམས་ཅད་ལ་ཕན་པར་བསྟན་པ་
སྟོན་ན་དེས་ལྷའི་མིག་ཐོབ་པར་འགྱུར་ཏེ། དེ་ནི་འཇིག་རྟེན་ན་ལྷའི་མིག་ཅན་ནོ། །ཞེས་དང་།
དེ་བཞིན་གཤེགས་པའི་སྙིང་པོ་སྟོན་པར་བྱེད་པ་ནི་ཉོན་མོངས་པ་དང་བཅས་པའམ་ཉོན་
- 7
6 -



，
གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
མོངས་པ་མེད་པའམ་སུ་ཡང་རུང་སྟེ། དེ་ཉིད་རྫོགས་པའི་སངས་རྒྱས་ཞེས་བྱའོ། །ཞེས་
སོགས་གསུངས་པས། འདི་ནི་དད་ཅིང་ཡིད་ཆེས་པར་བྱ་བ་ཁོ་ན་ཡིན་ནོ། ། །
ལྔ་པ་སྙིང་པོ་སྟོན་པའི་གང་ཟག་མཆོག་ཏུ་བསྔགས་པ་ནི། སྙིང་པོ་དང་སྙིང་པོ་སྟོན་པའི་
གསུང་རབ་འཛིན་པ་ལ་སོགས་པ་བྱེད་པ་དེ་ནི་སངས་རྒྱས་མང་པོ་ལ་དགེ་བའི་རྩ་བ་བསྐྱེད་པ་
ཡིན་པར་གསུངས་ཏེ། མྱང་འདས་ཆེན་པོར། རིགས་ཀྱི་བུ་སེམས་ཅན་གང་ཞིག་ཆུ་ཀླུང་
འགའ་སྐྱེད་ཀྱི་བྱེ་མ་སྙེད་ཀྱི་སངས་རྒྱས་ལས་བྱང་ཆུབ་ཏུ་སེམས་བསྐྱེད་ན། དེས་ནི་དུས་ངན་
པའི་ཚེ་མདོ་སྡེ་འདི་འཆང་བ་དང་འཛིན་པར་འགྱུར་ཏེ་སྐུར་པ་མི་འདེབས་སོ། །རིགས་ཀྱི་བུ་
སེམས་ཅན་གང་ཞིག་ཀླུང་གཾ་གཱ་གཅིག་གི་བྱེ་མ་སྙེད་ཀྱི་སངས་རྒྱས་ལས་བྱང་ཆུབ་ཏུ་སེམས་
བསྐྱེད་ན། དེས་ནི་དུས་ངན་པའི་ཚེ་ཆོས་འདི་ལ་མི་སྐུར་ཅིང་མདོ་སྡེ་འདི་ལ་མོས་པར་འགྱུར་
ཏེ༑ གཞན་ལ་རྣམ་པར་འབྱེད་ཅིང་སྟོན་ནི་མི་ནུས་སོ། །རིགས་ཀྱི་བུ་སེམས་ཅན་གང་ཞིག་
ཀྲུང་གོ་གྲྭ་གཉིས་ཀྱི་བྱེ་བ་སྙེད་ཀྱི་སངས་རྒྱས་ལས་བྱང་ཆུབ་ཏུ་སེམས་བསྐྱེད་ན་དེས་ནི་དུས་
ངན་པའི་ཚེ་ཆོས་འདི་ལ་མི་སྐུར་ཏེ་དད་ཅིང་མོས་པ་དང་འཆང་ཞིང་འཛིན་པ་དང་ཀློག་པ་དང་
འདོན་པར་འགྱུར་ཏེ་གཞན་ལ་རྒྱས་པར་སྟོན་ནི་མི་ནུས་སོ། །སེམས་ཅན་གང་ཞིག་ཀླུང་གི་གྲྭ་
བཞིའི་བྱེ་མ་སྙེད་ཀྱི་སངས་རྒྱས་ལས་བྱང་ཆུབ་ཏུ་སེམས་བསྐྱེད་ན། དེས་ནི་དུས་ངན་པའི་ཚེ་
ཆོས་འདི་ལ་མི་སྐུར་ཏེ་འཆང་བ་དང་འཛིན་པ་དང་ཀློག་པ་དང་འདོན་པ་དང་གླེགས་བམ་དུ་
འབྲི་བར་འགྱུར་ཏེ་དེས་ནི་གཞན་ལ་དོན་ཟབ་མོ་བཅུ་དྲུག་གི་ཆ་གཅིག་ཙམ་སྟོན་པར་འགྱུར་
རོ༑ ༑སྟོན་ཅིང་འཆད་མོད་ཀྱི་དེ་ཡང་རྫོགས་པར་ཤེས་པ་ནི་མ་ཡིན་ནོ། །སེམས་ཅན་གང་
ཞིག་ཀླུང་གི་གྲྭ་ལྔའི་བྱེ་མ་སྙེད་ཀྱི་སངས་རྒྱས་ལས་བྱང་ཆུབ་ཏུ་སེམས་བསྐྱེད་ན་དེས་ནི་དུས་
ངན་པའི་ཚེ་ཆོས་འདི་ལ་མི་སྐུར་ཏེ་འཆང་བ་དང་འཛིན་པ་དང་ཀློག་པ་དང་འདོན་པ་དང་
གླེགས་བམ་དུ་འབྲི་བ་དང་གཞན་ལ་ཡང་དོན་ཟབ་མོ་བཅུ་དྲུག་གི་ཆའི་ཆ་བརྒྱད་སྟོན་ནུས་
- 7
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་འགྱུར་རོ། །སེམས་ཅན་གང་ཞིག་ཀླུང་གི་གྲྭ་དྲུག་གི་བྱེ་མ་སྙེད་ཀྱི་སངས་རྒྱས་ལས་བྱང་
ཆུབ་ཏུ་སེམས་བསྐྱེད་ན། དེས་ནི་དུས་ངན་པའི་ཚེ་ན་ཆོས་འདི་ལ་མི་སྐུར་ཏེ་འཆང་བ་དང་
འཛིན་པ་དང་ཀློག་པ་དང་འདོན་པ་དང་གླེགས་བམ་དུ་འབྲི་བ་དང་། གཞན་ལ་ཡང་བཅུ་དྲུག་
གི་ཆའི་ཆ་བཅུ་གཉིས་སྟོན་ནུས་པར་འགྱུར་རོ། །སེམས་ཅན་གང་ཞིག་ཀླུང་གཾ་གཱ་བདུན་གྱི་བྱེ་
མ་སྙེད་ཀྱི་སངས་རྒྱས་ལས་བྱང་ཆུབ་ཏུ་སེམས་བསྐྱེད་ན། དེས་ནི་དུས་ངན་པའི་ཚེ་ན་ཆོས་
འདི་ལ་མི་སྐུརཏེ་འཆང་བདང་འཛིན་པ་དང་འདོན་པ་དང་ཀློག་པ་དང་གླེགས་བམ་དུ་འབྲི་བ་
དང་གཞན་ལ་ཡང་བཅུ་དྲུག་གི་ཆའི་ཆ་བཅུ་བཞི་སྟོན་ནུས་པར་འགྱུར་རོ། །སེམས་ཅན་གང་
ཞིག་ཀླུང་གི་གྲྭ་བརྒྱད་ཀྱི་བྱེ་མ་སྙེད་ཀྱི་སངས་རྒྱས་ལས་བྱང་ཆུབ་ཏུ་སེམས་བསྐྱེད་ན་དེས་ནི་
དུས་ངན་པའི་ཚེ་ན་ཆོས་འདི་ལ་མི་སྐུརཏེ། འཆང་བ་དང་འཛིན་པ་དང་ཀློག་པ་དང་འདོན་པ་
དང་གཞན་ལ་ཡང་གླེགས་བམ་དུ་འབྲི་བར་བསྐུལ་བ་དང་བདག་ཀྱང་ཉན་ཅིང་འཛིན་ལ་
གཞན་དག་ཀྱང་ཉན་པ་དང་འཛིན་པ་དང་ཀློག་པ་དང་འདོན་པ་དང་ཁོང་དུ་ཆུད་པར་བྱེད་པར་
བསྐུལ་བ་དང་། འཇིག་རྟེན་ལ་སྙིང་བརྩེ་བའི་ཕྱིར་ཤིན་ཏུ་བསྲུང་ཞིང་མདོ་སྡེ་ལ་མཆོད་པ་བྱེད་
པ་དང་གཞན་དག་ཀྱང་མཆོད་པ་དང་རིམ་འགྲོ་དང་བཀུར་སྟི་དང་ཕྱག་བྱ་བ་དང་། ཀློག་པ་
དང་འདོན་པའི་བར་བསྐུལ་བ་ཡང་དེ་བཞིནནོ། །ངེས་དོནཟབ་མོ་ཡོངས་སུ་རྫོགས་པར་ཁོང་
དུ་ཆུད་པ་ནི་འདི་ལྟ་སྟེ། དེ་བཞིན་གཤེགས་པ་ནི་རྟག་ཏུ་གནས་པའི་ཆོས་ཅན་མི་འགྱུར་བ་
མཐར་བདེ་བ་དང་། སེམས་ཅན་ལ་སངས་རྒྱས་ཀྱི་རང་བཞིན་ཡོད་པར་རྒྱས་པར་འཆད་པ་
དང་དེ་བཞིན་གཤེགས་པའི་ཆོས་ཀྱི་གཏེར་ལ་ཤིན་ཏུ་མཁས་པ་དང་སངས་རྒྱས་དེ་དག་ལ་
མཆོད་པ་བྱས་ནས་བླ་ན་མེད་པ་ཡང་དག་པར་རྫོགས་པའི་ཆོས་འདི་དག་འཆང་བདང་འཛིན་
པ་དང་སྐྱོབ་པ་དང་རྣམ་པར་གཞག་པ་རྟོགས་པར་འགྱུར་རོ། །གང་ཞིག་བླ་ན་མེད་པ་ཡང་
- 7 8 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༩
དག་པརརྫོགས་པའི་བྱང་ཆུབ་དུ་སེམས་བསྐྱེད་ན་དེ་ནི་མ་འོངས་པའི་དུས་སུ་ཡང་དག་པའི་
ཆོས་འདི་འཆང་བ་དང་འཛིན་པ་དང་སྐྱོབ་པར་འགྱུར་ཞིང་ངེས་པར་ཡང་དག་པའི་ཆོས་རྣམ་
པར་གཞག་པར་རིག་པར་བྱའོ། །ཞེས་སོ། །
གཉིས་པ་ལ་གཉིས་ཀྱི་དང་པོ་རྟོགས་པར་དཀའ་བ་ཁམས་ཉིད་རྒྱས་པར་བསྟན་པ་ལ་
གསུམ་གྱི་དང་པོ་འགྲོ་ཀུན་བདེ་གཤེགས་སྙིང་པོ་ཅན་དུ་བསྟན་པ་ལ་གཉིས་ཀྱི་དང་པོ་གཞུང་
གི་དོན་དངོས་བསྟན་པ་ལགསུམ། སྙིང་པོ་བཞུགས་ཚུལ་བསྡུསཏེ། སྙིང་པོ་དོན་བཅས་རྒྱས་
པར། ཁམསཏེ་བཞུགས་ཚུལ་དཔེ་ཡིས་བསྟན་པའོ། །
དང་པོ་ནི། སེམས་ཅན་ཐམས་ཅད་ནི་དེ་བཞིན་གཤེགས་པའི་སྙིང་པོ་ཅན་ནོ། །ཞེས་
གསུངས་པ་དེ་དོན་གང་གིས་ཡིན་ཞེ་ན། སེམས་ཅན་ཐམས་ཅད་ལ་རྫོགས་པའི་སངས་རྒྱས་
ཀྱི་ཆོས་སྐུ་ནི་ཁྱབ་པར་འཕྲོ་བའི་ཕྱིར་དང༌། སངས་རྒྱས་དང་སེམས་ཅན་གྱི་དེ་བཞིན་ཉིད་
གཉིས་ངོ་བོ་དབྱེར་མེད་པའི་ཕྱིར་དང་། སངས་རྒྱས་ཀྱི་རིགས་ཡོད་པའི་ཕྱིར་ན་ལུས་ཅན་ནི་
སེམས་ཅན་ཀུན་རྟག་ཏུ་སངས་རྒྱས་ཀྱི་སྙིང་པོ་ཅན་ནོ་ཞེས་གསུངས་སོ། །གསུམ་པོ་འདི་དག་
ལས་འཕྲོསཏེ་དོན་དགུར་འགྱུར་བ་ནི་དཔེ་དགུས་འོག་ཏུ་འཆད་དོ། །
གཉིས་པ་ལ་གསུམ་གྱི་དང་པོ་སྡོམ་གྱིས་དོན་བཅུ་མདོར་བསྟན་ནི། དོན་བཅུས་ཁམས་
རྣམ་པར་བཞག་སྟེ། ངོ་བོ་དང་རྒྱུ་དང་འབྲས་བུ་དང་ལས་དང་ལྡན་པ་དང་། འཇུག་པ་དང་
གནས་སྐབས་ཀྱི་དབྱེ་བ་དང་དེ་བཞིན་དུ་ཀུན་དུ་འགྲོ་བའི་དོན་དང་རྟག་ཏུ་མི་འགྱུར་བ་དང་
ཡོན་ཏན་དབྱེར་མེད་པའི་དོན་རྣམས་ནི། བདེ་གཤེགས་སྙིང་པོ་དོན་དམ་པའི་དབྱིངས་ཀྱི་དོན་
ལ་ཐུབ་པའི་ཐུགས་ཀྱི་དགོངས་པའི་དོན་ཡིན་པར་ཤེས་པར་བྱའོ། །
གཉིས་པ་དོན་བཅུ་པོ་རྒྱས་པར་བཤད་ལ་བརྒྱད། ཁམས་ཀྱི་ངོ་བོ་རྒྱུན་བཅས་ཡིན་པའི།
པར་བ
-79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ཡི་འབྲས་བུ་ལས་དང་བཅས་པའི། རྒྱུ་དང་འབྲས་བུ་རྣམ་གཉིས་ལྡན་པའི། གནས་སྐབས་
གསུམ་གྱི་འཇུག་ཚུལ་འཇུག་པའི་གནས་སྐབས་གསུམ་དུ་རབ་ཏུ་དབྱེ་བའི། གནས་སྐབས་
གསུམ་དུ་འཇུག་པ་ཀུན་འགྲོའི། ངོ་བོ་ནམ་ཡང་འགྱུར་བ་མེད་པའི། མིང་བཞིའི་བསྟན་ཡང་
དབྱེ་བ་མེད་པའི་དོནནོ། ། །
དང་པོ་ལ་གཉིས་གྱི་དང་པོ་མདོར་བསྟན་ནི། ཁམས་ཀྱི་ངོ་བོ་གང་ཞེ་ན། སྔར་བསྟན་པ་
ཆོས་སྐུ་ལ་སོགས་པ་གསུམ་པོ་རིམ་པ་བཞིན་རང་གི་མཚན་ཉིད་ལས་བརྩམས་ནས་ནོར་བུ་
རིན་ཆེན་དང་ནམ་མཁའ་དང་ཆུ་རྣམ་པར་དག་པ་བཞིན་དུ་སྟེ་གསུམ་པོའི་ཡོན་ཏན་དང་ཆོས་
མཐུན་ནོ། །དོན་གསུམ་པོ་སྤྱིའི་མཚན་ཉིད་ལས་བརྩམས་ནས་རྟག་ཏུ་རང་བཞིན་གྱིས་ཉོན་
མོངས་པ་མེད་པ་ལས་བརྩམས་ནས་དཔེ་གསུམ་ཀ་དང་ཡང་ཆོས་མཐུན་ནོ། །ཁམས་དག་
པར་འགྱུར་བའི་རྒྱུ་གང་ཞེ་ན། ཐེག་ཆེན་གྱི་ཆོས་ལ་མོས་པ་དང༌། བདག་མེད་རྟོགས་པའི་
ལྷག་པའི་ཤེས་རབ་དང་། ནམ་མཁའ་མཛོད་ལ་སོགས་པའི་ཏིང་ངེ་འཛིན་དང་། སེམས་ཅན་
ལ་སྙིང་བརྩེ་བསྒོམ་པ་ལས་བྱུང་བ་ནི་ཁམས་རྣམ་པར་དག་པའོ། །དེས་ན་བཞི་པོ་འདི་ནི་
གཞུང་འདིར་ལམ་བསྟན་པ་ཡིན་ནོ། ། །
གཉིས་པ་རྒྱས་བཤད་ལ་གཉིས་ཀྱི་དང་པོ་ཁམས་ཀྱི་ངོ་བོའི་དོན་ནི། ཆོས་སྐུ་ལ་སོགས་པ་
རྣམས་ནོར་བུ་ལ་སོགས་པ་དང་ཆོས་མཐུན་པའི་རྒྱུ་མཚན་ཅི་ཞེ་ན། ཆོས་སྐུ་ནི་བསམ་པའི་
དོན་གྲུབ་པ་ལ་སོགས་པ་མཐུའི་ཡོན་ཏན་དང་ལྡན་པའི་ཕྱིར་དང་། དེ་བཞིན་ཉིད་ནི་གཞན་དུ་
མི་འགྱུར་བའི་ཕྱིར་དང་། རིགསནི་སེམས་ཅན་ཐམས་ཅད་ལ་ཁྱབ་པའི་སྙིང་རྗེས་བརླན་པའི་
ངོ་བོའི་རང་བཞིན་ཡིན་པའི་ཕྱིར། གསུམ་པོ་འདི་དག་རིམ་པ་ལྟར་ཡིད་བཞིན་གྱི་ནོར་བུ་རིན་
ཆེན་དང་ནམ་མཁའ་དང་ཆུའི་ཡོན་ཏན་དང་ཆོས་མཐུན་པ་ཉིད་དོ། །དོན་གསུམ་པོ་ཐམས་
- 8 () -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
ཅད་ཡོངས་སུ་དག་པའི་ཕྱིར་དཔེགསུམ་པོ་ཐམས་ཅད་དང་ཡང་ཆོས་མཐུན་ནོ། །
གཉིས་པ་ཁམས་དེ་དག་པའི་རྒྱུ་ལ་གཉིས། སྒྲིབ་པ་བཞིའི་གཉེན་པོ་ཆོས་བཞི། ཆོས་
བཞི་ལྡན་རྒྱལ་བའི་སྲས་སུ་བསྟན་པའོ། །དང་པོ་ནི། ཁམས་མངོན་སུམ་དུ་རྟོགས་པར་མི་
འགྱུར་བའི་རྒྱུ་སྒྲིབ་པ་ནི། ཐེག་པ་ཆེན་པོའི་ཆོས་ལ་ཁོང་ཁྲོ་བ་དང་། ཕུང་པོ་ལ་རྟག་གཅིག་
རང་དབང་ཅན་གྱི་བདག་ཏུ་ལྟ་བ་དང༌། འཁོར་བ་སྡུག་བསྔལ་དུ་འདུ་ཤེས་ཤིང་དེའི་སྡུག་
བསྔལ་གྱིས་འཇིགས་པ་དང་། སེམས་ཅན་གྱི་དོན་ལ་རྒྱབ་ཀྱིས་ཕྱོགས་ཤིང་ལྟོས་པ་མེད་པ་
དང་བཞིའོ། །དེ་དག་གང་ཟག་གང་ལ་གང་ལྡན་ཞེ་ན། སྤྱིར་སེམས་ཅན་གསུམ་སྟེ། སྲིད་པ་
འདོད་པ་དང་སྲིད་པ་དང་བྲལབ་འདོད་པ་དང་དེ་གཉིས་ཀ་མི་འདོད་པའོ། །
དང་པོ་ལའང་གཉིས་ཏེ་མྱ་ངན་ལས་མི་འདའ་བའི་རིགས་ཅན་འཁོར་བ་ཉིད་འདོད་ཀྱི་
མྱང་འདས་མི་འདོད་པ་འདོད་ཆེན་པ་དང་དེ་དང་ཆ་མཐུན་ལ་ཆོས་འདི་པ་ཡིན་ཡང་ཐེག་པ་
ཆེན་པོ་ལ་སྡང་བས་བཀའ་མ་ཡིན་ནོ། །ཞེས་སྤོང་བ་ཉན་ཐོས་སེན་ད་བ་ལྟ་བུ་སྟེ། ཐུབ་པས།
ང་ནི་དེ་དག་གི་སྟོན་པ་མ་ཡིན་ལ་དེ་དག་ཀྱང་ངའི་ཉན་ཐོས་མ་ཡིན་ནོ། །ཤཱ་རིའི་བུ་དེ་དག་ནི་
མུན་པ་ལས་ཀྱང་ཆེས་མུན་པ། མུན་པ་ནས་མུན་པ་ཆེན་པོར་འགྲོ་བ་མུན་པ་ཆེན་པོ་དང་ལྡན་
པའོ་ཞེས་སྨྲའོ་ཞེས་གསུངས་པ་ཡིན་ལ་གང་ཟག་དེ་གཉིས་ནི་ལོག་པ་ཉིད་དུ་ངེས་པའི་ཕུང་པོ་
སྟེ་སྒྲིབ་པ་དང་པོ་དང་ལྡན་ནོ། །སྲིད་པ་དང་བྲལ་བ་འདོད་པ་ལ་ཡང་ཐབས་མ་ཡིན་པ་ལ་
ཞུགས་པདང་ཐབས་ལ་ཞུགས་པ་གཉིས་ཡོད་ལ་དང་པོ་ལ་ཡངགསུམ་སྟེ། ཕྱི་རོལ་མུ་སྟེགས་
པ་དང༌། དེ་དང་ཆ་མཐུན་པ་ཆོས་འདི་ལ་དད་པ་ཡོད་ཀྱང་བརྗོད་དུ་མེད་པའི་གང་ཟག་ཏུ་ལྟ་
བས་ཉེས་པར་བཟུང་བ་འཛིན་པ་སྟེ། ཐུབ་པས། སྟོང་པ་ཉིད་ལ་མོས་པ་མེད་པ་ནི་མུ་སྟེགས་
པ་དག་དང་ཁྱད་པར་མེད་པ་ཡིན་ནོ། །ཞེས་གངགསུངས་པ་དང་། མངོན་པའི་ང་རྒྱལ་ཅན་
ཅང་མེད་ཀྱི་སྟོང་པར་ལྟ་བ་སྟེ། ཐུབ་པས། འོད་སྲུང་གང་ཟག་ཏུ་ལྟ་བ་རབ་རིབ་ཙམ་ནི་བླའི་
- 8 1 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མངོན་པའི་ང་རྒྱལ་ཅན་སྟོང་པ་ཉིད་དུ་ལྟ་བ་ནི་དེ་ལྟ་མ་ཡིན་ནོ། །ཞེས་གངགསུངས་པ་ཡིན་ལ་
གང་ཟག་དེ་གསུམ་ནི་མ་ངེས་པའི་ཕུང་པོ་སྟེ། སྒྲིབ་པགཉིས་པ་དང་ལྡན་ནོ། །ཐབས་ཞུགས་
པ་ལ་ཡང་གཉིས་ཏེ། ཉན་ཐོས་ཀྱི་ཐེག་པ་ལ་ངེས་པར་ཞུགས་པ་དང་། རང་བྱང་ཆུབ་དང་
སངས་རྒྱས་ཀྱི་ཐེག་པ་དང་མཐུན་པའོ། །དང་པོ་ནི་སྒྲིབ་པགསུམ་པ་དང་ལྡན་ལ། གཉིས་པ་
ནི་སྒྲིབ་པ་བཞི་པ་དང་ལྡན་པསགང་ཟག་དེརྣམས་ཀྱི་སྒྲིབ་པརྣམ་པ་བཞི་ཡིན་ནོ། །བཞི་པོ་དེ་
རྣམས་དག་པར་བྱེད་པའི་རྒྱུན་ཐེག་ཆེན་གྱི་ཆོས་ལ་ལྷག་པར་ཡོད་པ་ལ་སོགས་པའི་ཆོསརྣམ་
པ་བཞི་པོ་སྔར་བཤད་པ་ཉིད་དེ་གོ་རིམ་བཞིན་ནོ། །དེ་གཉིས་ཀ་མི་འདོད་པ་ན་འཁོར་འདས་
མཉམ་པ་ཉིད་སངས་རྒྱས་ཐོབ་པའི་ལམ་དུ་ཞུགས་པ་རྒྱལ་སྲས་ཏེ་གསུམ་པོ་ནི་ཡང་དག་པ་
ཉིད་དུ་ངེས་པའི་ཕུང་པོའོ། །
གཉིས་པ་ནི། དཔེརན་འཁོར་ལོ་བསྒྱུར་བའི་རྒྱལ་པོའི་སྲས་སྐྱེ་བ་ལ་ཕའི་ས་བོན་དང་མ་
དང་མའི་མངལ་དང་སྐྱེས་ནས་འཚོ་བའི་མ་མ་སྟེ་བཞི་དགོས་པ་ལྟར། རྒྱལ་སྲས་སྐྱེ་བ་ལ་ཡང་
རྒྱུ་བཞི་སྟེ། ཐེག་ཆེན་མཆོག་ལ་མོས་པ་རིགས་ངེས་པར་བྱེད་པས་ས་བོན་ལྟ་བུ་དང་། བདག་
མེད་རྟོགས་པའི་ཤེས་རབ་ནི་སངས་རྒྱས་ཀྱི་ཆོས་བསྐྱེད་པས་མ་ལྟ་བུ་དང་། བསམ་གཏན་གྱི་
བདེ་བ་ནི་འཕགས་པའི་ཆོས་རྫོགས་པར་བྱེད་པས་མངལ་གྱི་གནས་ལྟ་བུ་དང༌། སྙིང་རྗེ་ནི་
འཕགས་པའི་ལམ་བགྲོད་པའི་གྲོགས་བྱེད་པས་མ་མ་ལྟ་བུ་སྟེ། རྒྱུ་བཞི་པོ་ཡོད་པ་ཅན་གང་
ཡིན་པའི་གང་ཟག་དེ་དག་ནི་ཐུབ་པའི་རྗེས་སུ་སྐྱེས་པའི་སྲས་འཕགས་པའོ། ། །
གཉིས་པ་ལ་གཉིས་ཀྱི་དང་པོ་མདོར་བསྟན་ནི། རྒྱུ་བཞི་པོ་དེའི་འབྲས་བུ་གང་ཞེ་ན།
ཆོས་ཀྱི་སྐུ་གཙང་བ་དང་བདག་དང་བདེ་བ་དང་རྟག་པ་ཉིད་ཀྱི་ཡོན་ཏན་གྱི་ཕ་རོལ་དུ་ཕྱིན་པ་
ནི་མོས་པ་ལ་སོགས་པ་བཞི་བསྒོམས་པའི་འབྲས་བུའོ། ཁམས་ཡོད་པའི་ལས་གང་ཞེ་ན།
-8
2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
འཁོར་བ་སྡུག་བསྔལ་པར་ཤེས་ནས་ཡིད་འབྱུང་བ་དང་མྱང་འདས་སྡུག་བསྔལ་ཞི་བར་ཤེས་
ནས་དེ་ཐོབ་པར་འདུན་པ་དང་སྨོན་པའི་བྱེད་ལས་ཅན་ནོ། །
གཉིས་པ་རྒྱས་བཤད་གཉིས། འབྲས་བུ་ཕར་ཕྱིན་བཞི། སྐྱོདང་སྤོ་བའི་ལས། བཤད་
པའོ། །དང་པོ་ལགཉིས་ཀྱི་དང་པོ་ཕྱིན་ཅི་ལོག་བཞིའི་གཉེན་པོ་འབྲས་བུ་བསྟན་པ་ལ་གཉིས་
ཀྱིདང་པོགཞུང་དོན་གྱིས་མདོར་བསྟན་པནི། རྒྱུ་བཞི་པོ་འདི་དག་གི་འབྲས་བུའི་མདོར་བསྡུ་
ན་ཆོས་ཀྱི་སྐུ་ལ་མི་གཙང་བ་དང་བདག་མེད་པ་དང་སྡུག་བསྔལ་བ་དང་མི་རྟག་པར་རྟོགས་པ་
སྟེ་ཕྱིན་ཅི་ལོག་རྣམ་པ་བཞི་ལས་བཟློག་པའི་གཉེན་པོས་རབ་ཏུ་ཕྱེ་བ་གཙང་བ་ལ་སོགས་པའི་
ཕ་རོལ་དུ་ཕྱིན་པ་བཞི་ཉིད་དོ། །གཉིས་པ་སྤྱི་དོན་གྱི་རྒྱས་པར་བཤད་པ་ལ་གཉིས། འཕགས་
ཆེན་སངས་རྒྱས་ལ་ཕར་ཕྱིན་བཞི་ཡོད། འཕགས་པ་གཞན་དག་ལ་ཕར་ཕྱིན་བཞི་མེད་པར་
བསྟན་པའོ། །
དང་པོ་ནི། གང་ཟག་གང་ཞིག་གཟུགས་སོགས་འདུས་བྱས་ཀྱི་དངོས་པོ་ལ་རྟག་པ་དང་
བདེ་བ་དང་བདག་དང་གཙང་བར་འདུ་ཤེས་པ་ནི་ཕྱིན་ཅི་ལོག་ཡིན་ལ་དེ་ལས་བཟློག་པ་ནི་
ཕྱིན་མ་ལོག་པ་སྟེ། དེ་ཡང་ཆོས་ཀྱི་སྐུ་ལ་ལྟོས་ནས་ནི་ཕྱིན་ཅི་ལོག་ཡིནཏེ། ཆོས་ཀྱི་སྐུ་ནི་རྟག་
པའི་ཕ་རོལ་དུ་ཕྱིན་པ་དང༌། བདེ་བ་དང་བདག་དང་གཙང་བའི་ཕ་རོལ་དུ་ཕྱིན་པ་ཡིན་པའི་
ཕྱིར་རོ། །དེ་ཡང་དཔལ་འཕྲེང་དུ། བཅོམ་ལྡན་འདས་སེམས་ཅན་རྣམས་ནིཟིན་པའི་ཉེ་བར་
ལེན་པའི་ཕུང་པོ་ལྔ་པོ་རྣམས་ལ་ཕྱིན་ཅི་ལོག་ཏུ་གྱུར་པ་སྟེ། དེ་དགནི་མི་རྟག་པ་ལ་རྟག་པར་
འདུ་ཤེས་པ། སྡུག་བསྔལ་བ་ལ་བདེ་བར་འདུ་ཤེས་པ། བདག་མེད་པ་ལ་བདག་ཏུ་འདུ་ཤེས་
པ༑ མི་གཙང་བ་ལ་གཙང་བར་འདུ་ཤེས་པ་ལགས་སོ། །བཅོམ་ལྡན་འདས་ཉན་ཐོས་དང་
རང་སངས་རྒྱས་ཐམས་ཅད་ཀྱང་སྟོང་པ་ཉིད་ཀྱི་ཡེ་ཤེས་ཀྱིས་སྔར་མ་མཐོང་བ་ཐམས་ཅད་
མཁྱེན་པའི་ཡེ་ཤེས་ཀྱི་ཡུལ་དེ་བཞིན་གཤེགས་པའི་ཆོས་ཀྱི་སྐུ་ལ་ཕྱིན་ཅི་ལོག་ཏུ་གྱུར་པའོ། །
- 8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅོམ་ལྡན་འདས་རྟག་པར་འདུ་ཤེས་པ་བདེ་བར་འདུ་ཤེས་པ་བདག་ཏུ་འདུ་ཤེས་པ་གཙང་
བར་འདུ་ཤེས་པའི་སེམས་ཅན་དེ་དང་དེ་དག་ནི་བཅོམ་ལྡན་འདས་ཀྱི་ཐུགས་ལས་སྐྱེས་པའི་
སྲས་ལགས་སོ། །བཅོམ་ལྡན་འདས་སེམས་ཅན་དེ་དག་ནི་ཕྱིན་ཅི་ལོག་ཏུ་གྱུར་པ་མ་ལགས་
ཏེ༑ བཅོམ་ལྡན་འདས་སེམས་ཅན་དེ་དག་ནི་ཡང་དག་པར་མཐོང་བ་ལགས་སོ། །དེ་ཅིའི་
སླད་དུ་ཞེ་ན། བཅོམ་ལྡན་འདས་དེ་བཞིན་གཤེགས་པའི་ཆོས་ཀྱི་སྐུ་ཉིད་ནི་རྟག་པའི་ཕ་རོལ་
དུ་ཕྱིན་པ་བདེ་བའི་ཕ་རོལ་དུ་ཕྱིན་པ་བདག་གི་ཕ་རོལ་དུ་ཕྱིན་པ་གཙང་བའི་ཕ་རོལ་དུ་ཕྱིན་
པའོ། །བཅོམ་ལྡན་འདས་སེམས་ཅན་གང་དག་དེ་བཞིན་གཤེགས་པའི་ཆོས་ཀྱི་སྐུ་དེ་ལྟར་
མཐོང་བ་དེ་དག་ནི་ཡང་དག་པར་མཐོང་བའོ། །ཡང་དག་པར་མཐོང་བ་གང་ལགས་པ་དེ་དག་
ནི་བཅོམ་ལྡན་འདས་ཀྱི་ཐུགས་ཀྱི་སྲས་ལགས་སོ། །ཞེས་སོ། །དེ་ལ་འབྲས་བུ་ཕར་ཕྱིན་བཞི་
པོ་འདིནི་མོས་པ་ལ་སོགས་པ་རྒྱུ་བཞིའི་སྤང་བྱ་ཆོས་ལ་ཁོང་ཁྲོ་ལ་སོགས་པ་བཞི་ལས་བཟློག་
པ་ཡིན་ཏེ། འདོད་ཆེན་པ་རྣམས་ཀྱིས་མི་གཙང་བའི་འཁོར་བ་མ་དག་པ་ལས་བཟློག་ནས།
རྒྱལ་སྲསརྣམས་ཀྱིས་ཐེག་ཆེན་གྱི་ཆོས་ལ་མོས་པ་བསྒོམས་པའི་འབྲས་བུནིགཙང་བའི་ཕར་
ཕྱིན་ཐོབ་པའོ། །མུ་སྟེགས་པ་རྣམས་ཀྱིས་ཕུང་པོ་བདག་མེད་པ་ལ་བདག་ཏུ་འཛིན་པ་ལས་
བཟློག་ནས། བདག་མེད་རྟོགས་པའི་ཤེས་རབ་བསྒོམས་པའི་འབྲས་བུ་ནི་བདག་མེད་པའི་
བདག་གི་ཕར་ཕྱིན་ཐོབ་པའོ། །ཉན་ཐོས་རྣམས་ཀྱི་འཁོར་བའི་སྡུག་བསྔལ་གྱིས་འཇིགས་
ནས་དེ་ཞི་བ་ཙམ་འདོད་པ་ལས་བཟློག་ནས། ནམ་མཁའ་མཛོད་ལ་སོགས་པའི་ཏིང་ངེ་
འཛིན་བསྒོམས་པའི་འབྲས་བུ་ནི་འཇིག་རྟེན་དང་འཇིག་ལས་འདས་པའི་བདེ་བ་དམ་པའི་
ཕར་ཕྱིན་ཐོབ་པའོ། །རང་སངས་རྒྱས་རྣམས་ཀྱི་སེམས་ཅན་གྱི་དོན་ལ་མི་ལྟོས་པར་འདུ་འཛི་
མེད་པར་དགའ་བ་ལས་བཟློག་ནས། སྙིང་རྗེ་ཆེན་པོ་བསྒོམས་པའི་འབྲས་བུ་ནི། འཁོར་བ་
- 8
4



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ཇི་སྲིད་པར་སེམས་ཅན་གྱི་དོན་རྒྱུན་མི་འཆད་པ་རྟག་པའི་ཕར་ཕྱིན་ཐོབ་པའོ། །ཕར་ཕྱིན་བཞི་
པོ་འདི་བརྙེས་པས་སངས་རྒྱས་རྣམས་ལ་ཆོས་ཀྱི་དབྱིངས་ཀྱི་མཐར་ཐུག་པ་ནམ་མཁའི་
ཁམས་ཀྱི་མཐའ་ཀླས་པ། ཕྱི་མའི་མཐའི་མུར་ཐུག་པ་ཞེས་མདོ་ལས་གསུངས་སོ། །དེའི་
དོན་ནི་ཐེག་ཆེན་གྱི་ཆོས་ལ་མོས་པ་བསྒོམས་པས་དག་པ་གཉིས་ལྡན་གྱི་ཆོས་དབྱིངས་གཙང་
བ་བརྙེས་པས་ཆོས་ཀྱི་དབྱིངས་ཀྱི་མཐར་ཐུག་པའོ། །ཤེར་ཕྱིན་བསྒོམས་པས་སྣོད་བཅུད་ཀྱི་
འཇིག་རྟེན་ནམ་མཁའ་ལྟ་བུར་མཐའ་ཡས་པ་རྣམས་བདག་མེད་པར་རྟོགས་པ་དང༌།
ཏིང་ངེ་འཛིན་བསྒོམས་པས་ཆོས་ཀྱི་དབང་ཕྱུག་དམ་པ་ཐམས་ཅད་ལ་ཁྱབ་པར་སྟོན་པ་སྟེ་
གཉིས་ཀྱིས་ན་ནམ་མཁའི་ཁམས་ཀྱི་མཐའ་ཀླས་པའོ། །སྙིང་རྗེ་བསྒོམས་པས་དུས་མུ་མཐའ་
མེད་པར་སེམས་ཅན་ལ་སྙིང་རྗེ་འཇུག་པས་ཕྱི་མའི་མཐའི་མུར་ཐུག་པའོ། །དེས་ན་སངས་
རྒྱས་ཆོས་སྐུ་ཉིད་ཕར་ཕྱིན་བཞི་དང་ལྡནནོ། །
གཉིས་པ་ནི། སངས་རྒྱས་ལས་གཞན་ལ་ནི་ཕར་ཕྱིན་བཞི་མེད་དེ། །སོ་སོ་སྐྱེ་བོ་རྣམས་
ལྟ་ཞོག །ཟག་མེད་ཀྱིདབྱིངས་ལ་གནས་པ་ཉན་ཐོས་དགྲ་བཅོམ་པ་དང་རང་སངས་རྒྱས་དང་།
ས་ལམ་ལ་དབང་ཐོབ་པའི་བྱང་ཆུབ་སེམས་དཔའ་རྣམས་ལ་ཡང་ཕར་ཕྱིན་བཞི་ཐོབ་པའི་
གེགས་ཡོད་པའི་ཕྱིར་རོ། །གེགས་དེ་ཡང་མཚན་ཉིད་བཞི་སྟེ་རྐྱེན་གྱི་མཚན་ཉིད་ནི་མ་རིག་
བག་ཆགས་ཀྱི་ས་ཡིན་ཏེ། སེམས་ཅན་རྣམས་ལ་འདུ་ཤེས་ཀྱི་རྒྱུ་མ་རིག་པ་དང་ཉོན་མོངས་
པའི་ཉོན་མོངས་ཡོད་པ་དང་ཆ་མཐུན་པའོ། །དེ་མ་སྤངས་པས་ཉོན་མོངས་ཐམས་ཅད་ཀྱི་རྟེན་
དུ་གྱུར་པའི་ཕྱིར་དྲི་མ་དྲི་ང་བའི་བག་ཆགས་དང་ལྡན་པས་གཙང་བའི་ཕར་ཕྱིན་མི་ཐོབ་པོ། །
རྒྱུའི་མཚན་ཉིད་ནི་མ་རིག་བག་ཆགས་ཀྱི་སའི་རྐྱེན་ཅན་ཟག་པ་མེད་པའི་ལས་ཏེ། སེམས་
ཅན་ལ་འདུ་བྱེད་དང་ལས་ཀྱི་ཀུན་ནས་ཉོན་མོངས་ཡོད་པ་དང་ཆ་མཐུན་པའོ། །དེ་མ་སྤངས་
པས་མཚན་མའི་སྤྲོས་པ་ཀུན་སྤྱོད་པ་ཕྲ་མོ་དང་ལྡན་པའི་ཕྱིར་སྤྲོས་པ་ཞི་བ་བདག་གི་ཕར་ཕྱིན་
- 8 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་ཐོབ་པོ། །འབྱུང་བའི་མཚན་ཉིད་ནི། །སྔ་མ་གཉིས་པོའི་རྐྱེན་དང་རྒྱུ་ལས་ཡིད་ཀྱི་རང་
བཞིན་གྱི་ལུསགསུམ་འགྲུབ་པ་སྟེ། སེམས་ཅན་ལ་མ་རིག་པ་ལ་སོགས་ཉེར་ལེན་བཞིའི་རྐྱེན་
དང་ཟག་བཅས་ཀྱི་ལས་ཀྱི་རྒྱུས་ཁམས་གསུམ་མངོན་པར་འགྲུབ་པ་དང་ཆ་མཐུན་པའོ། །དེ་
མ་སྤངས་པས་ཡིད་ཀྱི་རང་བཞིན་གྱི་ཕུང་པོ་འབྱུང་བའི་ཕྱིར་བདེ་བའི་ཕར་ཕྱིན་མི་ཐོབ་པོ། །
འཇིག་པའི་མཚན་ཉིདནི། ཡིད་ཀྱི་རང་བཞིན་གྱི་ལུསགསུམགྲུབ་པའི་རྐྱེན་ཅན་བསམ་གྱིས་
མི་ཁྱབ་པར་ཡོངས་སུ་བསྒྱུར་བའི་འཆི་འཕོ་བ་སྟེ། སེམས་ཅན་ལ་སྐྱེ་བའི་རྐྱེན་ཅན་གྱི་རྒ་ཤི་
དང་ཆ་མཐུན་པའོ། །དེ་མ་སྤངས་པས་འཆི་འཕོ་དང་མི་འབྲལ་བའི་ཕྱིར་འགྱུར་བ་མེད་པ་རྟག་
པའི་ཕར་ཕྱིན་མི་ཐོབ་པོ། །མཚན་ཉིད་ཕྱི་མ་གཉིས་པོ་འདི་སེམས་ཅན་གྱི་སྐྱེ་བའི་ཀུན་ནས་
ཉོན་མོངས་པ་དང་ཡང་ཆ་མཐུན་ནོ། །དེ་ཡང་། དེར་བཅོམ་ལྡན་འདས་དཔེར་ན་ལེན་པའི་
རྐྱེན་གྱིས་ཟག་པ་དང་བཅས་པའི་ལས་ཀྱི་རྒྱུ་ལས་བྱུང་བའི་སྲིད་པ་གསུམ་འབྱུང་བ་དེ་བཞིན་
དུ༑ བཅོམ་ལྡན་འདས་མ་རིག་པའི་བག་ཆགས་ཀྱི་སའི་རྐྱེན་གྱིས་ཟག་པ་མེད་པའི་ལས་ཀྱི་
རྒྱུ་ལས་བྱུང་བ་དགྲ་བཅོམ་པ་དང་རང་སངས་རྒྱས་དབང་ཐོབ་པའི་བྱང་ཆུབ་སེམས་དཔའ་
རྣམས་ཀྱི་ཡིད་ཀྱི་རང་བཞིན་གྱི་ལུས་གསུམ་འབྱུང་སྟེ། བཅོམ་ལྡན་འདས་མ་རིག་པའི་བག་
ཆགས་ཀྱི་ས་ནི་སགསུམ་པོ་འདི་དག་ཏུ་ཡིད་ཀྱི་རང་བཞིན་གྱི་ལུསགསུམ་པོ་འདི་དག་འབྱུང་
བ་དང་། ཟག་པ་མེད་པའི་ལས་མངོན་པར་འགྲུབ་པའི་རྐྱེན་ལགས་སོ། །ཞེས་སོ། །དེ་ལ་མ་
རིག་བག་ཆགས་ཀྱི་ས་ནི༑ མ་རིག་པའི་བག་ཆགས་ཕྲ་མོ་ཡིན་གྱི། ཁ་ཅིག་ཆོས་བདག་ཏུ་
རྨོངས་པའི་མ་རིག་པར་འདོད་པ་ནི་མི་འཐད་དེ་དབང་ཐོབ་པའི་རྒྱལ་སྲས་ལྟ་བ་རྣམ་པར་མ་
དག་པར་འགྱུར་བ་ལས། ས་དང་པོ་ནས་ལྟ་བརྣམ་པར་དག་པའི་ཕྱིར་རོ། །ཟག་མེད་ཀྱི་ལས་
ནི་མ་རིག་བག་ཆགས་ཀྱི་ས་ལས་བྱུང་བ་མཚན་མའི་སྤྲོས་པ་ཕྲ་མོས་བསླང་བའི་དགེ་བ་ཟག་
- 8
6 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
མེད་དོ། །ཡིད་ཀྱི་རང་བཞིན་གྱི་ལུས་ནི་སེམས་ལ་དབང་བས་བྱས་པའི་ལུས་སོ། །བསམ་
གྱིས་མི་ཁྱབ་པར་བསྒྱུར་བའི་འཆི་འཕོ་ནི་བསམས་བཞིན་དུ་འཆི་ཞིང་གཞན་དུ་སྐྱེ་བར་བྱེད་
པའོ། །
གཉིས་པ་འབྲས་བུ་བཞིའི་རྒྱུ་མཚན་ཕྱེ་སྟེ་བཤད་པ་ལ་གཉིས་ཀྱི་དང་པོ་ཕར་ཕྱིན་བཞིའི་
རྒྱུ་མཚན་སྤྱིར་བསྟན་པནི། དེ་བཞིན་གཤེགས་པའི་ཆོས་སྐུ་དེ་ནི་སྤྱིའི་མཚན་ཉིད་གདོད་ནས་
རང་བཞིན་གྱིས་རྣམ་པར་དག་པའི་ཕྱིར་དང་། ཁྱད་པར་གྱི་མཚན་ཉིད་དྲི་མ་བག་ཆགས་དང་
བཅས་པ་སྤངས་པའི་ཕྱིར་དག་པ་གཉིས་དང་ལྡན་པས་གཙང་བའི་ཕ་རོལ་དུ་ཕྱིན་པ་ཡིན་ནོ།།
དེ་ནི་མུ་སྟེགས་ལྟར་བདག་རྟག་གཅིག་རང་དབང་ཅན་གྱི་བདག་ཏུ་རྟོག་པའི་སྤྲོས་པ་དང་བྲལ་
བའི་ཕྱིར་དང་། ཉན་ཐོས་ལྟར་རྟག་གཅིག་རང་དབང་ཅན་གྱི་བདག་མེད་ཀྱི་ཕུང་པོ་རྣམས་མི་
རྟག་དུ་མ་གཞན་དབང་ཅན་ནོ་ཞེས་རྟོག་པ་མེད་པའི་ཕྱིར། སྤྲོས་པ་དེ་དག་ཉེ་བར་ཞི་བས།
དམ་པའི་བདག་གི་ཕ་རོལ་དུ་ཕྱིན་པ་ཡིན་ནོ། །དེ་ནི་སྡུག་བསྔལ་ཐམས་ཅད་འགགས་པའི་
འགོག་པ་མངོན་དུ་མཛད་པས་ཡིད་ཀྱི་རང་བཞིན་གྱི་ཕུང་པོ་ལོག་པའི་ཕྱིར་དང་། ཕུང་པོ་དེའི་
རྒྱུ་མ་རིག་བག་ཆགས་ཀྱི་ས་དང་ཟག་མེད་ཀྱི་ལས་ལོག་ཅིང་འགགས་པའི་ཕྱིར། བདེ་བའི་ཕ་
རོལ་དུ་ཕྱིན་པ་ཉིད་ཡིན་ནོ། །འཁོར་བ་མི་རྟག་པ་ཡིན་ཡང་ཆོས་གཞན་སྔར་ཡོད་མི་འབྲིད་
ཅིང་སྐུར་པ་མ་བཏབ་པས་ཆད་པའི་མཐར་མ་ལྷུང་བ་དང་། མྱ་ངན་ལས་འདས་པ་རྟག་པ་
ཡིན་ཡང་ཆོས་གཞན་སྔར་མེད་མི་སྣོན་ཞིང་སྒྲོ་མ་བཏགས་པས་རྟག་པའི་མཐར་མ་ལྷུང་བ་
ཡིན་ཏེ། དཔལ་འཕྲེང་དུ། བཅོམ་ལྡན་འདས་གལ་ཏེ་འདུ་བྱེད་རྣམས་ལ་མི་རྟག་པར་ལྟ་ན་དེ་
ནི་དེའི་ཆད་པར་ལྟ་བ་མ་ལགས་ཏེ། དེ་ནི་དེའི་ཡང་དག་པའི་ལྟ་བ་ལགས་སོ། །བཅོམ་ལྡན་
འདས་གལ་ཏེ་མྱ་ངན་ལས་འདས་པ་རྟག་པར་ལྟ་ནདེནི་དེའི་རྟག་པར་ལྟ་བ་མ་ལགསཏེ་དེ་ནི་
དེའི་ཡང་དག་པའི་ལྟ་བ་ལགས་སོ། །ཞེས་སོ། །འགྲེལ་པར་ལུང་འདི་འདི་ལས་གཞན་དུ་
- 8 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱུང་བ་ནི་བླུན་པོས་གླེགས་བམ་བཅོས་པའི་སྐྱོན་ཏེ། སྔོན་གྱི་མདོ་རྣམས་སུ་འདི་བཞིན་བྱུང་
བའི་ཕྱིར་དང་དོན་ཡང་འདི་དང་མཐུན་ཏེ། འགྲེལ་པར་འཁོར་བ་མི་རྟག་པ་མི་འབྲིད་པས་
ཆད་པའི་མཐར་མ་ལྷུང་བའི་ཕྱིར་དང་། མྱ་ངན་ལས་འདས་པ་རྟག་པ་མི་སྣོན་པས་རྟག་པའི་
མཐར་མ་ལྷུང་བའི་ཕྱིར་ཞེས་གསུངས་པའི་ཁུངས་ལ་ལུང་འདི་དྲངས་པའི་ཕྱིར་དང་། མདོ་
ཉིད་ཀྱི་བབས་ཀྱང་འགོག་བདེན་རྟག་པའི་སྒྲུབ་བྱེད་ཀྱི་སྐབས་ཡིན་པས་སོ། །དེ་ལྟར་མཐར་
མ་ལྷུང་བས་འཁོར་འདས་སུ་རྣམ་པར་མི་རྟོག་ལ། འཁོར་འདས་ཀྱི་ཆོས་དབྱིངས་གཅིག་ཡིན་
པའི་ཕྱིར་དོན་དམ་པར་འཁོར་བ་ཉིད་མྱང་འདས་ཡིན་པས་འཁོར་འདས་མཉམ་པ་ཉིད་དུ་
རྟོགས་པ་མི་གནས་པའི་མྱ་ངན་ལས་འདས་པ་ཐོབ་པའི་ཕྱིར་རྟག་པའི་ཕ་རོལ་དུ་ཕྱིན་པ་ཡིན་
གཉིས་པ་རྟག་པའི་རྒྱུ་མཚན་བྱེ་བྲག་ཏུ་བཤད་པ་ནི། མི་གནས་པའི་མྱ་ངན་ལས་འདས་
པ་དེ་ཡང་རྒྱུ་གཉིས་ཀྱིས་ཡིནཏེ། བདག་ཏུ་སྲེད་ཅིང་ཆགས་པའི་བག་ལ་ཉལ་མ་ལུས་པ་ཤེས་
རབ་ཀྱིས་རྒྱུན་བཅད་དེ་སྤངས་པའི་ཕྱིར་རང་དོན་གྲུབ་པས་མྱ་ངན་ལས་འདས་པ་ལ་བརྟེན་
པའི་བསམ་པ་ཅན་ཏེ། དེས་ན་ལོག་སྲེད་ཅན་བཞིན་དུ་འཁོར་བའི་མཐར་མི་གནས་སོ། །
སེམས་ཅན་གྱི་དོན་ལ་སྲེད་ཅིང་ཆགས་པའི་ཕྱིར་བརྩེ་བ་ཆེན་པོ་དང་ལྡན་པས་གཞན་དོན་
གྲུབ་པའི་ཕྱིར་འཁོར་བ་ལ་བརྟེན་པའི་སྦྱོར་བ་ཅན་ཏེ། ཉན་རང་བཞིན་དུ་ཞི་བ་མྱང་འདས་
ཐོབ་པའི་མཐར་ལྷུང་བ་མིན་ནོ། །དེ་ལྟ་ན་བློ་ཤེས་རབ་དང་སེམས་ཅན་ལ་སྙིང་བརྩེ་བ་བྱང་
ཆུབ་ཐོབ་པའི་ཐབས་གཉིས་ལ་བརྟེན་ནས་འཕགས་པ་ཆེན་པོ་སངས་རྒྱས་ནི་འཁོར་བའམ་མྱ་
ངན་ལས་འདས་པའི་མཐར་ལྷུང་བར་མི་འགྱུར་རོ། །དེསན་མྱང་འདས་ཆེན་པོ་ཐོབ་པའི་ཕྱིར་
རྟག་པའི་ཕར་ཕྱིན་ཡིན་ནོ། །བློ་རྩེ་གཉིས་པོ་འདི་ནི་བྱང་ཆུབ་ཀྱི་རྩ་བའི་གནས་ཡིན་ཏེ་དེ་ལ་
- 88 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
བརྟེན་ནས་མི་གནས་པའི་མྱང་འདས་ཐོབ་པས་སོ། །
གཉིས་པ་ནི། གལ་ཏེ་སེམས་ཅན་ལ་སངས་རྒྱས་ཀྱི་ཁམས་བདེ་གཤེགས་སྙིང་པོ་མེད་ན་
སེམས་ཅན་དེ་དག་འཁོར་བའི་སྡུག་བསྔལ་ལ་སྐྱོ་བར་མི་འགྱུར་ཞིང་མྱ་ངན་ལས་འདས་པ་ལ་
བདེ་བའི་ཡོན་ཏན་མཐོང་ནས་འདོད་པ་དང་དོན་དུ་གཉེར་བ་དང་སྨོན་པའང་མེད་པར་འགྱུར་
རོ༑ ༑དེ་ཡང་དཔལ་འཕྲེང་དུ། བཅོམ་ལྡན་འདས་གལ་ཏེ་དེ་བཞིན་གཤེགས་པའི་སྙིང་པོ་མ་
མཆིས་ན་ནི་སྡུག་བསྔལ་ལ་ཡང་སྐྱོ་བར་མི་འགྱུར་ལ། མྱ་ངན་ལས་འདས་པ་ལ་འདོད་པ་དང་
དོན་དུགཉེར་བ་དང་སྨོན་པ་ཡང་མེད་པར་འགྱུར་རོ། །ཞེས་སོ། །དེསན་ཁམས་ནི་ལོག་པར་
ངེས་པའི་སེམས་ཅན་ལ་ཡང་ལས་གཉིས་བྱེད་དེ། འཁོར་བ་ལ་སྡུག་བསྔལ་བའི་ཉེས་པ་
མཐོང་ནས་སྐྱོ་བར་བྱེད་པ་དང༌། མྱ་ངན་ལས་འདས་པ་ལ་བདེ་བའི་ཕན་ཡོན་མཐོང་ནས་དེ་
མངོན་པར་འདོད་པའི་འདུན་པ་དང་། དེ་ཐོབ་པའི་རྒྱུ་ལ་ཕྱོགས་པ་འདོད་པ་དང་། དེ་ཐོབ་
པའི་ཐབས་ཚོལ་བ་དོན་དུ་གཉེར་བ་དང་། དེ་ལ་སེམས་མངོན་པར་འདུ་བྱེད་པ་སྨོན་པ་སྐྱེད་
པར་བྱེད་དོ། །སྲིད་པ་འཁོར་བ་དང་མྱང་ངན་ལས་འདས་པ་དེ་གཉིས་པོའི་རིམ་པ་ལྟར་སྡུག་
བསྔལ་བ་དང་བདེ་བའི་གོ་རིམ་བཞིན་སྐྱོན་དང་ཡོན་ཏན་མཐོང་བ་འདི་ནི། རྒྱུ་རྐྱེན་མེད་པ་མ་
ཡིན་གྱི་ཁམས་རང་བཞིན་གྱི་རིགས་གདོད་ནས་ཡོད་པ་དེ་སད་པ་ལས་འབྱུང་བ་ཡིན་ཏེ།
གང་གི་ཕྱིར་ན་སྐྱོན་ཡོན་མཐོང་བ་དེ་རིགས་སད་པ་མེད་པ་དག་ལ་མེད་པའི་ཕྱིར་རོ། །གལ་ཏེ་
རིགས་སད་པ་དེ་མེད་པར་ཡང་དེར་འགྱུར་ན་ནི་ལོག་སྲེད་ཅན་ལ་ཡང་དེར་འགྱུར་དགོས་པ་
ལས་མ་ཡིན་ཏེ། ཇི་སྲིད་དུ་མཐུན་པའི་ཡུལ་དུ་སྐྱེས་པ་དང་སྐྱེས་བུ་དམ་པ་ལ་བསྟེན་པ་དང་
བདག་ལེགས་པར་སྨོན་པ་དང་སྔོན་བསོད་ནམས་བསགས་ལ་སྟེ་འཁོར་ལོ་བཞི་འབྱོར་ཞིང་
ཐེག་པ་གསུམ་གང་རུང་གི་ཆོས་ལ་མོས་པ་མི་སྐྱེད་པ་དེ་སྲིད་དུ་མི་འགྱུར་བས་སོ། །དེའི་འོག་
ཏུ་ལོག་པར་ངེས་པའི་སེམས་ལ་ཡང་སངས་རྒྱས་ཀྱི་ཐུགས་རྗེ་གཞན་ནས་དེ་དག་ལ་ཕན་
- 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐོགས་ཤིང་དགེ་བའི་ཆོས་འཕེལ་བར་འགྱུར་རོ། །འོན་མདོར། འོག་སྲེད་ཅན་གཏན་ཡོངས་
སུ་མྱ་ངན་ལས་མི་འདའ་བའི་ཆོས་ཅན་ཞེས་པ་དང་འགལ་ཞེ་ན། དེ་ནི་ཐེག་ཆེན་ལ་སྡང་བ་
བཟློག་པའི་ཕྱིར་ཡུན་རིང་དུ་མྱ་ངན་ལས་མི་འདའ་བ་ལ་དགོངས་ཀྱི་སེམས་ཅན་འགའ་ཡང་
གཏན་མི་གྲོལ་བ་ནི་མི་རིགསཏེ། རང་བཞིན་གྱིསརྣམ་པར་དག་པའི་སའི་རིགས་ཡོད་པའི་
ཕྱིར་རོ། །འདི་ལ་དགོངས་ནས་མདོར། ཐོག་མེད་གྱུར་ཀྱང་ཐ་མ་དང་ལྡན་པར། །རང་བཞིན་
གྱིས་དག་རྟག་པའི་ཆོས་ཅན་ནི། །ཐོག་མེད་སྦུབས་ཀྱིས་ཕྱི་བསྒྲིབས་མི་མཐོང་སྟེ། །ཇི་ལྟར་
གསེར་གྱི་གཟུགས་ནི་བསྒྲིབས་པ་བཞིན། །ཞེས་སོ། །འདི་རྒྱས་པའི་རིགས་ཀྱི་ལུས་སུ་འདོད་
པཞིགཞུང་གི་སྐབས་དང་མ་འབྲེལལོ། །
གསུམ་པ་ནི། ཁམས་ཀྱི་ལྡན་པགང་ཞེ་ན། གཉིསཏེ་རྒྱ་མཚོ་ཆེན་པོ་སྣོད་ཡངས་ཤིང་རྒྱ་
ཆེ་བར་རིན་པོ་ཆེ་དང་ཆུ་མང་པོ་འདུ་བ་བཞིན་དུ་ཁམས་ཀྱང་མོས་པའི་སྣོད་དུ་ཤེས་རབ་དང་
ཏིང་ངེ་འཛིན་དཔག་ཏུ་མེད་པའི་ཡོནཏན་གྱི་རིན་ཆེན་དང་བརྩེ་བའི་ཆུ་མི་ཟད་པའི་གནས་སུ་
གྱུར་བ་རྒྱུའི་ལྡན་པ་དང་། མངོན་ཤེས་ལྔ་དང་ཟག་པ་ཟད་པའི་ཡེ་ཤེས་དང་ཟག་པ་ཟད་པ་
གསུམ་དང་ཁམས་དབྱེར་མེད་དུ་གནས་པའི་ཡོན་ཏན་དང་ལྡན་པའི་ངོ་བོ་ཉིད་ཡིན་པའི་ཕྱིར་
མར་མེའི་སྣང་བ་དང་དྲོད་དང་མདོག་དབྱེར་མེད་དུ་ཡོད་པ་བཞིན་དུ་ལྡན་པ་ནི་འབྲས་བུའི་
ལྡན་པའོ། །དང་པོ་ཡང་རྒྱས་པར་བཤད་ན། ཆོས་ཀྱི་སྐུརྣམ་པར་དག་པ་དང་། རྒྱལ་བའི་ཡེ་
ཤེས་ཐོབ་པ་དང༌། དེ་བཞིན་གཤེགས་པའི་ཐུགས་རྗེ་ཆེན་པོ་འཇུག་པ་དང་གསུམ་པོའི་
ཁམསཏེ་རྒྱུནི་མོས་པ་ལ་སོགས་པ་བཞིས་བསྡུས་པའི་ཕྱིར་རྒྱུ་བཞིའི་ལྡན་པ་སྟེ། དེ་ཡང་ཐེག་
ཆེན་གྱི་ཆོས་ལ་མོས་པ་བསྒོམ་པ་ནི་ཤེས་རབ་དངཏིང་ངེ་འཛིན་གྱི་རིན་པོ་ཆེ་དང་བརྩེ་བའི་ཆུ་
རྣམས་འདུ་བས་རྒྱ་མཚོའི་སྣོད་དང་འདྲ་ལ། ཤེས་རབ་དང་ཏིང་ངེ་འཛིན་བསྒོམ་པ་ནི་རྟོག་པ་
- 9 (0 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
མེད་ཅིང་མཐུ་བསམ་གྱིས་མི་ཁྱབ་པའི་ཡོན་ཏན་དང་ལྡན་པས་རིན་ཆེན་དང་འདྲ་ཞིང་། སྙིང་
རྗེ་བསྒོམ་པ་ནི་འགྲོ་བ་ཐམས་ཅད་ལ་མཆོག་ཏུ་བརླན་པའི་རང་བཞིན་དུ་རོ་གཅིག་པས་ཆུ་
དང་འདྲ་སྟེ། རྒྱུ་མཚན་དེ་ཡིསན་རྒྱུའི་ལྡན་པ་འདི་རྒྱ་མཚོདངནི་མཚུངས་པར་བསྟན་ཏོ། །
གཉིས་པ་རྒྱས་པར་བཤད་ན། དྲི་མ་གདོད་ནས་མེད་པའི་གནས་ཁམས་ལ། རྫུ་འཕྲུལ་
དང་ལྷའི་རྣ་བ་དང་གཞན་སེམས་ཤེས་པ་དང་སྔོན་གྱི་གནས་རྗེས་སུ་དྲན་པ་དང་འཆི་འཕོ་དང་
སྐྱེ་བ་ཤེས་པ་སྟེ་མངོན་ཤེས་ལྔ་དང་ཟག་པ་ཟད་པའི་ཡེ་ཤེས་དང་དྲི་མེད་དེ་ཟག་པ་ཟད་པ་དེ་
ཉིད་དང་གསུམ་རྣམ་པར་དབྱེ་བ་མེད་པར་ལྡན་པའི་ཕྱིར་འབྲས་བུའི་ལྡན་པ་སྟེ། དེ་ཡང་།
མངོན་ཤེས་ལྔ་ནི། དོན་རྟོགས་པའི་མི་མཐུན་ཕྱོགས་ཀྱི་མུན་པ་འཇོམས་པས་མར་མེའི་སྣང་བ་
དང་འདྲ་ལ། ཟག་པ་ཟད་པའི་ཡེ་ཤེས་ནི་ལས་ཉོན་གྱི་བུད་ཤིང་སྲེག་པས་དྲོ་བ་དང་འདྲ་ཞིང་།
སྤང་བྱ་ཐམས་ཅད་སྤངས་ནས་གནས་ཡོངས་སུ་གྱུར་པ་ཟག་པ་ཟད་པ་ནི་ཉོན་སྒྲིབ་སྤངས་
པས་དྲི་མ་མེད་པ་དང་། ཤེས་སྒྲིབ་སྤངས་པས་རྣམ་པར་དག་པ་དང༌། སྒྲིབ་གཉིས་གློ་བུར་བ་
ཡིན་གྱི་རང་བཞིན་མ་ཡིན་པས་འོད་གསལབ་སྟེ་གསུམ་གྱི་མར་མེའི་མདོག་དང་ཆོས
མཚུངས་པ་ཅན་དུ་བསྟན་ཏོ། །དེ་ཡང་འགྲིབ་འཕེལ་མེད་པའི་མདོར། ཤཱ་རིའི་བུ་དཔེར་ན་
མར་མེ་ནི་འདི་ལྟ་སྟེ་སྣང་བ་དང་དྲོ་བ་དང་མདོག་དག་གིས་སམ། ནོར་བུ་ནི་སྣང་བ་དང་
མདོག་དང་དབྱིབས་དག་གིས་རྣམ་པར་དབྱེར་མེད་པའི་ཆོས་ཅན་དང་མ་བྲལ་བའི་ཡོན་ཏན་
ཅན་ནོ། །ཤཱ་རིའི་བུ་དེ་བཞིན་དུ་དེ་བཞིན་གཤེགས་པས་བསྟན་པའི་ཆོས་ཀྱི་སྐུ་ནི་འདི་ལྟ་སྟེ།
གཾ་གཱའི་ཀླུང་གི་བྱེ་མ་ལས་འདས་པའི་དེ་བཞིན་གཤེགས་པའི་ཆོས་རྣམས་ཀྱིས་རྣམ་པར་
དབྱེར་མེད་པའི་ཆོས་ཅན་མ་བྲལབའི་ཡེ་ཤེས་ཀྱི་ཡོན་ཏན་ཅན་ནོ། །ཞེས་སོ། །
བཞི་པ་ནི། སོ་སོ་སྐྱེ་བོ་དང་བྱང་སེམས་འཕགས་པ་དང་རྫོགས་པའི་སངས་རྒྱས་ཀྱི་དེ་
བཞིན་ཉིད་གསུམ་གྱི་དབྱེ་བའི་འཇུག་པ་གསུམ་ལ་དགོངས་ནས་དེ་ཁོ་ན་ཉིད་གཟིགས་པ་
- 9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སངས་རྒྱས་ཀྱིས་སེམས་ཅན་ཐམས་ཅད་ལ་རྒྱལ་བའི་སྙིང་པོ་ཁམས་འདི་ཡོད་པར་བསྟན་ཏོ།།
འཇུག་པ་གསུམ་གང་ཞེ་ན་སོ་སོ་སྐྱེ་བོནི་འདུ་ཤེས་དང་སེམས་དང་ལྟ་བ་ཕྱིན་ཅི་ལོག་དང་ལྡན་
པས་ཕྱིན་ཅི་ལོག་གི་འཇུག་པ་དང་། དོན་དམ་པའི་བདེན་པ་མཐོང་བ་བྱང་སེམས་འཕགས་པ་
ནི་ཕྱིན་ཅི་ལོག་གསུམ་པོ་སྤངས་པས་སོ་སྐྱེའི་འཇུག་པ་ལས་བཟློག་པ་པ་སྟེ་ཕྱིན་ཅི་མ་ལོག་
པའི་འཇུག་པའོ། །དེ་བཞིན་གཤེགས་པ་ནི་སྒྲིབ་གཉིས་བག་ཆགས་དང་བཅས་པ་བཅོམ་
པས་གནས་ལུགས་ཇི་ལྟ་བ་བཞིན་དུ་ཕྱིན་ཅི་མ་ལོག་པར་སྤྲོས་མེད་དུ་འཇུག་པ་ཉིད་དོ། །
ལྔ་པ་ནི། ཁམས་འདི་ཉིད་དྲི་མས་མ་དག་པའི་གནས་སྐབས་དང་། དྲི་མ་འགའ་ཞིག་
གིས་མ་དག་ཅིང་འགའ་ཞིག་གིས་དག་པའི་གནས་སྐབས་དང་། དྲི་མས་ཤིན་ཏུརྣམ་པར་དག་
པའི་གནས་སྐབས་དེ་གསུམ་ལ་གོ་རིམ་བཞིན་དུ། སེམས་ཅན་དང་བྱང་ཆུབ་སེམས་དཔའ་
དང་དེ་བཞིན་གཤེགས་པ་ཞེས་བྱ་བའི་མིང་གིས་བརྗོད་དོ། །གང་ལ་བརྗོད་ཅེ་ན་ངོ་བོ་ཉིད་
དང་ལ་སོགས་པས་རྒྱུ་འབྲས་ལས་ལྡན་འཇུག་པའི་སྟེ། དོན་འདི་དྲུག་གིས་ནི་བསྡུས་པའི་
ཁམས་སྔར་བཤད་པ་དེ་ལ་ནི་མ་དག་པ་ལ་སོགས་པའི་གནས་སྐབས་གསུམ་དག་ཏུ་སེམས་
ཅན་ལ་སོགས་པ་མིང་གསུམ་གྱིས་ནི་བསྟན་པ་ཡིན་ནོ། །དེ་ཡང་། དེར། ཤཱ་རིའི་བུ་ཆོས་ཀྱི་
སྐུ་དེ་ཉིད་ཉོན་མོངས་པའི་སྦུབས་བྱེ་བ་མཐའ་ཡས་པས་བཏུམས་པ། འཁོར་བའི་རྒྱུན་གྱིས་
ཁྱེར་བ། ཐོག་མ་དང་ཐ་མ་མེད་པའི་འཁོར་བའི་འགྲོ་བར་འཆི་བ་དང་སྐྱེ་བ་དག་ཏུ་འཁོར་བ་
ནི་སེམས་ཅན་གྱི་ཁམས་ཞེས་བརྗོད་དོ། །ཤཱ་རིའི་བུ་ཆོས་ཀྱི་སྐུ་དེ་ཉིད་འཁོར་བའི་རྒྱུན་གྱི་སྡུག་
བསྔལ་ལ་སྐྱོ་བར་གྱུར་པ། འདོད་པའི་ཡུལ་ཐམས་ཅད་ལ་ཆགས་པ་དང་བྲལ་བ། ཕ་རོལ་
དུ་ཕྱིན་པ་བཅུའི་ཁོངས་སུགཏོགས་པ། ཆོས་ཀྱི་ཕུང་པོ་བརྒྱད་ཁྲི་བཞི་སྟོངགིས་བྱང་ཆུབ་ཀྱི་
དོན་དུ་སྤྱད་པ་སྤྱོད་པ་ནི་བྱང་ཆུབ་སེམས་དཔའ་ཞེས་བརྗོད་དོ༑ ཤཱ་རིའི་བུ་ཆོས་ཀྱི་སྐུ་དེ་ཉིད་
-9
2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། །
ཉོན་མོངས་པའི་སྦུབས་ཐམས་ཅད་ལས་ཡོངས་སུ་གྲོལ་བ། སྡུག་བསྔལ་ཐམས་ཅད་ལས་
འདས་པ། ཉེ་བའི་ཉོན་མོངས་པའི་དྲི་མ་མཐའ་དག་དང་བྲལ་བ། དག་པ་རྣམ་པར་དག་པ་
མཆོག་ཏུ་ཡོངས་སུ་དག་པའི་ཆོས་ཉིད་ལ་གནས་པ། སེམས་ཅན་ཐམས་ཅད་ཀྱིས་བལྟ་བར་
བྱ་བའི་ས་ལ་བཞུགས་པ། ཤེས་བྱའི་ས་མཐའ་དག་ལ་གཉིས་སུ་མེད་པའི་སྐྱེས་བུའི་མཐུ་ཐོབ་
པ༑ སྒྲིབ་པ་མེད་པའི་ཆོས་ཅན། ཆོས་ཐམས་ཅད་ཀྱི་དབང་ཕྱུག་གི་སྟོབས་ཐོགས་པ་མེད་པ་
ཐོབ་པ་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཞེས་
བརྗོད་དོ། །ཞེས་སོ། ། །
དྲུག་པ་ནི། ཇི་ལྟར་ཏེ་དཔེར་ན་རྟོག་པ་དང་སྒྲིབ་པ་མེད་པའི་བདག་ཉིད་ཅན་གྱི་ནམ་
མཁའ་གཟུགས་དམན་པ་དང་བར་མ་དང་མཆོག་ཀུན་ཏུ་ཁྱབ་པར་རྗེས་སུ་སོང་བ་ལྟར། སོ་
སྐྱེ་དང་བྱང་སེམས་དང་སངས་རྒྱས་ཀྱི་སེམས་ཀྱི་རང་བཞིན་དྲི་མགདོད་མ་ནས་མེད་པའི་་་་་
དབྱིངས་བདེ་གཤེགས་སྙིང་པོ་ཡང་ནམ་མཁའ་དེ་བཞིན་དུ་གནས་སྐབས་གསུམ་པོ་ཀུན་དུ་
ཁྱབ་པར་འགྲོ་བ་ཉིད་དོ། །དེ་ཅིའི་ཕྱིར་ཞེ་ན། དེ་ནི་ཆོས་ཐམས་ཅད་ཀྱི་སྤྱིའི་མཚན་ཉིད་ཆོས་
ཉིད་ཡིན་པའི་ཕྱིར་ཉེས་པ་དང་བཅས་པ་སོ་སྐྱེ་དངཡོན་ཏན་དང་བཅས་པ་བྱང་སེམས་དང་
ཡོན་ཏན་རྣམ་པར་དག་པ་མཐར་ཐུག་པ་ཅན་སངས་རྒྱས་ཀྱི་གནས་སྐབས་གསུམ་དུ་ཁྱབ་
པར་རྗེས་སུ་སོང་ཡང་གནས་སྐབས་ཐམས་ཅད་ངོབོ་ཁྱད་པར་མེད་པ་སྟེ། དཔེར་ན་གཟུགས་
ཀྱི་རྣམ་པ་དམན་པ་སའི་སྣོད་དང༌། བར་མ་ཟངས་ཀྱི་སྣོད་དང་། མཆོག་གསེར་གྱི་སྣོད་ལ་
ནམ་མཁས་ཁྱབ་ཀྱང་སྣོད་གསུམ་གྱི་ནམ་མཁའི་ངོ་བོ་ཁྱད་མེད་པ་བཞིན་ནོ། །དེ་ཡང་། དེར།
ཤཱ་རིའི་བུ་དེའི་ཕྱིར་ན་སེམས་ཅན་གྱི་ཁམས་གཞན་ལ་ཆོས་ཀྱི་སྐུ་ཡང་གཞན་པ་ནི་མ་ཡིན་ཏེ།
སེམས་ཅན་གྱི་ཁམས་ཉིད་ཆོས་ཀྱི་སྐུ་ཆོས་ཀྱི་སྐུ་ཉིད་སེམས་ཅན་གྱི་ཁམས་ཏེ་འདི་གཉིས་ནི་
དོན་གྱིས་གཉིས་སུ་མེད་དེ་ཡི་གེ་ཙམ་ཐ་དད་པ་ཡིན་ནོ། །ཞེས་གནས་སྐབས་གསུམ་བསྟན་
-93-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་དེ་མ་ཐགཏུགསུངས་སོ། །
བདུན་པ་ལ་གཉིས་ཀྱི་དང་པོ་མདོར་བསྟན་ནི། ཁམས་འདི་ལ་མ་དག་པ་དང་མ་དག་
དག་པའི་གནས་སྐབས་ན་ཉེས་པ་གློ་བུར་པ་དང་ལྡན་ཡང་ཁམས་ཀྱི་ངོ་བོ་རང་བཞིན་གྱིས་
དག་པ་ཡིན་པ་དང་། ཤིན་ཏུ་རྣམ་དག་གི་གནས་སྐབས་ན་རྣམ་པར་དབྱེ་བ་མེད་ཅིང་བྲལ་མི་
ཤེས་པ་བསམ་གྱིས་མི་ཁྱབ་པའི་ཡོན་ཏན་གཾ་གཱའི་ཀླུང་གི་བྱེ་མ་ལས་འདས་པའི་སངས་རྒྱས་
ཀྱི་ཆོས་ལྡན་ཡངགསར་དུ་སྐྱེས་པ་མ་ཡིན་གྱི་གདོད་ནས་རང་བཞིན་ཉིད་ཀྱིས་ལྡན་པའི་ཕྱིར།
ཇི་ལྟར་སྔར་དྲི་བཅས་ཀྱི་སྐབས་དེ་བཞིན་དུ་ཕྱིས་དྲི་མེད་ཀྱི་སྐབས་ཀྱང་དེ་བཞིན་དུ་གནས་
པས་ཁམས་ཀྱི་ངོ་བོ་ནམ་ཡང་འགྱུར་བ་མེད་པའི་ཆོས་ཉིད་དོ། །
གཉིས་པ་རྒྱས་བཤད་ལ་གསུམ། དྲི་མས་མ་དག་འཁོར་བའི། མ་དག་དག་པ་བརྟན་
པའི། ཤིན་ཏུ་རྣམ་དག་རྒྱལ་བའི། གནས་སྐབས་ན་འགྱུར་བ་མེད་ཚུལ་ལོ། །དང་པོ་ལ་
གསུམ་གྱི་དང་པོ་མདོར་བསྟན་ལ་གཉིས། དྲི་མས་གོས་པ་མེད་ཚུལ། ངོ་བོ་སྐྱེ་འཇིག་མེད་
ཚུལ། མདོར་བསྟན་པའོ། །དང་པོ་ནི། ཇི་ལྟར་ནམ་མཁའ་སྣོད་གསུམ་པོ་ཀུན་ཏུ་ཁྱབ་པར་
སོང་བ་ཡིན་ཡང་ཕྲ་བ་སྟེ་ལུས་ཅན་མ་ཡིན་པའི་ཕྱིར་སྣོད་ཀྱི་ཉེས་པས་ཉེ་བར་གོས་པ་མེད།
དེ་བཞིན་དུ་སེམས་ཅན་ཐམས་ཅད་ལ་ཁྱབ་པར་གནས་པའི་ཁམས་འདི་སེམས་ཅན་གྱི་དྲི་
མས་ཉེ་བར་གོས་པ་མེད་དེ་རང་བཞིན་གྱིས་དག་པས་སོ། །
གཉིས་པ་ནི། ཇི་ལྟར་སྣོད་ཀྱི་འཇིག་རྟེན་སྐྱེ་འགག་བྱེད་པ་ན་དུས་ཐམས་ཅད་དུ་ནམ་
མཁའ་ལ་ནི་སྐྱེ་ཞིང་འཇིག་ཀྱང་ནམ་མཁའ་སྐྱེ་མེད་པ་དེ་བཞིན་དུ་ཁམས་རྒྱུ་རྐྱེན་གྱིས་འདུས་
མ་བྱས་པའི་ཆོས་དབྱིངས་ལ་སེམས་ཅན་གྱིས་དབང་པོ་རྣམས་ནི་སྐྱེ་ཞིང་འཇིག་ཀྱང་ཁམས་
ལ་སྐྱེ་འཇིག་མེད་དོ། །ཇི་ལྟར་འཇིག་རྟེན་མེས་འཇིག་པ་ན་ནམ་མཁའ་དུས་མཐའི་མེ་དང་
- 9 4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
དམྱལ་བའི་མེ་དང་ཐ་མལ་པའི་མེ་རྣམས་ཀྱིས་སྔོན་ཆད་ནམ་ཡང་ཚིག་པ་མེད་པ་དེ་བཞིན་དུ་
ཁམས་འདི་ནི་འཆི་བ་དང་ན་བ་དང་རྒ་བའི་མེས་མི་འཚིག་གོ །
གཉིས་པ་རྒྱས་བཤད་ལ་གསུམ། ཁམསགང་ལའང་བརྟེན་པ། དེས་ན་སྐྱེ་འཇིག་གནས་
པ༑ ཁམས་ལ་དྲི་མས་གོས་པ་མེད་ཚུལ་ལོ། །དང་པོ་ལ་གཉིས། དཔེ་དོན་སོ་སོར། དཔེདོན་
སྦྱར་ཏེ་བཤད་པའོ། །དང་པོ་ནི་འཇིག་རྟེན་འདིར་སའི་དཀྱིལ་འཁོར་ནི་ཆུའི་དཀྱིལ་འཁོར་ལ་
བརྟེན་ནས་གནས་ལ། ཆུ་ནི་རླུང་ལ་གནས་ཤིང་རླུང་ནི་ནམ་མཁའ་ལ་བརྟེན་ནས་རབ་ཏུ་
གནས་ཀྱང་ནམ་མཁའ་ནི་རླུང་དང་ཆུ་དག་དང་སའི་ཁམས་ལ་བརྟེན་ནས་གནས་པ་མ་ཡིན་པ་
དེ་བཞིན་དུ་ཕུང་པོ་ལྔ་དང་ཁམས་བཅུ་བརྒྱད་དང་དབང་པོ་དྲུག་ཡུལ་དང་བཅས་པ་སྐྱེ་མཆེད་
བཅུགཉིས་རྣམས་ནི། ལས་ཟག་བཅས་གསུམ་དང་དེ་སློང་བྱེད་རྩ་བ་དང་ཉེ་བའི་ཉོན་མོངས་
དག་ལ་བརྟེན་ནས་གནས་ལ། ལས་དང་ཉོན་མོངས་ནི་མི་གཙང་བ་ལ་གཙང་བར་འཛིན་པ་
སོགས་ཚུལ་བཞིན་མིན་པའི་ཡིད་ལ་བྱེད་པ་ལ་རྟག་ཏུ་བརྟེན་ནས་གནས་ཤིང་། ཚུལ་བཞིན་
མཡིན་པ་ཡིད་ལ་བྱེད་པ་ནི་སེམས་ཀྱི་རང་བཞིན་ཁམསརྣམ་པར་དག་པ་ལ་བརྟེན་ནས་རབ་
ཏུ་གནས་ཀྱང༌། སེམས་ཀྱི་རང་བཞིན་དོན་དམ་གྱི་ཆོས་རྣམས་ནི་ཕུང་སོགས་ཀུན་རྫོབ་ཀྱི་
ཆོས་ཐམས་ཅད་ལ་ཡང་བརྟེན་ནས་གནས་པ་མེད་དེ། དེ་སྐྱེ་འཇིག་མེད་པས་དང་། ཀུན་རྫོབ་
བཀག་ཀྱང་དེ་མི་ཁེགས་པས་སོ། ། །
གཉིས་པ་ནི། ཕྱི་རོལ་དུ་ཆུའི་འབྲས་བུ་ས་ཡིན་པ་དང་འདྲ་བར་ལས་ཉོན་གྱི་རྣམ་པར་
སྨིན་པའི་འབྲས་བུ་ཕུང་པོ་རྣམས་དང་སྐྱེ་མཆེད་དང་ཁམསརྣམས་སའི་དཔེས་ཤེས་པར་བྱའོ།།
ཕྱི་རོལ་དུ་ཆུའི་ཁམས་སའི་རྒྱུ་ཡིན་པ་དང་འདྲ་བར་ཕུང་སོགས་ཀྱི་རྒྱུ་ལུས་ཅན་གྱི་ལས་དང་
ཉོན་མོངས་རྣམས་ཆུའི་དཔེས་ཤེས་པར་བྱ་སྟེ། ལས་ཉོན་སློང་བྱེད་ཚུལ་བཞིན་མ་ཡིན་པ་ཡིད་
ལ་བྱེད་པནི་ཕྱི་རོལ་གྱི་ཆུའི་རྒྱུ་རླུང་གི་ཁམས་དང་འདྲ་བར་བསྟནཏོ། །སེམས་ཀྱི་རང་བཞིན་
- 9 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འོད་གསལ་ནམ་མཁའི་ཁམས་བཞིན་དུ་བསྟན་པའི་དོན་ནི། རང་བཞིན་དེ་གཞི་གཞན་ལ་
བརྟེན་པ་ཅན་མིན་ཞིང་ཀུན་རྫོ་བ་གང་ཡང་བརྟེན་ནས་གནས་པ་མེད་པས་སོ། །
གཉིས་པ་ནི། དེ་ལྟར་ཁམས་དེ་གང་ལ་ཡང་གནས་པ་མེད་པའི་འདུས་མ་བྱས་ཡིན་པས་
སྐྱེ་བ་སོགས་མེད་དེ། དེ་ཡང་ཚུལ་བཞིན་མ་ཡིན་པ་ཡིད་ལ་བྱེད་པ་རླུང་ལྟ་བུནི་སེམས་ཀྱི་རང་
བཞིན་འོད་གསལ་ནམ་མཁའ་ལྟ་བུ་ལ་གནས་ཏེ། ཚུལ་བཞིན་མ་ཡིན་ཡིད་བྱེད་དེ་ཉིད་ཀྱིས་
ལས་དང་ཉོན་མོངས་རབ་ཏུ་ཕྱེ་བ་སྟེ་སྐྱེད་དོ། །ལས་དང་ཉོན་མོངས་ཆུ་ལྟ་བུ་ལས་ནི་ཕུང་པོ་
དང་སྐྱེ་མཆེད་དང་ཁམས་ས་ལྟ་བུ་ནས་འབྱུང་ངོ༌། །དཔེར་བཀོད་པས་ས་སོགས་དེ་རྣམས་
ནམ་མཁའ་ལ་གནས་ནས་འཇིག་པ་དང་ཆགས་པ་ལྟར། དོན་ཕུང་སོགསརྣམས་ཀྱང་ཁམས་
ལ་གནས་ནས་སྐྱེ་བ་དང་འཇིག་པར་འགྱུར་བ་ཡིན་ཡང་། སེམས་ཀྱི་རང་བཞིན་འོད་གསལ་
ནི་ནམ་མཁའི་ཁམས་ལྟར་ཉེར་ལེན་གྱི་རྒྱུ་མེད་ཅིང་ལྷན་ཅིག་བྱེད་པའི་རྐྱེན་མེད་དེ། དེས་ན་
རྒྱུ་རྐྱེན་ཚོགས་པ་མེད་ཅིང་དེའི་ཕྱིར་ཐོག་མ་སྐྱེ་བ་དང་མཐར་འཛིན་པ་དང་བར་དུ་གནས་པའི་
སྐད་ཅིག་ཀྱང་ཡོད་པ་མ་ཡིན་ཏེ། རྒྱུ་རྐྱེན་གྱིས་འདུས་མ་བྱས་པ་རྟག་བརྟན་ཐེར་ཟུག་གཡུང་
དྲུང་ཡིན་པའི་ཕྱིར་རོ། ། །
གསུམ་པ་ནི། སེམས་ཀྱི་རང་བཞིན་འོད་གསལ་བདེ་གཤེགས་སྙིང་པོ་གང་ཡིན་པ་དེ་ནི་
ནམ་མཁའ་བཞིན་དུ་ནམ་ཡང་འགྱུར་བ་མེད་དེ། རྟག་ཏུ་དེ་བཞིན་དུ་གནས་པའི་ཕྱིར་རོ། །
ཡང་དག་མིན་པའི་རྟོག་པ་ཀུན་གཞི་རྣམ་ཤེས་ལས་བྱུང་བའི་འདོད་ཆགས་ཞེ་སྡང་ལ་སོགས་
པ་གློ་བུར་དྲི་མས་ཀྱང་དེའི་ངོ་བོ་ཉོན་མོངས་པར་མི་འགྱུར་ཏེ་རང་བཞིན་གྱིས་རྣམ་པར་དག་
པའི་ཕྱིར་རོ། །
གསུམ་པདོན་བསྡུ་ལགཉིས་ཀྱི་དང་པོ་སྐྱེ་འཇིག་མེད་ཚུལ་བསྡུས་ཏེ་བཤད་པནི། ལས་
- 9 6 •



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
དང་ཉོན་མོངས་པ་ཆུ་ལྟ་བུའི་ཚོགས་ཀྱི་ཁམས་འདི་ནི་མངོན་པར་བསྐྱེད་ཅིང་གྲུབ་པ་མིནཏེ་སྐྱེ་
བ་མེད་པས་སོ། །ཁམས་འདིནི་འཆི་བ་དང་ན་བ་དང་རྒ་བའི་མེ་མི་བཟད་པ་སྟེ་དྲག་པོས་ཀྱང་
འཚིག་ཅིང་ཞིག་པར་མི་འགྱུར་ཏེ། འཇིག་པ་མེད་པས་སོ། །དེ་ལྟར་མ་དག་པའི་གནས་
སྐབས་ན་ཉོན་མོངས་པ་དང་ལས་དང་སྐྱེ་བའི་ཀུན་ནས་ཉོན་མོངསརྣམས་སྐྱེ་མོད་ཀྱི་ཁམས་དེ་
མི་འགྱུརབནམ་མཁའི་དཔེས་བསྟན་པ་འདི་ཡང་། མདོརགསུངས་ཏེ། ཇི་སྐད་དུ། དྲང་སྲོང་
ཆེན་པོ་ཉོན་མོངས་པ་ནི་མུན་པ། རྣམ་པར་དག་པ་ནི་སྣང་བའོ། །ཉོན་མོངས་པ་ནི་སྟོབས་ཆུང་
བ༑ ལྷག་མཐོང་ནི་སྟོབས་དང་ལྡན་པའོ། །ཉོན་མོངས་པ་ནི་གློ་བུར་བ་རང་བཞིན་གྱིས་རྣམ་
པར་དག་པ་ནི་རྩ་བའོ། །ཉོན་མོངས་པ་ནི་ཀུན་ཏུ་བརྟགས་པ། རང་བཞིན་ནི་ཀུན་ཏུ་མ་
བརྟགས་པའོ། །དྲང་སྲོང་ཆེན་པོ་འདི་ལྟ་སྟེ་ས་ཆེན་པོ་འདི་ནི་ཆུ་ལ་རབ་ཏུ་གནས་པ། ཆུ་ནི་
རླུང་ལ་རབ་ཏུ་གནས་པ། རླུང་ནི་ནམ་མཁའ་ལ་རབ་ཏུ་གནས་པ་ཡིན་ལ། ནམ་མཁའ་ནི་
གནས་པ་མེད་པའོ། །དེ་ལྟར་ན་ཁམས་བཞི་པོ་འདི་རྣམས་ལས་སའི་ཁམས་དང་ཆུའི་ཁམས་
དང་རླུང་གི་ཁམས་ལས་ནི་ནམ་མཁའ་ཉིད་སྟོབས་དང་ལྡན་པ་བརྟན་པ་མི་གཡོ་བ་འགྲིབ་པ་
མེད་པ་སྐྱེ་བ་མེད་པ་འགག་པ་མེད་པ་སྟེ། རང་གི་ངང་གིསགནས་པའོ། །དེ་ལ་ཁམསགསུམ་
པོགང་ཡིན་པ་དེ་དག་ནི་སྐྱེ་པ་དང་འཇིག་པ་དང་ལྡན་པ་མིགནས་པ་ཡུན་རིང་དུ་མི་གནས་པ་
སྟེ༑ འདི་དག་ནི་རྣམ་པར་འགྱུར་བ་མཐོང་གི་ནམ་མཁའི་ཁམས་ལ་ནི་རྣམ་པར་འགྱུར་བ་
འགའ་ཡང་མེདདོ། །དེ་བཞིན་དུ་ཕུང་པོདང་ཁམས་དང་སྐྱེ་མཆེད་ནི་ལས་དང་ཉོན་མོངས་པ་
ལ་རབ་ཏུ་གནས་པའོ། །ལས་དང་ཉོན་མོངས་པ་ནི་ཚུལ་བཞིན་མ་ཡིན་པ་ཡིད་ལ་བྱེད་པ་ལ་
རབ་ཏུ་གནས་པའོ། །ཚུལ་བཞིན་མ་ཡིན་པ་བྱེད་པ་ནི་རང་བཞིན་གྱིས་ཡོངས་སུ་དག་པ་ལ་
རབ་ཏུགནས་པའོ། །དེས་ན་སེམས་ཀྱི་རང་བཞིན་ནི་འོད་གསལ་བ་སྟེ་གློ་བུར་གྱི་ཉེ་བའི་ཉོན་
མོངས་པས་ཉོན་མ་མོངས་པའོ་ཞེས་བརྗོད་དོ། །དེ་ལ་ཚུལ་བཞིན་མ་ཡིན་པ་ཡིད་ལ་བྱེད་པ་
- 9 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་ཡིན་པ་དང༌། ལས་དང་ཉོན་མོངས་པ་གངཡིན་པ་དང༌། ཕུང་པོ་དང་ཁམས་དང་སྐྱེ་
མཆེད་གང་ཡིན་པའི་ཆོས་འདི་མཐའ་དག་ནི་རྒྱུ་མཚན་གྱིས་བསྡུས་པས་སྐྱེ་བ། རྒྱུ་རྐྱེན་དང་
བྲལ་ན་འགག་པར་འགྱུར་གྱི། རང་བཞིན་གང་ཡིན་པ་དེ་ནི་རྒྱུ་མེད་པ་རྐྱེན་མེད་པ་ཚོགས་པ་
མེད་པ་སྐྱེ་བ་མེད་པ་འགག་པ་མེད་པའོ། །དེ་ལ་ནམ་མཁའི་ཁམས་ཇི་ལྟ་བ་དེ་ལྟར་ནི་རང་
བཞིན་ནོ། །རླུང་གི་ཁམས་ཇི་ལྟ་བ་དེ་ལྟར་ནི་ཚུལ་བཞིན་མ་ཡིན་པ་ཡིད་ལ་བྱེད་པའོ། །ཆུའི་
ཁམས་ཇི་ལྟ་བ་དེ་ལྟར་ནི་ལས་དང་ཉོན་མོངས་པའོ། །སའི་ཁམས་ཇི་ལྟ་བ་དེ་ལྟར་ནི་ཕུང་པོ་
དང་སྐྱེ་མཆེད་དང་ཁམས་རྣམས་སོ། །དེས་ན་ཆོས་ཐམས་ཅད་ནི་རྩ་བ་ཡོངས་སུ་ཆད་པ་སྟེ་
སྙིང་པོ་མེད་པའི་རྩ་བ་ཅན། མི་གནས་པའི་རྩ་བ་ཅན། དག་པའི་རྩ་བ་ཅན། རྩ་བ་མེད་པའི་
རྩཁ་ཅན་ནོ་ཞེས་བརྗོད་དོ། །ཞེས་སོ། །
གཉིས་པ་འཆི་སོགས་མེ་དང་མཚུངས་ཚུལ་བཤད་པ་ནི། རང་བཞིན་ནམ་མཁའ་འདྲ་
ཚུལ་དང་ཕུང་སོགས་ས་སོགས་དང་འདྲ་ཚུལ་བཤད་ཟིན་ནས་འཆི་སོགས་མེ་དང་འདྲ་ཚུལ་
འཆད་པ་ཕྱི་རོལ་ན་དུས་ཀྱི་མཐའ་མར་བྱུང་བ་བསྐལ་པ་འཇིག་པའི་མེ་དང་། དམྱལ་བའི་མེ་
དང༌། ཐ་མལ་པའི་མེ་བུད་ཤིང་ལས་བྱུང་བ་ལ་སོགས་པ་མེ་གསུམ་ཡོད་ལ། ནང་ན་འཆི་བ་
དངན་བ་དང་རྒ་བའི་མེགསུམ་ཡོད་དོ། །ནངགི་མེདེ་དག་རིམ་པ་བཞིན་དུ་ཕྱིའི་མེ་གསུམ་པོ་
དེ་དང་འདྲ་པར་ཤེས་པར་བྱའོ། །རྒྱུ་མཚན་ཡང་། འཆི་བ་ནི་སྐྱེ་མཆེད་དྲུག་བདག་གི་བ་མེད་
པར་བྱེད་པས་དུས་མཐའི་མེས་འཇིག་རྟེན་མེད་པར་བྱེད་པ་དང་འདྲའོ། །ན་བནི་སྡུག་བསྔལ་
སྣ་ཚོགས་མྱོང་བར་བྱེད་པས་དམྱལ་མེ་དང་འདྲའོ། །རྒས་པ་ནི་འདུ་བྱེད་སྨིན་པར་བྱེད་པས་ཉི་
འོད་ལ་སོགས་པས་ལོ་ཐོག་ལ་སོགས་པ་སྨིན་པར་བྱེད་པ་དང་འདྲའོ། །ཁམས་དེ་མདག་པའི་
གནས་སྐབས་ན་ཡང་འཆི་བ་ལ་སོགས་པས་མི་འགྱུར་བ་འདི་ནི། དཔལ་འཕྲེང་དུ། བཅོམ་
- 9
8 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ལྡན་འདས་འཆི་བ་ཞེས་བགྱི་བ་དང་སྐྱེ་བ་ཞེས་བགྱི་བ་འདི་ནི་འཇིག་རྟེན་གྱི་ཐ་སྙད་དོ། །ཞེས་
སོགས་ཀྱིས་གསུངས་སོ། །
གཉིས་པ་ལ་གཉིས་ཀྱི་དང་པོ་རྒྱལ་བའི་སྲས་ཀྱི་འགྱུར་མེད་ཆོས་དབྱིངས་རྟོགས་ཚུལ་
ལགཉིས་གཞུང་དོན། སྤྱི་དོན་ནོ། །དང་པོ་ལ་གཉིས་སྐྱེ་མེད་རྟོགས་ཀྱང་རྒྱལ་སྲས་སྐྱེ་སོགས་
སྟོན། སྐྱེ་ཡང་ལས་ཉོན་དབང་གིས་སྐྱེ་བ་མེད་ཚུལ་ལོ། །དང་པོ་ནི། སྐྱེ་བ་དང་འཆི་བ་དང་ན་
བ་དང་རྒ་བ་ལས་གྲོལ་བ་སེམས་ཀྱི་ཆོས་ཉིད་འདིའི་རང་བཞིན་ཇི་ལྟ་བ་བཞིན་ཉིད་མངོན་
སུམ་དུ་རྟོགས་ཏེ། སྐྱེ་བ་ལ་སོགས་པའི་ཕོངས་པ་སྡུག་བསྔལ་དང་བྲལ་ཡང་ཆོས་ཉིད་རྟོགས་
པ་དེའི་རྒྱུས་ཏེ་དེ་ལ་བརྟེན་ནས་བློ་ལྡན་བྱང་སེམས་རྣམས་འགྲོ་བ་སྡུག་བསྔལ་གྱི་མུན་པར་
འཁྱམས་པ་ལ་སྙིང་རྗེ་བསྐྱེདདེ་ལམ་བསྟན་པའི་ཕྱིར་འཁོར་བར་སྐྱེ་བ་ལ་སོགས་པའི་ཚུལ་
རྒྱུད་ལ་བསྟེནཏོ། །
གཉིས་པནི། བྱང་སེམས་འཕགས་པ་དེ་འཁོར་བར་སྐྱེ་བ་སྟོན་ཡང་འཆི་བ་དང་ན་བ་དང་
རྒ་བའི་སྡུག་བསྔལ་རྩ་བ་ནས་སངས་པས་སྐྱེ་སོགས་ཀྱི་སྡུག་བསྔལ་ནི་མེད་དེ། ཚུལ་མིན་
ཡིད་བྱེད་དང་ལས་དང་ཉོན་མོངས་པའི་དབང་གིས་སྡུག་བསྔལ་ཅན་གྱི་འཁོར་བར་སྐྱེ་ལ།
འཕགས་པ་དེ་ལ་ལས་ཉོན་དེ་མེད་པའི་ཕྱིར་སྐྱེ་སོགས་ཀྱི་སྡུག་བསྔལ་དེ་མེད་དོ། །དཔེར་ན་
བུད་ཤིང་ཟད་ན་མེ་འབར་བ་མེད་པ་བཞིན་ནོ། །འོ་ན་སྐྱེ་སོགས་སྟོན་པ་ཡང་མི་རིགས་སོ་
སྙམ་ན། ཁམས་དེ་སྐྱེ་བ་དང་འབྱུང་བ་མེད་པའི་དོན་ཇི་ལྟ་བ་བཞིན་དུ་ཡང་དག་པ་མཐོང་བའི་
ཕྱིར། བྱང་སེམས་དེ་འཁོར་བའི་སྡུག་བསྔལ་སྐྱེ་སོགས་རྣམས་ལས་འདས་པར་གྱུར་ཀྱང་།
སེམས་ཅན་ལ་སྙིང་རྗེ་ཆེན་པོའི་བདག་ཉིད་ཅན་རྒྱལ་སྲས་རྣམས་ནི་དགེ་བའི་རྩ་བའི་ཀུན་དུ་
སྦྱོར་བས། བསམས་བཞིན་དུ་སྐྱེ་བ་ལ་དབང་བ་ལ་བརྟེན་ནས་སྙིང་རྗེས་ཁམས་གསུམ་དུ་སྐྱེ་
བ་དང་འཆི་བ་དང་རྒ་བ་དང་ན་བར་ཡང་ཉེ་བར་སྟོན་ནོ། །
-9 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ་གཉིས། སྐྱེ་སོགས་སྟོན་ཚུལ་ཆོས་ཉིད་རྟོགས་པའི་ཚུལ། མདོ་དང་ལེགས་
པས་སྦྱར་བའོ། །དང་པོ་ནི། རྒྱལ་སྲས་རྣམས་དགེ་བའི་རྩ་བའི་ཀུན་སྦྱོར་གྱིས་སྐྱེ་སོགས་སྟོན་
པ་འདི་རྒྱས་པར་བློ་གྲོས་རྒྱ་མཚོས་ཞུས་པའི་མདོར་གསུངས་ཏེ། དེ་ལས་དགེ་རྩའི་ཀུན་སྦྱོར་
བ་ནི། ཇི་སྐད་དུ། བློ་གྲོས་རྒྱ་མཚོ་དེ་དག་གི་འཁོར་བའི་རྒྱུ་དགེ་བའི་རྩ་བ་དང་མཚུངས་པར་
ལྡན་པའི་ཉོན་མོངས་པགང་ཞེ་ན། འདི་ལྟ་སྟེ་བསོད་ནམས་ཀྱི་ཚོགས་ཡོངས་སུ་ཚོལ་བས་མི་
ངོམས་པ་དང་། བསམས་བཞིན་དུ་སྲིད་པར་སྐྱེ་བ་ཡོངས་སུ་འཛིན་པ་དང་། སངས་རྒྱས་དང་
ཕྲད་པ་དོན་དུ་གཉེར་བ་དང་། སེམས་ཅན་ཡོངས་སུ་སྨིན་པའི་ཕྱིར་མི་སྐྱོ་བ་དང་། དམ་པའི་
ཆོས་འཛིན་པ་ལ་བརྩོན་པ་དང་། སེམས་ཅན་གྱི་བྱ་བ་ཅི་ཡོད་པ་ལ་འགྲུབ་པ་དང་། ཆོས་ལ་
ཆགས་པའི་བསམ་པ་དང་མ་བྲལ་པ་དང་། ཕ་རོལ་དུ་ཕྱིན་པའི་ཀུན་དུ་སྦྱོར་བ་རྣམས་མི་
འདོར་བ་སྟེ། བློ་གྲོས་རྒྱ་མཚོགང་དག་གིས་བྱང་ཆུབ་སེམས་དཔར་ཀུན་ཏུ་སྦྱོར་བར་བྱེད་
ཀྱང་ཉོན་མོངས་པའི་སྐྱོན་གྱིས་མི་གོས་པ་དགེ་བའི་རྩ་བ་དང་མཚུངས་པར་ལྡན་པའི་ཉོན་
མོངས་པ་ནི་འདི་དག་གོ། ཞེས་སོ། །དེ་དག་ལ་ཉོན་མོངས་པ་ཟེར་ཡང་ཁམས་གསུམ་དུ་སྦྱོར་
བས་ཉོན་མོངས་སུ་བཏགས་ཀྱི་ཉོན་མོངས་དངོས་མིནཏེ། དེར། བཅོམ་ལྡན་འདསགང་གི་
ཚེ་དགེ་བའི་རྩ་བ་ལགས་ན་དེ་རྒྱུ་ཅིའི་སླད་དུ་ཉོན་མོངས་པ་ཞེས་བགྱི། བཀའ་སྩལ་པ་བློ་
གྲོས་རྒྱ་མཚོ་འདི་ལྟར་དེ་ལྟ་བུའི་རང་བཞིན་གྱིས་ཉོན་མོངས་པ་དེ་དག་གིས་བྱང་ཆུབ་སེམས་
དཔའ་ཁམས་གསུམ་པར་ཀུན་ཏུ་སྦྱོར་ལ་ཁམས་གསུམ་པ་ཡང་ཉོན་མོངས་པ་ལས་བྱུང་བ་
ཡིན་ནོ། དེ་ལ་བྱང་ཆུབ་སེམས་དཔའ་ནི་ཐབས་མཁས་པ་དང་དགེ་བའི་རྩ་བའི་སྟོབས་བསྐྱེད་
པས་བསམས་བཞིན་དུ་ཁམས་གསུམ་དུ་ཀུན་ཏུ་སྦྱོརཏེ། དེས་ན་དགེ་བའི་རྩ་བ་དང་མཚུངས་
པར་ལྡན་པའི་ཉོན་མོངས་པ་ཞེས་བྱའོ། །ཅི་སྲིད་ཁམས་གསུམ་པར་ཀུན་ཏུ་སྦྱོར་བས་ཡིན་གྱི་
- 1 0 () -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། /
སེམས་ཉེ་པར་ཉོན་མོངས་པས་ནི་མ་ཡིན་ནོ། །ཞེས་སོ། །དེ་ལྟར་མཚམས་སྦྱོར་པའི་རྒྱུ་ནི་
འགྲོ་བ་ལ་བུ་གཅིག་པ་ལྟར་བརྩེ་བའི་ཐུགས་རྗེ་ཡིནཏེ། དེར། བློ་གྲོས་རྒྱ་མཚོདཔེར་ན་ཚོང་
དཔོན་ནམ་ཁྱིམ་བདག་འགའ་ཞིག་ལ་བུ་གཅིག་པ་འདོད་པ་སྡུག་པ་ཕངས་པ་ཡིད་དུ་འོང་བ་
མཐོང་ན་མི་མཐུན་པ་མེད་པ་ཞིག་ཡོད་ལ། ཁྱེའུ་དེ་ཡང་བྱིས་པར་གྱུར་པས་གར་བྱེད་པ་ན་མི་
གཙང་བའི་དོང་དུ་ལྷུང་པར་གྱུར་ཏོ། །དེ་ནས་ཁྱེའུ་དེའི་མ་དང་གཉེན་གྱིས་ཁྱེའུ་དེ་མི་གཙང་
པའིདོང་དུ་ལྷུང་བདེ་མཐོང་ལ། མཐོང་ནས་ཀྱང་ཆོ་ངེ་ཆེན་པོས་འདེབས་ཤིང་མྱ་ངན་བྱེད་ལ་
སྨྲེ་སྔགས་འདོན་ཏེ། མི་གཙང་བའི་དོང་དེར་ཞུགས་ཏེ་ཁྱེའུ་དེ་འདོན་པར་ནི་མི་བྱེད་དོ། །དེ་
ནས་ཁྱེའུ་དེའི་ཕ་ཕྱོགས་དེར་སོང་སྟེ། དེས་བུ་གཅིག་པོ་དེ་མི་གཙང་བའི་དོང་དེར་ལྷུང་བ་
མཐོང་ངོ་། །མཐོང་ནས་ཀྱང་རིངས་པ་རིངས་པར་བཏབས་པའི་ཚུལ་གྱིས་བུ་གཅིག་པོ་མངོན་
པར་འདོད་པའི་སྲེད་པས་བྱས་ཏེ། སྐྱུག་བྲོ་བ་མེད་པར་མི་གཙང་པའི་དོང་དེར་བབས་ཏེ་བུ་
གཅིག་པོ་ཕྱུང་བར་གྱུར་ཏོ། །བློ་གྲོས་རྒྱ་མཚོ་དེ་ལྟར་ན་འདི་ནི་ཇི་སྲིད་དོན་འདི་ཤེས་པར་བྱ་
བའི་ཕྱིར་དཔེར་བྱས་པའོ། །དོན་གང་ཡིན་པར་བལྟ་ཞེ་ན། བློ་གྲོས་རྒྱ་མཚོ་མི་གཙང་བའི་
དོང་ཞེས་བྱ་བ་འདི་ནི་ཁམས་གསུམ་པའི་ཚིག་བླ་དྭགས་སོ། །བུ་གཅིག་པ་ཞེས་བྱ་བ་འདི་ནི་
སེམས་ཅནརྣམས་ཀྱི་ཚིག་བླ་དྭགསཏེ། བྱང་ཆུབ་སེམསདཔའ་ནི་སེམས་ཅན་ཐམས་ཅད་ལ་
བུགཅིག་པའི་འདུ་ཤེས་ཀྱིས་ཉེ་བར་གནས་པར་འགྱུར་རོ། །མདང་གཉེན་ཞེས་བྱ་བ་འདི་ནི་
གང་དག་འཁོར་བར་ལྷུང་བའི་སེམས་ཅན་མཐོང་ནས་མྱ་ངན་བྱེད་ཅིང་སྨྲེ་སྔགས་འདོན་གྱི་
འདོན་པར་ནི་མི་ནུས་པ་ཉན་ཐོས་དང་རང་སངས་རྒྱས་ཀྱི་ཐེག་པ་བའི་གང་ཟག་རྣམས་ཀྱི་
ཚིག་བླ་དྭགས་སོ། །ཚོང་དཔོན་ནམ་ཁྱིམ་བདག་ཅེས་བྱ་བ་འདི་ནི་གང་ཞིག་གཙང་བ་དྲི་མ་
མེད་པ་དྲི་མ་དང་བྲལ་བའི་སེམས་དང་ལྡན་པ་འདུས་མ་བྱས་ཀྱི་ཆོས་མངོན་སུམ་དུ་རྟོགས་པ་
སེམས་ཅན་ཡོངས་སུ་སྨིན་པར་བྱ་བའི་ཕྱིར་བསམས་བཞིན་དུ་ཁམས་གསུམ་པར་མཚམས་
- 1 (） ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱོར་བར་བྱེད་པ། བྱང་ཆུབ་སེམས་དཔའ་རྣམས་ཀྱི་ཚིག་བླ་དྭགས་སོ། །བློ་གྲོས་རྒྱ་མཚོ་
མཚམས་སྦྱོར་བ་ཐམས་ཅད་ལས་ཤིན་ཏུ་གྲོལ་ཡང་སྲིད་པར་སྐྱེབ་ལེན་པ་གང་ཡིན་པ་འདི་ནི་
བྱང་ཆུབ་སེམས་དཔའ་རྣམས་ཀྱི་སྙིངརྗེ་ཆེན་པོ་སྟེ། ཐབས་མཁས་པ་དང་ཤེས་རབ་ཀྱིས་
ཡོངས་སུ་ཟིན་པས་ཀུན་ནས་ཉོན་མོང་པ་དག་གིས་ཀྱང་མི་གནོད་ལ་ཉོན་མོངས་པའི་འཆིང་
བ་ཐམས་ཅད་ལས་གྲོལ་བར་བྱ་བའི་ཕྱིར་སེམས་ཅན་རྣམས་ལ་ཆོས་ཀྱང་སྟོན་པའོ། །ཞེས་
སོ༑ ༑དེ་ལྟར་ན་མདོའི་དུམ་བུ་འདི་དག་གིས་བསམས་བཞིན་དུ་སྐྱེ་བ་དང་ཉོན་མོངས་པ་མེད་
པབསྟན་པས་ཡང་དག་པ་དང་དག་པའི་གནས་སྐབས་བསྟན་པ་ཡིན་ནོ། །
གཉིས་པ་ནི། རྒྱལ་སྲས་ཀྱིས་ཁམས་ཇི་ལྟ་བ་མཐོང་ནས་ཆོས་ཉིད་ཐོབ་པའི་ཚུལ་ཡང་
མདོ་དེ་ཉིད་དུ། བློ་གྲོས་རྒྱ་མཚོ་ཆོས་རྣམས་ཀྱི་སྙིང་པོ་མེད་པ་ཉིད་དང་བྱེད་པ་པོ་མེད་པ་ཉིད་
དང་། བདག་མེད་པ་ཉིད་དང་། སེམས་ཅན་མེད་པ་ཉིད་དང་། སྲོག་མེད་པ་ཉིད་དང༌། གང་
ཟག་མེད་པ་ཉིད་དང་། བདག་པོ་མེད་པ་ཉིད་ལ་ལྟོས། འདི་ལྟར་གང་ལ་ཇི་ལྟར་འདོད་པ་དེ་
ལྟར་འདོད་པ་འགྲུབ་པར་འགྱུར་ལ། གྲུབ་པ་ན་ཡང་སེམས་པར་མི་བྱེད་དོ། །རབ་ཏུ་རྟོག་
པར་མི་བྱེད་དོ། བློ་གྲོས་རྒྱ་མཚོ་རྣམ་པར་བསྒྲུབ་པའི་ཆོས་འདི་ལ་མོས་པའི་བྱང་ཆུབ་སེམས་
དཔའ་ནི་ཆོས་གང་ལ་ཡང་ཁོང་ཁྲོ་བ་སྐྱེད་པར་མི་བྱེད་དོ། །འདི་ལ་འགའ་ཡང་ཕན་འདོགས་
པའིགནོད་པ་མེད་དོ་ཞེས་དེ་ལྟར་དེའིཡེ་ཤེས་ཀྱི་མཐོང་བ་རྣམ་པར་དག་པར་འགྱུར་རོ། །དེ་
ལྟར་ཆོས་རྣམས་ཀྱི་ཆོས་ཉིད་ཡང་དག་པ་ཇི་ལྟ་བ་བཞིན་རབ་ཏུ་ཤེས་པ་དང་དེ་ལྟར་སྙིང་རྗེ་
ཆེན་པོའི་གོ་ཆ་མི་འདོར་བ་ཡིན་ནོ། །བློ་གྲོས་རྒྱ་མཚོ་དཔེར་ན་ནོར་བུ་རིན་པོ་ཆེ་བཻཌཱུརྱ་རིན་
ཐང་མེད་པ་ཤིན་ཏུ་སྦྱངས་པ་ཤིན་ཏུ་ཡོངས་སུ་དག་པ་ཤིན་ཏུ་དྲི་མ་མེད་པ་འདམ་དུ་བཅུག་སྟེ་
ལོ་སྟོང་ཕྲག་གནས་པར་གྱུར་ལ། དེ་ལོ་སྟོང་འདས་ནས་འདམ་དེ་ནས་ཕྱུང་སྟེ་སྦྱངས་ཤིང་བྱི་
- 1 (0 2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
དོར་བྱསཏེ། ལེགས་པར་བཀྲུས་ལེགས་པར་སྦྱངས། ལེགས་པར་བྱི་དོར་བྱས་པ་ན་དག་ཅིང་
དྲི་མ་མེད་པནོར་བུ་རིན་པོ་ཆེའི་ངོ་བོ་ཉིད་མི་འདོར་རོ། །བློ་གྲོས་རྒྱ་མཚོ་དེ་བཞིན་དུ་བྱང་ཆུབ་
སེམས་དཔས་སེམས་ཅན་རྣམས་ཀྱི་སེམས་རང་བཞིན་གྱིས་འོད་གསལ་པར་རབ་ཏུ་ཤེས་ཏེ།
འོན་ཀྱང་དེ་གློ་བུར་བའི་ཉེ་བར་ཉོན་མོངས་པས་ཉོན་མོངས་པར་མཐོང་ངོ༌། །དེ་ལ་བྱང་ཆུབ་
སེམས་དཔའ་འདི་སྙམ་དུ་སེམས་ཏེ། ཉོན་མོངས་པ་འདི་དག་ནི་སེམས་ཅན་རྣམས་ཀྱི་རང་
བཞིན་གྱིས་འོད་གསལ་བར་ཞུགས་པ་མ་ཡིན་གྱི། ཉོན་མོངས་པ་འདི་དག་ནི་གློ་བུར་པ་སྟེ་
ཡང་དག་པ་མ་ཡིན་པར་ཀུན་ཏུ་རྟོག་པས་བསྐྱེད་པའོ། །བདག་གིས་སེམས་ཅན་འདི་དག་གི་
ཉེ་བའི་ཉོན་མོངས་པ་ཞི་པར་བྱས་བའི་ཕྱིར་ཆོས་བསྟན་པར་ནུས་སོ་སྙམ་སྟེ༑ དེ་ལྟར་དེ་ལ་
ཞུམ་པའི་སེམས་མི་སྐྱེའོ། །དེ་ནི་ལན་མང་དུ་སེམས་ཅན་རྣམས་ཀྱི་ཐད་དུ་རབ་ཏུ་འགྲོ་བའི་
སེམས་སྐྱེའོ། །དེ་འདི་སྙམ་ དུ་ཡང་སེམས་ཏེ་ཉོན་མོངས་པ་འདི་དག་ལ་སྟོབས་སམ་མཐུ་
འགའ་ཡང་ཡོད་པ་མ་ཡིནཏེ་ཉོན་མོངས་པ་འདི་དག་ནི་སྟོབས་མེད་པ་སྟོབས་ཆུང་བའོ། །འདི་
དག་ལ་ནི་ཡང་དག་པའི་གནས་འགའ་ཡང་མེད་དོ། །ཉོན་མོངས་པ་འདི་དག་ནི་ཡང་དག་པ་
མ་ཡིན་པར་ཀུན་ཏུ་བརྟགས་པ་སྟེ་དེ་དག་ནི་ཡང་དག་པ་ཇི་ལྟ་བ་བཞིན་ཚུལ་བཞིན་དུ་ཡིད་ལ་
བྱེད་པས་བརྟགས་པ་ན་ཁྲོ་བར་མི་འགྱུར་རོ། །དེ་ནི་ཁོ་བོས་ཅི་ནས་ཀྱང་ཡང་འབྲེལ་པར་མི་
འགྱུར་བ་དེ་ལྟར་སོ་སོར་བརྟགས་པར་བྱའོ། །ཉོན་མོངས་པ་རྣམས་དང་ནི་མ་འབྲེལ་བ་
ལགས་ཀྱི་འབྲེལ་པནི་མ་ཡིནནོ། །གལ་ཏེ་བདག་ཉིད་ཉོན་མོངས་པ་རྣམས་དང་འབྲེལན་དེ་
ཅི་ལྟར་ཉོན་མོངས་པའི་འཆིང་བས་བཅིངས་པའི་སེམས་ཅནརྣམས་ཉོན་མོངས་པའི་འཆིང་པ་
སྤང་བའི་ཕྱིར་ཆོས་བསྟན། འོན་ཀྱང་ཁོ་བོ་ཉོན་མོངས་པ་རྣམས་དང་ཡང་མ་འབྲེལ་ལ་ཉོན་
མོངས་པའི་འཆིང་བ་སྤང་བའི་ཕྱིར་སེམས་ཅན་རྣམས་ལ་ཡང་ཆོས་བསྟན་པར་བྱའོ། །འཁོར་
བར་འབྲེལ་བར་བྱེད་པ་དགེ་བའི་རྩ་བ་དང་མཚུངས་པར་ལྡན་པའི་ཉོན་མོངས་པ་གང་ཡིན་པ་
- 10 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་དག་དང་ནི་སེམས་ཅན་ཡོངས་སུ་སྨིན་པར་བྱ་བའི་ཕྱིར་འབྲེལ་པར་བྱའོ་སྙམ་མོ། །ཞེས་སོ།།
དེ་ལ་འཁོར་བར་འབྲེལ་ཞེས་པའི་འཁོར་བ་ནི་ཟག་པ་མེད་པའི་དབྱིངས་ན་ཁམས་གསུམ་
པའི་གཟུགས་བརྙན་ཡིད་ཀྱི་རང་བཞིན་གྱི་ལུས་གསུམ་ཡིན་ཏེ། དེ་ནི་ཟག་མེད་ཀྱི་དགེ་བས་
འདུས་བྱས་པས་འཁོར་བ་ཡང་ཡིན་ལ། ཟག་བཅས་ལས་ཉོན་གྱིས་འདུས་མ་བྱས་པས་མྱང་
འདས་ཀྱང་ཡིན་ཏེ། དཔལ་ཕྲེང་དུ། བཅོམ་ལྡན་འདས་དེའི་སླད་དུ་འདུས་བྱས་པ་དང་འདུས་
མ་བྱས་པའི་འཁོར་བ་ཡང་མཆིས་ལ། འདུས་བྱས་པ་དང་འདུས་མ་བྱས་པའི་མྱ་ངན་ལས་
འདས་པ་ཡང་མཆིས་སོ་ཞེས་གསུངས་པའི་དགོངས་པའོ། །འདིས་ཀྱང་མ་དག་དག་པའི་
གནས་སྐབས་བསྟནཏེ་འདུས་བྱས་པ་དང་འདུས་མ་བྱས་པ་འདྲེས་པའི་སེམས་སེམས་བྱུང་གི་
ཀུན་སྤྱོད་དང་ལྡན་པའི་ཕྱིར་རོ། །གནས་སྐབས་འདི་ཐམས་ཅད་ལ་བཞག་པ་ལས་གཙོ་བོར་
ས་དྲུག་པ་ལ་ཡིནཏེ། ཤེས་རབ་ཀྱིས་ཟག་པ་ཟད་པ་ལ་མངོན་དུ་ཕྱོགས་པས་སྲིད་པ་ལས་
གྲོལ་ཡང་། སྙིང་རྗེ་སེམས་ཅན་སྐྱབས་པའི་ཕྱིར་ཟག་པ་ཟད་པ་མངོན་དུ་མི་བྱེད་པར་འཁོར་
བར་སྐྱེ་བ་སྟོན་པའི་ཕྱིར་རོ། །དེ་ཡང་མདོར། རིགས་ཀྱི་བུ་དེ་བཞིན་དུ་བྱང་ཆུབ་སེམས་
དཔའ་སེམས་དཔའ་ཆེན་པོ་འབད་པ་ཆེན་པོ་དང་བརྩོན་པ་ཆེན་པོ་དང་ལྷག་པའི་བསམ་པ་
བརྟན་པར་བསྒྲུབས་པས་མངོན་པར་ཤེས་པ་ལྔ་བསྐྱེད་པར་བྱེད་དོ། །བསམ་གཏན་དང་
མངོན་པར་ཤེས་པ་ལ་སེམས་ཡོངས་སུ་སྦྱང་བ་བྱས་པ་དེ་ལ་ཟག་པ་ཟད་པ་མངོན་དུ་ཕྱོགས་
པར་འགྱུར་རོ། །སེམས་ཅན་ཐམས་ཅད་ཡོངས་སུ་བསྐྱབ་པའི་དོན་དུ་སྙིང་རྗེ་ཆེན་པོའི་སེམས་
བསྐྱེད་པས་ཟག་པ་ཟད་པའི་ཤེས་པ་དབང་དུ་བྱ་སྟེ་སླར་ཡང་སེམས་ཡོངས་སུ་སྦྱང་བ་བྱས་
པས་ས་དྲུག་པ་ལ་ཆགས་པ་མེད་པའི་ཤེས་རབ་སྐྱེས་པའི་ཕྱིར་ཟག་པ་ཟད་པ་ལ་མངོན་དུ་
ཕྱོགས་པར་འགྱུར་རོ། །ཞེས་སོ། །དེ་ལྟར་ན་ས་འདིར་ཟག་པ་ཟད་པ་མངོན་དུ་བྱེད་པ་ལ་
- 1 0 4 -



གྱི
གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
དབང་ཐོབ་པས་དག་པ་དང༌། ཞི་བའི་རོ་མི་མྱང་པར་གཞན་དོན་དུ་བསམ་བཞིན་དུ་དུད་
འགྲོའི་བར་གྱི་སྐྱེ་བ་སྟོན་པས་མ་དག་པའི་གནས་སྐབས་བསྟན་པ་ཡིན་ནོ། ། །
གཉིས་པ་ཆོས་དབྱིངས་རྟོགས་པའི་རྒྱལ་སྲས་རྣམས་ཀྱི་ཡོན་ཏན་ལ་ས་དང་པོ་བྱང་ཆུབ་
སེམས་དཔའ་བཞིའི་ཡོན་ཏན་བསྟན་པ་ལ་བཞི། སེམས་བསྐྱེད་དང་པོ་བསྐྱེད་པའི། སྤྱོད་པ་
མཆོག་ལ་ཞུགས་པའི། ཕྱིར་མི་ལྡོག་པ་ཐོབ་པའི། སྐྱེ་བ་གཅིག་གིས་ཐོགས་པའི། རྒྱལ་སྲས་
ཀྱི་ཡོན་ཏན་བསྟན་པའོ། །དང་པོ་ནི་ས་དང་པོ་ཐོབ་སྟེ་དོན་དམ་གྱི་སེམས་དང་པོ་བསྐྱེད་པའི་
རྒྱལ་སྲས་ནི། ཐོག་མ་མེད་པའི་དུས་ནས་སྔོན་མ་མཐོང་བ་ནམ་ཡང་འགྱུར་བ་མེད་པའི་ཆོས་
ཉིད་འཇིག་རྟེན་ལས་འདས་པ་འདི་མངོན་དུ་རྟོགས་ནས་སྐྱེ་སོགས་ལས་གྲོལ་ཡང་། མ་རིག་
པའི་ལིང་ཐོག་གིས་དེ་ཉིད་ལྟ་བའི་མིག་ལྡོངས་པའི་སེམས་ཅན་རྣམས་ཀྱིས་སྐྱེ་བ་ལ་སོགས་པ་
དག་ཏུ་ནི་མཐོང་བ་གང་ཡིན་པ་དེ་ནི་སྤྱོད་པ་ངོ་མཚར་རྨད་དུ་བྱུངབ་ཉིདདོ། །ཅིའི་ཕྱིར་ཞེ་ན།
འཕགས་པའི་སྤྱོད་ཡུལ་དོན་དམ་ཆོས་ཉིད་མངོན་དུ་རྟོགས་ནས་སྐྱེ་སོགས་ལས་གྲོལ་བ་ཐོབ་
པའི་རྒྱལ་སྲས་ས་དང་པོ་པ་གང་ཡིན་པ་དེ། བྱིས་པ་སོ་སྐྱེའི་སྤྱོད་ཡུལ་དུ་སྐྱེ་སོགས་ཅན་དུ་སྟོན་
ཏེ༑ དེ་ཉིད་ཀྱི་ཕྱིར་ནའོ། །དེས་ན་འགྲོ་བའི་གཉེན་རྒྱལ་སྲས་ཀྱི་གཞན་དོན་མཛད་པའི་
ཐབས་དང་དེའི་རྒྱུ་སྙིང་རྗེ་ཆེན་པོ་ནི་མཆོག་དང་རབ་ཡིན་ནོ། ། །
གཉིས་པ་ནི། སགཉིས་པ་ནས་བདུན་པའི་བར་ལ་གནས་པའི་རྒྱལ་སྲས་དེ་ནི་ཤེས་རབ་
ཀྱིས་འཇིག་རྟེན་ཐམས་ཅད་ལས་འདས་ཀྱང་མྱང་འདས་མངོན་དུ་མི་བྱེད་པས་འཇིག་རྟེན་་་་་་
ལས་མ་གཡོས་ཤིང་འཇིག་རྟེན་པ་རྣམས་ཀྱི་དོན་དུ་འཇིག་རྟེན་ན་སྐྱེ་སོགས་སྟོན་ཡང་འཇིག་
རྟེན་གྱི་ཉེས་པའི་དྲི་མས་མ་གོས་པར་རྒྱལ་སྲས་ཀྱི་སྤྱད་པ་སྤྱོད་པ་འདི་ནི་སྤྱོད་པ་མཆོག་ཡིན་
ནོ༑ ༑ཇི་ལྟར་དཔེར་ན་པད་མ་ཆུ་ནང་དུ་སྐྱེས་པ་ཆུ་ཡིས་གོས་པ་མེད་པ་དེ་བཞིན་དུ་རྒྱལ་སྲས་
འདིནི་འཇིག་རྟེན་དུ་སྐྱེས་ཀྱང་འཇིག་རྟེན་གྱི་ཆོས་སྐྱེ་སོགས་སྡུག་བསྔལ་གྱིས་མ་གོས་སོ། །
- Y 0
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་ནི། ས་བརྒྱད་པ་ལ་གནས་པའི་རྒྱལ་སྲས་དེའི་སྤྱོད་པ་རྨད་དུ་བྱུང་སྟེ། སེམས་
ཅན་གྱི་དོན་བྱ་བ་སྒྲུབ་པ་ལ་རྟག་ཏུ་གློ་བུར་ཤིང་སྐམ་པོའི་མེ་བཞིན་དུ་རང་ཤུགས་ཀྱི་བརྩོན་
འགྲུས་འབར་བ་དང་། རྟོག་པ་ཞི་བའི་བསམ་གཏན་དང་སྙོམས་པར་འཇུག་པ་རྣམས་ལ་རྟག་
ཏུ་རྩོལ་བ་མེད་པར་སྙོམས་པར་ཞུགས་པ་ཡང་ཡིན་པས་སོ། །དེ་ཡང་ས་བདུན་པ་མན་ཅད་དུ་
གཞན་དོན་དང་མཉམ་བཞག་རྩོལ་བ་དང་བཅས་པ་ཡིན་ལ་བརྒྱད་པ་ལ་རྩོལ་མེད་ལྷུན་གྱིས་
གྲུབ་སྟེ། མདོ་རྒྱན་དུ། མཚན་མ་མེད་པ་ལྷུན་གྱིསགྲུབ། ཅེས་སོ། །
བཞི་པ་ལགཉིས་ཀྱི་དང་པོ་མཐར་ཕྱིན་བྱང་ཆུབ་སེམས་དཔའི་ཡོནཏན་རྨད་དུ་བྱུང་ཚུལ་
ནི༑ ས་བཅུ་པ་ལ་གནས་པའི་རྒྱལ་སྲས་གཞན་དོན་འགྲུབ་པའི་ཐབས་ཀྱི་མཐར་ཕྱིན་པ་
སངས་རྒྱས་ཐོབ་པ་ལ་སྐྱེ་བ་ཐ་མ་གཅིག་གིས་ཐོགས་པའི་མཛད་པ་ནི་ཕུལ་དུ་བྱུང་སྟེ་སྔོན་གྱི་
སྨོན་ལམ་གཞན་དོན་ལྷུན་གྱིས་གྲུབ་པར་དགོངས་པའི་འཕེན་པའི་དབང་གིས་རྩོལ་མེད་དུ་
གཞན་དོན་འབྱུང་བ་དང་ནི་རྩོལ་བའི་ཀུན་སློང་རྣམ་རྟོག་ཐམས་ཅད་དང་བྲལ་བའི་ཕྱིར་རྒྱལ་
སྲས་ས་བཅུཔ་དེ་ནི་གདུལ་བྱ་ལུས་ཅན་རྣམས་སྨིན་པའི་དོན་དུ་འབད་པ་དང་རྩོལ་བ་བྱེད་པ་
མཡིན་ཡང་། གསུང་གིས་ཆོས་བསྟན་པ་དང་། སྐུས་གཟུགས་ཅན་སྤྲུལ་སྐུའི་མཛད་པ་བསྟན་
པ་དག་དང་ནི། ཆགས་ཅན་ལ་ཆགས་ཅན་གྱི་སྤྱོད་པ་བསྟན་པ་ལ་སོགས། འགྲོ་འཆག་ལ་
སོགས་པའི་སྤྱོད་ལམ་གྱི་ཚུལ་གདུལ་བྱའི་བསམ་པ་དང་མཐུན་པར་བསྟན་པས་ཀྱང་རུང་སྟེ།
གདུལ་བྱ་གང་ཞིག་ཚུལ་ཇི་ལྟར་ཐབས་གང་གིས་འདུལ་བའི་ཚུལ་གདུལ་བྱ་དེས་ཚུལ་དེ་
ཐབས་དེ་ལྟ་ཉིད་དུ་ཤེས་ཤིང་མཐོང་ནས་འདུལ་བར་བྱེད་དོ། །དེ་ལྟར་ན་གདུལ་བྱ་ནམ་
མཁའི་མཐའ་ཀླས་པར་མང་བ་ཉིད་ཀྱིས་འགྲོ་བ་ལ། འདུལ་བའི་ཚུལ་འཕྲིན་ལས་རྟག་ཏུ་
ལྷུན་གྱིས་གྲུབ་པར་འདུལ་བ་པོ་གཞན་དོན་ཐོགས་པ་མེད་པར་འབྱུང་བའི་བློ་ལྡན་དེ་ཡི་ནི་
- 1 0 6 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞགས། ༼༩
མཛད་པ་སེམས་ཅན་གྱི་དོན་ནི་འབད་མེད་ལྷུན་གྲུབཏུ་ཡང་དག་པར་འཇུག་པའི་ཕྱིར་རོ། །
གཉིས་པ་རྒྱལ་བ་རྣམས་དང་མཚུངས་དང་མི་མཚུངས་དཔྱད་པ་ནི། མཐར་ཕྱིན་པའི་བྱང་
ཆུབ་སེམས་དཔའ་ས་བཅུ་པ་ལ་གནས་པའི་སྤྱོད་པའི་ཚུལ་འདི་ནི། རྗེས་ཐོབ་ཏུ་དེ་བཞིན་
གཤེགས་པ་རྣམས་དང་སེམས་ཅན་ཡང་དག་པར་སྒྲོལ་བའི་ཕྲིན་ལས་ལ་འཇིག་རྟེན་ན་ནི་
མཛད་པ་མཉམ་པ་ཉིད་དེ་ཁྱད་པར་མེད་དོ། །དེ་ལྟ་མོད་ཀྱི་སྤངས་པ་དང་རྟོགས་པའི་ཁྱད་
པར་ནི་ཤིན་ཏུ་ཆེ་སྟེ། སའི་དཀྱིལ་འཁོར་དང་རྡུལ་ཕྲ་རབ་ཀྱི་ཁྱད་པར་ལྟར་དང༌། རྒྱ་མཚོ་
ཆེན་པོ་དང་བ་ལང་གི་རྨིག་རྗེས་ཀྱི་ཆུའི་ཁྱད་གང་ཡིན་པ་ཁྱད་ཤིན་ཏུ་ཆེ་བ་ལྟར་སངས་རྒྱས་
དང་བྱངཆུབ་སེམས་དཔའི་ཁྱད་པར་ཡང་དེ་ཉིད་ཙམ་མོ། །
གསུམ་པ་ལ་གསུམ་གྱི་དང་པོ་འགྱུར་བ་མེད་ཚུལ་བསྡུས་ཏེ་བསྟན་པ་ནི། ཁམས་འདི་ནི་
ཤིན་ཏུ་རྣམ་པར་དག་པ་དེ་བཞིན་གཤེགས་པའི་གནས་སྐབས་ན་ཡང་ངོ་བོ་སྔ་མ་ལས་འགྱུར་
བ་མེད་དེ། རྟག་པ་དང་བརྟན་པ་དང་ཞི་བ་དངགཡུང་དྲུང་ཡིན་པའི་ཕྱིར་རོ། །དེ་ཡང་ཁམས་
ཤིན་ཏུ་རྣམ་དག་གི་གནས་སྐབས་ཆོས་ཅན། ངོ་བོ་གཞན་དུ་འགྱུར་བ་མིན་པའི་བདག་ཉིད་
རྟག་པ་ཡིན་ཏེ། ཕུང་པོ་ལྷག་མ་མེད་པའི་མྱ་ངན་ལས་འདས་པ་ན་ཡང་མི་ཟད་པའི་ཆོས་དང་
ལྡན་པའི་ཕྱིར་རོ། །དེ་ཆོས་ཅན། འགྲོ་བའི་གཏན་གྱི་སྐྱབས་སུ་གྱུར་པའི་བརྟན་པ་ཡིན་ཏེ།
ཕྱི་མའི་མཐའ་མེད་པའི་མུར་ཐུག་པ་དང་མཚུངས་པར་གནས་པའི་ཕྱིར་རོ། །དེ་ནི་ཆོས་ཅན།
རྟག་ཏུ་ལས་དང་ཉོན་མོངས་པ་གཉིས་མེད་པའི་ཞི་བ་ཡིན་ཏེ། ལས་ཉོན་ཀུན་སློང་གི་རྟོག་པ་
མེད་པས་རྣམ་པར་མི་རྟོག་པའི་ཕྱིར་རོ། །དེ་ཆོས་ཅན། ནམ་ཡང་འཇིག་པ་མེད་པའི་གཡུང་
དྲུང་གི་ཆོས་ཀྱང་ཡིན་ཏེ། རྒྱུ་རྐྱེན་གྱིས་འདུས་མ་བྱས་ཤིང་མ་བཅོས་པའི་རང་བཞིན་ཡིན་པའི་
ཕྱིར་རོ། །དེས་ན། ཁོམས་དེ་ཆོས་ཅན། སྐྱེ་བ་མེད་ཅིང་འཆི་བ་མེད་པ་གནོད་པ་མེད་ཅིང་རྒ་
བ་ཡང་མེད་པ་ཡིན་ཏེ། དེ་ནི་རྟག་པའི་ཕྱིར་དང་བརྟན་པའི་ཕྱིར་དང་ཞི་བའི་ཕྱིར་དང་གཡུང་
- 1 () 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དྲུང་གི་ཕྱིར་རོ། །ཞེས་པ་གོ་རིམ་བཞིན་ནོ། །
གཉིས་པ་དེའི་རྒྱུ་མཚན་རྒྱས་པར་བཤད་པ་ནི། ཤིན་ཏུ་རྣམ་དག་གི་གནས་སྐབས་སུ་
གནས་པ་དེ་བཞིན་གཤེགས་པའི་ཁམས་དེ་ནི་ཆོས་ཅན། ལས་ཉོན་གྱིས་འཁོར་བར་སྐྱེ་བ་ལྟ་
ཞོག་ཡིད་ཀྱི་རང་བཞིན་གྱི་ལུས་ཀྱིས་སྐྱེ་བ་ཡང་མེད་དེ། རྟག་པའི་ཕྱིར་རོ། །སྐྱེ་བའི་ཀུན་ནས་
ཉོན་མོངས་ཀྱིས་འཆི་བ་ལྟ་ཞོག་བསམ་གྱིས་མི་ཁྱབ་པ། ཡོངས་སུ་བསྒྱུར་བའི་འཆི་འཕོ་བས་
ཀྱང་བརྟན་པའི་ཕྱིར་དེ་མི་འཆིའོ། །ཉོན་མོངས་མངོན་དུ་རྒྱུ་བའི་ནད་ལྟ་ཞོག་མ་རིག་པའི་བག་
ཆགས་ཀྱི་ས་ཕྲ་མོའི་ནད་རྣམས་ཀྱིས་ཀྱང་གནོད་པ་མེད་དེ་ཞི་བ་ཉིད་ཀྱི་ཕྱིར་རོ། །ཟག་བཅས་
ཀྱི་ལས་ཀྱིས་རྒས་པ་ལྟ་ཞོག་ཟག་པ་མེད་པ་མངོན་པར་འདུ་བྱེད་བའི་ལས་ཀྱི་འབྲས་བུ་སྨིན་
པས་ཀྱང་གཡུང་དྲུང་ཡིན་པའི་ཕྱིར་ན་རྒ་བ་མེད་དོ། །དེ་ལྟར་རྟག་པ་ལ་སོགས་པས་སྐྱེ་མེད་
སོགས་སྒྲུབས་པ་ལྟར། སྐྱེ་མེད་ལ་སོགས་པས་ཀྱང་རྟག་སོགས་འགྲུབ་པའི་ཕྱིར་འགྱུར་བ་
མེད་ཚུལ་གྱི་རྒྱུ་མཚན་ཡིན་ནོ། ། །
གསུམ་པ་ཡོད་དང་མདོ་སྦྱར་ཏེ་ཤིན་ཏུ་རྒྱས་བཤད་ནི། ཁམས་ཤིན་ཏུ་རྣམ་དག་གི་
གནས་སྐབས་སུ་འགྱུར་བ་མེད་པར་བསྟན་པ་དེ་ལ། གཞན་འགྱུར་མིན་བདག་ལ་སོགས་པ་
རྐང་པ་བཞི་པོ་རེ་རེས་རྟག་པ་སོགས་བཞི་མདོར་བསྟན་པ་དེ་རྒྱས་པར་བཤད་པ་འོག་ནས་
འབྱུང་བའི་ཚིག་རྐང་པ་གཉིས་དང་དེ་བཞིན་དུ་ཡང་གཉིས་དང་། དེ་ལ་ཡང་གཉིས་དང་ཡང་
གཉིས་ཀྱིས་གོ་རིམ་བཞིན་དུ་འདུས་མ་བྱས་པའི་དབྱིངས་ཤིན་ཏུ་རྣམ་དག་གི་གནས་སྐབས་
ལ་ནི་བརྟག་པ་ལ་སོགས་པ་བཞིའི་དོན་མདོ་ལས་གསུངས་པ་བཞིན་དུ་ཤེས་པར་བྱ་སྟེ། དེ་
ཡང་། ཕུང་པོ་ལྷག་མ་མེད་པརགྱུར་པ་ན་ཡང་མི་ཟད་པའི་ཡོན་ཏན་དང་ལྡན་པའི་ཕྱིར་གཞན་
དུ་འགྱུར་བ་མིན་པའི་བདག་ཉིད་ནི་རྟག་པའི་དོན་ནོ། །མཐའི་མུ་དང་མཚུངས་པར་རྒྱུན་མི་
- 1 08 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
འཆད་པའི་ཕྱིར་གཏན་གྱི་སྐྱབས་གནས་ཀྱི་བདག་ཉིད་ནི་བརྟན་པའི་དོན་ནོ། །རྣམ་པར་མི་
རྟོག་པའི་རང་བཞིན་ཡིན་པའི་ཕྱིར་ལས་ཉོནགཉིས་མེད་པའི་ཆོས་ཉིད་ཡིན་པ་ནི་ཞི་བའི་དོན་
ནོ༑ །རྐྱེན་གྱིས་མ་བཅོས་པའི་ཡོན་ཏན་ཅན་ཉིད་ཀྱི་ཕྱིར་ན་འཇིག་པ་མེད་པའི་དོན་ནི་གཡུང་
དྲུང་གི་དོན་ཉིད་དོ། །མདོ་གང་ཞེན། འགྲིབ་འཕེལ་མེད་པའི་མདོར། ཤཱ་རིའི་བུ་མི་ཟད་པའི་
ཆོས་ཉིད་ཀྱིས་ན་གཞན་དུ་མི་འགྱུར་བའི་ཆོས་ཀྱི་སྐུ་འདི་ནི་རྟག་པའོ། །ཤཱ་རིའི་བུ་ཕྱི་མའི་
མཐའི་མུདང་མཚུངས་པ་ཉིད་ཀྱིས་བརྟན་པའི་སྐྱབས་སུ་འགྱུར་བའི་ཆོས་ཀྱི་སྐུ་འདི་ནི་བརྟན་
པའོ། །ཤཱ་རིའི་བུ་རྣམ་པར་མི་རྟོག་པ་ཉིད་ཀྱིས་གཉིས་སུ་མེད་པའི་ཆོས་ཀྱི་སྐུ་འདི་ཉིད་ནི་ཞི་
བའོ། །ཤཱ་རིའི་བུ་མ་བཅོས་པའི་ཆོས་ཉིད་ཀྱིས་འཇིག་པ་མེད་པའི་ཆོས་ཀྱི་སྐུ་འདི་ནི་གཡུང་
དྲུང་ངོ་། །ཞེས་སོ། །
བརྒྱད་པ་ལ་གཉིས་ཀྱི་དང་པོ་མདོར་བསྟན་ནི། གང་གི་ཕྱིར་ཁམས་དེ་ནི་ཆོས་ཀྱི་སྐུ་དང་
དེ་ནི་དེ་བཞིན་གཤེགས་པ་དང་དེ་ནི་འཕགས་པའི་སྤྱོད་ཡུལ་བདེན་པ་དོན་དམ་སྟེ་དོན་དམ་
བདེན་པ་དང་མྱ་ངན་ལས་འདས་པ་ཡིན་པས་དོན་མཐུན་གྱི་མིང་ཡང་བཞིར་བརྗོད་དེའི་ཕྱིར་
ཉི་མ་དང་ཉི་མའི་འོད་ཟེར་དབྱེར་མེད་པ་བཞིན་དུ་སྤངས་པ་དང་རྟོགས་པའི་ཡོན་ཏན་དབྱེར་
མེད་པསན་སངས་རྒྱས་ཉིད་ལས་མ་གཏོགས་པའི་མྱངན་ལས་འདས་པ་མེད་དོ། ། །
གཉིས་པ་རྒྱས་བཤད་ལགཉིས་ཀྱི་དང་པོ་ཁམས་ལ་དོན་བཞིས་མིང་བཞིར་བསྟན་པ་ནི།
མདོར་བསྡུ་ན་ཟག་པ་མེད་པའི་དབྱིངས་བདེ་གཤེགས་སྙིང་པོ་ལ་ནི་དོན་གྱི་རབ་ཏུ་དབྱེ་བ་
བཞིའི་དབང་དུ་བྱས་ནས་ཆོས་ཉིད་ཀྱི་སྐུ་ལ་སོགས་པའི་མིང་གི་རྣམ་གྲངས་བཞིར་ནི་རིག་
པར་བྱའོ། །དོན་བཞི་གང་ཞེ་ན། སངས་རྒྱས་ཆོས་སྐུའི་ཡོན་ཏན་གྱི་ཆོས་རྣམས་གདོད་ནས་
དབྱེར་མེད་པར་གནས་པའི་དོན་དང་སངས་རྒྱས་དེ་ནི་ཡོནཏན་གྱི་རིགས་བསམ་གྱིས་མི་ཁྱབ་
པའི་རྣམ་པ་དེ་ཇི་ལྟ་བ་བཞིན་དུ་ཆོས་ཉིད་ཀྱིས་ཐོབ་པའི་དོན་དང་། ཀུན་རྫོབ་ཡིན་པས་
- 1 () 9 -



-
-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྫུན་པ་མེད་པ་དང་བསླུ་བ་མེད་པ། གཏན་དུ་གནས་པའི་ཆོས་ཉིད་ཡིན་པའི་དོན་དང༌།
གདོད་མ་ནས་གཏན་དུ་རང་བཞིན་གྱིས་མྱ་ངན་ཞི་བའི་དོན་ཏེ་བཞི་ཉིད་དོ། །དེ་དག་ཀྱང༌།
རིམ་པ་ལྟར། དཔལ་འཕྲེང་དུ། བཅོམ་ལྡན་འདས་དེ་བཞིན་གཤེགས་པའི་སྙིང་པོ་ནི་རྣམ་
པར་དབྱེར་མེད་པ་བྲལ་མི་ཤེས་པ་བསམ་གྱིས་མི་ཁྱབ་པའི་སངས་རྒྱས་ཀྱི་ཆོས་གང་གཱའི་ཀླུང་
གི་བྱེ་མ་ལས་འདས་པས་མི་སྟོང་པའོ། །ཞེས་དང་། ཆོས་མངོན་པའི་མདོར། རྒྱུདནས་འོངས་
པའི་ཐོག་མ་མེད་པའི་ཆོས་ཉིད་ཐོབ་པ་དེ་ནི་སྐྱེ་མཆེད་དྲུག་གི་ཁྱད་པར་དེ་འདྲ་བ་ཡིན་ནོ། །
ཞེས་དང༌། མདོར། །དོན་དམ་པའི་བདེན་པ་ནི་མི་བསླུ་བའི་ཆོས་ཅན་གྱི་མྱ་ངན་ལས་འདས་
པགང་ཡིན་པ་སྟེ། དེ་ཅིའི་ཕྱིར་ཞེ་ན་རིགས་དེ་ནི་གཏན་དུ་བའི་ཆོས་ཉིད་ཀྱིས་ན་རྟག་པའོ། །
ཞེས་དང༌། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་
གདོད་མ་ནས་ཡོངས་སུ་མྱ་ངན་ལས་འདས་པ་ཉིད་དེ་སྐྱེ་བ་མེད་པ་འགག་པ་མེད་པའོ། །ཞེས་
གསུངས་པའི་དགོངས་པའོ། །དེ་ལྟར་དོན་བཞིའི་དབང་གིས་མིང་བཞི་སྟེ། འགྲིབ་འཕེལ་
མེད་པའི་མདོར། ཤཱ་རིའི་བུ་དེ་བཞིན་གཤེགས་པའི་སྙིང་པོ་ཞེས་བྱ་བ་འདི་ནི་ཆོས་ཀྱི་སྐུའི་
ཚིག་བླ་དྭགས་སོ་ཞེས་པས་ཆོས་སྐུ་དང་། །དཔལ་འཕྲེང་དུ། བཅོམ་ལྡན་འདས་དེ་བཞིན་
གཤེགས་པགཞན་ལ་ཆོས་ཀྱི་སྐུ་གཞན་པ་ནི་མ་ལགས་ཀྱི་བཅོམ་ལྡན་འདས་ཆོས་ཀྱི་སྐུ་ཉིད་
དེ་བཞིན་གཤེགས་པ་ལགས་སོ་ཞེས་པས་དེ་བཞིན་གཤེགས་པ་དང༌། དེར། བཅོམ་ལྡན་
འདས་སྡུག་བསྔལ་འགོག་པ་ཞེས་བགྱི་བའི་ཡོན་ཏན་འདི་ལྟ་བུ་དང་ལྡན་པ་ནི་དེ་བཞིན་
གཤེགས་པའི་ཆོས་ཀྱི་སྐུར་བསྟན་ཏོ། །ཞེས་པས་དོན་དམ་བདེན་པ་དང་། དེར། བཅོམ་ལྡན་
འདས་མྱ་ངན་ལས་འདས་པའི་དབྱིངས་ཞེས་བགྱི་བ་འདི་ནི་དེ་བཞིན་གཤེགས་པའི་ཆོས་ཀྱི་
སྐུའི་ཚིག་བླ་དྭགས་སོ། །ཞེས་པས་མྱ་ངན་ལས་འདས་པའི་མིང་གསུངས་པའོ། །
- 1
1 (0 -



-
，
གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
གཉིས་པ་མིང་བཞིས་བསྟན་ཡང་དབྱེ་བ་མེད་ཚུལ་ལ་གསུམ་གྱི་དང་པོ་སྤངས་རྟོགས་སོ་
སོ་གཅིག་ཏུ་བསྟན་པ་ནི། མིང་བཞི་པོ་འདི་དག་ཁམས་གཅིག་པུ་ལ་འདུ་བའི་ཕྱིར་མིང་བཞི་
དོན་གཅིག་པས་གཉིས་སུ་མེད་པའི་ཕྱིར་ན། ཆོས་ཐམས་ཅད་རྣམ་པ་ཀུན་ཏུ་མངོན་པར་
རྫོགས་པར་བྱང་ཆུབ་པ་ནི་སངས་རྒྱས་དང་། སྒྲིབ་གཉིས་ཀྱི་དྲི་མ་བག་ཆགས་དང་བཅས་པ་
སྤངས་པ་ནི་མྱང་འདས་ཏེ། དེ་ལྟ་བུའི་སངས་རྒྱས་དང་མྱ་ངན་ལས་འདས་པ་ནི་དམ་པའི་དོན་
དུ་སྟེ་ཟག་མེད་ཀྱི་དབྱིངས་ལ་ཕན་ཚུན་གཅིག་ཀྱང་གཅིག་ཡིན་པས་ངོ་བོ་དབྱེར་མེད་ཅིང་
གཅད་དུ་མེད་དེ་གཉིས་སུ་མེད་པ་ཉིད་དོ། །
གཉིས་པ་སྤངས་རྟོགས་ཡོན་ཏན་སོ་སོར་བཤད་པ་ལ་གཉིས། རྟོགས་པ་སངས་རྒྱས་ཀྱི་
ཡོན་ཏན་རི་མོའི། སྤངས་པ་མྱང་འདས་ཀྱི་ཡོན་ཏན་ཉི་མའི་དཔེས་བཤད་པའོ། །དང་པོ་ལ་
གཉིས། ཡོན་ཏན་བཞི་ལྡན་རྟོགས་པ། ཡོན་ཏན་དཔེ་དང་སྦྱར་ཏེ་བཤད་པའོ། །དང་པོ་ནི།
ཟག་པ་མེད་པའི་དབྱིངས་འདི་ལ་ལམ་གྱིས་དྲི་མ་སྦྱངས་པ་ན་ཡོན་ཏན་བཞི་འགྲུབ་སྟེ། རྣམ་
པ་ཐམས་ཅད་ཀྱི་མཆོག་དང་ལྡན་པའི་སྟོང་ཉིད་ཀྱི་ཏིང་ངེ་འཛིན་བསྒོམས་ན་མི་སྐྱེ་བའི་ཆོས་
ཉིད་ཐོབ་པས་ས་བརྒྱད་པ་ལ་རྣམ་པར་མི་རྟོག་པར་རྒྱུན་དུ་ངང་གིས་འཇུག་པའི་ལམ་ལ་
བརྟེན་ནས་གྲུབ་པ་དེ་བཞིན་གཤེགས་པའི་ཡོན་ཏན་རྣམ་པ་ཐམས་ཅད་པ་དང་། ས་དགུ་པ་
ལ་ཏིང་ངེ་འཛིན་དང་གཟུངས་ཀྱི་སྒོ་གྲངས་མེད་པས་སངས་རྒྱས་ཀྱི་ཆོས་ཚད་མེད་པ་རྫོགས་
པར་བྱེད་པའི་ཤེས་པ་ལ་བརྟེན་ནས་གྲུབ་པའི་ཡོནཏན་གྲངས་མེད་པ་དང་། ས་བཅུ་པ་ལ་དེ་
བཞིན་གཤེགས་པ་ཐམས་ཅད་ཀྱི་གསང་བ་ལྐོག་ཏུ་མ་གྱུར་པའི་ཤེས་པ་ལ་བརྟེན་ནས་གྲུབ་
པའི་ཡོནཏན་བསམ་གྱིས་ཁྱབ་པ་མེད་པ་དང་། དེའི་རྗེས་སུ་ཐོབ་པ་སངས་རྒྱས་ཀྱི་ས་ལ་སྒྲིབ་
གཉིས་བག་ཆགས་དང་བཅས་པ་ལས་གྲོལ་བའི་ཤེས་པ་ལ་བརྟེན་ནས་གྲུབ་པའི་ཡོནཏན་དྲི་
མ་མེད་ཅིང་རྣམ་པར་དག་པ་སྟེ། དེ་ལྟར་ཡོན་ཏན་བཞི་གྲུབ་པ་དང་དབྱེར་མེད་པའི་མཚན་
4
- 1 1 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཅན་གྱི་ཐར་པ་མྱ་ངན་ལས་འདས་པ་ཐོབ་སྟེ། ཐར་པ་གང་ཡིན་པ་དེ་དེ་བཞིན་གཤེགས་
པ་སངས་རྒྱས་ཡིན་པས་དེ་གཉིས་དབྱེར་མེད་དོ། །དེས་ན་ཡོནཏན་བཞི་འགྲུབ་པ་ལ་སའི་ཡེ་
ཤེས་ཀྱི་རྟེན་བཞི་པོ་དེ་དགོས་པ་ལས་ཉན་རང་ལ་དེ་དག་མེད་པའི་ཕྱིར་མྱ་ངན་ལས་འདས་པ་
ལས་རིང་བ་ཡིན་ནོ། །འོ་ན་ཉན་རང་ཡང་མྱང་འདས་ཐོབ་པར་གསུངས་པརྣམས་དང་འགལ་
ལོ་ཞེ་ན། དེ་ནི་དགོངས་པ་ཅན་ཡིན་པས་སྐྱོན་མེད་དེ། དཔལ་ཕྲེང་དུ། བཅོམ་ལྡན་འདས་མྱ་
ངན་ལས་འདས་པ་ཞེས་བགྱི་བ་འདིནི་དེ་བཞིན་གཤེགས་པ་རྣམས་ཀྱི་ཐབས་ལགས་སོ།།
ཞེས་ཏེ། ལམ་རིང་པོས་དུབ་པ་རྣམས་ལ་འབྲོག་དགོན་པར་གྲོང་ཁྱེར་སྤྲུལ་ནས་དབུགས་
འབྱིན་པ་ལྟར། སངས་རྒྱས་ཀྱིས་ཀྱང་གནས་སྐབས་ཀྱི་མྱང་འདས་བསྟན་པས་མྱང་འདས་
ཆེན་པོ་ལས་མི་ལྡོག་པའི་ཐབས་ཡིན་ནོ། །ཞེས་དགོངས་པའོ། །དེ་ལྟར་ཡོན་ཏན་བཞི་འགྲུབ་
པ་ འདི། དཔལ་ཕྲེང་ དུ་ རྒྱས་ པར་ གསུངས་ པའི་ མཐར། བཅོམ་ ལྡན་ འདས་ དེ་ བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ནི་མྱ་ངན་ལས་
འདས་པ་ཐོབ་པའི་ཕྱིར་རྣམ་པ་ཐམས་ཅད་པ་གཞལ་དུ་མེད་པ་བསམ་གྱིས་མི་ཁྱབ་པ་རྣམ་
པར་དག་པ་མཐར་ཕྱིན་པའི་ཡོན་ཏན་དང་ལྡན་པའོ། །ཞེས་གསུངས་སོ། །
གཉིས་པ་ནི་ཡོན་ཏན་རྣམ་པ་ཐམས་ཅད་པ་འགྲུབ་པའི་ཚུལ་ཅི་ཞེ་ན། སྦྱིན་སོགས་ལམ་
ཐམས་ཅད་ཚང་ན་ཡོན་ཏན་བཞི་པོ་ཐམས་ཅད་ཚང་བར་འགྲུབ་ལ། ལམ་ལས་གཅིག་མ་
ཚང་ནའང་ཡོན་ཏན་ཚང་བར་མི་འགྲུབ་སྟེ། རྒྱུ་མ་ཚང་པའི་ཕྱིར་རོ། །དེ་ཡང་ཇི་ལྟརཏེ་དཔེར་
ན༑ རི་མོ་འབྲི་བར་བྱེད་པའི་གང་ཟག་གང་ཞིག་མགོ་དང་ལག་པ་སོགས་གཞན་དང་གཞན་
ལ་མཁས་པ་མང་པོ་དག་་་་ཡོད་པ་ལས། འབྲི་མཁན་གང་ཞིག་མགོ་ལ་སོགས་པའི་ཡན་ལག་
གང་ཤེས་པ་དེས་ལག་པ་ལ་སོགས་པའི་ཡན་ལག་གཞན་ངེས་པར་ཟིན་པ་སྟེ་ཤེས་པ་མེད་
- 1
2 -



，
གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
པར་ཡང་གྱུར་ཏོ། །དེ་ནས་རས་འདི་ལ་རི་མོ་འབྲི་བྱེད་ཁྱེད་ཀུན་གྱིས་ངའི་གཟུགས་ནི་གྱིས་
ཤིག་ཅེས། སའི་མངའ་བདག་རྒྱལ་པོས་རི་མོ་མཁན་དེ་དག་ལ་སྔར་གྱི་བཀའ་ཡིས་རི་མོའི་
གཞིའི་རས་ནི་བྱིན་པ་དང་། དེ་ནས་རྒྱལ་པོའི་བཀའ་དེ་ནི་ཐོས་པར་གྱུར་ཏེ། རི་མོ་མཁན་
རྣམས་རི་མོའི་ལས་ལ་རབ་ཏུ་སྦྱོར་རོ། །རི་མོ་དེ་ལ་མངོན་པར་སྦྱོར་བ་རྣམས་ཀྱི་ནང་ནས།
མགོ་ཤེས་པ་ལ་སོགས་གང་རུང་གཅིག་ཅིག་ཡུལ་གཞན་དུ་སོང་བར་གྱུར་ན། དེ་ནི་ཡུལ་
གཞན་དུ་སོང་བས་ན་དེ་མ་ཚང་བའི་ཕྱིར་རྒྱལ་པོའི་གཟུགས་ཀྱི་རི་མོ་དེ་ཡན་ལག་ཐམས་ཅད་
ཡོངས་སུ་རྫོགས་པར་མི་འགྱུར་བ་བཞིན་ནོ་ཞེས་དཔེར་བྱས་སོ། །དཔེ་དེ་རྣམས་ལས་རི་མོ་
འབྲི་བྱེད་གང་ཡིན་པ་དང་མཚུངས་པའི་དོན་ནི། སྦྱིན་པ་དང་ཚུལ་ཁྲིམས་དང་བཟོད་པ་དང་
ལ་སོགས་པ་བརྩོན་འགྲུས་དང་བསམ་གཏན་དང་ཤེས་རབ་སྟེ་ལམརྣམས་སོ། །རྣམ་པ་ཀུན་
གྱི་མཆོག་དང་ལྡན་པའི་སྟོང་པ་ཉིད་དང་འདྲ་བ་ནི་རྒྱལ་པོའི་གཟུགས་སུ་བརྗོད་དོ། །དེ་ལ་
སྦྱིན་སོགས་རེ་རེ་ཡང་རྣམ་པའི་དབྱེ་བ་མཐའ་ཡས་པས་ཚད་མེད་པ་དང་། གྲངས་དང་མཐུ་
དཔག་པར་མི་ནུས་པས་གྲངས་མེད་པ་དང་བསམ་གྱིས་མི་ཁྱབ་པ་དང་། སེར་སྣ་སོགས་མི་
མཐུན་ཕྱོགས་བསལ་བས་རྣམ་པར་དག་པསྟེ་ལམ་ཆོས་བཞི་དང་ལྡན་པ་ལྟར་འབྲས་བུ་
ལའང་ཡོན་ཏན་བཞིའོ། །དོན་འདི་ཡངགཙུག་ན་རིན་པོ་ཆེས་ཞུས་པར། རིགས་ཀྱི་བུ་འདི་ལྟ་
སྟེ་དཔེར་ན། ཡོངས་སུ་བརྟག་པ་བཟུང་སྟེ། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་
ཁམས་ན་སེམས་ཅན་ཇི་སྙེད་ཡོད་པ་དེ་དག་ཐམས་ཅད་རི་མོ་མཁན་བཟོ་ཐ་དད་པར་
བསླབས་པ། ཡན་ལག་རྣམ་པར་ཕྱེ་བ་ཐ་དད་དུ་བསླབས་པར་གྱུར་ཏེ། དེ་ལ་ལ་ལ་ནི་ས་
གཅོད་པ་ལ་མཁས་ཀྱང་འབྲི་བ་ལ་མི་མཁས། ལ་ལ་ནི་གཏན་ལ་འབེབས་ལ་མཁས་ཀྱང་
ཡན་ལག་དང་ཉིང་ལག་ལ་མི་མཁས། ཁ་ཅིག་ནི། རྐང་ལག་འབྲི་བ་ལ་མཁས་ཀྱང་མིག་དང་
མགོ་དང་རྣ་བ་འབྲི་བ་ལ་མི་མཁས་པ་དག་ཅིག་ཡིན་ལ། རིགས་ཀྱི་བུ་དེ་ལྟར་རྣམ་པ་ཐ་དད་
- 1 13-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་བསླབས་པ། ཡན་ལག་རྣམ་པར་དབྱེ་བ་ལ་ཐ་དད་དུ་བསླབས་པ། གཟུགས་རྣམ་པ་ཐ་
དད་དུ་བསླབས་པའི་རི་མོ་མཁན་དེ་དག་ཐམས་ཅད་ལ། རྒྱལ་པོ་རྒྱལ་རིགས་སྤྱི་བོ་ནས་
དབང་བསྐུར་བས་རས་ཤིག་བྱིན་ཏེ། ཁྱེད་རྣམས་ཀྱིས་རས་འདི་ལ་ངའི་གཟུགས་རིསཏེ་འོན་
ཅིག ཁྱེད་ཅག་ཐམས་ཅད་ཀྱིས་ཀྱང་འདི་ལ་རི་མོ་རིས་ཤིག །དེ་ནས་རི་མོ་མཁན་དེ་དག་
ཚོགས་ནས། རས་དེ་བསྐྱངས་པ་ལས། རི་མོ་མཁན་དེ་དག་གི་ནང་ནས་རི་མོ་མཁན་གཅིག་
ཡུལ་གཞན་དུ་སོང་བར་གྱུར་ལ། དེ་ནས་རི་མོ་མཁན་ཕྱི་མ་དེ་དག་གིས། དེ་ལ་རྒྱལ་པོ་དེའི་
གཟུགས་བྲིས་ན། རིགས་ཀྱི་བུ་འདི་ཇི་སྙམ་དུ་སེམས། རི་མོ་མཁན་གཅིག་པོ་དེའི་ལག་ཏུ་མ་
བླངས་ན། རས་དེ་རྣམ་པ་ཐམས་ཅད་ཀྱི་མཆོག་དང་ལྡན་པར་འགྱུར་རམ། གསོལ་པ་བཅོམ་
ལྡན་འདས་དེ་ལྟ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་དེ་ལྟར་
ན་ཇི་ཙམ་དུ་དོན་རྣམ་པར་རིག་པར་བྱ་བའི་ཕྱིར་འདི་དཔེར་བྱ་སྟེ། འདིའི་དོན་ཅིར་བལྟ་ཞེ་ན།
རིགས་ཀྱི་བུ་ཇི་ལྟར་རི་མོ་མཁན་གཅིག་པོ་དེ་མེད་ན། རས་ཀྱི་རྣམ་པ་ཐམས་ཅད་ཀྱི་མཆོག་
དང་ལྡན་པར་མི་འགྱུར་བ་དེ་བཞིན་དུ། རིགས་ཀྱི་བུ་རྣམ་པ་ཇི་སྙེད་དང་སྤྱོད་པ་ཇི་སྙེད་དང་
བརྩོན་པ་ཇི་སྙེད་ཀྱིས་སངས་རྒྱས་ཀྱི་ཆོས་ཡོངས་སུགྲུབ་པར་འགྱུར་བའི་རྣམ་པ་དེ་དག་ལས།
གལཏེརྣམ་པ་གཅིག་མ་བསྟན་ན་ཡང་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་
མཡིན་ནོ། །ནམ་སངས་རྒྱས་ཀྱི་ཆོས་ཐམས་ཅདརྣམ་པ་ཡང་དག་པར་
ཉོན་མོངས་པའི་ཀུན་ནས་ལྡང་བ་དང་། མཚན་མ་ལ་དམིགས་པའི་སྤྲོས་པ་ཐམས་ཅད་ལྷན་
ཅིག་མི་གནས་པ་དེ་ན་བྱང་ཆུབ་སེམས་དཔའིརྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་
ཉིད་ཡིན་ནོ། །ཞེས་གསུངས་པའོ། །
གཉིས་པ་ནི། སངས་རྒྱས་ཀྱི་རྒྱུད་ལ་མངའ་བ་འཇིག་རྟེན་ལས་འདས་པརྣམ་པར་མི་
- ]
1 4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
རྟོག་པའི་ཤེས་རབ་ཇི་ལྟ་བ་མཁྱེན་པ་དང༌། དེའི་རྗེས་ལས་ཐོབ་པ་ཤེས་བྱ་ཐམས་ཅད་ཀྱི་
ཡུལ་ཅན་ཇི་སྙེད་པ་མཁྱེན་པའི་ཡེ་ཤེས་དང་། དེ་གཉིས་ཀྱི་རྟེན་སེམས་ཀྱི་རང་བཞིན་དྲི་མ་
ལས་གདོད་ནས་རྣམ་པར་གྲོལ་བ་དང་། གསུམ་པོ་དེ་རྣམ་པ་དབྱེར་མེད་པ་བཞི་ནི་རིམ་པ་
ལྟར། དེ་ཁོ་ནའི་མུན་པ་སེལ་བས་འོད་གསལ་བའི་ཕྱིར་དང་། ཤེས་བྱ་ཐམས་ཅད་ལ་འཇུག་
པས་ཁྱབ་པར་འགྲོ་བའི་ཕྱིར་དང་། རང་བཞིན་གྱིས་དྲི་མ་མེད་ཅིང་འོད་གསལ་བསརྣམ་པར་
དག་པའི་ཕྱིར་དང་། གསུམ་པོ་ཆོས་དབྱིངས་སུ་གཅིག་པས་ཐ་དད་མེད་པའི་ཕྱིར་དང་། གོ་
རིམ་བཞིན་དུ་ཉི་མ་རང་གསལ་བའི་འོད་དང་། གཞན་ལ་འཕྲོ་བའི་འོད་ཟེར་དང་། ཉི་མའི་
དཀྱིལ་འཁོར་མུན་པས་རྣམ་པར་དག་པ་དང་། གསུམ་པོ་རྣམས་དབྱེར་མེད་པ་དང་ཆོས་
མཚུངས་སོ། །
གསུམ་པ་སྤངས་རྟོགས་གཅིག་ཚུལ་བསྡུས་ཏེ་བསྟན་པ་ནི། སངས་རྒྱས་དང་མྱང་འདས་
གཉིསངོ་བོ་དབྱེར་མེད་པ་དེས་ན་ཤེས་བྱ་ཐམས་ཅད་ལ་ཆགས་ཐོགས་མེད་པའི་ཡེ་ཤེས་ཀྱི་
གཟིགས་པ་མངའ་བའི་སངས་རྒྱས་མ་ཐོབ་པར་ནི། སྒྲིབ་པ་ཐམས་ཅད་ལས་གྲོལ་བའི་མྱ་
ངན་ལས་འདས་པ་མི་འཐོབ་སྟེ། དཔེར་ན་ཉི་མའི་འོད་དང་འོད་ཟེར་མཐོང་བ་སྤངས་ནས་ནི་
ཉི་མ་ལྟ་བར་མི་ནུས་པ་བཞིན་ནོ། །དེས་ན། དཔལ་འཕྲེང་དུ། བཅོམ་ལྡན་འདས་དམན་པ་
དང་གྱནོམ་པའི་ཆོས་ལ་ནི་མྱ་ངན་ལས་འདས་པ་རྟོགས་པ་མ་མཆིས་ལགས་སོ། །བཅོམ་ལྡན་
འདས་མྱ་ངན་ལས་འདས་པ་རྟོགས་པ་ནི་མཚུངས་པའི་ཆོས་རྣམས་ཀྱི་ལགས་སོ། །བཅོམ་
ལྡན་འདས་མྱ་ངན་ལས་འདས་པ་ནི་ཡེ་ཤེས་མཚུངས་པ་དངརྣམ་པར་གྲོལ་པ་མཚུངས་པ་དང་
རྣམ་པར་གྲོལ་བའི་ཡེ་ཤེས་མཐོང་བ་མཚུངས་པ་རྣམས་ཀྱི་ལགས་སོ། །བཅོམ་ལྡན་འདས་
དེའི་སླད་དུ་མྱ་ངན་ལས་འདས་པའི་དབྱིངས་ནི་རོ་གཅིག་པ་རོ་མཚུངས་པ་ཞེས་བརྗོད་དེ།
འདི་ལྟར་རིག་པ་དང་རྣམ་པར་གྲོལ་བའི་རོ་མཚུངས་སོ༑ ༑ཞེས་སོ། དེའི་དོན་ཡང་ངོ་བོ་
བ 1 1
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅིག་པ་ལ་མཆོག་དམན་དུ་འབྱེད་ན་མྱང་འདས་མི་རྟོགས་པ་མི་འབྱེད་ན་རྟོགས་སོ་ཞེས་
དགོངས་ཀྱི། མཆོག་དམན་ཁྱད་པར་ཡོད་པ་ལ་འབྱེད་པ་ནི་སྐྱོན་ཡིན་པར་མི་སྟོན་ནོ། །
གསུམ་པ་དོན་བཅུ་བཤད་པའི་མཇུག་སྡུད་ནི། དེ་ལྟར་རྒྱལ་བའི་སྙིང་པོ་འདི་ཉིད་ཕྱི་མའི་
མཐའི་མུ་དང་མཚུངས་པར་རྟག་པའི་ཆོས་ཉིད་དུ་རིག་པར་བྱ་བའི་དབང་དུ་བྱས་ནས་ངོ་བོའི་
དོན་ནས་དབྱེར་མེད་པའི་དོན་གྱི་བར་གྱི་རྣམ་པར་གཞག་པ་ཐོག་མ་མེད་པ་ནས་གནས་པ་
འབྲེལ་བའི་རང་བཞིན་ནི་དག་པའི་ཆོས་ཉིད་རྣམ་པ་བཅུ་ཞེས་བྱ་བས་བསྡུས་ནས་བརྗོད་ཟིན་
གསུམ་པ་ལ་གསུམ་གྱི་དང་པོ་བཞུགས་ཚུལ་དེཔ་ཡིས་ཤེས་པར་བྱ་བ་ནི། ཐོག་མ་མེད་
པ་ནས་གནས་པ་མ་འབྲེལ་པའི་རང་བཞིན་ཉོན་མོངས་པའི་སྦྱབས་ནགནས་པའི་ཁམས་དེར།
སྙིང་པོའི་མདོ་ལས་གསུངས་པ་ལྟར་འོག་ནས་འབྱུང་བའི་དཔེ་དགུ་པོ་དག་གིས་ནི་ཤེས་པར་
བྱའོ། །
གཉིས་པ་ཤེས་བྱེད་དཔེ་དགུ་རྒྱས་པར་བཤད་པ་ལ་གསུམ། མདོར་བསྟན། རྒྱས་
བཤད། མཇུག་བསྡུའོ། །དང་པོ་ལ་གཉིས། ཁམས་དང་དྲི་མ་སྦྱར་ཏེ། ཁམས་དང་དྲི་མ་སོ་
སོར། དཔེ་ཡིས་བསྟན་པའོ། །
དང་པོ་ནི། དཔེ་དགུ་གང་ཞེ་ན། སངས་རྒྱས་ཀྱི་སྤྲུལ་པའི་སྐུ་གཟུགས་མཛེས་ཤིང་བཟང་
ལ་ལྟ་ན་སྡུག་པ་རྣམས་རྒྱལ་བས་སྤྲུལ་པའི་པད་མ་ཁ་དོག་དང་དྲི་ངན་པའི་དབུས་ན་ཡོད་པ་
དང་། སྦྲང་རྩི་སྲོག་ཆགས་སྦྲང་མ་མང་པོ་གནས་པའི་ཚང་ལ་ཡོད་པ་དང་། འབྲས་ལ་སོགས་
པའི་ཕྱི་ཤུན་གྱི་སྦྱིན་པ་ལ་འབྲུའི་སྙིང་པོ་ཡོད་པ་དང་། བཤང་གཅི་ལ་སོགས་པ་མི་གཙང་
- 1 16 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
བས་གང་པའི་ཉལ་ཉིལ་གྱི་ནང་ན་གསེར་གྱི་གར་བུ་ཡོད་པ་དང་། དབུལ་པོའི་ཁྱིམ་ནང་གི་
མཛོད་ཀྱི་འོག་གི་ས་ལ་དབྱིག་དང་གསེར་གྱིས་གང་བའི་གཏེར་ཡོད་པ་དང་། ཤིང་གི་མྱུ་གུ་
དང་སོགས་པས་ཡལ་ག་སོགས་ཆེན་པོའི་རྒྱུ་ས་བོན་ཆུང་ངུ་དེ་ཤིང་གི་འབྲས་བུ་ཆུང་ངུའི་ཕྱི་
ཤུན་ལ་ཡོད་པ་དང་། གོས་རུལ་དྲི་མི་ཞིམ་པས་བཀྲིས་པའི་ནང་ན་རྒྱལ་བའི་སྐུགཟུགས་རིན་
ཆེན་བདུན་ལས་བྱས་པ་ཡོད་པདང་མགོན་མེད་ཅིང་འདྲེ་མོ་འདྲ་བའི་བུད་མེད་ན་མའི་ལྟོ་ན་
ངེས་པར་འཁོར་ལོ་སྒྱུར་བར་འགྱུར་བའི་མི་བདག་རྒྱལ་པོ་ཡོད་པ་དང་། ལུགས་ཀྱི་འཇིམ་
པའི་ས་ལ་རིན་ཆེན་གསེར་གྱི་ལུགས་བཏང་བའི་གཟུགས་མང་པོ་ཡོད་པ་སྟེ་དགུ་པོ་དེ་དག་ཇི་
ལྟ་བར་འབྲལ་རུང་གློ་བུར་བའི་ཉོན་མོངས་པའི་དྲི་མས་བསྒྲིབས་པའི་སེམས་ཅན། རྣམས་ལ་
དེ་བཞིན་ཏེདེ་ལྟར་ཁམས་བདེ་གཤེགས་སྙིང་པོ་འདི་གནས་སོ། །
གཉིས་པ་ནི། དཔེདེ་དག་ལས་དྲི་མ་ནི། པད་མ་རྙིང་པ་དང་སྲོག་ཆགསསྦྲང་མདང་སྐྲུན་
པ་དང་མི་གཙང་པའི་ཉལ་ཉིལ་དང་གཏེར་ལ་བཀབ་པའི་ས་དང་ཤིང་གི་འབྲས་བུའི་ཤུན་པ་
དང་གོས་རུལ་པ་དང་དབུལ་བའི་སྡུག་བསྔལ་འབར་བས་མངོན་པར་གདུངས་པའི་བུད་མེད་
དང་ལུགས་ཀྱི་འཇིམ་པའི་སའི་ཁམས་དང་མཚུངས་སོ། །དཔེ་སངས་རྒྱས་ཀྱི་སྤྲུལ་པའི་སྐུ་
དང་སྦྲང་རྩི་དང་འབྲས་བུའི་སྙིང་པོ་དང་གསེར་དང་གཏེར་དང་ནྱ་གྲོ་ད་ལ་སོགས་པའི་ཤིང་
འབྱུང་བའི་ས་བོན་དང་རིན་ཆེན་བདུན་ལས་བྱས་པའི་སྐུ་གཟུགས་དང་། གླིང་བཞིའི་བདག་
པོ་མཆོག་འཁོར་ལོ་སྒྱུར་བ་དང་རིན་ཆེན་གསེར་གྱི་གཟུགས་རྣམས་དང་དྲི་མེད་ཁམས་མཆོག་
མཚུངས་པ་ཉིད་དོ། །
གཉིས་པ་ལ་དགུ། པད་མའི་སྦུབས་ཀྱི་རྒྱལ་བའི་སྐུ། སྦྲང་མའི་དབུས་ཀྱི་སྦྲང་རྩིའི་རོ། །
སྐྲུན་པའི་ནང་གི་འབྲུ་ཡི་ཚོགས། ལྗང་ལྗིན་དབུས་ཀྱི་ས་ལེ་སྦྲམ། ས་ཡི་ནང་གི་རིན་ཆེན་
གཏེར། ཤིང་གི་འབྲས་བུའི་མྱུ་གུའི་རྒྱུ། གོས་རུལ་ནང་གི་རིན་ཆེན་སྐུ། མི་མོའི་མངལ་གྱི་མི་
- 1
1
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདག་མཆོག ས་འདམདབུསནགསེར་གྱི་གཟུགས་དང་མཚུངས་པའོ། །དང་པོན། ཇི་ལྟར་
མདོག་ངན་ཞིང་དྲི་ང་ལ་སྨད་པར་འོས་པ་མངོན་པར་དགའ་བ་འགྱུར་བ་མ་ཡིན་པའི་པད་མའི་
ཁོང་ན་གནས་པའི། མཚན་དང་དཔེ་བྱད་ལ་སོགས་པ་ཡོན་ཏན་སྟོང་གིས་འོད་འབར་བ་དེ་
བཞིན་གཤེགས་པའི་སྤྲུལ་པའི་སྐུནི། དྲི་མ་མེད་པའི་ལྷའི་མིག་དང་ལྡན་པའི་མིས་མཐོང་ནས་
ཆུ་སྐྱེས་པད་མའི་འདབ་མ་ཟླུམ་པའི་སྦུབས་ནས་འབྱིན་ཞིང་འདོན་པར་བྱེད་པ་དེ་བཞིན་དུ་
བདེ་བར་གཤེགས་པ་སངས་རྒྱས་ཀྱིས་ཀྱང་ཐ་ན་མནར་མེད་པའི་དམྱལ་བར་གནས་པ་ཡན་
ཅད་སེམས་ཅན་རྣམས་ལའང་སངས་རྒྱས་ཀྱི་སྤྱན་གྱིས་སངས་རྒྱས་རང་གི་ཆོས་ཉིད་བདེ་
གཤེགས་སྙིང་པོ་བཞུགས་པར་གཟིགས་ཏེ༑ སྒྲིབ་གཉིས་བག་ཆག་དང་བཅས་པ་མེད་པའི་
སྤངས་པ་དང་། གཙང་བདག་བདེ་དང་རྟག་པའི་ཕ་རོལ་དུ་ཕྱིན་པས་ཕྱི་མའི་མཐའི་མུར་ཐུག་
པར་གནས་པའི་རྟོགས་པ་དང་ཐུགས་རྗེ་ཆེན་པོའི་བདག་ཉིད་ཅན་སངས་རྒྱས་ཀྱིས་ཁམས་དེ་
སྒྲིབ་པ་ཐམས་ཅད་ལས་ནི་གྲོལ་བར་བྱེད་པའི་ཐབས་དམ་པའི་ཆོས་གསུངས་སོ། །ཞེས་པ་
མདོར་ཚིག་ལྷུག་པ་གསུངས་པའི་དོན་བསྡུས་པའོ། །ཡང་དོན་དེ་སྙན་ངག་གཞན་ གྱིས་
གསུངས་པ། ཇི་ལྟར་མདོག་མི་སྡུག་པའི་པད་མ་ཁ་ཟུམ་པའི་སྦུབས་ལ་བདེ་བར་གཤེགས་
པའི་སྐུ་ནི་དེའི་ཁོང་ན་གནས་པ་དེ་མི་འགའ་ཞིག་གིས་ལྷའི་མིག་གིས་མཐོང་ནས་པད་མ་ངན་
པའི་འདབ་མ་གཅོད་པར་བྱེད་པ་ལྟར། འདོད་ཆགས་དང་ཞེ་སྡང་ལ་སོགས་པ་དྲི་མ་མཐའ་
ཡས་པའི་སྦུབས་ཀྱིས་བསྒྲིབས་པ་རྫོགས་པའི་སངས་རྒྱས་ཀྱི་སྙིང་པོའི་ཁམས་འགྲོ་བ་ལ་ཡོད་
པར་གཟིགས་ཏེ། སྒྲིབ་པ་དང་བྲལ་བར་བཞེད་པའི་ཐུགས་རྗེས་བསླང་ནས་ཐུབ་པ་སངས་
རྒྱས་ཀྱང་སྔར་གྱི་དཔེ་དེ་བཞིན་དུ་སྒྲིབ་པ་དེ་ནི་འཇོམས་པའི་ཐབས་ཀྱི་ཆོས་སྟོན་པར་མཛད་
དོ༑ ༑ཞེས་པ་མདོར་ཚིགས་བཅད་ཀྱིས་གསུངས་པའི་དོན་ནོ། །དེ་ལྟར་ལན་གཉིས་ཟློས་ནས་
- 1 18 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
གསུངས་ཀྱང་ཟློས་པའི་སྐྱོན་མེད་དེ། མདོར་ཚིག་ལྷུག་པ་དང་ཚིགས་བཅད་གཉིས་གཉིས་
གསུངས་པ་ལྟར་སྙན་ངག་མི་འདྲ་བགཉིས་གཉིས་ཀྱིས་བསྔགས་པ་ཡིན་པས་སོ། །དེ་བཞིན་
དུ་འོག་མརྣམས་ལའང་ཤེས་པར་བྱའོ། །
གཉིས་པ་ནི། ཇི་ལྟར་སྲོག་ཆགས་སྦྲང་མའི་ཚོགས་ཀྱིས་བསྐོར་བའི་སྦྲང་ཚང་གི་སྦྲང་རྩི་ནི་
སྐྱེས་བུ་མཁས་པ་སྦྲང་རྩི་དེ་དོན་དུ་གཉེར་བ་ཡིས་མཐོང་ནས་དུ་བ་གཏོང་བ་ལ་སོགས་པའི་
ཐབས་ཀྱིས་སྦྲང་རྩི་དེ་དང་སྲོག་ཆགས་སྦྲང་མའི་ཚོགས་ཀུན་ནས་བྲལ་བར་རབ་ཏུ་བྱེད་པ་དེ་
བཞིན་དུ་སྐུ་གསུང་ཐུགས་དྲང་པོར་གནས་ཤིང་སྲོང་བ་དྲང་སྲོང་ཆེན་པོ་སངས་རྒྱས་ཀྱིས་ཀྱང་
ཀུན་མཁྱེན་གྱིས་སྤྱན་གྱིས་ནི་དོན་དམ་རང་རིག་པའི་ཁམས་སྦྲང་རྩི་དང་འདྲ་བ་འདི་སེམས་
ཅན་ལ་ཡོད་པར་གཟིགས་ནས་དེའི་སྒྲིབ་པ་སྦྱང་མདང་འདྲ་བརྣམས་གཏན་ནས་རབ་ཏུ་སྤོང་
བར་བྱ་བའི་ཕྱིར་ཆོས་སྟོན་པར་མཛད་པ་ཡིན་ནོ། །ཡང་ཇི་ལྟར་སྦྲང་རྩི་སྲོག་ཆགས་བྱེ་བ་ཁྲག་
ཁྲིག་སྟོང་ལ་སོགས་པ་མང་པོས་བསྒྲིབས་པ་དེ་སྦྲང་རྩི་དོན་དུ་གཉེར་བའི་མིས་མཐོང་ནས་
སྦྲང་མ་དེ་དག་བསལ་ཏེ། ཇི་ལྟར་ཡིད་ལ་འདོད་པ་བཞིན་དུ་སྦྲང་རྩིའི་བྱ་བ་བྱེད་པ་དེ་བཞིན་
དུ་ལུས་ཅན་ཁམས་གསུམ་པ་ཐམས་ཅད་ལ་ཡོད་པ་གདོད་ནས་ཟག་པ་མེད་པའི་ཤེས་པ་བདེ་
གཤེགས་སྙིང་པོ་ནི་སྦྲང་མའི་རྩི་དང་འདྲ་ཞིང་། ཉོན་མོངས་པ་ནི་སྦྲང་མ་དང་འདྲ་ལ་ཉོན་མོང
ས་པ་དེ་འཇོམས་པའི་ཐབས་ལམཁས་པའི་རྒྱལ་བ་ནི་སྦྲང་མ་སེལ་བའི་སྐྱེས་བུ་བཞིན་ནོ། །
གསུམ་པ་ནི། ཇི་ལྟར་འབྲས་ལ་སོགས་པ་སྦྱིན་པ་དང་ལྡན་བཞིན་པའི་འབྲས་བུའི་སྙིང་
པོ་ནི་མི་རྣམས་ཀྱི་ཟས་སུ་ལོངས་སྤྱད་བྱར་མི་འགྱུར་བ་དེ། ཟས་སོགས་དོན་དུ་གཉེར་བའི་མི་
གང་ཡིན་པ་དེ་དག་གིས་ནི་བརྫས་ཤིང་བརྡུངསཏེ་སྤུན་པའི་ནང་ནས་འབྲུ་དེ་འབྱིན་པ་ལྟར་དེ་
བཞིན་དུ་སེམས་ཅན་ལ་གདོད་ནས་ཡོད་པའི་ཉོན་མོངས་ཀྱི་དྲི་མ་དང་འདྲེས་པའི་རྒྱལ་བ་དྲི་
བཅས་དེ་བཞིན་ཉིད་དེའང་། ཇི་སྲིད་དུ་ཉོན་མོངས་པའི་དྲི་མ་དང་འདྲེས་པ་ལས་མ་གྲོལ་བ་དེ་
• 1_1_9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྲིད་དུ་རྒྱལ་བའི་མཛད་པ་རྣམས་འདོད་པ་དང་གཟུགས་དང་གཟུགས་མེད་པའི་སྲིད་པ་
གསུམ་དུ་སྟོན་པར་མི་བྱེད་དོ། །ཡང་ཇི་ལྟར་འབྲས་ས་ལུ་དང་པྲ་བོ་དང་ནས་ལ་སོགས་པ་
འབྲུའི་སྙིང་པོ་སྦྱིན་པ་ལས་ཕྱིར་མ་བྱུང་པའི་གྲ་མ་ཅན་ལ་སྟུན་སེལ་བའི་བྱ་བ་ལེགས་པར་མ་
བསྒྲུབས་པའི་སྙིང་པོ་ནི་མི་རྣམས་ཀྱི་ནི་ལོངས་སྤྱད་བྱ་བཟའ་བ་ཞིམ་སོགས་མི་འགྱུར་བ་ལྟར།
དེ་བཞིན་དུ་སེམས་ཅན་ལ་ཡོད་པའི་ཆོས་ཀྱི་དབང་ཕྱུག་ཉོན་མོངས་པའི་སྦུབས་ལས་མ་གྲོལ་
བའི་ལུས་སམ་སྐུ་བདེ་གཤེགས་སྙིང་པོ་ཡང་། ཉོན་མོངས་པའི་བྲུ་བ་སྟེ་བཀྲེས་པས་ཉེན་པའི་
འགྲོ་བ་ལ་ཆོས་ཀྱི་དགའ་བའི་རོ་སྟེར་བར་འགྱུར་པ་མིན་ལ། ཉོན་མོངས་ལས་གྲོལ་ན་སྟེར་
བས་གྲོལ་བར་བྱ་བའི་ཕྱིར་རྒྱལ་བ་ཆོས་སྟོན་ཏོ། །
བཞི་པ་ནི། ཇི་ལྟར་མི་ཞིག་ལམ་པོ་ཆེ་སྤངས་ཏེ་གསེབ་ལམ་གོལ་བ་ནས་རབ་ཏུ་རྒྱུ་བའི་
ཚེ་༑ ༑མི་དེའི་གསེར་གྱི་གར་བུ་ཞིག་བཤང་གཅི་དང་ཕྱག་དར་ལ་སོགས་པ་ལྗན་ལྗིན་རུལ་པ་
སྤུངས་པའི་གནས་སུ་ལྷུང་བར་གྱུར་ལ། ལྗན་ལྗིན་གཞན་གྱིས་ཀྱང་མནན་ནས་མི་སྣང་བར་
གྱུར་མོད། མི་གཙང་བ་དེ་དག་གིས་མི་འཇིག་ཅིང་ཆུད་མི་ཟ་བའི་ཆོས་ཅན་དེ་ནི་གནས་དེར་
མི་གཙང་བའི་ནང་དུ་ཆུད་པ་དེ་བཞིན་དུ་ལོ་བཅུ་ནས་ལྔ་བཅུའི་བར་རམ་བརྒྱའམ་སྟོང་ལ་
སོགས་པ་མང་པོ་དག་ཏུགནས་པ་དེ་ལྷའི་མིགརྣམ་པར་དག་པ་དང་ལྡན་པའི་ལྷ་ཡིས་གནས་
དེར་འདུག་པ་མཐོང་ནས་མི་ཞིག་ལ་ཀྱེ་མི་གནས་འདི་ན་ཡོད་པའི་གསེར་རིན་པོ་ཆེའི་མཆོག་
འདི་བྱི་དོར་གྱིས་སྦྱངས་ཏེ་རིན་ཆེན་གྱིས་བསྒྲུབ་པར་བྱ་བ་རྒྱན་ལ་སོགས་པ་གྱིས་ཞེས་སྨྲ་བ་
ལྟར། དེ་བཞིན་དུ་ཐུབ་པས་ཀྱང་མི་གཙང་བ་དང་འདྲ་བའི་ཉོན་མོངས་ཀྱི་ཚོགས་སུ་བྱིང་བ།
སེམས་ཅན་ལ་གདོད་ནས་ཡོད་བའི་ཡོན་ཏན་བདེ་གཤེགས་སྙིང་པོ་ནི་གཟིགས་ནས་ཉོན་
མོངས་པའི་འདམ་རྫབ་མི་གཙང་བ་དེ་རྣམས་དག་པར་བྱ་བའི་ཕྱིར་སྐྱེས་བུ་རྣམས་ལ་དམ་པའི་
- 1 2 3 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ཆོས་ཀྱི་ཆུའི་ཆར་པ་འབེབས་སོ། །ཡང་ཇི་ལྟར་ལྗན་ལྗིན་རུལ་པའི་གནས་སུ་ལྷུང་བའི་གསེར་
ཐིག་པོ་ནི་ལྷ་ཡིས་ལྷའི་མིག་གིས་མཐོང་བར་གྱུར་ནས་དྲི་མ་ཀུན་ཏུ་དག་པར་བྱ་བའི་ཕྱིར།
འདི་ན་མཆོག་ཏུ་མཛེས་པ་སྟེ་ཆུད་མི་ཟ་བའི་གསེར་ཡོད་པ་སྦྱོངས་ཤིག་ཅེས་མི་ལ་ནན་གྱིས་
སྟོན་པ་ལྟར། དེ་བཞིན་དུ་རྒྱལ་བས་ཀྱང་ཉོན་མོངས་པ་མི་གཙང་བ་ཆེན་པོར་ལྷུང་པར་གྱུར་
པའི་རྫོགས་པའི་སངས་རྒྱས་ཀྱི་སྙིང་པོ་རིན་པོ་ཆེ་གསེར་དང་འདྲ་བ་འདི་སེམས་ཅན་རྣམས་
ལ་ཡོད་པར་གཟིགས་ནས་དེའི་ཉོན་མོངས་རྣམས་དག་པར་བྱ་བའི་ཕྱིར་ལུས་ཅན་རྣམས་ལ་
ཆོས་སྟོན་ཏོ། །
ལྔ་པ་ནི། ཇི་ལྟར་མི་དབུལ་པོའི་ཁྱིམ་གྱི་ནང་གི་མཛོད་ཀྱི་མི་བདུན་བརྩེགས་པའི་སྲིད་ཀྱི་
ས་འོག་ན། རྒྱ་མཛོད་དང་མཉམ་པ་མི་ཟད་པའི་གཏེར་ནགསེར་དང་དབྱིག་གིས་གང་བ་ཡོད་
པར་གྱུར་ལ། མི་དབུལ་པོ་དེས་གཏེར་དེ་ཡོད་པ་མི་ཤེས་ཤིང་། གཏེར་དེ་ཡང་སེམས་ཅན་མ་
ཡིན་པས་མི་དེ་ལ་ང་ནི་གཏེར་ཆེན་པོ་སྟེ་གནས་འདིར་ས་འོག་ན་ཡོད་ཅེས་མི་སྨྲ་བ་ལྟར། དེ་
བཞིན་དུ་སེམས་ཅན་རྣམས་ཀྱི་བདག་ཏུ་མངོན་ཞེན་གྱི་ཡིད་ཀྱི་ཁྱིམ་ནང་དུ་ཆུད་པའི་སྙིང་པོ་
རིན་པོ་ཆེའི་གཏེར་ལྟ་བུ། རང་བཞིན་གྱིས་ཡོནཏན་དང་ལྡན་ཞིང་དྲི་མ་མེད་པས་ངོ་བོ་ལ་ཡོན་
ཏན་གསར་དུགཞག་པ་དང་སྐྱོན་བསལ་དུ་མེད་པའི་བདེ་གཤེགས་སྙིང་པོ་ཆོས་ཉིད་ཀྱང་ཡོད་
མོད་ཀྱི་མངོན་དུ་མ་རྟོགས་པས་ན་སངས་རྒྱས་ཀྱི་བདེ་བས་དབུལ་བའི་སྡུག་བསྔལ་ནི་རྣམ་པ་
མང་པོ་རྒྱུན་དུ་སྐྱེ་དགུ་ཅོག་གི་སེམས་ཅན་འདི་རྣམས་ཀྱིས་མ་མྱོང་ངོ༌། །ཡང་ཇི་ལྟར་དབུལ་
པོའི་ཁྱིམ་ནང་དུ་ནི་རིན་ཆེན་གྱི་གཏེར་ས་འོག་ཏུ་ཆུད་པར་གྱུར་པ་དེ་ལ་སེམས་མེད་པས་མི་
ཁྱིམ་གྱི་བདག་པོ་ལ་ནི་རིན་ཆེན་གྱི་གཏེར་བདག་འདི་ན་ཡོད་ཅེས་རྗོད་པར་མི་བྱེད་ཅིང་།
གཏེར་དེ་ནི་མི་དབུལ་པོ་དེ་ཡིས་ཤེས་པ་མིན་པ་ལྟར།། དེ་བཞིན་དུ་ཆོས་སྐུའི་གཏེར་མངོན་
ཞེན་གྱི་ཡིད་ཀྱི་ཁྱིམ་ན་གནས་པའི་སེམས་ཅན་འདི་དག་ནི་གཏེར་ཡོད་བཞིན་དུ་མ་ཐོབ་པའི་
- 1 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་དབུལ་པོ་ལྟ་བུ་སྟེ་སེམས་ཅན་དེ་དག་རྣམས་ཀྱིས་ཆོས་སྐུའི་གཏེར་དེ་ཐོབ་ནས་དབུལ་བ་
དང་བྲལ་བར་བྱ་བའི་ཕྱིར་འཇིག་རྟེན་དུ་ནི་དྲང་སྲོང་ཆེན་པོ་ཡང་དག་པར་བལྟམས་པ་ལ་
སོགས་པའི་མཛད་པ་བཅུགཉིས་སྟོན་ཏོ། །
དྲུག་པ་ནི་ཇི་ལྟར་ཨ་མ་དང་འཛམ་བུ་ལ་སོགས་པའི་ཤིངགི་འབྲས་བུ་ལ་ཕྱི་ཤུན་གྱི་ནང་
ན་ཡོད་པའི་ས་བོན་མྱུ་གུ་ལ་སོགས་པའི་རྒྱུ་གང་ཞིག རྐྱེན་གཞན་མེད་ན་བར་མ་དོར་འཇིག་
པ་མེད་པའི་ཆོས་ཅན་དེ། ས་ལ་རྨོསཏེ་བཏབ་ནས་ཆུ་དང་ལུད་ལ་སོགས་པ་དང་ལྡན་པ་ལས།
ལྗོན་ཤིང་གི་རྒྱལ་པོའི་དངོས་པོར་རིམ་གྱིས་འགྲུབ་པ་ལྟར། སེམས་ཅན་རྣམས་ཀྱི་མ་རིག་པ་
ལ་སོགས་པ་ཉོན་མོངས་པའི་ཤིང་འབྲས་ཀྱི་ལྤགས་པའི་སྦུབས་ཀྱི་ནང་དུ་ཆུད་པའི་དེ་བཞིན་
གཤེགས་པའི་ཆོས་ཉིད་སེམས་ཅན་གྱི་ཁམས་འདུས་མ་བྱས་ཀྱི་དགེ་བ་ཡང་། ས་བོན་དེ་
བཞིན་དུ་ལམ་ཚོགས་གཉིས་ཀྱི་དགེ་བདེ་དང་དེ་ལ་བརྟེན་ནས་རིམ་གྱིས་ཐུབ་པའི་རྒྱལ་པོའི་
དངོས་པོར་འགྱུར་རོ། །ཡང་ཇི་ལྟར་གཤེར་བར་བྱེད་པ་ཆུ་དང་སྨིན་བྱེད་ཉི་མའི་འོད་ཀྱི་དྲོད་
དང་འཕེལ་བར་བྱེད་པ་རླུང་གི་གཡོ་བ་དང་རྟེན་བྱེད་པའི་གནས་དང་འགྱུར་བའི་དུས་སོ་ཀ་
སོགསདངགོ་སྐབས་སྟེར་བ་ནམ་མཁའི་རྐྱེན་རྣམས་ཀྱིས། ཏ་ལ་དངནི་ཨ་མ་ལ་སོགས་པའི་
འབྲས་བུའི་སྦུབས་ཀྱི་གསེབ་ནས་ཤིང་སྐྱེ་བ་ཇི་ལྟ་བར། སེམས་ཅན་གྱི་ཉོན་མོངས་ཤིང་
འབྲས་ཀྱི་ལྤགས་པ་དང་འདྲ་བའི་ནང་དུ་ཆུད་པའི་རྫོགས་པའི་སངས་རྒྱས་ཀྱི་ས་བོན་བདེ་
གཤེགས་སྙིང་པོ་ཤིང་གི་སྨྱུ་གུ་ལ་སོགས་པའི་རྒྱུ་ལྟ་བུ་ཡང་། དཔེ་སྨོས་པ་དེ་བཞིན་དུ་དགེ་
བའི་རྐྱེན་དེ་དང་དེ་ཡིས་སངས་རྒྱས་ཀྱི་བར་གྱི་ཆོས་མཐོན་པོར་འཕེལ་བར་འགྱུར་བ་མིན་ལ་
འཕེལ་བ་དེ་བྱ་བའི་ཕྱིར་སངས་རྒྱསརྣམས་ཆོས་ཀྱིགཏམགསུངས་སོ། །
བདུན་པ་ནི། ཇི་ལྟར་མུ་ས་གཞྭ་དང་བེདུརྱ་དང་དངུལ་དང་ཤེལ་དང་གསེར་དང་མུ་ཏིག་
- 1 2 2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༤
དམརཔོ་དང་རྡོའི་སྙིང་པོ་སྟེ་རིན་ཆེན་བདུན་ལས་བྱས་པའི་རྒྱལ་བའི་སྐུ་གཟུགས་ལག་
མཐིལ་གྱི་ཚད་ཙམ་ཞིག་ཡོད་པ་དེ་གཞན་ལ་སྦ་བའི་ཕྱིར། རས་ཀྱི་གོས་རུལ་པདྲི་ངན་པ་ཅན་
གྱི་དུམ་བུས་ནི་བཏུམས་པར་གྱུར་པ་ལམ་དུ་བོར་བ་དེ། ལམ་ལ་གནས་པའི་ལྷ་ཡིས་མཐོང་
ནས་སྐུ་དེ་རས་རུལ་པ་ལས་དགྲོལ་བར་བྱ་བའི་ཕྱིར། ལམ་ན་གནས་པའི་དོན་སྐུ་གཟུགས་
རས་རུལ་པས་བཏུམས་པ་དེ་མི་གཞན་ལམ་དུ་རྒྱུ་བ་དེ་ལ་སྨྲ་བ་ལྟར། དེ་བཞིན་དུ་ཐོག་པ་
མེད་པ་ནས་ཡོད་པ་ཆགས་སོགས་རྣམ་པ་སྣ་ཚོགས་ཀྱི་ཉོན་མོངས་ཀྱིས་བཏུམས་པའི་བདེ་
གཤེགས་སྙིང་པོའི་དངོས་པོ་ཉིད་ཐ་ན་གཏི་མུག་ཤིན་ཏུ་ཆེ་བ་དུད་འགྲོ་ལ་ཡང་ཡོད་ན་གཞན་
ལྟ་སྨོས་ཀྱང་མི་དགོས་པ་གཟིགས་ནས་ལམ་ལ་གནས་པའི་ལྷ་དེ་བཞིན་དུ་སྙིང་པོ་དེ་དྲི་མ་
ལས་ཐར་བ་སྟེ་བྲལ་བར་བྱ་བའི་དོན་དུ་ཐར་བའི་ཐབས་ཐེག་པ་གསུམ་གྱི་ཆོས་སྟོན་པར་
མཛད་དོ། །ཡང་ཇི་ལྟར་རིན་ཆེན་བདུན་གྱི་རང་བཞིན་ལས་བྱས་པ་དེ་བཞིན་གཤེགས་པའི་
སྐུ་གཟུགས་དྲི་ངན་པ་ཅན་གྱི་གོས་ཀྱིས་བཏུམས་པ་དེ། ལམ་ལ་གནས་པའི་ལྷའི་མིག་གིས་
མཐོང་ནས་བཀྲིས་པ་དེ་ལས་ཐར་པར་བྱ་བའི་ཕྱིར་མི་གཞན་ལ་སྟོན་པ་ལྟར། དེ་བཞིན་དུ་
ཉོན་མོངས་གོས་རུལ་གྱི་དུམ་བུ་ལྟ་བུས་བཏུམས་ནས་འཁོར་བའི་ལམ་རྒྱུད་ལྔ་ལ་གནས་པའི་
ཁམས་སྙིང་པོ་ནི། ཐ་ན་དུད་འགྲོ་ལ་ཡང་ཡོད་པར་གཟིགས་ནས་དེ་སྒྲིབ་པ་ལས་ཐར་བར་བྱ་
བའི་ཕྱིར་རྒྱལ་བརྣམས་ཆོས་སྟོན་ཏོ། ། །
བརྒྱད་པ་ནི། ཇི་ལྟར་མི་མོ་གཟུགས་ཁ་དོག་ངན་ཞིང་དྲི་མི་ཞིམ་པ་ཕ་ལ་སོགས་པའི་
མགོན་མེད་པ་འགའ་ཞིག མགོན་མེད་པ་རྣམས་ཀྱི་དོན་དུ་སྙིང་རྗེ་ཅན་གྱིས་བྱས་པའི་འདུག་
གནས་སུ་ནི་འདུག་པར་གྱུར་ལ། དེའི་མངའ་གྱིས་གླིང་བཞི་ལ་དབང་བའི་འཁོར་ལོ་སྒྱུར་བའི་
རྒྱལ་པོ་ངེས་པར་བྱེད་པའི་སེམས་ཅན་གྱི་དཔལ་ནི་འཛིན་པར་བྱེད་པ་ན་རང་གི་ལྟོ་ན་ཡོད་
པའི་མི་བདག་རྒྱལ་པོ་དེ་ཅི་འདྲ་བ་དང་ཞུགས་མ་ཞུགས་ཀྱང་མི་ཤེས་པ་དེ་ལྟར། སྲིད་པར་སྐྱེ་
- 1 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་གནས་ ཁམས་གསུམ་ནི་མགོན་མེད་པའི་ཁྱིམ་བཞིནཏེ། དྲི་མས་མ་དག་པའི་གནས་
སྐབས་ཅན་སེམས་ཅནརྣམསནི་མངལ་དང་ལྡན་པའི་བུད་མེད་བཞིནནོ། །སེམས་ཅན་དེ་ལ་
གང་ཞིག་ཡོད་པས་མགོན་དངབཅས་པ་དྲི་མ་རང་བཞིན་གྱིས་མེད་པའི་ཁམསནི། བུད་མེད་
དེའི་མངལ་ན་གནས་པའི་རྒྱལ་པོ་བཞིན་ཤེས་པར་བྱོས། ཡང་ཇི་ལྟར་བུད་མེད་ལུས་ལ་དྲི་མ་
དང་བཅས་པའི་གོས་གྱོན་ཞིང་མི་སྡུག་པའི་གཟུགས་དང་ལྡན་པ་ཞིག་ལ་ས་བདག་རྒྱལ་པོ་
མངལ་ན་གནས་ཀྱང་མི་ཤེས་ལ་མགོན་མེད་པའི་ཁང་པར་དབུལ་བའི་སྡུག་བསྔལ་མཆོག་
མྱོང་བ་ལྟར། དེ་བཞིན་དུ་བདག་རང་གི་ནངན་ཁམས་གནས་པས་མགོན་ཡོད་པར་གྱུར་ཀྱང་
མ་རྟོགས་པས་མགོན་སྐྱབས་མེད་པའི་བློ་དང་ལྡན་པའི་འགྲོ་བ་འདི་རྣམས་ཉོན་མོངས་པའི་
དབང་དུ་གྱུར་པ་དག་གིས་ཡིདརྣམ་རྟོག་མ་ཞི་བ་དང་སྡུག་བསྔལ་གྱི་གཞི་ལ་གནས་པའི་སྡུག་
བསྔལ་དེ་ཞི་བར་བྱ་བའི་ཕྱིར་ཁྱེད་དམན་པའི་འདུ་ཤེས་མ་སྐྱེད་པར་ལམ་ལ་བརྩོན་པར་གྱིས་
ཤིག་ཅེས་རྒྱལ་བས་ཆོས་སྟོན་ཏོ། །
དགུ་པ་ནི། ཇི་ལྟར་སྤྲ་ཚིལ་ལ་རྟ་ལ་སོགས་པའི་གཟུགས་བྱས་ཏེ་འཇིམ་པའི་ནང་དུ་
བཅུག་པ་སྙམས་ནས་སྤྲ་ཚིལ་བཞུ་སྟེ་ཟགས་པར་བྱས་པའི་ཤུལ་དུ་གསེར་བཞུ་བས་བཀང་པ་
ན་ནང་གི་དངོས་པོ་ནི་གསེར་ཞུན་མའིགཟུགས་རྒྱས་པ་སྟེ་མཛེས་པ་དྲི་མའི་སྐྱོན་ཞི་བ་ཡིན་ལ་
ཕྱི་རོལ་ལུགས་ཀྱི་སའི་འདམ་ཚིག་པའི་རང་བཞིན་ཅན་དུ་མཐོང་ནས་དེ་ཤེས་པའི་མགར་བ་
དག་ནང་གི་གསེར་གྱི་གཟུགས་དེ་སྦྱང་བའི་ཕྱིར། ཕྱི་རོལ་གྱི་སྒྲིབ་པ་དེ་ཐོ་བས་བཀོགས་ཏེ་
སེལ་བར་བྱེད་པ་ལྟར། སངས་རྒྱས་ཀྱིས་ཀྱང་སེམས་ཅན་གྱི་སེམས་ཀྱི་རང་བཞིན་འོད་
གསལ་གྱི་དྲི་མ་རྣམས་ཀྱང་ནི་གློ་བུར་པར་ནི་རྣམ་པར་གཟིགས་པར་གྱུར་ནས། རིན་ཆེན་
གསེར་གཟུགས་ཀྱི་འབྱུང་གནས་ས་འདམ་གྱི་གོང་བུ་ལྟ་བུའི་འགྲོ་བ་རྣམས་སྒྲིབས་པ་དག་
- 1 2 4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ལས་སྦྱོང་བར་མཛད་པ་ནི་བྱང་ཆུབ་མཆོག་བརྙེས་པ་སངས་རྒྱས་ཡིན་ནོ། །ཡང་ཇི་ལྟར་དྲི་མ་
མེད་པའི་གསེར་འོད་འབར་བ་ལས་བྱས་པ་ལུགས་ཀྱི་སའི་ནང་དུ་ཆུད་པར་གྱུར་པའིགཟུགས་
དྲི་མ་ཞི་བ་དེའི་རང་བཞིན་མགར་བ་མཁས་པས་རིག་ནས་ས་དག་སེལ་བར་བྱེད་པ་ལྟར། དེ་
བཞིན་དུ་ཆོས་ཀུན་མཁྱེན་པ་སངས་རྒྱས་ཀྱང་དག་པའི་གསེར་འདྲ་བ་སྤྲོས་པ་གདོད་ནས་ཞི་
བ་དོན་དམ་པའི་ཡིད་བདེ་གཤེགས་སྙིང་པོནི་སེམས་ཅན་ཐམས་ཅད་ལཡོད་པར་མཁྱེན་པར་
གྱུར་ནས། ཆོས་འཆད་པའི་ཚུལ་གྱིས། གསེརགཟུགས་ཀྱི་ས་འདམ་ལ་ཐོ་བས་རྡེག་སྤྱད་དང་
འདྲ་བར་སྒྲུབ་པས་སྒྲིབ་པ་དག་ནི་སེལ་བར་མཛད་དོ། ། །
གསུམ་པ་མཇུག་སྡུད་ལ་གཉིས་ཀྱི་དང་པོ་སྙིང་པོ་དང་དྲི་མའི་དཔེ་རྣམས་བསྡུ་བ་ནི་པད་
མ་ངན་པ་དང་སྲོག་ཆགས་བུང་བ་དང་སྦྱིན་པ་དང་ནི་མི་གཙང་བའི་ལྗན་ལྗིན་དང་སའི་འོག་
དང་ཤིང་གི་འབྲས་བུའི་ཤུན་པ་དང་གོས་རུལ་དང་བུད་མེད་ཀྱི་མངལ་དང་ལུགས་ཀྱི་སའི་
སྦུབས་ན་ཡང་། སངས་རྒྱས་ཀྱི་སྐུ་དང་སྦྲང་རྩི་དང་འབྲས་བུའི་སྙིང་པོ་བཞིན་དང་གསེར་
བཞིན་དང་གཏེར་བཞིན་དང་ཤིང་ལྗོན་པའི་རྒྱུ་བཞིན་དང་རིན་ཆེན་གྱི་སྐུ་དང་འཁོར་ལོ་ཡིས་
སྒྱུར་བའི་རྒྱལ་པོ་བཞིན་དང་གསེར་གྱི་གཟུགས་བཞིན་དུ་ཉོན་མོངས་པའི་སྦུབས་ན་ཁམས་
གནས་སོ། །
གཉིས་པ་སྙིང་པོ་དང་དྲི་མ་ཐོག་མ་མེད་ཚུལ་ནི། སེམས་ཅན་གྱི་ཁམས་དེ་བཞིན་
གཤེགས་པའི་སྙིང་པོའི་ཉོན་མོངས་པའི་སྦུབས་དཔེས་བསྟན་པ་འདི་རྣམས་སྙིང་པོ་ལ་མ་
འབྲེལ་པས་འབྲལ་དུ་རུང་བ་གློ་བུར་བ་ཡིན་ཡང་ཐོག་མ་མེད་པའི་དུས་ན་ཡོད་པ་ཡིན་ལ།
སེམས་ཀྱི་རང་བཞིན་དྲི་མ་མེད་པ་ནི་ཐོག་མ་མེད་པ་ཡིན་པར་བརྗོད་དེ། དེས་ན་གཉིས་ཀ་
ཐོག་མ་མེད་པས་ལྷན་ཅིག་སྐྱེས་པ་དུས་སྔ་ཕྱི་དབྱེ་བ་མེད་པ་ཉིད་དོ། །དེའི་ཕྱིར་གློ་བུར་གྱི་
དོན་སྔར་མེད་གསར་བྱུང་དུ་གོ་བར་མི་བྱའི་འབྲལ་རུང་དུ་གོ་བར་བྱའོ། །
- 1 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་དཔེ་དགུས་བསྟན་པའི་རྒྱུ་མཚན་བཤད་པ་ལ་གཉིས། དྲི་མའི། སྙིང་པོའི་
དཔེའི་རྒྱུ་མཚན་ནོ། །དང་པོ་ལ་གསུམ་གྱི་དང་པོ་དཔེ་དགུས་དྲི་མ་དགུ་པོ་བསྟན་ཚུལ་ནི།
པད་མའི་སྦུབས་ལ་སོགས་པ་དཔེ་དགུས་དྲི་མ་སྟོན་པའི་རྒྱུ་ནི་དོན་ཉོན་མོངས་པ་དགུ་ཡོད་
པའི་ཕྱིར་ཏེ། འཇིག་རྟེན་པའི་ཆགས་བྲལ་ཁམས་གོང་མའི་རྒྱུད་ལ་ཡོད་པ་མི་གཡོ་བའི་འདུ་
བྱེད་སོགས་པའི་རྒྱུ་གཟུགས་གཟུགས་མེད་གཉིས་སྒྲུབ་པར་བྱེད་པ། འཇིག་རྟེན་ལས་འདས་
པའི་ཡེ་ཤེས་ཀྱིས་གཞོམ་བྱ་འདོད་ཆགས་དང་ཞེ་སྡང་དང་རྨོངས་པགཏི་མུག་གི་བག་ལ་ཉལ་
བ་གསུམ། ཆགས་སོགས་ལ་སྤྱོད་པའི་རྒྱུད་ལ་ཡོད་པ་བསོད་ནམས་དང་བསོད་ནམས་མ་
ཡིན་པའམ་ལས་སོགས་པའི་རྒྱུ་འདོད་ཁམས་འབའ་ཞིག་སྒྲུབ་པར་བྱེད་པ། མི་སྡུག་པ་དང་
བྱམས་པ་དང་རྟེན་འབྲེལ་བསྒོམ་པའི་ཤེས་པས་གཞོམ་བྱ་ཆགས་སྡང་རྨོངས་གསུམ་དེའི་ཀུན་
ནས་སླང་བ་དྲག་པོ་དང་། དགྲ་བཅོམ་པའི་རྒྱུད་ལ་ཡོད་པ་ཟག་མེད་ཀྱི་ལས་ཀྱི་རྒྱུ་ཡིད་ཀྱི་
ལུས་སྒྲུབ་པར་བྱེད་པ། རྒྱལ་བའི་བྱང་ཆུབ་ཀྱི་ཡེ་ཤེས་ཀྱིས་གཞོམ། མ་རིག་བག་ཆགས་ཀྱི་ས
་དང་། སོ་སྐྱེ་སློབ་པའི་རྒྱུད་ལ་ཡོད་པ་འཇིག་རྟེན་ལས་འདས་པའི་ཆོས་མཐོང་བའི་ཤེས་པ་
དང་པོས་གཞོམ་བྱ་མཐོང་ལམ་གྱི་སྤང་བྱ་དང་། འཕགས་པ་སློབ་པའི་རྒྱུད་ལ་ཡོད་པ་མཐོང་
ལམ་མཐོང་བའི་ཆོས་བསྒོམ་པའི་ཤེས་པས་གཞོམ་བྱ་སྒོམ་ལམ་གྱི་སྤང་བྱ་དང་། མཐར་ཐུག་
པར་མ་གྱུར་པའི་རྒྱལ་སྲས་ས་བདུན་པ་མན་ཅད་ཀྱི་རྒྱུད་ལ་ཡོད་པ་ས་འོག་མ་བདུན་གྱི་མི་
མཐུན་ཕྱོགས་ས་བརྒྱད་པ་ལ་སོགས་པ་བསྒོམ་པའི་ཤེས་པས་གཞོམ་བྱ་མ་དག་པའི་ས་ལ་
བརྟེན་པའི་དྲི་མ་དང་། མཐར་ཐུག་པའི་རྒྱལ་སྲས་ཀྱི་རྒྱུད་ལ་ཡོད་པ་ས་བརྒྱད་པ་ལ་སོགས་
པའི་མི་མཐུན་ཕྱོགས་རྡོ་རྗེ་ལྟ་བུའི་ཏིང་ངེ་འཛིན་གྱིས་གཞོམ་བྱ་དག་པའི་ས་ལ་བརྟེན་པའི་དྲི་
མ་སྟེ། དེ་ལྟར་དྲི་མ་རྣམ་པ་དགུ་པོ་པད་མའི་སྦུབས་ལ་སོགས་པའི་དཔེ་དགུ་ནི་རབ་ཏུ་བསྟན་
- 1 2 6 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
པ་ནི་དྲི་མའི་གཙོ་བོར་བསྡུས་པ་སྟེ་ཉེ་བའི་ཉོན་མོངས་པའི་སྦུབས་ཀྱི་ནི་དབྱེ་བ་བྱེ་བ་མཐའ་
ལས་འདས་ཞེས་པ་བརྒྱད་ཁྲི་བཞི་སྟོང་གི་དབྱེ་བས་དེ་བཞིན་གཤེགས་པའི་ཡེ་ཤེས་བཞིན་དུ་
མཐའ་ཡས་པར་འགྱུར་ཏེ། མདོར་ན་དེ་བཞིན་གཤེགས་པའི་སྙིང་པོ་ཉོན་མོངས་པའི་སྦུབས་
བྱེ་བ་མཐའ་ཡས་པས་གཡོགས་པ་ཞེས་སོ། །འདིར་མཐོང་སྒོམ་གྱི་སྤང་བྱ་གཉིསནི་ཐེག་ཆུང་
གི་ཡིན་ཏེ་ཐེག་ཆེན་གྱི་ནི་མ་དག་པ་དང་དག་པའི་ས་ལ་བརྟེན་པའི་དྲི་མར་འདུ་བའི་ཕྱིར།
དེས་ན་མཐོང་སྒོམ་སྤང་བྱ་གཉིས་ཀྱང་ཐེག་ཆེན་གྱི་ཡིན་ནོ། །ཞེས་ཁ་ཅིག་འདོད་པ་ནི་མི་
འཐད་དེ། ཐེག་ཆེན་གྱི་མཐོང་སྒོམ་སྤང་བྱ་གཉིས། མདག་པ་དང་དག་པའི་ས་ལ་བརྟེན་པའི་
དྲི་མར་མི་འདུ་བའི་ཕྱིར་རོ། །དེསན་མཐོང་སྒོམ་སྤང་བྱ་གཉིས་ཀྱང་ཐེག་ཆེན་གྱི་ཡིན་ནོ། །ས་
བརྒྱད་པ་ལ་སོགས་པ་བསྒོམ་པའི་ཤེས་པསགཞོམ་ཞེས་དང་རྡོ་རྗེ་ལྟ་བུའི་ཏིང་ངེ་འཛིན་གྱིས་
གཞོམ་ཞེས་པ་གཉིས་ནི་དངོས་སུ་གཉེན་པོར་གྱུར་པ་མིན་གྱི་ཐག་བསྲིངས་པ་གཉེན་པོར་
དགོས་ཏེ། དངོས་ཀྱི་གཉེན་པོ་ནི་ས་རྣམས་ཐད་ཐད་ཉིད་ཡིན་པའི་ཕྱིར་རོ། །ཞེས་ཁ་ཅིག་
འདོད་པ་ཡང་འཁྲུལ་པར་མངོན་ནོ། །ཆགས་སོགས་ཉོན་མོངས་དགུ་པོན་ལ་སོགས་པ་ཤོ་ལོ་
ཀགཅིག་ནི་རྩ་བ་ཡིན་གྱི་དྲི་མརྣམ་དགུ་སོགས་ཤོ་ལོ་ཀ་གཅིག་གི་འགྲེལ་པའོ། །
གཉིས་པ་དྲི་མ་གང་ཟག་བཞི་དང་སྦྱར་བ་ལ་གཉིས་ཀྱི་དང་པོ་མདོར་བསྟན་ནི།
བཅོམ་ལྡན་འདས་ཀྱིས་སྙིང་པོའི་མདོར། སེམས་ཅན་ཐམས་ཅད་ནི་དེ་བཞིན་གཤེགས་པའི་
སྙིང་པོ་ཅན་ནོ་ཞེས་གསུངས་པའི་སེམས་ཅན་དེ་དག་ཀྱང་དྲི་མ་དགུ་པོ་འདི་དག་གིས་ལྡན་པ་
བཞི་སྟེ་བྱིས་པ་ལམ་ལ་མ་ཞུགས་པ་སོ་སོ་སྐྱེ་བོ་རྣམས་དང་། ཉན་ཐོས་དགྲ་བཅོམ་པ་དང་།
སློབ་པ་དང༌། བློ་ལྡན་བྱང་ཆུབ་སེམས་དཔའ་འཕགས་པ་རྣམས་སོ། །དེ་དག་རིམ་པ་བཞིན་
དྲི་མ་བཞི་དང་གཅིག་དང་ནི་གཉིས་དང་གཉིས་ཀྱིས་གཙོར་མ་དག་པ་ཉིད་དོ། །
གཉིས་པ་རྒྱས་བཤད་ལ་བཞི། སོ་སྐྱེ་དྲི་མ་བཞི། དགྲ་བཅོམ་དྲི་མ་གཅིག སློབ་པ་དྲི་
- 1 2 7 -



N
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་གཉིས། རྒྱལ་སྲས་དྲི་མ་གཉིས་དང་ལྡན་པ་དཔེ་དང་སྦྱར་ཏེ་བཤད་པའོ། །དང་པོ་ནི། དྲི་
མརྣམསདཔེརྣམས་དང་འདྲ་ཚུལ་གང་ཞེ་ན། ཇི་ལྟར་པད་མ་འདམ་རྫབ་ལས་སྐྱེས་ཏེ། སར་
པ་མདུན་དུ་གྱུར་ན་ཡིད་དགའ་བ་དང་ཕྱི་ནས་རྙིངསན་དགའ་བ་མེད་པར་འགྱུར་བ་ཡིནནོ། །
འདོད་ཆགས་བག་ལ་ཉལ་ཡང་རྒྱུ་ཚུལ་མིན་ཡིད་བྱེད་ལས་སྐྱེ་ཞིང་མངོན་དུ་རྒྱུའི་དུས་ན་
དགའ་བ་དང་ཕྱིས་མི་དགའ་བས་པད་མ་དེ་བཞིན་ནོ། །ཇི་ལྟར་སྲོག་ཆགས་སྦྲང་མའི་སྦྲང་རྩི་
ལ་གནོད་བྱེད་བྱུང་ན་ཤིན་ཏུ་འཁྲུགསཏེ་མདུང་བརྡེག་པས་རང་འཆི་ཞིངགཞན་ལ་ ཟུག་རྔུ་
བསྐྱེད་པ་ལྟར། དེ་བཞིན་དུ་ཞེ་སྡང་བག་ལ་ཉལ་ཡང་གནོད་བྱེད་བྱུང་བས་མངོན་དུ་རྒྱུ་སྐྱེ་བ་
ན་རང་གཞན་གྱི་སྙིང་སྟེ་སེམས་ལ་ཡིད་མི་བདེ་བའི་སྡུག་བསྔལ་སྐྱེད་པར་བྱེད་དོ། །ཇི་ལྟར་
འབྲས་ལ་སོགས་པའི་འབྲས་བུའི་སྙིང་པོ་ནི་ཕྱི་རོལ་གྱི་སྦྱིན་པས་བསྒྲིབས་པ་ལྟར། དེ་བཞིན་
དུ་བདེ་གཤེགས་སྙིང་པོའི་དོན་མཐོང་བ་ལ། མ་རིག་སྒོ་ངའི་སྦུབསགཏི་མུག་བག་ལ་ཉལ་
གྱིས་བསྒྲིབས་སོ། །ཇི་ལྟར་མི་གཙང་བ་ནི་ཀུན་གྱིས་མི་མཐུན་ཞིང་མི་འཕྲོད་པར་གཟུང་བྱ་
ཡིན་པ་དེ་བཞིན་དུ་ཆགས་པ་དང་བཅས་པ་སོ་སོ་སྐྱེ་བོ་རྣམས་ཀྱི། ཉེས་སྤྱོད་ལ་སྦྱོར་བས་
འདོད་པ་བསྟེན་པའི་རྒྱུ་ཡིན་པའི་ཕྱིར་མི་འཕྲོད་པར་གཟུང་བྱ་ཡིན་པས་དུག་གསུམ་ཀུན་ནས་
ལྡངབདྲག་པོནི་མི་གཙང་བ་དང་འདྲའོ། །
གཉིས་པ་ནི། ཇི་ལྟར་གཏེར་དུ་སྦས་པའི་ནོར་ནི་སས་བསྒྲིབས་པས་ན། གཏེརཡོད་པར་
མི་ཤེས་ཤིང་གཏེར་ལག་ཏུ་མི་ཐོབ་པ་ལྟར། དེ་བཞིན་དུ་སྐྱེ་དགུ་ལ་རང་བྱུང་ཆོས་སྐུ་ཉིད་
མངོན་དུ་འགྱུར་བ་ལ་མ་རིག་བག་ཆགས་ཀྱི་ས་ཡིས་བསྒྲིབས་སོ། །གསུམ་པ་ནི། ཇི་ལྟར་
ཤིང་གི་འབྲས་བུ་ལས་མྱུ་གུ་དང་སྡོང་བོ་ལ་སོགས་པ་རིམ་གྱིས་སྐྱེས་པས་ས་བོན་གྱི་ཤུན་པ་
རིམ་གྱིས་གཅོད་པ་ལྟར། དེ་བཞིན་དུ་དེ་ཁོ་ན་ཉིད་མངོན་སུམ་དུ་མཐོང་བའི་ལམ་རིམ་གྱིས་
- Y 28 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༤
སྐྱེས་པ་ཡིས་མཐོང་སྤང་གི་དྲི་མ་རྣམས་ནི་རིམ་གྱིས་ལྡོག་པར་འགྱུར་རོ། །འཕགས་པའི་ལམ་
མཐོང་ལམ་དང་འབྲེལ་པ་ལས་འཇིག་ཚོགས་སུ་ལྟ་བ་ལ་སོགས་པ་ཉོན་མོངས་ཀྱི་སྙིང་པོ་སྟེ་
གཙོ་བོ་རགས་པ་བཅོམ་པ་རྣམས་ཀྱི་ལྷག་མ་ཡིན་པའི་ཕྱིར་སྒོམ་སྤང་གི་དྲི་མ་སྒོམ་ལམ་ཡེ་
ཤེས་ཀྱི་སྤང་བྱརྣམས། གོས་ཟད་པའི་ལྷག་མ་རུལ་པ་དག་དང་མཚུངས་པར་བསྟན་ཏོ། །
བཞི་པ་ནི། མ་དག་པའི་ས་བདུན་ལ་བརྟེན་པའི་དྲི་མ་ནི་རང་ལ་ཡོད་པའི་མི་རྟོག་ཡེ་
ཤེས་མི་མཐོང་བར་བྱེད་པས་མངལ་སྦུབས་ཀྱི་དྲི་མས་རང་ལ་ཡོད་པའི་རྒྱལ་པོ་མི་མཐོང་བར་
བྱས་པ་དག་དང་མཚུངས་ལ། མངལ་སྦུབས་བྲལན་རྒྱལ་པོ་མཐོང་བདང་འདྲབ་ནི་ས་བདུན་
ལ་བརྟེན་པའི་དྲི་མ་བྲལ་ན་རྩོལ་བ་མེད་པར་མི་རྟོག་པའི་ཡེ་ཤེས་རྣམ་པར་སྨིན་ཞིང་གྲུབ་པ་
བཞིན་ནོ། །དག་པ་ས་གསུམ་དང་རྗེས་སུ་འབྲེལ་པའི་དྲི་མ་རྣམས་ནི་སྤོང་བ་སླ་བས་ལུགས་
ཀྱི་ས་འདམ་གྱིས་གོས་པ་བཞིན་དུ་ཤེས་པར་བྱ་སྟེ། ས་འདམ་ཐོ་བས་འགོགས་པ་ལྟར་བདག་
ཉིད་ཆེན་པོ་རྒྱལ་སྲས་ཀྱི་རྡོ་རྗེ་ལྟ་བུའིཏིང་ངེ་འཛིན་གྱི་གཞོམ་བྱ་ཡིན་པའི་ཕྱིར་རོ། །
གསུམ་པ་དྲི་མ་དཔེ་དགུས་བསྟན་ཚུལ་བསྡུ་བ་ནི། དེ་ལྟར་ཆགས་སོགས་དྲི་མ་དགུ་
པོ་སྔར་བསྟན་པའི་ཚུལ་གྱིས་པད་མ་ལ་སོགས་པའི་དཔེ་དགུ་དག་དང་མཚུངས་སོ། །གཉིས་
པ་ལ་གཉིས་ཀྱི་དང་པོ་རང་བཞིན་གསུམ་གྱིས་དཔེ་དགུ་བསྟན་ཚུལ་ནི། འཆད་འགྱུར་གྱི་རང་
བཞིན་གསུམ་གྱིས་བསྡུས་པའི་ཕྱིར་སེམས་ཅན་གྱི་ཁམས་ནི་སངས་རྒྱས་ཀྱི་སྐུ་ལ་སོགས་པ་
དཔེ་དགུ་དང་ཆོས་མཚུངས་སོ། །རང་བཞིན་གསུམ་གང་ཞེ་ན། ཁམས་འདིའི་རང་བཞིན་
ཆོས་ཀྱི་སྐུ་དང་། དེ་བཞིན་ཉིད་དང༌། རིགས་ཀྱང་སྟེ། གསུམ་པོ་དེ་ནི་རིམ་པ་ལྟར། དཔེ་
གསུམདང་གཅིག་དང་ནི་ལྔརྣམས་ཀྱིས་ནི་ཤེས་པར་བྱ་སྟེ། རྒྱས་པར་འཆད་དོ། །
གཉིས་པ་རང་བཞིན་སོ་སོར་ཕྱེ་སྟེ་རྒྱས་བཤད་ལ་གསུམ། ཁམས་དེ་ཆོས་སྐུར་
མཚོན་པའི་དཔེ་གསུམ། དེ་བཞིན་ཉིད་དུ་མཚོན་པའི་དཔེ་གཅིག སྙིང་པོ་རིགས་སུ་མཚོན་
- } 29 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་དཔེ་ལྔ་བཤད་པའོ། །དང་པོ་ནི། རང་བཞིན་གསུམ་པོ་དེ་ལས་སངས་རྒྱས་རྣམས་ཀྱི་
ཆོས་སྐུ་ནིརྣམ་པགཉིས་སུ་ཤེས་པར་བྱ་སྟེ། དེ་བཞིན་གཤེགས་པའི་སོ་སོ་རང་གིས་རིག་པར་
བྱ་བ་ཆོས་ཀྱི་དབྱིངས་ཤིན་ཏུ་རྣམ་པར་དག་ཅིང་དྲི་མ་མེད་པ་རྟོགས་བྱ་ཆོས་སྐུ་དང་། དེ་ཐོབ་
པའི་རྒྱུ་མཐུན་པ་བསྟན་པ་དམ་པའི་ཆོས་སོ། །དེ་ཡང་གཉིས་ཏེ་དོན་དམ་བདེན་པའི་དབང་དུ་
བྱས་ནས་རྒྱལ་སྲས་ཀྱི་སྡེ་སྣོད་ཟབ་པའི་ཆོས་སྟོན་པ་དང༌། ཀུན་རྫོབ་ཀྱི་དབང་དུ་བྱས་ནས་
མདོ་དང་དབྱངས་ཀྱིས་བསྙད་པ་ལ་སོགས་པས་བརྗོད་བྱ་སྣ་ཚོགས་པའི་ཚུལ་ནི་སྟོན་པའོ། །
དབྱེ་བ་གསུམ་པོ་དེ་ལས་ཆོས་དབྱིངས་ཤིན་ཏུ་དྲི་མེད་དེ་ནི་རང་བཞིན་གྱིས་འཇིག་རྟེན་ལས་
འདས་པའི་ཕྱིར། འཇིག་རྟེན་ན་དོན་འདི་ལ་ཐམས་ཅད་ནས་མཚོན་ནུས་པའི་དཔེ་ནི་མི་
དམིགས་པས་དེ་བཞིན་གཤེགས་པ་ཉིད་དང་ཁམས་དེ་འདྲ་བ་ཉིད་དུ་བསྟན་པ་ཡིན་ནོ། །
རྟོགས་དཀའ་བས་ཕྲ་མོ་ཆོས་དབྱིངས་ཟབ་མོའི་ཚུལ་བསྟན་པའི་ཆོས་ནི་སྦྲང་རྩི་རོ་ཞིམ་པོར་
གཅིག་པ་བཞིན་ཏེ་སྟོང་པ་ཉིད་སྟོན་པར་རོ་གཅིག་པས་སོ། །བརྗོད་བྱ་རྣམ་པ་སྣ་ཚོགས་པའི་
ཚུལ་བསྟན་པའི་ཆོསནི་འབྲུ་སྣ་ཚོགས་པའི་སྦྱིན་པའི་སྦུབས་ཀྱི་སྙིང་པོ་སྣ་ཚོགས་པ་བཞིན་དུ་
ཤེས་པར་བྱ་སྟེ་བརྗོད་བྱ་སྣ་ཚོགས་པས་སོ། །སྐབས་འདི་ཇི་ལྟར་ནམ་མཁའ་རྟག་ཏུ་ཀུན་སོང་
འདོད་ལ་སོགས་པའི་ལུང་འགྲེལ་པར་དྲངས་པནི། སྔོན་གྱིགསུང་མིན་ཏེ་ལུང་གི་དགོངས་པ་
དང་མ་འབྱོར་བའི་ཕྱིར་རོ། །
གཉིས་པ་ནི། དེ་བཞིན་ཉིད་ཀྱི་དོན་གང་ཞེ་ན། དོན་དམ་པའི་སེམས་ཅན་གང་ཡིན་པ་
དེ་ནི་འདུས་མ་བྱས་པའི་ཕྱིར་རང་བཞིན་གཞན་དུ་འགྱུར་བ་མེད་པ་དང༌། རང་བཞིན་གྱིས་
བཟང་བས་དགེ་བ་དང་
། ངོ་བོ་ཉིད་ཀྱིས་དྲི་མ་མེད་པ་རྣམ་པར་དག་པའི་ཕྱིར་དེ་བཞིན་ཉིད་
འདི་ཆོས་མཐུན་པ་གསུམ་གྱིས་གསེར་གྱི་ནི་གཟུགས་དང་མཚུངས་པར་བརྗོད་པ་ཡིན་ནོ། །
- 1 3 0 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
དེ་བཞིན་ཉིད་འདི་ད་སེམས་ཅན་དང་སངས་རྒྱས་ལ་ཁྱད་མེད་པར་ཡོད་ཀྱང་། གློ་བུར་དྲི་མ་
དག་པ་ལ་དེ་བཞིན་གཤེཊ་པ་ཞེས་བྱའི། ངོ་བོ་ནི་གཉིས་སུ་མེད་དེ། མདོར། འཇམ་
དཔལ་དེ་ལ་དེ་བཞིན་གཤེགས་པ་ནི་བདག་གི་ཉེ་བར་ལེན་པའི་གཞི་རྩ་མཁྱེན་པ་གསུངས་
པར་མཛད་དེ། བདག་རྣམ་པར་དག་པས་སེམས་ཅན་ཐམས་ཅད་རྣམ་པར་དག་པར་རྟོགས་
སོ༑ ༑བདག་རྣམ་པར་དག་པ་གང་ཡིན་པ་དང་སེམས་ཅན་ཐམས་ཅད་རྣམ་པར་དག་པ་གང་
ཡིན་པ་འདི་ནི་གཉིས་སུ་མེད་དོ་གཉིས་སུ་བྱར་མེད་དོ། །ཞེས་སོ། །ལུང་འདི་ལ་བདག་ཅེས་
པ་སངས་རྒྱས་ཀྱི་དེ་བཞིན་ཉིད་དང་སེམས་ཅན་རྣམ་པར་དག་ཅེས་པ་སེམས་ཅན་གྱི་དེ་བཞིན་
ཉིད་དོ། །དེ་བཞིན་ཉིད་དབྱེར་མེད་པ་འདི་མདོ་རྒྱན་དུ། །དེ་བཞིན་ཉིད་དེ་ཐམས་ཅད་ལ། །
ཁྱད་པར་མེད་ཀྱང་དག་གྱུར་པ། །དེ་བཞིན་གཤེགས་ཉིད་དེ་ཡི་ཕྱིར། །འགྲོ་ཀུན་དེ་ཡི་སྙིང་པོ་
ཅན། ཞེས་སོ། །
གསུམ་པ་ལ་གསུམ་གྱི་དང་པོ་རིགས་གཉིས་མཚོན་པའི་དཔེ་གཉིས་ལ་གཉིས། སྤྱི་དོན་
གྱིས་རིགས་གཉིས་གཏན་ལ་དབབ། གཞུང་དོན་གྱིས་དཔེ་དང་འདྲ་ཚུལ་དངོས་སོ། །དང་པོ་
ལ་བཞི། རིགས་ཀྱི་རྣམ་གཞག རིགས་ཆད་དཔྱད་པ། རིགས་ཀྱི་ཆེ་བ། རིགས་ཀྱི་འབྲས་བུ་
འོ༑ ༑དང་པོ་ལ་མདོ་རྒྱན་དུ། མདོ་དང་མཆོག་དང་མཚན་ཉིད་དང༌། །རྟགས་དང་རིགས་
རབདབྱེ་བ་དང་། །ཉེས་དམིགས་དང་ནི་ཕན་ཡོན་དང་། །དཔེ་རྣམས་གཉིསཏེ་རྣམ་པ་དང་།།
ཞེས་པ་ལྟར་བརྒྱད་ཀྱི་དང་པོ་རིགས་ཡོད་པའི་ཚུལ་ནི། སེམས་ཅན་ཐམས་ཅད་ལ་རིགས་
ཡོད་དེ། སྲིད་ཞི་ལ་སྐྱོན་ཡོན་མཐོང་ནས་སྐྱེ་བ་དང་དོན་གཉེར་འབྱུང་བའི་ཕྱིར་ཏེ། འདིར།
གལ་ཏེ་སངས་རྒྱས་ཁམས་མེད་ན་ཞེས་སོགས་ལྟར་རོ། །ཁྱད་པར་གནས་སྐབས་ཐེག་པ་
གསུམ་གྱི་རིགས་ཐ་དད་ཡོད་དེ། རྒྱུ་ཁམས་སྣ་ཚོགས་དང་རྐྱེན་ཐེག་པ་ཐ་དད་ལ་མོས་པ་དང་
རིགསངེས་པ་ཁ་ཅིག་སྒྲུབ་ལ་མངེས་པ་ཁ་ཅིག་མི་སྒྲུབ་པས་ཐ་དད་པ་དང་འབྲས་བུ་བྱང་ཆུབ་
1
3 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་ཐ་དད་པར་དམིགས་པའི་ཕྱིར་ཏེ། མདོ་རྒྱན་དུ། ཁམས་རྣམས་དང་ནི་མོས་པ་དང༌། །
སྒྲུབ་པ་ཐ་དད་དབྱེ་བ་དང་། །འབྲས་བུ་ཐ་དད་དམིགས་པའི་ཕྱིར། །རིགས་ཡོད་ཉིད་དུ་ངེས་
པར་བརྗོད། །ཅེས་སོ། །
གཉིས་པ་རིགས་མཆོག་ཡིན་ཚུལ་ནི། ཐེག་དམན་གྱི་རིགས་ནི་དགེ་བ་ཁྱད་པར་ཅན་དུ་
མ་སྦྱངས་པ་དང་ཡོན་ཏན་ཐམས་ཅད་མེད་པ་དང་གཞན་དོན་མེད་པ་དང་མྱ་ངན་ལས་འདས་
པ་ན་ཟད་པས་དམན་ལ། ཐེག་ཆེན་གྱི་ནི་དེ་ལས་བཟློག་པས་མཆོག་ཡིན་ཏེ། དེར། དེ་དག་
ཁྱད་པར་འཕགས་པ་དང་། །ཐམས་ཅད་དངནི་དོན་ཆེན་དང་། །མི་ཟད་པ་ཡི་རྒྱུ་མཚན་ཕྱིར།།
རིགས་མཆོག་ཉིད་ཅེས་བརྗོད་པ་ཡིན། །ཞེས་སོ། ། །
གསུམ་པ་རིགས་ཀྱི་མཚན་ཉིད་ནི། ཉན་ཐོས་རྣམས་ལ་ཆགས་པའི་དགེ་བ་ལ་ཐར་པའི་
རིགས་སུ་འདོད་དེ། མཛོད་དུ། མ་ཆགས་འཕགས་རིགས། ཞེས་སོ། །ཐེག་ཆེན་གྱི་ནི་མདོ་
རྒྱན་དུ། རང་བཞིན་དང་ནི་རྒྱས་པ་དང་། །དེ་ནི་རྟེན་དང་བརྟེན་པ་དང་། ཡོད་མེད་ཉིད་དང་
ཡོན་ཏན་ནི། །སྒྲོལ་བའི་དོན་དུ་ཤེས་པར་བྱ། །ཞེས་པས་ཡོན་ཏན་སྒྲོལ་ཞིང་འབྱུང་བའི་
གཞིའམ་ས་བོན་ནི་རིགས་ཀྱི་དོན་ཡིན་ལ། དབྱེ་ན་རྟེན་རང་བཞིན་གྱི་རིགས་ཆོས་དབྱིངས་དྲི་
བཅས་དང་། བརྟེན་པ་རྒྱས་པའི་རིགས་དགེ་བའི་རྐྱེན་ཡང་དག་པར་བླངས་པའོ། །གཉིས་ཀ་
ཡང་རྒྱུའི་དངོས་པོར་ཡོད་ལ་འབྲས་བུའི་དངོས་པོར་མེད་པའོ། །མིང་གི་རྣམ་གྲངས་ནི། བྱང་
སར། རིགས་དེ་ནི་གཞི་ཞེས་ཀྱང་བྱ། རྟོན་པ་དང་། རྒྱུ་དང་། རྟེན་དང་། ཉེར་གནས་དང་།
སྔོན་དུ་འགྲོ་བ་དང་གནས་ཞེས་བྱའོ། །ཞེས་དང་། རིགས་དེ་ནི་ས་བོན་ཞེས་ཀྱང་བྱ། ཁམས་
དང་རང་བཞིན་ཞེས་ཀྱང་བྱའོ། །ཞེས་སོ། །ཡང་སད་པའི་རྟགས་མེད་ཀྱི་བར་དུ་རྟོགས་དཀའ་
བས་ཕྲ་བ་དང་། སད་པའི་རྟགས་ཡོད་ན་རྟོགས་སླ་བས་རགས་པ་སྟེ། དེར། དེ་ཡང་འབྲས་
- 1 32 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
བུ་ཡང་དག་པར་མ་གྲུབ་པ་ནི་འབྲས་བུ་མེད་པས་ཆ་ཕྲ་བ་ཡིན་ནོ། །འབྲས་བུ་ཡང་དག་པར་
གྲུབ་པནི་འབྲས་བུ་དང་བཅས་པས་རིགས་པ་ཡིན་ནོ། །ཞེས་སོ། །
བཞི་པ་རིགས་མཆོག་གི་རྟགས་ནི། སྦྱོར་བའི་སྔོན་རོལ་ནས་སེམས་ཅན་ལ་སྙིང་བརྩེ་བ་
དང་ཐེག་ཆེན་གྱི་ཆོས་ལ་མོས་པ་དང་དཀའ་སྤྱད་ལ་ཇི་མི་སྙམ་པའི་བཟོད་པ་དང་དགེ་བ་ཕར་
ཕྱིན་དྲུག་སྤྱོད་པ་རྣམས་བྱང་སེམས་ཀྱི་རིགས་ཀྱི་རྟགས་ཏེ། མདོ་རྒྱན་དུ། སྦྱོར་བའི་སྔོན་
དུ་སྙིང་རྗེ་དང་། །མོས་པ་དང་ནི་བཟོད་པ་དང་། །དགེ་བ་ཡང་དག་སྤྱོད་པ་ནི། །རིགས་ཀྱི་
རྟགས་སུ་ཤེས་པར་བྱ། །ཞེས་སོ། །
ལྔ་པ་རབ་ཏུ་དབྱེ་བ་ནི། རང་གི་བྱང་ཆུབ་གཞན་དུ་མི་འགྱུར་བར་ཐོབ་པར་ངེས་པ་དང་།
ལམ་གཞན་དུ་འགྱུར་སྲིད་པ་མ་ངེས་པ་དེ་གཉིས་པོ་ལ་རིམ་པ་བཞིན་རྐྱེན་གྱིས་མི་འཕྲོགས་པ་
དང་འཕྲོགས་པ་ཞེས་བརྗོད་པས་བཞི་སྟེ། དེར། རིགས་ནི་ངེས་དང་མ་ངེས་དང་། །རྐྱེན་
རྣམས་ཀྱིས་ནི་མི་འཕྲོགས་དང་། །འཕྲོགས་པ་ཉིད་དེ་མདོར་ན་རིགས། །དབྱེ་བ་འདི་ནི་རྣམ་
པབཞི། །ཞེས་སོ། །
དྲུག་པ་རིགས་ཀྱི་ཉེས་པ་ནི། རིགས་ཡོད་ཀྱང་སྟོན་ལ་མི་འཇུག་པའི་ཉེས་པ་བཞི་ཡོད་དེ།
ཉོན་མོངས་པ་གོམས་པ་མང་བ་དང༌། མི་དགེ་བའི་གྲོགས་པོ་བརྟེན་པ་དང་། རྫས་ཀྱིས་
ཕོངས་པ་དང་། རྗེ་དཔོན་ལ་སོགས་པའི་དབང་དུ་གྱུར་པའོ། ། དེ་ཡང་། དེར། ཉོན་མོངས་
གོམས་དང་གྲོགས་ངན་དང༌། །ཕོངས་དང་གཞན་གྱི་དབང་ཉིད་དེ། །མདོར་ན་རིགས་ཀྱི་
ཉེས་དམིགསནི། ། །
རྣམ་པ་བཞིར་ནི་ཤེས་པར་བྱ། །ཞེས་སོ། །
བདུན་པ་རིགས་ཀྱི་ཕན་ཡོན་ནི། རིགས་སད་པ་ལ་ཕན་ཡོན་བཞི་སྟེ། ངན་སོང་དུ་དུས་
རིང་ཞིག་ན་འགྲོ་ཡི་ཡང་ཡང་མི་འགྲོ་བ་དང་། སོང་ཡང་མྱུར་དུ་ཐར་བ་དང་དེར་གནས་ཀྱི་
- 1 3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ང་ལས
བར་ཡངགཞན་ལས་སྡུག་བསྔལ་ཆུང་བདང་། དེ་ལ་སྐྱོ་བདང་བཅས་པའི་སེམས་འབྱུང་ཞིང་
དེར་སྐྱེས་པའི་སེམས་ཅན་སྨིན་པར་བྱེད་པའོ། །དེ་ཡང་དེར། རིང་མོ་ཞིག་ན་ངན་སོང་དུ། །
འགྲོ་ཞིང་མྱུར་དུ་ཐར་བ་དང༌། །དེ་ནའང་སྡུག་བསྔལ་ཆུང་ངུ་མྱོང༌། །སྐྱོ་བཅས་སེམས་ཅན་
སྨིན་པར་བྱེད། །ཅེས་སོ། །
བརྒྱད་པ་རིགས་ཀྱི་དཔེར་བརྗོད་པ་གཉིས་ཀྱི་དང་པོ་གསེར་དང་འདྲ་བ་ནི། གསེར་གྱི་
རིགས་པ་ཆེན་པོ་དེ་གསེར་མང་པོ་དང་འོད་གསལ་བ་དང་དྲི་མ་མེད་པ་དང་ལས་སུ་རུང་བ་
དང་བཞིའི་གནས་ཡིན་པ་ལྟར་རྒྱལ་སྲས་ཀྱི་རིགས་ཀྱང་དགེ་བའི་རྩ་བ་མང་པོ་དང་ཡེ་ཤེས་
འོད་གསལ་དང་ཉོན་མོངས་པའི་དྲི་མ་མེད་པ་དང་མངོན་ཤེས་ལ་སོགས་པའི་མཐུའི་གནས་
ཡིན་པས་འདྲ་སྟེ། དེར། གསེར་གྱི་རིགས་བཞིན་ཤེས་པར་བྱ། །དགེ་བ་དཔག་ཏུ་མེད་པའི་
གནས། །ཡེ་ཤེས་དངནི་དྲི་མེད་ལྡན། །མཐརྣམས་ཀྱི་ཡང་གནས་ཡིན་ནོ། །ཞེས་སོ། །
གཉིས་པ་རིན་ཆེན་འདྲ་བ་ནི། རིན་པོ་ཆེའི་རིགས་ཆེན་པོ་དེ་རིགས་དང་ལྡན་པ་དང་། ཁ་
དོག་ཕུན་ཚོགས་དང་། དབྱིབས་ཕུན་ཚོགས་དང་། ཚད་ཕུན་སུམ་ཚོགས་པ་བཞིན་དུ། རྒྱལ་
སྲས་ཀྱི་རིགས་ཀྱང་བྱང་ཆུབ་ཆེན་པོ་དང་། ཡེ་ཤེས་ཆེན་པོ་དང་། འཕགས་པའིཏིང་ངེ་འཛིན་
དང་། སེམས་ཅན་མང་པོ་སྨིན་པར་བྱེད་པའི་རྒྱུ་མཚན་ཡིན་པའི་ཕྱིར་འདྲ་སྟེ། དེར། རིན་ཆེན་
མཆོག་རིགས་བཞིན་ཤེས་བྱས། །བྱང་ཆུབ་ཆེན་པོའི་རྒྱུ་མཚན་ཕྱིར། །ཡེ་ཤེས་ཆེ་དང་ཏིང་
འཛིན་འཕགས། །སེམས་ཅན་མང་པོའི་དོན་གནས་ཕྱིར། །ཞེས་སོ། །
གཉིས་པ་ནི། རིགས་ཆད་པ་སྲིད་དམ་མི་སྲིད་ཅེ་ན་རང་བཞིན་གྱི་རིགས་ནི་ཆད་པ་མི་
སྲིད་ཏེ། འདིར་རྟག་ཏུ་སངས་རྒྱས་སྙིང་པོ་ཅན་ཞེས་དང་། མདོར། སེམས་ཅན་འདི་དག་ནི་
རྟག་ཏུ་དེ་བཞིན་གཤེགས་པའི་སྙིང་པོ་ཅན་ནོ་ཞེས་གསུངས་པའི་ཕྱིར་དང་། གལཏེ་དེ་སྲིད་ན་
- 1
3 4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ཆོས་ཉིད་མེད་པའི་ཆོས་ཅན་སྲིད་པར་ཐལ་བའི་ཕྱིར། རྒྱས་པའི་རིགས་ནི་ཆད་པ་སྲིད་དེ།
མདོ་རྒྱན་དུ། ལ་ལ་གཅིག་ཏུ་ཉེས་པ་སྤྱོད་ངེས་ཡོད། །ལ་ལ་དཀར་པོའི་ཆོས་རྣམས་ཀུན་དུ་
བཅོམ། །ལ་ལ་ཐར་པའི་ཆ་མཐུན་དགེ་བ་མེད། །དཀར་པོ་དམན་པ་ཡོད་པ་རྒྱུ་དང་བྲལ། །
ཞེས་པས། གནས་སྐབས་སུ་ཆད་པ་བཞི་དང༌། གཏན་དུ་ཆད་པ་གཅིག་གོ །དང་པོ་ཡང༌།
མཐའ་གཅིག་དུ་མཚམས་མེད་ལ་སོགས་པའི་ཉེས་པ་སྤྱོད་པར་ངེས་པ་དང་། ལོག་པར་ལྟ་
བས་དཀར་པོ་དགེ་བའི་ཆོས་བཅོམ་པ་དང་། ཐར་པ་ཆ་མཐུན་མ་བསྐྱེད་པས་སད་མ་ནུས་པ་
དང༌། ཅུང་ཟད་ཡོད་ཀྱང་ཚོགས་མ་རྫོགས་པ་སྟེ་བཞི་པོ་འདི་དམན་པས་མེད་པར་བཞག་པ་
བུ་ངན་པ་ལ་བུ་མེད་ཅེས་པ་བཞིན་ནོ། །གཏན་ཆད་པ་ནི་ཐར་པའི་རྒྱུ་རྒྱས་པའི་རིགས་གཏན་
མེད་པའོ། །འདིར་སེམས་ཙམ་པ་རིགས་ཆད་འདོད་ལ་དབུ་མ་པ་མི་འདོད་ཅེས་ཟེར་ཞིང་།
མདོ་སྡེ་རྒྱན་གྱི་ལུང་འདི་ཡང་སེམས་ཙམ་གྱི་ལུགས་སུ་འདོད་པ་མང་མོད། ལེགས་པར་
དཔྱད་ན་མདོ་སྡེ་རྒྱན་གྱིས་ཆོས་མཆོག་ཆེན་པོའི་བར་དུ་དབུ་སེམས་ཐུན་མོང་བ་དང་། ས་དང་
པོ་ནས་སེམས་ཙམ་ལས་འདས་པ་སྟོན་པས་རིགས་ཆད་བཤད་པ་འདི་ཡང་དབུ་སེམས་ཐུན་
མོང་བ་ཡིན་ནོ། །གལ་ཏེ་དབུ་མ་པའི་ལུགས་ལ་རྒྱས་པའི་རིགས་ཆད་པ་མི་སྲིད་ན། འདིར།
ཡང་དག་བླངས་པ་མཆོག་ཉིད་དོ། །ཞེས་པདང་འགལཏེ། མ་བླངས་གོང་དུ་མེད་པར་རིགས་
སོ༑ ༑ཡང་བྱང་སར། དེ་ལ་རང་བཞིན་གྱིས་གནས་པའི་རིགས་ནི་བྱང་ཆུབ་སེམས་དཔའ་
རྣམས་ཀྱི་སྐྱེ་མཆེད་དྲུག་གི་ཁྱད་པར་གང་ཡིན་པ་སྟེ། དེ་ནི་གཅིག་ནས་གཅིག་ཏུ་བརྒྱུད་དེ་
འོངས་པ་ཐོག་མ་མེད་པའི་དུས་ཅན་ཆོས་ཉིད་ཀྱིས་ཐོབ་པ་དེ་ལྟ་བུ་ཡིན་ནོ། །ཞེས་གསུངས་པ་
འདི་སེམས་ཙམ་པའི་ལུགས་སུ་བྱེད་པ་ཡང་མི་རིགས་ཏེ། བྱང་ས་དབུ་མའི་གཞུང་ཡིན་པས་
སོ༑ ༑སྐྱེ་མཆེད་དྲུག་གི་ཁྱད་པར་ཞེས་པ་ཡིད་ཀྱི་སྐྱེ་མཆེད་དུ་འདོད་པ་ཡང་དཔྱད་དགོས་ཏེ།
ཆོས་ཉིད་ཀྱིས་ཐོབ་པ་ཞེས་གསུངས་པས་སོ༑ ༑དེས་ན་ཕྱིའི་སྐྱེ་མཆེད་ཆོས་ཀྱི་ཁྱད་པར་དུ་
-1 3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་པར་བྱའོ། །
གསུམ་པ་ནི། གནས་སྐབས་སུ་ཐེག་པ་ཆེན་པོའི་ཆོས་ལ་ཟབ་ཅིང་རྒྱ་ཆེ་བར་མི་ཤེས་
བཞིན་དུ་མོས་པ་ཆེན་པོ་འབྱུང་ཞིང་སྒྲུབ་པ་ལ་མི་སྐྱོ་བར་བཟོད་པ་དང་། མཐར་འཇིག་རྟེན་
དང་ཉན་ཐོས་ཀྱི་ཕུན་སུམ་ཚོགས་པ་གཉིས་ཀྱི་མཆོག་བྱང་ཆུབ་ཆེན་པོ་འཐོབ་པ་ནི། རྒྱལ་
སྲས་ཀྱི་རིགས་རང་བཞིན་གྱིས་ཡོན་ཏན་དང་ལྡན་པ་དང་རྒྱས་པའི་ཆེ་བ་ཉིད་ཡིན་ཏེ། མདོ་
རྒྱན་དུ། ཟབ་ཅིང་རྒྱ་ཆེར་བཤད་པ་གཞན་ལ་ཕན་ཕྱིར་བསྟན་པའི་ཆོས་ཆེན་ལ། །མི་ཤེས་
བཞིན་དུ་མོས་པ་ཤིན་ཏུ་རྒྱ་ཆེན་འབྱུང་ཞིང་སྒྲུབ་ལ་བཟོད། །དེ་དག་ཐ་མར་རྣམ་པ་གཉིས་
མཆོག་ཕུན་སུམ་ཚོགས་གྱུར་གང་ཡིན་དེ། །བྱང་ཆུབ་སེམས་དཔའ་རང་བཞིན་ཡོན་ཏན་ལྡན་
ཏེ་རྒྱས་པའི་རིགས་ལས་ཤེས། །ཞེས་སོ། །
བཞི་པ་ནི་རྒྱལ་སྲས་ཀྱི་རིགས་འདི། རང་གཞན་ལ་ཕན་བདེ་བྱེད་པའི་འབྲས་བུས་བརྒྱན་
ཞིང་བདེ་སྡུག་གི་ལས་འབྲས་ཞི་ལ་ཡོན་ཏན་རྒྱ་ཆེན་པོ་དང་ལྡན་པའི་བྱང་ཆུབ་ཀྱི་ཤིང་གི་
འབྲས་བུ་དང་ལྡན་པས་བྱང་ཆུབ་ཀྱི་རྩ་བ་བཟངཔོ་ཉིད་ཡིནཏེ། དེར། ཡོན་ཏན་ཤིན་ཏུ་རྒྱ་ཆེ་
བྱང་ཆུབ་ཤིང་བསྐྱེད་ཕྱིར། །བདེ་དང་སྡུག་བསྔལ་ཆེན་པོ་ཞི་བ་ཐོབ་བྱའི་ཕྱིར། །བདག་དང་
གཞན་ལ་ཕན་བདེ་བྱེད་པའི་འབྲས་བུའི་ཕྱིར། །རིགས་མཆོག་དེ་ནི་རྩ་བ་བཟང་པོ་ལྟ་བུ་ཡིན།།
ཞེས་སོ། །
གཉིས་པ་ནི། གཏེར་དང་པོ་ནས་ས་འོག་ན་ཡོད་པ་དང་འབྲས་བུའི་ཤིང་ལྗོན་པ་
གསར་དུ་བསྐྱེད་པ་བཞིན་དུ། རིགས་དེ་ལ་དབྱེ་བརྣམ་པ་གཉིས་སུ་ཤེས་པར་བྱ་སྟེ། ཐོག་
མ་མེད་པ་ནས་རྩོལ་བས་མ་ཁྱབ་པར་རང་བཞིན་གྱིས་གནས་པ་རང་བཞིན་གྱི་རིགས་དང་།
ཐར་པའི་རྒྱུའི་དགེ་བ་རྩོལ་བས་ཡང་དག་པར་བླངས་པ་མཆོག་རྒྱས་པའི་རིགས་ཉིད་དོ། །
-
1
- 1 3 6 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
གཉིས་པ་རིགས་དེས་སྐུ་གསུམ་འཐོབ་ཚུལ་ནི་རིགས་འདི་གཉིས་ཀྱི་རྒྱུ་ལས་ཚོགས་གཉིས་ཀྱི་
རྐྱེན་གྱིས་སངས་རྒྱས་ཀྱི་སྐུ་གསུམ་ཐོབ་པར་འདོད་པ་ཡིན་ནོ། །དེ་ཡང་དང་པོ་རང་བཞིན་གྱི་
རིགས་ཀྱིས་རྒྱུ་བྱས་ཏེ་ཡེ་ཤེས་ཀྱི་ཚོགས་ཀྱིས་གཙོ་པོའི་རྐྱེན་བྱས་པས། དྲི་བཅས་ཀྱི་གནས་
སྐབས་ལས་དྲི་མེད་དུ་འགྱུར་བའི་ཕྱིར་སྐུ་ནི་དང་པོ་ཆོས་སྐུ་འཐོབ་ཏེ། གཉིས་པ་རྒྱས་པའི་
རིགས་ཀྱིས་རྒྱུ་བྱས་པ་ཡིས་ནི་བསོད་ནམས་ཀྱི་ཚོགས་ཀྱིས་གཙོ་པོའི་རྐྱེན་བྱས་ཏེ་ཕྱི་མ་
གཟུགས་སྐུགཉིས་འཐོབ་པོ། །
གསུམ་པ་སྐུ་གསུམ་མཚོན་པའི་དཔེ་གསུམ་ནི། དེ་ལྟར་སྐུ་གསུམ་ལས་ངོ་བོ་ཉིད་ཀྱི་སྐུ་
ཡོན་ཏན་གྱིས་མཛེས་པ་ནི་རིན་ཆེན་བདུན་ལས་བྱས་པའི་སྐུ་སྔར་ཡོད་དང་འདྲ་བར་ཤེས་པར་
བྱ་སྟེ། རང་བཞིན་གྱིས་ཀྱི་གྲུབགློ་བུར་དུ་བྱས་པ་མིན་པའི་ཕྱིར་དང་སྟོབས་ལ་སོགས་པ་ཡོན་
ཏན་རིན་ཆེན་ལྟ་བུ་དུ་མའི་གཏེར་ཡིན་པའི་ཕྱིར་རོ། །ཆོས་ཆེན་པོ་ཐེག་ཆེན་གྱི་རྒྱལ་པོ་སྲིད་ཆེ་
བ་ལ་ལོངས་སྤྱོད་པ་དང་ལྡན་པའི་ཕྱིར་ཆོས་ལ་རྟོགས་པར་ལོངས་སྤྱོད་ལོངས་སྐུ་ནི། གླིང་
བཞིའི་སྲིད་ལ་ལོངས་སྤྱོད་པའི་འཁོར་ལོ་སྒྱུར་བ་བཞིན་ནོ། ལོངས་སྐུའི་གཟུགས་བརྙན་གྱི་
ཚུལ་དུ་གདུལ་བྱའི་བློ་ལ་ཤར་བ་ཡི་ནི་རང་བཞིན་ཡིན་པའི་ཕྱིར་སྤྲུལ་པའི་སྐུ་དུ་མ་ནི་གསེར་
གྱི་རྒྱུ་ལས་གཟུགས་དུ་མ་བཅོས་མར་བྱས་པ་ལྟ་བུའོ། །དེ་ལ་དེ་བཞིན་གཤེགས་པ་ནི་སྐུ་
གསུམ་གྱིས་ཕྱེ་བ་མིན་ལ་ཁམས་ནི་སྐུ་གསུམ་ཐོབ་པའི་རྒྱུ་ཡིན་པས་འདིར་ཁམས་ཀྱི་དོན་ནི་
རྒྱུའི་དོན་ཏེ། མདོར། །གང་གི་ཕྱིར་དེ་ལ་ཡང་སེམས་ཅན་དང་སེམས་ཅན་ལ་དེ་བཞིན་
གཤེགས་པའི་ཁམས་འགྲུབ་པ་སྙིང་པོར་གྱུར་པ་ཡོད་མོད་ཀྱི་སེམས་ཅན་དེ་དག་གིས་ཤེས་པ་
མ་ཡིན་ནོ། །ཞེས་སོ། འདིར་ཁ་ཅིག དཔེ་དགུས་དོན་དགུ་སེམས་ཅན་ལ་ཡོད་པར་བསྟན་
པས་གསུང་རབ་གཉིས་དང་རྒྱས་པའི་རིགས་དང་གཟུགས་སྐུ་གཉིས་ཀྱང་སེམས་ཅན་གྱི་
གནས་སྐབས་ནས་ཡོད་དོ་ཞེས་སྨྲ་བ་ནི་འཁྲུལ་ཏེ་གཟུགས་སྐུ་གཉིས་ཀྱིས་གསུངས་པ་ལ་
ཚལ་དུ་གདུལ་བྱའི་བློ་ལ
ས་མར་བྱས་པ་ལྟ་བུལ།ན་པས་འདིར་ཁམ་
- 1 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟོས་པའི་ཕྱིར་དང་གསར་དུ་བླངས་པའི་ཕྱིར་དང་བསྐྱེད་འབྲས་ཡིན་པའི་ཕྱིརགོ་རིམ་བཞིན་
ནོ༑ ༑འོ་ན་དོན་ལྔ་པོའང་ཡོད་པར་བསྟན་པ་ཅི་ཞེ་ན། དོན་ལྔ་པོའི་རྟེན་སྙིང་པོ་ཡོད་པ་དང་
དོན་ལྔ་ཡོད་པ་རྟགས་སུ་བྱས་ནས་སེམས་ཅན་ལ་སྙིང་པོ་ཡོད་པར་སྒྲུབ་པ་ལ་དགོངས་ཏེདོན་
ལྔ་པོ་དེ་འབྱུང་བ་སྙིང་པོ་མེདན་མི་སྲིད་པས་སོ། །
གཉིས་པདོན་དེའི་སྒྲུབ་བྱེད་བཤད་པ་ནི། དེ་ལྟར་དེ་བཞིན་གཤེགས་པའི་སྙིང་པོ་སེམས་
ཅན་ལ་ཡོད་པར་བསྟན་པ་འདི་ནི། ཆོས་མངོན་པའི་མདོར། ཐོག་མ་མེད་དུས་ཅན་གྱི་ཁམས།།
ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་ན་འགྲོ་ཀུན་དང་། །མྱ་ངན་འདས་པའང་
ཐོབ་པ་ཡིན། ཞེས་པསགསལ་བར་གསུངསཏེ། མདོ་དེའི་དོན་ཡང་མདོ་གཞན་གྱིས་གསལ་
བར་བསྟན་ཏོ། དེ་ཡང་ཐོག་མ་མེད་དུས་ཅན་ཞེས་པའི་དོན་ནི་ཞེས་མདོ་མང་པོར་སྙིང་པོ་ཉིད་
ལ་དགོངས་ནས། སྔོན་གྱི་མཐའ་མི་དམིགས་སོ། །ཞེས་སོ། །ཁམས་ཞེས་བྱ་བའི་དོན་ནི།
དཔལ་འཕྲེང་དུ། བཅོམ་ལྡན་འདས་དེ་བཞིན་གཤེགས་པའི་སྙིང་པོ་འདི་ནི་དམ་པའི་ཆོས་ཀྱི་
དབྱིངས་ཀྱི་སྙིང་པོ་ལགས་སོ། །ཆོས་ཀྱི་སྐུའི་སྙིང་པོ་ལགས་སོ། །འཇིག་རྟེན་ལས་འདས་པའི་
ཆོས་ཀྱི་སྙིང་པོ་ལགས་སོ། །རང་བཞིན་གྱིས་ཡོངས་སུ་དག་པའི་ཆོས་ཀྱི་སྙིང་པོ་ལགས་སོ། །
ཞེས་སོ། །ཆོས་རྣམས་ཀུན་གྱི་གནས་ཡིན་ཏེ་ཞེས་བྱ་བའི་དོན་ནི། དེར། བཅོམ་ལྡན་
འདས་ཅིའི་སླད་དུ་དེ་བཞིན་གཤེགས་པའི་སྙིང་པོ་ནི་འབྲེལ་པརྣམ་པར་དབྱེ་བ་མེད་པ་འབྲལ་
མི་ཤེས་པ་འདུས་མ་བྱས་པའི་ཆོས་རྣམས་ཀྱི་གནས་དང་གཞི་དང་རྟེན་ལགས་ལ། བཅོམ་
ལྡན་འདས་དེ་བཞིན་གཤེགས་པའི་སྙིང་པོ་ནི་མ་འབྲེལ་བ་རྣམ་པར་དབྱེ་བ་དང་བཅས་པའི་
ཆོས་བྲལ་ཤེས་པ་འདུས་བྱས་ཀྱི་ཆོས་རྣམས་གྱི་གནས་དང་གཞི་དང་རྟེན་བྱས་སོ། །ཞེས་སོ།།
དེ་ཡོད་པས་ན་འགྲོ་ཀུན་དང༌། ཞེས་བྱ་བའི་དོན་ནི། དེར། བཅོམ་ལྡན་འདས་དེ་བཞིན་
- 1
3
8 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
གཤེགས་པའི་སྙིང་པོ་མཆིས་ན་དེ་ལ་འཁོར་བ་ཞེས་ཚིག་གིས་བརྟགས་པ་ལགས་སོ༑ ༑ཞེས་
སོ༑ ༑མྱ་ངན་འདས་པའང་ཐོབ་པར་འགྱུར་། ཞེས་བྱ་བ་འདི་ནི། དེར། བཅོམ་ལྡན་འདས་
གལ་ཏེ་དེ་བཞིན་གཤེགས་པའི་སྙིང་པོ་མ་མཆིས་ན་སྡུག་བསྔལ་ལ་ཡང་ཡིད་འབྱུང་བར་མི་
འགྱུར་ཞིང་། མྱ་ངན་ལས་འདས་པ་ལའང་འདོད་པ་དང་དོན་དུ་གཉེར་བ་དང་སྨོན་པར་ཡང་
མི་འགྱུར་རོ། །ཞེས་སོ། ། །
གཉིས་པ་སྙིང་པོ་དམན་པས་མཐོང་བ་དགའ་བར་བསྟན་པ་ནི། ཁམས་དེ་ཉིད་རང་བྱུང་
སངས་རྒྱས་རྣམས་ཀྱི་ཆོས་དོན་དམ་བདེན་པ་ཡིན་པས་ཚུ་རོལ་མཐོང་བའི་ཤེས་པའི་ཡུལ་
མིན་པ་སྟེ། དེས་ན་སངས་རྒྱས་ཀྱི་གསུངས་ལ་དད་པ་ཉིད་ཀྱིས་རྟོགས་བྱ་ཡིན་པས། རྟོག་
པས་བསམ་པ་དང་བརྟག་པར་བྱ་བ་མ་ཡིན་གྱི་ཡིད་ཆེས་པར་བྱ་བ་འབའ་ཞིག་ཏུ་ཟད་དོ། །
དེའི་ཕྱིར་དེ་བཞིན་གཤེགས་པའི་སྙིང་པོ་དེ་དུས་ཐམས་ཅད་དུ་ཐམས་ཅད་ལ་ཁྱད་པར་མེད་
པར་ཡོད་དོ། །ཞེས་བྱ་བ་ནི་ཆོས་ཉིད་ཚད་མར་བྱས་ནས་བལྟ་བར་བྱ་སྟེ། སྙིང་པོའི་མདོར།
རིགས་ཀྱི་བུ་དག་འདི་ནི་ཆོས་རྣམས་ཀྱི་ཆོས་ཉིད་དེ༑ དེ་བཞིན་གཤེགས་པ་རྣམས་བྱུང་ཡང་
རུང་མ་བྱུང་ཡང་རུང་སྟེ། སེམས་ཅན་འདི་དག་ནི་རྟག་ཏུ་དེ་བཞིན་གཤེགས་པའི་སྙིང་པོ་ཅན་
ནོ༑ ༑ཞེས་སོ། །དེས་ན་ཁམས་འདི་ཆོས་ཉིད་ཡིན་པས་སྔར་ཇི་ལྟ་བ་དེ་ལྟ་བུར་གནས་ཀྱི་
གཞན་དུ་མི་འགྱུར་རོ་ཞེས་བྱ་བའི་རིགས་པས། ཁམས་རྟོགས་པ་ལ་ཆོས་ཉིད་ཁོ་ན་རྟེན་དང་
རིགས་པ་ཡིན་ནོ། ཁམས་དེ་ཐམས་ཅད་ལ་ཐམས་ཅད་ཀྱི་ཚེ་ཡོད་ན་ཐམས་ཅད་ཀྱིས་མི་
མཐོང་བ་ཅི་ཞེ་ན། དཔེར་ན་ཉི་མའི་དཀྱིལ་འཁོར་འོད་འབར་བ་ཡོད་ཀྱང་མིག་མེད་པས་ནི་
མཐོང་བ་མེད་པ་ལྟར། ཁམས་ཡོད་ཀྱང་དེ་མཐོང་བའི་ཡེ་ཤེས་ཀྱི་མིག་དང་མི་ལྡན་པ་སོ་སོ་སྐྱེ་
བོ་དང་། ཉན་ཐོས་དང་། རང་སངས་རྒྱས་དང༌། ཐེག་པ་ལ་གསར་དུ་ཞུགས་པའི་བྱང་ཆུབ་
སེམས་དཔའ་སྟེ་བཞིས་མི་མཐོང་ངོ༌། །དེ་ཡང་། དཔལ་འཕྲེང་དུ། བཅོམ་ལྡན་འདས་དེ་
- Y 3 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་གཤེགས་པའི་སྙིང་པོ་ནི་སེམས་ཅན་འཇིག་ཚོགས་ལ་ལྟ་བར་ལྷུང་བརྣམས་དང་ཕྱིན་
ཅི་ལོག་ལ་མངོན་པར་དགའ་བ་རྣམས་དང་སྟོང་པ་ཉིད་ལ་སེམསརྣམ་པར་གཡེངས་པརྣམས་
ཀྱི་སྤྱོད་ཡུལ་མ་ལགས་སོ། །ཞེས་སོ། །དེ་ལ་འཇིག་ཚོགས་སུ་ལྟ་བར་ལྷུང་བ་ནི་སོ་སྐྱེ་སྟེ།
ཕུང་སོགས་ཟག་བཅས་རྣམས་ལ་བདག་དང་བདག་གི་བར་ཁས་བླངས་ནས་ང་དང་ང་ཡིར་
འཛིན་པ་ལ་ཞེན་པས་འཇིག་ཚོགས་འགགས་པའི་དབྱིངས་ལ་མོས་པར་ཡང་མི་ནུས་ན་རྟོགས་
པར་ལྟ་ག་ལ་འགྱུར་བའོ། །ཕྱིན་ཅི་ལོག་ལ་མངོན་པར་དགའ་བ་ནི་ཉན་ཐོས་དང་རང་སངས་
རྒྱས་ཏེ། སྙིང་པོ་རྟག་པ་དང་བདེ་བ་དང་བདག་དང་གཙང་བར་བསྒོམ་པར་བྱ་བ་ལས། མི་
རྟག་པ་དང་སྡུག་བསྔལ་བ་དང་། བདག་མེད་པ་དང་མི་གཙང་བར་བསྒོམ་པ་ལ་དགའ་བས་
རྟག་སོགས་ཀྱི་མཚན་ཉིད་ཅན་གྱི་ཁམས་མི་རྟོགས་སོ། །དེ་ཡང་། མྱང་འདས་ཆེན་པོར།
དགེ་སློང་དག་དཔེར་ན་སོས་ཀའི་དུས་ལ་བབ་པ་ན་སྐྱེ་བོ་དག་ཁྲུས་རས་བཅིངས་ཏེ། རང་གི་
རྒྱན་དང་ཉེ་བར་སྤྱོད་པ་དག་གིས་ཆུ་ལ་རྩེའོ། །དེ་ནས་དེར་ཅིག་གིས་རིགས་དང་ལྡན་པའི་
ནོར་བུ་བཻདཱུརྱ་ཆུའི་ནང་དུ་བཞག་པ་དང་། དེ་ནས་བེདཱུརྱ་དེའི་དོན་དུ་དེ་དག་ཐམས་ཅད་རྒྱན་
བཞག་ནས་ཞུགས་པར་གྱུར་ཏེ། དེ་ནས་དེ་ན་ཡོད་པའི་གསེག་མའི་གྱོ་མོ་དེ་དག་ལ་དེ་དག་
ནོར་བུའོ་སྙམ་ནས་བཟུངས་ཏེ། བདག་གིས་ནོར་བུ་རྙེད་དོ་སྙམས་ནས་ཕྱུང་ངོ༌། ཕྱུང་ནས་
ཀྱང་རྫི་ངགི་འགྲམ་དུ་བལྟས་པ་ན་འདིནོར་བུ་མ་ཡིན་ནོ་སྙམ་པའི་འདུ་ཤེས་རབ་ཏུ་འཇུག་གོ།
རྫིང་གི་ཆུ་དེ་ཡང་ནོར་བུའི་མཐུས་ནོར་བུའི་འོད་དང་འདྲ་བར་སྣང་ངོ། །དེ་དག་དེ་ལྟར་སྣང་
བའི་ཆུ་དེ་མཐོང་ནས་ཨེ་མའོ་ནོར་བུའོ་སྙམ་པའི་ཡོནཏན་གྱི་འདུ་ཤེས་རབ་ཏུ་ཞུགས་སོ། །དེ་
ནས་དེ་ལ་ཐབས་མཁས་ཤིང་ཡིད་གཞུངས་བགཅིག་གིས་ནོར་བུ་དེ་ཁོ་ན་བཞིན་དུ་རྙེད་པར་
གྱུར་ཏོ། །དགེ་སློང་དག་དེ་བཞིན་དུ་ནོར་བུ་ལྟར་ཆོས་ཀྱི་དེ་ཁོ་ན་མི་ཤེས་པ་ཁྱེད་ཀྱིས་ཐམས་
- 1 4 O -



བུ
གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
ཅད་མི་རྟག་པ་དང་ཐམས་ཅད་སྡུག་བསྔལ་བ་དང་ཐམས་ཅད་བདག་མེད་པ་དང་ཐམས་ཅད་
མི་གཙང་བའོ་ཞེས་འཇིག་རྟེན་པ་ཐམས་ཅད་ཀྱིས་བསྒོམས་ཤིང་བསྒོམ་པ་མང་དུ་བྱས་ཤིང་
མང་དུ་བྱས་པས་ཉེ་བར་བཞག་པ་དེ་ཐམས་ཅད་ནི་དོན་མེད་དོ། །དགེ་སློང་དག་དེའི་ཕྱིར་
རྫིང་གི་གསེག་མ་དང་གྱོ་མོར་རྣམ་པར་གནས་པ་ལྟར་མི་འགྱུར་བར་ཁྱེད་ཅག་ཐབས་ལ་
མཁས་པར་གྱིས་ཤིག དགེ་སློང་དག་ཁྱེད་ཀྱིསགང་དང་གང་ ཐམས་ཅད་མི་རྟག་པ་དང་
ཐམས་ཅད་སྡུག་བསྔལ་བ་དང་ཐམས་ཅད་བདག་མེད་པ་དང་ཐམས་ཅད་མི་གཙང་བའོ་ཞེས་
འཛིན་པ་ཐམས་ཅད་ཀྱིས་བསྒོམས་ཤིང་བསྒོམས་ལ་མང་དུ་བྱས་ཤིང་མང་དུ་བྱས་པ་དེ་དང་
དེ་ཉིད་ལ་རྟག་པ་དང་བདེ་བ་དང་སྡུག་བསྔལ་པ་དང་གཙང་བ་ཉིད་ཡོད་པ་ཡིན་ནོ། །ཞེས་སོ།།
སྟོང་པ་ཉིད་ལ་སེམས་རྣམ་པར་གཡེངས་པ་ནི་ཐེག་པ་ལ་གསར་དུ་ཞུགས་པའི་བྱང་ཆུབ་
སེམས་དཔའ་སྟེ། དེ་ཡང་ཆོས་ཉིད་རྒྱུན་ཆད་པའི་སྟོང་པར་འདོད་པའམ། རྟོགས་བྱའི་ཆོས་
ཉིད་གཟུགས་སོགས་ལས་ཐ་དད་པའི་དངོས་པོར་ཡོད་དོ་ཞེས་དམིགས་པ་དང་བཅས་པས་
སྟོང་ཉིད་ལ་བརྟེན་པ་སྟེ། སྟོང་པ་ཉིད་ཀྱི་ཚུལ་སྙིང་པོ་རྟོགས་པ་ལས་ཉམས་པ་དག་ལ་བརྗོད་
གསུམ་པ་སྙིང་པོ་སྟོང་པ་ཉིད་དུ་བསྟན་པའི་དགོངས་པ་ལ་གཉིས་ཀྱི་དང་པོ་སྤྱི་དོན་ལ་
གཉིས། སྟོང་ཉིད་ཀྱི་དབྱེ་བ་རྒྱས་པར། བདེན་གཉིས་ཀྱི་སྟོང་ཚུལ་གསལ་བར་བཤད་པའོ། །
དང་པོ་ནི། དབུས་མཐར། ཟ་བབཟའ་དང་ད་ཡི་ལུས། །གནས་ཀྱི་གཞི་ཡི་སྟོང་པ་ཉིད། །དེ་
ཡང་གང་གིས་ཇི་ལྟར་མཐོང་། །གང་ཕྱིརདེ་ཡང་སྟོང་པ་ཉིད། །དགེ་གཉིས་ཐོབ་པར་བྱ་བའི་
ཕྱིར། །རྟག་ཏུ་སེམས་ཅན་ཕན་བྱའི་ཕྱིར། །འཁོར་བ་གཏང་པར་མི་བྱའི་ཕྱིར། །དགེ་བ་མི་
ཟད་བྱ་བའི་ཕྱིར། །རིགས་ཀྱང་རྣམ་པར་དག་བྱའི་ཕྱིར། མཚན་དང་དཔེ་བྱད་ཐོབ་བྱའི་
ཕྱིར། །སངས་རྒྱས་ཆོས་རྣམས་དག་བྱའི་ཕྱིར། །བྱང་ཆུབ་སེམས་དཔའ་སྒྲུབ་པར་བྱེད། གང་
- 1 4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཟག་དང་ནི་ཆོས་རྣམས་ཀྱི། དངོས་པོ་མེད་འདིར་སྟོང་པ་ཉིད། །དེ་དངོས་མེད་པའི་དངོས་
ཡོད་པ། །དེ་ནི་དེ་ལས་སྟོང་ཉིད་གཞན། །ཞེས་པས་སྟོང་ཉིད་བཅུ་དྲུག་གསུངས་ཏེ། དེ་ལ་ཟ་
བ་པོ་དབང་པོ་རྣམས་དེས་སྟོང་བ་ནི་ནང་སྟོང་པ་ཉིད་དོ། །བཟའ་བྱ་ཡུལ་རྣམས་དེས་སྟོང་བ་
ནི་ཕྱི་སྟོང་ཉིད་དོ། །དེ་གཉིས་ཀྱི་གནས་ལུས་ཁོག་པ་དེས་སྟོང་བ་ནི་ཕྱི་ནང་སྟོང་ཉིད་དོ། །
གནས་ཀྱི་གཞི་སྣོད་ཀྱི་འཇིག་རྟེན་དེས་སྟོང་བ་ནི་ཆེན་པོ་སྟོང་ཉིད་དོ། །སྔ་མ་དེ་དག་གང་གིས་
སྟོང་བར་མཐོང་བའི་ཤེས་པ་དེ་སྟོང་པ་ནི་སྟོང་པ་ཉིད་སྟོང་པ་ཉིད་དོ། །དོན་དམ་པའི་རྣམ་པ་
ཇི་ལྟར་མཐོང་བའི་ཤེས་པ་དེས་སྟོང་པ་ནི་དོན་དམ་པ་སྟོང་ཉིད་དོ། །འདུས་བྱས་པ་དང་འདུས་
མ་བྱས་ཀྱི་དགེ་བ་གཉིས་ཐོབ་པར་བྱ་བའི་ཕྱིར་སྒྲུབ་པར་བྱེད་པ་དེས་སྟོང་པནི་འདུས་བྱས་པ་
དང་འདུས་མ་བྱས་སྟོང་ཉིད་དོ། རྟག་ཏུ་སེམས་ཅན་ལ་ཕན་པ་མཐའ་ལས་འདས་པ་བྱ་བའི་
ཕྱིར་སྒྲུབ་པར་བྱེད་པ་དེས་སྟོང་བ་ནི་མ ཐའ་ལས་འདས་པ་སྟོང་ཉིད་དོ། །འཁོར་བ་ཐོག་
མཐའ་མེད་པ་སྟོང་ཉིད་དུ་མ་མཐོང་ན་སྐྱོ་སྟེ་འཁོར་བགཏོང་བ་ལས་འཁོར་བར་མ་གཏང་བར་
བྱ་བའི་ཕྱིར་སྒྲུབ་པར་བྱེད་པ་དེས་སྟོང་བ་ནི་ཐོག་མ་དང་ཐ་མ་མེད་པ་སྟོང་ཉིད་དོ། །དགེ་བ་
རྣམས་ལྷག་མེད་ཀྱི་མྱང་འདས་ཐོབ་པ་ན་ཡང་མི་ཟད་པར་བྱ་བའི་ཕྱིར་སྒྲུབ་པར་བྱེད་པ་དེས་
སྟོང་བ་ཉིད་ནི་དོར་བ་མེད་པ་སྟོང་ཉིད་དོ། །རང་བཞིན་གྱི་རིགས་དག་པར་བྱ་བའི་ཕྱིར་སྒྲུབ་
པར་བྱེད་པ་དེས་སྟོང་བ་ནི་རང་བཞིན་སྟོང་ཉིད་དོ། །མཚན་དཔེ་ཐོབ་པར་བྱ་བའི་ཕྱིར་སྒྲུབ་
པར་བྱེད་པ་དེས་སྟོང་པ་ནི་རང་གི་མཚན་ཉིད་སྟོང་པ་ཉིད་དོ། །སྟོབས་སོགས་སངས་རྒྱས་ཀྱི་
ཆོས་དག་པར་བྱ་བའི་ཕྱིར་སྒྲུབ་པར་བྱེད་པ་དེས་སྟོང་པ་ནི་ཆོས་ཐམས་ཅད་སྟོང་ཉིད་དོ། །
བདག་གཉིས་ཀྱི་དངོས་པོ་དེས་སྟོང་པ་ནི་དངོས་པོ་མེད་པ་སྟོང་ཉིད་དོ། །བདག་གཉིས་མེད་
པའི་གཞི་དོན་དམ་ཡོད་པ་ནི་དངོས་པོ་མེད་པའི་ངོ་བོ་ཉིད་སྟོང་ཉིད་དོ། །དེ་ལྟར་བཅུ་དྲུག་ལ་
- 1
4
2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༦
དུས་གསུམ་གཅིག་ལ་གཅིག་མི་དམིགས་པའི་མི་དམིགས་པ་སྟོང་པ་ཉིད་དང་། ཕུང་པོ་ལྔ་
དེས་སྟོང་པ་ངོ་བོ་ཉིད་དམ་དངོས་པོ་སྟོང་པ་ཉིད་ཅེས་པ་གཉིས་བསྣན་པ་སྟོང་ཉིད་བཅུ་བརྒྱད་
དོ༑ །དེའི་སྟེང་དུ། ཤེས་པ་དང་མཐོང་བས་མ་བྱས་པར་རང་གིས་སྟོང་པ་རང་བཞིན་སྟོང་པ་
དང༌། གཟུགས་སྐུ་བྱོན་རུང་མ་བྱོན་རུང་ཆོས་རྣམས་ཀྱི་མཚན་ཉིད་གནས་པ་དེ་བྱེད་པ་པོ་
གཞན་གྱིས་སྟོང་བ་གཞན་གྱི་དངོས་པོ་སྟོང་པ་ཉིད་གཉིས་བསྣན་པས་ཉི་ཤུ་སྟེ་རིགས་ཀྱི་དབྱེ་
བ་རྒྱས་པར་ཕྱེ་བའོ། །
གཉིས་པ་ནི། དེ་ལྟར་དབྱེ་བ་རྣམས་ཀྱང་བསྡུ་ན་ཀུན་རྫོབ་ཀྱི་སྟོང་ཚུལ་རང་རང་ངོ་བོས་
སྟོང་པ་རང་སྟོང་དང་། དོན་དམ་གྱི་སྟོང་ཚུལ་རང་གིས་མི་སྟོང་ཡང་ཆོས་གཞན་གྱིས་སྟོང་པའི་
གཞན་སྟོང་གཉིས་སུ་འདུ་ཞིང་། བདེན་གཉིས་ཀྱི་སྟོང་ཚུལ་སོ་སོ་འདི་ནི་ངེས་པར་ཁས་བླང་
དགོས་ཏེ། དབྱིག་གཉེན་གྱིས་དབུས་མཐའི་འགྲེལ་པར། སྟོང་པ་ཉིད་ཀྱི་མཚན་ཉིད་བསྟན་
པའི་ཕྱིར་དངོས་པོ་མེད་པ་སྟོང་པ་ཉིད་དང་དངོས་པོ་མེད་པའི་ངོ་བོ་ཉིད་སྟོང་པ་ཉིད་རྣམ་པ་
གཉིས་ཐ་མར་འཇོག་སྟེ། གང་ཟག་དང་ཆོས་སུ་སྒྲོ་འདོགས་པ་དང་དེའི་སྟོང་པ་ཉིད་ལ་སྐུར་པ་
འདེབས་པ་བསལ་པའི་ཕྱིར་གོ་རིམ་བཞིན་ནོ། །ཞེས་སོ། །སློབ་དཔོན་འདི་སེམས་ཙམ་པར་
གྲགས་པས་དེའི་ལུགས་ཡིན་གྱི་དབུ་མ་པས་བདེན་གཉིས་སྟོང་ཚུལ་གཉིས་མི་འདོད་སྙམ་ན་
མ་ཡིན་ཏེ། ཀླུ་སྒྲུབ་ཀྱི་དབུ་མ་བསྒོམས་རིམ་དུ། །མ་སྐྱེས་པ་ཡི་སྟོང་ཉིད་གཅིག། གཅིག་ནི་
སྐྱེས་པའི་སྟོང་པ་སྟེ། །མ་སྐྱེས་པའི་སྟོང་ཉིད་མཆོག །སྐྱེས་པའི་སྟོང་པ་འཇིག་པ་ཡིན། །ཞེས་
པ་དང་མཐུན་པས་སོ། །ཉི་ཤུ་པོ་གཉིས་སུ་ཇི་ལྟར་འདུ་ཞེ་ན། དང་པོ་བཅུ་ལྔ་དང་མི་དམིགས་
པ་དང་ངོ་བོ་ཉིད་དེ་བཅུ་བདུན་ནི་རང་སྟོང་ཡིན་ལ། བཅུ་དྲུག་པ་དང་ཉི་ཤུ་པ་གཉིས་གཞན་
སྟོང་ཡིན་ཞིང་། བཅུ་དགུ་པ་ནི་གཉིས་ཀ་ལ་འཇུག་གོ །དེས་ན་ཉི་ཤུ་པོ་ཐམས་ཅད་རང་སྟོང་
འབའ་ཞིག་ཏུ་འདོད་པ་ནི་འཁྲུལ་ཏེ། བཅུ་དྲུག་པ་དབུས་མཐར་གཞན་སྟོང་དུ་གསུངས་པ་
- 1 4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་། ཡུམགསུམ་དུ། དེ་ལགཞན་གྱི་དངོས་པོ་སྟོང་པ་ཉིད་གང་ཞེན། དེ་བཞིན་གཤེགས་པ་
རྣམ་བྱུང་ཡང་རུང་། དེ་བཞིན་གཤེགས་པ་རྣམས་མ་བྱུང་ཡང་རུང་སྟེ། ཆོས་ཉིད་དང་། ཆོས་
ཀྱི་གནས་ཉིད་དང་། ཆོས་ཀྱི་དབྱིངས་དང་། ཆོས་སྐྱོན་མེད་པ་ཉིད་དང་། དེ་བཞིན་ཉིད་དང་།
མནོར་བ་དེ་བཞིན་ཉིད་དང་། གཞན་མ་ཡིན་པ་དེ་བཞིན་ཉིད་དང་། ཡང་དག་པའི་མཐའ་ནི་
དེ་བཞིན་དུ་གནས་པ་སྟེ། དེ་ལྟར་ཆོས་དེ་དག་གཞན་གྱིས་སྟོང་པ་གང་ཡིན་པ་དང་དེ་ནི་
གཞན་གྱི་དངོས་པོ་སྟོང་པ་ཉིད་ཅེས་བྱ་སྟེ། ཞེས་དང་
། འཕགས་པ་གྲོལ་སྡེས་དེའི་འགྲེལ་
པར་ཆོས་ཉིད་ལ་སོགས་པ་བྱེད་པ་པོས་སྟོང་པ་གཞན་སྟོང་དུ་མཛད་པས། ཉི་ཤུ་བ་ཡང་
གཞན་སྟོང་དུ་གྲུབ་པའི་ཕྱིར་རོ། །དེ་ལྟར་བདེན་པ་གཉིས་སྟོང་ཉིད་ཡིན་པར་འདྲ་ཡང་སྟོང་
ཚུལ་མི་འདྲ་བ་འདི་ནི། མདོ་རྒྱན་དུ། མེད་པའི་སྟོང་པ་ཉིད་ཤེས་ཤིང་། །དེ་བཞིན་ཡོད་པའི་
སྟོང་ཉིད་དང་། །རང་བཞིན་སྟོང་པ་ཉིད་ཤེས་པ། །སྟོང་པ་ཤེས་པ་ཞེསབརྗོད་དོ། །ཞེས་རང་
བཞིན་གསུམ་ལ་སྟོང་ཚུལ་མི་འདྲ་བ་གསུམ་གསུངས་པ་དང་ཡང་དགོངས་པ་གཅིག་གོ །དེས་
ན་དོན་དམ་པ་ནི་རང་ཉིད་ཀྱིས་མི་སྟོང་པའི་སྟོང་ཉིད་དེ། སོར་ཕྲེང་ལ་ཕན་པའི་མདོར། ཁྱིམ་
དང་བུམ་པ་དང་ཀླུང་རྣམས་མི་དང་ཆུ་དང་ཆུ་འབབ་པས་སྟོང་ཡང་ཐམས་ཅད་ཀྱིས་མི་སྟོང་བ་
དཔེར་མཛད་ནས་གསུངས་པ། དེ་བཞིན་དུ་ཐར་པ་ཐམས་ཅད་ཀྱིས་སྟོང་པ་མཡིན་གྱི་ཉེས་པ་
ཐམས་ཅད་དང་བྲལ་བའི་ཕྱིར་ཐར་པ་སྟོང་པ་ཞེས་བྱའོ། །སངས་རྒྱས་བཅོམ་ལྡན་འདས་ནི་
སྟོང་པ་མ་ཡིན་ཏེ་ཉེས་པ་ཐམས་ཅད་དང་བྲལ་ཞིང་ཉོན་མོངས་པ་བྱེ་བའི་མི་དང་ལྷ་མེད་པའི་
ཕྱིར་སྟོང་པ་ཞེས་བྱའོ། །ཞེས་དང་། མྱང་འདས་ཆེན་པོ་ལ་སོགས་པ་མདོ་གཞན་ལས་ཀྱང་
མང་དུ་གསུངས་པས་སོ། །འོ་ན་ཉི་ཚེ་བའི་སྟོང་པ་མུ་སྟེགས་ཀྱི་ལུགས་སུ་གསུངས་པ་དང་མི་
མཚུངས་སམ་ཞེ་ན། དེ་ནི་ཀ་བ་བུམ་པས་སྟོང་པ་ལྟ་བུ་ཀུན་རྫོབ་ཀྱི་ཆོས་ཉིད་གཅིག་གིས་
- 1
4 4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
གཅིག་སྟོང་བ་ལ་གསུངས་ལ། །འདི་ནི་ཀུན་རྫོབ་ཀྱི་ཆོས་ཐམས་ཅད་ཀྱིས་སྟོང་བས་མི་
མཚུངས་སོ། ། །
གཉིས་པ་གཞུང་དོན་ནི། རང་བཞིན་གྱིས་ཡོངས་སུ་དག་པ་དེ་བཞིན་གཤེགས་པའི་
ཁམས་འདི་ལ་བསལ་བར་བྱ་བ་ཀུན་ནས་ཉོན་མོངས་པའི་རྒྱུ་མཚན་ནི་ཅི་ཡང་མེད་དེ། གློ་
བུར་བའིདྲི་མདང་གདོད་ནས་བྲལ་བ་ནི་འདིའི་རང་བཞིན་ཡིན་པའི་ཕྱི་རོ། །འདི་ལརྣམ་པར་
བྱང་བའི་རྒྱུ་མཚན་སྔར་མེད་གཞག་པར་བྱ་བའང་ཅུང་ཟད་ཀྱང་མེད་དེ། རྣམ་པར་དབྱེ་བ་
མེད་པའི་ཡོན་ཏན་གྱི་ཆོས་དག་པའི་ཆོས་ཉིད་གདོད་ནས་ཡོད་པ་ནི་འདིའི་རང་བཞིན་ཡིན་
པའི་ཕྱིར་རོ། །དེ་ལྟར་ན་སངས་རྒྱས་བསྒྲུབ་པའི་ལམ་དོན་མེད་པར་འགྱུར་ཞིང་། ལམ་
བསྒོམས་པས་སངས་རྒྱས་ཐོབ་པ་ཡང་མི་འཐད་དམ་སྙམ་ན། རང་བཞིན་དྲི་མ་མེད་ཅིང་ཡོན་
ཏན་དང་ལྡན་པ་དེ་ལྟར་ཡིན་ཡང་གནས་སྐབས་སུ་གློ་བུར་དྲི་མ་དང་བཅས་པས་བསྒྲིབས་
ནས་མངོན་དུ་གྱུར་པས་ལམ་དོན་ཡོད་ཅིང་ཁམས་མངོན་དུ་གྱུར་བ་ལ་སངས་རྒྱས་ཐོབ་པ་
ཞེས་ཀྱང་བྱཁར་འཐདདོ། །ལམ་གྱིས་མངོན་དུ་ཐོབ་པར་བྱེད་ཚུལ་ཡང་། ཡང་དག་པའི་དོན་
ཆོས་ཉིད་སྤྲོས་པ་དང་རྟོག་པ་མེད་པ་ཉིད་ལ། ཡང་དག་དེའི་ཚུལ་དང་མཐུན་པའི་ལམ་མཉམ་
བཞག་སྤྲོས་པ་དང་རྟོག་པ་མེད་པས་མི་ལྟ་བའི་ཚུལ་གྱིས་བལྟ་སྟེ། དེ་བསྒོམས་པས་ཡང་དག་
པ་ཆོས་ཉིད་མངོན་དུ་མཐོང་ན་སྒྲིབ་པ་ལས་རྣམ་པར་གྲོལ་བ་ཐོབ་པ་ཞེས་བྱའོ། །དེ་ལྟར་རང་
བཞིན་བསལ་གཞག་མེད་པསན། རྣམ་པར་དབྱེ་བ་དང་བཅས་པ་བྲལ་ཤེས་པའི་མཚན་ཉིད་
ཅན་ཉོན་མོངས་པ་གློ་བུར་བ་དག་གིས་ཁམས་འདི་སྟོང་གི། རྣམ་པར་དབྱེར་མེད་པ་བྲལ་མ་
ཤེས་པའི་མཚན་ཉིད་ཅན་བླ་ན་མེད་པ་སངས་རྒྱས་ཀྱི་ཆོས་ཀྱིས་སྟོང་བ་མ་ཡིན་ནོ། །དེ་ཡང་
དཔལ་འཕྲེང་དུ། དེ་བཞིན་གཤེགས་པའི་སྙིང་པོཞིརྣམ་པར་དབྱེ་བ་ཡོད་པ་བྲལ་ཤེས་པ་ཉོན་
མོངས་པའི་སྦུབས་ཐམས་ཅད་ཀྱིས་ནི་སྟོང་པ་ཡིན་ལ། རྣམ་པར་དབྱེ་བ་མེད་པ་བྲལ་མི་ཤེས་
- 1 4 5 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་བསམ་གྱིས་མི་ཁྱབ་པའི་སངས་རྒྱས་ཀྱི་ཆོས་གོ་གའི་ཀླུང་གི་བྱེ་མ་ལས་འདས་པས་ནི་མི་
སྟོང་ངོ་ཞེས་སོ། །དེ་ལྟར་ན་གང་ཞིག་གང་ན་མེད་པ་དེ་དེས་སྟོང་ངོ་ཞེས་ཡང་དག་པར་རྗེས་སུ་
མཐོང་ལ། གང་ཞིག་དེར་ལྷག་པར་གྱུར་པ་དེ་དེ་ལ་རྟག་པར་ཡོད་དོ་ཞེས་ཡང་དག་པར་ཤེས་
པས། ཚིགས་བཅད་གཉིས་པོ་འདིས། གློ་བུར་ཉོན་མོངས་མེད་པ་ལ་ཡོད་པར་སྒྲོ་འདོགས་པ་
དང་ཁམས་ཡོན་ཏན་དང་བཅས་པ་ཡོད་པ་ལ་མེད་པར་སྐུར་པ་འདེབས་པའི་མཐའ་བསལ་
བས་ཕྱིན་ཅི་མ་ལོག་པར་སྟོང་པ་ཉིད་ཀྱི་མཚན་ཉིད་བསྟན་ཏོ། །དེ་ལྟར་ཁམས་ཆོས་གཞན་
གྱིས་སྟོང་པའི་སྟོང་པ་ཉིད་འདི་ལ་སེམས་རྩེ་གཅིག་ཏུ་མཉམ་པར་མི་འཇོག་པ་ནི་སྟོང་བ་ཉིད་
ལ་སེམས་གཡེངས་པ་ཞེས་བརྗོད་ལ། སྟོང་པ་ཉིད་ཀྱི་ཡེ་ཤེས་མེད་པར་ནི་རྣམ་པར་མི་རྟོག་
པའི་དབྱིངས་མི་རྟོགས་ཏེ། མདོར། དེ་བཞིན་གཤེགས་པའི་སྙིང་པོའི་ཡེ་ཤེས་ཉིད་ནི་དེ་
བཞིན་གཤེགས་པ་རྣམས་ཀྱི་སྟོང་པ་ཉིད་ཀྱི་ཡེ་ཤེས་ཡིན་ལ། དེ་བཞིན་གཤེགས་པའི་སྙིང་པོ་
ཡང་ཉན་ཐོས་དང་རང་སངས་རྒྱས་ཐམས་ཅད་ཀྱིས་སྔར་མ་མཐོང་མ་རྟོགས་པའོ། །ཞེས་སོ།།
ཁམས་འདི་ཆོས་སྐུའི་སྙིང་པོ་ཡིན་པ་དེར་ནི་འཇིག་ཚོགས་ལ་ལྟ་བར་ལྟུང་བ་རྣམས་ཀྱི་ཡུལ་
མིནཏེ། ཆོས་ཀྱི་དབྱིངསནི་ལྟ་བའི་གཉེན་པོ་ཡིན་པས་སོ། ཁམས་དེ་འཇིག་རྟེན་ལས་འདས་
པའི་སྙིང་པོ་ཡིན་པ་དེ་ལྟར་ནི་ཕྱིན་ཅི་ལོག་ལ་མངོན་པར་དགའ་བ་རྣམས་ཀྱི་ཡུལ་མ་ཡིན་ཏེ།
ཆོས་སྐུ་ནི་མི་རྟག་པ་ལ་སོགས་པའི་བཟློག་ཕྱོགས་ཡིན་པས་སོ། ཁམས་དེ་ཡོངས་སུ་དག་
པའི་ཆོས་ཀྱི་སྙིང་པོ་ཡིན་པ་དེ་ལྟར་ནི་སྟོང་པ་ཉིད་ལ་སེམས་གཡེངས་པ་རྣམས་ཀྱི་ཡུལ་མ་
ཡིན་ཏེ། ཡོན་ཏན་དང་དབྱེར་མེད་པ་འཇིག་རྟེན་ལས་འདས་པའི་ཆོས་སྐུ་ནི་དྲི་མས་སྟོང་པའི་
རང་བཞིན་ཡིན་པས་སོ། །འོ་ན་ཁམས་དེ་སུའི་ཡུལ་ཡིན་ཞེ་ན། །མྱང་འདས་ཆེན་པོར། ས་
བཅུའགནས་པའི་བྱང་ཆུབ་སེམས་དཔས་དེ་བཞིན་གཤེགས་པའི་སྙིང་པོ་ཅུང་ཟད་མཐོང་ངོ་།།
- ， 4 6 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ཞེས་གསུངས་ལ། ཡང་དག་པ་ཇི་ལྟ་བབཞིན་གྱི་ཡེ་ཤེས་ཅན་སངས་རྒྱསརྣམས་ཀྱིས་མ་ལུས་
པར་གཟིགས་སོ། །དེ་སྐད་དུ། སྤྲིན་འཐོངས་མཁའ་ལ་ཉི་བཞིན་འདིར་ཁྱོད་ཕྱོགས་གཅིག་བློ་
གྲོས་ཅན། །བློ་མིག་དག་པའི་འཕགས་རྣམས་ཀྱིས་ཀྱང་ཐམས་ཅད་མཐོང་མ་ལགས། །
བཅོམ་ལྡན་འདས་ཁྱོད་ཆོས་སྐུ་གང་དག་བློ་གྲོས་མཐའ་ཡས་པ། །ཤེས་བྱ་མཐའ་མེད་མཁའ་
དབྱིངས་ཁྱབ་པ་དེ་དག་གིས་ཀུན་མཐོང་། ཞེས་སོ། །
གཉིས་པ་རྟོགས་པར་དཀའ་ཡང་བསྟན་པའི་དགོས་པ་བརྗོད་པ་ལ་གཉིས་ཀྱི་དང་པོ་
མདོར་བསྟན་ལ་གཉིས་ལས་དང་པོ་དགོས་པ་དྲི་བ་ནི། དེ་ལྟར་ཆགས་པ་མེད་པའི་མཐར་
ཕྱིན་པའི་ས་ལ་གནས་པ་ས་བཅུ་པའི་རྒྱལ་སྲས་ཀྱི་ཡང་ཐམས་ཅད་ཡུལ་མ་ཡིན་ན། ཁམས་
འདི་ལྟ་དཀའ་བ་དེའི་ཕྱིར། བྱིས་པའི་སོ་སོ་སྐྱེ་བོ་ལས་བརྩམས་ཏེ་ཡོད་པར་བསྟན་པ་འདིས་
ཅི་བྱ་ཞེ་ན། བསྟན་པའི་དགོས་པ་བསྡུས་པའི་ཚིགས་སུ་བཅད་པ་གཉིས་ལས་སྔ་མས་དྲིསཏེ།
བཅོམ་ལྡན་འདས་ཀྱིས་ཆོས་ཐམས་ཅད་སྤྲིན་དང་རྨི་ལམ་དང་སྒྱུ་མ་བཞིན་ནོ་ཞེས་བཀའ་བར་
པའི་མདོ་དེ་དང་དེར། ཤེས་བྱ་ཐམས་ཅད་རྣམ་པ་ཀུན་ཏུ་མ་གྲུབ་པའི་སྟོང་བ་ཞེས་གསུངས་
ནས་ཡང་བཀའ་ཐ་མ་འདིར་རྒྱལ་བ་རྣམས་སེམས་ཅན་ལ་སངས་རྒྱས་སྙིང་པོ་གདོད་ནས་
གཤིས་འགནས་པར་ཡོད་ཅེས་ཅི་སྟེ་གསུངས་བ་ཡིན་ཞེས་སོ། །
གཉིས་པ་དགོས་པ་བརྗོད་པནི། ཚིགས་བཅདགཉིས་པས་དེའི་ལན་བསྟན་ཏེ། རང་ལ་
སྙིང་པོ་ཡོད་པར་མ་ཤེས་པས་བདག་ལྟ་བུ་དམན་པས་བྱང་ཆུབ་ག་ལ་ཐོབསྙམ་དུ་སེམས་ཞུམ་
པས་བྱང་ཆུབ་ཏུ་སེམས་མི་བསྐྱེད་པ་དང་། གཞན་ལ་སྙིང་པོ་ཡོད་པ་མ་ཤེས་པས་སེམས་མ་
བསྐྱེད་པའི་སེམས་ཅན་དམན་པ་ལ་བརྙས་པ་དང་། ཡང་དག་པ་མིན་པའི་གློ་བུར་དྲི་མ་ཀུན་
གཞི་རྣམ་ཤེས་ལ་སོགས་པ་ལ་སེམས་ཀྱི་རང་བཞིན་དུ་འཛིན་པ་དང་། ཡང་དག་པའི་ཆོས་
- 1 4
7 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོབས་ལ་སོགས་པའི་ཡོན་ཏན་གདོད་ནས་ཡོད་པ་ལ་མེད་དོ་ཞེས་སྐུར་པ་འདེབས་པ་དང༌།
རངགཞནགཉིས་ཀ་ལ་སྙིང་པོ་ཡོད་པར་མཉམ་པ་མ་ཤེས་པས་བདག་ལ་ཆགས་པ་ལྷག་པའི་
སྐྱོན་ལྔ་པོ་སེམས་ཅན་གང་དག་ལ་ཡོད་པ་དེ་དག་གི་སྐྱོན་དེ་སྤང་བའི་དོན་དུ་འཁོར་ལོ་ཐ་མར་
སེམས་ཅན་ཐམས་ཅད་ལ་བདེ་གཤེགས་སྙིང་པོ་ཡོད་པར་གསུངས་སོ། །ཞེས་སོ། །
གཉིས་པ་རྒྱས་བཤད་ལ་གཉིས། འཁོར་ལོ་བར་པར་ཆོས་ཀུན་སྟོང་པར་བསྟན་པའི་
དགོས་པ། འཁོར་ལོ་ཐ་མར་བདེ་གཤེགས་སྙིང་པོ་བསྟན་པའི་དགོས་པ་བཤད་པའོ། དང་པོ་
ནི༑ ཡང་དག་པའི་མཐའ་ཆོས་དབྱིངས་ནི་རང་གི་ངོ་བོ་གཤིས་ལ་གྲུབ་ཀྱང་ཀུན་རྫོབ་འདུས་
བྱས་ཀྱི་རྣམ་པ་ཐམས་ཅད་ཀྱིས་གདོད་ནས་དབེན་ཞིང་སྟོང་བ་ཡིན་ཏེ། དེས་ན་བཀའ་བར་
པར་ཉོན་མོངས་དང་ལས་དང་དེ་གཉིས་ཀྱི་རྣམ་པར་སྨིན་པའི་དོན་རྣམས་ལ་དགོངས་ནས།
སྤྲིན་ལ་སོགས་པ་གསུམ་པོ་བཞིན་དུ་མེད་པར་བརྗོད་དོ། །དཔེ་གསུམ་པོ་སོ་སོར་སྦྱར་ན།
ཉོན་མོངས་པ་ནི་གློ་བུར་བ་ཡིན་པ་དང་སེམས་ཀྱི་རང་བཞིན་ལ་ཁྱབ་པ་དང་གཤིས་ལ་མགྲུབ་
པའི་ཕྱིར། སྤྲིནགློ་བུར་དུ་བྱུང་བ་དང་ནམ་མཁའ་ལ་ཁྱབ་པ་དང་ནམ་མཁའི་རངབཞིན་དུ་མ་
གྲུབ་པ་དང་འདྲའོ། །ཉོན་མོངས་ཀྱི་བྱ་བའི་ལས་ནི་ཕྱིན་ཅི་ལོག་གི་བློས་བསྐྱེད་ཅིང་འཁྲུལ་
སྣང་ཡིན་པས་རྨི་ལམ་གྱི་ལོངས་སྤྱོད་བཞིན་ནོ། །ཉོན་མོངས་པ་དང་ལས་ཀྱི་རྣམ་པར་སྨིན་
པའི་འབྲས་བུའི་དོན་ཟག་བཅས་ཀྱི་ཕུང་པོ་ནི་རྐྱེན་ལ་ལྟོས་པ་དང་ཡང་དག་པར་མེད་པས་སྒྱུ་
མ་མཁན་གྱིས་སྒྱུ་མ་སྤྲུལ་པ་བཞིན་ནོ་ཞེས་དགོངས་སོ། །གཉིས་པ་ལ་གཉིས་ཀྱི་དང་པོ་
བསྡུསཏེ་བསྟན་པ་ནི། སྔར་འཁོར་ལོ་བར་པར་ནི་དེ་ལྟར་ཉོན་མོངས་སོགས་ལ་དགོངས་ནས་
སྤྲིན་ལ་སོགས་པ་བཞིན་དུ་མེད་པར་རྣམ་པར་བཞག་ནས་སླར་ཡང་བླ་མའི་རྒྱུད་བཀའ་ཐ་
མས་འདིར་ནི་ཞུམ་པ་ལ་སོགས་པའི་ཉེས་པ་ལྔ་དག་སྤང་བར་བྱ་བའི་ཕྱིར་སེམས་ཅན་ཐམས་
བ 1 48 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ཅད་ལཁམས་བདེ་གཤེགས་སྙིང་པོ་ཡོད་པ་ཉིད་ཅེས་གསལ་བར་བསྟན་པ་ཡིན་ནོ། །གཉིས་
པ་ཕྱེ་སྟེ་བཤད་པ་ལགཉིས་ཀྱི་དང་པོ་ཁམས་མ་བསྟེན་ན་ཉེས་པ་ལྔ་འབྱུང་ཚུལནི། འདི་ལྟར་
དྲི་མགདོད་ནས་མེད་ཅིང་ཡོན་ཏན་གདོད་ནས་ཡོད་པའི་ཁམས་སེམས་ཅན་ཐམས་ཅད་ལ་་་་་
ཡོད་པའི་ཚུལ་དེ་ནི་མ་ཐོས་པས་བདག་ཉིད་ལ་དམན་པའོ་སྙམ་དུ་བརྙས་པའི་ཉེས་པ་ཡིས་
སྒྲིབ་པ་སྤང་བ་དང་ཡོན་ཏན་ཐོབ་པར་མི་ནུས་སྙམ་དུ་སེམས་ནི་ཞུམ་པ་འགའ་ཞིག་ལ་སངས་
རྒྱས་ཐོབ་འདོད་ཀྱི་བྱང་ཆུབ་སེམས་ནི་སྐྱེ་བར་མི་འགྱུར་རོ། །གང་ཟག་གང་ལ་བྱང་ཆུབ་ཀྱི་
སེམས་སྐྱེས་པས་བདག་ནི་གཞན་ལས་མཆོག་ཉིད་ཅེས་རློམ་ཞིང་ཁེངས་པ་ན། བྱང་ཆུབ་ཀྱི་
སེམས་མ་སྐྱེས་པ་རྣམས་ལ་སངས་རྒྱས་ཐོབ་པའི་རྒྱུ་མེད་དོ་སྙམ་ནས་དམན་པའི་འདུ་ཤེས་
རབ་ཏུ་འཇུག་པསབརྙས་སོ། །དེ་ལྟར་སེམས་ཅན་ལ་ཁམས་མེད་པར་སེམས་པ་དེ་ལནི་ཡང་
དག་པའི་དོན་ཆོས་ཉིད་རྟོགས་པའི་ཤེས་པ་མི་སྐྱེ་བ་དེས་ན་ཡང་དག་པ་ཡིན་པ་རྣམས་ལ་
སེམས་ཀྱི་རང་བཞིན་དུ་འཛིན་ཅིང་རྟོག་གོ །དེའི་ཕྱིར་ཡང་དག་པའི་དོན་སྙིང་པོ་སྟོབས་
སོགས་ཀྱི་ཡོན་ཏན་ཅན་སེམས་ཅན་ཐམས་ཅད་ལ་ཡོད་པ་ནི་རིག་པར་མི་འགྱུར་བས། མེད་
དོ་ཞེས་སྐུར་པ་འདེབས་སོ། །འོ་ན་དྲི་མ་དང་ཡོན་ཏན་གྱི་རང་བཞིན་ཅི་ལྟ་ཞེ་ན། རྒྱུ་རྐྱེན་གྱིས་
བྱས་པས་བཅོས་མ་དང་རང་བཞིན་གྱིས་མེད་པས་གློ་བུར་བ་ཉིད་ཡིན་པའི་ཕྱིར་། སེམས་
ཅན་གྱི་སྐྱོན་དྲི་མ་དེ་རྣམས་ཡང་དག་པ་སེམས་ཀྱི་རང་བཞིན་མིན་ལ། ཡང་དག་པ་ཁམས་ནི་
ཉེས་པ་དྲི་མ་དེའི་བདག་ཉིད་དུ་མེད་པ་དང༌། སྟོབས་སོགས་བྲལ་བའི་ཡོན་ཏན་དང་དབྱེར་
མེད་པའི་རང་བཞིན་གདོད་ནས་ངོ་བོ་ཉིད་ཀྱིས་དག་པ་ཡིན་ནོ། །གང་ཟག་གང་ཞིག་ཡང་
དག་མིན་པའི་ཉེས་པ་ལ་ཡང་དག་ཏུ་འཛིན་ཅིང་ཡང་དག་པའི་ཡོན་ཏན་ལ་སྐུར་པ་འདེབས་པ་
དེས་ནི་རྒྱུ་དེས། བློ་ལྡན་བྱང་ཆུབ་སེམས་དཔའ་ལ་བདག་དང་སེམས་ཅན་ཐམས་ཅད་ནི་སྙིང་
པོ་ཅན་དུ་མཚུངས་པར་མཐོང་ནས་ཕན་པར་འདོད་པའི་བྱམས་པ་ཡོད་པ་དེ་ཐོབ་པར་མི་
- 1
4
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་གྱི་བདག་ལ་ཆགས་པ་ཤས་ཆེ་བར་འགྱུར་ཏེ་དེ་ལྟར་ཐར་པ་ཐོབ་པའི་གེགས་ཉེས་པ་
ཆེན་པོ་ལྔ་འབྱུངངོ༌། །
གཉིས་པ་སྙིང་པོ་བསྟན་པས་ཡོན་ཏན་ལྔ་འཐོབ་ཚུལ་ནི། འཁོར་ལོ་ཐ་མ་འདི་ལས་
སེམས་ཅན་ཐམས་ཅད་ལ་སྙིང་པོ་ཡོད་པར་བསྟན་པ་དེ་ནི་ཐོས་པ་ལས། རང་ལ་ཆོས་སྐུ་ཡོད་
པར་ཤེས་ནས་བསྒྲུབ་པ་ལ་སྤྲོ་བས་བྱང་ཆུབ་ཏུ་སེམསབསྐྱེད་པ་དང་། སེམས་ཅན་གཞན་ལ་
ཆོས་སྐུ་ཡོད་པར་ཤེས་ནས་སྟོན་པ་སངས་རྒྱས་ལ་བྱ་བ་བཞིན་དུ་གུས་པ་དང་། དྲི་མ་གཤིས་
ལ་མེད་པར་རྟོགས་པའི་ཤེས་རབ་དང་། ཁམས་ཡོན་ཏན་ཅན་གཤིས་ལ་ཡོད་པར་རྟོགས་
པའི་ཡེ་ཤེས་དང་། བདག་གཞན་མཉམ་པར་ཤེས་ནས་ཕན་པར་འདོད་པའི་བྱམས་པ་ཆེན་པོ་
སྐྱེའོ། །ཆོས་ལྔ་པོ་དེ་སྐྱེས་པའི་ཕྱིར་རྒྱུ་དེ་ལས་ནི། རང་ཉིད་ལ་བརྙས་པས་ཞུམ་པའི་ཁ་ན་མ་
ཐོབ་མེད་པ་དང་། གཞན་ལ་རང་དང་མཚུངས་པར་སྙིང་པོ་ཅན་དུ་ལྟ་བ་དང་། སྐྱོན་ལ་ཡང་
དག་ཏུ་འཛིན་པ་མེད་པ་དང་ཡོན་ཏན་གདོད་མ་ནས་ལྡན་པར་རྟོགས་པ་དང་། བདག་དང་
སེམས་ཅན་ཐམས་ཅད་སྙིང་པོ་ཅན་དུ་མཚུངས་པར་མཐོང་ནས་བྱམས་པ་དང་ལྔ་པོ་གོམས་
པར་བྱས་ཏེ་ལམ་བསྒྲུབས་པས་སངས་རྒྱས་ཉིད་ནི་མྱུར་དུ་འཐོབ་པའི་ཡོན་ཏན་ཡོད་དོ། །ཁ་
ཅིག དགོས་པ་བསྟན་པ་འདིས་དྲང་དོན་དུ་སྒྲུབ་པ་ནི་གསུང་རབ་ཀྱི་དོན་ལ་བློ་གྲོས་ཀྱི་སྣང་
བས་མ་ཁྱབ་པ་སྟེ། དགོས་པ་བསྟན་པས་དྲང་དོན་དུ་མི་འགྲུབ་པས་སོ། །འགྲུབ་ན་མདོ་རྒྱན་
དུ༑ ཁ་ཅིག་དག་ནི་དྲང་ཕྱིར་དང༌། །གཞན་དག་ཡང་དག་གཟུང་བའི་ཕྱིར་། །རྫོགས་པའི་
སངས་རྒྱས་རྣམས་ཀྱིས་ནི། །མ་ངེས་རྣམས་ལ་ཐེག་གཅིག་བཤད། །ཅེས་དགོས་པ་བསྟན་
ཡང་། ཐེག་པ་གཅིག་ཏུ་བཤད་པ་དྲང་དོན་མིན་པས་གནོད་དོ། །ཐེག་པ་ཆེན་པོ་རྒྱུད་བླ་མའི་
བསྟན་བཅོས། དཀོན་མཆོག་གི་རིགས་ཏེ་རྒྱུ་ཁམས་ལ་སོགས་པ་རྣམ་པར་དབྱེ་ཞིང་བསྟན་པ་
- 1 5 0 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ལས། དེ་བཞིན་གཤེགས་པའི་སྙིང་པོ་དྲི་བཅས་དེ་བཞིན་ཉིད་སྟོན་པའི་སྐབས་ཏེ་དང་པོའི་
བཤད་པའོ། །
གཉིས་པ་ལ་གཉིས་ཀྱི་དང་པོ་སྤྱི་དོན་ལ་གཉིས། གང་གིས་འཐོབ་པའི་ལམ་བསྟན་པ། །
གང་ཞིག་ཐོབ་པའི་འབྲས་བུ་བཤད་པའོ། །དང་པོ་ལ་བཞི། སྦྱོར་བ་སྐྱབས་འགྲོ་ལ་སོགས།
དེ་དག་རྣམས་ཀྱི་ཁྱད་པར། དངོས་གཞི་ཚོགས་གཉིས་སྒྲུབ་པ། ལམ་དེ་དེས་འབྲས་བུ་འགྲུབ་
ཚུལ་ལོ། །དང་པོ་ལ་གསུམ་གྱི་དང་པོ་སྐྱབས་འགྲོ་ནི་བཤད་ཟིན་ཏོ། །གཉིས་པ་སེམས་
བསྐྱེད་པ་གསུམ། རྒྱུ་རྐྱེན། ངོ་བོ། འབྲས་བུའོ། །དང་པོ་ལ་གཉིས་ཀྱི་དང་པོ་སྐྱེ་བའི་རྒྱུ་ནི།
བྱང་སར། སེམས་སྐྱེ་བ་དེ་ཡང་རྐྱེན་བཞི་དང་རྒྱུ་བཞི་དང་སྟོབས་བཞིས་སྐྱེ་བར་རིག་པར་
བྱའོ། །ཞེས་སོ། །དེ་དག་ཀྱང་། རྒྱལབ་སྲས་བཅས་གང་རུང་གི་ཆོ་འཕྲུལ་དང་མཐུ་མཐོང་
བའམ་ཐོས་པ། བྱང་སེམས་ཀྱི་སྡེ་སྣོད་ཐོས་པ། བྱང་སེམས་ཀྱི་ཆོས་ནུབ་ཏུ་ཉེ་བར་མཐོང་བ།
སྙིགས་མའི་སེམས་ཅན་ཉོན་མོངས་པར་མཐོང་ནས་སེམས་སྐྱེ་དཀའ་བར་ཤེས་པ་སྟེ་རྐྱེན་
བཞིའོ། །རང་བཞིན་གྱི་རིགས་ཕུན་སུམ་ཚོགས་པ། དགེ་བའི་བཤེས་གཉེན་གྱིས་ཟིན་པ།
སེམས་ཅན་ལ་སྙིང་བརྩེ་བ། འཁོར་བ་དང་དཀའ་སྤྱད་ཀྱི་སྡུག་བསྔལ་གྱིས་མི་འཇིགས་པ་སྟེ་
རྒྱུ་བཞིའོ། །རང་གི་མཐུས་བྱང་ཆུབ་འདོད་པ་ནང་གི་སྟོབས། གཞན་གྱི་མཐུས་བྱང་ཆུབ་ལ་
འདོད་པ་བསྐྱེད་པ་གཞན་གྱི་སྟོབས། སྔོན་ཐེག་ཆེན་གྱི་ཆོས་གོམས་པ་རྒྱུའི་སྟོབས། ཚེ་
འདིར་སྐྱེས་བུ་དམ་པ་ལ་བསྟེན་པ་དང་ཆོས་ལ་ཐོབ་བསམ་བྱས་པ་སྦྱོར་བའི་སྟོབས་ཏེ་སྟོབས་
བཞིའོ། །དེ་ལྟར་རྐྱེན་དང་རྒྱུ་བརྒྱད་པོ་ཚོགས་པའམ་སོ་སོ་ལ་བརྟེན་ནས། ནང་དང་རྒྱུའི་
སྟོབས་གཉིས་ཀའམ་རེ་རེ་ལས་སྐྱེས་ན་བརྟན་པའོ། །གཞན་དང་སྦྱོར་བའི་སྟོབས་གཉིས་
ཀའམ་རེ་རེ་ལས་སྐྱེས་ན་མི་བརྟན་པའོ། །ཞེས་པའི་དོན་དུ་བྱང་སར་གསུངས་སོ། །ཆོ་ག་ནི་
རྒྱུར་མ་ངེས་ཏེ་མེད་པར་སྐྱེ་བ་ཡང་ཡོད་པས་མ་སྨོས་སོ། །གཉིས་པ་ལྡོག་པའི་རྒྱུ་ནི། དེར།
- 1 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་ཆུབ་སེམས་དཔའ་སེམས་ལྡོག་པའི་རྒྱུ་ནི་བཞི་སྟེ། བཞི་གང་ཞེ་ན། རིགས་དང་མི་ལྡན་
པ་ཡིན། སྡིག་པའི་གྲོགས་པོས་ཡོངས་སུ་ཟིན་པ་ཡིན། སེམས་ཅན་རྣམས་ལ་སྙིང་རྗེ་ཆུང་བ་
ཡིན། འཁོར་བའི་སྡུག་བསྔལ་ཡུན་རིང་པོ་རྣམ་པ་སྣ་ཚོགས་པ་དྲག་པ་བར་ཆད་མེད་པས་
འཇིགས་ཏེ་ཤིན་ཏུ་འཇིགས་ཤིང་སྐྲག་ལདངང་བར་འགྱུར་བ་ཡིན་ཏེ། ཞེས་སོ། །
གཉིས་པ་ལ་དྲུག མཚན་ཉིད། མཚོན་བྱ། མཚན་གཞི། དབྱེབ། དཔེ། གྲོགས་འདོད་
ཚུལ་ལོ། །དང་པོ་ནི། མངོན་རྟོགས་རྒྱན་དུ། སེམས་བསྐྱེད་པནི་གཞན་དོན་ཕྱིར། །ཡང་དག་
རྫོགས་པའི་བྱང་ཆུབ་འདོད། །ཅེས་པས། གཞན་དོན་དུ་རྫོགས་པའི་བྱང་ཆུབ་འདོད་པའོ། །
འོ་ན་སངས་རྒྱས་ཆོས་ཅན། སེམས་བསྐྱེད་མེད་པར་ཐལ། རྫོགས་པའི་བྱང་ཆུབ་འདོད་པ་
མེད་པའི་ཕྱིར་ཞེ་ན། འདོད་ཅེས་པ་མ་འོངས་པ་ན་འདོད་པ་དང་སྔོན་འདོད་པར་བྱས་ཟིན་པ་
ལ་འཇུག་པས་སྐྱོན་མེད་དེ། ཐུབ་པ་དགོངས་རྒྱན་དུ། དོན་དུ་གཉེར་བར་བྱས་ཟིན་པའི་
སེམས་རྣམ་པར་རྟོག་པ་མེད་པ་ཁོ་ན་ནི་བཅོམ་ལྡན་འདས་ཀྱི་སྟེ་དེ་ལྟར་མངོན་པར་འདོད་
པའོ། །ཞེས་པ་ལྟར་རོ། །གཉིས་པ་ནི་བྱང་ཆུབ་ཆེན་པོའི་རྒྱུར་དགེ་བ་རྒྱ་ཆེན་པོ་སོག་པའམ་
བསགས་པས་སེམས་དེ་རྒྱུ་ཕུན་སུམ་ཚོགས་པ་ལས་འབྱུང་བའམ་བྱུང་བས་བསྐྱེད་པའོ། །
གསུམ་པ་ལ་གཉིས། ངོ་བོ་ངོས་བཟུང་བ། དེ་གཏན་ལ་དབབ་པའོ། །དང་པོ་ནི། ཤེས་
རབ་ཀྱིས་བྱང་ཆུབ་དང་སྙིང་རྗེས་སེམས་ཅན་ལ་དམིགས་པའི་ཡིད་ཤེས་དགེ་བ་འཁོར་
སེམས་བྱུང་ཅི་རིགས་པ་དང་མཚུངས་པར་ལྡན་པ་སྟེ། འཕགས་པ་གྲོལ་སྡེས། སེམས་ནི་རྣམ་
པར་ཤེས་པསྟེརྣམ་པར་རིག་པའོ། །རྣམ་པར་ཤེས་པ་གངཡིན་ཞེ་ན། ཡིད་ཀྱིརྣམ་པར་ཤེས་
པ་སྟེ་དཀར་པོའི་ཆོས་ཐམས་ཅད་ལ་དམིགས་པ་ནི་དེ་ལ་སྲིད་པའི་ཕྱིར་རོ། །ཞེས་སོ། །སྒོ་
ལྔའི་རྣམ་ཤེས་གཟུགས་སོགས་ལ་དམིགས་ཀྱི་གཞན་དོན་ལ་མི་དམིགས་ལ། ཀུན་གཞི་རྣམ་
-1
5 2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ཤེས་དང་ཉོན་ཡིད་རྟག་ཏུ་ལུང་མ་བསྟན་ཡིན་པས་མཚན་གཞི་མིན་ནོ། །དེ་ཡང་གནས་མ་
གྱུར་བར་གྱི་རྣམ་གཞག་སྟེ་གནས་གྱུར་ན་ཡེ་ཤེས་ཉིད་མཚན་གཞིའོ། །འོ་ན་བྱང་སེམས་
འགོག་པསྙོམས་པར་ཞུགས་དུས་སེམས་བསྐྱེད་མེད་པར་འགྱུར་ལ་འདོད་ན་བྱང་སེམས་མིན་
པར་འགྱུར་རོ་ཞེ་ན། གནས་མི་འགྱུར་པའི་དབང་དུ་བྱས་ན་སེམས་བསྐྱེད་མངོན་གྱུར་མེད་
པར་འགྱུར་བ་འདོད་ཀྱང་བྱང་སེམས་མིན་པར་མི་འགྱུརཏེ་བྱང་སེམསགཉིད་ལོག་པའི་དུས་
བཞིན་ནོ། །གནས་གྱུར་པ་ལ་ཡེ་ཤེས་ཡོད་པས་ཐལ་འགྱུར་སྔ་མ་ལ་ཁྱབ་པ་མེད་དོ། །
གཉིས་པ་ནི། མདོ་རྒྱན་དུ། དེ་ཡི་རྩ་བ་སྙིང་རྗེར་འདོད། །རྟག་ཏུ་སེམས་ཅན་ཕན་པར་
སེམས། །ཆོས་ལ་མོས་དང་དེ་བཞིན་དེའི། །ཡེ་ཤེས་ཚོལ་པར་དམིགས་པའོ། །གོང་དུ་འདུན་
པ་འགྲོ་བ་སྟེ། །སྡོམ་པ་རྒྱ་ཆེན་དེ་ཡི་རྟེན། །ལམ་འགོག་པ་ནི་མི་མཐུན་ཕྱོགས། །སློང་ཞིང་
དང་དུ་ལེན་པའོ། །བསོད་ནམས་ཡེ་ཤེས་རང་བཞིན་གྱི། །དགེ་བ་འཕེལ་བདེའི་ཕན་ཡོན། །
ཕ་རོལ་ཕྱིན་ལ་རྟག་སྦྱོར་བ། །དེནི་ངེས་པར་འབྱུང་བར་བརྗོད། །འདི་ཡི་མཐར་ཐུག་ས་ཡིན་
ཏེ༑ ༑སོ་སོ་རང་གིས་དེར་སྦྱོར་བས། །བྱང་ཆུབ་སེམས་དཔའི་སེམས་བསྐྱེད་པ། །རྣམ་པར་
ངེས་པར་ཤེས་པར་བྱ། །ཞེསཏེ། རྩ་བ་སྙིང་རྗེ་ཆེན་པོ། བསམ་པ་རྟག་ཏུ་སེམས་ཅན་ལ་ཕན་
པར་སེམས་པ། མོས་པ་ཐེག་ཆེན་གྱི་ཆོས་ལ་མོས་པ། དམིགས་པ་ཐེག་ཆེན་གྱི་ཡེ་ཤེས་ཚོལ་
བར་དམིགས་པ། འགྲོ་བ་གོང་ནས་གོང་དུ་འདུན་པ་རྟེན་བྱང་སེམས་ཀྱི་ཚུལ་ཁྲིམས་ཀྱི་སྡོམ་
པ༑ མི་མཐུན་ཕྱོགསནི་ཐེག་པ་གཞན་གྱི་སེམས་སློང་ཞིང་དང་དུ་ལེན་པས་ཐེག་ཆེན་གྱི་ལམ་
གཅོད་པ། ཕན་ཡོན་ཚོགས་གཉིས་ཀྱི་དགེ་བ་འཕེལ་བ། ངེས་པར་འབྱུང་བ་རྟག་ཏུ་ཕར་ཕྱིན་
ལགོམས་པ། མཐར་ཐུག་པ་ས་སྟེ་དེ་ཡང་སོ་སོ་རང་གི་ས་ལ་སྦྱོར་བས་གང་ཞིག་ས་གང་ལ་
ཞུགས་པའི་ས་དེ་ཐོབ་པའི་ས་དེ་ལ་ལྟོས་པའི་མཐར་ཐུག་པ་ཡིན་ནོ། །
བཞི་པ་ལ་གཉིས། ངོ་བོའི། ས་མཚམས་ཀྱི་དབྱེ་བའོ། །དང་པོ་ལ་གཉིས། ཡང་དག་
- ] 53 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བླངས་པ་བརྡ་ལས་བྱུང་པའི། ཆོས་ཉིད་ཀྱིས་ཐོབ་པ་དོན་དམ་པའི་སེམས་བསྐྱེད་དོ། །
དང་པོ་ལ་གཉིས་ཀྱི་དང་པོ་ངོ་བོ་ནི། དེར། གྲོགས་སྟོབས་རྒྱུ་སྟོབས་རྩ་བའི་སྟོབས། །ཐོས་
སྟོབས་དགེ་བ་གོམས་པ་ལས། །མི་བརྟན་པ་དང་བརྟན་འབྱུང་བ། །གཞན་གྱིས་བསྟན་པའི་
སེམས་བསྐྱེད་བཤད། །ཅེས་ཏེ། གྲོགས་དགེ་བའི་བཤེས་གཉེན། རྒྱུ་རིགས། དགེ་བའི་རྩ་
བ་རིགས་རྒྱས་པ། ཐོས་པ་ཐེག་ཆེན་གྱི་ཆོས་ཐོས་པ། དགེ་བ་གོམས་པ་ཚེ་འདིར་ཐོས་བསམ་
རྟག་ཏུ་བྱས་པའི་སྟོབས་གང་རུང་གིས་སྐྱེ་ལ། དང་པོ་ལས་སྐྱེས་པ་མི་བརྟན་ལ་གཞན་རྣམས་
ལས་སྐྱེས་པ་བརྟན་པ་སྟེ། གཞན་གྱིས་བསྟན་ཅིང་གཞན་གྱི་རྣམ་པར་རིག་བྱེད་ལས་བྱུང་
བས་བརྡ་བྱུང་ངོ་། །
གཉིས་པ་དབྱེ་བནི། སྤྱོད་འཇུག་དུ། བྱང་ཆུབ་སེམས་དེ་མདོར་བསྡུ་ན། །རྣམ་པགཉིས་
སུ་ཤེས་བྱ་སྟེ། །བྱང་ཆུབ་སྨོན་པའི་སེམས་དང་ནི། །བྱང་ཆུབ་འཇུག་པ་ཉིད་ཡིན་ནོ། །འགྲོ་
བར་འདོད་དང་འགྲོ་བ་ཡི། །བྱེ་བྲག་ཇི་ལྟར་ཤེས་པ་ལྟར། །དེ་བཞིན་མཁས་པས་འདི་གཉིས་
ཀྱི༑ །བྱེ་བྲག་རིམ་བཞིན་ཤེས་པར་བྱ། །ཞེས་པ་ལྟར་ལམ་དུ་འགྲོ་བར་འདོད་པ་ལྟར་བྱང་
ཆུབ་ཏུ་སྨོན་པ་སྨོན་པ་སེམས་བསྐྱེད་དང། འགྲོ་བཞིན་པ་ལྟར་སྒྲུབ་པ་ལ་སློབ་འདོད་པ་
འཇུག་པ་སེམས་བསྐྱེད་གཉིས་སོ༑ ༑འཇུག་པ་སེམས་བསྐྱེད་སོ་སྐྱེ་ལ་མེད་དོ་ཞེས་འདོད་པ་
ནི་མི་འཐད་ཏེ། དེར། བྱང་ཆུབ་སྨོན་པའི་སེམས་ལས་ནི། །འཁོར་ཚེ་འབྲས་བུ་ཆེར་འབྱུང་
ཡང་། །ཇི་ལྟར་འཇུག་པའི་སེམས་བཞིན་དུ། །བསྟོད་ནས་རྒྱུན་མཆོག་འབྱུང་བ་མིན། །གང་
ནས་བཟུང་སྟེ་སེམས་ཅན་ཁམས། །མཐའ་ཡས་རབ་ཏུ་དགྲོལ་བའི་ཕྱིར། །མི་ལྡོག་པ་ཡི་
སེམས་ཀྱིས་སུ། །སེམས་དེ་ཡང་དག་བླངས་གྱུར་ན། །དེ་ནས་བཟུང་སྟེ་གཉིད་ལོག་གམ།།
བག་མེད་གྱུར་ཀྱང་བསོད་ནམས་ཤུགས། །རྒྱུན་མི་འཆད་པ་དུ་མ་ཞིག །ནམ་མཁའ་མཉམ་
- 1
5 4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
པར་རབ་ཏུ་འབྱུང་། །ཞེས་པ་དང་འགལབས་དང་སོ་སྐྱེ་ལཚོགས་སྦྱོར་གཉིས་ཡོད་པས་སོ། ། །
གཉིས་པ་ནི། མདོ་རྒྱན་དུ། རྫོགས་པའི་སངས་རྒྱས་རབ་བསྙེན་བྱས། །བསོད་ནམས་ཡེ་
ཤེས་ཚོགས་རབ་བསགས། །ཆོས་ལ་མི་རྟོག་ཡེ་ཤེས་ནི། །སྐྱེས་ཕྱིར་དེ་ནི་དམ་པར་འདོད། །
ཅེས་པས། དོན་དམ་སེམས་བསྐྱེད་ཀྱི་ངོ་བོ་ཆོས་ཉིད་ཡིན་ལ། དེ་ས་དང་པོར་མཐོང་བས་དེ་
ལ་དོན་དམ་སེམས་བསྐྱེད་སྐྱེས་པ་ཞེས་བྱ་ཞིང་། ས་དང་པོ་ལ་སེམས་དང་པོ་བསྐྱེད་པ་ཞེས་
གསུངས་པའི་དོན་ཡང་དེ་ཡིནནོ། །
གཉིས་པ་ནི། དེར། སེམས་བསྐྱེད་དེ་ནི་ས་རྣམས་ལ། །མོས་དང་ལྷག་བསམ་དག་པ་
དང༌། །རྣམ་པར་སྨིན་པ་གཞན་དུ་འདོད། །དེ་བཞིན་སྒྲིབ་པ་སྤངས་པའོ། །ཞེས་པས། མོས་
སྤྱོད་ཀྱི་ས་ལ་མོས་པ་ལས་བྱུང་བ། ས་བདུན་པའི་བར་ལ་ལྷག་བསམ་དག་པ། བརྒྱད་དགུ་
བཅུ་པ་ལརྣམ་པར་སྨིན་པ། སངས་རྒྱས་ཀྱི་ས་ལ་སྒྲིབ་པ་སྤངས་པའི་སེམས་བསྐྱེད་དེ་བཞིའོ།།
ལྔ་པ་ནི། དེར། བསྐྱེད་པ་ས་དང་མཚུངས་པ་སྟེ། །གཞན་ནི་བཟང་པོའིགསེར་དང་འདྲ། །ཟླ་
བ་ཡར་གྱི་ཚེས་པ་བཞིན། གཞན་ནི་མེ་དང་འདྲར་ཤེས་བྱ། །གཞན་ནི་གཏེར་ཆེན་བཞིན་
ཤེས་བྱ། །གཞན་ནི་རིན་ཆེན་འབྱུང་གནས་བཞིན། །རྒྱ་མཚོ་འདྲ་བར་ཤེས་བྱགཞན། །རྡོ་རྗེ་
དང་འདྲ་རི་རབ་འདྲ། །སྨན་གྱི་རྒྱལ་པོ་འདྲ་བ་སྟེ། །གཞན་ནི་མཛའ་ཆེན་འདྲར་ཤེས་བྱ། །
ཡིད་བཞིན་ནོར་བུ་འདྲ་བ་དང་། །གཞན་ནི་ཉི་མ་འདྲར་ཤེས་བྱ། །གཞན་ནི་དྲི་ཟའི་དབྱངས་
སྙན་བཞིན། །གཞན་ནི་རྒྱལ་པོ་འདྲར་ཤེས་བྱ། །དེ་བཞིན་གཞན་ནི་མཛོད་ལྟ་བུ། །ལམ་པོ་
ཆེ་དང་འདྲར་ཤེས་བྱ། །ཐེག་པ་འདྲ་བར་ཤེས་བྱ་སྟེ། །སེམས་བསྐྱེད་བཀོད་མ་འདྲ་བ་ཡིན། །
ཀུན་དགའ་སྒྲ་དང་འདྲ་བ་སྟེ། །ཀླུང་ཆེན་རྒྱུན་དང་འདྲ་བའོ། །རྒྱལ་སྲས་རྣམས་ཀྱི་སེམས་
བསྐྱེད་པ། །སྤྲིན་དང་འདྲ་བར་བསྟན་པ་སྟེ། །དེ་ཕྱིར་དེ་ལྟར་ཡོན་ཏན་ཕྱུག །སེམས་ནི་དགའ་
བས་ཡང་དག་བསྐྱེད། །ཅེས་ཏེ། དཔེ་ཉེར་གཉིས་པོ་འདྲ་ཚུལ་གྲོགས་ཉེར་གཉིས་ཀྱི་ཆ་ནས་
- 1 55 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱོར་རོ། །དེ་ཡང་། འདུན་པ་དང་བསམ་པ་དང་སྦྱོར་བ་དང་ལྷག་པའི་བསམ་པ་དང་སྦྱིན་པ་
དང་ཚུལ་ཁྲིམས་དང་བཟོད་པ་དང་བརྩོན་འགྲུས་དང་བསམ་གཏན་དང་ཤེས་རབ་དང་ཚད་
མེད་བཞི་དང་མངོན་ཤེས་ལྔ་དང་བསྡུ་དངོས་བཞི་དང་སོ་སོ་ཡང་དག་པར་རིག་པ་བཞི་དང་
རྟོན་པ་བཞི་དང་ཚོགས་གཉིས་དང་བྱང་ཆུབ་ཕྱོགས་ཆོས་སོ་བདུན་དང་ཞི་ལྷག་གཉིས་དང་
གཟུངས་སྤོབས་པ་གཉིས་དང་ཆོས་ཀྱི་སྡོམ་བཞི་བཤད་པ་དང་བགྲོད་པགཅིག་པའི་ལམ་དང་
ཐབས་མཁས་པ་དང་ལྡན་པ་རྣམས་ལ་རིམ་པ་བཞིན་ཏེ། གྲོགས་དེ་དག་མི་ཟད་པ་བརྒྱད་
བཅུཡིན་ནོ། །
དྲུག་པ་ནི་སེམས་ཅན་ཐམས་ཅད་སངས་རྒྱས་ལབཀོད་དེ་དེ་ནས་འཚང་རྒྱ་བར་འདོད་པ་
རྫི་བོ་ལྟ་བུ་དང༌། རང་གཞན་མཉམ་པར་སངས་རྒྱས་འདོད་པ་མཉན་པ་ལྟ་བུ་དང་། ཐོག་
མར་རང་ཉིད་སངས་རྒྱས་ནས་དེ་ནས་གཞན་དོན་བྱེད་པར་འདོད་པ་རྒྱལ་བུ་ལྟ་བུ་སྟེ་གསུམ་
མོ༑ ༑་གསུམ་པ་ལ་གཉིས། ཉམས་པ་ཉེས་དམིགས་ཀྱི། ཐོབ་པ་ཕན་ཡོན་གྱི་འབྲས་བུའོ། །
དང་པོ་ནི། ཀུན་གྱིས་སྨད་པ་དང་རང་གཞན་ལ་གནོད་པ་དང་ངན་སོང་དུ་སྐྱེ་བའི་ཉེས་པ་ཡོད་
དེ་རྒྱས་པར་མདོ་དག་ལས་ཤེས་པར་བྱའོ། །
གཉིས་པ་ལ་གཉིས་ཀྱི་དང་པོ་གནས་སྐབས་ཀྱི་ཕན་ཡོན་ནི། བྱང་སར། འདི་གཉིས་ནི་
བྱང་ཆུབ་སེམས་དཔའ་དང་པོ་སེམས་བསྐྱེད་པ་བསྟན་པའི་སེམས་བསྐྱེད་པའི་ཕན་ཡོན་ཡིན་
ཏེ༑ སེམས་བསྐྱེད་མ་ཐག་ནས་སེམས་ཅན་ཐམས་ཅད་ཀྱི་ཡོན་གནས་སུ་གྱུར་པ་དང་བླ་མར་
གྱུར་པ་དང་བསོད་ནམས་ཀྱི་ཞིང་དང་སྐྱེ་དགུ་རྣམས་ཀྱི་ཕ་དང་འདྲ་བར་གྱུར་པ་དང༌།
གནོད་པ་མེད་པའི་བསོདནམས་ཡོངས་སུ་འཛིན་པའོ། །ཞེས་སོ། །དེ་ལ་གནོད་པ་མེད་པའི་
བསོད་ནམས་ཀྱི་དོན་ནི། བྱང་སེམས་ལ་ལྷ་ལ་སོགས་པས་འཁོར་ལོ་སྒྱུར་བའི་སུ
འས་
- 1 5 6 -



བླ
གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
ཉིས་འགྱུར་གྱིས་སྲུང་བས་གཉིད་ལོག་པ་དང་བག་མེད་པ་ན་ཡང་མི་མ་ཡིན་གྱིསགཙེ་མི་ནུས་
པདང་། ཚེ་རྗེས་པ་ཡངགནོད་པ་ཉུང་ཞིང་ནད་མེད་པ་དང་། སེམས་ཅན་གྱི་དོན་དང་བྱ་བ་ལ་
རྩོལ་བ་དང་ཆོས་སྟོན་པ་ན་ངལ་བ་དང་རྗེད་པ་དང་སེམས་ཉམས་པ་མེད་པ་དང༌། ལུས་
སེམས་ཀྱི་གནས་ངན་ལེན་ཤིན་ཏུ་ཆུང་བ་དང་། གསང་སྔགས་ལ་སོགས་པ་གཞན་གྱིས་མ་
གྲུབ་པ་ཡང་དེའི་ལག་ཏུ་འོངས་ན་འགྲུབ་པ་དང་། ཕ་རོལ་གྱི་གནོད་པ་བཟོད་པ་དང༌།
གཞན་ལ་གནོད་པ་མི་བྱེད་ལ་གཞན་གྱིསགཞན་ལགནོད་པ་བྱེད་པ་མཐོང་ན་ཡང་མི་དགའ་
བ་དང་། ཁོང་ཁྲོ་ལ་སོགས་པ་ཉེ་བའི་ཉོན་མོངས་པ་རྣམས་ཉམས་སྨད་པ་དེ་ལགལཏེ་སྤྱོད་ན་
ཡང་མྱུར་དུ་འབྲལ་བ་དང་། དེགང་དུགནས་པར་འཇིགས་པ་ལ་སོགས་པ་མི་འབྱུང་ཞིང་བྱུང་
ཡང་ཞི་བ་དང་། གལཏེ་ངན་སོང་དུ་སྐྱེས་ཀྱང་མྱུར་དུ་ཐར་ལ་སྡུག་བསྔལ་ཆུང་ཞིང་སྐྱོ་བ་སྐྱེ་བ་
དང་སེམས་ཅན་དེ་དག་ལ་སྙིང་རྗེ་སྐྱེ་བར་གསུངས་ནས་སླར་ཡང་། དེ་ལྟར་བྱང་ཆུབ་སེམས་
དཔའ་དངཔོ་སེམས་བསྐྱེད་པསནི་གནོད་པ་མེད་པའི་བསོད་ནམས་ཡོངས་སུ་འཛིན་པ་ལས་
འདི་ལྟ་བུ་དང་མཐུན་པའི་ཕན་ཡོན་མང་པོ་ཉམས་སུ་མྱོང་བར་འགྱུར་རོ། །ཞེས་སོ། །
གཉིས་པ་མཐར་ཐུག་གི་ཕན་ཡོན་ནི། བསོད་ནམས་བརླབས་ཅན་འཕེལ་བས་ལམ་
བགྲོད་དེ། དཔས་བྱིན་གྱིས་ཞུས་པར། བྱང་ཆུབ་སེམས་ཀྱི་བསོད་ནམས་གང་། །གལ་ཏེ་དེ་
ལགཟུགས་མཆིས་ན། །ནམ་མཁའི་ཁམས་ནི་ཀུན་གང་སྟེ། །དེ་ནི་དེ་བས་ལྷག་པར་འགྱུར།།
ཞེས་སོ། །ལམ་བགྲོད་ནས་སངས་རྒྱས་འཐོབ་སྟེ། སྤྱོད་འཇུག་ཏུ། གསེར་འགྱུར་རྩི་ཡི་རྣམ་
པ་མཆོག་ལྟ་བུ། །མི་གཙང་ལུས་འདི་བླངས་ནས་རྒྱལ་བའི་སྐུ། །རིན་ཆེན་རིན་ཐང་མེད་པར་
བསྒྱུར་བསན། །བྱང་ཆུབ་སེམས་ཞེས་བྱ་བ་རབ་བརྟན་ཟུང་། །ཞེས་སོ། །
གསུམ་པ་སྡོམ་པ་ལ་ལྔ། རྒྱུ་རྐྱེན། ངོ་བོ། དབྱེ་བ། གྲངས་ངེས། འབྲས་བུའོ། །
དང་པོ་ལ་གཉིས། སྐྱེ་བའི། ལྡོག་པའི་རྒྱུའོ། །དང་པོ་ནི། རྟེན་སྐྱབས་འགྲོ་ཁྱད་པར་ཅན་
- 1 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་རྒྱུ་དཀོན་མཆོག་ལ་ཤེས་ནས་དད་པ་དང་། སེམས་ཅན་ལ་སྙིང་བརྩེ་བ་དང་། སངས་
རྒྱས་ཐོབ་པར་འདོད་ཅིང་སྡོམ་པ་ལེན་པར་འདོད་པ་དང་། བདག་རྐྱེན་བླ་མ་ནུས་ལྡན་གྱིས་ཆོ་
ག་རྣམ་དག་བྱས་པ་ལས་སྐྱེའོ། །དེ་དག་ཀྱང་། སྡུད་པར། སངས་རྒྱས་ཆོས་དང་འཕགས་
པའི་དགེ་འདུན་སྐྱབས་སོང་སྟེ། །སངས་རྒྱས་འགྲུབ་བྱ་སྙམ་དུ་ཀུན་མཁྱེན་ཡིད་བྱེད་ན། །
མཁས་པ་ཚུལ་ཁྲིམས་ཕ་རོལ་ཕྱིན་གནས་རིག་པར་བྱ། །ཞེས་པས། རྟེན་བསྟན་ཏོ། །དཀོན་
མཆོག་སྒྲོན་མར། རྒྱལ་དང་རྒྱལ་བའི་ཆོས་ལ་དད་གྱུར་ཅིང་། རྒྱལ་སྲས་རྣམས་ཀྱི་སྤྱོད་ལ་
དད་བྱེད་པ། །བྱང་ཆུབ་བླ་ན་མེད་ལ་དད་གྱུར་ནས། །སྐྱེས་བུ་ཆེན་པོ་རྣམས་ཀྱི་སེམས་སྐྱེའོ།།
ཞེས་དང་། མདོ་རྒྱན་དུ། དེ་ཡི་རྩ་བ་སྙིང་རྗེར་འདོད། །ཅེས་པས་སེམས་བསྐྱེད་དད་པ་དང༌།
སྙིང་རྗེ་ལས་སྐྱེ་བར་བཤད་པ་ལྟར། སྡོམ་པ་ལ་ཡང་ཤེས་པར་བྱ་བ་དང་སངས་རྒྱས་ཐོབ་
འདོད་ཀྱི་སེམས་བསྐྱེད་ནི་སྡོམ་པའི་ཐོག་མ་ཡིན་ལ་སྡོམ་པ་ལེན་འདོད་ནི་ངེས་པར་དགོས་
པས་དད་པ་སོགས་གསུམ་གྱིས་རྒྱུ་བསྟན་ཏོ། །སྡོམ་པ་ཉི་ཤུ་པར། བླ་མ་སྡོམ་ལ་གནས་ཤིང་
མཁས། །ནུས་དང་ལྡན་པས་བླང་བར་བྱ། །ཞེས་པས་བདག་རྐྱེན་བསྟན་ཏོ། །
གཉིས་པ་ནི། སྐྱེ་བའི་རྒྱུ་དེ་དག་མ་ཚང་ན་སྐྱེ་བ་ལྡོག་ལ། ཀུན་དཀྲིས་ཆེན་པོས་རྩ་ལྟུང་
སྤྱད་པས་རྒྱུན་ལྡོག་གོ །བསྡུ་པར་ཕུལ་བས་ལྡོག་པ འང་བཤད་དོ། །རྩ་ལྟུང་ནི། བསླབ་
བཏུས་སུ། དཀོན་མཆོག་གསུམ་གྱི་དཀོར་འཕྲོག་པ། །ཕས་ཕམ་པ་ཡི་ལྟུང་བར་འདོད། །
དམ་པའི་ཆོས་ནི་སྤོང་བྱེད་པ༑ །གཉིས་པ་ཡིན་པར་ཐུབ་པསགསུངས། །ཚུལ་ཁྲིམས་འཆལ་
པའི་དགེ་སློང་ལའང་། །ངུར་སྨྲིག་འཕྲོག་དང་བརྡེག་པདང་། །བཙོན་རར་འཇུག་པར་བྱེད་པ་
དང་། །རབ་ཏུ་བྱུང་ལས་འབེབས་པ་དང་། །མཚམས་མེད་ལྔ་པོ་བྱེད་པ་དང་། །ལོག་པར་ལྟ་
བ་འཛིན་པ་དང་། །གྲོང་ལ་སོགས་པ་འཇིག་པ་ཡང་། །རྩ་བའི་ལྟུང་བར་རྒྱལ་བས་གསུངས།།
- 1 58 -



བླ
གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
བློ་སྦྱངས་མ་བྱས་སེམས་ཅན་ལ། །སྟོང་པ་ཉིད་ནི་བརྗོད་པ་དང༌། །སངས་རྒྱས་ཉིད་ལ་
བཞུགས་པ་དག །རྫོགས་པའི་བྱང་ཆུབ་བཟློག་པ་དང༌། །སོ་སོ་ཐར་པ་ཡོངས་སྤངས་ཏེ།།
ཐེག་པ་ཆེ་ལ་སྦྱོར་བ་དང༌། །སློབ་པའི་ཐེག་པས་མཆོག་ལ་སོགས། །སྤོངས་བར་འགྱུར་བ་
མིན་ཞེས་འཛིན། །ཕ་རོལ་དག་ཀྱང་འཛིན་འཇུག་དང་། །རང་གི་ཡོན་ཏན་བརྗོད་པ་དང་།།
རྙེད་པ་དང་ནི་བཀུར་བསྟི་དང་། །ཚིགས་བཅད་རྒྱུ་ཡིས་གཞན་སྨོད་དང་། །བདག་ནི་ཟབ་མོ་
བཟོད་པའོ། །ཞེས་དང་། ལོག་པ་ཉིད་ནི་སྨྲ་བ་དང་། །དགེ་སྦྱོང་ཆད་པས་སྤྱོད་འཇུག་དང་། །
དཀོན་མཆོག་གསུམ་གྱི་སྦྱིན་བྱེད་དང༌། །སྦྱིན་པ་ལེན་པར་བྱེད་པ་དང༌། །ཞི་གནས་འདོར་
བར་བྱེད་པ་དང་། །ཡང་དག་འཇོག་གི་ལོངས་སྤྱོད་རྣམས། །ཁ་དོན་བྱེད་ལ་སྦྱིན་པརྣམས། །
དེ་དག་རྩ་བའི་ལྟུང་བ་སྟེ། །སེམས་ཅན་དམྱལ་བ་ཆེན་པོའི་རྒྱུ། །རྨི་ལམ་འཕགས་པ་མཁའ་
སྙིང་པོའི། །མདུན་དུ་འདུག་སྟེ་བཤགས་པར་བྱ། །བྱང་ཆུབ་སེམས་ནི་ཡོངས་འདོར་དང་། །
ཆགས་དང་སེར་སྣ་མི་བཟད་པས། །སློང་ལ་སྦྱིན་པར་མི་བྱེད་དང་། །བསྒྲིམས་ཏེ་དགའ་
བར་བྱེད་པ་ན། །སེམས་ཅན་ལ་ནི་མི་བཟོད་པར། །ཁྲོས་པས་སེམས་ཅན་བརྡེག་པ་དང་།།
ཉོན་མོངས་པ་དང་གཞན་མཐུན་པས། ཆོས་ལྟར་བཅོས་པ་བརྗོད་པའོ། །ཞེས་ཏེ། དེ་དག་
གི་དང་པོ་ནི་རྒྱལ་བློན་གཉིས་ཀའི་དང་པོའོ། །དེ་ནས་ལོག་ལྟ་འཛིན་པའི་བར་རྒྱལ་པོའི་
གཉིས་པ་ནས་ལྔ་པའི་བར་རོ། །གྲོང་སོགས་འཇོམས་པ་བློན་པོའི་གཉིས་པའོ། །རྒྱལ་པོའི་
གཉིས་གསུམ་བཞི་པ་ནི་བློན་པོའིགསུམ་བཞི་ལྔ་པའོ། །དེ་ལྟར་རྒྱལ་བློན་ལ་མིང་དུ་བཅུ་སྟེ་
རྫས་སུ་དྲུག་གོ །བློ་སྦྱངས་མ་བྱས་སེམས་ཅན་ལ་ཞེས་སོགས་ཀྱིས་བསྟན་པ་བརྒྱད་ནི་བྱང་
སེམས་ལས་དང་པོ་པའི་ཡིན་ཏེ། །རྫས་སུ་བཅུ་དང་པོ་འདི་ནམ་མཁའི་སྙིང་པོའི་མདོར་
གསུངས་པའོ། །སྨོན་པའི་སེམས་འདོར་བ་ནི་གསང་ཆེན་ཐབས་མཁས་སུ་གསུངས་སོ། །
འོག་མ་གསུམ་ནི་བྱང་སར་བྱུང་སྟེ། གསུམ་པོ་འདི་ལ་བདག་བསྟོད་གཞན་སྨོད་བསྣན་པས་
，
་
- 1 59 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞི་ནི་བྱང་ས་དང་སྡོམ་པ་ཉི་ཤུ་པར་བཤད་པའི་རྩ་ལྟུང་བཞི་ཡིན་ལ་འདིར་ནི་རང་གི་ཡོན་
ཏན་བརྗོད་པ་དང་ཞེས་སོགས་ཀྱིས་བཤད་ཟིན་པས་དེའི་དོད་སྨོན་སེམས་སྤངས་པ་བསྣན་
པས་བཞི་སྟེ། དེ་ལྟར་བཅུ་བརྒྱད་ཀྱི་རྩ་ལྟུང་ཐམས་ཅད་བསྡུས་སོ། །
གཉིས་པ་ནི། སྤང་བྱ་སྤོང་སེམས་གང་ཞིག་ཕ་རོལ་ལས་བླངས་པ་བསམ་པ་རྣམ་པར་
དག་ཅིང་ཉམས་ན་འཆོས་ལ་མི་ཉམས་པར་བྱ་བའི་ཕྱིར་སྦྱོར་བ་སྟེ། སྤྱོད་འཇུག་ཏུ། སྤོངས་
བའི་སེམས་ནི་ཐོབ་པ་ལ། །ཚུལ་ཁྲིམས་ཕ་རོལ་ཕྱིན་པར་འདོད། །ཅེས་དང༌། །བྱང་སར།
མདོར་སྡུ་ནཡོནཏནརྣམ་པ་བཞི་དང་ལྡན་པ་ནི་བྱང་ཆུབ་སེམས་དཔའརྣམས་ཀྱི་ཚུལ་ཁྲིམས་
ཀྱི་ངོ་བོ་ཉིད་ཡིན་པར་རིག་པར་བྱ་སྟེ། བཞི་གང་ཞེ་ན། ཕ་རོལ་ལས་ལེགས་པར་ཡང་དག་
པར་བླངས་པ་དང་། བསམ་པ་ཤིན་ཏུ་རྣམ་པར་དག་པ་དང་། ཉམས་པར་གྱུར་ན་སོར་ཆུད་
པར་བྱེད་པ་དང། མི་ཉམས་པར་བྱ་བའི་ཕྱིར་གུས་པ་སྐྱེས་ནས་དྲན་པ་ཉེ་བར་གནས་པའོ། །
ཞེས་སོ། །གསུམ་པ་ནི། སོ་སོ་ཐར་པ་རིས་བདུན་གྱི་སྡོམ་པ་བླངས་ནས་བསྲུང་བ་སྡོམ་པའི་
ཚུལ་ཁྲིམས་དང༌། སྒོ་གསུམ་གྱིས་དགེ་བ་བྱེད་པ་དགེ་བ་ཆོས་སྡུད་ཀྱི་ཚུལ་ཁྲིམས་དང་།
སེམས་ཅན་གྱི་བསམ་པ་ལྟར་ཕན་པ་དང་བདེ་བའི་དོན་སྒྲུབ་པ་སེམས་ཅན་དོན་བྱེད་ཀྱི་ཚུལ་
ཁྲིམས་ཏེ་གསུམ་དུ་བྱང་སརགསུངས་སོ། །བཞི་བ་ནི། བྱང་སེམས་ཀྱི་བྱ་བ་ལ་རང་གཞན་གྱི་
བྱ་བ་གཉིས་སུ་ངེས་ལ་རང་གི་བྱ་བ་མི་དགེ་བ་སྤོང་བ་དང་དགེ་བ་སྒྲུབ་པ་གཉིས་སུ་ངེས་ཤིང་།
གཞན་གྱི་བྱ་བ་སེམས་ཅན་གྱི་དོན་བྱེད་པ་ཡིན་པས་གསུམ་པོར་གྲངས་ངེས་ཏེ། བྱང་སར།
བྱང་ཆུབ་སེམས་དཔའི་བྱ་བ་ཐམས་ཅདནི་འདི་དག་ཏུ་ཟདཏེ། འདི་ལྟ་སྟེ་ཚེ་འདི་ལ་བདེ་བར་
གནས་པར་བྱ་བའི་ཕྱིར་སེམས་གནས་པ་དང་ལུས་དང་སེམས་དུབ་པ་མེད་པར་སངས་རྒྱས་
ཀྱི་ཆོས་ཡོངས་སུ་སྨིན་པར་བྱ་བ་དང་། སེམས་ཅན་ཡོངས་སུ་སྨིན་པར་བྱ་བ་ཡིན་ཏེ། བྱང་
- ] 6 0 ,



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ཆུབ་སེམས་དཔའི་ཚུལ་ཁྲིམས་ནི་དེ་དག་ཏུ་ཟད་དོ་ཞེས་སོ། ། །
ལྔ་པ་ལ་གཉིས་གྱི་དང་པོ་ཉམས་པའི་འབྲས་བུ་ནི། ནམ་མཁའི་སྙིང་པོའི་མདོར། ལྟུང་
པའི་རྩ་བ་དེ་དགགིས་འཁྲུལ་པར་གྱུར་བ་ཐེག་པ་ཆེན་པོ་ལ་ཡང་དག་པར་ཞུགས་པ་ལས་དང་
པོ་པ་དག་ནི་དགེ་བའི་རྩ་བ་བསྐྱེད་པ་ཐམས་ཅད་སྤྲུགས་པར་འགྱུར། ལྟུང་བའི་དངོས་པོར་
འགྱུར་ཞིང་། ལྷ་དང་མི་དང་ཐེག་པ་ཆེན་པོའི་བདེ་བ་ལས་ཉམས་པར་འགྱུར། །ངན་སོང་དུ་
འགྲོ་བར་འགྱུར། དགེ་བའི་བཤེས་གཉེན་དང་བྲལ་བ་དང་། འཁོར་བ་ན་ཡུན་རིང་དུ་གནས་
པར་འགྱུར་རོ། །ཞེས་སོ། །
གཉིས་པ་བསྲུང་པའི་འབྲས་བུ་ལ་གཉིས་གྱི་དང་པོ་མཐར་ཐུག་གི་འབྲས་བུ་ནི། བྱང་
སར། དེ་ལྟར་ན་བྱང་ཆུབ་སེམས་དཔའི་ཚུལ་ཁྲིམས་ཀྱི་ཕུང་པོ་ཆེན་པོ་འདི་ནི་བྱང་ཆུབ་ཆེན་
པོའི་འབྲས་བུ་སྐྱེད་པ་སྟེ། འདི་ལ་བརྟེན་ན་བྱང་ཆུབ་སེམས་དཔའ་ཚུལ་ཁྲིམས་ཀྱི་ཕ་རོལ་དུ་
ཕྱིན་པ་ཡོངས་སུ་རྫོགས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་
རྫོགས་པར་འཚང་རྒྱ་བར་འགྱུར་རོ། །ཞེས་སོ། །གཉིས་པ་གནས་སྐབས་ཀྱི་འབྲས་བུ་ནི།
དེར་ཇི་སྲིད་དུ་མངོན་པར་རྫོགས་པར་སངས་མ་རྒྱས་པ་དེ་སྲིད་དུ་བྱང་ཆུབ་སེམས་དཔའི་ཚུལ་
ཁྲིམས་ཀྱི་ཕུང་པོ་དཔག་ཏུ་མེད་པ་འདི་ལ་སློབ་པ་ན་ཕན་ཡོན་རྣམ་པ་ལྔ་འཐོབ་པར་འགྱུརཏེ།
སངས་རྒྱས་རྣམས་ཀྱིས་དགོངས་པར་འགྱུར་བ་དང་། མཆོག་ཏུ་དགའ་བ་ཆེན་པོ་ལ་གནས་
བཞིན་དུ་འཆི་བའི་དུས་བྱེད་པར་འགྱུར་བ་དང་། ལུས་ཞིག་ནས་ཀྱང་གང་ན་དེ་དང་ཚུལ་
ཁྲིམས་མཚུངས་པའི་ལྷག་པའི་བྱང་ཆུབ་སེམས་དཔའ་སྐལ་བ་འདྲ་ཞིང་ཆོས་མཐུན་པས་དགེ་
བའི་བཤེས་གཉེན་དུ་གྱུར་པ་དག་གནས་པ་དེར་སྐྱེ་བར་འགྱུར་བ་དང༌། ཚེ་འདི་ལ་ཚུལ་
ཁྲིམས་ཀྱི་ཕ་རོལ་དུ་ཕྱིན་པ་ཡོངས་སུ་རྫོགས་པར་བྱེད་པའི་བསོད་ནམས་ཀྱི་ཕུང་པོ་ཚད་མེད་
པ་དང་ལྡན་པར་འགྱུར་བ་དང༌། ཚེ་ཕྱི་མ་ལ་ཡང་རང་འཁྲུངས་ཀྱི་ཚུལ་ཁྲིམས་ཉིད་དེ་ཚུལ་
- 1 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྲིམས་དེའི་བདག་ཉིད་འཐོབ་པར་འགྱུར་བའོ། །ཞེས་སོ། །
གཉིས་པནི། རྒྱུའི་སྐྱབས་འགྲོ་དང་སེམས་བསྐྱེདནི། རྟེན་དང་བརྟེན་པའི་ཁྱད་པརཡོད་
ལ་འབྲས་བུའི་སྐྱབས་འགྲོ་དང་སེམས་བསྐྱེད་ནི་ངོ་བོགཅིག་ལ་ལྡོག་པ་ཐ་དད་དེ། སྐྱབས་དེ་
ཐོབ་པར་འདོད་པས་དཔུང་གཉེན་ཞུ་བ་སྐྱབས་འགྲོ་དང་སྐྱབས་དེ་རང་གཞན་གྱིས་ཐོབ་པར་
འདོད་པའི་བློ་བསྐྱེད་པ་སེམས་བསྐྱེད་ཡིན་པས་སོ། །སེམས་བསྐྱེད་དང་སྡོམ་པ་ལ་ཁྱད་པར་
མེད་པར་འདོད་པ་ཡོད་ནའང་། དོན་ལ་ཁྱད་པར་ཡོད་དེ། སེམས་བསྐྱེད་ནི་སེམས་ཅན་དང་
བྱང་ཆུབ་ལ་དམིགས་པའི་སེམས་ཡིན་ལ་སྡོམ་པ་ནི་སྤོང་སེམས་རྒྱུན་ལྡན་ཡིན་པས་སོ། །
གལ་ཏེ་ཁྱད་པར་མེད་ན། བསླབ་བཏུས་སུ། སོ་སྐྱེ་ལ་སེམས་བསྐྱེད་ཡོད་པར་བསྒྲུབས་ནས་
དེའི་རྗེས་སུ། སར་མ་ཆུད་པ་ལ་བྱང་སེམས་ཀྱི་སྡོམ་པ་ཡོད་དམ་མེད་ཅེ་ན་ཡོད་པར་རིགས་
པར་བྱ་སྟེ་ཞེས་གསུངས་པ་དེ་ཟློས་པར་འགྱུར་བའི་ཕྱིར་རོ། །གསུམ་པ་ལ་གཉིས་ཀྱི་དང་པོ་
མདོར་བསྟན་ནི། དེ་ལྟར་སེམས་བསྐྱེད་ནས་ཕར་ཕྱིན་དྲུག་ལ་སློབ་པ་ནི་ཚོགས་གཉིས་སྒྲུབ་
པཡིནཏེ། མདོ་རྒྱན་དུ། །སྦྱིན་དང་ཚུལ་ཁྲིམས་བསོད་ནམས་ཀྱི། །ཚོགས་ཡིན་ཤེས་རབ་ཡེ་
ཤེས་ཀྱི། །གསུམ་པོ་གཞན་ནི་གཉིས་ཀ་སྟེ། །ལྔ་ཆར་ཡང་ནི་ཡེ་ཤེས་ཚོགས། །ཞེས་པ་ལྟར་
རོ༑ ༑གཉིས་པ་རྒྱས་བཤད་ལ་གཉིས། ཕར་ཕྱིན་དྲུག་གི་རྣམགཞག་དངོས། དེ་ཡི་ཁྱད་པར་
གཞན་ཡང་དཔྱད་པའོ། ། །
དང་པོ་ལ། དེར། གྲངས་དང་དེ་ཡི་མཚན་ཉིད་གོ་རིམ་དང་། །ངེས་པའི་ཚིག་དང་ཡོན་
ཏན་གོམས་པ་དང་། །དེ་དག་རབ་དབྱེ་བསྡུ་དང་མི་མཐུན་ཕྱོགས། །ཡོན་ཏན་ཕན་ཚུན་རྣམ་
ངེས་ཡིན་ཤེས་བྱ། ཞེས་པ་ལྟར། བཅུ་ལས་དང་པོ་གྲངས་ངེས་ལ་དྲུག རང་དོན། གཉིས་
དོན། གཞན་དོན། ཐེག་ཆེན། ལམ་ལྔ། བསླབ་གསུམ་ལ་ལྟོས་ཏེ་དྲུག་དུ་ངེས་པའོ། །དང་པོ་
- }
6
2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ནི༑ དེར། ལོངས་སྤྱོད་དང་ལུས་ཕུན་སུམ་ཚོགས་པ་དང་། །འཁོར་རྩོམ་ཕུན་སུམ་ཚོགས་པ་
མངོན་མཐོ་དང༌། །རྟག་ཏུ་ཉོན་མོངས་དབང་ཉིད་མི་འགྲོདང་། །བྱ་བ་རྣམས་ལ་ཕྱིན་ཅི་མ་
ལོག་པའོ། །ཞེས་ཏེ། ཕར་ཕྱིན་དང་པོ་བཞིས་ལོངས་སྤྱོད་དང་ལུས་དང་འཁོར་དང་ལས་
མཐའ་ཐམས་ཅད་རྩོམ་པར་བྱེད་པས་་་་་་མངོན་མཐོ་སྒྲུབ་པོ། །ཕྱི་མ་གཉིས་ཀྱིས་ཉོན་མོངས་
པའི་དབང་དུ་མི་འགྲོ་བ་དང་། བྱ་བ་རྣམས་ཕྱིན་ཅི་མ་ལོག་པར་རྩམ་པས་ངེས་ལེགས་སྒྲུབ་
པས་རང་དོན་གཉིས་ཀྱི་རྒྱུ་དྲུག་ཏུ་ངེས་པས་དྲུག་ཡིན་ནོ། །
གཉིས་པ་ནི། དེར། སེམས་ཅན་དོན་ལ་རབ་བརྩོན་པ། །གཏོང་དང་མི་གནོད་བཟོད་
པས་བྱེད། །གནས་དང་གྲོལ་བགཞིར་བཅས་པས། །རང་དོན་རྣམ་པ་ཐམས་ཅད་སྤྱོད། །
ཅེས་པས། དང་པོ་གསུམ་གྱིས་གཏོང་བ་དང་མིགནོད་པ་དང་གནོད་པ་བཟོད་པར་བྱེད་པས་
སེམས་ཅན་གྱི་དོན་བྱེད་དོ། །ཕྱི་མ་གསུམ་ལས་བསམགཏན་གྱིས་སེམས་གནས་པ་དང་ཤེས་
རབ་ཀྱིས་གྲོལ་བ་དང་བརྩོན་འགྲུས་ཀྱིས་དེ་གཉིས་ཀྱི་གཞི་བྱེད་པས་རང་དོན་བྱེད་དོ། །དེས་
ན་རང་གཞན་གྱི་དོན་བྱེད་པའི་ཡན་ལག་འདྲུག་ཏུངེས་པས་སོ། །
གསུམ་པ་ནི། དེར། མི་ཕོངས་པ་དང་རྣམ་པར་མི་འཚེ་དང་། །རྣམ་འཚེ་བཟོད་དང་བྱ་
བས་མི་སྐྱོ་དང་། །དགའ་བྱེད་ལེགས་པར་བརྗོད་པ་དེ་ཡི་ཕྱིར། །གཞན་གྱི་དོན་ནི་རང་གི་
དོན་ཡིན་ནོ། །ཞེས་པས། སྦྱིན་སོགས་ཀྱིས་ཡོ་བྱད་ཀྱིས་མི་ཕོངས་པ་དང་། མི་འཚེ་བ་དང་།
འཚེ་བ་བཟོད་པ་དང་གྲོགས་བྱ་བ་ལ་མི་སྐྱོ་བ་དང་རྫུ་འཕྲུལ་ལ་སོགས་པའི་མཐུས་དགའ་བར་
བྱེད་པ་དང༌། ཐེ་ཚོམ་གཅོད་པའི་སྒོ་ནས་ལེགས་པར་བརྗོད་པ་སྟེ་དྲུག་གིས་གཞན་དོན་བྱེད་
པས་སོ། །
བཞི་པ་ནི། དེར། ལོངས་སྤྱོད་མངོན་པར་མི་དགའ་དང༌། །རབ་གུས་གཉིས་ལ་མི་སྐྱོ་
དང༌། །རྣལ་འབྱོར་རྣམ་པར་མི་རྟོག་པ། །ཐེག་ཆེན་མཐའ་དག་འདིར་ཟད་དོ། །ཞེས་པས།
- 1 6 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ
རྩེ
ལོངས་སྤྱོད་ལ་མི་ལྟ་བ་དང་བསླབ་པ་ལ་གུས་པདང་སྡུག་བསྔལ་དང་དགེ་བ་ལ་སྦྱོར་བ་ལ་མི་
སྐྱོ་བ་གཉིས་དང་ཞི་གནས་དང་ལྷག་མཐོང་གིས་བསྡུས་པའི་རྣམ་པར་རྣམ་པར་མི་རྟོག་པ་
གཉིས་ཏེ་དྲུག་གིས་ཐེག་ཆེན་ཐམས་ཅད་བསྡུས་པའོ། ། །
ལྔ་པ་ནི། དེར། ཡུལ་རྣམས་ལ་ནི་མ་ཆགས་ལམ། །དེ་ཐོབ་རྣམ་གཡེང་སྡོམ་པའི་
གཞན། །སེམས་ཅན་མ་གཏོང་འཕེལ་བ་དང༌། །སྒྲིབ་པ་རྣམ་པར་སྦྱོང་བ་གཞན་། །ཞེས་
པས། ཕར་ཕྱིན་དང་པོནི། ཡུལ་རྣམས་ལ་མ་ཆགས་པའི་ལམ་དང་། དེ་ཐོབ་པའིརྣམ་གཡེང་
སྡོམ་པའི་ལམ་དང་། སེམས་ཅན་མི་གཏོང་བའི་ལམ་དང་དགེ་བ་འཕེལ་བའི་ལམ་མོ། །ཕྱི་མ་
གཉིསནི་སྒྲིབ་གཉིས་སྦྱོང་བའི་ལམ་སྟེ་ལྔར་ངེས་པས་སོ། །
དྲུག་པནི། དེར། བསླབ་གསུམ་དབང་དུ་མཛད་ནས་ནི། །རྒྱལབས་ཕ་རོལ་ཕྱིན་པ་དྲུག། །
ཡང་དག་བཤད་དེ་དང་པོ་གསུམ། །ཐ་མ་གཉིས་ཀྱིསརྣམ་པ་གཉིས། །གཅིག་ནི་གསུམ་ཅར་
ལ་ཡང་གཏོགས། །ཞེས་པས། དང་པོ་གསུམ་ཚུལ་ཁྲིམས་ཀྱི་དང་། བསམ་གཏན་སེམས་ཀྱི་
དང༌། ཤེས་རབ་ཤེས་རབ་ཀྱི་བསླབ་པ་ཡིན་ལ། བརྩོན་འགྲུས་ནི་གསུམ་ཅར་ལ་གཏོགས་
པས་ཏེ། དེ་ལྟར་རྒྱུ་དྲུག་གིས་ཕར་ཕྱིན་དྲུག་ཏུ་ངེས་སོ། །གཉིས་པ་མཚན་ཉིད་ནི། གཏོང་བ་
དང་སྤོང་སེམས་དང་རྣམ་པར་མི་འཁྲུག་པ་དང་དགེ་བ་ལ་སྤྲོ་བ་དང་སེམས་རྩེ་གཅིག་པ་དང་
ཆོས་རབ་ཏུརྣམ་འབྱེདརྣམས་ལ་ཆོས་བཞི་ལྡན་ཞེས་པ་རེ་སྦྱར་བ་ནི་རིམ་པ་ལྟར་ཕྱིན་དྲུག་གི་
མཚན་ཉིད་དོ། །ཆོས་བཞི་ནི། དེར། སྦྱིན་པ་མི་མཐུན་ཕྱོགས་ཉམས་དང་། །རྣམ་པར་མི་རྟོག་
ཡེ་ཤེས་ལྡན། །འདོད་པ་ཐམས་ཅད་ཡོངས་རྫོགས་བྱེད། །སེམས་ཅན་རྣམ་སྨིན་བྱེད་རྣམ་
གསུམ། །དེ་བཞིན་དུ་གཞན་རྣམས་ལའང་སྦྱར་ཏེ་གསུངས་སོ། །དེ་ལ་མི་མཐུན་ཕྱོགས་ནི་
སེར་སྣ་དང་འཆལ་ཚུལ་དང་ཁོང་ཁྲོ་དང་ལེ་ལོ་དང་རྣམ་གཡེང་དང་འཆལ་བའི་ཤེས་རབ་སྟེ་དེ་
- 1
6 4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༩
རྣམས་ཉམས་པའོ། །རྣམ་པར་མི་རྟོག་ཡེ་ཤེས་ནི་ཆོས་ལ་བདག་མེད་པ་རྟོགས་པའོ། །ཅི་
འདོད་སྦྱིན་པ་དང་ལུས་ངག་སྡོམ་པས་བརྡེག་པ་དང་ངན་དུ་སྨྲ་བ་ལ་སོགས་མི་བྱེད་པ་དང་
གནོད་པ་བཟོད་པ་དང་གྲོགས་བྱ་བ་ལ་བརྩོན་པ་དང་ཡིད་ལ་འཐད་པ་དང་ཐེ་ཚོམ་གཅོད་
པས་འདོད་པ་ཐམས་ཅད་ཡོངས་སུ་རྫོགས་པར་བྱེད་དོ། །སྦྱིན་པས་བསྡུས་ནས་སམ་ཚུལ་
ཁྲིམས་ལ་སོགས་པས་མགུ་བར་བྱས་ཏེ་ཐེག་པ་གསུམ་ལ་སྐལ་བ་ཇི་ལྟ་བར་སྨིན་པར་བྱེད་
པའོ། །
གསུམ་པ་གོ་རིམ་ནི། དེར། སྔ་མ་ལ་བརྟེན་ཕྱི་མ་སྐྱེ། །དམན་དང་མཆོག་ཏུ་གནས་ཕྱིར་
དང་། །རགས་པ་དང་ནི་ཕྲ་བའི་ཕྱིར། །དེ་དག་རིམ་པར་བསྟན་པ་ཡིན། །ཞེས་པས། །ལུས་
ལོངས་སྤྱོད་ལ་མི་ལྟ་བར་གཏོང་ན་ཚུལ་ཁྲིམས་ལེན་ལ། དེ་ཡོད་ན་གནོད་པ་བཟོད་ཅིང༌།
བཟོད་ན་བརྩོན་འགྲུས་རྩམ་ལ། དེས་བསམ་གཏན་བསྐྱེད་ཅིང་། དེསན་ཡང་དག་པ་ཇི་ལྟ་བ་
བཞིན་ཤེས་པས། སྔ་མ་ལ་བརྟེན་ནས་ཕྱི་མ་སྐྱེ་བའི་ཕྱིར་དང་། །སྔ་མ་སྔ་མ་དམན་ཞིང་ཕྱི་མ་
ཕྱི་མ་མཆོག་ཏུ་གནས་པའི་ཕྱིར་དང་། སྔ་མ་སྔ་མ་འཇུག་ཅིང་བྱ་སླ་བས་རགས་ལ་ཕྱི་མ་ཕྱི་མ་
དཀའབས་ཕྲ་བའི་ཕྱིརགོ་རིམ་དུ་བསྟནཏོ། །
བཞི་པ་ངེས་ཚིག་ནི། དེར། དབུལ་བ་འདོར་བར་བྱེད་པ་དང་། །བསིལ་བ་འཐོབདང་ཁྲོ་
བཟོད་དང་། །མཆོག་སྦྱོར་བ་དང་ཡིད་འཛིན་དང་། །དོན་དམ་ཤེས་པའི་ཕྱིར་བཤད་དོ། །
ཞེས་པས། རང་གཞན་གྱི་དབུལ་བ་འདོར་བར་བྱེད་པ་དང་། ཉོན་མོངས་པའི་གདུང་བ་མེད་
པའི་བསིལ་བ་འཐོབ་པར་བྱེད་པ་དང་། ཁྲོ་བ་བཟོད་པ་དང་། དགེ་བ་ལ་སྦྱོར་བ་དང་། ཡིད་
ནང་དུ་འཛིན་པ་དང་། དོན་དམ་ཤེས་པའི་ཕྱིར། སྦྱིན་པ་ལ་སོགས་པར་བརྗོད་དོ། །
ལྔ་པ་བསྒོམ་པ་ནི། དེར། ཐམས་ཅད་བསྒོམ་པ་དངོས་པོ་དང༌། །དེ་བཞིན་ཡིད་ལ་བྱེད་
པ་དང་། །བསམ་པ་དང་ནི་ཐབས་དག་དང་། །དབང་འབྱོར་ཉིད་ལ་བརྟེན་པར་བརྗོད། །
- 1 6 5 -



བརྩེ་ཆེན་འོད་སྣ ང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅེས་པས་ཕར་ཕྱིན་བསྒོམ་པ་དངོས་པོ་ལ་བརྟེན་པ་ནི། རྒྱུ་རིགས་དང་རྣམ་སྨིན་ལུས་ཕུན་སུམ་
ཚོགས་དང་སྨོན་ལམ་སྔོན་བཏབ་པ་དང་སོ་སོར་རྟོག་པ་ཤེས་རབ་ཀྱི་སྟོབས་ཀྱིས་གོམས་པ་
བཞིའོ། །ཡིད་བྱེད་ལ་བརྟེན་པ་ནི་མོས་པ་ཡིད་བྱེད་ཕར་ཕྱིན་དང་ལྡན་པའི་མདོ་ལ་མོས་པ་
དང་། རོ་མྱང་ཡིད་བྱེད་ཕར་ཕྱིན་ཐོབ་པ་ལ་ཡོན་ཏན་དུ་ལྟ་བ་དང་རྗེས་སུ་ཡི་རང་ཡིད་བྱེད་
འཇིག་རྟེན་གྱི་སེམས་ཅན་ཀུན་གྱི་ཕར་ཕྱིན་ལ་ཡིད་རང་བ་དང་། མངོན་པར་དགའ་བ་ཡིད་
བྱེད་ནི་རང་གཞན་གྱི་ཕར་ཕྱིན་མ་འོངས་པ་རྣམས་ལ་དགའ་བ་བཞིའོ། །བསམ་པ་ལ་བརྟེན་
པ་ནི། མང་དུ་བྱིན་ཡང་ངོམས་པ་མེད་པ་ངོམས་མི་ཤེས་པའི་བསམ་པ་དང་། བྱང་ཆུབ་ཀྱི་
བར་དུ་རྒྱུན་མི་གཅོད་པར་སྦྱིན་པ་རྒྱ་ཆེ་བའི་བསམ་པ་དང༌། སློང་བ་པོ་འདོད་པ་ཐོབ་པ་
བས་སྦྱིན་པ་པོ་ཆེས་དགའ་བདགའབའི་བསམ་པ་དང་། སྦྱིན་པས་ཕན་བཏགས་པའི་སེམས་
ཅན་དེ་དག་ལ་བརྟེན་ནས་བདག་བྱང་ཆུབ་པར་འགྱུར་བས་དེ་དག་བདག་ལ་ཕན་འདོགས་
པར་མཐོང་བ་ཕན་པའི་བསམ་པ་དང་། སྦྱིན་པ་བྱས་ཀྱང་ལན་དང་རྣམ་པར་སྨིན་པ་མི་འདོད་
པ་མ་གོས་པའི་བསམ་པ་དང་། སྦྱིན་པའི་རྣམ་སྨིན་དེ་ཡང་སེམས་ཅན་རྣམས་ཀྱི་དོན་དུ་བྱང་
ཆུབ་ཏུ་བསྔོ་བ་དགེ་བའི་བསམ་པ་སྟེ་དྲུག་གོ། །ཚུལ་ཁྲིམས་ལ་སོགས་པ་ལ་ཡང་ཅི་རིགས་
པར་སྦྱར་རོ། །ཐབས་ལ་བརྟེན་པ་ནི། མི་རྟོག་པའི་ཡེ་ཤེས་ཀྱིས་འཁོར་གསུམ་ཡོངས་སུ་དག་
པར་རྟོགས་པ་གསུམ་མོ། །དབང་འབྱོརབ་ལ་བརྟེན་པ་ནི། ངོ་བོ་ཉིད་དང་ལོངས་སྤྱོད་རྫོགས་
པའི་སྐུ་སྐུ་ལ་དབང་འབྱོར་པ་དང་། སྤྲུལ་སྐུ་སྤྱོད་པ་ལ་དབང་འབྱོར་པ་དང་ཕར་ཕྱིན་དྲུག་སྟོན་
པ་ལ་ཐོགས་པ་མེད་པ་སྟོན་པ་ལ་དབང་འབྱོར་བ་གསུམ་མོ། ། །
དྲུག་པ་རབ་དབྱེ་ལ་དྲུག སྦྱིན་པ། ཚུལ་ཁྲིམས། བཟོད་པ། བརྩོན་འགྲུས། བསམ་
གཏན། ཤེས་རབ། རབ་དབྱེའོ། །དང་པོ་ནི། དེར། དོན་རྣམས་གཏོང་བར་བྱེད་པ་དང༌། །
- 1
5 6 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
རྩ་བ་སེམས་པ་ལ་རྟེན་དང་། །ལུས་དང་ལོངས་སྤྱོད་ཕུན་ཚོགས་དང༌། །གཉིས་རྗེས་འཛིན་
དང་རྫོགས་བྱེད་དང་། །དེ་ཡང་སེར་སྣ་མེད་ལྡན་དང་། །ཆོས་དང་ཟང་ཟིང་མི་འཇིགས་གཏོང་།།
སྦྱིན་པ་དེ་འདྲར་ཡོངས་ཤེས་ནས། །མཁས་པ་ཡང་དག་སྒྲུབ་པར་བྱེད། །ཅེས་ཏེ། རྐང་པ་ཕྱི་
མགཉིས་འོག་མ་ལྔ་ལའང་བགྲེའོ། །དེ་ལ་རབ་དབྱེ་དྲུག་སྟེ། ལེན་པཔོརྣམས་ལ་དོནགཏོང་
བ༑ ངོ་བོ་མ་ཆགས་པ་ལ་སོགས་པ་དང༌། ལྷན་ཅིག་སྐྱེས་པའི་སེམས་པ་རྒྱུ། ལུས་ལོངས་
སྤྱོད་ཕུན་ཚོགས་འབྲས་བུ། རང་གཞན་རྗེས་སུ་འཛིན་པ་དང་བྱང་ཆུབ་ཆེན་པོའི་ཚོགས་
རྫོགས་པར་བྱེད་པ་ལས། སེར་སྣ་མེད་པ་ལྡན་པ་སེར་སྣ་མེད་པ་ལ་ཡོད་པ་རྟེན་གྱི་འཇུག་པ་
དང༌། ཆོས་དང་ཟང་ཟིང་དང་མི་འཇིགས་པ་སྦྱིན་པ་གསུམ་རབ་དབྱེའི་འཇུག་པ་སྟེ་གཉིས་
འཇུག་པའི་དོན་ནོ། ། །
གཉིས་པ་ནི། དེར། ཡན་ལག་དྲུག་ཞི་བསམ་པས་ཟིན། །བདེ་འགྲོ་གནས་པ་སྦྱིན་བྱེད་
དང་། །རྟེན་དང་ཞི་དང་འཇིགས་པ་མེད། །བསོད་ནམས་ཚོགས་དང་ལྡན་པ་དང༌། །བརྡར་
བཏགས་ཆོས་ཉིད་ཐོབ་པ་སྟེ། །སྡོམ་ལ་གནས་པ་རྣམས་ལ་ཡོད། །ཅེས་ཏེ་ཚུལ་ཁྲིམས་དང་
ལྡན་པར་གནས་པ་དང་སོ་སོ་ཐར་པའི་སྡོམ་པས་སྡོམ་པ་དང་ཆོ་ག་ཕུན་སུམ་ཚོགས་པ་དང་
སྤྱོད་ཡུལ་ཕུན་སུམ་ཚོགས་པ་དང་ཁ་ན་མ་ཐོ་བ་ཕྲ་མོ་ཙམ་ཡང་འཇིགས་པར་ལྟ་བ་དང་བསླབ་
གཞི་རྣམས་ཡང་དག་པར་བླངས་ཏེ་སློབ་པ་དང་ཡན་ལག་དྲུག་དང་ལྡན་པ་ངོ་བོ། ཞི་བ་མྱང་
འདས་ཀྱི་བསམ་པསཟིན་པ་རྒྱུ། བདེ་འགྲོར་སྐྱེ་ཞིང་འགྱོད་པ་མེད་པ་ལ་སོགས་པས་སེམས་
གནས་པ་འབྲས་བུ། ཡོན་ཏན་ཐམས་ཅད་ཀྱི་རྟེན་དང་ཉོན་མོངས་ཀྱི་གདུང་བ་ཞི་བ་དང་མི་
དགེ་བའི་རྒྱུ་དང་ཁ་ན་མ་ཐོ་བ་དང་ཁོན་གསུམ་གྱི་འཇིགས་པ་མེད་པ་གསུམ་ལས། བསོད་
ནམས་ཀྱི་ཚོགས་ལྡན་པ། ལྡན་པ། སྡོམ་ལྡན་ལ་ཡོད་ལ་རྟེན་གྱི་འཇུག་པ་དང་། བརྡར་
བཏགས་པ་སོ་ཐར་དང་། ཆོས་ཉིད་ཀྱིས་ཐོབ་པ་བསམ་གཏན་དང༌། ཟག་མེད་གཉིས་ཏེ་
བཏབ་
- 1 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་རབ་དབྱེའི་འཇུག་པའོ། །
གསུམ་པ་ནི། དེར། མི་མཇེད་ཇི་མི་སྙམ་ཤེས་དང་། །སྙིང་རྗེ་ཆོས་ལ་རྟེན་པའི་ཕྱིར། །
ཕན་ཡོན་སྔར་ནི་རབ་ཏུ་བཤད། །དེ་ནི་གཉིས་ཀྱི་དོན་བྱེད་དེ། །དཀའ་ཐུབ་གཙོ་དང་ཀུན་ཏུ་
ལྡན། །དེ་ལ་དེ་ནིརྣམ་གསུམ་འདོད། །ཅེསཏེ། གནོད་པ་ལ་མི་མཇེད་པ་དང་སྡུག་བསྔལ་ལ་
ཇི་མི་སྙམ་པ་དང་ཆོས་ལ་ངེས་པར་རྟོགས་པ་གསུམ་ངོ་བོ། སྙིང་རྗེས་ཚུལ་ཁྲིམས་དང་ཐོས་པ་
རྟེན་པ་རྒྱུ། ཁོན་མི་མང་པ་དང་དབྱེན་མི་མང་བ་དང་བདེ་བ་དང་ཡིད་བདེ་མང་བ་དང་།
འགྱོད་པ་མེད་པར་འཆི་བ་དང་ཤི་ནས་བདེ་འགྲོར་སྐྱེ་བ་ལྔ་འབྲས་བུ། རང་གཞན་གྱི་དོན་
བྱེད་པ་ལས། དཀའ་ཐུབ་ཀྱི་མཆོག་ཡིན་པ་ལྡན་པ། བཟོད་ལྡན་ལ་ཡོད་པ་རྟེན་གྱི་འཇུག་པ་
དང་། རབ་དབྱེའི་ངོ་བོར་བསྟན་པགསུམ་རབ་དབྱེའི་འཇུག་པའོ། །
བཞི་པ་ནི། དེར། དགེ་ལ་ཡང་དག་སྤྲོ་བ་དང༌། །དད་དང་འདུན་ལ་རྟེན་པ་དང༌། །
དྲན་སོགས་ཡོན་ཏན་འཕེལ་བྱེད་དང༌། །ཀུན་ནས་ཉོན་མོངས་གཉེན་པོ་དང་། །མ་ཆགས་ལ་
སོགས་ཡོན་ཏན་ལྡན། །དེ་དག་ལ་ནི་དེརྣམ་བདུན། །ཞེསཏེ། དགེ་བ་ལ་སྤྲོ་བ་ངོ་བོ། དད་པ་
དང་དོན་གཉེར་རྒྱུ། དྲན་པ་དང་ཏིང་ངེ་འཛིན་ལ་སོགས་པའི་ཡོནཏན་འབྲས་བུ། ཉོན་མོངས་
ཀྱི་གཉེན་པོ་བྱེད་པ་ལས། མ་ཆགས་པ་ལ་སོགས་པའི་ཡོན་ཏན་ལྡན་པ། བརྩོན་འགྲུས་
བརྩམས་པ་ལ་ཡོད་པ་རྟེན་གྱི་འཇུག་པ་དང་། བསླབ་པ་གསུམ་ལ་ལུས་སེམས་གཉིས་ཀྱིས་
བརྩོན་པ་དྲུག་དང་ཐུན་མོང་དུ་གུས་སྦྱོར་ཏེ་བདུནནི་རབ་དབྱེའི་འཇུག་པའོ། ། །
ལྔ་པ་ནི། དེར། སེམས་ནི་ནང་དུ་གནས་པ་དང་། །དྲན་དང་བརྩོན་འགྲུས་ལ་བརྟེན་པ།།
བདེ་བ་སྐྱེ་བར་བྱེད་པ་དང་། །མངོན་ཤེསགནས་ལ་དབང་བསྒྱུར་བ། །ཆོས་རྣམས་ཀྱི་ནི་གཙོ་
བོ་སྟེ། །དེ་དག་ལ་ཡོད་དེ་རྣམ་གསུམ། །ཞེསཏེ། སེམས་ནང་དུགནས་པ་ངོ་བོ། དྲན་པ་དང་
- 1
6
8 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
བརྩོན་འགྲུས་རྒྱུ། བདེ་བ་སྐྱེ་བ་འབྲས་བུ། མངོན་ཤེས་དང་འཕགས་པ་དང་ལྷ་དང་ཚངས་
པའི་གནས་པ་གསུམ་སྟེ་གཉིས་ལ་དབང་བསྒྱུར་བ་ལས། ཆོས་ཐམས་ཅད་ཀྱིགཙོ་བོ་ཡིན་པ་
ལྡན་པ་བསམ་གཏན་པ་དག་ལ་ཡོད་པ་རྟེན་གྱི་འཇུག་པ་དང༌། རྟོག་དཔྱོད་དང་བཅས་པ།
རྟོག་མེད་དཔྱོད་ཙམ། རྟོག་དཔྱོད་མེད་པ་སྟེ་གསུམ་དང་། ཡང་དགའ་བ། སིམ་པ། བཏང་
སྙོམ་དང་ལྡན་པགསུམ་རབ་དབྱེའི་འཇུག་པའོ། །
དྲུག་པ་ནི། དེར། ཤེས་བྱ་ཡང་དག་རབ་རྣམ་འབྱེད། །ཏིང་ངེ་འཛིན་ལ་བརྟེན་པ་དང་། །
ཀུན་ནས་ཉོན་མོངས་ཤིན་ཏུ་གྲོལ། །ཤེས་རབ་འཚོ་བ་ལེགས་བཤད་དང་། །ཆོས་རྣམས་ཀུན་
གྱི་མཆོག་ཡིན་ཏེ། །དེ་དག་ལ་ཡོད་དེ་རྣམ་གསུམ། །ཞེས་ཏེ། ཤེས་བྱ་ཡང་དག་པར་རབ་ཏུ་
རྣམ་པར་འབྱེད་པ་ངོ་བོ། བསམ་གཏན་གྱི་ཏིང་ངེ་འཛིན་རྒྱུ། ཉོན་མོངས་ལས་གྲོལ་བ་འབྲས་
བུ་༑ ཤེས་རབ་ཀྱིས་འཚོ་བ་དང་ལེགས་པར་འཆད་པ་ནི་ལས། ཆོས་ཀུན་གྱི་མཆོག་ཡིན་པ་
ལྡན་པ། ཤེས་རབ་ཅན་ལ་ཡོད་པ་རྟེན་གྱིས་འཇུག་པ་དང་། འཇིག་རྟེན་པ་དང་འཇིག་རྟེན་
ལས་འདས་པ་ཆུང་ངུ་ཉན་རང་དང༌། ཆེན་པོ་ཐེག་ཆེན་གྱི་ཤེས་རབ་སྟེ་གསུམ་རབ་དབྱེའི་
འཇུག་པའོ། །
བདུན་པ་བསྡུ་བ་ནི། དེར། དཀར་པོའི་ཆོས་ཀུན་རྣམ་པར་གཡེང་བ་དང༌། །མཉམ་
པར་བཞག་དང་གཉིས་ཀར་ཤེས་པར་བྱ། །ཕ་རོལ་ཕྱིན་པ་གཉིས་དང་ནི། །གཉིས་དང་
གཉིས་ཀྱིས་བསྡུས་པ་ཡིན། །ཞེས་པས། དཀར་ཆོས་ཐམས་ཅད་མཉམ་བཞག་དང་རྗེས་ཐོབ་
དང་དེ་གཉིས་ཀས་བསྡུས་ཤིང་ཕར་ཕྱིན་དྲུག་གིས་ཀྱང་བསྡུས་ལ་དྲུག་པོས་ཀྱང་སྔ་མ་གསུམ་
པོ་བསྡུས་ཏེ། ཕར་ཕྱིན་དང་པོ་གཉིས་ཀྱིས་རྗེས་ཐོབ། ཕྱི་མ་གཉིས་ཀྱིས་མཉམ་བཞག
བར་མགཉིས་ཀྱིསགཉིས་ཀ་བསྡུས་སོ། །
བརྒྱད་པ་འགལ་རྐྱེན་ནི། དེར། བྱང་ཆུབ་སེམས་དཔའི་སྦྱིན་པ་ནི། །མ་ཆགས་མི་
- ] 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆགས་ཆགས་པ་མེད། །ཆགས་པ་ཉིད་ཀྱང་མ་ཡིནཏེ། །མ་ཆགས་མི་ཆགས་ཆགས་པ་མེད།།
དེ་བཞིན་དུ་འོག་མ་རྣམས་ལའང་སྦྱར་ཏེ་གསུངས་པས། ལོངས་སྤྱོད་བསྲིབ་ལ་སོགས་པ་
རང་རང་གི་མི་མཐུན་ཕྱོགས་ལ་ཆགས་པ་དང་། དེ་བཞིན་དུ་ཕྱི་བཤོལ་དང་། དེ་ཙམ་གྱི་ཆོག་
པར་འཛིན་པ་དང༌། ལན་ལ་རེ་བ་དང་། རྣམ་སྨིན་ལ་རེ་བ་དང་། རང་རང་གི་མི་མཐུན་
ཕྱོགས་ལ་ཆགས་པའི་བག་ལ་ཉལ་མ་བཅོམ་པ་དང༌། ཐེག་དམན་ཡིད་བྱེད་དང་འཁོར་
གསུམ་དུ་རྟོགས་པའི་རྣམ་གཡེང་ལ་ཆགས་པསྟེ་བདུན་བདུན་ནི་མི་མཐུན་ཕྱོགས་ཏེ་དེརྣམས་
གྲོལ་བའི་ཕར་ཕྱིན་དྲུག་ཡིན་ནོ། །
དགུ་པ་ཡོན་ཏན་ལ་གཉིས། ཡོན་ཏན་བཞི། མཆོག་གི་དོན་བསྟན་པའོ། །དང་པོ་ནི།
དེར། རྒྱ་ཆེ་བ་དང་ཟང་ཟིང་མེད། །དོན་ཆེ་བདང་མི་ཟད་པ། །སྦྱིན་ལ་སོགས་པ་ཐམས་ཅད་
ཀྱི༑ །ཡོན་ཏན་བཞིར་ནི་ཤེས་པར་བྱ། །ཞེས་པས། སློང་བ་དང་ཕྲད་ན་སྲོག་ཀྱང་གཏོང་བ་
དང༌། ཚུལ་ཁྲིམས་གསུམ་རྟག་ཏུ་བླངས་པ་དང་། དཀའ་སྤྱད་དང་གནོད་པ་བཟོད་པ་དང་།
གོ་ཆ་དང་སྦྱོར་བའི་བརྩོན་འགྲུས་དཔེ་མེད་པ་བརྩམས་པ་དང་། ཏིང་ངེ་འཛིན་མཐའ་ཡས་པ་
དང་ལྡན་པའི་བསམ་གཏན་བསྒྲུབ་པ་དང་། དོན་དམ་བདག་མེདགཉིས་དང་ཀུན་རྫོབ་ཤེས་
བྱ་ཀུན་ཤེས་པ་རྣམས་རིམ་པ་ལྟར་ཕར་ཕྱིན་དྲུག་གི་རྒྱ་ཆེ་བའི་ཡོན་ཏན་ནོ། །སྙིང་རྗེས་ལན་
དངརྣམ་སྨིན་ལ་མི་རེ་བདང་། མཐོ་རིས་འདོད་པས་མིན་ཞིང་དེ་ཐོབ་ཀྱང་མ་ཆགས་པ་དང་།
མཐོ་རིས་འདོད་པས་སམ་མི་ནུས་པས་སམ་འཇིགས་པས་སམ་ཕན་ལྟས་བཟོད་པ་མིན་པ་
དང༌། རངགཞན་གྱི་ཉོན་མོངས་འཇོམས་ཤིང་བྱང་ཆུབ་ཐོབ་པར་བྱེད་པ་དང་། བསམགཏན་
གྱི་བདེ་བ་ཕུལ་བྱུང་ལ་གནས་ཤིང་སྙིང་རྗེས་སྐྱེ་གནས་དམན་པར་ཡང་སྐྱེ་བ་དང་། འཁོར་
འདས་ལ་མ་ཆགས་པ་རྣམས་རིམ་པ་ལྟར་ཟང་ཟིང་མེད་པའི་ཡོན་ཏན་ནོ། །ཕར་ཕྱིན་དྲུག་
- ] 70 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༦
གིས་སྐྱེབོ་ཐམས་ཅད་བྱང་ཆུབགསུམ་ལ་འགོད་པ་དོན་ཆེ་བའི་ཡོན་ཏན་ནོ། །སྦྱིན་སོགས་ལྔ་
པོ་མི་རྟོག་ཡེ་ཤེས་ཀྱིས་ཟིན་པས་དང་ཤེས་རབ་ནི་སྙིང་རྗེས་སེམས་ཅན་མི་གཏོང་པས་མི་ཟད་
པའི་ཡོནཏནནོ། ། །
གཉིས་པ་ནི། དེར། སྦྱིན་པ་རྟེན་དངགཞི་དང་ནི། །རྒྱུ་མཚན་དང་ནི་ཡོངས་བསྔོ་དང་། །
རྒྱུ་དང་ཡེ་ཤེས་ཞིང་དག་དང༌། །གནས་ཀྱི་སྒོ་ནས་མཆོག་ཏུ་འདོད། །དེ་བཞིན་དུ་འོག་མ་
རྣམས་ལའང་སྦྱར་ཏེ། དྲུག་པོའི་རྟེན་མཆོག་ནི་བྱང་ཆུབ་སེམས་དཔའོ། །གཞིའི་མཆོག་ནི།
ཟང་ཟིང་སྦྱིན་པའི་ལུས། མི་འཇིགས་པ་སྦྱིན་པའི་ངན་སོང་དང་འཁོར་བས་འཇིགས་པ་སེལ་
བ༑ ཆོས་སྦྱིན་བའི་ཐེག་ཆེནཏེ་གསུམ་དང་། བྱང་སེམས་ཀྱི་སྡོམ་པ་དང་། དམན་པས་གནོད་
པ་ཆེན་པོ་བྱེད་པ་དང༌། ཕར་ཕྱིན་བསྒོམ་པ་དང་དེའི་མི་མཐུན་ཕྱོགས་སྤོང་བ་གཉིས་དང་།
བྱང་སེམས་ཀྱི་ཏིང་ངེ་འཛིན་དང་། དེ་བཞིན་ཉིད་རྣམས་དྲུག་པོའི་རིམ་པ་བཞིན་ནོ། །རྒྱུ་
མཚན་མཆོག་ནི་སྙིང་རྗེའོ། །ཡོངས་སུ་བསྔོ་བ་མཆོག་ནི་བྱང་ཆུབ་ཆེན་པོ་དོན་དུ་གཉེར་བའོ།།
རྒྱུ་མཆོག་ནི་ཕར་ཕྱིན་དྲུག་ལ་སྔོན་གོམས་པའི་བག་ཆགས་སོ། །ཡེ་ཤེས་མཆོག་ནི་སྦྱིན་པ་པོ་
དང་སྦྱིན་བྱདང་ལེན་པ་ལ་སོགས་པ་འཁོར་གསུམ་དུ་མི་རྟོག་པའོ། །ཞིང་མཆོག་ནི། འོག་མ་
ལྔའི་ཐེག་ཆེན་ཡིན་ལ། སྦྱིན་པའི་ནི་སློང་བ་དང་སྡུག་བསྔལ་བ་དང་རྟེན་མེད་པ་དང་ཉེས་པར་
སྤྱད་པ་སྤྱོད་པ་དངཡོནཏན་ཅནཏེ་ལྔ་ཡིན་ལ་དེ་དག་གི་སྔ་མ་བཞི་པོ་སྔ་མ་ལས་ཕྱི་མ་མཆོག་
ཡིན་ཞིང་། བཞི་པོ་མེད་ན་སྔ་མ་མཆོག་ཡིན་ནོ། །གནས་མཆོག་ནི་གང་ལ་གནས་ནས་ཕར་
ཕྱིན་དྲུག་བསྒྲུབ་པའི་གནས་ཏེ། མོས་པ་དང་ཡིད་ལ་བྱེད་པ་དང་ཏིང་ངེ་འཛིན་ལ་དབང་
འབྱོར་པའོ། །
བཅུ་པ་རྣམ་ངེས་ནི། དེར། ཕན་ཚུན་བསྡུས་ཕྱིར་རབ་དབྱེའི་ཕྱིར། །ཆོས་ཉིད་ཕྱིར་དང་
རྒྱུ་མཚན་ཕྱིར། །ཕ་རོལ་ཕྱིན་དྲུག་རྣམ་ཀུན་ཏུ། །རྣམ་པར་ངེས་པར་ཤེས་པར་བྱ། །ཞེས་ཏེ།
- 1 ཌ 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕན་ཚུན་བསྡུས་པ་ནི། ཚུལ་ཁྲིམས་དང་བཟོད་པ་མི་འཇིགས་པ་སྦྱིན་པས་བསྡུས། བསམ་
གཏན་དང་ཤེས་རབ་ཆོས་སྦྱིན་གྱིས་བསྡུས། བརྩོན་འགྲུས་དེ་གཉིས་ཀས་བསྡུས་པས་སྦྱིན་
པས་གཞན་ལྔ་བསྡུས་སོ། །དགེ་བ་ཆོས་བསྡུད་ཀྱིས་གཞན་ལྔ་བསྡུས་པས་ཚུལ་ཁྲིམས་ཀྱིས་
ཀྱང་ཐམས་ཅད་བསྡུས་ཏེ།དེ་བཞིན་དུ་གཞན་བཞི་ལ་ཡང་ཅི་རིགས་པར་སྦྱར་རོ། །རབ་ཏུ་
དབྱེ་བའི་ཕྱིར་ནི། གཞན་རྒྱུད་ལ་ཚུལ་ཁྲིམས་སོགས་འཇོག་པས་སྦྱིན་པའི་སྦྱིན་པ་ནས་ཤེས་
རབ་ཀྱི་བར་དྲུག་སྟེ་དེ་བཞིན་དུ་གཞན་ལའང་དྲུག་དྲུག་ཚང་བའོ། །ཆོས་ཉིད་ཀྱི་ཕྱིར་ནི།
བརྗོད་བྱ་ཕར་ཕྱིན་དྲུག་དང་རྗོད་བྱེད་མདོ་ལ་སོགས་པ་གཅིག་ལ་གཅིག་སྣང་བས་ཕན་ཚུན་
དུ་བསྡུས་པའོ། །རྒྱུ་མཚན་གྱི་ཕྱིར་ནི། །ལོངས་སྤྱོད་ལ་མི་ལྟ་ན་ཚུལ་ཁྲིམས་སོགས་ལ་འཇུག་
པས་སྦྱིན་པ་གཞན་ལྔའི་རྒྱུ་མཚན་ཡིན་ལ། ཚུལ་ཁྲིམས་ལ་སྤྱོད་ན་འཛིན་པ་མེད་པས་ཚུལ་
ཁྲིམས་སྦྱིན་པའི་རྒྱུ་ཡིན་ནོ། །ཡང་དགེ་བ་ཆོས་སྡུདནི་སྦྱིན་སོགས་ཐམས་ཅད་ཀྱི་རྒྱུ་ཡིན་ཞིང་
བཟོད་པ་ལ་སོགས་པ་ལ་ཡང་ཅི་རིགས་སུ་སྦྱར་ཏེ། དེ་ལྟར་བཞིས་དྲུག་པོ་ཕན་ཚུན་དུ་རྣམ་
པར་ངེས་སོ། །
གཉིས་པ་ལ་དགུའི་དང་པོ་ངོ་མཚར་ཆེ་བ་ནི། དེར། རང་གི་ལུས་དང་སྡོམ་པའི་ཕྱིར།
ཕུན་སུམ་ཚོགས་པ་ཡོངས་གཏོང་དང་། །ཉམས་ཆུང་རྣམས་ལ་བཟོད་པ་དང༌། །ལུས་དང་
སྲོག་ལ་མི་ལྟ་བར། །བརྩོན་འགྲུས་རྩོམ་དང་བསམ་གཏན་གྱི། །བདེ་བར་རོ་མྱང་མེད་ཉིད་
དང་། །ཤེས་རབ་ལ་ནི་མི་རྟོག་པ། །བློ་ལྡན་རྣམས་ཀྱི་ངོ་མཚར་འདོད། །ཅེས་སོ། །གཉིས་པ་
སེམས་མཉམ་པ་ཉིད་ནི། དེར། དོན་གཉེར་བ་ལ་ཕྱོགས་མེད་དང་། །ཚུལ་ཁྲིམས་རྟག་ཏུ་མ་
ཉམས་དང༌། །ཀུན་ཏུ་བཟོད་ཅིང་ཐམས་ཅད་ཕྱིར། །བརྩོན་འགྲུས་ཆེན་པོ་རྩོམ་པ་དང་། །
རྟག་ཏུ་བསམ་གཏན་དགེ་བ་དང༌། །ཤེས་རབ་རྣམ་པར་མི་རྟོག་ཉིད། །བྱང་ཆུབ་སེམས་
- 1 7 2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
དཔའ་དེ་དག་ལ། །དེ་ལྟར་སེམས་མཉམ་ཤེས་པར་བྱ། །ཞེས་སོ། །
གསུམ་པ་འབྲས་བུ་བསྟན་པ་ནི། བྲལ་འབྲས་རང་རང་གི་སྤང་བྱ་སྤངས་པ། རྒྱུ་མཐུན་
འབྲས་ཁྱད་པར་ཅན་ཕྱི་ལ། བདག་འབྲས་སྔར་བཤད་པའི་ལྡན་པའམ་ཡོན་ཏན་བཞི། སྐྱེས་
བུ་བྱེད་འབྲས། དེར། སྣོད་ཉིད་དུ་ནི་བྱེད་པ་དང་། །ཚུལ་ཁྲིམས་དག་ལ་འགོད་པ་དང་། །
གནོད་པ་ལ་ནི་བཟོད་པ་དང་། །དོན་བྱེད་པར་ནི་འགྲོ་བ་དང་། །བསྟན་པ་འདི་ལ་འཛུད་པ་
དང༌། །ཐེ་ཚོམ་གཅོད་པར་བྱེད་པ་འདི། །བློ་ལྡན་རྣམས་ཀྱི་སེམས་ཅན་ལ། །ཕན་འདོགས་
ཉིད་དུ་འདོད་པ་ཡིན། །ཞེས་ཕན་འདོགས་པའི་ཁྱད་པར་གྱིས་བསྟན་པ། རྣམ་སྨིན་གྱི་འབྲས་
བུ་ནི། རིན་ཆེན་ཕྲེང་བར། སྦྱིན་པས་ལོངས་སྤྱོད་ཁྲིམས་ཀྱིས་བདེ། །བཟོད་པས་གཟུགས་
བཟང་བརྩོན་པས་བརྗིད། །བསམ་གཏན་གྱིས་ཞི་བློ་ཡིས་གྲོལ། །ཞེས་པ་ལྟར་རོ། །
བཞི་པ་ཡང་དག་སྦྱོར་བ་ནི། མདོ་རྒྱན་དུ། རེ་བ་མེད་པའི་སྦྱིན་པ་དང་། །ཡང་སྲིད་མི་
འདོད་ཚུལ་ཁྲིམས་དང༌། །ཐམས་ཅད་ལ་ནི་བཟོད་པ་དང༌། །ཡོན་ཏན་ཀུན་འབྱུང་བརྩོན་
འགྲུས་དང་། །དེ་བཞིན་བསམ་གཏནགཟུགས་མེད་མིན། །ཤེས་རབ་ཐབས་དང་ལྡན་པ་ནི།།
ཕ་རོལ་ཕྱིན་པ་དྲུག་པོ་ལ། །བརྟན་པ་རྣམས་ཀྱི་ཡང་དག་སྦྱོར། །ཞེས་སོ། །ལྔ་པ་ངེས་པར་
འགྱུར་བ་ནི། དེར། བློ་ལྡན་རྣམ་པ་ཐམས་ཅད་དུ། །ཕུན་ཚོགས་སྐྱེ་དང་མི་སྐྱོ་དང་། །རྟག་ཏུ་
སྒོམ་པར་བྱེད་པ་དང་། །ཏིང་འཛིན་ཉམས་པ་མེད་པ་དང་། །བྱབ་འགྲུབ་དང་ལྷུནགྲུབ་པའི།།
བཟོད་པ་ཐོབ་ལ་ངེས་པར་འགྱུར། །ཞེས་སོ། །དྲུག་པ་ངེས་པར་བྱ་བ་ནི། དེར། མཆོད་
བསླབ་ཡང་དག་བླངས་པ་དང་། །སྙིང་རྗེ་དགེ་བ་བསྒོམ་པ་དང་། །དེ་བཞིན་དགོན་པར་
བག་ཡོད་དང་། །ཐོས་དོན་ངོམས་མི་ཤེས་པ་དང་། །ས་རྣམས་ཀུན་ལ་བརྟན་པ་ཡི། །གདོན་
མི་ཟ་བར་བྱ་བ་ཉིད། །ཅེས་སོ། །བདུན་པ་རྟག་ཏུ་བྱ་བ་ནི། དེར། འདོད་པའི་ཉེར་དམིགས་
ཤེས་པ་དང༌། །འཁྲུལ་པ་དག་ལ་རྟོག་པ་དང་། །སྡུག་བསྔལ་དང་དུ་ལེན་ཉིད་དང་། །དགེ་བ་
- 1 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་ནི་བསྒོམ་པ་དང་། །བདེ་ལ་རོ་མྱང་མེད་ཉིད་དང་། །མཚན་མ་རྣམ་པར་མི་རྟོག་པ། །ས་
རྣམས་ཀུན་ལ་བརྟན་པ་ཡི། །རྟག་ཏུ་བྱ་བ་དག་ཡིན་ནོ། །ཞེས་སོ། །བརྒྱད་པ་གཙོ་བོའི་
དངོས་པོན། དེར། ཆོས་སྦྱིན་ཚུལ་ཁྲིམས་དག་པ་དང་། །མི་སྐྱེ་བཟོད་པ་ཐོབ་ཉིད་དང་། ཐེག་
ཆེན་བརྩོན་འགྲུས་རྩོམ་པ་དང་། མཐའ་ལ་སྙིང་རྗེ་ལྡན་གནས་དང་། །ཤེས་རབ་བློ་དང་ལྡན་
རྣམས་ཀྱི། །ཕ་རོལ་ཕྱིན་པའི་གཙོ་བོར་འདོད། །ཅེས་སོ། །དགུ་པ་བྱེད་ལས་བཤད་པ་ནི།
དབུས་མཐར། ལས་ནི་རྗེས་སུ་འཛིན་བྱེད་དང་། །གནོད་མི་བྱེད་དང་དེ་ལ་བཟོད། །ཡོན་ཏན་
འཕེལ་དང་འཛུད་ནུས་དང་། །རྣམ་པར་གྲོལབར་བྱེད་པ་དང་། །ཞེས་སོ། །
བཞི་པ་ལགཉིས། གནས་སྐབས་ས་བཅུ། མཐར་ཐུག་སངས་རྒྱས་ཐོབ་ཚུལ་ལོ། །དང་
པོ་ལགཉིས་ཀྱི་དང་པོར་མདོར་བསྟནནི། དེ་ལྟར་ཚོགས་གཉིས་ལ་ཅི་ནུས་སུ་སྤྱད་པས་ལམ་
ཚོགས་སྦྱོར་གཉིས་མཐར་ཕྱིན་ནས་མཐོང་ལམ་ས་དང་པོ་དང་། བསྒོམ་ལམ་ས་དགུ་རིམ་
གྱིས་འཐོབ་པོ། །གཉིས་པ་རྒྱས་བཤད་ལ་གསུམ། སའི་རྣམ་གཞག རྟོགས་པའི་ཁྱད་པར།
ཐོབ་པའི་ཕན་ཡོན་ནོ། །དང་པོ་ལ། མདོ་རྒྱན་དུ། མཚན་ཉིད་གང་ཟག་བསླབ་པ་དང་། ཕུང་
པོ་གྲུབ་པ་རྟགས་དང་ནི། །ངེས་པའི་ཚིག་དང་ཐོབ་པ་ཡི། །གནས་པ་དང་ནི་ས་ཉིད་དོ། ཞེས་
པ་ལྟར་བརྒྱད་ཀྱི་དང་པོ་མཚན་ཉིད་ནི། དེར། སྟོང་པ་ཉིད་ནི་མཆོག་རྟོགས་ནས། ལས་
རྣམས་ཆུད་མི་ཟ་བར་གནས། །བསམ་གཏན་རབ་བདེས་གནས་ནས་ནི། །དེ་ཡི་འོག་ཏུ་
འདོད་པར་སྐྱེ། །དེ་ནས་བྱང་ཆུབ་ཕྱོགས་མཐུན་རྣམས། །འཁོར་བ་དག་ཏུ་ཡོངས་སུ་བསྔོ།།
སེམས་ཀུན་ཉོན་མོངས་མེད་པར་ནི། །སེམས་ཅན་རྣམས་ཡོངས་སྨིན་པར་བྱེད། །ཆེད་དུ་
བསམ་ཏེ་སྐྱེ་བ་ན། །ཀུན་ནས་ཉོན་མོངས་རྗེས་སུ་སྲུང་། །བགྲོད་པ་གཅིག་པའི་ལམ་དང་
འབྲེལ། །མཚན་མེད་གཅིག་ཏུ་ངེས་པའི་ལམ། །མཚན་མ་མེད་པ་ལྷུན་གྱིསགྲུབ། །ཞིང་ཡང་
- Y 7
1 -



བ་，
གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
རྣམ་པར་སྦྱོང་བ་སྟེ། །དེ་ཡི་འོག་ཏུ་སེམས་ཅན་ནི། །སྨིན་པར་བྱེད་པ་འགྲུབ་པར་འགྱུར། །
ཏིང་ངེ་འཛིན་དང་གཟུང་རྣམས་དང་། །བྱང་ཆུབ་རྣམ་པར་དག་པ་ཉིད། །རྣམ་པར་གཞག་པ་
འདི་དག་གིས། །ས་ཡི་མཚན་ཉིད་ཤེས་པར་བྱ། །ཞེས་ཏེ། སྟོང་ཉིད་ཀྱི་མཆོག་བདག་མེད་
གཉིས་མངོན་སུམ་དུ་རྟོགས་པ་དང་། དགེ་མི་དགེའི་ལས་ལམ་དང་དེའི་འབྲས་བུ་སྣ་ཚོགས་
ཤེས་པས་ལས་རྣམས་ཆུད་མི་ཟ་བར་གནས་པ་དང་། རྒྱལ་སྲས་ཀྱི་བསམ་གཏན་གྱི་བདེ་བ་
ཕུལ་དུ་བྱུང་བ་ལ་གནས་ནས་དེ་མ་ཉམས་བཞིན་དུ་འདོད་ཁམས་སུ་སྐྱེ་བ་དང་། བྱང་ཆུབ་
ཕྱོགས་མཐུན་གྱི་ཆོས་སོ་བདུན་གྱིས་མང་དུ་གནས་ཀྱང་ཆོས་དེརྣམས་འཁོར་བར་བསྔོ་བ་དང༌།
བདེན་བཞིས་མང་དུ་གནས་ནས་རང་གི་སེམས་ལ་ཟང་ཟིང་འདོད་པ་ལ་སོགས་པའི་ཉོན་
མོངས་མེདཔརབསྟན་བཅོས་དང་བཟོ་སྣ་ཚོགས་བྱེད་པས་སེམས་ཅན་སྨིན་པར་བྱེད་པདང༌།
རྟེན་འབྲེལ་བཅུ་གཉིས་ཀྱིས་མང་དུ་གནས་ནས་བསམ་བཞིན་སྲིད་པར་སྐྱེ་བ་ན་ཀུན་ནས་
ཉོན་མོངས་རྗེས་སུ་སྲུང་བ་དང་། འདྲེས་པ་ཉེ་བར་འདྲེས་པས་ས་བརྒྱད་པ་དང་འབྲེལ་ལ་
མཚན་མ་མེད་པར་གཅིག་ཏུ་ངེས་པའི་ལམ་དང་མངོན་པར་འདུ་བྱེད་མེད་པའི་མཚན་མེད་ལ་
གནས་པས་མཚན་མ་མེད་པ་ལྷུན་གྱིས་གྲུབ་ཅིང་། སངས་རྒྱས་ཀྱི་ཞིང་སྦྱོང་བ་དང་། སོ་སོ་
ཡང་དག་པར་རིག་པ་ལ་དབང་བས་སེམས་ཅན་སྨིན་པར་ནུས་པ་དང་། ཏིང་ངེ་འཛིན་དང་
གཟུངས་ཀྱི་སྒོ་རྣམ་པར་དག་པ་དང༌། བྱང་ཆུབ་རྣམ་པར་དག་པ་སྟེ། ས་དང་པོ་ནས་སངས་
རྒྱས་ཀྱི་སའི་བར་གྱི་མཚན་ཉིད་རིམ་པ་བཞིན་ནོ། ། །
གཉིས་པ་གང་ཟག་ནི། དེར། བྱང་ཆུབ་སེམས་དཔའ་ལྟ་བ་རྣམ་དག་པ། །ཚུལ་ཁྲིམ་
ཤིན་ཏུ་རྣམ་དག་མཉམ་པར་བཞག །ཆོས་ལ་ང་སྤངས་རྒྱུད་དང་ཀུན་ཉོན་མོངས། །རྣམ་པར་
དག་པ་ཐ་དད་ང་རྒྱལ་མེད། །སྐད་ཅིག་གཅིག་བློ་ཐོབ་པ་བཏང་སྙོམས་པ། །ཞིང་རྣམས་
སྦྱོངས་པ་སེམས་ཅན་སྨིན་བྱེད་པར། །མཁས་པ་མཐུ་ཆེན་ལུས་ཡོངས་རྫོགས་པ་དང་། །ངེས་
- 1
7
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་སྟོན་ལ་མཁས་པ་དབང་བསྐུར་ཡིན། །ཞེས་ཏེ། བདག་གཉིས་སུ་ལྟ་བའི་གཉེན་པོ་ཡེ་
ཤེས་ཐོབ་པས་ལྟ་བ་རྣམ་པར་དག་པ་དང་ལྟུང་བ་ཕྲ་མོ་ཡང་མི་སྤྱོད་པས་ཚུལ་ཁྲིམས་ཤིན་ཏུ་
རྣམ་པར་དག་པ་དང་། མི་ཉམས་པའི་བསམ་གཏན་དང་ཏིང་ངེ་འཛིན་ཐོབ་པས་མཉམ་པར་
བཞག་པ་དང་། མདོ་སྡེ་ལ་སོགས་པའི་ཆོས་ལ་ཐདད་པར་ང་རྒྱལ་མེད་པ་དང་། སེམས་དང་
བསམ་པརྣམ་པར་དག་པ་མཉམ་པ་ཉིད་བཅུས་རྒྱུད་ཀུན་མཉམ་པ་ཉིད་དུ་འཇུག་པས་རྒྱུད་ཐ་
དད་པར་ང་རྒྱལ་མེད་པ་དང་། རྟེན་འབྲེལ་གྱི་དེ་བཞིན་ཉིད་ཀྱིས་མང་དུགནས་པའི་ཕྱིར་ནག་
པོ་དང་དཀར་པོའི་ཕྱོགས་ཀྱི་དེ་བཞིན་ཉིད་རང་བཞིན་གྱིས་རྣམ་པར་དག་པ་ལ་དབྱེ་བ་མེད་
པས་ཀུན་ནས་ཉོན་མོངས་དང་རྣམ་བྱང་དུ་མི་ལྟ་བའི་ཕྱིར་ཀུན་ནས་ཉོན་མོངས་དང་རྣམ་བྱང་
ཐ་དད་པར་ང་རྒྱལ་མེད་པ་དང་། མཚན་མ་མེད་པར་གནས་པའི་མཐུས་སྐད་ཅིག་རེ་རེ་ལ་
བྱང་ཆུབ་ཀྱི་ཕྱོགས་ཀྱི་ཆོས་སོ་བདུན་བསྒོམ་པས་སྐད་ཅིག་པའི་བློ་ཐོབ་པ་དང་། ལྷུན་གྲུབ་ཏུ་
མཚན་མེད་ལ་གནས་པས་དང་རྒྱལ་སྲས་ཕྱིར་མི་ལྡོག་པ་རྣམས་དང་འདྲེས་པ་ཉེ་བར་འདྲེས་
པའི་ཕྱིར་བཏང་སྙོམས་པ་དང་སངས་རྒྱས་ཀྱི་ཞིང་རྣམ་པར་སྦྱོང་བ་དང་། སོ་སོ་ཡང་དག་པར་
རིག་པ་ལ་དབང་བས་སེམས་ཅན་སྨིན་པར་ནུས་པའི་ཕྱིར་སེམས་ཅན་སྨིན་བྱེད་ལ་མཁས་པ་
རྣམས་ས་དང་པོ་ནས་དགུ་པའི་བར་ལ་གནས་པ་ལ་རིམ་པ་བཞིན་བརྗོད་དོ། །ས་བཅུ་པ་ལ་
གནས་པ་ལ་ནི་མངོན་ཤེས་ཆེན་པོ་ཐོབ་ཕྱིར་མཐུ་ཆེན་པོ་དང་། ཏིང་ངེ་འཛིན་དང་གཟུངས་
ཀྱི་སྒོ་ཚད་མེད་པས་ཁྱབ་པའི་ཕྱིར་ལུས་ཡོངས་སུརྫོགས་པ་དང་། དགའ་ལྡན་ན་གནས་པ་ལ་
སོགས་པའི་སྤྲུལ་པ་སྟོན་པའི་ཕྱིར་ལུས་ངེས་པར་སྟོན་པ་ལ་མཁས་པ་དང་། སངས་རྒྱས་
ཐམས་ཅད་ ལས་ལུང་བསྟན་པ་ཐོབ་པའི་ཕྱིར་སངས་རྒྱས་ཉིད་དུ་ལུང་བསྟན་ཞིང་དབང་
བསྐུར་བ་དང་བཞིར་བརྗོད་དོ། །དེ་ལ་སེམས་དང་བསམ་པ་རྣམ་པར་དག་པ་བཅུ་ནི། དུས་
- 1 7 6 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
གསུམ་གྱི་སངས་རྒྱས་ཀྱི་ཆོས་རྣམ་པར་དག་པ་གསུམ་དང་། དེ་བཞིན་དུ་རྣམ་དག་ཅེས་སྦྱར་
ཏེ༑ ཚུལ་ཁྲིམས་དང་། སེམས་དང་། ལྟ་བ་ནེམ་ནུར་དོགས་པ་ལམ་འགྱོད་པ་གསུམ་བསལ་
བས་དང་། ལམ་དང་ལམ་མིན་ཤེས་པ་དང༌། ནནཏན་དང་སྤོང་བ་ཤེས་པས་དང་། བྱང་ཆུབ་
ཀྱི་ཕྱོགས་ཀྱི་ཆོས་ཐམས་ཅད་གོང་ནས་གོང་དུ་རྣམ་པར་བསྒོམ་པས་དང་། སེམས་ཅན་ཡོངས་
སུ་སྨིན་པར་བྱ་བས་དང་། བཅུ་པོ་ལབསམ་པརྣམ་པར་དག་པ་མཉམ་པ་ཉིདདོ། །
གསུམ་པ་བསླབ་པ་ནི། དེར། ཆོས་ཉིད་རབ་ཏུ་རྟོགས་ནས་འདིར། །ལྷག་པའི་ཚུལ་
ཁྲིམས་ལྷག་སེམས་དང་། །ལྷག་པའི་ཤེས་རབ་ལ་རྗེས་སློབ། །ཤེས་རབ་སྤྱོད་ཡུལ་གཉིས་
ཡིན་ཏེ། །ཆོས་ཀྱི་དེ་ཉིད་དང་དེ་ནི། །མི་ཤེས་ཤེས་སོགས་འཇུག་པ་ཉིད། །ཤེས་རབ་སྤྱོད་
ཡུལ་དེ་ལྟ་བས། །དེ་ས་གཉིས་ལ་རྣམ་པར་གནས། །བསླབ་པ་རྣམས་དང་བསྒོམ་པ་ཡི། །
འབྲས་བུ་གཞན་ནི་རྣམ་པ་བཞི། །མཚན་མེད་འདུ་བྱེད་དང་བཅས་པར། །གནས་པ་འབྲས་བུ་
དང་པོ་ཡིན། །དེ་ཉིད་མངོན་འདུ་བྱེད་མེད་དང༌། །ཞིང་ནི་རྣམ་པར་དག་པ་དང་། །འབྲས་བུ་
གཉིས་པར་འདོད་པ་ཡིན། །སེམས་ཅན་སྨིན་པར་འགྲུབ་ཉིད་དང༌། །ཏིང་ངེ་འཛིན་དང་
གཟུངས་རྣམས་ནི། །འགྲུབ་པ་འབྲས་བུ་དམ་པ་ཡིན། །འབྲས་བུ་རྣམ་པ་འདི་བཞི་ནི། །ས་
བཞི་པོ་ལ་ཡངདག་བསྟེན། །ཞེསཏེ། ས་དང་པོ་ལ་བསླབ་གསུམ་གྱི་རྟེན་ཆོས་ཉིད་རྟོགས་སོ།།
གཉིས་པ་ལ་ལྷག་པའི་ཚུལ་ཁྲིམས་དང་། གསུམ་པ་ལ་ལྷག་པའི་སེམས་དང་། བཞི་ལྔ་དྲུག་
ལགསུམ་ལ་ལྷག་པའི་ཤེས་རབ་ལ་སློབ་པོ། །དེ་ཡང་བཞི་པ་ལ་བྱང་ཆུབ་ཕྱོགས་མཐུན་ཤེས་
པའི་ཤེས་རབ་ལ་སློབ་ཅིང་། ལྔ་པ་ཆོས་ཀྱི་དེ་ཁོ་ན་ཉིད་བདེན་བཞི་ཤེས་པའི་ཤེས་རབ་དང་
དྲུག་པ་ལ་དེ་ཁོ་ནདེ་མི་ཤེས་པ་མ་རིག་པ་ལ་སོགས་པ་རྟེན་འབྲེལ་ལུགས་མཐུན་དང་ཤེས་པ་
རིག་པ་ལ་སོགས་པ་ལུགས་དང་མི་མཐུན་པ་ཤེས་པའི་ཤེས་རབ་ལ་སློབ་པོ། །དེ་ཡན་ཆད་
བསླབ་པའི་འབྲས་བུ་བཞི་སྟེ། བདུན་པར་མཚན་མེད་འདུ་བྱེད་དང་བཅས་པ་འབྲས་བུ་དང་
- 1 77 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོ་དང་། བརྒྱད་པར་མཚན་མེད་འདུ་བྱེད་མེད་པ་དང་ཞིང་དག་པ་གཉིས་འབྲས་བུ་གཉིས་པ་
དང༌། དགུ་པར་སེམས་ཅན་སྨིན་པར་འགྲུབ་པ་འབྲས་བུ་གསུམ་པ་དང་བཅུ་པར་ཏིང་ངེ་
འཛིན་དང་གཟུངས་འགྲུབ་པ་འབྲས་བུ་བཞི་པའོ། །བཞི་པ་ཕུང་པོ་ནི། དེར། ཆོས་ཉིད་རབ་
ཏུ་རྟོགས་ནས་འདིར། །ཚུལ་ཁྲིམས་ཀྱིནི་ཕུང་པོ་སྦྱོང་། །དེ་ཡི་འོག་ཏུ་ཏིང་འཛིན་དང༌། །ཤེས་
རབ་ཕུང་པོ་རྣམ་པར་སྦྱོང་། །དེ་ལས་གཞན་པ་དག་ལ་ནི། །སྒྲིབ་རྣམ་བཞི་དང་ཐོགས་པ་ཡི།།
སྒྲིབ་པ་ལས་ཀྱང་རྣམ་གྲོལ་དང་། །གྲོལ་བའི་ཡེ་ཤེས་རྣམ་པར་སྦྱོང་། །ཞེས་ཏེ། ས་དང་པོ་ལ་
ཕུང་པོ་སྦྱོང་བའི་རྟེན་ཆོས་ཉིད་རྟོགས་ལ། གཉིས་པ་ལ་ཚུལ་ཁྲིམས་དང་། གསུམ་པ་ལ་ཏིང་
ངེ་འཛིན་དང༌། བཞི་ལྔ་དྲུག་པ་ལ་ཤེས་རབ་དང་། བདུན་བརྒྱད་དགུ་བཅུ་པ་ལ་འབྲས་བུ་
བཞིའི་སྒྲིབ་པ་ལས་གྲོལ་བ་རྣམ་གྲོལ་དང་། སངས་རྒྱས་ཀྱི་སར་ཤེས་བྱ་ཤེས་པ་ལ་ཐོགས་
པའི་སྒྲིབ་པ་ལས་གྲོལ་བརྣམ་པར་གྲོལ་བའི་ཡེ་ཤེས་མཐོང་བའི་ཕུང་པོ་སྦྱོང་ངོ་། །
ལྔ་པ་གྲུབ་པ་ནི། དེར། ས་རྣམས་ཐམས་ཅད་མགྲུབ་དང་། །གྲུབ་པ་དག་ཏུ་ཤེས་པར་བྱ།།
གྲུབ་པ་དག་ཀྱང་མ་གྲུབདང་། །གྲུབ་པ་དག་ཏུ་ཡང་འདོད་དོ། །ཞེས་ཏེ། ཚོགས་སྦྱོར་མོས་པ་
སྤྱོད་པའི་ས་ནི་ཆོས་དབྱིངས་ཀུན་འགྲོའི་དོན་ལ་སོགས་པར་མ་རྟོགས་པས་མ་གྲུབ་པ་དང་།
དང་པོ་ཡན་ཅད་དེ་རྟོགས་པས་གྲུབ་པའོ། །གྲུབ་པ་དེའི་ཡང་། བདུན་པ་མན་ཅད་འདུ་བྱེད་
དང་བཅས་པས་མགྲུབ་པ་དང་། བརྒྱད་པ་ཡན་ཅད་མངོན་པར་འདུ་བྱེད་མེད་པས་གྲུབ་པའོ།།
དྲུག་པ་རྟགས་ལགསུམ་གྱི་དང་པོ་སརྣམས་ལ་ཞུགས་པའི་རྟགས་ནི། དེར། སྣང་དང་བཅས་
དང་མོས་པ་དང་། །མ་ཞུམ་པ་དང་མི་དམན་ཉིད། །གཞན་དྲིང་མི་འཇོག་བདག་ཉིད་དང་། །
ཐམས་ཅད་རབ་ཏུ་རྟོགས་པ་དང་། །ཀུན་ལ་སེམས་ནི་མཉམ་པ་དང༌། །དཀྲི་དང་རྗེས་སུ་
ཆགས་མེད་དང༌། །ཐབས་ཤེས་འཁོར་དུ་སྐྱེ་བ་ནི། །ཀུན་ལ་རྟགས་སུ་འདོད་པ་ཡིན། །ཞེས་
- 1 7 8 -



，
གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ཏེ༑ སགང་ལ་ཞུགས་པ་དེ་ལ་སྣང་བ་དངགང་ལ་ཞུགས་པ་དེ་ལ་མོས་པ་ནི་རྟགས་གཅིག་ག།
ཆོས་ཟབ་རྒྱས་ལ་བློ་མ་ཞུམ་པ་དང་། དཀའ་བ་སྤྱོད་པ་ལ་བརྩོན་འགྲུས་མི་དམན་པ་དང༌།
རང་གི་ས་ལ་གཞན་གྱི་དྲིང་མི་འཇོག་པ་དང་། ས་ཐམས་ཅད་མངོན་པར་སྒྲུབ་པའི་ཐབས་ལ་
མཁས་པ་དང་། བདག་གཞན་ལ་སེམས་མཉམ་པ་དང་། སྙན་མི་སྙན་གྱི་སྒྲས་ལམགཞན་ལ་
ཁྲིད་དུ་མི་བཏུབ་པ་དང་། འཁོར་ལོ་སྒྱུར་བ་ལ་སོགས་པའི་ཕུན་སུམ་ཚོགསཔ་ལའང་ཆགས་
པ་མེད་པ་དང་། འཁོར་གསུམ་མི་དམིཊ་པར་སངས་རྒྱས་ཉིད་ཀྱི་ཐབས་ཤེས་པ་དང་། རྟག་
ཏུ་སངས་རྒྱས་ཀྱི་འཁོར་དུ་སྐྱེ་བརྣམསཞི་རྟགས་གཞན་ཡིན་ནོ། ། །
གཉིས་པ་ཕར་ཕྱིན་བཅུ་ཐོབ་པའི་རྟགས་ནི། དེར། འདུན་པ་མེད་པ་མ་ཡིན་མཆོག་དང་
འཁུ་བའི་སྙིང་མེད་ཁྲོ་མིན་ལེ་ལོ་མེད། །བྱམས་དང་རྙིང་རྗེ་མིན་པའི་བསམ་མེད་བློ་གྲོས་ངན་
རྟོག་རྣམ་རྟོག་འཕྲོགས་པ་མེད། །བློ་གྲོས་རྣམ་པར་གཡེངས་མིན་བདེ་བས་མི་འཕྲོགས་སྡུག་
བསྔལ་དག་གིས་གནོད་པ་མེད། །དགེ་བའི་བཤེས་ལ་ཉེ་བར་བསྟེན་ཅིང་ཐོས་པ་ལྷུར་ལེན་
སྟོན་པ་མཆོད་ལ་བརྩོན། །ཐབས་མཆོག་ཤེས་པ་གང་ཞིག་བསོད་ནམས་ཡང་དག་བསྡུས་པ་
ཤིན་ཏུ་རྒྱ་ཆེ་ཀུན། །གཞན་དང་ཐུན་མོང་བྱས་ནས་ཉིན་གཅིག་བཞིན་དུ་རྫོགས་པའི་བྱང་
ཆུབ་ཡོངས་སྔོ་ཞིང་། །བཟང་པོའི་གནས་སུ་སྐྱེས་པ་རྟག་ཏུ་དགེ་བྱེད་མངོན་ཤེས་ཡོན་ཏན་
རྣམས་ཀྱིས་རྩེན། །སངས་རྒྱས་སྲས་དེ་ཀུན་གྱི་བླ་ན་འདུག་པ་ཡོནཏན་གཏེར་དུ་ཤེས་པར་བྱ།།
ཞེས་པས་རྟགས་བཅུ་དྲུག་སྟོནཏེ། ས་རྣམས་ལ་ཐུན་མོང་དུ་ཕར་ཕྱིན་རྣམས་སྒྲུབ་པའི་འདུན་
པ་མ་བྲལ་བ་དང་། ས་དང་པོར་སྦྱིན་པའི་རྟགས་རྫ་ས་ལ་སོགས་པ་ཆགས་པ་མེད་པ་དང་།
གཉིས་པར་ཚུལ་ཁྲིམས་ཀྱི་རྟགས་སེམས་ལ་འཁུ་བགནོད་པའི་སེམས་མེད་པ་དང་། གསུམ་
པར་བཟོད་པའི་རྟགས་ཁྲོ་བ་མེད་པ་དང་། བཞི་པར་བརྩོན་འགྲུས་ཀྱི་རྟགས་ལེ་ལོ་མེད་པ་
དང༌། ལྔ་པར་བསམ་གཏན་གྱི་རྟགས་བདེ་བ་སྒྲུབ་འདོད་ཀྱི་བྱམས་པ་དང་སྡུག་བསྔལ་
བ ] 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསལ་འདོད་ཀྱི་སྙིང་རྗེ་མིན་པའི་བསམ་པ་མེད་པ་དང༌། དྲུག་པར་ཤེས་རབ་ཀྱི་རྟགས་བློ་
གྲོས་ངན་པ་ངོ་བོ་ཉིད་དུ་རྟོག་པ་དང་ཁྱད་པར་དུ་རྣམ་པར་རྟོག་པས་འཕྲོགས་པ་མེད་པ་དང་།
བདུན་པར་ཐབས་ཀྱི་རྟགས་ཐེག་པ་གཞན་ཡིད་ལ་བྱེད་པས་སེམས་མ་གཡེངས་པ་དང༌།
ཕུན་སུམ་ཚོགས་པའི་བདེ་བ་ལ་མ་ཆགས་པ་དང་། རྒུད་པ་དང་དཀའ་སྤྱད་ཀྱི་སྡུག་བསྔལ་
གྱིས་སྦྱོར་བ་ལས་མི་ལྡོག་པ་དང་། དགེ་བའི་བཤེས་གཉེན་བསྟེན་ཅིང་ཐོས་པགཙོ་བོར་བྱེད་
པ་དང༌། སྟོན་པ་མཆོད་པ་གཙོ་བོར་བྱེད་པ་དང་། དགེ་བ་འཕེལ་བའི་ཐབས་ཤེས་པས་
བསོད་ནམས་བསགས་པ་རྣམས་གཞན་དང་ཐུན་མོང་དུ་བྱས་པས་ཉིན་རེ་བཞིན་བྱང་ཆུབ་ཏུ་
བསྔོ་བ་དང་། བརྒྱད་པར་སྨོན་ལམ་གྱི་རྟགས་རྒྱལ་བ་སྲས་བཅས་གང་རུང་བཞུགས་པའི་
གནས་སུ་སྐྱེ་བ་དང༌། དགུ་པར་སྟོབས་ཀྱི་རྟགས་མི་མཐུན་ཕྱོགས་དང་མ་འདྲེས་པར་རྟག་ཏུ་
དགེ་བ་བྱེད་པ་དང་། བཅུ་པར་ཡེ་ཤེས་ཀྱི་རྟགས་མངོན་ཤེས་ཀྱི་ཡོན་ཏན་གྱིས་རྩེ་བའོ། །
གསུམ་པ་བཅུ་པོ་ཐོབ་པའི་ཕན་ཡོན་ནི། དེར། ས་རྣམས་ཀུན་ལ་རྣམ་ཀུན་ཏུ། །བློ་ལྡན་
རྣམས་ཀྱིས་ཕན་ཡོན་ནོ། །ཞི་གནས་ལྷག་མཐོང་གཉིས་ཀ་ལ། །ལྔ་པོའི་བདག་ཉིད་དག་ཏུ་
འདོད། །ཅེས་ཏེ། ས་ཐམས་ཅད་ལ་ཕར་ཕྱིན་བཅུ་ཐོབ་པའི་ཕན་ཡོན་ནི། སྐད་ཅིག་རེ་རེ་ལ་
གནས་ངན་ལེན་གྱི་རྟེན་ཐམས་ཅད་ཟད་པར་འགྱུར་བ་དང་། རྟོག་པ་སྣ་ཚོགས་ཀྱི་འདུ་ཤེས་
དང་བྲལ་བའི་ཆོས་ཀྱི་དགའ་བ་ལ་དགའ་བ་འཐོབ་པ་དང་། ཕྱོགས་ཐམས་ཅད་དུ་རྣམ་པ་
ཡོངས་སུ་མ་ཆད་པའི་ཆོས་ཀྱི་སྣང་བ་ཚད་མེད་པ་ཤེས་པ་དང༌། འདིའི་རྣམ་དག་གི་སྐལ་བ་
དང་མཐུན་པའི་རྒྱུ་མཚནརྣམ་པར་བརྟགས་པ་མ་ཡིན་པ་དག་ཀྱང་ཀུན་ཏུ་སྤྱོད་པ་དང་། ཆོས་
སྐུ་རྫོགས་པར་འགྲུབ་པར་བྱ་བའི་ཕྱིར་གོང་ནས་གོང་དུ་རྒྱུ་ཕུན་སུམ་ཚོགས་པ་ཡོངས་སུ་
འཛིན་པར་བྱེད་པ་དང་ལྔ་སྟེ། དང་པོ་གཉིས་ཞི་གནས་དང་དེ་འོག་གཉིས་ལྷག་མཐོང་དང་ཐ་
བ ]
8 0 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
མ་ཞི་ལྷག་གཉིསཀའི་ཕྱོགས་དང་མཐུན་པའོ། །
བདུན་པ་ངེས་ཚིག་ལ་གཉིས་ཀྱི་དང་པོ་སོ་སོའི་ངེས་ཚིག་ནི། དེར། བྱང་ཆུབ་ལ་ནི་ཉེ་བ་
དང་། །སེམས་ཅན་དོན་སྒྲུབ་མཐོང་བ་ལ། །རབ་ཏུ་དགའ་བ་སྐྱེ་འགྱུར་ཏེ། །དེ་ཕྱིར་དགའ་བ་
ཞེས་བརྗོད་དོ། །འཆལ་ཚུལ་རྩོལ་བའི་དྲི་བྲལ་ཕྱིར། །དྲི་མ་མེད་པའི་ས་ཞེས་བྱ། །ཆོས་ཀྱི་
སྣང་བ་ཆེན་པོ་ནི། །བྱེད་པའི་ཕྱིར་ན་འོད་བྱེད་པའོ། །འདི་ལྟར་བྱང་ཆུབ་ཕྱོགས་མཐུན་ཆོས།།
རབ་ཏུ་སྲེག་བྱེད་འོད་ལྟ་བུ༑ ༑དེ་དང་ལྡན་ཕྱིར་ས་དེ་ནི། །གཉིས་པོ་སྲེག་པས་འོད་འཕྲོ་ཅན།།
སེམས་ཅན་རྣམས་ཡོངས་སྨིན་བྱེད་ཅིང་། །རང་གི་སེམས་ཀྱང་སྲུང་བའི་ཕྱིར། །བློ་ལྡན་
རྣམས་ཀྱིས་སྦྱང་དཀའ་བ། །དེ་ཕྱིར་སྦྱངས་དཀའ་ཞེས་བྱའོ། །ཤེས་རབ་ཕ་རོལ་ཕྱིན་བརྟེན་
ནས། །འཁོར་བ་དང་ནི་མྱང་ངན་འདས། །གཉིས་འདིར་མངོན་དུ་གྱུར་པའི་ཕྱིར། །མངོན་དུ་
གྱུར་པའི་ས་ཞེས་བཤད། །བགྲོད་གཅིག་ལམ་དང་འབྲེལ་པའི་ཕྱིར། །རིང་དུ་སོང་བའི་སར་
འདོད་དོ། །འདུ་ཤེས་གཉིས་ཀྱིས་མི་གཡོའི་ཕྱིར། །མི་གཡོ་བ་ཞེས་ངེས་པར་བརྗོད། །སོ་སོ་
ཡང་དག་རིག་བློ་བཟང་། །ས་དེ་ལེགས་པའི་བློ་གྲོས་ཡིན། །སྤྲིན་བཞིན་གཉིས་ཀྱིས་ནམ་
མཁའི་ཆོས། །ཁྱབ་པའི་ཕྱིར་ན་ཆོས་ཀྱི་སྤྲིན། །ཞེསཏེ། བྱང་ཆུབ་ཐོབ་པ་ལ་ཉེ་བ་དང་སེམས་
ཅན་གྱི་དོན་འགྲུབ་པར་མཐོང་ནས་དགའ་བ་སྐྱེ་བའི་ཕྱིར་དང༌། འཆལ་པའི་ཚུལ་ཁྲིམས་དང་
ཐེག་དམན་ཡིད་བྱེད་ཀྱི་རྩོལ་བའི་དྲི་མ་བྲལ་བས་དང༌། ཏིང་ངེ་འཛིན་གྱི་སྟོབས་ཀྱིས་ཆོས་
ཚད་མེད་པ་ཚོལ་བའི་ཕྱིར་གཞན་ལ་ཆོས་ཀྱི་སྣང་བ་བྱེད་པ་དང་། བྱང་ཆུབ་ཕྱོགས་མཐུན་
ཤེས་པའི་ཤེས་རབ་ཀྱིས་སྒྲིབ་གཉིས་སྲེག་པས་དང་། སེམས་ཅན་སྨིན་པར་བྱེད་པ་དང་དེ་
དག་གི་ལོག་སྒྲུབ་བཟོད་པས་སྦྱང་དཀའ་བ་གཉིས་སྦྱོང་བས་དང་། ཤེར་ཕྱིན་ལ་བརྟེན་ནས་
འཁོར་འདས་ལ་མིགནས་པས་དང་། ས་བརྒྱད་པ་དང་འབྲེལ་བས་སྦྱོར་བའི་མཐར་ཕྱིན་པས་
དང༌། མཚན་མ་དང་མཚན་མེད་ལ་རྩོལ་བའི་འདུ་ཤེས་གཉིས་ཀྱིས་མི་གཡོ་བས་དང་། སོ་སོ་
- 1
8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་དག་པར་རིག་པའི་བློ་གྲོས་བཟང་པོ་ཐོབ་པས་དང་། ཐོས་པའི་ཆོས་ཀྱི་རྟེན་ནམ་མཁའ་
ལྟ་བུ་ལ་ཏིང་ངེ་འཛིན་དང་གཟུངས་ཀྱི་སྒོ་གཉིས་སྤྲིན་ལྟ་བུས་ཁྱབ་པས། རིམ་པ་བཞིན་དུ།
རབཏུདགའ་བ་ལ་སོགས་པར་བརྗོད་དོ། །
གཉིས་པ་ཐུན་མོང་གི་ངེས་ཚིག་ལ་གཉིས་ཀྱི་དང་པོ་གནས་ཀྱི་ངེས་ཚིག་ནི། དེར། དགེ་
བ་སྒྲུབ་པ་སྣ་ཚོགས་ལ། །དགའ་བས་རྟག་པར་ཐམས་ཅད་དུ། །གནས་ཕྱིར་བྱང་ཆུབ་སེམས་
དཔའ་ཡི། །ས་རྣམས་གནས་པ་ཡིན་པར་འདོད། །ཅེས་པས། དགེ་བ་སྒྲུབ་པ་ལ་དགའ་བས་
རྟག་ཏུ་གནས་པའི་ཕྱིར་ས་བཅུ་ལ་ནི་གནས་ཞེས་ཀྱང་བྱའོ། །གཉིས་པ་སའི་ ངེས་ཚིག་ནི།
དེར། འབྱུང་པོ་དཔག་མེད་འཇིགས་མེད་ཕྱིར། །དཔག་ཏུ་མེད་པ་དེ་དག་ལ། །ཕྱི་ཕྱིར་གོང་དུ་
འགྲོ་ལྡན་ཕྱིར། །དེ་དག་ཉིད་ནི་སར་འདོད་དོ། །ཞེས་པས། འབྱུང་པོ་དཔག་ཏུ་མེད་པ་
འཇིགས་པ་སྤང་བའི་ཕྱིར། ཕྱི་ནས་ཕྱིར་ས་གོང་མར་འགྲོ་བདང་ལྡན་པས་ས་བཅུ་ལ་ས་ཞེས་
བྱའོ། །བརྒྱད་པ་ཐོབ་པ་ནི། དེར། ས་ཐོབ་པ་ནི་མོས་པ་དང༌། །སྤྱོད་པ་དག་ལ་འཇུག་པ་
དང༌། །རྟོགས་པའི་ཕྱིར་དང་ས་རྣམས་ནི། །གྲུབ་པའི་སྒོ་ནས་རྣམ་པ་བཞི། །ཞེས་ཏེ། མོས་
སྤྱོད་ཀྱི་ཚེ་ས་བཅུ་ལ་མོས་པས་ན་མོས་པས་ཐོབ་པའོ། ། དེའི་དུས་ན་ས་བཅུཐོབ་པར་བྱ་བའི་
ཕྱིར་ཆོས་སྤྱོད་བཅུ་ལ་སྤྱོད་པ་ནི་སྤྱོད་པས་ཐོབ་པའོ། །ས་དང་པོ་ནས་བདུན་པའི་བར་ནི་དོན་
དམ་རྟོགས་པའི་ཕྱིར་རྟོགས་པས་ཐོབ་པའོ། །བརྒྱད་པ་ཡན་ཆད་ནི་རྩོལ་བ་མེད་པས་གྲུབ་
པས་ཐོབ་པའོ། །གཉིས་པ་ནི། དེ་ལྟར་བསྟན་པའི་ས་བཅུ་པོ་ལ་ཆོས་ཉིད་རྟོགས་པའི་ཁྱད་
པར་ཡོད་དམ་མེད་ཅེ་ན། ཆོས་ཉིད་ཀྱི་ངོ་བོ་རྟོགས་པ་ལ་ཁྱད་པར་མེད་དེ། ས་དང་པོ་ལ་
རྟོགས་པའི་ཆོས་ཉིད་དེ་ཉིད་གཉིས་པ་ལ་སོགས་པ་ལ་གོམས་པར་བྱེད་པའི་ཕྱིར་རོ། །རྟོགས་
པའི་ཚུལ་གྱིས་ནི་ཁྱད་པར་ཡོད་དེ༔ དབུས་མཐར། ཀུན་དུ་འགྲོ་དོན་མཆོག་གི་དོན། །རྒྱུ་
- 1 82 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
མཐུན་དོན་གྱི་མཆོག་ཉིད་དང་། །ཡོངས་སུ་འཛིན་པ་མེད་དོན་དང༌། །རྒྱུ་རྣམས་ཐ་དད་མེད་
དོན་དང་། །ཉོན་མོངས་རྣམ་དག་མིན་དོན་དང་། །ཐ་དད་མེད་པའི་དོན་ཉིད་དང་། །འབྲི་མེད་
འཕེལ་བ་མེད་དོན་དང་། །དབང་ནི་རྣམ་པ་བཞི་ཡི་གནས། །ཆོས་ཀྱི་དབྱིངས་ལ་མ་རིག་པ།།
ཉོན་མོངས་ཅན་མིན་སྒྲིབ་པ་བཅུ། །ས་བཅུའི་མི་མཐུན་ཕྱོགས་རྣམས་ཀྱི། །གཉེན་པོ་དག་ནི་
ས་ཡིནནོ། །ཞེས་པས། སདངཔོ་ལ་ཆོས་ཉིད་དེ་རང་གཞན་ཐམས་ཅད་ལ་ཁྱབ་པར་ཀུན་དུ་
འགྲོ་བའི་དོན་དུ་དང་། གཉིས་པ་ལ་སྒྲིབ་པ་སྤང་དུ་རུང་བས་མཆོག་གི་དོན་དུ་དང་། གསུམ་
པར་ཐེག་ཆེན་གྱི་སྡེ་སྣོད་ཐོས་པ་དེ་ཆོས་ཉིད་ཇི་ལྟ་བ་བཞིན་དུ་རྟོགས་པའི་རྒྱུ་མཐུན་པའི་དོན་
གྱི་མཆོག་ཏུ་དང་། བཞི་པར་ཆོས་ལ་སྲེད་པ་མེད་པས་ཡོངས་སུ་འཛིན་པ་མེད་པའི་དོན་དུ་དང་
ལྔ་པར་སེམས་དང་བསམ་པ་རྣམ་པར་དག་པ་མཉམ་པ་ཉིད་བཅུས་རང་གཞན་གྱི་ཆོས་ཉིད་
གཅིག་ཏུ་རྟོགས་པས་རྒྱུད་ཐ་དད་མེད་པའི་དོན་དུ་དང་། དྲུག་པར་རྟེན་འབྲེལ་གྱི་དེ་བཞིན་
ཉིད་རྣམ་པར་དག་པར་རྟོགས་པས་ཀུན་ནས་ཉོན་མོངས་པ་དང་རྣམ་བྱང་ཐ་དད་མེད་པའི་
དོན་དུ་དང་། བདུན་པར་མདོ་ལ་སོགས་པའི་ཆོས་ལ་ཐ་དད་དུ་མི་འཛིན་པས་ཐ་དད་མེད་པའི་
དོན་དུ་དང་། བརྒྱད་པར་མི་སྐྱེ་བའི་ཆོས་ལ་བཟོད་པ་ཐོབ་པས་ཉོན་མོངས་དང་རྣམ་བྱང་ལ་
འབྲི་བ་དང་འཕེལ་བ་མེད་པའི་དོན་དུ་རྟོགས་སོ། །ཡང་དེ་ལ་ཉོན་ཡིད་གནས་གྱུར་པས་རྣམ་
པར་མི་རྟོག་པའི་ཡེ་ཤེས་ལ་དབང་བ་དང་། དབང་ཤེས་ལྔ་ཡུལ་དང་བཅས་པ་གནས་གྱུར་
པས་ཞིང་ཇི་ལྟར་འདོད་པ་བཞིན་སྟོན་པ་ལ་དབང་བའི་གནས་སུ་དང་། དགུ་པར་སོ་སོ་ཡང་
དག་པར་རིག་པ་བཞི་ཐོས་པས་ཡེ་ཤེས་ལ་དབང་བ་དང་། བཅུ་པར་ཇི་ལྟར་འདོད་པ་བཞིན་
སྤྲུལ་པ་བསྟན་ནས་སེམས་ཅན་གྱི་དོན་མཛད་པའི་ལས་ལ་དབང་བའི་གནས་ཉིད་དུ་རྟོགས་
པས་སོ། །དེ་ལྟར་རྟོགས་པའི་ཚུལ་ལ་ཁྱད་པར་ཡོད་པ་ལྟར་སྤངས་པ་ལ་ཡང་ཁྱད་པར་ཡོད་
དེ༑ ས་སོ་སོའི་མི་མཐུན་ཕྱོགས་སོ་སོ་ཡོད་པས་སོ། །དེས་ན་ཆོས་ཉིད་མཐོང་བར་ཁྱད་པར་
-183-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་ཀྱང་སའིརྣམ་གཞག་འཐད་པ་ཡིན་ནོ། །
གསུམ་པ་ནི། ཕལ་པོ་ཆེའི་ས་བཅུ་པའི་ལེའུར་གསུངས་པའི་དོན་བསྡུས་པ། ཏིང་འཛིན་
བརྒྱ་ཐོབནས་ནི་སྙོམས་པར་འཇུག །སངས་རྒྱས་བརྒྱ་མཐོང་བྱིན་བརླབས་བརྒྱ་ཕྲག་ཤེས། །
ཞིང་བརྒྱར་འགྲོ་ཞིང་འཇིག་རྟེན་ཁམས་བརྒྱ་བསྒུལ། །དེ་བརྒྱ་སྣང་བྱེད་འགྲོ་བརྒྱ་སྨིན་པར་
བྱེད། །བསྐལ་པ་བརྒྱར་གནས་སྔ་ཕྱིར་ཡེ་ཤེས་འཇུག །ཆོས་སྒོ་བརྒྱ་འབྱེད་ལུས་བརྒྱ་སྟོན་པ་
དང་། །ལུས་རེ་ལ་ཡང་བྱང་སེམས་བརྒྱ་ཕྲག་གི །འཁོར་གྱིས་ཀུན་ནས་ཡོངས་སུ་བསྐོར་བར་
སྟོན། །ཞེས་པ་ས་དང་པོ་ཐོབ་པ་ན་དུས་གཅིག་ཏུ་ཡོན་ཏན་བརྒྱ་ཕྲག་བཅུ་གཉིས་འཐོབ་པོ། །
ས་ལྷག་མ་རྣམས་ལ། སྟོང་དང་འབུམ་དང་བྱེ་བ་དང་། །བྱེ་བ་ཕྲག་བརྒྱ་བྱེ་བ་སྟོང་། །བྱེ་བ་ཁྲ་
ཁྲིག་ཕྲག་འབུམ་དང༌། །སྟོང་གསུམ་འབུམ་ཕྲག་བཅུ་རྡུལ་དང༌། །སངས་རྒྱས་ཞིང་ཁམས་
གྲགས་མེད་པ། །འབུམ་ཕྲག་བཅུ་ཡི་རྡུལ་རྙེད་དང་། །སངས་རྒྱས་ཞིང་ཁམས་བརྗོད་མེད་པ།།
བྱེ་བ་ཁྲག་ཁྲིག་བརྒྱ་སྟོང་ཕྲག །བཅུཡི་རྡུལ་ཕྲན་གྲངས་མཉམ་རྣམས། །གཉིས་ནས་བཅུ་
པའི་བར་གྱིས་འཐོབ། །ཅེས་པ་ཏིང་ངེ་འཛིན་སྟོང་ལ་སྙོམས་པར་འཇུག་པ་ལ་སོགས་པ་བཅུ་
གཉིས་རེ་སྦྱར་རོ། །སྐྱེ་བ་དང་ཕྲིན་ལས་ཀྱི་ཚུལ་ཡང་ས་བཅུ་པར་གསུངས་ཏེ། ཕལ་ཆེ་བའི་
དབང་དུ་བྱས་ནས་འཛམ་བུའི་གླིང་གི་བདག་པོ་འཁོར་ལོ་བསྒྱུར་བར་སྐྱེས་ཏེ། སེམས་ཅན་
རྣམས་ཀྱི་སེར་སྣའི་དྲི་མ་སེལ་བདང་། གླིང་བཞི་ལ་དབང་བའི་འཁོར་ལོ་བསྒྱུར་བར་སྐྱེས་ཏེ་
སེམས་ཅན་རྣམས་འཆལ་ཚུལ་དང་མི་དགེ་བ་ལས་ཟློག་ཏེ་དགེ་བ་ལ་སྦྱོར་བ་དང་། ལྷའི་
དབང་པོ་བརྒྱ་བྱིན་དུ་སྐྱེས་ཏེ་སེམས་ཅན་གྱི་འདོད་པའི་འདོད་ཆགས་ཟློག་པ་དང་། ལྷའི་རྒྱལ་
པོ་རབ་མཐའ་བྲལ་དུ་སྐྱེས་ཏེ་སེམས་ཅན་གྱི་འཇིག་ཚོགས་ལྟ་བ་ཟློག་པ་དང་། ལྷའི་རྒྱལ་པོ་
ཡོངས་སུ་དགའ་ལྡན་དུ་སྐྱེས་ཏེ་སེམས་ཅན་རྣམས་མུ་སྟེགས་ཐམས་ཅད་ལས་ཟློག་པ་དང༌། །
- 1 8 4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
ལྷའི་རྒྱལ་པོ་རབ་འཕྲུལ་དུ་སྐྱེས་ཏེ་སེམས་ཅན་རྣམས་ཀྱི་མངོན་པའི་ང་རྒྱལ་ཟློག་ཅིང་རྟེན་
འབྲེལ་ལ་འཛུད་པ་དང༌། ལྷའི་རྒྱལ་པོ་དབང་བསྒྱུར་དུ་སྐྱེས་ཏེ་ཉན་རང་གི་མངོན་རྟོགས་
བསྒྲུབ་ཅིང་སེམས་ཅན་རྣམས་སྐྱོན་མེད་པ་ལ་འཛུད་པ་དང་། སྟོང་གི་བདག་པོ་ཚངས་པར་
སྐྱེས་ཏེ་སེམས་ཅན་རྣམས་ལ་ཐེག་པ་གསུམ་སྟོན་པ་དང་། སྟོང་གཉིས་ཀྱི་བདག་པོ་ཚངས་
པར་སྐྱེས་ཏེ་སྔ་མ་ལྟར་དང་། སྟོང་གསུམ་གྱི་བདག་པོ་ལྷའི་རྒྱལ་པོ་དབང་ཕྱུག་ཆེན་པོར་སྐྱེས་
ཏེ་སྔ་མ་ལྟར་དང་། བཅུཔོ་ས་བཅུའགནས་པ་རྣམས་ཀྱི་རིམ་པ་ལྟར་རོ། །
གཉིས་པ་ལ་གསུམ། དུས་ནམ་ཞིག གནས་གང་དུ། དོན་གང་ཞིག་མངོན་དུ་མཛད་
པའོ། །དང་པོ་ནི། མོས་པ་སྤྱོད་པའི་ས་ལ་ཞུགས་པ་ནས་བརྩམས་ཏེ་བསྐལ་པ་ཆེན་པོ་གྲངས་
མེད་དང་པོས་ས་དང་པོ་འཐོབ་སྟེ། དེ་ཡང་རྟག་ཏུ་འབད་ན་འཐོབ་ཀྱི་མ་འབདན་མ་ཡིན་པས་
མཐའ་གཅིག་ཏུ་མ་ངེས་ལ། གྲངས་མེད་གཉིས་པས་ས་བདུན་པ་འཐོབ་པ་དང་། གྲངས་མེད་
གསུམ་པས་ས་བཅུ་པ་འཐོབ་པ་ངེས་པ་ཅན་ཡིན་ལ་རྣམ་བྱང་སར་གསུངས་ཤིང༌། དེ་ནས་
སངས་རྒྱས་འཐོབ་པ་ལ་ནི་ངེས་པ་མེད་དེ། འཇམ་དཔལ་ལྟ་བུ་ཕྱི་མའི་མཐར་ཐུག་པར་སྤྱད་
པ་སྤྱོད་པ་དང་། ཐུབ་པ་ལྟ་བུ་བསྐལ་པ་འདུསཾ་པར་མཛད་ནས་སངས་རྒྱས་ཐོབ་པ་ཡང་ཡོད་
པས་སོ། །གཉིས་པ་ནི། འོག་མིན་སྟག་པོ་བཀོད་པ་ལ་སོགས་པ་ལོངས་སྐུའི་ཞིང་དུ་སངས་
རྒྱས་འཐོབ་སྟེ༑ ཐུབ་པ་ཆེན་པོ་བཞིན་ནོ། །སངས་རྒྱས་ཐམས་ཅད་འོག་མིན་དུ་སངས་རྒྱས་
འཐོབ་པནི་མིན་ཏེ། མདོ་རྒྱན་དུ། ལོངས་སྤྱོད་རྫོགས་པ་ཁམས་ཀུན་དུ། །འཁོར་ཡོངས་བསྡུ་
དང་ཞིང་དང་མཚན། །སྐུ་དང་ཆོས་རྫོགས་ལོངས་སྤྱོད་དང་། །མཛད་པ་དག་གིས་ཐ་དད་དོ།།
ཞེས་པས་ལོངས་སྐུའི་ཞིང་ཁམས་ཐ་དད་ལ། སོ་སོའི་ལོངས་སྐུའི་ཞིང་དུ་འཐོབ་པ་ནི་ངེས་པ་
སྟེ་ཐུབ་པ་ཆེན་པོ་བཞིན་ནོ། །འོག་མིན་འདི་ཡང་གཟུགས་ཁམས་ཀྱི་འོག་མིན་མིན་ཏེ། ཕལ་
པོ་ཆེར་། སྟོང་གསུམ་མི་མཇེད་འདི་ལ་སོགས་པ་མང་པོ་ནང་དུ་འདུས་པའི་འོག་མིན་དུ་ཐུབ་
- 1 8 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པའི་ལོངས་སྐུ་རྣམ་སྣང་སངས་རྒྱས་ཐོབ་པར་བཤད་པས་སོ། །སྤྲུལ་སྐུས་མཛད་པ་བསྟན་པ་
རྣམས་ནི་སྤྲུལ་པ་ཡིན་པས་སངས་རྒྱས་པ་དངོས་མ་ཡིན་ལ་གནས་ནས་ནི་འཛམ་གླིང་བྱེ་བ་
ཕྲག་བརྒྱར་འབྱུང་ངོ༌། །གསུམ་པ་ནི། རང་བཞིན་གྱིསརྣམ་པར་དག་པའི་དེ་བཞིན་ཉིད་དེ་གློ་
བུར་གྱི་དྲི་མ་དང་བྲལ་ནས་གནས་གྱུར་པའི་ངོ་བོ་འཐོབ་སྟེ། དེར། དཀའ་སྤྱོད་དཔག་མེད་
བརྒྱ་ཕྲག་དང་། །དཔག་མེད་དགེ་ཀུན་བསགས་པ་དང་། །དཔག་ཏུ་མེད་པའི་དུས་དང་ནི།།
དཔག་མེད་སྒྲིབ་པ་ཟད་པའི་ཕྱིར། །སྒྲིབ་པ་ཀུན་གྱི་དྲི་མེད་པར། །རྣམ་པ་ཐམས་ཅད་མཁྱེན་
ཉིད་ཐོབ། །ཅེས་དང་། སྔ་མ་ཕྱི་མར་ཁྱད་མེད་ཀྱང་། །སྒྲིབ་པ་ཀུན་གྱི་དྲི་མེད་པ། །དེ་བཞིན་
ཉིད་ནི་སངས་རྒྱས་འདོད། །ཅེས་སོ། །གཉིས་པ་ལ་གཉིས་ཀྱི་དང་པོ་མདོར་བསྟན་པནི། དེ་
ལྟར་མངོན་དུ་མཛད་པའི་སངས་རྒྱས་དེ་ཡང་སྐུ་དང་ཡེ་ཤེས་ཀྱི་བདག་ཉིད་ཡིད་བཞིན་གྱི་ནོར་
བུ་བཞིན་དུ་སེམས་ཅན་གྱི་དོན་ལྷུན་གྱིས་གྲུབ་པ་སྟེ། ཆོས་དབྱིངས་བསྟོད་པར། དྲི་མ་མེད་
པའི་ཆོས་སྐུ་ལ། །ཡེ་ཤེས་རྒྱ་མཚོ་གནས་གྱུར་ནས། །སྣ་ཚོགས་ནོར་བུ་ཇི་བཞིན་དུ། །དེ་ལས་
སེམས་ཅན་དོན་རབ་མཛད། །ཅེས་སོ། ། །
གཉིས་པ་རྒྱས་བཤད་ལ་གཉིས། སྐུའི་རྣམ་གཞག ཡེ་ཤེས་བཤད་པའོ། །དང་པོ་ནི།།
གཞུང་དུ་རྒྱས་པར་འཆད་དོ། །གཉིས་པ་ལ་གསུམ་རང་བྱུང་ཡེ་ཤེས་ཆོས་དབྱིངས། གཞན་
བྱུང་ཡེ་ཤེས་བཞི་པོ། དེ་དག་སྐུ་ཡིས་བསྡུས་ཚུལ་བཤད་པའོ། །དང་པོ་ནི། མདོ་རྒྱན་དུ།
ཆོས་རྣམས་ཀུན་གྱི་དེ་བཞིན་ཉིད། །སྒྲིབ་གཉིས་དག་པའི་མཚན་ཉིད་དེ། །དངོས་པོ་ཤེས་པ་
དེ་ལ་དམིགས། །དབང་ཟད་མི་ཤེས་མཚན་ཉིད་དོ། །ཞེས་པས་ཆོས་ཀུན་གྱི་དེ་བཞིན་ཉིད་
སྒྲིབ་གཉིས་དག་པ་དང་། དངོས་པོ་དང་དེ་ལ་དམིགས་པ་ཤེས་པ་ལ་དབང་ཟད་མི་ཤེས་
པའི་མཚན་ཉིད་གཉིས་ཀྱིས་ངོ་བོ་བསྟན་ཏོ། །དེ་བཞིན་ཉིད་ཤེས་ཐམས་ཅད་ནས། །བསྒོམ་
-1
8
6 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
པ་ལས་ནི་ཡང་དག་འབྱུང་། །སེམས་ཅན་ཀུན་ལ་རྣམ་ཀུན་དུ་༑ ༑གཉིས་སྐྱེད་མི་ཟད་འབྲས་
བུ་ཅན། །ཞེས་པས། དེ་བཞིན་ཉིད་དེ་ཆོས་ཀྱི་རྣམ་གྲངས་ཀྱི་སྒོ་ཐམས་ཅད་ནས་བསྒོམ་པས་
རྒྱུ་དང་། སེམས་ཅན་ལ་ཕན་བདེགཉིས་སྐྱེད་པས་འབྲས་བུ་བསྟན་ཏོ༑ ༑སྐུ་དང་གསུང་དང་
ཐུགས་སྤྲུལ་པའི། །སྦྱོར་བའི་ཐབས་ཀྱི་ལས་ཅན་ཏེ། །ཏིང་ངེ་འཛིན་དང་གཟུངས་སྒོ་དང་། །
དཔག་ཏུ་མེད་པ་གཉིས་དང་ལྡན། །ཞེས་པས། སྐུ་གསུང་ཐུགས་སྤྲུལ་པས་ལས་དང༌། ཏིང་
ངེ་འཛིན་དང་གཟུངས་དང་ཚོགས་གཉིས་དཔག་ཏུ་མེད་པ་དང་ལྡན་པས་ལྡན་པ་བསྟན་ཏོ། །
རང་བཞིན་ལོངས་སྤྱོད་རྫོགས་པ་དང་། །སྤྲུལ་པ་དག་གིས་ཐ་དད་འཇུག །འདི་ནི་སངས་
རྒྱས་རྣམ་དག་པའི། །ཆོས་དབྱིངས་རྣམ་པར་དག་པར་བཤད། །ཅེས་པས་སྐུ་གསུམ་གྱི་
འཇུག་པ་བསྟན་ཏོ། །
གཉིས་པ་ལ་གསུམ། སྤྱི་ཡི་རྣམ་གཞག སོ་སོའི་མཚན་ཉིད། རྒྱུ་ཡི་དབྱེ་བའོ། ། དང་པོ་
ནི༑ དེར། མེ་ལོང་ཡེ་ཤེས་མི་གཡོ་སྟེ། །ཡེ་ཤེས་གསུམ་ནི་དེ་ལ་བརྟེན། །མཉམ་པ་ཉིད་དང་
སོ་སོར་རྟོག །བྱ་བགྲུབ་པ་ཁོནའོ། །ཞེས་པས་སོ། །མེ་ལོང་ཡེ་ཤེས་མི་གཡོ་བདང་རྟེན་ཡིན་
ལ༑ གཞན་གསུམ་དེ་ལབརྟེན་པ་དང་གཡོ་བའོ། ། གཉིས་པ་ལ་བཞིའི་དང་པོ་མེ་ལོང་ཡེ་
ཤེས་ནི། དེར། མེ་ལོང་ཡེ་ཤེས་ང་ཡི་མེད། །ཡོངས་སུ་མ་ཆད་རྟག་ཏུ་ལྡན། །ཤེས་བྱ་ཀུན་ལ་
མ་རྨོངས་ལ། །རྟག་ཏུ་དེ་ལ་མངོན་ཕྱོགས་མིན། །ཡེ་ཤེས་ཀུན་གྱི་རྒྱུ་མཚན་ཕྱིར། །ཡེ་ཤེས་
འབྱུང་གནས་ཆེན་པོ་འདྲ། །ལོངས་སྤྱོད་རྫོགས་པའི་སངས་རྒྱས་ཉིད། །ཡེ་ཤེས་གཟུགས་
བརྙན་འབྱུང་ཕྱིར་དེ། །ཞེས་པས། མེ་ལོང་ཡེ་ཤེས་ནི་དུས་རྟག་ཏུ་ང་ཡི་བ་མེད་པ་དང་།
ཡུལ་གྱི་སྒོ་ནས་ཡོངས་སུ་མ་ཆད་པ་དང་། དུས་ཀྱི་སྒོ་ནས་རྟག་ཏུ་ལྡན་པ་དང༌། རྟག་ཏུ་སྒྲིབ་
པ་དང་བྲལ་བས་ཤེས་བྱ་ཀུན་ལ་མ་རྨོངས་ཀྱང་། རྣམ་པ་མེད་པའི་ཕྱིར་ཤེས་བྱ་དེ་དག་ལ་
མངོན་དུ་ཕྱོགས་པ་མིན་ལ་ཡེ་ཤེས་གསུམ་པོ་ཀུན་འབྱུང་བའི་རྒྱུ་བྱེད་པ་དང༌། ཡེ་ཤེས་གྱི་
- ] 8 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟུག་བརྙན་འབྱུང་བས་བཞིན་གྱི་གཟུགས་བརྙན་འབྱུང་བའི་མེ་ལོང་དང་འདྲ་བའི་ཕྱིར་མེ་
ལོང་ལྟ་བུའོ། །
གཉིས་པ་མཉམ་ཉིད་ཡེ་ཤེས་ནི། དེར། མཉམ་ཉིད་ཡེ་ཤེས་སེམས་ཅན་ལ། །བསྒོམ་པ་
དག་པ་ལས་འདོད་དེ། །མི་གནས་ཞི་བར་བཞུགས་པ་ནི། །མཉམ་ཉིད་ཡེ་ཤེས་ཡིན་པར་
འདོད། །དུས་རྣམས་ཀུན་དུ་བྱམས་པ་དང༌། །སྙིང་རྗེ་ཆེན་པོ་དག་དང་ལྡན། །སེམས་ཅན་
རྣམས་ལ་མོས་པ་བཞིན། །སངས་རྒྱས་སྐུ་ནི་ངེས་པར་སྟོན། །ཞེས་པས། བྱང་ཆུབ་སེམས་
དཔའི་མངོན་རྟོགས་ལམ་གྱི་དུས་ན་སེམས་ཅན་རྣམས་ལ་མཉམ་ཉིད་ཀྱི་ཤེས་པ་ཐོབ་པ་དེ་
བསྒོམ་པ་དག་པའི་སྒོ་ནས་བྱང་ཆུབ་ཐོབ་པའི་ཚེ་མི་གནས་མྱང་འདས་སུ་ཞུགས་པ་ཡིན་ལ།
དུས་ཀུན་ཏུ་བྱམས་སྙིང་རྗེ་དང་ལྡན་ཞིང་སེམས་ཅན་ལ་མོས་པ་བཞིན་རྒྱལ་པའི་སྐུ་སྟོན་པའོ།།
གསུམ་པ་སོར་རྟོག་ཡེ་ཤེས་ནི། དེར། སོ་སོར་རྟོག་པའི་ཡེ་ཤེས་ནི། །ཤེས་བྱ་ཀུན་ལ་རྟག་མི་
ཐོགས། །ཏིང་ངེ་འཛིན་དང་གཟུངས་རྣམས་ཀྱི། །གཏེར་དང་འདྲ་བ་ཁོ་ན་ཡིན། །འཁོར་གྱི་
དཀྱིལ་འཁོར་རྣམས་སུ་ནི། །འབྱོར་པ་ཐམས་ཅདསྟོན་མཛད་པ། །ཐེ་ཚོམ་ཐམས་ཅདགཅོད་
མཛད་པའི། །ཆོས་ཆེན་ཆར་ནི་རབ་ཏུ་འབེབས། །ཞེས་པས། ཤེས་བྱ་ཀུན་ཐོགས་པ་མེད་
པར་མཁྱེན་ཞིང་ཏིང་ངེ་འཛིན་དང་གཟུངས་ཐམས་ཅད་གྱི་འབྱུང་ཁུངས་སུ་གྱུར་པ་ཡིན་ལ།
འཁོར་པ་རིན་པོ་ཆེའི་སགཞི་སོགས་འབྱོར་པ་ཐམས་ཅད་དང་ཐེ་ཚོམ་ཐམས་ཅད་གཅོད་པའི་
ཆོས་སྟོན་ཏོ། །བཞི་པ་བྱ་གྲུབ་ཡེ་ཤེས་ནི། དེར། བྱ་བ་གྲུབ་པའི་ཡེ་ཤེས་ནི། །ཁམསརྣམས་
ཀུན་ཏུ་སྣ་ཚོགས་ཤིང་། །དཔག་མེད་བསམ་ཡས་སྤྲུལ་པ་ཡིས། །སེམས་ཅན་ཀུན་དོན་སྒྲུབ་
པའོ། །སངས་རྒྱས་སྤྲུལ་པ་དེ་རྟག་ཏུ། །མཛད་པ་སྒྲུབ་པའི་བྱེ་བྲག་དང་། །གྲངས་དང་ཞིང་
གིས་རྣམས་ཀུན་ཏུ། །བསམ་མི་ཁྱབ་པར་ཤེས་པར་བྱ། །ཞེས་པས། འཇིག་རྟེན་གྱི་ཁམས་
1 88 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
ཀུན་ཏུ་སྤྲུལ་པ་སྣ་ཚོགས་པ་དཔག་ཏུ་མེད་པ་བསམ་གྱིས་མི་ཁྱབ་པས་སེམས་ཅན་ཐམས་ཅད་
ཀྱི་དོན་མཛད་པ་ཡིན་ལ། རྟག་ཏུ་བྱ་བ་མཛད་པའི་བྱེ་བྲག་དང་གྲངས་དང་ཞིང་གི་སྒོ་ནས་
ཐམས་ཅད་དུ་བསམ་གྱིས་མི་ཁྱབ་པའོ། །
གསུམ་པ་ནི། དེར། འཛིན་པའི་ཕྱིར་དང་སེམས་མཉམ་ཕྱིར། །ཡང་དག་ཆོས་ཅན་སྟོན་
ཕྱིར་དང་། །བྱ་བ་སྒྲུབ་པ་ཉིད་ཀྱི་ཕྱིར། །ཡེ་ཤེས་བཞི་པོ་ཡང་དག་འབྱུང་། །ཞེས་པས་ཐོས་
པའི་ཆོས་རྣམས་འཛིན་པ་དང་། བདགགཞན་ལ་སེམས་མཉམ་པ་དང་། །ཡང་དག་པའི་ཆོས་
བསྟན་པ་དང་། སེམས་ཅན་གྱི་དོན་བྱ་བ་སྒྲུབ་པ་བཞིས་གཙོ་བོའི་རྒྱུ་བྱས་ནས་ཡེ་ཤེས་བཞི་པོ་
སྐྱེའོ། །གསུམ་པ་ནི། ཡེ་ཤེས་ལྔ་པོ་དེ་ལས་ཆོས་དབྱིངས་ནི་ཆོས་སྐུའམ་རང་བཞིན་གྱི་སྐུ་ཡིན་
ལ༑ མེ་ལོང་ནི་ལོངས་སྐུར་དངོས་སུ་གསུངས་ཤིང་དེ་ཐོག་མར་བྱུང་བའི་གསལ་བྱེད་དེས་
མཉམ་ཉིད་སོར་རྟོག་གཉིས་ཀྱང་ལོངས་སྐུར་གོ་བར་བྱ་ཞིང༌། བྱ་གྲུབ་ནི་སྤྲུལ་སྐུ་ཡིན་པར་
དངོས་སུ་གསལ་ལོ། །སྦྱོར་ཚུལ་འདི་ལས་གཞན་ནི་རྒྱལ་བ་སྲས་བཅས་ཀྱི་དགོངས་པ་ལས་
རིང་པར་མངོན་ནོ། །
གཉིས་པ་གཞུང་དོན་ལགཉིས་ཀྱི་དང་པོ་མདོར་བསྟན་ནི། དྲི་མ་མེད་པའི་དེ་བཞིན་ཉིད་
གང་ཞེ་ན་སངས་རྒྱས་རྣམས་ཀྱི་ཟག་པ་མེད་པའི་དབྱིངས་ལ་དྲི་མ་ཐམས་ཅད་དང་བྲལ་བས་
གནས་ཡོངས་སུ་གྱུར་པ་སྟེ། བསྡུ་ན་དོན་བརྒྱད་ཀྱིས་སྟོན་ཏོ། །གང་ཞེ་ན། ཁམས་གང་ཞིག་
ཉོན་མོངས་པའི་སྦུབས་ལས་མ་གྲོལ་བ་དེ་བཞིན་གཤེགས་པའི་སྙིང་པོ་ཞེས་བརྗོད་པ་དེ་གློ་
བུར་པའི་དྲི་མས་དག་པ་ནི་ངོ་བོ་སྟེ། དཔལ་ཕྲེང་དུ། བཅོམ་ལྡན་འདས་གང་ཞིག་ཉོན་མོངས་
པའི་སྦུབས་བྱེ་བ་སྙེད་མཐའ་དག་གིས་གཡོགས་པ་དེ་བཞིན་གཤེགས་པའི་སྙིང་པོ་ལ་དོགས་
པ་མ་མཆིས་པ་དེ་ནི་ཉོན་མོངས་པ་མཐའ་དག་གི་སྦུབས་ལས་གྲོལ་བདེ་བཞིན་གཤེགས་པའི་
ཆོས་ཀྱི་སྐུ་ལ་ཡང་དོགས་པ་མ་མཆིས་པ་ལགས་སོ། །ཞེས་སོ། །ལམ་མཉམ་གཞག་འཇིག་
- 1 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟེན་ལས་འདས་པ་རྣམ་པར་རྟོག་པ་མེད་པ་དང་དེའི་རྗེས་ལས་ཐོབ་པ་འཇིག་རྟེན་པའི་ཡེ་
ཤེས་གཉིས་ཀྱིས་ཐོབ་པས་ན་གང་གིས་ཐོབ་པ་རྒྱུ་དང་། ལམ་དེས་སྒྲིབ་པ་གཉིས་དང་བྲལ་
བ་འབྲས་བུ་དང་། རང་གཞན་གྱི་དོན་སྒྲུབ་པ་ལས་དང་། དོནགཉིས་སྒྲུབ་པ་དེའི་རྟེན་ཡོད་པ་
ལྡན་པ་དང་། ཟབ་པ་ཆོས་སྐུ་དང་། རྒྱ་ཆེ་བ་ལོངས་སྐུ་དང་། བདག་ཉིད་ཆེན་པོ་སྤྲུལ་སྐུ་སྟེ་
གསུམ་དུ་དབྱེ་བ་འཇུག་པ་དང་། སྐུ་གསུམ་པོ་དེ་ཡངནི་འཁོར་བ་ཇི་སྲིད་གནས་པའི་དུས་སུ་
གནས་པ་རྟག་པ་དང་། དེ་ཇི་ལྟ་བ་བཞིན་ཉིད་དུ་རྒྱལ་སྲས་ས་བཅུ་པས་ཀྱང་མི་རྟོགས་པ་ནི་
བསམ་གྱིས་མི་ཁྱབ་པའི་དོན་ནོ། །དོན་དེ་དག་གི་སྡོམ་ནི། ངོ་བོ་དང་རྒྱུ་དང་འབྲས་བུ་དང་
ལས་དང་ལྡན་པ་དང་འཇུག་པ་དང་དེ་རྟག་པ་དང་དེ་བསམ་གྱིས་མི་ཁྱབ་པའི་དོན་ཉིད་དང་
བརྒྱད་ཀྱིས་འབྲས་བུ་སངས་རྒྱས་ཀྱི་སའི་དོན་ནི་བསྡུསནསརྣམ་པར་གནས་སོ། །
གཉིས་པ་རྒྱས་བཤད་ལ་བདུན། གནས་གྱུར་ངོ་བོ་རྒྱུ་དང་བཅས་པའི། སྤངས་རྟོགས་
གཉིས་དང་ལྡན་པ་འབྲས་བུའི། རང་གཞན་དོན་གཉིས་འགྲུབ་པའི་ལས་ཀྱི། བསམ་མི་ཁྱབ་
སོགས་ཡོན་ཏན་ལྡན་པའི། སྐུགསུམ་རྒྱུན་མི་འཆད་པ་འཇུག་པའི། དེ་དག་རྟག་ཏུ་གནས་པ་
རྟག་པའི། སྐུ་གསུམ་བསམ་གྱིས་མི་ཁྱབ་པ་ཡི་དོན་ནོ། །དང་པོ་ལ་གཉིས་ཀྱི་དང་པོ་མདོར་
བསྟན་ནི། རང་བཞིན་གྱིས་འོད་གསལ་བ་ཞེས་བརྗོད་པ་ཆོས་སྐུ་གང་ཡིན་པ་དེ་ནི་ཉི་མ་
བཞིན་དུ་དེ་ཁོ་ན་གསལ་བའི་ཡེ་ཤེས་དང་ནམ་མཁའ་བཞིན་དུ་རང་བཞིན་གྱིས་དག་པའི་
སྤངས་པ་དང་ལྡན་ཡང་། གློ་བུར་གྱི་ཉོན་མོངས་དང་ཤེས་བྱའི་སྒྲིབ་པ་སྤྲིན་ལྟ་བུ་ཚོགས་སྟུག་
པོ་ལྟ་བུའི་སྒྲིབ་པ་ཡིས་ནི་བསྒྲིབས་པར་གྱུར་པ་དེ་རྣམས་ལམ་གྱི་དག་པ་ནི། དག་པ་གཉིས་
དང་ལྡན་པས་དྲི་མེད་སངས་རྒྱས་ཉིད་དེ། རངདངདབྱེར་མེད་པའི་ཡོནཏན་གཾ་གཱའི་ཀླུང་གི་
རྡུལ་ལས་འདས་པ་ཀུན་དང་ལྡན་པ་དང་། དེ་ཡང་རྒྱུ་རྐྱེན་ལ་སོགས་པས་གསར་དུ་མ་བྱས་
- 19 (0 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
པའི་འདུས་མ་བྱས་ཡིན་པས་རྟག་པ་དང་བརྟན་པ་དང་གཡུང་དྲུང་གི་སངས་རྒྱས་ཉིད་དོ་ཞེས་
པ་ངོ་བོའི་དོན་ནོ། །གནས་གྱུར་པ་དེ་ནི་ལམ་གང་གིས་འཐོབ་ན་མཐོང་བ་དང་སྒོམཔའི་ལམ་
གྱི་མཉམ་གཞག་ཆོས་ལརྣམ་པར་མི་རྟོག་པ་དང་དེའི་རྗེས་ཐོབ་ཤེས་བྱ་ཐམས་ཅད་རྣམ་པར་
འབྱོར་བའི་ཡེ་ཤེསཏེ་ཡེ་ཤེས་གཉིས་པོ་དག་ལ་བརྟེན་ནས་འཐོབ་པོ་ཞེས་པ་རྒྱུའི་དོན་ནོ། །
གཉིས་པ་རྒྱས་བཤད་ལ་གཉིས་སྤངས་རྟོགས་རྣམ་གཉིས་ངོ་བོའི། ཡེ་ཤེས་རྣམ་
གཉིས་རྒྱུ་ཡི་དོན་ནོ། །དང་པོ་དག་པ་གཉིས་ལྡན་གྱི་སངས་རྒྱས་དེ་ཉིད་ནི་ཆོས་ཀྱི་དབྱིངས་
འོད་གསལ་བ་དང་དབྱེར་མེད་པ་ཡིན་པའི་ཕྱིར་དང་། གདོད་ནས་དག་པའི་ཆོས་ཀྱིས་རབ་ཏུ་
ཕྱེ་བ་ཡིན་པའི་ཕྱིར། རིམ་པ་བཞིན་དུ་ཉི་མ་རང་བཞིན་གྱིས་འོད་གསལ་བ་དང༌། ནམ་
མཁའ་རང་བཞིན་གྱིས་དག་པ་བཞིན་ཏེ། ངོ་བོ་དཔེ་དང་བཅས་པ་གཉིས་པོ་རིམ་པ་ལྟར་
རྟོགས་པའི་ཡེ་ཤེས་དང་སྤངས་པ་གཉིས་ཀྱི་མཚན་ཉིད་དུ་བརྗོད་དོ། །དེ་ཉིད་སླར་ཡང་
བཤད་པ། ཆོས་སྐུ་རང་བཞིན་གྱིས་དྲི་མ་མེད་པས་འོད་གསལ་བདེ་ནི། རྒྱུ་རྐྱེན་གྱིས་བྱས་པ་
མིན་ཞིང་རང་དང་དབྱེར་མེད་པར་འཇུག་པ་ཅན་གྲངས་གཾ་གཱའི་རླུང་གི་ནི་རྡུལ་ལས་ཀྱང་
འདས་པར་མང་བའི་སངས་རྒྱས་ཀྱི་ཆོས་རྣམས་ཀུན་དང་རང་བཞིན་གྱིས་ལྡན་པ་ཉིད་དོ། །
ཞེས་པས་རྟོགས་པ་རྒྱས་པར་བཤད་དོ། །སྤངས་པ་དེའི་སྤང་བྱ་རྣམས་སྤྲིན་དང་འདྲ་བའི་རྒྱུ་
ཅི་ཞེ་ན། རང་བཞིན་གྱིས་ཏེ་ངོབོ་ཉིད་དུ་ནི་མ་གྲུབ་པ་དང་། ཁྱབ་པར་སྒྲིབ་པ་དང་། གློ་བུར་
པར་བྱུང་བ་ཉིད་ཀྱིས་ན་ཉོན་མོངས་དང་ཤེས་བྱའི་སྒྲིབ་པ་ནི། ཁམས་དེར་སྒྲིབ་པས་སྤྲིན་དང་
འདྲ་བར་བརྗོད་པ་ཡིན་པའི་ཕྱིར། སྒྲིབ་པ་གདོད་ནས་མ་གྲུབ་ཅིང་གློ་བུར་པ་ཡང་སྤངས་པ་ནི་
སྤངས་པ་རྒྱས་བཤདདོ། །གཉིས་པ་ནི། སྒྲིབ་པགཉིས་དང་བྲལ་བར་བྱེད་པའི་རྒྱུ་ནི་ཡེ་ཤེས་
གཉིས་པོ་འདི་ཡིན་ཏེ། མཐོང་སྒོམ་གྱི་མཉམ་བཞག་རྣམ་པར་མི་རྟོག་པ་དང་། དེ་ཡི་ནི་རྗེས་
ལས་ཐོབ་པ་ཤེས་བྱ་འབྱེད་པ་དེ་དང་ནི་ཡེ་ཤེས་གཉིས་ཡིན་པར་འདོད་དོ། །གཉིས་པ་ལ་
- 1 9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ། འབྲས་བུ་དེ་ཡིས་བསྡུས་ཏེ་བསྟན་པ། རྒྱུ་གཉིས་འབྲས་བུ་སོ་སོར་བཤད་པ།
འབྲས་བུ་དཔེ་ཡིས་བསྟན་པའི་རྒྱུ་མཚན་ནོ། །དང་པོ་ནི་རྒྱུགཉིས་པོ་དེ་ལས་མཉམ་གཞག་མི་
རྟོག་ཡེ་ཤེས་ཀྱི་འབྲས་བུ་ནི་ཉོན་སྒྲིབ་བྲལ་བ་སྟེ། དཔེར་ན་དྲི་མ་མེད་པའི་ཆུ་དང་ལྡན་ཞིང་
རིམ་གྱིས་རྒྱས་པའི་པད་མས་ཁེངས་པའི་མཚོ་བཞིན་དུ་འདོད་ཆགས་ལས་གྲོལ་བ་དང༌།
གཟའ་སྒྲ་གཅན་གྱི་ཁ་ནས་ཐར་བའི་ཟླ་བ་ཉ་བ་ལྟ་བུར་ཞེ་སྡང་ལས་གྲོལ་བ་དང༌། སྤྲིན་
ཚོགས་དང་ཉོན་མོངས་གཏི་མུག་དག་ལས་གྲོལ་བའི་གཞི་རིམ་པ་བཞིན་དུ་དཔེ་ཉི་མ་ལྟ་བུར་
ནི་དང་། དོན་སངས་རྒྱསཏེ། དཔེ་དོན་གཉིས་ཀ་དྲི་མ་མེད་པའི་ཡོན་ཏན་དང་ལྡན་པའི་ཕྱིར།
འོད་ཟེར་གྱི་སྣང་བ་དང་ལྡན་པ་དེ་ཉིད་དོ། །ཡང་རྗེས་ཐོབ་ཡེ་ཤེས་ཀྱི་འབྲས་བུ་ནི་རྣམ་ཀུན་
མཆོག་ལྡན་གྱི་སངས་རྒྱས་ཀྱི་སྐུ་སྟེ། དཔེར་ན་པད་མ་རྙིངས་པའི་སྦུབས་ལས་འཐོན་པའི་
ཐུབ་པ་མིའི་ཁྱུ་མཆོག་གི་སྐུ་དང་། སྦྲང་མ་དང་བྲལ་བའི་སྦྲང་རྩི་དང་། སྦྱིན་པ་དང་བྲལ་བའི་
འབྲུའི་སྙིང་པོ་དང་། ལྗན་ལྗིནདང་བྲལ་བའི་རིན་ཆེན་གསེར་གྱིགར་བུ་དང་ས་འོག་ནས་ཕྱུང་
པའི་གཏེར་དང་། ས་བོན་གྱི་ཤུན་པ་དང་བྲལ་ནས་སྐྱེས་པའི་ཤིང་ལྗོན་པ་བཞིན་དང་། རས་
རུལ་པའི་བཀྲིས་པ་དང་བྲལ་བའི་དྲི་མེད་རིན་ཆེན་བདུན་ལས་བྱས་པའི་བདེ་གཤེགས་ཀྱི་སྐུ་
གཟུགས་དང་ནི། མངལ་སྦུབས་ནས་བཙས་པའི་ས་བདག་འཁོར་ལོ་སྒྱུར་རྒྱལ་དང་། ས་
འདམ་དང་བྲལ་བའི་གསེར་གྱི་གཟུགས་ཏེ་དཔེ་དགུ་པོ་དང་འདྲ་བ་ནི་བདུད་ལས་རྒྱལ་བ་
སངས་རྒྱས་ཉིད་དོ། །འདིར་དྲི་བཅས་ཀྱི་སྐབས་ཀྱི་དཔེ་དགུ་པོ་དྲི་མེད་ཀྱི་སྐབས་འདིར་ཡང་
བསྟན་པ་འདིས་ནི་ཆོས་སྐུའིགཞི་འབྲས་ངོ་བོ་དབྱེར་མེད་པ་གསལ་བར་བསྟནཏོ། །
གཉིས་པ་ནི། ཆུ་མཚོ་ལ་སོགས་པའི་དཔེ་གསུམ་པོ་བཞིན་དུ་འདོད་ཆགས་ལ་སོགས་
པའི་དུག་གསུམ་གློ་བུར་པའི་ཉོན་མོངས་དག་པ་ནི། མདོར་བསྡུན་མཉམ་གཞག་མི་རྟོག་ཡེ་
，
- 19 2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ཤེས་ཀྱི་གཙོ་བོའི་འབྲས་བུ་ཡིན་པར་རབ་ཏུ་བརྗོད་ཅིང་། རྣམ་པ་ཀུན་གྱི་མཆོག་དང་ལྡན་
པའི་སངས་རྒྱས་ཀྱི་སྐུ་ནི་ངེས་པར་ཐོབ་པ་དེ་ནི་རྗེས་ལས་ཐོབ་པའི་ཡེ་ཤེས་ཀྱི་འབྲས་བུ་ཡིན་
པར་བསྟན་ཏོ། །གསུམ་པ་ལ་གཉིས། གློ་བུར་ཉོན་མོངས་དག་པ་དཔེ་གསུམ་གྱིས། རྣམ་པ་
ཀུན་ལྡན་རྒྱལ་སྐུ་དཔེ་དགུ་ཡིས་བསྟན་པའི་རྒྱུ་མཚན་ནོ། །དང་པོ་ནི། དྲི་འདོད་ཆགས་རྡུལ་
གྱིས་རྙོག་པ་དང་འདྲ་བ་ནི་སྤངས་པའི་ཕྱིར་དང་། གདུལ་བྱ་ཡི་ནི་རྒྱུད་པད་མ་དང་འདྲ་བ་ལ་
བསམ་གཏན་ཆུ་དང་འདྲ་བ་ནི་འབབ་ཅེས་པ་བསམ་གཏན་སྟོན་པའི་སྒོ་ནས་འབྱུང་བའི་ཕྱིར།
དྲི་མེད་ཀྱི་སངས་རྒྱས་དེ་ཆུ་དག་ཅིངགཙང་བས་གང་བའི་མཚོརྫི་ང་དང་མཚུངས་པ་ཡིནནོ། །
ཞེ་སྡང་གཟའ་སྒྲ་གཅན་ལྟ་བུ་ལས་གྲོལ་བས་དང་། སྙིང་རྗེ་དང་བྱམས་པ་ཆེན་པོའི་འོད་ཟེར་
གྱིས་འགྲོ་བ་ལ་ཁྱབ་པའི་ཕྱིར་ན། སངས་རྒྱས་དེ་སྒྲ་གཅན་གྱི་དྲི་མ་མེད་པའི་ཟླ་བ་ཉགང་བ་
བཞིན་ནོ། །གཏི་མུག་སྤྲིན་ལྟ་བུ་ལས་རྣམ་པར་གྲོལ་བས་དང༌། གདུལ་བྱའི་འགྲོ་བར་ཡེ་
ཤེས་ཀྱི་འོད་ཟེར་གྱིས་མི་ཤེས་པའི་མུན་པ་སེལ་བར་བྱེད་པའི་ཕྱིར། དྲི་མེད་ཀྱི་སངས་རྒྱས་
ཉིད་དེ་ནི་སྤྲིན་ལ་སོགས་པའི་དྲི་མ་མེད་པའི་ཉི་མ་བཞིན་ནོ། །
གཉིས་པ་ནི། རྣམ་པ་ཀུན་ལྡན་གྱི་སངས་རྒྱས་འདི། འཇིག་རྟེན་ན་གང་དང་ཡང་མི་
མཉམ་པ་སངས་རྒྱས་དང་མཉམ་པའི་ཆོས་ཡིན་པའི་ཕྱིར་དང་། དམ་ཆོས་ཟབ་མོའི་རོནི་སྦྱིན་
པར་མཛད་པའི་ཕྱིར་དང་། སྒྲིབ་པའི་ཤུན་པ་དང་ནི་བྲལ་བའི་ཕྱིར། སངས་རྒྱས་དེ་རིམ་པ་
བཞིན་དུ་བདེ་གཤེགས་ཀྱི་སྤྲུལ་སྐུ་དང་སྦྲང་རྩི་དང་འབྲས་བུའི་སྙིང་པོ་བཞིན་དག་པ་གཉིས་
དང་ལྡན་པའི་ཕྱིར་དང༌། ཡོན་ཏན་གྱི་རྫས་ཀྱིས་ནི་གདུལ་བྱའི་དབུལ་བ་སེལ་བར་བྱེད་པའི་
ཕྱིར་དང་། རྣམ་པར་གྲོལ་བ་སངས་རྒྱས་ཀྱི་འབྲས་བུ་སྦྱིན་པར་བྱེད་པའི་ཕྱིར། སངས་རྒྱས་དེ་
རིམ་པ་ལྟར། གསེར་དང་གཏེར་དང་ཤིང་ལྗོན་པ་བཞིན་ནོ། །རིན་ཆེན་ལྟ་བུ་ཆོས་ཉིད་ཀྱི་སྐུ་
ཡིན་པའི་ཕྱིར་དང༌། གདུལ་བྱ་རྐང་གཉིས་པ་ལྷ་མིའི་བདག་པོ་མཆོག་ཡིན་པའི་ཕྱིར་དང་།
- 1 9 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིན་ཆེན་ལྟ་བུ་ལོངས་སྐུའི་གཟུགས་བརྙན་གྱི་རྣམ་པ་ཡིན་པའི་ཕྱིར། སངས་རྒྱས་དེ་ནི་རིམ་པ་
ལྟར་རིན་ཆེན་ལས་བྱས་པའི་སྐུ་གཟུགས་དང༌། འཁོར་ལོ་སྒྱུར་བའི་རྒྱལ་པོ་དང་། གསེར་
ལས་བྱས་པའི་གཟུགས་བཞིན་ནོ། །གསུམ་པ་ལ་གཉིས་ཀྱི་དང་པོ་མདོར་བསྟན་ནི། གནས་
གྱུར་པ་དེའི་ལས་ནི་རང་གཞན་གྱི་དོན་ཕུན་སུམ་ཚོགས་པ་སྟེ། དེ་ལ་རང་དོན་ནི་ཆོས་ཀྱི་སྐུ་
ཟག་པ་མེད་པ་དང་ཁྱབ་པ་དང་འཇིགས་པ་མེད་པའི་ཆོས་ཅན་ཏེ། འཇིག་མེད་དེ་ཡང་རྒྱས་
པར་བརྟན་པ་དང་ཞི་བ་དང་རྟག་པ་དང་འཕོ་བ་མེད་པ་དང་བཞི་ཡིན་ལ་དེ་བཞིན་དུ་གནས་ཀྱི་
ཡོན་ཏན་དང་ལྡན་པ་ཡིན་ནོ། །གཞན་དོན་ནི་གཟུགས་སྐུ་གཉིས་ཏེ་དེ་བཞིན་གཤེགས་པའི་
གཟུགས་སྐུགཉིས་ནི་ནམ་མཁའ་དབང་པོ་དྲུག་གིས་དོན་རྟོགས་པའི་གནས་ཡིན་པ་བཞིན་དུ།
མཆོག་གི་དམ་པ་ཡི་དབང་པོ་དྲུག་གི་དོན་ཏེ་ཡུལ་ཉམས་སུ་མྱོང་བའི་རྒྱུ་ཡིན་ནོ། །དེ་ཡང་།
མིགགིས་འབྱུང་ཞིང་སྐྱེ་བ་མེད་པ་ཆོས་ཉིད་ཀྱི་གཟུགས་ཀྱི་དོན་ལྟ་བ་དང་། རྣ་བས་ཤེར་ཕྱིན་
གྱི་སྒྲའི་གཏམ་བཟང་བ་ནི་དྲི་མ་མེད་པས་གཙང་མ་ཉན་པ་དང༌། སྣས་བདེ་བར་གཤེགས་
པའི་ཚུལ་ཁྲིམས་ཀྱི་དྲི་ཉེས་པས་མ་གོས་པསགཙང་མ་སྣོམ་པ་དང་ལྕེས་འཕགས་ཆེན་སངས་
རྒྱས་ཀྱི་དམ་པའི་ཆོས་ཀྱི་རོ་མྱོང་བ་དང་། ལུས་ཀྱིས་ཏིང་ངེ་འཛིན་ལ་བརྟེན་པའི་རེག་པའི་
བདེ་བ་ཉམས་སུ་མྱོང་བ་དང་། ཡིད་ཀྱིས་རང་གི་ངོ་བོ་ཉིད་ཀྱིས་ཟབ་པའི་ཚུལ་སྟོང་པ་ཉིད་
རྟོགས་པའི་རྒྱུརགྱུར་པ་ཡིན་ལ། དེ་ཉིད་ཀྱང་རིགས་པས་ཞིབ་མོར་བསམས་པན། དོན་དམ་
པའི་བདེ་བ་ཟག་པ་མེད་པའི་ཆོས་སྐྱེད་པར་མཛད་པ་དེ་བཞིན་གཤེགས་པ་གཟུགས་སྐུ་
གཉིས་ནི། ནམ་མཁའ་དབང་པོ་དྲུག་གི་དོན་རྟོགས་པའི་གནས་ཡིན་ཡང་སྐྱེད་བྱེད་མ་ཡིན་པ་
བཞིན་དུ་སྐྱེད་བྱེད་ཀྱི་རྒྱུ་མཚན་རྣམས་དང་བྲལཏེ། འབད་རྩོལ་མེད་པས་སོ། །
གཉིས་པ་རྒྱས་བཤད་ལ་གཉིས་ཀྱི་དང་པོ་ཡེ་ཤེས་གཉིས་ཀྱི་ལས་སྐུ་གཉིས་སུ་བསྟན་པ་
- 1
9 4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ནི༑ མདོར་ན་སྔར་རྒྱུའི་སྐབས་སུ་བསྟན་པ་མཉམ་རྗེས་ཀྱི་ཡེ་ཤེས་གཉིས་པོ་ཡི་ལས་སུ་སྐུ་
གཉིས་པོ་འདི་ནི་ཤེས་པར་བྱ་སྟེ། སྒྲིབ་གཉིས་བག་ཆགས་དང་བཅས་པ་ལས་གྲོལ་བའི་ཆོས་
ཀྱི་སྐུ་ནི་དག་པ་གཉིས་ལྡན་དུ་རྫོགས་ཤིང་མཐར་ཐུག་པ་དང་། འཁོར་བ་ཇི་སྲིད་པར་ལྷུན་
གྲུབ་ཏུ་གཟུགས་སྐགཉིས་བསྟན་པས་ཆོས་ཀྱི་སྐུ་ནི་སྦྱོང་བའི་རྒྱུར་གྱུར་པའོ། །དེ་ལྟ་བུའི་རྣམ
གྲོལ་ཆོས་སྐུ་དང་ཆོས་སྐུ་སྦྱོང་མཛད་གཟུགས་སྐུ་གཉིས་དག་ནི་དང་པོ་ལ་ཡོན་ཏན་རྣམ་པ་
གཉིས་དང་གཉིས་ཏེ་གཅིག་ཟླས་དབྱེ་བ་དང་། ཕྱི་མ་ལ་ཡོནཏན་རྣམ་པ་གཅིག་ཏུ་ཤེས་པར་
བྱ་སྟེ་འོག་ཏུ་འཆད་དོ། །གནས་གྱུར་གྱི་ལས་འཆད་པ་སྐབས་སུ་བབ་མོད། ཡེ་ཤེས་ཀྱི་ལས་
སུགསུངས་པ་འདིཡེ་ཤེས་གཉིས་ཀྱི་འབྲས་བུ་བཤད་པ་དང་ཁྱད་པར་མེད་དོ་ཞེ་ན། ཡེ་ཤེས་
གཉིས་སྐུ་གཉིས་ཀྱི་རྒྱུ་ཡིན་པའི་ཕྱིར་སྐུ་གཉིས་ཀྱི་ལས་དེ་ཡེ་ཤེས་གཉིས་ཀྱིའང་ཡིན་པས་ཡེ་
ཤེས་གཉིས་ཀྱི་ལས་སུ་གསུངས་པ་ལ་སྐབས་འདི་རང་གཞན་གྱི་དོན་གཉིས་གནས་གྱུར་གྱི་
ལས་སུསྟོན་པསཡེ་ཤེསགཉིས་ཀྱི་འབྲས་བུར་བཤད་པདང་ཁྱད་པར་ཡོད་དོ། །
གཉིས་པ་སྐུ་གཉིས་སོ་སོའི་ཡོན་ཏན་ཕྱེ་སྟེ་བཤད་པ་ལ་གཉིས་རང་དོན་ཆོས་སྐུའི།
གཞན་དོན་གཟུགས་སྐུའི་ཡོནཏནནོ། །དང་པོནི། གྲོལ་བ་སྐུའིཡོན་ཏན་གཉིས་དང་གཉིས་
གང་ཞེ་ན། ཟག་པ་མེད་པའི་ཕྱིར་དང་ཁྱབ་པའི་ཕྱིར་དང་འདུས་མ་བྱས་པའི་ཕྱིར་དངགནས་
ཉིད་ཀྱི་ཕྱིར་དང་བཞིས་ན་གྲོལ་བའི་སྐུ་ནི་རང་དོན་ཕུན་སུམ་ཚོགས་པ་ཡིན་ནོ། །རྟགས་ཀྱི་
ཆོས་བཞི་པོ་སྒྲུབ་པ་ཡང་གྲོལ་བའི་སྐུ་དེ་ཉོན་མོངས་དང་ཤེས་བྱའི་སྒྲིབ་པ་རྣམས་ནི་བག་
ཆགས་དང་བཅས་པ་འགགས་པའི་ཕྱིར། ཟག་མེད་ཡིནཏེ་དེས་ཤེས་བྱ་ཐམས་ཅད་ཆགས་པ་
མེད་པ་དང་ཐོགས་པ་མེད་པར་མཁྱེན་པའི་ཕྱིར། ཡེ་ཤེས་ཀྱིས་ཤེས་བྱ་བ་ཁྱབ་པ་ཉིད་དུ་
འདོད་དོ། །དེ་ནི་གཏན་དུ་འཇིག་པ་མེད་པའི་རང་བཞིན་ཡིན་པའི་ཕྱིར་འདུས་མ་བྱས་སོ། །
འདིར་འཇིག་མེད་ཉིད་ཐོག་མར་གསུངས་པ་ནི་མདོར་བསྟན་པ་སྟེ། བརྟན་པ་དང་སོགས་
- ] 9 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་ཞི་བདང་རྟག་པ་དང་འཕོ་བ་མེད་པ་རྣམས་ཀྱིས་དེ་རྒྱས་པར་བཤད་དོ། །འཇིག་མེད་ལ་
བཞིར་འབྱུང་བའི་རྒྱུ་མཚན་ཅི་ཞེ་ན། འཇིག་མེད་ཀྱི་འགལ་ཟླ་འཇིག་པ་ལ་རྣམ་པ་བཞིར་
ཤེས་པར་བྱ་སྟེ། བརྟན་སོགས་བཞི་པོ་དག་ལས་བཟློག་པའི་ཕྱིར་རོ། །འཇིག་པ་བཞི་གང་ཞེ་
ནི༑ མྱགས་པ་སྟེ་མཆོག་ལས་དམན་པར་གྱུར་པ་རྒ་བ་དང་། བདེ་བའི་གནས་སྐབས་སྡུག་
བསྔལ་དུ་རྣམ་པར་འགྱུར་བ་ན་བ་དང་། གནས་པའི་རྒྱུན་ཆད་པ་ལས་ཀྱི་དབང་གིས་འཆི་བ་
དང་། བསམ་གྱིས་མི་ཁྱབ་པའི་འགྱུར་བ་འཕགས་པའི་འཆི་འཕོ་བ་སྟེ་བཞིའོ། །བཞི་པོ་དེ་
མེད་པའི་ཕྱིར་ན་གྲོལ་བའི་སྐུ་ནི། རྒྱུན་དུ་བརྟན་པ་དང་སྡུག་བསྔལ་ཞི་བ་དང་རང་བཞིན་རྟག་
པདངགནས་གཞན་དུ་འཕོ་བ་མེད་པར་ཤེས་པར་བྱའོ། །གྲོལ་བའི་སྐུ་དྲི་མ་མེད་པའི་ཡེ་ཤེས་
དེ་ནི་དཀར་པོའི་ཆོས་ཐམས་ཅད་ཀྱི་རྟེན་ཡིན་པའི་ཕྱིར་ན་གནས་ཡིན་ནོ། ། །
གཉིས་པ་ནི་ཆོས་སྐུ་སྦྱོང་བའི་ཡོནཏན་གཅིག་གང་ཞེ་ན། ཇི་ལྟར་སྐྱེད་བྱེད་ཀྱི་རྒྱུ་མིན་པ་
ནམ་མཁའ་ནི། མིག་གིས་གཟུགས་མཐོང་བ་དང་། རྣ་བས་སྒྲ་དང་སྣས་སྲིད་དང་ལྕེས་རོ་དང་
ལུས་ཀྱིས་རེག་བྱདང་ཡིད་ཀྱིས་ཆོསརྣམས་ནི་རིམ་པ་ལྟར་ཐོས་པདང་ལ་སོགས་པས་ཚོར་བ་
དང་མྱོང་བ་དང་རིག་པ་དང་ཤེས་པའི་རྒྱུ་སྟེ་རྟེན་ཡིན་པ་ལྟར། དེ་བཞིན་དུ་གཟུགས་སྐུ་གཉིས་
ཀྱང་། སྒྲིམ་པ་དང་རྩོལ་བ་མེད་པའི་སྦྱོར་བས་བརྟན་པ་བྱང་ཆུབ་སེམས་པའི་དབང་པོ་དྲུག་
གི་དོན་ཡུལ་དྲུག་ལ་འབྱུང་བ་མེད་པའི་གཟུགས་ལྟཁ་ལ་སོགས་པ་ཟག་པ་མེད་པའི་ཡོནཏན་
དག་སྐྱེ་བ་ཡི་ནི་རྒྱུ་སྟེ་གཞི་ཡིན་ནོ། །དེ་ལྟར་ལས་ཀྱི་སྐབས་འདིས་སྐུ་གསུམ་དང་དེས་གཞན་
གྱི་དོན་གཉིས་འགྲུབ་པ་གནས་གྱུར་གྱི་ལས་སུ་བསྟན་པ་འདི་ནི། འདི་ཉིད་ཀྱི་སྔ་འགྲེལ་དུ།
གནས་ཡོངས་སུ་གྱུར་པ་འཇིག་རྟེན་ལས་འདས་པ་རྣམ་པར་མི་རྟོག་པ་དང་དེའི་རྗེས་ལས་
ཐོབ་པའི་ཡེ་ཤེས་ཀྱི་རྒྱུ་ཅན་བྲལ་བའི་མིང་ཅན་གྱི་འབྲས་བུ་གང་ཡིན་པ་དེའི་ལས་ནི། རང་
- 19 6 -



，
གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༤
དང་གཞན་གྱི་དོན་ཕུན་སུམ་ཚོགས་པ་ཡིན་པར་བརྗོད་དོ། །དེ་ལ་རངདངགཞན་གྱི་དོན་ཕུན་
སུམ་ཚོགས་པ་གང་ཞེ་ན། གང་ཞིག་བག་ཆགས་དང་བཅས་པའི་ཉོན་མོངས་པ་དང་ཤེས་བྱའི་
སྒྲིབ་པ་ལས་ཐར་བའི་ཕྱིར། སྒྲིབ་པ་མེད་པའི་ཆོས་ཀྱི་སྐུ་ཐོབ་པ་འདིནི་རངགི་དོན་ཕུན་སུམ་
ཚོགས་པར་བརྗོད་ལ། གང་ཞིག་དེའི་སྟེང་དུ་འཇིག་རྟེན་ཇི་སྲིད་པར་ལྷུན་གྱིས་གྲུབ་པར་སྐུ་
གཉིས་ཀྱིས་ཀུན་ཏུ་སྟོན་པ་དང་། བསྟན་པ་ལ་དབང་འབྱོར་བ་གཉིས་ཀྱིས་འཇུག་པ་འདི་ནི་
གཞན་གྱི་དོན་ཕུན་སུམ་ཚོགས་པར་བརྗོད་དོ། །ཞེས་གསུངས་པ་འདིས་གསལ་བར་བསྟན་
ཏོ༑ །དེ་ལྟ་ན་ཡང་བོད་ཀྱི་མཁས་པ་སྔ་མརྣམས་ཀྱིས་ནི་དོན་མ་ལུས་པ་མ་རྟོགས་པ་ཤས་ཆེ་
བར་སྣང་སྟེ་ཞིབ་པར་བློ་གྲོས་དང་ལྡན་པས་གཟུ་བོའི་བློས་དཔྱད་ན་གསལ་བར་འགྱུར་རོ། །
བཞི་པ་ལ་གཉིས་ཀྱི་དང་པོ་ཡོན་ཏན་བཅུ་ལྔ་མདོར་བསྟན་པ་ནི། མདོར། སངས་རྒྱས་
ནམ་མཁའི་མཚན་ཉིད་དོ། །ཞེས་གསུངས་པ་ནི་སངས་རྒྱསརྣམས་ཀྱི་མ་འདྲེས་པའིདོན་དམ་
པའི་མཚན་ཉིད་ལ་དགོངས་ནས་གསུངས་པ་ཡིན་ཏེ་དེ་ལས་གཞན་མཚན་དཔེ་ལ་སོགས་
པས་སངས་རྒྱས་དེ་གཞན་ལས་ཐུན་མོང་མ་ཡིན་པར་མཚོན་མི་ནུས་པས་སོ། །དེ་ཡང་རྡོ་རྗེ་
གཅོད་པར། གལ་ཏེ་སྐྱེས་བུ་ཆེན་པོའི་མཚན་སུམ་བཅུ་རྩ་གཉིས་ཀྱིས་དེ་བཞིན་གཤེགས་པ་
བལྟ་བར་འགྱུར་ན་ནི་འཁོར་ལོ་བསྒྱུར་བའི་རྒྱལ་པོ་ཡང་དེ་བཞིན་གཤེགས་པར་འགྱུར་རོ། །
ཞེས་སོ། །སངས་རྒྱས་སུ་མཚོན་ནུས་པ་མ་འདྲེས་པའི་དོན་དེ་དག་གང་ཞེ་ན། དོན་དམ་པའི་
སངས་རྒྱས་དེ་ནི་བསམ་གྱིས་ཁྱབ་པ་མེད་པ་དང་རྟག་པ་དང་བརྟན་པ་དང་ཞི་བ་དང་གཡུང་
དྲུང་ཉིད་དང་རབ་ཏུ་ཞི་བདང་། ཁྱབ་པ་དང་རྟོག་པ་བྲལ་བ་དང་ནམ་མཁའ་ཇི་ལྟ་བ་བཞིན་དུ་
ཆགས་པ་མེད་པ་དང་ཀུན་ཏུ་ཐོགས་པ་མེད་པ་དང་རྩུབ་པའི་རེག་པ་སྤང་པ་དང་བལྟ་བར་
བྱར་མེད་པ་དང་གཟུང་དུ་མེད་པ་དང་དགེ་བ་དང་སངས་རྒྱས་དེ་ནི་དྲི་མ་མེད་པ་སྟེ་ཡོན་ཏན་
བཅུ་ལྔ་དང་ལྡན་པས། དེ་དགགིས་ཐུན་མོང་མཡིན་པར་མཚོན་ཅིང་ཤེས་པར་བྱའོ། །གཉིས་
- 197-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དེ་ཡི་རྒྱུ་མཚན་རྒྱས་བཤད་ལ་གཉིས་ཀྱི་དང་པོ་བསྡུས་ཏེ་བསྟན་པ་ནི། སྔར་བཤད་པའི་
རྣམ་གྲོལ་དང་ཆོས་ཀྱི་སྐུ་སྦྱོང་བ་དག་གིས་རང་དངགཞན་གྱི་དོན་ཕུན་སུམ་ཚོགས་པའི་ལས་
བསྟན་ཏེ། རང་གཞན་གྱི་དོན་གྱི་རྟེན་རང་བཞིན་གྱི་སྐུ་དེ་ལ་ནི་བསམ་གྱིས་མི་ཁྱབ་པ་ལ་
སོགས་པའི་ཡོན་ཏན་བཅུ་ལྔ་དང་ལྡནནོ། །
གཉིས་པ་ཕྱེ་སྟེ་བཤད་པ་ལ་གཉིས། བསམ་དུ་མེད་པའི། རྟག་བརྟན་སོགས་ཀྱི་རྒྱུ་
མཚན་ནོ། །དང་པོ་ནི་ཐམས་ཅད་མཁྱེན་པའི་ཡེ་ཤེས་ཀྱི་ཡུལ་དུ་གྱུར་པ་སངས་རྒྱས་དེ་ནི་ཐོས་
བསམ་དང་འཇིག་རྟེན་པའི་བསྒོམ་པའི་ཤེས་པ་སྟེ་ཤེས་རབ་གསུམ་གྱི་དངོས་ཀྱི་ཡུལ་མིན་
པའི་ཕྱིར། ཡེ་ཤེས་ཀྱི་སྐུ་དེ་ལུས་ཅན་འགྲོ་བ་རྣམས་ཀྱིས་ནི་བསམ་གྱིས་མི་ཁྱབ་པར་རྟོགས་
པར་བྱའོ། །ཤེས་རབ་གསུམ་གྱི་ཡུལ་མིན་པ་ཡང་། དོན་དམ་པའི་སངས་རྒྱས་དེ་ཕྲ་ཞིང་
རྟོགས་དཀའ་བའི་ཕྱིར་ཐོས་པ་ལས་བྱུང་བའི་ཤེས་རབ་ཀྱི་དངོས་ཡུལ་མིནཏེ། དོན་དམ་པའི་
བདེན་པ་ཡིན་པའི་ཕྱིར་བསམ་པ་ལས་བྱུང་བའི་ཤེས་རབ་ཀྱི་ཡུལ་མིན་ལ། ཆོས་ཉིད་ཟབ་མོ་
སྟོང་པ་ཉིད་ཡིན་པའི་ཕྱིར་འཇིག་རྟེན་པའི་བསྒོམ་པ་བསམ་གཏན་དང་གཟུགས་མེད་ལ་
སོགས་པ་ལས་བྱུང་བའི་ཤེས་རབ་ཀྱི་ཡུལ་མ་ཡིན་ནོ། །དེའི་རྒྱུ་མཚན་ཡང་གང་གི་ཕྱིར་ན་
གཟུགས་ལ་དམུས་ལོང་གིས་སྔར་མཐོང་མ་མྱོང་བ་བཞིན་དུ། བྱིས་པ་སོ་སོའི་སྐྱེ་བོས་དེ་སྔོན་
ནམ་ཡང་མཐོང་མ་མྱོངབའི་ཕྱིར་དང་། བཙས་མ་ཐག་པའི་ཁྱིམ་ན་གནས་པའི་བུ་ཆུང་གིས་ཉི་
མའི་གཟུགས་དང་འོད་ཟེར་ཅུང་ཟད་མཐོང་ཡང་རྫོགས་པར་མི་མཐོང་བ་བཞིན་དུ་བྱང་
སེམས་འཕགས་པ་རྣམས་ཀྱིས་ཀྱང་ཆོས་དབྱིངས་ཀྱི་ཆ་ཤས་མཐོང་གི་རྫོགས་པར་མི་མཐོང་
བའི་ཕྱིར་རོ། །གཉིས་པནི། དོན་དམ་པའི་སངས་རྒྱས་དེ་ནི་ཐོག་མ་སྐྱེ་བ་དང་བྲལ་བའི་ཕྱིར་
རྟག་པ་ཡིན་ཏེ། མཐར་འགག་པ་མེད་པའི་ཕྱིར་དེ་བརྟན་པ་ཡིན་ལ། གཟུང་འཛིན་གཉིས་
-
1
- 1
9 8 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
མེད་པའི་ཕྱིར་དེ་ནི་རྟོག་པ་ཞི་བ་སྟེ། དེགཡུང་དྲུང་ཡིན་པའི་རྒྱུ་མཚན་ནི་ཆོས་ཉིད་གདོད་ནས་
གང་དུ་ཡངནམ་ཡང་མི་འགྱུར་བརགནས་པའི་ཕྱིར་རོ། །དེ་ནི་སྡུག་བསྔལ་རབ་དུ་ཞི་བ་ཡིན་
ཏེ༑ སྡུག་བསྔལ་དང་ཀུན་འབྱུང་འགགས་པའི་འགོག་པའི་བདེན་པ་ཡིན་པའི་ཕྱིར་རོ། །
ཤེས་བྱ་ཐམས་ཅད་རྟོགས་པའི་ཕྱིར་མཁྱེན་པས་ཤེས་བྱ་ལ་ཁྱབ་པ་ཉིད་དོ། །འཛིན་མར་
འཛིན་པས་གནས་པ་མེད་པའི་ཕྱིར་རྟོག་མེད་ཡིན་ཏེ། ཉོན་མོངས་པའི་སྒྲིབ་པ་སྤངས་པའི་
ཕྱིར་ཡུལ་ལ་ཆགས་པ་མེད་ལ། ཤེས་བྱའི་སྒྲིབ་པ་ཀུན་དག་པའི་ཕྱིར། ཤེས་བྱ་ཐམས་ཅད་དུ་
ཐོགས་པ་མེད་དོ། །སྙོམས་འཇུག་གི་སྒྲིབ་པ་སྤངས་པས་བྱིང་རྒོད་གཉིས་མེད་པར་ཏིང་ངེ་
འཛིན་ལས་སུ་རུང་བའི་ཕྱིར་རྩུབ་པའི་རེག་པ་སྟེ། ལས་སུ་མི་རུང་བ་དང་བྲལ་བ་ཡིན་ནོ། །དེ་
ནི་གཟུགས་མེད་པའི་ཕྱིར་བལྟར་མེད་དེ། མཚན་མ་མེད་པའི་ཕྱིར་མཚན་མར་བཟུང་དུ་མེད་
དོ༑ །དེ་ནི་ངོ་བོ་ཉིད་ཀྱིས་དགེ་བ་ཡིན་ཏེ་རང་བཞིན་གྱིས་དག་པའི་ཕྱིར་རོ། །དེ་ནི་དྲི་མ་མེད་
པཡིན་ཏེདྲི་མ་ཐམས་ཅད་སྤངས་པའི་ཕྱིར་རོ། །
ལྔ་པ་ལ་གཉིས་ཀྱི་དང་པོ་མདོར་བསྟན་པ་གཉིས། ཆོས་སྐུ། གཟུགས་སྐུ་མདོར་བསྟན་
པའོ། །དང་པོ་ནི། སངས་རྒྱས་རྣམས་ཀྱི་ངོ་བོ་ཉིད་ཀྱི་སྐུ་ནི་མཚན་ཉིད་ལྔ་དང་ལྡན་ཏེ་ཐོག་མ་
སྐྱེ་བ་དང་དབུས་སུ་གནས་པ་དང་མཐའ་མ་འགག་པའི་སྐད་ཅིག་མེད་ཅིང་རྟག་པའི་ཕྱིར་
འདུས་མ་བྱས་པ་དང་། ཆོས་ཉིད་གཅིག་ཡིན་པསརྣམ་དབྱེ་མེད་པ་དང་། སྒྲོ་འདོགས་པ་དང་
སྐུར་པ་འདེབས་པའི་མཐའ་གཉིས་མེད་པས་ཕྱིན་ཅི་མ་ལོག་པ་དང་སྒྲིབ་པ་གསུམ་དང་བྲལ་
བས་དག་པ་དང་། དྲི་མ་མེད་ཅིང་རྣམ་རྟོག་མེད་པ་དང་། ཆོས་ཀྱི་དབྱིངས་ཀྱི་རང་བཞིན་གང་
ཡིན་པ་དེ་རྟོགས་པ་ནི་ཞི་ལྷག་ཟུང་འཇུག་གི་རྣལ་འབྱོར་ལ་མཉམ་པར་བཞག་པའི་རྣལ་
འབྱོར་པ་ཡིས་མངོན་སུམ་དུ་མཐོང་བར་འགྱུར་བས་འོད་གསལ་བའོ། །དེ་ཡང་ཡོན་ཏན་ལྔ་
དང་ལྡན་ཏེ། ཚད་གཞལ་དུ་མེད་པ་དང་གཾ་གཱའི་བྱེ་མ་ལས་འདས་པས་གྲངས་མེད་པ་དང་།
- 199 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསམ་དུ་མེད་པ་དང་མཉམ་པ་མེད་པའི་ཡོན་ཏན་བཞི་རྣམས་དང་ལྡན་ལ། གཞན་ཡང་དེ་
བཞིན་གཤེགས་པའི་དྲི་མ་མེད་པའི་དབྱིངས་དེ་ནི་དག་པ་གཉིས་ལྡན་ཡིན་པས་བག་ཆགས་
དང་བཅས་པའི་ཉེས་པ་རྣམས་སྤངས་པའི་ཡོན་ཏན་དང་ ཡང་ལྡན་པའོ། །གཉིས་པ་ནི།
གཟུགས་སྐུ་ལས་ལོངས་སྐུ་ཡང་མཚན་ཉིད་ལྔ་དང་ལྡན་ཏེ། སྣ་ཚོགས་པ་སྟོན་པ་ལོངས་སྐུ་ནི་
ཟབ་ཅིང་རྒྱ་ཆེ་བའི་དམ་ཆོས་གསུང་པགསུངསྣང་བ་དང་། གསུང་བ་པོ་འོད་ཟེར་མངའ་བའི་
སྐུས་སྟོན་པས་སྐུ་སྣང་བ་དང༌། འགྲོ་བའིརྣམ་པར་གྲོལ་བའི་དོན་སྒྲུབ་པ་ལ་རྟག་ཏུ་བརྩོན་པ་
རྒྱུན་མི་འཆད་པ་དང་། མཛད་པ་ཕྲིན་ལས་ཡིད་བཞིན་གྱི་ནོར་བུའི་རྒྱལ་པོ་བཞིན་དུ་ལྷུན་
གྱིས་གྲུབ་ཅིང་འདོད་པ་སྐོང་བ་དང་། སྣ་ཚོགས་ཀྱིདངོས་པོར་སྟོན་པ་དང་ལྡན་ཡང་སྣ་ཚོགས་
དེའི་རང་བཞིན་མིན་པའོ། །སྤྲུལ་སྐུ་ནི་མཚན་ཉིད་གསུམ་དང་ལྡནཏེ་འཇིག་རྟེན་པ་རྣམས་ཞི་
བ་མྱ་ངན་ལས་འདས་པའི་ལམ་ལ་འཇུག་ཅིང་འདུན་པར་མཛད་པ་དང་། ལམ་ལ་ཞུགས་པ་
རྣམས་ཐེག་ཆེན་ལ་རབ་ཏུ་སྨིན་པར་མཛད་པ་དང་། སྨིན་པ་རྣམས་བྱང་ཆུབ་ཏུ་ལུང་སྟོན་པའི་
རྒྱུའི་གཟུགས་སྤྲུལ་སྐུ་གང་ཡིན་པ་དེ་ཡང་འཇིག་རྟེན་འདིར་ནི་འཁོར་བ་ཇི་སྲིད་པར་རྟག་ཏུ་
གནས་ཏེ། དཔེར་ན་ནམ་མཁའི་ཁམས་སུ་གཟུགས་ཀྱི་ཁམས་རྒྱུན་མི་འཆད་པར་གནས་པ་
བཞིན་ནོ། །གཉིས་པ་རྒྱས་བཤད་ལ་བཞིའི་དང་པོ་རྒྱལ་བའི་འཇུག་པ་སྐུ་གསུམ་བསྡུས་ཏེ་
བསྟན་པ་ནི། རང་བྱུང་རྒྱལ་བ་རྣམས་ཀྱི་ཐམས་ཅད་མཁྱེན་པ་གང་ལ་མིང་སངས་རྒྱས་ཉིད་
ཅེས་གང་བརྗོད་པ་མཆོག་ཏུ་གྱུར་པའི་མྱ་ངན་ལས་འདས་པ་སྟེ། མྱ་ངན་འདས་ཆེན་པོ།
རྟོག་པའི་ཡུལ་ལས་འདས་པས་བསམ་དུ་མེད་པ། འཁོར་བའི་གཡུལ་ལས་རྒྱལ་བས་དགྲ་
བཅོམ་པ། སོ་སོ་རང་རིག་པའི་བདག་ཉིད་དུ་གྱུར་པ་དེ་ལ་དབྱེ་ན་ཟབ་པ་དང་རྒྱ་ཆེ་བ་དང་
བདག་ཉིད་ཆེན་པོའི་ཡོན་ཏན་གྱི་ཆོས་ཀྱིས་རབ་ཏུ་ཕྱེ་བས། རང་བཞིན་གྱི་སྐུ་དང་ལ་སོགས་
- 2 (0 (0 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༤
པས་ལོངས་སྐུ་དང་སྤྲུལ་པའི་སྐུ་སྟེ་གསུམ་དག་གིས་འཇུག་གོ ། །
གཉིས་པ་སྐྱགསུམ་སོ་སོའི་ཡོན་ཏན་ཕྱེ་སྟེ་བཤད་པ་ལགསུམ། ངོ་བོ་ཉིད་སྐུའི། ལོངས་
སྤྱོད་རྫོགས་སྐུའི། སྣ་ཚོགས་སྤྲུལ་སྐུའི་ཡོན་ཏན་ནོ། །དང་པོ་ལ་གཉིས་གྱི་དང་པོ་མདོར་
བསྟན་ནི། སྐུ་གསུམ་དུ་ཕྱེ་བ་དེ་ལ་སངས་རྒྱས་རྣམས་ཀྱིན་ངོ་བོ་ཉིད་སྐུ་དེ་མཚན་ཉིད་ལྔ་དང་
ལྡན་ཞིང་། མདོར་བསྡུ་ན་ཡོན་ཏན་ཡང་ལྔ་དང་ནི་ལྡན་པ་ཉིད་དུ་རིག་པར་བྱའོ། །གཉིས་པ་
རྒྱས་བཤད་ལ་གཉིས་ཀྱི་དང་པོ་མཚན་ཉིད་ནི། མཚན་ཉིད་ལྔ་གང་ཞེ་ན་སྐད་ཅིག་ལས་
འདས་པས་འདུས་མ་བྱས་ཤིང་རྟག་པའི་དོན་དང་། སྔ་ཕྱི་ལ་ཁྱད་པར་མེད་པས་ངོ་བོ་ལ་རྣམ་
པར་དབྱེར་མེད་པའི་དོན་དང་། བདག་གཉིས་མེད་པ་ལ་ཡོད་དོ་ཞེས་སྒྲོ་འདོགས་པའི་མཐའ་
དང་དེ་གཉིས་མེད་པའི་ཆོས་ཉིད་མེད་དོ་ཞེས་སྐུར་པ་འདེབས་པའི་མཐའ་སྟེ་མཐའ་གཉིས་
དག་ནི་རྣམ་པར་སྤངས་པས་ཕྱིན་ཅི་མ་ལོག་པའི་དོན་དང་། ཉོན་མོངས་པ་དང་ཤེས་བྱ་དང་
སྙོམས་འཇུག་གི་སྒྲིབ་པ་གསུམ་ལས་ནི་ངེས་པར་གྲོལ་ཏེ་སྒྲིབ་པ་གསུམ་མེད་པས་དག་པའི་
དོན་དང་། གདོད་མ་ནས་དག་པས་དྲི་མ་མེད་ཅིང་། རྟོག་གེ་ལས་འདས་པས་རྣམ་པར་རྟོག་
པ་མེད་པ་དང་། མཉམ་བཞག་མི་རྟོག་པའི་རྣལ་འབྱོར་རྣམས་ཀྱི་ཡུལ་ཡིན་པའི་ཕྱིར་དང་།
ཆོས་དབྱིངས་ངོ་བོ་ཉིད་ཀྱིས་ནི་དག་པའི་ཕྱིར་ན་འོད་གསལ་བའི་དོན་ཏེ་ལྔའོ། །
གཉིས་པ་ཡོན་ཏན་ནི། ཡོན་ཏན་ལྔགང་ཞེན་ཚད་གཞལ་དུ་མེད་པ་དང་གྲངས་བགྲང་དུ་
མེད་པ་དང་རྟོག་པས་བསམ་དུ་མེད་པ་དང་འདི་དང་མཉམ་པ་གཞན་མེད་པ་དང་དྲི་མ་དག་
པའི་མཐར་ཐུག་པའི་ཡོན་ཏན་ལྔརྣམས་དང་ཡང་དག་པ་སྟེ། བཅོས་མ་མཡིན་པར་ངོ་བོ་ཉིད་
ཀྱི་སྐུ་ལྡནཏེ། ལྔ་པོ་དེའི་རྒྱུ་མཚན་ཡང་། ནམ་མཁའ་ལྟར་རྒྱ་ཆེ་བའི་ཕྱིར་དང་། གཾ་གཱའི་བྱེ་མ་
ལས་འདས་པར་གྲངས་མེད་པའི་ཕྱིར་དང་། རྟོག་གེས་བསམ་པའི་ཡུལནི་མིན་པའི་ཕྱིར་དང་།
འདི་འབའ་ཞིག་རང་བཞིན་གྱི་སྐུ་ཡིན་གྱི་གཞན་མིན་པའི་ཕྱིར་དང་། དྲི་མ་བག་ཆགས་དང་
- 2 (） ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅས་པ་ཐམས་ཅད་སྤངས་པའི་ཕྱིར། གཞལ་དུ་མེད་པ་ལ་སོགས་པའི་ཡོན་ཏན་ལྔ་གོ་རིམ་
བཞིན་ནོ། །དེ་ལྟར་བསྟན་པའི་ངོ་བོ་ཉིད་ཀྱི་སྐུ་འདི། མངོན་རྟོགས་རྒྱན་དུ། ཐུབ་པའི་ངོ་བོ་
ཉིད་སྐུ་ནི། །ཟག་པ་མེད་པའི་ཆོས་གང་དག །ཐོབ་གྱུར་རྣམ་ཀུན་རྣམ་དག་པ། །དེ་དག་རང་
བཞིན་མཚན་ཉིད་ཅན། །ཞེས་དང་། མདོ་རྒྱན་དུ། རང་བཞིན་སྐུ་ནི་མཉམ་པ་དང་། །ཕྲ་ཞིང་
དེ་དང་འབྲལ་པ་དང་། །དགྱེས་དགུར་ལོངས་སྤྱོད་བསྟན་པ་ལ། །ལོངས་སྤྱོད་རྫོགས་སྦྱོར་
རྒྱུར་འདོད་དོ། །ཞེས་པས་གསུངས་སོ། །གཉིས་པ་ནི། སྣ་ཚོགས་པའི་ཚུལ་ཅན་ལོངས་སྐུ་ནི་
ཟབ་པ་དང་རྒྱ་ཆེ་བའི་ཆོས་ལ་རྫོགས་པར་སྤྱོད་པའི་རང་བཞིན་ཆོས་སྟོན་པའི་གསུང་དང་སྐུ་
ནི་སྣང་བའི་ཕྱིར་དང་། སེམས་ཅན་སྡུག་བསྔལ་ལས་སྐྱབ་པར་བཞེད་པའི་ཐུགས་རྗེརྣམ་པར་
དག་པའི་རྒྱུ་མཐུན་པའི་འབྲས་བུས་འགྲོ་བའི་དོན་མཛད་པ་རྒྱུན་མི་འཆད་པའི་ཕྱིར་དང༌།
རྣམ་པར་རྟོག་པ་དང་རྩོལ་བ་མེད་ཅིང་ལྷུན་གྱིས་གྲུབ་པར་གདུལ་བྱའི་འདོད་པ་ཇི་ལྟ་བ་
བཞིན་རེ་བ་ཡོངས་སུ་སྐོང་པའི་ཕྱིར་དང་། ཡིད་བཞིན་གྱི་ནོར་བུ་ཚོན་སྣ་ཚོགས་ཀྱི་མཐུ་ལས་
སྣ་ཚོགས་སུ་སྣང་བ་ལྟར་གདུལ་བྱའི་རྐྱེན་སྣ་ཚོགས་ཀྱིས་སྣ་ཚོགས་སུ་སྣང་བའི་རྫུ་འཕྲུལ་
གྱིས་དོན་མཛད་པ་སྟེ་ལྔས། ཆོས་ལ་རྫོགས་པར་ལོངས་སྤྱོད་པའི་སྐུ་རྣམ་པར་གནས་སོ། །དེ་
དག་གི་དོན་བསྡུས་ནས་བརྗོད་ན། གསུང་གིས་ཆོསབརྗོད་པ་དང་སྐུ་མཚན་དཔེ་ཅན་སྟོན་པ་
དང་མཛད་པ་ཕྲིན་ལས་རྒྱུན་མི་ཆད་པ་དང་མཛད་པ་ལ་རྩོལ་བས་མངོན་པར་འདུ་བྱེད་པ་མེད་
ཀྱང་རེ་བ་སྐོང་བ་དང་སྣ་ཚོགས་དེའི་ངོ་བོ་མིན་པ་སྣ་ཚོགས་སྟོན་པ་ལ། སྐབས་འདིར་ནི་སྣ་
ཚོགས་སྟོན་པའི་ལོངས་སྐུའི་མཚན་ཉིདགསུངགི་སྣང་བ་སྣ་ཚོགས་ལ་སོགས་པ་རྣམ་པ་ལྔར་
བརྗོད་དོ། །སྣ་ཚོགས་འབྱུང་བའི་རྒྱུ་ནི། ཇི་ལྟར་ཚོན་ནི་སྣ་ཚོགས་ཀྱིས་ཁ་བསྒྱུར་བའི་གོས་
ཀྱི་སྟེང་དུ་བཞག་ན་ནོར་བུ་དེ་སྣ་ཚོགས་དེའི་དངོས་པོ་མིན་པ་ཁ་དོག་སྣ་ཚོགས་སུ་སྣང་བ་
- 2 () 2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ལྟར། དེ་བཞིན་དུ་འགྲོ་བའི་ཁམས་དང་མོས་པ་ལ་སོགས་པའི་རྐྱེན་སྣ་ཚོགས་པས་རྐྱེན་བྱས་
ཏེ་ཁྱབ་བདག་སངས་རྒྱས་ཀྱང་སྣ་ཚོགས་དེའི་དངོས་པོ་མིན་ཡང་སྣ་ཚོགས་པར་སྣང་ངོ༌། །
ལོངས་སྐུ་འདི་ཡང་མངོན་རྟོགས་རྒྱན་དུ། མཚན་ནི་སུམ་བཅུ་རྩ་གཉིས་དང་། །དཔེ་བྱད་
བརྒྱད་བཅུའི་བདག་ཉིད་འདི། །ཐེག་ཆེན་ཉེ་བར་ལོངས་སྤྱོད་ཕྱིར། །ཐུབ་པའི་ལོངས་སྤྱོད་
རྫོགས་སྐུར་བཞེད། །ཅེས་དང་། མདོ་རྒྱན་དུ། ལོངས་སྤྱོད་རྫོགས་པ་ཁམས་ཀུན་ཏུ་ཞེས་
སོགས་ཀྱིས་གསུངས་སོ། ། །
གསུམ་པ་ལ་གཉིས། ཀུན་གྱི། འཕགས་པའི་དོན་མཛད་ཚུལ་ལོ། དང་པོན། སངས་
རྒྱས་རྣམས་ནི་ཐུགས་རྗེ་ཆེན་པོས་འཇིག་རྟེན་སྡུག་བསྔལ་བ་མཁྱེན་ནས་འཇིག་རྟེན་ཀུན་ལ་
ཐུགས་རྗེས་གཟིགས་ནས་ནི་རང་བཞིན་ཆོས་ཀྱི་སྐུ་ལས་མ་གཡོས་པར་སྤྲུལ་པའི་རང་བཞིན་
སྣ་ཚོགས་རྣམས་ཀྱིས་དགའ་ལྡན་གྱིགནས་སུ་སྐྱེ་བ་མངོན་པར་སྐྱེ་བ་དང་། དགའ་ལྡན་ནས་
ནི་འཛམ་བུའི་གླིང་དུ་འཕོ་བ་དང་། ཡུམ་གྱི་ལྷུམས་སུ་འཇུག་པ་དང་། ལྷུམས་ནས་བལྟམས་
པ་སྟེ་སྐྱེ་བ་དང་། རྩིས་དང་འཕོང་ལ་སོགས་པ་བཟོའི་གནས་ལ་མཁས་པར་མཛད་པ་དང་།
བཙུན་མོའི་འཁོར་དུ་དགྱེས་པར་རོལ་པ་དང་། ཁབ་ནས་ངེས་པར་འབྱུང་བ་སྟེ་རབ་བྱུང་
མཛད་པ་དང་། ཆུ་བོ་ནེ་རན་ཛ་ནའི་འགྲམ་དུ་དཀའ་བ་སྤྱོད་པ་དང་། རྡོ་རྗེའི་གདན་བྱང་ཆུབ་
ཀྱི་སྙིང་པོར་གཤེགས་པ་དང་། དེར་རྩྭ་བཏིང་བ་ལ་བཞུགས་ཏེ་བྱམས་པའི་མཐུས་བདུད་ཀྱི་
སྡེ་འཇོམས་པ་དང་། སྐད་ཅིག་གཅིག་དང་ལྡན་པའི་ཤེས་རབ་ཀྱིས་མངོན་པར་རྫོགས་པར་ནི་
བྱང་ཆུབ་པ་དང་། བདེན་པ་བཞི་ལ་སོགས་པའི་ཆོས་ཀྱི་འཁོར་ལོ་རིམ་པ་གསུམ་དུ་བསྐོར་བ་
དང༌། རྩྭ་མཆོག་གི་གྲོང་དུ་མྱ་ངན་ལས་འདས་པར་གཤེགས་པ་སྟེ། རྒྱ་ཆེར་རོལ་པ་དང་
འདུལ་བ་ལུང་དང་མྱང་འདས་ཆེན་པོར་རྒྱས་པར་གསུངས་པའི་མཛད་པ་རྣམས། ཡོངས་སུ་
མ་དག་པའི་ཞིང་ཁམས་རྣམས་སུ་སྲིད་པ་ཇི་སྲིད་གནས་པར་སྟོན་ཏེ། དེ་ཡང་གདུལ་བྱ་གང་
-
(0 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་ཡོད་པ་དེར་བསྟན་ནས་གདུལ་བྱ་མེད་པ་དེར་མི་སྣང་ངོ༌། །དེ་ཉིད། དེར། ཇི་ལྟར་མེ་ནི་
གཞན་དུ་འབར། །གཞན་དུ་ཞི་བར་འགྱུར་བ་ལྟར། །དེ་ལྟར་སངས་རྒྱས་རྣམས་ལ་ཡང་། །
སྣང་དང་མི་སྣང་ཤེས་པར་བྱ། །ཞེས་སོ། །དེ་ལྟར་བསྟན་པ་འདུས་བྱས་ཐམས་ཅད་མི་རྟག་པ་
དང་ཟག་བཅས་ཐམས་ཅད་སྡུག་བསྔལ་བ་དང་ཆོས་ཐམས་ཅད་བདག་མེད་པ་དང་། མྱ་ངན་
ལས་འདས་པ་ཞི་བའོ། །ཞེས་བྱཁའི་སྒྲ་འདིས་གདུལ་བྱ་འདུལ་བའི་ཐབས་མཁྱེན་པ་སངས་
རྒྱས་དེས་སེམས་ཅན་རྣམས་སྲིད་པ་གསུམ་ལ་སྐྱོ་བ་བསྐྱེད་ནས་མྱ་ངན་ལས་འདས་པའི་ལམ་
ཐེག་པ་གསུམ་ལ་རབ་ཏུ་འཇུག་པར་མཛད་དོ། ། །
གཉིས་པ་ལ་གཉིས་ཀྱི་དང་པོ་སྤྱི་དོན་ལ་གཉིས། ཐེག་དམན་གང་ཟག་ཐེག་ཆེན་ལ་སྨིན་
ཚུལ། ཐེག་ཆེན་གྱི་འཕགས་པ་ལུང་བསྟན་མཛད་ཚུལ་ལོ། །དང་པོ་ལ་གསུམ་གྱི་དང་པོ་གང་
ཞིག་འཇུག་པའི་གང་ཟགནི། ཐེག་ཆུང་ལྟར་ན། ཉན་ཐོས་སྦྱོར་ལམ་དྲོད་དང་རྩེ་མོ་གཉིས་ལ་
གནས་པ་ལོག་ནས་སངས་རྒྱས་སུ་འགྱུར་ཞིང་དེའི་སྟེང་དུ་བཟོད་པ་འབྲིང་ལ་གནས་པའང་
རང་རྒྱལ་དུ་འགྱུར་བར་འདོར་ཏེ། མཛོད་དུ། གཉིས་སློབ་རིག་ལས་ལོག་ནས་ནི། །སངས་
རྒྱས་སུ་འགྱུར་གཞན་གསུམ་ཡང་། །ཞེས་སོ། །བཟོད་པ་ཆེན་པོ་ཐོབ་པ་ནི། དེར། བཟོད་
ཐོབ་ངན་སོང་ཡོངས་མི་འགྲོ། །ཞེས་པས་རྒྱལ་སྲས་འཁོར་བར་ཡང་ཡང་སྐྱེ་བ་དང་འགལ་
བས་སངས་རྒྱས་སུ་མི་འཇུག་ལ་ཡང་ཉན་ཐོས་བཟོད་པ་ཆེན་པོ་ཐོབ་པ་ནི་རང་རྒྱལ་དུའང་མི་
འཇུག་སྟེ། དེར། ཆེན་པོ་འདོད་རྟོགས་སྡུག་བསྔལ་ཡུལ། །དེ་ནི་སྐད་ཅིག་གཅིག་དེ་བཞིན། །
ཆོས་མཆོག་ཅེས་པས་བཟོད་ཆེན་དང་ཆོས་མཆོག་སྐད་ཅིག་རེ་རེ་ལས་མེད་པས་དེའི་བར་ལ་
རང་རྒྱལ་ལ་འཇུག་པའི་སྐབས་མེད་ཅིང་། དེའི་རྗེས་ཐོགས་སུ་མཐོང་ལམ་ཐོབ་ནས་འཕགས་
པ་རིགས་ངེས་པས་སོ། །ཞེས་འདོད་དོ། །ཐེག་ཆེན་ལྟར་ན་མདོ་རྒྱན་དུ། ཉན་ཐོས་མ་ངེས་
- 2 0 4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
རྣམ་གཉིས་ཏེ། །ཐེག་དོན་མཐོང་དང་མ་མཐོང་བའོ། །དོན་མཐོང་འདོད་ཆགས་བྲལ་བ་དང་།།
འདོད་ཆགས་བྲལ་མིན་འདི་དམན་པའོ། ། ཞེས་བདེན་པ་མཐོང་མ་མཐོང་གཉིས་ཀྱི་བདེན་
པ་མཐོང་བ་ལ་འདོད་པའི་འདོད་ཆགས་བྲལ་བ་ཕྱིར་མི་འོང་དང་། མ་བྲལ་བའི་ཕྱིར་འོང་དང་
རྒྱུན་ཞུགས་གཉིས་ཏེ་དེས་ན་ཕྱིར་མི་འོང་ཡན་ཅད་ཐེག་ཆེན་ལ་འཇུག་པར་གསུངས་སོ། །
རྣམ་པར་གཏན་ལ་དབབ་པ་བསྡུ་བར། ཕུང་པོ་ལྷག་མ་དང་བཅས་པའི་མྱ་ངན་ལས་འདས་
པའི་དབྱིངས་ལགནས་ཤིང་བླ་ན་མེད་པའི་བྱང་ཆུབ་མངོན་པར་སྒྲུབ་པར་བྱེད་དམ། འོན་ཏེ་
ཕུང་པོའི་ལྷག་མ་མེད་པའི་མྱ་ངན་ལས་འདས་པ་ལ་གནས་ཤིང་བྱེད་ཅེ་ན། སྨྲས་པ་ཕུང་པོའི་
ལྷག་མ་དང་བཅས་པའི་མྱ་ངན་ལས་འདས་པའི་དབྱིངས་ལ་གནས་ཤིང་བྱེད་དེ། འདི་ལྟར་
ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་ལ་གནས་པ་ནི་རྩོམ་པ་ཐམས་
ཅད་དང་བྲལ་ཞིང་འབད་པ་ཐམས་ཅད་རྒྱུན་ཆད་པ་ཡིན་པའི་ཕྱིར་རོ། །ཞེས་ལྷག་བཅས་
འཇུགགི་ལྷག་མེད་མི་འཇུག་པར་གསུངས་སོ། །ཀླུ་སྒྲུབ་ཀྱིས། ཉན་ཐོས་དེ་དག་ཇི་སྲིད་དུ། །
སངས་རྒྱས་རྣམས་ཀྱིས་མ་བསྐུལ་བ། །དེ་སྲིད་ཡེ་ཤེས་ལུས་གཅིག་གིས། །ཏིང་འཛིན་
མྱོས་པས་བརྒྱལ་ཏེ་གནས། །བསྐལ་ནས་སྣ་ཚོགས་གཟུགས་ཀྱིས་ནི། །སེམས་ཅན་དོན་ལ་
དགའ་བྱེད་ཅིང་། །བསོད་ནམས་ཡེ་ཤེས་ཚོགས་བསགས་ནས། །སངས་རྒྱས་བྱང་ཆུབ་ཐོབ་
པར་འགྱུར། །ཞེས་ཕུང་པོ་ལྷག་མེད་ལ་གནས་པའང་འཇུག་པར་གསུངས་ཏེ། ཐེག་ཆེན་གྱི་
ཚུལ་མི་འདྲ་བ་གསུམ་པོ་འདིའི་དགོངས་པ་ནི་མདོ་ཐ་དད་ཀྱི་དགོངས་པ་སོ་སོར་བཀོད་པར་
མངོན་ནོ། །འགལ་བ་ཡང་མེད་དེ་འོག་མ་འཇུག་པར་གསུངས་པས་གོང་མ་མི་འཇུག་པ་ཡང་
མིན་ལ། གོང་མ་འཇུག་པརགསུངས་པས་འོག་མ་འཇུག་པར་དོན་གྱིས་བསྟན་པའི་ཡང་ཕྱིར་
གཉིས་པ་གང་ནས་འཇུག་པའི་ས་མཚམས་ནི། །ཉན་རང་ཐེག་ཆེན་ལ་འཇུག་པ་དེ་
- 2 (0 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚོགས་ལམ་ནས་འཇུག་དགོས་ཏེ་འདུན་ལྡན་གྱི་སེམས་བསྐྱེད་བསྐྱེད་དགོས་ལ་དེ་ཡང་ལས་
དང་པོ་པའི་ཡིན་པའི་ཕྱིར་དང་། སངས་རྒྱས་ཐོབ་པ་ལ་ཐེག་ཆེན་གྱི་ལམ་ལྔ་ཀ་བགྲོད་དགོས་
པའི་ཕྱིར་རོ། །འོ་ན་འཕགས་པ་སོ་སྐྱེར་ལྷུང་བ་སྲིད་པར་འགྱུར་ལ། འདོད་ན་མཛོད་དུ། ལྔ་
འབྲས་ལས། ཉམས་འགྱུར་དང་པོ་ལས་མ་ཡིན། །ཞེས་པ་དང་འགལ་ལོ་ཞེ་ན་སྐྱོན་མེད་དེ།
དེ་ནི་ཐེག་ཆུང་ཁོ་ནའི་ཡིན་གྱི་འདིར་ཐེག་ཆེན་གྱི་བཞེད་པ་ཡིན་པའི་ཕྱིར་དང་། ཐེག་དམན་གྱི་
འཕགས་པ་མ་ཉམས་པར་ཐེག་ཆེན་གྱི་ཚོགས་ལམ་ནས་སློབ་པར་མི་འགལ་བའི་ཕྱིར་རོ། །
གསུམ་པ་ཇི་ལྟར་འཇུག་པའི་རྣམ་གཞག་ནི། ཉན་རང་ཚོགས་སྦྱོར་ལ་གནས་པ་ནི་ལས་
དང་པོ་དང་འཇུག་ཚུལ་འདྲ་ལ། ཕྱིར་མི་འོང་མན་ཅད་ནི་འཕགས་པའི་ལམ་ཐོབ་པ་དེ་སྲས་
པའི་སྐྱེ་བར་སྒྱུར་བས། བསམ་གྱིས་མི་ཁྱབ་པར་སྒྱུར་བའི་སྐྱེ་བ་དང་ལྡན་ནོ། །དེ་ཡང་རྒྱུན་
ཞུགས་དང་ཕྱིར་འོང་གཉིས་སྨོན་ལམ་གྱི་དབང་གིས་ཇི་ལྟར་འདོད་པའི་སྐྱེ་བ་མཚན་ཉིད་པ་
འཛིན་ལ། ཕྱིར་མི་འོང་བནི་སྤྲུལ་པའི་སྐྱེ་བ་བཟུང་ནས་ཐེག་ཆེན་ལ་འཇུག་གོ །དེ་གསུམ་ཀ་
ཡང་ཉན་ཐོས་ཀྱི་སེམས་འཁོར་བ་ལ་སྐྱོ་བ་ཡང་ཡང་འབྱུང་བ་དང་མྱ་ངན་འདས་ལ་ལྷག་པར་
དགའ་བས། ལས་དང་པོ་པ་ཐེག་ཆེན་ལ་ཞུགས་པ་བས་རྟོགས་པ་བུལ་ཏེ། དེ་དག་ཀྱང་མདོ་
རྒྱན་དུ། དེ་གཉིས་འཕགས་པའི་ལམ་ཐོབ་པ། །སྲིད་པ་དག་ཏུ་སྒྱུར་བའི་ཕྱིར། །བསམ་གྱིས་
མི་ཁྱབ་སྒྱུར་བ་ཡི། །སྐྱེ་བ་དང་ནི་ཡང་དག་ལྡན། །གཅིག་ནི་སྨོན་ལམདབང་གིས་ན། །སྐྱེ་བ་
རབ་ཏུ་སྒྲུབ་པར་བྱེད། །གཅིག་ཤོས་ཕྱིར་མི་འོང་བ་དང་། །ལྡན་ཕྱིར་སྤྲུལ་པས་རབ་ཏུ་སྒྲུབ།།
དེགཉིས་ཡང་དང་ཡང་དུན། །རང་སེམས་ཀུན་ཏུ་འབྱུང་ལྡན་པས། །མྱ་ངན་འདས་ལ་མངོན་
དགའི་ཕྱིར། །རྟོགས་པ་བུལ་བ་ཡིན་པར་འདོད། །ཅེས་སོ། །ཡང་ཉན་ཐོས་བདེན་པ་མཐོང་
བ་འདོད་པའི་འདོད་ཆགས་མ་བྲལ་བདོན་ལ་བྱས་པ་དེ་ནི་སངས་རྒྱས་མེད་པའི་དུས་སུ་སྐྱེས་
-20 6 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ནས་སྤྲུལ་པ་དོན་དུ་གཉེར་བས་བསམ་གཏན་ལ་བརྩོན་པར་བྱེད་ཅིང་། སྤྲུལ་པ་ལ་བརྟེན་
ནས་བྱང་ཆུབ་ཐོབ་སྟེ། དེར། དོན་བྱས་མ་ཡིན་དེ་སངས་རྒྱས། །མེད་པར་སྐྱེས་ནས་སྤྲུལ་དོན་
གཉེར། །བསམ་གཏན་དོན་བརྩོན་དེར་བརྟེན་ནས། །བྱང་ཆུབ་དམ་པ་ཐོབ་པར་འགྱུར། །
ཞེས་སོ། །དགྲ་བཅོམ་ཕུང་པོའི་ལྷག་བཅས་ནི། ཚེའི་འདུ་བྱེད་བསྲིངས་ནས་སྐྱེ་བགཅིག་པོ་
དེས་བྱང་ཆུབ་སྒྲུབ་སྟེ། རྣམ་པར་གཏན་ལ་དབབ་པ་བསྡུ་བར། ཇི་ལྟར་སྐྱེ་བ་གཅིག་གིས་
བླན་མེད་པ་ཡང་དག་པར་རྫོགས་པའི་བྱང་ཆུབ་སྒྲུབཏུ་རུང་། དགྲ་བཅོམ་པ་ལ་ནི་རེ་ཤིག་སྐྱེ་
བ་གཅིག་ཀྱང་མེད་ན་སྐྱེ་བའི་རྒྱུན་ལྟ་སྨོས་ཀྱང་ཅི་དགོས་ཞེ་ན། སྨྲས་པ། ཚེའི་འདུ་བྱེད་
བསྲིངས་ནས་མངོན་པར་སྒྲུབ་པར་བྱེད་དོ། །ཞེས་སོ། །ལྷག་མེད་དགྲ་བཅོམ་ནི་མ་རིག་བག་
ཆགས་ཀྱི་ས་བོན་མ་སྤངས་པས་ཡིད་ཀྱི་རང་བཞིན་གྱི་ལུས་འགྲུབ་ཏུ་རུང་སྟེ། དཔལ་འཕྲེང་
དུ་གསུངས་པ་བཞིན་ནོ། །ལུས་དེས་བྱང་ཆུབ་ཆེན་པོར་སེམས་བསྐྱེད་ནས་འཇུག་ཅིང་། དེའི་
རྐྱེན་སངས་རྒྱས་ཀྱིས་བསྐུལ་བས་བྱེད་དེ། སེམས་འགྲེལ་དུ། ཉན་ཐོས་དེ་དག་ཇི་སྲིད་དུ།།
ཞེས་སོགས་དང་། གཉིས་ཀྱི་བག་ཆགས་ཡོད་པས་ན། །བག་ཆགས་ས་བོན་དུ་བརྗོད་དེ།།
ས་བོན་རྗེས་མཐར་ཚོགས་པ་ཡིས། །སྲིད་པའི་མྱུ་གུ་སྐྱེད་པར་བྱེད། །ཅེས་སོ། །
གཉིས་པ་ནི་མདོ་རྒྱན་དུ། གང་ཟག་དུས་ཀྱི་བྱེ་བྲག་གིས། །བློ་ལྡན་ལུང་བསྟན་རྣམ་པ་
གཉིས། །བྱང་ཆུབ་དང་ནི་ལུང་སྟོན་པར། །གཞན་ཡང་ཆེན་པོར་བརྗོད་པ་ནི། །མི་སྐྱེ་བཟོད་
པ་ཐོབ་པ་ཡིས། །ང་རྒྱལ་རྩོལ་བ་སྤངས་པདང་། །སངས་རྒྱས་རྒྱལ་སྲས་ཐམས་ཅད་དང་། །
ངོ་བོ་གཅིག་ཏུ་གྱུར་པ་ལས། །ཡང་དེ་ཞིང་དང་མིང་དངནི། །དུས་དང་བསྐལ་པའི་མིང་དངནི།།
འཁོར་དང་ལྡན་པའི་ཆོས་དངནི། །གནས་པའི་སྒོ་ནས་དེར་འདོད་དོ། །ཞེས་པས། གང་ཟག་
གིས་དབྱེ་བ་མངོན་སུམ་དང་མངོན་སུམ་མ་ཡིན་པ་གཉིས་དང་། དུས་ཀྱི་དབྱེ་ན་དཔག་ཏུཡོད་
པ་དང་མེད་པ་གཉིས་སོ། །ཡང་ལུང་སྟོན་ཚུལ་གྱིས་དབྱེ་ན། སངས་རྒྱས་དེས་བྱང་ཆུབ་ཏུ་
- 2 O 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལུང་སྟོན་པདང་། སངས་རྒྱས་དེས་སངས་རྒྱས་གཞན་གྱིས་ལུང་སྟོན་པར་འགྱུར་རོ་ཞེས་ལུང་
སྟོན་པ་དང་། ས་བརྒྱད་པ་ལ་བདག་སངས་རྒྱས་སུ་འགྱུར་རམ་སྙམ་པའི་ང་རྒྱལ་དང་མཚན་
མའི་རྩོལ་བ་སྤངས་ཤིང་། རྒྱལ་བ་སྲས་བཅས་དང་བདག་གི་རྒྱུད་ཐ་དད་པར་མ་མཐོང་བས་
ངོ་བོ་གཅིག་ཏུ་གྱུར་པ་ལས་ལུང་བསྟན་པ་སྟེ་ཆེན་པོ་དང་གསུམ་མོ། །ཡང་ཞིང་འདི་ཞེས་བྱ་
བར་མིང་འདི་ཞེས་བྱ་བའི་སངས་རྒྱས་དུས་འདི་ཙམ་ན་བསྐལ་པ་འདི་ཞེས་བྱ་བ་ལ་འབྱུང་སྟེ།
འཁོར་འདི་ལྟ་བུ་དང་། ཆོས་གནས་པའི་ཚད་འདིར་འགྱུར་རོ་ཞེས་ལུང་སྟོན་པར་འགྱུར་བར་
འདོད་དོ། ། །
གཉིས་པ་གཞུང་དོན་ནི། དེ་ལྟར་བཙུད་པ་རྣམས་ལས་ཞི་བའི་ལམ་ལ་རབ་ཏུ་ཞུགས་པ་
མྱ་ངན་ལས་འདས་པ་ཆེན་པོ་མ་ཐོབ་ཀྱང་ཐོབ་པའི་འདུ་ཤེས་ཅན་ཉན་རང་དགྲ་བཅོམ་པ་དེ་
དག་ལ། དམ་པའི་ཆོས་པད་མ་དཀར་པོར། ཤཱ་རིའི་བུ་ང་ལ་དད་པར་གྱིས་ཤིག་ཡིད་ཆེས་
པར་གྱིས་ཤིག རྟོགས་པར་གྱིས་ཤིག །ཤཱ་རིའི་བུ་དེ་བཞིན་གཤེགས་པ་རྣམས་ལ་བརྫུན་དུ་
སྨྲ་བ་མེད་དོ། །ཤཱ་རིའི་བུ་དེ་བཞིན་གཤེགས་པའི་ཐེག་པ་ནིགཅིག་ཏུ་ཟད་དེ་འདི་ལྟ་སྟེ་སངས་
རྒྱས་ཀྱི་ཐེག་པའོ། །ཞེས་སོགས་དང་། ལ་སོགས་པས་དཔལ་འཕྲེང་དང་མྱང་འདས་ཆེན་པོ་
སོགས་གཞན་དུ་ཡང་ཆོས་ཀྱི་དེ་ཁོ་ན་ཉིད་མཐར་ཐུག་ཐེག་པ་གཅིག་ཏུ་བསྟན་པ་ཡིས་ཉན་
རང་དེ་དག་སྔར་གྱི་འཛིན་པ་མྱང་འདས་མ་ཐོབ་པ་ལ་ཐོབ་སྙམ་པ་དེ་ལས་བཟློག་སྟེ། ཐབས་
སྙིང་རྗེ་དང་བྱང་ཆུབ་ཀྱི་སེམས་དང་ཤེས་རབ་སྟོང་པ་ཉིད་ཀྱི་ཚུལ་རྟོགས་པ་ཐེག་ཆེན་གྱི་ལམ་
ཡོངས་སུ་བསྟན་ཞིང་བཟུང་བས། ཐེག་པ་མཆོག་ཐེག་ཆེན་ལ་སྨིན་པར་མཛད་དེ། དེ་ལྟར་
སྨིན་པ་རྣམས་བྱང་ཆུབ་མཆོག་ཏུ་སངས་རྒྱས་སུ་ལུང་སྟོན་ཏོ༑ ༑དེ་ཡང་དཔེར་ན་དམ་ཆོས་
པད་དཀར་དུ། ཐེག་པ་གཅིག་བསྟན་པས་ཤྭ་རིའི་བུ་སྨིན་པ་དེ་རྡུལ་མེད་པ་ཞེས་བྱ་བའི་ཞིང་
-20 8 -



A1
གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
དུ་བསྐལ་པ་དཔག་ཏུ་མེད་པ་ན་སངས་རྒྱས་པད་མའི་འོད་དུ་འགྱུར་བར་ལུང་བསྟན་པ་ལ་
སོགས་པ་བཞིན་ཏེ་རྒྱས་པར་མདོ་དེ་ཉིད་དུ་བལྟའོ། །དེ་བཞིན་དུ་ཐེག་ཆེན་གྱིས་སྨིན་པ་
གཞན་ཡང་ལུང་སྟོན་ཏོ། །སྤྲུལ་སྐུ་འདི་མངོན་རྟོགས་རྒྱན་དུ། གང་གིས་སྲིད་པ་ཇི་སྲིད་པར།།
འགྲོ་ལ་ཕན་པ་སྣ་ཚོགས་དག །མཉམ་དུ་མཛད་པའི་སྐུ་དེ་ནི། །ཐུབ་པའི་སྤྲུལ་སྐུ་རྒྱུན་མི་
འཆད། །ཅེས་དང་། མདོ་རྒྱན་དུ། སངས་རྒྱས་སྤྲུལ་པ་དཔག་མེད་པ། །སྤྲུལ་པའི་སྐུར་ནི་
འདོད་པ་སྟེ། །དོན་གཉིས་ཕུན་སུམ་ཚོགས་པ་ནི། །རྣམ་པ་ཐམས་ཅད་གཉིས་ལ་གནས། །
བཟོ་དང་སྐྱེ་དང་བྱང་ཆུབ་ཆེ། །མྱ་ངན་འདས་པ་རྟག་སྟོན་པས། །སངས་རྒྱས་སྤྲུལ་པའི་སྐུ་
འདིནི། །རྣམ་པར་གྲོལ་བའི་ཐབས་ཆེན་ནོ། །ཞེས་པས་གསུངས་སོ། ། །
གསུམ་པ་སྐུ་གསུམ་ཟབ་པ་སོགས་ཀྱི་རྒྱུ་མཚན་བསྟན་པ་ནི། ཟབ་ཅིང་རྟོགས་དཀའ་བ་
དང༌། གཞན་དོན་གྱི་མཐུ་ནི་སྣ་ཚོགས་པ་དང་། བྱིས་པ་སོ་སོ་སྐྱེ་བོའི་བསམ་པའི་དོན་དང་
མཐུན་པར་རབ་ཏུ་འདྲེན་པའི་ཕྱིར་སྐུ་གསུམ་པོ་འདི་དག་གྲངས་ཀྱི་གོ་རིམ་བཞིན་དུ་ཟབ་པ་
དང་རྒྱ་ཆེ་བ་དང་བདག་ཉིད་ཆེ་བ་ཞེས་བྱའོ། །དེ་ཡང་འདིར་ནི་དང་པོ་ཟབ་པ་ནི་ཆོས་སྐུའམ་
ངོ་བོ་ཉིད་སྐུ་སྟེ། ཕྱི་མ་རྒྱ་ཆེ་བ་དང་བདག་ཉིད་ཆེ་བ་གཉིས་པོ་དག་ནི་ལོངས་སྐུ་དང་སྤྲུལ་སྐུ་
སྟེ་གཟུགས་ཀྱི་སྐུ་གཉིས་སོ། །བཞི་པ་ཆོས་སྐུ་གཟུགས་སྐུ་གཉིས་ཀྱི་རྟེན་དུ་བསྟན་པ་ནི།
དཔེར་ན་ནམ་མཁའ་ལ་ནི་གཟུགས་རྣམས་བརྟེན་ནས་གནས་པ་བཞིན་དུ། སྐུདངཔོ་ཆོས་སྐུ་
ལ་ནི་སྐུ་ཐ་མ་གཟུགས་སྐུ་གཉིས་གནས་སོ༑ ༑དེར། དང་པོ་གཉིས་པོའི་རྟེན་ཡིན་ནོ། །ཞེས་
སོ༑ ༑དེ་ལྟར་ན། གཞུང་འདིར་སྐུ་གསུམ་དུ་བསྟན་པ་ནི་སྐུའི་དབྱེ་བ་དངོས་ཡིན་ལ། འོག་
ནས་ཡོན་ཏན་གྱི་སྐབས་སུ་སྐུ་གཉིས་སུ་བསྡུས་པ་ནི་ཡོན་ཏན་ལ་བྲལ་བ་དང་སྨིན་པ་གཉིས་
སུ་བྱ་བའི་ཕྱིར་ཡིན་གྱི་སྐུའི་དབྱེ་བ་དངོས་མཡིན་ནོ། །དེ་བཞིན་དུ། མངོན་རྟོགས་རྒྱན་ལས།
ངོ་བོ་ཉིད་ལོངས་རྫོགས་བཅས་དང་། །དེ་བཞིན་གཞན་པ་སྤྲུལ་པ་ནི། །ཆོས་སྐུ་མཛད་པ་དང་
A
- 2 0 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅས་པ། །རྣམ་པ་བཞིར་ནི་ཡང་དག་བརྗོད། །ཅེས་པ་ཡང་སྐུ་གསུམ་སྟོན་པ་བྱམས་པའི་
དགོངས་པ་ཡིན་གྱི་བཞིར་བཞེད་པ་རྣམས་ནི་དགོངས་པ་ལས་རིང་པ་ཡིན་ནོ། །དེ་བཞིན་དུ་
མདོ་སྡེ་རྒྱན་དུ་ཡང་། སྐུ་གསུམདག་གིས་སངས་རྒྱས་ཀྱི། །སྐུ་བསྡུས་པར་ནི་ཤེས་བྱ་སྟེ། །སྐུ་
གསུམ་དགགིས་རངགཞན་གྱི། །དོན་འདི་རྟེན་དང་བཅས་པར་བསྟན། །ཅེས་གསུངས་པས་
བྱམས་པའི་དགོངས་པ་སྐུགསུམ་ཉིད་ཡིན་ནོ། །
དྲུག་པ་ལ་གསུམ་གྱི་དང་པོ་སྐུ་གསུམ་རྟག་ཏུ་གནས་པའི་རྒྱུ་མཚན་བསྟན་པ་ནི།
སངས་རྒྱས་རྣམས་ཀྱི་རྒྱུ་བཅས་རྟག་པ་ཡིན་ཏེ་བཅུ་ནི་རྟག་པའི་རྒྱུ་དམ་ཆོས་འཛིན་པ་ལ་
དཀའ་སྤྱད་མཐའ་ཡས་པ་མཛད་པ་དང་། སེམས་ཅན་གྱི་དོན་མཛད་པར་དམ་བཅས་ཤིང་
སེམས་ཅན་ཟད་པ་མེད་པ་དང་། སེམས་ཅན་ལ་བརྩེ་བའི་གཞན་དབང་དུ་གྱུར་པ་དང་། རྫུ་
འཕྲུལ་གྱི་རྐང་པ་བརྙེས་པ་དང༌། འཁོར་འདས་མཉམ་པ་ཉིད་དུ་མཁྱེན་པ་དང༌། ཏིང་ངེ་
འཛིན་གྱི་བདེ་བ་ཕུན་སུམ་ཚོགས་པ་དང་ལྡན་པ་དང་། འཇིག་རྟེན་ལས་འདས་པའི་ཆོས་ཀྱི་
དབང་ཕྱུག་ཡིན་པས་འཇིག་རྟེན་གྱི་ཆོས་ཀྱིས་མ་གོས་པ་དང་། འཆི་བདག་གི་བདུད་བཅོམ་པ་
དང༌། འདུས་བྱས་ཀྱི་ངོ་བོ་མེད་པའི་ཕྱིར་དང་། འཇིག་རྟེན་གྱི་མགོན་པོ་དང་སྐྱབས་ཀྱི་མཐར་
ཐུག་པ་ཡིན་པའོ། །དེས་ན་རྟག་ཏུ་གནས་པའི་སངས་རྒྱས་ཡིན་ཏེ། དེར་ཡང་། རངབཞིན་
དང་ནི་རྒྱུན་མི་འཆད། །རྒྱུན་གྱིས་དེ་དག་རྟག་པ་ཉིད། །ཅེས་སོ། །གཉིས་པ་རྒྱུ་མཚན་དེ་དག་
ཕྱེ་སྟེ་རྒྱས་པར་བཤད་པ་ལ་གཉིས། གཟུགས་སྐུ། ཆོས་སྐུ། རྟག་པའི་རྒྱུ་མཚན་ནོ། །དང་པོ་
ནི༑ སངས་རྒྱས་ཀྱི་གཟུགས་སྐུ་གཉིས་ནི་རྟག་ཏུ་གནས་པ་ཡིན་ཏེ། སྔོན་ལམ་གྱི་དུས་ན་སྐུ་
ལུས་དང་སྲོག་དང་ལོངས་སྤྱོད་རྣམས་འཕངས་པ་མེད་པར་བཏང་ནས་དམ་པའི་ཆོས་འཛིན་
པ་ལ་དཀའ་བ་མཛད་པའི་ཕྱིར་དང༌། སེམས་ཅན་ཀུན་ལ་ཕན་པར་བྱ་བའི་ཕྱིར་ཏེ་ཆེད་དུ།
- 2 1 ༡ -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
སེམས་ཅན་བསྒྲལ་བར་བྱའོ་ཞེས་དང་པོར་དམ་བཅས་པ་མཐར་འབྱིན་པར་མཛད་ལ་སེམས་
ཅན་དེ་དག་ཟད་པ་ཡང་མེད་པས་བཞུགས་པ་དོན་ཡོད་པའི་ཕྱིར་དང་། སངས་རྒྱས་ཉིད་ནི་
སེམས་ཅན་ཐམས་ཅད་ལ་ཕྱོགས་རིས་ལ་སོགས་པའི་དྲི་མ་མེད་པས་གཙང་བ་དང་ལོག་སྒྲུབ་
མི་བཟོད་པ་ལ་སོགས་པའི་སྐྱོན་གྱིས་དག་པའི་ཐུགས་རྗེ་རབ་ཏུ་འཇུག་པའི་ཕྱིར་དང་། རྫུ་
འཕྲུལ་གྱི་རྐང་པ་ཐོབ་ནས་རྫུ་འཕྲུལ་སྟོན་པ་ནི་རྒྱུ་དེ་ཡིས་བསྐལ་པ་མཐའ་ཡས་པར་གནས་
པར་ཡང་སྤྱོད་པ་སྟེ་ནུས་པའི་ཕྱིར་དང་། མཁྱེན་པ་རྣམ་པར་དག་པས་འཁོར་བ་དང་མྱ་ངན་
ལས་འདས་པ་གཉིས་སུ་འཛིན་པ་ལས་གྲོལ་བའི་ཕྱིར་དང་། དུས་རྟག་ཏུ་བསམ་ཡས་ཏེ་
བསམ་གྱིས་མི་ཁྱབ་པའི་ཏིང་ངེ་འཛིན་གྱི་བདེ་བ་ཕུན་ཚོགས་པ་དང་ལྡན་པའི་ཕྱིར་དང༌།
འཇིག་རྟེན་ན་ནི་སེམས་ཅན་གྱི་དོན་ལ་སྤྱོད་ཅིང་བཞུགས་པ་ན་འཇིག་རྟེན་གྱི་ཆོས་ཀྱིས་གོས་
པ་མེད་པའི་ཆོས་ཀྱི་རྒྱལ་པོ་ཡིན་པའི་ཕྱིར་རོ། །
གཉིས་པ་ནི། སངས་རྒྱས་ཀྱི་ཆོས་སྐུ་རྟག་ཏུ་གནས་ཏེ། འཆི་བ་མེད་པའི་ཆོས་ཉིད་ལས་
ཀྱི་དབང་གིས་རྣམ་པར་ཆད་པའི་འཆི་བ་དང་བསམ་གྱིས་མི་ཁྱབ་པར་བསྒྱུར་བའི་འཆི་བ་
གཉིས་ཞི་བའི་གནས་ཐོབ་པ་ལ་འཆི་བདག་གི་བདུད་རྒྱུ་བ་མེད་པའི་ཕྱིར་དང་། རང་བཞིན་
གྱིས་འདུས་མ་བྱས་པའི་རང་བཞིན་ཅན་གྱི་ཐུབ་པ་ཆོས་སྐུ་ནི་གདོད་མ་ནས་འདུས་བྱས་རབ་
ཏུ་ཞི་བས་འདུས་བྱས་ཀྱི་ངོ་བོ་མེད་པའི་ཕྱིར་དང་། རྟག་པ་ཡིན་པ་ནི་སེམས་ཅན་སྐྱབས་མེད་
པ་རྣམས་ཀྱི་སྐྱབས་དང་མགོན་ལ་སོགས་པར་འཐད་ལ་སངས་རྒྱས་འདི་ཡང་སེམས་ཅན་གྱི་
སྐྱབས་མཐར་ཐུག་པ་ཡིན་པའི་ཕྱིར་རོ། །གསུམ་པ་གཏན་ཚིགས་སོ་སོར་ཕྱེ་བས་རྟག་ཚུལ་
བསྡུ་བ་ནི། དེ་ལྟར་རྟག་པའི་རྒྱུ་བཅུ་ལས་དང་པོ་ཡི་ནི་རྒྱུ་རྒྱུ་མཐའ་ཡས་པ་ལ་སོགས་པ་
བདུན་གྱིས་གཟུགས་ཀྱི་སྐུ་ཡི་རྟག་པ་ཉིད་བསྟནཏེ། འཆི་བདུད་བཅོམ་པ་ལ་སོགས་པ་ཕྱི་མ་
གསུམ་གྱིས་སྟོན་པ་སངས་རྒྱས་ཀྱི་ནི་ཆོས་ཀྱི་སྐུ་ཡི་རྟག་པ་ཉིད་བསྟན་ཏོ། །བདུན་པ་ལ་
- 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་གྱི་དང་པོ་མདོར་བསྟན་ནི། གནས་ཡོངས་སུ་གྱུར་པས་རབ་ཏུ་ཕྱེ་བ་ཐོབ་པའི་ཚུལ་
སངས་རྒྱས་དེ་ནི། ངག་གི་ཡུལ་མིན་པའི་ཕྱིར་དང་། དོན་དམ་གྱི་བདེན་པས་བསྡུས་པའི་ཕྱིར་
དང༌། རྟོག་པས་བརྟག་པར་བྱ་བའི་གནས་མིན་པའི་ཕྱིར་དང་། དཔེ་དང་གཏན་ཚིགས་ལ་
སོགས་པས་བསྐྱེད་པ་རྗེས་དཔག་ཚད་མའི་ཡུལ་ལས་འདས་པའི་ཕྱིར་དང་། དེའི་བླ་ན་ཆོས་
གཞན་མེད་པའི་ཕྱིར་དང་། སྲིད་པ་དང་ཞི་བའི་མཐས་མ་བསྡུས་པའི་ཕྱིར། རྒྱལ་བའི་ཡེ་ཤེས་
ཀྱི་ཡུལ་དུ་གྱུར་པ་དེ་ས་གནས་པའི་འཕགས་པ་རྣམས་ཀྱིས་ཀྱང་བསམ་གྱིས་མི་ཁྱབ་པོ། །
གཉིས་པ་རྒྱས་བཤད་ནི། སངས་རྒྱས་འདི་འཕགས་པ་རྣམས་ཀྱིས་ཀྱང་བསམ་གྱིས་
ཁྱབ་པ་མེད་པའི་རྒྱུ་མཚན་ནི་ངག་གིས་བརྗོད་དུ་མེད་པའི་ཕྱིར་ཏེ། བརྗོད་དུ་མེད་པ་ཡང་དོན་
དམ་བདེན་པ་ཡིན་པའི་ཕྱིར་རོ། །དོན་དམ་ཡིན་པའི་རྒྱུ་མཚན་ནི་རྟོག་པས་བརྟག་བྱ་མིན་པའི་
ཕྱིར་ཏེ། བརྟག་བྱ་མིན་པ་ཡང་དཔེ་དང་རྟགས་ལས་རྗེས་སུ་དཔག་པར་བྱ་བ་མིན་པའི་ཕྱིར་
རོ༑ ༑དཔག་བྱ་མིན་ཏེ་བླ་ན་མེད་པའི་ཕྱིར་དང་། བླ་ན་མེད་པ་ཡིན་ཏེ་སྲིད་ཞིས་མ་བསྡུས་
པའི་ཕྱིར་དང་། སྲིད་ཞིས་མ་བསྡུས་པ་ཡིན་ཏེ་སྲིད་ཞིའི་མཐའ་གཉིས་ལ་གནས་པ་མེད་པའི་
ཕྱིར་ཏེ། གནས་པ་མེད་པའི་རྒྱུ་མཚན་ཡང་ཞི་བ་ལ་ཡོན་ཏན་ཅན་དང་སྲིད་པ་ལ་སྐྱོན་ཅན་དུ་
རྟོག་པ་མེད་པའི་ཕྱིར་རོ། །དེ་ལ་རྒྱུ་མཚན་དང་པོ་ལྔ་པོ་དག་གིས་ནི་ཕྲ་ཞིང་ཟབ་ལ་རྟོགས་
དཀའ་བ་བསྟན་པའི་ཕྱིར་ཆོས་སྐུ་བསམ་གྱིས་མི་ཁྱབ་པ་བསྟན་ཏེ། དྲུག་པ་སྲིད་ཞིས་མ་
བསྡུས་ཕྱིར་ཞེས་པས་ནི། སངས་རྒྱས་དེ་སྲིད་ཞིའི་རྣམ་པར་བསྟན་ཡང་སྲིད་ཞི་དེའི་དངོས་པོ་
མིན་པར་བསྟན་པའི་ཕྱིར་གཟུགས་སྐུགཉིས་བསམ་གྱིས་མི་ཁྱབ་པར་བསྟན་པའོ། །
གསུམ་པ་མཇུག་བསྡུ་ནི། བླ་ན་མེད་པའི་ཡེ་ཤེས་དང་ཐུགས་རྗེ་ཆེན་པོ་ལ་སོགས་པའི་
ཡོན་ཏན་གྱིས་ཡོན་ཏན་གྱི་ཕ་རོལ་དུ་བྱོན་པའི་རྒྱལ་བ་རྣམས་ནི་བསམ་གྱིས་མི་ཁྱབ་པོ། །
- 2 1 2 བ



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
བསམ་གྱིས་མི་ཁྱབ་པ་དེས་ན་རང་བྱུང་སངས་རྒྱསརྣམས་ཀྱིརྣམ་གཞག་དོན་བརྒྱད་ཀྱི་ཐ་མ་
བསམ་གྱིས་མི་ཁྱབ་པའི་ཚུལ་འདི་ནི། དྲང་སྲོང་ཆེན་པོ་བྱང་ཆུབ་སེམས་དཔའ་དབང་བཅུ་
ཐོབ་པ་ས་བཅུ་པ་ལ་གནས་པ་རྣམས་ཀྱིས་ཀྱང་ཇི་ལྟ་བ་བཞིན་དུ་རིག་པ་མིན་ནོ། །འདིར་
རྐང་པ་དང་པོ་གཉིས་ཀྱིས་སངས་རྒྱས་བསམ་གྱིས་མི་ཁྱབ་པ་དང་། ཕྱི་མ་གཉིས་ཀྱིས་བསམ་
གྱིས་མི་ཁྱབ་པ་དེ་ཡང་བསམ་གྱིས་མི་ཁྱབ་པར་བསྟན་ཏོ། །ཐེག་པ་ཆེན་པོ་རྒྱུད་བླ་མའི་
བསྟན་བཅོས་དཀོན་མཆོག་གི་རིགས་རྣམ་པར་དབྱེ་བ་ལས། དྲི་མེད་བྱང་ཆུབ་ཀྱི་སྐབས་ཏེ་
གཉིས་པའི་བཤད་པའོ།། །། །
༈ གསུམ་པ་ལ་གཉིས། གཞུང་དོན་གྱི་གཙོ་བོའི་ཡོནཏན། སྤྱི་དོན་གྱི་ཡོན་ཏན་གཞན་
དག་བཤད་པའོ། །དང་པོ་ལ་གསུམ། སྐུ་གཉིས་ཡོན་ཏན་དྲུག་བཅུ་རྩ་བཞི་ལྡན་པར། ཡོན་
ཏན་དྲུག་བཅུ་རྩ་བཞི་ཕྱེ་སྟེ་དཔེ་ཡིས། ཡོན་ཏན་དཔེ་དང་འདྲ་བའི་རྒྱུ་མཚན་རྒྱས་པར་བསྟན་
པའོ། །དང་པོནི། དེ་ལྟར་བསྟན་པའི་བྱང་ཆུབ་དེ་ཡངནོར་བུའི་འོད་དང་མདོག་དང་དབྱིབས་
དབྱེར་མེད་པ་བཞིན་དུ་རང་ཉིད་དང་རང་བཞིན་དབྱེར་མེད་པའི་ཡོན་ཏན་དང་ལྡན་ཏེ། དེ་
ཡང་རང་དོན་ཕུན་སུམ་ཚོགས་པ་དང་གཞན་དོན་ཕུན་སུམ་ཚོགས་པའི་བདག་ཉིད་རིམ་པ་
ལྟར་དོན་དམ་ཆོས་སྐུ་དང་ནི་དེ་ལ་བརྟེན་པའི་ཀུན་རྫོ་བ་གཟུགས་སྐུ་གཉིས་ཉིད་དེ། དེ་དག་
རིམ་པ་ལྟར་བྲལ་བའི་འབྲས་བུ་དང་རྣམ་པར་སྨིན་པའི་འབྲས་བུ་ཡི་ཡོན་ཏན་སུམ་བཅུ་རྩ་
གཉིས་དེ་དང་ལྡན་པས་ཕྱིར་དབྱེ་བ་དྲུག་བཅུ་རྩ་བཞི་པོ་འདི་དག་དང་ལྡན་ནོ། །དེ་སླར་
བཤད་པ། བདག་ཉིད་ཀྱི་ནི་དོན་ཕུན་སུམ་ཚོགས་པ་འབྱོར་པའི་གནས་ནི་དམ་པའི་དོན་གྱི་
ཞེས་པ་དོན་དམ་ཆོས་སྐུ་ཡིན་ཏེ། དྲང་སྲོང་ཆེན་པོ་རྣམས་ཀྱི་བརྡ་དང་ཐ་སྙད་ཀྱི་སྐུ་གཟུགས་
སྐུ་གཉིས་ནི་ཕ་རོལཏེ་གཞན་གྱི་དོན་ཕུན་སུམ་ཚོགས་པའིགནས་ཡིན་ནོ། །དེ་གཉིས་ཀྱི་དང་
པོ་ཆོས་ཀྱི་སྐུ་ནི་དོན་དམ་པའི་སྟོབས་བཅུ་དང་ལ་སོགས་པས་མི་འཇིགས་པ་བཞི་དང་མ་
- 2 1 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདྲེས་པའི་ཆོས་བཅུ་བརྒྱད་དེ་གདོད་ནས་གནས་པ་ལ་དྲི་མ་བྲལ་བ་ཙམ་གྱིས་ཐོབ་པའི་དོན་
དུ་བྱས་པ་བྲལ་བའི་ཡོན་ཏན་རྣམས་དང་ལྡན་ལ། གཉིས་པ་གཟུགས་སྐུ་གཉིས་ནི་སྐྱེས་བུ་
ཆེན་པོར་མཚོན་པའི་མཚན་སུམ་བཅུ་རྩ་གཉིས། སྔོན་ནས་མ་གྲུབ་ཀྱང་དགེ་བའི་འབྲས་བུ་
རྣམ་པར་སྨིན་པ་ལས་སྐྱེས་པའི་ཡོན་ཏན་དག་དང་ལྡན་ནོ། ། །
གཉིས་པ་ལ་གསུམ་གྱི་དང་པོ་མདོར་བསྟན་ནི། སྡོམ་ནི། སྟོབས་བཅུ་པོ་ཉིད་ནི་མ་རིག་
པ་ལ་སོགས་པའི་སྒྲིབ་པ་འཇོམས་པ་ལ་རྫས་ཀྱི་རྡོ་རྗེ་ཕ་ལམ་བཞིན་དང༌། མི་འཇིགས་པ་
བཞི་ཉིད་ནི་འཁོར་གྱི་ནང་དུ་བག་ཚ་བ་མེད་པའི་སྒྲ་སྒྲོགས་པ་སེང་གེ་བཞིན་དང་། དེ་བཞིན་
གཤེགས་པའི་མ་འདྲེས་པའི་ཆོས་བཅུ་བརྒྱད་ནི་གཞན་དང་ཐུན་མོང་མ་ཡིན་པས་ནམ་མཁའ་
བཞིན་དེ། ཐུབ་པའི་གཟུགས་སྐུ་བསྟན་པ་རྣམ་པ་གཉིས་ནི་ཆུ་དང་ནམ་མཁར་ཤར་བའི་ཟླ་
བ་བཞིན་ནོ། །གཉིས་པ་རྒྱས་བཤད་ལ་གཉིས། དོན་དམ་ཆོས་སྐུ་ལ་བྲལ་བའི། ཀུན་རྫོབ་
གཟུགས་སྐུ་ལ་སྨིན་པའི་ཡོན་ཏན་སུམ་བཅུ་རྩ་གཉིས་བཤད་པའོ། །དང་པོ་ལ་གསུམ།
སྟོབས་བཅུ་རྡོ་རྗེའི། མི་འཇིགས་སེང་གེའི། མ་འདྲེས་ནམ་མཁའི་དཔེ་ཡིས་བཤད་པའོ། །
དང་པོ་ལ་གཉིས་ཀྱི་དང་པོ་སྟོབས་བཅུ་ཕྱེ་སྟེ་བཤད་པ་ནི། སྟོབས་བཅུ་གང་ཞེ་ན༑ དགེ་བ་
ལས་བདེ་བ་འབྱུང་བ་ལྟ་བུགནས་དང་མི་དགེ་བ་ལས་བདེ་བ་འབྱུང་བ་ལྟ་བུ་གནས་མིན་པ་སྟེ་
སྲིད་པ་མི་སྲིད་པ་མཁྱེན་པའི་སྟོབས་དང་། དུས་གསུམ་གྱི་ལས་ཡང་དག་པར་བླངས་པ་
རྣམས་ཀྱི་རྣམ་སྨིན་མཁྱེན་པའི་སྟོབས་དང་ནི། སེམས་ཅན་གྱི་དབང་པོ་རྣོ་བ་དང་བརྟུལ་བ་ལ་
སོགས་པ་དང་བརྩོན་འགྲུས་ཆེ་བ་དང་ཆུང་བ་ལ་སོགས་པ་མཁྱེན་པའི་སྟོབས་དང་། སེམས་
ཅན་གྱི་ཐེག་པ་གསུམ་ལ་སོགས་པའི་ཁམས་ཏེ་རིགས་དུ་མ་དང་རིགས་སྣ་ཚོགས་རྣམས་
མཁྱེན་པའི་སྟོབས་དང་ནི། གང་ཟག་གཞན་དང་གཞན་དག་གི་འདོད་ཆགས་ལ་གནས་ལ་ཞེ་
- 2 ]
4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
སྡང་ལ་མོས་པ་ལ་སོགས་པ་མོས་པ་དུ་མ་དང་མོས་པ་སྣ་ཚོགས་མཁྱེན་པའི་སྟོབས་དང༌།
འདུས་བྱས་དང་འདུས་མ་བྱས་དང་བྱང་ཆུབ་གསུམ་པོ་དང་སེམས་ཅན་གྱི་འཇུག་པའི་རྒྱུ་ལས་
བྱུང་བ་དང་ལྡོག་པའི་རྒྱུ་ལས་བྱུང་བ་ཀུན་ཏུ་འགྲོ་བའི་ལམ་མཁྱེན་པའི་སྟོབས་དང་། སེམས་
ཅན་གཞན་དག་གི་བསམ་གཏན་དང་སོགས་པས་རྣམ་པར་ཐར་པ་དངཏིང་ངེ་འཛིན་དང་
སྙོམས་པར་འཇུག་པ་དང་ཀུན་ནས་ཉོན་མོངས་དང་དྲི་མ་མེད་པ་སྟེརྣམ་པར་བྱང་བགསུམ་གྱི་
རྒྱུ་རྐྱེན་དང་བཅས་པ་དང་ལྡང་བ་མཁྱེན་པའི་སྟོབས་དང་། རངདངགཞན་གྱི་སྔོན་གྱི་སྐྱེ་བའི་
གནས་ནི་རྣམ་པ་དུ་མ་རྗེས་སུ་དྲན་པ་མཁྱེན་པའི་སྟོབས་དང་། ལྷའི་མིག་གིས་སེམས་ཅན་གྱི་
འཆི་འཕོ་བ་དང་སྐྱེ་བ་དང་བཟང་ངན་དང་ཁ་དོག་སྡུག་མི་སྡུག་ལ་སོགས་པ་མཁྱེན་པའི་
སྟོབས་དང་རང་གི་ཟག་པ་ཞི་བ་སྟེ་ཟག་པ་ཟད་པ་དག་མཁྱེན་པའི་སྟོབས་དང་ནི་རྣམ་པ་
བཅུའོ། །དེ་དག་གི་རྒྱུ་ནི་རིམ་པ་ལྟར། སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ན། ཐེག་
དམན་མི་འདོད་ཅིང་བྱ་བ་མ་ཡིན་པ་མི་བྱེད་པས་ཡིད་དམ་ལ་བརྟན་པ་དང་། ལས་ཀྱི་རྣམ་
སྨིན་ལ་ཡིད་ཆེས་པ་དང་། སེམས་ཅན་གྱི་དབང་པོ་དང་མཐུན་པར་ཆོས་སྟོན་པ་དང་། ཁམས་
དང་མཐུན་པར་ཞུགས་ཤིང་གནས་པ་དང༌། མོས་པ་ཐ་དད་དང་མཐུན་པར་ཞུགས་ནས་ཇི་
ལྟར་མོས་པ་ལ་མི་སྨོད་པ་དང་། ཐེག་པ་ཐམས་ཅད་ལ་ཡེ་ཤེས་གཏོང་ཞིང་གོམས་པར་བྱས་པ་
དང་། བསམ་གཏན་དང་ཏིང་ངེ་འཛིན་ལྷུར་ལེན་པ་དང་། སྔོན་གྱི་རྒྱུ་ལས་བྱུང་བའི་དགེ་རྩ་
ཆུད་མགསན་པ་དང་། སེམས་ཅན་གང་ཡང་སྤ་གོང་བར་མི་བྱེད་ལ་མ་བསླབས་པ་ལ་དབང་
མི་ཟ་ཞིང་སེམས་ཅན་ལ་སྣང་བར་གྱུར་པའི་ཆོས་བསྟན་པ་དང་། ཟག་པ་ཟད་པའི་དོན་དུ་
ཆོས་བསྟན་པརྣམས་ཀྱིས་གྲུབ་པའོ། །
གཉིས་པ་དཔེ་དང་འདྲ་ཚུལ་བསྟན་པ་ནི། གནས་དང་གནས་མིན་དང་། ལས་ཀྱི་རྣམ་
སྨིན་དང༌། ཁམས་དང་། འགྲོ་བའི་མོས་པ་དང༌། ཀུན་ཏུ་འགྲོ་བའི་ལམ་སྣ་ཚོགས་དང༌།
- 2 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསམ་གཏན་ནས་ཉོན་མོངས་རྣམ་བྱང་གི་བར་དང་། དབང་པོའི་ཚོགས་དང༌། སྔོན་གྱི་
གནས་རྗེས་སུ་དྲན་པ་དང་། ལྷའི་མིག་གིས་འཆི་འཕོ་སོགས་དང་། ཟག་པ་ཟད་པའི་ཚུལ་
མཁྱེན་པའི་སྟོབས་ཏེ་བཅུ་ལས་དང་པོ་དྲུག་དང་དེ་ནས་གསུམ་དང་ཐ་མ་གཅིག་རྣམས་ཀྱིས་
རིམ་པ་ལྟར་མི་ཤེས་པ་སྒྲིབ་པ་སྟེ་ཤེས་སྒྲིབ་དང་སྙོམས་འཇུག་གི་སྒྲིབ་པ་དང་ཉོན་མོངས་པའི་
སྒྲིབ་པ་བག་ཆགས་དང་བཅས་པ་གསུམ་རིམ་པ་ལྟར་གོ་ཆ་སྲ་བ་དང་རྩིག་པ་བརྟན་པོ་དང་
ཤིང་ནགས་ཐིབས་པོ་དང་འདྲ་བ་རྣམས། རིམ་པ་ལྟར་འབིགས་པ་དང་འཇིག་པ་དང་གཅོད་
པའི་ཕྱིར་སྟོབས་བཅུ་པོ་གང་ཡིན་པ་ནི་ལྷ་མིན་གྱི་གོ་ཆ་དང་རྩིག་པའི་ར་བ་དང་ཤིང་ནགས་
ཐིབས་པོ་འབིགས་པ་དང་འཇིག་པ་དང་གཅོད་པ་ལྷའི་དབང་པོའི་རྡོ་རྗེ་བཞིན་ནོ། །
གཉིས་པ་ལ་གཉིས་ཀྱི་དང་པོ་མི་འཇིགས་བཞི་བསྟན་པ་ནི། དེ་བཞིན་གཤེགས་པས་
རང་གིས་ཆོས་ཀུན་རྫོགས་པ་སྟེ་མ་ལུས་པར་བྱང་ཆུབ་ཅེས་པ་ཐུགས་སུ་ཆུད་པ་དང༌། ཐར་
པའི་གེགས་འདོད་ཆགས་ལ་སོགས་པ་ནི་ཐར་པ་ལ་འགོག་ཅིང་བར་དུ་གཅོད་པར་བྱེད་པ་
དང༌། འཕགས་ལམ་ཡན་ལག་བརྒྱད་ལ་སོགས་པ་ཐར་པའི་ལམ་དུ་སྟོན་པ་དང་། རང་གི་
ཟག་པ་ཐམས་ཅད་ཟད་པའི་འགོག་པ་ཐོབ་པོ་ཞེས་སྟོན་པ་བཞི་ལ། དགེ་སྦྱོང་ལ་སོགས་པས་
ཆོས་དང་མཐུན་པར་རྒོལ་བས་མི་འཇིགས་པ་ནི་རྣམ་པ་བཞིའོ། །དེ་དག་གི་རྒྱུ་ཡང་རིམ་པ་
ལྟར་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ན། ཆོས་ལ་དཔེ་མཁྱུད་མེད་ཅིང་ཀུན་ལ་
སེམས་སྙོམས་ལ་བདོག་པ་ཀུན་གཏོང་ཞིང་ཆོས་ཀུན་མཉམ་ཉིད་དུ་མཐོང་ལ་ཐ་དད་པའམ་
འདུ་བྱེད་མེད་པ་དང་། བར་དུ་གཅོད་པའི་ཆོས་ལ་དེར་ཤེས་ནས་སྤོང་ཞིང་གཞན་དག་ཀྱང་
སྤོང་པར་བསྐུལ་བ་དང་། དཀར་པོའི་ཆོས་ལ་མོས་ཤིང་རྣམ་བྱང་གི་ལམ་དུ་ཞུགས་ནས་རྣམ་
པར་དག་པའི་ཆོས་སྟོན་པ་དང༌། བདག་གིས་ཤེས་ཀྱི་གཞན་གྱིས་མིན་ནོ་ཞེས་པའི་མངོན་
---
-2 1
6 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༤
པའི་ང་རྒྱལ་སྤངས་པ་ལས་གྲུབ་པའོ། །མི་འཇིགས་པ་དེ་དག་གི་གཏན་ཚིགས་ནི་བདག་དང་
གཞན་གྱི་ཤེས་བྱའི་དངོས་པོ་སྡུག་བསྔལ་གྱི་བདེན་པའི་རྣམ་པ་ཀུན་རང་གིས་ཤེས་པ་དང་
གཞན་གྱིས་ཀྱང་ཤེས་པར་མཛད་པའི་ཕྱིར་ཆོས་ཀུན་བྱང་ཆུབ་པ་ལ་མི་འཇིགས་པ་དང༌།
སྤང་བྱའི་དངོས་པོ་ཀུན་འབྱུང་རང་གི་སྤོང་བ་དང་གཞན་གྱི་ཡང་སྤོང་བར་མཛད་པའི་ཕྱིར་
ཆགས་སོགས་ཐར་པའི་གེགས་སུ་སྟོན་པ་ལ་མི་འཇིགས་པ་དང༌། བསྟེན་བྱ་ལམ་རང་གིས་
བསྟེན་པ་དང་གཞན་ལ་ཡང་བསྟེན་བྱར་སྟོན་པའི་ཕྱིར་འཕགས་ལམ་ཡན་ལག་བརྒྱད་ཐར་
བའི་ལམ་དུ་སྟོན་པ་ལ་མི་འཇིགས་པ་དང་། ཐོབ་བྱ་བླ་ན་མེད་པ་ཤིན་ཏུ་དྲི་མ་མེད་པ་འགོག་
པའི་བདེན་པ་རང་གིས་ཐོབ་པ་དང་གཞན་གྱིས་ཐོབ་པར་མཛད་པའི་ཕྱིར་ཟག་པ་ཐམས་ཅད་
ཟད་པར་དམ་བཅས་པ་ལ་མི་འཇིགས་ཏེ། དེ་ལྟར་ན་རང་གཞན་གྱི་དོན་དུ་བདེན་པ་བཞི་ཕྱིན་
ཅི་མ་ལོག་པར་གསུངས་བའི་ཕྱིར་དྲང་སྲོང་སངས་རྒྱས་ནི་འཁོར་གྱི་དཀྱིལ་འཁོར་གང་དུའང་
ཆོས་སྟོན་པ་ལགཞན་གྱིས་འཇིགསནས་ཐོགས་པ་མེད་དོ། །
གཉིས་པ་དེ་དཔེ་དང་སྦྱར་བ་ནི། རི་དྭགས་ཀྱི་དབང་པོ་སེང་གེ་ཁི་ལྟར་ནགས་ཀྱི་མཐར་
རྟག་ཏུ་འཇིགས་པ་མེད་ཅིང་རི་དྭགས་རྣམས་ལ་སྐྲག་པ་མེད་པར་རྒྱུ་ཞིང་གནས་པ་ལྟར། དེ་
བཞིན་དུ་དོན་ཡང་འཁོར་གྱི་ཚོགས་ཀྱི་ནང་ན་ཐུབ་པའི་དབང་པོ་མི་ཡི་སེང་གེ་ཡང་འཇིགས་པ་
མེད་པར་ལེགས་པར་གནས་པ་དང་གཞན་ལ་ལྟོས་པ་མེད་པ་དང་ཏིང་ངེ་འཛིན་ལ་བརྟན་པ་
དང་སྤང་བྱ་མ་ལུས་པ་སྤོང་བའི་རྩལ་དང་ལྡན་པར་གནས་སོ། །གསུམ་པ་ལ་གཉིས་ཀྱི་དང་
པོ་མ་འདྲེས་པ་བཅུ་བརྒྱད་བཤད་པ་ལ་གཉིས་ལས་དང་པོ་མ་འདྲེས་བཅུ་བརྒྱད་སོ་སོར་
བཤད་པ་ནི། དེ་བཞིན་གཤེགས་པའི་སྐུ་གསུང་ཐུགས་ལ་བྱིས་པའམ་མཁས་པས་ཀྱང་རུང་
སྟེ་ཆོས་དང་མཐུན་པར་རྩོད་པར་འགྱུར་བའི་འཁྲུལ་པ་མེད་པ་དང་། ཡིགེ་འབྲུ་གཅིག་ཀྱང་
མི་བརྗོད་པས་གསུང་ལ་ཅ་ཅོ་མི་མངའ་སྟེ་འོན་ཀྱང་སྒྲ་དང་ངེས་ཚིག་བསྟན་པ་ལྷུན་གྱིས་གྲུབ་
- 2 } 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་ལེགས་པར་བཤད་པས་འཁོར་ཚིམ་པར་བྱེད་པ་དང༌། སྟོན་པ་ལ་བསམ་གཏན་ལ་
སོགས་པ་དང་ཆོས་སྟོན་པ་དང་སོ་སོ་ཡང་དག་པར་རིག་པ་བཞི་དང་དུས་གསུམ་ལ་ཆགས་པ་
མེད་པའི་ཡེ་ཤེས་མཐོང་བའི་དྲན་པ་ཉམས་ཤིང་བསྙེལ་བ་མི་མངའ་བ་དང་། སེམས་བསྐྱེད་
པ་གཅིག་ཙམ་ཡང་ཏིང་ངེ་འཛིན་ལ་མཉམ་པར་མ་བཞག་པའི་ཐུགས་མི་མངའ་བ་དང་། ཆོས་
ཐམས་ཅད་མཉམ་པར་གནས་པས་ཆོས་ཐམས་ཅད་ལ་འདུ་ཤེས་ཐ་དད་སྣ་ཚོགས་ཀྱང་མི་
མངའ་བ་དང་། རྗེས་ཆགས་དང་ཁོང་ཁྲོ་བ་མེད་ཀྱང་མ་བརྟགས་པར་གདུལ་བྱ་ཡལ་བར་
འདོར་བའི་བཏང་སྙོམས་ཡེ་ཤེས་དང་ཕྲིན་ལས་མེད་པ་མི་མངའ་བ་སྟེ་བཏང་སྙོམས་ཆེན་པོར་
བརྗོད་པ་དང་། དགེ་བ་ལ་མོས་པའི་འདུན་པ་དང་། གདུལ་བྱ་འདུལ་བ་དང་ཆོས་སྟོན་པ་ལ་
བརྩོན་པ་མི་འདོར་བའི་བརྩོན་འགྲུས་དང་། དུས་གསུམ་གྱི་སེམས་གཅིག་ནས་གཅིག་ཏུ་
བརྒྱུད་པ་ལ་སོགས་པ་མི་བརྗེད་པའི་དྲན་པ་དང་། ཆོས་ཐམས་ཅད་ཤེས་པའི་ཤེས་རབ་དང་།
ཆགས་པ་དང་འཛིན་པ་ལ་སོགས་པའི་སྒྲིབ་པ་ལས་རྣམ་པར་གྲོལ་བ་དང་། གནས་དང་
གནས་མིན་ལ་སོགས་པ་ཤེས་བྱ་ཐམས་ཅད་ མཁྱེན་པ་རྣམ་གྲོལ་གྱི་ཡེ་ཤེས་གཟིགས་པ་
རྣམས་ཉམས་པ་མི་མངའ་བ་དང་སྐུ་རྫུ་འཕྲུལ་མཛད་པ་དང་། གསུང་ཆོས་སྟོན་པ་དང་ཐུགས་
གྱི་ཕྲིན་ལས་གཞན་སེམས་མཁྱེན་པ་ལ་སོགས་པ་རྣམས་ཡེ་ཤེས་སྔོན་དུ་འགྲོ་ཞིང་ཡེ་ཤེས་
རྗེས་སུ་འབྲང་བ་དང་། དུས་གསུམ་དུ་བྱུང་བའི་ཆོས་རྣམ་ལ་མཁྱེན་པའི་ཡེ་ཤེས་ཆགས་པ་
དང་ཐོགས་པའི་སྒྲིབ་པ་མེད་པ་སྟེ། དེ་ལྟར་བཅུ་བརྒྱད་པོ་འདི་དང་གཞན་ཡང་ཐེག་པ་ཆེན་
པོའི་མན་ངག་གི་མདོར་གསུངས་པ་ལུས་ཚད་མེད་པ་དང་། སྤྱི་གཙུག་ལྟར་མི་མཐོང་བ་ལ་
སོགས་པ་ནས་རྣམ་པ་ཐམས་ཅད་པའི་མཐར་ཐུག་པ་སུམ་ཅུ་རྩ་གཉིས་དང་བཅས་པ་རྣམས་
སྟོན་པའི་གཞན་དང་མ་འདྲེས་པའི་ཡོན་ཏན་ཡིན་ནོ། །མ་འདྲེས་པ་བཅུ་བརྒྱད་པོ་འདིའི་དང་
- 2 ]
8 -



བ
རྒྱུ
གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
པོ་དྲུག་སྤྱོད་པ་དང་དེ་ནས་དྲུག་རྟོགས་པ་དང་དེ་ནས་གསུམ་ཕྲིན་ལས་དང་དེ་ནས་གསུམ་ཡེ་
ཤེས་ཀྱིས་བསྡུས་པ་ཡིན་ནོ། །འདིར་དྲན་པ་ཉམས་པ་མེད་པ་ལན་གཉིས་བྱུང་བ་ནི་སྤྱོད་པ་
དང་རྟོགས་པའི་སྐབས་ཐ་དད་པས་སྐྱོན་མེད་དོ། །མདོ་ཁ་ཅིག་ཏུ་རྟོགས་པའི་སྐབས་ཀྱི་དྲན་
པ་ཉམས་པ་མེད་པའི་དོད་ཏིང་ངེ་འཛིན་ཉམས་པ་མེད་པ་བྱུང་བ་ནི་རྩེ་གཅིག་པ་མི་བརྗེད་པ་
དེ་དྲན་པ་ཡང་ཡིན་ལ་ཏིང་ངེ་འཛིན་ཡང་ཡིན་པས་དོན་གཅིག་ཏུ་དགོངས་སོ། །མདོ་སྡེ་རྒྱན་
གྱི་འགྲེལ་པར་དྲན་པ་དང་ཏིང་ངེ་འཛིན་སོ་སོར་མཛད་ནས་རྣམ་གྲོལ་ཡེ་ཤེས་གཟིགས་པ་
ཉམས་པ་མེད་པ་མ་བགྲངས་པནི་རྣམ་པར་གྲོལ་བ་ཉམས་པ་མེད་པ་ལ་འདུ་བར་དགོངསཏེ།
མདོ་བསྟན་བཅོས་སུ་ཚུལ་མི་འདྲ་བ་གཞན་བྱུང་སྲིདནའང་བློ་གྲོས་ཀྱིས་དཔྱད་པར་བྱའོ། །
གཉིས་པ་དེརྣམས་རྟོགས་པས་རྒྱལ་བ་བརྙེས་ཚུལནི། སྔར་བསྟན་པ་ལྟར་འཁྲུལ་པ་དང་
ཅ་ཅོ་དང་བསྙེལ་བ་དང་མཉམ་གཞག་ལས་ཐུགས་གཡོ་བ་དང་ཐ་དད་ཀྱི་ནི་འདུ་ཤེས་དང་
རང་གིས་མ་བརྟགས་པའི་བཏང་སྙོམས་རྣམས་དྲང་སྲོང་ཆེན་པོ་ལ་མེད་པ་དང༌། འདུན་པ་
དང་ནི་བརྩོན་འགྲུས་དང་དྲན་པ་རྣམ་པར་དག་པ་དང་དྲི་མ་མེད་པའི་ཤེས་རབ་དང་རྟག་ཏུ་
སྒྲིབ་པ་ལསརྣམ་པར་གྲོལ་བ་དང་ཤེས་བྱའི་དོན་ཀུན་གཟིགས་པརྣམ་པར་གྲོལ་བའི་ཡེ་ཤེས་
ལས་ནི་ཉམས་པ་མི་མངའ་བ་དང་། སངས་རྒྱས་གང་གི་སྐུ་གསུང་ཐུགས་ཀྱི་ལས་གསུམ་
ཐམས་ཅད་ཡེ་ཤེས་སྔོན་དུ་འགྲོ་ཞིང་ཡེ་ཤེས་རྗེས་སུ་འཇུག་པ་དང་། དུས་གསུམ་ལ་རྟག་ཏུ་
ཐོགས་པ་མེད་པར་ངེས་པར་མཁྱེན་པ་རྒྱ་ཆེན་པོ་འཇུག་པ་སྟེ། དེ་ལྟ་བུའི་མ་འདྲེས་པའིཡོན་
ཏན་གང་རྟོགས་པས་གདུལ་བྱའི་འགྲོ་བར་འཇིགས་པ་མེད་པར་དམ་པའི་ཆོས་ཀྱི་འཁོར་ལོ་
ཆེན་པོ་རབ་ཏུ་བསྐོར་བའི་ཐུགས་རྗེ་ཆེན་པོ་དང་ལྡན་པའི་རྒྱལ་བ་ཉིད་དེ་ནི་སངས་རྒྱསརྣམས་
ཀྱིས་བརྙེས་ཀྱི་གཞན་གྱིས་ནི་མ་ཡིན་ནོ། །བཅུ་བརྒྱད་པོའི་རྒྱུ་ནི་རིམ་པ་ལྟར། བྱང་ཆུབ་
སེམས་དཔའི་སྤྱད་པ་སྤྱོད་པ་ན་ལམ་ནོར་བ་ལ་ལམ་སྟོན་ཅིང་ལམ་འཆོས་ལ་མཚན་མོ་མུན་
- 2 ] 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནག་གི་ནང་དུ་མཆོད་རྟེན་ལ་མར་མེ་འབུལ་བ་ལ་སོགས་པ་དང་། བདེན་པ་དང་ཆོས་སྨྲའི་དེ་
ལས་བཟློག་པ་སྨྲ་བ་སྤོངས་ལ་རྩོད་པ་མེད་པ་ལྷུར་ལེན་པ་ལ་སོགས་པ་དང་། རྗེས་དྲན་དྲུག་
བསྒོམས་ཤིང་གཞན་ཡང་དེ་ལ་བཙུད་པ་དང་། ཕ་རོལ་གྱི་སེམས་སྲུང་ཞིང་དགེ་བའི་བར་དུ་
མིགཅོད་ལ་དམིགས་པ་སྤོང་ཞིང་སེམས་ཅན་ལ་སེམས་སྙོམ་ལ་ཆོས་ཐམས་ཅད་མཉམ་པར་
ཞུགས་པ་དང་། ལྟ་བ་ཕྱིན་ཅི་ལོག་ལ་སོགས་པ་ཕྱིན་ཅི་ལོག་གི་འདུ་ཤེས་སྤངས་པ་དང༌།
བཏང་སྙོངས་བསྒོམས་ཤིང་གཞན་དེ་ལ་བཙུད་པ་དང་། ཆོས་ཆེན་པོ་ལ་མོས་པ་དང་། ཆོས་
ཆེན་པོ་ལ་བརྩོན་པ་དང་། དྲན་པ་ཉེརགཞག་བཞིབསྒོམ་པ་དང་། ཤེས་རབ་བསྐྱེད་པའི་ཕྱིར་
ཐོས་པ་བསགས་པ་དང༌། ཁྱིམ་སྤངས་ནས་རབ་ཏུ་འབྱུང་བ་ལ་དབེན་པར་དགའ་ཞིང་རྣལ་
འབྱོར་ལ་བརྩོན་ཏེ་རྣམ་པར་ཐར་བའི་སྒོ་གསུམ་བསྒོམ་ལ་རྟོན་པ་བཞི་ལ་གནས་ནས་ཆོས་
བསྟནཏེ་ལྟ་བ་ངན་པ་ལ་སོགས་པའི་སྐྱོན་ལས་ཐར་པར་བྱེད་པ་དང་། ཡེ་ཤེས་ལྷུར་ལེན་པས་
བདེན་པ་བཞི་ཤེས་ལ་དེ་མངོན་དུ་མི་བྱེད་པར་གཞན་གྱིས་རྟོགས་པར་བྱ་བའི་ཕྱིར་ཆོས་སྟོན་
པདང་། སྒོགསུམ་གྱི་ལས་ཡེ་ཤེས་ཀྱིས་བྱས་པརྣམས་བྱེད་ཀྱི་ང་རྒྱལ་གྱིས་བྱས་པརྣམས་མི་
བྱེད་པ་དང་། དུས་གསུམ་གྱི་དེ་བཞིན་གཤེགས་པའི་ཡེ་ཤེས་ཆགས་ཐོགས་མེད་པ་ལ་སོགས་
པའི་ཡོནཏན་རྒྱ་ཆེན་པོ་ཐོས་པ་ན་མོས་ཤིང་ཡིད་ཆེས་པརྣམས་ལས་གྲུབ་པའོ། །
གཉིས་པ་དེ་ཉིད་དཔེ་དང་སྦྱར་བ་ནི། ས་དང་སོགས་པས་ཆུ་མེ་རླུང་རྣམས་ལ་ཡོད་པའི་
རང་རང་གི་ཆོས་ཉིད་དམ་རང་བཞིན་སྲབ་དངགཤེར་བ་དང་དྲོ་བ་དང་གཡོ་བ་གང་ཡིན་པའི་
ཆོས་ཉིད་དེ་ནི་ནམ་མཁའི་རང་བཞིན་མིན་ལ་ནམ་མཁའི་མཚན་ཉིད་སྒྲིབ་པ་མེད་པ་དང་ལ་
སོགས་པས་ཐོགས་པ་མེད་པ་ལ་སོགས་པའི་མཚན་ཉིད་གང་ཡིན་པ་དེ་འབྱུང་བ་བཞིའི་
བདག་ཉིད་ཀྱི་གཟུགས་ལ་མེད་པས་ནམ་མཁའ་འབྱུང་བ་གཞན་དང་མི་མཚུངས་པ་དེ་བཞིན་
- 2 2
) -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
དུ་གང་ཟག་གཞན་ལ་ཡོད་པའི་ཆོསརྣམས་སངས་རྒྱས་ཀྱི་མ་ཡིན་ལ་སངས་རྒྱས་ཀྱི་ཡོན་ཏན་
རྣམས་གང་ཟགགཞན་ལ་མེད་པས་མ་འདྲེས་པ་རྣམས་ནམ་མཁའ་དང་འདྲའོ། །དེ་ལས་ཀྱང་
ཁྱད་པར་དུ་འཕགས་ཏེ། ས་ཆུ་མེ་རླུང་ནམ་མཁའ་ནི་འབྱུང་བ་ཙམ་དུ་མཚུངས་པ་འཇིག་རྟེན་
དག་ན་ཐུན་མོང་བ་ཡིན་ཏེ། སངས་རྒྱས་ཀྱི་ཆོས་མ་འདྲེས་པ་ཉིད་ནི་འཇིག་རྟེན་གྱི་ཆོས་དང་
རྡུལ་ཕྲན་ཙམ་ཡང་འཇིག་རྟེན་དག་ན་མཚུངས་པའི་ཐུན་མོང་བ་མིན་པས་སོ། །
གཉིས་པ་ལ་གཉིས། མཚན་མཆོག་སུམ་ཅུ་རྩ་གཉིས། དེ་རྣམས་ཆུ་ཟླ་འདྲ་ཚུལ་བཤད་
པའོ། །དང་པོ་ནི། དམ་བཅའ་བརྟན་པས་གྲུབ་པ་ཞབས་མཐིལ་རུས་སྦལ་གྱི་ལྟར་མཉམ་
པར་ལེགས་པར་གནས་པ་དང་། དེ་བཞིན་དུ་སྦྱིན་པ་སྣ་ཚོགས་བསགས་པས་ཞབས་མཐིལ་
འཁོར་ལོའི་མཚན་པ་དང་། གཞན་ཁྱད་དུ་མ་བསད་པས་རྟིང་པ་ཡངས་ཤིང་ཞབས་ཀྱི་ལོང་བུ་
མི་མངོན་ལ་བྱིན་གྱིས་མཐོ་བདང་། སེམས་ཅན་ཆོས་ཀྱིས་སྐྱབས་པས་ཕྱག་ཞབས་ཀྱི་སོར་མོ་
རིང་བ་དང་། གཞན་གྱི་འཁོར་མ་ཕྱེ་བས་ཕྱག་ཞབས་ཀྱི་སོར་མོ་ནི་དྲ་བ་ཡི་ནི་འབྲེལ་པ་ངང་
པའི་ལྟ་བུ་དང་། བགོ་བ་སྣ་ཚོགས་བྱིན་པས་ཕྱག་ཞབས་ཀྱི་ལྤགས་པ་འཇམ་ཞིང་གཞོན་ཤ་
ཅན་ལ་ལེགས་པ་ཉིད་དང་། བཟའ་བཏུང་རྒྱ་ཆེན་པོ་བྱིན་པས་སྐུ་ཡི་ནི་ཕྱག་ཞབས་ཀྱི་བོལ་
བཞི་དང་མགུར་གྱི་ལྷུན་གཉིས་དང་ལྟག་པ་སྟེ་བདུན་པོ་དག་མཐོ་བ་དང༌། སངས་རྒྱས་ཀྱི་
ཆོས་བཟུང་བས་བྱིན་པ་རི་དྭགས་ཨེ་ཅུ་ཡ་ཤ་བའི་འདྲ་བར་གྲིམས་པ་དང་། གསང་ཚིག་
སྲུངས་ཤིང་འཁྲིགས་པ་སྤངས་པས་གསང་གནས་གླང་པོ་ཆེའི་བཞིན་དུ་སྦུབས་སུ་ནུབ་པ་དང་།
དགེ་བའི་ལས་རྒྱ་ཆེན་པོ་མཐར་གྱིས་སྤྱད་པས་སྐུའི་རོ་སྟོད་སེང་གེ་དང་འདྲ་བར་རྒྱས་པ་དང་།
དགེ་བའི་ཆོས་ཡང་དག་པར་སྤྱད་པས་ཐལ་གོང་བར་སྐབས་མེད་པར་རྒྱས་པ་དང༌། མི་
འཇིགས་པ་བྱིན་ནས་གཞན་དབུགས་ཕྱུང་བས་དཔུང་མགོ་ལེགས་པར་ཟླུམ་པ་དང་། གཞན་
གྱི་བྱ་བ་བྱེད་པ་ལ་སྤྲོ་བས་ཕྱག་འཇམ་ལ་བཟླུམ་ཞིང་མཐོ་དམན་མེད་པ་དང་ཕྱག་མ་བཏུད་
- 2 2 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པར་པུས་མོ་སླེབ་པས་རིང་བ་དང༌། དགེ་བ་བཅུ་ངོམས་པ་མེད་པར་སྤྱད་པས་སྐྱོན་གྱིས་
ཡོངས་སུ་དག་པའི་སྐུ་འོད་ཀྱི་དཀྱིལ་འཁོར་དང་ལྡན་པ་དང་། ནད་པ་ལ་སྨན་སྣ་ཚོགས་བྱིན་
པས་མགྲིན་པདྲི་མ་མེད་པའི་དུང་འདྲ་བར་རི་མོ་གསུམ་གྱིས་སྤྲས་པདང་། དགེ་བའི་རྩ་བ་ལ་
སྦྱོར་བ་ཡོངས་སུ་རྫོགས་པར་བྱས་པས་འགྲམ་པ་རི་དྭགས་ཀྱི་རྒྱལ་པོ་སེང་གེ་འདྲ་བ་གྲུ་བཞི་
ལྷམ་པ་དང་། སེམས་ཅན་ལ་བསམ་པ་མཉམ་པར་སྦྱོར་བས་ཚེམས་ནི་བཞི་བཅུ་སྟེང་འོག་ཉི་
ཤུ་རེར་གྲངས་མཉམ་པ་དང་། སེམས་ཅན་མི་འཛའ་བ་རྣམས་བསྡུམས་པས་ཚེམས་རབ་དང་
ཚེམས་ཐགས་བཟང་བ་བར་མི་མངོན་པ་དང༌། ཡིད་དུ་འོང་བའི་ནོར་བུ་བྱིན་པས་རྣམ་པར་
དག་པའི་ཚེམས་མཐོ་དམའ་དང་ཆེ་ཆུང་མཉམ་པ་ཉིད་དང་ནི། སྒོ་གསུམ་གྱི་ལས་མི་དགེ་བཅུ་
བསྲུངས་པས་ཚེམས་མཆེ་བ་རབ་མཆོག་དཀར་བ་ཉིད་དང་། བདེན་ཚིག་བསྲུངས་པས་
ལྗགས་ཞལ་གྱི་དཀྱིལ་འཁོར་ཁེབས་པར་རིང་བ་དང་། བསོད་ནམས་ཚད་མེད་པས་བརྟན་
ཅིང་ཡིད་དུ་འོང་བའི་རོ་བྲོ་བ་བྱིན་པས་མཐའ་དང་ཚད་མེད་ལ་གཞན་གྱིས་བསམ་གྱིས་ཁྱབ་
པ་མེད་པའི་རོ་བྲོ་བའི་མཆོག་སྟེ་རོ་མི་ཞིམ་པ་ཡང་རོ་མཆོག་ཏུ་སྣང་བ་དང་ཉིད་དང་། སེམས་
ཅན་ལ་འཇམ་པའི་ཚིག་སྨྲ་ཞིང་ཚིག་བསྡམས་ལ་ཀུན་དགའ་བའི་ཚིག་བསྒྲགས་པས་རང་བྱུང་
སངས་རྒྱས་ཀྱི་གསུང་ནི་བྱ་ཀ་ལི ང་ཀའི་སྒྲ་ལྟར་སྙན་པ་་་དང་ཚངས་པའི་དབྱངས་ལྟར་རྒྱང་
དུ་ཡང་ཉེ་བ་དང་མཉམ་པར་གྲགས་པ་ཉིད་དང་། བྱམས་པ་དང་ལྡན་ཞིང་ཐམས་ཅད་སྲུངས་
པས་སྤྱན་བཟང་བ་དཀར་ནག་ཕྱེད་པ་ཨུཏྤལ་ལྟར་མཐོན་མཐིང་དང༌། བསམ་པ་ལ་གཡོ་སྒྱུ་
མེད་པས་བའི་ཁྱུ་མཆོག་གི་རྫི་མ་འདྲ་བར་སྟེང་འོག་གཉིས་ཀ་ནས་ཐད་ཀར་མཉམ་པར་བྱུང་
བ་དང་བསྔགས་པར་འོས་པ་ལ་བསྔགས་པས་ཞལ་གྱི་དཀྱིལ་འཁོར་མཛེས་ཤིང་དྲི་མ་མེད་ལ་
སྨིན་མཚམས་ཀྱི་མཛོད་སྤུ་དཀར་པོ་སུམ་བཅུ་རྩ་གཉིས་གཡས་སུ་འཁྱིལ་པ་དང་ལྡན་པ་དང་།
- 2 2 2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
བླ་མ་ལ་གུས་པར་བྱས་པསགཙུག་ཏོར་གྱེན་དུ་འཕགས་པ་དབུར་ལྡན་པ་དང༌། ཆོས་ཚོལ་བ་
ལ་སེམས་ལས་སུ་རུང་བར་བྱས་པ་དང་ཡིད་དུ་འོང་བའི་གོས་དང་མལ་སྟན་བྱིན་པས་རིམ་པ་
ལྟརཔགས་པ་ནགནོག་ལ་སོགས་པས་དག་ཅིང་སྲབ་པདང་པགས་པ་གསེར་གྱི་མདོག་འདྲ་
བའམ་སུ་ཝཎ་མདོག་བཟང་བ་ལ་འཇུག་པས་དེ་འདྲ་བ་དང་ལྡན་པའི་སེམས་ཅན་མཆོག་ཏུ་
གྱུར་པ་དང་། འདུ་འཛི་སྤངས་པ་དང་མཁན་པོ་དང་སློབ་དཔོན་དང་དགེ་བའི་བཤེས་གཉེན་
གྱི་གདམས་ངག་མཐུན་པར་བཟུང་བས་རིམ་པ་ལྟར་བ་སྤུ་ལེགས་པར་ཕྲ་ལ་འཇམ་ཞིང་ཁུང་
བུ་རེ་རེ་ནས་སྐྱེས་པ་དང་སྐུའི་གྱེན་དུ་གཡས་ཕྱོགས་སུ་འཁྱིལ་པ་དང་། ཀུན་ལ་སྙིང་བརྩེ་ཞིང་
རྡོ་དབྱུག་མཚོན་ཆ་བརྡེག་པ་སྤངས་པས་དབུ་སྐུ་དྲི་མ་མེད་པའི་རིན་ཆེན་མཐོན་མཐིང་སྟེ་ཨིནྡྲ་
ནཱི་ལ་བཞིན་དུ་མཐིང་ནག་དང་། རང་གཞན་ཏིང་ངེ་འཛིན་ལ་སྦྱོར་བསནྱ་གྲོདརྫོགས་པར་
སྐྱེས་པའི་ལྗོན་ཤིང་གི་དཀྱིལ་འཁོར་དང་འདྲ་བར་སྐུ་འདོམ་གངགྲུ་བཞིར་ཆུ་ཞེང་གབ་པ་དང་།
དེ་བཞིན་གཤེགས་པའི་སྐུ་གཟུགས་བྱེད་པ་དང་མཆོད་རྟེན་ཞིག་པ་བཅོས་པ་དང་གཞན་
འཇིགས་པ་ལས་དབུགས་ཕྱུང་བ་དང་མི་མཐུན་པའི་བསྡུམས་བྱས་པས་ཀུན་ཏུ་བཟང་པོ་
སངས་རྒྱས་དཔེ་མེད་པའི་དྲང་སྲོང་ཆེ་བ་འདི་ནི་སྲེད་མེད་ཀྱི་བུའི་སྟོབས་མངའ་ཞིང་མཁྲེགས་
པའི་སྐུ་སྟེ་མཐུ་བོ་ཆེ་ཆེན་པོའི་ལུས་ཀུན་ནས་མཛེས་པའི་མཚན་ཞེས་བྱ་བའོ། །མདོ་ཐ་དད་
ནས་སྟོན་ཚུལ་ཐ་དད་པ་ནི་གཅིག་གིས་གཅིག་དགག་པའམགཅིག་དང་གཅིག་མཐུན་པར་བྱ་
བ་མིནཏེ་གདུལ་བྱའི་བསམ་པ་དང་མཐུན་པར་སོ་སོར་གསུངས་པས་ཐད་ཐད་དུ་བདེན་པར་
ཡིད་ཆེས་པར་བྱ་བའོ། །དེ་ལྟར་བསམ་གྱིས་མི་ཁྱབ་པའི་དཔལ་གྱིས་འབར་བའི་ཡོན་ཏན་
སུམ་བཅུ་རྩ་གཉིས་པོ་འདི་དག་ལ་སྟོན་པ་ཤཱཀྱ་ཐུབ་པས་མིའི་དབང་པོ་སངས་རྒྱས་ཀྱི་མཚན་
དུ་གསུངས་སོ། །གཉིས་པ་ནི། ཇི་ལྟར་སྤྲིན་མེད་པའི་ནམ་མཁའི་དབྱིངས་སུ་ཟླ་བའི་
གཟུགས་དང༌། སྟོན་ཀའི་ཆུ་སྔོན་པོ་མདོག་དྭངས་པར་ནི་ཟླ་བའི་གཟུགས་བརྙན་མཐོང་བ་
- 2 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར། དེ་བཞིན་དུ་དོན་ཡང་རྒྱལ་སྲས་ས་བཅུ་ལ་གནས་པ་དང་མོས་སྤྱོད་ལ་གནས་པའི་
ཚོགས་ཀྱིས་ཁྱབ་བདག་སངས་རྒྱས་ཀྱི་ལོངས་སྐུ་དང་སྤྲུལ་སྐུའི་གཟུགས་རྫོགས་པའི་སངས་
རྒྱས་ཀྱི་འཁོར་གྱི་དཀྱིལ་འཁོར་གྱི་ནང་དུ་མཐོང་བར་འགྱུར་རོ། །གསུམ་པ་མཇུག་བསྡུ་ནི།
དེ་ལྟར་བསྟན་པའི་ཡོན་ཏན་དྲུག་བཅུ་རྩ་བཞི་པོ་འདི་དག་སོ་སོར་སྔོན་གྱི་རྒྱུ་དང་བཅས་ཏེ་
གཞུང་འདིས་བསྟན་པའི་གོ་རིམ་ཇི་ལྟ་བཞིན་དུ་བུ་མོ་རིན་ཆེན་གྱིས་ཞུས་པ་ཐེག་པ་ཆེན་པོའི་
མན་ངག་ཅེས་བྱ་བའི་མདོའི་རྗེས་སུ་འབྲངས་ཏེ་ཤེས་པར་བྱ་བ་ཡིན་པས་རྒྱས་པར་མདོ་དེ་
ཉིད་བལྟའོ། །
གསུམ་པ་ལ་གཉིས་ཀྱི་དང་པོ་མདོར་བསྟན་ནི། སྒྲིབ་པས་མི་ཕྱེད་པ་དང་མཁྱེན་པ་མི་
ཞན་པ་དང་། མཚུངས་པ་གཞན་མེད་པ་དང་། ཆོས་སྐུ་ལས་གཡོ་བ་མེད་བཞིན་དུ་གཟུགས་
སྐུ་གཉིས་སུ་སྣང་བའི་ཕྱིར་རིམ་པ་ལྟར་སྟོབས་ལ་སོགས་པརྣམས་རྡོ་རྗེ་དང་སེང་གེ་དང་ནམ་
མཁའ་དག་པ་དང་ཆུའི་ཟླ་བའི་དཔེས་བསྟན་ཏོ། །གཉིས་པ་རྒྱས་བཤད་ལ་གཉིས། ཆོས་
སྐུའི། གཟུགས་སྐུའི། ཡོན་ཏན་གྱི་དཔེའི་རྒྱུ་མཚན་ནོ། །དང་པོ་ལ་བཞིའི་དང་པོ་སྟོབས་བཅུ་
རྡོ་རྗེ་འདྲ་བའི་རྒྱུ་མཚན་ནི། གནས་དངགནས་མིན་མཁྱེན་པའི་སྟོབས་ལ་སོགས་པརྣམས་རྡོ་
རྗེ་འདྲ་བར་བསྟན་པའི་སྐབས་ཀྱི་གོ་རིམ་དེ་ལས་སྟོབས་དང་པོ་དྲུག་དང་དེ་ནས་གསུམ་དང་
ཐ་མ་གཅིག་གིས་རིམ་པ་བཞིན་དུ་ཤེས་བྱའི་སྒྲིབ་པ་དང་སྙོམས་པར་འཇུག་པའི་སྒྲིབ་པ་དང་།
ཉོན་མོངས་པའི་སྒྲིབ་པ་བག་ཆགས་དང་བཅས་པ་སྟེ་སྒྲིབ་པ་གསུམ་པོ་ཀུན་བསལ་བས་ལྷ་
མིན་གྱི་གོ་ཆ་དང་རྩིག་པ་དང་ཤིང་ཕུག་པ་དང་བཤིག་པ་དང་བཅད་པ་བཞིན་དུ་སྒྲིབ་པ་
གསུམ་པོ་ཕུག་པ་དང་བཤིག་པ་དང་བཅད་པའི་ཕྱིར་རྡོ་རྗེ་དང་འདྲ་བར་སྦྱར་རོ། །གཞན་ཡང་
བརླིང་བ་སྟེ་མི་འགྱུར་བ་དང་ཁོང་སྟོང་མ་ཡིན་པས་སྙིང་པོ་ཅན་དང་བརྟན་པ་དང་གཞན་གྱིས་
- 2
2
4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
མི་ཕྱེད་པས་ན་དྲང་སྲོང་གི་སྟོབས་བཅུ་ནི་རྡོ་རྗེ་དངའདྲའོ། །དེ་ཉིད་བཤད་ན་སྟོབས་བཅུ་ཆོས་
ཅན། རྡོ་རྗེ་དང་འདྲ་སྟེ། བརླིང་བའི་ཕྱིར་རོ། །གང་གི་ཕྱིར་བརླུང་བ་ཡིན་ཞེ་ན་སྙིང་པོ་ཅན་
ཡིན་པའི་ཕྱིར་དང་། གང་གི་ཕྱིར་སྙིང་པོ་ཅན་ཡིན་ཞེ་ན་བརྟན་པའི་ཕྱིར་དང་། གང་གི་ཕྱིར་
བརྟན་པ་ཡིན་ཞེ་ན་མི་ཕྱེད་པའི་ཕྱིར་དང་། སྒྲིབ་པས་མི་ཕྱེད་པའི་རྒྱུ་མཚན་དེའི་ཕྱིར་ན་རྡོ་རྗེ་
བཞིན་ནོ། །
གཉིས་པ་མི་འཇིགས་སེང་གེ་འདྲ་བའི་རྒྱུ་མཚན་ནི། གཞན་ལ་འཇིགས་པ་མེད་པའི་ཕྱིར་
དང་རང་ལས་ལྷག་པ་ལ་ལྟོས་པ་མེད་པའི་ཕྱིར་དང་ཏིང་ངེ་འཛིན་ལ་བརྟན་པའི་ཕྱིར་དང་སྒྲིབ་
པ་ཐམས་ཅད་འཇོམས་པའི་རྩལ་ནི་ཕུན་སུམ་ཚོགས་པ་དང་ལྡན་པས་ན། ཐུབ་པ་མིའི་སེང་
གེ་མི་འཇིགས་པ་བཞི་དང་ལྡན་པ་ནི་རི་དྭགས་སེང་གེ་བཞིན་དུ་འཁོར་གྱི་ཚོགས་ཀྱི་ནང་དུ་
གང་ལ་ཡང་འཇིགས་པ་མི་མངའ་བ་ཡིན་ནོ། །དེ་ཉིད་བཤད་ན། ཤེས་བྱ་ཀུན་མངོན་སུམ་དུ་
མཁྱེན་པས་གང་ཟག་གང་ལས་ཀྱང་མི་མཁྱེན་པར་རྩོད་པས་འཇིགས་པ་མེད་པར་ནི་རྣམ་
པར་གནས་སོ། །དག་པའི་ས་ལ་གནས་པའི་སེམས་ཅན་དང་ཡང་བདག་མི་མཉམ་ཞིང་ལྷག་
པར་གཟིགས་པའི་ཕྱིར་རང་ལ་ལྷག་པ་གཞན་གྱིས་ཕན་འདོགས་པ་ལ་ལྟོས་པ་མེད་དོ། །
ཐུགས་ནི་ཆོས་རྣམས་ཐམས་ཅད་ལ་རྩེ་གཅིག་ཏུ་གནས་པའི་ཕྱིར་ན་བརྟན་པ་ཉིད་དོ། །
མཆོག་ཏུ་ཡང་དཀའ་བ་མ་རིག་བག་ཆགས་ཀྱི་ས་ཡང་སྤངས་ཤིང་དེ་ལས་རྒལ་བའི་ཕྱིར་ན་
རྩལ་དང་ལྡན་ནོ། །གསུམ་པ་མ་འདྲེས་ནམ་མཁའ་འདྲ་བའི་རྒྱུ་མཚན་ནི། འཇིག་རྟེན་པ་སོ་
སོ་སྐྱེ་བོ་དང་ཉན་ཐོས་འཕགས་པ་དང་རྟེན་འབྲེལ་ལ་མཐའགཅིག་ཏུ་སྤྱོད་པ་རང་སངས་རྒྱས་
དང་བློ་ལྡན་བྱང་ཆུབ་སེམས་དཔའ་དང་རང་བྱུང་སངས་རྒྱས་རྣམས་གོང་ནས་གོང་དུ་བློ་དག་
གི་ཁྱད་པར་ཕྲ་ཞིང་ཟབ་པའི་ཕྱིར་དཔེ་ནི་འབྱུང་བ་རྣམ་པ་ལྔ་བསྟན་ཏེ་ས་སོགས་ལྔ་སྔ་མ་
རགས་ལ་ཕྱི་མ་ཕྲ་བ་བཞིན་ནོ། །
-
- 2 25 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་ཡང་སངས་རྒྱས་ཀྱི་མ་འདྲེས་པ་འདི་འཇིག་རྟེན་ཀུན་གྱི་ཉེ་བར་འཚོ་བའི་གཞི་དང་རྟེན་
ཡིན་པའི་ཕྱིར་ས་ཆུ་མེ་རླུང་རྣམས་དང་ཡང་མཚུངས་ལ། འཇིག་རྟེན་པ་དང་འཇིག་རྟེན་ལས་
འདས་ པ་ འཕགས་པ་འོག་མརྣམས་ཀྱི་ཆོས་ཀྱི་མཚན་ཉིད་ལས་ ཀྱང་ འདས་ པའི་ ཕྱིར་ ས་
སོགས་ཀྱི་མཚན་ཉིད་ལས་འདས་པའི་ནམ་མཁའ་བཞིན་ནོ། །
བཞི་པ་དེ་རྣམས་དབྱེར་མེད་ཆོས་སྐུས་ཕྱེ་བ་ནི། དེ་ལྟར་སྟོབས་བཅུ་ལ་སོགས་པ་བྲལ་
བའི་ཡོན་ཏན་སུམ་བཅུ་དང་ནི་རྩ་གཉིས་པོ་འདི་བྲལ་འབྲས་ཆོས་སྐུས་རབ་ཏུ་ཕྱེ་བའི་ཡོན་
ཏན་ཡིན་ཏེ། དཔེར་ན་ནོར་བུ་རིན་ཆེན་དེ་རང་གི་འོད་དང་མདོག་དང་དབྱིབས་དང་དབྱེ་བ་
མེད་པ་བཞིན་དུ་ཆོས་སྐུ་དང་དབྱེ་བ་མེད་པའི་ཕྱིར་རོ། །གཉིས་པ་ནི། གདུལ་བྱས་མཐོང་ན་
སེམས་དང་བས་ཚིམ་པར་བྱེད་པའི་ཡོན་ཏན་གང་ཞིག་མཚན་སུམ་བཅུ་རྩ་གཉིས་ཞེས་བྱ་བ་
རྣམས་ནི། སྤྲུལ་པའི་སྐུ་དང་ཐེག་ཆེན་གྱི་ཆོས་ལ་རྫོགས་པར་ནི་ལོངས་སྤྱོད་པའི་སྐུ་སྟེ་
གཟུགས་སྐུ་གཉིས་ལ་བརྟེན་པའི་ཡོན་ཏན་ཡིན་ནོ། །གཟུགས་སྐུ་གཉིས་སུ་བྱེད་པའི་རྒྱུ་ནི་
གདུལ་བྱའི་སེམས་སྒྲིབ་པ་དག་པ་ལས་རིང་བ་སོ་སྐྱེ་དང་ཉན་ཐོས་སོགས་དང་། སེམས་ཅན་
དག་པ་ལས་ཉེ་བ་བྱང་སེམས་སར་གནས་རྣམས་ལ་རིམ་པ་བཞིན་འཇིག་རྟེན་གྱི་ཁམས་སྣ་
ཚོགས་དང་རྒྱལ་བའི་དག་པའི་འཁོར་གྱི་དཀྱིལ་འཁོར་དུ་རིམ་པ་ལྟར་དཔེར་ན་ཆུ་ནང་དུ་ཟླ་
བའི་གཟུགས་བརྙན་མཐོང་བ་དང་། ནམ་མཁར་ཟླ་བའི་གཟུགས་དངོས་མཐོང་བ་བཞིན་དུ་
གཟུགས་སྐུ་དེ་མཐོང་བའི་ཚུལ་ནི་སྤྲུལ་སྐུ་དང་ལོངས་སྐུརྣམ་པ་གཉིས་སོ། །
གཉིས་པ་ལ་གསུམ་ཆོས་སྐུའི་ཡོན་ཏན་གཙོ་བོར་བཤད་པ། གཟུགས་སྐུའི་ཡོན་ཏན་
གཙོ་བོར་བཤད་པ། སྤྱིའི་རྣམ་གཞག་གཏན་ལ་དབབ་པའོ། །དང་པོ་ནི། མངོན་རྟོགས་རྒྱན་
དུ༑ བྱང་ཆུབ་ཕྱོགས་མཐུན་ཚད་མེད་དང༌། །རྣམ་པར་ ཐར་དང་མཐར་གྱིས་ནི། །སྙོམས་
- 2
2 (6 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༦
འཇུག་དགུ་ཡི་བདག་ཉིད་དང་། །ཟད་པར་བཅུ་ཡི་བདག་ཉིད་དང་། །ཟིལ་གྱིས་གནོན་པའི་
སྐྱེ་མཆེད་ནི། །རབ་ཏུ་དབྱེ་བས་རྣམ་བརྒྱད་དང་། །ཉོན་མོངས་མེད་དང་སྨོན་མཁྱེན་དང༌། །
མངོན་ཤེས་སོ་སོ་ཡང་དག་རིག །རྣམ་པ་ཐམས་ཅད་དག་བཞི་དང༌། །དབང་བཅུ་དང་ནི་
སྟོབས་བཅུདང་། །མི་འཇིགས་པ་ནི་བཞི་དག་དང་། །བསྲུང་བ་མེད་པརྣམ་གསུམ་དང་། །
དྲན་པ་ཉེར་གཞག་རྣམ་གསུམ་དང་། །བསྙེལ་བ་མི་མངའི་ཆོས་ཉིད་དང་། །བག་ཆགས་ཡང་
དག་བཅོམ་པ་དང་། །སྐྱེ་ལ་ཐུགས་རྗེ་ཆེན་པོ་དང༌། །ཐུབ་པ་ཁོ་ནའི་མ་འདྲེས་ཆོས། །བཅུ་
བརྒྱད་བཤད་པ་གང་ཡིན་དང་། །རྣམ་པ་ཐམས་ཅད་མཁྱེན་ཉིད་དང༌། །ཆོས་ཀྱི་སྐུ་ཞེས་
བརྗོད་པ་ཡིན། །ཞེསཏེ། ལུས་དང་ཚོར་བ་དང་སེམས་དང་ཆོས་དྲན་པ་ཉེ་བར་བཞག་པ་བཞི་
དྲན་པ་དང་ཤེས་རབ་ཀྱི་མཚན་ཉིད་ཅན་དང་། མི་དགེ་བ་སྐྱེས་པ་རྣམས་སྤོང་བ་དང་མ་སྐྱེས་
པ་རྣམས་མི་སྐྱེ་བ་དང་དགེ་བ་སྐྱེས་པ་རྣམས་འཕེལ་བ་དང་མ་སྐྱེས་པ་རྣམས་བསྐྱེད་པའི་ཕྱིར་
བརྩོན་པ་ཡང་དག་པར་སྤོང་བ་བཞི་བརྩོན་འགྲུས་ཀྱི་མཚན་ཉིད་ཅན་དང་། འདུན་པ་དང་
བརྩོན་འགྲུས་དང་སེམས་དང་དཔྱོད་པའི་རྫུ་འཕྲུལ་གྱི་རྐང་པ་བཞི་ཏིང་ངེ་འཛིན་གྱི་མཚན་
ཉིད་ཅན་དང་། དད་པ་དང་བརྩོན་འགྲུས་དང་དྲན་པ་དང་ཏིང་ངེ་འཛིན་དང་ཤེས་རབ་ཀྱི་
དབང་པོ་ལྔ་འཕགས་པའི་ལམ་སྒྲུབ་པ་ལ་དབང་བྱེད་པའི་མཚན་ཉིད་ཅན་དང་། དད་པ་ལ་
སོགས་པའི་སྟོབས་ལྔ་མི་མཐུན་ཕྱོགས་ཀྱི་མི་རྫི་བའི་མཚན་ཉིད་ཅན་དང་། དྲན་པ་དང་ཆོས་
རབ་ཏུ་རྣམ་པར་འབྱེད་པ་དང་བརྩོན་འགྲུས་དང་དགའ་བ་དང་ཤིན་ཏུ་སྦྱངས་པ་དང་ཏིང་ངེ་
འཛིན་དང་བཏང་སྙོམས་ཡང་དག་བྱང་ཆུབ་ཀྱི་ཡན་ལག་བདུན་དེ་ཁོ་ན་ཉིད་མངོན་སུམ་དུ་
རྟོགས་པར་བྱེད་པའི་ཡང་དག་གི་མཚན་ཉིད་ཅན་དང་། ཡང་དག་པའི་ལྟ་བ་དང་རྟོག་པ་དང་
ངག་དང་ལས་ཀྱི་མཐའ་དང་འཚོ་བ་དང་རྩོལ་བ་དང་དྲན་པ་དང་ཏིང་ངེ་འཛིན་ཏེ་འཕགས་
པའི་ལམ་ཡན་ལག་བརྒྱད་སྒོམ་ལམ་གྱི་ཡང་དག་གི་མཚན་ཉིད་ཅན་དང་བྱང་ཆུབ་ཀྱི་ཕྱོགས་
- 2 2 7 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་མཐུན་པའི་ཆོས་སུམ་བཅུ་རྩ་བདུན་ནོ། །བྱམས་པ་དང་སྙིང་རྗེ་དང་དགའ་བ་དང་བཏང་
སྙོམས་ཚད་མེད་པ་བཞི་སེམས་ཅན་རྣམས་སྡུག་བསྔལ་དང་བྲལ་བ་དང་ཕན་བདེ་ཐོབ་པར་
འདོད་པའི་མཚན་ཉིད་ཅན་དང་། གཟུགས་ཅན་གཟུགས་ལ་ལྟ་བ་དང་ནང་གཟུགས་མེད་
པར་ཤེས་པ་དང་ཕྱི་རོལ་གྱི་གཟུགས་ལ་ལྟ་བ་དང་སྡུག་པའི་རྣམ་པར་ཐར་པ་ལུས་ཀྱིས་མངོན་
སུམ་དུ་བྱསནས་རྫོགས་པར་བྱས་ཏེ་གནས་པ་དང་ནམ་མཁའ་མཐའ་ཡས་སྐྱེ་མཆེད་དང་རྣམ་
ཤེས་མཐའ་ཡས་སྐྱེ་མཆེད་དང་ཅི་ཡང་མེད་པའི་སྐྱེ་མཆེད་དང་འདུ་ཤེས་དང་འདུ་ཤེས་མེད་
མིན་སྐྱེ་མཆེད་དང་། འདུ་ཤེས་དང་ཚོར་བ་འགོག་པའི་རྣམ་པར་ཐར་པ་སྟེ་བརྒྱད་དང་བསམ་
གཏན་བཞི་དང་གཟུགས་མེད་བཞི་དང་འགོག་པ་སྟེ་མཐར་གྱིས་གནས་པའི་སྙོམས་པར་
འཇུག་པ་དགུ་དང་། ཟད་པར་ས་དང་ཆུ་དང་མེ་དང་རླུང་དང་སྔོན་པོ་དང་སེར་པོ་དང་དམར་
པོ་དང་དཀར་པོ་དང་ནམ་མཁའ་དང་རྣམ་པར་ཤེས་པ་སྟེ་ཟད་པར་བཅུ་དང་། ནང་གཟུགས་
སུ་འདུ་ཤེས་པས་ཕྱི་རོལ་གྱི་གཟུགས་ཆུང་ངུ་དང་ཆེན་པོ་གཉིས་དང་ནང་གཟུགས་མེད་པར་
འདུ་ཤེས་པས་ཕྱི་རོལ་གྱི་གཟུགས་ཆུང་ངུ་དང་ཆེན་པོ་དང་སྔོན་པོ་སོགས་བཞི་ཟིལ་གྱིས་
མནན་ནས་ཤེས་ཤིང་མཐོང་བ་ཟིལ་གྱིས་གནོན་པའི་སྐྱེ་མཆེད་བརྒྱད་དེ། དེ་ལྟར་རྣམ་ཐར་ལ་
སོགས་པ་རྣམས་ཞི་གནས་དང་ལྷག་མཐོང་གི་མཚན་ཉིད་ཅན་ནོ། །ཉོན་མོངས་མེད་པ་དང་།
སྨོན་ལམ་མཁྱེན་པ་དངགཉིསཏིང་ངེ་འཛིན་དང་ཤེས་རབ་ཀྱི་མཚན་ཉིད་ཅན་དང་རྫུ་འཕྲུལ་
དང་ལྷའི་རྣ་བ་དང་གཞན་གྱི་སེམས་ཤེས་པ་དང་སྔོན་གྱིགནས་རྗེས་སུ་དྲན་པ་དང་ལྷའི་མིག་
དང་ཟག་པ་ཟད་པའི་མངོན་པར་ཤེས་པ་དྲུག་ལྐོག་གྱུར་ཤེས་པའི་མཚན་ཉིད་ཅན་དང་། ཆོས་
དང་དོན་དང་ངེས་པའི་ཚིག་དང་སྤོབས་པ་སོ་སོ་ཡང་དག་པར་རིག་པ་བཞི་ཤེས་རབ་དང་ཏིང་
ངེ་འཛིན་གྱི་མཚན་ཉིད་ཅན་དང་རྟེན་དང་དམིགས་པ་དང་ཐུགས་དང་ཡེ་ཤེས་ཡོངས་སུ་དག་
-2 2 8 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
པ་བཞི་ཞི་ལྷག་གི་མཚན་ཉིད་ཅན་དང་། ཚེ་དང་སེམས་དང་ཡོ་བྱད་དང་ལས་དང་སྐྱེ་བ་དང་
མོས་པ་དང་སྨོན་ལམ་དང་རྫུ་འཕྲུལ་དང་ཡེ་ཤེས་དང་ཆོས་ལ་དབང་བ་བཅུ་ཇི་ལྟར་འདོད་པ་
བཞིན་དབང་བསྒྱུར་བའི་མཚན་ཉིད་ཅན་དང་། སྟོབས་དང་མི་འཇིགས་པ་སྔར་བཤད་པ་དང་།
སྐུ་གསུང་ཐུགས་ཀྱི་སྤྱོད་པ་ལ་ཉེས་པ་སྦེད་པའི་སྲུང་བ་མེད་པ་གསུམ་སྤྱོད་པ་ཡོངས་སུ་དག་
པའི་མཚན་ཉིད་ཅན་དང་། ཆོས་སྟོན་པ་ན་གུས་པ་དང་མ་གུས་པ་དང་འདྲེས་མར་ཉན་པ་ལ་
ཆགས་པ་དང་སྡང་བ་དང་དེ་གཉིས་འདྲེས་པ་མེད་པ་དྲན་པ་ཉེར་གཞག་གསུམ་བཏང་སྙོམས་
ཀྱི་མཚན་ཉིད་ཅན་དང་། སེམས་ཅན་གྱི་དོན་ལ་བསྙེལ་ཞིང་དུས་ལས་འདའ་བ་མི་མངའ་བ་
ཕྲིན་ལས་དོན་ཡོད་པའི་མཚན་ཉིད་ཅན་དང་། སྒྲིབ་པའི་བག་ཆགས་ཡང་དག་པར་བཅོམ་པ་
སྤངས་པ་མཐར་ཐུག་པའི་མཚན་ཉིད་ཅན་དང༌། གདུལ་བྱ་ལ་ཉིན་མཚན་དུས་དྲུག་ཏུ་
གཟིགས་པའི་ཐུགས་རྗེ་ཆེན་པོ་གཞན་དོན་ལ་བརྩོན་པ་ལྷུན་གྱིས་གྲུབ་པའི་མཚན་ཉིད་ཅན་
དང༌། མ་འདྲེས་བཅུ་བརྒྱད་སྔར་བཤད་པ་དང༌། རྣམ་པ་ཐམས་ཅད་མཁྱེན་པ་ཉིད་ཆོས་
ཐམས་ཅད་སྐྱེ་མེད་དུ་རྟོགས་ཤིང་དོན་གཉིས་མཐར་ཐུག་པའི་མཚན་ཉིད་ཅན་དང་། དང་
གིས་བསྡུས་པ་ལམ་ཤེས་པ་དང་གཞི་ཤེས་པ་སྟེ། གཉིས་པོ་རིམ་པ་ལྟར། ཐེག་པ་གསུམ་གྱི་
ལམ་རང་བཞིན་མེད་པར་ཤེས་ཤིང་ཡང་དག་པའི་མཐའ་མངོན་དུ་མི་བྱེད་པར་གཞན་དོན་
བྱེད་པའི་མཚན་ཉིད་ཅན་དང་། བདག་མེད་མངོན་སུམ་དུ་རྟོགས་ཤིང་སྤངས་རྟོགས་ཕྱོགས་
རེབར་གྱུར་པའི་མཚན་ཉིད་ཅན་ནོ། །དེ་ལྟར་དེ་དག་ཆོས་སྐུའི་ཡོན་ཏན་ཆེ་ལོང་བསྡུས་པ་སྟེ།
རྒྱས་པར་ནི་ཡུམ་རྣམས་སུ། དེ་བཞིན་ཉིད་ཀྱི་ཡོན་ཏན་ལྟ་ཇི་སྙེད་ཅིག་བརྗོད་པར་བགྱི་སྟེ་དེ་
བཞིན་ཉིད་ཀྱི་ཡོན་ཏན་ནི་ཚད་མ་མཆིས་སོ། །ཞེས་སོགས་དང་། མདོ་རྣམས་སུ་མི་འབྲལ་
བའི་ཡོན་ཏན་གྱི་ཆོས་གོ་གཱ་ཀླུང་གི་བྱེ་མ་ལས་འདས་པ་ཞེས་སོགས་གསུངས་ཏེ་བསམ་གྱིས་
མི་ཁྱབ་པའོ། །གཉིས་པ་ནི། མངོན་རྟོགས་རྒྱན་དུ། ཐུབ་པའི་སེན་མོ་ཟངས་མདོག་དང༌། །
-
- 2 29 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མདོག་སྣུམ་མཐོ་དང་སོར་མོ་རྣམས། །ཟླུམ་རྒྱས་བྱིན་གྱིས་ཕྲ་བ་དང༌། །རྩ་མི་མངོན་དང་
མདུད་པ་མེད། །ལོང་བུ་མི་མངོན་ཞབས་མཉམ་དང༌། །སེང་གེ་གླང་ཆེན་བྱ་དང་ནི། །ཁྱུ་
མཆོག་སྟབས་གཤེགསགཡས་ཕྱོགས་དང་། །མཛེས་གཤེགས་དྲངདང་འཁྲིལ་བག་ཆགས།།
བྱི་དོར་བྱས་འདྲ་རིམ་པར་འཚམ། །གཙང་དང་འཇམ་དང་དག་པའི་སྐུ། །མཚན་ནི་ཡོངས་སུ་
རྫོགས་པ་དང༌། །སྐུ་ཡི་ཁོ་ལག་ཡངས་ཤིང་བཟང་། །གོམ་སྙོམས་པ་དང་སྤྱན་གཉིས་ནི། །
དག་དང་གཞོན་ཤ་ཅན་ཉིད་དང་། །སྐུ་ཞུམ་མེད་དང་རྒྱས་པ་དང་། །ཤིན་ཏུ་གྲིམས་པའི་སྐུ་
ཉིད་དང་། །ཡན་ལག་ཤིན་ཏུརྣམ་འབྱེད་དང་། །གཟིགས་པ་སྒྲིབ་མེད་དག་པ་དང་། །དཀུ་
ཟླུམ་སྐབས་ཕྱིན་མ་རྙོངས་དང་། །ཕྱང་ངེ་བ་དང་ལྟེ་བ་ནི། །ཟབ་དངགཡས་ཕྱོགས་འཁྱིལ་པ་
དང་། །ཀུན་ནས་བལྟ་ན་སྡུག་པ་དང་། །ཀུན་སྤྱོད་གཙང་དང་སྐུ་ལ་ནི། །སྨེ་བ་ནག་བག་མེད་
པ་དང༌། །ཕྱག་ནི་ཤིང་བལ་ལྟར་འཇམ་དང༌། །ཕྱག་རིས་མདངས་ཡོད་ཟབ་རིང་དང༌།
ཞལ་ནི་ཧ་ཅང་མི་རིང་དང་། །མཆུ་ནི་བིམ་པ་ལྟར་དམར་དང་། །ལྗགས་མཉེན་པ་དང་སྲབ་
པ་དང་། །དམར་དང་འབྲུག་གི་སྒྲ་ཉིད་དང༌། །གསུང་མཉེན་འཇམ་དང་མཆེ་བ་ཟླུམ། །རྣོ་
དང་དཀར་དང་མཉམ་པ་དང་། །བྱིན་གྱིས་ཕྲ་དང་ཤངས་མཐོ་དང༌། །མཆོག་ཏུ་དག་པ་དག་
དང་ནི། །སྤྱན་ཡངས་པ་དང་རྫི་མ་སྟུག །པད་མའི་འདབ་མ་འདྲ་བ་དང་། །སྨིན་ཚུགས་རིང་
དང་འཇམ་པ་དང་། །སྣུམདང་སྤུ་ནི་མཉམ་པ་དང་། །ཕྱག་རིང་རྒྱས་དང་སྙན་མཉམ་དང་། །
ཉམས་པརྣམ་པར་སྤངས་པ་དང་། །དཔྲལ་བ་ལེགས་པར་འབྱེས་པ་དང་། །དབྱེས་ཆེ་བ་དང་
དབུ་རྒྱས་དང་། །དབུ་སྐྲ་བུང་བ་ལྟར་གནག་དང་། །སྡུག་དང་འཇམ་དང་མ་འཛིངས་དང་། །
མིགཤོར་དྲི་ཞིམ་སྐྱེས་བུ་ཡི། །ཡིད་ནི་འཕྲོག་པར་བྱེད་པ་དང་། །དཔལ་གྱི་བེའུ་དང་བཀྲ་
ཤིས་ནི། །སངས་རྒྱས་དཔེ་བྱད་བཟང་པོར་བཞེད། །ཅེས་གསུངས་པ་དཔེ་བྱད་བརྒྱད་ཅུ་དང་།
2
3 (0 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
གསང་བ་བསམ་མི་ཁྱབ་ཏུ་གསུངས་པ་གསུང་དབྱངས་ཡན་ལག་དྲུག་བཅུ་སྟེ། མཉེན་དང་
འཇམ་དང་ཡིད་འོང་དང་། །ཡིད་དུ་འཐད་དང་དག་པ་དང༌། །དྲི་མ་མེད་དང་གསལ་བ་དང་།།
སྙན་ཅིང་འཇེབས་དང་མཉན་པར་འོས། །མི་ཚུགས་པ་དང་སྙན་པ་དང་། །དུལ་བ་དང་ནི་མི་
རྩུབ་པ། །མི་བསླང་བ་དང་རབ་ཏུ་དུལ། །རྣར་སྙན་པ་དང་ལུས་སིམ་བྱེད། །སེམས་སིམ་བྱེད་
དང་སྙིང་དགར་བྱེད། །དགའ་བདེ་སྐྱེད་དང་ཡོངས་གདུང་མེད། །ཀུན་ཤེས་བྱ་དང་རྣམ་རིག་
བྱ༑ ༑རྣམ་པར་གསལ་དང་དགའ་བར་བྱེད། །མངོན་དགའ་བྱེད་དང་ཀུན་ཤེས་བྱེད། །རྣམ་
རིག་བྱེད་དང་རིགས་པ་དང་། །འབྲེལ་པ་དང་ནི་ཟློས་སྐྱོན་མེད། །སེང་གེའི་སྒྲ་ཡི་ཤུགས་དང་
ནི༑ གླང་པོ་ཆེ་ཡི་སྒྲ་སྐད་དང༌། །འབྲུག་སྒྲའི་དབྱངས་དང་ཀླུ་དབང་སྒྲ། །དྲི་ཟ་ཡི་ནི་གླུ་
དབྱངས་དང་། །ཀ་ལ་པིང་ཀའི་སྒྲ་དབྱངས་དང་། །ཚངས་པའི་སྒྲ་དབྱངས་བསྒྲགས་པ་དང༌།།
ཤང་ཤང་ཏེའུའི་སྒྲ་དབྱངས་གྲགས། །ལྷ་དབང་སྒྲ་དབྱངས་ལྟར་སྙན་དང་། །རྔ་ཡི་སྒྲ་དང་མ་
ཁེངས་པ། །མི་དམའ་བ་དང་དེ་བཞིན་དུ། །སྒྲ་ཀུན་གྱི་ནི་རྗེས་སུ་ཞུགས། །ཚིག་ཟུར་ཆགས་
པ་མེད་པ་དང་། །མ་ཚང་མེད་དང་མ་ཞུམ་པ། །མི་ཞན་པ་དང་རབ་ཏུ་དགའ། །ཁྱབ་དང་ཐ་བ་
བཅས་པའི་ཆེད། །རྒྱུན་ཆགས་པ་དང་འབེལ་པ་དང་། །སྒྲ་ཀུན་རྫོགས་པར་བྱེད་པ་དང༌། །
དབང་པོ་ཐམས་ཅད་ཚིམ་བྱེད་དང་། །མ་སྨད་པ་དང་མི་འགྱུར་བ། །མ་རྟོགས་པ་དང་འཁོར་
ཀུན་གྲགས། །ཀུན་གྱི་མཆོག་ལྡན་ལྡན་པའོ། །ཞེས་པ་བསྡུ་བའི་ཚིགས་བཅད་དོ། །གཞན་
ཡང་འཇམ་དཔལ་གྱིས་དྲིས་པའི་མདོར་གསུངས་པ་དེ་བཞིན་གཤེགས་པའི་ཕྱག་ཞབས་ཀྱི་
མཐིལ་ལ་རི་མོའི་རྗེས་ཀྱི་མཚན་བརྒྱད་བཅུ་དང༌། ཕལ་པོ་ཆེར་གསུངས་པ་དེ་བཞིན་
གཤེགས་པའི་དབུ་ནས་ཞབས་ཀྱི་བར་ལ་མཚན་སུམ་བཅུ་རྩ་གཉིས་ཀྱི་འཁོར་དུ་བྱུང་བའི་
མཚན་དགུ་བཅུ་རྩ་དྲུག་སྟེ་འདིར་ཡི་གེ་མངས་པས་འཇིགས་ནས་མ་བྲིས་པས་མདོ་དེ་དག་
བལྟ་བར་བྱའོ། །དེ་དག་ནི་གཟུགས་སྐུའི་ཡོན་ཏན་ཆེ་ལོང་བསྡུས་པ་ཡིན་ལ། རྒྱས་པར་ནི།
E，
- 2
3 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མདོ་དག་ལས། སངས་རྒྱས་ཡོན་ཏན་བསམ་མི་ཁྱབ། ཅེས་གསུངས་པ་ལྟར་བསམ་གྱིས་མི་
ཁྱབ་པོ། །
གསུམ་པ་ནི། དེ་ལྟར་བསྟན་པའི་སྐུ་གཉིས་ཀྱི་ཡོན་ཏན་ཐམས་ཅད་ལ་ཡང་བདེན་པ་
གཉིས་ཀྱི་རྣམ་དབྱེ་ཤེས་པར་བྱས་ནས། ཆོས་སྐུའི་ཡོན་ཏན་རྣམས་ལའང་ཀུན་རྫོབ་པ་ཆ་རེ་
ཡོད་པ་གཟུགས་སྐུ་ལ་ཚང་ཞིང་གཟུགས་སྐུའི་ཡོན་ཏན་རྣམ་ལའང་དོན་དམ་པ་ཆ་རེ་ཡོད་པ་
ཆོས་སྐུ་ལ་ཚང་སྟེ། མདོ་མང་པོར། སྤྲུལ་སྐུ་རྣམས་ལའང་སྟོབས་ལ་སོགས་པ་ཡོད་པར་
གསུངས་པ་དང་། སོར་ཕྲེང་ལ་ཕན་པ་ལ་སོགས་པར་བདེ་གཤེགས་སྙིང་པོ་ལའང་མཚན་
དཔེ་ལ་སོགས་པ་ཡོད་པར་གསུངས་པས་སོ། །ཐེག་པ་ཆེན་པོ་རྒྱུད་བླ་མའི་བསྟན་བཅོས་དཀོན་
མཆོག་གི་རིགས་རྣམ་པར་དབྱེ་བ་ལས་ཡོནཏན་གྱི་སྐབས་ཏེ་གསུམ་པའི་འགྲེལ་པའོ།། །།
ile
༈ བཞི་པ་ལ་གཉིས་ཀྱི་དང་པོ་སྤྱི་དོན་ལ་གསུམ་གྱི་དང་པོ་མཛད་པའི་རྒྱུ་ནི། རང་དོན་
མཐར་ཐུག་པ་སྟོབས་ལ་སོགས་པའི་ཆོས་རྫོགས་པར་ཐོབ་པ་དང༌། གཞན་དོན་ཆོས་ལ་
སེམས་ཅན་གདུལ་བའི་ཐབས་མཁྱེན་པ་དང་ཐུགས་རྗེའི་ཕ་རོལ་དུ་བྱོན་པ་སྟེ། མདོ་རྒྱན་དུ།
སངས་རྒྱས་ཆོས་ཀྱིས་ཤིན་ཏུ་རྫོགས་པའི་སྐུ་གང་ཡིན། །དམ་པའི་ཆོས་ལ་སེམས་ཅན་རབ་
གདུལ་མཁྱེན་པ་གང༌། །འགྲོ་བ་ཀུན་ལ་ཐུགས་བརྩེའི་ཕ་རོལ་ཕྱིན་པ་གང་། །སངས་རྒྱས་
ཉིད་དེ་འདིར་ནི་སྐྱབས་ཀྱི་མཆོག་ཏུ་འདོད། །ཅེས་སྐྱབས་བླ་ན་མེད་པའི་རྒྱུ་བཤད་པ་ལྟར་རོ། །
གཉིས་པ་མཛད་པའི་ཚུལ་ལ་བཞི། ཕྲིན་ལས་ཁྱབ། ལྷུན་གྱིས་གྲུབ། རྒྱུན་མི་འཆད། མཛད་
པ་ཟབ་པའི་ཚུལ་ལོ། །དང་པོ་ནི། ནམ་མཁའགཟུགས་ཐམས་ཅད་ལ་ཁྱབ་པ་ལྟར་རྒྱལ་བའི་
མཛད་པ་སེམས་ཅན་ཀུན་ལ་ཁྱབ་སྟེ། དེར། ཇི་ལྟརནམ་མཁའ་རྟག་ཏུ་ཀུན་སོང་འདོད། །དེ་
བཞིན་དེ་ཡང་རྟག་ཏུ་ཀུན་སོང་འདོད། །ཇི་ལྟར་ནམ་མཁའ་གཟུགས་གྱུར་ཀུན་དུ་སོང་། །དེ་
-
） 2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
བཞིན་དེ་ཡང་སེམས་ཅན་ཚོགས་ཀུན་སོང་། །ཞེས་སོ། །ཀུན་ཏུ་སོང་ན་འགའ་ཞིག་གིས་མི་
མཐོང་བ་ཅི་ཞེ་ན། དེར། ཇི་ལྟར་ཆུ་ཡི་སྣོད་ཆག་ན། །ཟླ་བའི་གཟུགས་བརྙན་མི་སྣང་བ། །དེ་
བཞིན་སེམས་ཅན་ངན་པ་ལ། །སངས་རྒྱས་གཟུགས་ཀྱང་མི་སྣང་ངོ༌། །ཞེས་སོ། །འོ་ན་སྣང་
བའི་རྒྱུ་གང་ཞེ་ན། བུད་ཤིང་ཡོད་ན་མེ་འབར་གྱི་མེད་ན་མི་འབར་བ་ལྟར་གདུལ་བྱ་དག་པ་
ཡོད་ན་སྣང་ལ་མེད་ན་མི་སྣང་སྟེ། དེར། ཇི་ལྟར་མེ་ནི་གཞན་དུ་འབར། །གཞན་དུ་ཞི་བར་
འགྱུར་པ་ལྟར། །དེ་བཞིན་སངས་རྒྱསརྣམས་ལ་ཡང་། །སྣང་དང་མི་སྣང་ཤེས་པར་བྱ། །ཞེས་
སོ༑ །
གཉིས་པ་ནི། ལྷའི་རྔ་མ་བརྡུངས་ཀྱང་སྒྲ་འབྱུང་བ་དང་ནོར་བུ་འབད་རྩོལ་མེད་ཀྱང་འོད་
སྟོན་པ་ལྟར་རྒྱལ་བའི་མཛད་པ་རྩོལ་མེད་ལྷུན་གྱིས་གྲུབ་སྟེ། དེར། ཇི་ལྟར་རྔ་དག་མ་
བརྡུངས་པར། །སྒྲ་ནི་ཀུན་ཏུ་འབྱུང་བ་ལྟར། །དེ་བཞིན་རྒྱལ་བ་གཟའ་མེད་པར། །བཤད་པ་
དག་ནི་ཀུན་ཏུ་འབྱུང་། །ཇི་ལྟར་ནོར་བུ་འབད་མེད་པར། །རང་གི་འོད་ནི་སྟོན་པ་ལྟར། །
སངས་རྒྱས་རྣམས་ཀྱང་གཟའ་མེད་པར། །དེ་བཞིན་མཛད་པ་ངེས་པར་སྟོན། །ཞེས་སོ། །
གསུམ་པ་ནི། ནམ་མཁའ་ལ་རྒྱུན་དུ་འཇིག་རྟེན་གྱི་བྱ་བ་གཞན་དང་གཞན་འབྱུང་ཞིང་འཇིག་
པ་ལྟར་རྒྱལ་བའི་མཛད་པ་རྒྱུན་མི་འཆད་དེ། དེར། ཇི་ལྟར་མཁའ་ལ་འཇིག་རྟེན་གྱི། །བྱ་བ་
རྒྱུན་མི་འཆད་པར་སྣང་། །དེ་བཞིན་ཟག་མེད་དབྱིངས་ན་ཡང་། །རྒྱལ་བའི་མཛད་པ་རྒྱུན་མི་
འཆད། །ཇི་ལྟར་ནམ་མཁར་རྟག་ཏུ་ནི། །བྱ་བ་ཉམས་ཤིང་འབྱུང་པ་ལྟར། །དེ་བཞིན་ཟག་
མེད་དབྱིངསན་ཡང་། །སངས་རྒྱས་ཕྲིན་ལས་སྐྱེ་ཞིང་འབྲི། །ཞེས་སོ། །
བཞི་པ་ལ་བཅུ། སྟོབས་སོགས་ཆོས་ཀུན་འབྱུང་བས། སེམས་ཅན་སྨིན་པར་མཛད་པས།
ཚོགས་གཉིས་མཐར་ཐུག་གྱུར་པས། དམ་ཆོས་སྟོན་པར་མཛད་པས། སྤྲུལ་པ་ལ་སོགས་
མཛད་པས། ཡེ་ཤེས་དུས་གཅིག་འབྱུང་བས། རྣམ་པར་རྟོག་པ་མེད་པས། ཡེ་ཤེས་སྣ་ཚོགས་
- ? 3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྣང་བས། སྐབས་འགར་འཇུག་པ་མེད་པས། གཞན་ལས་ཁྱད་པར་འཕགས་པསཟབ་པའོ།།
དང་པོ་ནི། དེར། སྟོབས་སོགས་སངས་རྒྱས་ཆོས་རྣམས་ལ། །བྱང་ཆུབ་རིན་ཆེན་འབྱུང་
གནས་འདྲ། །ཞེས་སོ། །གཉིས་པ་ནི། དེར། འགྲོ་བའི་དགེ་བའི་ལོ་ཏོག་ལ། །སྤྲིན་ཆེན་དང་
ཡང་འདྲ་བར་འདོད། །ཅེས་སོ། །གསུམ་པ་ནི། དེར། བསོད་ནམས་ཡེ་ཤེས་རབ་རྫོགས་
ཕྱིར། །ཟླ་བ་ཉ་བ་ལྟ་བུར་འདོད། །ཅེས་སོ། །བཞི་པ་ནི། དེར། ཡེ་ཤེས་སྣང་བར་བྱེད་པའི་
ཕྱིར། །ཉི་མ་ཆེན་པོ་འདྲ་བར་འདོད། །ཅེས་སོ། །ལྔ་པ་ནི། དེར། ཇི་ལྟར་ཉི་མའི་དཀྱིལ་
འཁོར་གྱི། །འོད་ཟེར་དཔག་ཏུ་མེད་འདྲེས་ཤིང་། །རྟག་ཏུ་བྱ་བ་གཅིག་ལ་འཇུག །འཇིག་
རྟེན་ལ་ཡང་སྣང་བར་བྱེད། །དེ་བཞིན་ཟག་མེད་དབྱིངས་ན་ཡང་། །སངས་རྒྱས་དཔག་ཏུ་
མེད་འདྲེས་ཤིང་། །མཛད་པ་གཅིག་ནི་མཛད་པ་ལ། །ཡེ་ཤེས་སྣང་བ་མཛད་པར་འདོད། །
ཅེས་ཏེ། ཉི་མའི་འོད་ཟེར་རྣམས་འདྲེས་ནས་སྨིན་པ་ལ་སོགས་པའི་བྱ་བ་གཅིག་བྱེད་པ་ལྟར་
སངས་རྒྱས་རྣམས་འདྲེས་ནས་སྤྲུལ་པ་ལ་སོགས་པའི་མཛད་པ་གཅིག་མཛད་དོ། །དྲུག་པ་ནི།
དེར། དཔེར་ན་ཉི་མའི་འོད་ཟེར་གཅིག །བྱུང་ན་འོད་ཟེར་ཀུན་འབྱུང་བ། །དེ་བཞིན་སངས་
རྒྱས་རྣམས་ཀྱི་ཡང་། །ཡེ་ཤེས་འབྱུང་བར་ཤེས་པར་བྱ། །ཞེས་སོ། །བདུན་པ་ནི། དེར། ཇི་
ལྟར་ཉི་མའི་འོད་ཟེར་དག །འཇུག་ལ་བདག་གིར་བྱ་བ་མེད། །དེ་བཞིན་སངས་རྒྱས་ཡེ་ཤེས་
ཀྱང་། །འཇུག་ལ་བདག་གིར་མཛད་མི་མངའ། །ཞེས་སོ། །བརྒྱད་པ་ནི། དེར། ཉི་མའི་འོད་
ཟེར་གཅིག་བཏང་བས། །འགྲོ་བ་སྣང་བ་བྱེད་པ་ལྟར། །དེ་བཞིན་ཤེས་བྱ་ཐམས་ཅད་ལ།།
སངས་རྒྱས་ཡེ་ཤེས་གཅིག་ཆར་སྣང་། །ཞེས་ཏེ། ཤེས་བྱ་སྣ་ཚོགས་ལ་སྣང་བས་ཡེ་ཤེས་སྣ་
ཚོགས་ཞེས་བྱའོ། །དགུ་པ་ནི། དེར། ཇི་ལྟར་ཉི་མའི་འོད་ཟེར་རྣམས། །སྤྲིན་ལ་སོགས་པས་
བསྒྲིབས་པར་འདོད། །དེ་བཞིན་སངས་རྒྱས་ཡེ་ཤེས་རྣམས། །སེམས་ཅན་གྱི་ནི་ཉེས་པས་
- 2
3
4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼
བསྒྲིབས། །ཞེས་ཏེ། སེམས་ཅན་གྱི་ཉེས་པ་སྙིགས་མ་ལྔ་ལ་སོགས་པས་བསྒྲིབས་ན་མི་སྣང་
བས་ཡེ་ཤེས་སྐབས་འགར་མི་འཇུག་པའོ། །བཅུ་པ་ནི། དེར། ཇི་ལྟར་མདུད་པའི་དབངགིས་
ན༑ ་གོས་ལ་མཚོན་བཀྲ་མི་བཀྲ་བ། །དེ་བཞིན་འཕེན་པའི་དབང་གིས་ན། །གྲོལ་བའི་ཡེ་
ཤེས་བཀྲ་མི་བཀྲ། །ཞེས་ཏེ། ཉན་རང་དང་སངས་རྒྱས་ཀྱི་ཡེ་ཤེསརྣམསརྣམ་པར་གྲོལ་བར་
འདྲ་ཡང་། སངས་རྒྱས་ཀྱི་ཡེ་ཤེས་ནི་གཞན་དོན་མཛད་པར་དགོངས་པའི་འཕེན་པའི་དབང་
གིས་གཞན་དོན་འབྱུང་བས་བཀྲབའི་ཕྱིར་ཁྱད་པར་འཕགས་སོ། །
གསུམ་པ་མཛད་པའི་འབྲས་བུ་ནི། དེར། འདི་ན་འཇིག་རྟེན་ཕྱོགས་ཕྱོགས་རྒྱལ་
པའི་ལེགས་བཤད་པས། །དགེ་བ་འཕེལ་བའི་འཇིག་རྟེན་རྣམ་དག་མཆོག་ཏུ་འགྲོ། །དགེ་བ་
མབསགས་དགེ་བ་འཕེལ་བའི་མཆོག་ཏུ་འགྲོ། །དེ་ལྟར་མ་སྨིན་སྨིན་པ་རྟག་འགྲོའང་མ་ལུས་
མིན། །ཞེསཏེ་སངས་རྒྱས་ཀྱི་ཆོས་བསྟན་པས། དགེ་བ་བསགས་པརྣམསརྣམ་པར་གྲོལ་བ་
དང་དགེ་བ་བསགས་པ་རྣམས་དགེ་བ་བསགས་པར་འགྲོ་བས་མ་སྨིན་པ་རྣམས་སྨིན་པར་
འགྲོ་ཡང་སེམས་ཅན་མ་ལུས་པར་མི་འགྱུར་ཏེ་མཐའ་ཡས་པའི་ཕྱིར་རོ། །གཉིས་པ་གཞུང་
དོན་ལ་གཉིས། རྒྱལ་བའི་མཛད་པ་ལྷུན་གྲུབ་རྒྱུན་མི་འཆད་པར་འབྱུང་ཚུལ། དེ་ལ་ཐེ་ཚོམ་
སྤང་ཕྱིར་དཔེ་དགུ་རྒྱས་པར་བསྟན་པའོ། །དང་པོ་ལ་གཉིས་ཀྱིདང་པོ་མདོར་བསྟན་ནི།
གདུལ་བྱའི་ཁམས་རིགས་སྣ་ཚོགས་དང་། དེ་གདུལ་བའི་ཐབས་ཞི་དྲག་ལ་སོགས་པའི་རྣམ་
པ་དང་ནི། གདུལ་བྱའི་ཁམས་སོ་སོ་ཉིད་ཀྱི་གདུལ་བའི་བྱ་བ་བསྒྲུབ་དགོས་མངོན་མཐོ་ངེས་
ལེགས་ལ་སོགས་པ་དང་། གདུལ་བྱདེགནས་པའི་ཡུལ་དང་། འདུལ་བའི་དུས་སུ་བབས་པ་
ན་གཤེགས་པ་ལ་ཁྱབ་བདག་སངས་རྒྱས་ནི་རྟག་ཏུ་འབད་རྩོལ་མེད་པར་ལྷུན་གྱིསགྲུབ་པར་
འཇུག་གོ །ཞེས་པ་ཕྲིན་ལས་ལྷུན་གྱིས་གྲུབ་པ་མདོར་བསྟན་པའོ། །ཕྲིན་ལས་རྒྱུན་མི་འཆད་
པ་ནི་དོན་དྲུག་གིས་བསྟན་ཏེ། ས་བཅུ་ནི་ཡོནཏན་རིན་ཆེན་མཆོག་གི་ཚོགས་དང་ལྡན་ཞིང་ཡེ་
- 2 3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་ཀྱི་ཆུས་གང་བས་རྒྱ་མཚོ་དང་འདྲ་བ་སྟེ་འཁོར་བ་ནས་ངེས་པར་འབྱིན་པའི་རྒྱུ་དང་།
བསོད་ནམས་དང་ཡེ་ཤེས་ཀྱི་ཚོགས་གཉིས་ནི་ལུས་སྨིན་པར་བྱེད་པས་ཉི་འོད་དང་འདྲ་བ་
ཅན་ནི་ངེས་འབྱིནཏེ་རྟོན་པའི་རྒྱུ་སྟེ། ས་དང་ཚོགས་གཉིས་དཔེ་འདིས་འགྲོ་བར་བྱེད་པ་ལམ་
གྱི་ཐེག་པ་མ་ལུས་ངེས་པར་བསྒྲུབས་ཏེ་བྱང་ཆུབ་ཐོབ་པར་བྱེད་དོ། །ཐེག་པ་དེའི་འབྲས་བུ་
བྱང་ཆུབ་ནི་མཐའ་དང་དབུས་ཀྱི་ཚད་གཟུང་དུ་མེད་ཅིང་རྒྱ་ཆེ་བས་ནམ་མཁའ་ལྟར་ཀུན་ལ་
ཁྱབ་པ་དང་། བྱང་ཆུབ་དེ་ཡི་ཡོངས་སུ་འཛིན་པ་སེམས་ཅན་ནི། ཆོས་སྐུའི་སངས་རྒྱས་ཉིད་
བདེ་གཤེགས་སྙིང་པོ་ནི་ཡོན་ཏན་དྲི་མ་མེད་པ་སྔོན་ནས་ཡོད་པས་གཏེར་དང་འདྲ་བ་སེམས་
ཅན་ཀུན་ལ་ཁྱད་མེད་དུ་རྣམ་པརགཟིགས་ནས་རྗེས་སུ་འཛིན་པ་དང་། བྱང་ཆུབ་དེའི་སྒྲིབ་པ་
ནི་ཉོན་མོངས་པདང་ཤེས་བྱའི་སྒྲིབ་པ་སྒྲིབ་པར་བྱེད་པས་སྤྲིན་གྱི་དྲ་བ་དང་འདྲ་བ་སྒྲིབ་པ་དེ་
སེལ་བའི་རྐྱེན་ནི་སངས་རྒྱས་རྣམས་ཀྱི་ཐུགས་རྗེའི་ནུས་པ་སྒྲིབ་གཉིས་ཀྱི་སྤྲིན་འཐོར་བར་
བྱེད་པས་རླུང་དང་འདྲ་བ་དག་གིས་སྒྲིབ་གཉིས་ཀྱི་སྤྲིན་རྣམ་པར་གཏོར་བ་སྟེ་དྲུག་གོ །དེ་
ལྟར་དཔེ་དྲུག་གིས་མཚོན་པའི་དོན་དྲུག་ཚང་བས་ན་རྒྱལ་བའི་མཛད་པ་རྒྱུན་མི་འཆད་དེ། ས་
དང་ཚོགས་གཉིསནི་གཞན་ངེས་པར་འབྱིན་པ་དང་དེ་རྟོན་པར་བྱེད་པས་གཞན་དོན་གྱི་དབང་
གིས་འབྱུང་བ་དང་། སེམས་ཅན་དང་བྱང་ཆུབ་ཀྱིས་བདག་གཞན་མཉམ་པར་གཟིགས་ནས་
གཞན་དོན་མཛད་པ་དང་། སྒྲིབ་པ་དང་ཐུགས་རྗེ་གཉིས་ཀྱིས་སྒྲིབ་པ་མ་ཟད་བར་དུ་ཐུགས་
རྗེ་འཇུག་པས་མཛད་པ་རྫོགས་མི་སྲིད་པས་སོ། །དེ་ལྟར་བཤད་པ་ནི། འོག་ཏུ། གཞན་གྱི་
དབང་གིས་ངེས་འབྱུང་དང་། ཞེས་སོགས་ཀྱིས་གསལ་ལོ། ། །
གཉིས་པ་རྒྱས་བཤད་ལ་གཉིས། ཕྲིན་ལས་ལྷུན་གྱིས་གྲུབ། ཕྲིན་ལས་རྒྱུན་མི་འཆད་
ཚུལ་ལོ། །དང་པོ་ནི། གདུལ་བྱའི་རིགས་གང་ཞིག་གི་འདུལ་ཐབས་གང་གིས། འདུལ་བའི་
，
-
，
• 2 36 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
བྱ་བ་བསྒྲུབ་དགོས་གང་ལ། ཡུལ་གང་དུ། དུས་གང་གི་ཚེ་གཤེགས་པར་མཛད་ཀྱང༌། དེའི་
རྣམ་པར་རྟོག་པ་དང་། རྩོལ་བ་སྐྱོ་བ་མེད་པའི་ཕྱིར། ཐུབ་པས་མཛད་པ་ནི་རྟག་ཏུ་ལྷུན་གྱིས་
གྲུབ་པ་ཡིན་ནོ། །དེ་དག་བཤད་པ་གདུལ་བྱའི་ཁམས་ནིགང་ཞིག་གི་སྟེགང་གི་ཞེས་པའི་དོན་
ནོ༑ ༑འདུལ་བའི་ཐབས། མང་པོན་གང་དང་གང་གིས་སོ། །འདུལ་བའི་བྱ་བ་གང་ཡིན་པ་ནི་
འདུལ་བའི་བྱགང་གང་དུ་ནིགང་ཚེ་ཞེས་པ་གཉིས་རིམ་པ་ལྟར་ཡུལདང་དུས་དེ་དག་ཡིན་ནོ།།
གཉིས་པ་ལ་གཉིས། རྟོག་པ་མེད་པའི་གནས་དྲུག་རྒྱས་པར་བཤད་པ། གནས་དྲུག་ལྡན་
པས་ཕྲིན་ལས་རྒྱུན་ཆད་མེད་ཚུལ་ལོ། །དང་པོ་ལ་གསུམ་གྱི་དང་པོ་གནས་དྲུག་རྟོག་པ་མེད་
པར་བསྟན་པ་ནི། སེམས་ཅན་འཁོར་བ་ནས་ངེས་པར་འབྱིན་པ་དང་། ངེས་འབྱིན་དེའི་རྟོན་
པ་སྟེ་དེ་ངེས་པར་འགྲུབ་པའི་རྒྱུ་རྐྱེན་དང་། གཉིས་པོ་དེའི་འབྲས་བུ་དང་། འབྲས་བུ་དེའི་
ཡོངས་སུ་འཛིན་པ་སྟེ་གཟུང་བྱ་དང་། གཟུང་བྱ་དེ་ལ་ཡོད་པའི་ཁམས་ཀྱི་སྒྲིབ་པ་དང་། སྒྲིབ་
པ་དེ་གཅོད་པར་བྱེད་པའི་རྐྱེན་ཏེ་དྲུག་ལ་ནི་རྣམ་པར་རྟོག་པ་མེད་པར་རྟག་ཏུ་ལྷུན་གྱིས་གྲུབ་
པའི་ཕྱིར་ཕྲིན་ལས་རྒྱུན་མི་འཆད་པར་འགྱུར་རོ། །
གཉིས་པ་གནས་དྲུག་སོ་སོའི་ངོ་བོ་བརྗོད་པ་ནི། ངེས་པར་འབྱིན་པ་ཞེས་པ་ནི་ས་བཅུ་
སྟེ༑ ཚོགསགཉིས་དག་ནི་ངེས་འབྱིན་དེའི་རྒྱུའམ་རྟོན་པའོ། །གཉིས་པོ་དེའི་འབྲས་བུ་ནི་བྱང་
ཆུབ་མཆོག་ཡིན་ཏེ། བྱང་ཆུབ་དེ་སེམས་ཅན་ལ་ཡོད་པ་ནི་ཡོངས་སུ་འཛིན་པའོ། །སེམས་
ཅན་དེའི་སྒྲིབ་པ་ནི་མཐའ་ཡས་པའི་ཉོན་མོངས་དང་ཉེ་བའི་ཉོན་མོངས་བག་ཆགས་དང་
བཅས་པ་རྣམས་སོ། །དུས་ཀུན་ཏུ་ནི་སྒྲིབ་པ་དེ་འཇོམས་པའི་རྐྱེན་ནི་སངས་རྒྱས་ཀྱི་ཐུགས་རྗེ་
ཆེན་པོ་ཡིན་ནོ། །གསུམ་པ་གནས་དྲུག་དཔེ་དང་སྦྱར་ཏེ་བཤད་པ་ནི། ངེས་འབྱིན་ལ་སོགས་
པ་གནས་དྲུག་པོ་ནི་འདི་དག་རྣམས་གོ་རིམ་ཇི་ལྟ་བ་བཞིན་དུ། དཔེར་ན་རྒྱ་མཚོ་དང་ཉི་མ་
དང་ནི་ནམ་མཁའ་དང་གཏེར་དང་སྤྲིན་དང་རླུང་བཞིན་དུ་འདྲ་བར་ཤེས་པར་བྱའོ། །དཔེ་དེ་
- 23 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དག་འདྲ་བའི་རྒྱུ་ཅི་ཞེ་ན། ཡེ་ཤེས་ཀྱི་ཆུ་དང་གཟུངས་ལ་སོགས་པའི་ཡོན་ཏན་གྱི་རིན་ཆེན་
དང་ལྡན་པའི་ཕྱིར་ས་རྣམས་ནི་རྒྱ་མཚོ་བཞིན་ནོ། །སེམས་ཅན་ཐམས་ཅད་ཀྱི་ཉེ་བར་འཚོ་བ་
ཡིན་པའི་ཕྱིར་ཚོགས་གཉིས་དག་ནི་ཉི་མ་བཞིན་ནོ། །རྒྱ་ཆེ་བ་དང་མཐའ་དང་དབུས་མེད་པའི་
ཕྱིར་བྱང་ཆུབ་ནི་ནམ་མཁའི་ཁམས་བཞིན་ནོ། །ཡང་དག་པར་རྫོགས་པའི་སངས་རྒྱས་ཀྱི་
ཆོས་ཉིད་ཀྱི་ནོར་གདོད་མ་ནས་ཡོད་པའི་ཕྱིར་སེམས་ཅན་གྱི་ཁམས་ནི་གཏེར་དང་འདྲའོ། །
གློ་བུར་པ་ཡིན་པ་དང་ཁམས་ལ་ཁྱབ་པར་སྒྲིབ་པ་དང་གཤིས་ལུགས་ལ་མ་གྲུབ་པའི་ཕྱིར་
ཁམས་དེའི་སྒྲིབ་བྱེད་ཉོན་མོངས་རྣམས་སྤྲིན་གྱི་ཚོགས་བཞིན་ནོ། །སྒྲིབ་པའི་སྤྲིན་དེ་འཐོར་
བར་ནི་ཉེ་བར་གནས་པའི་ཕྱིར་སངས་རྒྱས་ཀྱི་ཐུགས་རྗེ་ནི་མི་བཟད་པ་དྲག་པོའི་རླུང་དང་
འདྲའོ། །གཉིས་པ་ནི། མཛད་པ་རྒྱུན་མི་འཆད་པའི་རྒྱུ་དྲུག་ལས་ས་དང་ཚོགས་གཉིསགཉིས་
ནི་གཞན་གདུལ་བྱའི་དབང་གིས་ངེས་པར་འབྱུང་བ་སྟེ་མཛད་པ་རྒྱུན་མིའཆད་པའི་རྒྱུ་བསྟན་
པ་དང་། བྱང་ཆུབ་དང་སེམས་གཉིས་ནི་བདག་དང་སེམས་ཅན་ཐམས་ཅད་སྙིང་པོ་ཅན་དུ་
མཚུངས་པར་གཟིགས་པ་སྟེ་མཛད་པ་རྒྱུན་མི་འཆད་པའི་ཆོས་ཉིད་ཐོབ་པ་བསྟན་པ་དང༌།
སྒྲིབ་པ་དང་ཐུགས་རྗེ་གཉིསནི་སྒྲིབ་པ་མ་ཟད་བར་དུ་མཛད་པ་འཇུག་པས་མཛད་པ་ཡོངས་སུ་
མ་རྫོགས་པ་སྟེ་མཛད་པ་རྒྱུན་མི་འཆད་པའི་འབྲས་བུ་སྒྲུབ་པར་མཛད་པ་བསྟན་པས། གསུམ་
པོ་དེའི་ཕྱིར་འཁོར་བ་ཇི་སྲིད་གནས་པ་དེ་སྲིད་དུ་མཛད་པ་ཕྲིན་ལས་རྒྱུན་མི་འཆད་དོ། །
གཉིས་པ་ལ་གསུམ། འབད་རྩོལ་མེད་ཀྱང་ཕྲིན་ལས་སྣ་ཚོགས་སྣང་བ་དཔེ་ཡིས། སྣ་
ཚོགས་སྣང་ཡང་ཆོས་སྐུ་སྐྱེ་འཇིག་མེད་ཚུལ་དཔེ་ཡིས། མཚུངས་དང་མི་མཚུངས་སྦྱར་བས་
དཔེ་དགུའི་གོ་རིམ་ངེས་པར་བསྟན་པའོ། །དང་པོ་ལ་གཉིས། རྒྱལ་བའི་ཕྲིན་ལས་དཔེ་ཡིས་
བསྟན་པ། དཔེ་ཡིས་བསྟན་པའི་རྒྱུ་མཚན་བསྡུ་བའོ། །དང་པོ་ལ་གཉིས་ཀྱི་དང་པོ་མདོར་
2 38 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
བསྟན་ནི། སྐྱེས་འགག་མེད་པས་ཕྱེ་བ་ནི་སངས་རྒྱས་སུ་བརྗོད་པས་འདུས་མ་བྱས་ལ་འཇུག་
པ་མེད་ན། སངས་རྒྱས་དེ་ལྷུན་གྱིས་གྲུབ་ཅིང་རྣམ་རྟོག་མེད་པར་མཛད་པ། འཇུག་པ་རྒྱུན་མི་
འཆད་སྙམ་དུ་ཐེ་ཚོམ་སྐྱེ་བ་བསལ་བའི་ཕྱིར། སངས་རྒྱས་ཀྱི་ཡུལ་བསམ་གྱིས་མི་ཁྱབ་པ་ལ་
མོས་པ་བསྐྱེད་པའི་དོན་དུ་དཔེ་བསྟན་པ། བརྒྱ་བྱིན་གྱི་གཟུགས་བརྙན་དང་སུམ་བཅུ་རྩ་
གསུམ་པའི་རྣམ་པར་རྒྱལ་བའི་ཁང་བཟངས་ཀྱི་སྟེང་གི་བར་སྣང་ལ་ཡོད་པ་རྔ་བོ་ཆེ་ཆོས་ཀྱི་སྒྲ་
དབྱངས་དང་སྤྲིན་དང་ཚངས་པའི་སྣང་བདང་ཉི་མདང་ཡིད་བཞིན་གྱི་ནོར་བུ་རིན་ཆེན་བཞིན་
དང་། དེ་བཞིན་གཤེགས་པ་ནི་སྒྲ་བརྙན་བཞིན་དང་ནམ་མཁའ་དང་ནི་ས་བཞིན་དུ་རྣམ་རྟོག་
མེད་ཀྱང་གཞན་དོན་ལྷུན་གྲུབ་ཏུ་འབྱུང་བ་ཡིན་ནོ། །གཉིས་པ་རྒྱས་བཤད་ལ་དགུ། སྐུ་ཡི་
སྣང་བ་བརྒྱ་བྱིན་གཟུགས་བརྙན། གསུང་གི་སྣང་བ་ལྷ་ཡི་རྔ་སྒྲ། མཁྱེན་བརྩེས་ཁྱབ་པ་ཆར་
ལྡན་སྤྲིན་དང་། སྣ་ཚོགས་སྤྲུལ་པ་ཚངས་པ་ཆེན་པོ། ཡེ་ཤེས་སྤྲོ་བ་ཉི་མའི་དཀྱིལ་འཁོར།
ཐུགས་ཀྱི་གསང་བརྟོག་མེད་ནོར་བུ། གསུང་གི་གསང་བ་བརྗོད་མེད་སྒྲ་བརྙན། སྐུ་ཡིགསང་
བ་འཇིག་མེད་ནམ་མཁའ། དགེ་བའི་གཞིར་གྱུར་ཕྲིན་ལས་ས་གཞི་འདྲ་བའོ། །དང་པོ་ལ་
གཉིས། རྟོག་པ། སྐྱེ་འཇིག་མེད་ཚུལ་ལོ། །དང་པོ་ལ་གཉིས། དཔེ་དོན། རྒྱས་པར་བཤད་
པའོ། །དང་པོ་ལ་གསུམ། ས་གཞི་དག་པ་ལ་བརྒྱ་བྱིན་གྱི་གཟུགས་བརྙན་སྣང༌། དེ་མཐོང་
ནས་སྐྱེ་བོ་རྣམས་དེ་ལ་སྨོན་པར་བྱེད། སྣང་བ་དེ་མི་རྟོག་ཀྱང་དེ་དག་ལ་དོན་བྱེད་ཚུལ་ལོ། །
དང་པོ་ནི། ཇི་ལྟར་བེདཱུརྱ་དག་པའི་རང་བཞིན་དུ་འཛམ་བུ་གླིང་གི་ས་སྟེང་འདི་གྱུར་ཏེ། གཞི་
དེ་རྣམ་པར་དག་པའི་ཕྱིར་ལྷའི་དབང་པོ་བརྒྱ་བྱིན་དེ་སྣང་སྟེ། དེ་ཡང་ལྷའི་བུ་དང་བུ་མོའི་
ཚོགས་ཀྱི་འཁོར་དང་བཅས་པ་དང༌། བརྒྱ་བྱིན་གྱི་ཕོ་བྲང་རྣམ་པར་རྒྱལ་བའི་ཁང་བཟངས་
དང༌། ལྷ་གནས་དེ་ལས་གཞན་གྲོང་ཁྱེར་བལྟ་ན་སྡུག་གམ་ཉེ་དབང་པོ་གཉིས་ཀྱི་གནས་དག་
དང༌། ལྷ་དེའི་གཞལ་ཡས་ཁང་ཕལ་བའམ་བརྒྱ་བྱིན་སྤྱོད་ཡུལ་དུ་འགྲོ་བ་ན་ཤིང་རྟས་འདྲེན་
- 23 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་གཞལ་ཡས་ཁང་སྣ་ཚོགས་དང་། ལྷ་རྫས་ཀྱི་ལོངས་སྤྱོད་བདུད་རྩི་དང་གོས་ལ་སོགས་པ་
རྣམ་པ་མང་པོ་ཡང་གཞི་དེར་མཐོང་ངོ་། །
གཉིས་པ་ནི། སྣང་བ་བྱུང་བ་དེ་ནས་སྐྱེས་པ་དང་བུད་མེད་ཀྱི་ཚོགས་འཛམ་གླིང་གི་སའི་
སྟེང་ན་གནས་པ་རྣམས་ལྷའི་སྣང་བ་དེ་ནི་མཐོང་བར་གྱུར་ཏེ། ངེད་ཀྱང་རིང་པོ་མི་ཐོགས་
པར་ལྷའི་དབང་པོ་འདི་འདྲར་གྱུར་ཅིག་ཅེས་དེ་འདྲའི་སྨོན་ལམ་འདེབས་པར་བྱེད་ཅིང་། ལྷ་
དབང་དེ་འདྲ་ཐོབ་པར་བྱ་བའི་དོན་དུ་དགེ་བ་མེ་ཏོག་དང་སྤོས་འབུལ་བདང་བསྙེན་གནས་ལ་
སོགས་པ་ནི་ཡང་དག་པར་བླངསཏེ་གནས་པར་གྱུར་ཏོ། །གསུམ་པ་ནི། སྐྱེས་པ་བུད་མེད་ཀྱི་
ཚོགས་དེ་དག་དགེ་བའི་ལས་བླངས་པ་དེས་ན་བརྒྱ་བྱིན་འདི་སྣང་བ་ཙམ་ཡིན་གྱི་ལྷ་དབང་
དངོས་མ་ཡིནནོ་ཞེས་དེ་ལྟ་བུར་ཤེས་པ་མེད་ཀྱང་ས་སྟེང་ནས་ཤི་འཕོས་ཏེ་སུམ་བཅུ་རྩ་གསུམ་
གྱི་ལྷ་རུ་སྐྱེ་བར་འགྱུར་རོ། །སྣང་བདེནི་ཤིན་ཏུ་ཡང་འཛམ་གླིང་པརྣམས་དགེ་བ་ལ་དགོད་དོ་
སྙམ་པའི་ཀུན་སློང་གི་རྟོག་པ་མེད་ཅིང་འབད་རྩོལ་གྱི་གཡོ་བ་མེད་དོ། །དེ་ལྟ་མོད་ཀྱིས་ཀྱང་
ས་སྟེང་ན་དོན་ཆེན་པོ་འགྲུབ་པའི་ཚུལ་གྱིས་ནི་ཉེ་བར་གནས་སོ། །གཉིས་པ་ལ་གསུམ།
སེམས་དག་ན་རྒྱལ་བའི་སྐུ་སྣང་། དེ་མཐོང་ནས་དེ་ཡི་རྒྱུ་ལེན། སྣང་བ་དེ་དོན་ཆེན་པོར་
འགྱུར་ཚུལ་ལོ། །དང་པོན། དཔེ་དེ་བཞིན་དུ་གདུལ་བྱའི་སེམས་དད་པ་ལ་སོགས་པ་ལ་ཉེས་
པའི་དྲི་མ་མེད་པ་ཅན། དད་པ་ལ་སོགས་པའི་ཡོན་ཏན་བསྒོམས་པའི་གདུལ་བྱ་རང་གི་
སེམས་ལ་སྣང་བ་འབྱང་སྟེ། གང་ཞེ་ན་རྫོགས་པའི་སངས་རྒྱས་ཀྱི་གཟུགས་སྐུ་མཚན་དང
དཔེ་བྱད་དང་ལྡན་པ་གཤེགས་པས་སྐུ་འཆག་པ་དང་ནི་འགྲེང་སྟེ། བཞེངས་པ་དང་སྟན་ལ་
བཞུགས་པ་དང་ནི་མནལ་པ་ལ་སོགས་པས་གཟིམས་པ་དང་། དེ་ལ་སོགས་པ་སྐུ་སྤྱོད་ལམ་
སྣ་ཚོགས་མཛད་པ་ཅན་དང་། གསུང་གིས་ཞི་བ་མྱང་འདས་ཀྱི་ཆོས་ནི་གསུང་པ་དང་། ཆོས་
t
- 2
4 () -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
མི་གསུང་བར་ཐུགས་ཏིང་ངེ་འཛིན་ལ་མཉམ་པར་བཞག་པར་གྱུར་བ་དང་། རྫུ་འཕྲུལ་གྱི་ཆོ་
འཕྲུལ་རྣམ་པ་སྣ་ཚོགས་དག་མཛད་པ་འོད་དང་གཟི་མདངས་ཆེན་པོ་ཅན་དུ་སེམས་ཅན་
སེམས་དག་པརྣམས་ཀྱིས་མཐོང་བར་འགྱུར་རོ། །
གཉིས་པ་ནི། གཟུགས་སྐུ་དེ་མཐོང་ནས་ཀྱང་སངས་རྒྱས་ཐོབ་པར་འདོད་པ་དང་ལྡན་པ་
རྣམས་སངས་རྒྱས་ཐོབ་པར་བྱ་བ་ཉིད་ཀྱི་ཕྱིར་ལམ་ལ་རབ་ཏུ་སྦྱོར་ཏེ། སངས་རྒྱས་དེ་ཐོབ་
པའི་རྒྱུ་ཚོགས་གཉིས་ཡང་དག་པར་བླངས་ནསནི་འདོད་པའི་གོ་འཕང་སངས་རྒྱས་ཐོབ་པར་
བྱེད་དོ། །གསུམ་པ་ནི། གཟུགས་སྐུའི་སྣང་བ་དེ་ནི་ཤིན་ཏུ་ཡང་ཀུན་སློང་གི་རྟོག་པ་མེད་ཅིང་
རྩོལ་བས་གཡོ་བ་མེད་པ་ཉིད་ཡིན་པ་དེ་ལྟ་ན་ཡང་གདུལ་བྱ་རྣམས་ཕན་བདེ་ལ་འགོད་པས་
འཇིག་རྟེན་ན་དོན་ཆེན་པོས་ནི་ཉེ་བར་གནས་སོ། །གཟུགས་སྐུ་འདི་ནི་རང་སེམས་དག་པའི་
སྣང་བ་ཡིན་གྱི་མཐར་ཐུག་གི་སངས་རྒྱས་ཆོས་སྐུ་དངོས་མ་ཡིན་ནོ་ཞེས་བྱིས་པ་སོ་སོའི་སྐྱེ་
བོས་མི་ཤེས་མོད། དེ་ལྟ་ན་ཡང་གཟུགས་སྐུ་མཐོང་བ་དེ་གདུལ་བྱ་དེ་དག་ལ་ནི་དོན་ཆེན་པོ་
ཡོད་པར་འགྱུར་ཏེ། རིམ་གྱིས་གཟུགས་སྐུ་དེ་མཐོང་བ་དང་བསམ་པ་དང་མཐུན་པའི་ཆོས་
ཐོས་པ་ལ་བརྟེན་ནས་ལམ་བསྒྲུབ་པས་མྱང་འདས་སུ་འགྲོ་བའི་ཐེག་པ་གསུམ་དང་ཁྱད་པར་
ཐེག་པ་ཆེན་པོ་འདི་ལ་གནས་པརྣམས་ས་དང་པོ་ལ་སོགས་པ་ཐོབ་ནས་ནང་སེམས་ཀྱི་དམ་པ་
དང་མཆོག་འོད་གསལ་ཆོས་སྐུ་གདོད་ནས་གནས་པ་ནི་རང་བྱུང་ཡེ་ཤེས་ཀྱི་མིག་གིས་མངོན་
སུམ་དུ་མཐོང་བར་འགྱུར་བའི་ཕྱིར་རོ། །དཔེ་འདི་བརྒྱ་བྱིན་དངོས་མ་ཡིན་པ་ལྟར་གཟུགས་
སྐུ་གཉིས་སངས་རྒྱས་དངོས་མ་ཡིན་གྱི་གདུལ་བྱའི་སྣང་བ་འབའ་ཞིག་ཡིན་པར་འགའ་ཞིག་
འདོད་པ་ནི་ནོར་པ་སྟེ། གཟུགས་སྐུ་སངས་རྒྱས་མ་ཡིན་ན་སངས་རྒྱས་ཀྱི་སྐུའི་དབྱེ་བར་ཇི་
ལྟར་བགྲང་གདུལ་བྱའི་སྣང་བ་འབའ་ཞིག་ཡིན་ན་སངས་རྒྱས་ལ་ཇི་ལྟར་ལྟོས། དེས་ན་ཆོས་
སྐུ་དངོས་མ་ཡིན་ཡང་སངས་རྒྱས་ཡིན་པས་སྐུར་བ་གདབ་པར་མི་རིགས་སོ། །
- 2 3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ནི། ཇི་ལྟར་འཛམ་གླིང་ས་ཀུན་ཚེར་མ་དང་ངམ་གྲོག་ལ་སོགས་པ་ཉམ་ང་
བའི་གནས་གཞན་དང་བྲལ་ནས་དྲི་མ་མེད་པའི་ནོར་བུ་བེ་དཱརྱ་འོད་གསལ་ཞིང་མཛེས་པའི་
ནོར་བུའི་ཡོན་ཏན་དང་དྲི་མ་བྲལ་བའི་དཔལ་དང་ལྡན་པར་ས་སྟེང་ཐམས་ཅད་ནི་མཉམ་པར་
གྱུར་ཏེ། གཞི་དེ་དག་པའི་ཕྱིར་དེར་ནི་ལྷའི་བདག་པོའི་གནས་སྣ་ཚོགས་དང་ལྷའི་དབང་པོ་
དང་ལྷ་ཕལ་པའི་གཟུགས་ཤར་བ་དེ། རིམ་གྱིས་སའི་ཡོན་ཏན་དག་པ་དང་བྲལ་བའི་ཕྱིར་དེ་
ནི་སླར་ཡང་མི་སྣང་བར་འགྱུར་རོ། །སྣང་བའི་བརྒྱ་བྱིན་དེའི་དངོས་པོ་ཐོབ་པར་བྱ་བའི་ཕྱིར་
བསྙེན་གནས་ཡན་ལག་བརྒྱད་པ་དང་། རབ་བྱུང་གི་རྟགས་འཆང་བའི་བརྟུལ་ཞུགས་དང་།
ངེས་པར་སྦྱིན་པ་ལ་སོགས་པ་དགེ་བ་བྱེད་པ་ལ་བློ་ཕྱོགས་པའི་བུད་མེད་དང་སྐྱེས་པའི་ཚོགས་
རྣམས་བརྒྱ་བྱིན་ལ་ཐོབ་པར་སྨོན་པའི་སེམས་ཀྱིས་མེ་ཏོག་ལ་སོགས་པའི་སྤོས་དང་ཕྱེ་མདང་
གོས་སོགས་མཆོད་པའི་རྫས་འཐོར་བར་བྱེད་པ་ལྟར། དག་པའི་བེ་དཱརྱ་འདྲ་བའི་སེམས་དག་
པ་ལ་སྣང་བའི་ཐུབ་དབང་དེ་ཐོབ་པར་བྱ་བའི་ཕྱིར། ཚོགས་གཉིས་ལ་རབ་ཏུ་དགའ་བའི་
སེམས་དང་ལྡན་པའི་རྒྱལ་བའི་སྲས་པོ་བྱང་ཆུབ་སེམས་དཔའ་རྣམས་སྐྱེས་པ་བུད་མེད་དེ་དག་
བརྒྱ་བྱིན་དུ་སྨོན་པ་བཞིན་དུ་བྱང་ཆུབ་ཏུ་སེམས་རབ་ཏུ་བསྐྱེད་པར་བྱེད་དོ། །ཇི་ལྟར་བེདཱུརྱའི་
སགཞི་གཙང་མ་ལ་ལྷ་དབང་བརྒྱ་བྱིན་གྱི་ལུས་ཀྱི་གཟུགས་བརྙན་སྣང་བ་ལྟར། དེ་བཞིན་དུ་
འགྲོ་བའི་སེམས་ཀྱི་ས་གཞི་དྲི་མ་མེད་པའིགཙང་མ་ལ་ཆོས་ཉིད་ཀྱི་ཐུབ་པའི་དབངཔོའི་སྐུའི་
གཟུགས་བརྙན་གཟུགས་སྐུ་འཆར་ཡང་རེས་འགའ་ནུབ་པར་འགྱུར་རོ། །གདུལ་བྱའི་འགྲོ་
བར་གཟུགས་བརྙན་རེས་འགའ་འཆར་བ་དང་རེས་འགའ་ནུབ་པ་འབྱུང་བའི་རྒྱུ་ཅི་ཞེ་ན་
གདུལ་བྱ་ལ་དྲི་མའི་རྙོག་པ་མེད་པའི་རང་སེམས་དང་རྙོག་པ་ཡོད་པའི་རང་སེམས་རབ་ཏུ་
འཇུག་པའི་དབང་གིས་འཆར་ནུབ་འཇུག་ཀྱང༌། ཇི་ལྟར་འཇིག་རྟེན་དག་ན་བརྒྱ་བྱིན་གྱི་
-2 4 2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
གཟུགས་སྣང་བས་བརྒྱ་བྱིན་སྐྱེས་པ་དང་མི་སྣང་བས་ཞིག་པ་མ་ཡིན་པ་ལྟར་དེ་བཞིན་
གཟུགས་སྐུ་སྣང་བས་ཡོད་པ་སྟེ་སྐྱེས་པ་དང་མི་སྣང་བས་ཞིག་ཅེས་ཆོས་སྐུ་དེ་ལ་མི་ལྟ་ཞིང་མི་
བསམ་སྟེ་སྐྱེ་འཇིག་མེད་པའི་ཕྱིར་རོ། །
གཉིས་པ་ལ་གསུམ་གྱི་དང་པོ་གསུང་དབྱངས་རྔའི་སྒྲ་འདྲ་བར་བསྟན་པ་ལ་གསུམ་གྱི་
དང་པོ་རྔའི་སྒྲ་བཞིན་དུ་དམ་ཆོས་སྟོན་པ་ནི། ཇི་ལྟར་སུམ་བཅུ་རྩ་གསུམ་པའི་ལྷ་ཡུལ་ན་ལྷ་
རྣམས་ཀྱི་སྔོན་གྱི་ལས་དཀར་པོའི་མཐུ་ཡིས་ནི་བྱུང་བའི་རྔ་ཆོས་ཀྱི་སྒྲ་དབྱངས་ཞེས་བྱ་བ་ཡོད་
པ་དེ་སྒྲ་བརྗོད་པའི། འབད་རྩོལདང་། བརྗོད་པའིགནས་མགྲིན་རྐན་ལ་སོགས་པ་དང་ཡིད་
དང་བཅས་པའི་གཟུགས་སྐྱེས་བུའི་ལུས་དང༌། ཀུན་སློང་གི་རྣམ་པར་རྟོག་པ་མེད་བཞིན་དུ།
འདུས་བྱས་ཐམས་ཅད་མི་རྟག་པ་དང་ཟག་བཅས་ཐམས་ཅད་སྡུག་བསྔལ་བ་དང་ཆོས་ཐམས་
ཅད་བདག་མེད་པ་དང་མྱ་ངན་ལས་འདས་པ་ཞི་བའོ་ཞེས་བྱ་བའི་སྒྲ་ཡིས། འདོད་ཡོན་ལ་
སྤྱོད་པའི་གཡེང་བས་བག་མེད་པར་གྱུར་པའི་ལྷ་རྣམས་ཐམས་ཅད་ཡང་ནས་ཡང་དུ་ཆོས་ཀྱི་
རྔསནི་ཆོས་ལ་བསྐུལཁར་བྱེད་པ་ལྟར། དེ་བཞིན་དུ་ཁྱབ་བདག་སངས་རྒྱས་འབད་རྩོལ་ལ་
སོགས་པ་དང་བྲལ་ཡང་གདུལ་བྱ་འདི་འགྲོ་བ་མ་ལུས་པ་སངས་རྒྱས་ཀྱི་གསུང་གིས་ཁྱབ་པར་
མཛད་དེ། ཕྲིན་ལས་འཇུག་པའི་སྐལ་བ་དང་ལྡན་པ་རྣམས་ལ་ཆོས་སྟོནཏོ། །
གཉིས་པ་རྔའི་སྒྲ་བཞིན་དུ་ཞི་བ་སྒྲུབ་པ་ནི། ཇི་ལྟར་ལྷ་ཡུལ་ན་ལྷ་རྣམས་ཀྱི་བསྐུལ་མ་
བྱེད་པའི་རྔ་སྒྲ་ནི་རང་གི་ལས་བཟང་པོ་ལས་བྱུང་བ་ཡིན་པ་དེ་བཞིན་དུ་འཇིག་རྟེན་ན་ཐུབ་
པའི་ཆོས་གསུང་བའང་གདུལ་བྱ་རང་གི་ལས་བཟང་པོ་ལས་བྱུང་ངོ༌། །འབད་པ་དང་གནས་
དང་ལུས་དང་སེམས་དང་བྲལ་བའི་རྔའི་སྒྲ་དེ་ཇི་ལྟར་ལྷ་རྣམས་ཀྱི་སེམས་བག་མེད་གནོད་པ་
དང་འཁྲུག་པ་དང་ཉེ་བའི་ཉོན་མོངས་ཞི་བ་སྒྲུབ་པ་ལྟར། དེ་བཞིན་དུ་འབད་སོགས་དེ་བཞི་པོ་
དང་བྲལ་བའི་ཐུབ་པའི་ཆོས་འདི་གདུལ་བྱ་ལ་གནོད་པ་སོགས་ཞི་བ་མྱང་འདས་སྒྲུབ་པར་
- 2 4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་དོ། །གསུམ་པ་རྔའི་སྒྲ་བཞིན་དུ་ཉེས་པ་སེལ་བ་ནི། ཇི་ལྟར་ལྷའི་གྲོང་ཁྱེར་ན་རྔ་སྒྲའི་རྒྱུས་
བྱུང་པ་ཀྱེ་གྲོགས་པོ་དག་མ་འཇིགས་ཤིག་ཅེས་མི་འཇིགས་པ་སྦྱིན་པའི་ཚིག་ནི། རྩུབ་འགྱུར་
གྱི་ཚལ་དུ་ཕྱིན་པས་ཉོན་མོངས་ཞེ་སྡང་སྐྱེས་པའི་དབང་གིས་འཐབ་མོའི་གཡུལ་དུ་འཇུག་པའི་
ཚེ་ལྷ་མིན་གྱི་དཔུང་ལས་རྒྱལ་བ་དང་རྩེད་མོ་ལ་གཡེངས་པའི་བག་མེད་སེལ་བར་བྱེད་པ་
བཞིན། དེ་བཞིན་དུ་འཇིག་རྟེན་དག་ན་སངས་རྒྱས་ཀྱི་གསུང་ཡང་བསམ་གཏན་བཞི་དང་
གཟུགས་མེད་བཞི་ལ་སོགས་པ་ཆོས་ཀྱི་རྒྱུས་བྱུང་བ། བྱེད་ལས་སེམས་ཅན་གྱི་ཉོན་མོངས་
དང་སྡུག་བསྔལ་རབ་ཏུ་འཇོམས་པའི། ཞི་བ་བླ་མེད་སངས་རྒྱས་ཀྱི་ལམ་གྱི་ཚུལ་རྫོགས་པར་
མཛད་དོ། །གཉིས་པ་སིལ་སྙན་རྣམས་ལས་ཁྱད་པར་འཕགས་ཚུལ་ལ་གཉིས་ཀྱིདང་པོ་ཁྱད་
པར་ འཕགས་ཚུལ་མདོར་བསྟན་ནི། འོན་ཏེ་ལྷའི་སིལ་སྙན་གཞན་རྣམས་ཀྱང་ལྷའི་ལས་
བཟང་པོའི་དབང་གིས་བྱུང་ཞིང་ལྷ་རྣམས་ཀྱི་རྣ་བར་ཡིད་འཕྲོག་པའི་སྒྲར་འབྱུང་ན་དེ་དག་
དཔེར་མི་ལེན་པར་ཆོས་ཀྱི་རྔ་ཉིད་དཔེར་ལེན་པ་ཅི་ཞེ་ན། སིལ་སྙན་གཞན་དག་ནི་ཉི་ཚེ་བ་
དང་ཕན་པ་མིན་པ་དང་བདེ་བ་མིན་པ་དང་ངེས་པར་འབྱིན་པ་མིན་པའི་ཕྱིར། ཆོས་མི་མཐུན་
པས་དཔེར་མི་སྦྱོར་ལ། རྔའི་སྒྲ་ནི་བག་མེད་པའི་ལྷ་ཐམས་ཅད་ལ་བསྐུལ་བས་གང་ཟག་ལ་
ཁྱབ་པ་དང་། བསྐུལ་བའི་དུས་ལས་མི་འདའ་བས་དུས་ལ་ཁྱབ་པ་གཉིས་ཀྱི་ཕྱིར་ཉི་ཚེ་བ་མ་
ཡིན་པ་དང་། ལྷ་མིན་གྱི་གཡུལ་གྱི་འཇིགས་པ་ལས་སྐྱོབ་པས་མངོན་གྱུར་གྱི་དོན་མིན་སེལ་
བ་དང༌། བག་ཡོད་པ་ལ་སྦྱོར་བས་ལྐོག་གྱུར་གྱི་དོན་མིན་སེམས་པ་གཉིས་ཀྱི་ཕན་པ་དང་།
འདོད་ཡོན་གྱི་བདེ་བ་སེལ་བས་ཕྱིན་ཅི་ལོག་གིབདེ་བ་སེལ་བ་དང་། ཆོས་ཀྱི་དགའབདེ་སྒྲུབ་
པས་ཡང་དག་པའི་བདེ་བ་སྒྲུབ་པ་གཉིས་ཀྱི་ཕྱིར་བདེ་བ་དང་། མི་རྟག་སྡུག་བསྔལ་སྟོང་པ་
བདག་མེད་ཀྱི་སྒྲ་སྒྲོགས་པས་སྒྲིབ་པ་ལས་སྒྲོལ་བ་དང༌། ཉེ་བར་འཚེ་བ་ཞི་བར་བྱེད་པས་
- 2 3 4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
གནོད་པ་ལས་སྒྲོལ་བ་གཉིས་ཀྱི་ཕྱིར་ངེས་པར་འབྱུང་བ་སྟེ། བཞི་པོ་དེས་ཆོས་མཐུན་པས་
དཔེར་སྦྱོར་རོ། །རྔ་ལས་ཀྱང་ཁྱད་པར་འཕགས་ཏེགང་གི་ཕྱིར་ན་སངས་རྒྱས་ཀྱི་གསུང་
ནི་སྐྱེ་བོ་ཀུན་ལ་ཁྱབ་པར་འགྲོ་བ་ཉིད། མ་འོངས་པའི་སྡུག་བསྔལ་ཞི་བར་བྱེད་པས་ཕན་པ་
དང༌། ཚེ་འདིར་བདེ་བ་ལ་སྦྱོར་བ་དང་། སྐུའི་ཆོ་འཕྲུལ་གྱིས་ཕྱོགས་བཅུའི་འཇིག་རྟེན་ཐམས་
ཅད་ཁྱབ་པ་རྫུ་འཕྲུལ་གྱི་ཆོ་འཕྲུལ་དང་། གདུལ་བྱའི་སེམས་ཀྱི་རྣམ་གྲངས་མཁྱེན་པས་
སེམས་ཀྱི་སྤྱོད་པ་སྣང་བ་ཀུན་བརྗོད་པའི་ཆོ་འཕྲུལ་དང་། ངེས་པར་འབྱིན་པའི་ལམ་
གསུང་བ་རྗེས་སུ་བསྟན་པའི་ཆོ་འཕྲུལ་ཏེ། ཆོ་འཕྲུལ་གསུམ་གྱིས་གདུལ་བྱ་འཁོར་བ་ལས་
ངེས་པར་འབྱིན་པའི་ཆོས་བཞི་དང་ལྡན་པ་དེའི་ཕྱིར་ཐུབ་པའི་དབྱངས་ནི་ལྷ་རྫས་ཀྱི་སིལ་སྙན་
རྔ་ལ་སོགས་པ་རྣམས་ལས་ཁྱད་པར་དུ་འཕགས་པའི་ཕྱིར་རོ། ། །
གཉིས་པ་དེ་ཉིད་རྒྱས་པར་བཤད་པ་ནི། རྔ་ཡང་ཕྱོགས་ཙམ་འདྲ་བའི་དཔེ་ཡིན་གྱི་རྔ་
ལས་ཀྱང་ཁྱད་པར་འཕགསན་སིལ་སྙན་གཞན་ལས་འཕགས་པ་ལྟ་ཅི་སྨོས་ཏེ། ལྷར་ནི་ཆོས་
ཀྱི་རྔའི་སྒྲ་ཆེན་པོ་ཐོས་ཀྱང་སར་གནས་པ་རྣམས་ཀྱི་རྣ་བར་མི་འགྲོ་བས་ཁྱབ་པ་མ་ཡིན་ལ།
སངས་རྒྱས་ཀྱི་གསུང་རྔ་སྒྲ་ལྟ་བུའི་འཁོར་བའི་ས་འོག་གི་འཇིག་རྟེན་དག་ཏུ་འགྲོ་བས་ཀུན་ལ་
ཁྱབ་པ་ཡིན་ནོ། །ལྷར་ནི་ལྷའི་སིལ་སྙན་བྱེ་བ་ཕྲག་མང་པོ་ཡང་འདོད་ཡོན་ལ་ཆགས་པ་རྒྱུད་
སྲེག་པར་བྱེད་པའི་མེ་མངོན་པར་འཕེལ་བའི་དོན་དུ་སྒྲོགས་པས་ཕྱི་མའི་སྡུག་བསྔལ་གྱི་རྒྱུ་
བྱེད་པས་ཕན་པ་མ་ཡིན་ལ། ཐུགས་རྗེའི་བདག་ཉིད་སངས་རྒྱས་རྣམས་ཀྱི་གསུང་དབྱངས་
མང་པོ་ལྟ་ཞོག་གཅིག་ཀྱང་སྡུག་བསྔལ་གྱི་མེ་རབ་ཏུ་ཞི་བའི་དོན་དུ་འཇུག་པས་ཕན་པ་ཡིན་ནོ།།
ལྷར་ནི་དབྱིབས་མཛེས་ཤིང་སྒྲ་ཡིད་དུ་འོང་བའི་སིལ་སྙན་གྱི་སྒྲ་རྣམས་སེམས་ཀྱི་རྒོད་པ་
འཕེལ་བར་འགྱུར་བའི་རྒྱུ་ཡིན་པས་གཡེང་པར་བྱེད་པའི་ཕྱིར་བདེ་བ་མ་ཡིན་ལ་ཐུགས་རྗེའི་
བདག་ཉིད་དེ་བཞིན་གཤེགས་པའི་གསུང་ནི་ཡིད་དུ་འོང་བར་སྣང་བ་རྣམས་ཀྱང་ཏིང་ངེ་
- 2 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཛིན་ལ་སེམས་རྩེ་གཅིག་ཏུ་གཏོད་པའི་བསམ་པ་བསྐུལ་བར་བྱེད་པ་ཉིད་ཡིན་པས་བསམ་
གཏན་གྱི་བདེ་བ་ལ་སྦྱོར་བའི་ཕྱིར་བདེ་བ་ཡིན་ནོ། །མདོར་ན་མ་ལུས་པའི་འཇིག་རྟེན་གྱི་
ཁམས་རྣམས་སུའང་། ལྷ་ཡུལ་པ་དང་སའི་སྟེང་དང་འོག་གི་འགྲོ་བའི་ཟག་མེད་ཀྱི་བདེ་བའི་
རྒྱུ་གང་ཡིན་པ་དེ་ནི། མ་ལུས་པའི་འཇིག་རྟེན་ཁྱབ་པར་སྣང་བའི་གསུང་དབྱངས་ཉིད་ལ་ནི་
རབ་ཏུ་བརྟེན་པར་བརྗོད་པས་སྡུག་བསྔལ་ལས་ངེས་པར་འབྱིན་པས་ཁྱད་པར་འཕགས་སོ། ། །
གསུམ་པ་སྣོད་ཀྱི་ཉེས་པ་དབྱངས་ཀྱི་མིན་ཚུལ་ནི། སངས་རྒྱས་ཀྱི་གསུང་ནམ་མཁའ་
ལྟར་ཐམས་ཅད་དུ་འཇུག་ཀྱང་འགའ་ཞིག་ཏུ་མ་དམིགས་པ་ནི། གདུལ་བྱ་མ་དག་པའི་ཉེས་
པ་ཡིན་གྱི་དབྱངས་ཀྱི་ཉེས་པ་མིནཏེ། ཇི་ལྟར་རྣ་བ་དང་བྲལ་བའི་སེམས་ཅན་གྱིས་ཕྲ་མོའི་སྒྲ་
ནི་ཡོད་ཀྱང་གཏན་ནས་ཉམས་སུ་མི་མྱོང་ཞིང་མི་ཐོས་པ་ལྟར་དབྱངས་ཡོད་ཀྱང་གདུལ་བྱ་མ་
དག་པས་གཏན་མི་ཐོས་ལ། ཐམས་ཅད་ལྷ་སྟེ་ལྷ་ཀུན་གྱི་རྣ་བར་ཡང་རྔ་སྒྲ་ཡོད་བཞིན་སྐབས་
འགར་ལ་ལས་མ་དམིགས་ཤིང་རྣ་བའི་ལམ་དུ་ནི་མི་འགྲོ་བ་བཞིན་དུ་དབྱངས་ཐོས་པའི་སྐལ་
ལྡན་འགས་ཀྱང་ཟབ་པ་དང་རྒྱ་ཆེ་བ་མི་ཐོས་མོད། འོན་ཀྱང་ཐམས་ཅད་ཀྱིས་མི་ཐོས་པ་མིན་
པ་དེ་བཞིན་དུ་སངས་རྒྱས་ཀྱི་ཆོས་དཀའ་བས་ཕྲ་ཞིང་མཆོག་ཏུ་ནི་ཞིབ་མོའི་ཡེ་ཤེས་ཀྱི་སྤྱོད་
ཡུལ་དུ་གྱུར་པ་ཡང་ཉོན་མོངས་མེད་པའི་ཡིད་ཅན་གདུལ་བྱ་དག་པ་འགའ་ཞིག་གི་རྣ་བའི་
ལམ་དུ་འགྱུར་བ་ཡིན་གྱི་མ་དག་པ་རྣམས་ཀྱིས་མི་ཐོས་པའི་ཕྱིར་རོ། ། །
གསུམ་པ་ལ་བཞི། མཁྱེན་བརྩེའི་སྤྲིན་ལས་དམ་ཆོས་ཆར་བ་འབེབས། །ཆོས་དེ་
སྣོད་ཀྱི་མཆོག་དམན་དུ་མར་འགྱུར། །དུ་མར་འགྱུར་ཡང་ལྟོས་པ་མེད་པར་འཇུག །ལྟོས་པ་
མེད་ཀྱང་སྡུག་བསྔལ་ཐམས་ཅད་འཇོམས་ཚུལ་ལོ། །དང་པོ་ལ་གཉིས་ཀྱི་དང་པོ་མདོར་
བསྟན་ནི། ཇི་ལྟར་དབྱར་གྱི་དུས་ན་སྤྲིན་གྱི་ལོ་ཐོག་ཕུན་སུམ་ཚོགས་པའི་རྒྱུར་གྱུར་པའི་ཆུའི་
-2 4 6 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༦
ཕུང་པོ་ཆེན་པོ་འབད་རྩོལ་མེད་པར་ས་ལ་རྒྱུན་དུ་འབེབས་པ་ལྟར། དེ་བཞིན་དུ་སངས་རྒྱས་
ཀྱང་ཐུགས་རྗེའི་སྤྲིན་ལས་ནི་རྒྱལ་པོའི་དམ་ཆོས་ཀྱི་ཆུའི་ཆར་པ་འགྲོ་བའི་དགེ་བའི་ལོ་ཏོག་གི་
སྒྱུརགྱུར་པ་རྣམ་པར་རྟོག་པ་དང་རྩོལ་བ་མེད་པར་འབེབས་སོ། ། །
གཉིས་པ་རྒྱས་བཤད་ནི། ཇི་ལྟར་འཇིག་རྟེན་པའི་སྐྱེ་བོ་རྣམས་དགེ་བའི་ལམ་ལ་འཇུག་
པ་ན། རླུང་གི་རྐྱེན་ལས་སྐྱེས་པའི་ཆུའི་ཆར་པ་སྤྲིན་གྱིས་འབེབས་པ་ལྟར། དེ་བཞིན་དུ་བརྩེ་
བའི་རླུང་གི་རྐྱེན་གྱིས་འགྲོ་བའི་དགེ་བ་མངོན་པར་འཕེལ་བར་བྱ་བའི་ཕྱིར། སངས་རྒྱས་ཀྱི་སྤྱི་
ན་ལས་དམ་ཆོས་ཀྱི་ཆར་པ་འབེབས་སོ། །སུ་ལ་འབེབས་ན་སྲིད་པའི་སེམས་ཅན་ལ་སྟེ།
གང་ལ་གནས་པས་འབེབས་ན་མཁྱེན་པ་དང་བརྩེ་བ་ཆེན་པོ་རིམ་པ་ལྟར་འགྱུར་པ་འཁོར་
བའི་མཐའ་དང་། མི་འགྱུར་བ་མྱང་འདས་ཀྱི་མཐའི་དྲི་མས་མ་གོས་པ་མི་གནས་པའི་མྱང་ངན་
ལས་འདས་པའི་ནམ་མཁའི་དཀྱིལ་ན་གནས་པའོ། །གང་ལས་འབེབས་ན། ཏིང་ངེ་འཛིན་
དང་གཟུངས་ཀྱི་ཆུ་དྲི་མ་མེད་པའི་སྙིང་པོ་ཅན་ཐུབ་པའི་དབང་པོ་སངས་རྒྱས་ཀྱི་སྤྲིན་ལས་
ནིའོ། །ཕབ་ནས་ཅི་ཞིག་བྱེད་ན་འགྲོ་བའི་དགེ་བའི་ལོ་ཐོག་འཕེལ་བའི་རྒྱུ་བྱེད་དོ། །
གཉིས་པ་ནི། ཇི་ལྟར་རེག་བྱ་བསིལ་བ་དང་རོ་ཞིམ་པ་མངར་བ་དང་ལུས་ལ་མི་གནོད་
པས་འཇམ་པ་དང་ལྕིད་ཆུང་པས་ཡང་བ་དང་ཤིན་ཏུ་དྭངས་པ་དང་། དྲི་ངབ་མེད་པ་དང་མང་
དུ་འཐུངས་ཀྱང་ལྟོ་ལ་མི་གནོད་པ་དང་མགྲིན་པ་ལ་མི་གནོད་པ་སྟེ་ཡན་ལག་བརྒྱད་དང་ལྡན་
པའི་ཆུ་ནི་སྤྲིན་དེ་ལས་འཐོན་པ་གཅིག་ཡིན་ཡང་། ས་ལ་བབ་པ་ན་བ་ཚྭ་དང་རྡོ་སོལ་དང་
གཅོང་ཞི་ཅན་ལ་སོགས་པའི་གནས་དང་འབྲེལ་པས་ཤིན་ཏུ་མང་པོའི་ནུས་པ་དང་རོར་ནི་
འགྱུར་པ་བཞིན། དེ་བཞིན་དུ་འཕགས་པའི་ལམ་ཡན་ལག་བརྒྱད་དང་ལྡན་པའི་ཆོས་ཀྱི་ཆུའི་
ཆར་པ་དེ། སེམས་ཅན་ཐམས་ཅད་ཤོང་པས་རབ་ཏུ་སྤངས་པའི་བརྩེ་བའི་སྤྲིན་གྱི་སྙིང་པོ་
ལས་འཐོན་པ་ཟབ་མོར་རོ་གཅིག་པ་ཡིན་ཡང་། འགྲོབའི་རྒྱུད་ཀྱི་མཐོ་དམའི་གནས་ཀྱི་དབྱེ་
- 2 4 7-



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ལས་ཐེག་པ་གསུམ་དང་གྲུབ་མཐའ་བཞི་ལ་སོགས་པ་རྣམ་པ་མང་པོའི་རོ་དང་ལྡན་པར་
འགྱུར་རོ། །
གསུམ་པ་ལ་གཉིས་ཀྱི་དང་པོ་མདོར་བསྟན་ནི། ཐེག་པ་མཆོག་ལ་སེམས་དང་བ་དང་།
དང་བ་དང་སྡང་བ་གཉིས་ཀྱི་བར་མ་བཏང་སྙོམས་པ་དང༌། སྡང་བའི་སེམས་གྱི་ཕུང་པོ་
གསུམ་ནི་ཆར་བབ་ན་དང་བའི་མི་དག་བཏང་སྙོམས་པའི་རྨ་བྱ་དང་ནི་སྡང་བའི་ཡི་དྭགས་
གསུམ་པོ་དང་འདྲའོ། །འོན་ཀྱང་ཆོས་དང་ཆར་གཉིས་དང་བ་ལ་སོགས་པ་དང་མི་ལ་སོགས་
པ་ལ་ལྟོས་པ་མེད་པར་འཇུག་གོ །གཉིས་པ་རྒྱས་བཤད་ནི། དཔྱིད་ཀྱི་མཐར་སོ་ཀ་སྤྲིན་མེད་
པ་ན་ཆར་མི་འབབ་པས་མི་རྣམས་མི་དགའ་བ་དང་འདབ་གཤོག་གི་རྩལ་ཞན་པས་མཁའ་ལ་
མི་རྒྱུ་བའི་བྱ་རྨ་བྱ་དག་ཆར་བབ་མ་བབ་ལ་བཏང་སྙོམས་པ་དང་དབྱར་གྱི་དུས་ཀྱི་ཚེ་ས་ལ་
ཆར་བབ་པ་ན་ཡི་དྭགས་རྣམས་ལ་ནི་བྱེ་ཚན་དུ་འབབ་པའི་ཕྱིར་སྡུག་པས་ཆར་མ་བབ་ན་
དགའ་བ་དང་། ཡང་སོ་ཀ་ཆར་བབས་པས་མི་རྣམས་དགའ་བ་དང་རྨ་བྱ་བཏང་སྙོམས་པ་དང་
དབྱར་ཆར་བབས་ན་ཡིད་དགའ་མི་དགའ་བ་ལྟར། སངས་རྒྱས་ཀྱི་སྙིང་རྗེའི་སྤྲིན་ཚོགས་དག་
གིས་ཆོས་ཀྱི་ཆུ་བྱུང་བ་དང་མ་བྱུང་བ་ལས་ཀྱང་། ཆོས་འདོད་པ་དང་བར་མ་དང་ཆོས་ལ་སྡང་
བའི་འཇིག་རྟེན་ན་ནི་རིམ་པ་ལྟར་ཆོས་བྱུང་བས་དགའ་བ་དང་བཏང་སྙོམས་པ་དང་མི་དགའ་
བ་དང་། ཆོས་མ་བྱུང་བས་མི་དགའ་བ་དང་བཏང་སྙོམས་པ་དང་དགའ་བར་འགྱུར་བའི་དཔེ་
ནི་སྔར་སྨོས་པགསུམ་པོ་དེ་ཉིད་དོ། །དེ་ལྟར་ཕན་གནོད་བཏང་སྙོམས་གསུམ་ལ་ལྟོས་པ་མེད་
པར་བསྟན་ནས། སྤང་བྱ་ཕྲ་རགས་སྤོང་བ་ལ་ལྟོས་པ་མེད་པར་སྟོན་པ་ནི་དཔེར་ན་སྤྲིན་ལས་
ཆར་གྱི་ཐིགས་པ་རགས་པ་སེར་བ་འབེབས་པ་དང་རྡོ་ཚན་དང་ནི་རྡོ་རྗེའི་མེ་སྟེ་ཐོག་ནི་
འབེབས་པས་ན་རིམ་པ་ལྟར་སྲོག་ཆགས་ཕྲ་མོ་ལགནོད་པ་དང་། སྲོག་ཆགས་ཆེན་པོའི་རིའི་
-24 8 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
སུལ་ལམ་ཕུག་ཏུ་སོང་བ་དག་ལ་གནོད་ཀྱང་། ཇི་ལྟར་སྤྲིན་ནི་སྲོག་ཆགས་ཕྲ་རགས་དག་ལ་
གནོད་པ་བྱའོ་སྙམ་དུ་ལྟོས་པ་མེད་པར་འཇུག་པ་བཞིན། སངས་རྒྱས་ཀྱི་ཆོས་ཀྱང་ཕྲ་བ་སྟེ་
ཐེག་པ་ཆུང་བ་དང་། རྒྱ་ཆེན་པོ་ཐེག་ཆེན་གྱི་ཐེག་པ་དང་རྡོ་ཚན་དང་རྡོ་རྗེའི་མེའི་ཐབས་ཀྱི་
ཚུལ་གྱིས་མཁྱེན་པ་དང་བརྩེ་བའི་སྤྲིན་ལས་བྱུང་ནས། ཆུང་དུས་ཉོན་མོངས་མངོན་དུ་རྒྱུ་དག་
པར་འགྱུར་བ་དང་། ཆེན་པོས་བདག་ཏུ་ལྟ་བའི་བག་ལ་ཉལ་དག་པར་བྱེད་ཀྱང་སྤང་བྱ་དེ་
དག་ལ་འདི་དག་པར་བྱའོ་སྙམ་པའི་རྟོག་པས་རྣམ་པ་ཀུན་དུ་ལྟོས་པ་མེད་པར་འཇུག་གོ ། །
བཞི་པ་ལ་གཉིས་ཀྱི་དང་པོ་མདོར་བསྟན་ནི། འཁོར་བའི་སྐྱེ་བ་དང་འཆི་བ་སྔོན་གྱི་ཐོག་
མ་དང་ཕྱི་མའི་མཐའ་དམིགས་སུ་མེད་པར་དེར་འཁོར་ཞིང་འགྲོ་བའི་ལམ་ནི་ལྷ་དང་མི་དང་
ངན་སོང་གསུམ་སྟེ་རྣམ་པ་ལྔའོ། །ལྷ་མིན་ནི། །མདོར། ལྷ་མ་ཡིན་རྣམས་ཀྱང་སྔོན་ལྷ་ཡིན་ལ་
ཞེས་པ་ལྟར་ན་ལྷར་འདུ་ལ། འོ་ན་ལྷ་མ་ཡིན་ཞེས་པ་ཅི་ཞེ་ན་ཨ་སུ་རུའི་སྒྲ་ཆང་མེད་པ་སྟེ།
ལྷ་ལ་བདུད་རྩི་འཐུང་དུ་ཡོད་པ་ལ་ལྷ་མིན་ལ་དེ་མེད་པས་སོ། །ཡང་། ངན་སོང་བཞི་པོ་རྟག་
ཏུ་སྟོངས་པར་ཤོག །ཅེས་པ་ལྟར་ན་ངན་སོང་གསུམ་དུའང་བསྡུར་རུང་ངོ་། །ལམ་ལྔ་པོ་ཡང་
མིགཙང་བ་ལ་དྲི་ཞིམ་པོ་མེད་པ་བཞིན་དུ་འགྲོ་བ་རྒྱུད་ལྔ་པོ་དག་ན་བདེ་བའི་སྐབས་མེད་དོ།།
དེའི་སྡུག་བསྔལ་ཅི་འདྲ་ཡོད་ཅེ་ན་རྟག་ཏུ་མེས་ཚིག་པ་དང་མཚོན་གྱིས་བཏབ་པ་དང་ཁ་བས་
གྲང་ཆེས་ཏེ་གས་པའི་རྨ་གསུམ་ལ་རྒྱ་ཚྭ་དང་ལན་ཚྭ་ལ་སོགས་པས་རེག་པ་ལས་སྐྱེས་པའི་
ཟུག་ངུ་བཞིན་དུ་བཟོད་དཀའ་བ་ཡོད་ལ། སངས་རྒྱས་ཀྱི་ཐུགས་རྗེའི་སྤྲིན་ལས་དམ་ཆོས་ཀྱི་
ཆར་པ་ཆེན་པོ་སྡུག་བསྔལ་དེ་བར་ཏུ་ཞི་བར་བྱེད་པ་རབ་ཏུ་འབེབས་སོ། །
གཉིས་པ་རྒྱས་བཤད་ནི། སྡུག་བསྔལདེ་ལས་ལྷ་ལ་འཆི་འཕོ་བའི་སྡུག་བསྔལ་ཡོད་དེ།
བཤེས་སྤྲིངས་དུ། མཐོ་རིས་དག་ན་བདེ་ཆེ་དེ་དག་གི །འཆི་འཕོའི་སྡུག་བསྔལ་ཉིད་ནི་དེ་བས་
ཆེ༑ ༑ཞེས་དང་། ལུས་ཀྱི་ཁ་དོག་མི་སྡུག་འགྱུར་བ་དང༌། །སྟན་ལ་མི་དགའ་མེ་ཏོག་ཕྲེང་
，
-2 13 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྙིངས་དང་། །གོས་ལ་དྲི་མ་ཆགས་དང་ལུས་ལས་ནི། །སྔོན་ཅད་མེད་པའི་རྔུལ་འབྱུང་ཞེས་
བགྱི་བ། །མཐོ་རིས་འཆི་འཕོ་སྤྲོན་བགྱིད་སྔ་ལྟས་ལྔ། །ཞེས་པ་ལྟར་རོ། །མི་ལ་འདོད་ཡོན་
ཡོངས་སུ་ཚོལ་བ་ན་ངལ་དུབ་དང་འཐབ་རྩོད་ལ་སོགས་པའི་སྡུག་བསྔལ་ཡོད་ན་ངན་སོང་
གསུམ་ལ་སྡུག་བསྔལ་ཡོད་པ་ལྟ་ཅི་སྨོས་ཞེས་བྱ་བར་རྟོགས་པའི་ཕྱིར། ཆོས་ཀྱི་ཡིན་ལུགས་
ཤེས་པའི་ཤེས་རབ་དང་ལྡན་པ་ནི་ལྷ་དང་མིའི་དབང་ཕྱུག་མཆོག་ཏུ་གྱུར་པ་བརྒྱ་བྱིན་དང་
འཁོར་ལོ་སྒྱུར་བའི་རྒྱལ་པོ་ལྟ་བུ་ལའང་ཐོབ་པར་མངོན་པར་འདོད་པ་མེད་ན་སེམས་ཅན་
གཞན་དམན་པ་རྣམས་ལ་ཅི་སྨོས་ཏེ། དེ་ཅིའི་ཕྱིར་ན། རང་གི་ཤེས་རབ་དང་ནི་དེ་བཞིན་
གཤེགས་པའི་གསུང་རབ་ལ་དད་པའི་རྗེས་སུ་འབྲང་པ་ལས། ཟག་བཅས་ཕུང་པོ་ལྔ་པོ་འདི་
ཐམས་ཅད་ནི་སྡུག་བསྔལ་བ་དང་ཀུན་འབྱུང་ལས་དང་ཉོན་མོངས་འདི་སྡུག་བསྔལ་དེའི་རྒྱུ་
དང་གཉིས་པོ་དེ་འགགས་པ་འདི་ནི་འགོག་པ་དང་བདག་མེད་རྟོགས་པའི་ཤེས་རབ་ནི་ལམ་
ཡིན་ནོ་ཞེས་ཤེས་པས་མཐོང་ཞིང་རྟོགས་པའི་ཕྱིར་རོ། །བདེན་བཞི་དེ་ཤེས་པའི་ཚུལ་ཡང་
དཔེར་ན་སྨན་པ་མཁས་པས་ནད་ནི་རླུང་ལས་གྱུར་པ་ལ་སོགས་པ་གང་ཡིན་ཤེས་པར་བྱ་བ་
དང་ནད་ཀྱི་རྒྱུ་རླུང་ལ་སོགས་པ་ནི་སྤང་བར་བྱ་བར་ཤེས་ལ། ནད་མེད་པའི་བདེ་བར་གནས་
པ་ཐོབ་པར་བྱ་བ་དང་ནད་རྒྱུ་དང་བཅས་པའི་གཉེན་པོ་སྨན་ནི་བསྟེན་པར་བྱ་བ་ཡིན་པར་
ཤེས་པ་ལྟར། ཤེས་རབ་དང་ལྡན་པས་ཀྱང་སྡུག་བསྔལ་དང་དེའི་རྒྱུ་ཀུན་འབྱུང་དང་དེ་གཉིས་
འགོག་པ་དང་དེ་བཞིན་དུ་འགོག་པ་དེ་འཐོབ་བྱེད་ཀྱི་ལམ་རྣམས་རིམ་པ་ལྟར། ཤེས་པར་བྱ་
བ་དང་སྤང་བར་བྱ་བ་དང་རེག་པར་བྱ་ཞིང་ཐོབ་པར་བྱ་བ་དང་རྒྱུད་ལ་བསྟེན་པར་བྱ་བར་
ཤེས་པ་ཡིན་ནོ། །
བཞི་པ་ལ་གཉིས་ཀྱི་དང་པོ་ཚངས་པ་བཞིན་དུ་སྤྲུལ་སྐུ་འབྱུང་ཚུལ་ནི། ཇི་ལྟར་སྟོང་
-25 0 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
གསུམ་འབུམ་ཕྲག་བཅུ་ལ་དབང་བྱེད་པའི་ཚངས་པ་ཆེན་པོཟིལ་གྱིས་མི་ནོན་པ་ཞེས་བྱ་བ་དེ་
ཚངས་པའི་གནས་ནས་འཕོ་བ་མེད་བཞིན་དུ། འདོད་ཁམས་ཀྱི་ལྷའི་གནས་གཞན་འཕྲུལ་
དབང་བྱེད་དང་འཕྲུལ་དགའ་དང་དགའ་ལྡན་དང་འཐབ་བྲལ་དང་སུམ་བཅུ་རྩ་གསུམ་དང་
རྒྱལ་ཆེན་བཞི་པ་སྟེ་དྲུག་པོ་ནི་ཐམས་ཅད་དུ་རང་གི་ལུས་ཀྱི་སྣང་བ་འབད་མེད་དུ་སྟོན་པ་ལྟར།
དེ་བཞིན་དུ་ཐུབ་པ་ཆེན་པོ་ཡང་ཆོས་ཀྱི་སྐུ་ལས་བསྐྱོད་པ་མེད་པར་འཇིག་རྟེན་གྱི་ཁམས་ཀུན་
ཏུ་གདུལ་བྱ་སྐལ་ལྡན་རྣམས་ལ་འབད་རྩོལ་མེད་པར་སྤྲུལ་པའི་སྐུ་དག་ནི་སྟོན་པར་མཛད་དོ་
ཞེས་སྣང་ཚུལ་བསྟན་ནས་བྱེད་ལས་འཆད་པ། ཇི་ལྟར་ཚངས་པ་རྟག་ཏུ་རང་གི་གཞལ་ཡས་
ཁང་ནས་མི་གཡོ་བ་བཞིན་དུ་འདོད་ཁམས་ཀྱི་ལྷའི་གནས་སུ་སྤྲུལ་པའི་སྣང་བ་ཞུགས་པ་དེ་
འདོད་ལྷ་རྣམས་ཀྱིས་མཐོང་ལ་དེ་མཐོང་བའི་ལྷ་དེ་ཡང་དབང་པོའི་ཡུལ་འདོད་ཡོན་ལྔ་ལ་
དགའ་ཞིང་སྲིད་པ་སྤོང་བར་བྱེད་པ་ལྟར། དེ་བཞིན་དུ་བདེ་བ་ཆེན་པོ་ཆོས་དབྱིངས་ལེགས་
པར་མ་ལུས་པར་དང་སླར་མི་ལྡོག་པར་རྟོགས་པའི་བདེ་གཤེགས་སངས་རྒྱས་ཀྱང་ཆོས་ཀྱི་སྐུ་
ལས་མི་བསྐྱོད་པར་འཇིག་རྟེན་ཀུན་ཏུ་སྤྲུལ་སྐུ་སྣ་ཚོགས་སྟོན་པདེ། གདུལ་བྱ་སྐལ་ལྡན་གྱིས་
མཐོང་ན་དེ་མཐོང་བའི་གང་ཟག་དེ་ཡང་རྟག་ཏུདྲི་མ་ཀུན་སེལ་བས་དོན་ཆེན་པོ་བྱེད་དོ། །
གཉིས་པ་སྤྲུལ་སྐུ་སྣང་མི་སྣངགི་རྒྱུ་མཚན་ནི། སྔོན་གྱི་ཚངས་པ་རང་ཉིད་ཀྱི་སྨོན་ལམ་
དང་འདོད་ལྷ་རྣམས་ཀྱི་ནི་དགེ་བའི་མཐུས་ཇི་ལྟར་ཚངས་པའི་སྤྲུལ་པ་འབད་མེད་དུ་སྣང་བ་
ལྟར། རང་བྱུང་སངས་རྒྱས་ཀྱི་སྤྲུལ་སྐུ་ཡང་རང་གི་སྔོན་ལམ་དུས་ཀྱི་སྨོན་ལམ་དང་གདུལ་
བྱའི་དགེ་བའི་མཐུས་སྣང་བ་ཚངས་པའི་སྤྲུལ་པ་དེ་བཞིན་ནོ། །དེ་ལྟར་རྒྱུ་གཉིས་ཀྱིས་སྣང་
བའི་ཕྱིར་གདུལ་བྱ་མ་དག་ན་མི་སྣང་སྟེ། སྤྲུལ་སྐུའི་མཛད་པ་དགའ་ལྡན་གྱི་གནས་ནས་
འཛམ་གླིང་དུ་འཕོ་བ་དང་། གླང་པོ་ཆེའི་རྣམ་པས་ཡུམ་གྱི་ལྷུམས་སུ་འཇུག་པ་དང་ལུམ་བི་
ནིའི་ཚལ་ལ་སོགས་པར་སྐུ་བལྟམས་པ་དང་དེ་ནས་ཡབ་ཀྱི་ཁབ་ཏུ་གཤེགས་པ་དང་བཙུན་
- 2 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མོའི་འཁོར་ལ་དགྱེས་པར་རོལ་བ་དང་རབ་ཏུ་བྱུང་སྟེ་ཕྱོགས་དབེན་པར་དཀའ་བ་སྤྱོད་པ་དང་
བྱང་ཆུབ་ཀྱི་སྙིང་པོརགཤེགས་ཏེ་བདུད་བཅོམ་པ་དང་བྱང་ཆུབ་ཆེན་པོ་བརྙེས་པ་དང་ཞི་བའི་
གྲོང་ཁྱེར་མྱ་ངན་ལས་འདས་པའི་ལམ་ཐེག་པ་གསུམ་གྱི་ཆོས་སྟོན་པ་ལ་སོགས་པ་དག་བསྟན་
ནས་ཐུབ་པ་སྤྲུལ་སྐུ་དེ་སེམས་ཅན་སྐལ་མེད་རྣམས་ཀྱི་མིག་གི་ལམ་དུ་སྣང་བར་མི་འགྱུར་
བའི་ཕྱིར་རོ། །ལྔ་པ་ལ་གཉིས་ཀྱི་དང་པོ་ཡེ་ཤེས་སྤྲོ་བ་ཉི་མ་འདྲ་བ་ལ་བཞི། ཉི་མ་བཞིན་དུ་
སྐྱོན་སྤོངས་ཡོན་ཏན་སྐྱེད། ཉི་མ་བཞིན་དུ་ཡེ་ཤེས་འོད་ཟེར་འཕྲོ། ཉི་བཞིན་སྣོད་རྣམས་མང་
པོར་གཅིག་ཅར་འཆར། ཉི་བཞིན་གདུལ་བྱའི་རི་ལའོས་པར་འབབ་ཚུལ་ལོ། །
དང་པོ་ལ་གཉིས་ཀྱི་དང་པོ་མདོར་བསྟན་ནི། ཇི་ལྟར་ཉི་མའི་འོད་ཀྱིས་གདུངས་པས་
དུས་གཅིག་གི་ཚེ་ཉིད་ལ་པད་མ་ལ་སོགས་པའི་མེ་ཏོག་འགའ་ཞིག་རྒྱས་ཤིང་ཁ་བྱེ་བ་དང་ཀུ་
མུ་ཏ་ནི་ཁ་རབ་ཏུ་ཟུམ་པ་འབྱུང་ཡང་། ཆུ་སྐྱེས་པད་མ་ཁ་ཕྱེ་བ་དང་མེ་ཏོག་ཀུ་མུ་ཏ་ཟུམ་པའི་
ཡོན་ཏན་དང་སྐྱོན་དག་རིམ་པ་ལྟར་བྱེད་པ་ལ། ཉི་མ་རྟོག་པ་མེད་པར་འཇུག་པ་བཞིན་དུ།
དོན་འདིར་ནི་འཕཊ་པ་ཆེན་པོ་རྒྱལ་བའི་ཉི་མའང་གདུལ་བྱ་ལ་ཡོན་ཏན་འཕེལ་བ་དང་སྐྱོན་
འགྲིབ་པ་ལ་རྟོག་པ་མེད་པར་འཇུག་པ་དཔེ་དེ་བཞིན་ནོ། །གཉིས་པ་རྒྱས་བཤད་ནི། ཇི་ལྟར་
ཉི་མ་རྟོག་པ་མེད་པར་རང་གི་འོད་གཅིག་ཅར་སྤྲོས་པ་ཡིས་པད་མ་རྒྱས་པར་བྱེད་པ་དང་དེ་
ལས་གཞན་ལོ་ཐོག་ལ་སོགས་པ་དག་སྨིན་པར་བྱེད་པ་ལྟར། དེ་བཞིན་དུ་དེ་བཞིནགཤེགས་
པའི་ཉི་མ་ཡང་དམ་པའི་ཆོས་ཀྱི་འོད་ཟེར་དག་གཅིག་ཅར་སྤྲོས་པས་གདུལ་བྱའི་སྐྱེ་བོའི་པད་
མ་ལ་ཡོན་ཏན་རྒྱས་པ་དང་རྒྱུད་སྨིན་པར་བྱེད་པ་ལ་རྣམ་པར་རྟོག་པ་མེད་པར་འཇུག་གོ །
གཉིས་པ་ནི། ཉི་མ་འོད་ཟེར་སྤྲོས་པས་མུན་པ་སེལ་བ་ལྟར་ཆོས་ཀྱི་སྐུ་དང་གཟུགས་ཀྱི་སྐུ་
དག་གི་ཚུལ་གྱིས། བྱང་ཆུབ་ཀྱི་སྙིང་པོ་ཆོས་དབྱིངས་ཀྱི་ནམ་མཁར་ཤར་བའི་ཀུན་མཁྱེན་གྱི་
- 2 5 2 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༩
ཉི་མ་དེ་འགྲོ་བ་རྒྱུད་ལྔ་པོར་ནི་མེ་ལོང་ལྟ་བུ་ལ་སོགས་པའི་ཡེ་ཤེས་ཀྱི་འོད་ཟེར་སྤྲོ་བས་མི་
ཤེས་པའི་མུན་པ་སེལ་བར་མཛད་དོ། །གསུམ་པ་ནི། ཉི་མ་སྣོད་མང་པོའི་ཆུ་ནང་དུ་དུས་
གཅིག་ལ་འཆར་བ་ལྟར། གང་གི་ཕྱིར་ཏེ་ཆེད་དུ་ན་གདུལ་བྱ་རྒྱུད་དག་པའི་ཆུའི་སྣོད་ནི་
ཐམས་ཅད་ཀྱི་ཆེད་དུ་དེ་དག་ལ་བདེ་བར་གཤེགས་པའི་ཉི་མ་ཆོས་སྐུའི་གཟུགས་བརྙན་
གཟུགས་སྐུགཉིསནི་གྲངས་དཔག་ཏུ་མེད་པ་དུས་གཅིག་ཆར་དུ་འཆར་བས་དོན་མཛད་དོ། །
བཞི་པ་ནི། ཉི་མ་རི་རབ་དང་ཁོར་ཡུག་དང་ཁོར་ཡུག་ཆེན་པོ་གཉིས་དང་རིན་པོ་ཆེའི་
རི་དང་རི་ནག་པོ་དང་ས་མཐོ་དམའ་སྟེ་ལྔ་ལ་ཇི་ལྟར་འོས་འོས་སུ་འཆར་བ་ལྟར། དུས་རྟག་
ཏུ་ཡུལ་ཤེས་བྱ་ཐམས་ཅད་ལ་ཁྱབ་པའི་ཆོས་དབྱིངས་ནམ་མཁའི་དཀྱིལ་དུ་ནི་སངས་རྒྱས་སྐུ་
གཟུགས་གྱི་ཉི་མ་ཤར་ནས་གདུལ་བྱ་བྱང་ཆུབ་སེམས་དཔའ་ཆེན་པོ་དང་རང་རྒྱལ་ལ་ཞུགས་
པདང་ཉན་ཐོས་ཀྱི་ཐེག་པ་ལ་ཞུགས་པ་དང་། སེམས་ཅན་བསམ་པ་དགེ་བདང་། ལོག་པར་
ངེས་པ་སྟེ་ལྔའི་རི་ལ་ཇི་ལྟར་འོས་པར་བབས་སོ། །དེ་ཉིད་སླར་བཤད་པ། ཇི་ལྟར་དཔག་ཚད་
ལྔ་བཅུ་རྩ་གཅིག་ཡོད་པའི་རྒྱ་ཆེན་པོ་འོད་ཟེར་སྟོང་དང་ལྡན་པའི་ཉི་མ་ཤར་བ་འདི་འཇིག་རྟེན་
ཀུན་ཏུ་མུན་པ་བསལ་ཏེ་སྣང་བར་བྱས་ནས་རིམ་གྱིས་ནི་མཐོ་ཁྱད་མཆོག་དང་བར་མ་དང་
དམན་པའི་རི་ལ་འབབ་ཅིང་འཆར་བ་དེ་བཞིན་དུ་རྒྱལ་བའི་ཉི་མའང་སེམས་ཅན་གྱི་ཚོགས་
གསུམ་ལ་རིམ་གྱིས་འབབ་ཅིང་སྣང་ངོ༌། །གཉིས་པ་ཉི་མ་ལས་ཀྱང་ཁྱད་པར་འཕགས་པ་ནི།
དེ་ལྟར་ཆ་འགའ་ཞིག་གིས་ཉི་མ་དང་འདྲ་ཡངརྣམ་པ་ཐམས་ཅདནས་འདྲ་བནི་མིནཏེ། རྒྱལ་
ཆེན་བཞི་པ་ཡན་ཆད་ན་ཉི་མ་མེད་པས་ཞིང་ཁམས་ཀུན་གྱིནམ་མཁའི་མཐིལ་དུ་འོད་སྤྲོ་བའི་
ནུས་པ་ཉི་མ་ལ་མེད་པའི་ཕྱིར་ཐམས་ཅད་དུ་ཁྱབ་པ་མིན་ལ། གནས་ལུགས་མི་ཤེས་པ་གཏི་
མུག་གི་མུན་པས་བཀབ་པ་སྟེ་བསྒྲིབས་པའི་ཤེས་བྱ་ཆོས་ཉིད་ཀྱི་དོན་སྟོན་པ་ཡང་མིན་པས་
དོན་ཆེ་བའང་མིན་ཞིང་། ཐུགས་རྗེའི་བདག་ཉིདསངས་རྒྱས་ཀྱི་སྐུ་སྣ་ཚོགས་པའི་མདོག་སྐྱེ་བ་
- 2 53 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཡེ་ཤེས་ཀྱི་འོད་ཀྱི་ཚོགས་ཀྱིས་གསལ་བ་དག་ནི་འགྲོ་བ་ཐམས་ཅད་ལ་ཤེས་བྱ་མཐར་ཐུག་གི་
དོན་སྟོན་པར་མཛད་པས་དོན་ཆེ་བ་ཡིན་པའི་ཕྱིར་སངས་རྒྱས་ནི་ཉི་མ་ལས་ཆེས་ཁྱད་པར་
འཕགས་སོ། །དོན་ཆེ་བའི་རྒྱུ་ཅི་ཞེན། སངས་རྒྱས་དེའི་སྤྲུལ་སྐུ་གྲོང་དུགཤེགས་པའི་ཚེ་མིག་
དང་མི་ལྡན་པའི་སྐྱེ་བོ་སྣ་ཚོགས་ཀྱིས་གཟུགས་མཐོང་བ་སོགས་འབྱུང་བས་མཐོ་རིས་པའི་
འཚེ་བའི་སྡུག་བསྔལ་སེལ་ཞིང་། དོན་མེད་པ་སྒྲིབ་པའི་ཚོགས་ཅི་རིགས་པ་དང་བྲལ་ནས་
དོན་སངས་རྒྱས་དེ་མཐོང་བ་ལས་ནི་ངན་སོང་རྣམས་ཚེ་འཕོས་ཏེ་མཐོ་རིས་ཀྱི་བདེ་བ་མྱོང་བ་
དང༌། སེམས་ཅན་གཏི་མུག་གི་རབ་རིབ་ཀྱིས་ཤེས་རབ་ཀྱི་མིག་འདོངས་པ་སྟེ་ལོང་ནས་
འཁོར་བར་འཁྱམས་པས་སྲིད་པའི་མཚོར་ལྷུང་ལ་ལྟ་བ་ལྔའི་མུན་པས་བསྒྲིབས་པ་རྣམས་ཀྱང་
སངས་རྒྱས་ཉི་མའི་འོད་ཀྱིས་བློ་སྟེ་ཤེས་རབ་ཀྱི་སྣང་བ་སྐྱེས་པས་སྔར་མ་མཐོང་བའི་གནས་
ཆོས་ཉིད་མངོན་སུམ་དུ་མཐོང་བར་འགྱུར་བའི་ཕྱིར་སངས་རྒྱས་བྱུང་བ་ཤིན་ཏུ་ཡང་དོན་ཆེའོ། །
དྲུག་པ་ལ་གཉིས་ཀྱི་དང་པོ་ནོར་བུ་བཞིན་དུ་བསམ་པ་སྐོང་བ་ནི། ཇི་ལྟར་རྒྱ་མཚོ་ཆེན་པོ་
ན་བསམ་པ་ཐམས་ཅད་ཡོངས་སུ་རྫོགས་པར་བྱེད་པ་ཞེས་བྱ་བའི་ཡིད་བཞིན་གྱི་ནོར་བུ་རིན་
པོ་ཆེ་ཡོད་པ་ནི་ཀུན་སློང་གི་རྟོག་པ་མེད་ཀྱང་རྒྱལ་མཚན་གྱི་རྩེ་མོར་བཏགས་ཏེ་གསོལ་བ་
བཏབ་ན་དུས་གཅིག་ཅར་དུ་ཉེ་འཁོར་གྱི་སྤྱོད་ཡུལ་དུ་གནས་པ་རྣམས་ཀྱི་ནི་རེ་འདོད་ཀྱི་
བསམ་པ་ཀུན་སོ་སོར་རྫོགས་པར་བྱེད་པ་ལྟར། དེ་བཞིན་དུ་སངས་རྒྱས་ཡིད་བཞིན་གྱི་ནོར་
བུ་ལྟ་བུ་ལ་བརྟེན་ནས་གདུལ་བྱ་བསམ་པ་ཐ་དད་རྣམས་ཀྱིས་ཐེག་པ་སྣ་ཚོགས་པའི་ཆོས་ནི་
ཐོས་པར་གྱུར་ཀྱང་། སངས་རྒྱས་ཀྱི་ཐུགས་དེ་ནི་ཕྲིན་ལས་དེ་ལ་རྣམ་པར་མི་རྟོག་པར་གནས་
སོ༑ །ཡང་བཤད་པ་ཇི་ལྟར་ནོར་བུ་རིན་ཆེན་རྟོག་པ་མེད་པར་སེམས་ཅན་གྱི་ཡིད་ལ་འདོད་
པའི་ནོར་འབད་རྩོལ་མེད་པར་སེམས་ཅན་གཞན་པ་དག་ལ་རབ་ཏུ་སྟེར་བ་ལྟར། དེ་བཞིན་དུ་
- 2
5
4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༦༩
ཐུབ་པ་ཡང་འབད་རྩོལ་དང་རྟོག་པ་མེད་པར་གདུལ་བྱའི་སྐལ་བ་ལ་ཇི་ལྟར་འོས་པར་ནི་
གཞན་གྱི་དོན་དུ་སྲིད་པ་ཇི་སྲིད་གནས་ཀྱི་བར་དུ་རྟག་ཏུ་བཞུགས་ནས་སེམས་ཅན་གྱི་དོན་
མཛད་དོ། །
གཉིས་པ་སངས་རྒྱས་འབྱུང་བ་རྙེད་པར་དཀའ་བ་ནི། གང་གི་ཕྱིར་ན་རྒྱ་མཚོའི་ས་འོགན་
གནས་པའི་ཕྱིར་ནོར་བུ་དེ་ལ་ཐོབ་པར་འདོད་པས་ཀྱང་ཅི་ལྟར་ནོར་བུ་བཟང་པོ་བསམ་པ་སྐོང་
བ་དེ་འགྲོ་བ་འདིར་རབ་ཏུ་རྙེད་པར་དཀའ་བ་དེ་བཞིན་དུ་འགྲོ་བ་ཤིན་ཏུ་ཚོགས་གཉིས་ཀྱི་
སྐལ་བ་ངན་པ་སྣ་ཚོགས་པའི་ཉོན་མོངས་དང་ལས་ཀྱིས་ཟིན་པའི་ཡིད་ཅན་གྱིས་ཀྱང་འགྲོ་བ་
འདིར་བདེ་གཤེགས་ཀྱི་སྣང་བ་མཐོང་བ་རྙེད་པར་དཀའ་བར་ཤེས་པར་བྱའོ། །བདུན་པ་ནི།
ཇི་ལྟར་བྲག་ཆ་ལ་སོགས་པ་སྒྲ་བརྙན་གྱི་ནི་སྒྲ་མང་པོགཞན་སྐྱེས་བུའི་རྣམ་རིག་གི་རྐྱེན་ལས་
བྱུང་བ་སྟེ། བརྗོད་འདོད་ཀྱི་རྣམ་པར་རྟོག་པ་མེད་ཅིང་ལྕེ་རྐན་ལ་སོགས་པའི་བྱེད་པས་བཟོ་
བ་མེད་པ་ངོ་བོ་ཕྱིའི་དོན་དང་ནང་ན་རྣམ་ཤེས་སུ་གྲུབ་པར་མི་གནས་ཀྱང་། སྐྱེས་བུའི་རྣམ་
རིག་ལ་སྣང་བ་ལྟར། དེ་བཞིན་དུ་དེ་བཞིན་གཤེགས་པའི་གསུང་གི་གསང་བ་གཞན་གདུལ་
བྱའི་རྣམ་རིག་གི་རྐྱེན་ལས་བྱུང་བ་དེ། བརྗོད་འདོད་ཀྱི་རྣམ་པར་རྟོག་པ་མེད་ལ་ལྕེ་རྐན་ལ་
སོགས་པའི་བྱེད་པས་བཟོ་བ་མེད་ཅིང་། ངོ་བོ་ཕྱིའི་དོན་དང་ནང་ན་རྣམ་ཤེས་སུ་གྲུབ་པར་
གནས་པ་མ་ཡིན་ཡང་གདུལ་བྱའི་རྣམ་རིག་ལ་སྣང་ངོ༌། །བརྒྱད་པ་ནི། ལུས་ཀྱི་རེག་ཏུ་ཅུང་
ཟད་ཀྱང་མེད་ཅིང་། ལྕེའི་དབང་ཤེས་ལ་སྣང་བ་མེད་ལ། སྣའི་དབང་ཤེས་ཀྱིས་དམིགས་པ་
མེད་ཅིངན་བའི་རྣམ་ཤེས་ལ་བརྟེན་ནས་ཐོས་པ་མེད་ལ། མིག་གི་དབང་ཤེས་ཀྱི་ལམ་སྟེ་ཡུལ་
ལས་རབ་ཏུ་འདས་པས་དབང་པོའི་ཡུལ་མིན་པ། ཐོགས་བཅས་ཀྱི་གཟུགས་མེད་པ་གཞན་
ལབསྟན་དུ་མེད་པའིནམ་མཁའ་ལ་ཇི་ལྟར་མཐོ་བ་དང་བར་མ་དང་དམའབའིརྣམ་པ་མཐོང་
ཡང་ནམ་མཁའ་དེ་ནི་མཐོ་དམའ་ཅན་དེ་ལྟ་མིན་ཏེ་རྫས་རགས་པ་ཡིན་པའི་ཕྱིར་རོ༑ །དེ་
-25 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་རབ་འབྲིང་ཐ་མའི་རྣམ་པ་དང་སྐྱེ་འཇིག་ཐམས་ཅད་སངས་རྒྱས་ལ་གདུལ་བྱ་མཐོང་
ཡང་སངས་རྒྱས་ཀྱི་སྐུའི་གསང་བ་དེ་ནི་སྐྱེ་འཇིག་ཅན་ལ་སོགས་པ་དེ་ལྟ་བུ་མིན་ཏེ་འདུས་མ་
བྱས་པའི་ཕྱིར་རོ། །དགུ་པ་ནི། ཇི་ལྟར་ས་ལ་སྐྱེ་བའི་ལྗོན་ཤིང་ལ་སོགས་པའི་དངོས་པོ་ཀུན།
རྟོག་པ་མེད་པའི་ས་དེ་ལ་བརྟེན་ནས་ནི་སྐྱེ་བན་མང་པོར་འཕེལ་བདང་རྩ་བ་ཟུག་པས་བརྟན་
པདང་ཆེན་པོར་འགྲོ་བས་ཡངས་པར་འགྱུར་བ་ལྟར། དེ་བཞིན་དུ་རྫོགས་པའི་སངས་རྒྱས་ཀྱི་
སརྣམ་པར་རྟོག་པ་མེད་པ་ལ་བརྟེན་ནས་ཐེག་པ་གསུམ་ལ་སློབ་པ་དང་མུ་སྟེགས་པ་དང་ལོག་
པར་ངེས་པའི་བར་གྱི་འགྲོ་བའི་དགེ་བའི་རྩ་བ་ནི་མ་ལུས་པནི་སྐྱེ་ཞིང་འཕེལ་བ་དང་རྒྱས་པར་
འགྱུར་རོ། །
གཉིས་པ་ལ་གཉིས་ཀྱི་དང་པོ་དཔེ་དགུས་བསྟན་པའི་དགོས་པ་ནི། འཇིག་རྟེན་ན་
འབད་རྩོལ་དང་རྟོག་པ་མེད་པར་བྱ་བ་འགའ་ཙམ་ཡང་བྱེད་པ་མཐོང་བ་མེད་པ་དེ་བས་ན་
སངས་རྒྱས་འབད་རྩོལ་དང་རྟོག་པ་མེད་པར་ཕྲིན་ལས་རྒྱུན་མི་འཆད་དུ་འཇུག་པ་མི་སྲིད་
སྙམ་དུ་གདུལ་བྱ་ཐེ་ཚོམ་ཟ་བ་དེའི་དགོས་པ་གཅད་པར་བྱ་བའི་ཕྱིར་སྔར་གྱི་དཔེ་རྣམས་དགུ་
ནི་བསྟན་པ་ཡིན་ཏེ་དེ་ནི་སྐྱོན་སེལ་བའི་དགོས་པའོ། །གོང་དུ་དཔེ་དགུ་པོ་འདི་དག་རྒྱས་པར་
རབ་ཏུ་བསྟན་པར་གྱུར་པའི་མདོ་སྡེའི་ནི་མིང་དེ་བཞིན་གཤེགས་པ་ཐམས་ཅད་ཀྱི་ཡུལ་ལ་
འཇུག་པ་ཡེ་ཤེས་སྣང་བ་རྒྱན་ཞེས་པ་འདི་ཉིད་ཀྱིས་དཔེ་དགུས་བསྟན་པ་དེའི་ཡོན་ཏན་སྐྱེད་
པའི་དགོས་པ་བསྟན་པ་ཉིད་ཡིན་ཏེ། དེ་ཅིའི་ཕྱིར་ན། དཔེ་དགུས་ཕྲིན་ལས་བསྟན་པ་འདི་
ཐོས་ན་ཐོས་པ་ལས་བྱུང་བའི་ཤེས་པའི་སྣང་བ་རྒྱ་ཆེན་པོ་འདིས་བརྒྱན་པར་འགྱུར་བས་ཡེ་
ཤེས་སྣང་བ་རྒྱན་ཅེས་པ་ཡིན་ལ། དེས་བརྒྱན་པའི་བློ་ལྡན་བྱང་ཆུབ་སེམས་དཔའ་ནི་མྱུར་དུ་
སངས་རྒྱས་ཀྱི་སྤྱོད་ཡུལ་ཕྲིན་ལས་འབད་མེད་ལྷུན་གྲུབ་རྒྱུན་མི་འཆད་དུ་འཇུག་པ་ཀུན་ལ་བློ་
- 2 5 6 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༦
གྲོས་འཇུག་ཅིང་དེ་ཐོབ་པའི་ལམ་ཡང་བསྟེན་པར་འགྱུར་བས་དེ་བཞིན་གཤེགས་པ་ཐམས་
ཅད་ཀྱི་ཡུལ་ལ་འཇུག་པ་ཞེས་པའི་དོན་ཡིན་པས་སོ། །གཉིས་པ་དཔེ་དགུས་དོན་དགུ་བསྟན་
ཚུལ་ལ་གཉིས་ཀྱི་དང་པོ་མདོར་བསྟན་ལ་གཉིས་ལས། དང་པོ་དཔེ་དགུས་མཚོན་པའི་དོན་
དགུ་བསྡུ་བ་ནི། དཔེ་དགུ་པོ་དེའི་མཚོན་བྱ་དོན་གང་ཞེ་ན། བཻདཱུརྱའི་ས་གཞི་ལ་བརྒྱ་བྱིན་གྱི་
གཟུགས་བརྙན་སྣང་བ་ལ་སོགས་པ་ད པེ་དག་ནི་རྣམ་པ་དགུ་བརྗོད་པ་དེ་ལ་ནི། དཔེས་
བསྟན་པའི་དོན་དེའི་བསྡུས་པའི་དོན་ནི་འདི་དག་ཏུ་ངེས་པར་གཟུང་བར་བྱའོ། །གང་དག་ཅེ་
ན༑ སྐུ་སྟོན་པ་དང་གསུང་བརྗོད་པ་དང་མཁྱེན་བརྩེས་ཁྱབ་པ་དང་། སྤྲུལ་ལ་སྤྲོ་བ་ཡེ་ཤེས་སྤོ་
བ་དང་ཐུགས་དང་གསུང་དང་སྐུའི་གསང་བ་གསུམ་དང་དགེ་ལེགས་ཐམས་ཅད་ཀྱི་རྟེན་
ཐུགས་རྗེའི་བདག་ཉིད་གནས་གྱུར་པ་ཉིད་ཐོབ་པ་ཉིད་རྣམས་སོ། །གཉིས་པ་འབད་རྩོལ་
མེད་ཀྱང་ཕྲིན་ལས་འཇུག་ཚུལ་ནི། སངས་རྒྱས་ཆོས་ཅན། གཞན་དོན་མཛད་པ་ལ་དམིགས་
པས་འབད་རྩོལ་བྱེད་པའི་ལོངས་སྤྱོད་ཀྱི་རྒྱུན་ཀུན་རབ་ཏུ་ཞི་བ་ཡིན་ཏེ། རྣམ་པར་རྟོག་པ་
མེད་པའི་ཐུགས་མངའ་བའི་ཕྱིར། དཔེར་ན་དྲི་མ་མེད་པའི་བི་དཱུརྱའི་ས་གཞི་ལ་བརྒྱ་བྱིན་གྱི་
གཟུགས་བརྙན་ཤར་བ་ལ་སོགས་པའི་དཔེ་དགུ་པོ་བཞིན་ནོ། །དེ་ལྟར་ན་སངས་རྒྱས་དེ་
དམིགས་པས་ལོངས་སྤྱོད་ཞི་བ་ཡིན་ཞེས་པ་དམ་བཅའ་ཡིན་པ་སྟེ། རྟོག་མེད་ཀྱི་ཐུགས་
མངའ་བ་ནི་དེ་སྒྲུབ་བྱེད་གཏན་ཚིགས་སོ། །འབད་རྩོལ་མེད་པར་རང་བཞིན་གྱིས་ལྷུན་གྲུབ་
ཏུ་གཞན་དོན་འབྱུང་བའི་སྒྲུབ་བྱེད་བཀོད་པ་དེའི་དོན་ནིགྲུབ་པར་བྱ་བའི་དོན་དུ་དཔེར་བརྗོད་
ནི་བརྒྱ་བྱིན་གྱི་གཟུགས་ལ་སོགས་པ་དགུ་པོ་ཡིན་ནོ། །ཕྲིན་ལས་དཔེས་བསྟན་པའི་སྐབས་
འདིར་ནི་སྐབས་གྱི་དོན་ཉེ་བར་བསྡུསན་འདི་ལྟར་ཡིན་ཏེ། གང་ལྟར་ཞེན། སྐུའི་སྣང་བ་སྟོན་
པ་ལ་སོགས་པ་དོན་རྣམ་པ་དགུ་དང་ལྡན་པའི་སྟོན་པ་སངས་རྒྱས་ཡིན་ལ་དེའི་ཆོས་སྐུ་སྐྱེ་འཆི་
དང་བྲལ་བ་འདུས་མ་བྱས་ཡིན་ཡང་འབད་པ་དང་རྩོལ་བ་མེད་པར་གདུལ་བྱ་ལ་མཛད་པ་
- 2：) 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རབ་ཏུ་འཇུག་པའོ། །ཞེས་སྟོན་པ་ཡིན་ནོ། །
གཉིས་པ་རྒྱས་བཤད་ལ་གཉིས་ཀྱི་དང་པོ་འབད་མེད་གཞན་དོན་མཛད་ཚུལ་ནི། སངས་
རྒྱས་གང་ཞིག་སྔར་བསྟན་པའི་བརྒྱ་བྱིན་དང་རྔ་དང་སྤྲིན་བཞིན་དང་ཚངས་པ་དང་ཉི་མ་དང་
རིན་ཆེན་ཡིད་བཞིན་གྱི་ནོར་བུའི་རྒྱལ་པོ་བཞིན་དང་སྒྲ་བརྙན་དང་ནམ་མཁའ་དང་ས་གཞི་
བཞིན་དུ་སྲིད་པ་ཇི་སྲིད་གནས་ཀྱི་བར་དུ་འབད་རྩོལ་མེད་པར་གཞན་དོན་བྱེད་པ་དེ་ཐོབ་པའི་
རྣལ་འབྱོར་པས་དངོས་སུ་རིག་ཅིང་རྟོགས་ཀྱི་སོ་སོ་སྐྱེ་བོས་ནི་ལུང་ལ་བརྟེན་ནས་ཡིད་ཆེས་
པའི་རྗེས་སུ་དཔག་པས་རྟོགས་པར་བྱའོ། །གཉིས་པ་དཔེ་དང་འདྲ་ཚུལ་བཤད་པ་ནི། རིན་
ཆེན་བཻདཱུརྱའི་ས་གཞི་ལ་ལྷ་དབང་བརྒྱ་བྱིན་སྣང་བ་བཞིན་དུ་སངས་རྒྱས་ཀྱང་སྐུའི་སྣང་བ་
སྟོན་པ་གཉིས་འདྲ་སྟེ། གསུང་གིས་གདམས་ངག་ལེགས་པར་འདོམས་པར་མཛད་པས་ལྷའི་
རྔ་དང་འདྲའོ། ཁྱབ་བདགགི་མཁྱེན་པ་དང་བརྩེ་བ་ཆེན་པོ་སྤྲིན་ཚོགས་དང་འདྲ་བའི་ཚུལ་ནི།
མཐའ་ཡས་པའི་འགྲོ་བ་སྲིད་པའི་རྩེ་མོའི་བར་དུ་གནས་པ་ཐམས་ཅད་ལ་ཁྱབ་པས་སྤྲིན་ནམ་
མཁའ་ཐམས་ཅད་དུ་ཁྱབ་པ་དང་མཚུངས་སོ། །ཚངས་པ་རང་གི་གནས་ལས་མི་བསྐྱོད་པར་
འདོད་ཁམས་སུ་སྤྲུལ་པ་སྟོན་པ་བཞིན་དུ་སངས་རྒྱས་ཟག་པ་མེད་པའི་གནས་ཆོས་དབྱིངས་
ལས་མབསྐྱོད་པར་སྤྲུལ་པ་རྣམ་པ་དུ་མ་ལ་རབ་ཏུ་སྟོན་པས་དཔེ་དོན་མཚུངས་ལ། ཉི་མ་འོད་
སྤྲོབ་བཞིན་དུ་སངས་རྒྱས་ཀྱང་ཡེ་ཤེས་ཀྱི་སྣང་བ་སྤྲོ་བ་གང་ཡིན་པ་གཉིས་དཔེ་དོན་འདྲའོ། །
རྣམ་པར་དག་པའི་རིན་ཆེན་ཡིད་བཞིན་གྱི་ནོར་བུ་དང་དེ་འདྲ་བའི་ཐུགས་གཉིས་བསམ་པ་
སྐོང་བས་འདྲ་ལ། རྒྱལ་བ་རྣམས་ཀྱི་གསུང་དེ་བྲག་ཆ་བཞིན་དུ་ཡི་གེ་མེད་པས་དཔེ་དོན་
མཚུངས་སོ། །རྒྱལ་བའི་སྐུ་ནི་ནམ་མཁའ་ལྟ་བུར་ཐམས་ཅད་ལ་ཁྱབ་པ་དང་ཐོགས་བཅས་ཀྱི་
གཟུགས་མེད་པ་དང་རྟག་པ་ཉིད་ཡིན་པས་དཔེ་དོན་འདྲ་སྟེ། ས་འདི་ཤིང་དང་ལོ་ཐོག་ལ་
- 2 5 8 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
སོགས་པའི་གཞི་ཡིན་པ་བཞིན་དུ་འགྲོ་བའི་དཀར་པོ་དགེ་བའི་ཆོས་ཀྱི་སྨན་རྣམས་མ་ལུས་
པའི་རྣམ་པ་ཀུན་ཏུགཞིར་གྱུར་པའི་སངས་རྒྱས་ཀྱི་ས་ཡིན་པས་དཔེ་དོན་མཚུངས་པ་ཡིན་ནོ། །
གཉིས་པ་ནི། དཔེ་འདི་རྣམས་ཀྱིས་ཅི་ལྟར་སངས་རྒྱས་སྐྱེ་འཇིག་མེད་པ་ལ་སྐྱེ་འཇིག་ཏུ་
མཐོང་བ་དང་ཕྲིན་ལས་ལྷུན་གྲུབ་རྒྱུན་མི་འཆད་དུ་བསྟན་པ་ཡིན་ཞེ་ན། དག་པ་བེདཱུརྱདང་
འདྲ་བའི་སེམས་ལ་སངས་རྒྱས་མཐོང་བའི་རྒྱུ་གང་ཞེ་ན། སེམས་དེ་དག་པའི་དོན་ནི་སྐྱོན་
གྱིས་མི་བཟློགས་པའི་དད་པའི་དབང་པོ་བརྟན་པར་བརྟས་པ་ཉིད་དོ། །དགེ་བ་དེ་གདུལ་བྱའི་
རྒྱུད་ལ་སྐྱེ་བ་དང་འཇིག་པས་ན་སངས་རྒྱས་ཀྱིགཟུགས་སྐུའི་སྐྱེ་ཞིང་འཇིག་པར་སྣང་བ་བརྒྱ་
བྱིན་གྱི་སྣང་བ་དང་མཚུངས་ཀྱང་བརྒྱ་བྱིན་དངོས་བཞིན་དུ་ཐུབ་པ་ནི་ཆོས་ཀྱི་སྐུ་ཡི་སྐྱེ་འཇིག་
མེད་དོ། །ཡང་དཔེ་དགུ་པོ་འབད་མེད་དུ་རང་གི་བྱ་བ་བྱེད་པ་དེ་བཞིན་དུ་ནི་སངས་རྒྱས་ཀྱང་
འབད་རྩོལ་མེད་པར་སྐྱེ་བ་མེད་ཅིང་འགག་པ་མེད་པའི་ཆོས་སྐུ་ལས། སྲིད་པ་ཇི་སྲིད་གནས་
ཀྱི་བར་དུ་སྐུའི་སྣང་བ་སྟོན་པ་ལ་སོགས་པའི་མཛད་པ་འཇུག་གོ །གསུམ་པ་ནི། དཔེ་འདི་
རྣམས་ཀྱི་མཚུངས་ཚུལ་བསྡུས་པའི་དོན་ནི་འོག་ནས་འབྱུང་བ་འདི་ཡིན་ལ་སྔ་ཕྱིའི་རིམ་པ་ཡང་།
དཔེ་སྔ་མ་སྔ་མ་ཕྱི་མ་ཕྱི་མའི་འདྲ་ཚུལ་གྱིས་ཆོས་མི་མཐུན་པས་དཔེ་སྔ་མ་སྤངས་ཏེ་ཕྱི་མ་འདྲ་
བར་བསྟན་པའི་སྒོ་ནས་བརྗོད་པ་ཡིན་ནོ། །དེ་རྒྱས་པར་བཤད་ན་སངས་རྒྱས་ནི་བརྒྱ་བྱིན་གྱི་
གཟུགས་བརྙན་ལྟ་བུར་སྐུའི་སྣང་བ་བསྟན་པས་དོན་ཡོད་པར་མཛད་པ་ཡིན་ཏེ། ཆོས་སྟོན་
པའི་གསུང་དབྱངས་དང་མི་ལྡན་པས་དེ་དང་འདྲ་བའང་མིནནོ། །དེ་མི་འདྲ་ནའང་དབྱངས་
དང་ལྡན་པ་ལྷའི་རྔ་བཞིན་དུ་འདྲ་སྟེ། དེ་ཡང་སའི་འོག་ལ་སོགས་པ་ཐམས་ཅད་དུ་མི་ཐོས་
པས་ཐམས་ཅད་དུ་དོན་བྱེད་པ་མིན་པའི་ཕྱིར་དེ་དང་འདྲ་བ་མིན་ནོ། །དེ་མི་འདྲ་ནའང་སྤྲིན་
ཆེན་པོ་ཐམས་ཅད་དུ་ཁྱབ་པ་དང་མཚུངསཏེ། དེ་ཡང་དོན་མེད་པ་འཁོར་བའི་ས་བོན་ནམ་རྒྱུ་
འདོད་ཡོན་ལ་ཆགས་པ་སྤོང་བ་མིན་པས་དེ་འདྲ་བ་མིན་ནོ། །དེ་མི་འདྲ་ནའང་ཚངས་པ་ཆེན་
- ? $） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོའི་སྤྲུལ་པ་འདོད་ལྷ་རྣམས་འདོད་ཡོན་ལ་ཆགས་པ་སྤོང་བ་བཞིན་དུ་འདྲ་སྟེ། དེ་ཡང་རེས་
འགའ་བ་ཡིན་གྱི་གཏན་དུ་ནི་གདུལ་བྱ་སྨིན་པར་བྱེད་པ་མིན་པས་དེ་འདྲ་བ་མིན་ནོ། །དེ་མི་
འདྲ་ནའང་ཉི་མའི་གཟུགས་སྨིན་པར་བྱེད་པ་གཏན་དུ་བ་བཞིན་དུ་འདྲ་སྟེ། དེ་ཡང་མཚན་མོ་
མི་སྣང་བའི་ཕྱིར་གཏན་དུ་ནི་མུན་པ་འཇོམས་པ་མིན་པས་དེ་འདྲ་བ་མིན་ནོ། །དེ་མི་འདྲ་ནའང་
ཡིད་བཞིན་གྱི་ནོར་བུ་ཉིན་མཚན་ཀུན་དུ་སྣང་བ་དང་འདྲ་སྟེ། དེ་ཡང་འབྱུང་བ་ནི་རྙེད་པར་མི་
དཀའ་བ་སླ་བས་དེ་འདྲ་བའང་མིན་ནོ། །དེ་མི་འདྲ་ནའང་སྒྲ་བརྙན་ཕྱི་ནང་དུ་མི་གནས་པའི་
ཕྱིར་རྙེད་དཀའ་བ་བཞིན་དུ་འདྲ་སྟེ། དེ་ཡང་རྐྱེན་བྲག་རི་ལ་སོགས་པ་ལས་ནི་བྱུང་བས་དེ་
དང་འདྲ་བའང་མིན་ནོ། །དེ་མི་འདྲ་ནའང་ནམ་མཁའ་རྐྱེན་ལས་མ་བྱུང་བ་དང་འདྲ་སྟེ། དེ་
ཡང་དགེ་བ་སྐྱེ་བའི་གཞི་མིན་པས་དེ་དང་འདྲ་བའང་མིན་ནོ། །དེ་མི་འདྲ་ནའང་འཇིག་རྟེན་
དང་འཇིག་རྟེན་ལས་འདས་པའི་འགྲོ་བའི་གནས་སྐབས་དང་མཐར་ཐུག་གི་ཕུན་སུམ་ཚོགས་
པ་མ་ལུས་པ་དེ་རྣམས་སྐྱེ་བ་དང་གནས་པའི་རྟེན་ཡིན་པའི་ཕྱིར་སངས་རྒྱས་ནི་སའི་དཀྱིལ་
འཁོར་དག་དང་འདྲའོ། །དེའི་གཏན་ཚིགས་སྒྲུབ་པ་སངས་རྒྱས་ཀྱི་བྱང་ཆུབ་འདི་ལ་བརྟེན་
ནས། འཇིག་རྟེན་ལས་འདས་པ་བྱང་ཆུབ་གསུམ་གྱི་ལམ་འབྱུང་བའི་ཕྱིར་དང་འདོད་ཁམས་
ཀྱི་བདེ་བའི་རྒྱུ་དགེ་བའི་ལས་ལམ་གཟུགས་ཁམས་ཀྱི་བདེ་བའི་རྒྱུ་བཅུ་དང་བསམགཏན་
བཞི་དང་ཚད་མེད་པ་བཞི་དང་གཟུགས་མེད་ཁམས་ཀྱི་བདེ་བའི་རྒྱུ་གཟུགས་མེད་ཀྱི་ཏིང་ངེ་
འཛིན་བཞི་ཡང་འབྱུང་བའི་ཕྱིར། འཇིག་རྟེན་ལས་འདས་པ་དང་འཇིག་རྟེན་གྱི་ཕུན་སུམ་
ཚོགས་པ་ཐམས་ཅད་འབྱུང་ངོ། །ཐེག་པ་ཆེན་པོ་རྒྱུད་བླ་མའི་བསྟན་བཅོས་དཀོན་མཆོག་གི་
རིགས་རྣམ་པར་དབྱེ་བ་ལས་དེ་བཞིན་གཤེགས་པའི་ཕྲིན་ལས་མཛད་པའི་སྐབས་ཏེ་བཞི་
པའི་བཤད་པའོ།། །།
- 2 6 () -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
༈ བཞི་པ་ཁམས་སོགས་བཞི་ལ་མོས་པའི་ཕན་ཡོན་ལ་གཉིས་ལས་དང་པོ་མདོར་བསྟན་
ལགསུམ་གྱི་དང་པོ་གནས་བཞི་རྒྱལ་བའི་ཡུལ་དུ་བསྟན་པ་ནི། སྔར་བཤད་པའི་སངས་རྒྱས་
ཀྱི་ཁམས་དང་སངས་རྒྱས་ཀྱི་བྱང་ཆུབ་དང་སངས་རྒྱས་ཀྱི་ཆོས་ཡོན་ཏན་རྣམས་དང་སངས་
རྒྱས་ཀྱི་ཕྲིན་ལས་ཏེ་བཞི་པོ་འདི་རྣམས་སེམས་དག་པའི་སེམས་ཅན་ས་བཅུ་ལ་གནས་པའི་
རྒྱལ་སྲས་རྣམས་ཀྱིས་ཀྱང་ཇི་ལྟ་བ་བཞིན་དུ་བསམ་པ་དང་བརྟག་པར་བྱ་བ་མིན་ཅེས་པ་
བསམ་གྱིས་མ་ཁྱབ་པ་སྟེ། འདི་ཡོངས་སུ་རྫོགས་པ་ནི་འཇིག་རྟེན་གྱི་འདྲེན་པ་སངས་རྒྱས་
རྣམས་ཀྱི་སྤྱོད་ཡུལ་ཡིན་ནོ། །གཉིས་པ་མོས་ན་བསོད་ནམས་གཞན་ལས་ལྷག་པ་ལ་གཉིས་
ཀྱི་དང་པོ་མདོར་བསྟན་ནི། བློ་ལྡན་བྱང་ཆུབ་སེམས་དཔའ་གང་ཞིག་རྒྱལ་བའི་ཡུལ་ཁམས་
སོགས་བཞི་པོ་འདི་ལ་ཡིད་ཆེས་པས་མོས་པ་བྱེདན། དེ་ནི་སངས་རྒྱས་ཀྱི་ཡོནཏན་གྱི་ཚོགས་
སྐྱེ་བ་ཉིད་ཀྱི་སྣོད་དུ་གྱུར་ཏེ། བསམ་གྱིས་ཁྱབ་པ་མེད་པའི་ཡོན་ཏན་གྱི་ཚོགས་ལ་མངོན་པར་
དགའ་ཞིང་མོས་པས། མོས་པ་ འདི་དང་ མ་ འབྲེལ་བའི་སེམས་ཅན་ཀུན་གྱི་བསོད་ནམས་
ཐམས་ཅད་འདི་དང་བསྒྲུན་དུ་མི་ནུས་པའི་ཕྱིར་འདིསཟིལ་གྱིས་གནོན་པར་འགྱུར་རོ། །
གཉིས་པ་རྒྱས་བཤད་ནི། གང་ཟགགང་ཞིག་ཆེད་དུ་བྱ་བ་བྱང་ཆུབ་དོན་དུགཉེར་བའི་སེམས་
བསྐྱེད་ཀྱིས། དངོས་པོ་གསེར་ལས་གྲུབ་པའི་སངས་རྒྱས་ཀྱི་ཞིང་ཁམས་ནོར་བུ་རིན་པོ་ཆེས་
སྤྲས་པ་ནི། གྲངས་སངས་རྒྱས་ཀྱི་ཞིང་ཁམས་ཀྱི་རྡུལ་ཕྲ་རབ་དང་མཉམ་པ་གནས་སྐབས་
ཉིན་རེ་ཞིང་། ཡུལ་ཆོས་ཀྱི་རྒྱལ་པོ་སངས་རྒྱས་བཅོམ་ལྡན་འདས་རྣམས་ལ་དུས་རྟག་ཏུ་
འབུལ་བ་ལ་ནི་བསོད་ནམས་ཚད་མེད་པ་འབྱུང་སྟེ། གང་ཟག་གཞན་གང་ཞིག་ཁམས་སོགས་
བཞི་སྟོན་པའི་གསུང་རབ་རྣམས་དང་དེ་རྣམས་ཀྱི་དོན་བསྡུས་ཏེ་སྟོན་པའི་བསྟན་བཅོས་འདི་
ལས་ཚིག་ཙམ་ཐོས་ཤིང་ཐོས་ནས་ཀྱང་ནི་མོས་ན་གང་ཟག་འདིས་ནི་སྦྱིན་པ་ལས་བྱུང་བའི་
དགེ་བ་སྔར་སྨོས་པ་དེ་ལས་བསོད་ནམས་ཆེས་མང་བ་ཐོབ་པར་འགྱུར་ཏེ། ཡེ་ཤེས་སྣང་བ་
- 2 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱན་གྱི་མདོར། འཇམ་དཔལ་གལ་ཏེ་གཾ་གཱའི་བྱེ་མ་སྙེད་གྲངས་མེད་པའི་བྱང་ཆུབ་སེམས་
དཔའ་ཞིག་ཡོད་ལ་བྱང་ཆུབ་སེམས་དཔའ་དེ་དག་རེ་རེས་ཀྱང་། གཾ གཱའི་བྱེ་མ་སྙེད་ཀྱི་སངས་
རྒྱས་ཀྱི་ཞིང་འཛམ་བུ་ཆུ་བོའི་གསེར་གྱི་གཞི་ལ། ཤིང་ཐམས་ཅད་ཀྱང་འཕྲུལ་གྱི་གོས་ཀྱིས་
ཀུན་ཏུ་དཀྲིས་ཏེ། འོད་ཐམས་ཅད་ཤིན་ཏུ་འདུས་པའི་ནོར་བུ་རིན་པོ་ཆེའི་དྲ་བས་ཤིན་ཏུ་
ཁེབས་པར་བྱས་ཤིང་། དབང་གི་རྒྱལ་པོའི་ནོར་བུ་རིན་པོ་ཆེའི་ཁང་པ་བརྩེགས་པ་གློག་གི་
སྒྲོན་མནོར་བུ་རིན་པོ་ཆེའི་སྟེགས་བུས་བསྐོར་བས་ཡོངས་སུ་གང་བར་བྱས་ཏེ། གདུགས་དང་
རྒྱལ་མཚན་དང་བ་དན་བསྒྲེངས་བ། གྲངས་མེད་པའི་སངས་རྒྱས་ལ་ཉིན་ཅིག་ཉིན་ཅིག་ཅིང་
གཾ་གཱའི་བྱེ་མ་ སྙེད་གྲངས་མེད་པའི་བསྐལ་པར་སྦྱིན་པ་བྱིན་པ་བས་བྱང་ཆུབ་སེམས་དཔའ་
གཞན་གང་གིས་ཆོས་ཀྱི་རྣམ་གྲངས་འདི་ལ་མོས་ཏེ། བྱང་ཆུབ་སེམས་དཔའ་གཞན་ལ་ཆོས་
ཀྱི་རྣམ་གྲངས་འདི་ལ་ཐ་ན་ཚིག་བཞི་པའི་ཚིགས་སུ་བཅད་པ་ཙམ་ཡང་བསྟན་ཏམ་ཁོང་དུ་
ཆུད་པར་བྱས་ན། བསོད་ནམས་མངོན་པར་འདུ་བྱེད་པ་འདི་ལ། བྱང་ཆུབ་སེམས་དཔའ་དེ་
དག་གི་སྔ་མའི་སྦྱིན་པའི་བསོད་ནམས་མངོན་པར་འདུ་བྱེད་པ་དེས་བརྒྱའི་ཆར་ཡང་ཉེ་བར་མི་
འགྲོའོ། །སྟོང་གི་ཆར་ཡང་བརྒྱ་སྟོང་གི་ཆར་ཡང་བྱེ་བ་བརྒྱ་སྟོང་གི་ཆར་ཡང་། བགྲང་བར་
ཡང་ཆར་ཡང་གྲངས་སུ་ཡང་། དཔེར་ཡང་རྒྱུར་ཡང་ཉེ་བར་མི་འགྲོའོ། །ཞེས་པའི་དོནཏེ། དེ་
བཞིན་དུ་དེ་བཞིན་གཤེགས་པའི་སྙིང་པོའི་མདོར། རྫུ་འཕྲུལ་སྟོབས་མཆོག་འདི་ལ་གནས་
ནས་སུ། །དཔའ་བོ་བསྐལ་པ་དག་ནི་སྟོང་བར་དུ། །ཕྱོགས་བཅུ་རྣམས་སུ་མི་ཡི་གཙོ་བོ་དག །
ཉན་ཐོས་བཅས་པ་རྣམས་ལ་སྟི་སྟང་བྱེད། །ཇི་ལྟར་གཾ་གཱ་སྟོང་མ་བྱེ་མ་བས། །དེ་ལྷག་པ་ནི་
བསམ་གྱིས་མི་ཁྱབ་པའི། །གཞལ་མེད་ཁང་མཆོག་རིན་ཆེན་ལས་བྱས་པ། །འཇིག་རྟེན་སློབ་
དཔོན་རེ་རེ་ལ་ཡང་ཕུལ། །དེ་དག་འཕང་དུ་དཔག་ཚད་བཅུ་ཡོད་ལ། །ཆུ་དང་རྒྱར་ནི་དཔག་
- ? (j ? -



བ
རྒྱུ
གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
ཚད་གཅིག་ཡོད་པ། །སྤོས་དང་བདུག་པ་དག་དང་རབ་ལྡན་ལ། །དེ་ན་རིན་ཆེན་ལས་བྱས་ཁྲི་
བཤམས་ཤིང་། །དར་དང་བཅོས་བུའི་ རས་ནི་བརྒྱ་བཏིང་པའི། །ཁྲི་དག་དང་ནི་ཁྲི་སྟན་
གཞན་རྣམས་ཀྱང་། །ཇི་ལྟརགཾགཱའི་ཀླུང་བཞིན་དཔག་མེད་པར། །རྒྱལ་བ་གཅིག་ལ་དབུལ་
བ་བྱས་གྱུར་ལ། །རྒྱལ་བ་གང་དག་འཇིག་རྟེན་ཁམས་བཞུགས་པ། །ཇི་ལྟར་གཾ་གཱའི་བྱེ་མ་
བས་མང་བ། །རྒྱལ་བ་དེ་དག་རྣམས་ལ་དེ་ལྟར་ཕུལ། །ཀུན་ལ་གུས་པར་མཆོད་པ་བྱེད་པ་
བས། །མཁས་པ་གང་ཞིག་མདོ་སྡེ་འདི་ཐོས་ནས། །དཔེ་གཅིག་ཙམ་ཞིག་ཡང་དག་འཛིན་
བྱེད་དམ། །བཟུང་ནས་མི་འགའ་ཞིག་ལ་འཆད་བྱེད་ན། །དེ་ནི་དེ་བས་བསོད་ནམས་ཕུང་པོ་
མང་། །དཔའ་བོས་བཟུང་པའི་བསོད་ནམས་འདི་ལ་ནི། །ཆ་དང་དཔེར་ཡང་དེ་ནི་ཉེར་མི་
འགྲོ། །ཞེས་གསུངས་པ་ལྟར་རོ། །གཞན་ཡང་བློ་ལྡན་གང་ཞིག ཆེད་དུ་བྱ་བ་བླ་ན་མེད་པའི་
བྱང་ཆུབ་སངས་རྒྱས་འདོད་པས། དུས་བསྐལ་པ་དུ་མར་ཡང་། བྱེད་པ་ལུས་ངག་ཡིད་ཀྱིས།
ཚུལ་འབད་པ་མེད་པར་ལྷུན་གྲུབ་ཏུ། ངོ་བོ་ཚུལ་ཁྲིམས་ཉེས་པའི་དྲི་མ་མེད་པ་སྲུང་བར་བྱེད་
པ་དེ་ལ་བསོད་ནམས་དཔག་ཏུ་མེད་དེ། གང་ཟག་གཞན་དག་འཁོར་ལོ་ཐ་མའི་བཀའ་དང་
བསྟན་བཅོས་འདི་ལས་ཚིག་ཙམ་ཐོས་ཤིང་ཐོས་ནས་ཀྱང་ནི་མོས་ན་འདིས་ནི་ཚུལ་ཁྲིམས་
ལསབྱུང་བའིདགེ་བདེ་ལས་བསོད་ནམས་ཆེས་མང་བ་ཐོབ་པར་འགྱུར་རོ། །དེ་ལྟར་སྦྱིན་པ་
དང་ཚུལ་ཁྲིམས་ལས་ཐོས་པ་མཆོག་ཡིན་པ་འདི། བསོད་ནམས་ཐམས་ཅད་བསྡུས་པའི་ཏིང་
ངེ་འཛིན་གྱི་མདོར་ཡང་གསུངས་ཏེ། ཇི་སྐད་དུ། སྦྱིན་པའི་ཚོགས་དང་ཚུལ་ཁྲིམས་ཀྱི་ཚོགས་
དང་ཐོས་པའི་ཚོགས་དེ་དག་གི་ནང་ན་ཐོས་པའི་ཚོགས་འབའ་ཞིག་མཆོག་ཅེས་བྱ་རབ་ཅེས་བྱ་
ཞེས་སོགས་དང་། དཔེར་ན་རིའི་རྒྱལ་པོ་རི་རབ་ཀྱི་མདུན་ན་ཡུངས་འབྲུ་གཅིག་འདུག་པ་
བཞིན་དུ་སྦྱིན་པའི་ཚོགས་དང་ཚུལ་ཁྲིམས་ཀྱི་ཚོགས་ཀྱང་དེ་དང་འདྲ་བར་བལྟ་བར་བྱའོ། །
ཞེས་དང་། སྦྱིན་པ་དང་ཚུལ་ཁྲིམས་ཟག་བཅས་དང་ལེན་བཅས་དང་ཕུང་པོ་རྣམ་པར་སྨིན་པ་
- 2 63 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ལ་ཐོས་པ་དེ་ལས་བཟློག་པ་ཡིན་པར་གསུངས་པ་ལ་སོགས་པ་སྟེ་རྒྱས་པར་མདོ་དེ་ཉིད་
བལྟའོ། །གང་ཞིག་འདི་ན་བྱེད་ལས་སྲིད་པ་གསུམ་གྱི་ཉོན་མོངས་པའི་མེ་འཇིལ་བ་སྟེ་
འཇོམས་པར་བྱེད་པའི་ངོ་བོ་བསམ་གཏན་ནི། ལྷའི་གནས་པ་བསམ་གཏན་བཞི་དང༌།
ཚངས་པའི་གནས་པ་ཚད་མེད་བཞི་པོ་རྣམས་མཐར་སོན་པའམ་ཕྱིན་པ་སྟེ་ཕུལ་དུ་བྱུང་བ།
ཆེད་དུ་བྱ་བ་རྫོགས་པའི་བྱང་ཆུབ་འཕོ་འགྱུར་མེད་པ་ཐོབ་པའི་ཐབས་སུ་བསྒོམས་ལ། གཞན་
གང་ཞིག་འཁོར་ལོ་ཐ་མའི་བཀའ་དང་བསྟན་བཅོས་འདི་ལས་ཚིག་ཙམ་ཐོས་ཤིང་ཐོས་ནས་
ཀྱང་ནི་མོས་ན་འདིས་ནི་བསམ་གཏན་ལས་བྱུང་བའི་དགེ་བ་སྔར་སྨོས་པ་དེ་ལས་བསོད་
ནམས་ཆེས་མང་བ་ཐོབ་པར་འགྱུར་རོ། །གསུམ་པ་གཞན་ལས་ལྷག་པའི་རྒྱུ་མཚན་བཤད་པ་
ནི༑ གང་གི་ཕྱིར་འདི་ཐོས་པའི་བསོད་ནམས་ལྷག་པ་ཡིན་ཞེ་ན། སྦྱིན་པ་བཏང་བས་འབྲས་
བུ་ལོངས་སྤྱོད་ཆེན་པོ་དག་ནི་སྒྲུབ་པར་བྱེད་ཅིང་། ཚུལ་ཁྲིམས་ཀྱིས་མཐོ་རིས་ཀྱི་གོ་འཕང་
ཐོབ་པར་བྱེད་པ་སྟེ། བསམ་གཏན་བསྒོམ་པས་ཁམས་གསུམ་པའི་ཉོན་མོངས་སྤོང་བར་
བྱེད་པ་ཡིན་ལ། འཁོར་ལོ་ཐ་མ་དགོངས་འགྲེལ་དང་བཅས་པ་ཐོས་པས་ཁམས་སོགས་
བཞིའི་གནས་ལུགས་རྟོགས་པའི་ཐབས་ཤེས་བྱུང་ཞིང༌། ཤེས་རབ་ཀྱིས་ཉོན་མོངས་པ་དང་
ཤེས་བྱའི་སྒྲིབ་པ་ཀུན་ནས་སྤོང་བར་བྱེད་པ་དེའི་ཕྱིར་ན་ཤེས་རབ་འདི་ནི་སྦྱིན་སོགསགསུམ་
ལས་མཆོག་ཡིན་ཏེ། ཤེས་རབ་དེའི་རྒྱུ་ནི་བཀའ་འཁོར་ལོ་ཐ་མ་དགོངས་འགྲེལ་དང་བཅས་
པ་འདི་ཐོས་པ་ཡིན་པའི་ཕྱིར་ཐོས་པ་སྦྱིན་སོགས་ལས་ལྷག་པ་ཡིན་ནོ། །གཉིས་པ་རྒྱས་
བཤད་ལ་གཉིས་ཀྱི་དང་པོ་གནས་བཞིར་མོས་ན་སྐལ་ལྡན་ཡིན་པ་ནི། གདོད་ནས་གནས་པ་
ཁམས་དང་དེ་ནི་དག་པ་གཉིས་ལྡན་དུ་གྱུར་པ་བྱང་ཆུབ་དང༌། དེའི་ཡོན་ཏན་དང༌། དེས་
གཞན་དོན་སྒྲུབ་པའི་ཕྲིན་ལས་ཏེ། མ་ལུས་པར་རྒྱལ་བ་ཁོ་ན་ཡི་ནི་མཁྱེན་པའི་ཡུལ་རྣམ་པ་
- 2 $ 4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། །
བཞི་པོ་སྔར་རྒྱས་པར་ཇི་སྐད་བརྗོད་པ་འདི་ལ། བློ་དང་ལྡན་པ་གང་ཞིག་ཁམས་སེམས་ཅན་
ཐམས་ཅད་ལ་ཡོད་པ་དང་། བྱང་ཆུབ་བདགགིས་ཐོབ་པར་ནུས་པ་ཉིད་དང་། བྱང་ཆུབ་དེ་ལ་
ཡོན་ཏན་དང་ཕྲིན་ལས་ལྡན་པར་མོས་པའི་རྒྱུ་དེས་ན། མྱུར་དུ་དེ་བཞིན་གཤེགས་པའི་གོ་
འཕང་ཐོབ་པའི་སྐལ་བ་དང་ལྡན་པར་འགྱུར་རོ། །
གཉིས་པ་དེའི་རྒྱུ་མཚན་རྒྱས་པར་བཤད་པ་ལ་གཉིས་ཀྱི་དང་པོ་གནས་བཞིར་མོས་ན་
བྱང་སེམས་གནས་པ་ནི། སངས་རྒྱས་ལས་གཞན་གྱིས་བསམ་གྱིས་མི་ཁྱབ་པའི་ཡུལ་ཁམས་
སོགས་བཞི་པོ་ལས་ཁམས་འདི་ནི་སེམས་ཅན་ཐམས་ཅད་ལ་ཡོད་པ་དང་བྱང་ཆུབ་ནི་བདག་
འདྲ་བས་ཀྱང་ཐོབ་པར་ནུས་པ་དང༌། ཐོབ་པའི་བྱང་ཆུབ་དེ་སྔར་བཤད་འདི་འདྲའི་ཡོན་ཏན་
དང་ཕྲིན་ལས་ལྡན་ཞེས་ཡིད་ཆེས་པའི་དད་པས་མོས་པའི་རྒྱུ་དེའི་ཕྱིར། དགེ་བའི་ཆོས་ལ་
འདུན་པ་དང་ལམ་སྒྲུབ་པ་ལ་སྤྲོ་བའི་བརྩོན་འགྲུས་དང་དམིགས་པ་མི་བརྗེད་པའི་དྲན་པ་དང་
དེ་ལ་རྩེ་གཅིག་པའི་བསམ་གཏན་དང་བདག་མེད་རྟོགས་པའི་ཤེས་རབ་ཀྱི་དབང་པོ་དང་དེ་
བཞིན་དུ་སྟོབས་ལྔ་ལ་སོགས་པའི་ཡོན་ཏན་གྱི་སྣོད་དུ་གྱུར་པའི་བྱང་ཆུབ་ཀྱི་སེམས་ནི་མོས་
པར་བྱེད་པ་པོ་དེ་དག་ལ་རྟག་ཏུ་ཉེ་བར་གནས་པར་འགྱུར་རོ། །གཉིས་པ་བྱང་སེམས་གནས་
ན་ཚོགས་གཉིས་རྫོགས་པ་ལ་གཉིས། བསོད་ནམས་ཀྱི་ཚོགས་ཕར་ཕྱིན་ལྔ། ཡེ་ཤེས་ཀྱི་
ཚོགས་ཕར་ཕྱིན་མཆོག་རྫོགས་པའོ། །དང་པོ་ལ་གཉིས་ཀྱི་དང་པོ་མདོར་བསྟན་ནི། བྱང་
སེམས་དེ་ནི་རྟག་ཏུ་ཉེ་བར་གནས་པས་རྒྱལ་བའི་སྲས་པོ་དེ་བྱང་ཆུབ་ལས་ཕྱིར་མི་ལྡོག་སྟེ།
དེའི་བསོད་ནམས་ཀྱི་ཚོགས་ཕ་རོལ་དུ་ཕྱིན་པ་རྫོགས་པ་དང་ཡོངས་སུ་དག་པ་ཉིད་དུ་འགྱུར་
བས་སོ། །གཉིས་པ་རྒྱས་བཤད་ནི། བསོད་ནམས་ཀྱི་ཕ་རོལ་དུ་ཕྱིན་པ་གང་ཞེ་ན། བསོད་
ནམས་ཀྱི་ཚོགས་ནི་སྦྱིན་སོགས་ཕ་རོལ་དུ་ཕྱིན་པ་ལྔ་སྟེ༑ དེ་དག་ལ་བྱ་བའི་ཡུལ་དང་བྱེད་པ་
པོ་དང་བྱ་བའི་འཁོར་རྣམ་པ་གསུམ་དུ་རྟོག་པ་མེད་པས་ཕར་ཕྱིན་དེ་རྣམས་ཡོངས་སུ་རྫོགས་
- ） (
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་འགྱུར་ལ། དེ་དག་ཡོངས་སུ་དག་པ་ནི་ཕར་ཕྱིན་ལྔ་པོ་དེའི་མི་མཐུན་ཕྱོགས་སེར་སྣ་ལ་
སོགས་པ་སྤངས་པའི་ཕྱིར་རོ། །འོན་ཏེ་སྦྱིན་པ་དང་ཚུལ་ཁྲིམས་དང་བསྒོམས་པ་ལས་བྱུང་
བའི་བསོད་ནམས་བྱ་བའི་གཞི་གསུམ་དུ་གསུངས་པ་མདོ་ཕར་ཕྱིན་ལྔ་བསོད་ནམས་སུ་ཅི་
ལྟར་འགྱུར་ཞེ་ན། ལྔ་པོ་གཞི་གསུམ་དུ་འདུ་སྟེ། སྦྱིན་པ་ལས་བྱུང་བའི་བསོད་ནམས་བྱ་བའི་
དངོས་པོར་ནི་སྦྱིན་པའི་ཕ་རོལ་ཏུ་ཕྱིན་པ་སྟེ། ཚུལ་ཁྲིམས་ལས་བྱུང་བའི་བསོད་ནམས་བྱ་
བའི་དངོས་པོར་ནི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པར་འདུ་བ་ཡིན་ནོ། །བཟོད་པ་དང་བསམ་
གཏན་གྱི་ཕ་རོལ་དུ་ཕྱིན་པ་གཉིས་དག་ནི་བསྒོམས་པ་ལས་བྱུང་བའི་བསོད་ནམས་བྱ་བའི་
དངོས་པོར་འདུ་ལ། བརྩོན་འགྲུས་ཀྱི་ཕ་རོལ་དུ་ཕྱིན་པ་ནིགསུམཔོ་ཀུན་གྱི་གྲོགས་བྱེད་པས་
ཀུན་དུ་འདུ་ཞིང་འགྲོ་བས་སོ། །གཉིས་པ་ནི། སྔར་བསྟན་པའི་འཁོར་གསུམ་དུ་རྣམ་པར་
རྟོག་པ་གང་ཡིན་པདེ་ནི་ཤེས་བྱའི་སྒྲིབ་པར་འདོད་ལ། ལུས་ལོངས་སྤྱོད་སོགས་ལ་བསྲི་བའི་
སེར་སྣ་དང་ལ་སོགས་པས་ཚུལ་ཁྲིམས་ངན་པ་དང་ཁོང་ཁྲོ་དང་ལེ་ལོ་དང་རྣམ་གཡེང་ལ་
སོགས་པ་ཉོན་མོངས་ཀྱི་རྣམ་རྟོག་གང་ཡིན་པ་དེ་ནི་ཉོན་མོངས་པའི་སྒྲིབ་པར་འདོད་དོ། །
ཤེས་རབ་ལས་གཞན་པའི་སྒྲིབ་གཉིས་འདི་དག་གི་སབོན་ནི་སྤོང་བའི་རྒྱུ་གཞན་མེད་པ་དེའི་
ཕྱིར་ཤེས་རབ་ཀྱི་ཕར་ཕྱིན་ནི་ཕར་ཕྱིན་ལྔ་ལས་མཆོག་ཡིན་ལ་ཤེས་རབ་དེའི་གཞིའམ་རྒྱུ་ནི་
ཁམས་སོགས་སྟོན་པའི་བཀའ་དང་བསྟན་བཅོས་ཐོས་པ་ཡིན་པ་དེའི་ཕྱིར་ཐོས་པ་སྦྱིན་སོགས་
གསུམ་ལས་མཆོག་ཡིན་པར་བསྟན་ཏོ། །གཉིས་པ་བསྟན་བཅོས་ཇི་ལྟར་བརྩམས་ཚུལ་ལ་
སོགས་བཤད་པ་ལ་ལྔའི་དང་པོ་བསྟན་བཅོས་ཇི་ལྟར་བརྩམས་ཚུལ་བཤད་པའི་དོན་དངོས་
ནི༑ དེ་ལྟར་རྒྱུད་བླ་མའི་བསྟན་བཅོས་འདི་ནི་རྒྱུ་གང་ལ་བརྟེན་ནས་བྱས་ན་ཤིན་ཏུ་ལྐོག་གྱུར་
གྱི་དོན་ལ་ཡིད་ཆེས་པའི་ངེས་དོན་གྱི་མདོའི་ལུང་དང་། ལུང་ལ་འགལ་འབྲེལ་དཔྱོད་པའི་
- 2
6 6 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༤
རིགས་པ་ལ་བརྟེན་ནས་སོ། །ཞེས་པས་རང་བཟོ་མེད་པར་བསྟན་ཏོ། །རྒྱུ་མཚནནམ་དགོས་
པ་ཅིའི་དོན་དུ་བྱས་ན་བྱམས་པ་བདག་ཉིད་འབའ་ཞིག་སྒྲིབ་པ་ཤིན་ཏུ་ཕྲ་མོས་ཀྱང་དག་པར་
བྱ་བའི་ཕྱིར་དང་། གང་དག་ཟབ་མོ་ལ་མོས་པ་དང་དེ་ལས་བྱུང་བའི་དགེ་བ་ཕུན་སུམ་ཚོགས་
པ་དང་ལྡན་པའི་བློ་ཅན་དེ་དག་རྗེས་སུགཟུང་བར་བྱ་བའི་ཕྱིར་འདི་བཤད་དོ། །ཚུལ་ཇི་ལྟར་
སུའི་མཐུས་བྱས་ཞེ་ན། ཇི་ལྟར་སྒྲོན་མེ་དང་གློག་དང་ནོར་བུ་དང་ཉི་ཟླའི་འོད་ལ་བརྟེན་ནས་
མིག་དང་ལྡན་པ་རྣམས་གཟུགས་ལྟ་བ་བཞིན་གྱི་དཔེ་དེ་བཞིན་དུ་འཇིག་རྟེན་ལས་འདས་པའི་
དོན་དང་ལྡན་པས་དོན་ཆེན་པོ་ཆོས་ཀྱི་སྤོབས་པའི་འོད་མཛད་པ་ཐུབ་པ་ཉི་མའི་མཐུ་ལ་བརྟེན་
ནས་འདི་ནི་རབ་ཏུ་བཤད་དོ། །ཞེས་རང་སྟོབས་མ་ཡིན་པར་བསྟན་པ་ནི་ཁེང་སྐྱུང་བ་སྐྱེས་བུ་
དམ་པའི་ལུགསཏེ་རྗེས་འཇུག་རྣམས་ལགདམས་པའོ། ། །
གཉིས་པ་བརྩམས་པའི་བསྟན་བཅོས་བཀའ་དང་འདྲ་བ་ལ་གཉིས་ཀྱི་དང་པོ་བཀའི་
མཚན་ཉིད་གསལ་བར་བཤད་པ་ནི། བསྟན་བཅོས་ལུང་ལ་བརྟེན་ནས་བཤད་པའི་ལུང་དེ་
གང་ཞེ་ན་སངས་རྒྱས་ཀྱི་བཀའ་སྟེ་བཀའ་དེའི་མཚན་ཉིད་ཀྱང་། གང་ཞིག་འཇིག་རྟེན་ལས་
འདས་པའི་དོན་དང་ལྡན་པའི་ཆོས་དང་ཉེ་བར་འབྲེལ་ཞིང་། སྤང་བྱ་ཁམསགསུམ་པའི་ཀུན་
ནས་ཉོན་མོངས་པ་སྤོང་བར་བྱེད་པའི་ཐབས་སྟོན་པའི་གསུང་རབ། ཞི་བ་མྱ་ངན་ལས་འདས་
པའི་ཕན་ཡོན་སྟོན་པར་མཛད་པ་གང་ཡིན་པ་དེན་དྲང་སྲོང་ཆེན་པོ་སངས་རྒྱས་ཀྱི་གསུང་ཡིན་
ལ་དེ་ལས་བཟློག་པ་ནི་སངས་རྒྱས་ཀྱི་གསུང་ཡིན་པ་ལས་གཞན་ཏེ་གསུང་མ་ཡིན་ནོ། །
གཉིས་པ་བསྟན་བཅོས་བཀའབཞིན་བཀུར་པར་གདམས་པ་ནི། གང་ཞིག་བདུད་ལས་རྒྱལ་
བ་སངས་རྒྱས་ཆོས་སྟོན་པགསུང་རབ་འབའ་ཞིག་ཚད་མར་བཟུང་བའི་དབང་དུ་བྱས་ཀྱི་རང་
བཟོ་མེད་ལ། སེམས་རྣམ་པར་གཡེང་བ་མེད་པར་རྩེ་གཅིག་པའི་ཡིད་ཅན་ས་བཅུ་པ་ལྟ་བུས་
བཤད་ཅིང་། འབྲས་བུ་ཐར་པ་ཐོབ་པའི་ལམ་དང་རྗེས་སུ་མཐུན་པའི་བསྟན་བཅོས་རྒྱུད་བླ་མ་
-2 ($ 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟ་བུ་དེ་ཡང་དྲང་སྲོང་སངས་རྒྱས་ཀྱི་བཀའ་བཞིན་སྤྱི་བོས་བླང་བར་འོས་པ་ཡིན་ཏེ་བཀའ་
དང་འདྲ་བའི་ཕྱིར་རོ། །གསུམ་པ་ཆོས་ལ་སྡང་བ་སྤངས་བརགདམས་པ་ལགསུམ་གྱི་དང་པོ་
དག་པའི་ཐབས་བསྟན་པར་གདམས་པ་ནི། གང་གི་ཕྱིར་རྒྱལ་བ་ལས་ཆེས་མཁས་པ་འགའ་
ཙམ་ཡང་འཇིག་རྟེན་འདི་ན་ཡོད་པ་མིནཏེ། ཤེས་བྱ་མ་ལུས་པའི་དེ་ཁོ་ན་ཉིད་མཆོག་ནི་ཚུལ་
ཇི་ལྟ་བ་བཞིན་དུ་ཀུན་མཁྱེན་གྱིས་མཁྱེན་གྱི་གཞན་གྱིས་མིན་པ་དེའི་ཕྱིར་དྲང་སྲོང་རང་ཉིད་
ཀྱིས་བཞག་པའི་མདོ་སྡེ་གང་ཡིན་པ་དེ་ངན་རྟོག་གིས་བསྐྱེད་པའི་རང་བཟོས་མི་དཀྲུག་སྟེ་
དབྲི་བསྣན་མི་བྱའོ། །གལ་ཏེ་དཀྲུགས་ན་ཐུབ་པའི་གསུང་རབ་ཀྱི་ཚུལ་བཤིག་པའི་ཕྱིར་དེ་
ཡང་དམ་པའི་ཆོས་ལ་ནི་སྤངས་བའི་སྒོ་ནས་གནོད་པར་བྱེད་པར་འགྱུར་རོ། །ཆོས་སྤོང་བ་
དེའི་རྒྱུ་གང་ཞེ་ན། ཉོན་མོངས་པས་རྨོངས་པའི་བདག་ཉིད་ཀྱི་གང་ཟག་རྣམས་ཀྱིས་འཕགས་
པ་ལ་འཕགས་པ་མིན་ནོ་ཞེས་སྐུར་པ་འདེབས་པ་དང་། འཕགས་པ་དེས་གསུངས་པའི་ཆོས་
ལ་བརྙས་ཤིང་སློང་བ་གང་ཡིན་པ་དེ་ཀུན་རྟག་ཆད་ལ་སོགས་པར་མཐའ་གཅིག་ཏུ་བདེན་
པར་ཞེན་པའི་ལྟ་བས་བྱས་ཤིང་བསྐྱེད་དོ། །རྒྱུ་ཞེན་ལྟ་ཡིན་པ་དེས་ན་ཞེན་ལྟའི་དྲི་མ་ཅན་དེ་
ལ་བློ་མི་སྦྱོར་ཏེ་སྦྱར་ན་དེ་ལས་ཆོས་སྤོང་བ་སྐྱེ་ཞིང་དེ་ལས་སྡུག་བསྔལ་འབྱུང་བས་སོ། །དེ་
ཡང་དཔེར་ན་གོས་གཙང་མ་ཚོན་གྱིས་རྣམ་པར་བསྒྱུར་ནུས་ཀྱི་སྣུམ་གྱིས་གོས་པའི་དྲི་མ་ཅན་
བསྒྱུར་ནུས་པ་མིན་པ་བཞིན་དུ་བློ་ལ་ཞེན་ལྟའི་དྲི་མ་མེད་ན་ཡང་དག་པའི་ལྟ་བར་བསྒྱུར་ནུས་
ལཡོད་ན་མི་ནུས་པའི་ཕྱིར་རོ། །
གཉིས་པ་ཉམས་པའི་རྒྱུབཤད་མིན་བསྟན་པ་ནི། ཅིའི་ཕྱིར་ཆོས་སྤོང་ཞེ་ན་རྒྱུ་བཅུའི་ཕྱིར་
ཏེ༑ བློ་གྲོས་དམན་པས་དོན་མ་རྟོགས་པའི་ཕྱིར་དང་། དད་པ་ཆུང་བས་དཀར་པོའི་ཆོས་ལ་
མོས་པ་བྲལ་བའི་ཕྱིར་དང་། དོན་མ་རྟོགས་པ་ལ་རྟོགས་པར་རློམ་པས་ལོག་པའི་ང་རྒྱལ་ལ་
- 2
6 8 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༤
བརྟེན་པའི་ཕྱིར་དང་། ཚེ་རབས་སྔ་མར་ཆོས་སྤོང་གི་ལས་བསགས་པས་ཚེ་འདིར་དམ་པའི་
ཆོས་ཀྱིས་ཕོངས་པར་འགྱུར་བའི་སྒྲིབ་པས་བསྒྲིབས་པའི་བདག་ཉིད་ཡིན་པའི་ཕྱིར་དང༌།
དྲང་བའི་དོན་གྱིས་གསུང་རབ་ལ་སྒྲ་ཇི་ལྟ་བ་དེ་ཉིད་དུ་འཛིན་པའི་ཕྱིར་དང་། ཆོས་ལ་གཙོ་
བོར་མི་བྱེད་པས་ཟང་ཟིང་གི་རྙེད་པ་ལ་བརྐམ་པ་སྟེ་ཤིན་ཏུ་ཆགས་པའི་ཕྱིར་དང་། གྲུབ་
མཐའ་ངན་པ་ལ་ཞུགས་པས་ལྟ་བ་ངན་པའི་དབང་དུ་སོང་བའི་ཕྱིར་དང་། སྡིག་པའི་གྲོགས་
པོ་ལ་དགེ་བའི་བཤེས་གཉེན་དུ་འཛིན་པས་ཆོས་སུན་འབྱིན་པའི་གང་ཟག་ལ་བརྟེན་པའི་ཕྱིར་
དང༌། དགེ་བའི་བཤེས་གཉེན་མི་བསྟེན་པས་ཆོས་འཛིན་པའི་གང་ཟག་ཐག་བསྲིངས་པའི་
ཕྱིར་དང་། དད་པ་ཅུང་ཟད་ཡོད་ཀྱང་ཟབ་ཅིང་རྒྱ་ཆེ་བའི་དོན་ལ་མི་མོས་པས་མོས་པ་དམན་
པའི་ཕྱིར་དགྲ་བཅོམ་ཆེན་པོ་སངས་རྒྱས་རྣམས་ཀྱི་ཆོས་སྤོང་བར་བྱེད་ལ། ཆོས་སྤངས་པས་
དོན་ཉམས་པར་འགྱུར་བའི་ཕྱིར་བཅུ་པོན་ཉམས་པའི་རྒྱུའོ། ། །
གསུམ་པ་དེ་གཉིས་ཀྱི་འབྲས་བུ་ནི། ཇི་ལྟར་ཟབ་མོའི་ཆོས་ལ་མོས་པ་ཉམས་པས་
འཇིགས་པར་བྱ་བདེ་བཞིན་དུ། མཁས་པ་རྣམས་ཀྱིས་རང་ཉིད་སྲེག་པར་བྱེད་པའི་མེ་དང་ནི་
མི་བཟད་པའི་སྦྲུལ་གདུག་པ་དང་གསོད་པ་ལ་གཤེད་མ་དང་ནི་ཐོག་འབབ་པ་ལའང་ཤིན་ཏུ་
འཇིགས་པར་མི་བྱ་སྟེ། དེ་ཅིའི་ཕྱིར་ན་མེ་དང་སྦྲུལ་དང་དགྲ་དང་རྡོ་རྗེའི་མེ་ཐོག་རྣམས་ཀྱིས་
ནི་ཚེ་འདིའི་སྲོག་དང་བྲལབ་ཙམ་བྱེད་དེ། དེ་རྣམས་ལས་ཕྱི་མ་མནར་མེད་རྣམས་ཀྱི་འགྲོ་བ་
ཤིན་ཏུ་འཇིགས་པར་འགྲོ་བར་མི་འགྱུར་ལ། ཆོས་སྤངས་པར་མནར་མེད་དུ་འགྲོ་བའི་ཕྱིར་
དང༌། གང་ཟག་གང་ཞིག་ཡང་དང་ཡང་ལྷའི་སྦྱིན་ལྟ་བུའི་སྡིག་གྲོགས་བསྟེན་པས་རྒྱལ་པོ་མ་
སྐྱེས་དགྲ་ལྟ་བུ་སངས་རྒྱས་དཀྲོང་བར་འདོད་པའི་ན་སེམས་ལྡན་པར་གྱུར་ཏེ་སྐུ་མཚལ་
འབྱིན་པ་དང་། ཕ་དང་མ་དང་དགྲ་བཅོམ་པ་གསོད་པ་སྟེ་བྱ་བ་མིན་པ་གསུམ་བྱེད་པ་དང་།
མཆོག་གི་ཚོགས་སམ་ཚོགས་ཀྱི་མཆོག་དགེ་འདུན་མཐུན་པ་འབྱེད་པ་འཁོར་ལོའི་དབྱེན་བྱེད་
- 2 (
59 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་སྟེ་དེ་ལྟར་མཚམས་མེད་པ་ལྔའི་ལས་བྱེད་པའི་མི་དེ་ཡང་ཆོས་ཐམས་ཅད་ཀྱི་ཆོས་ཉིད་སྟོང་
པ་ཉིད་ངེས་པར་བསམ་ན་མྱུར་ཏུ་ལས་དེའི་འཆིང་བ་ལས་ཐར་པར་འགྱུར་བ་མ་སྐྱེས་དགྲའི་
འགྱོད་པ་བསལ་བ་བཞིན་ཡིན་གྱི། གང་ཞིག་ཡིད་ནི་ཐེག་པ་ཆེན་པོའི་ཆོས་ལ་སྡང་བ་དེ་ལ་
ཐར་པག་ལཡོད་ཅེས་པ་མེད་དེ་ཉེས་པའི་གཉེན་པོ་མི་བསྟེན་པའི་ཕྱིར་རོ། ། །
བཞི་པ་བསྟན་བཅོས་བརྩམས་པའི་དགེ་བ་བསྔོ་བ་ལ་གཉིས་ཀྱི་དང་པོ་སྤྱི་དོན་ལ་བརྒྱད་
ཀྱི་དང་པོ་བསྔོ་རྒྱུའི་དགེ་བ་ནི། ཕལ་པོ་ཆེར། འགྲོ་ཀུན་དགེ་བ་ཇི་སྙེད་ཡོད་པ་དང་། །བྱས་
དང་བྱེད་འགྱུར་དེ་བཞིན་བྱེད་པ་དག །ཅེས་གསུངས་པས། སེམས་ཅན་ཀུན་ལ་ཡོད་པའི་
ཁམས་འདུས་མ་བྱས་ཀྱི་དགེ་བ་དང༌། འདས་པ་ན་བྱས་པ་དང་མ་འོངས་པ་ན་བྱེད་པར་
འགྱུར་བ་དང་ད་ལྟ་བྱེད་བཞིན་པའི་བསོདནམས་བྱ་བའི་དངོས་པོགསུམ་འདུས་བྱས་ཀྱི་དགེ་
བ་སྟེ་དེ་ཐམས་ཅད་བསྡོར་རུང་ངོ༌། །དེ་ལ་ཁ་ཅིག་ན་རེ། ཡུམ་དུགཟུགས་ནས་རྣམ་མཁྱེན་གྱི་
བར་ཁམས་གསུམ་དུ་གཏོགས་པ་མ་ཡིན་པ་དེ་མཚན་མའི་ཚུལ་དང་དམིགས་པའི་ཚུལ་གྱིས་
བསྔོ་བར་མི་ནུས་པར་གསུངས་པས་ཁམས་བསྔོ་བར་མི་ནུས་སོ་ཞེ་ན། ལུང་དེ་ནི་མཚན་མའི་
ཚུལ་གྱིས་བསྔོ་མི་ནུས་པར་སྟོན་ཞིང་། གནས་སྐབས་ཀྱང་བྱང་ཆུབ་སེམས་དཔའི་བསྒོམ་
ལམ་བསྔོ་བའི་སྐབས་སུགསུངས་པས་སྐབས་དེའི་བསྔོ་བ་ལ་མཚན་མ་དགག་པའི་ཕྱིར་ཡིན་
ལ༑ སྐབསགཞན་དུ་དམིགས་པའི་ཚུལ་གྱིས་བསྔོ་བ་ཡང་མི་འགོག་ན་དམིགས་པ་མེད་པའི་
ཚུལ་གྱིས་བསྔོ་བ་ལྟ་ཅི་སྨོས་སོ། །འོ་ན་དེ་བསྔོ་བའི་སྒྲ་ནི་བ་རི་ཎ་ཏ་ཞེས་པ་ཡོངས་སུ་བསྒྱུར་
བ་ཡིན་པས་ཁམས་དེ་བསྔོ་ནུས་ན་བསྒྱུར་ནུས་པར་འགྱུར་རོ་ཞེ་ན། སྐྱོན་མེད་དེ་ཆོས་ཉིད་ཀྱི་
ངོ་བོ་བསྒྱུར་དུ་མེད་ཀྱང་དྲི་བཅས་དྲི་མེད་དུ་བསྒྱུར་ནུས་ལ། དེ་མི་ནུས་ན་ཁམས་དག་པས་
བྱང་ཆུབ་འབྱུང་བར་གསུངས་པ་རྣམས་དང་འགལ་བའི་ཉེས་པ་འབྱུང་ངོ༌། །གཞན་ཡང་
- 2 7 () -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༦
ཁམས་བསྔོ་རྒྱུ་མིན་ན་འགྲོ་ཀུན་དགེ་བ་ཇི་སྙེད་ཡོད་པ་དང་། །ཞེས་པའི་དོན་གང་ཡིན།
འདུས་བྱས་ཀྱི་དགེ་བ་སྤྱིར་བསྟན་པ་ཡིན་ནོ་ཞེ་ན། བྱས་དང་བྱེད་འགྱུརདེ་བཞིན་བྱེད་པ་དག་
ཞེས་པ་དང་ཟློས་པའི་སྐྱོན་ཡོད་དེ་འདུས་བྱས་ཀྱི་དགེ་བ་ལགསུམཔོར་མ་འདུས་པ་མེད་པའི་
ཕྱིར་རོ། ཁོ་ན་རེ། ཇི་སྙེད་ཡོད་པ་འདུས་མ་བྱས་ལ་དགོངས་ན་ཇི་སྙེད་ཅེས་པ་ཚད་སྟོན་པ་
ཡིན་ལ་ཆོས་ཉིད་ཚད་དང་བྲལ་བས་འགལ་ལོ་ཞེ་ན། འོ་ན་མཐོང་ཕྱིར་ཇི་སྙེད་ཡོད་པ་ཉིད། །
ཅེས་སྔར་གསུངས་པ་འདི་ཡང་འགལ་བར་འགྱུར་བ་ལས་དེ་ལྟ་མ་ཡིན་ནོ། །དེས་ན་ཇི་སྙེད་
ཅེས་པ་ཐམས་ཅད་ཀྱི་དོན་ཡིན་པས་སྐྱོན་དེ་མེད་དོ། །
གཉིས་པ་བསྔོ་བའི་འབྲས་བུནི། སངས་རྒྱསཏེ། ཡུམརྣམས་སུ། དགེ་བའི་རྩ་བ་ཐམས་
ཅད་ཀྱང་རྣམ་པ་ཐམས་ཅད་མཁྱེན་པ་ཉིད་མ་གཏོགས་པར་ཉན་ཐོས་ཀྱི་སའམ་རང་སངས་
རྒྱས་ཀྱི་སར་ཡོངས་སུ་བསྔོར་མི་འཇུག་པའོ། །ཞེས་སོ། །གསུམ་པ་ཆེད་དུ་བྱ་བ་ནི། སེམས་
ཅན་ཐམས་ཅད་སངས་རྒྱས་ཐོབ་པའི་ཆེད་དུ་བསྔོ་སྟེ། སྡུད་པར། འགྲོ་བའི་དོན་དུ་བྱང་ཆུབ་
ཕྱིར་ནི་ཐམས་ཅད་བསྔོ། །ཞེས་དང་། ཀླུ་སྒྲུབ་ཀྱིས། དགེ་བ་འདི་ཡིས་སྐྱེ་བོ་ཀུན། །ཞེས་སོ། །
བཞི་པ་བསྔོ་བའི་དཔང་པོ་ནི་སངས་རྒྱས་དང་བྱང་ཆུབ་ཐམས་ཅད་དེ། ཕུང་པོ་གསུམ་
པར། སངས་རྒྱས་བཅོམ་ལྡན་མངོན་སུམ་དུ་བྱས་ཏེ་ཡོངས་སུ་བསྔོ་བར་བྱའོ། །ཞེས་པ་ལྟར་
རོ༑ ༑ལྔ་པ་བསྔོ་བའི་རྣམ་པ་ནི། མངོན་རྟོགས་རྒྱན་དུ། དེ་ནི་དམིགས་མེད་རྣམ་པ་ཅན། །
ཞེས་སོགས་ཀྱིས་ཅིར་ཡང་མི་དམིགས་པའི་ཤེས་རབ་ཀྱིས་ཟིན་པས་བསྔོ་བར་གསུངས་པ་
རྣམས་ནི་དོན་དམ་པའི་རྣམ་པས་བསྔོ་བ་ཡིན་ལ། འཇམ་དཔལ་གྱི་ཞིང་བཀོད་དུ། ཆོས་
རྣམས་ཐམས་ཅད་རྐྱེན་བཞིན་ཏེ། །འདུན་པའི་རྩ་ལ་རབ་ཏུ་གནས། །གང་དག་སྨོན་ལམ་ཅི་
བཏབ་པ། །དེ་འདྲའི་འབྲས་བུ་ཐོབ་པར་འགྱུར། །ཞེས་སོགས་འདུན་པས་བསྔོ་བར་གསུངས་
པ་རྣམས་ནི་ཀུན་རྫོབ་ཀྱི་རྣམ་པས་བསྔོ་བ་ཡིན་ནོ། །དེ་གཉིས་ལས་དང་པོ་ནི་རྒྱལ་སྲས་
-27 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཕགས་པའི་བསྔོ་ཚུལ་དང་། ཕྱི་མ་ནི་སོ་སྐྱེའི་བསྔོ་ཚུལ་ལོ། །དྲུག་པ་བསྔོས་པའི་ཕན་ཡོན་
ནི༑ དགེ་བ་རྣམས་བྱང་ཆུབ་མ་ཐོབ་བར་དུ་མི་ཟད་ཅིང་འཕེལ་བར་འགྱུར་བ་སྟེ། བློ་གྲོས་མི་
ཟད་པས་བསྟན་པའི་མདོར། བཙུན་པ་ཤཱ་ར་དྭ་ཏིའི་བུ། དཔེར་ན་རྒྱ་མཚོ་ཆེན་པོར་ཆུའི་
ཐིགས་པ་ལྷུང་བ་ནི་བསྐལ་པའི་མཐར་ཐུག་གི་བར་དུ་བར་མདོར་ཡོངས་སུ་ཟད་
པའམ་གཏུགས་པ་མེད་དོ། །དེ་བཞིན་དུ་བྱང་ཆུབ་ཏུ་ཡོངས་སུ་བསྔོས་པའི་དགེ་བའི་རྩ་བ་ནི་
བྱང་ཆུབ་ཀྱི་སྙིང་པོ་ལ་ཐུག་གི་བར་དུ་བར་མ་དོར་ཡོངས་སུ་ཟད་པའི་གཏུགས་པ་མེད་དོ། །
ཞེས་སོ། །བདུན་པ་བསྔོ་བའི་ཆོ་ག་ནི། བསྔོ་བའི་དཔང་པོ་དེ་རྣམས་ཀྱི་མདུན་དུ་རྒྱུ་འདིས་
ཆེད་དུ་བྱ་འདི་དག་བསྔོ་པ་འདིར་གྱུར་ཅིག་ཅེས་སྔར་སྨོས་པའིརྣམ་པས་ལན་གསུམ་དུ་བརྗོད་
པའོ། །བརྒྱད་པ་བསྔོ་བའི་རང་བཞིན་ནི། མདོ་སྡེ་རྒྱན་དུ། བརྟན་པ་རྣམས་ཀྱི་སྨོན་ལམ་ནི།།
སེམས་པ་འདུན་དང་བཅས་པ་སྟེ། །དེ་ནི་ཡེ་ཤེས་ཀྱིས་བསྐུལ་བ། །ས་རྣམས་ཀུན་ལ་མཉམ་
པ་མེད། །དེ་ནི་རྒྱུད་འགྱུར་ཤེས་བྱ་སྟེ། །སེམས་ཙམ་ལས་ནི་འགྲུབ་པའི་ཕྱིར། །སེམས་ལས་
མོད་ལ་འབྲས་བུ་ཅན། །དེ་ནི་མ་འོངས་དོན་འགྲུབ་བྱེད། །སྣ་ཚོགས་ཆེ་དང་བྱང་ཆུབ་པར། །
ས་རྣམས་གོང་ནས་གོང་དུ་ནི། །རྣམ་དག་བྱང་ཆུབ་སེམས་དཔའ་ཡི། །རང་གཞན་དོན་རབ་
སྒྲུབ་བྱེད་ཡིན། །ཞེས་ཏེ། སེམས་པ་འདུན་པ་དང་མཚུངས་ལྡན་ངོ་བོ་དང་། ཡེ་ཤེས་ཀྱིས་
གཞི་དང་། སརྣམས་ཀྱིས་ས་བསྟན་ཏོ། །སེམས་ལས་མོད་ཁོ་ན་ལ་འབྲས་བུར་འགྱུར་བ་དང་
མ་འོངས་པ་ན། འདོད་པའི་དོན་འགྲུབ་པ་གཉིས་ཀྱི་སྤྱིར་རྒྱུར་གྱུར་པ་ཡིན་པར་བསྟན་ལ།
མོས་སྤྱོད་པ་བས་འདི་དང་འདིར་གྱུར་ཅིག །ཅེས་པ་སྣ་ཚོགས་དང་། སར་ཞུགས་ཀྱི་སྨོན་
ལམ་ཆེན་པོ་བཅུ་ཆེ་བ་དང་། བྱང་ཆུབ་ཀྱི་བར་དུ་སགོང་ནསགོང་དུ་དག་པར་འགྱུར་པ་རྣམ་
པར་དག་པའི་སྨོན་ལམ་སྟེ་གསུམ་དབྱེ་བ་དང་། རང་གཞན་གྱི་དོན་སྒྲུབ་པས་ལས་བསྟན་ཏོ། །
- ? 7 2 -



-
གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༩
གཉིས་པ་གཞུང་དོན་ནི། དེ་ལྟར་རྒྱུད་བླ་མའི་བསྟན་བཅོས་བྱས་ཏེ། དཀོན་མཆོག་
གསུམ་དང་གདོད་ནས་རྣམ་པར་བྱ་བའི་ཁམས་དང་ཁམས་དེ་ལ་གློ་བུར་དྲི་མ་མེད་པ་བྱང་
ཆུབ་དང་དེའི་ཡོནཏན་དང་ཕྲིན་ལས་ཏེ་དོན་གྱིགནས་རྣམ་པ་བདུན་ངེས་དོན་གསུང་རབ་ཀྱི་
ཚུལ་བཞིན་དུ་བཤད་པ་ལས་འཆད་པ་པོ་བདག་གིས་དགེ་བ་གང་ཐོབ་པ་དེས་ནི་འགྲོ་བ་འདི་
དག་ཐམས་ཅད། གནས་སྐབས་སུ་མཐའ་ཡས་པའི་འོད་མངའ་བའི་དྲང་སྲོང་མགོན་པོ་ཚེ་
དཔག་མེད་མངོན་སུམ་དུ་མཐོང་ཞིང་མཐོངནས་ཀྱང་ནི་ཆོས་ཀྱི་མིག་དྲི་མ་མེད་པ་མཐོང་ལམ་
སྐྱེསཏེ། མཐར་ཐུག་བྱང་ཆུབ་གསུམ་གྱི་མཆོག་ཏུགྱུར་པ་སངས་རྒྱས་ཐོབ་པར་ཤོག་ཅིག
ལྔ་པ་དེ་རྣམས་བརྗོད་བྱ་བསྡུས་ཏེ་བསྟན་པ་ནི། རྒྱུ་གང་ལས་རྒྱུ་མཚན་ནམ་དགོས་པ་
གང་གི་ཕྱིར་ནི་དང་ཚུལ་ཇི་ལྟ་བུར་ནི་གང་གི་དོན་བཤད་པ་དང་གང་བཤད་པ་དེའི་རྒྱུ་མཐུན་
པ་ནི་གང་ཡིན་པ་དེ་རྣམས་དེ་ལྟར་ཡིད་ཆེས་ཞེས་པ་ལ་སོགས་པ་ཚིགས་སུ་བཅད་པ་བཞི་
བསྟནཏོ། །གང་ཞིག་རྒྱལ་ལས་ཞེས་སོགས་ཚིགས་བཅདགཉིས་ཀྱིས་ཆོས་སྤོང་གི་ལས་སྤང་
བར་བསྐུལ་བས་བདག་ཉིད་ཉེས་པས་དག་པའི་ཐབས་དང༌། བློ་དམན་ཕྱིར་ཞེས་སོགས་
ཚིགས་བཅད་གཅིག་གིས་ཉམས་པར་བྱེད་པ་ཆོས་སྤོང་གི་རྒྱུ་དང་། དེ་ནས་ཇི་ལྟར་ཟབ་མོའི་
ཞེས་སོགས་ཚིགས་སུ་བཅད་པ་ནིགཉིས་ཀྱིས་དག་པའི་རྒྱུ་བསྟེན་པ་དང་ཉམས་པ་གཉིས་ཀྱི་
འབྲས་བུ་བསྟན་པ་ཡིནཏེ། ཚིགས་བཅད་དང་པོ་དང་གཉིས་པའི་རྐང་པ་ཕྱི་མས་ཉམས་པའི་
འབྲས་བུ་བསྟན་ལ། ཚིགས་བཅདགཉིས་པའི་རྐང་པ་དང་པོ་གསུམ་གྱིས་ཆོས་ཉིད་བསམས་
ན་མཚམས་མེད་བྱས་པ་ཡང་ཐར་བར་གསུངས་པས་སོ། །དཀོན་མཆོག་ཅེས་སོགས་ཚིགས་
བཅད་གཅིག་གིས་ནི་འགྲོ་བ་ཐམས་ཅད་འོད་དཔག་མེད་ཀྱི་འཁོར་གྱི་དཀྱིལ་འཁོར་དུ་སྐྱེས་
ཏེ་མི་སྐྱེ་བའི་ཆོས་ལ་བཟོད་པ་ཐོབ་པ་དང་མཐར་ཐུག་བྱང་ཆུབ་ཆེན་པོ་ཐོབ་པར་བསྔོས་པས།
ཆོས་འདི་བརྗོད་པའི་བསྔོ་བ་མདོར་བསྡུ་ནགནས་སྐབས་དང་མཐར་ཐུག་གི་འབྲས་བུ་རྣམ་པ་
- 2 73 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ནི་ཚིགས་བཅད་ཐ་མ་ཡིས་ནི་བསྟན་པ་ཡིན་ནོ། །ཐེག་པ་ཆེན་པོ་རྒྱུད་བླ་མའི་བསྟན་
བཅོས་དཀོན་མཆོག་གི་རིགས་རྣམ་པར་དབྱེ་བ་ལས་ཕན་ཡོན་གྱི་སྐབས་ཏེ་ལྔ་པའི་བཤད་
པའོ།། །།
གསུམ་པ་ནི། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཡོངས་སུ་རྫོགས་སོ། །དཔལ་
ཆེན་པོ་གྲོང་ཁྱེར་དཔེ་མེད་ཀྱི་མཁས་པ་ཆེན་པོ་བྲམ་ཟེ་རིན་ཆེན་རྡོ་རྗེའི་དབོན་པོ་པཎྜི་ཏ་
མཁས་པ་ཆེན་པོ་སད་ཛ་ན་སྟེ་སྐྱེས་བུ་དམ་པ་དང་། ལོ་ཙ་བ་ཤཱཀྱའི་དགེ་སློང་བློ་ལྡན་ཤེས་
རབ་ཀྱིས་གྲོང་ཁྱེར་དཔེ་མེད་དུ་བསྒྱུར་བའོ། །། །
འདིར་སྨྲས་པ། ཐུབ་པའི་གསུང་རབ་ངེས་དོན་མཐར་ཐུག་འཁོར་ལོ་ཐ་མའི་དགོངས་
པའི་དོན། །ཐུབ་པའི་རྒྱལ་ཚབ་བྱམས་པས་གསལ་བར་བསྟན་པ་རྒྱུད་བླའི་གཞུང་འདི་དག །
ཐུབ་པའི་བསྟན་ལ་ཤིང་རྟའི་སྲོལ་འབྱེད་ཐོགས་མེད་གསུང་གི་རྗེས་འབྲངས་ནས། །ཐུབ་པའི་
ཆོས་ཚུལ་ཡུན་དུ་གནས་ཕྱིར་འགྲེལ་པ་འདི་ནི་ཁོ་བོས་བྱས། །ཤིན་ཏུ་ལྐོག་གྱུར་ཁམས་ལས་
སོགས་པའི་དོན། །ཇི་བཞིན་འཕགས་པ་འགས་ཀྱང་མི་རྟོགས་ན། །སོ་སོ་སྐྱེ་བོས་སྨོས་ཀྱང་
ཅི་ཞིག་འཚལ། །དེ་ཕྱིར་ནོངས་ན་མི་ཕམ་མགོན་ལ་བཤགས། །འོན་ཀྱང་རྣམ་དག་མདོ་དང་
བསྟན་བཅོས་དང་། །ཕྱོགས་ཞེན་སྤངས་ནས་རྣམ་དཔྱོད་རིགས་པས་བརྟགས། །ཡུན་རིང་
དུས་སུ་བློ་གྲོས་ཡང་དང་ཡང་། །སྦྱངས་པ་བྱས་ནས་བྲིས་ཕྱིར་ཅི་སྟེ་ནོར། །དེས་ན་ཚུལ་འདི་
ལེགས་བཤད་ཡིན་ཡང་འཁོར་ལོ་ཐ་མ་དྲང་དོན་དང་། །འཁོར་ལོ་བར་པ་ངེས་དོན་ཡིན་ཞེས་
ཐུབ་པའི་གསུང་ལས་བཟློག་ནས་ནི། །སྨྲ་བ་དེ་དག་ལེན་པ་མིན་མོད་དེ་ལྟ་ན་ཡང་ཚེ་རབས་
སུ༑ ༑ཚོགས་གཉིས་བསགས་པས་ཚེ་འདིར་ངེས་དོན་ཆོས་ལ་མོས་རྣམས་ཅིས་མི་ལེན། །
འས་
ཀ-
- 2 7 4 -



གྲགས་ཆེན་བཅོ་བརྒྱད་ཀྱི་ཐེག་པ་ཆེན་པོ་རྒྱུད་བླ་མའི་འགྲེལ་པ་འཁོར་ལོ་ཐ་མའི་གསལ་བྱེད་བཞུགས། ༼༤
འདིར་འབད་དགེ་བརྣམ་འཕེལ་ཤིང་རྟ་ཡིས། །འགྲོ་བའི་འགྲོན་པ་སྲིད་ལམ་དུབ་པ་རྣམས།།
མཐའགཉིས་སྤངས་པ་དབུ་མའི་ལམ་བཟང་ནས། །བྱང་ཆུབ་ཆེནཔོའི་གྲོང་དུ་ཕྱིན་བྱེད་ཤོག།
ཚེ་འདིའི་སྣང་བནུབ་པར་གྱུར་མ་ཐག །དགའ་ལྡནགནས་མཆོག་བྱམས་པའི་ཞབས་དྲུང་དུ།།
བརྫུས་ཏེ་སྐྱེས་ནས་ཐེག་ཆེན་ཆོས་སྤྱོད་ཅིང་། །སྤྲུལ་པས་ཕྱོགས་བཅུར་གཞན་དོན་བྱེད་པར་
ཤོག །ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་འགྲེལ་པ་བཀའ་འཁོར་ལོ་ཐ་མའི་གསལ་ .
བྱེད་ཅེས་བྱ་འདི་ནི། ཆོསསྨྲ་བའི་དགེ་སློང་བསོད་ནམས་གྲགས་ལ། དོན་དུ་གཉེར་བ་ཆེན་པོ་
དང་ལྡན་ཞིང་། བྱམས་པའི་ཆོས་ལ་བློ་གྲོས་ཤིན་ཏུ་བྱང་བའི་སྡེ་སྣོད་འཛིན་པ་ཆེན་པོ་ཆོས་
གྲུབ་དཔལ་བཟང་པོས་གསོལབ་བཏབ་པའི་ངོར་དབེན་གནས་དཔལ་སྡིངས་སུ་སྦྱར་པའོ། །
སེམས་ཅན་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག། འདིས་ཇི་སྲིད་བསྐལ་པ་མ་སྟོང་བར་
དུ་བསྟན་པ་རིན་པོ་ཆེ་ལ་འགྲོ་བའི་དོན་འཕེལ་ཞིང་རྒྱས་པར་ཤོག་ཅིག །འདི་འབྲི་བ་རྣམས་
ཀྱིས་ཞུས་དག་ལེགས་པར་ཐེངས་མང་པོརམཛད་པར་ཞུ་ཞེས་ཐལ་མོ་སྦྱར་རོ། །གནས་
སྐབས་སུ་བཀྲ་ཤིས་དང་བདེ་ལེགས་ཀྱིས་ཁྱབ་པར་གྱུར་ཅིག། །།
-
-
ས
- 2 75-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༄༅། །ཐེག་པ་ཆེན་པོ་རྒྱུད་བླ་མའི་བསྟན་བཅོས་ལེགས་
པར་བཤད་པ་བཞུགས་སོ། །
ཀུནམཁྱེན་རོང་སྟོན་ཆེན་པོསམཛད།
༄༅། །རྒྱ་གར་སྐད་དུ། མ་ཧཱ་ཡཱན་ཨུཏྟ་ར་ཏན་ཤཱསྟ་སུབྷ་ཥི་ཏཾ། བོད་སྐད་དུ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ལེགས་པར་བཤད་པ། སངས་རྒྱས་དང་བྱང་ཆུབ་
སེམས་དཔའ་ཐམས་ཅད་ལ་ཕྱག་འཚལ་ལོ། །རབ་བརྗིད་ཤེལ་གྱི་རི་བོ་ལྟ་བུའི་སྐུ། །ལེགས་
པར་འདོམས་པ་ལྷ་ཡི་རྔ་སྒྲའི་གསུང་། །སྒྲིབ་བྲལ་རྣམ་པར་དག་པའི་ཐུགས་མངའབ། །ལྷག་
པའི་ལྷ་མཆོག་གངས་རིའི་མདོག་ཅན་རྒྱལ། །མཁྱེན་པ་ཉི་མའི་འོད་ཟེར་སྟོང་འཕྲོ་ཞིང་། །མ་
རིག་མུན་པ་འཐིབས་པོ་རྣམ་པར་བསལ། །བླ་མེད་ཆོས་ཀྱི་འཁོར་ལོ་སྟོན་མཛད་པའི། །ཐུབ་
དབང་སྨྲ་བའི་ཉི་མ་ལ་ཕྱག་འཚལ། །སེམས་ཅན་ཁམས་ཀྱི་དྲི་མ་རྣམ་སྦྱངས་ནས། དྲི་མེད་
བདེ་གཤེགས་གོ་འཕང་རབ་བརྙེས་ཤིང་། །གཞན་དོན་ཕྲིན་ལས་ཇི་ལྟར་མཛད་པའི་ཚུལ།།
གསལ་བར་སྟོན་མཛད་མི་ཕམ་མགོན་ལ་འདུད། །སངས་རྒྱས་གསུང་རབ་ལེགས་བཤད་
བདུད་རྩིའི་རྒྱུན། །བློ་གྲོས་ཆུ་མཚོར་ཡོངས་སུ་རྫོགས་པའི་དཔལ། །གསུང་རབ་ཀུན་གྱི་
གླེགས་བམགཅིག་གྱུར་པ། །དཔལ་ལྡན་བླ་མའི་ཞབས་ལ་ཕྱག་འཚལ་ལོ། །རྣམ་མང་གསུང་
རབ་ཕུལ་བྱུང་ཟབ་མོའི་མཚོ། །དགོངས་དོན་གེ་སར་ སྙིང་པོ་གསལ་བ་ཡི། །བྱམས་པའི་
གསུང་རབ་ལེགས་བཤད་འདབ་བརྒྱ་པ། །རྣམ་བཤད་ཉི་མའི་འོད་ཀྱིས་གསལ་བར་བྱ། །
ཐེག་པ་ཆེན་པོ་རྒྱུད་བླ་མའི་བསྟན་བཅོས་འཆད་པ་ལ་དོན་གསུམ་སྟེ། བསྟན་
-2 7 6 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༩
བཅོས་ཀྱི་མཚན་དོན་བཤད་པ། ཚིག་དོན་སོ་སོར་དབྱེ་བ། ལོ་ཙཱ་བའི་འགྱུར་བྱང་སྨོས་པའོ། །
དང་པོ་ནི། མ་ཧཱ་ཡཱ་ན་ནི་ཐེག་པ་ ཆེན་པོའོ། །ཨུཏྟ་ར་ནི་བླ་མའོ། །ཏནནི་རྒྱུད་དོ། །ས་
ནི་བསྟན་བཅོས་སོ། །མཚན་བཤད་པ་ནི། ཐེག་པ་ནི་འདིས་འདེགས་པས་ན་ག་པ་སྟེ་རྒྱུའི་
ཐེག་པའོ། །འདིར་འདེགས་པས་ན་ཐེག་པ་སྟེ་འབྲས་བུའི་ཐེག་པའོ། །ན་པོ་ནི། དམིགས་
པ་དང་ནི་སྒྲུབ་པ་དང༌། །ཡེ་ཤེས་བརྩོན་འགྲུས་རྩོམ་པ་དང༌། །ཐབས་མཁས་གྲུབ་པ་ཕྲིན་
ལས་ཆེ། །ཞེས་པ་སྟེ། ཆེན་པོ་བདུན་དང་ལྡན་པའོ། །རྒྱུད་ནི་རྒྱུན་ཆགས་པ་སྟེ། འདིའི་བརྗོད་
བྱའི་གཙོ་བོ་དེ་བཞིན་གཤེགས་པའི་སྙིང་པོ་ནི་གཞི་ལམ་འབྲས་བུ་ཐམས་ཅད་རྒྱུན་ཆགས་
པའམ། ཡང་ན་རྒྱུད་དང་འདྲ་བ་སྟེ། ཁམས་ནི་རྒྱུ་རྒྱུད་དང་འདྲ་ཞིང་ཁམས་ཀྱི་དྲི་མ་དག་པར་
བྱེད་པའི་རྐྱེན་བྱང་ཆུབ་སོགས་གསུམ་ནི་ཐབས་རྒྱུད་དང་འདྲ་ལ། འབྲས་བུ་དཀོན་མག་
གསུམ་ནི་འབྲས་བུའི་རྒྱུད་དང་འདྲ་བའི་ཕྱིར་རོ། །བླ་མ་ནི་གོང་ན་མེད་པ་དང་ཁྱད་པར་དུ་
འཕགས་པ་སྟེ། ངེས་པའི་དོན་གྱི་མདོའི་དོན་རྟོགས་པར་དཀའ་བ་རྡོ་རྗེའི་གནས་བདུན་སྟོན་
པའི་ཕྱིར་རོ། ཁ་ཅིག་རྒྱུད་ཕྱི་མ་ཞེས་བྱས་ནས་འཁོར་ལོ་ཕྱི་མ་ཉིད་ཀྱི་དགོངས་འགྲེལ་དུ་
འཆད་པ་ནི་མ་ཡིན་ཏེ། འདིར་ཤེར་ཕྱིན་གྱི་མདོ་དང་ཡང་སྦྱར་ཞིང་། དམ་ཆོས་པདྨ་དཀར་པོ་
ཡང་མདོ་སྡེ་དེ་ཉིད་དུ་འཁོར་ལོ་གཉིས་པར་ཡང་བཤད་པས་སོ། །བསྟན་བཅོས་ནི་སྤྱིར་སློབ་
མ་རྣམས་འཆོས་པ་དང་། ཁྱད་པར་དུ་རྒྱུ་ཉོན་མོངས་ལས་འཆོས་ཤིང་། འབྲས་བུ་ངན་འགྲོ་
དང་སྲིད་པ་ལས་སྐྱོབ་པ་སྟེ། རྣམ་བཤད་རིགས་པར། ཉོན་མོངས་དགྲ་རྣམས་མ་ལུས་འཆོས་
པ་དང་། །ངན་འགྲོ་སྲིད་ལས་སྐྱོབ་བྱེད་གང་ཡིན་པ། །འཆོས་སྐྱོབ་ཡོན་ཏན་ཕྱིར་ན་བསྟན་
བཅོས་ཏེ། །གཉིས་པོ་འདི་དག་གཞན་གྱི་ལུགས་ལ་མེད། །ཅེས་པ་ལྟར་རོ། །འདིརམིང་ནི་
དཔེ་དང༌། གྲངས་དང༌། གཞུང་ཚད་དང༌། ཞུ་བ་པོ་དང་། ཡུལ་དང༌། དུས་དང་། བརྗོད་བྱ་
ལས་བཏགས་པ་སོགས་མང་དུ་ཡོད་པ་ལས། འདི་ནི་བརྗོད་བྱ་དང་བྱེད་ལས་ལས་བཏགས་
བ 2 77-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའོ། །སངས་རྒྱས་དང་ཞེས་སོགས་ནི་ལོ་ཙཱ་བས་བཀོད་པའོ། །བུདྡྷ་ནི་མ་རིག་པའི་གཉིད་
སངས་པའི་སྤངས་པ་ལ་འཇུག་སྟེ། དཔེར་ན་གཉིད་སངས་བ་ལྟ་བུའོ། །ཡང་ན་ཤེས་བྱ་ལ་བློ་
རྒྱས་པའི་རྟོགས་པ་ལ་འཇུག་སྟེ། པདྨ་ཁ་བྱེ་བ་ལྟ་བུའོ། །དེ་ལྟར་དོན་སོ་སོའི་སྒོ་ནས་འཆད་
པས་རྒྱ་གར་བའི་བཤད་པ་མི་འཁྲུལ་ཀྱང་བོད་སྐད་དུ་བསྡོམས་པས་བོད་རྣམས་ཀྱིས་མ་ཕྱེད་
པར་སྤངས་པ་འདུས་མ་བྱས་ཀྱང་འགའ་ཡིས་བློ་རྒྱས་པར་སྨྲ་ཞིང་། གཞན་དག་བུདྡྷམ་ཡིན་
པར་སྨྲ་བ་སྒྲོ་སྐུར་དུ་གྱུར་ཏོ། །ཤེས་རབ་ཀྱིས་བྱང་ཆུབ་དང་སྙིང་རྗེས་སེམས་ཅན་ལ་དམིགས་
པས་སམ། བྱང་ཆུབ་ཀྱི་ཆེད་དུ་སེམས་པས་སྲན་ཐུབ་པས་བྱང་ཆུབ་སེམསདཔའ་སྟེ། སེམས་
དཔའི་སྒྲ་ཆགས་པ་དང་སེམས་པ་དང་སྙིང་སྟོབས་ལ་འཇུག་པས་སོ། །དེ་ལ་ཐམས་ཅད་ལ་
ཕྱག་འཚལ་བནི་འདུད་པའོ། །།
གཉིས་པ་ཚིག་དོན་སོ་སོར་དབྱེ་བ་ལ་གསུམ་སྟེ། ལུས་རྣམ་པར་གཞག་པ་དང་།
ཡན་ལག་རྒྱས་པར་བཤད་པ་དང་། བསྟན་བཅོས་བརྩམས་པ་མཐར་ཕྱིན་པའི་དོན་ནོ། །དང་
པོ་ལ་གསུམ་སྟེ། བསྟན་བཅོས་ཀྱི་ལུས་རྡོ་རྗེའི་གནས་བདུན་དུ་བསྡུ་བ། གནས་བདུན་མདོ་
དང༌སྦྱར་བ། དེ་ དག་གི་འབྲེལ་བསྟན་པའོ། །དང༌ པོ་ནི། སངས་རྒྱསདང༌། ཆོས་དང་།
ཚོགས་ཏེ་དགེ་འདུན་དང་། ཁམས་དང་། བྱང་ཆུབ་དང་། ཡོནཏན་དང་། སངས་རྒྱས་ཀྱི་ཕྲིན་
ལས་ནི་གྲངས་བདུན་གྱི་ཐ་མ་སྟེ། བདུན་དུ་ངེས་ཞེས་པའོ། །བསྟན་བཅོས་འདིའི་དབུ་
ཞབས་ཀུན་གྱི་ལུས་ནི་ཕྱེ་ན་དུ་མ་ཡོད་ཀྱང་མདོར་བསྡུན། བརྗོད་བྱ་རྟོགས་པའི་དོན་བདུན་རྡོ་
རྗེ་ལྟ་བུ་དང༌། རྗོད་བྱེད་གཞུང་རྣམས་དེའི་གནས་ཡིན་པས་རྡོ་རྗེའི་གནས་བདུན་པོ་འདི་དག་
སྟེ་ སྒྲ་རྟོག་གི་དངོས་ཡུལ་ལས་འདས་པས་རྟོགས་པའི་དོན་བདུན་ནི་རྡོ་རྗེ་ལྟ་བུ་སྟེ། རྫས་ཀྱི
རྡོ་རྗེ་དེ་གཞན་གྱིས་ཕིགས་པར་དཀའ་བ་བཞིན་དུ་ཐོས་བསམ་གྱིས་ཕིགས་པར་དཀའ་བའི་
ཕྱིར་རོ། །དོན་དེ་རྣམས་བརྗོད་པའི་ཡི་གེ་ནི་གནས་ཞེས་བརྗོད་དེ། དེ་ཐོབ་པ་དང་རྗེས་སུ་
སྟེ
- 2 7 8 -



ནA
བཅུ་
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༩
མཐུན་པའི་ལམ་སྟོན་པས་དེའི་རྟེན་དུ་གྱུར་པའི་ཕྱིར་རོ། །
གཉིས་པ་ལ་མདོ་སོ་སོ་ནས་གསུངས་པའི་ཚུལ་དང་། མདོ་གཅིག་ནས་གསུངས་
པའི་ཚུལ་ལོ། །དང་པོ་ལ་དཀོན་མཆོག་གསུམ་ནི་ལྷག་པའི་བསམ་པ་བསྟན་པའི་མདོ་ལས་
གསུངས་སོ། ཁམས་ནི་འཕེལ་འགྲིབ་མེད་པའི་མདོ་ལས་གསུངས་སོ། །བྱང་ཆུབ་ནི་དཔལ་
ཕྲེང་གི་མདོ་ལས་གསུངས་སོ། །ཡོན་ཏན་ནི་འཕེལ་འགྲིབ་མེད་པའི་མདོ་ལས་གསུངས་སོ། །
ཕྲིན་ལས་ནི་དེ་བཞིན་གཤེགས་པའི་ཡོན་ཏན་དང་ཡེ་ཤེས་བསམ་གྱིས་མི་ཁྱབ་པའི་ཡུལ་ལ་
འཇུག་པ་བསྟན་པའི་མདོ་ལས་གསུངས་སོ། །གཉིས་པ་མདོ་གཅིག་གིས་བསྟན་ཚུལནི། རྡོ་
རྗེའི་གནས་བདུན་པོ་འདིརྣམས་ཀྱི་རང་གི་མཚན་ཉིད་བསྟན་པ་དང་བར་མ་ཆད་པར་རྗེས་སུ་
འབྲེལ་བའང་འདིར་བསྟན་པའི་གོ་རིམ་ཇི་ལྟ་བ་བཞིན་དུ་འཕགས་པ་གཟུངས་ཀྱི་དབང་
ཕྱུག་རྒྱལ་པོས་ཞུས་པ་དེ་བཞིན་གཤེགས་པའི་སྙིང་རྗེ་ཆེན་པོ་བསྟན་པ་ཞེས་པའི་མདོར་རིག་
པར་བྱ་སྟེ། འདི་ནི་མདོ་སོ་སོ་ནས་གནས་རེ་རེ་ཙམ་བསྟན་པར་མ་ཟད་མདོ་གཅིག་ལས་ཚང་
བའང་བསྟན་ཅེས་པའོ། །ཇི་ལྟར་ཞེ་ན། མདོ་དེའི་གླིང་གཞི་ལས་རྡོ་རྗེའི་གནས་གསུམ་རིག་
པར་བྱ་ སྟེ། ཇི་ སྐད་ དུ། བཅོམ་ ལྡན་ འདས་ ཆོས་ ཐམས་ ཅད་ མཉམ་ པ་ཉིད་ དུ་མངོན་
པརརྫོགས་པར་སངས་རྒྱས་པ། ཆོས་ཀྱི་འཁོར་ལོ་ལེགས་པར་བསྐོར་བ། སློབ་མའི་ཚོགས་
ཤིན་ཏུ་དུལ་བ་མཐའ་ཡས་པ་མངའ་བ་ཞེས་གསུངས་སོ། །དེའི་ལྷག་མ་གནས་བཞི་ནི། བློ་
ལྡན་བྱང་སེམས་དང་རྒྱལ་བ་དེ་བཞིན་གཤེགས་པའི་ཆོས་ཀྱི་དབྱེ་བ་བསྟན་པ་ལས་རིག་པར་
བྱ་སྟེ། མདོ་དེར་བྱང་སེམས་ཀྱི་རྒྱན་བཞི། སྣང་བ་བརྒྱད། སྙིང་རྗེ་ཆེན་པོ་བཅུ་དྲུག །ཕྲིན་
ལས་སོ་གཉིས་ཏེ་ཁམས་ཡོངས་སུ་དག་པའི་ཡོངས་སྦྱོང་དྲུག་ཅུ་བསྟན་པས་ཁམས་གསལ་
བར་མཛད་དེ། སྦྱང་བྱ་ཡོད་ན་སྦྱོང་བྱེད་བསྟན་པ་འཐད་ཅིང་མེད་ན་མི་འཐད་པས་སོ། །དེའི་
རྗེས་ལ་བྱང་ཆུབ་ཆེན་པོའི་སྙིང་རྗེ་བཅུ་དྲུག་བསྟན་པས་སངས་རྒྱས་ཀྱི་བྱང་ཆུབ་གསལ་བར་
- 2 ཌ 9 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
མཛད་དོ། །དེའི་རྗེས་ལ་སྟོབས་བཅུ་དང༌། མི་འཇིགས་པ་བཞི་དང༌། སངས་རྒྱས་ཀྱི་ཆོས་མ་
འདྲེས་པབཅོ་བརྒྱད་བསྟན་པས་སངས་རྒྱས་ཀྱི་ཡོནཏན་གསལ་བར་མཛདདོ། །འགྲེལ་པར་
དེ་བསྟན་པའི་རྗེས་ལ་ཞེས་འབྱུང་ཡང་དེ་ལོགས་སུ་གསུངས་པ་མེད་པས་སྟོབས་སོགས་ཡོན་
ཏན་སོགཉིས་པོས་ཕྲིན་ལས་བླན་མེད་པ་མཛད་པས་ཕྲིན་ལས་སོ་གཉིས་གསལ་བར་མཛད་
དོ༑ འདིར་མདོ་ལས། ཆོས་ཀྱི་གཏམ་མི་འདྲ་བ་གསུམ་བསྟན་པ་ནི། གང་ཟག་མི་འདྲ་བ་
གསུམ་གྱི་བདེ་གཤེགས་སྙིང་པོ་སྦྱོང་བར་བཤད་པ་དང་། བྱང་ཆུབ་སེམས་དཔའི་རིགས་ཅན་
གྱི་བདེ་གཤེགས་སྙིང་པོ་ལ་དྲི་མ་རགས་པ་དང་འབྲིང་དང་ཕྲ་བ་གསུམ་སྦྱོང་བའི་རིམ་པ་སྟེ།
དགོས་ཆེད་གཉིས་ཀྱི་དབང་དུ་བྱས་ནས་ཆོས་འཁོར་གསུམ་གྱིས་དྲི་མ་སྦྱོང་ཚུལ་བསྟན་ཏེ།
ཆོས་འཁོར་སོ་སོ་ཉན་པ་དང་གསུམ་ཆར་ཉན་པའི་དབང་གིས་དྲི་མ་སྦྱོང་ཚུལ་གྱི་དབྱེ་བ་
གཉིས་གསུངས་སོ། །
གསུམ་པ་ནི་དོན་བདུན་པོ་འདི་རྣམས་ཀྱི་འབྲེལ་གང་ཡིན་ཞེ་ན། འདི་ལ་གཉིསཏེ།
སྤྱིའིདོན་དང༌། ཚིག་གི་དོན་ནོ། །དང་པོ་ནི། ཐོག་མར་སངས་རྒྱས་ནས་གཞན་དོན་དུ་ཆོས་ཀྱི་
འཁོར་ལོ་བསྐོར་ཏེ། དགེ་འདུན་གྱི་ཚོགས་ཡོངས་སུ་བསྡུ་བར་མཛད་ཅིང་། དགེ་འདུན་གྱིས་
རང་རྒྱུད་ཀྱི་ཁམས་སྦྱངས་ནས་བྱང་ཆུབ་བརྙེས་པས་ཡོན་ཏན་གྱི་ཚོགས་དང་ལྡན་ཞིང་། དེ་ལ་
བརྟེན་ནས་ཕྲིན་ལས་མཛད་པ་ནི་གོ་རིམ་དང་པོའོ། །གོ་རིམ་གཉིས་པ་ནི། དཀོན་མཆོག་
གསུམ་ཐོབ་བྱའི་འབྲས་བུ། ཁམས་དང་བྱང་ཆུབ་སོགས་བཞི་པོ་རྒྱུར་བྱས་པའི་རིམ་པའོ། །དེ་
ལ་སྔ་མ་ནི་དཀོན་མཆོག་གསུམ་གྱིས་ལྷན་ཅིག་བྱེད་རྐྱེན་བྱས། རང་རྒྱུད་ཀྱི་ཁམས་ཀྱིས་རྒྱ་
བྱས་ནས་བྱང་ཆུབ་སོགས་ཐོབ་པའི་རིམ་པའོ། །ཕྱི་མ་ནི་རང་གི་ཁམས་ཉེར་ལེན་གྱི་རྒྱུ་དང་
གཞན་རྒྱུད་ཀྱི་བྱང་ཆུབ་སོགས་ཀྱིས་ལྷན་ཅིག་བྱེད་རྐྱེན་བྱས་པའི་རིམ་པ་སྟེ་རྒྱུ་འབྲས་ཀྱི་རིམ་
པགཉིས་བསྟནཏོ། །གཉིས་པ་ཚིག་གི་དོན་ནི། དོན་བདུན་པོ་འདི་རྣམས་ཀྱི་འབྲེལ་གང་ཡིན་
- 2 3 (0 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༦
ཞེ་ན། མངོན་པར་རྫོགས་པར་སངས་རྒྱས་ནས་རྟོགས་པའི་ཆོས་ཐུགས་སུ་ཆུད་པ་ལས་ལུང་
གི་ཆོས་སྟོན་པ་འབྱུང་ལ། དེ་ལས་ཆོས་ཉན་པའི་དགེ་འདུན་འབྱུང་བའམ། ཆོས་ཉམས་སུ་
བླངས་པ་ལས་བྱང་སེམས་འཕགས་པའི་ཚོགས་དགེ་འདུན་འབྱུང་བཞི་རྒྱུ་འབྲས་ཀྱི་རིམ་པའོ།།
ཚོགས་ལས་སྙིང་པོ་ཡེ་ཤེས་ནི་སངས་རྒྱས་ཀྱི་ཡེ་ཤེས་སོ། ཁམས་ནི་དེའི་ཉེར་ལེན་དགེ་འདུན་
ལ་ཡོད་པ་སྟེ། ལམ་ཉམས་སུ་བླངས་པའི་མཐར་དྲི་མ་ཐམས་ཅད་ཀྱིས་དག་པ་ན་སྙིངཔོ་ཡེ་
ཤེས་དེ་ཐོབ་པ་ནི་བྱང་ཆུབ་མཆོག་གོ །དེ་ལས་སྟོབས་སོགས་ཀྱི་ཡོན་ཏ་
ཏན་དེ་ལ་བརྟེན་ནས་སེམས་ཅན་ཀུན་གྱི་དོན་བྱེད་པའི་ཆོས་ཕྲིན་ལས་འབྱུང་བ་ནི་རྒྱུ་འབྲས་
ཏེགོ་རིམ་བཞིན་དུ་འབྲེལ་བའོ། །གོ་རིམ་གཉིས་པའི་ཚིག་དོན་ནི་འོག་ཏུ་འཆད་དོ། །
གཉིས་པ་ཡན་ལག་རྒྱས་པར་བཤད་པ་ལ་གཉིས་ཏེ། འབྲས་བུ་དཀོན་མཆོག་
གསུམ་དང༌། རྒྱུ་ཁམས་སོགས་བཞི་བཤད་པའོ། །དང་པོ་ལ་བཞི་སྟེ། དཀོན་མཆོག་གསུམ་
སོ་སོའི་ངོ་བོ། གནས་སྐབས་སྐྱབས་གསུམ་དུ་དབྱེ་བ། མཐར་ཐུག་གི་སྐྱབས་གཅིག་ཏུ་སྒྲུབ་
པ༑ དཀོན་མཆོག་གི་སྒྲ་དོན་བཤད་པའོ། །དང་པོ་ལ། སངས་རྒྱས་དཀོན་མཆོག་བཤད་པ་
ལགསུམ་སྟེ། མདོ་ལས་བསྟན་པའི་དོན་དང༌། མིང་བཤད་པ་དང་། མིང་དོན་སྦྱར་བའོ། །
དང་པོ་ནི། སངས་རྒྱས་གང་ཞིག་ཡིན་པ་དེ་ལ་འདུད་དོ་ཞེས་བྱའོ།།སངས་རྒྱས་ཇི་ལྟ་བུ་ཞེན།
ཡོན་ཏན་བརྒྱད་དང་ལྡན་པ་སྟེ། ཐོག་མར་གསར་དུ་སྐྱེ་བ་མེད་པ་དང་། སྐྱེ་འཇིག་གཉིས་ཀྱི་
དབུས་སུགནས་པ་མེད་པ་དང་། མཐར་འཇིག་པ་མེད་པ་སྟེ་གསུམ་ནི་རང་བཞིནརྣམདགགི་
ཁྱད་པར་རོ། །འདིནི་འདུས་མ་བྱས་པའི་ཡོནཏན་ནོ། །འདིར་འདུས་མ་བྱས་ཀྱི་ཡོན་ཏན་དང་
ལྡན་ཞེས་བཤད་པ་ཡིན་གྱི་འདུས་མ་བྱས་ཡིན་ཞེས་བརྗོད་པ་ནི་མ་ཡིན་ནོ། །གལ་ཏེཡིནན་
མཁྱེན་པ་དང་བརྩེ་བ་དང་ནུས་པ་ཡང་ཡིན་ཞེས་བརྗོད་དགོས་པས་འདུས་མ་བྱས་སུ་
ཁས་བླངས་པ་དང་འགལ་ལོ། །ཆོས་ཀྱང་འགོག་ལམ་གཉིས་ཡིན་ཞེས་པ་དང་། དགེ་འདུན་
བ 2 8 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཡང་རིག་གྲོལ་གཉིས་ཡིན་ཞེས་བརྗོད་དགོས་པས་འགལ་བ་ཁས་བླངས་པར་འགྱུར་རོ། །
འདིར་ལྡན་པ་ཞེས་པའི་སྒྲའི་དོན་རྟོགས་པ་གལ་ཆེའོ། །ཞི་བ་ནི་གློ་བུར་གྱི་དྲི་མ་དང་བྲལབ་
སྟེ༑ སྤྲོས་པ་དང་རྣམ་རྟོག་ཐམས་ཅད་ཞི་བས་སོ། །སངས་རྒྱས་ནི་སློབ་དཔོན་མེད་པར་རང་
བྱུང་གི་ཡེ་ཤེས་ཀྱིས་རྣམ་པར་སངས་རྒྱས་པ་སྟེ་རང་དོན་གྱི་ཡོན་ཏན་ནོ། །སངས་རྒྱས་ནསན་
ཞེསཔནི་མཁྱེན་པའོ། །ལམ་སྟོན་པ་ནི་བརྩེ་བའོ། །ཅི་འདྲབའི་ལམ་སྟོན་ཅེ་ན། ཕྱིར་མི་ལྡོག་
པ་འཇིག་མེད་རྟག་པའི་ལམ་མོ། །འདིར་སྤངས་རྟོགས་སླར་མི་ལྡོག་པ་ལ་རྟག་པའི་སྒྲས་
བསྟན་ཏེ། དགོས་པ་ཅིའི་ཕྱིར་བསྟན་ཅེ་ན། གདུལ་བྱ་གཞན་གྱིས་ཡོནཏན་དང་པོ་གསུམ་མ་
རྟོགས་པ་རྟོགས་པར་བྱ་བའི་ཕྱིར་དུའོ། །ནུས་པ་ནི་མཁྱེན་བརྩེའི་རལ་གྲི་མཆོག་བསྣམས་
ནས་སྡུག་བསྔལ་གྱི་རྩ་བ་མིང་གཟུགས་ཀྱི་མྱུ་གུ་གཅོད་པར་མཛད་པའོ། །ཅིང་ནི་སྡུད་ཚིགགོ།
འདིར་གཅིག་པུའི་སྒྲ་བྱས་ནས་ཟླ་མེད་པ་ལ་འཆད་པ་ནི་ནོར་བ་སྟེ། རྒྱ་དཔེ་ལ་གཅིག་པུའི་
སྐད་དོད་མེད་པས་སོ། །མཁྱེན་བརྩེའི་རྡོ་རྗེ་བསྣམས་ནས་འཇིག་ལྟ་སྔོན་དུ་འགྲོ་བའི་ལྟ་བ་སྣ་
ཚོགས་ཀྱི་ནགས་འཐིབས་པོས་བསྐོར་བའི་ལས་འབྲས་དང་བདེན་པ་ལ་ཡིད་གཉིས་ཟ་བའི་
ཐེ་ཚོམ་གྱི་རྩིག་པ་བརྟན་པོ་འཇིག་རྟེན་པའི་ཤེས་པས་རྟོགས་ཤིང་ཕིགས་པར་དཀའ་བ་
རྣམས་འཇིག་པར་མཛད་པའོ། །གཉིས་པ་ནི། ཚིགས་བཅད་འདིས་ཅི་བསྟན་ཅེ་ན། འདུས་
མ་བྱས་ཤིང་ལྷུན་གྱིས་གྲུབ་པ་དང༌། གཞན་གྱི་རྐྱེན་གྱིས་རྟོགས་པ་མིན་པ་དང་། མཁྱེན་པ་
དང་བརྩེ་བ་དང་ནུས་པར་ལྡན་པ་སྟེ། དོན་གཉིས་དང་ལྡན་པའི་སངས་རྒྱས་ཡོན་ཏན་བརྒྱད་
དང་ལྡན་པ་ཉིད་དུ་བརྗོད་དོ། །གསུམ་པ་ནི། མདོའི་དོན་ཐོག་མ་དབུས་མཐའ་མེད་ཅེས་པ་
དང༌། འདུས་མ་བྱས་ཞེས་པ་སྦྱར་བ་ནི། ཆོས་དབྱིངས་ཆོས་ཅན། འདུས་མ་བྱས་པའི་ཡོན་
ཏན་དང་ལྡན་ཏེ། ཐོག་མར་སྐྱེ་བ་དང་། དབུས་སུ་གནས་པ་དང་། མཐར་འགག་པ་མེད་པའི་
རང་བཞིན་ཡིན་པའི་ཕྱིར། ཡེ་ཤེས་སྣང་བ་རྒྱན་གྱི་མདོར། འཇམ་དཔལ་སྐྱེ་བ་མེད་ཅིང་
- 28 2 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༦
འགག་པ་མེད་པ་ཞེས་བྱ་བནི་དེ་བཞིན་གཤེགས་པ་ཡང་དག་པར་རྫོགས་པའི་སངས་རྒྱས་ཀྱི་
ཚིག་བླ་དྭགས་ཏེ་ཞེས་སོ། །འདུས་མ་བྱས་ཀྱི་སྒྲས་བསྟན་པ་ལ་བཞི་སྟེ། རྒྱུ་རྐྱེན་གྱིས་སྐྱེ་
འགག་ཡོད་མེད་དང་། ལས་ཉོན་གྱིས་སྐྱེ་འགག་ཡོད་མེད་དང་། ཡིད་ཀྱི་ལུས་ཀྱིས་སྐྱེ་བ་དང་།
བསམ་གྱིས་མི་ཁྱབ་པའི་འཆི་བས་འགག་པ་ཡོད་མེད་དང་། གདུལ་བྱ་ལ་སྐྱེ་འགག་ཏུ་སྣང་བ་
ཡོད་མེད་ལ་འདུས་མ་བྱས་སུ་བྱས་པའོ། །གཞུང་འདིར་ཐེག་ཆེན་འཕགས་པ་ཀུན་ལས་ཉོན་
གྱིས་འདུས་མ་བྱས་ཡིན་ལ། འོན་ཀྱང་བྱང་སེམས་འཕགས་པ་ཀུན་ཡིད་ཀྱི་རང་བཞིན་གྱི་སྐྱེ་
སོགས་ཀྱིས་འདུས་བྱས་་སོ། །རྫོགས་པའི་སངས་རྒྱས་རྣམས་ནི་ཡིད་ཀྱི་ལུས་ཀྱི་སྐྱེ་སོགས་
ཀྱིས་འདུས་མ་བྱས་པ་ཡིན་ནོ། །འོན་ཀྱང་གཟུགས་སྐུ་གདུལ་བྱ་ལ་སྐྱེ་འགག་ཏུ་སྣང་བ་ཡོད་
པའི་འདུས་བྱས་སོ། །རྫོགས་པའི་སངས་རྒྱས་ཀྱི་ཆོས་ཀྱི་སྐུ་ནི་གདུལ་བྱ་ལ་སྐྱེ་འགག་ཏུ་སྣང་
བ་མེད་པའི་འདུས་མ་བྱས་སོ། །རྟོགས་པའི་ཆ་ནི་རྒྱུ་རྐྱེན་གྱིས་བསྐྱེད་པའི་འདུས་བྱས་སོ། །
དབྱིག་གཉེན་གྱིས་ཆོས་སྐུ་ལ་འདུས་བྱས་དང་འདུས་མ་བྱས་ཀྱི་ཆ་གཉིས་བཤད་པ་ཡང་དོན་
དེ་ཉིད་དོ། །འདུས་མ་བྱས་ཀྱི་སྒྲའི་དོན་དུ་མ་ཡོད་པས་གཞུང་གི་སྐབས་གང་དུ་ཚུལགང་གི་
དབང་དུ་བྱས་པའི་འདུས་མ་བྱས་སོ་སོར་ཕྱེ་སྟེ་བཤད་དགོས་སོ། །སྐབས་འདིར་ནི་གདུལ་བྱ་
ལ་སྐྱེ་འགག་ཏུ་སྣང་བ་མེད་པའི་འདུས་མ་བྱས་ཏེ། ཇི་སྐད་དུ། བརྒྱ་བྱིན་བཞིན་དུ་ཐུབ་པ་ནི།
ཆོས་ཀྱི་སྐུ་ཡི་སྐྱེ་འཇིག་མེད། །ཅེས་སོ། །འདི་ནི་ཁྱད་པར་བཞི་ལྡནཏེ། ག་པའི་ཁྱད་པར་ནི་
འདུས་མ་བྱས་པའོ། །བདེ་བའི་ཁྱད་པར་ནི་ཡིད་ཀྱི་རང་བཞིན་གྱི་ལུས་དང་དེའི་རྒྱུ་བག་
ཆགས་ལོག་པའོ། །བྲལ་བའི་ཁྱད་པར་ནི་སྒྲིབ་གཉིས་ཞི་བའོ། །ཟབ་པའི་ཁྱད་པར་ནི་སྒྲ་རྟོག་
གི་ཡུལ་མ་ཡིན་པའོ། །མདོའི་དོན་ཞི་བ་ཞེས་པ་དང་ལྷུན་གྲུབ་ཅེས་པའི་མིང་སྦྱར་བ་ནི། ཞིབ་
ནི་ཆོས་དབྱིངས་སྒྲིབ་གཉིས་ཀྱིས་དག་པ་ཆོས་ཅན། ལྷུན་གྱིས་གྲུབ་པ་ཞེས་བརྗོད་དེ། སྒྲིབ་
གཉིས་སྤངས་པའི་ཡེ་ཤེས་ཀྱི་ཆོས་ཀྱི་སྐུ་ཅན་ཡིན་པའི་ཕྱིར། མདོ་ལས་བསྟན་པའི་དོན་
- 2 8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སངས་རྒྱས་ཉིད་རང་རྣམ་སངས་རྒྱས་ཞེས་པ་དང༌། གཞན་གྱི་རྐྱེན་ གྱིས་རྟོགས་མིན་པ་
ཞེས་པའི་མིང་སྦྱར་བ་ནི། དག་པ་གཉིས་ལྡན་གྱི་ཆོས་སྐུ་ཆོས་ཅན། གཞན་གྱི་སྒྲ་དང་གས་
སོགས་ཀྱི་རྐྱེན་གྱིས་རྟོགས་བྱ་མིན་ཏེ། རང་བྱུང་གི་ཡེ་ཤེས་ཀྱིས་སོ་སོ་རང་གིས་རིག་པར་བྱ་
བ་ཡིན་པའི་ཕྱིར། མདོའི་དོན་དང་མཁྱེན་པ་ཞེས་པའི་མིང་སྦྱར་བ་ནི། སངས་རྒྱས་ཆོས་ཅན།
མཁྱེན་པ་དང་ལྡན་ཏེ། ཇི་སྐད་བསྟན་པའི་དོན་གསུམ་པོ་གཞན་ལས་མ་ཐོས་པར་རང་ཉིད་
ཀྱིས་བརྗོད་དུ་མེད་པའི་དོན་དུ་རྟོགས་པའི་ཕྱིར། མདོའི་དོན་དང་བརྩེ་བ་ཞེས་པའི་མིང་སྦྱར་
བ་ནི། ཐུགས་བརྩེ་བ་ཆེན་པོ་དང་ལྡན་ཏེ། དོན་གསུམ་པོ་དེ་མ་རྟོགས་པ་རྣམས་ལ་དེ་རྟོགས་
པའི་དོན་དུ་ལམ་སྟོན་པའི་ཕྱིར། མདོའི་དོན་དང་ནུས་པ་ཞེས་པའི་མིང་སྦྱར་བནི། ནུས་པ་
དང་ལྡན་ཏེ། ཡེ་ཤེས་ཀྱིས་གཞན་གྱི་སྡུག་བསྔལ་སྤོང་། ཐུགས་རྗེ་ཡིས་ཉོན་མོངས་སྤོང་བའི་
ཕྱིར། ཡོན་ཏན་དྲུག་པོ་ཡེ་ཤེས་སྣང་བ་རྒྱན་གྱི་མདོ་དང་སྦྱར་རོ། །དྲུག་པོ་དེ་རྣམས་ལས་དང་
པོགསུམ་གྱིས་རང་དོན་བསྟན། ཕྱི་མ་གསུམ་གྱིས་གཞན་དོན་བསྟན་ཏོ། ། །
གཉིས་པ་ཆོས་དཀོན་ལ་ཡང་གསུམ་སྟེ། མདོའི་དོན་བསྟན་པ་དང༌། མིང་བཤད་
པ་དང༌། མིང་དོན་སྦྱར་བའོ། །དང་པོ་ལ་འགོག་ལམ་གཉིས་ལས། འགོག་བདེན་ནི། རང་
བཞིན་གྱིས་རྣམ་པར་དག་པའི་ཡོན་ཏན་དང་ལྡན་ཏེ། དེ་ཁོ་ནར་ཡོད་པ་དང༌། མེད་པ་དང་།
ཡོད་མེད་གཉིས་ཀ་དང་། གཉིས་ཀ་ལས་གཞན་པའི་མུ་བཞི་གང་དུའང་རྟོག་གེའི་བློས་བརྟག་
པར་མི་ནུས་པས་རྟོག་པའི་དངོས་ཡུལ་མིན་པ་དང་། སྒྲབཤད་པ་དང་འཇུག་པའི་རྒྱུ་མཚན་གྱི་
ངེས་ཚིག་དང་བྲལ་བ་ཡིན་ཏེ། སྒྲའི་དངོས་ཡུལ་མིན་པས་སོ། །ཐེག་ཆེན་འཕགས་པའི་ཡེ་
ཤེས་ཀྱིས་སོ་སོ་རང་གིས་རིག་པར་བྱ་བ་སྟེ། གསུམ་པོ་ནི་རང་བཞིན་རྣམ་དག་གི་ཆོས་སོ། །
སྒྲིབ་གཉིས་ཞི་བ་ནི་གློ་བུར་རྣམ་དག་གོ །ལམ་བདེན་ནི་ཉི་མ་དང་ཆོས་མཚུངས་ཏེ། ངོ་བོདྲི་
མ་མེད་པ་དང༌། ཡེ་ཤེས་ཀྱི་འོད་ཟེར་གྱིས་ཤེས་བྱ་ཐམས་ཅད་སྣང་བར་བྱེད་པ་དང་ལྡན་པ་
- 2
3 4 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
དང༌། དམིགས་པ་གཟུགས་སོགས་ཡིད་དུ་འོང་བ་དང་། མི་འོང་བ་དང་། བར་མ་ཀུན་ལ་རིམ་
པ་བཞིན་དུ་ཆགས་པ་དང་། སྡང་བ་དང༌། གཏི་མུག་གི་རབ་རིབ་རྣམ་པར་འཇོམས་པར་
མཛད་པའོ། །དེ་ལྟར་ན་འགོག་ལམ་གྱི་དམ་པའི་ཆོས་གཉིས་པོ་དེ་ལ་འདུད་དོ། །ཞེས་སྦྱར་
རོ༑ །གཉིས་པ་ནི། འདིས་ཅི་བསྟན་ཅེ་ན། བསམ་དུ་མེད་པའི་ཡོན་ཏན་དང་། ལས་ཉོན་དང་
རྣམ་རྟོག་གཉིས་མེད་པའི་ཡོན་ཏན་དང་། རྟོག་པ་མེད་པ་དང༌། དག་པ་དང་། གསལ་བ་དང་།
གཉེན་པོའི་ཕྱོགས་ཉིད་ཀྱིས་ན་ཡོན་ཏན་དྲུག་བསྟན་ཏོ། །ངོ་བོ་གང་ཞིག་ཆགས་པ་དང་བྲལ་
བ་དང་། གང་གིས་ཆགས་པ་དང་བྲལ་བར་བྱེད་པ་རྣམ་བྱངགི་བདེན་པ་གཉིས་ཀྱི་མཚན་ཉིད་
ཅན་ཏེ་ཆོས་དཀོན་མཆོག་ཡིན་ལ། ཆགས་བྲལ་ཉིད་ནི་འདོད་ཆགས་དང་བྲལ་བའི་ངོ་བོ་
འགོག་བདེན་དང༌། ལམ་བདེན་གྱིས་བསྡུས་ཏེ། གཉིས་པོ་ཁོ་ནའི་གནས་སྐབས་ལ་འདིར་
གས་བྲལ་ཞེས་འཇོག་པས་སོ། །གསུམ་པ་ནི། འགོག་ལམ་དེ་དག་ཀྱང་གོ་རིམ་བཞིན་དུ་
བསམ་དུ་མེད་པ་སོགས་ཀྱི་ཡོན་ཏན་གསུམ་དང་། དག་པ་སོགས་གསུམ་གྱི་ཡོན་ཏན་གྱིས་
རབ་ཏུ་ཕྱེ་བར་རིག་པར་བྱའོ། །ཇི་ལྟར་རིག་པར་བྱ་ཞེ་ན། འགོག་བདེན་ནི་བསམ་དུ་མེད་
པའི་ཡོན་ཏན་དང་ལྡན་པ་ཉིད་ཡིན་ཏེ། ཡོད་མེད་སོགས་མུ་བཞིར་རྟོག་གེའི་བློས་བརྟག་བྱ་
མིན་པའི་དོན་དང་ལྡན་པའི་ཕྱིར་དང་། སྒྲས་བརྗོད་བྱ་མིན་པའི་ཕྱིར་དང་། འཕགས་པའི་ཡེ་
ཤེས་ཀྱིས་སོ་སོར་མཁྱེན་བྱ་ཡིན་པའི་ཕྱིར། ཡང་མདོ་ལས་གསུངས་པའི་ཞི་བའི་དོན་དང་མིང་
སྦྱར་བ་ནི། འགོག་བདེན་ཆོས་ཅན། ལས་ཉོན་གཉིས་མེད་པ་སྟེ་ཉོན་སྒྲིབ་སྤངས་པ་དང༌།
དེའི་རྒྱུ་ཚུལ་མིན་ཡིད་བྱེད་ཀྱི་རྟོག་པ་མེད་པས་ཤེས་སྒྲིབ་སྤངས་པ་སྟེ། སྤངས་པའི་ཡོན་ཏན་
གཉིས་དང་ལྡན་ཏེ་སྒྲིབ་གཉིས་ཞི་བའི་ཕྱིར། དེ་ཡང་སྒྲིབ་པ་ངོ་བོ་ཉིད་ཀྱིས་ཡོད་པ་འགགས་
པའི་དངོས་སྨྲ་བས་འདོད་པའི་འགོག་བདེན་ལྟ་བུར་མིན་པར་སྒྲིབ་པ་ངོ་བོ་ཉིད་ཀྱིས་མེད་པ་
མངོན་དུ་གྱུར་པར་ཡེ་ཤེས་སྣང་བ་རྒྱན་དང་དཔལ་ཕྲེང་གི་མདོ་ལས་བཤད་དོ། །འདིས་ནི་
- 2 8 5 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཙམ་དུ་འཆད་པ་བཀག་པ་ཡིན་ནོ། །དག་སོགས་གསུམ་གྱི་དོན་དང་མིང་སྦྱར་བ་ནི།
དག་སོགས་གསུམ་ནི་ཉི་བཞིན་ནོ། །ཞེས་པས་བསྟན་ཏེ། ལམ་བདེན་ནི་ཉི་མདང་མཚུངས་
ཏེ༑ ཉི་མ་ནི་དཀྱིལ་འཁོར་རྣམ་པར་དག་ཅིང་གཟུགས་གསལ་བར་བྱེད་པ་དང་མུན་པའི་
གཉེན་པོར་གྱུར་པ་ལྟར། ངོ་བོ་དྲི་མས་དག་ཅིང་གསལ་བར་བྱེད་པ་དང་། དེ་ཁོ་ན་ཉིད་མཐོང་
བའི་གེགས་སྒྲིབ་པའི་གཉེན་པོར་གྱུར་པའི་ཕྱིར། ལམ་འདི་ཡུམ་གྱི་མདོ་དང་སྦྱར་བས་གཞུང་
འདི་བཀའ་ཕྱི་མ་ཁོ་ནའི་དགོངས་འགྲེལ་དུ་འདོད་པ་མི་འཐད་དོ། །
གསུམ་པ་དགེ་འདུན་དཀོན་མཆོག་ལའང་གསུམ་སྟེ། མདོ་ལས་བསྟན་པའི་དོན་
དང༌། མིང་བཤད་པ་དང་། མིང་དོན་སྦྱར་བའོ། །དང་པོ་ལ་ཇི་ལྟ་བ་རིག་པ་དང་། ཇི་སྙེད་པ་
རིག་པ་དང༌། སོ་སོ་རང་གིས་རིག་པ་སྟེ་གསུམ་དང་། ཆགས་པའི་སྒྲིབ་པ་དང་། གས་པའི་
སྒྲིབ་པ་དང་། དམན་པའི་སྒྲིབ་པ་ལས་གྲོལབ་སྟེ་གསུམ་དང་། རིག་གྲོལགཉིས་སོ་སོར་བྱས་
པས་ཡོན་ཏན་བརྒྱད་དང་ལྡན་ནོ། །དེ་ལ་ཇི་ལྟ་བ་རིག་པ་ནི། ཡང་དག་རྟོགས་ནས་ཞེས་སྦྱར་
རོ༑ ༑གང་གིས་རྟོགས་ཤེ་ན། བྱང་སེམས་འཕགས་པ་གང་དག་གིས་སོ། །ཡུལ་ཅི་ཞིག་
རྟོགས་ཤེ་ན། འགྲོ་བ་ཀུན་གྱི་བདག་མེད་གཉིས་ཏེ། ཆོས་དང་གང་ཟག་གི་དབྱེ་བས་སོ། །
བདག་མེདགཉིས་པོ་ཡང་ཆོས་ཐམས་ཅདགཉིས་པོ་དེའི་མཐར་ཐུག་པས་མཐའ་ཞེས་པ་སྤྲོས་
པ་ཐམས་ཅད་ཞི་བའོ། །རྒྱུ་གང་གིས་རྟོགས་ཤེ་ན། སེམས་ལ་ཡོད་པའི་ཉོན་མོངས་པརྣམས་
གདོད་མ་ནས་ངོ་བོ་ཉིད་མེད་པར་གཟིགས་པས་སོ། །ཇི་ལྟར་ན་སེམས་ལ་ཉོན་མོངས་པངོ་བོ་
ཉིད་ཀྱིས་མེད་ཅེ་ན། སེམས་དེ་རང་བཞིན་གྱིས་འོད་གསལ་བས་སོ། །འདི་ལརྣམ་པར་དག་
པའི་ཡུལ་ཅན་ཞེས་བརྗོད་དོ། །ཇི་སྙེད་པ་རིག་པ་ནི། སེམས་ཅན་ཐམས་ཅད་ལ་རྫོགས་པའི་
སངས་རྒྱས་ཀྱི་སྙིང་པོ་རྗེས་སུ་ཞུགས་པར་གཟིགས་པའི་བློའོ། །འདི་ནི་མཐའ་ཡས་པའི་ཡུལ་
ཅན་ནོ། །སོ་སོ་རང་གིས་རིག་པ་ཤུགས་ཀྱིས་བསྟན་ཏོ། །གྲོལ་བའི་ཡོནཏན་ནི་སྒྲིབ་པ་མེད་
- 28 ($ -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༩
པ་ཞེས་པས་བསྟན་ཏོ། །མངའ་བ་ཞེས་པས་ནི་ཡོན་ཏན་དེ་དག་བྱང་སེམས་ཀྱི་རྒྱུད་ལ་ཡོད་
པར་བསྟན་ཏོ། །ཚུལ་དེ་ལྟ་བུའི་རིག་གྲོལ་གཉིས་མངའ་བའི་བྱང་སེམས་འཕགས་པ་དེ་ལ་
འདུད་དོ། །
གཉིས་པ་ནི། ཚིགས་སུ་བཅད་པ་འདིས་ཅི་བསྟན་ཅེ་ན། བློ་ལྡན་བྱང་སེམས་
འཕགས་པ་ཕྱིར་མི་ལྡོག་པའི་ཚོགས་ནི་རིག་པ་གསུམ་དང་ལྡན་ཏེ། ཇི་བཞིན་གཟིགས་པ་དང་།
ཇི་སྙེད་གཟིགས་པ་དང་། ནང་གི་ཡེ་ཤེས་ཀྱི་གཟིགས་པ་དང་ལྡན་པའི་ཕྱིར། གྲོལབ་གསུམ་
དང་ལྡན་ཏེ། ཆགས་པའི་སྒྲིབ་པ་དང་ཐོགས་པའི་སྒྲིབ་པ་གཉིས་དག་པའི་ཕྱིར་དང་། བླ་ན་
མེད་པའི་ཡོན་ཏན་དང་ལྡན་པ་ཉིད་ཀྱི་ཕྱིར། རིག་པ་གསུམ་ནི་ཇི་ལྟ་བ་དང་ཇི་སྙེད་པ་རིག་
པའི་རྒྱུ་ལས་ཡིན་ཞིང་། ཇི་ལྟ་ཇི་སྙེད་རིག་པ་དེ་ཉིད་རང་གིས་ཉམས་སུ་མྱོང་བའི་རྒྱུ་ལས་
ཡིན་ལ། སྒྲིབ་པ་གསུམ་ལས་གྲོལ་བ་ནི། རིག་པ་གཉིས་པོ་དེ་དང་བླ་ན་མེད་པའི་ཡོན་ཏན་
བརྙེས་པ་ལས་ཡིན་ནོ། །གསུམ་པ་ནི། བྱང་སེམས་འཕགས་པ་ཆོས་ཅན། ཇི་ལྟ་བ་རྟོགས་
པདང་ལྡན་ཏེ། འགྲོ་བ་ཐམས་ཅད་བདག་གཉིས་གདོད་མ་ནས་ཉེ་བར་ཞི་བའི་ཆོས་ཉིད་དུ་
རྟོགས་པའི་ཕྱིར། ཅིའི་ཕྱིར་དེ་ལྟར་རྟོགས་ཤེ་ན། ཉོན་མོངས་པ་རྣམས་གདོད་མ་ནས་ངོ་བོ་
ཉིད་ཀྱིས་ཟད་པར་མཐོང་བའི་ཕྱིར་ཏེ། སེམས་རང་བཞིན་གྱིས་འོད་གསལ་བར་གཟིགས་
པའི་ཕྱིར། འདིར་འགྲོ་བའི་སྒྲས་ནི་ཆོས་དང་གང་ཟག་གཉིས་ཀ་བཟུང་ངོ༌། །ཇི་སྙེད་པ་ཡོད་
པར་གཟིགས་པ་དང་ལྡན་པ་ཡིན་ཏེ། ཐམས་ཅད་མཁྱེན་པའི་ཆོས་ཉིད་རང་བཞིན་རྣམ་དག་
གི་ཆ་སེམས་ཅན་ཐམས་ཅད་ལ་ཡོད་པར་གཟིགས་པའི་ཕྱིར། བློ་གང་གིས་རྟོགས་ཤེ་ན།
ཤེས་བྱའི་མཐར་ཐུག་ཆོས་ཀྱི་དབྱིངས་རྟོགས་པའི་བློས་སོ།།འདི་ས་དང་པོ་ནས་ཐོབ་སྟེ། ཆོས་
ཀྱི་དབྱིངས་ཀུན་ཏུ་འགྲོ་བའི་དོན་རྟོགས་པས་སོ། །འདིར་མཉམ་གཞག་ཏུ་ཇི་ལྟ་བ་དང་།
རྗེས་ཐོབ་ཏུ་ཇི་སྙེད་པ་རིག་པ་ཡིན་ནོ། །དེ་ལྟར་བྱང་སེམས་འཕགས་པས་ཇི་ལྟ་བ་དང་ཇི་སྙེད་
-28 7 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་རྟོགས་པ་དེ་ནི་གཞན་དང་ཐུན་མོང་མིན་པ་འཕགས་པའི་སོ་སོ་རང་གིས་རིག་པའི་ཡེ་ཤེས་
ཀྱིས་མཐོང་བ་ཉིད་ཡིན་ནོ། །དེ་ཡང་ཇི་ལྟ་བ་རིག་པས་དྲི་མ་མེད་པའི་དབྱིངས་སེམས་ཅན་གྱི་
ཁམས་རང་བཞིན་རྣམ་དག་རྟོགས་པས་ཆགས་པ་མེད་པ་དང༌། ཇི་སྙེད་པ་རིག་པས་ཤེས་བྱ་
མཐའ་ཡས་པ་རྟོགས་པས་ཐོགས་པ་མེད་པའི་ཕྱིར་ཏེ། ཉན་རང་གི་ཡེ་ཤེས་ཀྱི་མཐོང་བ་ལ་
ལྟོས་ནས་དག་པ་ཡིན་ནོ། །འདིས་ནིནང་རིག་པ་དང་ཆགས་ཐོགས་ཀྱི་སྒྲིབ་པ་ལས་གྲོལ་བར་
བཤད་དོ། །ཇི་ལྟ་ཇི་སྙེད་ནང་གི་ནི་ཡེ་ཤེས་ཀྱི་གཟིགས་པ་དང་ཆགས་ཐོགས་ཀྱི་སྒྲིབ་པ་དག་
པས་ན་སངས་རྒྱས་ཀྱི་ཡེ་ཤེས་བླ་ན་མེད་པ་དང་ཉེ་བའི་ཕྱིར་རམ། རིག་གྲོལ་གང་དང་ལྡན་
པས་སེམས་ཅན་ཐམས་ཅད་ཀྱི་སྐྱབས་སུ་འགྱུར་བ་དེ་བས་གཞན་ཚུལ་ཁྲིམས་སོགས་བྱང་
སེམས་ཀྱི་ཡོནཏན་རྣམས་ཁྱད་པར་དུ་འཕགས་པས་ན་བླ་ན་མེད་པ་སྟེ། དེའི་ཕྱིར་བྱང་སེམས་
འཕགས་པ་ཕྱིར་མི་ལྡོག་པ་རྣམས་ནི་ལུས་ཅན་ཀུན་གྱི་སྐྱབས་ཡིན་ནོ། །དཀོན་མཆོག་གསུམ་
ཆར་རིག་གྲོལ་ལ་བརྗོད་ན་ཁྱད་པར་ཅི་ཡོད་ཅེ་ན། ཐེག་ཆེན་མི་སློབ་པའི་རིག་གྲོལ་སངས་
རྒྱས་དང་སློབ་པའི་རིག་གྲོལ་ལྡན་པས་དགེ་འདུན་དང་ལྡན་ཆོས་ཆོས་དཀོན་མཆོག་གོ །
གཉིས་པ་གནས་སྐབས་སྐྱབས་གསུམ་དུ་དབྱེ་བ་ལ་གཉིས་ཏེ། སྤྱིའི་དོན་དང་།
ཚིག་གི་དོན་ནོ། །དང་པོ་ལ་དྲི་བ་ནི། བཅོམ་ལྡན་འདས་ཀྱིས་མདོ་སྡེར་ཐུན་མོང་གི་སྐྱབས་
གསུམ་རྣམ་པར་བཞག་པ་གང་ཟག་གང་གི་དབང་དུ་བྱས་ཤེ་ན་ཞེས་པ་སྟེ། འདི་ནི་ལུང་དང་
ཐེག་དམན་སྐྱབས་སུ་མ་བཞག་པ་ལ་དྲི་བའོ། །ལན་བསྟན་པ་ནི། རང་ཉིད་འཇིགས་པ་ལས་
ཐར་བའི་ཕྱིར་དུ་དོན་དུ་གཉེར་བར་བྱ་བའི་དབང་དུ་བྱས་ནས་སྐྱབས་གསུམ་སྟེ། ཐེག་པ་ཆེན་
པོའི་ལམ་དུ་ཞུགས་པ་དག་ནི་རང་ཉིད་འཇིགས་པ་ལས་ཐར་བར་བྱ་བའི་ཕྱིར་དུ་སངས་རྒྱས་
ཀྱི་དངོས་པོ་དོན་དུ་གཉེར་བས་སངས་རྒྱས་སྐྱབས་སུ་བཞག་ཅིང་། རང་སངས་རྒྱས་ཀྱི་ཐེག་
པ་ལ་ཞུགས་པ་རྣམས་ནི་རང་ཉིད་འཇིགས་པ་ལས་ཐར་བར་བྱ་བའི་ཕྱིར་དུ་རྟེན་འབྲེལ་ཟབ་
- 2 88 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
མོའི་ཆོས་རྟོགས་པ་དོན་དུ་གཉེར་བས་ཆོས་དཀོན་མཆོག་སྐྱབས་སུ་བཞག་ལ། ཉན་ཐོས་ཀྱི་
ཐེག་པ་ལ་ཞུགས་པ་རྣམས་ནི་རང་ཉིད་འཇིགས་པ་ལས་ཐར་བར་བྱ་བའི་ཕྱིར་དུ་དགེ་འདུན་
གྱི་དངོས་པོ་དོན་དུ་གཉེར་བས་དགེ་འདུན་དཀོན་མཆོག་སྐྱབས་སུ་བཞག་གོ །གལ་ཏེ་གང་
ཟག་གཅིག་ཀྱང་དཀོན་མཆོག་གསུམ་ག་ལ་སྐྱབས་སུ་འགྲོ་བ་མིན་ནམ། ཅིའི་ཕྱིརགང་ཟག་
སོ་སོ་ལ་སྐྱབས་རེ་རེར་རྣམ་པར་བཞག་ཅེ་ན། རྒྱུའི་སྐྱབས་གནས་ཀྱི་དབང་དུ་བྱསཔ་སྟེ།
གང་ཟག་གཅིག་ཀྱང་གསུམ་ག་ལ་སྐྱབས་སུ་འཛིན་པའི་ཕྱིར། འབྲས་བུའི་སྐྱབས་གནས་ཀྱི་
དབང་དུ་བྱས་ན་རང་རང་གི་དོན་དུ་གཉེར་བྱའི་འབྲས་བུ་ཐོབ་པ་ན་འཇིགས་པ་ལས་ཐར་བའི་
དབང་དུ་བྱས་ཏེ། སོ་སོའི་ཐོབ་བྱ་སྐྱབས་སུ་བཞག་པ་ཡིན་ནོ། །གལ་ཏེ་འབྲས་བུ་ཐོབ་ཟིནན་
དེ་ལ་སྐྱབས་སུ་འཛིན་མི་དགོས་ལ། མ་ཐོབ་ན་སྐྱབས་སུ་ཇི་ལྟར་འགྱུར་ཞེན། ལམ་དུ་ཞུགས་
པའི་དུས་སུ་ནི་ཐོབ་བྱ་སྐྱབས་སུ་འཛིན་པ་ཡིན་ལ། འབྲས་བུ་ཐོབ་ན་སྐྱབས་སུ་གྱུར་པ་ཡིན་
ཞེས་བརྗོད་དོ། །དཀོན་མཆོག་གསུམ་ལ་བྱ་བ་བྱེད་པར་མོས་པ་ན་གཞན་རྒྱུད་ལགྲུབ་ཟིན་གྱི་
དཀོན་མཆོག་གསུམ་ལ་སྐྱབས་སུ་འཛིན་པ་སྟེ། སྔ་མ་ལ་ངེས་ལེགས་དོན་དུ་གཉེར་བའི་གང་
ཟག་གསུམ་དང་། ཕྱི་མ་ལ་མངོན་མཐོ་དོན་དུ་གཉེར་བའི་གང་ཟག་གསུམ་དུ་བརྗོད་དོ། །
ལྡོག་པས་རྣམ་པར་ཕྱེ་བ་ཡིན་གྱི་གང་ཟག་རྫས་ཐ་དད་པ་དྲུག་ནི་མ་ཡིན་ཏེ། དཔེརན་སངས་
རྒྱས་ཀྱི་དངོས་པོ་དོན་དུ་གཉེར་བའི་ལྡོག་པ་ནས་ངེས་ལེགས་དོན་དུ་གཉེར་བ་དང་། དེ་ཐོབ་
པའི་ཆེད་དུ་སངས་རྒྱས་ལ་བྱ་བ་བྱེད་པར་མོས་པའི་ལྡོག་པནས་མངོན་མཐོ་དོན་དུགཉེར་བ་
ཞེས་བརྗོད་དོ། །ལྷག་མ་གཉིས་ལ་ཡང་ཚུལ་དེ་བཞིན་ནོ། །སྐབས་འདིའི་སངས་རྒྱས་ནི་རྐང་
གཉིསརྣམས་ཀྱི་མཆོག་ཅེས་པས་གཟུགས་སྐུ་ལ་བརྗོད་དོ། །
གཉིས་པ་ཚིག་དོན་ནི། བྱང་སེམས་ཀྱི་ཐེག་པ་བའི་གང་ཟག་སངས་རྒྱས་ཀྱི་དངོས་
པོ་དོན་དུ་གཉེར་བ་ལ་ཞུགས་པ་དང༌། དེའི་ཆེད་དུ་སངས་རྒྱས་ལ་བྱ་བ་བྱེད་པར་མོས་པ་
，
-
---
• 2 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་ལ་སྟོན་པ་སངས་རྒྱས་ཀྱི་ཡོན་ཏན་བསྟན་པའི་དོན་གྱིས་སངས་རྒྱས་དང་། རང་སངས་
རྒྱས་ཀྱི་ཐེག་པ་བའི་གང་ཟག་རྟེན་འབྲེལ་ཟབ་མོའི་ཆོས་རྟོགས་པ་དོན་དུ་གཉེར་བ་དང་།
དེའི་ཆེད་དུ་ཆོས་ལ་བྱ་བ་བྱེད་པར་མོས་པ་རྣམས་ལ་བསྟན་པ་དམ་ཆོས་ཀྱི་ཡོན་ཏན་བསྟན་
པའི་དོན་གྱིས་ཆོས་དང་། ཉན་ཐོས་ཀྱི་ཐེག་པ་བའི་གང་ཟག་དགེ་འདུན་གྱི་དངོས་པོདོན་དུ་
གཉེར་བ་དང་། དེའི་ཆེད་དུ་དགེ་འདུན་ལ་བྱ་བ་བྱེད་པར་མོས་པ་རྣམས་ལ་དགེ་འདུན་གྱི་
ཡོན་ཏན་བསྟན་པའི་དོན་གྱིས་དགེ་འདུན་སྐྱབས་སུ་བཞག་གོ །ཐེག་པ་ཐུན་མོང་གི་སྐྱབས་
གསུམ་རྣམ་པར་བཞག་པ་འདི་ནི་སེམས་ཅན་རྣམས་ཐེག་པ་གསུམ་ལ་རིམ་གྱིས་གཞུག་པའི་
དོན་ནོ། །གསུམ་པ་ནི། ཐུན་མོང་གི་སྐྱབས་གསུམ་དུ་བཞག་པ་དེ་ལས་ཆོས་དང་དགེ་འདུན་
གཉིས་ནི་མཐར་ཐུག་གམ་གཏན་དུ་བའི་སྐྱབས་མ་ཡིན་ཏེ། འདི་ལྟར་ཆོས་ལ་གཉིས་ལས།
མདོ་སྡེ་ལ་སོགས་པ་ནི་ལམ་རྒྱུད་ལ་སྐྱེས་པ་ན་ཆུ་བརྒལ་ཟིན་པའི་གཟིངས་ལྟར་སྤང་བྱ་ཡིན་
པའི་ཕྱིར། འདིར་སྐྱབས་གསུམ་གྱི་ཟླར་བགྲང་བའི་ཆོས་དཀོན་མཆོག་ནི་སློབ་པའི་ཆོས་ཡིན་
པས་རྟོགས་པའི་ཆོས་ལ་ལམ་ནི་གཏན་དུ་བའམ་བརྟན་པའི་སྐྱབས་མིན་ཏེ། བསླུ་བའི་ཆོས་
ཅན་ཡིན་པའི་ཕྱིར་ཏེ། རྟོགས་པ་གོང་ནས་གོང་དུ་འཕོ་བའི་འདུ་བྱས་འགྱུར་བའི་ཆོས་ཅན་
ཡིན་པའི་ཕྱིར། རྩ་བ་ཤེས་རབ་ལས། འདུས་བྱེད་ཐམས་ཅད་བསླུ་བའི་ཆོས། །དེས་ན་དེ་
དག་བརྫུན་པ་ཡིན། །ཞེས་པ་ལྟར་རོ། །སླུ་བའི་དོན་ནི་རིགས་པ་དྲུག་ཅུ་པའི་འགྲེལ་པར།
འདུས་བྱས་ནི་ཐ་སྙད་པའི་བློ་ལ་སྣང་ཞིང་སྣང་བ་ལྟར་འགྱུར་ཞིང་མི་གནས་པའི་ཕྱིར་ཞེས་
བཤད་དོ། །ཡང་མཐར་ཐུག་གི་སྐྱབས་མ་ཡིན་ཏེ། མཐར་ཐུག་གི་ཡོན་ཏན་དང་མི་ལྡན་པའི་
ཕྱིར་རོ། །རྟག་མི་རྟག་གི་ཐ་སྙད་ལ་ཡང་སྐད་ཅིག་གིས་འཇིག་མི་འཇིག་དང་། རྒྱུན་འགག་མི་
འགག་དང༌། སླར་ལྡོག་མི་ལྡོག་རྣམས་ལ་བཤད་དེ། སྐབས་གང་དུ་ཡོད་པའི་ཚུལ་བརྟགས་
ནས་ཁས་བླང་བར་བྱའོ། །འགོག་བདེན་ཡང་མཐར་ཐུག་གི་སྐྱབས་མིན་པར་འོག་ནས་སྟོན་
-
-29 0 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༩
ནོ༑ ་དགེ་འདུན་དཀོན་མཆོག་ཀྱང་མཐར་ཐུག་གི་སྐྱབས་ཡིན་ཏེ། འཆི་འཕོའི་འཇིགས་པ་
དང་བཅས་པའི་ཕྱིར། བྱང་སེམས་འཕགས་པ་ལ་ཡང་བསམ་གྱིས་མི་ཁྱབ་པའི་འཆི་འཕོ་ཡོད་
ན་གཞན་རྣམས་ལ་ལྟ་ཅི་སྨོས། འདིར་སངས་རྒྱས་ཀྱི་འགོག་པ་ནི་སངས་རྒྱས་སུ་འདུས་ཤིང་།
བྱང་སེམས་ཀྱི་འགོག་པ་ནི་མཐར་ཐུག་གི་ཡོན་ཏན་དང་མི་ལྡན་ལ། ཉན་རང་གི་ལྷག་བཅས་
ཀྱི་དུས་སུ་སྡུག་བསྔལ་དང་མ་བྲལ་བས་མཐར་ཐུག་གམ་གཏན་དུ་བའི་སྐྱབས་སུ་མི་འོས་སོ།།
གལཏེ་ལྷག་མེད་ཀྱི་མྱང་འདས་ནི་སྡུག་བསྔལ་དང་བྲལ་བས་མཐར་ཐུག་གི་སྐྱབས་སོ་སྙམ་ན་
མིནཏེ། མར་མེ་ཤི་བ་ལྟར་ལས་ཉོན་དང་སྡུག་བསྔལ་མེད་པ་ཙམ་གྱིས་རབ་ཏུ་ཕྱེ་ལ། མེད་པ་
དགག་པ་ཙམ་ནི་སྐྱབས་སུ་འོས་པ་མིན་ཏེ། རི་བོང་གི་རྭ་བཞིན་ནོ། །ཡང་ན་དོན་འདི་ཡིན་ཏེ།
བྱང་སེམས་ཀྱི་འགོག་བདེན་ནི་མཐར་ཐུག་གི་སྐྱབས་མིན་ཏེ། བྱང་སེམས་ཀྱིས་འགོག་པ་
ཐོབ་ཀྱང་བསམ་གྱིས་མི་ཁྱབ་པའི་འཆི་འཕོ་དང་མ་བྲལ་བའི་ཕྱིར། ཉན་ཐོས་ཀྱི་ལྷག་བཅས་
ཀྱི་མྱང་འདས་ཀྱང་མཐར་ཐུག་གི་སྐྱབས་མིན་ཏེ། དེ་ཐོབ་ཀྱང་སྡུག་བསྔལ་དང་མ་བྲལ་བའི་
ཕྱིར། གལ་ཏེ་ལྷག་མེད་ཀྱི་མྱང་འདས་མཐར་ཐུག་གི་སྐྱབས་སོ་སྙམ་ན་མིནཏེ། མཐར་ཐུག་
གི་ཡོན་ཏན་མེད་པར་སྡུག་བསྔལ་མེད་པ་ཙམ་གྱིས་རབ་ཏུ་ཕྱེ་བའི་ཕྱིར། གང་མེད་པ་དགག་
པ་ཙམ་ནི་མཐར་ཐུག་གི་སྐྱབས་སུ་འོས་པ་མིན་ཏེ། རི་བོང་གི་རྭ་བཞིན་ནོ། །ཞེས་འདན་
ལེགས་སོ། །གངས་རིའི་ཁྲོད་ཀྱི་མཁས་རློམ་ཀུན། །མ་ལུས་གཅིག་ཏུ་འདུས་པའི་བློས། །རིང་
དུ་བརྟགས་ཀྱང་མ་རྟོགས་པ། །གཞན་ལས་ལྷག་པའི་བློ་ཡིས་རྟོགས། །ཐེག་པ་གསུམ་གྱི་
དགེ་འདུན་གྱི་ཚོགས་ཀྱང་གཏན་དུ་བའི་སྐྱབས་མ་ཡིན་ཏེ། རང་ཉིད་འཇིགས་པ་དང་བཅས་
པའི་ཕྱིརཏེ། བྱང་སེམས་འཕགས་པ་དང་ཉན་རང་མི་སློབ་པ་རྣམས་བསམ་གྱིས་མི་ཁྱབ་པའི་
འཆི་འཕོ་དང་བཅས། གཞན་ཉན་རང་སློབ་པ་རྣམས་ལས་ཉོན་གྱི་དབང་གིས་འཆི་འཕོ་དང་
བཅས་པའི་ཕྱིར།
I
.
- 2
9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གསུམ་པ་མཐར་ཐུགགི་སྐྱབས་གཅིག་ཏུ་སྒྲུབ་པ་ནི། དམ་པའི་དོན་ཏེ་ངེས་པའི་
དོན་དུ་ན་འགྲོ་བའི་སྐྱབས་མཐར་ཐུག་པ་ནི་སངས་རྒྱས་ཉག་གཅིག་ཡིན་ཏེ། ཐུབ་པ་ནི་རྣམ་
པར་བྱང་བ་མཐར་ཐུག་པའི་ཆོས་ཀྱི་སྐུ་ཅན་ཡིན་པའི་ཕྱིར་དང་། ཚོགས་དགེ་འདུན་དཀོན་
མཆོག་རྣམས་ཀྱང་དེ་ཐོབ་ན་ཡོན་ཏན་མཐར་ཐུག་པའི་ཕྱིར་རོ། །བཞི་པ་དཀོན་མཆོག་གི་སྒྲ་
དོན་ནི། ཅིའི་ཕྱིར་སྐྱབས་གསུམ་པོ་དེ་ལ་དཀོན་མཆོག་ཅེས་བརྗོད་ཅེ་ན། ཆོས་མཐུན་པ་དྲུག་
གིས་ནོར་བུ་དང་འདྲ་བར་བརྗོད་དེ། ཇི་ལྟར་ནོར་བུ་རྙེད་དཀའ་བ་དང་། དྲི་མ་མེད་པ་དང་།
དགོས་འདོད་འབྱུང་བའི་མཐུ་དང་ལྡན་པ་དང༌། མཛེས་པས་རྒྱན་དུ་གྱུར་པ་དང་། རིན་པོ་ཆེ་
བཅོས་མ་ལས་མཆོག་ཏུ་གྱུར་པ་དང་། བསྟོད་སྨད་སོགས་ཀྱིས་མི་འགྱུར་བ་དེ་ལྟར་སྐྱབས་
གསུམ་པོ་འདི་ཡང་དགེ་རྩ་མ་བསྐྲུན་པ་རྣམས་དང་བསྐལ་པ་མང་པོར་ཡང་མི་འཕྲད་པས་
འབྱུང་བ་དཀོན་པའི་ཕྱིར་དང༌། སྒྲིབ་གཉིས་ཀྱི་དྲི་མ་མེད་པའི་ཕྱིར་དང་། མངོན་ཤེས་སོགས་
ཡོན་ཏན་གྱི་མཐུ་བསམ་གྱིས་མི་ཁྱབ་པ་དང་ལྡན་པའི་ཕྱིར་དང་། འཇིག་རྟེན་པའི་བསམ་
པདགེ་བ་ཐམས་ཅད་ཀྱི་རྒྱུ་ཡིན་པས་རྒྱན་དུ་གྱུར་པའི་ཕྱིར་དང་། འཇིག་རྟེན་ལས་འདས་
པས་འཇིག་རྟེན་ལས་མཆོག་ཉིད་ཀྱི་ཕྱིར་དང་། ལས་ཉོན་སོགས་ཀྱིས་འདུས་མ་བྱས་པས་
འགྱུར་བ་མེད་པའི་ཕྱིར་དཀོན་མཆོག་ཉིད་དོ། །
གཉིས་པ་རྒྱུ་ཁམས་སོགས་བཞི་བཤད་པ་ལ་གསུམ་སྟེ། ཐུན་མོང་དུ་བསྟན་པ་དང་།
སོ་སོར་བཤད་པ་དང༌། དེ་ལ་མོས་པའི་ཕན་ཡོན་ནོ། །དང་པོ་ལ་གཉིསཏེ། མདོར་བསྟན་པ་
དང༌། རྒྱས་པར་བཤད་པའོ། །དང་པོ་ནི། དྲི་བཅས་དེ་བཞིན་ཉིད་ནི་ཉོན་མོངས་པའི་སྦུབས་
ལས་མ་གྲོལ་བའི་ཁམས་ལ་དེ་བཞིན་གཤེགས་པའི་སྙིང་པོ་ཞེས་བརྗོད་པ་སྟེ། དྲི་བཅས་ཀྱི་
སེམས་ཀྱི་སྟོང་ཉིད་དོ། །དེས་ན་དཔལ་ཕྲེང་དང་འགྲེལ་པར་ཡང་དེ་བཞིན་གཤེགས་པའི་སྙིང་
པོ་ཉོན་མོངས་པའི་སྦུབས་ལས་མ་གྲོལ་བའི་ཁམས་དང་། དེ་བཞིན་གཤེགས་པའི་ཆོས་སྐུན་
- 29 2 -



Aཀ
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
སྦུབས་ལས་གྲོལ་བར་བཤད་དོ། །དེ་ཡང་ཕྱི་མ་ནི་དེ་ལྟར་ངེས་ལ། སྔ་མ་ནི་གཙོ་ཆེ་བའི་
དབང་དུ་བྱས་པ་སྟེ། སྙིང་པོ་ནི་འབྲས་བུའི་གནས་སྐབས་ན་ཡང་ཡོད་པར་བཤད་པས་སོ། །
འདིས་ནི་དེ་བཞིན་གཤེགས་པའི་སྙིང་པོ་མཚན་ཉིད་པ་དག་པ་གཉིས་ལྡན་གྱི་སངས་རྒྱས་ཁོ་
ནར་འདོད་པའང་བཀག་སྟེ། སྙིང་པོའི་གཙོ་བོ་དྲི་བཅས་དེ་བཞིན་ཉིད་དུ་ལན་ཅིག་མ་ཡིན་
པར་བཤད་པའི་ཕྱིར་རོ། །དྲི་མེད་དེ་བཞིན་ཉིད་ནི་དེ་བཞིན་ཉིད་དྲི་མ་ཐམས་ཅད་ཀྱིས་དག་པ་
སངས་རྒྱས་ཀྱི་སར་གནས་ཡོངས་སུ་གྱུར་པའི་མཚན་ཉིད་དེ་བཞིན་གཤེགས་པའི་ཆོས་སྐུ་
ཞེས་བརྗོད་དོ། །དྲི་མ་མེད་པའི་སངས་རྒྱས་ཀྱི་ཡོན་ཏན་ནི་གནས་གྱུར་པའི་མཚན་ཉིད་དེ་
བཞིན་གཤེགས་པའི་སྐུ་དེ་ཉིད་ལ་ཡོད་པ་འཇིག་རྟེན་ལས་འདས་པ་སྟོབས་བཅུ་སོགས་
སངས་རྒྱས་ཀྱི་ཆོས་གང་དག་ཡིན་པའོ། །རྒྱལ་བའི་མཛད་པ་ནི་སྟོབས་བཅུ་སོགས་སངས་
རྒྱས་ཀྱི་ཆོས་དེ་དག་ཉིད་ཀྱི་སོ་སོ་རང་གི་བླ་ན་མེད་པའི་ཕྲིན་ལས་སོ། །རྒྱུ་རྐྱེན་གནས་བཞི་པོ་
གང་ལས་འབྲས་བུ་དཀོན་མཆོག་དགེ་བ་གསུམ་འབྱུང་བའི་རྒྱུ་རྐྱེན་གནས་བཞི་པོ་འདི་ནི་དོན་
དམགཟིགས་པ་སངས་རྒྱས་རྣམས་ཀྱི་ཡུལ་ཉིད་ཡིན་གྱི་ཉན་རང་སོགས་ཀྱིས་བསམ་གྱིས་མི་
ཁྱབ་བོ། ། །
གཉིས་པ་རྒྱས་པར་བཤད་པ་ལ་གཉིས་ཏེ། བསམ་གྱིས་མི་ཁྱབ་པར་སྒྲུབ་པ་དང་།
ཁམས་སོགས་བཞི་པོ་རྒྱུ་རྐྱེན་དུ་འགྱུར་ཚུལ་ལོ། །དང་པོ་ནི། འབྲས་བུ་དཀོན་མཆོག་གསུམ་
པོ་འདིའི་རིགས་ཏེ་རྒྱུ་ནི་ཐམས་ཅད་གཟིགས་པ་སངས་རྒྱས་རྣམས་ཀྱི་ཡུལ་ཡིན་ལ། རིགས་
དེ་ཡང་ཁམས་སོགས་རྣམ་པ་བཞི་སྟེ། གོ་རིམ་བཞིན་དུ་རྐྱེན་བཞི་ཡིས་བསམ་གྱིས་མི་ཁྱབབོ།
རྒྱུ་མཚན་བཞི་འགོད་པ་ནི། དྲི་བཅས་དེ་བཞིན་ཉིད་ནི་ཉན་རང་རྣམས་ཀྱིས་བསམ་གྱིས་མི་
ཁྱབ་སྟེ། རང་བཞིན་གྱིས་རྣམ་པར་དག་པའང་ཡིན་ལ་ཉོན་མོངས་དང་ལྡན་པའང་ཡིན་པས་
འགལ་བ་ལྟར་སྣང་བའི་ཕྱིར། དོན་ལ་མི་འགལ་ཏེ། དག་པ་ནི་ཁམས་དྲི་མའིངོ་བོ་ཉིད་ཀྱིས་
- 2
]
3 -



1
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོང་པའི་རང་བཞིན་རྣམ་དག་ཡིན་ལ། མ་དག་པ་ནི་གློ་བུར་གྱི་དྲི་མ་དང་ལྡན་པའོ། །དྲི་མེད་
དེ་བཞིན་ཉིད་ནི་བསམ་གྱིས་མི་ཁྱབ་སྟེ། གདོད་མ་ནས་དག་བྱ་ཀུན་ནས་ཉོན་མོངས་པ་ངོ་བོ་
ཉིད་ཀྱིས་མེད་པ་དང་། ཕྱིས་དྲི་མ་གཉེན་པོས་གསར་དུ་དག་པ་འགལ་བ་ལྟར་སྣང་བའི་ཕྱིར་
རོ༑ ༑དོན་ལ་མི་འགལ་ཏེ། སྔར་མེད་པ་ནི་དྲི་མ་ཁམས་ཀྱི་རང་བཞིན་དུ་མེད་པ་ཡིན་ལ།
ཕྱིས་དག་པ་ནི་དྲི་མ་གསེར་ལ་གཡའ་དག་པའི་ཚུལ་གྱི་དབང་དུ་བྱས་སོ། །དྲི་མ་མེད་པའི་
ཡོན་ཏན་ཡང་བསམ་གྱིས་མི་ཁྱབ་སྟེ། སོ་སོ་སྐྱེ་བོའི་གནས་སྐབས་ན་མེད་ནའང་ཕྱིས་དྲི་མས་
རྣམ་པར་དག་པ་ན་ཆོས་ཉིད་ལ་རྣམ་པར་དབྱེ་བ་མེད་པའི་ཚུལ་གྱིས་ལྡན་པའི་ཕྱིར། དོན་ལ་
མི་འགལ་ཏེ། སོ་སྐྱེའི་གནས་སྐབས་སུ་དྲི་མས་མ་དག་པས་ཡོནཏན་མེད་ཀྱང་ཕྱིས་དྲི་མས་
དག་ པ་ན་ཆོས་ ཉིད་ ལ་ཡོན་ཏན་ འབྲལ་ མི་རུང་ གི་ ཚུལ་དུ་ ཡོད་པའི་ཕྱིར། དཔེར་ན་
གསེརགཡས་མ་དག་པའི་གནས་སྐབས་སུ་འོད་མེད་ཀྱང་ཕྱིས་འོད་དབྱེར་མེད་དུ་འཇུག་པ་
བཞིན་ནོ། །དེས་ན་གཞི་འབྲས་ཀུན་ཏུ་རང་བཞིན་རྣམ་དག་གི་ཆོས་ཉིད་ལ་རིགས་མི་འདྲ་
བའི་དབྱེ་བ་མེད་ཀྱང་གཅིག་ཏུ་འདོད་པ་མ་ཡིན་ཏེ། མངོན་རྟོགས་རྒྱན་ལས། བརྟེན་པའི་
ཆོས་ཀྱི་བྱེ་བྲག་གིས། །དེ་ཡི་དབྱེ་བ་ཡོངས་སུ་བརྗོད། །ཅེས་གསུངས་པ་ལྟར་རོ། །གལ་ཏེ་
དག་མ་དག་གི་ཆོས་ཉིད་གཅིག་ཡིན་ན། དྲི་བཅས་དེ་བཞིན་ཉིད་དང་དྲི་མེད་དེ་བཞིན་ཉིད་ཀྱི་
ཁྱད་པར་གང་གིས་འབྱེད། ངོ་བོ་གཅིག་ཡིན་ཡང་ཆོས་ཅན་དྲི་མས་དག་མ་དག་གིས་འབྱེད་དོ་
ཞེན། ཆོས་ཉིད་ཀྱང་ཆོས་ཅན་རང་རང་གི་ངོ་བོ་ཉིད་ཀྱིས་སྟོང་པ་ལ་འདོད་པས་ཇི་ལྟརགཅིག་
ཡིན། གལ་ཏེ་སྟོང་གསུམ་དར་ཡུག་ཆེན་པོའི་དཔེས་སེམས་ཅན་ཀུན་ལ་ཡོན་ཏན་ཚང་བར་
གསུངས་པས་ན་གཞི་དུས་ནས་ཡོན་ཏན་ཡོད་དོ་ཞེ་ན། མདོ་དེ་ལས་ཆོས་ཀྱི་དབྱིངསསེམས་
ཅན་གྱི་གནས་ཐམས་ཅད་ལ་རྣམ་པར་གཟིགས་ནས་ཞེས་གསུངས་པ་དང༌། ཆོས་ཉིད་སྔ་ཕྱི་
ཁྱད་པར་མེད་པའི་ཕྱིར་ཞེས་གསུངས་པས་ན། ཡོན་ཏན་གྱི་ཆོས་ཉིད་རང་བཞིན་རྣམ་དག་གི་
- 2
3 4 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
ཆ་དང་ཁྱད་པར་མེད་པའི་ཆོས་ཉིད་ཡོད་པ་ལ་དགོངས་སོ། །རྒྱལ་བའི་མཛད་པ་ཡང་བསམ་
གྱིས་མི་ཁྱབ་སྟེ། འབད་པ་ལ་མི་ལྟོས་པར་ལྷུན་གྱིས་གྲུབ་ཅིང་འདི་ལྟར་བྱའོ་ཞེས་རྟོག་པ་མེད་
བཞིན་དུ་སེམས་ཅན་གྱི་དོན་མཛད་པས་འགལ་བ་ལྟར་སྣང་བའི་ཕྱིར། དོན་ལ་མི་འགལ་བའི་
ཚུལནི་འོག་ཏུ་ཕྲིན་ལས་སྟོན་པའི་དཔེ་དགུས་སྟོན་ནོ། །
གཉིས་པ་ནི། དཀོན་མཆོག་གསུམ་ཐོབ་པར་བྱེད་པའི་རྒྱུ་ནི་གནས་བཞི་པོ་འདིས་
བསྟན་པས་ན་བཞི་པོ་འདིར་ངེས་ཏེ། འདི་ལྟར་ཁམས་ནི་རྟོགས་བྱའི་གནས་ཏེ། ཁམས་
རྟོགས་ན་གྲོལ་བར་འགྱུར་ལ། མ་རྟོགས་ན་མི་གྲོལ་བས་སོ། །བྱང་ཆུབ་ནི་རྟོགས་པའི་གནས་
ཏེ༑ ཁམས་དྲི་མ་ཀུན་གྱིས་དག་པ་རྟོགས་པའི་ངོ་བོ་ཡིན་པས་སོ། །བྱང་ཆུབ་དེའི་ཡན་ལག་ནི་
ཡོན་ཏན་ཏེ། བྱང་ཆུབ་ལ་བརྟེན་པའི་ཡོན་ཏན་ཡིན་པའི་ཕྱིར། ཕྲིན་ལས་ནི་རྟོགས་པར་བྱེད་
པའི་གནས་ཡིནཏེ། ཡོན་ཏན་དེ་རྣམས་ཉིད་ཀྱིས་ཕྲིན་ལས་ཀྱི་སྒོ་ནས་གཞན་ལ་རྟོགས་པ་
སྒྲུབ་པར་བྱེད་པས་སོ། །དེའང་གོ་རིམ་བཞིན་དུ་གནས་གཅིག་ཁམས་དེ་ནི་འཇིག་རྟེན་ལས་
འདས་པའི་ཆོས་ཀྱི་ས་བོན་ཡིན་པས་སོ་སོ་རང་གི་ཚུལ་བཞིན་ཡིད་ལ་བྱས་པས་དྲི་མས་རྣམ་
པར་དག་པ་ལ་བརྟེན་ནས་དཀོན་མཆོག་གསུམ་འབྱུང་བས་རྒྱུའོ། །བྱང་ཆུབ་སོགས་གསུམ་
ནི་མངོན་པར་བྱང་ཆུབ་པ་ན་སྟོབས་སོགས་ཡོནཏན་དང་ལྡན་ཞིང་དེ་ལ་བརྟེན་ནས་ཆོས་སྟོན་
པའི་ཕྲིན་ལས་མཛད་པ་ན་དཀོན་མཆོག་གསུམ་འབྱུང་བས་རྐྱེན་ནོ། །ཅི་སྟེ་ཁམས་སྟོང་པ་
ཉིད་ནི་བྱ་བྱེད་དང་བྲལ་བའི་ཕྱིར། ས་བོན་དང་རྒྱུར་མི་འཐད་ཅེ་ན། གང་ལ་སྟོང་པ་ཉིད་རུང་
བ༑ །དེ་ལ་ཐམས་ཅད་རུང་བ་ཡིན། །ཞེས་དབུ་མ་རྩ་བ་དང་རྩོད་པ་བཟློག་པར་གསུངས་པ་
ལྟར་ཏེ། དོན་དེ་ཉིད་རྒྱལ་བའི་ཡུམ་དུའང་། རབ་འབྱོར་གཟུགས་དངོས་པོ་ཡིན་ཏེ་དངོས་
པོ་མེད་པར་མ་གྱུར་ན་ཐེག་པ་ཆེན་པོ་འདིས་ཀྱང་ལྷ་དང་མི་དང་ལྷ་མ་ཡིན་དུ་བཅས་པའི་
འཇིག་རྟེན་ཟིལ་གྱིས་མནན་ཏེ། ངེས་པར་འབྱུང་བར་མི་འགྱུར་བ་ཞིག་ན་གཟུགས་མེད་པ་
- 2 9 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེའི་ཕྱིར་ཐེག་པ་ཆེན་པོ་འདིས་ཀྱང་ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་ཟིལ་
གྱིས་མནན་ནས་ངེས་པར་འབྱུང་བར་འགྱུར་རོ་ཞེས་སོགས་རྒྱ་ཆེར་གསུངས་སོ། །
གཉིས་པ་སོ་སོར་བཤད་པ་ལ་བཞི་སྟེ། ཁམས་དང༌། བྱང་ཆུབ་དང་། ཡོན་ཏན་
དང༌། ཕྲིན་ལས་རྒྱས་པར་བཤད་པའོ། །དང་པོ་ལ་དོན་ལྔ་ སྟེ། སེམས་ཅན་ཐམས་ཅད་
སངས་རྒྱས་ཀྱི་སྙིང་པོ་ཅན་དུ་བསྟན་པ་དང༌། ཁམས་རྣམ་གཞག་བཅུ་ཡིས་གཏན་ལདབབ་
པདང་། སྙིང་པོ་དྲི་མས་སྒྲིབ་ཚུལ་བསྟན་པ་དང་། གང་ཟག་གང་གིས་རྟོགས་པ་བསྟན་པ་དང་།
ཁམས་བསྟན་པའི་དགོས་པའོ། །དང་པོ་ནི། དྲི་བཅས་དེ་བཞིན་ཉིད་ཀྱི་དབང་དུ་མཛད་ནས་
མདོ་སྡེ་དུ་མར་སེམས་ཅན་ཐམས་ཅད་ནི་དེ་བཞིན་གཤེགས་པའི་སྙིང་པོ་ཅན་ནོ་ཞེས་གསུངས་
པདེའི་དོན་གང་ཡིན་ཞེ་ན། རྫོགས་པའི་སངས་རྒྱས་ཀྱི་ཆོས་སྐུ་འཕྲོ་བའི་ཕྱིར་དང་། ཆོས་སྐུའི་
དེ་བཞིན་ཉིད་རང་བཞིན་རྣམ་དག་གི་ཆ་དང་དབྱེར་མེད་པའི་དེ་བཞིན་ཉིད་ལྡན་པའི་ཕྱིར་དང་།
ཆོས་སྐུའི་རིགས་ཏེ་ཁམས་ཀྱི་ནུས་པ་ཡོད་པའི་ཕྱིར་ན་དོན་གསུམ་གྱིས་ལུས་ཅན་ཀུན་རྟག་ཏུ་
སངས་རྒྱས་ཀྱི་སྙིང་པོ་ཅན་ཞེས་གསུངས་སོ། །མ་ཧས་གསུམ་པོ་རིམ་པ་ལྟར་འབྲས་བུ་དང་
རང་བཞིན་དང་རྒྱུའི་བདེ་གཤེགས་སྙིང་པོ་སྟེ། དང་པོ་ཆོས་སྐུ་ནི་དེ་བཞིན་གཤེགས་པ་དངོས་
ཡིན་ལ། སེམས་ཅན་གྱི་སྙིང་པོ་ནི་བཏགས་པ་བ་ཡིན་ཞིང༌། སེམས་ཅན་རྣམས་ཀྱིས་ཐོབ་ཏུ་
རུང་བའི་ཕྱིར་ཁྱབ་པར་བཤད་པའོ། །གཉིས་པ་ནི། དེ་བཞིན་གཤེགས་པ་དང་སེམས་ཅན་
གཉིས་ཀའི་སྙིང་པོ་དངོས་ཏེ། དེ་བཞིན་ཉིད་རང་བཞིན་རྣམ་དག་ཙམ་གྱི་ལྡོག་པ་ནས་གཉིས་
ཀ་ལ་དངོས་སུ་ཡོད་པའོ། །གསུམ་པ་ནི། དེ་བཞིན་གཤེགས་པ་དེའི་རྒྱུ་ཡིན་པས་དེར་
བཏགས་ལ། སེམས་ཅན་ གྱི་ སྙིང་ པོ་ ནི་ དངོས་ སོ་ཞེས་ འཆད་ དོ། །འདིའི་ འགྲེལ་ པར་
ཡང་སེམས་ཅན་ཕུང་པོའི་ནང་ན་སངས་རྒྱས་ཡེ་ཤེས་གནས། །དེ་ནི་རང་བཞིན་གཉིས་མེད་དྲི་
མ་མེད། །སངས་རྒྱས་རིགས་ལ་འབྲས་བུར་བཏགས་ནས་ནི། །ལུས་ཅན་ཐམས་ཅད་སངས་
-2 {j 6 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
རྒྱས་སྙིང་པོར་བརྗོད་པ་ཡིན། །ཞེས་གསུངས་སོ། །ཡང་ན་འགྲེལ་པར་གསུམ་པོ་འདི་སྙིང་
པོའི་མདོའི་རྗེས་སུ་འབྲངས་ཏེ་འོག་ནས་སྟོན་པར་འགྱུར་རོ་ཞེས་བཤད་པས་འོག་ནས།
འདི་ཡི་རང་བཞིན་ཆོས་སྐུ་དང་། །དེ་བཞིན་ཉིད་དང་ རིགས་ཀྱང་སྟེ། །དེ་ནི་དཔེ་གསུམ་
གཅིག་དང་ནི། །ལྔ་རྣམས་ཀྱིས་ནི་ཤེས་པར་བྱ། །ཞེས་ སྙིང་པོའི་དཔེ་དགུ་དང་སྦྱར་ཏེ།
འགྲེལ་པར་རྒྱས་བཤད་དུ། རྟོག་པ་ཆོས་སྐུས་སེམས་ཅན་ཀུན་ལ་ཁྱབ་པནི། སེམས་ཅན་
ཐམས་ཅད་ལ་དེ་བཞིན་གཤེགས་པའི་ཆོས་ཀྱི་སྐུ་འཕྲོ་བའི་དོན་ཏེ། དེའི་དོན་ཡང་འགྲེལ་པར་
སངས་རྒྱས་ཀྱི་གཟུགས་དང་སྦྲང་རྩི་དང་སྙིང་པོའི་དཔེ་འདི་གསུམ་གྱིས་ནི་ཆོས་ཀྱི་སྐུས་ལུས་
པ་མེད་པའི་སེམས་ཅན་གྱི་ཁམས་ལ་ཁྱབ་པའི་དོན་གྱི་དབང་དུ་བྱས་ནས། སེམས་ཅན་འདི་
དག་དེ་བཞིན་གཤེགས་པའི་སྙིང་པོ་ཅན་ཡིན་ནོ་ཞེས་བསྟན་ཏོ། །ཞེས་དང༌། མདོ་སྡེ་རྒྱན་
ཤེས་བྱེད་དུ་དྲངས་པ་ནི། ཇི་ལྟར་ནམ་མཁའ་རྟག་ཏུ་ཀུན་སོང་འདོད། །དེ་བཞིན་འདི་ནིརྟག་
ཏུ་ཀུན་སོང་འདོད། །ཇི་ལྟར་ནམ་མཁའ་གཟུགས་རྣམས་ཀུན་ཏུ་སོང་། །དེ་བཞིན་འདི་ཡང་
སེམས་ཅན་ཚོགས་ཀུན་སོང་། །ཞེས་སོ། །འདི་དག་གི་དོན་ནི་རྟོགས་པ་ཆོས་སྐུ་དང་། བསྟན་
པ་ཆོས་སྐུགཉིས་ཀྱིགནས་གྱུར་ཐོབ་པའི་རྒྱུ་རང་བཞིན་རྣམ་དག་གི་ཆ་ཡིས་སེམས་ཅན་ཀུན་
ལ་ཁྱབ་པའི་དོན་ནོ། །དེ་བཞིན་ཉིད་དབྱེར་མེད་པའི་དོན་ནི། འདི་ནི་བདེན་པའི་ངོ་བོ་ཉིད་
ཀྱིས་སྟོང་པས་གཞི་འབྲས་ཀུན་དང་ཕྱི་ནང་ཀུན་ལ་ཁྱབ་པས་དབྱེར་མེད་པ་ཞེས་བཤད་ལ།
རིགས་ཀྱིས་ཁྱབ་པ་ནི་རྐྱེན་གྱིས་སད་པར་བྱ་བའི་སེམས་ཀྱི་ནུས་པ་སངས་རྒྱས་ཀྱི་ཡེ་ཤེས་ཀྱི་
ཉེར་ལེན་གྱི་རྒྱུའོ། །ཇི་སྐད་དུ། ལུས་ཅན་ལ་ཡོད་ཟག་པ་མེད་པའི་ཤེས་པ་སྦྲང་མའི་རྩི་དང་
འདྲ། །ཞེས་གསུངས་སོ། །
སྦྱང་བར་བྱ་བའི་ཁམས་བཤད་པ་དང༌། རིགས་ཀྱི་ལས་སྡུག་བདེའི་སྐྱོན་ཡོན་
མཐོང་བར་བཤད་པའང་འདི་ཉིད་ཀྱི་ལས་སོ། །འདིར་ཆོས་སྐུ་འཕྲོ་བའི་དོན་ཕྲིན་ལས་
- 2 3 ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་ཁྱབ་པ་ལ་འདོད་པ་མི་འཐད་དེ། མདོ་སྡེ་རྒྱན་གྱི་ལུང་ཤེས་བྱེད་དུ་དྲངས་པའི་དོན་དང་
འགལ་བས་སོ། །དེས་ན་རང་བཞིན་རྣམ་དག་ནི་སེམས་རྒྱུད་ཀྱིས་བསྡུས་པ་ཁོ་ནའི་དབང་དུ་
བྱས་ལ། དེ་བཞིན་ཉིད་ནི་ཕྱི་ནང་ཀུན་ལ་ཁྱབ་པའི་ཕྱིར། ཟློས་པའི་སྐྱོན་ལས་གྲོལའོ། །དེ་
བཞིན་ཉིད་དང་རང་བཞིན་རྣམ་དག་ནི་ཡོན་ཏན་དང་ཡོན་ཏན་ཅན་གྱི་ཚུལ་དུ་ཡོད་དེ། གཞུང་
འདིར་ཡང་། ཡོནཏན་རང་བཞིན་དག་པ་ཡིན། །ཞེས་གསུངས་སོ། །སངས་རྒྱས་ཀྱི་དེ་བཞིན་
ཉིད་སེམས་ཅན་ཀུན་ལ་དབྱེར་མེད་པར་ཡོད་པ་ནི་སེམས་ཅན་ཐམས་ཅད་ལ་དེ་བཞིན་
གཤེགས་པའི་དེ་བཞིན་ཉིད་དབྱེར་མེད་པའི་དོན་ཏེ། འགྲེལ་པར་གསེར་གྱི་དཔེ་གཅིག་གིས་
ནི་དེ་བཞིན་ཉིད་དབྱེར་མེད་པའི་དོན་གྱི་དབང་དུ་བྱས་ནས་དེ་བཞིན་གཤེགས་པའི་དེ་བཞིན་
ཉིད་སེམས་ཅན་འདི་དག་གི་ཡིན་ནོ་ཞེས་དང་། ཤེས་བྱེད་དྲངས་པ་ནི། དེ་བཞིན་ཉིད་ནི་
ཐམས་ཅད་ལ། ཁྱད་པར་མེད་ཀྱང་དག་གྱུར་པས། །དེ་བཞིན་གཤེགས་ཉིད་དེ་ཡི་ཕྱིར། །
འགྲོ་ཀུན་དེ་ཡི་སྙིང་པོ་ཅན། །ཞེས་ཏེ་ཆོས་ཉིད་ངོ་བོ་ཉིད་ཀྱིས་སྟོང་པ་ལ་ཁྱད་པར་མེད་པས་
སོ༑ ༑སངས་རྒྱས་ཀྱི་སྐུ་རྣམ་པ་གསུམ་བསྐྱེད་པའི་རིགས་སེམས་ཅན་ལ་ཡོད་པ་ནི་སེམས་
ཅན་ཐམས་ཅད་ལ་དེ་བཞིན་གཤེགས་པའི་རིགས་ཡོད་པའི་དོན་ཏེ། འགྲེལ་པར་གཏེར་དང་
ལྗོན་ཤིང་དང་རིན་པོ་ཆེའི་སྐུ་དང་འཁོར་ལོས་སྒྱུརབ་དང་གསེར་གྱི་གཟུགས་ཏེ། དཔེ་ལྷག་མ་
ལྔ་པོ་འདི་དག་གིས་ནི་སངས་རྒྱས་ཀྱི་སྐུ་རྣམ་པ་གསུམ་བསྐྱེད་པའི་རིགས་ཡོད་པའི་དབང་དུ་
བྱས་ནས། དེ་བཞིན་གཤེགས་པའི་ཁམས་འདི་དག་སེམས་ཅན་ཐམས་ཅད་ཀྱི་སྙིང་པོར་
བསྟན་པ་ཡིན་ནོ་ཞེས་དང་། ཤེས་བྱེད་དུ་ཆོས་མངོན་པའི་མདོར། ཐོག་མ་མེད་པའི་དུས་ཅན་
ཁམས། །ཆོསརྣམས་ཀུན་གྱི་གནས་ཡིནཏེ། །དེཡོད་པས་ན་འགྲོ་བཀུན། །མྱངན་འདས་པ་
ཐོབ་པར་འགྱུར། །ཞེས་པ་དྲངས་སོ། །བསྟན་བཤད་གཉིས་ཀས་རྒྱུ་དོན་གསུམ་གྱིས་སྙིང་པོ་
ཅན་དུ་བཤད་དེ་ཤིན་ཏུ་འགྲིག་ཅིང་འདི་ཉིད་དགོངས་པར་གདོན་མི་ཟའོ། །
- 23 8 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
གཉིས་པ་འགསུམ་སྟེ། སྡོམ་ཚིག་གིས་མདོར་བསྟན་པ་དང་། རྒྱས་པར་བཤད་པ་
དང༌། མཇུག་བསྡུ་བའོ། །དང་པོ་ནི། ངོ་བོ་རྒྱུ་འབྲས་ལས་ལྡན་ འཇུག་པ་དང༌། །གནས་
སྐབས་དེ་བཞིན་ཀུན་ཏུ་འགྲོ་བའི་དོན། །རྟག་ཏུ་མི་འགྱུར་ཡོན་ཏན་དབྱེར་མེདན། །དོན་དམ་
དབྱིངས་ཀྱི་དགོངས་དོན་ཡིན་ཞེས་བྱ། །ཞེསཏེ། ཕྱི་མ་ལྔ་གཅིག་ལས་གཅིག་འཕྲོས་པའོ། །
གཉིས་པ་ལ་བརྒྱད་དེ། ངོ་བོ་དང་རྒྱུའི་དོན། འབྲས་བུ་དང་ ལས་ཀྱི་དོན། ལྡནཔའི་དོན།
འཇུག་པའི་དོན། གནས་སྐབས་ཀྱི་དོན། ཀུན་ཏུ་འགྲོ་བའི་དོན། མི་འགྱུར་བའི་དོན། ཡོན་
ཏན་དབྱེར་མེད་པའི་དོན་ནོ། དང་པོ་ལ་གཉིས་ཏེ། ཐུན་མོང་དུ་བསྟན་པ་དང་། སོ་སོར་
བཤད་པའོ། །དང་པོ་ལ་ངོ་བོ་ནི། དོན་གསུམ་གྱི་ངོ་བོ་ལ་རང་སྤྱི་གཉིས་ལས། ཆོས་སྐུ་དང་དེ་
བཞིན་ཉིད་དང་རིགས་ཀྱི་རང་མཚན་ནི་རིན་ཆེན་དང་ནམ་མཁའ་དང་ཆུ་བཞིན་དང་། སྤྱི་
མཚན་ནི་དཔེ་གསུམག་རང་བཞིན་གྱིས་དག་པ་བཞིན་དུ་རྟག་ཏུ་རང་བཞིན་གྱིས་ཉོན་མོངས་
པ་མེད་པའོ། །རྒྱུ་ནི་ཐེག་ཆེན་གྱི་ཆོས་ལ་མོས་པ་དང༌། ལྷག་པའི་ཤེས་རབ་དང་། ཏིང་ངེ་
འཛིན་དང༌། སྙིང་རྗེ་ཆེན་པོ་ལས་བྱུང་པ་སྟེ། དེའང་དོན་གསུམ་གྱི་རྒྱུ་ཇི་ལྟར་ཡིན་ཞེ་ན། ཡོན་
ཏན་བཞི་ལྡན་གྱི་ཆོས་སྐུ་དང་། དེ་བཞིན་ཉིད་ཀྱི་དྲི་མ་སྦྱོང་བ་དང་། མངོན་དུ་བྱེད་པའི་རིགས་
ཀྱིས་མི་སྦྱོང་བ་དང་། ནུས་པ་འཕེལ་བའི་རྒྱུ་ཡིན་པས་སོ། །གཉིས་པ་ལ་ངོ་བོ་དང་། རྒྱུ་
བཤད་པ་གཉིས་ཀྱི། དང་པོ་ནི། དོན་གསུམ་གྱི་རང་མཚན་ལས་བརྩམས་ནས་དེ་བཞིན་
གཤེགས་པའི་ཆོས་སྐུ་ནི་བསམ་པའི་དོན་འགྲུབ་པ་སོགས་མཐུ་དང་ལྡན་པས་ཡིད་བཞིན་གྱི་
ནོར་བུ་དང་དེ་བཞིན་ཉིད་གཞན་དུ་མི་འགྱུར་བས་ནམ་མཁའ་དང་། རིགས་ནི་སེམས་ཅན་ལ་
སྙིང་བརྩེས་བརླན་པའི་ངོ་བོའི་རང་བཞིན་ཡིན་པས་ཆུའི་ཡོནཏན་དང་ཆོས་མཐུན་པ་ཉིད་
ཡིན་ལ། སྤྱི་མཚན་ལས་བརྩམས་ནས་དོན་གསུམ་པོ་འདི་དག་ཐམས་ཅད་ཀྱང་རང་བཞིན་
གྱིས་དག་པས་དཔེ་གསུམ་ཆར་དང་དོན་མཐུན་ཏེ། རྩ་བར་སྤྱི་དང་སོ་སོའི་ཆོས་མཐུན་བསྟན་
299-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་ཕན་ཚུན་ཁ་བསྐངས་པར་མངོནནོ། ། །
གཉིས་པ་ལ་གསུམ་སྟེ། སྤང་བྱ་དང་། གཉེན་པོ་དང་། གནས་སྐབས་ཀྱི་འབྲས་
བུའོ། །དང་པོ་ནི། སྤྱིར་སེམས་ཅན་གྱི་རིགས་གསུམ་སྟེ། སྲིད་པ་འདོད་པ་དང་། སྲིད་བྲལ་
འདོད་པ་དང་། དེ་གཉིས་ཀ་མི་འདོད་པའོ། །རྟེན་དེ་དག་གི་རྒྱུད་ལ་ཡོད་པའི་སྤང་བྱ་ལ།
ཐེག་ཆེན་གྱི་ཆོས་ལ་ཁོང་ཁྲོ་བ་ནི་སྲིད་པ་ཉིད་འདོད་པའི་འདོད་ཆེན་པོའི་སྒྲིབ་པ་དང་། ཆོས་
རྣམས་ལ་བདག་ཏུ་ལྟ་བ་ནི་སྲིད་བྲལ་འདོད་ཀྱང་ཐབས་མིན་པ་ལ་ཞུགས་པའི་མུ་སྟེགས་བྱེད་
རྣམས་ཀྱི་སྒྲིབ་པ་དང༌། རང་ཉིད་འཁོར་བའི་སྡུག་བསྔལ་གྱིས་འཇིགས་པ་དང་སེམས་ཅན་གྱི་
དོན་ལ་ལྟོས་པ་མེད་པ་ནི་རིམ་པ་ལྟར་སྲིད་བྲལ་འདོད་པ་ཐབས་ལ་ཞུགས་པ་ཉན་ཐོས་དང་
རང་བྱུང་རང་སངས་རྒྱས་རྣམས་ཀྱི་སྒྲིབ་པ་སྟེ་རྣམ་པ་བཞིའོ། །གཉིས་པ་ནི། ཡོན་ཏན་བཞི་
ལྡན་གྱི་ཆོས་སྐུ་རྣམ་པར་དག་པ་ཐོབ་པའི་རྒྱུ་ནི་འཁོར་འདས་གཉིས་ཀ་མི་འདོད་པ་བྱང་
སེམས་ཀྱི་རྒྱུད་ཀྱི་ཐེག་ཆེན་ལ་ལྷག་པར་མོས་པ་དང་། སོགས་པས་བདག་མེད་རྟོགས་པའི་
ཤེར་ཕྱིན་དང༌། ནམ་མཁའ་མཛོད་ཀྱི་ཏིང་ངེ་འཛིན་དང་སྙིང་རྗེ་ཆེན་པོ་བསྒོམ་པའོ། །དེ་ལ་
བྱང་སེམས་ཀྱི་རྒྱུད་ཀྱི་མོས་པ་སོགས་ཀྱིས་གང་ཟག་བཞི་ལ་ཡོད་པ་དང་ཆ་འདྲ་བའི་རང་རྒྱུད་
ཀྱི་སྒྲིབ་པ་བཞི་སྤོང་ངོ༌། །འདོད་ཆེན་པ་སོགས་བཞིའི་རྒྱུད་ཀྱི་སྒྲིབ་པ་དངོས་སུ་མི་སྤོང་ཡང་
སྒྲིབ་པ་དེ་བཞི་འདོད་ཆེན་པ་སོགས་ལ་ཤས་ཆེ་བས་དེ་སྐད་བཤད་པའོ། །གསུམ་པནི། ཇི་
ལྟར་ཡབ་རྒྱལ་པོའི་ས་བོན་དང་དེའི་བཙུན་མོ་དམ་པ་དང་དེའི་མངལ་གནས་མ་ཉམས་པ་དང་
སྐྱེས་ནས་སྐྱེད་བསྲིང་བའི་མ་མ་ཁྱད་པར་ཅན་དེ། རྒྱུ་བཞི་ལས་རྒྱལ་པོའི་གདུང་འཚོབ་ནུས་
པའི་སྲས་འབྱུང་བ་ལྟར་ཐེག་པ་མཆོག་ལ་མོས་པའི་སངས་རྒྱས་ཀྱི་ས་བོན་དང་བདག་མེད་
རྟོགས་པའི་ཤེས་རབ་ནི་སངས་རྒྱས་ཀྱི་ཆོས་སྐྱེད་པའི་མ་དང་ནམ་མཁའ་མཛོད་ལ་སོགས་
པའི་བསམ་གཏན་གྱི་བདེ་བའི་མངལནགནས་པ་དང་། རྟོགས་པ་འཕེལ་བའི་རྒྱུ་སྙིང་རྗེའི་མ་
-
-30 (0 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
མ་ཅན་གང་ཡིན་པ་དེནི་ཐུབ་པའི་རྗེས་སུ་སྐྱེས་པའི་སྲས་ཏེ་དེའི་གདུང་འཚོབ་ནུས་པར་འགྱུར་
རོ༑ ༑གཉིས་པ་འབྲས་བུ་དང་ལས་ཀྱི་དོན་ལ་གཉིས་ལས། ཐུན་མོང་དུ་བསྟན་པ་ལ་འབྲས་
བུ་ནི། དེ་བཞིན་གཤེགས་པའི་སྐུ་གཙང་བ་དང་བདག་དང་བདེ་བ་དང་རྟག་པ་ཉིད་ཀྱི་ཡོན་
ཏན་བཞིའི་ཕ་རོལ་ཏེ་མཐར་ཕྱིན་པ་ནི་ཆོས་མོས་སོགས་བཞིའི་འབྲས་བུའོ། །འབྲས་བུ་བཞི་
པོ་དོན་གསུམ་གྱི་འབྲས་བུ་ཇི་ལྟར་ཡིན་ཞེ་ན། སངས་རྒྱས་སྔ་མའི་ཆོས་སྐུ་ལས་ཆོས་སྟོན་པ་
དང་། དེ་ལས་ཆོས་ལ་མོས་པ་དང༌། དེ་ལས་གཙང་བ་འབྱུང་བས་གཙང་བ་ས་སྐུའི་རྒྱུ་
འབྲས་དང་། དེ་བཞིན་ཉིད་ཀྱི་ཡུལ་ཅན་ཤེས་རབ་ལས་བདག་དམ་པ་འབྱུང་བས་དེ་ཡུལ་དེ་
བཞིན་ཉིད་ཀྱི་འབྲས་བུར་བཞག་པ་དང་། རིགས་ཀྱི་འབྲས་བུ་ཏིང་ངེ་འཛིན་དང་སྙིང་རྗེ་ལས་
བདེ་བ་དམ་པ་དང་རྟག་པ་དམ་པའི་ཕ་རོལ་ཏུ་སོན་པ་གཉིས་འབྱུང་བས་རིགས་ཀྱི་འབྲས་
བུའོ། །ལས་ནི་འཁོར་བའི་སྡུག་བསྔལ་ལ་ཡིད་འབྱུང་བ་དང༌། སྡུག་བསྔལ་ཞི་བ་མྱང་འདས་
ཐོབ་པར་མངོན་པར་འདོད་པའི་འདུན་པ་དང་སྨོན་པའི་ལས་ཅན་ཏེ། དངོས་སུ་རིགས་སད་
པའི་ལས་ཡིན་ཞིང་རིགས་སད་པའང་ཆོས་སྐུའི་བདག་རྐྱེན་དང་རང་བཞིན་རྣམ་དག་གི་
ཁམས་ཡོད་པའི་སྟོབས་ཀྱིས་ཡིན་པས་དེ་དག་གིའང་ལས་སུ་བཞག་གོ །
སོ་སོརབཤད་པ་ལགཉིསཏེ། འབྲས་བུ་བཤད་པ་དང་། ལས་བཤད་པའོ། །དང་
པོ་ལགཉིས་ཏེ། མདོརབསྟན་པ་དང་། རྒྱས་པར་བཤད་པའོ། །དང་པོ་ནི། ཕྱིན་ཅི་ལོག་བཞི་
དང་དེ་ལས་བཟློག་པ་ཕྱིན་ཅི་མ་ལོག་པ་བཞི་ནི་ཉན་རང་གིས་ཕུང་པོ་མི་གཙང་བ་སོགས་
བཞིར་མཐོང་བ་དང་། དེའི་གཉེན་པོ་ཆོས་སྐུགཙང་བ་སོགས་བཞི་ལྡནནོ། །གཙང་བ་སོགས་
ཡོན་ཏན་བཞི་ནི་སངས་རྒྱས་ཉིད་ལ་མངའ་ཡི་གཞན་ལ་མེད་དེ། འདི་ལྟར་དགྲ་བཅོམཔ་དང་
རང་སངས་རྒྱས་དང་དབང་ཐོབ་པའི་བྱང་སེམས་ལའང་དེ་བཞིན་གཤེགས་པའི་ཆོས་སྐུ་ཡོན་
ཏན་བཞི་ལྡན་ཐོབ་པའི་གེགས་སུ་གྱུར་པ་རྐྱེན་དང་རྒྱུ་དང་འབྱུང་བ་དང་འཇིག་པའི་མཚན་
，
-3 0 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་བཞིའོ། །དེ་ལ་རྐྱེན་ནི་མ་རིག་བག་ཆགས་ཀྱི་ས་སྟེ་མ་རིག་པ་བཞིན་ནོ། །རྒྱུ་ནི་རྐྱེན་དེས་
བསླངས་པའི་ཟག་མེད་ཀྱི་ལས་ཏེ་འདུ་བྱེད་བཞིན་ནོ། །འབྱུང་བ་ནི་དེ་གཉིས་ཀྱི་རྐྱེན་དང་རྒྱུ་
ཅན་གྱི་ཡིད་ཀྱི་རང་བཞིན་གྱི་ལུསགསུམ་གྲུབ་པ་སྟེ་ལེན་པའི་རྐྱེན་ཅན་སྲིད་པ་གསུམ་གྲུབ་པ་
བཞིན་ནོ། །འཇིག་པ་ནི་ལུས་དེའི་རྐྱེན་ཅན་བསམ་གྱིས་མི་ཁྱབ་པར་ཡོངས་སུ་བསྒྱུར་པའི་
འཆི་འཕོ་སྟེ་སྐྱེ་བའི་རྐྱེན་ཅན་རྒ་ཤི་བཞིན་ནོ། །དགྲ་བཅོམ་སོགས་གསུམ་གྱིས་མ་རིག་པའི་
བག་ཆགས་ཀྱི་ས་མ་སྤངས་པས་གཙང་བ་མི་ཐོབ་བོ། །ས་དེའི་རྐྱེན་ཅན་མཚན་མའི་སྤྲོས་པ་
ཀུན་ཏུ་སྤྱོད་པ་ཕྲ་མོ་དང་ལྡན་པས་བདག་དམ་པ་དང་། མཚན་མ་ཕྲ་མོ་དེས་བསླངས་པའི་
ཟག་མེད་ཀྱི་ལས་ལ་བརྟེན་ནས་ཡིད་ཀྱི་རང་བཞིན་གྱི་ཕུང་པོ་འབྱུང་བས་དེ་འགགས་པའི་
བདེ་བ་དང་། དེ་མ་འགག་པའི་བར་དུ་བསམ་གྱིས་མི་ཁྱབ་པར་བསྒྱུར་བའི་འཆི་འཕོ་དང་མི་
འབྲལ་བས་རྟག་པ་མི་ཐོབ་པས་སོ། །དཔལ་ཕྲེང་དུ་བཅོམ་ལྡན་འདས་དཔེར་ན་ལེན་པའི་
རྐྱེན་གྱིས་ཟག་པ་དང་བཅས་པའི་ལས་ཀྱི་རྒྱུ་ལས་བྱུང་པ་སྲིད་པ་གསུམ་འབྱུང་བ་དེ་བཞིན་དུ།
བཅོམ་ལྡན་འདས་མ་རིག་པའི་བག་ཆགས་ཀྱི་སའི་རྐྱེན་གྱིས་ཟག་པ་མེད་པའི་ལས་ཀྱི་རྒྱུ་
ལས་བྱུང་བ་དགྲ་བཅོམ་པ་དང་རང་སངས་རྒྱས་དང་དབང་ཐོབ་པའི་བྱང་ཆུབ་སེམས་དཔའ་
རྣམས་ཀྱི་ཡིད་ཀྱི་རང་བཞིན་གྱི་ལུས་གསུམ་འབྱུང་སྟེ་ཞེས་སོགས་རྒྱས་པར་འབྱུང་ངོ་། དེ་ལ་
མ་རིག་བག་ཆགས་ཀྱི་ས་ནི་འཇུག་པའི་རང་འགྲེལ་དང་། སྙིང་པོ་མཆོག་ལ་སོགས་པར་ཤེས་
བྱ་ཡོངས་སུ་གཅོད་པའི་གེགས་སུ་བཤད་དོ། །ངོ་བོ་ནི་ཉོན་མོངས་པའི་བག་ཆགསཏེསྒྲིབ་
པའི་རྟེན་བྱེད་པས་ས་ཞེས་བཤད་དོ། །མཚན་མའི་སྤྲོས་པ་ནི་ཟག་མེད་ཀྱི་ལས་ཀུན་ནས་སློང་
བྱེད་ཀྱི་ཞེན་པ་ཕྲ་མོ་སྟེ། བློ་གྲོས་རྒྱ་མཚོས་ཞུས་པའི་མདོར། ཐབས་ལ་མཁས་པའི་དགེ་རྩ་ལ་
ཉོན་མོངས་སུ་བཏགས་པ་རྣམས་ལ་ཆོས་སུ་ཞེན་པ་ཕྲ་མོ་ཡོད་པར་བཤད་པ་དང་དོན་གཅིག་
གོ ༑འབུམ་ཊིཀ་ཏུ་ཟག་མེད་ཀྱི་ལས་ཀྱི་ལྷན་ཅིག་བྱེད་རྐྱེན་དུ་བཤད་པ་ཡང་མ་རིག་བག་
- 3 {) 2 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༩
ཆགས་ཀྱི་སདེ་ཉིད་དོ། །བྱང་སེམས་འཕགས་པའི་ཟག་མེད་ཀྱི་སེམས་པའི་ལས་མ་རིག་བག་
ཆགས་ཀྱི་རྐྱེན་ཅན་ནི་ཟག་མེད་ཀྱི་ལས་སོ། །ཡིད་ཀྱི་རང་བཞིན་གྱི་ལུས་ནི་ཇི་སྐད་བསྟན་
པའི་རྒྱུ་རྐྱེན་དེ་དག་གིས་བསྐྱེད་པའི་འབྲས་བུ་ཡིད་ལྟར་ཐོགས་པ་མེད་པའི་ལུས་སུ་སྣང་བའོ།།
བསམ་གྱིས་མི་ཁྱབ་པའི་འཆི་འཕོ་ནི་བསམ་བཞིན་དུ་ཡིད་ཀྱི་རང་བཞིན་གྱི་ལུས་འདོར་ལེན་
བྱེད་པའོ། །
གཉིས་པ་ནི། དེ་བཞིན་གཤེགས་པའི་ཆོས་ཀྱི་སྐུ་དེ་ནི་སྤྱིའི་མཚན་ཉིད་རང་བཞིན་
གྱིས་དག་པའི་ཕྱིར་དང་། ཁྱད་པར་གྱི་མཚན་ཉིད་གློ་བུར་གྱི་དྲི་མ་བག་ཆགས་དང་བཅས་པ་
སྤངས་པའི་ཕྱིར་གཙང་བ་དམ་པའི་ཕ་རོལ་ཏུ་ཕྱིན་པའོ། །སྤྱིའི་མཚན་ཉིད་ནི་དྲི་མའི་ངོ་བོ་ཉིད་
ཀྱིས་སྟོང་པ་དྲི་མས་དག་མ་དག་གིས་སེམས་ཐམས་ཅད་ཀྱི་ཐུན་མོང་བ་ཡིན་ལ། ཁྱད་པར་གྱི་
མཚན་ཉིད་ནི་གློ་བུར་གྱི་དྲི་མ་སྤངས་པ་སྟེ། ཟག་པ་མེད་པའི་སེམས་ཁོ་ནའི་ཁྱད་པར་གྱི་ཆོས་
སོ༑ ༑མུ་སྟེགས་པས་བཏགས་པའི་གང་ཟག་གི་བདག་དང༌། ཉན་ཐོས་པས་བཏགས་པའི་
ཆོས་ཀྱི་བདག་གཉིས་ཀྱི་སྤྲོས་པ་མཐའ་དག་ཉེ་བར་ཞི་བའི་ཕྱིར། བདག་དམ་པའི་ཕ་རོལ་ཏུ་
ཕྱིན་པའོ། །འདི་ནི་བདག་མེད་ལ་བདག་ཏུ་བྱས་པ་སྟེ། མི་གནས་པའི་ཚུལ་གྱིས་གནས་ཞེས་
པ་ལྟར་རོ། །ཡིད་ཀྱི་རང་བཞིན་གྱི་ཕུང་པོ་དང་དེའི་རྒྱུ་མ་རིག་བག་ཆགས་ཀྱི་ས་དང་ཟག་མེད་
ཀྱི་ལས་ལོག་པ་སྟེ་སྤངས་པའི་ཕྱིར། བདེ་བ་དམ་པའི་ཕ་རོལ་ཏུ་ཕྱིན་པ་ཉིད་དོ། །འཁོར་བ་
དང་མྱ་ངན་ལས་འདས་པ་ལ་བླང་དོར་ཐ་དད་དུ་མི་རྟོག་པར་མཉམ་པ་ཉིད་དུ་རྟོགས་པའི་
ཕྱིར། རྟག་པ་དམ་པའི་ཕ་རོལ་ཏུ་ཕྱིན་པའོ། །འཁོར་འདས་མཉམ་པ་ཉིད་དུརྟོགས་པའི་རྒྱུན་
ཐབས་དང་ཤེས་རབ་གཉིས་པོ་སྟེ། འདི་གཉིས་བླ་ན་མེད་པའི་བྱང་ཆུབ་ཀྱི་རྩ་བའོ །ཇི་ལྟར་
རྩ་བ་ཡིན་ཞེ་ན། བདག་མེད་རྟོགས་པའི་ཤེས་རབ་ཀྱིས་བདག་ལ་སྲེད་པ་མ་ལུས་པ་བཅད་
པའི་ཕྱིར། དེ་ལྟར་བློའམ་ཤེས་རབ་བླ་མེད་བྱང་ཆུབ་ཀྱི་ཐབས་སུ་གྱུར་པ་ཡིན་ནོ། །བྱང་
-30 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་འཕགས་པ་ཆོས་ཅན། འཁོར་བ་ལ་གནས་པར་མི་འགྱུར་ཏེ། བདག་མེདགས་པའི་
ཤེས་རབ་དེ་རྒྱུད་ལ་བསྟེན་པར་བྱས་པས་སོ། །བརྩེ་ལྡན་བྱང་སེམས་དེ་ཆོས་ཅན། གཞན་
དོན་རྒྱུན་ཆད་པའི་ཞི་བ་མྱང་འདས་ཐོབ་པར་བྱེད་པ་མ་ཡིན་ཏེ། སྲེད་པ་སྟེ་སྙིང་རྗེས་སེམས་
ཅན་མི་གཏོང་བའི་ཕྱིར། དེ་ལྟར་བརྩེ་བ་བླ་མེད་བྱང་ཆུབ་ཀྱི་ཐབས་སུ་གྱུར་པ་ཡིན་ནོ། །བྱང་
སེམས་འཕགས་པ་དེ་ཆོས་ཅན། མྱ་ངན་ལས་འདས་པ་ལ་གནས་པར་མི་འགྱུར་ཏེ། བརྩེ་བ་
སྙིང་རྗེ་ཆེན་པོ་རྒྱུད་ལ་བསྟེན་པར་བྱས་པས་སོ། །
གཉིས་པ་ལས་ཀྱི་དོན་ལ་གཉིས་ཏེ། རིགས་ཀྱི་ལས་ཡོད་པ་ལྡོག་པའི་སྒོ་ནས་སྒྲུབ་
པ་དང་། རྗེས་སུ་འགྲོ་ལྡོག་གཉིས་ཀའི་སྒོ་ནས་སྒྲུབ་པའོ། །དང་པོ་ནི། གལ་ཏེ་ན་བརྟག་
མཐའ་བཟུང་སྟེ་སེམས་ཅན་ལ་སངས་རྒྱས་ཀྱི་ཁམས་མེད་ན་དེ་སད་པ་མི་སྲིད་པས་སུ་ཡང་
འཁོར་བའི་སྡུག་བསྔལ་ལ་སྐྱོ་བར་མི་འགྱུར་ཞིང་། མྱ་ངན་ལས་འདས་པ་ལ་ཐོབ་པའི་བློས་
ཕྱོགས་པའི་འདོད་ པ་དང༌། ཐོབ་པའི་ཐབས་ཚོལ་ བའི་དོན་གཉེར་དང་། ཐོབ་པར་གྱུར་
ཅིག་སྙམ་པའི་སྨོན་པ་མེད་པར་འགྱུར་རོ། །འདི་འབྲས་བུའི་ཆ་འཁོར་བའི་སྡུག་བསྔལ་ལསྐྱོ་
བ་དང་། མྱ་ངན་ལས་འདས་པ་ལ་འདོད་པ་སྟེ། ཕྱི་མ་ནི་སྐྱོ་བའི་རྒྱུ་འཁོར་བའི་སྡུག་བསྔལ་གྱི་
སྐྱོན་མཐོང་བ་དང༌། འདོད་པའི་རྒྱུ་མྱ་ངན་ལས་འདས་པའི་བདེ་བའི་ཕན་ཡོན་མཐོང་བ་ནི་
བློཀ་སྔ་ཕྱིའི་ལས་ཀྱི་ཁྱད་པར་རོ། །འདི་དག་ཀྱང་དངོས་སུ་ན་བསྒྲུབས་པའི་རིགས་ཀྱི་ལས་
ཏེ༑ དེ་ཡང་རང་བཞིན་དུ་གནས་པའི་རིགས་རྐྱེན་གྱིས་གསོས་པ་ལས་བྱུང་པ་ལའང་མི་
འཁྲུལ་ལོ། །དེས་ན་འགྲེལ་པར་སངས་རྒྱས་ཀྱི་ཁམས་རྣམ་པར་དག་པའི་རིགས་ནི་འོག་པ་
ཉིད་དུ་ངེས་པའི་སེམས་ཅན་རྣམས་ལ་ཡང་ལས་རྣམ་པ་གཉིས་ཉེ་བར་གནས་པར་བྱེད་ཅེས་
སོ༑ ༑རང་བཞིན་གནས་རིགས་འདུས་མ་བྱས་ཆོས་ཉིད་འབའ་ཞིག་ཏུ་འདོད་པ་ལ་ནི་རྐྱེན་
གྱིས་སད་པའི་དོན་མེད་པས་རིག་པའི་ཆའང་འདོད་དགོས་སོ། །དེས་ན་རིག་པས་ནི་སངས་
- 3 (1 1 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༩
རྒྱས་ཀྱི་ཡེ་ཤེས་ཀྱི་ཉེར་ལེན་གྱི་རྒྱུ་བྱེད་ལ། དེ་ཡང་རང་བཞིན་གྱིས་མི་སྟོང་ན་མི་འགྱུར་བས་
རྐྱེན་གྱིས་གསོས་བཏབ་པར་མི་རུང་ངོ༌། །དེས་ན་རང་བཞིན་གྱིས་སྟོང་པས་ཁྱད་པར་དུ་བྱས་
པའི་སེམས་ལས་འབྲས་བུ་འབྱུང་བའི་ཕྱིར། དབྱིངས་རིག་དབྱེར་མེད་ལ་འདོད་དགོས་སོ། །
གཉིས་པ་ནི། སྐྱེས་བུ་དམ་པ་ལ་བསྟེན་པ་དང༌། མཐུན་པའི་ཡུལན་གནས་པ་དང་།
སྔོན་དགེ་བ་བྱས་པ་དང་། ཡང་དག་པའི་སྨོན་ལམ་བཏབ་པ་སྟེ། འཁོར་ལོ་བཞི་དང་ལྡན་པའི་
གང་ཟག་སྲིད་པ་ལ་དེའི་སྡུག་བསྔལ་གྱི་སྐྱོན་དང༌། མྱ་ངན་ལས་འདས་པ་ལ་དེའི་བདེ་བའི་
ཕན་ཡོན་མཐོང་བ་འདི་ནི་རིགས་ཡོད་པ་སད་པར་གྱུར་པ་ལས་ཡིན་གྱི་རིགས་སད་པའི་རྒྱུ་
དང་རྐྱེན་མེད་པར་མིན་ཏེ། གང་གི་ཕྱིར་ན་ཁྱོད་རིགས་སད་པའི་རྒྱུ་རྐྱེན་མེད་པར་ཡང་ཡོད་ན།
ལོག་སྲེད་ཅན་མྱ་ངན་ལས་མི་འདའ་བའི་རིགས་ཅན་ལའང་རིགས་མ་སད་པའི་གོང་དུ་ཡོད་
པར་འགྱུར་བ་ལས་མེད་པའི་ཕྱིར་རོ། །ལོག་སྲེད་ཅན་ཡང་འཁོར་ལོ་བཞི་འབྱོར་པའི་ཚུལ་
གྱིས་ཐེག་པ་གསུམ་གང་རུང་གི་ས་ལ་མོས་པ་བསྐྱེད་ནས་རིགས་སད་པའི་ཚེ་ལས་དེ་དག་
འབྱུང་སྟེ། ཡེ་ཤེས་སྣང་བ་རྒྱན་གྱི་མདོར། དེའི་འོག་ཏུ་ནི་ཐན་ལོག་པ་ཉིད་དུངེས་པའི་རྒྱུད་དུ་
གྱུར་པའི་སེམས་ཅན་རྣམས་ཀྱི་ལུས་ལ་ཡང་དེ་བཞིན་གཤེགས་པའི་ཉི་མའི་དཀྱིལ་འཁོར་གྱི་
ཡེ་ཤེས་ཀྱི་འོད་ཕོག་པས་དེ་དག་ལ་ཕན་ཐོགས་པར་འགྱུར་ཞིང་མ་འོངས་པའི་རྒྱུ་ཡང་དག་
པར་སྐྱེས་པ་ན་དགེ་བའི་ཆོས་རྣམས་ཀྱིས་རྣམ་པར་འཕེལ་བར་འགྱུར་རོ། །ཞེས་གསུངས་སོ།།
དེའི་འོག་ཏུ་ཞེས་སྨོས་པ་ནི། དཔེར་ན་ཉི་མས་དང་པོར་རི་མཐོ་བ་སོགས་ནས་རིམ་གྱིས་སྣང་
བར་བྱས་ནས། དེའི་འོག་ཏུ་འཛམ་བུའི་གླིང་འདིའི་ས་ཕྱོགས་དམའ་བ་དག་ཀྱང་སྣང་བར་
བྱེད་པ་ལྟར། དང་པོ་གནས་སྐབས་ཐེག་པ་གསུམ་དུ་ངེས་པའི་རིགས་ཅན་དང་མ་ངེས་པའི་
རིགས་ཅན་གྱི་དོན་བྱས་ནས། དེའི་འོག་ཏུ་ལོག་སྲེད་ཅན་གྱི་སེམས་ཅན་གྱི་ཡང་དོན་བྱེད་དོ།།
འོ་ན་མྱང་འདས་ཆེན་པོ་ནས་ལོག་སྲེད་ཅན་གཏན་ཡོངས་སུ་མྱ་ངན་ལས་མི་འདའ་བའི་ཆོས་
- 3 (
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན་ཞེས་གསུངས་པ་ཅི་ཡིན་ཞེ་ན། དེ་ནི་དྲང་དོན་དགོངས་པ་ཅན་ཏེ། དགོས་པ་ག་ཆེན་ལ་
སྡང་བ་གཏན་མི་ཐར་ཞེས་པས་ཤིན་ཏུ་སྐྲག་ནས། དེ་བཟློག་པའི་དོན་དུ་དགོངས་གཞི་དུས་
རིང་དུ་མི་ཐར་བས་དུས་གཞན་ལ་དགོངས་ནས་གསུངས་པ་སྟེ། དངོས་ལ་གནོད་བྱེདནི་རང་
བཞིན་གྱིས་རྣམ་པར་དག་པའི་རིགས་ཡོད་པའི་ཕྱིར། ལོག་སྲེད་ཅན་སོགས་འགའ་ཡང་
གཏནརྣམ་པར་དག་པར་མི་འགྱུར་བར་ནི་འོས་པ་མིན་ཏེ། གང་གི་ཕྱིར་བཅོམ་ལྡན་འདས་
ཀྱིས་ཁྱད་པར་མེད་པར་སེམས་ཅན་ཐམས་ཅད་ལ་རྣམ་པར་དག་པར་རུང་བ་ཉིད་ཡོད་པ་ལ་
དགོངས་ནས། ཐོག་མེད་གྱུར་ཀྱང་ཐ་མ་དང་ལྡན་པ། །རང་བཞིན་གྱིས་དག་རྟག་པའི་ཆོས་
ཅན་ནི། །ཐོག་མེད་སྦུབས་ཀྱིས་ཕྱི་བསྒྲིབས་མི་མཐོང་སྟེ། །ཇི་ལྟར་གསེར་གྱི་གགས་ནི་
བསྒྲིབས་པ་བཞིན། །ཞེས་གསུངས་སོ། །དེ་ལྟར་ལུང་དང་རིགས་པས་རིགས་ད་ཀྱི་སེམས་
ཅན་བཀག་གོ །ཐེག་པ་ཆེན་པོའི་རང་བཞིན་དུ་གནས་པའི་རིགས་ནི་དྲི་མ་དང་བཅས་པའི་
སེམས་ཀྱི་ཆོས་དབྱིངས་སུ་གསུངས་ཏེ། མངོན་རྟོགས་རྒྱན་དུ། སྒྲུབ་པ་ཡི་ནི་རྟེན་གྱུར་པ། །
ཆོས་ཀྱི་དབྱིངས་ཀྱི་རང་བཞིན་དང༌། །ཞེས་གསུངས་པས་རིགས་ཆད་ཀྱི་སེམས་ཅན་མི་སྲིད་
དོ༑ །མདོ་སྡེ་རྒྱན་ལས་ནི། བདེ་གཤེགས་སྙིང་པོ་དང་རིགས་ཐ་དད་དུ་གསུངས་ཏེ། བདེ་
གཤེགས་སྙིང་པོ་སེམས་ཅན་ཐམས་ཅད་ལ་ཡོད་པརབཤདཅིང་། རིགས་ཆད་ཀྱི་སེམས་ཅན་
ཡོད་པར་བསྟན་པས། བདེ་གཤེགས་སྙིང་པོ་དང་རིགས་མི་གཅིག་པར་འདོད་པ་སེམས་ཙམ་
པའི་ལུགས་སོ། །
གསུམ་པ་ལྡན་པའི་དོན་ལ་གཉིས་ཏེ། མདོར་བསྟན་པ་དང༌། རྒྱས་པར་བཤད་
པའོ། །དང་པོ་ལ་རྒྱུའི་ལྡན་པ་ནི། རྒྱ་མཚོ་ཆེན་པོའི་སྣོད་ཡངས་ཤིང་རྒྱ་ཆེ་བར་རིན་པོ་ཆེ་དང་
ཆུ་དཔག་ཏུ་མེད་པ་འདུ་བ་བཞིན་དུ་དེ་བཞིན་གཤེགས་པའི་ཁམས་ཀྱང་མོས་པའི་སྣོད་དུ་
ཤེས་རབ་དང་ཏིང་ངེ་འཛིན་གྱི་ཡོན་ཏན་རིན་པོ་ཆེ་དཔག་ཏུ་མེད་པ་དང་སྙིང་རྗེའི་ཆུ་མི་ཟད་
-3_06 -



-
--
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
པའི་གནས་སོ། །འབྲས་བུའི་ལྡན་པ་ནི་མངོན་ཤེས་དང་པོ་ལྔ་དང་ཟག་མེད་ཀྱི་ཡེ་ཤེས་དང་།
སྤངས་པ་རྣམས་དབྱེར་མེད་པའི་ཡོན་ཏན་དང་ལྡན་པའི་ཕྱིར། མར་མེ་ལ་ཆོས་གསུམ་དབྱེར་
མེད་པ་བཞིན་ནོ། །དེ་ལ་རྒྱུ་རིགས་ཀྱི་ལྡན་པ་དང༌། འབྲས་བུ་ཆོས་སྐུའི་ལྡན་པ་དང་། དེ་
བཞིན་ཉིད་ཀྱི་ལྡན་པ་གཉིས་ཀའོ། །བཤད་པ་ལ་རྒྱུའི་ལྡན་པ་ནི། དེ་བཞིན་གཤེགས་པའི་
ཆོས་སྐུ་ཐོབ་པའི་རྒྱུ་ཐེག་ཆེན་གྱི་ཆོས་ལ་མོས་པ་བསྒོམ་པ་ནི་སྣོད་དང་ཆོས་མཐུནཏེ། ཤེས་
རབ་དང་ཏིང་ངེ་འཛིན་གྱི་རིན་པོ་ཆེ་དང་སྙིང་རྗེའི་ཆུ་རྣམས་དེར་འདུ་བས་སོ། །རྒྱལ་བའི་ཡེ་
ཤེས་ཀྱི་རྒྱུ་ཤེས་རབ་དང་ཏིང་ངེ་འཛིན་བསྒོམ་པ་ནི་རིན་པོ་ཆེ་དང་ཆོས་མཐུན་ཏེ། རིན་པོ་
ཆེ་རྟོག་པ་མེད་ཅིང་མཐུ་མང་བ་ལྟར། ཤེས་རབ་ཀྱིས་བདག་གཉིས་སུ་རྟོག་པ་མེད་ཅིང་ཏིང་ངེ་
འཛིན་དང་མངོན་ཤེས་སོགས་ཀྱི་མཐུ་བསམ་གྱིས་མི་ཁྱབ་པས་སོ། །ཐུགས་རྗེ་ཆེན་པོའི་
ཁམསཏེ་རྒྱུ་སྙིང་རྗེ་ཆེན་པོ་བསྒོམ་པ་ནི་ཆུ་དང་ཆོས་མཐུན་ཏེ། འགྲོ་བ་ཐམས་ཅད་ལ་མཆོག་
ཏུ་བརླན་པའི་རང་བཞིན་དུ་རོ་གཅིག་པས་སོ། །དེ་ལྟར་གནས་གསུམ་པོ་འདི་རྒྱ་མཚོ་ཆེན་པོ་
དང་ཆོས་མཚུངས་པར་བསྟན་ཏོ། །འབྲས་བུའི་ལྡན་པ་ལ་སོ་སོའི་ཆོས་མནནི། སྒྲིབ་གཉིས་
ཀྱི་དྲི་མ་མེད་པའི་གནས་ཏེ་དབྱིངས་ལ་མངོན་ཤེས་སོགས་ལྔ་ནི་མར་མེའི་སྣང་བ་དང་ཆོས་
མཐུན་ཏེ། རང་རང་གི་དོན་མྱོང་བའི་མི་མཐུན་ཕྱོགས་ཀྱི་མུན་པ་འཇོམས་པས་སོ། །ཟག་མེད་
ཀྱི་ཡེ་ཤེས་ནི་དྲོ་བ་དང་ཆོས་མཚུངས་ཏེ། ལས་ཉོན་གྱི་བུད་ཤིང་མ་ལུས་པ་བསྲེག་པས་སོ། །
གནས་གྱུར་པ་དྲི་མ་མེད་པ་ནི་མདོག་དང་ཆོས་མཚུངས་ཏེ། ཉོན་སྒྲིབ་སྤངས་པས་དྲི་མ་མེད་
ཅིང་། ཤེས་སྒྲིབ་སྤངས་པས་དག་ལ། དེ་གཉིས་ཀ་གློ་བུར་བ་ཉིད་ཀྱིས་རང་བཞིན་མིན་པས་
འོད་གསལ་བའོ། །སྤྱིའི་ཆོས་མཐུན་ནི་མར་མེ་དང་མར་མེའི་སྣང་བ་སོགས་དབྱེར་མེད་པ་
བཞིན་དུ་དྲི་མ་མེད་པའི་དབྱིངས་དང་། མི་སློབ་པའི་རྒྱུད་ཀྱི་ཆོས་བདུན་པོ་འདི་རྣམསརྣམ་
པར་དབྱེ་བ་མེད་པར་ལྡན་པའི་ཕྱིར་རོ། །
- 3 () 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇུག་པའི་དོན་ལ་བསྟན་པ་ནི། སེམས་ཅན་ལ་རྒྱལ་བའི་སྙིང་པོ་ཡོད་པར་བསྟན་
ཏོ༑ །གང་གིས་ན་དེ་ཉིད་གཟིགས་པ་སངས་རྒྱས་ཀྱིས་སོ། །ཇི་ལྟར་ན་ཆོས་ཅན་སོ་སོའི་སྐྱེ་བོ་
དང་འཕགས་པ་སློབ་པ་དང་རྫོགས་པའི་སངས་རྒྱས་ཀྱི་དེ་བཞིན་ཉིད་ཀྱི་འཇུག་པའི་དབྱེ་བ་
ལས་སོ། །གང་ལས་ན་ཤེར་ཕྱིན་སོགས་ལས་སོ། །གང་གི་དོན་དུ་ན་རྣམ་པར་མི་རྟོག་པའིཡེ་
ཤེས་བསྐྱེད་པའི་དོན་དུའོ། །སུ་ལ་ན་བྱང་སེམས་རྣམས་ལ་བསྟན་ཏེ། ཕྱི་མ་གསུམ་འགྲེལ་པ་
ལས་བླངས་པའོ། །བཤད་པ་ནི། འཇུག་པ་གསུམ་པོ་གང་ཞེ་ན། སོ་སོ་སྐྱེ་བོ་འདུ་ཤེས་དང་
སེམས་དང་ལྟ་བ་ཕྱིན་ཅི་ལོག་དང་། བདེན་པ་མཐོང་བ་འཕགས་པ་སློབ་པ་ཕྱིན་ཅི་འོག་ལས་
བཟློག་པ་ཕྱིན་ཅི་མ་ལོག་པ་དང༌། དེ་བཞིན་གཤེགས་པ་སྒྲིབ་པ་གཉིས་བག་ཆགས་དང་
བཅས་པ་སྤངས་པས་ཡང་དག་པ་ཇི་ལྟ་བ་བཞིན་དུ་ཕྱིན་ཅི་མ་ལོག་པ་སྤྲོས་པ་མེད་པས་འཇུག་
པ་ཉིད་དོ། །ཆོས་སྐུ་ལ་འཇུག་པ་སྔ་མ་གཉིས་དང་རིགས་ལ་ཕྱི་མ་མེད་པས་རང་བཞིན་དེ་
བཞིན་ཉིད་ཀྱིས་འཇུག་པ་སྟེ། འགྲེལ་པར་ཆོས་ཐམས་ཅད་ཀྱི་དེ་བཞིན་ཉིད་རྣམ་པར་དག་པ་
སྤྱིའི་མཚན་ཉིད་བསྟན་པགང་ཡིན་པ་དེ་ལ་ཞེས་པའོ། །
གནས་སྐབས་ཀྱི་དོན་ལ་བསྟན་པ་ནི། དེ་བཞིན་ཉིད་ལ་གསུམ་དུ་དབྱེར་ཡོད་ན་དེ་
བཞིན་ཉིད་དུ་མར་ཐལ་ལོ་ཞེ་ན། ཆོས་ཅན་གྱི་གནས་སྐབས་གསུམ་ལས་གསུམ་དུ་ཕྱེའི་ཆོས་
ཉིད་རང་བཞིན་རྣམ་དག་གི་སྒོ་ནས་ཕྱེ་བ་མིན་པས་མི་འགལ་ཞེས་སྟོན་པ་སྟེ། ཁམས་དེ་དྲི་
མས་མདག་པའི་གནས་སྐབས་སུ་སེམས་ཅན་གྱི་ཁམས་ཞེས་དང༌། སྒོམ་སྤང་ཀུན་གྱིས་མ་
དག་ཅིང་མཐོང་སྒོམ་གྱི་སྤང་བྱ་ཅི་རིགས་པས་དག་པའི་གནས་སྐབས་སུ་བྱང་ཆུབ་སེམས་
དཔའ་ཞེས་དང༌། སྒྲིབ་གཉིས་བག་ཆགས་དང་བཅས་པས་ཤིན་ཏུ་རྣམ་པར་དག་པ་ཡི་གནས་
སྐབས་སུ་དེ་བཞིན་གཤེགས་པ་ཞེས་བརྗོད་དོ། །ཆོས་ཅན་གྱི་གནས་སྐབས་གསུམ་གྱིས་
གསུམ་དུ་ཕྱེ་ཡི་རང་བཞིན་རྣམ་དག་གི་སྒོ་ནས་ཕྱེ་བ་མིན་པས་མི་འགལ་ལོ། །བཤད་པ་ནི།
，
-30 3 -



གྱི
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༩
བཅོམ་ལྡན་འདས་ཀྱིས་ཆོས་ཀྱི་རྣམ་གྲངས་ཀྱི་སྒོ་དུ་མར་བསྟན་པའི་ངོ་བོ་ཉིད་ལ་སོགས་པའི་
དོན་དྲུག་པོ་འདི་དག་གིས་བསྡུས་པའི་ཁམས་ནི་གནས་སྐབས་གསུམརྣམས་སུདབྱེ་བའི་དོན་
ཆོས་ཅན་གསུམ་གྱིས་ཁྱད་པར་དུ་བྱས་པའི་མིང་གསུམ་གྱིས་ནི་བསྟན་པ་ཡིན་ཏེ། འདིའི་
མདོར་ཆོས་ཀྱི་སྐུ་དེ་ཉིད་སེམས་ཅན་གྱི་ཁམས་ཞེས་བརྗོད་དོ། །བྱང་སེམས་ཞེས་དངརྫོགས་
པའི་སངས་རྒྱས་ཞེས་བརྗོད་དོ། །ཞེས་འགྲེལ་པར་སེམས་ཅན་གྱི་ཁམས་ཀྱང་གཞན་ལ་ཆོས་
ཀྱི་སྐུ་ཡང་གཞན་པ་ནི་མིན་ཏེ་ཞེས་དང་། རྡོ་རྗེའི་གནས་སུ་སྦྱར་བའི་མདོར་ཡང་སེམས་ཅན་
གྱི་ཁམས་ཞེས་བྱ་བ་ནི་དེ་བཞིན་གཤེགས་པའི་ སྙིང་པོའི་ཚིག་བླ་དྭགས་སོ། །དེ་བཞིན་
གཤེགས་པའི་སྙིང་པོ་ཞེས་བྱ་བ་ནི་ཆོས་ཀྱི་སྐུའི་ཚིག་བླ་དྭགས་སོ། །ཞེས་སོགས་ཀྱིས་ཆོས་སྐུ་
ཞེས་པ་ཙམ་གནས་སྐབས་ཀུན་ན་ཡོད་པར་བསྟན་ཅིང་། མ་ཧཱས་རིགས་སེམས་ཅན་གྱི་སྙིང་
པོ་སོགས་སུ་བཤད་པ་ལ་ ཁ་ཅིག་ རང་བཟོའོ་ཞེས་སྨྲ་བ་མི་འཐད་དེ། རང་བཟོ་ཡིན་ན།
སེམས་ཅན་གྱི་ཁམས་ཞེས་ཡང་དང་ཡང་དུ་གསུངས་པ་རྣམས་རང་བཟོར་ཐལ་བར་འགྱུར་
བས་སོ། །
ཀུན་ཏུ་འགྲོ་བའི་དོན་ལ་གཉིས་ཏེ། མདོར་བསྟན་པ་དང་། རྒྱས་པར་བཤད་པའོ།།
དང་པོ་ནི། གནས་སྐབས་ཐ་དད་ཙམ་ཡིན་གྱི་རང་བཞིན་ཐ་དད་མིན་པ་ཅི་ཞེ་ན། སྤྱིའི་མཚན་
ཉིད་རང་བཞིན་རྣམ་དག་གིས་གནས་སྐབས་གསུམ་ལ་ཁྱབ་པའི་ཕྱིར་ཞེས་སྟོན་པ་ཇི་ལྟར་
རྟོག་པ་མེད་པའི་བདག་ཉིད་ཅན་ནམ་མཁའ་ས་དང་ཟངས་དང་གསེར་གྱི་སྣོད་ཀུན་ཏུ་རྗེས་སུ་
སོང་བ་ལྟར་སེམས་ཀྱི་རང་བཞིན་གདོད་མ་ནས་དྲི་མ་མེད་པའི་དབྱིངས་རང་བཞིནརྣམ་དག་
ཀྱང་ནམ་མཁའདེ་བཞིན་དུ་གནས་སྐབས་གསུམ་པོ་ཀུན་ཏུ་འགྲོ་བ་ཉིད་དོ། ། །
གཉིས་པ་རྒྱས་པར་བཤད་པ་ནི། དབྱིངས་རང་བཞིན་རྣམ་དག་དེ་ནི་དག་མ་དག་
སོགས་གནས་སྐབས་གསུམ་ཆར་ལ་ཡོད་དེ། སྤྱིའི་མཚན་ཉིད་ཡིན་པས་ཉེས་པ་ཅན་སོ་སྐྱེ་
-3 () 9 -



བ
1
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་། ཡོན་ཏན་ཅན་བྱང་སེམས་དང་། ཡོན་ཏན་དག་པའི་མཐར་ཐུག་པ་ཅན་སངས་རྒྱས་ཀྱི་
གནས་སྐབས་ཐམས་ཅད་ལ་ཁྱབ་སྟེ། དཔེར་ན་གཟུགས་ཀྱི་རྣམ་པ་དམན་པ་ས་དང༌། བར་
མ་ཟངས་དང་། མཆོག་གསེར་གྱི་སྣོད་གསུམ་ཆར་ལ་ནམ་མཁའ་ཁྱབ་པར་ཡོད་པ་བཞིན་ནོ།།
དེཡང་སྣོདགསུམ་གྱིནམ་མཁའ་ནི་ནམ་མཁའ་ཙམ་དུ་དབྱེ་བ་མེད་པ་ཡིན་གྱི་གཅིག་ཉིད་ནི་
མིན་ནོ། །དེ་བཞིན་དུ་ཆོས་ཅན་གསུམ་གྱི་རང་བཞིན་རྣམ་དག་གི་ཆོས་ཉིད་རིགས་མི་འདྲ་
བའི་དབྱེ་བ་མེད་པ་ཙམ་ཡིན་གྱི་གཅིག་མིན་ནོ། །གང་དག་ཆོས་ཉིད་ཆ་མེད་གཅིག་གིས་ཆོས་
ཅན་ཐམས་ཅད་ལ་ཁྱབ་པར་སྨྲ་བ་ནི་སྤྱི་རྟག་པ་ཆ་མེད་གཅིག་གིས་གསལ་བ་ཀུན་ལ་ཁྱབ་
པར་སྨྲ་བ་དང་མཚུངས་པས་སྐྱེ་འགོག་པའི་རིགས་པ་སྦྱར་ནས་དགག་པར་བྱའོ། །སྤྱི་དངོས་
པོར་སྨྲ་བ་ཡང་དེ་དང་མཚུངས་སོ། །ཆོས་ཅན་དྲི་མས་དག་མ་དག་གི་དབྱེ་བས་དྲི་བཅས་དེ་
བཞིན་ཉིད་དང་དྲི་མེད་དེ་བཞིན་ཉིད་དུ་འབྱེད་པ་ཡིན་གྱི་ངོ་བོའི་སྒོ་ནས་མ་ཡིན་ལ། ཆོས་ཅན་
དྲི་མས་དག་མ་དག་གི་དབྱེ་བས་གཅིག་ཉིད་ཀྱང་མ་ཡིན་ནོ། །ནམ་མཁའ་གཟུགས་ཅན་
ཐམས་ཅད་ལ་ཁྱབ་པའི་དཔེས་ཀྱང་སྤྱིའི་མཚན་ཉིད་རང་བཞིནརྣམ་དག་གིས་ཐམས་ཅད་ལ་
ཁྱབ་པ་ལ་སྦྱར་བར་བྱའི་གློ་བུར་རྣམ་དག་གིས་ཐམས་ཅད་ལ་ཁྱབ་པ་ལ་སྦྱར་བར་བྱ་བ་མ་
ཡིནནོ། ། །
མི་འགྱུར་བའི་དོན་ལ་གཉིས་ཏེ། མདོར་བསྟན་པ་དང་། རྒྱས་པར་བཤད་པའོ། །
དང་པོ་ནི། ཡོན་ཏན་གྱི་ཆོས་གནས་སྐབས་གསུམ་ཆར་ལ་མ་ཁྱབ་ན། འོ་ན་མ་དག་པ་གཉིས་
ཀྱི་གནས་སྐབས་སུ་ཉེས་པ་དང་ལྡན་པ་དང་། ཤིན་ཏུ་རྣམ་པར་དག་པའི་གནས་སྐབས་སུ་
ཉེས་པ་དང་བྲལ་ནས་ཡོན་ཏན་དང་གསར་དུ་ལྡན་པའི་ཕྱིར། ཆོས་ཉིད་སྔར་མ་དག་པ་ལས་
དག་པར་འགྱུར་བའི་ཕྱིར་ཆོས་ཉིད་འགྱུར་མེད་མ་ཡིན་པར་འགྱུར་རོ་ཞེ་ན། སོ་སྐྱེའི་གནས་
སྐབས་སུ་ཆོས་ཉིད་ལ་མ་དག་པ་ཞེས་བརྗོད་དེ། ཉེས་པ་གློ་བུར་བའི་དྲི་མ་དང་ལྡན་པའི་ཕྱིར།
-3 10 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
འཕགས་པ་སློབ་པའི་གནས་སྐབས་ན་དག་ལ་མ་དག་པ་ཞེས་བརྗོད་དེ། མཐོང་སྤང་སྤངས་
ལ་སྒོམ་སྤང་གི་དྲི་མ་སྤངས་པ་མ་ཡིན་པའི་ཕྱིར། སངས་རྒྱས་ཀྱི་གནས་སྐབས་ན་ཤིན་ཏུ་རྣམ་
པར་དག་པ་ཞེས་བརྗོད་དེ། དྲི་མ་དང་བྲལ་བའི་ཡོན་ཏན་རང་བཞིན་དང་རང་བཞིན་ཅན་གྱི་
ཚུལ་གྱིས་དབྱེར་མེད་འབྲལ་མི་རུང་དུ་ལྡན་པའི་ཕྱིར། དྲི་མ་ནི་འབྲལ་རུང་དུ་ཡོད་པསགློ་
བུར་བ་ཞེས་བརྗོད་ལ། ཡོན་ཏན་ནི་འབྲལ་མི་རུང་གི་ཚུལ་དུ་ལྡན་པས་རང་བཞིན་གྱིས་ལྡན་
ཞེས་བཤད་དེ། འོག་ཏུ། ནོར་བུ་རིན་ཆེན་འོད་མདོག་དང་། །དབྱིབས་བཞིན་དབྱེ་བ་མེད་
ཕྱིར་རོ། །ཞེས་གསུངས་པ་ལྟར་རོ། །རང་བཞིན་གྱིས་ལྡན་ཞེས་པའི་དོན་དང་པོ་ནས་ལྡན་
པར་འཆད་པ་ནི་ནོར་བ་ཁོ་ནའོ། །མདོར་ན་ཁམས་དྲི་མ་དང་བྲལ་བ་ན་མེ་ལ་ཚ་བ་རང་ས་
སུ་ལྡན་པ་བཞིན་དུ་ཡོན་ཏན་རང་ཆས་སུ་ལྡན་པས་ན་དེ་ལ་རང་བཞིན་གྱིས་ལྡན་ཞེས་བྱའོ། །
འོ་ན་ཆོས་ཉིད་འགྱུར་བར་ཐལ། སྔར་ཡོན་ཏན་དང་མི་ལྡན་པ་ལས་ཕྱིས་ཡོན་ཏན་དང་ལྡན་
པར་འགྱུར་བའི་ཕྱིར་དང་། སྔར་དྲི་བཅས་ལས་ཕྱིས་དྲི་མེད་དུ་འགྱུར་བའི་ཕྱིརརོ་ཞེ་ན། རྟེན་
ཆོས་ཅན་གྱི་སྒོ་ནས་དྲི་མས་དག་མ་དག་དང་ཡོན་ཏན་དང་ལྡན་མི་ལྡན་གྱི་ཁྱད་པར་ཡོད་ཀྱི་
ཆོས་ཉིད་ཀྱི་རང་གི་ངོ་བོ་ལ་འགྱུར་བ་མེད་དེ། སྔར་ཇི་ལྟ་བ་བཞིན་ཕྱིས་ཀྱང་དེ་བཞིན་དུ་
གནས་པའི་ཕྱིར། དཔེར་ན་ནམ་མཁའ་སྔར་སྤྲིན་དང་བཅས་པ་ལས་ཕྱིས་སྤྲིན་དང་བྲལཡང་
ནམ་མཁའི་ངོ་བོ་ལ་སྔ་མ་དང་ཕྱི་མ་ཁྱད་པར་མེད་པ་ལྟ་བུའོ། །སྔར་དྲི་མདང་ལྡན་པའི་གནས་
སྐབས་སུ་ཡོན་ཏན་མེད་ལ། ཕྱིས་ཡོན་ཏན་དང་ལྡན་པ་ནི་དཔེར་ན་ནོར་བུ་ནི་ནོར་བུ་མཁན་
གྱིས་མ་སྦྱངས་པའི་ཚེ་དྲི་མ་དང་ལྡན་ཡང་དྲི་མ་སྦྱངས་པ་ན་ནོར་བུའི་འོད་དང་མདོག་
ལ་སོགས་པ་དབྱེར་མེད་དམ་འབྲལ་མི་རུང་དུ་ལྡན་པ་བཞིན། ནོར་བུ་རིན་ཆེན་འོདམདོག་
དང་། །དབྱིབསབཞིན་དབྱེ་བ་མེད་ཕྱིར་རོ། །ཞེས་པ་ལྟར་རོ། །
རྒྱས་པར་བཤད་པ་ལ་གསུམ་སྟེ། མ་དག་པའི་གནས་སྐབས་སུ་མི་འགྱུར་བ་དང་།
-3 1 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་ལ་མ་དག་པའི་གནས་སྐབས་སུ་མི་འགྱུར་བ་དང་། ཤིན་ཏུ་རྣམ་དག་གི་གནས་སྐབས་སུ་
མི་འགྱུར་བའོ། །དང་པོ་ལ་བཞི་སྟེ། བསྟན་པ་དང༌། བཤད་པ་དང་། བསྡུ་བ་དང་། འཇིག་
པའི་དཔེ་དོན་གྱི་ཆོས་མཐུན་བསྟན་པའོ། །དང་པོ་ལ་གཉིསཏེ། ཉེས་པ་དང་། སྐྱེ་འཇིག་གིས་
མ་གོས་པ་བསྟན་པའོ། །དང་པོ་ནི། ཇི་ལྟར་ནམ་མཁའ་གཟུགས་ཅན་ཀུན་ཏུ་སོང་ཡང་ལུས་
ཅན་མིན་པས་ཕྲ་བའི་ཕྱིར་གཟུགས་ཀྱིས་ཉེ་བར་མི་གོས་པ་བཞིན་དུ་གནས་ཁམས་འདི་
སེམས་ཅན་ཐམས་ཅད་ལ་ཁྱབ་ཀྱང་དེའི་ཉོན་མོངས་ཀྱིས་གོས་པ་མེད་དེ། རང་བཞིན་རྣམ་
དག་ཡིན་པས་སོ། །གཉིས་པ་ནི། ཇི་ལྟར་སྣོད་ཀྱི་འཇིག་རྟེན་ཐམས་ཅད་དུ་ནམ་མཁའ་ལ་སྐྱེ་
ཞིང་འཇིག་ཀྱང་ནམ་མཁའ་སྐྱེ་འཇིག་གིས་མ་གོས་པ་དེ་བཞིན་དུ། འདུས་མ་བྱས་ཀྱི་ཆོས་
དབྱིངས་ལ་སེམས་ཅན་གྱི་དབང་པོ་མཚོན་པ་ཕུང་ཁམས་སྐྱེ་མཆེད་དེ་རྣམས་སྐྱེ་ཞིང་འཇིག་
ཀྱང་དབྱིངས་སྐྱེ་འཇིག་གིས་མགོས་སོ། །དེ་ལ་འབྱུང་བ་བཞི་དང་ནམ་མཁའ་སྟེ་ལྔ་ནི་དཔེའོ།།
ཚུལ་བཞིན་མིན་པའི་ཡིད་བྱེད་དང༌། ལས་ཉོན་དང་། ཕུང་ཁམས་སྐྱེ་མཆེད་དང་། འཆི་བ་
དང་རྒ་བ་དང༌། དབྱིངས་དང་ལྔ་ནི་དོན་ནོ། །དེ་ལས་འབྱུང་བ་བཞི་ནི་སྐྱེ་འཇིག་གཉིས་ཀའི་
དཔེ་ཡིན་ལ། ནམ་མཁའནི་སྐྱེ་འཇིག་གཉིས་ཀ་མེད་པའི་དཔེའོ། ། །
གཉིས་པ་རྒྱས་པར་བཤད་པ་ལ་གཉིས་ཏེ། ཉེས་པས་མ་གོས་པ་དང་། སྐྱེ་འཇིག་
གིས་མ་གོས་པའོ། །དང་པོ་ནི། ཇི་ལྟར་ནམ་མཁའ་དུས་མཐའི་མེ་སོགས་གསུམ་གྱིས་སྔོན་
ཆད་ནམ་ཡང་ཚིག་པ་མེད་པ་དེ་བཞིན་དུ་ཁམས་འདི་ནི། འཆི་བ་དང་། ན་བ་དང་། རྒ་བའི་
མེས་མི་འཚིག་གོ །གཉིས་པ་ལ་གསུམ་སྟེ། དཔེ་དོན་དང༌། དཔེ་དོན་སྦྱར་བ་དང་། ཆོས་
མཐུན་བཤད་པའོ། །དང་པོ་ནི། སའི་དཀྱིལ་འཁོར་ནི་ཆུའི་དཀྱིལ་འཁོར་ལ་བརྟེན་ལ། ཆུ་དེ་
ནི་རླུང་གི་དཀྱིལ་འཁོར་ལ་བརྟེན་ཅིང་། རླུང་དེ་ནི་ནམ་མཁའ་ལ་གནས་ཏེ་བརྟེན་ལ། ནམ་
མཁའ་ནི་རླུང་དང་ཆུ་དག་དང་སའི་ཁམས་ལ་གནས་པ་མ་ཡིན་ནོ། །དེ་བཞིན་དུ་ཕུང་པོ་ལྔ་
-3 12 -



-
-
-
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། /
དང་ཁམས་བཅོ་བརྒྱད་དང་དབང་པོ་དྲུག་ཡུལ་དང་བཅས་པ་གང་ཟག་གིས་བསྡུས་པ་རྣམས་
ལས་དང་ཉོན་མོངས་དག་ལ་གནས་སོ། །ལས་དང་ཉོན་མོངས་པ་ནི་ཚུལ་བཞིན་མིན་པ་ཡིད་
ལ་བྱེད་པ་ལ་གནས་སོ། །ཚུལ་བཞིན་མིན་པ་ཡིད་ལ་བྱེད་པ་ནི་སེམས་ཀྱི་རང་བཞིན་དག་པ་
ལ་རབ་ཏུ་གནས་སོ། །སེམས་ཀྱི་རང་བཞིན་དུ་གྱུར་པའི་ཆོས་རྣམས་ནི་ཚུལ་མིན་ཡིད་བྱེད་
སོགས་ཐམས་ཅད་ལ་ཡང་གནས་པ་མེད་དོ། །གཉིས་པ་ནི། ཕུང་པོ་དང་ཁམས་དང་སྐྱེ་མཆེད་
རྣམས་སའི་ཁམས་དང་འདྲ་བར་ཤེས་པར་བྱའོ། །ལུས་ཅན་རྣམས་ཀྱི་ལས་དང་ཉོན་མོངས་པ་
ནི་ཆུའི་ཁམས་དང་འདྲ་བར་ཤེས་པར་བྱའོ། །ཚུལ་བཞིན་མིན་པ་ཡིད་ལ་བྱེད་པ་རླུང་གི་
ཁམས་དང་འདྲ་བར་བལྟའོ། །སེམས་ཀྱི་རང་བཞིན་ནི་ནམ་མཁའི་ཁམས་བཞིན་དུ་ཚུལ་མིན་
ཡིད་བྱེད་སོགས་ཀྱི་གཞི་ཅན་མིན་པས་ཚུལ་མིན་ཡིད་བྱེད་སོགས་ལ་གནས་པ་མེད་དོ། །
གསུམ་པ་ནི། རླུང་ནམ་མཁའ་ལ་གནས་པ་ལྟར་ཚུལ་བཞིན་མིན་པ་ཡིད་ལ་བྱེད་པ་གཙང་
བདེ་རྟག་སོགས་སུ་འཛིན་པ་ནི་སེམས་ཀྱི་རང་བཞིན་སྟོང་པ་ཉིད་ལ་རབ་ཏུ་གནས་སོ། །རླུང་
ཆུའི་རྟེན་ཡིན་པ་ལྟར་ཚུལ་བཞིན་མིན་པ་ཡིད་བྱེད་ཀྱིས་ལས་དང་ཉོན་མོངས་པ་རབ་ཏུ་ཕྱེའོ།།
ཆུའི་དཀྱིལ་འཁོར་བསྲུབས་པ་ལས་ས་གཞི་འབྱུང་བ་ལྟར་ཟག་བཅས་ཀྱི་ལས་དང་ཉོན་
མོངས་པ་ཆུ་ལྟ་བུ་ལས་ཕུང་པོ་དང་སྐྱེ་མཆེད་དང་ཁམས་རྣམས་འབྱུང་ངོ་། །ས་གཞི་སོགས་ཀྱི་
སྣོད་དེ་ཉིད་འཇིག་པ་དང་ཆགས་པ་ལྟར་མ་དག་པའི་ཕུང་པོ་དང་ཁམས་དང་སྐྱེ་མཆེད་སོགས་
སྐྱེ་བ་དང་འཇིག་པར་འགྱུར་བ་ཡིན་ནོ། །དེ་ལྟར་སྐྱེ་བའི་ཆོས་ཅན་བཤད་ནས་དབྱིངས་དང་
ནམ་མཁའ་སྐྱེ་འཇིག་མེད་པའི་ཆོས་ཅན་དུ་བཤད་པ་ནི། སེམས་ཀྱི་རང་བཞིན་སྟོང་པ་ཉིད་ནི་
ནམ་མཁའི་ཁམས་ལྟར་ ཉེར་ལེན་གྱི་རྒྱུ་མེད་ཅིང་ ལྷན་ཅིག་བྱེད་པའི་རྐྱེན་མེད་དེ། དེ་
གཉིས་ཚོགས་པའང་མེད་ཅིང་། དེས་དང་པོ་སྐྱེ་བ་དང་མཐར་འཇིག་པ་དང་བར་དུ་གནས་
པའང་ཡོད་པ་མིན་ནོ། །འདིའི་མདོར་ཆོས་ཐམས་ཅད་ནི་རྩ་བ་ཡོངས་སུ་ཆད་པ་སྟེ་སྙིང་པོ་
- 3 ]
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པའི་རྩ་བ་ཅན། མི་གནས་པའི་རྩ་བ་ཅན། དག་པའི་རྩ་བ་ཅན། མེད་པའི་རྩ་བ་ཅན་ནོ།།
ཞེས་གསུངས་པས་ཀྱང་ཁམས་འདི་རྒྱུ་རྐྱེན་གྱིས་འདུས་མ་བྱས་ཤིང་སྟོང་ཉིད་སྤྲོས་བྲལ་དུ་
གྲུབ་བོ། ། །
གསུམ་པ་བསྡུ་བ་ལ་གཉིས་ཏེ། ཉེས་པས་མ་གོས་པ་དང་། སྐྱེ་འཇིགགིས་མགོས་
པའོ། །དང་པོ་ནི། སེམས་ཀྱི་རང་བཞིན་འོད་གསལ་སྟོང་པ་ཉིད་གང་ཡིན་པ་དེ་ནི་ནམ་མཁའ་
བཞིན་དུ་གཞན་དུ་འགྱུར་བ་མེད་དེ། ཡང་དག་པ་མིན་པའི་རྟོག་པ་ལས་བྱུང་བ་གས་སོགས་
གློ་བུར་གྱི་དྲི་མས་རང་བཞིན་དེ་ཉོན་མོངས་པར་མི་འགྱུར་རོ། །གཉིས་པ་ནི། ལས་དང་ཉོན་
མོངས་པའི་ཚོགས་ཆུ་དང་འདྲ་བ་དང་ཚུལ་མིན་ཡིད་བྱེད་རླུང་དང་འདྲ་བ་སོགས་ཀྱིས་སེམས་
ཀྱི་རང་བཞིན་འདི་ནི་མངོན་པར་འགྲུབ་པ་མིན་ཏེ། མ་བཅོས་པའི་དོན་ཡིན་པའི་ཕྱིར་འཆིབ་
དང༌། ན་བ་དང༌། རྒ་བའི་མེ་མི་ཟད་པ་དྲག་པོས་ཀྱང་ཚིག་པ་སྟེ་འཇིག་པར་མི་འགྱུར་རོ། །
བཞི་པ་འཇིག་པའི་དཔེ་དོན་གྱི་ཆོས་མཐུན་བསྟན་པ་ནི། དུས་མཐའ་སྟེ་བསྐལ་པ་འཇིག་པའི་
མེས་སྣོད་ཀྱི་འཇིག་རྟེན་མེད་པར་བྱེད་པ་དང་། དམྱལ་བའི་མེས་སྡུག་བསྔལ་བསྐྱེད་པ་དང་།
ཐ་མལ་གྱི་མེས་འདུ་བྱེད་སྨིན་པར་བྱེད་པ་ལྟར་འཆི་བས་ཚེ་འདིའི་ཕུང་པོ་མེད་པའམ་འཇིག་
པར་བྱེད་པ་དང་། ན་བས་སྡུག་བསྔལ་སྐྱེད་པ་དང༌། རྒ་བས་ཕུང་པོ་སྨིན་པར་བྱེད་པནི་མེ་
གསུམ་པོ་དེ་དང་འདྲ་བར་ཤེས་པར་བྱའོ། ། །
གཉིས་པ་དག་ལ་མ་དག་པའི་གནས་སྐབས་སུ་མི་འགྱུར་བ་ལ་གཉིས་ཏེ། མདོར་
བསྟན་པ་དང༌ ། རྒྱས་པར་བཤད་པའོ། །དང་པོ་ནི། བྱང་སེམས་འཕགས་པ་ཆོས་ཅན། སྐྱེ་
འཆི་དང་ན་བ་དང་རྒ་བ་ལས་གྲོལ་བ་ཡིན་ཏེ། ཁམས་འདིའི་རང་བཞིན་ཇི་ལྟ་བ་བཞིན་དུ་
མངོན་སུམ་དུ་རྟོགས་པའི་ཕྱིར། འདིས་ནི་ས་དང་པོ་ཐོབ་ནས་ལས་དང་ཉོན་མོངས་པའི་
དབང་གིས་སྐྱེ་འཆི་མེད་པར་བསྟན་པས་ས་དང་པོ་ནས་ཉོན་མོངས་པ་མེད་པ་གསལ་བར་
-3 | 4 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
བྱས་སོ། །འཁོར་བའི་སྐྱེ་འཆི་སོགས་ཀྱི་ཕོངས་པ་དང་བྲལ་ཡང་བློ་ལྡན་བྱང་སེམས་ཆོས་ཅན།
གཞན་དོན་དུ་འཁོར་བར་སྐྱེ་བ་སོགས་ཀྱི་ཚུལ་བསྟན་ཏེ། ཁམས་མཐོང་བ་དེའི་རྒྱུས་འགྲོ་བ་
ལ་སྙིང་རྗེ་སྐྱེད་པའི་ཕྱིར། །
གཉིས་པ་རྒྱས་པར་བཤད་པ་ལ་གསུམ་སྟེ། སྐྱེ་འཆིའི་སྡུག་བསྔལ་གྱིས་དག་པའི་
ཚུལ་དང་། གཞན་ངོར་སྐྱེ་འཆི་སྟོན་པས་མ་དག་པའི་ཚུལ་དང་། གཞན་དོན་དུ་སྤྱོད་པ་བྱེད་
པའི་ཚུལ་ལོ། །དང་པོ་ནི། བྱང་སེམས་འཕགས་པ་ཆོས་ཅན། འཆི་བ་དང་ན་བ་དང་རྒ་བའི་
སྡུག་བསྔལ་རྩད་ནས་སྤངས་ཏེ། ཁམས་ཀྱི་རང་བཞིན་མངོན་སུམ་དུ་མཐོང་བའི་ཕྱིར། བྱང་
སེམས་འཕགས་པ་དེ་ལ་ཆོས་ཅན། ལས་དང་ཉོན་མོངས་པའི་དབང་གིས་བྱུང་བའི་སྐྱེ་
འཆི་བྱུང་བ་དེ་མེད་དེ། ལས་དང་ཉོན་མོངས་པ་དེ་མེད་པའི་ཕྱིར། །གཉིས་པནི། སྙིང་རྗེའི་
བདག་ཉིད་ཅན་གྱི་བྱང་སེམས་འཕགས་པ་ཆོས་ཅན། སྐྱེ་འཆི་སོགས་ཀྱི་སྡུག་བསྔལ་ལས་
འདས་ཏེ། ཁམས་ཇི་ལྟ་བ་བཞིན་དུ་ཡང་དག་པར་མངོན་སུམ་དུ་མཐོང་བའི་ཕྱིར། སྐྱེ་
སོགསརྣམས་ལས་འདས་པར་གྱུར་ཀྱང་གཞན་དོན་དུ་སྐྱེ་བ་དང་འཆི་བ་དང་ན་བ་དང་རྒ་
བ་ཀུན་ཏུ་སྟོན་ཏེ། སྙིང་རྗེའི་བདག་ཉིད་ཅན་དུ་གྱུར་པས་སོ། །
གསུམ་པ་གཞན་དོན་དུ་སྤྱོད་པ་བྱེད་པའི་ཚུལ་ལ་བཞི་སྟེ། སེམས་དང་པོ་བསྐྱེད་
པའི་སྤྱོད་པའི་ཚུལ་དང་། མགོས་པའི་སྤྱོད་པ་ལ་ཞུགས་པའི་སྤྱོད་པ་དང་། རྣམ་པ་ཐམས་ཅད་
དུ་ཕྱིར་མི་ལྡོག་པའི་སྤྱོད་པ་དང༌། སྐྱེ་བ་གཅིག་གིས་ཐོགས་པའི་སྤྱོད་ཚུལ་ལོ། །དང་པོ་ལ་
གཉིས་ཏེ། འཕགས་པའི་སྤྱོད་པ་རྨད་དུ་བྱུང་བ་དང་། དེ་ཉིད་ཀྱིས་འགྲོ་བའི་གཉེན་དུ་གྲུབ་
པའོ། །དང་པོ་ནི། ས་དང་པོ་ལ་གནས་པའི་རྒྱལ་སྲས་ཀྱིས་འགྱུར་བ་མེད་པའི་ཆོས་ཉིད་འདི་
རྟོགས་ནས། འཁོར་བའི་སྐྱེ་སོགས་ལས་གྲོལ་ཡང་གདུལ་བྱ་མ་རིག་པས་ཤེས་རབ་ཀྱི་མིག་
ལྡོངས་པ་རྣམས་ཀྱིས་སྐྱེ་འཆི་སོགས་སུ་མཐོང་བགང་ཡིན་པ་དེ་རྨད་དུ་བྱུང་ངོ་། །གཉིས་པནི།
- 3 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་ཆུབ་སེམས་དཔའ་དེ་ཆོས་ཅན། འགྲོ་བའི་གཉེན་དུ་གྱུར་པ་ཡིན་ཏེ་འཕགས་པའི་སྤྱོད་
ཡུལ་ཐོབ་ཀྱང་གཞན་དོན་གྱི་ཐབས་དང་། སྙིང་རྗེ་མཆོག་དང་ལྡན་པས་གཞན་དོན་དུ་སྐྱེ་བ་
སོགས་སུ་སྟོན་པ་དེ་ཉིད་ཀྱི་ཕྱིར། གཉིས་པ་མ་གོས་པའི་སྤྱོད་པ་ལ་ཞུགས་པའི་སྤྱོད་པ་ནི། ས་
གཉིས་པ་ནས་བདུན་པའི་བར་ལ་གནས་པའི་བྱང་སེམས་དེ་ནི་ཤེས་རབ་ཀྱིས་འཇིག་རྟེན་
ཐམས་ཅད་ལས་འདས་ཀྱང་སྙིང་རྗེས་འཇིག་རྟེན་ལས་མ་གཡོས་པའི་ཚུལ་སྟོན་ནོ། །གལཏེ་
འཇིག་རྟེན་ལས་འདས་ན་འཇིག་རྟེན་ལས་མ་གཡོས་པར་འགལ་ལོ་ཞེ་ན། མི་འགལ་ཏེ་
འཇིག་རྟེན་གྱི་དོན་དུ་འཇིག་རྟེན་ན་གནས་ཀྱང་འཇིག་རྟེན་གྱི་དྲི་མས་མ་གོས་པར་སྤྱོད་པས་
སོ༑ ༑ཇི་ལྟར་པདྨ་ཆུ་ནང་དུ་སྐྱེས་ཀྱང་ཆུ་ཡིས་གོས་པ་མེད་པ་བཞིན་དུ་སྤྱོད་པ་ལ་ཞུགས་
པའི་བྱང་སེམས་དེ་ནི་གཞན་དོན་དུ་འཇིག་རྟེན་དུ་སྐྱེས་ཀྱང་འཇིག་རྟེན་གྱི་ཆོས་ཀྱིས་མ་གོས་
སོ༑ ༑གསུམ་པ་རྣམ་པ་ཐམས་ཅད་དུ་ཕྱིར་མི་ལྡོག་པའི་སྤྱོད་པ་ནི། ས་བརྒྱད་པ་དང་དགུ་པ་
ལ་གནས་པའི་བྱང་སེམས་གཞན་དོན་གྱི་བྱ་བ་བསྡུ་དངོས་བཞིས་གདུལ་བྱ་སྡུད་པའི་བྱ་བ་
སྒྲུབ་པ་ལ་རྟག་ཏུ་བློ་འབད་མེད་དུ་འཇུག་པའི་ཚུལ་ནི་བུད་ཤིང་སྐམ་པོ་མར་གྱིས་བྲན་པ་
ལ་མེ་རང་གིས་ངང་གིས་འབར་བ་བཞིན་དུ་རང་དོན་འབད་རྩོལ་དང་། སྤྲོས་པ་ཀུན་ཞི་བའི་
བསམ་གཏན་དང༌། སྙོམས་འཇུག་ལ་དུས་རྟག་ཏུ་སྙོམས་པར་འཇུག་ནུས་པ་ཡིནཏེ། རྣམ་
པར་མི་རྟོག་པ་ལ་དབང་ཐོབ་པས་སོ། །
བཞི་པ་སྐྱེ་བ་གཅིག་གིས་ཐོགས་པའི་སྤྱོད་ཚུལ་ལ་ལྔ་སྟེ། གཞན་དོན་ལ་འབད་
མེད་དུ་འཇུག་པ། སྦྱོར་བ་ཐབས་མཁས་ལ་འཇུག་པ། སྤྱོད་པའི་ཚུལ་མཐའ་ཡས་པ་ལ
འཇུག་པ། གཞན་དོན་སངས་རྒྱས་དང་མཚུངས་པ། རང་དོན་སངས་རྒྱས་དང་མི་མཚུངས
པའོ། །དང་པོ་ནི། བྱང་སེམས་ས་བཅུ་པ་ལ་གནས་པ་དེ་སྔོན་གཞན་དོན་འབད་མེད་དུ་འཇུག་
པར་སྨོན་ལམ་བཏབ་པའི་འཕེན་པའི་དབང་གིས་འཇུག་པ་དང་། སེམས་རྟོག་པ་གནས་གྱུར་
- 3 1 6 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
པས་རྣམ་རྟོག་ཐམས་ཅད་དང་བྲལ་བའི་ཕྱིར། བྱང་སེམས་དེ་ནི་ལུས་ཅན་སྨིན་པའི་དོན་དུ་
འབད་པ་བྱེད་པ་ལ་ལྟོས་པ་མ་ཡིན་ནོ། །གཉིས་པ་ནི། གསུང་གིས་གདུལ་བྱའི་མོས་པ་བཞིན་
དུ་ཆོས་བསྟན་པ་དང༌། གཟུགས་སྐུ་སྣ་ཚོགས་སྟོན་པ་དང༌། གདུལ་བྱའི་བསམ་པ་དང་མཐུན་
པའི་སྤྱོད་པ་སྟོན་པ་དང་། འགྲོ་འཆག་སོགས་ཀྱི་སྤྱོད་ལམ་གྱིས་ཀྱང་རུང་གདུལ་བྱ་གང་ཞིག་
རྣམ་པ་ཇི་ལྟར་ཐབས་གང་གིས་འདུལ་བ་རྣམས་བྱང་སེམས་དེས་ཐབས་དེ་དག་གི་རྣམ་པ་དེ་
ལྟ་ཉིད་དུ་ཤེས་སོ། །གསུམ་པ་ནི། རྒྱ་ཆེ་བ་ནམ་མཁའི་མཐའ་ཀླས་པའི་འགྲོ་བ་ལ་བློ་ལྡན་
བྱང་སེམས་དེ་ཡིས་སེམས་ཅན་གྱི་དོན་ནི་ཡང་དག་པར་འཇུག་གོ །དེ་ཡང་དུས་རྟག་ཏུ་དང།
རྣམ་པ་ལྷུན་གྱིས་གྲུབ་པ་དང་། ཐོགས་པ་མེད་པའི་ཚུལ་དུ་འཇུག་གོ །བཞི་པ་ནི། བྱང་ཆུབ་
སེམས་དཔའ་ས་བཅུ་པའི་རྗེས་ཐོབ་ཏུ་སེམས་ཅན་སྡུག་བསྔལ་ལས་ཡང་དག་པར་སྒྲོལ་བའི་
ཚུལ་འདི་དག་ནི་དེ་བཞིན་གཤེགས་པ་རྣམས་དང་གདུལ་བྱའི་འཇིག་རྟེན་གྱི་ངོ་ན་དོན་བྱེད་
ཚུལ་མཉམ་པ་ཉིད་དོ། །འདིར་གདུལ་བྱའི་ངོར་ཕྲིན་ལས་བྱེད་ཚུལ་མཉམ་པ་ཉིད་ཙམ་ཡིན་
གྱི་དོན་གྱིས་མཉམ་པ་ནི་མ་ཡིན་ནོ། །ལྔ་པ་ནི། གཞན་ངོར་གཞན་དོན་བྱེད་ཚུལམཉམ་པདེ་
ལྟ་མོད་ཀྱི་རང་དོན་ཁྱད་པར་མེད་པ་མ་ཡིན་ཏེ། དཔེར་ན་སའི་དཀྱིལ་འཁོར་ཆེན་པོ་དང་རྡུལ་
ཕྲན་གཉིས་ཀྱི་ཁྱད་དང༌། རྒྱ་མཚོ་ཆེན་པོ་དང་བ་ལང་གི་རྨིག་རྗེས་གཉིས་ཀྱི་ཆུའི་ཁྱད་པར་
གང་ཡིན་པ་དེ་ཙམ་སངས་རྒྱས་དང་བྱང་ཆུབ་སེམས་དཔའ་ས་བཅུ་པའི་ཡོན་ཏན་གྱི་ཁྱད་པར་
ཡང་དེ་ཙམ་མོ། །
གསུམ་པ་ཤིན་ཏུ་རྣམ་དག་གི་གནས་སྐབས་ན་མི་འགྱུར་བའི་ཚུལ་ལ་གསུམ་སྟེ།
རྟགས་ཆོས་དོན་གསུམ་ངོས་བཟུང་། རྟགས་དང་བསྒྲུབ་བྱའི་ཆོས་སྦྱར། རྟག་སོགས་ཀྱིདོན་
བཤད་པའོ། །དང་པོ་ནི། ཤིན་ཏུ་རྣམ་པར་དག་པའི་ཆོས་སྐུ་དེ་ནི་ཆོས་ཅན། སྐྱེ་བ་མེད་པ་དང་།
འཆི་བ་མེད་པ་དང་། གནོད་པ་མེད་པདང་། རྒ་བ་མེད་པ་ཡིནཏེ། རིམ་པ་བཞིན་དུ་རྟག་པའི་
-3 ] 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར་དང་། བརྟན་པའི་ཕྱིར་དང༌། ཞི་བའི་ཕྱིར་དང༌། གཡུང་དྲུང་ཕྱིར་གཏན་ཚིགས་བཞི་པོའི་
དོན་རིམ་པ་ལྟར། རྟག་པ་ཡིན་ཏེ། གཞན་དུ་མི་འགྱུར་བའི་བདག་ཉིད་ཡིན་པའི་ཕྱིར་ཏེ།
ཡོན་ཏན་མི་ཟད་པ་དང་ལྡན་པའི་ཕྱིར། བརྟན་པ་ཡིན་ཏེ། འགྲོ་བའི་སྐྱབས་ཡིན་པའི་ཕྱིར་ཏེ།
ཕྱི་མའི་མུར་ཐུག་པར་གནས་པའི་ཕྱིར། ཞི་བ་ཡིན་ཏེ། ལས་ཉོན་གཉིས་མེད་པའི་ཕྱིར་ཏེ།
རྟག་ཏུ་རྣམ་པར་མི་རྟོག་པའི་ རང་བཞིན་ཡིན་པའི་ཕྱིར། གཡུང་དྲུང་ཡིན་ཏེ། འཇིག་པ་
མེད་པའི་ཕྱིར་ཏེ། ལས་ཉོན་གྱིས་མ་བྱས་པའི་རང་བཞིན་ཡིན་པའི་ཕྱིར། གཉིས་པ་ནི། ཤིན་
ཏུ་རྣམ་པར་དག་པའི་ཆོས་སྐུ་དེ་ནི་ཆོས་ཅན། ཡིད་ཀྱི་རང་བཞིན་གྱི་ལུས་ཀྱི་སྐྱེ་བ་མེད་དེ།
རྟག་པའི་ཕྱིར། བསམ་གྱིས་མི་ཁྱབ་པར་བསྒྱུར་བའི་འཆི་འཕོས་མི་འཆི་སྟེ། བརྟན་པའི་ཕྱིར།
མ་རིག་པའི་བག་ཆགས་ཕྲ་མོའི་ནད་རྣམས་ཀྱིས་ཀྱང་གནོད་པ་མེད་དེ། ཞི་བ་ཉིད་ཀྱི་ཕྱིར།
ཟག་མེད་ཀྱི་འདུ་བྱེད་ཀྱི་འབྲས་བུ་སྨིན་པའི་རྒ་བ་མེད་དེ། གཡུང་དྲུང་ཡིན་པའི་ཕྱིར། གསུམ་
པ་ལ། དང་པོ་མདོར་བསྟན་པ་ནི། རྟག་སོགས་ཀྱི་དོན་བཀོད་པ་དེ་ལ། གཞན་འགྱུར་མིན་
བདག་ཅེས་པ་དམབཅའ་བསྟན་པའི་ཚིག་དང་། མི་ཟད་ཆོས་ལྡན་ཕྱིར། ཞེས་པ་བཤད་པའི་
ཚིག་སྟེ། ཚིག་གཉིས་ཀྱིས་རྟག་པའི་དོན་མདོ་བཞིན་དུ་ཤེས་པར་བྱའོ། །འདིར་འདུས་མ་བྱས་
ཀྱི་དབྱིངས་ལ་རྟག་པའི་དོན་དུ་སྦྱར་རོ། །དེ་བཞིན་དུ་འགྲོ་སྐྱབས་ཞེས་པ་བསྟན་པ་དང་། ཕྱི་
མའི་མུར་ཐུག་ཅེས་པ་བཤད་པའི་ཚིག་སྟེ། ཚིག་གཉིས་ཀྱིས་བརྟན་པའི་དོན་དང་། གཉིས་
མེད་ཅེས་པ་བསྟན་པ་དང་། མི་རྟོག་ཅེས་པ་བཤད་པ་སྟེ་ཚིག་གཉིས་ཀྱིས་ཞི་བའི་དོན་དང་།
འཇིག་མེད་ཅེས་པ་བསྟན་པ་དང༌། མ་བྱས་ཞེས་པ་བཤད་པ་སྟེ་ཚིག་གཉིས་ཀྱིས་གཡུང་དྲུང་
གི་དོན་དུ་ཤེས་པར་བྱའོ། །འགའ་ཞིག་ཚིག་རྐང་པ་གཅིག་གིས་བསྟན་པ་དང་། བསམ་མི་
ཁྱབ་ཅེས་སོགས་ཀྱི་ཚིག་རྐང་པ་གཉིས་གཉིས་ཀྱིས་བཤད་ཅེས་འཆད་པ་ལྟར་ན་ཚིག་གསུམ་
དུ་འགྱུར་བས། ཚིག་གཉིས་གཉིས་ཀྱིས་ཞེས་གསུངས་པ་དང་འགལ་ཞིང་། འོག་ཏུ། མིཟད་
-31 8 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༩
ཡོན་ཏན་དང་ལྡན་ཕྱིར། །གཞན་འགྱུར་མིན་བདག་རྟག་པའི་དོན། །ཞེས་གསུངས་པ་དང་
ཡང་མི་འགྲིག་གོ །གཉིས་པ་རྒྱས་པར་བཤད་པ་ནི། རྟག་པའི་དོན་ནི་གཞན་དུ་མི་འགྱུར་བའི་
བདག་ཉིད་དོ། །དེའི་བཤད་པ་ནི། ཕུང་པོ་ལྷག་མེད་དུ་མི་ཟད་པའི་ཡོན་ཏན་དང་ལྡན་པའི་
ཕྱིར། བརྟན་པའི་དོན་ནི་གཏན་དུ་བའི་སྐྱབས་ཀྱི་བདག་ཉིད་དོ། །དེའི་བཤད་པན། ཕྱི་མའི་
མཐའི་མུ་དང་མཚུངས་པའི་ཕྱིར་ཞེས་པའོ། །ཞི་བའི་དོན་ནི་ལས་ཉོན་གཉིས་མེད་པའི་ཕྱིར་
ཆོས་ཉིད་དོ། །དེའི་བཤད་པ་ནི། རྣམ་པར་མི་རྟོག་པའི་ཕྱིར་ཞེས་པའོ། །གཡུང་དྲུང་གི་དོན་
ནི་རྒྱུན་འཇིག་པ་མེད་པའོ། །དེའི་བཤད་པ་ནི། ཟག་བཅས་ཀྱི་ལས་ཀྱིས་མ་བཅོས་པའི་ཡོན་
ཏན་ཉིད་ཀྱི་ཕྱིར་ཞེས་པའོ། ། །
བརྒྱད་པ་ཡོན་ཏན་དབྱེར་མེད་པའི་དོན་ལ་གསུམ་སྟེ། མདོར་བསྟན་པ་དང་།
རྒྱས་པར་བཤད་པ་དང་། དོན་བསྡུ་བའོ། །དང་པོ་ནི། མཐར་ཐུག་གི་མྱང་འདས་སངས་རྒྱས་
ལས་གཞན་ཉན་རང་ལ་ཡང་ཡོད་དམ་སྙམ་ན། ཤིན་ཏུ་རྣམ་དག་གི་མྱང་འདས་ནི་དེ་བཞིན་
གཤེགས་པའི་ཆོས་སྐུ་སོགས་དང་རྣམ་ གྲངས་ཡིན་པའི་ཕྱིར། རྣམ་པ་ཐམས་ཅད་པ་དང་
གྲངས་མེད་པ་སོགས་ཀྱི་ཡོན་ཏན་དང་དབྱེར་མེད་པ་ཉན་རང་ལ་མེད་ཅེས་སྟོན་པནི། རྫོགས་
པའི་སངས་རྒྱས་ཉིད་ལས་མ་གཏོགས་པ་མཐར་ཐུག་གི་མྱང་འདས་ཐོབ་པ་མེད་དོ། །ཉི་མའི་
དཀྱིལ་འཁོར་དང་དེའི་འོད་ཟེར་དབྱེར་མེད་པ་བཞིན་ཡོན་ཏན་བཞི་དང་དབྱེར་མེད་པའི་
སྤངས་པ་ལ་འཇོག་པས་སོ། །དེ་ཡང་གང་གི་ཕྱིར་ན། ཁམས་ཤིན་ཏུ་རྣམ་པར་དག་པ་དེ་
ནི་ཆོས་སྐུ་དང་། དེ་ནི་དེ་བཞིན་གཤེགས་པ་དང་། དེ་ནི་འཕགས་པའི་འགོག་པའི་བདེན་པ་
དོན་དམ་པ་དང༌། དེ་ནི་མྱ་ངན་ལས་འདས་པ་སྟེ་བཞི་པོ་དོན་གཅིག་ལ་འདུ་བའི་ཕྱིར་གོ །
གཉིས་པ་རྒྱས་པར་བཤད་པ་ལ་གཉིས་ཏེ། ཚིགས་བཅད་ཕྱེད་སྔ་མ་བཤད་པ་དང་། ཕྱེད་ཕྱི་
མ་བཤད་པའོ། །དང་པོ་ལ་གཉིས་ཏེ། དོན་ལྡོག་གི་སྒོ་ནས་མིང་གི་རྣམ་གྲངས་དང་། དོན་
-3 1 ༡ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྡོག་གི་དབྱེ་བ་བཤད་པའོ། །དང་པོ་ནི། མདོར་བསྡུ་ན། སྒྲིབ་གཉིས་ཀྱི་ཟག་པ་མེད་པའི་
དབྱིངས་ལ་ཆོས་ཀྱི་སྐུ་ལ་སོགས་པའི་རྣམ་གྲངས་བཞིར་རིག་པར་བྱའོ། །གང་གི་སྒོ་ནས་ཤེ་
ན༑ དོན་གྱི་ལྡོག་པའི་རབ་དབྱེ་བཞིའི་སྒོ་ནས་སོ། །གཉིས་པ་ནི། སྒྲིབ་གཉིས་ཀྱི་ཟག་པ་མེད་
པའི་དབྱིངས་ཆོས་ཅན། ཆོས་ཀྱི་སྐུ་ཞེས་བྱ་སྟེ། སྟོབས་སོགས་སངས་རྒྱས་ཀྱི་ཆོས་ཐམས་ཅད་
དང་དབྱེར་མེད་དུ་གནས་པའི་ཕྱིར། དེ་བཞིན་གཤེགས་པ་ཞེས་བྱ་སྟེ། སྐྱེ་མཆེད་དྲུག་གི་
རིགས་དེ་བཞིན་ཉིད་ཇི་ལྟ་བ་དེ་བཞིན་དུ་རྟོགས་པ་ཐོབ་པའི་ཕྱིར། འགོག་པའི་བདེན་པ་དོན་
དམ་ཞེས་བྱ་སྟེ། བརྫུན་པ་མེད་ཅིང་བསླུ་བ་མེད་པའི་ཆོས་ཉིད་དག་པ་མཐར་ཐུག་ཡིན་པའི་
ཕྱིར། མྱང་འདས་ཞེས་བྱ་སྟེ། གདོད་མ་ནས་རང་བཞིན་གྱིས་དག་པ་ལ་གློ་བུར་གྱི་དྲི་མ་ཞི་
བའི་ཕྱིར།
གཉིས་པ་ཚིགས་བཅད་ཕྱེད་ཕྱི་མ་བཤད་པ་ལ་བཞི་སྟེ། སངས་རྒྱས་དང་མྱང་
འདས་དོན་ཐ་མི་དད་པ་དང་། ཐར་པ་དང་མྱང་འདས་དབྱེར་མེད་པ་དང་། ཡོན་ཏན་འགྲུབ་
བྱེད་ཀྱི་རྒྱུ་དང༌། ཡོན་ཏན་དབྱེར་མེད་པའི་ཆོས་མཐུན་ནོ། །དང་པོན། དེ་བཞིན་གཤེགས་
པའི་ཆོས་སྐུ་སོགས་རྣམ་གྲངས་བཞི་པོ་དོན་གཅིག་ལ་འདུ་བའི་ཕྱིར། ཇི་ལྟ་བ་དང་ཇི་
སྙེད་པའི་རྣམ་པ་ཀུན་མངོན་པར་རྫོགས་པར་བྱང་ཆུབ་པའི་སངས་རྒྱས་དང་། སྒྲིབ་གཉིས་ཀྱི་
དྲི་མ་བག་ཆགས་དང་བཅས་པ་སྤངས་པའི་མྱང་འདས་ནི་དོན་དམ་པའི་དོན་དུ་གཉིས་སུ་མེད་
པ་ཉིད་ཡིན་པས་སངས་རྒྱས་ཉིད་མ་ཐོབ་པར་མཐར་ཐུག་གི་མྱང་འདས་མི་ཐོབ་བོ། །གཉིས་
པ་ནི། དེ་བཞིན་གཤེགས་པའི་ཆོས་སྐུ་ནི་ཡོན་ཏན་གྱི་རིགས་མ་ཚང་བ་མེད་པས་རྣམ་པ་
ཐམས་ཅད་པ་དང་། གསལབའི་དབྱེ་བ་མཐའ་ཡས་པས་གྲངས་མེད་པའམ་གཞལ་དུ་མེད་པ་
དང་། གྲངས་དང་མཐུ་དཔག་པར་མི་ནུས་པའི་ཕྱིར་རྟོག་གེའི་བློས་བསམ་དུ་མེད་པསྟེ་ཟབ་པ་
དང༌། སྒྲིབ་གཉིས་བག་ཆགས་དང་བཅས་པ་སྤངས་པས་དྲི་མ་མེད་པ་རྣམ་པར་དག་པའི་ཡོན་
，
-3 2 (0 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
ཏན་ཏེ་བཞི་དང་དབྱེར་མེད་པའི་མཚན་ཉིད་ཅན་གྱི་ཆོས་སྐུ་ནི་ཐར་པ་མྱང་འདས་མཐར་ཐུག་
པ་སྟེ། དེ་འདྲའི་ཐར་པ་གང་ཡིན་པ་དེ་དེ་བཞིན་གཤེགས་པ་ཡིན་པས་སངས་རྒྱས་མ་ཐོབ་
པར་མི་ཐོབ་བོ། །ཉན་རང་གི་མྱང་འདས་ནི་མཐར་ཐུག་གི་མྱང་འདས་མ་ཡིན་ཏེ། དཔལ་ཕྲེང་
གི་མདོར། འདི་ནི་ལམ་རིང་པོས་དུབ་པའི་མགྲོན་པོརྣམས་ལ་འབྲོག་དགོན་པའི་དབུས་སུ་
གྲོང་ཁྱེར་སྤྲུལ་པ་བཞིན་དུ། འདི་ནི་ཆོས་ཀྱི་དབང་ཕྱུག་རྫོགས་པའི་སངས་རྒྱསརྣམས་ཀྱི་ཐེག་
དམན་དུ་མི་ལྡོག་པའི་ཐབས་ཡིན་ནོ་ཞེས་བསྟན་ཏོ། །འདིས་ནི་རྒྱུད་བླ་སེམས་ཙམ་དུ་སྦྱོར་བ་
བཀག་གོ །གསུམ་པ་ནི། ཡོན་ཏན་བཞི་འགྲུབ་པའི་རྒྱུནི་ཐབས་ཀྱིརྣམ་པ་ཀུན་དང་ལྡན་པའི་
སྟོང་ཉིད་རྟོགས་པའི་ཤེས་རབ་ཡིན་ལ། རི་མོ་མཁན་གྱི་དཔེས་སྟོན་པ་ནི། ཇི་ལྟར་རི་མོ་འབྲི་
བར་བྱེད་པའི་མཁན་པོ་མང་པོ་ཞིག་སོ་སོར་མགོ་སོགས་གཞན་དང་གཞན་ལ་ཁྱད་པར་
མཁས་པ་དག་གི་རི་མོ་མཁན་གང་ཞིག །མགོ་སོགས་ཡན་ལག་གང་ཤེས་པ་དེས་ཡན་ལག་
གཞན་ངེསཟིན་མེད་པ་སྟེ་མི་ཤེས་པར་འགྱུར་ལ། དེ་ནས་སའི་མངའ་བདག་རྒྱལ་པོས་རི་མོ་
མཁན་དེ་དག་ལ་རི་མོའི་གཞི་རས་བྱིན་ནས་འདི་སྐད་ཅེས་རས་འདི་ལ་རི་མོ་མཁན་ཁྱེད་ཀུན་
གྱིས་རྒྱལ་པོ་ངའི་གཟུགས་རྫོགས་པ་ཞིག་གྱིས་ཤིག་ཅེས་བསྒོ་བ་དང་། དེ་ནས་རི་མོ་མཁན་
དེ་དག་གིས་རྒྱལ་པོའི་བཀའ་དེ་ནི་ཐོས་ཏེ་རང་རང་གིས་གང་ཤེས་པའི་རི་མོ་དེ་བྲི་བའི་ལས་
ལ་རབ་ཏུ་སྦྱོར་རོ། །རི་མོ་དེ་བྲི་བ་ལ་མངོན་པར་སྦྱོར་བ་རྣམས་ལས་མགོ་བོ་ཤེས་པ་ལྟ་བུ་
ཞིག་ཡུལ་གཞན་ཞིག་ཏུ་སོང་ནས་མགོ་བོ་འབྲི་མཁན་དེ་མ་ཚང་བའི་ཕྱིར་རྒྱལ་པོའི་གཟུགས་
ཀྱི་རི་མོ་དེ་ཡོངས་སུ་རྫོགས་པར་མི་འགྱུར་བ་དེ་དཔེར་བྱས་སོ། །ཡན་ལག་དེ་རྣམས་འབྲི་
བྱེད་རི་མོ་མཁན་གྱིས་མཚོན་པའི་དོན་གང་དག་ཡིན་ན། སྦྱིན་པ་དང༌། ཚུལ་ཁྲིམས་དང་།
བཟོད་པ་དང༌། བརྩོན་འགྲུས་སོགས་སངས་རྒྱས་སྒྲུབ་པའི་ཐབས་ཀུན་ནོ། །དེ་ལྟར་སྦྱིན་
སོགས་ཐབས་ཀྱི་རྣམ་པ་ཀུན་གྱི་མཆོག་དང་ལྡན་པའི་སྟོང་ཉིད་རྟོགས་པའི་ཤེས་རབ་ལས་ནི་
- 3 2 ] -



-
ས
བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོབས་སོགས་ཡོན་ཏན་གྱི་རྣམ་པ་ཀུན་གྱི་མཆོག་དང་ལྡན་པའི་སངས་རྒྱས་ཀྱི་ཡོན་ཏན་
རྫོགས་པ་རྣམ་པ་ཐམས་ཅད་པའི་ཡོན་ཏན་འགྲུབ་བོ། །སངས་རྒྱས་ཀྱི་སའི་སྦྱིན་སོགས་
རེ་རེའང་རབ་ཏུ་མཐའ་ཡས་པའི་ཕྱིར་ཚད་མེད་པ་དང་། གྲངས་དང་མཐུ་དཔག་པར་མིནུས་
པའི་ ཕྱིར། བསམ་ གྱིས་ མི་ ཁྱབ་ པ་ དང༌ ། སེར་ སྣ་ སོགས་ མི་ མཐུན་ ཕྱོགས་ ཀྱི་ག་
ཆགས་བསལ་བའི་ཕྱིར། རྣམ་པར་དག་པའི་མཆོག་ཉིད་དོ། ། །
བཞི་པ་ལ་གཉིས་ཏེ། སྤྱིའི་ཆོས་མཐུན་དང༌། བྱེ་བྲག་གི་ཆོས་མནནོ། །དངཔོ་
ནི༑ ཉི་མའི་འོད་གསལ་བ་དང༌། འོད་ཟེར་འཕྲོ་བ་དང༌། དག་པའི་ཆ་གསུམ་པོ་ཉི་མའི་
དཀྱིལ་འཁོར་ལ་དབྱེར་མེད་དུ་ལྡན་པ་བཞིན་དུ། ཇི་ལྟ་བ་མཁྱེན་པའི་ཤེས་རབ་དང་། ཇི་
སྙེད་པ་མཁྱེན་པའི་ཡེ་ཤེས་དང་། སྤང་བྱ་ལས་རྣམ་པར་གྲོལ་བའི་དག་པ་གསུམ་དྲི་མ་མེད་
པའི་དབྱིངས་ལ་ཐ་དད་མེད་པར་ལྡན་པའི་ཕྱིར། གཉིས་པ་ལ། ཇི་ལྟ་བ་མཁྱེན་པ་ནི། ཉི་མའི་
འོད་གསལ་བ་དང་ཆོས་མཚུངས་ཏེ། ཇི་ལྟ་བའི་གནས་ལུགས་གསལ་བའི་ཕྱིར། ཇི་སྙེད་པ་
མཁྱེན་པ་ནི། ཉི་མའི་འོད་ཟེར་འཕྲོ་བ་དང་ཆོས་མཚུངས་ཏེ། ཇི་སྙེད་པའི་རྣམ་པ་ལ་འཕྲོ་བའི་
ཕྱིར། རྣམ་པར་གྲོལ་བ་ནི། ཉི་མའི་དཀྱིལ་འཁོར་གྱི་འོད་དག་པ་དང་ཆོས་མཚུངས་ཏེ། སྒྲིབ་
གཉིས་ཀྱི་དྲི་མས་དག་པའི་ཕྱིར། གསུམ་པ་དོན་བསྡུ་བ་ནི། དེས་ན་སངས་རྒྱས་ཏེ་གས་
ཐོགས་མེད་པའི་ཡེ་ཤེས་ཀྱི་རྟོགས་པ་མ་ཐོབ་པར་མྱ་ངན་ལས་འདས་པ་སྟེ། སྒྲིབ་པ་ཐམས་
ཅད་ལས་གྲོལ་བའི་སྤངས་པ་མི་ཐོབ་སྟེ། འོད་དང་འོད་ཟེར་སྤངས་ནས་ཉི་མའི་དཀྱིལ་འཁོར་
བལྟ་བར་མི་ནུས་པ་བཞིན་ནོ། །འདི་དག་གིས་ནི་ཉན་རང་ལ་མཐར་ཐུག་གི་མྱང་འདས་མེད་
པར་སྟོན་པ་ཡིན་གྱི། མྱང་འདས་ཙམ་ཞིག་མེད་པར་སྟོན་པ་ནི་མ་ཡིན་ནོ། །གསུམ་པ་དོན་
བསྡུ་བ་ནི། དེ་ལྟར་རྒྱལ་བའི་སྙིང་པོ་ནི་རྣམ་གཞག་རྣམ་པ་བཅུ་ཞེས་བརྗོད་དོ། །རྣམ་གཞག་
རྣམ་པ་བཅུ་བསྟན་ཟིན་ཏོ། ། །
-3 2
2 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
གསུམ་པ་སྙིང་པོ་དྲི་མས་སྒྲིབ་ཚུལ་དཔེ་དགུས་བསྟན་པ་ལ་གཉིས་ཏེ། མདོར་
བསྟན་པ་དང་། རྒྱས་པར་བཤད་པའོ། །དང་པོ་ལ་གཉིས་ཏེ། མཚམས་སྦྱར་བ་དང་། དཔེ་
དོན་སྦྱར་བའོ། །དང་པོ་ནི། ཉོན་མོངས་པའི་སྦུབས་ན་གནས་པའི་སྙིང་པོ་དེན། དཔེ་དགུ་པོ་
འདི་དག་གིས་དེ་བཞིན་གཤེགས་པའི་སྙིང་པོའི་མདོ་ཇི་ལྟ་བ་བཞིན་ཤེས་པར་བྱའོ། །གཉིས་
པ་ལགཉིས་ཏེ། མདོར་བསྟན་པ་དང་། རྒྱས་པར་བཤད་པའོ། །དང་པོ་ལགཉིསཏེ། བསྒྲིབ་
བྱ་སྒྲིབ་བྱེད་ལྷན་ཅིག་ཏུ་བསྟན་པ་དང་། སོ་སོར་བསྟན་པའོ། །དང་པོ་ནི། སངས་རྒྱས་ཀྱི་སྐུ་
པདྨ་ངན་པའི་ནང་ན་ཡོད་པ་དང༌། སྦྲང་རྩི་སྦྲང་མའི་དབུས་ན་ཡོད་པ་དང་། འབྲུའི་སྤྱན་པ་ལ་
སྙིང་པོ་དང་། མི་གཙང་བའི་ནང་ན་གསེར་དང་། དབུལ་པོའི་ཁྱིམ་གྱི་ས་ལ་རིན་པོ་ཆེའི་གཏེར་
དང༌། ལྗོན་ཤིང་གི་མྱུ་གུ་སོགས་དེ་དག་གི་རྒྱུ་ཤིང་གི་འབྲས་བུ་ཆུང་ངུ་ལ་ཡོད་པ་དང་། གོས་
ཧྲུལ་གྱི་ནང་ན་རྒྱལ་བའི་གཟུགས་སྐུ་དང་། བུད་མེད་མདོག་ངན་པའི་ལྟོ་ན་མི་བདག་འཁོར་
ལོས་སྒྱུར་བ་དང་། ས་འདམ་གྱི་ཁོང་ན་རིན་ཆེན་ལས་བྱས་པའི་གཟུགས་ཡོད་པ་ཇི་ལྟ་བ་དེ་
བཞིན་དུ་གློ་བུར་གྱི་ཉོན་མོངས་པའི་དྲི་མས་བསྒྲིབས་པའི་སེམས་ཅན་རྣམས་ལ་ཡང་ཁམས་
རང་བཞིན་གྱིས་རྣམ་པར་དག་པ་འདི་གནས་སོ། །གཉིས་པ་ལ་གཉིས་ཏེ། སྒྲིབ་བྱེད་ཀྱི་དཔེ་
དོན་དང༌། བསྒྲིབ་བྱའི་དཔེ་དོན་ནོ། །དང་ པོ་ནི། དྲི་མའི་དཔེ་པདྨ་ སྲོག་གསསྤྱན་པ་མི་
གཙང་ས་འབྲས་གོས་ཧྲུལ་དང༌། སྡུག་བསྔལ་འབར་བས་མངོན་པར་གདུངས་པའི་བུད་མེད་
སའི་ཁམས་དང་མཚུངས་སོ། །གཉིས་པ་ནི། སངས་རྒྱས་སྦྲང་རྩི་སྙིང་པོ་གསེར་དང་གཏེར་
དང་ནྱ་གྲོ་རིན་ཆེན་སྐུ། །གླིང་བདག་མཆོག་དང་རིན་ཆེན་གཟུགས་ཏེ་དཔེ་དགུ་དང་རང་
བཞིན་གྱིས་དྲི་མ་མེད་པའི་ཁམས་མཚུངས་པ་ཉིད་དོ། ། །
གཉིས་པ་རྒྱས་པར་བཤད་པ་ལ་གཉིས་ཏེ། དཔེ་དོན་སོ་སོར་སྦྱར་བ་དང་། དཔེ་
དོན་ཆོས་མཐུན་བསྟན་པའོ། །དང་པོ་ལ་གཉིས་ཏེ། རྒྱས་པར་བཤད་པདང་། དོན་བསྡུབའོ།
-3 2 3 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་པདྨ་དང་སྦྱར་བའི་དཔེ་དོན་བསྟན་པ་ལ་དང་པོ་དཔེ་ནི། ཇི་ལྟར་མདོག་ངན་ཞིང་དྲི་ང་
བའི་པདྨ་ཟུམ་པའི་ཁོང་ན་གནས་པའི་མཚན་བཟང་པོ་སྟོང་གིས་འབར་བའི་དེ་བཞིན་
གཤེགས་པ་སྐྱིལ་ཀྲུང་བཅས་པ་ནི། དྲི་མ་མེད་པའི་ལྷའི་མིག་དང་ལྡན་པའི་མིས་མཐོང་ནས།
ཆུ་སྐྱེས་དེའི་འདབ་མའི་སྦུབས་ནས་འབྱིན་པར་བྱེད་པ་དེ་བཞིན་དུའོ། །གཉིས་པ་དོནནི།
བདེ་བར་གཤེགས་པའི་སངས་རྒྱས་ཀྱི་སྤྱན་གྱིས་ཐ་ན་མནར་མེད་ན་གནས་པའི་སེམས་ཅན་
རྣམས་ལ་ཡང་རང་རང་གི་ཆོས་ཉིད་དེ་བཞིན་གཤེགས་པའི་སྙིང་པོ་ཡོད་པར་གཟིགས་ཏེ་སྒྲིབ་
གཉིས་མེད་ཅིང་དུས་ཕྱི་མའི་མཐར་ཐུག་པར་གནས་ནས་གཞན་དོན་མཛད་པར་བཞེད་པའི་
སྙིང་རྗེའི་བདག་ཉིད་ཅན་སངས་རྒྱས་དེས་ སྙིང་པོ་དེ་སྒྲིབ་པ་ལས་གྲོལ་བར་མཛད་དོ། །
གསུམ་པ་དཔེ་དོན་སྦྱར་བ་ནི། ཇི་ལྟར་མི་ སྡུག་པའི་པདྨ་ཟུམ་པ་དེའི་ཁོང་ན་བདེ་བར་
གཤེགས་པགནས་པ་ལྷའི་མིག་དང་ལྡན་པ་འགའ་ཞིག་གིས་མཐོང་ནས་དེ་དབྱུང་བའི་དོན་དུ་
པདྨའི་འདབ་མ་གཅོད་པར་བྱེད་པ་ལྟར། དེ་བཞིན་དུ་སངས་རྒྱས་ཀྱི་སྤྱན་གྱིས་ཆགས་སྡང་
སོགས་དྲི་མའི་སྦུབས་ཀྱིས་བསྒྲིབས་པ་རྫོགས་པའི་སངས་རྒྱས་ཀྱི་སྙིང་པོ་འགྲོ་བ་ཐམས་ཅད་
ལ་ཡོད་པར་གཟིགས་ཏེ། ཐུགས་རྗེས་ཐུབ་པ་ཡིས་པད་འདབ་ལྟ་བུའི་སྒྲིབ་པ་དེ་འཇོམས་
པར་མཛད་དོ། ། །
གཉིས་པ་བུང་བ་དཔེ་དོན་དང་བཅས་པ་ལ། དང་པོ་དཔེ་བསྟན་པ་ནི། ཇི་ལྟར་
སྲོག་ཆགས་བུང་བའི་ཚོགས་ཀྱིས་བསྐོར་བའི་སྦྲང་རྩི་དོན་དུ་གཉེར་བའི་སྐྱེས་བུས་མཐོང་
ནས་སྦྲང་རྩི་དེ་དང་སྲོག་ཆགས་སྦྲང་མའི་ཚོགས་དེ་ཐབས་ཀྱིས་ཀུན་ནས་བྲལ་བར་བྱེད་པ་དེ་
བཞིན་དུའོ། །གཉིས་པ་དོན་བསྟན་པ་ནི། དྲང་སྲོང་ཆེན་པོ་སངས་རྒྱས་ཀྱི་ཀུན་མཁྱེན་གྱི་སྤྱན་
གྱིས་རིགས་ཁམས་སྦྲང་རྩི་དང་འདྲ་བ་འདི་གཟིགས་ནས་མཁས་པས་དེའི་སྒྲིབ་པ་སྦྱང་མ་དང་
འདྲ་བ་དེ་གཏན་ནས་སྤོང་བར་མཛད་དོ། །གསུམ་པ་དཔེ་དོན་སྦྱར་བ་ནི། ཇི་ལྟར་སྦྲང་ཚང་
-3 2 4 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༩
སྦྲང་རྩིས་གང་བ་སྲོག་ཆགས་བུང་བ་བྱེ་བ་ཕྲག་ཁྲིག་སྟོང་གིས་བསྒྲིབས་པ་ཞིག་སྦྲང་རྩི་དོན་དུ་
གཉེར་བའི་མིས་མཐོང་ནས་སྦྲང་མ་དེ་དག་བསལ་ཏེ་ཇི་ལྟར་འདོད་པ་བཞིན་དུ་སྦྲང་རྩིའི་བྱ་
བ་བྱེད་པ་དེ་བཞིན་དུ། ལུས་ཅན་ལ་ཡོད་པའི་ཟག་པའི་རང་བཞིན་དུ་མེད་པའི་ཤེས་པའི་
ཁམས་སྦྲང་མའི་རྩི་དང་འདྲ་བ་ལ། ཉོན་མོངས་པ་ནི་དེའི་སྒྲིབ་བྱེད་སྦྲང་མ་དང་འདྲ་ཞིང་། དེ་
འཇོམས་པ་ལ་མཁས་པའི་རྒྱལ་བ་ནི་སྦྲང་མ་སེལ་བ་ལ་མཁས་པའི་སྐྱེས་བུ་བཞིནནོ། །
གསུམ་པ་སྤུན་པའི་དཔེ་དོན་དང་བཅས་པ་ལ་གསུམ་ལས། དང་པོ་དཔེ་ནི། ཇི་ལྟར་སྤུན་པ་
དང་ལྡན་པའི་འབྲུའི་སྙིང་པོ་ནི་མི་རྣམས་ཀྱི་བཟའ་བའི་ལོངས་སྤྱོད་དུ་མི་འགྱུར་བ་དེས་ན་
བཟའ་བ་སོགས་དོན་དུ་གཉེར་བའི་མི་དེ་དག་གིས་སྤྱན་པའི་ཁོང་ནས་འབྲས་བུ་དེ་འབྱིན་པ་
ལྟར་རོ། །གཉིས་པ་དོན་བསྟན་པ་ནི། དེ་བཞིན་དུ་སེམས་ཅན་ལ་ཡོད་པའི་ཉོན་མོངས་ཀྱི་དྲི་
མ་དང་འདྲེས་པ་སྟེ་བསྒྲིབས་པའི་རྒྱལ་བའི་སྙིང་པོའང་ཇི་སྲིད་དུ་ཉོན་མོངས་པའི་དྲི་མ་དང་
འདྲེས་པ་ལས་མ་གྲོལ་བ་དེ་སྲིད་དུ་རྒྱལ་བའི་མཛད་པ་སྲིད་པ་གསུམ་དུ་མི་བྱེད་དོ། །གསུམ་
པ་དཔེ་དོན་སྦྱར་བ་ནི། ཇི་ལྟར་འབྲས་ས་ལུ་དང་བྲ་བོ་དང་ནས་ཀྱི་འབྲུའི་སྙིང་པོ་སྤུན་པ་ལས་
མ་ཕྱུང་བ་གྲ་མ་ཅན་དུ་སྤུན་པ་བསལ་བ་སོགས་ལེགས་པར་མ་བསྒྲུབས་པ་མི་རྣམས་ཀྱི་
ལོངས་སྤྱོད་བྱའི་བཟའ་བ་ཞིམ་པོར་མི་འགྱུར་བ་ལྟར། དེ་བཞིན་དུ་སེམས་ཅན་ལ་ཡོད་པའི་
ཆོས་ཀྱི་དབང་ཕྱུག་དེ་བཞིན་གཤེགས་པའི་སྙིང་པོ་ཉོན་མོངས་པའི་སྦུབས་ལས་མ་གྲོལ་བའི་
ལུས་ལ་ཡོད་པ་དེ་ཡང་ཉོན་མོངས་པའི་བྲུ་བ་སྟེ། བཀྲེས་པས་ཉེན་པའི་འགྲོ་བ་རྣམས་ལ་དམ་
པའི་ཆོས་ཀྱིདགའབའི་རོ་སྟེར་བར་འགྱུར་བ་མིནནོ། །
བཞི་པ་མི་གཙང་བའི་དཔེ་དོན་བཤད་པ་ལ། དང་པོ་དཔེ་བསྟན་པ་ནི། ཇི་ལྟར་མི་
ཞིག་ལམ་ན་རབ་ཏུ་རྒྱུ་བའི་ཚེ་གསེར་སྦྲམ་ཞིག་ལྡན་ལྗིན་རུལ་བའི་གནས་སུ་ལྷུང་བར་གྱུར་
ལ༑ ལོ་དུ་མར་ཡང་མི་འཇིག་པ་སྟེ་མེད་པར་མི་འགྱུར་བའི་ཆོས་ཅན་དེ་ནི་ལྗན་ལྗིན་གྱི་ནང་
- 32 5 -



ར༢3
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེར་དེ་བཞིན་དུ་ཆུད་མ་ཟོས་པ་ལོ་བརྒྱ་ཕྲག་མང་པོ་དག་ཏུ་གནས་པ་དེ་ལྷའི་མིག་རྣམ་པར་
དག་པ་དང་ལྡན་པའི་ལྷ་ཡིས་ལྗན་ལྗིན་གྱི་ནང་དེར་མཐོང་ནས་མི་ཞིག་ལ། ཁྱོད་སོང་ལ་
མི་གཙང་བའི་ཁྲོད་འདི་ན་ཡོད་པའི་གསེར་རིན་པོ་ཆེའི་མཆོག་འདི་མི་གཙང་བ་སྦྲངས་ཏེ།
རིན་ཆེན་གྱིས་བསྒྲུབ་པར་བྱ་བའི་རྒྱན་ལ་སོགས་པ་གྱིས་ཤིག་ཅེས་སྨྲ་བ་ལྟར་ཅེས་སོ། །
གཉིས་པ་དོན་བསྟན་པ་ནི། དེ་བཞིན་དུ་ཐུབ་པས་མི་གཙང་བ་དང་འདྲ་བའི་ཉོན་མོངས་པའི་
འདམ་རྫབ་ཏུ་བྱིང་བའི་སེམས་ཅན་གྱི་ཡོན་ཏན་རྒྱལ་བའི་སྙིང་པོ་འགྲོ་བ་ཐམས་ཅད་ལ་
གཟིགས་ནས་ཉོན་མོངས་པའི་འདམ་དེ་དག་པར་བྱ་བའི་ཕྱིར་སྐྱེ་རྒུ་རྣམས་ལ་དམ་པའི་ཆོས་
ཀྱི་ཆུའི་ཆར་འབེབས་སོ། །གསུམ་པ་དཔེ་དོན་སྦྱར་བ་ནི། ཇི་ལྟར་ལྡན་ལྗིན་རུལ་བའི་ནང་དུ་
ལྷུང་བའི་གསེར་ནི་ལྷ་ཡིས་མཐོང་བར་གྱུར་ནས་དེའི་དྲི་མ་ཀུན་དག་པར་བྱ་བའི་ཕྱིར་དུ་
མཆོག་ཏུ་མཛེས་པའི་གསེར་དེ་མི་ལ་ནན་གྱིས་སྟོན་པ་ལྟར། དེ་བཞིན་དུ་ཉོན་མོངས་པའི་མི་
གཙང་བ་ཆེན་པོར་ལྷུང་བར་གྱུར་པའི་རྫོགས་པའི་སངས་རྒྱས་ཀྱི་སྙིང་པོ་རིན་པོ་ཆེ་དང་འདྲ་བ་
སེམས་ཅན་རྣམས་ལ་ཡོད་པར་རྒྱལ་བས་གཟིགས་ནས། སྙིང་པོ་དེ་དག་པར་བྱ་བའི་ཕྱིར་
ལུས་ཅན་རྣམས་ལ་ཆོས་སྟོན་ཏོ། །དཔེ་དོན་ལྔ་པ་བསྟན་པ་ལ་གསུམ་ལས། དང་པོ་དཔེ་ནི།
ཇི་ལྟར་དབུལ་པོ་ཞིག་གི་ཁྱིམནངགི་ས་འོག་ན་མི་ཟད་པའི་གཏེར་ཆེན་པོ་ཡོད་པར་འགྱུར་ལ།
མི་དེས་གཏེར་དེ་ཡོད་པར་མི་ཤེས་ཤིང་གཏེར་དེ་ཡང་མི་དེ་ལ་ང་འདིར་ཡོད་ཅེས་མི་སྨྲ་བ་ལྟར་
རོ༑ ༑གཉིས་པ་དོན་ནི། དེ་བཞིན་དུ་སེམས་ཅན་རྣམས་ཀྱི་ཡིད་ཀྱི་ནང་དུ་ཆུད་པའི་རྒྱལ་བའི་
སྙིང་པོ་རིན་པོ་ཆེའི་གཏེར་རང་བཞིན་གྱིས་དྲི་མ་མེད་པ་དང་། བདག་མེད་གཉིས་གསར་དུ་
བཞག་པ་དང་། བདག་སྔར་ཡོད་གསར་དུ་བསལ་དུ་མེད་པའི་ཆོས་ཉིད་ཀྱང་རང་ལ་ཡོད་པར་
མ་རྟོགས་པས་ན། ཡོན་ཏན་གྱི་འབྱོར་པས་དབུལ་བའི་འཁོར་བའི་སྡུག་བསྔལ་རྣམ་པ་མང་པོ་
དུས་རྒྱུན་དུ་སྐྱེ་རྒྱུ་འདིས་མྱོང་ངོ༌། །གསུམ་པ་དཔེ་དོན་སྦྱར་བ་ནི། ཇི་ལྟར་དབུལ་པོའི་ཁྱིམ་
-3 2
6 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
ནང་གི་ས་འོག་ཏུ་རིན་པོ་ཆེའི་གཏེར་ཆུད་པར་གྱུར་པའི་མི་དེ་ལ་ནི། རིན་པོ་ཆེའི་གཏེར་དེ་
ཡིས་བདག་འདི་ན་ཡོད་ཅེས་བརྗོད་པར་མི་བྱེད་ཅིང་། གཏེར་དེ་ནི་ཡོད་པར་མི་དབུལཔོ་དེ་
ཡིས་ཤེས་པ་མིན་པ་ལྟར། དེ་བཞིན་དུ་ཆོས་སྐུའི་གཏེར་རང་གི་ཡིད་ཀྱི་ཁྱིམ་ན་གནསཀྱང་དེ་
མ་རྟོགས་པའི་སེམས་ཅན་ནི་དབུལ་པོ་ལྟ་བུ་སྟེ། སེམས་ཅན་དེ་དག་རྣམས་ཀྱིས་ཆོས་སྐུ་དེ་
ཐོབ་པར་བྱ་བའི་ཕྱིར་འཇིག་རྟེན་དུ་དྲང་སྲོང་སྟེ་སངས་རྒྱས་བལྟམས་ནས་གདུལ་བྱརྣམས་ལ་
ཆོས་བསྟན་ཏོ། །
དཔེ་དོན་དྲུག་པ་སྟོན་པ་ལ་གསུམ་ལས། དཔེ་བསྟན་པ་ནི། ཇི་ལྟར་ཨ་མདངསྐྱ་
གྲོ་སོགས་ཀྱི་ཤིང་གི་འབྲས་བུ་ལ་ཡོད་པའི་ཤིང་གི་ས་བོན་སྨྱུགུ་བསྐྱེད་པར་ནུས་པ་ཡུན་དུ་
འཇིག་པ་མེད་པའི་ཆོས་ཅན་རྐྱེན་ས་རྨོས་པ་དང༌། ཆུ་ལུད་སོགས་ཀྱི་ཚོགས་པདང་ལྡན་པ་
ལས་རིམ་གྱིས་ལྗོན་ཤིང་གི་རྒྱལ་པོའི་དངོས་པོར་འགྲུབ་པ་ལྟར་རོ། །གཉིས་པདོན་ནི། དེ་
བཞིན་དུ་སེམས་ཅན་རྣམས་ཀྱི་མ་རིག་སོགས་ཀྱི་ཤིང་གི་འབྲས་བུའི་པགས་པ་དང་མཚུངས་
པའི་ཉོན་མོངས་པའི་པགས་པའི་སྦུབས་ཀྱི་ནང་དུ་ཆུད་པའི་སངས་རྒྱས་ཀྱི་ཆོས་གཟུགས་སྐུ་
བསྐྱེད་པའི་ཁམས་ཀྱི་དགེ་བ་ཡང་སྦྱིན་སོགས་དགེ་བའི་རྐྱེན་དེ་དང་དེ་ལ་བརྟེན་ནས་རིམ་
གྱིས་ཐུབ་པའི་དངོས་པོར་འགྱུར་རོ། །གསུམ་པ་དཔེ་དོན་སྦྱར་བ་ནི། རླན་བྱེད་ཆུ་དང་། སྨིན་
བྱེད་ཉི་མའི་འོད་དང་། འཕེལ་བྱེད་རླུང་དང་། ནུས་པ་འཐོན་པའི་དུས་དང་། གོ་འབྱེད་ཀྱི་ནམ་
མཁའི་རྐྱེན་རྣམས་ཀྱིས་ཏ་ལ་དང་ཨ་མ་སོགས་ཀྱི་འབྲས་བུའི་སྦུབས་ཀྱི་གསེབ་ནས་ས་བོན་
གྱི་ནུས་པ་དེ་ལས་ཤིང་སྐྱེ་བར་ཇི་ལྟ་བར། དེ་བཞིན་དུ་སེམས་ཅན་རྣམས་ཀྱི་ཉོན་མོངས་པའི་
འབྲས་བུའི་པགས་པའི་ནང་དུ་ཆུད་པའི་རྫོགས་པའི་སངས་རྒྱས་ཀྱི་གཟུགས་ཀྱི་སྐུའི་ས་བོན་
མྱུ་གུ་ཡང་ཐར་པ་དགེ་བའི་རྐྱེན་དེ་དང་། དེ་ལས་མཐོང་ལམ་དུ་ཆོས་ཀྱི་མྱུ་གུ་འཐོན་ནས་སྒོམ་
ལམ་དུ་འཕེལབ་དང་མི་སློབ་ལམ་དུ་རྫོགས་པར་འགྱུར་བ་ཡིན་ནོ། ། །
-3 27 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔེ་དོན་བདུན་པ་བསྟན་པ་ལ་དཔེན། ཇི་ལྟར་རིན་པོ་ཆེ་ལས་བྱས་པའི་རྒྱལ་བའི་
སྐུ་གཟུགས་གོས་ཧྲུལ་དྲི་མ་ངན་པ་ཅན་གྱིས་བསྟམས་པར་གྱུར་པ། འབྲོག་དགོན་པའི་ལམ་
ན་གནས་པ་མི་རྣམས་ཀྱིས་ཡོད་པ་མི་ཤེས་པ་ལམ་དེ་ན་ཡོད་པ་ལྷ་ཡིས་མཐོང་ནས་སྐུ་དེ་གོས་
དེ་ལས་གྲོལ་བར་བྱ་བའི་ཕྱིར། ལམ་ན་གནས་པའི་སྐུ་གཟུགས་དེའི་དོན་མི་དེ་ལ་སྨྲ་བ་ལྟར་
རོ༑ གཉིས་པ་དོན་ནི། དཔེ་དེ་བཞིན་དུ་ཐོག་མ་མེད་པ་ནས་ཉོན་མོངས་ཀྱིརྣམཔ་སྣ་ཚོགས་
ཀྱི་ཚུལ་དང་མཚུངས་པས་བསྟུམས་པའི་བདེ་གཤེགས་སྙིང་པོའི་དངོས་པོ་དུད་འགྲོ་ལ་ཡང་
གཟིགས་ནས་སྐུ་གཟུགས་གོས་ཧྲུལ་དེ་ལས་ཐར་བར་བྱེད་ པ་ དེ་བཞིན་དུ། སྙིང་པོ་དེ་
བསྒྲིབས་པ་ལས་ཐར་བར་བྱེད་པའི་དོན་དེའི་ཐབས་སྟོན་པར་མཛད་དོ། །གསུམ་པ་དཔེ་དོན་
སྦྱར་བ་ནི། ཇི་ལྟར་རིན་པོ་ཆེའི་རང་བཞིན་ལས་གྲུབ་པའི་དེ་བཞིན་གཤེགས་པའི་སྐུ་དྲི་མ་
ངན་པ་ཅན་གྱི་གོས་ཀྱིས་བསྟུམས་པ་ལམ་ལ་གནས་པ་དེ་གང་ཟག་འགའ་ཞིག་གི་ལྷ་ཡི་མིག་
གིས་མཐོང་ནས་གོས་ཧྲུལ་དེ་ལས་ཐར་བར་བྱ་བའི་ཕྱིར་དུ་མི་ལ་འདི་ན་སྐུ་གཟུགས་ཡོད་དོ་
ཞེས་སྟོན་པ་ལྟར། དེ་བཞིན་དུ་ཉོན་མོངས་པའི་གོས་ཧྲུལ་གྱིས་བསྟུམས་པ་འཁོར་བའི་ལམ་ན་
གནས་པའི་སངས་རྒྱས་ཁམས་དུད་འགྲོ་ལ་ཡང་ཡོད་པར་གཟིགས་ནས་སྒྲིབ་པ་ལས་ཐར་
བར་བྱ་བའི་ཕྱིར་རྒྱལ་བརྣམས་ཆོས་སྟོན་ཏོ། །
དཔེ་དོན་བརྒྱད་པ་སྟོན་པ་ལ་གསུམ་ལས། དཔེ་བསྟན་པ་ནི། ཇི་ལྟར་མི་མོ་
གཟུགས་ངན་ཞིང་དབུལ་བ་མགོན་མེད་པ་འགའ་མགོན་མེད་པའི་ཁྱིམ་གྱི་གནས་སུ་འདུག་
པར་གྱུར་པ་དེའི་མངལ་ན་འཁོར་ལོས་སྒྱུར་བའི་རྒྱལ་པོའི་དཔལ་འཛིན་པར་བྱེད་པ་ན། བུད་
མེདདེས་རང་གི་ལྟོ་ན་ཡོད་པའི་མི་བདག་མི་ཤེས་པ་ལྟར་རོ། །གཉིས་པ་དོན་ནི། སྲིད་པར་སྐྱེ་
བ་ནི་མགོན་མེད་པའི་ཁྱིམ་ན་གནས་པ་བཞིན་དུ་དྲི་མས་མ་དག་པའི་སེམས་ཅན་རྒྱལ་པོའི་
མངལ་དང་ལྡན་པའི་བུད་མེད་བཞིན་དུ་སྙིང་པོ་ཡོད་པར་མ་རྟོགས་པས་སྡུག་བསྔལ་ལོ། །
- 32 3 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
སེམས་ཅན་དེ་ལ་གང་ཞིག་ཡོད་པས་མགོན་དང་བཅས་པའི་དྲི་མ་མེད་པའི་ཁམས་ནི་བུད་
མེད་དེའི་མངལ་ན་གནས་པའི་རྒྱལ་པོ་བཞིན་ནོ། །གསུམ་པ་དཔེ་དོན་སྦྱར་བ་ནི། ཇི་ལྟར་
བུད་མེད་ལུས་ལ་དྲི་མ་དང་བཅས་པའི་གོས་གྱོན་ཞིང་མི་སྡུག་པའི་གཟུགས་དང་ལྡན་པ་ཞིག་
ས་བདག་འཁོར་ལོས་སྒྱུར་བ་རང་གི་མངལ་ན་གནས་ཀྱང་དེ་མ་ཤེས་པས་མགོན་མེད་པའི་
ཁང་པར་འདུག་ནས་དབུལ་བ་དང་ཞུམ་པ་སོགས་ཀྱི་སྡུག་བསྔལ་མཆོག་མྱོང་བ་ལྟར། དེ་
བཞིན་དུ་བདག་རང་གི་སེམས་ཀྱི་ནང་ན་གནས་པའི་མགོན་རྒྱལ་བའི་སྙིང་པོ་ཡོད་པར་གྱུར་
ཀྱང་། དེ་མ་ཤེས་པས་མགོན་མེད་དོ་སྙམ་པའི་བློ་དང་ལྡན་པའི་འགྲོ་བ་ཉོན་མོངས་པའི་
དབང་གིས་ཡིད་མ་ཞི་བརྣམས་སྡུག་བསྔལ་གྱི་གཞི་འཁོར་བ་ལ་གནས་སོ། །
དཔེ་དོན་དགུ་པ་བསྟན་པ་ལ། དཔེ་ནི། ཇི་ལྟར་འཇིམ་པའི་ནང་གི་གསེར་ཞུན་
བླུགས་པའི་རྟའི་གཟུགས་སོགས་ཡན་ལག་ཚང་བས་རྒྱས་པ་དང་། ཇི་ལྟར་འདོད་པ་བཞིན་
བསྒྱུར་དུ་རུང་བས་ན་ཞི་བ་དག་ཕྱི་རོལ་ནས་སའི་རང་བཞིན་འཇིམ་པས་གཡོགས་པ་ཅན་དེ་
མཐོང་ནས་ནང་དུ་གསེར་གྱི་གཟུགས་དེ་ཡོད་པར་ཤེས་པའི་ལྷ་བཟོ་བ་དག ནང་གི་གསེར་གྱི་
གཟུགས་ལ་གཡོགས་པའི་ས་འདམ་སྦྱང་བར་བྱ་བའི་ཕྱིར་ཕྱི་རོལ་གྱི་སྒྲིབ་གཡོགས་སེལ་བར་
བྱེད་པ་ལྟར་རོ། །གཉིས་པ་དོན་ནི། སེམས་ཀྱི་རང་བཞིན་འོད་གསལ་བ་དང་། དེའི་དྲི་མ་
རྣམས་ཀྱང་གློ་བུར་བར་གཟིགས་ནས་རིན་ཆེན་འབྱུང་གནས་ལྟ་བུའི་འགྲོ་བ་རྣམས་ཀྱི་འཇིམ་
པ་ལྟ་བུའི་སྒྲིབ་པ་དག་སྦྱོང་བར་མཛད་པ་ན་བྱང་ཆུབ་མཆོག་སངས་རྒྱས་པ་ཡིན་ནོ། །དཔེ་
དོན་སྦྱར་བ་ནི། ཇི་ལྟར་དྲི་མ་མེད་པའི་གསེར་འོད་འབར་བ་ལས་བྱས་པ་སའི་ནང་དུ་ཆུད་
པར་གྱུར་པ་རྟའི་གཟུགས་བརྙན་དྲི་མ་མེད་པ་ཞི་བ་དེའི་རང་བཞིན་ལྷ་བཟོ་མཁས་པས་རིག་
ནས་ཕྱི་རོལ་གྱི་ས་དག་སེལ་བར་བྱེད་པ་ལྟར། དཔེ་དེ་བཞིན་དུ་ཀུན་མཁྱེན་གྱིས་ཡོངས་སུ་
དག་པའི་གསེར་དང་འདྲ་བ་རང་བཞིན་གྱིས་ཞི་བའི་ཡིད་ནི་མཁྱེན་པར་གྱུར་ནས་སྒྲིབ་པ་
- } 2
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེལ་བའི་ཐབས་ཆོས་འཆད་པའི་ཚུལ་གྱིས་ཕྱི་རོལ་གྱི་འཇིམ་པ་སེལ་བའི་རྡེག་སྦྱང་དང་འདྲ་
བར་བསྒྲུབས་པས་སྙིང་པོ་རྟོགས་པའི་གེགས་ཀྱི་སྒྲིབ་པ་སེལ་བར་མཛད་དོ། །དཔེ་དགུ་སོ་
སོར་བཤད་ཟིན་ཏོ། །
གཉིས་པ་དེ་དག་གི་དོན་བསྡུ་བ་ལ། དྲི་མའི་དཔེ་ནི། པདྨ་སྲོག་གས་བུང་བ་དང་།།
སྤུན་པ་དང་ནི་མི་གཙང་ས། །འབྲས་ཤུན་གོས་ཧྲུལ་བུད་མེད་ཀྱི། །མངལ་དང་སཡི་སྦུབསན་
ཡང༌། །ཞེས་པས་བསྟན་ཏོ། །སྙིང་པོའི་དཔེ་ནི། སངས་རྒྱས་སྦྲང་རྩི་སྙིང་པོ་བཞིན། །གསེར་
བཞིན་གཏེར་བཞིན་ལྗོན་པ་བཞིན། །རིན་ཆེན་སྐུ་དང་འཁོར་ལོ་ཡིས། །བསྒྱུར་བ་བཞིན་དང་
གསེར་གཟུགས་བཞིན། །ཅེས་པས་བསྟན་ཏོ། །དོན་དྲི་མ་ནི་སེམས་ཅན་གྱི་ཁམས་ཀྱི་ཉོན་
མོངས་པའི་སྦུབས་སེམས་ཀྱི་རང་བཞིན་དང་མ་འབྲེལ་བ་ཐོག་མ་མེད་པ་ནས་ཡོད་ཅེས་པའོ།།
དོན་སྙིང་པོ་ནི། སེམས་ཀྱི་རང་བཞིན་དྲི་མེད་ནི། །ཐོག་མ་མེད་པ་ཡིན་པར་བརྗོད། །ཅེས་
པའོ། །དཔེ་དོན་སོ་སོར་སྦྱར་བ་བསྟན་ཟིན་ཏོ། །གཉིས་པ་དཔེ་དོན་ཆོས་མཐུན་བསྟན་པ་ལ་
གཉིས་ཏེ། སྒྲིབ་བྱེད་ཀྱི་དཔེ་དོན་ཆོས་མཐུན་བསྟན་པ་དང༌། །བསྒྲིབ་བྱའི་དཔེ་དོན་ཆོས་
མཐུན་བསྟན་པའོ། །དང་པོ་ལ་གསུམ་སྟེ། སྒྲིབ་པ་སོ་སོའི་ངོ་བོ། གང་ཟག་གང་ལ་ལྡན་ཚུལ།
དཔེ་དོན་ཆོས་མཐུན་དངོས་བཤད་པའོ། །དང་པོ་ནི། པདྨ་ལ་སོགས་པའི་དཔེ་དགུས་བསྟན་
པའི་དྲི་མ་གང་ཞེ་ན། ཁམས་གོང་མར་འཕེན་བྱེད་ཀྱི་མི་གཡོ་བའི་ལས་ཀྱི་རྐྱེན་བྱེད་པ་
འཕགས་ལམ་གྱིས་གཞོམ་བྱ་འདོད་ཆགས་དང་། ཞེ་སྡང་དང་། དེ་ཁོ་ནའི་དོན་ལ་རྨོངས་པ་
གཏི་མུག་དང་། འདོད་པའི་ཁམས་སུ་འཕེན་བྱེད་ཀྱི་བསོད་ནམས་དང་བསོད་ནམས་མ་ཡིན་
པའི་ལས་ཀྱི་རྐྱེན་བྱེད་པ་དུག་གསུམ་པོ་དེའི་ཀུན་ནས་ལྡང་བ་དྲག་པོ་སྟེ་མངོན་གྱུར་དང་།
ཡིད་ཀྱི་རང་བཞིན་གྱི་ལུས་འཕེན་བྱེད་ཀྱི་ཟག་མེད་ཀྱི་ལས་ཀྱི་རྐྱེན་མ་རིག་བག་ཆགས་ཀྱི་ས་
དང༌། སོ་སོ་སྐྱེ་བོའི་རྒྱུད་ལ་བརྟེན་པ་མཐོང་ལམ་གྱི་སྤང་བྱ་དང་། འཕགས་པ་སློབ་པའི་རྒྱུད་
- 3 3 (0 -



1-
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༤
ལ་བརྟེན་པ་སྒོམ་ལམ་གྱི་སྤང་བྱ་དང་། མ་དག་ས་བདུན་ལ་གནས་པའི་རྒྱུད་ལ་བརྟེན་པ་དག་
སའི་ཡེ་ཤེས་ཀྱིས་གཞོམ་བྱ་དང༌། དག་པའི་ས་ལ་གནས་པའི་རྒྱུད་ལ་བརྟེན་པ་རྡོ་རྗེ་ལྟ་བུའི་
ཏིང་ངེ་འཛིན་གྱིས་གཞོམ་བྱ་སྟེ། དྲི་མའི་རྣམ་པར་དབྱེ་བ་དགུ་པོ་མདོར་བསྡུས་ནས་པདྨའི་
སྦྱབས་ལ་སོགས་པའི་དཔེ་དགུས་རབ་ཏུ་བསྟན་ཏེ། ཉེ་བའི་ཉོན་མོངས་པའི་སྦུབས་ཀྱི་
གསལ་བའི་དབྱེ་བས་ཕྱེ་ན། དབྱེ་བ་བྱེ་བ་མཐའ་ལས་འདས་ཤིང་གྲངས་མེད་དོ། །གས་
སོགས་ཞེས་སོགས་ཀྱི་ཕྱོགས་ཀ་ནི་འགྲེལ་ཚིག་ཤོར་བའོ། །
གཉིས་པ་གང་ཟག་གང་ལ་ལྡན་ཚུལ་ནི། བཅོམ་ལྡན་འདས་ཀྱིས་སེམས་ཅན་
ཐམས་ཅད་དེ་བཞིན་གཤེགས་པའི་སྙིང་པོ་ཅན་ནོ་ཞེས་གསུངས་པའི་དྲི་བཅས་ཀྱི་སེམས་ནི་
བསྡུ་ན་བཞི་སྟེ། སོ་སྐྱེ་དང༌། དགྲ་བཅོམ་པ་དང༌། སློབ་པ་དང་། བྱང་སེམསསོགས་བཞི་པོ་
དེ་ལ་དྲི་མ་དགུ་པོ་དེ་དག་གིས་གོ་རིམ་བཞིན། བྱིས་པ་སོ་སྐྱེ་ནི་དྲི་མ་བཞིས་རྣམ་པར་མ་དག །
དགྲབཅོམ་པརྣམས་གཅིག་དང་། སློབ་པརྣམསགཉིས་ཀྱིས་མ་དག་ཅིང་། བློ་ལྡན་རྣམས་ནི་
དྲི་མ་གཉིས་ཀྱིས་མ་དག་པ་ཉིད་དོ། །དེ་ལ་བྱིས་པ་ནི། ལམ་དུ་མ་ཞུགས་པ་དང་། སློབཔ་ནི་
ཐེག་དམན་ལམ་ཞུགས་ལ་བརྗོད་དོ། །
གསུམ་པ་དཔེ་དོན་ཆོས་མཐུན་དངོས་བཤད་པ་ལ་གཉིས་ཏེ། རྒྱས་པར་བཤད་པ་
དང༌། དོན་བསྡུ་བའོ། །དང་པོ་ནི། ཇི་ལྟར་ཆགས་སོགས་དྲི་མ་དགུ་པོ་འདི་རྣམས་པདྨའི་
སྦུབས་ལ་སོགས་པ་དང་འདྲ་བར་རིག་པར་བྱ་ཞེ་ན། ཇི་ལྟར་པདྨ་ནི་རྒྱུ་ངན་པ་འདམརྫབ་
ལས་སྐྱེས་ཤིང་ཁ་དོག་གསལ་བ་ལ་སོགས་པས་མདུན་དུ་གྱུར་ན་ཡིད་དགའ་བར་བྱེད་པ་དང༌།
ཕྱི་ནས་རྙིང་བ་ན་ཡིད་དགའ་བ་མེད་པ་ལྟར། འདོད་ཆགས་ཀྱི་དགའ་བའང་དེ་བཞིནཏེ། རྒྱུ་
ཚུལ་བཞིན་མ་ཡིན་པ་ཡིད་བྱེད་ལས་བྱུང་ཞིང་། མངོན་དུ་གྱུར་པ་ན་དགའ་བ་དང་། ཟག་
བཅས་ཀྱི་བདེ་བ་ནི་འདུ་བྱེད་ཀྱི་སྡུག་བསྔལ་གྱིས་ཟིན་པས་ན། ཕྱིས་དགའ་བ་མེད་པར་
- 3 3 ]



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་བས་པདྨ་དང་ཆོས་མཚུངས་སོ། །ཇི་ལྟར་སྲོག་ཆགསསྦྲང་མ་ནི་ཤིན་ཏུ་འཁྲུགས་ཏེ་
མདུང་བརྡེག་པ་ལྟར། དེ་བཞིན་དུ་ཞེ་སྡང་སྐྱེས་པ་ན་རང་གི་སྙིང་ལ་སྡུག་བསྔལ་སྐྱེད་པར་བྱེད་
པས་སྦྲང་མ་དང་ཆོས་མཚུངས་སོ། །ཇི་ལྟར་འབྲས་སོགས་ཀྱི་སྙིང་པོ་ནི་ཕྱི་རོལ་གྱི་སྤུན་པས་
བསྒྲིབས་པ་ལྟར། སྙིང་པོའི་དོན་ཆོས་ཉིད་མཐོང་བ་ནི་མ་རིག་པའི་སྒོ་ངའི་སྦུབས་ཀྱིས་
བསྒྲིབས་པས་སྤྱན་པ་དང་ཆོས་མཚུངས་སོ། །ཇི་ལྟར་མི་གཙང་བ་དེས་འབྲས་བུ་དྲི་ང་བ་
བསྐྱེད་པས་བློ་དང་མི་མཐུན་པར་བྱེད་པ་དེ་བཞིན་དུ་སྐྱེས་བུ་ཆགས་བཅས་རྣམས་ཀྱི་འདོད་པ་
སྟེ་ཉེས་སྤྱོད་བསྟེན་པའི་རྒྱུ་ཡིན་པས་ཀུན་ནས་ལྡང་བ་དྲག་པོ་ནི་མི་གཙང་བ་དང་ཆོས་
མཚུངས་སོ། །ཇི་ལྟར་ནོར་གྱི་གཏེར་ནི་ཕྱི་རོལ་གྱི་ས་ཡིས་བསྒྲིབས་པ་ན། དེ་ཡོད་པར་མི་
ཤེས་པས་གཏེར་དེ་མི་ཐོབ་པ་ལྟར་དེ་བཞིན་དུ་སྐྱེ་འགྲོ་རྣམས་ལ་རང་བྱུང་རྒྱལ་བའི་སྙིང་པོ་
ཡོད་པ་མ་རིག་པའི་བག་ཆགས་ཀྱི་ས་ཡིས་བསྒྲིབས་པས་ས་འོག་གི་གཏེར་དང་མཚུངས་སོ། །
ཇི་ལྟར་མྱུ་གུ་སོགས་རིམ་གྱིས་སྐྱེས་པས་ས་བོན་གྱི་ཤུན་པ་གཅོད་པ་ལྟར། དེ་བཞིན་དེ་ཁོ་ན་
ཉིད་མངོན་སུམ་དུ་མཐོང་བ་ཡིས་མཐོང་སྤང་རྣམས་བཟློག་པར་འགྱུར་བས་ས་བོན་གྱི་ཤུན་པ་
དང་ཆོས་མཚུངས་སོ། །ཇི་ལྟར་འཕགས་པའི་ལམ་དང་འབྲེལ་བ་ལས་འཇིག་ཚོགས་ལ་ལྟ་
བའི་སྙིང་པོ་བཅོམ་པ་རྣམས་ཀྱི་སྒོམ་སྤང་གང་དག་སྒོམ་ལམ་གྱི་ཡེ་ཤེས་ཀྱི་སྤང་བྱར་གྱུར་པ་
རྣམས་གོས་ཧྲུལ་དང་ཆོས་མཚུངསཏེ། སྙིང་པོ་ཟད་པས་ཉེས་པ་བསྐྱེད་ནུས་པ་མ་ཡིན་པས་
སོ༑ ༑མ་དག་ས་བདུན་ལ་བརྟེན་པའི་དྲི་མ་རྣམསནི་མི་རྟོག་པའི་ཡེ་ཤེས་ལྷུན་གྱིས་གྲུབཔ་ལ་
བསྒྲིབས་པས་མངལ་སྦྲུབས་ཀྱི་དྲི་མ་དག་དང་ཆོས་མཚུངས་སོ། །ཡང་ན་མངལ་སྦུབས་ཀྱིས་
རང་ལ་ཡོད་པའི་མངལ་ལ་བསྒྲིབས་པ་ལྟར། དེ་དག་གིས་རང་ལ་ཡོད་པའི་སྙིང་པོ་ལ་
བསྒྲིབས་པར་བྱེད་པས་མངལ་སྦུབས་དང་ཆོས་མཚུངས་སོ། །མངལ་སྦུབས་བྲལ་བ་དང་འདྲ་
བའི་ས་བརྒྱད་པའི་མི་རྟོག་པའི་ཡེ་ཤེས་ནི། འབད་རྩོལ་ལ་མི་ལྟོས་པས་རྣམ་པར་སྨིན་པ་
- 33 2 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
བཞིན་ནོ། །དག་པ་ས་གསུམ་དང་རྗེས་སུ་འབྲེལ་བའི་དྲི་མ་རྣམས་ནི། དྲི་མ་ཆུང་ངུ་ཡིན་པས་
གསེར་གྱི་གཟུགས་ལ་ས་འདམ་གྱིས་གོས་པ་བཞིན་དུ་ཤེས་པར་བྱ་སྟེ། དེ་ནི་བདག་ཉིད་ཆེན་
པོ་ས་བཅུ་རྒྱུན་མཐའི་རྡོ་རྗེ་ལྟ་བུའི་ཏིང་ངེ་འཛིན་གྱིས་གཞོམ་བྱ་ཡིན་ནོ། །གཉིས་པ་དོན་བསྡུ་
བ་ནི། དེ་ལྟར་ཆགས་སོགས་དྲི་མ་དགུ་པོ་པདྨ་ལ་སོགས་དག་དང་ཆོས་མཚུངས་སོ། །འདིར་
དཔེ་དོན་གྱི་ཆོས་མཐུན་ཡོད་པས་དཔེ་དོན་སྦྱར་བ་ཡིན་གྱི། དོན་གང་གི་སྒྲིབ་བྱེད་དུ་བཤད་པ་
དེ་ཁོ་ན་ལབསྒྲིབས་པ་ནི་མ་ཡིན་ནོ། །སྒྲིབ་བྱེད་ཀྱི་དཔེ་དོན་ཆོས་མཐུན་བསྟན་ཟིན་ཏོ། །
བསྒྲིབ་བྱའི་དཔེ་དོན་ཆོས་མཐུན་བསྟན་པ་ལ། མདོར་བསྟན་པ་དང་། རྒྱས་པར་
བཤད་པའོ། །དང་པོ་ནི། འོ་ན་དེ་བཞིན་གཤེགས་པའི་ཁམས་ནི་སངས་རྒྱས་སོགས་དགུ་དང་
ཇི་ལྟར་ཆོས་མཐུན་པར་བྱ་ཞེ་ན། རང་བཞིན་སོགས་ཁམས་ནི་ཆོས་ཅན། སངས་རྒྱས་སོགས་
དགུ་དང་ཆོས་མཚུངས་ཏེ། རང་བཞིན་གསུམ་གྱིས་བསྡུས་པའི་ཕྱིར། རང་བཞིན་གསུམ་པོ་
གང་ཞེ་ན། ཁམས་འདིའི་རང་བཞིན་ཆོས་སྐུ་དང་། དེ་བཞིན་ཉིད་དང་རིགས་ཀྱང་རང་བཞིན་
དུ་བསྡུས་སོ། །གསུམ་པོ་དེ་ནི་རིམ་པ་བཞིན་དཔེ་གསུམ་དང་གཅིག་དང་ལྔ་རྣམས་ཀྱིས་ཤེས་
པར་བྱའོ། །གཉིས་པ་རྒྱས་པར་བཤད་པ་ནི། སངས་རྒྱས་ཀྱི་ཆོས་སྐུ་ནི་རྣམ་པ་གཉིས་སུ་ཤེས་
པར་བྱ་སྟེ། ཆོས་དབྱིངས་རང་བཞིན་གྱིས་རྣམ་པར་དག་པ་ལ་ཤིན་ཏུ་དྲི་མ་མེད་པར་རྟོགས་པ་
རྟོགས་པ་ཆོས་སྐུ་དང་། དྲི་མས་དག་པའི་ཆོས་དབྱིངས་རྟོགས་པ་དེའི་རྒྱུ་མཐུན་བསྟན་པ་ཆོས་
སྐུའོ། །བསྟན་པ་ཆོས་སྐུའང་རྣམ་པ་གཉིས་ཏེ། ཟབ་མོ་སྟོང་པ་ཉིད་སྟོན་པ་བྱང་སེམས་ཀྱི་སྡེ་
སྣོད་དང་། ཀུན་རྫོབ་སྣ་ཚོགས་པའི་ཚུལ་སྟོན་པ་ཡན་ལག་བཅུ་གཉིས་ཀྱི་སྡེ་སྣོད་དོ། །དེ་ལ་
རྟོགས་པ་ཆོས་སྐུ་འདི་ལ་ནི་འཇིག་རྟེན་ལས་འདས་པའི་ཕྱིར། འཇིག་རྟེན་གྱི་ཁམས་ན་འདྲ་
བའི་དཔེགཞན་མི་དམིགས་པས་དེ་བཞིན་གཤེགས་པའི་གཟུགས་ཉིད་ཁམས་ཇི་ལྟ་བ་བཞིན་
རྟོགས་པའི་ཆོས་སྐུ་དང་འདྲ་བ་ཉིད་དུ་བསྟན་ཏོ། །རྟོགས་པར་དཀའ་བས་ཕྲ་མོ་ཟབ་མོའི་
-33 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚུལ་དོན་དམ་པ་སྟོན་པའི་བསྟན་པ་ཆོས་སྐུ་ནི། བརྗོད་བྱ་སྟོང་པ་ཉིད་དུ་རོ་གཅིག་པས་མངར་
བར་རོ་གཅིག་པའི་སྦྲང་རྩི་བཞིན་ནོ། །རྣམ་པ་སྣ་ཚོགས་པའི་ཚུལ་རྒྱ་ཆེན་པོ་སྟོན་པའི་བསྟན་
པ་ཆོས་སྐུ་ནི། བརྗོད་བྱ་སྣ་ཚོགས་སྟོན་པས་སྤྱན་པའི་སྦུབས་ན་ཡོད་པའི་སྙིང་པོ་སྣ་ཚོགས་པ་
བཞིན་དུ་ཤེས་པར་བྱའོ། །འདི་དག་གིས་འབྲས་བུ་དངོས་སུ་བཤད་ནས་ཉོན་མོངས་པའི་
སྦུབས་ན་གནས་པའི་རྒྱུའི་ནུས་པ་མཚོན་ནས་བསྟན་ཏོ། །རང་བཞིན་འགྱུར་བ་མེད་པ་དང་།
དེ་ལ་དམིགས་ནས་ཡོན་ཏན་སྐྱེ་བས་དགེ་དང་། རང་བཞིན་གྱིས་རྣམ་པར་དག་པའི་ཕྱིར་དེ་
བཞིན་ཉིད་འདི་ནི་གསེར་གྱི་གཟུགས་ཁ་དོག་མི་འགྱུར་བ་དང་། རྒྱན་དུ་བསྒྱུར་རུང་བ་དང་།
གཡའི་རང་བཞིན་གྱིས་དག་པ་དང་ཆོས་མཚུངས་པར་བརྗོད་དོ། །རིགས་དེ་རང་བཞིན་དུ་
གནས་པ་དང༌། སྒྲུབ་པའི་རིགས་རྣམ་པ་གཉིས་སུ་ཤེས་པར་བྱ་སྟེ། དང་པོ་ནི། གཏེར་སྐྱེས་
བུའི་འབད་པས་གསར་དུ་སྒྲུབ་པ་མ་ཡིན་པར་དང་པོ་ནས་གནས་པ་བཞིན་དུ་རྐྱེན་གྱིས་
གསར་དུ་མ་བསྒྲུབས་པས་ཐོག་མེད་ནས་ རང་བཞིན་གྱིས་གནས་པའི་གཏེར་དང་ཆོས་
མཚུངས་སོ། །གཉིས་པ་ནི། འབྲས་བུའི་ཤིང་རྐྱེན་གྱིས་གསར་དུ་འཕེལ་བ་བཞིན་དུ་སྙིང་རྗེ་
སོགས་ཀྱི་རྐྱེན་གྱིས་ཡང་དག་པར་བླངས་པ་ལས་ནུས་པ་མཆོག་ཏུ་གྱུར་པས་འབྲས་བུའི་ཤིང་
དང་ཆོས་མཚུངས་པས་རིགས་འདི་གཉིས་ལས་ཡང་དག་པར་བླངས་པ་མཆོག་གོ །རིགས་
འདི་གཉིས་ལས་སངས་རྒྱས་ཀྱི་སྐུ་གསུམ་ཐོབ་པར་འདོད་དེ། དང་པོ་རང་བཞིན་དུགནས་
པའི་རིགས་ལས་སྐུ་དང་པོ་ཆོས་སྐུ་ཐོབ་སྟེ། དེ་ལ་དམིགས་ནས་ཡེ་ཤེས་ཀྱི་ཚོགས་བསགས་
པས་ཆོས་སྐུ་ཐོབ་པས་སོ། །གཉིས་པ་སྒྲུབ་པའི་རིགས་ཀྱིས་ནི་ཕྱི་མ་གཟུགས་ཀྱི་སྐུགཉིས་
ཐོབ་སྟེ། དེ་ལས་ཐབས་བསོད་ནམས་ཀྱི་ཚོགས་བསགས་པ་ལས་གཟུགས་སྐུ་གཉིས་འབྱུང་
བས་སོ། །དེ་ལ་རིགས་གཉིས་ལས་རང་བཞིན་གནས་རིགས་ཀྱི་ནུས་པ་མཚོན་པའི་ངོ་བོ་ཉིད་
ཀྱི་སྐུ་ཡིད་དུ་འོང་བས་མཛེས་པར་བཤད་པ་ནི་རིན་པོ་ཆེའི་སྐུ་དང་འདྲ་བར་ཤེས་པར་བྱ་སྟེ།
- 3
3 1 -



པ་བམ
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༩
དེ་རྒྱུ་རྐྱེན་གྱིས་གསར་དུ་བྱས་པ་མ་ཡིན་པ་དང་འདོད་པ་སྐོང་བར་བྱེད་པ་ལྟར། དབྱིངས་རང་
བཞིན་གྱིས་གནས་ཀྱི་རྐྱེན་གྱིས་གསར་དུ་བྱས་པ་མིན་པ་དང༌། སྟོབས་སོགས་ཀྱི་ཡོན་ཏན་
རིན་པོ་ཆེའི་གཏེར་ཡིན་པའི་ཕྱིར། རིགས་གཉིས་པ་རྒྱས་འགྱུར་གྱི་ནུས་པ་མཚོན་པའི་འོངས་
སྤྱོད་རྫོགས་པའི་སྐུ་ནི་འཁོར་ལོས་སྒྱུར་བ་བཞིན་ཡིན་ཏེ། ཐེག་ཆེན་གྱི་ཆོས་ཀྱི་རྒྱལ་སྲིད་ཆེན་
པོ་དང་ལྡན་པའི་ཕྱིར། ཡང་རིགས་གཉིས་པའི་ནུས་པ་མཚོན་པའི་སྤྲུལ་པའི་སྐུ་ནི། གསེར་
ལས་བྱས་པའི་སྲོག་ཆགས་ཀྱི་གཟུགས་བརྙན་ལྟ་བུ་ཡིན་ཏེ། གདུལ་བྱའི་རྣམ་རིག་ལས་
ལོངས་སྐུའི་གཟུགས་བརྙན་འཆར་བའི་རང་བཞིན་ཡིན་པའི་ཕྱིར། འདིར་རིགས་གཉིས་ལ་
དཔེ་རེ་རེ་དང་། རིགས་གཉིས་ལ་སྐུ་གསུམ་ཐོབ་པའི་ནུས་པ་གསུམ་ཡོད་པ་ལ་དཔེ་གསུམ་
ཡོད་པས་ལྔ་རྣམས་ཀྱིས་ནི་ཤེས་པར་བྱ་ཞེས་གསུངས་སོ། །འབྲས་བུ་སྐུ་གསུམ་པོ་དངོས་སུ་
བསྟན་པ་ནི། ནུས་པ་གསུམ་པོ་མཚོན་པའི་དཔེ་དོན་དུ་གསུངས་ཤིང༌། ཉོན་མོངས་སྒྲུབས་ན་
གནས་པ་དེ། །དཔེ་དག་གིས་ནི་ཤེས་པར་བྱ། །ཞེས་གསུངས་པ་ཡང་སྐུ་གསུམ་ཐོབ་པའི་རྒྱུ་
ནུས་པ་གསུམ་པོ་ལ་བཤད་དགོས་སོ། །དག་པའི་རྒྱུ་ཁམས་ཀྱི་རང་བཞིན་བསྟན་ཟིནཏོ། །
བཞི་པ་ཁམས་དེ་གང་ཟག་གང་གིས་རྟོགས་པ་བསྟན་པ་ལ་གསུམ་སྟེ། གང་ཟག་
གཞན་གྱིས་ཇི་ལྟ་བ་བཞིན་མི་རྟོགས་པ་དང་། ཐེག་ཆེན་འཕགས་པསརྟོགས་པ་དང་། རྟོགས་
བྱའི་ཁམས་ཀྱི་མཚན་ཉིད་དོ། །དང་པོ་ནི། གཞན་གྱི་སྒྲ་ལ་མ་བརྟེན་པར་རང་གིས་བྱང་ཆུབ་
རྟོགས་པས་རང་བྱུང་སྟེ། སངས་རྒྱས་རྣམས་ཀྱི་སྙིང་པོ་དོན་དམ་པ་དེ་ནི་སེམས་ཅན་ཐམས་
ཅད་ལ་ཡོད་པར་གསུངས་ཏེ། སྙིང་པོའི་མདོར། རིགས་ཀྱི་བུ་འདི་ནི་ཆོས་ཉིདདེ། དེ་བཞིན་
གཤེགས་པ་རྣམས་བྱུང་ཡང་རུང་མ་བྱུང་ཡང་རུང་སྟེ། སེམས་ཅན་འདི་དག་ནི་རྟག་ཏུ་དེ་
བཞིན་གཤེགས་པའི་སྙིང་པོ་ཅན་ནོ། །ཞེས་གསུངས་སོ། །འདི་ནི་གསུང་རབ་ལཡིད་ཆེས་
པའི་དད་པ་ཉིད་ཀྱིས་རྟོགས་བྱ་ཡིན་གྱི། སོ་སྐྱེ་དང་ཉན་རང་དང་བྱང་སེམས་ལས་དངཔོ་པས་
-3 3
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མངོན་སུམ་གྱིས་མི་མཐོང་སྟེ། ཉི་མའི་དཀྱིལ་འཁོར་འོད་འབར་བ་ཡིན་ཡང་རང་ལ་མིག་མེད་
པས་མཐོང་བ་མེད་པ་བཞིན་ནོ། །གཉིས་པ་ནི། ས་བཅུའི་བྱང་སེམསརྣམས་ཀྱིས་སྙིང་པོ་
སྒྲིབ་བྲལ་གྱི་ཆ་ཅུང་ཟད་མཐོང་ལ། དྲི་བྲལ་གྱི་ཆ་རྫོགས་པར་སངས་རྒྱས་ཁོ་ནས་མཐོང་གི་
བྱང་སེམས་འཕགས་པས་ཀྱང་མ་ཡིན་ཏེ། སྤྲིན་མཐོང་མཁའ་ལ་ཉི་བཞིན་འདིར་ཁྱོད་ཕྱོགས་
གཅིག་བློ་གྲོས་ཅན། །བློ་མིག་དག་པའི་འཕགས་མཆོག་གིས་ཀྱང་ཐམས་ཅད་མཐོང་མ་
ལགས། །བཅོམ་ལྡན་འདས་ཁྱོད་ཆོས་སྐུ་གང་དག་བློ་གྲོས་མཐའ་ཡས་པ། །ཤེས་བྱ་མཐའ་
མེད་མཁའ་དབྱིངས་ཁྱབ་པ་དེ་དག་གིས་ཀུན་མཐོང་། །ཞེས་སོ། །འདི་ནི་དྲི་བྲལ་གྱིས་ཕྱེ་བའི་
ཆོས་སྐུའི་དབང་དུ་བྱས་པ་ཡིན་གྱི། རང་བཞིན་རྣམ་དག་གི་ཕྱོགས་གཅིག་མཐོང་མི་མཐོང་ལ་
སྦྱོར་བཞི་མ་ཡིན་ནོ། །གསུམ་པ་ནི། གཞན་གྱིས་དད་པ་ཙམ་གྱིས་རྟོགས་བྱ་ཡིན་གྱི། ཇི་ལྟ་
བ་བཞིན་མི་རྟོགས་པར་བསྟན་པའི་ཁམས་དེ་ཇི་ལྟ་བུ་ཞེ་ན། སྔ་རབས་པའི་འཆད་ཚུལནི་
ཁམས་འདི་ལ་དྲི་མའི་དམིགས་པ་བདག་གཉིས་སྔར་ཡོད་བསལ་བར་བྱ་བ་ཅི་ཡང་མེད་དེ།
རྣམ་དབྱེར་བཅས་པ་སྟེ་འབྲལ་དུ་རུང་བའི་མཚན་ཉིད་ཅན། གློ་བུར་གྱི་དྲི་མའི་དམིགས་པ་
བདག་གཉིས་ཀྱིས་གདོད་མ་ནས་སྟོང་པའི་ཕྱིར། འདིས་ནི་ཁམས་སྒྲོ་འདོགས་དང་བྲལ་བར་
བསྟན་ཏོ། །ཡང་ཁམས་འདི་ལ་རྣམ་བྱང་གི་དམིགས་པ་བདག་མེད་གཉིས་གསར་དུ་བཞག་
པར་བྱ་བ་ཅུང་ཟད་མེད་དེ། རྣམ་དབྱེར་མེད་པ་སྟེ་འབྲལ་དུ་མི་རུང་བའི་མཚན་ཉིད་ཅན། བླ་
ན་མེད་པའི་ཆོས་ཀྱི་དམིགས་པ་བདག་མེད་གཉིས་ཀྱིས་སྟོང་པ་མ་ཡིན་པའི་ཕྱིར་ཏེ། བདག་
མེད་གཉིས་པོ་གདོད་མ་ནས་རང་གི་ཆོས་སུ་ལྡན་པས་སོ། །འདིས་ནི་ཁམས་སྐུར་འདེབས་
དང་བྲལ་བར་བསྟན་ཏོ། །དེ་ལྟར་སྒྲོ་སྐུར་དང་བྲལ་བའི་ཁམས་ཀྱི་མཚན་ཉིད་བརྗོད་ནས།
དེའི་ཡུལ་ཅན་ཡང་དག་པའི་ལྟ་བའི་བྱེད་པ་བསྟན་པ་ནི། ཡང་དག་པ་བདག་མེད་ཉིད་ལ་ཡང་
དག་པར་བལྟ་བར་བྱའོ། །དེ་ལྟར་བལྟས་པས་ཡང་དག་པ་གང་ཟག་གི་བདག་མེད་མཐོངན་
-3} {; -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༤
ཉོན་མོངས་པའི་སྒྲིབ་པ་ལས་རྣམ་པར་གྲོལ་བར་འགྱུར་རོ། །ཡང་དག་པ་ཆོས་ཀྱི་བདག་མེད་
པ་མཐོང་ན་ཤེས་བྱའི་སྒྲིབ་པ་ལས་རྣམ་པར་གྲོལ་བར་འགྱུར་རོ། །འདིར་འགྲེལ་པར་ཉོན་
མོངས་པའི་རྒྱུ་མཚན་ཞེས་གསུངས་པ་དང་རྣམ་པར་བྱང་བའི་རྒྱུ་མཚན་ཞེས་གསུངས་པ་ལ།
རྒྱུ་མཚན་ཞེས་པ་དམིགས་པ་ལ་འཇུག་སྟེ། ཆོས་དཀོན་མཆོག་གི་འགྲེལ་པར། དེ་ཡང་ཇི་
ལྟར་ཡོངས་སུ་བཙལ་བ་ན། དེའི་རྒྱུ་མཚན་མ་དམིགས་པས་འགའ་ཡང་དེ་ལྟར་བལྟ་བར་
བྱའོ། །གང་གི་ཚེ་རྒྱུ་མཚན་མ་དམིགས་པས་མི་མཐོང་བ་དེའི་ཚེ་ཡང་དག་པ་མཐོང་བ་ཡིན་ནོ་
ཞེས་པ་དང་། གང་ཞིག་དེ་ལྟར་མེད་པའི་རྒྱུ་མཚན་གྱིས་དམིགས་པ་མ་མཐོང་བའི་ཕྱིར་དང་།
ཡོད་པ་ཡང་དག་པ་ཇི་ལྟ་བ་བཞིན་དུ་གྱུར་པ་ཡང་དག་པའི་བདེན་པ་མཐོང་བའི་ཕྱིར། དེ་
གཉིས་ཀ་བསལ་བ་མེད་པ་དང་བཞག་པ་མེད་པ་དང་མཉམ་པ་ཉིད་ཀྱི་ཡེ་ཤེས་ཀྱིས་ཆོས་
ཐམས་ཅད་ལ་མཉམ་པ་ཉིད་དུ་མངོན་པར་བྱང་ཆུབ་ཅེས་བཤད་པས་སོ། །འདིར་གཞན་དག།
གློ་བུར་དག་གི་ཁམས་སྟོང་གི །ཞེས་པའི་དོན། གློ་བུར་གྱི་དྲི་མའི་དམིགས་པ་བདག་གིས་
སྟོང་པ་ལ་མི་འཆད་པར་སྒྲ་ཇི་བཞིན་དུ་གློ་བུར་གྱི་དྲི་མས་སྟོང་པ་ལ་འདོད་པར་ནི་མི་འཐད་དེ།
ཁམས་ཉོན་མོངས་པའི་སྦུབས་ནགནས་པའི་ཚུལ་དཔེ་དགུ་དག་གིས་བསྟན་པ་དང་འགལ་བ་
དང་། དྲི་བཅས་དེ་བཞིན་ཉིད་ཀྱི་རྣམ་པར་བཞག་པ་མི་རུང་བར་ཐལ་བས་སོ། །བླ་ན་མེད་
པའི་ཆོས་ཀྱིས་མི་སྟོང་པའི་དོན་ཡང་། བླ་ན་མེད་པའི་ཆོས་བདག་མེད་གཉིས་ཀྱིས་མི་སྟོང་པ་
ལ་བཤད་པར་བྱ་བ་ཡིན་གྱི། སྟོབས་སོགས་ཀྱི་ཡོན་ཏན་གྱིས་མི་སྟོང་པ་ལ་འདོད་པ་ནི་མི་
འཐད་དོ། །ཞེས་འཆད་དོ། །འདི་ལ་མི་འཐད་པའི་ཆ་ཡོད་དེ། གློ་བུར་དག་གི་ཁམས་སྟོང་གི།
ཞེས་གསུངས་པས་གློ་བུར་གྱི་དྲི་མ་བདེན་པ་བས་སྟོང་པ་ལ་བཤད་པའི་ཕྱིར། དོན་ནི་འདི་
ཡིན་ཏེ། ཁམས་འདི་ལ་ཀུན་ནས་ཉོན་མོངས་པའི་རྒྱུ་དྲི་མ་ངོ་བོ་ཉིད་ཀྱིས་ཡོད་པ་བསལ་བར་
བྱ་བ་ཅི་ཡང་མེད་དེ། གློ་བུར་གྱི་དྲི་མ་ངོ་བོ་ཉིད་ཀྱིས་ཡོད་པས་སྟོང་པའི་ཕྱིརཏེ། དྲིམནི་བདེ་
，
-3 37 -



]
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཤེགས་སྙིང་པོ་དང་རྣམ་པར་དབྱེ་བ་དང་བཅས་པ་སྟེ། འབྲལ་རུང་གི་མཚན་ཉིད་ཅན་ཡིན་
པའི་ཕྱིར། ཡང་ཁམས་འདི་ལ་རྣམ་པར་བྱང་བའི་རྒྱུ་རང་བཞིན་གྱིས་རྣམ་པར་དག་པའི་ཆ་
གསར་དུ་བཞག་པར་བྱ་བ་ཅུང་ཟད་མེད་དེ། བླ་ན་མེད་པའི་ཆོས་རང་བཞིན་གྱིས་རྣམ་པར་
དག་པས་གདོད་མ་ནས་མི་སྟོང་པའི་ཕྱིར་ཏེ། རང་བཞིན་རྣམ་དག་གི་ཁམས་དང་རྣམ་པར་
དབྱེར་བ་མེད་པའི་མཚན་ཉིད་ཅན་ཡིན་པའི་ཕྱིར་རོ། །འགྲེལ་པ་ལས་དག་པའི་ཆོས་ཉིདནི་
འདིའི་རང་བཞིན་ཡིན་པའི་ཕྱིར་རོ། །ཞེས་སོ། །བླ་ན་མེད་པའི་ཆོས་ནི་སྟོབས་སོགས་ཀྱི་ཆོས་
ཉིད་རང་བཞིན་རྣམ་དག་སྟེ། དེ་སེམས་ཅན་ཐམས་ཅད་ལ་ཁྱབ་པར་ཡོད་པ་ལ་དགོངསཏེ།
ཡང་དག་རྫོགས་སངས་ཆོས་ཉིད་ཕྱིར། །སེམས་ཅན་ཁམས་ནི་གཏེར་དང་འདྲ། །ཞེས་པ་དང་།
བྱང་ཆུབ་སེམས་ཅན་ཡོངས་སུ་འཛིན། །ཅེས་པ་ལྟར་རོ། །ཅིའི་ཕྱིར་ཆོས་ཉིད་ལ་བླ་ན་མེད་
པའི་ཆོས་ཞེས་བྱ་ཞེ་ན། འགྲེལ་ཆུང་ལས། དེ་བཞིན་ཉིད་ལས་ཁྱད་པར་དུ་འཕགས་པའི་ཆོས་
མེད་པས། ཞེས་དང༌། འདིར་ཡང་དག་པའི་ཆོས་ཉིད་ནི། །འདི་ཡི་རང་བཞིན་ཡིན་པའི་ཕྱིར།།
ཞེས་དང་། ཡོན་ཏན་རང་བཞིན་དག་པ་ཡིན། །ཞེས་སོ། །ཡང་དག་པའི་ཆོས་ཉིད་
ལ་དམིགས་ནས་བསྒོམས་པས་སྟོབས་སོགས་ཀྱི་ཡོན་ཏན་འབྱུང་བའི་ཕྱིར་ཆོས་ཉིད་རང་
བཞིན་རྣམ་དག་ལ་བླ་ན་མེད་པའི་ཆོས་ཞེས་བསྟན་ཏོ། །བླ་ན་མེད་པའི་ཆོས་ཀྱིས་མི་སྟོང་
པའི་གཏན་ཚིགས་སུ། དག་པའི་ཆོས་ཉིད་ནི་འདིའི་རང་བཞིན་ཡིན་པའི་ཕྱིར་རོ། །ཞེས་སོ།
ཁམས་དེ་གང་ཟག་གང་གིས་རྟོགས་པ་བསྟན་ཟིན་ཏོ། །
ལྔ་ པ་ ཁམས་ བསྟན་པའི་ དགོས་ པ་ ལ་ གཉིས་ཏེ། མདོར་བསྟན་དང༌། རྒྱས་
བཤད་དོ། །དང་པོ་ལ་དྲི་བ་དང་། ལན་ནོ། །དང་པོ་ལ་གཉིས་ལས། དྲི་བ་དང་པོ་ནི། དེ་ལྟར་
ཁམས་དེ་འཕགས་མཆོག་གིས་ཀྱང་རྟོགས་པར་དཀའ་ན་བྱིས་པ་ལས་བརྩམས་ཏེ་བསྟན་པ་
ལ་དགོས་པ་ཅི་ཡོད་ཅེ་ན་ཞེས་པའོ། །དྲི་བ་གཉིས་པ་ནི། ཤེར་ཕྱིན་སོགས་མདོ་དེ་དང་དེར་
- 33 3 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
ཉོན་མོངས་པ་སྤྲིན་དང་འདྲ་བ་དང༌། ལས་རྨི་ལམ་དང་། སྐྱེ་བ་སྒྱུ་མ་བཞིན་དང་། དོན་དམ་
པར་ཤེས་བྱ་ཐམས་ཅད་རྣམ་པ་ཀུན་ཏུ་སྟོང་པ་ཡིན་ནོ། །ཞེས་གསུངས་ནས། ཡང་དེ་བཞིན་
གཤེགས་པའི་སྙིང་པོའི་མདོ་འདིར་རྒྱལ་བ་རྣམས་ཀྱིས་སེམས་ཅན་ལ་སངས་རྒྱས་སྙིང་
པོ་ཡོད་ཅེས་ཅི་སྟེ་གསུངས་ཞེས་པའོ། །གཉིས་པ་ལན་ལ། དྲི་བ་དང་པོའི་འན་ནི། རང་ལ་
སེམས་བསྐྱེད་སྐྱེ་བའི་གེགས་སེམས་ཞུམ་པ་དང་། གཞན་རྗེས་སུ་འཛིན་པའི་གེགས་སེམས་
ཅན་དམན་པ་ལ་བརྙས་པ་དང་། གནས་ལུགས་རྟོགས་པའི་ཤེས་རབ་ཀྱི་གེགས་ཡང་དག་ཏུ་
ཡོད་པ་མིན་པའི་དྲི་མ་ངོ་བོ་ཉིད་ཀྱིས་ཡོད་པར་འཛིན་པས་སྒྲོ་འདོགས་པ་དང་། ཡང་དག་པའི་
ཆོས་རང་བཞིན་རྣམ་དག་ཡོད་པ་ལ་སྐུར་པ་འདེབས་པ་དང་། བདག་གཞན་མཉམ་པ་ཉིད་དུ་
རྟོགས་པའི་གེགས་བདག་ཉིད་ལ་ལྷག་པར་ཆགས་པ་སྟེ། སྐྱོན་ལྔ་པོ་གང་དག་ལ་ཡོད་པ་དེ་
དག་སྤང་བའི་དོན་དུ་སེམས་ཅན་རྣམས་ལ་སྙིང་པོ་ཡོད་ཅེས་གསུངས་སོ། །དྲི་བ་གཉིས་པའི་
ལན་ནི། ཡང་དག་པའི་མཐའ་ནི་འདུས་བྱས་ཀྱི་མཚན་ཉིད་ཀྱི་རྣམ་པ་སྐྱེ་འགག་སོགས་ཐམས་
ཅད་ཀྱིས་དབེན་པ་དང་། ཀུན་རྫོབ་ཏུ་ཀུན་ནས་ཉོན་མོངས་པའི་ཉོན་མོངས་པ་དང་། ལས་ཀྱི་
ཀུན་ནས་ཉོན་མོངས་པ་དང༌། ལས་ཉོན་དེ་དག་གི་རྣམ་སྨིན་གྱི་དོན་སྐྱེ་བའི་ཀུན་ནས་ཉོན་
མོངས་པ་དང་གསུམ་པོ་ནི་སྤྲིན་ལ་སོགས་པ་བཞིན་དུ་བརྗོད་དོ། །ཇི་ལྟར་སྤྲིན་སོགས་དང་
མཚུངས་ཤེ་ན། ཉོན་མོངས་ནི་སེམས་ཀྱི་རང་བཞིན་མ་ཡིན་པ་དང༌། སེམས་རྒྱུད་ལ་ཁྱབ་པ་
དང༌། གློ་བུར་བ་ཡིན་པས་སྤྲིན་དང་འདྲ་ཞིང་། བྱ་བའི་ལས་ནི་ཆོས་ཅན། རྨི་ལམ་གྱི་ལོངས་
སྤྱོད་བཞིན་ཡིན་ཏེ། བློ་ཕྱིན་ཅི་ལོག་གིས་བསྐྱེད་པ་དང་། ཕྱིན་ཅི་ལོག་གི་དམིགས་པ་ཡིན་
པས་སོ། །ཉོན་མོངས་པ་དང་ལས་ཀྱི་རྣམ་པར་སྨིན་པའི་འབྲས་བུ་ཕུང་པོ་ནི་ཆོས་ཅན། སྒྱུམ་
དང་སྤྲུལ་པ་བཞིན་ཡིན་ཏེ་རྐྱེན་ལ་ལྟོས་པ་དང་བདེན་པར་མེད་པས་སོ། །མདོར་ན་དྲི་མ་གློ་
བུར་བ་ཡིན་པས་ཁམས་ཀྱི་རང་བཞིན་དུ་མ་ཞུགས་པར་བསྟན་པའོ། །
-3
3 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གཉིས་པ་རྒྱས་པར་བཤད་པ་ལ་མཚམས་སྦྱར་བ་དང་། དོན་དངོས་སོ། །དངཔོ་
མཚམས་སྦྱར་ བ་ནི། སྔར་ ཡུམ་ཤེར་ཕྱིན་སོགས་སུ་ཚུལ་དེ་ལྟརརྣམ་པར་བཞག་ནས།
སླར་ཡང་རྒྱུད་བླ་མའི་བརྗོད་བྱ་སྟོན་པ་དེ་བཞིན་གཤེགས་པའི་སྙིང་པོའི་མདོ་འདིར་ནི་ཉེས་པ་
ལྔ་པོ་དག་སྤང་བའི་ཕྱིར་ཁམས་ཡོད་ཅེས་བསྟན་པ་ཡིན་ནོ། །མདོ་སྔ་ཕྱི་གཉིས་ཀྱི་དགོངས་པ་
མི་འགལ་བའི་དོན་ནི། ཁམས་དང་སྟོང་ཉིད་དོན་གཅིག་པ་མ་ཡིན་ལ། རྒྱུར་བཤད་པ་ནི་
སྐྱེད་བྱེད་ཀྱི་རྒྱུ་ལ་འདོད་པ་མ་ཡིན་གྱི། སེམས་ངོ་བོ་ཉིད་ཀྱིས་མི་སྟོང་ན་རྐྱེན་གྱིས་ཁྱད་པར་དུ་
བྱར་མེད་པས་ཡོན་ཏན་མི་འབྱུང་བའི་དོན་ནོ། ། །
གཉིས་པ་དོན་དངོས་ལ་གཉིས་ཏེ། ཁམས་མ་ཐོས་པའི་ཉེས་དམིགས། ཐོས་པའི་
ཕན་ཡོན་ནོ། །དང་པོ་ལ། འདི་ལྟར་ཁམས་འདི་ནི་ཡོད་པར་མ་ཐོས་པས་བདག་ལ་རིགས་
མེད་པས་ལམ་བསྒྲུབས་ཀྱང་སངས་རྒྱས་མི་ཐོབ་ཅེས་བདག་ལ་བརྙས་པའི་ཉེས་པ་ཡིས་
སེམས་ཞུམ་པ་འགའ་ཞིག་ལ་བྱང་ཆུབ་ཀྱི་སེམས་སྐྱེ་བར་མི་འགྱུར་རོ། །ལས་དང་པོ་པ་གང་
ལ་བྱང་ཆུབ་ཀྱི་སེམས་སྐྱེས་པས་བདག་ནི་མཆོག་ཅེས་རློམ་པ་འགའ་ཞིག་ནི་བྱང་ཆུབ་ཏུ་
སེམས་མ་སྐྱེས་པ་གཞན་ལ་འདི་དག་ལ་ནི་རིགས་མེད་པའོ་ཞེས་དམན་པའི་འདུ་ཤེས་རབ་ཏུ་
འཇུག་པས་གང་ཟག་གཞན་བྱང་ཆུབ་ལ་འགོད་པའི་སྤྱོད་པ་རྗེས་སུ་མི་སྒྲུབ་བོ། །དེ་ལྟར་རང་
ལ་དམིགས་ནས་རིགས་ཡོད་པར་རློམ་ཞིང་གཞན་ལ་རྒྱུ་རིགས་མེད་པར་སེམས་པ་དེ་ལ་ནི་
ཁམས་ཀྱི་གནས་ལུགས་རྟོགས་པའི་ཡང་དག་པའི་ཤེས་པ་མི་སྐྱེ་བ་དེས་ན། དྲི་མ་རང་བཞིན་
གྱིས་ཡོད་པར་ཞེན་པས་ཡང་དག་པ་མིན་པ་འཛིན་ཅིང་དྲི་མ་རང་བཞིན་གྱིས་དག་པ་ལ་སྐུར་
པ་འདེབས་པས་ཡང་དག་པའི་དོན་རིག་པར་མི་འགྱུར་རོ། །འདིའི་འཐད་པ་ནི། སེམས་ཅན་
གྱི་སྐྱོན་དྲི་མ་དེ་ཡང་དག་ཏུ་ཡོད་པ་མ་ཡིན་ཞེས་བྱ་སྟེ། དྲི་མ་དེ་བཅོས་མ་གློ་བུར་བ་ཉིད་ཡིན་
པའི་ཕྱིར་ཏེ་གསེར་དང་གཡའ་ལྟར་སེམས་དང་འབྲལ་རུང་ཡིན་པའི་ཕྱིར། ཡོན་ཏན་དྲི་མ་
-3 4 Q -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༩
རང་བཞིན་གྱིས་དག་པ་ཡོད་དེ། སེམས་དྲི་མའི་ངོ་བོ་ཉིད་ཀྱིས་སྟོང་པའི་ཕྱིར། ཡང་ན་ཡོན་
ཏན་གྱི་དམིགས་པ་བདག་མེད་གཉིས་ནི་ཡང་དག་པར་ཡོད་དེ། བདག་གཉིས་ཀྱིས་སྟོང་པའི་
ཁམས་ཀྱི་རང་བཞིན་ཡིན་པའི་ཕྱིར། ཉེས་པ་དྲི་མ་དེའི་བདག་ཉིད་དུ་མེད་པ་ནི་ཡང་དག་པའི་
ཡོན་ཏན་ནོ། །ཡང་ན་སེམས་ཀྱི་བདག་ཉིད་དུ་མེད་པ་ནི་ཡང་དག་པ་ཞེས་བཤད་དོ། །ཡང་
དག་པ་མིན་པའི་ཉེས་པའི་དྲི་མ་རང་བཞིན་གྱིས་ཡོད་པར་འཛིན་ཅིང་ཡང་དག་ཏུ་ཡོད་པའི་
ཡོན་ཏན་གྱི་དམིགས་པའམ། རང་བཞིན་རྣམ་དག་ལ་སྐུར་པ་འདེབས་པས་ན་བློ་ལྡན་བྱང་
སེམས་སུ་རློམ་པ་དག་བདག་དང་སེམས་ཅན་གཞན་གཉིས་ཀ་སངས་རྒྱས་ཀྱི་སྙིང་པོ་ཅན་དུ་
མཚུངས་པར་མཐོང་བར་མི་འགྱུར་ཞིང་། གཞན་ཕན་བདེ་དང་ཕྲད་འདོད་ཀྱི་བྱམས་པ་ཐོབ་
པར་མི་འགྱུར་རོ། །
གཉིས་པ་ཁམས་ཐོས་པའི་ཕན་ཡོན་བསྟན་པ་ནི། ཁམས་ཡོད་པར་བཤད་པའི་
དགོས་པ་འདི་ལྟར། ཁམས་ཡོད་པ་དེ་ནི་ཐོས་པ་ལས་རང་ལ་རིགས་ཡོད་པར་ཤེས་ཏེ་བྱང་
ཆུབ་ཐོབ་པར་སྤྲོ་བ་དང་། གཞན་ལ་རིགས་ཡོད་པར་ཤེས་ནས་སྟོན་པ་བཞིན་དུ་གུས་པ་སྐྱེ་བ་
དང༌། བདག་མེད་རྟོགས་པའི་ཤེས་རབ་དང་། སེམས་ཅན་ཐམས་ཅད་དེ་བཞིན་གཤེགས་
པའི་སྙིང་པོ་ཅན་དུ་མཐོང་བའི་ཡེ་ཤེས་དང་། བདག་གཞན་མཉམ་པར་ཤེས་པས་བྱམས་པ་
ཆེན་པོ་སྐྱེའོ། །དེ་ལྟར་ཆོས་ལྔ་པོ་སྐྱེ་བའི་ཕྱིར། རྒྱུ་དེ་ལས་རང་ལ་བརྙས་པའི་ཁ་ན་མ་ཐོབ་
མེད་པ་དང་། གཞན་ལ་མི་བརྙས་ཤིང་སྟོན་པ་དང་མཚུངས་པར་བལྟ་བ་དང་། སྐྱོན་མེད་ཅིང་
ཡོན་ཏན་དང་ལྡན་པར་བལྟ་བ་དང་། བདག་དང་སེམས་ཅན་གཞན་བདེ་གཤེགས་སྙིང་པོ་
ཡོད་པར་མཚུངས་པར་རྟོགས་པར་བྱས་ཏེ་མཐར་སངས་རྒྱས་ཉིད་ནི་མྱུར་དུ་ཐོབ་བོ། ཁམས་
ཀྱི་ལེའུ་བསྟན་ཟིན་ཏོ། །། །
༈ གཉིས་པ་དག་པའི་རྐྱེན་བྱང་ཆུབ་ལ་གཉིས་ཏེ། མདོར་བསྟན་པ་དང་། རྒྱས་
- 3 4 ] -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བཤད་པའོ། །དང་པོ་ནི། དག་པ་གཉིས་ལྡན་གྱི་བྱང་ཆུབ་ནི་ངོ་བོའོ། །མཉམ་རྗེས་ཀྱི་ཡེ་
ཤེས་ནི་ཐོབ་པར་བྱེད་པའི་རྒྱུའོ། །སྒྲིབ་པ་དང་བྲལ་བའི་ཆ་ནི་འབྲས་བུའོ། །རངགཞན་གྱི་
དོན་སྒྲུབ་པ་ནི་ལས་སོ། །དེའི་རྟེན་ཡོན་ཏན་དང་ལྡན་པ་ནི་ལྡན་པའོ། །ཟབ་མོ་ཆོས་སྐུ་དང་།
རྒྱ་ཆེན་པོ་ལོངས་སྐུ་དང་། བདག་ཉིད་ཆེན་པོ་སྤྲུལ་སྐུ་དང་གསུམ་པོ་ནི་དབྱེ་བའི་འཇུག་པའོ།།
སྐུ་གསུམ་དང་ལྡན་པའི་བྱང་ཆུབ་དེ་ཡང་འཁོར་བ་ཇི་སྲིད་པའི་དུས་སུ་གནས་པ་ནི་རྟག་པའོ།།
ཆོས་ཉིད་ཇི་ལྟ་བའི་རང་བཞིན་ཉིད་ཡིན་པས་སངས་རྒྱས་ལས་གཞན་གྱིས་བསམ་གྱིས་མི་
ཁྱབ་པ་ནི་བསམ་གྱིས་མི་ཁྱབ་པ་ཉིད་ཀྱིས་ཏེ། དོན་བརྒྱད་པོ་དེའི་སྒོ་ནས་སངས་རྒྱས་ཀྱིས་
རྣམ་པར་བཞག་གོ །
གཉིས་པ་རྒྱས་པར་བཤད་པ་ལ་སྡོམ་ཚིག་གིས་བསྟན་པ་ལྟར་དོན་བརྒྱད་ལས།
དང་པོ་ངོ་བོ་དང་རྒྱུའི་དོན་ལྷན་ཅིག་ཏུ་བསྟན་པ་ལ་གཉིས་ཏེ། མདོར་བསྟན་དང་། རྒྱས་
བཤད་དོ། །དང་པོ་ངོ་བོ་ལ་ཡེ་ཤེས་དང༌། སྤངས་པ་དང་། ཡོན་ཏན་དང་། སྒྲིབ་པ་མེད་པ་སྟེ།
བཞི་པོ་རིམ་པ་བཞིན་དུ་ཡུལ་རང་བཞིན་འོད་གསལ་ཞེས་བརྗོད་པ་གང་ཡིན་པ་དེ་ལ་ཡུལ་
ཅན་ཡེ་ཤེས་ཉི་མ་བཞིན་དུ་གྱུར་པ་ལ་མཁྱེན་པ་རྒྱས་པ་ཞེས་བཤད་པ་དང་། རང་བཞིན་དག་
པ་འོད་གསལ་ཞེས་བརྗོད་པ་གང་ཡིན་པ་སྟེ། གློ་བུར་གྱི་དྲི་མ་དག་པས་མཁའ་བཞིན་དུ་གྱུར་
པ་ལདྲི་མ་སྤངས་པ་དང་གཉིས་པོ་ལ་སངས་རྒྱས་ཞེས་བྱའོ། །རྟེན་རང་བཞིན་འོད་གསལ་
ཞེས་བརྗོད་པ་དེ་ལ་བརྟེན་པའི་དྲི་མེད་སངས་རྒྱས་ཡོན་ཏན་ཀུན་ལྡན་རྟག་བརྟན་གཡུང་དྲུང་
སངས་རྒྱས་ཉིད་དང་། རང་བཞིན་འོད་གསལ་གློ་བུར་གྱི་དྲི་མ་ཉོན་མོངས་པ་དང་ཤེས་བྱའི་
སྒྲིབ་པ་སྤྲིན་ཚོགས་སྟུག་པོ་ལྟ་བུ་ཡིས་བསྒྲིབས་པར་གྱུར་པའི་དྲི་མེད་དོ། །རྒྱུ་གང་ལས་ཐོབ་
ཅེ་ན། བྱང་ཆུབ་དེ་ནི་མཉམ་གཞག་ཆོས་ཐམས་ཅད་ལ་རྣམ་པར་མི་རྟོག་པའི་ཡེ་ཤེས་དང་།
རྗེས་ཐོབ་ཤེས་བྱརྣམ་པར་འབྱེད་པའི་ཡེ་ཤེས་དག་ལ་བརྟེན་ནས་འཐོབ་བོ། ། །
-3 4 2 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༩
གཉིས་པ་རྒྱས་པར་བཤད་པ་ལ་ངོ་བོའི་དོན་ལ་བཞི་ལས། ཡེ་ཤེས་ནི་སངས་རྒྱས་
ཉིད་ཅེས་བརྗོད་པ་ནི་ཡོན་ཏན་དང་དབྱེར་མེད་པས་རབ་ཏུ་ཕྱེ་བ་ཉི་མ་བཞིན་ཏེ་ཡེ་ཤེས་ཀྱི་
མཚན་ཉིད་དོ། །སྤངས་པ་ནི་གློ་བུར་གྱི་དྲི་མ་དག་པའི་ཆོས་ཀྱིས་རབ་ཏུ་ཕྱེ་བ་ནམ་མཁའ་
བཞིན་ཏེ་སྤངས་པ་གཉིས་ཀྱི་མཚན་ཉིད་དོ། །ཡོན་ཏན་ནི་གདོད་ནས་དག་པས་འོད་གསལ་
ཞིང་རྒྱུ་རྐྱེན་གྱིས་བྱས་པ་མིན་པའི་ཆོས་ཉིད་དག་པ་གཉིས་ལྡན་དང་དབྱེར་མེད་པར་འཇུག་པ་
ཅན་གངྒཱའི་ཀླུང་གི་རྡུལ་ལས་འདས་པའི་སངས་རྒྱས་ཀྱི་ཆོས་རྣམས་ཀུན་དང་ལྡན་པ་ཉིད་དོ།།
བཞི་པ་སྒྲིབ་པ་མེད་པ་ནི། དྲི་མ་སེམས་ཀྱི་ཆོས་ཉིད་ལ་རང་བཞིན་གྱིས་མ་གྲུབ་པ་དང་།
སེམས་རྒྱུད་ལ་ཁྱབ་པ་དང༌། གློ་བུར་བ་སྟེ་སེམས་དང་འབྲལ་རུང་ཡིན་པ་ཉིད་ཀྱིས་ཉོན་
མོངས་པ་དང་ཤེས་བྱའི་སྒྲིབ་པ་མདོར་བསྟན་དེར་སྤྲིན་དང་འདྲ་བར་བརྗོད་དེ། སྤྲིནནམ་
མཁའི་རང་བཞིན་དུ་མ་གྲུབ་པ་དང༌། ནམ་མཁའ་ལ་ཁྱབ་པ་དང་། གློ་བུརབ་འབྲལ་རུང་དུ་
བྱུང་བས་སོ། །ཐོབ་བྱེད་ཀྱི་རྒྱུ་བཤད་པ་ལ། སྒྲིབ་པ་གཉིས་པོ་དང་བྲལ་བའི་རྒྱུདེན་ཡེ་ཤེས་
གཉིས་ཡིནཏེ། ཡེ་ཤེས་གཉིས་པོ་ནི་རིམ་པ་ལྟར་མཉམ་གཞག་རྣམ་པར་མི་རྟོག་པ་དང་།
དེའི་རྗེས་ཐོབ་ཇི་སྙེད་པའི་ཡུལ་ཅན་དེ་གཉིས་སུ་འདོད་དོ། །འབྲས་བུའི་དོན་ལ་གཉིས་ཏེ།
མདོར་བསྟན་པ་དང༌། རྒྱས་པར་བཤད་པའོ། །དང་པོ་ལ་གསུམ་སྟེ། ཉོན་སྒྲིབ་ལས་གྲོལ་
བའི་བྲལ་འབྲས། ཤེས་སྒྲིབ་ལས་གྲོལ་བའི་བྲལ་འབྲས། དེ་གཉིས་རྒྱུ་གང་ལས་ཐོབ་པར་
བསྟན་པའོ། །དང་པོ་ལ་ཉོན་མོངས་པ་འདོད་ཆགས་ཀྱི་དྲི་མ་དག་ལས་གྲོལ་བའི་ཡོན་ཏན་
དང་ལྡན་པ་ནི། དྲི་མ་མེད་པའི་ཆུ་དང་ལྡན་ཞིང་རིམ་གྱིས་རྒྱས་པའི་པདྨས་ཁེབས་པའི་མཚོ་
བཞིན་ནོ། །ཞེ་སྡང་གི་དྲི་མ་དག་ལས་གྲོལ་བའི་ཡོན་ཏན་དང་ལྡན་པ་ནི། ཉོན་མོངས་པ་ཞེ་
སྡང་གི་དྲི་མ་མེད་པའི་བྱམས་བརྩེའི་འོད་ཟེར་གྱི་ཡོནཏན་དང་ལྡན་པའི་ཕྱིར། སྒྲ་གཅན་གྱི་ཁ་
ནས་ཐར་པའི་ཟླ་བ་ཉ་བ་ལྟ་བུ་དང་། ཉོན་མོངས་པ་གཏི་མུག་གི་དྲི་མ་དག་ལས་གྲོལ་བའི་
- 34 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོན་ཏན་དང་ལྡན་པ་ནི། གཏི་མུག་གི་དྲི་མ་མེད་པའི་ཡེ་ཤེས་ཀྱི་འོད་ཟེར་གྱི་སྣང་བ་དང་ལྡན་
པ་དེ་ཉིད་ཀྱི་ཕྱིར། སྤྲིན་གྱི་ཚོགས་ལས་གྲོལ་བའི་ཉི་མ་ལྟ་བུའོ། །གཉིས་པ་ནི། ཐུབ་པ་ཁྱུ་
མཆོག་སངས་རྒྱས་དང་སྦྲང་རྩི་དང་འབུའི་སྙིང་པོདང་རིན་ཆེན་གསེར་དང་གཏེར་དང་ལྗོན་པ་
བཞིན་དང་དྲི་མ་མེད་པའི་རིན་པོ་ཆེ་ལས་བྱས་པའི་བདེ་གཤེགས་ཀྱི་སྐུ་དང་སའི་བདག་པོ་
དང་གསེར་གྱི་གཟུགསསྒྲིབ་བྱེད་ལས་གྲོལ་བདང་འདྲ་བ་ནི་རྒྱལ་བ་ཉིད་ཀྱི་སྤངས་པ་སོགས་
དགུའོ། །གསུམ་པ་ནི།ཆུ་དང་ལྡན་པའི་མཚོ་ལ་སོགས་པ་ཁྱད་ཆོས་གསུམ་ལྡན་བཞིན་དུ་
འདོད་ཆགས་སོགས་གློ་བུར་གྱི་ཉོན་མོངས་པ་གསུམ་དག་ནས་བསམ་གཏན་སོགས་གཉེན་
པོ་གསུམ་ཐོབ་པ་ནི། མདོར་ན་མཉམ་གཞག་རྣམ་པར་མི་རྟོག་པའི་ཡེ་ཤེས་ཀྱིས་བྲལ་བའི་
འབྲས་བུ་ཡིན་པར་རབ་ཏུ་བརྗོད་དོ། །ཤེས་སྒྲིབ་སྤངས་ནས་ཡོན་ཏན་གྱི་རྣམ་པ་ཀུན་གྱི་
མཆོག་དང་ལྡན་པའི་སངས་རྒྱས་ཀྱི་སྐུ་ངེས་པར་ཐོབ་པ་དེ་ནི་རྗེས་ལ་ཐོབ་པའི་ཡེ་ཤེས་ཀྱི་
འབྲས་བུ་ཡིན་པར་བསྟན་ཏོ། །
གཉིས་པ་རྒྱས་པར་བཤད་པ་ལ་གཉིས་ཏེ། རྣམ་གྲོལ་གྱི་ཆོས་མཐུན་བསྟན་པ་དང་།
ཡོན་ཏན་གྱི་ཆོས་མཐུན་བསྟན་པའོ། །དང་པོ་ནི། འདོད་ཆགས་ཀྱི་སྒྲིབ་པ་ལས་གྲོལ་བའི་
བྲལ་འབྲས་དེ་ཆོས་ཅན། ཆུ་ཡོངས་སུ་དག་པའི་རྫིང་དང་མཚུངས་པ་ཡིན་ཏེ། ཆུ་དྲི་མ་མེད་པ་
ལྟར་འདོད་ཆགས་ཀྱི་རྡུལ་སྤངས་པའི་ཕྱིར་དང་། པདྨ་ལ་ཆུ་འབེབས་པ་ལྟར་གདུལ་བྱའི་པདྨ་
ལ་བསམ་གཏན་གྱི་ཆུ་འབབ་པའི་ཕྱིར། ཞེ་སྡང་གི་སྒྲིབ་པ་ལས་གྲོལ་བའི་བྲལ་འབྲསདེ་ཆོས་
ཅན། དྲི་མ་མེད་པའི་ཟླ་བ་ཉ་བ་གཟའ་ལས་ཐར་ནས་བསིལ་ཟེར་གྱིས་ཁྱབ་པར་བྱེད་པ་
བཞིན་ཡིན་ཏེ། ཞེ་སྡང་གི་སྒྲ་གཅན་ལས་གྲོལ་བའི་སྙིང་རྗེ་དང་བྱམས་པ་ཆེན་པོའི་འོད་ཟེར་
གྱིས་འགྲོ་བ་ཐམས་ཅད་ལ་ཁྱབ་པའི་ཕྱིར། གཏི་མུག་གི་སྒྲིབ་པ་ལས་གྲོལ་བའི་སངས་རྒྱས་དེ་
ནི་ཆོས་ཅན། དྲི་མ་མེད་པའི་ཉི་མ་སྤྲིན་ལས་གྲོལ་བས་མུན་པ་སེལ་བར་བྱེད་པ་བཞིན་ཡིནཏེ།
-3 4 4 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
གཏི་མུག་གི་སྤྲིན་གྱི་ཚོགས་ལས་རྣམ་པར་གྲོལ་བའི་ཡེ་ཤེས་ཀྱི་འོད་ཟེར་གྱིས་འགྲོ་བར་
གནས་པའི་མི་ཤེས་པའི་མུན་པ་སེལ་བའི་ཕྱིར། གཉིས་པ་ཡོན་ཏན་གྱི་ཆོས་མཐུན་བསྟན་པ་
ནི༔ སངས་རྒྱས་ཀྱི་སྤངས་རྟོགས་ཆོས་ཅན། བདེ་གཤེགས་དང་ཆོས་མཚུངས་ཏེ། དཔེ་ལས་
འདས་པས་གཞན་དང་མི་མཉམ་པ་སངས་རྒྱས་ཉིད་དང་མཉམ་པའི་ཆོས་ཡིན་པའི་ཕྱིར།
ཟབ་མོ་སྟོན་པའི་གསུང་རབ་ཆོས་ཅན། སྦྲང་རྩི་དང་ཆོས་མཚུངས་ཏེ། གཞན་ལ་དམ་པའི་
ཆོས་ཟབ་མོའི་རོ་སྦྱིན་པར་མཛད་པའི་ཕྱིར། རྒྱ་ཆེན་པོ་སྟོན་པའི་གསུང་རབ་ཆོས་ཅན། སྙིང་
པོ་དང་ཆོས་མཚུངས་ཏེ། ཐོགས་པའི་སྒྲིབ་པའི་ཤུན་པ་དང་བྲལ་བའི་ཕྱིར། དག་པ་གཉིས་
ལྡན་གྱི་དེ་བཞིན་ཉིད་ཆོས་ཅན། གཡའ་དག་པའི་གསེར་དང་ཆོས་མཚུངས་ཏེ། རང་བཞིན་
གྱིས་དྲི་མ་མེད་པ་དང་གློ་བུར་གྱི་དྲི་མས་དག་པའི་ཕྱིར། རང་བཞིན་དུ་གནས་པའི་རིགས་
ལས་ཐོབ་པའི་ཆོས་སྐུ་ཆོས་ཅན། གཏེར་གྱིས་ནོར་སྟེར་བ་དང་ཆོས་མཚུངསཏེ། ཡོནཏན་གྱི་
རྫས་ཀྱིས་གཞན་གྱི་དབུལ་བ་སེལ་བར་བྱེད་པའི་ཕྱིར། སྒྲུབ་པའི་རིགས་ལས་ཐོབ་པའི་
གཟུགས་སྐུ་གཉིས་ཆོས་ཅན། ལྡན་པས་འབྲས་བུ་སྟེར་བ་དང་ཆོས་མཚུངས་ཏེ། རྣམགྲོལ་གྱི་
འབྲས་བུ་འབྱིན་པར་བྱེད་པའི་ཕྱིར། རང་བཞིན་གནས་རིགས་ཀྱི་འབྲས་བུ་ཆོས་སྐུ་དེནི་ཆོས་
ཅན། རིན་པོ་ཆེའི་སྐུ་དང་ཆོས་མཚུངས་ཏེ། རིན་པོ་ཆེ་ལྟ་བུའི་རྟོགས་པའི་ཆོས་ཀྱི་སྐུཡིན་པའི་
ཕྱིར། ལོངས་སྤྱོད་རྫོགས་པའི་སྐུ་ཆོས་ཅན། རྒྱལ་པོ་དང་ཆོས་མཚུངསཏེ། རྐང་གཉིསརྣམས་
ཀྱི་བདག་པོ་མཆོག་ཏུ་གྱུར་པའི་ཕྱིར། སྤྲུལ་པའི་སྐུ་ནི་ཆོས་ཅན། གསེར་ལས་བྱས་པའི་
གཟུགས་བཞིན་དུ་འདོད་དེ། ཡོན་ཏན་རིན་པོ་ཆེ་ལས་གྲུབ་ཅིང་ལོངས་སྐུའི་གཟུགས་ཀྱི་རྣམ་
པར་སྣང་བའི་ཕྱིར། སྔ་མ་ནི་ཡོན་ཏན་གྱི་ལྡོག་པ་ནས་དཔེ་དོན་སྦྱར་ལ། ཕྱི་མ་གསུམནི་ཡོན་
ཏན་ཅན་གྱི་ལྡོག་པ་ནས་དཔེ་དོན་སྦྱར་རོ། །དཔེ་དོན་འདི་རྣམས་སངས་རྒྱས་ཁོ་ན་དང་སྐུ་
གསུམ་ཁོ་ན་ལ་སྦྱར་བ་ནི་སྔར་ཁམས་ཀྱི་ལེའུའི་སྐབས་སུ་དཔེ་དགུ་དང་དོན་དགུ་སྦྱར་བ་དང་
- 3 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགལ་ཞིང་། སྐུ་གསུམ་ཁོ་ན་ལ་སྦྱོར་བ་ལན་ཆོས་མཐུན་བཤད་པ་ལ་དགོས་པ་ཡང་མེདདོ། ། །
ལས་ཀྱི་དོན་ལ་གཉིསཏེ། མདོར་བསྟན་དང་། རྒྱས་བཤདདོ། །དང་པོ་ལ་གཉིས་
ཏེ༑ རང་དོན་བསྟན་པ་དང་། གཞན་དོན་བསྟན་པའོ། །དང་པོ་ནི། རྣམ་པར་གྲོལ་བའི་སྐུ་དེ་
ཟག་པ་མེད་པའི་སྤངས་པའོ། །ཆོས་སྐུ་ནི་ཁྱབ་པ་སྟེ་ཡེ་ཤེས་སོ། །དེ་གཉིས་ཀའི་ཡོན་ཏན་ནི་
འཇིག་མེད་ཆོས་ཅན་ཞེས་པའོ། །དེ་བཤད་པ་ནི། བརྟན་པ་དང་ཞི་བ་དང་རྟག་པ་དང་འཕོ་བ་
མེད་པའོ། །གཉིས་པ་གཞན་དོན་ནི། གཞན་རྒྱུད་ཀྱི་ཕྲིན་ལས་ཀྱི་གནས་ཡིནནོ། །ཞེས་པའོ།།
གཞན་དོན་གྱི་རྟེན་བྱེད་པའི་ཚུལ་ཇི་ལྟ་བུ་ཞེ་ན། ནམ་མཁའ་རང་གི་ངོ་བོ་དོན་བྱེད་པ་མ་ཡིན་
ཡངགཟུགས་མཐོང་བ་སོགས་ཀྱི་གོ་འབྱེད་པ་བཞིན་དུ། དེ་བཞིན་གཤེགས་པ་ཡང་ཀུན་རྫོབ་
ཏུ་དམ་པ་བྱང་སེམས་ཀྱི་དབང་པོ་དྲུག་གི་དོན་ཏེ། ཡུལ་ཉམས་སུ་མྱོང་བའི་རྒྱུ་ཡིན་ནོ། །ཇི་
ལྟར་རྒྱུ་བྱེད་པའི་ཚུལ་བཤད་པ་ནི། བྷུ་ཏིའི་སྒྲ་འབྱུང་མེད་དང་དབང་འབྱོར་གཉིས་ལ་འཇུག་
པ་ལས་འདིར་དབང་འབྱོར་ཏེ་དབང་འབྱོར་པའི་གཟུགས་ཀྱི་དོན་ལ་ལྟ་བ་དང་། ཐེག་ཆེན་གྱི་
ཆོས་ཀྱི་གཏམ་བཟང་པོ་གཙང་མ་ཉན་པ་དང་། བདེ་བར་གཤེགས་པའི་ཚུལ་ཁྲིམས་ཀྱི་དྲི་
མཆོག་སྣོམ་པ་དང་། འཕགས་པ་ཆེན་པོའི་ལོངས་སྤྱད་བྱ་དམ་པའི་ཆོས་ཀྱི་བདུད་རྩིའི་རོ་མྱོང་
བ་དང༌། ཏིང་ངེ་འཛིན་གྱི་མཐུ་ལས་ཐོབ་པའི་ཤིན་ཏུ་སྦྱངས་པ་ལས་བྱུང་པའི་རེག་བྱའི་བདེ་བ་
ཉམས་སུ་མྱོང་བ་དང་། རང་གི་ངོ་བོ་ཉིད་ཀྱིས་ཟབ་པའི་ཆོས་ཀྱི་ཚུལ་རྟོགས་པའི་རྒྱུར་གྱུར་པ་
ཡིན་ལ། འོན་ཀྱང་དོན་དམ་དཔྱོད་བྱེད་ཀྱི་རིགས་པས་ཞིབ་མོར་བསམས་པ་ན། དོན་དམ་
པའི་བདེ་བ་སྦྱིན་པར་མཛད་པའི་དེ་བཞིན་གཤེགས་པ་ནི་ནམ་མཁའ་བཞིན་དུ་འབྲས་བུ་
བསྐྱེད་པའི་རྒྱུ་མཚན་རྣམས་དང་བྲལ་བ་ཡིན་ནོ། །གཉིས་པ་རྒྱས་པར་བཤད་པ་འགཉིསཏེ།
ལས་དང་བྱེད་པ་པོ་སྦྱར་བ་དང་། ལས་གཉིས་པོ་སོ་སོར་བཤད་པའོ། །དང་པོན། མདོརན་
སྐུ་གཉིས་ཀྱིས་རང་གཞན་གྱི་དོན་གཉིས་བྱེད་པ་འདི་ནི་མཉམ་རྗེས་ཀྱི་ཡེ་ཤེས་གཉིས་པོའི་
- 3 4 6 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༤
ལས་སུ་ཤེས་པར་བྱ་སྟེ། སྐུ་གཉིས་ཡོད་པ་ལས་རྣམ་པར་གྲོལ་བའི་སྐུན་མཉམ་གཞག་གིས་
ཉོན་སྒྲིབ་སྤངས་པས་རྫོགས་པ་དང༌། ཆོས་ཀྱི་སྐུ་ནི་རྗེས་ཐོབ་ཀྱིས་ཤེས་སྒྲིབ་སྤངས་པས་
ཡོངས་སུ་སྦྱང་བ་བྱས་པའོ། །
རང་དོན་གྱི་ལས་ནི་སོ་སོར་རྣམ་པ་གཉིས་ཏེ། རྣམ་པར་གྲོལ་བའི་སྐུ་དང་། ཆོས་
ཀྱི་སྐུ་དག་གོ །ཐུན་མོང་དུ་རྣམ་པ་གཅིག་ཏུ་ཤེས་པར་བྱ་སྟེ། དེ་ལ་དང་པོ་རྣམ་པར་གྲོལ་བའི་
སྐུ་ནི་སྤངས་པ་ཡིན་ཏེ། ཟག་པ་མེད་པའི་ཕྱིར། ཆོས་སྐུ་ནི་ཆོས་ཅན། ཡེ་ཤེས་ཡིན་ཏེ། ཁྱབ་
པའི་ཕྱིར། ཐུན་མོང་གི་གཅིག་པོ་གང་ཞེ་ན་འདུས་མ་བྱས་ཕྱིར་ཞེས་པའོ། །སྐུ་དེ་གཉིས་ཆོས་
ཅན། གཞན་དོན་གྱི་ལས་ཅན་ཡིན་ཏེ། གཞན་དོན་གྱི་ཡོན་ཏན་གྱི་གནས་ཉིད་ཀྱི་ཕྱིར་རོ། །
གཉིས་པ་ལས་གཉིས་སོ་སོར་བཤད་པ་ལ་གཉིས་ཏེ། རང་དོན་གྱི་ལས་བཤད་པ་དང་།
གཞན་དོན་གྱི་ལས་བཤད་པའོ། །དང་པོ་ནི། རྣམ་གྲོལ་གྱི་སྐུ་ཆོས་ཅན། ཟག་པ་མེད་པ་ཡིན་
ཏེ༑ ཉོན་མོངས་བག་ཆགས་དང་བཅས་པ་རྣམས་འགགས་པའི་ཕྱིར། ཡེ་ཤེས་ཏེ་ཆོས་ཀྱི་སྐུ་
ཆོས་ཅན། ཤེས་བྱ་ཀུན་ལ་ཁྱབ་པ་ཉིད་དུ་འདོད་དེ། ཇི་ལྟ་བ་མཁྱེན་པས་གས་པ་མེདཅིང་།
ཇི་སྙེད་པ་མཁྱེན་པས་ཐོགས་པ་མེད་པའི་ཕྱིར། འདུས་མ་བྱས་གང་ཞེ་ན། སྐུགཉིས་ཆོས་
ཅན། འདུས་མ་བྱས་ཡིནཏེ། གཏན་དུ་འཇིག་པ་མེད་པའི་རང་བཞིན་ཡིན་པའི་ཕྱིར། འཇིག་
མེད་ཉིད་ནི་ཞེས་པ་ནི་མདོར་བསྟན་པ་ཡིན་ལ། བརྟན་པ་དང་ཞི་བ་སོགས་ཀྱིས་ནི་དེ་བཤད་
པ་ཡིན་ནོ། །དེ་ལ་འཇིག་མེད་ཀྱི་བཟློག་ཕྱོགས་འཇིག་པ་ནི་རྣམ་པ་བཞིར་ཤེས་པར་བྱ་སྟེ།
རིམ་པ་ལྟར་བརྟན་སོགས་བཞི་པོ་དག་ལས་བཟློག་པའི་ཕྱིར་རོ། །བཞི་པོ་གང་ཞེན། ཟག་
མེད་ཀྱི་ལས་ཀྱི་རྣམ་པར་སྨིན་པའི་མྱགས་པ་དང༌། མ་རིག་བག་ཆགས་ཀྱི་སའི་རྣམ་པར་
འགྱུར་བའི་ནད་དང༌། ཡིད་ཀྱི་རང་བཞིན་གྱི་ལུས་སྔ་མ་ཆད་ནས་ཕྱི་མ་གཞན་དང་གཞན་སྐྱེ་
བ་དང་། བསམ་གྱིས་མི་ཁྱབ་པར་བསྒྱུར་བ་ཡི་འཆི་འཕོའོ། །བཞི་པོ་དེ་མེད་པའི་ཕྱིར་ན་རིམ་
- 3 4 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ལྟར་བརྟན་པ་དང་ཞི་བ་དང་རྟག་པ་དང་འཕོ་བ་མེད་པར་ཤེས་པར་བྱའོ། །རང་དོན་གྱི་
ལས་བསྟན་ཟིན་ཏོ། །
གཉིས་པ་གཞན་དོན་གྱི་ལས་ལ་གཉིས་ཏེ། མདོར་བསྟན་པ་དང་། རྒྱས་པར་
བཤད་པའོ། །དང་པོ་ནི། དྲི་མ་མེད་པའི་རྣམ་གྲོལ་གྱི་སྐུ་དང་ཡེ་ཤེས་ཆོས་ཀྱི་སྐུ་གཉིས་པོ་དེ་
ཆོས་ཅན། གནས་ཞེས་བསྟན་ཏེ། གཞན་རྒྱུད་ཀྱི་དཀར་པོའི་ཆོས་ཀྱི་རྟེན་ཡིན་པའི་ཕྱིར།
གཉིས་པ་རྒྱས་པར་བཤད་པ་ནི། ཇི་ལྟར་སྐྱེད་བྱེད་ཀྱི་རྒྱུ་མིན་པའི་ནམ་མཁའ་ནི་གཟུགས་
མཐོང་བ་དང་སྒྲ་དང་དྲི་དང་རོ་དང་རེག་བྱ་དང་ཆོས་རྣམས་ཀྱི་ཐོས་པ་ལ་སོགས་པའི་རྒྱུ་ཡིན་
པ་ལྟར། དེ་བཞིན་དུ་རྣམ་གྲོལ་དང་ཆོས་ཀྱི་སྐུ་གཉིས་འབད་རྩོལ་གྱིས་སྒྲིམ་པ་མེད་པའི་སྦྱོར་
བས་བརྟན་པ་བྱང་སེམསརྣམས་ཀྱི་དབང་པོ་དྲུག་གིས་དེའི་དོན་དྲུག་ལགནས་པར་གྱུར་པའི་
ཟག་པ་མེད་པའི་ཡོན་ཏན་དག་སྐྱེ་བའིགོ་འབྱེད་ཀྱི་རྒྱུ་ཡིན་ནོ། །འདིར་རྣམ་གྲོལ་གྱི་སྐུ་ལ་རང་
དོན་དང་ཆོས་སྐུ་ལ་གཞན་དོན་དུ་འཆད་པ་དང་། འདིར་བཤད་པའི་སྐུ་གཉིས་གཟུགས་སྐུ་
གཉིས་ལ་འཆད་པ་ནི་གཞུང་གི་དོན་མ་ཡིན་ནོ། །འོ་ན་ཇི་ལྟར་འཆད་པར་བྱ་སྙམན། འོག་
ནས་ལྡན་པའི་སྐབས་སུ་འཆད་པ་ལྟར་རྣམ་གྲོལ་དང་ཆོས་ཀྱི་སྐུ་གཉིས་ཀྱིས་རང་དོན་བསྟན་
པར་ཤེས་པར་བྱ་སྟེ། མདོ་དགོངས་པ་ངེས་འགྲེལ་སོགས་སུ། རྣམ་པར་གྲོལ་བའི་ལས་ཀྱིས་
ནི་དེ་བཞིན་གཤེགས་པ་རྣམས་ཉན་ཐོས་དང་མཚུངས་ཤིང་མཉམ་མོ། །ཆོས་ཀྱི་སྐུས་ནི་ཁྱད་
པར་འཕགས་ཞེས་གསུངས་པ་ལྟར། ཉོན་སྒྲིབ་སྤངས་པ་རྣམ་གྲོལ་གྱི་སྐུ་དང་། ཤེས་སྒྲིབ་
སྤངས་པ་ཆོས་ཀྱི་སྐུ་ཡིན་ནོ། །ལྡན་པའི་དོན་ལ་གཉིས་ཏེ། མདོར་བསྟན་པ་དང་། རྒྱས་པར་
བཤད་པའོ། །དང་པོ་ནི། སངས་རྒྱས་ལ་ལྡན་པའི་ཡོནཏནནི་བསམ་དུ་མེད་པ་དང་། རྟག་པ་
དང་། བརྟན་པ་དང་། ཞི་བ་དང་། གཡུང་དྲུང་དང་། རབ་ཏུ་ཞི་བདང་། ཁྱབ་པ་དང་། རྟོག་པ་
དང་བྲལ་བ་ནམ་མཁའ་བཞིན་དང་། ཆགས་པ་མེད་པ་དང་། ཀུན་ཏུ་ཐོགས་པ་མེད་པ་དང་།
- 3 4 8 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༦
རྩུབ་པའི་རེག་བྱ་སྤངས་པ་དང་། བལྟར་མེད་པ་དང༌། བཟུང་དུ་མེད་པ་དང་། དགེ་བ་དང་།
དྲི་མ་མེད་པ་སྟེ་སངས་རྒྱས་ཀྱི་ཡོན་ཏན་བཅོ་ལྔའོ། ། །
གཉིས་པ་རྒྱས་པར་བཤད་པ་ལ་གཉིས་ཏེ། རྟེན་གྱི་སྒོ་ནས་མདོར་བསྟན་པ་དང་།
ཡོན་ཏན་བཅོ་ལྔ་སོ་སོར་བཤད་པའོ། །དང་པོ་ནི། སྔར་བཤད་པའི་རྣམ་གྲོལ་གྱི་སྐུ་དང་ཆོས་
ཀྱི་སྐུ་དེ་དག་གིས་རང་དང་གཞན་གྱི་དོན་གཉིས་ཀ་བྱེད་པར་བསྟན་ཏོ། །རང་དང་གཞན་གྱི་
དོན་གྱི་རྟེན་སྐུ་གཉིས་པོ་དེ་ལ་ནི་བསམ་གྱིས་མི་ཁྱབ་པ་ལ་སོགས་པའི་ཡོན་ཏན་བཅོ་ལྔ་ལྡན་
ནོ༑ ་གཉིས་པ་ལ་ལྔ་སྟེ། ཟབ་པའི་ཡོན་ཏན། རྟོག་པའི་ཡོན་ཏན། བདེ་བའི་ཡོན་ཏན། ཡེ་
ཤེས་ཀྱི་ཡོན་ཏན། སྤངས་པའི་ཡོན་ཏན་ནོ། །དང་པོ་ལ་གཉིས་ཏེ། སྤྱིར་བསྟན་པ་དང་། ཟབ་
པའི་ཚུལ་བཤད་པའོ། །དང་པོ་ནི། ཐམས་ཅད་མཁྱེན་པའི་ཡེ་ཤེས་ཀྱི་ཡུལ་སངས་རྒྱས་ཀྱི་
ཆོས་ཀྱི་སྐུ་ནི་ཆོས་ཅན། ཡེ་ཤེས་ཀྱི་ལུས་ཅན་འཕགས་པ་རྣམས་ཀྱིས་ཀྱང་བསམ་གྱིས་མི་
ཁྱབ་པར་རྟོགས་པར་བྱ་སྟེ། ཐོས་པའི་ཤེས་རབ་སོགས་གསུམ་གྱི་ཡུལ་མིན་པའི་ཕྱིར། ཡང་
ན་སངས་རྒྱས་ཀྱི་ཡེ་ཤེས་ནི་ལུས་ཅན་རྣམས་ཀྱིས་བསམ་གྱིས་མི་ཁྱབ་སྟེ་ཞེས་སྦྱོར་རོ །ཇི་
ལྟར་ན་ཤེས་རབ་གསུམ་གྱི་ཡུལ་མ་ཡིན་ཞེ་ན། ཐོས་བྱུང་གི་ཤེས་རབ་ཀྱི་ཡུལ་མ་ཡིན་ཏེ།
ཤིན་ཏུ་ཕྲ་བས་བརྗོད་པའི་ཡུལ་ལས་འདས་པའི་ཕྱིར། བསམ་བྱུང་གི་ཤེས་རབ་ཀྱི་ཡུལ་
མ་ཡིན་ཏེ། དོན་དམ་ཡིན་པས་རྟོག་དཔྱོད་ཀྱི་ཡུལ་ལས་འདས་པའི་ཕྱིར། འཇིག་རྟེན་པའི་
སྒོམ་བྱུང་སོགས་ཡུལ་གྱི་མཚན་མ་དང་འབྲེལ་བའི་ཡུལ་མ་ཡིན་ཏེ། ཆོས་ཉིད་ཟབ་པས་
མཚན་མ་དང་བྲལ་བའི་ཕྱིར། གཉིས་པ་ལ་གཉིས་ཏེ། བྱིས་པ་སོ་སྐྱེས་མི་རྟོགས་པ་དང་།
ཐེག་དམན་འཕགས་པས་མི་རྟོགས་པའོ། །དང་པོ་ནི། ཆོས་ཀྱི་སྐུ་དེ་ཆོས་ཅན། བྱིས་པ་སོ་
སྐྱེས་སྔོན་མཐོང་མ་མྱོང་སྟེ། གང་གི་ཕྱིར་ན་ཤེས་པ་གསུམ་གྱི་ཡུལ་མ་ཡིན་པ་དེའི་ཕྱིར།
དཔེར་ན་དམུས་ལོང་གིས་གཟུགས་གཏན་ནས་མི་མཐོང་བ་བཞིན་ནོ། །གཉིས་པ་ནི། ཐོག་
- 3 4 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམན་འཕགས་པས་ཀྱང་མངོན་སུམ་དུ་མ་མཐོང་སྟེ། ཁྱིམ་ན་གནས་པའི་བུ་ཆུང་བཙས་ནས་
ཞག་བདུན་ལོན་པ་དག་གིས་ཀྱང་ཉི་མའི་གཟུགས་བལྟར་མི་བཟོད་པ་བཞིན། ཇི་སྐད་དུ་
དཔལ་ཕྲེང་གི་མདོ་ལས། བཅོམ་ལྡན་འདས་དཔེར་ན་དམུས་ལོང་གིས་གཟུགས་བལྟ་བར་མི་
ནུས་པ་དང་། བུ་བཙས་པགནས་ན་མཆིས་པའི་བྱིས་པ་དགུང་བདུན་ལོན་པས་ཉི་མའི་དཀྱིལ་
འཁོར་བལྟ་བར་མི་ནུས་པ་བཞིན་དུ། བཅོམ་ལྡན་འདས་སྡུག་བསྔལ་འགོག་པའི་བདེན་པ་
ཡང་བྱིས་པ་སོ་སོ་སྐྱེ་བོ་ཐམས་ཅད་ཀྱིརྣམ་པར་ཤེས་པའི་ཡུལ་ཡང་མ་ལགས། ཉན་ཐོས་དང་
རང་རྒྱལ་རྣམས་ཀྱི་རྣམ་པར་ཤེས་པའི་ཡུལ་ཡང་མ་ལགས་སོ། །ཞེས་སོ། །འདིར་ཉནརང་
འཕགས་པས་ཀྱང་མི་མཐོང་བར་བཤད་པའི་འགོག་པ་ནི་སྤངས་པ་ཡོངས་སུ་རྫོགས་པའི་
འགོག་བདེན་ཏེ། འདིའི་འགོག་པ་དེ་བཞིན་གཤེགས་པའི་ཆོས་སྐུ་དང་དོན་གཅིག་པར་
འགྲེལ་པར་གསུངས་པས་སོ། །གཉིས་པ་རྟག་པའི་ཡོན་ཏན་ནི། དེ་བཞིན་གཤེགས་པའི་
ཆོས་སྐུ་ཆོས་ཅན། རྟག་པ་ཡིན་ཏེ། སྐྱེ་བ་དང་བྲལ་བའི་ཕྱིར། བརྟན་པ་ཡིནཏེ། སྲོག་འགག་
པའི་འཆི་བ་མེད་པའི་ཕྱིར། །ཞི་བ་ཡིན་ཏེ། སྐྱེ་འགག་གཉིས་དང་བྲལ་བས་ནད་མེད་པའི་
ཕྱིར། གཡུང་དྲུང་ཡིན་ཏེ། ཆད་པར་མི་འགྱུར་བ་དང༌། གནས་པས་རྒ་བ་མེད་པའི་ཕྱིར།
གསུམ་པ་བདེ་བའི་ཡོན་ཏན་ནི། སྡུག་བསྔལ་རབ་ཏུ་ཞི་བ་ཡིན་ཏེ། སྡུག་བསྔལ་རྒྱུ་དང་
བཅས་པ་འགག་པའི་འགོག་བདེན་ཡིན་པའི་ཕྱིར། བཞི་པ་ཡེ་ཤེས་ཀྱི་ཡོན་ཏན་ནི། ཤེས་
བྱ་ཇི་སྙེད་པ་ལ་ཁྱབ་པའི་ཡོན་ཏན་དང་ལྡན་ཏེ། ཤེས་བྱ་ཇི་སྙེད་པ་ཐམས་ཅད་རྟོགས་པའི་
ཕྱིར། རྟོག་པ་མེད་པ་ཡིན་ཏེ། ཇི་ལྟ་བ་མཁྱེན་པས་སྤྲོས་པའི་མཚན་མ་གང་ལ་ཡང་གནས་པ་
མེད་པའི་ཕྱིར། ལྔ་པ་སྤངས་པའི་ཡོན་ཏན་ནི། ཆོས་སྐུ་ཆོས་ཅན། ཆགས་པ་མེད་པ་ཡིན་ཏེ།
ཐར་པ་ལ་སྒྲིབ་བྱེད་ཀྱི་ཉོན་མོངས་པའི་སྒྲིབ་པ་སྤངས་པའི་ཕྱིར། ཐམས་ཅད་དུ་ཐོགས་པ་མེད་
པ་ཡིན་ཏེ། རྣམ་མཁྱེན་སྒྲིབ་བྱེད་ཀྱི་ཤེས་བྱའི་སྒྲིབ་པ་ཀུན་དག་པའི་ཕྱིར། རྩུབ་པའི་རེག་བྱ་
-3 5 ] -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
དང་བྲལ་བ་ཡིན་ཏེ། བྱིང་རྒོད་གཉིས་མེད་པས་ཏིང་ངེ་འཛིན་ལས་སུ་རུང་བའི་ཕྱིར། མིག་
གིས་བལྟར་མེད་དེ། གཟུགས་མེད་པའི་ཕྱིར། བློས་གང་དུའང་བཟུང་དུ་མེད་དེ། སྤྲོས་པའི་
མཚན་མ་མེད་པའི་ཕྱིར། དོན་དམ་པའི་དགེ་བ་ཡིན་ཏེ། རང་བཞིན་གྱིས་རྣམ་པར་དག་པའི་
ཕྱིར། དྲི་མ་མེད་པ་ཡིནཏེ། གློ་བུར་གྱིདི་མ་སྤངས་པའི་ཕྱིར།
འཇུག་པའི་དོན་ལ་གཉིས་ཏེ། མདོར་བསྟན་དང༌། རྒྱས་བཤད་དོ། །དང་པོ་ལ་
གསུམ་སྟེ། ཆོས་སྐུ་དང༌། ལོངས་སྐུ་དང་། སྤྲུལ་སྐུ་བསྟན་པའོ། །དང་པོ་ལགཉིས་ལས་
མཚན་ཉིད་ནི་ལྔ་སྟེ། འདུས་མ་བྱས་པ་ནི་ཐོག་མར་སྐྱེ་བ་དང༌། དབུས་སུ་གནས་པ་དང་།
མཐར་འགག་པ་མེད་པའོ། །ཐ་དད་མེད་པ་ནི་སངས་རྒྱས་ཀྱི་དབྱིངས་དེར་ཐ་དད་དུརྣམ་པར་
དབྱེར་མེད་པ་སྟེ་དབྱིངས་ཀྱི་ཆའོ། །ཕྱིན་ཅི་མ་ལོག་པ་ནི་བདག་དང་བདག་མེད་ཀྱི་སྤྲོས་པའི་
མཐའ་གཉིས་སུ་འཛིན་པ་མེད་པ་སྟེ་ཡེ་ཤེས་ཀྱི་ཆའོ། །རྣམ་པར་དག་པ་ནི་སྒྲིབ་པ་གསུམ་དང་
བྲལ་བའོ། །འོད་གསལ་བ་ནི་དྲི་མ་མེད་ཅིང་རྣམ་རྟོག་མེད་ལ་ཆོས་ཀྱི་དབྱིངས་ཀྱི་རང་བཞིན་
གང་ཡིན་པའི་ཆོས་སྐུ་དེ་རྟོགས་པ་ནི་ཆོས་ཉིད་ལ་མཉམ་པར་བཞག་པའི་རྣལ་འབྱོར་པ་ཡིས་
མཐོང་ངོ༌། །ཡོན་ཏན་ནི་ལྔ་སྟེ། དེ་བཞིན་གཤེགས་པའི་དྲི་མ་མེད་པའི་དབྱིངས་དེ་ནི་རྒྱ་ཆེ་
བས་ཚད་གཞལ་དུ་མེད་པ་དང་། གྲངས་མང་བས་གངྒའི་བྱེ་མ་སྙེད་ཀྱི་གྲངས་ལས་འདས་པ་
དང༌། ཟབ་པས་བསམ་དུ་མེད་པ་དང་། ཐུན་མོང་མ་ཡིན་པས་གཞན་དང་མཉམ་པ་མེད་པ་
དང༌། རྣམ་པར་དག་པས་བག་ཆགས་དང་བཅས་པའི་ཉེས་པ་རྣམས་སྤངས་པས་ན་ཡོནཏན་
ལྔ་པོ་འདི་རྣམས་དང་ལྡན་ནོ། །གཉིས་པ་ནི། ལོངས་སྤྱོད་རྫོགས་པའི་སྐུ་ཡང་ཡོན་ཏན་ལྔ་
དང་ལྡན་ཏེ། གསུང་སྣ་ཚོགས་པ་དམ་པའི་ཆོས་མངའ་བ་དང་། མཚན་དཔེའི་འོད་ཟེར་མང་
བའི་སྐུ་ཞེས་བརྗོད་དེ། ཡོན་ཏན་གཉིས་དང་སྐུ་རྟེན་དང་བརྟེན་ཅན་དུ་སྦྱར་ནས་བསྟན་ཏོ། །
ཐུགས་ཀྱི་མཛད་པ་ནི་འགྲོབའི་རྣམ་པར་གྲོལ་བའི་དོན་སྒྲུབ་པ་ལ་བརྩོན་པའོ། །དེ་གསུམ་ལ་
，
--
，
- 3 5 1 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོག་པ་མེད་པ་ནི་མཛད་པ་ཡིད་བཞིན་གྱི་ནོར་བུའི་རྒྱལ་པོ་བཞིན་དུ་འབད་མེད་དུ་མཛད་དེ་
ཞེས་སོ། །སྣ་ཚོགས་སུ་སྣང་ཡང་དེའི་ངོ་བོ་མིན་པ་ནི་གདུལ་བྱའི་དབང་གིས་སྣ་ཚོགས་ཀྱི་
དངོས་པོར་སྣང་ཡང་དོན་ལ་སྣ་ཚོགས་དེའི་རང་བཞིན་མིན་ནོ། །གསུམ་པ་སྤྲུལ་པའི་སྐུའི་
འཇིག་རྟེན་རྣམས་དང་པོར་ཞི་བ་མྱང་འདས་ཀྱི་ལམ་ལ་འཇུག་པར་བྱེད་པ་དང་། བར་དུ་ཐེག་
ཆེན་ལ་རབ་ཏུ་སྨིན་པར་བྱེད་པ་དང༌། མཐར་བྱང་ཆུབ་ཏུ་ལུང་སྟོན་པས་གྲོལ་བར་བྱེད་པའི་
རྒྱུའི་གཟུགས་སྤྲུལ་སྐུ་གང་ཡིན་པ་དེ་ཡང་འཇིག་རྟེན་འདིར་ཆོས་དབྱིངས་ལ་རྟག་ཏུ་རྒྱུན་མི་
ཆད་པར་གནསཏེ། ནམ་མཁའི་ཁམས་སུགཟུགས་ཀྱི་ཁམས་རྒྱུན་མི་ཆད་པ་བཞིན་ནོ། །
གཉིས་པ་རྒྱས་པར་བཤད་པ་ལ་གསུམ་སྟེ། ཐུན་མོང་གི་དབྱེ་བ། དབྱེ་བ་སོ་སོའི་
རང་བཞིན། ཐུན་མོང་གི་མཇུག་བསྡུ་བའོ། །དང་པོ་ནི། རང་བྱུང་དང་། ཐམས་ཅད་མཁྱེན་པ་
དང༌། སངས་རྒྱས་ཉིད་དང་། མྱ་ངན་འདས་པ་མཆོག་ཏུ་གྱུར་པ་དང་། རྟོག་གེའི་བློས་བསམ་
དུ་མེད་པ་དང་། དགྲ་བཅོམ་པ་མཆོག་ཏུ་གྱུར་པ་དང་། སོ་སོར་རང་གིས་རིག་པའི་བདག་ཉིད་
དུ་གྱུར་པརྣམས་ཏེ། བྱང་ཆུབ་ཆེན་པོའི་མིང་གི་རྣམ་གྲངས་སོ། །དེ་ལ་དབྱེ་ན་ཟབ་པ་དང་།
རྒྱ་ཆེ་བ་དང་། བདག་ཉིད་ཆེན་པོ་སྟེ། ཡོན་ཏན་གྱི་ཆོས་ཀྱིས་རབ་ཏུ་དབྱེ་བས་སྐུ་གསུམདུ་
བཞག་པ་དེ་དག་གིས་སངས་རྒྱས་ཀྱི་རང་བཞིན་ལ་སོགས་པའི་དབྱེ་བ་ཐ་དད་དུ་འཇུག་གོ །
གཉིས་པ་དབྱེ་བ་སོ་སོའི་དོན་ལ་གསུམ་སྟེ། ཆོས་སྐུ་དང་། འོངས་སྐུ་དང་། སྤྲུལ་སྐུའོ། །དང་
པོ་ལ་གཉིས་ལས། སྤྱིར་བསྟན་པ་ནི། སྐུ་གསུམ་ཡོད་པ་དེ་ལ་སངས་རྒྱས་རྣམས་ཀྱིན་ངོ་བོ་
ཉིད་ཀྱི་སྐུ་མདོར་ན་མཚན་ཉིད་ལྔ་དང་ཡོན་ཏན་ལྔ་དང་ལྡན་པ་ཉིད་དུ་རིག་པརབྱའོ། །
གཉིས་པ་སོ་སོར་བཤད་པ་ལ་མཚན་ཉིད་ལྔ་ནི། སྐྱེ་སོགས་མེད་པའི་འདུས་མ་བྱས་པ་དང་།
གཅིག་དང་ཐ་དད་དུ་དབྱེར་མེད་པས་ཐ་དད་དུ་མེད་པ་དང༌། བདག་དང་བདག་གིར་སྤྲོས་
པའི་མཐའགཉིས་སུ་འཛིན་པ་སྤངས་པས་ཕྱིན་ཅི་མ་ལོག་པ་དང་། ཆགས་སོགས་ཉོན་མོངས་
ཐ3 5 2 -



|
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༦
པའི་སྒྲིབ་པ་དང་། ཉོན་མོངས་པ་ཅན་མ་ཡིན་པའི་མི་ཤེས་པ་ཤེས་བྱའི་སྒྲིབ་པ་དང་། སྙོམས་
འཇུག་དགུ་ལ་འཇུག་པའི་གེགས་སྙོམས་འཇུག་གི་སྒྲིབ་པ་གསུམ་ལས་ངེས་པར་གྲོལ་བས་
རྣམ་པར་དག་པ་དང་། ཉོན་མོངས་ཀྱི་དྲི་མ་མེད་པ་དང་། གཟུང་འཛིན་གྱི་རྣམ་པར་རྟོག་པ་
མེད་པ་དང༌། ཆོས་ཉིད་ལ་མཉམ་པར་བཞག་པའི་རྣལ་འབྱོར་པ་རྣམས་ཀྱི་ཡུལ་ཡིན་པའི་ཕྱིར་
དང་། ཆོས་ཀྱི་དབྱིངས་ངོ་བོ་ཉིད་ཀྱིས་དག་པའི་ཕྱིར་ན་འོདགསལ་བའོ། །ཡོནཏན་ལྡནི། ངོ་
བོ་ཉིད་ཀྱི་སྐུ་ཆོས་ཅན། གཞལ་དུ་མེད་པའི་ཡོན་ཏན་རྣམས་དང་ཡང་དག་པར་ལྡན་ཏེ། རྒྱ་ཆེ་
བའི་ཕྱིར། གྲངས་མེད་པའི་ཡོན་ཏན་དང་ལྡན་ཏེ། ཡོན་ཏན་གྲངས་ཀྱིས་བཟུང་དུ་མེད་པའི་
ཕྱིར། བསམ་དུ་མེད་པའི་ཡོནཏན་དང་ལྡནཏེ། རྟོག་གེའི་ཡུལ་མ་ཡིན་པའི་ཕྱིར། གཞན་དང་
མཉམ་པ་མེད་པའི་ཡོན་ཏན་དང་ལྡནཏེ། སངས་རྒྱས་འབའ་ཞིག་ལ་ལྡན་པའི་ཕྱིར། དག་པ་
མཐར་ཐུག་པའི་ཡོན་ཏན་དང་ལྡན་ཏེ། སྒྲིབ་གཉིས་བག་ཆགས་དང་བཅས་པ་མ་ལུས་པར་
སྤངས་པའི་ཕྱིར། རྟགས་ལྔ་པོ་གོ་རིམ་བཞིན་དུ་གཞལ་མེད་ལ་སོགས་ལྔའི་གཏན་ཚིགས་སུ་
སྦྱར་ཏེ་བཤད་ཟིན་ཏོ། །
གཉིས་པ་ལོངས་སྤྱོད་རྫོགས་པའི་སྐུ་ལ་གསུམ་སྟེ། མཚན་ཉིད་ལྔ་ངོས་བཟུང་།
དེ་དག་བསྡུས་ཏེ་བསྟན། སྣང་བ་དཔེས་མཚོན་པའོ། །དང་པོ་ནི། གསུང་སྣ་ཚོགས་པའི་ཐེག་
ཆེན་གྱི་ཆོས་ལ་རྫོགས་པར་ལོངས་སྤྱོད་པ་དང་། སྤྲུལ་པ་ཙམ་མིན་གྱི་རང་བཞིན་གྱི་མཚན་
དཔེ་སོགས་ཀྱི་ཆོས་སྣང་བའི་ཕྱིར། འདིར་ཡང་བརྗོད་སྟོན་གཉིས་ཕྱོགས་གཅིག་ཏུ་བྱས་པའོ།།
ཐུགས་རྗེ་ཆེན་པོ་དག་པའི་རྒྱུ་མཐུན་པ་ལས་འགྲོ་བའི་དོན་རྒྱུན་མི་ཆད་པའི་ཕྱིར་དང་། ཕྲིན་
ལས་དེ་གསུམ་ལ་རྣམ་པར་རྟོག་པ་མེད་ཅིང་ལྷུན་གྱིས་གྲུབ་པར་གདུལ་བྱའི་འདོད་པ་ཐམས་
ཅད་ཇི་ལྟ་བ་བཞིན་དུ་ཡོངས་སུ་སྐོང་བའི་ཕྱིར་དང་། ཡིད་བཞིན་གྱི་ནོར་བུ་སྣ་ཚོགས་མིན་
ཡང་སྣ་ཚོགས་སུ་སྣང་བའི་མཐུ་དང་ལྡན་པ་ལྟར། སྣ་ཚོགས་མིན་ཡང་གདུལ་བྱའི་དབང་གིས་
-
) 3 -



-
བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སྣ་ཚོགས་སུ་སྣང་བའི་རྫུ་འཕྲུལ་སྟོན་པའི་མཐུ་ཡོད་པ་སྟེ། ཆོས་ལྔ་པོ་ཉིད་ཀྱིས་ཐེག་ཆེན་གྱི་
ཆོས་ལརྫོགས་པར་ལོངས་སྤྱོད་པའི་སྐུརྣམ་པར་གནས་སོ། ། །
གཉིས་པ་དེ་དག་བསྡུས་ཏེ་བསྟན་པ་ནི། གསུང་བརྗོད་པ་དང་། སྐུ་སྟོན་པ་དང་།
ཐུགས་མཛད་པ་རྒྱུན་མི་ཆད་པ་དང་། ཕྲིན་ལས་མངོན་པར་འདུ་བྱེད་པ་མེད་པ་དང་། སངས་
རྒྱས་རང་སྣང་ལ་སྣ་ཚོགས་པ་དེའི་ངོ་བོ་མིན་པར་སྟོན་ལ། གདུལ་བྱ་གཞན་སྣང་འདིར་ནི་སྣ་
ཚོགས་སུ་སྣང་བ་སྟེ་རྣམ་པ་ལྔར་བརྗོད་དོ། །གསུམ་པ་སྣང་བ་དཔེས་མཚོན་པ་ནི། ཇི་ལྟར་
ཚོན་ཁ་དོག་སྣ་ཚོགས་པའི་རྐྱེན་གྱིས་ནོར་བུ་ཁ་དོག་སྣ་ཚོགས་པའི་ངོ་བོ་མ་ཡིན་པར་གནས་པ་
དེའི་ངོ་བོར་ཇི་ལྟ་བ་བཞིན་མིན་པར་ཁ་དོག་སྣ་ཚོགས་སུ་སྣང་བ་དེ་བཞིན་དུ། འགྲོ་བའི་མོས་
པ་ཐ་དད་པའི་རྐྱེན་སྣ་ཚོགས་པས་ཁྱབ་བདག་སྣ་ཚོགས་པ་དེའི་དངོས་པོ་མིན་ཀྱང་སྣ་ཚོགས་
སུ་སྣང་ངོ༌། ཁྱབ་བདག་ཅེས་པ་ནི། དབྱིངས་དང་ཡེ་ཤེས་དང་ཕྲིན་ལས་གསུམ་གྱིས་སེམས་
ཅན་ཐམས་ཅད་ལ་ཁྱབ་པ་སྟེ། སྔར་ཆོས་དབྱིངས་རང་བཞིན་རྣམ་དག་གི་ཆ་གཞི་འབྲས་ཀུན་
ལ་འགྲོ་བའི་དོན་དུ་བཤད་པ་ལྟར་རོ། །དག་པ་གཉིས་ལྡན་གྱིས་གཞི་འབྲས་ཐམས་ཅད་ལ་
ཁྱབ་པ་ནི་མ་ཡིན་ནོ། །ཡེ་ཤེས་ཀྱིས་ཁྱབ་པ་ནི། ཆགས་མེད་ཐོགས་པ་མེད་པའི་ཕྱིར། ཡེ་
ཤེས་ ཁྱབ་པ་ཉིད་དུ་ འདོད། །ཅེས་པ་ལྟར་ རོ། །འགའ་ཞིག་སྒྲིབ་པའི་དབུས་ན་སངས་
རྒྱས་ཡོད་པའི་ཚུལ་གྱིས་ཁྱབ་པར་འདོད་པ་ནི། མུན་པའི་དབུས་ན་ཉི་མའི་དཀྱིལ་འཁོར་འོད་
འབར་བ་ཡོད་པར་འདོད་པ་དང་མཚུངས་སོ། །ཕྲིན་ལས་ཀྱིས་ཁྱབ་པ་ནི། མངོནགས་རྒྱན་
ལས། དེ་ལྟར་མཛད་པ་རྒྱ་ཆེའི་ཕྱིར། །སངས་རྒྱས་ཁྱབ་པར་ངེས་པར་བརྗོད། །ཅེས་པ་ལྟར་
གསུམ་པ་སྤྲུལ་པའི་སྐུ་ལགཉིས་ཏེ། སྐུ་དངོས་ཀྱི་ཁྱད་པར་དང་། དེའི་ཕྲིན་ལས་
བསྟན་པའོ། །དང་པོ་ནི། སྟོན་ཞེས་བཤད་པའི་གཞིའོ། །གང་དུ་ཞེན། ཡོངས་སུ་མ་དག་པའི་
-35 4 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༦
ཞིང་རྣམས་སུ་སྟོན། དུས་ཇི་ཙམ་བར་དུ་ཞེ་ན། སྲིད་པ་ཇི་སྲིད་གནས་ཀྱི་བར་དུའོ། །གང་
གིས་སྟོན་ཅེ་ན། འཇིག་རྟེན་མཁྱེན་པ་སངས་རྒྱས་ཀྱིས་སོ། །ཚུལ་ཇི་ལྟར་ཞེ་ན། གས་རྗེ་
ཆེན་པོས་ཀུན་ནས་བསླངས་ཏེ། གདུལ་བྱའི་འཇིག་རྟེན་ཀུན་ལ་གཟིགས་ནས་བདག་རྐྱེན་
ཆོས་ཀྱི་སྐུ་ལས་མ་གཡོས་པར་སྟོན་ནོ། །གང་གི་སྒོ་ནས་ཤེ་ན། སྤྲུལ་པའི་རང་བཞིན་སྣ་
ཚོགས་ཀྱི་སྒོ་ནས་སོ། །གང་སྟོན་ཅེ་ན། དགའ་ལྡན་དུ་དམ་པ་ཏོག་དཀར་པོར་སྐྱེ་བམངོན་
པར་སྐྱེ་བ་དེ་ནས་མཛད་པ་བཅུ་གཉིས་ཀྱི་དང་པོ་དགའ་ལྡན་གྱི་གནས་ནས་འཛམ་བུའི་གླིང་
དུ་འཕོ་བ་དང་། ལྷ་མོ་སྒྱུ་འཕྲུལ་གྱི་ལྷུམས་སུ་འཇུག་པ་དང་། ལུམྦིའི་ཚལ་དུ་སྐུ་བལྟམས་པ་
དང༌། ཡི་གེ་ལ་སོགས་བཟོའི་གནས་མཐའ་དག་ལ་མཁས་པར་བསླབ་པ་དང༌། བཙུན་མོའི་
ཁོར་གྱིས་དགྱེས་པར་རོལ་བ་དང་། གནས་གཙང་མའི་ལྷས་བསྐུལ་ཏེ་ཁམས་གསུམ་ལས་
ངེས་པར་འབྱུང་བ་དང༌། ཆུ་བོ་ནེརཉྫ་ནའི་འགྲམ་དུ་ལོ་དྲུག་ཏུ་དཀའ་བ་སྤྱོད་པ་དང་། རྡོ་རྗེའི་
གདན་དུ་བྱང་ཆུབ་ཀྱི་སྙིང་པོར་གཤེགས་པ་དང༌། བྱང་ཆུབ་ཀྱི་ཤིང་དྲུང་དུ་སྲོད་ལ་བདུད་སྡེ་
ཐམས་ཅད་འཇོམས་པ་དང་། ཐོ་རངས་མངོན་པར་རྫོགས་པར་བྱང་ཆུབ་པ་དང་། ཆོས་ཀྱི་
འཁོར་ལོ་རིམ་པ་གསུམ་དུ་བསྐོར་བ་དང་། གྲོང་ཁྱེར་རྩྭ་མཆོག་གི་ཤིང་སཱ་ལ་ཟུང་གི་དྲུང་དུ་མྱ་
ངན་ལས་འདས་པར་གཤེགས་པར་མཛད་པའི་ཚུལརྣམས་སྟོནཏོ། །
གཉིས་པ་དེའི་ཕྲིན་ལས་བསྟན་པ་ནི། མྱ་ངན་ལས་འདས་པ་ལ་རབ་ཏུ་འཇུག་པར་
མཛད་དོ། །ཆོས་གང་བསྟན་པས་ཤེ་ན། འདུས་བྱས་ཐམས་ཅད་མི་རྟག་པ་དང་། ཟག་བཅས་
སྡུག་བསྔལ་བ་དང་། ཆོས་བདག་མེད་པ་དང་། མྱང་འདས་ཞི་བ་སྟོན་པའི་ཆོས་ཀྱི་སྒྲ་ཡིས་སོ།།
མཛད་པ་པོ་གང་གིས་ན། སེམས་ཅན་འདུལ་བའི་ཐབས་མཁྱེན་པ་སངས་རྒྱས་ཀྱིས་སོ།
ཡུལ་གང་ན་སེམས་ཅན་ནོ། །ཚུལ་ཇི་ལྟར་ན། སྲིད་པ་གསུམ་ལ་སྐྱོ་བ་བསྐྱེད་ནས་སོ། །སྨིན་
པའི་མཛད་པ་ནི། ཐེག་པ་མཆོག་ལ་སྨིན་པར་མཛད་དོ། །གདུལ་བྱ་གང་ཞེ་ན། སྡུག་བསྔལ་
-3 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞི་བའི་ལམ་ལ་རབ་ཏུ་ཞུགས་པ་མྱང་འདས་མཐར་ཐུག་མ་ཐོབ་པ་ལ་ཐོབ་པའི་འདུ་ཤེས་ཅན་
ཉན་རང་རྣམས་སོ། །གང་བསྟན་པས་ན། དམ་ཆོས་པདྨ་དཀར་པོ་ལ་སོགས་ཆོས་ཀྱི་དེ་ཁོ་
ན་ཉིད་ཐེག་པ་གཅིག་དང་ངོ་བོ་ཉིད་མེད་པར་བསྟན་པ་ཡིས་སོ། །ཚུལ་ནི་ཉན་རང་དེ་དག་
སྔར་མྱང་འདས་མཐར་ཐུག་ཐོབ་པར་འཛིན་པ་ལས་བཟློག་སྟེ། ཐབས་སྙིང་རྗེ་ཆེན་པོ་དང་
ཤེས་རབ་བདག་མེད་རྟོགས་པ་ཡོངས་སུ་བཟུང་བར་བྱས་པས་སོ། །ལུང་སྟོན་པ་ནི། ས་
བརྒྱད་པར་བྱང་ཆུབ་མཆོག་ཏུ་མངོན་སུམ་དུ་ལུང་སྟོན་པར་མཛད་དེ། མངོན་སུམ་དུ་ལུང་སྟོན་
པ་འདི་ས་བརྒྱད་པ་ནས་ཐོབ་པར་མདོ་སྡེ་རྒྱན་ལས་བཤད་ཚུལ་འདི་ནི་ཉན་རང་གི་རིགས་
ཅན་རྣམས་ཀྱང་གནས་སྐབས་ཉན་རང་གི་མྱང་འདས་ལ་བཀོད་ནས་མཐར་ཐུག་ཐེག་ཆེན་
གྱིས་སྨིན་པར་མཛད་པས་ན་བྱང་སེམས་ཀྱི་རིགས་ཅན་རྣམས་ལྟ་ཅི་སྨོས་ཞེས་པའི་དོན་ནོ། །
འདིར་མཐར་ཐུག་ཐེག་པ་གཅིག་ཏུ་བསྟན་པས་ན་སེམས་ཙམ་གྱི་གྲུབ་མཐའི་ཚུལ་དུ་འགྲེལ་
པ་ནི་དོན་མ་རྟོགས་པའོ། །གཞན་དག་མ་ངེས་པའི་རིགས་ཅན་རྣམས་ཐེག་ཆེན་ལ་སྨིན་པར་
མཛད་པའི་ཚུལ་ལ་སྦྱར་བས་ཀྱང་མ་རྟོགས་ཏེ། མ་ངེས་པའི་རིགས་ཅན་འབའ་ཞིག་གི་དོན་
མཛད་ཚུལ་སྨོས་ལ་ངེས་པའི་རིགས་ཅན་གྱི་དོན་མཛད་ཚུལ་མི་སྨོས་པའི་རྒྱུ་མཚན་མེད་པས་
བརྟག་མི་བཟོད་པའི་ཕྱིར་མི་འཐད་དོ། །
གསུམ་པ་ཐུན་མོང་གི་མཇུག་བསྡུ་བསྟན་པ་ལ་གཉིས་ཏེ། སྐུའི་སྒྲ་དོན་བསྟན་པ།
རྟེན་དང་བརྟེན་པར་གྲུབ་པའི་ཚུལ་ལོ། །དང་པོ་ནི། སྐུ་གསུམ་པོ་འདི་དག་ལ་གྲངས་བཞིན་
དུ༑ ཆོས་སྐུ་ཟབ་ཅིང་གཏིང་དཔག་དཀའ་བས་ཟབ་པ་དང༌། ལོངས་སྐུ་གདུལ་བྱ་སྣ་ཚོགས་
འདུལ་བའི་མཐུ་ཕུན་སུམ་ཚོགས་པས་རྒྱ་ཆེ་བ་དང་། སྤྲུལ་སྐུས་བྱིས་པའི་བསམ་པའི་ཚུལ་
དང་དོན་མཐུན་པར་ཐར་པའི་ལམ་ལ་རབ་ཏུ་འདྲེན་པའི་ཕྱིར་བདག་ཉིད་ཆེན་པོ་ཞེས་བྱའོ། །
གཉིས་པ་ནི། འདིར་ནི་དང་པོ་ཆོས་སྐུ་སྟེ་ཕྱི་མ་དག་ནི་གཟུགས་ཀྱི་སྐུ་ཡིན་ལ། ནམ་མཁའ་ལ་
，
，
，
- 3 56 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
ནི་གཟུགས་གནས་པ་བཞིན་དུ་དང་པོ་ཆོས་སྐུ་ལ་ཐ་མ་གཟུགས་སྐུ་གཉིས་གནས་སོ། །རྟག་
པའི་ དོན་ ལ་ གསུམ་ སྟེ། མདོར་ བསྟན། རྒྱས་ བཤད། མཇུག་ བསྡུ་ བའོ། །དང་ པོ་ ལ།
གཟུགས་ཀྱི་སྐུ་རྟག་པར་སྒྲུབ་པ་ལ་གཞན་རྗེས་སུ་འཛིན་པའི་རྒྱུ་བཞི་ནི། གཞན་དོན་ལག་
ཏུ་གནས་པའི་རྒྱུ་མཐའ་ཡས་པ་ཚང་བ་དང་། སེམས་ཅན་ཟད་པ་མེད་པའི་དོན་བྱ་དགོས་པ་
དང༌། འཁོར་བ་ཇི་སྲིད་པར་གཞན་དོན་མཛད་པར་བཞེད་པའི་བརྩེ་བ་དང༌། དེ་སྲིད་དུ་
བཞུགས་པར་ནུས་པའི་རྫུ་ འཕྲུལ་ ལོ། །འཇིག་རྟེན་མི་འདོར་བའི་རྒྱུ་གསུམ་ནི། སྲིད་ཞི་
མཉམ་པར་མཁྱེན་པས་བླང་དོར་གྱི་ཡུལ་མ་དམིགས་པ་དང༌། འཁོར་བར་བཞུགས་ཀྱང་
བསམ་གཏན་གྱི་བདེ་བ་ཕུན་སུམ་ཚོགས་པ་དང་ལྡན་པ་དང་། ཉེས་པས་མི་གོས་པའི་ཆོས་ཀྱི་
དབང་ཕྱུག་གོ །ཆོས་ཀྱི་སྐུ་རྟག་པའི་གཏན་ཚིག་ནི། ཆོས་ཀྱི་སྐུ་ཆོས་ཅན། ག་པ་ཡིན་ཏེ།
འཆི་བདག་གི་བདུད་བཅོམ་པའི་ཕྱིར་དང་། ངོ་བོ་མེད་པས་སྐྱེ་འགག་གིས་སྟོང་པའིཕྱིར་དང་།
རྟག་ཏུ་འཇིག་རྟེན་གྱི་མགོན་སྐྱབས་སུགནས་པའི་ཕྱིར་རོ། །
གཉིས་པ་རྒྱས་པར་བཤད་པ་ལ་གཉིས་ཏེ། གཟུགས་ཀྱི་སྐུ་རྟག་པར་སྒྲུབ་པའི་རྒྱུ།
ཆོས་ཀྱི་སྐུ་རྟག་པར་སྒྲུབ་པའི་རྒྱུའོ། །དང་པོ་ལ་གཉིས་ཏེ། གཞན་ཡོངས་སུ་འཛིན་པའི་རྒྱུ་
དང༌། འཇིག་རྟེན་མི་འདོར་བའི་རྒྱུའོ། །དང་པོ་ལ་བཞི་ལས། གགས་ཀྱི་སྐུ་ཆོས་ཅན། རྒྱུན་
གྱིས་རྟག་པ་ཡིན་ཏེ། གཞན་དོན་དུ་རྟག་ཏུ་གནས་པའི་རྒྱུ་ཚང་བའི་ཕྱིར་ཏེ། གྲངས་མེད་
གསུམ་དུ་ལུས་དང་སྲོག་དང་ལོངས་སྤྱོད་རྣམས་བཏང་ནས་དམ་པའི་ཆོས་འཛིན་པའི་ཕྱིར།
གཞན་དོན་དུ་གནས་པའི་རྒྱུ་ཚང་ཡང་དགོས་པ་མེད་པས་འཇིག་རྟེན་དུ་མི་གནས་སོ་ཞེ་ན།
གཞན་དོན་དུ་རྟག་ཏུ་གནས་དགོས་ཏེ། སེམས་ཅན་ཟད་མི་ཤེས་པའི་དོན་བྱ་དགོས་པའི་ཕྱིར་
ཏེ༔ སེམས་ཅན་ཀུན་ལ་ཕན་པའི་ཕྱིར་དུ་དང་པོ་སེམས་བསྐྱེད་པའི་དུས་སུ་གཞན་སྡུག་
བསྔལ་ལས་སྒྲོལ་བར་དམ་བཅས་པ་དེ་མཐར་ཕྱིན་པར་མཛད་དགོས་པའི་ཕྱིར། གཞན་དོན་
-3 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགོས་ཀྱང་དེའི་བཞེད་པ་མེད་པས་གཞན་གྱི་དོན་དུ་མི་གནས་སོ་ཞེ་ན། སངས་རྒྱས་ཉིད་ནི་
ཆོས་ཅན། གཞན་དོན་གྱི་བཞེད་པ་ཡོད་དེ། ཉོན་སྒྲིབ་སྤངས་པས་གཙང་བ་དང་ཤེསསྒྲིབ་
སྤངས་པས་དག་པའི་ཐུགས་རྗེ་རབ་ཏུ་འཇུག་པའི་ཕྱིར། གཞན་དོན་བཞེད་ཀྱང་ཚེའི་འཕེན་པ་
ཟད་ནས་ནུས་པ་མེད་པས་གཞན་དོན་ལ་གནས་མི་ནུས་སོ་ཞེ་ན། སྟོན་པ་སངས་རྒྱས་ཆོས་
ཅན། གཞན་དོན་དུ་རྟག་ཏུ་གནས་པར་ནུས་ཏེ། རྫུ་འཕྲུལ་གྱི་རྐང་པ་དེ་ཡིས་ཚེ་ལ་མངའ་
བརྙེས་པས་འཁོར་བ་ཇི་སྲིད་པར་གནས་པར་སྤྱོད་ནུས་པའི་ཕྱིར། གཉིས་པ་འཇིག་རྟེན་མི་
འདོར་བའི་རྒྱུ་ལ་གསུམ་ལས། གཞན་དོན་དུ་རྟག་ཏུ་གནས་པར་ནུས་ཀྱང་འཁོར་འདས་ལ་
བླང་དོར་ཐ་དད་དུ་ཞེན་པ་ཡོད་ན་འཁོར་བའི་སྐྱོན་རིག་ནས་འཁོར་བ་དོར་ཏེ་མྱང་འདས་སུ་
འཇུག་པ་ལས་བླང་དོར་ཐ་དད་དུ་འཛིན་པ་མི་མངའ་སྟེ། ཆོས་ཀུན་སྟོང་པ་ཉིད་དུ་རོ་གཅིག་
པར་མཁྱེན་པས་འཁོར་བ་དང་མྱ་ངན་ལས་འདས་པ་ལ་བླང་དོར་གཉིས་སུ་འཛིན་པ་ལས་
གྲོལ་བའི་ཕྱིར། འཁོར་བའི་སྡུག་བསྔལ་གྱིས་གནོད་ན་འཁོར་བ་འདོར་ སྲིད་ཀྱང་སྡུག་
བསྔལ་གྱིས་མི་གནོད་དེ། རྟག་ཏུ་བསམ་པ་མཐའ་ཡས་པའི་ཏིང་ངེ་འཛིན་གྱི་བདེ་བ་ཕུན་སུམ་
ཚོགས་པ་དང་ལྡན་པའི་ཕྱིར། གལ་ཏེ་ཉེས་པས་གོས་ན་སྡུག་བསྔལ་གྱིས་གནོད་སྲིད་ཀྱང་
ཉེས་པས་གོས་པ་མི་སྲིད་དེ། འཇིག་རྟེན་ན་གཞན་དོན་ལ་སྤྱོད་པ་ན་འཇིག་རྟེན་གྱི་ཆོས་ཀྱིས་
གོས་པ་མེད་པའི་ཕྱིར། གཟུགས་སྐུ་རྟག་པར་སྒྲུབ་པའི་རྒྱུ་བསྟན་ཟིན་ཏོ། ། །
གཉིས་པ་ཆོས་སྐུ་རྟག་པར་སྒྲུབ་པའི་རྒྱུ་ལ་གསུམ་སྟེ། ཞི་བའི་གནས་ཐོབ་པས་
རྟག་པ་དང་། རང་བཞིན་དུ་གྲུབ་པས་རྟག་པ་དང་། གཏན་གྱི་སྐྱབས་ཡིན་པས་རྟག་པའོ། །
དང་པོ་ནི། ཆོས་སྐུ་ཆོས་ཅན། རྟག་པ་ཡིན་ཏེ། ལས་ཉོན་གྱིས་འཆི་བ་དང་། བསམ་གྱིས་མི་
ཁྱབ་པར་བསྒྱུར་བའི་འཆི་བ་གཉིས་ཀ་མེད་པ་ཞི་བའི་གནས་ཡེ་ཤེས་ཐོབ་པས་འཆི་བདག་གི་
བདུད་ རྒྱུ་བ་མེད་ པའི་ ཕྱིར། གཉིས་པ་ནི། རྟག་པ་ཡིན་ཏེ། ཐུབ་པའི་དབྱིངས་དག་པ་
-35 8 -



.
.
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༩
མཐར་ཐུག་པ་ནི་གདོད་མ་ནས་སྐྱེ་འཆི་སོགས་རབ་ཏུ་ཞི་བ་ཡིན་པའི་ཕྱིར་དང་། རྒྱུ་རྐྱེན་གྱིས་
འདུས་མ་བྱས་པའི་རང་བཞིན་ཡིན་པའི་ཕྱིར། གསུམ་པ་ནི། ཆོས་སྐུ་ཆོས་ཅན། རྟག་པ་ཡིན་
ཏེ༑ སྐྱབས་མེད་པརྣམས་ཀྱིནམ་ཡང་མི་བསླུ་བའི་སྐྱབས་ལ་སོགས་པར་འཐད་པའི་ཕྱིར་རོ།།
གསུམ་པ་དོན་བསྡུ་བ་ནི། དང་པོར་བསྟན་པའི་རྒྱུ་མཚན་བདུན་གྱིས་ནི་གཟུགས་ཀྱི་སྐུག་
པར་སྒྲུབ་པ་ཉིད་དོ། །རྒྱུ་མཚན་ཕྱི་མ་གསུམ་གྱིས་ནི་སྟོན་པའི་ཆོས་ཀྱི་སྐུ་ནི་རྟག་པར་སྒྲུབ་པ་
ཉིད་དོ། །མདོ་སྡེ་རྒྱན་དུ། རང་བཞིན་དང་ནི་རྒྱུན་མི་ཆད། །རྒྱུན་གྱིས་དེ་དག་རྟག་པ་ཉིད།།
ཅེས་སོ། །ཆོས་ཀྱི་སྐུའི་དབྱིངས་ནི་སྐྱེ་འཇིག་མེད་པའི་རྟག་པ་དང༌། ལོངས་སྐུ་རྒྱུན་མི་ཆད་
པའི་རྟག་པ་དང་། སྤྲུལ་སྐུ་འཇིག་རྟེན་གྱི་དོན་བྱེད་པའི་རྟག་པའོ། ། །
བསམ་གྱིས་མི་ཁྱབ་པའི་དོན་ལ་མདོར་བསྟན་དང༌། རྒྱས་བཤད་དང་
། མཇུག་
བསྡུ་བའོ། །དང་པོ་ནི། རྒྱལ་བའི་ཡུལ་སྐུ་གསུམ་ཆོས་ཅན། ས་བཅུ་པའི་འཕགས་པ་རྣམས་
ཀྱིས་ཀྱང་བསམ་གྱིས་མི་ཁྱབ་སྟེ། ངག་གི་སྤྲོས་པའི་ཡུལ་མིན་པའི་ཕྱིར་དང་། དོན་དམ་གྱིས་
བསྡུས་པའི་ཕྱིར་དང༌། རྟོག་པ་འཇུག་པའི་གནས་མིན་པའི་ཕྱིར་དང༌། དཔེ་ལས་འདས་པའི་
ཕྱིར་དང་། བླ་ན་མེད་པའི་ཕྱིར་དང་། སྲིད་ཞིས་མ་བསྡུས་པའི་ཕྱིར་རོ། །གཉིས་པ་རྒྱས་པར་
བཤད་པ་ལ་གཉིས་ཏེ། བསམ་གྱིས་མི་ཁྱབ་པའི་གཏན་ཚིགས་དང༌། རྟགས་དང་རྟགས་ཅན་
སྦྱར་བའོ། །དང་པོ་ནི། སངས་རྒྱས་ཀྱི་སྐུ་ཆོས་ཅན། ས་བཅུ་པ་ལ་གནས་པས་ཀྱང་བསམ་དུ་
མེད་པ་ཡིནཏེ། ངག་གིས་བརྗོད་དུ་མེད་པའི་ཕྱིར། བརྗོད་དུ་མེད་དེ། ག་གི་ཡུལ་ལཀུན་
རྫོབ་ཀྱིས་ཁྱབ་པ་ལས་ དོན་དམ་ཡིན་པའི་ཕྱིར། དོན་དམ་ཡིན་ཏེ། ཀུན་རྫོབ་ལ་རྟོག་
པའི་ཡུལ་གྱིས་ཁྱབ་པ་ལ་རྟོག་པས་བརྟག་བྱ་མིན་པའི་ཕྱིར། རྟོག་པས་བརྟག་པར་བྱ་བ་མིན་
ཏེ༑ རྟོག་པའི་ཡུལ་ལ་དཔེ་ལས་དཔག་ཏུ་རུང་བས་ཁྱབ་པ་ལ། རྟགས་དང་དཔེས་རྗེས་སུ་
དཔག་བྱ་མིན་པའི་ཕྱིར། རྗེས་སུ་དཔག་པར་བྱ་བ་མིནཏེ། དཔེ་ལས་དཔག་ཏུ་རུང་བ་ལ་དཔེ་
- 35 3 -



，
བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ཆོས་མཐུན་ཡོད་པས་ཁྱབ་པ་ལས་བླ་ན་མེད་པ་སྟེ། དེ་དང་མཚུངས་པ་མེད་པའི་ཕྱིར། བླ་
ན་མེད་པ་ཡིནཏེ། བླ་ན་ཡོད་པ་ལ་སྲིད་ཞིའི་བསྡུས་པས་ཁྱབ་པ་ལས་སྲིད་ཞིས་མ་བསྡུས་པའི་
ཕྱིར། སྲིད་ཞིས་མ་བསྡུས་ཏེ། སྲིད་ཞིའི་མཐའ་ལ་ཡང་གནས་པ་མེད་པའི་ཕྱིརཏེ། ཞི་བ་ལ་
ཡོན་ཏན་དང་སྲིད་པ་ལ་སྐྱོན་དུ་རྟོག་པ་མེད་པའི་ཕྱིར་རོ། །
གཉིས་པ་ནི། ཆོས་ཀྱི་སྐུ་བསམ་གྱིས་མི་ཁྱབ་པ་ཡིན་ཏེ། དང་པོར་བསྟནངའི་རྒྱུ་
མཚན་ལྔ་པོ་དག་གིས་ཕྲ་ཞིང་ཟབ་པའི་ཕྱིར། རྒྱུ་མཚན་དྲུག་པས་གཟུགས་ཀྱི་སྐུ་བསམ་གྱིས་
མི་ཁྱབ་པ་ཡིན་ཏེ། སྐྱེ་འགག་ཏུ་སྣང་ཡང་སྐྱེ་འགག་དེའི་དངོས་པོར་གྲུབ་པ་མིན་པའི་ཕྱིར། །
གསུམ་པ་དོན་བསྡུ་བ་ནི། བླ་ན་མེད་པའི་ཡེ་ཤེས་དང་ཐུགས་རྗེ་ཆེན་པོ་སོགས་ཀྱི་ཡོནཏན་གྱི་
སྒོ་ནས་ཡོན་ཏན་གྱི་ཕ་རོལ་ཏུ་ཕྱིན་པས། འཁོར་འདས་ཀྱི་མཐའ་ལ་མི་གནས་པའི་རྒྱལ་བ་
ཆོས་སྐུ་དང་གཟུགས་སྐུ་བསམ་གྱིས་མི་ཁྱབ་པ་དེས་ན་རང་བྱུང་རྒྱལ་བ་རྣམས་ཀྱི་ཆོས་ཀྱི་དོན་
བརྒྱད་ཡོད་པའི་ཐ་མ་བསམ་གྱིས་མི་ཁྱབ་པའི་ཚུལ་འདི་ནི་དྲང་སྲོང་ཆེན་པོ་འོད་ཟེར་ཆེན་པོའི་
དབང་བསྐུར་ཐོབ་པ་ས་བཅུ་པ་ལ་གནས་པ་རྣམས་ཀྱིས་ཀྱང་ཇི་བཞིན་རིག་པ་མིན་ནོ། །
འདིར་དབང་བསྐུར་གྱི་སྐད་དོད་ཡོད་པས་དབང་བཅུ་ཐོབ་པ་ས་བརྒྱད་པ་ཐོབ་པས་ཀྱང་རིག་
པ་མིན་ཞེས་སྦྱོར་བསྐབས་ཀྱི་དོན་མིན་ནོ། །
གསུམ་པ་བྱང་ཆུབ་ཀྱི་ཡོན་ཏན་ལ་གསུམ་སྟེ། རྟེན་གྱི་སྒོ་ནས་མདོར་བསྟན།
དཔེའི་སྒོ་ནས་ རྒྱས་པར་བཤད། དཔེ་དོན་ཆོས་མཐུན་བསྟན་པའོ། །དང་པོ་ལ་གཉིས་ཏེ།
སྤྱིར་བསྟན་པ་དང༌། ཅུང་ཟད་བཤད་པའོ། །དང་པོ་ལ་ཡོནཏན་གྱི་རྟེན་སྐུ་ནི་གཉིས་ཏེ།
རང་དོན་དོན་དམ་པ་ཆོས་ཀྱི་སྐུ་དང་། དེ་ལ་བརྟེན་པའི་གཞན་དོན་ཀུན་རྫོབ་གཟུགས་ཀྱི་སྐུ་
ཉིད་ཡིན་ནོ། །ཡོན་ཏན་ལ་གཉིས་ཏེ། བྲལ་བའི་འབྲས་བུ་དང༌། རྣམ་པར་སྨིན་པའི་འབྲས་
བུའོ། །རེ་རེ་ལ་སུམ་ཅུ་སོ་གཉིས་རེ་ཡོད་པས་དྲུག་ཅུ་རྩ་བཞི་ཡོད་པ་འདི་དག་ཡོནཏན་གྱི་
，
-3 $ () -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༩
དབྱེ་བའོ། །གཉིས་པ་ནི། དམ་པའི་དོན་གྱི་སྐུ་ནི་བདག་ཉིད་ཀྱི་འབྱོར་པརྟེན་པའི་གནས་སོ།།
དྲང་སྲོང་རྣམས་ཀྱི་བརྡའི་སྐུ་ནི་ཕ་རོལ་གྱི་ཕུན་སུམ་ཚོགས་པ་གཞན་དོན་འབྱུང་བའི་གནས་
སོ༑ ༑སྐུ་གཉིས་ཡོད་པ་ལས། དང་པོའི་སྐུ་ནི་སྟོབས་ལ་སོགས་པ་བྲལ་བའི་ཡོན་ཏནརྣམས་
དང་ལྡན་ནོ། །སྐུ་གཉིས་པ་གཟུགས་ཀྱི་སྐུ་ནི། སྐྱེས་བུ་ཆེན་པོའི་མཚན་སུམ་ཅུ་སོགཉིསཏེ་
རྣམ་སྨིན་གྱི་ཡོན་ཏན་དག་དང་ལྡནནོ། ། །
གཉིས་པ་དཔེའི་སྒོ་ནས་རྒྱས་པར་བཤད་པ་ལ་གཉིས། སྡོམ་ཚིག་གིས་མདོར་
བསྟན་པ། སོ་སོའི་རང་བཞིན་ཕྱེ་སྟེ་བསྟན་པའོ། །དང་པོ་ནི། སྟོབས་ཞེས་བཤད་པ་ཉིད་ནི་རྡོ་
རྗེ་བཞིན་ཏེ། མ་རིག་པའི་སྒྲིབ་པ་སེལ་ཞིང་འཇོམས་པས་སོ། །མི་འཇིགས་པ་བཞི་པོ་ཉིད་ནི་
སེང་གེ་བཞིན་ཏེ་འཁོར་གྱི་ནང་དུ་བག་ཚ་བ་མེད་པས་སོ། །དེ་བཞིན་གཤེགས་པའི་ཆོས་མ་
འདྲེས་པ་བཅོ་བརྒྱད་ནི་ནམ་མཁའ་བཞིན་ཏེ། གཞན་དང་ཐུན་མོང་མ་ཡིན་པས་སོ། །བ་
པའི་བསྟན་པ་གཟུགས་སྐུ་རྣམ་པ་གཉིས་ནི་ཆུ་ཟླ་བཞིན་ཏེ། གཞན་སྣང་དུ་བསྟན་པས་སོ། །
གཉིས་པ་སོ་སོའི་རང་བཞིན་ཕྱེ་སྟེ་བསྟན་པ་ལ་གསུམ་སྟེ། བྲལ་བའི་ཡོན་ཏན་བསྟན་པ་།
རྣམ་སྨིན་གྱི་ཡོན་ཏན་བསྟན་པ། དེ་དག་ལུང་དང་སྦྱོར་བའོ། །དང་པོ་གསུམ་སྟེ། སྟོབས་
བཅུ་དང་། མི་འཇིགས་པ་བཞི་དང་། མ་འདྲེས་པའི་ཡོན་ཏན་ནོ། །དང་པོ་ལ་སྟོབས་བཏུས་
སོའི་ངོ་བོ་ངོས་བཟུང་། རྡོ་རྗེའི་དཔེ་དང་སྦྱར་བའོ། །དང་པོ་ནི། སྔོན་གྱི་སེམས་བསྐྱེད་དང་
སྡོམ་པའི་དམ་བཅའ་བརྟན་པ་ལས་གནས་དང་གནས་མིན་མཁྱེན་པ་གྲུབ་བོ། །ལས་འབྲས་
སྟོན་པས་ལས་རྣམས་ཀྱི་རྣམ་སྨིན་མཁྱེན་པ་དང་། དབང་པོ་དང་མཐུན་པར་ཆོས་སྟོན་པས་
དབང་པོ་མཆོག་དམན་མཁྱེན་པ་དང་། ཁམས་རྣམས་དང་མཐུན་པར་ཞུགས་པས་ཁམས་སྣ་
ཚོགས་མཁྱེན་པ་དང་། མོས་པ་དང་མཐུན་པར་ཞུགས་པས་མོས་པ་སྣ་ཚོགས་མཁྱེན་པ་དང་།
ཐེག་པ་ཐམས་ཅད་ལ་གོམས་པ་ལས་འཁོར་འདས་ཀུན་ཏུ་འགྲོ་བའི་ལམ་མཁྱེན་པ་དང་།
-
(5 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏིང་ངེ་འཛིན་ལྷུར་བླངས་པས་བསམགཏན་སོགས་ཉོན་མོངས་པདང་དྲི་མ་མེད་པ་མཁྱེན་པ་
དང་། དགེ་བ་ཆུད་མ་གསན་པས་སྔོན་གྱི་གནས་རྗེས་སུ་དྲན་པ་དང༌། སེམས་ཅན་ལ་ལྷག་
པའི་བསམ་པ་སོགས་ལས་ལྷའི་མིག་གིས་འཆི་འཕོ་དང་སྐྱེ་བ་མཁྱེན་པ་དང་། ཟག་པ་ཟད་
པའི་དོན་དུ་ཆོས་བསྟན་པས་ཞི་བ་ཟག་ཟད་མཁྱེན་པའི་སྟོབས་འགྲུབ་བོ། །དེ་ལྟར་སྟོབས་
རྣམ་པ་བཅུའོ། །གཉིས་པ་རྡོ་རྗེའི་དཔེ་དང་སྦྱར་བ་ནི། དགེ་བས་རྣམ་སྨིན་ཡིད་དུ་འོང་བ་ཐོབ་
པ་ནི་གནས་དང་། རྣམ་སྨིན་ཡིད་དུ་མི་འོང་བ་ཐོབ་པ་ནི་གནས་མིན་པ་སོགས་མཁྱེན་པ་དང་།
ལས་ཀྱི་རྣམ་པར་སྨིན་པ་མཁྱེན་པ་དང༌། སེམས་ཅན་གྱི་ཁམས་སྣ་ཚོགས་མཁྱེན་པ་དང་།
འགྲོ་བའི་མོས་པ་སྣ་ཚོགས་མཁྱེན་པ་དང་། ཀུན་ཏུ་འགྲོ་བའི་ལམ་སྣ་ཚོགས་མཁྱེན་པ་དང་།
ཀུན་ནས་ཉོན་མོངས་དང་རྣམ་བྱང་གི་བསམ་གཏན་མཁྱེན་པ་སྟེ། སྟོབས་དྲུག་པོས་མི་ཤེས་པ་
ཤེས་བྱའི་སྒྲིབ་པ་གོ་ཆ་དང་འདྲ་བ་འབིགས་པ་དང༌། དད་སོགས་དབང་པོའི་ཚོགས་ཀྱི་ཁྱད་
པར་དང་། རང་གཞན་གྱི་སྔོན་གྱི་གནས་རྗེས་སུ་དྲན་པ་དང་། ལྷའི་མིག་གིས་འཆི་འཕོ་དང་
སྐྱེབ་མཁྱེན་པ་སྟེ་སྟོབས་གསུམ་གྱིས་ནི་སྙོམས་འཇུག་གི་སྒྲིབ་པ་རྩིག་པ་བརྟན་པོ་དང་འདྲ་བ་
འཇིག་པར་བྱེད་པ་དང་། ཟག་པ་ཟད་ཚུལ་མཁྱེན་པའི་སྟོབས་ཀྱིས་ཉོན་མོངས་པའི་སྒྲིབ་པ་
ཤིང་དང་འདྲ་བ་དེ་རྣམས་གཅོད་པར་བྱེད་པའི་ཕྱིར། སྟོབས་བཅུ་པོ་མི་མཐུན་ཕྱོགས་འཇོམས་
པ་ལཐོགས་པ་མེད་པ་རྡོ་རྗེ་བཞིན་ནོ། །
གཉིས་པ་མི་འཇིགས་པ་སྟོན་པ་ལ་གསུམ་སྟེ། སོ་སོའི་ངོ་བོ། དེ་དག་གི་བྱེད་པ།
སེང་གེའི་དཔེ་དང་སྦྱར་བའོ། །དང་པོ་ལ་རང་དོན་རྟོགས་པ་ཕུན་ཚོགས་སུ་དམ་བཅས་པ་ལ་
མི་འཇིགས་པ་ནི། ཆོས་ཀུན་མངོན་པར་རྫོགས་པར་བྱང་ཆུབ་པའོ་ཞེས་ཞལ་གྱིས་བཞེས་པ་
ལ་ཆོས་མཐུན་གྱི་རྒོལ་བཔོ་མེད་པ་དང༌། །གཞན་དོན་བར་ཆད་ཀྱི་ཆོས་བསྟན་པ་ལ་མི་
འཇིགས་པ་ནི། འདོད་ཆགས་སོགས་ཐར་པའི་གེགས་འགོག་པར་བྱེད་དོ་ཞེས་ཞལ་གྱིས་
-3 6 2 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༩
བཞེས་པ་ལ་ཆོས་མཐུན་གྱི་རྒོལ་བ་མེད་པ་དང་། གཞན་དོན་ངེས་འབྱིན་གྱི་ལམ་སྟོནཔ་ལ་མི་
འཇིགས་པ་ནི། བྱང་ཕྱོགས་སོ་བདུན་འཁོར་བ་ལས་ངེས་པར་འབྱིན་པའི་ལམ་ཡིན་ནོ་ཞེས་
སྟོན་པ་ལ་རྒོལ་བ་པོ་མེད་པ་དང་། རང་དོན་སྤངས་པ་ཕུན་ཚོགས་སུ་བསྟན་པ་ལ་མི་འཇིགས་
པ་ནི། ཟག་པ་བག་ཆགས་དང་བཅས་པ་འགགས་པའི་འགོག་པ་ཐོབ་བོ་ཞེས་སྟོན་པ་ལས་
མཐུན་གྱི་རྒོལ་བ་པོ་མེད་པ་སྟེ། འདི་དག་ནི་མི་འཇིགས་པ་བཞིའི་ངོ་བོའོ། །གཉིས་པ་དེ་དག་
གི་བྱེད་པ་ནི། བདག་དང་གཞན་གྱི་ཤེས་བྱའི་དངོས་པོ་སྡུག་བསྔལ་གྱི་བདེན་པ་རྣམ་པཀུན་
ཏུ་རང་གིས་ཤེས་པ་དང་གཞན་གྱིས་ཤེས་པར་མཛད་པའི་ཕྱིར་དང་། རང་གཞན་གྱི་སྤང་བྱའི་
དངོས་པོ་ཀུན་འབྱུང་གི་བདེན་པ་རང་གིས་སྤངས་པ་དང་། གཞན་སྤོང་བ་ལ་འགོད་པར་
མཛད་པའི་ཕྱིར་དང་། བདག་དང་གཞན་གྱིས་བསྟེན་པར་བྱ་བ་ལམ་གྱི་བདེན་པ་རང་གིས་
བསྟེན་པ་དང་གཞན་བསྟེན་དུ་འཇུག་པར་མཛད་པའི་ཕྱིར་དང༌། རང་དང་གཞན་གྱི་ཐོབ་
བྱ་བླ་མེད་འགོག་བདེན་ཤིན་ཏུ་དྲི་མ་མེད་པ་རང་གིས་ཐོབ་པ་དང་གཞན་གྱིས་ཀྱང་ཐོབ་པར་
མཛད་དུ་འཇུག་པའི་ཕྱིར་ན་དྲང་སྲོང་སྟེ་སངས་རྒྱས་གང་དུའང་ཐོགས་པ་མེད་དེ། རང་གིས་
བདེན་པའི་དོན་མངོན་སུམ་དུ་བྱས་ནས་གཞན་ལ་བདེན་པ་གསུང་པའི་ཕྱིར། གསུམ་པ་སེང་
གེའི་དཔེ་དང་སྦྱར་བ་ནི། ཇི་ལྟར་རི་དྭགས་ཀྱི་དབང་པོ་སེང་གེ་ནགས་ཀྱི་མཐར་རྟག་ཏུ་
འཇིགས་པ་མེད་ཅིང་། རི་དྭགས་གཞན་རྣམས་ལ་སྐྲག་པ་མེད་པར་རྒྱུ་བ་ལྟར། དེ་བཞིན་དུ་
འཁོར་གྱི་ཚོགས་ཀྱི་ནང་ན་ཐུབ་པའི་དབང་པོ་མིའི་སེང་གེ་ཡང་འཇིགས་པ་མེད་པར་ལེགས་
པར་གནས་ཤིང་། སེམས་ཅན་གཞན་དང་རང་ཉིད་མི་མཉམ་པར་གཟིགས་པས་གཞན་ལ་
ལྟོས་པ་མེད་པ་དང༌། ཏིང་ངེ་འཛིན་བརྟན་པ་དང༌། མ་རིག་བག་ཆགས་ཀྱི་ས་ལས་བརྒལ་
བས་རྩལ་དང་ལྡན་པར་གནས་སོ། །གསུམ་པ་མ་འདྲེས་པའི་ཡོན་ཏན་ལ་གསུམ་སྟེ། མ་
འདྲེས་པ་སོ་སོའི་ངོ་བོ། དེའི་བྱེད་པ། ནམ་མཁའི་དཔེ་དང་སྦྱར་བའོ། །དང་པོ་ལ་སྤྱོད་པས་
- 3 (
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྡུས་པ་དྲུག་ནི། སྟོན་པ་ལ་སྐུའི་སྤྱོད་པ་འཁྲུལ་པ་མེད་པ་དང་། གསུང་གི་སྤྱོད་པ་ལ་ཅ་ཅོ་མི་
མངའ་བ་དང་། ཐུགས་དྲན་པ་ཉམས་པ་མི་མངའ་བ་དང་། ཐུགས་མཉམ་པར་མ་བཞག་པ་མི་
མངའ་བ་དང་། འདུ་ཤེས་སྣ་ཚོགས་མི་མངའ་བ་དང་། སོ་སོར་མ་བརྟགས་པའི་བཏང་སྙོམས་
མི་མངའ་བའོ། །རྟོགས་པ་མ་འདྲེས་པ་དྲུག་ནི། འདུན་པ་ཉམས་པ་མི་མངའ་བ་དང་། བརྩོན་
འགྲུས་དང༌། དྲན་པ་དང༌། ཤེས་ རབ་དང༌། རྣམ་ གྲོལ་དང༌། རྣམ་གྲོལ་གྱི་ཡེ་ཤེས་ཀྱི་
གཟིགས་པ་ཉམས་པ་མི་མངའ་བའོ། །འདིར་ཏིང་ངེ་འཛིན་མ་བགྲངས་པ་ནི་མཉམ་པར་མ་
བཞག་པའི་ཐུགས་མི་མངའ་བར་འདུས་པར་དགོངས་པའི་ཕྱིར་རོ། །མདོ་སྡེ་རྒྱན་ལས།
རྟོགས་པ་མ་འདྲེས་པའི་ནང་དུ་རྣམ་གྲོལ་འདུས་པར་དགོངས་སོ། །ཕྲིན་ལས་མ་འདྲེས་པ་
གསུམ་ནི། སྐུ་གསུང་ཐུགས་ཀྱི་ཕྲིན་ལས་རྣམས་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་
སུ་འཇུག་པ་ཐོབ་པའོ། །ཡེ་ཤེས་མ་འདྲེས་པ་གསུམ་ནི། དུས་གསུམ་གྱི་ཤེས་བྱ་ལ་བློ་སྦྱངས་
པས་དུསགསུམ་ལ་མ་ཆགས་མ་ཐོགས་པའི་ཡེ་ཤེས་ཀྱིགཟིགས་པ་སྒྲིབ་པ་མེད་པ་ཐོབ་པའོ།།
དེ་ལྟར་མ་འདྲེས་པ་བཅོ་བརྒྱད་པོ་འདི་དང་། འདི་དག་ལས་གཞན་མདོ་ལས་ཆོས་གོས་སོར་
བཞི་ཙམ་སྐུ་ལུས་ལ་མ་རེག་པ་སོགས་གསུངས་པ་རྣམས་ཀྱང་སྟོན་པའི་མ་འདྲེས་པའི་ཡོན་
ཏན་ཡིན་ནོ། །གཉིས་པ་དེའི་བྱེད་པ་ནི། དྲང་སྲོང་ལ་སྐུ་ལ་འཁྲུལ་པ་དང་། གསུང་ལ་ཅ་ཅོ་
དང༌། ཐུགས་ལ་བསྙེལ་བ་དང་། ཐུགས་གཡོ་བ་སྟེ་མཉམ་པར་མ་བཞག་པ་དང་། འཁོར་
འདས་ལ་ཐ་དད་ཀྱི་འདུ་ཤེས་དང་། ངང་གིས་ཏེ་མ་བརྟགས་པའི་བཏང་སྙོམས་དྲང་སྲོང་ལ་
མེད་དོ། །འདུན་པ་དང༌། བརྩོན་འགྲུས་དང༌། དྲན་པ་དང༌། རྣམ་དག་དྲི་མེད་ཤེས་རབ་དང་།
རྟག་ཏུ་རྣམ་པར་གྲོལ་བ་དང་། ཤེས་བྱའི་དོན་ཀུན་གཟིགས་པ་གྲོལ་བའི་ཡེ་ཤེས་རྣམས་ལས་
ནི་ ཉམས་པ་མི་མངའ་བའོ། །སངས་རྒྱས་གང་གི་སྐུ་དང་གསུང་དང་ཐུགས་ཀྱི་ཕྲིན་ལས་
གསུམ་པོ་ཐམས་ཅད་རྒྱུའི་ཀུན་སློང་ཡེ་ཤེས་སྔོན་དུ་འགྲོ་ཞིང་། དུས་ཀྱི་ཀུན་སློང་ཡེ་ཤེས་ཀྱི་
-3 6 4 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༩
རྗེས་སུ་འཇུག་པ་དང་། འདས་པ་དང་། མ་འོངས་པ་དང་། ད་ལྟར་བྱུང་པའི་དུས་གསུམ་རྟག་
ཏུ་ཐོགས་པ་མེད་པ་ངེས་པར་མཁྱེན་པ་རྒྱ་ཆེན་འཇུག་པ་སྟེ། བཅོ་བརྒྱད་པོ་གང་རྟོགས་པ་སྟེ་
ཐོབ་པས་འགྲོ་བར་འཇིགས་པ་མེད་པར་དམ་པའི་ཆོས་ཀྱི་འཁོར་ལོ་ཆེན་པོ་རབ་ཏུ་བསྐོར་བ་
ནི་སངས་རྒྱས་རྣམས་ཀྱིས་བརྙེས་པའོ། །སངས་རྒྱས་ཅི་འདྲ་ཞེ་ན། གཞན་དོན་གས་རྗེ་ཆེན་
པོ་དང་ལྡན་པ་དང༌། རང་དོན་སྤང་བྱའི་དགྲ་ལས་རྒྱལ་བ་ཉིད་དོ། །གསུམ་པ་ནམ་མཁའི་
དཔེ་དང་སྦྱར་བ་ནི། ས་སོགས་ལ་ཡོད་པའི་ཆོས་གང་ཡིན་པའི་ཆོས་ཉིད་སྲ་བ་དངགཤེར་བ་
སོགས་གང་ཡིན་པ་དེ་ནི་ནམ་མཁའ་ལ་ཡོད་པ་མིན་ལ། ནམ་མཁའི་མཚན་ཉིད་གཞན་གྱི་གོ་
སྒྲིབ་མེད་པ་ལ་སོགས་མཚན་ཉིད་གང་དེ་ས་སོགས་གཟུགས་ཅན་ལ་མེད་པ་ལྟར། མ་འདྲེས་
པ་གང་འཇིག་རྟེན་པ་དང་ཉན་རང་དང་ཐུན་མོང་མིན་པས་ནམ་མཁའ་དང་འདྲ་བར་བསྟན་
ནས། འོན་ཀྱང་ས་ཆུ་མེ་རླུང་ནམ་མཁའ་ལྔ་ཆར་མཚུངས་པར་འཇིག་རྟེན་ན་ནི་ཐུན་མོང་བ་སྟེ།
སངས་རྒྱས་ཀྱི་མ་འདྲེས་པའི་ཡོན་ཏན་ཉིད་ནི་རྡུལ་ཕྲན་ཙམ་ཡང་འཇིག་རྟེན་དག་དང་ཐུན་
མོང་མིན་པས་དཔེ་ལས་ཀྱང་ཁྱད་ཞུགས་སོ། །
གཉིས་པ་རྣམ་སྨིན་གྱི་ཡོན་ཏན་ལ་གཉིས་ཏེ། མཚན་སུམ་ཅུ་རྩ་གཉིས་དང་། དེ་ཆུ་
ཟླའི་དཔེ་དང་སྦྱར་བའོ། །དང་པོ་ནི། སྔོན་དམ་བཅའ་བརྟན་པར་བྱས་པས་ཞབས་ཀྱི་མཐིལ་
ལེགས་པར་མཉམ་པར་གནས་པ་དང༌། སྦྱིན་པ་བཏང་བས་ཞབས་ཀྱི་མཐིལ་འཁོར་ལོས་
མཚན་པའོ། །ཤེར་ཕྱིན་ཏུ་ཕྱག་ཀྱང་འཁོར་ལོས་མཚན་པར་བསྟན་ཏོ། །གཞན་ཁྱད་དུ་མ་
བསད་པས་རྟིང་པ་ཡངས་པ་དང་ཞབས་ཀྱི་ལོང་བུ་མི་མངོན་པ་སྟེ་ཤེར་ཕྱིན་ཏུ་གཉིས་སུ་
བཤད་དོ། །སེམས་ཅན་གཞན་འཇིགས་པ་ལས་བསྐྱབས་པས་སོར་མོ་རིང་བ་ཉིད་དང་།
གཞན་གྱི་འཁོར་ལ་ཕྲ་མ་མ་བྱས་པའི་སྒོ་ནས་མ་ཕྱེ་བས་ཕྱག་དང་ཞབས་ཀྱི་སོར་མོ་དྲ་བ་
ཡིསནི་འབྲེལ་བ་དང་། གོས་སྣ་ཚོགས་སྦྱིན་པས་ཕྱག་དང་ཞབས་ཀྱི་པགས་པ་འཇམཞིངག
-3 6 5 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞོན་ཤ་ཅན་དུ་ལེགས་པར་གནས་པ་ཉིད་དང་། བཟའ་བཏུང་རྒྱ་ཆེན་པོ་བྱིན་པས་ཕྱག་དང་
ཞབས་ཀྱི་བོལ་གཉིས་དང་། ཕྲག་གོང་གཉིས་དང་ལྟག་པའི་ཕྱོགས་ཏེ་སྐུའི་གནས་བདུན་དག་
མཐོ་བ་དང༌། སངས་རྒྱས་ཀྱིས་གསུངས་པའི་ཆོས་བཟུང་བས་བྱིན་པ་ཨེ་ན་ཡའི་བྱིན་པ་དང་
འདྲ་བར་ཤ་རྒྱས་ཤིང་བྱིན་གྱིས་ཕྲ་བ་དང་། གསང་ཚིག་བསྲུངས་ཤིང་འཁྲིག་པ་སྤངས་པས་
གསང་བའི་གནས་གླང་པོ་ཆེའི་བཞིན་དུ་སྦུབས་སུ་ནུབ་པ་དང༌། དགེ་བ་རྒྱ་ཆེན་པོར་རིམ་
གྱིས་སྤྱད་པས་རོ་སྟོད་འཕེལ་ཀ་ཆེ་བ་སེང་གེ་དང་འདྲ་བ་དང་། དགེ་བ་ཡང་དག་པ་སྤྱད་པས་
ཐལགོང་མ་ཁེངས་པའི་བར་མེད་པར་རྒྱས་པ་དང་། གཞན་ལ་མི་འཇིགས་པ་བྱིནཔས་དཔུང་
མགོ་ལེགས་པར་ཟླུམ་པ་དང་། གཞན་གྱི་བྱ་བ་བྱེད་པ་ལ་སྤྲོ་བས་ཕྱག་རེག་ན་འཇམ་ཞིང་
དབྱིབས་ཟླུམ་པ་མཐོ་དམན་མེད་པ་དང་། མ་བཏུད་པར་པུས་མོར་སླེབ་པས་ཕྱག་རིང་བ་དང།
དགེ་བཅུ་མི་ངོམས་པར་སྤྱད་པས་སྐུ་དྲི་མས་ཡོངས་སུ་དག་ཅིང་འོད་ཀྱི་དཀྱིལ་འཁོར་དང་ལྡན་
པ་དང་། ནད་པ་ལ་སྨན་ལ་སོགས་པ་བྱིན་པས་མགྲིན་པ་ཁ་དོག་དྲི་མ་མེད་ཅིང་དབྱིབས་དུང་
འདྲ་བ་དང་། དང་པོར་དགེ་བ་ལ་སྦྱོར་ཞིང་ཕྱིས་རྫོགས་པར་བྱས་པས་འགྲམ་པ་རི་དྭགས་ཀྱི་
རྒྱལ་པོ་དང་འདྲ་བ་དང༌། སེམས་ཅན་ལ་བསམ་པ་མཉམ་པར་བྱས་པས་ཚེམས་བཞི་བཅུ་
སྟེང་འོག་གཉིས་སུ་ཉི་ཤུ་རེ་གྲངས་མཉམ་པདང་། ཕན་ཚུན་མི་མཐུན་པ་བསྲུངས་པས་ཚེམས་
རབ་ཏུ་དག་ཅིང་ཐགས་བཟང་བ་དང༌། ཡིད་དུ་འོང་བའི་ནོར་བྱིན་པས་ཚེམས་དྲི་མསརྣམ་
པར་དག་ཅིང་མཐོ་དམན་མཉམ་པ་ཉིད་དང་། སྒོ་གསུམ་གྱི་ལས་བསྲུངས་པས་མཆེ་བ་རབ་
མཆོག་དཀར་ཞིང་རྣོ་བ་ཉིད་དང་། བདེན་ཚིག་བསྲུངས་པས་ལྗགས་རིང་ཞིང་མཐའ་མེད་པ་
དང་བསམ་དུ་མེད་པ་དང་། རོ་བྲོ་བ་བྱིན་པས་རོ་བྲོ་བའི་མཆོག་ཉིད་དང་། འཇམ་ཞིང་དགའ་
བའི་ཚིག་སྨྲས་པས་རང་བྱུང་གི་གསུང་ཀ་ལ་པིངྐའི་སྒྲ་དང་ཚངས་པའི་དབྱངས་ལྟར་སྙན་པའི་
ངག་དང་། བྱམས་པ་དང་ལྡན་ཞིང་ཐམས་ཅད་བསྲུངས་པས་སྤྱན་བཟང་པོ་ཨུཏྤལ་སྔོན་པོ་
-35 (5 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
འདྲ་བ་དང་། བསམ་པ་གཡོ་སྒྱུ་མེད་པས་རྫི་མ་ཁྱུ་མཆོག་འདྲ་བར་སྣུམ་ཞིང་མ་འཛིངས་པ་
དང༌། བསྔགས་འོས་བསྔགས་པས་ཞལ་མཛེས་པའི་སྨིན་མཚམས་ན་དྲི་མ་མེད་ཅིང་མཛོད་
སྤུ་དཀར་པོ་དང་ལྡན་པ་དང༌། བླ་མ་ལ་གུས་པས་དབུར་གཙུག་ཏོར་ལྡན་ཞིང་བལྟར་མི་
མངོན་པ་དང༌། ཆོས་ཚོལ་བ་ལ་སེམས་ལས་སུ་རུང་བས་པགས་པ་དག་ཅིང་སྲབ་པ་དང་།
ཡིད་དུ་འོང་བའི་གོས་སྟན་བྱིན་པས་སེམས་ཅན་ཐམས་ཅད་ཀྱི་སྐྱབས་ཡིན་པས་མཆོག་ཏུ་
གྱུར་པའི་པགས་པ་གསེར་གྱི་མདོག་འདྲ་བའོ། །འདི་ནི་ཤཱཀྱ་ཐུབ་པ་ལ་སྦྱར་བའི་དབང་དུ་
བྱས་ལ། སྨན་བླ་ལྟ་བུ་ལ་ནི་དེའི་དོད་དུ་ཁ་དོག་སྔོན་པོ་བགྲང་ངོ༌། །འདུ་འཛི་སྤངས་པསབ་
སྤུ་ལེགས་པར་ཕྲ་བ་འཇམ་ཞིང་ཁུང་བུ་རེ་རེ་ནས་སྤུ་རེ་རེ་སྐྱེས་པ་དང་། གདམས་ག་ལ་
མཐུན་པར་འཛིན་པས་སྐུའི་སྤུ་གྱེན་དུ་གཡས་ཕྱོགས་སུ་འཁྱིལ་བ་དང་། ཀུན་ལ་བརྩེ་ཞིང་
མཚོན་ཆ་སྤངས་པས་དབུ་སྐུ་དྲི་མ་མེད་ཅིང་། རིན་ཆེན་མཐོན་མཐིང་གི་མདོག་བཞིན་དུ་སྡོབ་
དང༌། རང་གཞན་ཏིང་ངེ་འཛིན་ལ་སྦྱར་བས་ནྱ་གྲོ་ཏ་རྫོགས་པའི་ལྗོན་ཤིང་གི་དཀྱིལ་འཁོར་
དང་འདྲ་བར་སྐུ་ཆུ་ཞེང་གབ་པ་དང་། སངས་རྒྱས་ཀུན་ཏུ་བཟང་པོ་དཔེ་མེད་པ་དྲང་སྲོང་ཆེན་
པོ་དེ་སྲེད་མེད་ཀྱི་བུའི་སྟོབས་མངའ་ཞིང་མཁྲེགས་པའི་སྐུའོ། །དེ་ལྟར་བསམ་གྱིས་མི་ཁྱབ་
ཅིང་གཟི་བརྗིད་རབ་ཏུ་འབར་བ་སུམ་ཅུ་རྩ་གཉིས་པོ་འདི་དག་སྟོན་པས་མི་དབང་སངས་རྒྱས་
ཀྱི་མཚན་དུ་བུ་མོ་རིན་ཆེན་གྱིས་ཞུས་པའི་མདོར་གསུངས་སོ། །
གཉིས་པ་ཆུ་ཟླའི་དཔེ་དང་སྦྱར་བ་ནི། ཇི་ལྟར་སྤྲིན་མེད་པའི་ནམ་མཁའི་ཟླ་བའི་
གཟུགས་ནི། སྟོན་ཀའི་ཆུ་དྭངས་པ་སྔོན་པོའི་མཚོར་ནི་མཐོང་བ་ལྟར། དེ་བཞིན་དུ་རྒྱལ་སྲས་
བྱང་སེམས་ཀྱི་ཚོགས་ཀྱིས་ཁྱབ་བདག་སངས་རྒྱས་ཀྱི་སྐུ་གཟུགས་སྐུ་དེ་རྫོགས་པའི་སངས་
རྒྱས་ཀྱི་འཁོར་གྱི་དཀྱིལ་འཁོར་ནང་དུ་མཐོང་བར་འགྱུར་རོ། །གསུམ་པ་ལུང་དང་སྦྱར་བནི།
ཡོན་ཏན་དྲུག་ཅུ་རྩ་བཞི་པོ་འདི་དག་སོ་སོར་ངོ་བོ་རྒྱུ་དང་བཅས་ཏེ་སྔར་བཤད་པའི་གོ་རིམ་ཇི་
-36 7 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟ་བ་བཞིན་དུ་བུ་མོ་རིན་ཆེན་གྱིས་ཞུས་པའི་ཐེག་ཆེན་གྱི་མན་ངག་ཅེས་བྱ་བའི་མདོའི་རྗེས་སུ་
འབྲངས་ནས་ཤེས་པར་བྱ་སྟེ། དེ་ཡང་མདོའི་དོན་བསྡུས་ཏེ་སྔར་བཤད་པ་བཞིན་ནོ། །
གསུམ་པ་དཔེ་དོན་ཆོས་མཐུན་བསྟན་པ་ལ་གཉིས་ཏེ། མདོར་བསྟན་པ་དང་།
རྒྱས་པར་བཤད་པའོ། །དང་པོ་ནི། སྟོབས་ནི་རྡོ་རྗེའི་དཔེས་བསྟན་ཏེ། སྒྲིབ་པས་མི་ཕྱེད་པའི་
ཕྱིར། མི་འཇིགས་པ་ནི་སེང་གེའི་དཔེས་བསྟན་ཏེ། སྤོབས་པ་མི་ཞན་པའི་ཕྱིར། མ་འདྲེས་པ་
ནི་ནམ་མཁའ་དག་པའི་དཔེས་བསྟན་ཏེ། གཞན་དང་མཚུངས་པ་མེད་པའི་ཕྱིར། རྣམ་སྨིན་གྱི་
ཡོན་ཏན་ནི་ཆུ་ཟླའི་དཔེས་བསྟན་ཏེ། རྟོག་པས་གཡོ་བ་མེད་པའི་ཕྱིར། གཉིས་པ་རྒྱས་པར་
བཤད་པ་ལ་གཉིས་ཏེ། བྲལ་བའི་ཡོན་ཏན་གྱི་ཆོས་མཐུན། རྣམ་སྨིན་གྱི་ཡོནཏན་གྱི་ཆོས་
མཐུན་ནོ། །དང་པོ་ལ་གཉིས་ཏེ། སོ་སོའི་ཆོས་མཐུན་དང༌། ཐུན་མོངགི་ཆོས་མཐུན་ནོ། །དང་
པོ་ལ་གསུམ་སྟེ། སྟོབས་ཀྱི་ཆོས་མཐུན། མི་འཇིགས་པའི་ཆོས་མཐུན། མ་འདྲེས་པའི་ཆོས་
མཐུན་ནོ། །དང་པོ་ནི། དྲང་སྲོང་གི་སྟོབས་ནི་རྡོ་རྗེ་དང་འདྲའོ། །ཅིའི་ཕྱིར་ཞེ་ན། སྟོབས་བཅུ་
པོ་རྣམས་ལས་རིམ་པ་བཞིན་དུ་གནས་དང་གནས་མ་ཡིན་པ་མཁྱེན་པ་སོགས་སྟོབས་དང་པོ་
དྲུག་གིས་ཤེས་བྱའི་སྒྲིབ་པ་གོ་ཆ་ལྟ་བུ་ཕུག་པའི་ཕྱིར། ཉོན་མོངས་དྲི་མ་མེད་སོགས་སྟོབས་
གསུམ་གྱིས་སྙོམས་པར་འཇུག་པའི་སྒྲིབ་པ་རྩིག་པ་ལྟར་བཤིག་དཀའ་བ་བཤིག་པའི་ཕྱིར།
ཐ་མ་ཟག་ཟད་མཁྱེན་པའི་སྟོབས་གཅིག་གིས་སྡུག་བསྔལ་གྱི་ཡལ་ག་བསྐྱེད་པས་ཉོན་སྒྲིབ་
ཤིང་བཞིན་དུ་གྱུར་པ་བཅད་པའི་ཕྱིར་ཏེ། སྒྲིབ་པ་བག་ཆགས་དང་བཅས་པ་ཀུན་བསལ་བས་
སོ༑ །དྲང་སྲོང་གི་སྟོབས་ནི་ཆོས་ཅན། རྡོ་རྗེ་དང་འདྲ་སྟེ། བརླིང་བ་དང་སྙིང་པོ་དང་བརྟན་པ་
དང་མི་ཕྱེད་པས་སོ། །ཅིའི་ཕྱིར་བརླིང་བ་སོགས་སུ་བརྗོད་ཅེ་ན། གང་ཕྱིར་བརླང་བ་སྙིང་པོའི་
ཕྱིར། །གང་ཕྱིར་སྙིང་པོ་བརྟན་པའི་ཕྱིར། །གང་ཕྱིར་བརྟན་པ་མི་ཕྱེད་ཕྱིར། །མི་ཕྱེད་ཕྱིར་ན་
རྡོ་རྗེ་བཞིན། །ཞེས་སྔ་མ་སྔ་མ་ཕྱི་མ་ཕྱི་མསབཤད་དོ། །
- }{; 8 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
གཉིས་པ་མི་འཇིགས་པའི་ཆོས་མཐུན་ལ་གཉིས་ཏེ། མདོར་བསྟན་པ་དང་། རྒྱས་
བཤད་དོ། །དང་པོ་ནི། ཐུབ་པ་མིའི་སེང་གེ་ཆོས་ཅན། སེང་གེ་བཞིན་དུ་འཁོར་གྱི་དབུས་སུ་
འཇིགས་པ་མི་མངའ་སྟེ། སུ་ལ་ཡང་འཇིགས་པ་མེད་པའི་ཕྱིར་དང༌། གཞན་ལལྟོས་པ་མེད་
པའི་ཕྱིར་དང་། བློ་གྲོས་བརྟན་པའི་ཕྱིར་དང་། ཡོན་ཏན་གྱི་རྩལ་ཕུན་སུམ་ཚོགས་པ་དང་ལྡན་
པའི་ཕྱིར། །གཉིས་པ་ནི། རྒོལ་བ་གང་ལས་ཀྱང་འཇིགས་པ་མེད་པར་གནསཏེ། བཤད་བྱ་
ཀུན་མངོན་སུམ་དུ་མཁྱེན་པས་གང་གིས་དྲིས་ཀྱང་ལུང་སྟོན་ནུས་པའི་ཕྱིར། གཞན་སུ་ལཡང
ལྟོས་པ་མེད་དེ། སྒྲིབ་པ་ཕལ་ཆེར་དག་པའི་སེམས་ཅན་ས་བཅུ་པ་བ་རྣམས་དང་ཡང་བདག་
ཉིད་མི་མཉམ་པར་གཟིགས་པའི་ཕྱིར། བརྟན་པ་ཉིད་ཀྱི་ཡོན་ཏན་དང་ལྡན་ཏེ། གས་ནི་
ཆོས་རྣམས་ཐམས་ཅད་ལ་རྩེ་གཅིག་ཏུ་གནས་པའི་ཕྱིར། ཤེས་རབ་ཀྱི་རྩལ་དང་ལྡནཏེ། མ་
རིག་བག་ཆགས་ཀྱི་ས་ལས་མཆོག་ཏུ་བརྒལ་བའི་ཕྱིར། གསུམ་པ་མ་འདྲེས་པའི་ཆོས་མཐུན་
ནི༑ ས་ཆུ་མེ་རླུང་སོགས་དཔེ་རྣམ་པ་ལྔ་ཕྱི་མ་ཕྱི་མ་ཕྲ་བའི་དཔེས་འཇིག་རྟེན་པ་སོགས་ལྔ་
གོང་ནས་གོང་དུ་ཕྲ་བར་བསྟན་ཏེ། འཇིག་རྟེན་པ་དང༌། ཉན་ཐོས་དང༌། རང་དོན་མཐའ་
གཅིག་ཏུ་སྤྱོད་པ་རང་རྒྱལ་དང་། བློ་ལྡན་བྱང་སེམས་དང་། རང་བྱུང་སངས་རྒྱསརྣམས་གོང་
ནས་གོང་དུ་བློ་དག་ཕྲ་བ་སྟེ་རྟོགས་པར་དཀའ་བའི་ཕྱིར། ཡང་མ་འདྲེས་པ་རྣམས་ས་ཆུ་
མེ་རླུང་རྣམས་སེམས་ཅན་ཀུན་གྱི་ཉེར་འཚོར་གྱུར་པ་དང་མཚུངས་ཏེ། འཇིག་རྟེན་ཀུན་གྱི་
ཉེར་འཚོའི་གཞིར་གྱུར་པའི་ཕྱིར། གཞན་དང་མ་འདྲེས་པའི་ཆ་ནས་ནམ་མཁའ་བཞིན་ཡིན་
ཏེ༑ འཇིག་རྟེན་བྱིས་པ་དང༌། འཇིག་རྟེན་དེ་ལས་འདས་པ་ཉན་རང་བྱང་སེམསཀྱི་མཚན་
ཉིད་ལས་ཀྱང་འདས་པའི་ཕྱིར། གཉིས་པ་ཐུན་མོང་གི་ཆོས་མཐུན་ནི། ཡོན་ཏན་སུམ་ཅུ་རྩ་
གཉིས་པོ་འདི་དག་ཆོས་སྐུས་རབ་ཏུ་ཕྱེ་སྟེ། དཔེར་ན།ནོར་བུ་རིན་ཆེན་གྱི་འོད་འབྱིན་པ་དང་།
མདོག་གསལ་བ་དང་། དབྱིབས་མཛེས་པརྣམས་ནོར་བུ་ལ་དབྱེར་མེད་པར་གནས་པ་བཞིན་
- ：36 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ༑ དེརྣམས་ཀྱང་ཆོས་སྐུ་ལ་དབྱེར་མེད་པར་ལྡན་པའི་ཕྱིར།
གཉིས་པ་རྣམ་སྨིན་གྱི་ཡོན་ཏན་གྱི་ཆོས་མཐུན་ལ་གཉིས་ཏེ། ཡོན་ཏན་སྐུ་གཉིས་
ལ་བརྟེན་པར་བསྟན་པ་དང༌། ཆོས་མཐུན་སྦྱར་བ་དངོས་སོ། །དང་པོནི། མཐོང་ན་ཡིད་ཚིམ་
པར་བྱེད་པའི་རྣམ་སྨིན་གྱི་ཡོན་ཏན་གང་མཚན་སུམ་ཅུ་རྩ་གཉིས་ཞེས་བྱ་བ་རྣམས་ནི། སྤྲུལ་
པའི་སྐུ་དང་། ཐེག་ཆེན་གྱི་ཆོས་ལ་རྫོགས་པར་ལོངས་སྤྱོད་པ་ལོངས་སྤྱོད་རྫོགས་པའི་སྐུ་སྟེ་
གཟུགས་སྐུ་གཉིས་ལ་བརྟེན་ནོ། །གཉིས་པ་ནི། རྒྱུད་དག་པའི་ཁྱད་པར་ལས་སངསརྒྱས་ལ་
རིང་བ་སོ་སྐྱེ་དང་། ཉན་རང་རྣམས་ལ་འཇིག་རྟེན་གྱི་ཁམས་སྣ་ཚོགས་སུ་མཚན་དཔེ་ལྡན་
པའི་སྤྲུལ་སྐུ་སྣང་བ་ནི་ཆུ་ནང་གི་ཟླ་བའི་གཟུགས་བརྙན་སྣང་བ་བཞིན་དུ་ལོངས་སྐུ་ལྟ་བུའི་
གཟུགས་བརྙན་སྣང་བའོ། །སངས་རྒྱས་ལ་ཉེ་བ་བྱང་སེམས་འཕགས་པ་རྣམས་ལ་རྒྱལ་བ་
ལོངས་སྐུའི་འཁོར་གྱི་དཀྱིལ་འཁོར་མཚན་དང་ལྡན་པའི་སྐུ་སྣང་བ་ནི། ནམ་མཁའི་དཀྱིལ་
འཁོར་གྱི་ཟླ་བའི་གཟུགས་དངོས་སྣང་བ་བཞིན་དུ་ལོངས་སྐུ་དངོས་སྣང་བ་ཡིནཏེ། དེ་ལྟརན་
གཟུགས་སྐུདེ མཐོང་བའི་ཚུལནིརྣམ་པ་གཉིས་སོ། །འདིས་ནི་གདུལ་བྱའི་བྱེ་བྲག་གིས་
གཟུགས་སྐུ་གཉིས་སུ་ངེས་པར་བསྟན་ཏོ། །ཡོན་ཏན་གྱི་སྐབས་ཏེ་ལེའུ་གསུམ་པ་བཤད་ཟིན་
ཏོ༑༑ ༑༑།
༈ བཞི་པ་མཛད་པ་ཕྲིན་ལས་ལ་གསུམ་སྟེ། མདོར་བསྟན་དང་། རྒྱས་བཤད་དང་
།
དཔེས་བསྟན་པའོ། །དང་པོ་ལ་གཉིས་ཏེ། ལྷུན་གྱིས་གྲུབ་པར་བསྟན་པ་དང་། རྒྱུན་མི་ཆད་
པར་བསྟན་པའོ། །དང་པོ་ནི། གདུལ་བྱའི་ཁམས་དང་བསམ་པ་དང་བག་ལ་ཉལདེ་དང་
མཐུན་པའི་འདུལ་བའི་ཐབས་དང་། གདུལ་བྱའི་ཁམས་ཀྱི་གདུལ་བའི་བྱ་བ་མངོན་མཐོ་ངེས་
ལེགས་ལ་འགོད་པ་དང༌། གདུལ་བྱ་དེ་གང་ན་ཡོད་པའི་ཡུལ་དང༌། གང་གི་ཚེ་འདུལབའི་
དུས་དུས་སུ་གཤེགས་པ་ལ་ཁྱབ་བདག་སངས་རྒྱས་རྟག་ཏུ་འབད་མེད་ལྷུན་གྱིས་གྲུབ་པར་
-37 (0 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
འཇུག་གོ །གཉིས་པ་རྒྱུན་མི་ཆད་པ་ནི། རྒྱུ་ཏིང་ངེ་འཛིན་སོགས་ཡོན་ཏན་རིན་ཆེན་མག་གི་
ཚོགས་དང་ལྡན་པའི་ཡེ་ཤེས་ཀྱི་ཆུ་དང་བཅས་པའི་ས་བཅུའི་རྒྱ་མཚོ་དང་བསོདནམས་དང་ཡེ་
ཤེས་ཀྱི་ཉི་འོད་ཅན་གྱི་རྒྱུའི་ཐེག་པ་མ་ལུས་པ་ངེས་པར་བསྒྲུབ་སྟེ། དེ་ལས་འབྲས་བུ་བྱང་ཆུབ་
ཆེན་པོ་དབྱིངས་མཐའ་དང་དབུས་མེད་པས་ཟབ་ཅིང་ཡེ་ཤེས་རྒྱ་ཆེ་བ་ནམ་མཁའ་ལྟར་ཤེས་
བྱ་ལ་ཁྱབ་པ་ཞིག་འབྱུང་ངོ༌། །དེའི་གནས་གང་ཞེ་ན། སངས་རྒྱས་ཉིད་ཀྱི་ཁམས་ཡོན་ཏནདྲི་
མ་མེད་པའི་འབྱུང་གནས་ཡིན་པས་གཏེར་དང་། དེ་སེམས་ཅན་ཀུན་ལ་རང་གི་ཆོས་ཉིད་དང་
ཁྱད་པར་མེད་པར་རྣམ་པར་གནས་པར་གཟིགས་ནས་དེ་ལ་སྒྲིབ་བྱེད་ཉོན་མོངས་དང་ཤེས་
བྱའི་སྒྲིབ་པ་སྤྲིན་གྱི་དྲ་བ་ནི་སངས་རྒྱས་རྣམས་ཀྱི་ཐུགས་རྗེའི་རླུང་གིས་རྣམ་པར་གཏོར་ཞིང་
འཐོར་བར་མཛད་དོ།།
གཉིས་པ་རྒྱས་པར་བཤད་པ་ལ་གཉིས་ཏེ། ལྷུན་གྱིས་གྲུབ་པར་བཤད་པ་དང་།
རྒྱུན་མི་ཆད་པར་བཤད་པའོ། །དང་པོ་ལ་གཉིས་ཏེ། མདོར་བསྟན་པ་དང་། རྒྱས་པར་བཤད་
པའོ། །དང་པོ་ནི། གང་ཞིག་གང་གིས་འདུལ་བ་ཡི། །བྱ་གང་གང་དུ་གངགི་ཚེ །དེཡི་རྣམ་
རྟོག་སྐྱེ་མེད་ཕྱིར། །ཐུབ་པ་རྟག་ཏུ་ལྷུན་གྱིས་གྲུབ། །ཅེས་པའོ། །གཉིས་པ་ནི། འདི་དང་སྔར་
གྱི་མདོར་བསྟན་གཉིས་སྦྱར་ནས་སྟོན་པ་ནི། གང་ཞིག་གདུལ་བ་ནི་གདུལ་བྱའི་ཁམས་སོ། །
གང་གིས་འདུལ་བ་ནི་གདུལ་བྱ་འདུལ་བའི་ཐབས་མང་གང་གང་གིས་ཞེས་པའོ། །གདུལ་
བྱའི་བྱ་བ་གང་ཞེ་ན། གདུལ་བྱ་འདུལ་བའི་བྱ་བ་ནི་མངོན་མཐོ་དང་ངེས་ལེགས་ལ་འགོད་པ་
གང་ཡིན་པའོ། །གང་དུ་ཞེས་པ་ནི། གདུལ་བར་བྱ་བའི་ཡུལ་དེ་དག་གོ །གང་གི་ཚེ་ནི། གང་
གི་ཚེ་འདུལ་བའི་དུས་དེ་དག་གོ །གཉིས་པ་རྒྱུན་མི་ཆད་པ་བཤད་པ་ལ་བཞི་སྟེ། མདོར་
བསྟན་དང༌། རྒྱས་བཤད་དང༌། དཔེ་དང་སྦྱར་བ་དང༌། དོན་བསྡུ་བའོ། །དང་པོ་ནི། སངས་
རྒྱས་ཀྱི་ཕྲིན་ལས་རྣམ་པར་མི་རྟོག་བཞིན་དུ་འཇུག་སྟེ། ཆོས་དྲུག་ལ་རྟོག་པ་མེད་པར་འཇུག་
-
-
- 3 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར་རོ། །ཆོས་དྲུག་པོ་གང་ཞེ་ན། ཕྲིན་ལས་མཛད་པ་པོ་སངས་རྒྱས་ཀྱིས་སྔོན་ཡོངས་སུ་
བསྟེན་པའི་ངེས་འབྱིན་གྱི་ལམ་དང༌། ངེས་འབྱིན་དེའི་རྟོན་པ་ཚོགས་གཉིས་དང་། ཚོགས་
གཉིས་དེའི་འབྲས་བུ་བྱང་ཆུབ་དང་། བྱང་ཆུབ་དེའི་རྒྱུ་ཡོངས་སུ་འཛིན་པ་ཕྲིན་ལས་འཇུག་
པའི་ཡུལ་སེམས་ཅན་དང་། ཕྲིན་ལས་ཀྱིས་བསལ་བྱ་སེམས་ཅན་དེའི་སྒྲིབ་པདང་། སྒྲིབ་པ་
དེ་གཅོད་བྱེད་ཕྲིན་ལས་ཀྱི་རྐྱེན་ཐུགས་རྗེ་ཆེན་པོའོ། །གཉིས་པ་རྒྱས་བཤད་ནི། དང་པོ་
འཁོར་བ་ནས་ཕྱིས་འབྲས་བུའི་བར་དུ་ངེས་པར་འབྱིན་པར་བྱེད་པ་ནི་ས་བཅུ་སྟེ། བས་
ཚོགས་གཉིས་དག་ནི་དེའི་དུས་ཀྱི་དགེ་བདེའི་ཉེ་བར་རྟོན་པའི་རྒྱུའོ། །རྒྱུ་དང་ལམ་དེའི་
འབྲས་བུ་བྱང་ཆུབ་མཆོག་ཡིན་ཏེ། བྱང་ཆུབ་དེ་སེམས་ཅན་གྱིས་ཐོབ་ཏུ་རུང་བའི་ཚུལ་གྱིས་
ཡོངས་སུ་འཛིན་ཏོ། །སེམས་ཅན་གྱིས་བྱང་ཆུབ་དེ་ཐོབ་པའི་སྒྲིབ་བྱེད་ནི་མཐའ་ཡས་པའི་ཉོན་
མོངས་དང་ཉེ་བའི་ཉོན་མོངས་ཀྱི་བག་ཆགས་སོ། །དུས་ཀུན་ཏུ་སྒྲིབ་པ་དེ་འཛོམས་པའི་རྐྱེན་
ནི་ཐུགས་རྗེ་ཆེན་པོ་ཡིན་ནོ། །དེས་ན་ཕྲིན་ལས་རྒྱུ་གང་གིས་རྒྱུན་མི་ཆད་པ་ནི་ས་དང་ཚོགས་
སྔོན་དུ་སོང་བ་ལས་སོ། །འབྲས་བུ་གང་ཐོབ་པས་རྒྱུན་མི་ཆད་ན་བྱང་ཆུབ་ཐོབ་པས་སོ། །
ཡུལ་གང་ཡོད་པས་རྒྱུན་མི་ཆད་ན་སེམས་ཅན་ཀུན་ལ་བྱང་ཆུབ་སྙིང་པོའི་ཚུལ་དུ་ཡོད་པས་
དེའི་སྒྲིབ་པ་ཐུགས་རྗེས་སེལ་བའོ། ། །
གསུམ་པ་དཔེ་དང་སྦྱར་བ་ལ་གཉིས་ཏེ། མདོར་བསྟན་པ་དང༌། ཆོས་མཐུན་སོ་
སོར་སྦྱར་བའོ། །དང་པོ་ནི། གནས་དྲུག་པོ་འདི་དག་རྣམས་གོ་རིམ་ཇི་ལྟ་བ་བཞིན་རྒྱ་མཚོ་
དང་ཉི་མ་དང་ནམ་མཁའ་དང་གཏེར་དང་སྤྲིན་དང་རླུང་བཞིན་ཤེས་པར་བྱའོ། །གཉིས་པ་ནི།
ས་བཅུ་པོ་རྣམས་ཆོས་ཅན། རྒྱ་མཚོ་ཆེན་པོ་བཞིན་ཡིན་ཏེ།ས་བཅུའི་ཡེ་ཤེས་ཀྱི་ཆུ་དང་
གཟུངས་དང་ཡོན་ཏན་རིན་པོ་ཆེ་རྣམས་དང་ལྡན་པའི་ཕྱིར། ཚོགས་གཉིས་དག་ནི་ཆོས་ཅན།
ཉི་མ་བཞིན་ཡིན་ཏེ། སེམས་ཅན་ཀུན་གྱི་ཕན་བདེའི་ལོ་ཏོག་གི་ཉེར་འཚོ་ཡིན་པའི་ཕྱིར། བྱང་
，
-3 7 2 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས།༼༤
ཆུབ་ཆོས་ཅན། ནམ་མཁའི་ཁམས་བཞིན་ཡིན་ཏེ། ནམ་མཁའ་རྒྱ་ཆེ་ཞིང་འདུས་མ་བྱས་པ་
ལྟར་ཡེ་ཤེས་རྒྱ་ཆེ་ཞིང་དབྱིངས་སྐྱེ་འགག་གིས་ཕྱེ་བའི་མཐའ་དང་དབུས་མེད་པའི་ཕྱིར།
སེམས་ཅན་གྱི་ཁམས་ནི་ཆོས་ཅན། གཏེར་དང་འདྲ་སྟེ། གཏེར་ནོར་གྱི་འབྱུང་ཁུངས་ཡིན་པ་
ལྟར་ཡང་དག་པར་རྫོགས་པའི་སངས་རྒྱས་ཀྱི་ཆོས་ཉིད་ཡིན་པས་བྱང་ཆུབ་ཀྱི་འབྱུང་ཁུངས་
ཡིན་པའི་ཕྱིར། ཁམས་དེའི་སྒྲིབ་བྱེད་ཉོན་མོངས་པ་དང་ཤེས་བྱའི་སྒྲིབ་པ་ཆོས་ཅན། སྤྲིན་
ཚོགས་བཞིན་ཡིན་ཏེ། སྤང་དུ་རུང་བས་གློ་བུར་བ་དང་སེམས་རྒྱུད་ལ་ཁྱབ་པར་སྒྲིབ་པ་དང་
སེམས་ཀྱི་ཆོས་ཉིད་དུ་མ་གྲུབ་པའི་ཕྱིར། ཐུགས་རྗེ་ནི་ཆོས་ཅན། མི་ཟད་པའི་རླུང་དྲག་པོ་དང་
འདྲ་སྟེ། སྒྲིབ་གཉིས་ཀྱི་སྤྲིན་དེ་འཐོང་བར་བྱེད་པར་ཉེ་བར་གནས་པའི་ཕྱིར། བཞི་པ་དོན་
བསྡུ་བ་ནི། སངས་རྒྱས་ཀྱི་མཛད་པ་ཆོས་ཅན། འཁོར་བ་ཇི་སྲིད་མ་སྟོངས་ཀྱི་བར་དུ་རྒྱུན་མི་
ཆད་པ་ཡིན་ཏེ། སྔོན་སློབ་ལམ་གྱི་ཚེ་གཞན་ཁོ་ནའི་དབང་གིས་ངེས་པར་འབྱུང་བའི་ཕྱིར་དང་།
ད་ལྟ་བྱང་ཆུབ་ཐོབ་པ་ན་བདག་དང་སེམས་ཅན་སངས་རྒྱས་ཀྱི་སྙིང་པོ་ཅན་དུ་མཚུངས་པར་
གཟིགས་པའི་ཕྱིར་དང༌། སྙིང་པོ་དང་ལྡན་པའི་སེམས་ཅན་རྣམས་རང་གིས་བརྙེས་པའི་གོ་
འཕང་ལམ་བཀོད་ཀྱི་བར་མཛད་པ་ཡོངས་སུ་མརྫོགས་པའི་ཕྱིར། །
གསུམ་པ་དཔེས་བསྟན་པ་ལ་གཉིས་ཏེ། མདོར་བསྟན་པ་དང་། རྒྱས་པར་བཤད་
པའོ། །དང་པོ་ནི། འདུས་མ་བྱས་ཡིན་པས་སྐྱེ་འགག་ཏུ་སྣང་བ་དང་། རྟོག་པ་མེད་ཀྱང་ལྷུན་
གྱིས་གྲུབ་པ་དང་། རྒྱུན་མི་ཆད་དུ་འཇུག་པ་མི་འགལ་བར་སྟོན་པ་སྟེ། སྐུསྟོན་པ་བརྒྱ་བྱིན་གྱི་
གཟུགས་དང༌། གསུང་ལེགས་པར་འདོམས་པ་རྔ་སྒྲ་དང་། མཁྱེན་བརྩེས་ཁྱབ་པ་སྤྲིན་དང་།
སྤྲུལ་པ་སྟོན་པ་ཚངས་པ་དང་། ཡེ་ཤེས་སྤྲོ་བ་ཉི་མ་དང་། ཐུགས་ཀྱི་གསང་བནོར་བུ་རིན་ཆེན་
བཞིན་དང་། དེ་བཞིན་གཤེགས་པའི་གསུང་གི་གསང་བ་སྒྲ་བརྙན་བཞིན་དང་། སྐུའི་གསང་
བ་ནམ་མཁའ་བཞིན་དང་། ཐུགས་རྗེ་ནི་ས་གཞི་བཞིན་ནོ། །གཉིས་པ་རྒྱས་པར་བཤད་པ་ལ་
-3 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྔ་སྟེ། སོ་སོའི་རང་བཞིན། དཔེས་བསྟན་པའི་དགོས་པ་དང་། དཔེས་མཚོན་པའི་དོན་ངོས་
བཟུང་བ། དཔེ་དོན་ཆོས་མཐུན། དཔེ་ལས་ལྷག་པའི་གོ་རིམ་མོ། །དང་པོ་ལ་དགུ་སྟེ། སྐུ་སྟོན་
པ་བརྒྱ་བྱིན། གསུང་ལེགས་པར་འདོམས་པ་རྔ་སྒྲ། ཐུགས་ཀྱིས་ཁྱབ་པ་ཆར་སྤྲིན། སྤྲུལ་པ་
སྟོན་པ་ཚངས་པ། ཡེ་ཤེས་སྤྲོ་བ་ཉི་མ། ཐུགས་ཀྱི་གསང་བ་ནོར་བུ། གསུང་གི་གསང་བ་སྒྲ་
བརྙན། སྐུའི་གསང་བ་ནམ་མཁའ། ཐུགས་རྗེའི་བདག་ཉིད་ས་གཞི་དང་འདྲ་བའོ། །དང་པོ་
ལ་གཉིས་ཏེ། རྟོག་པ་མེད་པ། སྐྱེ་འགག་མེད་པའོ། །དང་པོ་ལགཉིསཏེ། དཔེ་རྒྱས་བཤད་
དང༌། དོན་བསྟན་པའོ། །དང་པོ་ལ་བཞི། ས་གཞི་དག་པ་ལ་གགས་བརྙན་སྣང་བ། དེས་
ཕན་པ་ལ་འཇུག་པ། ཞུགས་པའི་འབྲས་བུ། སྣང་བ་ལ་རྣམ་རྟོག་མེད་པའོ། །དང་པོ་ནི། ཇི་
ལྟར་ས་གཞི་ཆེན་པོའི་སྟེང་བེཌཱུརྱ་དག་པའི་རང་བཞིན་དུ་གྱུརཏེ་ཤིན་ཏུ་དག་ཅིང་དྭངས་པའི་
ཕྱིར། ས་གཞི་དེར་ལྷའི་དབང་པོ་དང༌། འཁོར་ལྷའི་བུ་མོའི་ཚོགས་དང་བཅས་ཤིང་། རྣམ་
པར་རྒྱལ་བའི་ཁང་བཟང་དང༌། དེ་ལས་གཞན་པའི་ལྷའི་གནས་དགའ་བའི་ཚལ་ལ་སོགས་
པ་དག་དང་། འཁོར་གྱི་ལྷ་དེའི་གཞལ་ཡས་ཁང་སྣ་ཚོགས་དང་། ལོངས་སྤྱད་བྱའི་ལྷ་རྫས་
རྣམ་པ་མང་པོ་ས་གཞིའི་གཞི་དེར་འཛམ་བུ་གླིང་པ་རྣམས་ཀྱིས་མཐོང་ངོ༌། གཉིས་པནི། །
མཐོང་བ་དེ་ནས་འཛམ་བུའི་གླིང་གི་སྐྱེས་པ་དང༌། བུད་མེད་དང་། ཁྱེའུ་དང་། བུ་མོའི་ཚོགས་
སའི་སྟེང་ན་གནས་པ་རྣམས་ཀྱིས་གཟུགས་བརྙན་སྣང་བ་དེ་མཐོང་བར་གྱུར་པས་རྐྱེན་བྱས་
ཏེ༑ བསམ་པས་ངེད་ཀྱང་རིང་པོར་མི་ཐོགས་པར་ལྷ་དབང་འདི་འདྲར་གྱུར་ཅིག །ཅེས་དེ་
འདྲའི་སྨོན་ལམ་འདེབས་པར་ཡང་བྱེད་ཅིང་། ལྷ་དབང་དེ་ཐོབ་པའི་དོན་དུ་སྦྱིན་སོགས་ཀྱི་
དགེ་བ་ཡང་དག་པར་བླངས་ཏེ་གནས་པར་གྱུར་ཏོ། །གསུམ་པ་ནི། སེམས་ཅན་དེ་དག་གིས་
འདི་ནི་བརྒྱ་བྱིན་གྱི་གཟུགས་བརྙན་སྣང་བ་ཙམ་ཡིན་ཞེས་དེ་ལྟ་བུར་ཤེས་པ་མེད་ཀྱང་། དགེ་
བའི་ལས་དེས་ས་སྟེང་ནས་འཕོས་ཏེ་ལྷར་སྐྱེ་བར་འགྱུར་རོ། །བཞི་པ་ནི། ལྷའི་གཟུགས་
- 3 7 1 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། /
བརྙན་སྣང་བ་དེ་ཤིན་ཏུ་ཡང་རྟོག་པ་མེད་ཅིང་བློ་སྔོན་ཏུ་བཏང་བའི་གཡོ་བ་མེད་པ་དེ་ལྟ་མོད་
ཀྱི༑ སའི་སྟེང་ན་གནས་པའི་སེམས་ཅན་རྣམས་ལྷར་སྐྱེ་བར་བྱེད་པའི་དོན་ཆེན་པོ་ཉིད་ཀྱིས་
ཉེ་བར་གནས་སོ། །
གཉིས་པ་དོན་བསྟན་པ་ལ་བཞི་སྟེ། རང་སེམས་ལ་སངས་རྒྱས་སུ་སྣང་བ། དེས་
ཕན་པ་ལ་འཇུག་པ། སྣང་བ་ལ་རྟོག་པ་མེད་པ། ཞུགས་པའི་འབྲས་བུ་བསྟན་པའོ། །དང་པོ་
ནི༑ དེ་བཞིན་དུ་དད་སོགས་ཡོན་ཏན་བསྒོམས་པའི་སྟོབས་ཀྱིས་དད་སོགས་དེ་མ་དད་པ་
སོགས་ཀྱི་དྲི་མ་མེད་པ་ཅན་གྱི་རང་གི་སེམས་ལ་སྣང་བ་རྫོགས་པའི་སངས་རྒྱས་ཀྱི་སྐུ་མཚན་
དང་དཔེ་བྱད་དང་ལྡན་པ། འཆག་པ་དང་ནི་བཞེངས་པ་དང་། །བཞུགས་པ་དངནི་གཟིམས་
པ་དང་། །གྲོང་ཁྱེར་དུ་ནི་གཤེགས་པ་སོགས། །སྤྱོད་ལམ་སྣ་ཚོགས་མཛད་པ་ཅན། །ཞི་བའི་
ཆོས་ནི་གསུང་པ་དང་། །མིགསུང་མཉམ་པར་བཞག་གྱུར་པ། །ཆོ་འཕྲུལརྣམཔ་སྣ་ཚོགས་པ་
དག་སྟོན་པར་མཛད་པ་གཟི་མདངས་ཆེན་པོ་ཅན་རྒྱུད་དག་པའི་སེམས་ཅན་རྣམས་ཀྱིས་
མཐོང་བར་འགྱུར་རོ། །གཉིས་པ་དེས་ཕན་པ་ལ་འཇུག་པ་ནི། སངས་རྒྱས་ཀྱིགཟུགས་དེ་
མཐོང་ནས་ཀྱང་སངས་རྒྱས་དེ་ཐོབ་པར་འདོད་པ་དང་ལྡན་པའི་བསམ་པ་དང་། སངས་རྒྱས་
ཉིད་ཐོབ་པའི་ཕྱིར་དུ་ཕྱིན་དྲུག་སོགས་ལ་རབ་ཏུ་སྦྱོར་ཏེ། སངས་རྒྱས་དེའི་རྒྱུ་བསམ་སྦྱོར་
གཉིས་པོ་ཡང་དག་པར་བླངས་ནས་མངོན་པར་འདོད་པའི་གོ་འཕང་སངས་རྒྱས་ཐོབ་པར་
བྱེད་དོ། །གསུམ་པ་སྣང་བ་ལ་རྟོག་པ་མེད་པ་ནི། རང་སེམས་དག་པ་ལ་སྣང་བའི་སངས་རྒྱས་
ཀྱི་གཟུགས་དེ་ནི་ཤིན་ཏུའང་རྟོག་པ་མེད་ཅིང་སྣང་བ་དང་དོན་བྱའོ་སྙམ་པའི་གཡོ་བ་མེད་པ་
ཉིད་ཡིན་པ་དེ་ལྟ་ནའང་འཇིག་རྟེན་ན་འཚང་རྒྱ་བའི་དོན་ཆེན་པོས་ཉེ་བར་གནས་སོ། །བཞི་པ་
ཞུགས་པའི་འབྲས་བུནི། སངས་རྒྱས་ཀྱི་གཟུགས་འདི་ནི་རང་གིས་སེམས་དག་པ་ལསྣང་
བའོ་ཞེས་སོ་སོའི་སྐྱེ་བོས་མི་ཤེས་མོད་ཀྱི། དེ་ལྟ་ནའང་སངས་རྒྱས་ཀྱི་གཟུགས་མཐོང་བ་དེ་
-3 7 5 -



བརྩེ་ཆེན་འོད་སྣ ང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་བ་པོ་དེ་དག་ཉིད་ལ་དོན་ཡོད་པར་འགྱུར་ཏེ། འདི་ལྟར་དེ་མཐོང་བ་ལ་བརྟེན་ནས་རིམ་
གྱིས་ཚོགས་བསགས་ཏེ་ལམ་ཐེག་པ་ཆེན་པོ་འདི་ལ་གནས་པ་རྣམས་ཀྱིས་ནང་གི་དམ་པའི་
ཆོས་སྐུ་ནི་ཡེ་ཤེས་ཀྱི་མིག་གིས་མཐོང་བར་འགྱུར་རོ། །གཉིས་པ་སྐྱེ་འགག་མེད་པ་ལབ་ཉིས་
ཏེ༑ དཔེ་བསྟན་པ་དང༌། དོན་བཤད་པའོ། །དང་པོ་ལ་གཉིས་ཏེ། སྐྱེ་འགག་ཏུ་སྣང་བ་དང་།
སྣང་བའི་བྱེད་པའོ། །དང་པོ་ལ་ས་གཞི་དག་པ་ནི། ཇི་ལྟར་ས་ཆེན་པོ་འདི་ཀུན་ཉམ་ང་བའི་
གནས་གཞན་གཅོང་རོང་སོགས་དང་བྲལ་བ་དྲི་མ་མེད་པ་བཻཌཱུརྱའི་འོད་གསལ་ཞིང་མཛེས་
པའི་སྟེང་ནི་ལག་མཐིལ་ལྟར་མཉམ་པར་གྱུར་ཏེ། དེའི་རྒྱན་བཀོད་པ་ནི། ནོར་བུའི་ཡོན་ཏན་
ཐམས་ཅད་དང་ལྡན་པ་ལ་རྡུལ་ལ་སོགས་པའི་དྲི་མ་དང་བྲལ་བའི་དཔལ་དང་ལྡན་པའོ །
ལྷའི་གཟུགས་བརྙན་སྣང་བའི་ཚུལ་ནི། ས་གཞི་དེ་ཤིན་ཏུ་དག་པའི་ཕྱིར་དེར་ནི་ལྷའི་བདག་
པོའི་གནས་རྣམ་རྒྱལ་ཁང་བཟང་ལ་སོགས་སྣ་ཚོགས་པ་དང༌། ལྷ་དབང་གི་གཟུགས་དང་།
དེའི་འཁོར་གྱི་ལྷའི་གཟུགས་བརྙན་ཤར་ཏེ་གསལ་བར་སྣང་ངོ༌། །འགག་པའི་ཚུལ་ནི། ཡང་
རིམ་གྱིས་ས་དེའི་ཡོན་ཏན་དང་བྲལ་བའི་ཕྱིར། གཟུགས་བརྙན་དེ་ནི་སླར་ཡང་མི་སྣང་བར་
འགྱུར་རོ། །གཉིས་པ་སྣང་བའི་བྱེད་པ་ནི། བརྒྱ་བྱིན་དེའི་དངོས་པོ་ཐོབ་པའི་ཕྱིར་སྦྱོར་བ་
བསྙེན་གནས་དང་། བདེན་པར་སྨྲ་བ་སོགས་བརྟུལ་ཞུགས་དང༌། ལོངས་སྤྱོད་ངེས་པར་སྦྱིན་
པ་དང་། སོགས་པས་ཚུལ་ཁྲིམས་དང༌། སྒོམ་པ་གསུམ་ལ་ཕྱོགས་པའི་བུད་མེད་དང་སྐྱེས་
པའི་ཚོགས་ལྷར་སྐྱེ་བར་སྨོན་པའི་སེམས་ཀྱིས་གཟུགས་བརྙན་དེ་ལ་མེ་ཏོག་ལ་སོགས་འཐོར་
ཞིང་ཐལ་མོ་སྦྱར་ཏེ་སྨོན་ལམ་འདེབས་པ་ལྟར་ཞེས་སོ། །
གཉིས་པ་དོན་བཤད་པ་ལ་གསུམ་སྟེ། གཟུགས་སྐུ་སྣང་བའི་བྱེད་པ། རྐྱེན་
གཟུགས་སྐུ་སྣང་བའི་ཚུལ། སེམས་ཀྱི་དབང་ གིས་ སྐྱེ་འགག་ཏུ་སྣང་བའོ། །དང་པོ་ནི།
གཟུགས་བརྙན་འཆར་བའི་གེགས་ཀྱི་དྲི་མ་དག་པའི་བེཊྛརླ་དང་འདྲ་བའི་རང་གི་སེམས་ལ་
-3 7 (6 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
སྣང་བའི་ཐུབ་དབང་ཐོབ་པར་བྱ་བའི་ཕྱིར་དུ་སངས་རྒྱས་ལ་རབ་ཏུ་དགའ་བའི་སེམས་དང་
ལྡན་པ་རྒྱལ་བའི་སྲས་རྣམས་ཀྱང་མི་རྣམས་ལྷ་ཐོབ་པར་སྨོན་པ་དེ་བཞིན་དུ་རྫོགས་པའི་བྱང་
ཆུབ་ཏུ་སེམས་རབ་ཏུ་སྐྱེད་པར་བྱེད་དོ། །གཉིས་པ་ནི། ཇི་ལྟར་བེཌཱུརྱའི་ས་གཞི་གཙང་མ་ལ་
ལྷའི་དབང་པོའི་ལུས་ཀྱི་གཟུགས་བརྙན་སྣང་བ་ལྟར། དེ་བཞིན་དུ་འགྲོ་བའི་སེམས་ཀྱིས་
གཞི་གཙང་མ་ལ་ཐུབ་པའི་དབང་པོའི་ལོངས་སྐུའི་གཟུགས་བརྙན་འཆར་རོ། །གསུམ་པ་ནི།
འགྲོ་བར་སངས་རྒྱས་ཀྱི་གཟུགས་བརྙན་འཆར་ཏེ་སྐྱེ་བ་ནི་དྲི་མའི་རྙོག་པ་མེད་པའི་རང་གི་
སེམས་ཀྱི་དབང་དང་། ནུབ་སྟེ་འགག་པ་ནི་མ་དད་པ་སོགས་རྙོག་པ་དང་བཅས་པའི་རང་གི་
སེམས་རབ་ཏུ་འཇུག་པའི་དབང་གིས་འཇུག་པ་འབྱུང་བའོ། །ཇི་ལྟར་འཇིག་རྟེན་དག་ན་བརྒྱ་
བྱིན་གྱི་གཟུགས་བརྙན་སྐྱེ་འགག་ཏུ་སྣང་ཡང་དེ་བརྒྱ་བྱིན་སྐྱེས་པ་དང་ཞིག་པ་མིན་པ་ལྟར་
གདུལ་བྱའི་སེམས་ལགཟུགས་སྐུ་སྐྱེ་འགག་ཏུ་སྣང་བ་ལྟར་སྔར་ཡོད་པདང་ཕྱིས་ཞིག་པ་ཡིན་
ཞེས་དེ་ལྟར་མི་བལྟའོ། ། །
གཉིས་པ་གསུང་ལེགས་པར་འདོམས་པ་རྔ་སྒྲ་དང་འདྲ་བ་ལ་གསུམ་སྟེ། ཆོས་ཀྱི་
རྔ་སྒྲ་དང་མཚུངས་པ། ལྷ་རྫས་ཀྱི་སིལ་སྙན་དང་མི་མཚུངས་པ། རྒྱུད་དག་པ་ལ་ལྟོས་པའོ། །
དང་པོ་ལ་གཉིས་ཏེ། བག་ཡོད་ལ་སྦྱོར་བ་དང༌། འཚེ་བ་ལས་སྐྱོབ་པའོ། །དང་པོ་ལགསུམ་
སྟེ༑ ཆོས་སྟོན་པདང་། དེའི་རྒྱུདང་། བྱེད་ལས་བསྟན་པའོ། །དང་པོན། ཇི་ལྟར་ལྷའི་ནང་ན་
ལྷ་རྣམས་ཀྱི་སྔོན་གྱི་དཀར་པོའི་དགེ་བའི་མཐུ་ཡིས་གྲུབ་པའི་ལྷའི་རྔ་བོ་ཆེ་ཆོས་ཀྱི་སྒྲ་ཞེས་བྱ་
བ་ཁང་བཟང་རྣམ་པར་རྒྱལ་བྱེད་ཀྱི་བར་སྣང་ལ་འདུག་སྟེ་རྔ་དེ་བརྡུང་བ་སོགས་ཀྱི་འབད་
རྩོལ་དང༌། སྒྲ་འབྱུང་བའི་གནས་ལྕེ་རྐན་སོགས་དང་། ཡིད་དང་རྟེན་གགས་དང་སྒྲ་བསྒྲག་
པར་བྱའོ་སྙམ་པའི་རྣམ་པར་རྟོག་པ་མེད་བཞིན་དུ། འདུས་བྱས་མི་རྟག་པ་དང༌། ཟག་
བཅས་སྡུག་བསྔལ་བ་དང་། ཆོས་བདག་མེད་པ་དང་། ཞི་བ་མྱ་ངན་ལས་འདས་པའི་སྒྲ་ཡིས་
..
- 3 ཌ 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་ཡོན་ལ་བག་མེད་པའི་ལྷ་རྣམས་ཡང་ནས་ཡང་དུ་ཆོས་ཀྱི་རྔ་དེས་བསྐུལ་བར་བྱེད་པ་
ལྟར། དེ་བཞིན་དུ་ཁྱབ་བདག་ཀྱང་ཆོས་གསུང་བའི་འབད་རྩོལ་སོགས་དང་བྲལ་ཡང་སྐལ་
ལྡན་གྱི་འགྲོ་བ་མ་ལུས་པར་སངས་རྒྱས་ཀྱི་གསུང་གིས་ཁྱབ་པར་མཛད་དེ་སྐལ་ལྡན་རྣམས་
ལ་སྐལ་བ་བཞིན་ཆོས་སྟོན་ཏོ། །གཉིས་པ་ནི། ཇི་ལྟར་ལྷའི་ནང་ན་ལྷ་རྣམས་ཀྱི་རྔ་བོ་ཆེའི་སྒྲ་
དེ་ལྷ་རང་གི་དགེ་བའི་ལས་ལས་བྱུང་བ་དེ་བཞིན་དུ། འཇིག་རྟེན་དུ་ཐུབ་པས་ཆོས་གསུང་
བའང་སྔོན་གྱི་སྨོན་ལམ་དང་། གདུལ་བྱ་རང་གི་དགེ་བའི་ལས་ལས་བྱུང་ངོ་། གསུམ་པ་ནི།
སྐྱེས་བུའི་འབད་པ་དང་འབྱུང་བའི་གནས་དང་རྟེན་ལུས་དང་ཀུན་སློང་གི་སེམས་དང་བྲལ་
བའི་རྔ་སྒྲ་དེ་ཇི་ལྟར་བདག་མེད་བསྟན་པས་ཞི་བ་སྒྲུབ་པ་ལྟར། དེ་བཞིན་དུ་འབད་པ་སོགས་
དེ་དག་དང་བྲལ་བའི་ཐུབ་པའི་ཆོས་འདིས་ཞི་བ་མྱང་འདས་སྒྲུབ་པར་བྱེད་དོ། །གཉིས་པ་འཚེ་
བ་ལས་སྐྱོབ་པ་ནི། ཇི་ལྟར་ལྷའི་གྲོང་ན་ཆོས་ཀྱི་རྔ་སྒྲའི་རྒྱུ་ལས་བྱུང་བའི་ལྷ་ལ་མི་འཇིགས་པ་
སྦྱིན་པ་ནི། ལྷ་མ་ཡིན་གྱི་དཔུང་ལས་རྒྱལ་བར་བྱེད་ཅིང་རྩེད་མོ་སྟེ་འཐབ་མོསེལ་ལོ། །ནམ་
སེལ་ཞེ་ན། ལྷ་རྣམས་ཀྱིས་རྩུབ་འགྱུར་གྱི་ཚལ་དུ་ཉོན་མོངས་བསྐྱེད་ནས་གཡུལ་དུ་འཇུག་
པའི་ཚེའམ། ཉོན་མོངས་ཕྲག་དོག་ཆེན་པོ་ཅན་ལྷ་མ་ཡིན་གྱི་གཡུལ་དུ་འཇུག་པའི་ཚེའོ། །དེ་
བཞིན་དུ་འཇིག་རྟེན་དག་ན་བསམ་གཏན་གཟུགས་མེད་ལ་སོགས་སྟོན་པའི་རྒྱུ་ལས་བྱུང་བ་
དང༌། ཞི་བ་བླ་ན་མེད་པའི་ལམ་གྱི་ཚུལ་བདག་མེད་བརྗོད་པའི་གསུང་གིས་སེམས་ཅན་
རྣམས་ཀྱི་རྒྱུ་ཉོན་མོངས་དང་འབྲས་བུ་སྡུག་བསྔལ་མགོ་གནོན་པ་དང་དྲུངས་འབྱིན་པའི་སྒོ་
ནས་རབ་ཏུ་འཇོམས་སོ། །གཉིས་པ་ལྷ་རྫས་ཀྱི་སིལ་སྙན་དང་མི་མཚུངས་པ་ལ་གཉིསཏེ།
མདོར་བསྟན་པ་དང༌། རྒྱས་པར་བཤད་པའོ། །དང་པོ་ནི། ཆོས་ཀྱི་རྔདཔེར་མཛད་ལ་སིལ་
སྙན་དཔེར་མི་མཛད་པ་ཅིའི་ཕྱིར་ཞེ་ན། ཆོས་ཀྱི་རྔ་ནི་སྡུག་བསྔལ་ཞི་བར་བྱེད་པ་ལ་དུས་ལས་
མི་འདའ་བས་ཉི་ཚེ་བ་མ་ཡིན་པ་དང་། ཚེ་འདིར་འཚེ་བ་ལས་སྐྱོབ་ཅིང་བག་ཡོད་ལ་སྦྱོར་བས་
-3 7 8 -



་
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
ཕན་པ་དང་། འདོད་པའི་བདེ་བ་ལ་ཆགས་པ་སྤོང་ཞིང་ཆོས་ཀྱི་དགའ་བདེ་སྒྲུབ་པས་བདེ་བ་
དང༌། ཆོས་ཀྱི་སྡོམ་བཞི་སྒྲོག་པའི་སྒོ་ནས་ཕོངས་པ་ཞི་བར་བྱེད་ཅིང་ངེས་པར་འབྱིན་པར་བྱེད་
པས་དཔེར་ མཛད་ ལ། སིལ་ སྙན་ནི་དཔེར་མ་མཛདདེ། གང་གི་ཕྱིར་ན། སངས་རྒྱས་ཀྱི་
གསུང་ནི་སྐྱེ་བོ་ཀུན་ལ་ཁྱབ་པ་ཉིད་དང་། མ་འོངས་པ་ན་ཕན་པ་དང་། ཚེ་འདིར་བདེ་བ་དང་
ངེས་འབྱིན་ཆོ་འཕྲུལ་གསུམ་དང་ལྡན་པ་ཡིན་ལ། གཞན་སིལ་སྙན་ནི་དེ་ལྟ་བུ་མིན་པ་དེའི་
ཕྱིར་ཐུབ་པའི་དབྱངས་ནི་ལྷ་རྫས་ཀྱི་སིལ་སྙནརྣམས་ལས་ཁྱད་པར་འཕགས་སོ། གཉིས་པ་
རྒྱས་པར་བཤད་པ་ལ་བཞི་སྟེ། ཁྱབ་པས་ཁྱད་པར་དུ་འཕགས་པ། ཕན་པས་ཁྱད་པར་དུ་
འཕགས་པ། བདེ་བས་ཁྱད་པར་དུ་འཕགས་པ། ངེས་པར་འབྱིན་པས་ཁྱད་པར་དུ་འཕགས་
པའོ། །དང་པོ་ནི། ལྷར་ནི་ཆོས་ཀྱི་རྔའི་སྒྲ་ཆེན་པོ་ལྷ་རྣམས་ཀྱིས་ཐོས་ཀྱི་སར་གནས་མི་ལ་
སོགས་པ་རྣམས་ཀྱི་རྣ་བར་མི་འགྲོ་ལ། སངས་རྒྱས་ཀྱི་གསུང་གི་རྔ་སྒྲ་ནི་འཁོར་བའི་གནསན་
ས་འོག་ས་སྟེང་ས་བླའི་འཇིག་རྟེན་དག་ཏུ་འགྲོ་བས་ཆོས་ཀྱི་རྔ་སྒྲ་ལས་ཀྱང་ལྷག་ན་སིལ་སྙན་
གཞན་ལས་ལྟ་ཅི་སྨོས་ཞེས་པ་སྟེ། རྔ་སྒྲ་ནི་སིལ་སྙན་གཞན་ལ་ལྟོས་ནས་ཉི་ཚེ་བ་མིན་པར་
བསྟན་ལ། འདིར་སངས་རྒྱས་ཀྱི་རྔ་སྒྲ་ལ་ལྟོས་ནས་ཉི་ཚེ་བ་ཡིན་པས་དཔེ་ལས་ལྷག་པར་
བསྟན་པ་ཡིན་པས་མི་འགལ་ལོ། །གཉིས་པ་ནི། ལྷར་ནི་ལྷའི་སིལ་སྙན་བྱེ་བ་མང་པོརྣམས་
འདོད་ཆགས་ཀྱི་མེ་མངོན་པར་འཕེལ་བའི་དོན་དུ་སྒྲོགས་ལ། དེས་ཀྱང་ཕྱིས་སྡུག་བསྔལ་
བསྐྱེད་པས་ཕན་པ་མིན་ལ། ཐུགས་རྗེའི་བདག་ཉིད་སངས་རྒྱས་རྣམས་ཀྱི་གསུང་དབྱངས་
གཅིག་ཀྱང་སྡུག་བསྔལ་གྱི་མེ་རབ་ཏུ་འབར་བ་ཞི་བའི་དོན་དུ་འཇུག་པས་ཕན་པའོ། །གསུམ་
པ་ནི། ལྷར་ནི་མཛེས་ཤིང་ཡིད་དུ་འོང་བའི་སིལ་སྙན་གྱི་སྒྲ་རྣམས་ལྷ་དེ་རྣམས་ཀྱི་སེམས་ཀྱི་
རྒོད་པ་གཡེང་བ་འཕེལ་བར་འགྱུར་བའི་རྒྱུ་ཡིན་པས་བདེ་བ་མིན་ལ། ཐུགས་རྗེའི་བདག་ཉིད་
དེ་བཞིན་གཤེགས་པའི་གསུང་ནི་ཏིང་ངེ་འཛིན་ལ་སེམས་གཏོད་པ་ལ་བསམ་པ་སྐུལ་བྱེད་
- 3 7 9 -



，
བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཡིན་པས་བདེ་བའོ། །བཞི་པ་ནི། མདོར་ན་མ་ལུས་པའི་འཇིག་རྟེན་གྱི་ཁམསརྣམས་སུ་
ཡང་ལྷ་དང་སའི་སྟེང་ན་གནས་པ་དང་ས་འོག་གི་གདུལ་བྱའི་ཕན་པ་དང་བདེ་བའི་རྒྱུ་གང་
ཡིན་པ་དེ་ནི་ཆོ་འཕྲུལ་གསུམ་སྟེ། ལུས་ཀྱི་རྫུ་འཕྲུལ་གྱིས་མ་ལུས་པའི་འཇིག་རྟེན་གྱི་ཁམས་
ཁྱབ་པར་སྣང་བར་བྱེད་པ་རྫུ་འཕྲུལ་གྱི་ཆོ་འཕྲུལ་དང་། སེམས་ཅན་ཐམས་ཅད་ཀྱི་སེམས་ཀྱི་
སྤྱོད་པ་རྟོགས་པ་བསྟན་པ་ནི་ཀུན་བརྗོད་པའི་ཆོ་འཕྲུལ་དང་། ངག་གི་དབྱངས་ཀྱིས་ལམ་གྱི་
གདམས་ངག་དང་རྗེས་བསྟན་སྟོན་པ་ནི་རྗེས་སུ་བསྟན་པའི་ཆོ་འཕྲུལ་ཏེ། རྫུ་འཕྲུལ་དང་པོས་
དད་པར་བྱེད་ཅིང་། རྫུ་འཕྲུལ་གཉིས་པས་སྣོད་ཤེས་པར་བྱས་ནས། རྫུ་འཕྲུལགསུམ་པས་
སྣོད་དང་འཚམས་པའི་ཆོས་སྟོན་ཏོ། །དེ་ལྟར་ཆོ་འཕྲུལ་གསུམ་དང་ལྡན་པའི་སངས་རྒྱས་ཀྱི་
གསུང་ཉིད་ལ་རབ་ཏུ་བརྟེན་པར་བརྗོད་དོ། །ཞེས་པས་ངེས་འབྱིན་ཁྱད་པར་དུ་འཕགས་པར་
བསྟན་ཏོ། །གསུམ་པ་རྒྱུད་དག་པ་ལ་ལྟོས་པ་ནི། སངས་རྒྱས་ཀྱི་གསུང་གིས་ཐམས་ཅད་དུ་
ཁྱབ་ན་འགའ་ཞིག་གིས་མི་ཐོས་པ་ཅི་ཞེ་ན། ཇི་ལྟར་རྣ་བའི་དབང་པོ་དང་བྲལ་བས་སྒྲ་ཕྲ་མོ་
ཡོད་ཀྱང་གཏན་མི་མྱོང་སྟེ་མི་ཐོས་ཤིང་། སྒྲ་ཐམས་ཅད་ལྷའི་རྣ་བ་དང་ལྡན་པ་རྣམས་ཀྱི་ཡང་
རྣ་ལམ་དུ་མི་འགྲོ་ཡང་རྣ་བ་མེད་པ་དང་སྟོབས་ཞན་པ་ཉན་ཤེས་ཀྱི་སྐྱོན་ཡིན་གྱི་སྒྲའི་སྐྱོན་མིན་
པ་ལྟར། དེ་བཞིན་དུ་བརྗོད་བྱ་ཆོས་ཟབ་མོ་སྟོན་པས་ཕྲ་ཞིང་། མཆོག་ཏུ་ཤེས་རབ་ཟབ་མོའི་
ཡེ་ཤེས་ཀྱི་སྤྱོད་ཡུལ་ཐེག་ཆེན་གྱི་སྡེ་སྣོད་ཀྱང་ཉོན་མོངས་པ་མེད་པའི་ཡིད་ཅན་བྱང་སེམས་
འགའ་ཞིག་གི་རྣ་བའི་ལམ་སྟེ་དབང་པོའི་ཡུལ་དུ་འགྱུར་བ་ཡིན་གྱི། ལོག་སྲེད་ཅན་གྱིས་
གསུང་གཏན་མི་ཐོས་ཤིང་ཉན་རང་གིས་གསུང་འགའ་ཞིག་ཐོས་ཀྱི་ཀུན་མ་ཐོས་ཀྱང་གསུང་
གི་ཉེས་པ་མིན་ནོ། ། །
གསུམ་པ་ཐུགས་ཀྱིས་ཁྱབ་པ་ཆར་སྤྲིན་དང་འདྲ་བ་ལ་བཞི་སྟེ། གདུལ་བྱ་སྨིན་
པར་བྱེད་པ་དང་། སྣོད་ཀྱི་བྱེ་བྲག་གིས་སྣ་ཚོགས་སུ་འགྱུར་བ་དང་། ཕན་གནོད་ལམི་ལྟོས་པ་
བ 380 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
དང༌། སྡུག་བསྔལ་ཞི་བར་བྱེད་པའོ། །དང་པོ་ལ་གཉིསཏེ། ངོ་བོ་དང་། རྒྱུའོ། །དང་པོན། ཇི་
ལྟར་དབྱར་གྱི་དུས་ན་སྤྲིན་གྱིས་ལོ་ཏོག་ཕུན་སུམ་ཚོགས་པའི་རྒྱུ་ཆར་ཆུའི་ཕུང་པོ་འབད་པ་
མེད་པར་ས་ལ་རྒྱུན་དུ་འབེབས་པ་ལྟར། དེ་བཞིན་དུ་ཐུགས་རྗེའི་སྤྲིན་ལས་ནི་རྒྱལ་བའི་དམ་
པའི་ཆོས་ཀྱི་ཆུའི་ཆར་འགྲོ་བའི་དགེ་བའི་ལོ་ཏོག་གི་རྒྱུ་རྣམ་པར་རྟོག་པ་མེད་པར་འབད་མེད་
དུ་འབེབས་སོ། །གཉིས་པ་ནི། ཇི་ལྟར་འཇིག་རྟེན་རྣམས་དགེ་བ་བཅུའི་ལས་ཀྱི་འམ་ལ་
འཇུག་པ་ན་རླུང་གིས་བསྐུལ་བ་ལས་སྐྱེས་པ་ཆུའི་ཆར་སྤྲིན་གྱིས་འབེབས་པ་ལྟར། དེ་བཞིན་
དུ་འགྲོ་བའི་དགེ་བའི་ལོ་ཏོག་མངོན་པར་སྤེལ་བར་བྱ་བའི་ཕྱིར་དུ་བརྩེ་བའི་
བའི་སངས་རྒྱས་ཀྱི་སྤྲིན་ལས་དམ་པའི་ཆོས་ཀྱི་ཆར་པ་འབེབས་སོ། །དེའི་དོན་བཤད་པ་ནི།
སྲིད་ལ་སྟེ་འགྲོ་བའི་དགེ་བའི་ལོ་ཏོག་གི་རྒྱུ་ཡིན་ནོ། །གང་ཞེ་ན། ཐུབ་དབང་སྤྲིནནི། །ཅི་
འདྲ་བའི་སྤྲིན་ཞེ་ན། ཏིང་ངེ་འཛིན་དང་གཟུངས་ཀྱི་ཆུ་དྲི་མ་མེད་པའི་སྙིང་པོ་ཅན་ནོ། །སྤྲིན་དེ་
གང་ན་ཡོད་ཅེ་ན། ནམ་མཁའི་དཀྱིལ་ན་གནས་སོ། །ཅི་འདྲ་བའི་ནམ་མཁའ་ཞེན། མཁྱེན་པ་
དང་བརྩེ་བ་ཆེན་པོའི་ནམ་མཁའ་སྟེ། འགྱུར་བ་འཁོར་བ་དང་མི་འགྱུར་བ་མྱང་འདས་ཀྱི་
མཐའི་སྐྱོན་གྱིས་མ་གོས་པའི་མཁྱེན་བརྩེའི་ནམ་མཁའི་དཀྱིལ་ནའོ། །གཉིས་པ་སྣོད་ཀྱི་བྱེ་
བྲག་གིས་སྣ་ཚོགས་སུ་འགྱུར་བ་ནི། ཇི་ལྟར་བསིལ་བ་དང༌། ཞིམ་པ་དང་། མངར་བ་དང་།
འཇམ་པ་དང་། ཡང་བའི་ཆུ་ནི་སྤྲིན་དེ་ལས་འཐོན་ནས་བབ་པས་ས་ལ་བ་ཚ་ལ་སོགས་ཡོད་
པའི་གནས་ཐ་དད་དང་འབྲེལ་བས་ཤིན་ཏུ་མང་པོའི་ རོར་ནི་འགྱུར་བ་ལྟར། དེ་བཞིན་དུ་
འཕགས་པའི་ལམ་ཡན་ལག་བརྒྱད་དང་ལྡན་པའི་དམ་པའི་ཆོས་ཀྱི་ཆུའི་ཆར་སྟོང་པ་ཉིད་དུ་རོ་
གཅིག་པ་རབ་ཡངས་བརྩེ་བའི་སྤྲིན་གྱི་སྙིང་པོ་ལས་འཐོན་པ་འགྲོ་བའི་རྒྱུད་ཀྱི་གནས་ཏེ་མོས་
པ་ཐ་དད་ཀྱི་དབྱེ་བ་ལས་ཉན་ཐོས་ཀྱི་ཐེག་པ་སོགསརྣམ་པ་མང་པོའི་རོ་དང་ལྡན་པར་འགྱུར་
རོ་༑ ༑གསུམ་པ་ཕན་གནོད་ལ་མི་ལྟོས་པ་ལ་གསུམ་སྟེ། སྣོད་ཀྱི་དབྱེ་བས་སྣ་ཚོགས་སུ་འགྱུར་
་
-3 8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ༑ དཔེ་དོན་ཆོས་མཐུན་དང༌། ཕན་གནོད་ལ་མི་རྟོག་པའོ། །དང་པོ་ནི། ཐེག་པ་མཆོག་ཐེག་
ཆེན་ལ་དང་བ་དང་། དེ་ལ་འདོད་པ་དང་སྡང་བ་གཉིས་ཀ་མེད་པའི་བར་མ་དང་། དེ་ལསྡང་
བའི་སེམས་ཅན་གྱི་ཕུང་པོ་གསུམ་ནི་རིམ་པ་ལྟར་མི་དག་དང་ཆར་སྡོད་བྱེའུ་དང་ཡི་དྭགས་དང་
འདྲའོ། །ཇི་ལྟར་འདྲ་ན། དཔྱིད་མཐའ་མ་དབྱར་གྱི་དུས་སུ་སྤྲིན་མེད་པ་ན་མི་རྣམས་མི་དགའ་
ཞིང་། མཁའ་ལས་གཞན་དུ་མི་རྒྱུ་བའི་བྱ་ཆར་སྡོད་བྱེའུ་དག་བཏང་སྙོམས་སུ་གནས་ལ། ཡི་
དྭགས་དགའ་བ་དང༌། དབྱར་ཚེ་ས་ལ་ཆར་འབབ་པ་ན་མི་རྣམས་དགའ་ཞིང་ཆར་སྡོད་བྱེའུ
བཏང་སྙོམས་དང་། ཡི་དྭགས་དག་ལ་རྡོ་ཚན་གྱི་ཆར་དུ་གྱུར་པས་སྡུག་བསྔལ་བ་ལྟརཏེ་ཙཏ་
ཀ་ཞེས་པ་ཆར་སྡོད་བྱེའུ་སྟེ། རྨ་བྱ་དང་གོང་མོར་བསྒྱུར་ནས་འཆད་པ་སྐད་དོད་དང་མི་འགྲིག་
ཅིང་། མདོ་ལས་མི་ཆར་འབབ་པ་ལ་དགའ་བར་གསུངས་པ་དང་ཡང་འགལ་ལ། དཔེ་དོན་གྱི་
གོ་རིམ་ཡང་འཁྲུག་པར་འགྱུར་རོ། །དོན་ནི། སྙིང་རྗེའི་སྤྲིན་ཚོགས་དག་ལས་ག་ཆེན་གྱི་
ཆོས་ཀྱི་ཆར་ཆུ་འཇིག་རྟེན་དུ་བྱུང་བ་ན་ཐེག་ཆེན་གྱི་ཆོས་འདོད་པ་རྣམས་དགའ་ཞིང་། བར་
མརྣམས་བཏང་སྙོམས་དང་། ཐེག་ཆེན་ལ་སྡང་བརྣམས་མི་དགའོ། །གཉིས་པནི། ཐེག་ཆེན་
གྱི་དམ་པའི་ཆོས་ཀྱི་ཆར་ཆུ་མ་བྱུང་བ་ལས། ཐེག་ཆེན་གྱི་ཆོས་ལ་སྡང་བ་རྣམས་དགའ་ཞིང་།
བར་མབཏང་སྙོམས་དང་། ཆོས་འདོད་པ་མི་དགའ་བ་སྔར་གྱི་དཔེ་དེ་ཉིད་བཞིན་ནོ། །གསུམ་
པ་ཕན་གནོད་ལ་མི་རྟོག་པ་ནི། ཇི་ལྟར་ཐིགས་པ་རབ་འབེབས་ནི་སྤྲིན་ཏེ། དེའི་རྡོ་ཚན་སེར་
བ་དང་རྡོ་རྗེའི་མེ་སྟེ་ཐོག་འབེབས་པ་ན་སྲོག་ཆགས་ཕྲ་མོ་མང་པོ་ལ་གནོད་ཅིང་། རི་སུལ་སོང་
བ་གཞན་འགའ་ཞིག་ལ་ཕན་ཀྱང་དེ་དག་ལ་སྤྲིན་ཕན་གནོད་ཀྱི་ལྟོས་པ་མེད་པར་འཇུག་པ་
ལྟར་ཕྲ་བའི་སྟོང་ཉིད་རྒྱ་ཆེ་བའི་སྦྱིན་སོགས་ཀྱི་ཐིགས་པ་ཐབས་ཚུལ་གྱིས་འབབ་པའི་མཁྱེན་
པདང་བརྩེ་བའི་སྤྲིན་གྱིས་ཐེག་ཆེན་ལ་མོས་པརྣམས་ཀྱི་ཉོན་མོངས་དག་པར་འགྱུར་བ་དང་།
སྡང་བ་རྣམས་ཀྱི་བདག་ལྟའི་བག་ལ་ཉལ་འཕེལ་བར་འགྱུར་བ་དེ་ལ་ལྟོས་པ་མེད་པར་ཆོས་
-3 82 -



བ།
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༤
ཀྱི་ཆར་འབེབས་སོ། །བཞི་པ་སྡུག་བསྔལ་ཞི་བར་བྱེད་པ་ལ་གསུམ་སྟེ། བདེན་པ་བཞིསྟོན་
པ༑ དེ་ལས་བདེན་བཞི་རྟོགས་ཚུལ། རྟོགས་ནས་བླང་དོར་བྱེད་ཚུལ་ལོ། །དང་པོ་ནི། འཁོར་
བའི་སྐྱེ་འཆི་ཐོག་མཐའ་མེད་པ་དེར་ངན་སོང་གསུམ་མི་དང་ལྷ་དེར་འགྲོ་བའི་ལམ་ནི་རྣམ་པ་
ལྔའོ། །དེའི་སྡུག་བསྔལ་གྱི་རང་བཞིན་མི་གཙང་བ་ལ་དྲི་ཞིམ་མེད་པ་བཞིན་དུ། འགྲོ་བ་ལྔ་པོ་
དག་ན་བདེ་བ་མེད་དོ། །དེས་གནོད་པའི་དཔེ་སྡུག་བསྔལ་གསུམ་ལས་དེ་རྣམས་ཀྱི་སྡུག་
བསྔལ་གྱི་སྡུག་བསྔལ་ནི། དཔེར་ན་རྟག་ཏུ་མེ་དང་། མཚོན་ཆ་དང་། ཁ་བ་དང་། རྨ་ལ་རྒྱ་ཚྭ་
རེག་པ་ལ་སོགས་པ་ལས་སྐྱེས་པའི་ཚོར་བ་བཞིན་དུ་བཟོད་པར་དཀའ་ཞིང་འགྱུར་བ་དང་
འདུ་བྱེད་ཀྱི་སྡུག་བསྔལ་ཡང་དེའི་རྒྱུའོ། །སྡུག་བསྔལ་དེ་རབ་ཏུ་ཞི་བར་བྱེད་པའི་དོན་དུ་དེ་ལ་
དམིགས་པའི་ཐུགས་རྗེའི་སྤྲིན་ལས་བདེན་བཞི་སྟོན་པའི་དམ་པའི་ཆོས་ཀྱི་ཆར་ཆེན་པོ་
འབེབས་སོ། །གཉིས་པ་ནི། ཤེས་རབ་དང་ལྡན་པ་རྣམས་ཆོས་ཅན། ལྷ་མིའི་དབང་ཕྱུག་
མཆོག་ལའང་མངོན་པར་འདོད་པ་མེད་དེ། བདེ་འགྲོ་ལྷ་ལ་འཆི་འཕོའི་སྡུག་བསྔལ་དང་། མི་
ལ་ལོངས་སྤྱོད་ཡོངས་སུ་ཚོལ་བ་དང་བསྲུང་བ་སོགས་ཀྱི་སྡུག་བསྔལ་ཞེས་བྱ་བ་ཡོད་པར་
རྟོགས་པའི་ཕྱིར་ཏེ། རང་གི་ཤེས་རབ་དང་དེ་བཞིན་གཤེགས་པའི་གསུང་རབ་ལ་དད་པའི་
རྗེས་སུ་འབྲངས་ནས་འཁོར་བ་འདི་ནི་སྡུག་བསྔལ་དང་། ལས་ཉོན་འདི་ནི་དེའི་རྒྱུ་ཀུན་འབྱུང་
དང༌། སྡུག་བསྔལ་རྒྱུ་བཅས་འགགས་པ་འདི་ནི་འགོག་པ་དང༌། དེའི་ཐབས་ནི་ལམ་མོ། །
ཞེས་ཐོས་སོགས་ཀྱི་ཤེས་པས་མཐོང་བའི་ཕྱིར། གསུམ་པ་ནི། ཇི་ལྟར་ནད་ནི་ཤེས་བྱདང་།
ནད་ཀྱི་རྒྱུ་ནི་སྤང་བྱ་དང་། ནད་མེད་པའི་བདེར་གནས་ཐོབ་བྱ་དང་། ནད་ཀྱི་རྒྱུའི་གཉེན་པོ་
སྨན་ནི་བསྟེན་པར་བྱ་བ་ཡིན་པས་བླང་དོར་བྱེད་པ་ལྟར། འཁོར་བ་སྡུག་བསྔལ་ནི་ཤེས་བྱ་
དང་དེའི་རྒྱུ་ཀུན་འབྱུངནི་སྤང་བྱ་དང་། དེ་འགགས་པའི་འགོག་པ་ནི་རིག་པར་བྱ་བ་སྟེ་ཐོབ་བྱ་
དང་། དེ་བཞིན་དུ་འགོག་པ་མངོན་སུམ་དུ་བྱེད་པའི་ཐབས་ལམ་ནི་རྒྱུད་ལ་བསྟེན་པར་བྱ་བ་
-38 3 -



༡
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།།
ཤེས་ནས་བླང་དོར་བྱེད་དོ། །
བཞི་པ་སྤྲུལ་པ་སྟོན་པ་ཚངས་པ་དང་འདྲ་བ་ལ་གཉིས་ཏེ། སྐལ་ལྡན་ལ་སྣང་བ་
དང༌། སྐལ་མེད་ལ་མི་སྣང་བའི་ཚུལ་ལོ། །དང་པོ་ལ་གསུམ་སྟེ། སྣང་བའི་ཚུལ་གྱིས་མདོར་
བསྟན། སྣང་བའི་བྱེད་པ་རྒྱས་པར་བཤད། སྣང་བའི་རྒྱུའི་དོན་བསྡུ་བའོ། །དང་པོ་ནི། ཇི
ལྟར་སྟོང་གསུམ་འབུམ་ཕྲག་བཅུ་ལ་དབང་བསྒྱུར་བའི་ཚངས་པ་ཆེན་པོ་རང་ཉིད་ཚངས་པའི་
གནས་ནས་འཕོ་བ་མེད་བཞིན་དུ། འདོད་ཁམས་ཀྱི་ལྷའི་གནས་ཐམས་ཅད་དུ་རང་དང་འདྲ་
བའི་སྤྲུལ་པའི་སྣང་བ་འབད་མེད་སྟོན་པ་ལྟར། དེ་བཞིན་དུ་ཐུབ་པ་ཡང་ཆོས་ཀྱི་སྐུ་ལས་
བསྐྱོད་པ་མེད་པར་འཇིག་རྟེན་གྱི་ཁམས་ཀུན་ཏུ་གདུལ་བྱ་སྐལ་ལྡན་རྣམས་ལ་འབད་པ་མེད་
པར་སངས་རྒྱས་ཀྱི་སྤྲུལ་པའི་སྐུ་སྟོན་པར་མཛད་དོ། །གཉིས་པ་ནི། ཇི་ལྟར་ཚངས་པ་དུས་
རྟག་ཏུ་རང་གི་གཞལ་ཡས་ཁང་ནས་མི་གཡོ་བ་བཞིན་དུ། དེའི་སྤྲུལ་པ་ཞིག་འདོད་ཁམས་ཀྱི་
ལྷའི་ནང་དུ་ཞུགས་པ་དེ་འདོད་པའི་ལྷ་རྣམས་ཀྱིས་མཐོང་ཞིང་ཚངས་པ་དེ་མཐོང་བའི་འདོད་
ལྷ་དེ་ཡང་རང་གི་ཡུལ་འདོད་ཡོན་ལ་དགའ་བ་སྤོང་བར་བྱེད་ཅིང་གུས་པས་ཐལ་མོ་སྦྱར་ཏེ་
ཚངས་པ་དེ་ལ་བལྟ་ལ་དེའི་གནས་སུ་སྐྱེ་བར་འདོད་པས་དགེ་རྩ་རྣམས་དེར་བསྔོ་བ་ལྟར། དེ་
བཞིན་དུ་བདེ་བར་གཤེགས་པ་དེ་ཆོས་ཀྱི་སྐུ་ལས་མི་བསྐྱོད་བཞིན་དུ་འཇིག་རྟེན་གྱི་ཁམས་
ཀུན་ཏུ་དེའི་གཟུགས་སྐུ་སྐལ་ལྡན་གྱིས་མཐོང་ཞིང་སྐུ་དེ་མཐོང་བ་དེ་ཡང་དུས་རྟག་ཏུ་གདུལ་
བྱའི་དྲི་མ་ཀུན་སེལ་བར་བྱེད་དོ། །གསུམ་པ་ནི། ཇི་ལྟར་ཚངས་པ་རང་ཉིད་ཀྱི་སྔོན་གྱི་སྨོན་
ལམ་དང་། འདོད་ལྷ་རྣམས་ཀྱི་དགེ་བའི་མཐུས་འདོད་ལྷ་རྣམས་ལ་འབད་མེད་དུ་སྣང་བ་དེ་
བཞིན་དུ། རང་བྱུང་སངས་རྒྱས་ཀྱི་སྤྲུལ་སྐུ་ཡང་སངས་རྒྱས་ཀྱི་སྔོན་གྱི་སྨོན་ལམ་དང་གདུལ་
བྱའི་དགེ་བའི་མཐུས་སྐལ་ལྡན་རྣམས་ལ་འབད་མེད་དུ་སྣང་ངོ༌། །གཉིས་པ་སྐལ་མེད་ལ་མི་
སྣང་བའི་ཚུལ་ནི། དགའ་ལྡན་ནས་འཕོ་བ་དང་། ཡུམ་གྱི་ལྷུམས་སུ་འཇུག་པ་དང་། ལུམྦིའི་
.
-3 8 4 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
ཚལ་དུ་བལྟམས་པ་དང༌། སེར་སྐྱའི་གྲོང་དུ་ཡབ་ཀྱི་ཁབ་ཏུ་གཤེགས་པ་དང་། བཙུན་མོའི་
འཁོར་གྱིས་དགྱེས་པར་རོལ་བ་དང་། རབ་ཏུ་བྱུང་ནས་དབེན་པར་དཀའ་བ་སྤྱོད་པ་དང་།
བྱང་ཆུབ་ཀྱི་སྙིང་པོར་གཤེགས་ནས་བདུད་ཀྱི་སྡེ་བཅོམ་པ་དང་། བྱང་ཆུབ་ཆེན་པོ་བརྙེས་པ་
དང་། ཞི་བ་མྱང་འདས་ཀྱི་གྲོང་ཁྱེར་དུ་འགྲོ་བའི་ལམ་སྟོན་པའི་ཆོས་འཁོར་བསྐོར་བདང༌། མྱ་
ངན་ལས་འདས་པའི་ཚུལ་བསྟན་ནས་ཐུབ་པ་དེ་སྐལ་མེད་རྣམས་ཀྱི་མིགགི་ལམ་དུ་སྣང་བར་
མི་འགྱུར་རོ། །
ལྔ་པ་ཡེ་ཤེས་སྤྲོ་བ་ཉི་མ་དང་འདྲ་བ་ལ་བཞི་སྟེ། ཕན་གནོད་ལ་མིརྟོག་པ། མུན་པ་
སེལ་བའི་འོད་འགྱེད་པ། སྣོད་དང་མཐུན་པར་འཇུག་པ། དཔེ་ལས་ཁྱད་པར་འཕགས་པའོ།
དང་པོ་ལ་མདོར་བསྟན་པ་ནི། ཇི་ལྟར་ཉི་མའི་འོད་ཀྱིས་གདུངས་པའི་དུས་གཅིག་གི་ཚེ་ཉིད་
ལ་པདྨོ་སོགས་རྒྱས་པ་དང༌། ཀུ་མུ་ཏ་རབ་ཏུ་ཟུམ་པར་གྱུར་ཀྱང་ཆུ་སྐྱེས་དེ་དག་བྱེ་བའི་ཡོན་
ཏན་དང་ཀུ་མུ་ཏ་ཟུམ་པའི་སྐྱོན་དག་ལ་ཉི་མ་དེ་ལྟར་བྱའོ་སྙམ་དུ་རྟོག་པ་མེད་པ་དེ་བཞིན་དུ་
ཕྲིན་ལས་ཀྱི་སྐབས་འདིར་ནི་འཕགས་པའི་ཉི་མའང་གདུལ་བྱ་ལ་ཕན་གནོད་ལ་མི་རྟོག་གོ །
རྒྱས་པར་བཤད་པ་ནི། ཇི་ལྟར་ཉི་མ་འདི་ལྟར་བྱའོ་སྙམ་པའི་རྟོག་པ་མེད་པར་རང་གི་འོད་
གཅིག་ཅར་སྤྲོས་པ་ཡིས་པདྨ་རྒྱས་པར་བྱེད་པ་དང་། གཞན་ལོ་ཏོག་སོགས་སྨིན་པ་དང་། ཀུ་
མུ་ཏ་ཟུམ་པར་བྱེད་པ་ལྟར། དེ་བཞིན་དུ་དེ་བཞིན་གཤེགས་པའི་ཉི་མ་ཡང་དམ་པའི་ཆོས་ཀྱི་
འོདཟེར་དག་གིསགདུལ་བྱའི་སྐྱེ་བོའི་པདྨ་ཁ་འབྱེད་པ་དང་། ཕན་བདེའི་ལོ་ཏོག་སོགས་སྨིན་
པ་དང་། གདུལ་བྱ་མ་ཡིན་པའི་ཀུ་མུ་ཏ་ཟུམ་པར་བྱེད་པ་འདི་ལྟར་བྱའོ་སྙམ་པའི་རྣམ་པར་
རྟོག་པ་མེད་པར་འཇུག་གོ །གཉིས་པནི། ཆོས་སྐུ་དངགཟུགས་སྐུ་དག་གིས་བྱང་ཆུབ་ཀྱི་སྙིང་
པོ་ཆོས་དབྱིངས་ཀྱི་ནམ་མཁར་ཤར་བའི་ཀུན་མཁྱེན་གྱི་ཉི་མ་དེ་ནི་འགྲོ་བར་ཡེ་ཤེས་ཀྱི་འོད་
ཟེར་སྤྲོ་བར་མཛད་དོ། །གསུམ་པ་ལ་མདོར་བསྟན་པ་ནི། གང་གི་ཕྱིར་གདུལ་བྱ་རྒྱུད་དག་
- 3
3
) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཆུའི་སྣོད་ནི་ཐམས་ཅད་ལ་བདེ་གཤེགས་ཉི་མའི་གཟུགས་བརྙན་སྤྲུལ་སྐུ་ནི་གྲངས་
དཔག་ཏུ་མེད་དུས་གཅིག་ཅར་དུ་འཆར་ཞིང༌། ཆུ་རྙོག་མ་ཅན་ནམ། སྣོད་ཆག་པ་ལྟ་བུ་
གདུལ་བྱ་མིན་པ་ལ་མི་འཆར་ལ། དུས་རྟག་ཏུ་ཡུལ་གདུལ་བྱ་ཐམས་ཅད་ལ་ཁྱབ་པའི་སངས་
རྒྱས་ཉི་མ་ནི་ཆོས་དབྱིངས་ནམ་མཁའི་དཀྱིལ་དུ་ཤར་ནས་གདུལ་བྱའི་རི་ལ་ཇི་ལྟར་འོས་པར་
འབབ་བོ། །རྒྱས་པར་བཤད་པ་ནི། དཔེ་ཇི་ལྟར་རྒྱང་རིང་པོ་སྣང་བར་བྱེད་པས་རྒྱ་ཆེན་པོ་
འོད་ཟེར་སྟོང་དང་ལྡན་པའི་ཉི་མ་ཤར་བའི་སྐབས་འདིར་དེའི་འོད་ཟེར་གྱིས་གླིང་བཞི་པའི་
འཇིག་རྟེན་ཀུན་ཏུ་སྣང་བར་བྱས་ནས་འབབ་བོ། །ཇི་ལྟར་ཞེ་ན། རིམ་གྱིས་དང་པོར་རི་མཐོན་
པོའི་མཆོག་རྣམས་དང་། དེ་ནས་བར་མ་དང་། དེ་ནས་དམན་པ་སྟེ་དམའ་བའི་རི་རྣམས་དང་།
དེ་ནས་ས་ཕྱོགས་མཐོན་པོ་ནས་དམའ་བའི་བར་དག་ལའང་འབབ་པ་དེ་བཞིན་དུ་རྒྱལ་བའི་
ཉི་མའི་འོད་ཟེར་ཡང་སེམས་ཅན་གྱི་ཚོགས་ལ་འབབ་བོ། །ཇི་ལྟར་ཞེ་ན། རིམ་གྱིས་དང་པོར་
བྱང་སེམས་དང་། དེ་ནས་རང་རྒྱལ་དང༌། དེ་ནས་ཉན་ཐོས་ཀྱི་ཐེག་པ་ལགནས་པ་དང་། དེ་
ནས་མ་ངེས་པ་དང་། མཐར་ལོག་པར་ངེས་པ་ལའང་འབབ་བོ། །བཞི་པ་དཔེ་ལས་ཁྱད་པར་
འཕགས་པནི། དེ་ལྟ་ནའངརྣམ་པ་ཐམས་ཅད་དུ་ཉི་མདང་མི་མཚུངསཏེ། ཕྱོགས་བཅུའི་ཞིང་
ཀུན་གྱི་ནམ་མཁའི་མཐིལ་ཁྱབ་པར་འོད་ཟེར་སྤྲོ་བའི་ནུས་པ་ཉི་མ་ལ་མེད་ལ། དེར་མ་ཟད་མི་
ཤེས་པའི་མུན་པས་བློའི་མིག་བཀབ་པའི་འགྲོ་བ་རྣམས་ཀྱི་མི་ཤེས་པ་བསལ་ནས་ཤེས་བྱའི་
དོན་གསལ་བར་སྟོན་པའང་ཡོད་པ་མིན་ཞིང་། ཐུགས་རྗེའི་བདག་ཉིད་ཆོས་སྣ་ཚོགས་སྟོན་
པའི་མདོག་བཀྱེ་བའི་འོད་ཀྱི་ཚོགས་ཀྱིས་ཕྱོགས་བཅུའི་ཞིང་ཀུན་གསལ་བ་དག་ནི། མི་ཤེས་
པའི་མུན་པས་བཀབ་པའི་འགྲོ་བ་རྣམས་ལ་ཤེས་བྱའི་དོན་སྟོན་པར་མཛད། ཇི་ལྟར་མཛད་ཅེ་
ན༑ སངས་རྒྱས་གྲོང་དུ་གཤེགས་པའི་ཚེ་མིག་དང་མི་ལྡན་པའི་སྐྱེ་བོ་ལོང་བ་རྣམས་ཀྱིས་
གཟུགས་མཐོང་ཞིང་འོན་པས་སྒྲ་ཐོས་པདང་སྨྱོན་པས་དྲན་པ་རྙེད་པ་སོགས་མཐོ་རིས་ཀྱི་ཉེར་
-3 8 6 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
འཚེ་སེལ་བ་དང་། མངོན་མཐོ་དང་ངེས་ལེགས་ཀྱི་དོན་སྒྲུབ་པའི་སྐབས་མེད་པ་ངན་སོང་གི་
ཚོགས་བྲལ་བར་མཛད་པ་དང་། དེ་དག་གི་དོན་དེ་མཐོང་བ་སྟེ་སྒྲུབ་ནུས་པའི་རྟེན་བདེ་འགྲོ་
ལ་བཀོད་པ་ལས་བདེ་བ་མྱོང་བ་དང་། རྒྱུ་གཏི་མུག་གིས་ལྡོངས་ཤིང་འབྲས་བུ་སྲིད་པའི་རྒྱ་
མཚོར་ལྷུང་བ་ལ་ལྟ་བ་ངན་པའི་མུན་པས་བསྒྲིབས་པ་རྣམས་སངས་རྒྱས་ཉི་མའི་འོད་ཀྱིས་བློ་
གྲོས་ཀྱི་མིག་ཕྱེ་ནས་སྣང་བར་བྱས་ཤིང་ལྷུང་བ་དྲངས་ཏེ་སྒྲིབ་པའི་མུན་པ་བསལ་ནས་སྔར་མ་
མཐོང་བའི་བདེ་བའི་འབྱུང་གནས་ཐར་པ་མཐོང་བར་འགྱུར་རོ། །
དྲུག་པ་ཐུགས་ཀྱི་གསང་བ་ནོར་བུ་དང་འདྲ་བ་ལ་གསུམ་སྟེ། རྟོག་པ་མེད་པ་དང་།
འབད་མེད་དུ་དོན་བྱེད་པ་དང་། རྙེད་དཀའ་བར་བསྟན་པའོ། །དང་པོ་ནི། ཇི་ལྟར་ཡིད་བཞིན་
གྱི་ནོར་བུས་དོན་བྱའོ་སྙམ་པའི་རྟོག་པ་མེད་ཀྱང་དུས་གཅིག་ཅར་དུ་སྤྱོད་ཡུལ་ཏེ་ཉེ་འཁོར་ན་
གནས་པ་རྣམས་ཀྱི་ཡིད་ལ་རེ་བའི་བསམ་པ་ཀུན་སོ་སོར་རྫོགས་པར་བྱེད་པ་ལྟར། དེ་བཞིན་
དུ་སངས་རྒྱས་ཡིད་བཞིན་གྱི་ནོར་བུ་ལ་བརྟེན་ནས་གདུལ་བྱ་བསམ་པ་ཐ་དད་པ་དུ་མ་རྣམས་
ཀྱི་བློ་དང་མཐུན་པའི་ཆོས་སྣ་ཚོགས་ཐོས་པར་གྱུར་ཀྱང་སངས་རྒྱས་དེ་ནི་གདུལ་བྱ་དང་ཆོས་
དེ་རྣམས་ལ་རྣམ་པར་མི་རྟོག་གོ །གཉིས་པ་ནི། ཇི་ལྟར་ནོར་བུ་རིན་ཆེན་དེ་སྦྱིན་སྙམ་པའི་
རྟོག་པ་མེད་ཀྱང་ཇི་ལྟར་འདོད་པའི་ནོར་འབད་པ་མེད་པར་གཞན་པ་དག་ལ་རབ་ཏུ་སྟེར་བ་
ལྟར། དེ་བཞིན་དུ་ཐུབ་པས་འབད་མེད་དུ་ཇི་ལྟར་འོས་པར་དོན་མཛད་པའི་སྒོ་ནས་གཞན་གྱི་
དོན་དུ་སྲིད་པ་ཇི་སྲིད་པར་རྟག་ཏུ་བཞུགས་སོ། །གསུམ་པ་ནི། ཇི་ལྟར་ནོར་བུ་དེ་ལ་འདོད་
ཅིང་དོན་དུ་གཉེར་བས་ཀྱང་ནོར་བུ་བཟང་པོ་དགོས་འདོད་འབྱུང་བ་དེ་འགྲོ་བ་འདིས་རབ་ཏུ་
རྙེད་པར་དཀའ་སྟེ། དེའི་རྒྱུ་མཚན་གང་གི་ཕྱིར་ན། རྒྱ་མཚོའི་ནང་ས་འོག་ན་གནས་པའི་ཕྱིར་
རོ༑ ༑དེ་བཞིན་དུ་འགྲོ་བ་ཤིན་ཏུ་སྐལ་བ་ངན་པ་རྣམས་ཀྱིས་རང་གི་ཡིད་འདིར་བདེ་བར་
གཤེགས་པ་མཐོང་བ་རྙེད་པར་དཀའ་བར་ཤེས་པར་བྱ་སྟེ། ཉོན་མོངས་པས་ཟིན་ཏེ་བསྒྲིབས་
• 38 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར། བདུན་པ་གསུང་གི་གསང་བ་སྒྲ་བརྙན་དང་འདྲ་བ་ནི། ཇི་ལྟར་སྒྲ་བརྙན་གྱི་སྒྲ་ག་
ཆ་སྐྱེས་བུ་གཞན་གྱི་ངག་གི་རྣམ་པར་རིག་བྱེད་ཀྱི་རྐྱེན་ལས་བྱུང་ཞིང་སྣང་བ་ནི་ཀུན་སློང་གི་
རྣམ་རྟོག་མེད་ལ། བྱེད་པ་ལྕེ་རྐན་སོགས་ཕྲད་ནས་བརྗོད་པར་བཟོ་བའི་འབད་རྩོལ་མེད་ཅིང་
རང་གི་ངོ་བོ་ཕྱིའི་དོན་དང་ནང་གི་ཤེས་པ་གང་ནའང་མི་གནས་པ་ལྟར། དེ་བཞིན་དུ་དེ་བཞིན་
གཤེགས་པའི་གསུང་ཉན་པ་པོ་གཞན་གྱི་རྣམ་རིག་ལས་བྱུང་ཞིང་སྣང་བ་ཡང་ཀུན་སློང་གི་
རྣམ་པར་རྟོག་པ་མེད་ལ། སྒྲའི་གནས་ཕྲད་ནས་བཟོ་བའི་འབད་རྩོལ་མེད་ཅིང་། རང་གི་ངོ་བོ་
ཕྱི་དོན་དང་ནང་ཤེས་པའི་བདག་ཉིད་གང་ནའང་གནས་པ་མ་ཡིན་ནོ། །བརྒྱད་པ་སྐུའི་གསང་
བ་ནམ་མཁའ་དང་འདྲ་བ་ནི། ཇི་ལྟར་ནམ་མཁའ་ནི་དངོས་པོར་གྲུབ་པ་ཅུང་ཟད་མེད་ཅིང་
མངོན་སུམ་ལ་སྣང་བ་མེད་པ་རྟོག་པས་ཡོངས་གཅོད་དུ་དམིགས་སུ་མེད་ཅིང་རྟེན་གང་ཡང་
མེད་ལ་མིག་གི་ལམ་སྟེ་ཡུལ་ལས་རབ་ཏུ་འདས་པ་དང༌། གཟུགས་མེད་ཅིང་བསྟན་དུ་མེད་
པའི་ནམ་མཁའ་ལ་ཇི་ལྟར་མཐོ་བ་དང་དམའ་བར་མཐོང་ཡང་ནམ་མཁའ་དེ་ནི་མཐོ་དམན་
ཅན་དེ་ལྟ་བུར་ཡོད་པ་མིན་པ་དེ་བཞིན་དུ་སེམས་ཅན་གྱི་དབང་པོའི་བྱེ་བྲག་གིས་སངས་རྒྱས་
ལ་དམན་པ་དང་འབྲིང་དང་མཆོག་ཐམས་ཅད་མཐོང་ཡང་སངས་རྒྱས་དེ་ནི་དམན་འབྲིང་
མཆོག་དེ་ལྟར་ཡོད་པ་མིན་ནོ། །
དགུ་པ་ཐུགས་རྗེའི་བདག་ཉིད་ས་གཞི་དང་འདྲ་བ་ནི། ཇི་ལྟར་ས་ལས་སྐྱེ་བའི་རྩི་
ཤིང་སོགས་ཀུན་འདི་དག་བསྐྱེད་དོ་སྙམ་པའི་རྟོག་པ་མེད་པའི་ས་ལ་བརྟེན་ནས་གོང་ནས་
གོང་དུ་འཕེལ་བ་དང་། རྒྱུན་མི་ཉམས་པར་བརྟན་པ་དང་ཡངས་པ་སྟེ་ལོ་འདབ་སོགས་མཐར
ཕྱིན་པར་འགྱུར་བ་ལྟར། དེ་བཞིན་དུ་རྫོགས་པའི་སངས་རྒྱས་ཀྱི་ས་རྣམ་པར་རྟོག་པ་མེད་པ་
ལ་བརྟེན་ནས་རིགས་ཅན་གསུམ་དང་། མུ་སྟེགས་ཅན་དང་། ཐ་ན་ལོག་པརངེས་པའི་འགྲོ་
བའི་དགེ་བའི་རྩ་བ་མ་ལུས་པ་འཕེལ་ཞིང་རྒྱས་པ་དང་ཡངས་པར་འགྱུར་རོ། །དཔེ་དོན་སོ་
-3 88 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
སོའི་རང་བཞིན་བསྟན་ཟིནཏོ། ། །
གཉིས་པ་དཔེས་བསྟན་པའི་དགོས་པ་ལ་གཉིས་ཏེ། གདུལ་བྱའི་ཐེ་ཚོམ་སེལབ།
ཟབ་མོའི་སྤྱོད་ཡུལ་ལ་འཇུག་པའོ། །དང་པོ་ནི། འཇིག་རྟེན་ན་རྟོག་དཔྱོད་སོགས་ཀྱི་འབད་
རྩོལ་མེད་པར་བྱ་བ་འགའ་བྱེད་པར་མཐོང་བ་མེད་པ་དེ་བས་ན་སངས་རྒྱས་ལའང་
འབད་མེད་དུ་ཕྲིན་ལས་མཛད་པ་ཇི་ལྟར་སྙམ་པའི་གདུལ་བྱའི་ཐེ་ཚོམ་བཅད་པའི་ཕྱིར་དུ།
དཔེ་རྣམ་པ་དགུ་པོ་འདི་ནི་མདོ་ལས་བསྟན་པ་ཡིན་ནོ། །དེ་བཞིན་དུ་སྐྱེ་འགག་མེད་ན་སྐྱེ་
འགག་ཏུ་སྣང་བ་ཡང་ཇི་ལྟར་སྙམ་པའི་ཐེ་ཚོམ་བཅད་པའི་ཕྱིར་ཡང་ངོ་། གཉིས་པ་ནི། མདོ་
གང་དུ་དཔེ་དགུ་པོ་འདི་དག་རྒྱས་པར་རབ་ཏུ་བསྟན་པར་གྱུར་པའི་མདོ་སྡེའི་མིང་སངས་རྒྱས་
ཐམས་ཅད་ཀྱི་སྤྱོད་ཡུལ་ལ་འཇུག་པའི་ཡེ་ཤེས་སྣང་བ་རྒྱན་གྱི་མདོ་ཞེས་པའི་མིང་འདི་ཉིད་
ཀྱིས་མདོ་དེའི་དགོས་པ་བསྟན་པ་ཉིད་དེ། འདི་ལྟར་མདོ་དེ་ཐོས་པ་ལས་བྱུང་བའི་ཤེས་རབ་
ཀྱི་སྣང་བ་རྒྱ་ཆེན་པོ་འདིས་བློ་བརྒྱན་པའི་བློ་ལྡན་བྱང་སེམས་རྣམས་མྱུར་དུ་སངས་རྒྱས་ཀྱི་
སྤྱོད་ཡུལཟབ་ཅིང་རྒྱ་ཆེ་བ་ཀུན་ལ་འཇུག་པར་འགྱུར་བའི་ཕྱིར། །
གསུམ་པ་དཔེས་མཚོན་པའི་དོན་ངོས་བཟུང་བ་ལ་གཉིས་ཏེ། མདོར་བསྟན་དང་།
རྒྱས་བཤད་དོ། །དང་པོ་ནི། ཇི་སྐད་བསྟན་པའི་དགོས་པ་དེ་དག་གི་དོན་དུ་བེཌཱུརྱའི་ས་གཞི་
ལ་བརྒྱ་བྱིན་གྱི་གཟུགས་བརྙན་ཤར་བ་ལ་སོགས་དཔེརྣམཔ་དགུ་བརྗོད་པ་དེ་ལ་ནི་དཔེ་དགུ་
པོ་དེའི་བསྡུས་དོན་ངེས་པར་བཟུང་ངོ༌། །གཉིས་པ་རྒྱས་པར་བཤད་པ་ལ་གཉིས་ཏེ། དཔེ་
དགུ་སོ་སོའི་དོན། སྐབས་ཀྱི་དོན་ངོས་བཟུང་བའོ། །དང་པོ་ནི། འོ་ན་བརྒྱ་བྱིན་སོགས་དཔེ་
དགུའི་བསྡུས་པའི་དོན་གང་ཞེ་ན། སྐུ་སྟོན་པ་དང་། གསུང་འདོམས་པ་དང་། ཐུགས་མཁྱེན་
བརྩེས་ཁྱབ་པ་དང༌། སྤྲུལ་པ་སྟོན་པ་དང༌། ཡེ་ཤེས་སྤྲོ་བ་དང༌། ཐུགས་ཀྱིགསང་བ་དང་།
གསུང་གི་གསང་བ་དང༌། སྐུའི་གསང་བ་དང་། ཆོས་དཀར་བསྐྱེད་པའི་ཐུགས་རྗེའི་བདག་
-3 8
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཐོབ་པ་ཉིད་དོ། །གཉིས་པ་ལ་གསུམ་སྟེ། མདོར་བསྟན་དང༌། རྒྱས་བཤད་དང་། དོན་
བསྡུ་བའོ། །དང་པོ་ནི། འོ་ན་དཔེ་དགུ་པོ་ཐམས་ཅད་ཀྱི་སྐབས་སུ་བབ་པའི་དོན་གང་ཞེན།
འབད་རྩོལ་རྒྱུན་ཀུན་རབ་ཞི་བ། །རྣམ་པར་རྟོག་པ་མེད་པའི་ཐུགས། །དྲི་མེད་བཻཌུར་བརྒྱ་
བྱིན་གྱི། །གཟུགས་བརྙན་ཤར་བ་ལ་སོགས་བཞིན། །གཉིས་པནཾ། སྐུ་སྟོན་པ་ལ་སོགས་དོན་
དགུ་ནི་ཆོས་ཅན་དུ་བཟུང་ངོ༌། །འབད་རྩོལ་ཞི་བ་ནི་དམ་བཅའོ། །རྣམ་པར་རྟོག་པ་མེད་པའི་
ཐུགས་ནི་གཏན་ཚིགས་སུ་འགོད་དོ། །རྟོག་མེད་ལ་འབད་རྩོལ་མེད་པས་ཁྱབ་པ་ནི་དོན་གྱི་
རང་བཞིན་ནོ། །རང་བཞིན་གྲུབ་ཅིང་རྟོགས་པའི་དོན་དུ་མཐུན་དཔེ་ནི་བརྒྱ་བྱིན་གྱི་གཟུགས་
བརྙན་ཤར་བ་ལ་སོགས་དགུ་ཡིན་ནོ། །དེས་ན་རྟོག་པ་མེད་པར་དོན་བྱེད་པ་ལ་འབད་རྩོལམི་
དགོས་པས་ཁྱབ། དཔེར་ན་བཻཌཱུརྱའི་ས་གཞི་ལ་བརྒྱ་བྱིན་ གྱི་གཟུགས་བརྙན་ཤར་བ་ལ་
སོགས་པ་བཞིན་ནོ། །ཞེས་པའོ། །གསུམ་པ་དོན་བསྡུ་བ་ནི། དཔེ་དགུས་ཕྲིན་ལས་མཚོན་
པའི་སྐབས་འདིར་ནི། དཔེ་དགུ་ཆར་གྱི་སྐབས་སུ་བབ་པའི་དོན་བསྡུ་ན་འདི་ལྟར་ཡིན་ཏེ། སྐུ་
སྟོན་པ་དང་། གསུང་འདོམས་པ་ལ་སོགས་དོན་རྣམ་པ་དགུ་ཆར་གྱིས་སྟོན་པ་སངས་རྒྱས་སྐྱེ་
འཆི་དང་བྲལ་བ་འབད་པའི་རྩོལ་བ་མེད་པར་གཞན་དོན་ལ་རབ་ཏུ་འཇུག་ཅེས་པའོ། །
བཞི་པ་དཔེ་དོན་ཆོས་མཐུན་བསྟན་པ་ལ་གསུམ་སྟེ། ཕྲིན་ལས་ཀྱི་ཚུལ་གང་ཟག་གང་གིས་
རྟོགས་པ་དང་། དཔེ་དོན་སོ་སོའི་ཆོས་མཐུན་བཤད་པ་དང༌། དོགས་པ་སྤངསཏེ་སྤྱིའི་ཆོས་
མཐུན་བཤད་པའོ། །དང་པོ་ནི། སངས་རྒྱས་གང་ཞིག་བརྒྱ་བྱིན་དང་། རྔ་དང་། སྤྲིན་བཞིན་
དང༌། ཚངས་པ་དང༌། ཉི་མ་དང༌། ཡིད་བཞིན་གྱི་ནོར་བུ་རིན་པོ་ཆེ་དབང་གི་རྒྱལ་པོ་བཞིན་
དང༌། སྒྲ་བརྙན་དང༌། ནམ་མཁའ་དང༌། ས་གཞི་བཞིན་དུ་འབད་རྩོལ་མེད་པར་གཞན་དོན་
བྱེད་པ་དང༌། འཁོར་བ་ཇི་སྲིད་པའི་བར་དུ་བྱེད་པའི་ཚུལ་དཔེ་དེ་རྣམས་ལ་བརྟེན་ནས་རྣལ་
འབྱོར་པ་རྣམས་ཀྱིས་རིག་པར་འགྱུར་རོ། །གཉིས་པ་ནི། སྐུ་སྟོན་པ་ནི་རིན་པོ་ཆེའི་ས་གཞི་ལ་
- 39 0 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
ལྷའི་དབང་པོའི་གཟུགས་བརྙན་ཤར་བ་སྣང་བ་བཞིན་ནོ། །གསུང་ལེགས་པར་འདོམས་
པར་མཛད་པ་ནི་ལྷའི་ཆོས་ཀྱི་རྔ་དང་འདྲའོ། ཁྱབ་བདག་མཁྱེན་པ་དང་བརྩེ་བ་ཆེན་པོའི་
ཐུགས་ཀྱིས་མཐའ་ཡས་པའི་འགྲོ་བ་ལ་ཐ་ནགཟུགས་མེད་ཅིང་སེམས་ཕྲ་བ་སྲིད་རྩེའི་བར་དུ་
ཁྱབ་པ་ནི་ནམ་མཁའ་ལ་ཁྱབ་པའི་སྤྲིན་གྱི་ཚོགས་དང་འདྲའོ། །ཟག་མེད་ཀྱི་གནས་ཆོས་སྐུ་
ལས་མ་བསྐྱོད་པར་སྤྲུལ་པ་རྣམ་པ་དུ་མ་རབ་ཏུ་སྟོན་པ་ནི་ཚངས་པ་རང་གི་གནས་ལས་མ་
བསྐྱོད་པར་སྤྲུལ་པ་སྟོན་པ་བཞིན་ནོ། །ཡེ་ཤེས་ཀྱི་སྣང་བ་རབ་ཏུ་སྤྲོ་བ་གང་དག་ནི་ཉི་མའི་
འོད་ཟེར་སྤྲོ་བ་བཞིན་ནོ། །ཐུགས་ཀྱི་གསང་བ་རྟོག་པ་མེད་ཀྱང་གཞན་དོན་བྱེད་པ་ནི་རྣམ་
དག་རིན་ཆེན་ཡིད་བཞིན་ནོར་བུ་དང་འདྲའོ། །རྒྱལ་བ་རྣམས་ཀྱི་གསུང་གི་གསང་བ་དེ་ནི་ཡི་
གེ་མེད་ཀྱང་སྣ་ཚོགས་སུ་སྣང་བ་ནི་བྲག་ཅ་བཞིན་ནོ། །སྐུའི་གསང་བ་ནི་ཐོགས་བཅས་ཀྱི་
གཟུགས་མེད་པ་དང༌། ནམ་མཁའ་ལྟ་བུར་ཐམས་ཅད་ལ་ཁྱབ་པ་དང་རྟག་པ་ཉིད་དོ། །འོ་ན་
དགེ་བའི་ཆོས་ཀྱི་རྟེན་མི་བྱེད་པར་ཐལ་ལོ་ཞེ་ན། རྣམ་པ་ཀུན་ཏུ་འགྲོ་བའི་དགེ་བ་དཀར་པོའི་
ཆོས་རྣམས་ཀྱི་སྨན་རྣམས་མ་ལུས་པའི་གཞིར་གྱུར་པའི་ས་ཡིན་པའི་ཕྱིར། སངས་རྒྱས་ཀྱི་
ཐུགས་རྗེ་ཆེན་པོ་ནི་ས་གཞི་བཞིན་ནོ། །གསུམ་པ་ལ་དོགས་པ་འགོད་པ་ནི། དཔེ་དོན་ཆོས་
མཐུན་བསྟན་པ་འདིས་སངས་རྒྱས་ལ་སྐྱེ་འགག་མེད་ཀྱང་སྐྱེ་འགག་ཏུ་སྣང་བ་དང་། འབད་པ་
མེད་ཀྱང་ཕྲིན་ལས་ལྷུན་གྲུབ་རྒྱུན་མི་ཆད་དུ་འཇུག་པའི་དཔེ་དོན་གྱི་ཆོས་མཐུན་ཇི་ལྟར་
བསྟན་པ་ཡིན་ཞེ་ན། ལན་ལ་གཉིས་ཏེ། སྐྱེ་འགག་མེད་ཀྱང་སྐྱེ་འགག་ཏུ་སྣང་བའི་ཆོས་
མཐུན། འབད་པ་མེད་ཀྱང་ཕྲིན་ལས་མཛད་པའི་ཆོས་མཐུན་ནོ། །དང་པོ་ནི། བརླ་དག་པ་
དང་འདྲ་བའི་དགེ་བའི་སེམས་ལ་སངས་རྒྱས་མཐོང་བའི་རྒྱུ་ནི། དགེ་བའི་འགལ་རྐྱེན་གྱིསམི་
བཟློག་པའི་ས་ནི་ས་གཞི་ཡོངས་སུ་དག་པ་དང་མཚུངས་པའི་དད་པའི་དབང་པོ་ཡོངས་སུ་
བརྟས་པ་ཉིད་ཡིན་ལ། དད་སོགས་ཀྱི་དགེ་བ་སྐྱེ་བ་ན་སངས་རྒྱས་ཀྱི་སྐུ་ཡང་སྐྱེ་བར་སྣང་ཞིང་།
-3 9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དད་སོགས་འཇིག་པ་ན་གཟུགས་སྐུ་ཡང་འཇིག་པ་སྟེ། མི་སྣང་ཡང་ཐུབ་པའི་ཆོས་ཀྱི་སྐུའི་ངོ་
བོ་ལ་སྐྱེ་འཇིག་མེད་དོ། །དཔེར་ན་ས་གཞི་དག་མ་དག་གི་དབང་གིས་བརྒྱ་བྱིན་གྱིགགས་
འཕྲལ་དུ་སྐྱེ་འཇིག་ཏུ་སྣང་ཡང་བརྒྱ་བྱིན་གྱི་ངོ་བོ་ལ་འཕྲལ་དུ་སྐྱེ་འཇིག་མེད་པ་བཞིན་དུའོ། །
གཉིས་པ་ནི། བརྒྱ་བྱིན་གྱི་གཟུགས་བརྙན་ལ་སོགས་པ་འབད་པ་མེད་ཀྱང་དོན་བྱེད་པ་དེ་
བཞིན་དུ། ཐུབ་པ་ནི་ཆོས་ཀྱི་སྐུ་ལས་མ་གཡོས་པར་སྐྱེ་བ་མེད་པ་དང་འགག་པ་མེད་པ་དང་
འབད་པ་མེད་པར་དུས་སྲིད་པ་ཇི་སྲིད་གནས་ཀྱི་བར་དུ་སྐུ་སྟོན་པ་དང་གསུང་ལེགས་པར་
འདོམས་པ་ལ་སོགས་ཀྱི་མཛད་པ་ལྷུན་གྲུབ་ཏུ་འཇུག་གོ །
ལྔ་པ་དཔེ་ལས་ལྷག་པའི་གོ་རིམ་ལ་གསུམ་སྟེ། མཚམས་སྦར་བ་དང་།
མདོར་བསྟན་དང༌། རྒྱས་བཤད་དོ། །དང་པོ་ནི། དཔེ་ འདི་རྣམས་ ཀྱི་བསྡུས་པའི་དོན་ནི་
བཤད་ཟིན་པ་འདི་ཡིན་ནོ་ཞེས་པའོ། །གཉིས་པ་ནི། སྔ་ཕྱིའི་རིམ་པ་ཡང་འོག་ནས་བརྗོད་
པར་འགྱུར་བ་འདི་ཡིན་ཏེ། ཇི་ལྟར་ཞེ་ན། ཐད་ཀ་ཐད་ཀར་འདྲ་ཆོས་རེ་ཡོད་པས་དཔེར་
བཀོད་པ་ལ། དཔེ་སྔ་མ་ཆ་འགའ་ཞིག་གིས་སངས་རྒྱས་དང་ཆོས་མི་མཐུན་པར་རྩོད་པ་
བཀོད་ནས། དཔེ་ཕྱི་མས་རྩོད་པ་སྤངས་པའི་སྒོ་ནས་བསྟན་ཏོ། །གསུམ་པ་ནི། སངས་རྒྱས་
ཀྱི་ སྐུ་སྟོན་པ་ནི་བརྒྱ་བྱིན་གྱི་གཟུགས་བརྙན་ལྟ་བུའོ། །གཟུགས་བརྙན་ཆོས་སྟོན་པའི་
དབྱངས་དང་མི་ལྡན་པས་དེ་དང་འདྲ་བ་མིན་ནོ་ཞེ་ན། ཆོས་དུས་སུ་འདོམས་པའི་དབྱངས་དང་
ལྡན་པ་ནི་ལྷའི་རྔ་སྒྲ་བཞིན་ནོ། །དེ་ཡང་ས་སྟེང་སོགས་ཐམས་ཅད་དུ་དོན་བྱེད་པ་མིན་པས་དེ་
དང་འདྲ་བ་མིན་ནོ་ཞེ་ན། མཁྱེན་བརྩེས་ས་སྟེང་སོགས་ཐམས་ཅད་དུ་ཁྱབ་ནས་དོན་བྱེད་པ་ནི་
སྤྲིན་ཆེན་པོ་དང་མཚུངས་སོ། །དེ་ཡང་ལོ་ཏོག་སྨིན་པ་སོགས་ཀྱིས་ཚེ་འདིར་ཕན་ཡང་ཚེ་
རབས་གཞན་དུ་འདོད་ཡོན་ལ་ཆགས་པ་སོགས་ཀྱི་དོན་མེད་པའི་ས་བོན་སྤོང་བ་མིན་པའི་
ཕྱིར་དེ་དང་འདྲ་བ་མིན་ནོ་ཞེ་ན། འདོད་ཡོན་ལ་ཆགས་པ་སྤོང་བར་བྱེད་པའི་ཆ་ནས་ཚངས་པ་
-39 2 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༦
ཆེན་པོ་བཞིན་ནོ། །དེ་ཡང་ལན་ཅིག་སྨིན་པར་བྱེད་པ་ཙམ་ཡིན་གྱི་སླར་མི་ལྡོག་པའི་ཚུལ་གྱིས་
གཏན་དུ་སྨིན་པར་མི་བྱེད་པས་དེ་དང་འདྲ་བ་མིན་ནོ་ཞེ་ན། སླར་མི་ལྡོག་པར་སྨིན་པར་བྱེད་
པའི་ཆ་ནས་ཉི་མའི་གཟུགས་བཞིན་ནོ། །ཉི་མས་རེས་འགའ་མུན་པ་བཅོམ་ནས་སྣང་བར་
བྱེད་པ་ཙམ་ཡིན་གྱི་གཏན་དུ་མུན་པ་འཇོམས་པར་བྱེད་པ་མིན་པས་དེ་དང་འདྲ་བ་མིན་ནོ་ཞེ་
ན༑ ཉིན་མཚན་དུ་མུན་པ་འཇོམས་པར་བྱེད་པའི་ཆ་ནས་ཡིད་བཞིན་གྱི་ནོར་བུ་རིན་པོ་ཆེ་དང་
འདྲ་སྟེ་མཚན་མོའང་སྣང་བར་བྱེད་པས་སོ། །དེ་ནི་ཀླུ་ལ་སོགས་པས་ཀྱང་ཐོབ་པས་འབྱུང་བ་
རྙེད་པར་མི་དཀའ་བས་དེ་དང་འདྲ་བ་མིན་ནོ་ཞེ་ན། ཐོབ་ཅིང་རྙེད་པར་དཀའ་བའི་ཆ་ནས་སྒྲ་
བརྙན་བཞིན་ནོ། །སྒྲ་བརྙན་དེ་ནི་སྐྱེས་བུ་ཐ་མལ་པའི་སྒྲའི་རྐྱེན་ལས་བྱུང་བ་ཡིན་ལ། སངས་
རྒྱས་ནི་དབྱིངས་འདུས་མ་བྱས་དང་ལྡན་པས་དེ་དང་འདྲ་བའང་མིན་ནོ་ཞེ་ན། ཐོབ་དཀའ་བའི་
ཆ་ནས་སྒྲ་བརྙན་དཔེར་བྱས་ཀྱི། རྐྱེན་གྱིས་མ་བྱས་པའི་དཔེ་ནི་ནམ་མཁའ་དང་འདྲའོ། །ནམ་
མཁའ་ནི་དགེ་བའི་གཞི་མིན་པས་དེ་དང་འདྲའང་མིན་ནོ་ཞེ་ན། ནམ་མཁའ་ནི་འདུས་མ་བྱས་
པའི་དཔེ་ཡིན་གྱི་དགེ་བའི་གཞི་ཡིན་པ་ནི་སའི་དཀྱིལ་འཁོར་དག་དང་འདྲ་སྟེ། འཇིག་རྟེན་
དང་འཇིག་རྟེན་ལས་འདས་པའི་འགྲོ་བའི་ཕུན་སུམ་ཚོགས་པ་མ་ལུས་པ་དེ་གནས་པའི་རྟེན་
ཡིན་པའི་ཕྱིར། ཇི་ལྟར་འཇིག་རྟེན་ལས་འདས་པའི་ཕུན་ཚོགས་ཀྱི་རྟེན་ཡིན་ཞེན། སངས་
རྒྱས་ཀྱི་བྱང་ཆུབ་ལ་བརྟེན་ནས་འཇིག་རྟེན་ལས་འདས་པའི་བྱང་ཆུབ་གསུམ་གྱི་ལམ་འབྱུང་
བའི་ཕྱིར་རོ། །ཇི་ལྟར་འཇིག་རྟེན་པའི་ཕུན་ཚོགས་ཀྱི་རྟེན་ཡིན་ཞེ་ན། དེ་ལ་བརྟེན་ནས་འདོད་
པའི་ཕུན་ཚོགས་ཀྱི་རྒྱུ་དགེ་བའི་ལས་ཀྱི་ལམ་བཅུ་དང་། གཟུགས་ཀྱི་ཕུན་ཚོགས་ཀྱི་རྒྱུ་བསམ་
གཏན་བཞི་དང་ཚད་མེད་པ་བཞི་དང་། གཟུགས་མེད་ཀྱི་ཕུན་ཚོགས་ཀྱི་རྒྱུ་གཟུགས་མེད་ཀྱི
སྙོམས་འཇུག་བཞི་འབྱུང་བའི་ཕྱིར་རོ། །ཕྲིན་ལས་ཀྱི་སྐབས་བཤད་ཟིན་ཏོ།། །།
༈ གསུམ་པ་ཕན་ཡོན་གྱི་ལེའུ་ལ་གཉིས་ཏེ། བཤད་བྱ་འགོད་པ་དང་། འཆད་བྱེད་
.： !)
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤད་པའོ། །དང་པོ་ལ་གཉིས་ཏེ། རྟོགས་པར་དཀའ་བ། མོས་པའི་ཕན་ཡོན་ནོ། །དང་པོ་
ནི༑ སངས་རྒྱས་ཀྱི་ཁམས་དེའི་སྙིང་པོ་དང༌། དེ་སྒྲིབ་གཉིས་དང་བྲལ་བ་སངས་རྒྱས་ཀྱི་བྱང་
ཆུབ་དང༌། སངས་རྒྱས་ཀྱི་ཆོས་ཡོན་ཏན་དང༌། སངས་རྒྱས་ཀྱི་ཕྲིན་ལས་ཏེ། གནསབཞིཔོ་
འདི་ནི་དག་པའི་སེམས་ཅན་ས་བཅུ་པའི་བྱང་སེམས་ཀྱིས་ཀྱང་བསམ་བྱ་མིན་ན་གཞན་གྱིས་
ལྟ་ཞོག །དེསན་གནས་བཞི་པོ་འདི་ནི་འཇིག་རྟེན་གྱི་འདྲེན་པ་སངས་རྒྱསརྣམས་ཀྱི་སྤྱོད་ཡུལ་
ཡིན་ནོ། །གཉིས་པ་ལ་གསུམ་སྟེ། མདོར་བསྟན་དང་། རྒྱས་བཤད་དང་། འད་པ་འགོད་
པའོ། །དང་པོ་ནི། དེ་ལྟར་རྟོགས་པར་དཀའ་ན་གང་ཟག་བློ་ལྡན་རྒྱལ་བའི་ཡུལ་གནས་བཞི་
པོ་འདི་ལ་མོས་པ་གཞན་གྱིས་བསམ་དུ་མེད་པའི་ཡོན་ཏན་གྱི་ཚོགས་ལ་མངོན་པར་དགའ་
བས་སངས་རྒྱས་ཀྱི་ཡོན་ཏན་གྱི་ཚོགས་ཀྱི་སྣོད་དུ་འགྱུར་ཏེ། གནས་བཞི་ལ་མོས་པ་དང་མི་
ལྡན་པའི་སེམས་ཅན་ཀུན་གྱི་བསོད་ནམས་ཀྱི་ཚོགས་གཞན་ཐམས་ཅད་ཟིལ་གྱིས་གནོན་ནོ།།
གཉིས་པ་རྒྱས་བཤད་ལ་གསུམ་སྟེ། སྦྱིན་པ་ལས་བྱུང་པའི་བསོད་ནམས་ཟིལ་གྱིས་གནོན།
ཚུལ་ཁྲིམས་ལས་བྱུང་པའི་བསོད་ནམས་ཟིལ་གྱིས་གནོན། སྒོམ་པ་ལས་བྱུང་པའི་བསོད་
ནམས་ཟིལ་གྱིས་གནོན་པའོ། །དང་པོ་ནི། གང་ཞིག་བྱང་ཆུབ་དོན་དུ་གཉེར་བས་གསེར་ལས་
བྱུང་པའི་ཞིང་ཁམས་ནོར་བུའི་རྒྱན་གྱིས་སྤྲས་པ་སངས་རྒྱས་ཀྱི་ཞིང་གི་རྡུལ་དང་མཉམ་པ་
དུས་ཉིན་རེ་བཞིན་དུ་ཆོས་རྒྱལ་རྣམས་ལ་རྟག་ཏུ་འབུལ་བ་དང་། གང་ཟག་གཞནགང་ཞིག་
གནས་བཞི་སྟོན་པའི་མདོ་དང་བསྟན་བཅོས་འདི་ལས་དོན་མ་རྟོགས་ཀྱང་ཚིག་འགའ་ཙམ་
ཐོས་ཤིང་ཐོས་ནས་ཀྱང་མོས་ཤིང་ཡིད་ཆེས་ན། དེ་ལྟར་མོས་པའི་དགེ་བ་འདི་སྦྱིན་པ་ལས་
བྱུང་པའི་དགེ་བ་དེ་ལས་བསོད་ནམས་ཆེས་མང་བ་ཐོབ་པར་འགྱུར་རོ། །གཉིས་པནི། གང་
ཟག་བློ་ལྡན་གང་ཞིག་བླ་མེད་བྱང་ཆུབ་ཐོབ་པར་འདོད་པས་དུས་བསྐལ་པ་དུ་མར་ཡང་རྟེན་
ལུས་ངག་ཡིད་ཀྱི་སྒོ་ནས་འབད་པ་མེད་པར་རང་གི་ཚུལ་ཁྲིམས་འཆལ་ཚུལ་གྱི་དྲི་མ་མེད་པ་
- 39 4 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། དང་
སྲུང་བར་བྱེད་ལ། གཞན་གང་དག་གནས་བཞི་སྟོན་པའི་མདོ་དང༌། བསྟན་བཅོས་འདི་ལས་
ཚིག་ཙམ་ཐོས་ཤིང་ཐོས་ནས་ཀྱང་ཡིད་ཆེས་པས་མོས་ན་དེ་ལྟར་མོས་པའི་དགེ་བ་འདི་ཚུལ་
ཁྲིམས་ལས་བྱུང་པའི་དགེ་བ་དེ་ལས་བསོད་ནམས་ཆེས་མང་བ་ཐོབ་པར་འགྱུར་རོ། །གསུམ་
པ་ནི། གང་ཟག་གང་ཞིག་འཇིག་རྟེན་འདི་ན་བྱེད་ལས་སྲིད་པ་གསུམ་གྱི་ཉོན་མོངས་པའི་མེ་
འཇིལ་བར་བྱེད་པའི་ལྷའི་གནས་བསམ་གཏན་བཞི་དང་། ཚངས་པའི་གནས་ཚད་མེད་བཞི་
པོ་མཐར་སོན་པ་སྟེ། ཕུལ་དུ་བྱུང་བ་རྫོགས་པའི་བྱང་ཆུབ་འཕོ་འགྱུར་མེད་པའི་ཐབས་
བསྒོམས་ལ། གཞན་གང་འདི་ལས་ཚིག་ཙམ་ཐོས་ཤིང་ཐོས་ནས་ཀྱང་ཡིད་ཆེས་པས་མོས་ན་
དེ་ལྟར་མོས་པའི་དགེ་བ་འདི་བསམ་གཏན་ལས་བྱུང་པའི་དགེ་བ་དེ་ལས་བསོད་ནམས་ཆེས་
མང་པོ་ཐོབ་པར་འགྱུར་རོ། །འདི་རྣམས་ནི་ཡེ་ཤེས་སྣང་བ་རྒྱན་གྱི་མདོ་ཚིགས་བཅད་དུ་བྱས་
པའི་དོན་ནོ། །གསུམ་པ་འཐད་པ་འགོད་པ་ནི། སྦྱིན་སོགས་གསུམ་གྱི་དགེ་བ་ལས་ཟབ་མོའི་
ཆོས་རྟོགས་པའི་ཤེས་རབ་འདི་མཆོག་ཉིད་ཡིན་ཏེ། གང་གི་ཕྱིར་ན། ཤེར་ཕྱིན་གྱིས་མ་ཟིན་
པའི་སྦྱིན་པས་ལོངས་སྤྱོད་ཙམ་སྒྲུབ་པར་བྱེད་ཅིང་། ཚུལ་ཁྲིམས་ཀྱིས་མཐོ་རིས་ཙམཐོབ་པ་
དང་། སྒོམ་པས་ཉོན་མོངས་པའི་ས་བོན་མགོ་གནོན་པའི་ཚུལ་གྱིས་སྤོང་བ་ཙམ་བྱེད་ལ། ཟབ་
མོའི་གནས་བཞི་རྟོགས་པའི་ཤེས་རབ་ཀྱི་ཕར་ཕྱིན་གྱིས་ནི་ཉོན་མོངས་པ་དང་ཤེས་བྱའི་སྒྲིབ་
པ་ཀུན་སྤོང་བར་དེའི་ཕྱིར་ཟབ་མོའི་ཤེས་རབ་རྟོགས་པ་དེའི་རྒྱུ་ནི་གནས་བཞི་སྟོན་པའི་མདོ་
དང་བསྟན་བཅོས་འདི་ཐོས་ནས་མོས་པ་ཡིནནོ། །
གཉིས་པ་འཆད་བྱེད་བཤད་པ་ལ་གསུམ་སྟེ། མོས་པའི་ཕན་ཡོན་སྤྱིར་བཤད་པ།
སངས་རྒྱས་ཀྱི་ཡོན་ཏན་གྱི་སྣོད་དུ་འགྱུར་བར་བཤད་པ། བསོད་ནམས་གཞན་ཟིལ་གྱིས་
གནོན་པར་བཤད་པའོ། །དང་པོ་ནི། ཡེ་ནས་གནས་པའི་ཁམས་དང་། དེས་གནས་གྱུར་པའི་
བྱང་ཆུབ་དང༌། བྱང་ཆུབ་དེའི་ཡོན་ཏན་དང་། ཡོན་ཏན་དེས་གཞན་དོན་སྒྲུབ་པ་སྟེ། རྒྱལ་བ་
-3) 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཀྱི་མཁྱེན་པའི་ཡུལ་རྣམ་པ་བཞི་པོ་སྔར་ཇི་སྐད་བརྗོད་པ་འདི་ལ་གང་ཟག་བློ་ལྡན་གྱིས་
ཡིད་ཆེས་པའི་དད་པས་སེམས་ཅན་ལ་ཁམས་ཡོད་པར་མོས་པ་དང་། མོས་པ་ལྟར་བྱང་ཆུབ་
ཐོབ་པར་ནུས་པ་ཉིད་དང༌། བྱང་ཆུབ་ཐོབ་པས་ཡོན་ཏན་དང་ལྡན་པར་མོས་པས་མྱུར་དུ་དེ་
བཞིན་གཤེགས་པའི་གོ་འཕང་ཐོབ་པའི་སྐལ་བ་དང་ལྡན་པར་འགྱུར་རོ། །གཉིས་པ་ལ་
གཉིས་ཏེ། བསམ་པ་སེམས་བསྐྱེད་ཁྱད་པར་ཅན། སྦྱོར་བ་སྦྱིན་སོགས་ཁྱད་པར་ཅན་དུ་སྒྲུབ་
པའོ། །དང་པོ་ནི། བསམ་གྱིས་མི་ཁྱབ་པའི་ཡུལ་བཞི་ལས། ཁམས་འདིན་བདག་ལ་ཡོད་པ་
དང་། བྱང་ཆུབ་བདག་འདྲས་ཐོབ་པར་ནུས་པ་དང་། ཐོབ་པ་དེ་འདྲའི་ཡོན་ཏན་ཕྲིན་ལས་དང་
ལྡན་ཞེས་ཡིད་ཆེས་པ་དང་། དང་བའི་དད་པས་མོས་པའི་ཕྱིར་རང་བྱང་ཆུབ་ཐོབ་པར་འདོད་
པའི་འདུན་པ་དང་། བྱང་ཆུབ་ལ་སྤྲོ་བའི་བརྩོན་འགྲུས་དང༌། དེ་སྒྲུབ་པའི་ཐབས་མི་བརྗེད་
པའི་དྲན་པ་དང་། རྩེ་གཅིག་པའི་བསམ་གཏན་དང་། རབ་ཏུ་འབྱེད་པའི་ཤེས་རབ་ལ་སོགས་
ཡོན་ཏན་དུ་མའི་སྣོད་དུ་གྱུར་པའི་བྱང་ཆུབ་ཀྱི་སེམས་གང་ཟག་དེ་དག་ལ་དུས་རྟག་ཏུ་ཉེ་བར་
གནས་པར་འགྱུར་ལ། བྱང་ཆུབ་ཀྱི་སེམས་དེ་ནི་རྟག་ཏུ་ཉེ་བར་གནས་པས་རྒྱལ་བའི་སྲས་པོ་
དེ་རྫོགས་པའི་བྱང་ཆུབ་ལས་ཕྱིར་མི་ལྡོག་གོ །གཉིས་པ་ལ་གཉིས་ཏེ། སྦྱིན་སོགས་དག་
རྫོགས་སུ་སྒྲུབ་པ་དང་། བསོད་ནམས་ཁྱད་པར་ཅནགསུམ་དུ་བསྡུ་བའོ། །དང་པོ་ནི། གནས་
བཞི་ཐོས་ཤིང་མོས་པ་དེ་ལས་བསོད་ནམས་ཀྱི་ཕར་ཕྱིན་རྫོགས་པ་དང་ཡོངས་སུ་དག་པས་
བསོད་ནམས་གཞན་ཟིལ་གྱིས་གནོན་ཅིང་ཆེས་མང་པོ་ཐོབ་པ་ཉིད་དུ་འགྱུར་རོ། །བསོད་
ནམས་དག་ཅིང་རྫོགས་ཞེས་པའི་བསོད་ནམས་ནི་ཕ་རོལཏུ་ཕྱིན་པ་དང་པོ་ལྔའོ། །ལྔ་པོ་དེ་ལ་
སྲིན་བྱ་དང་སྦྱིན་བྱེད་སོགས་འཁོར་གསུམ་དུ་རྣམ་པར་རྟོག་པ་མེད་པས་བསོད་ནམས་དེ་
རྫོགས་ལ། བསོད་ནམས་ཡོངས་སུ་དག་པ་ནི་སྦྱིན་སོགས་ལྔ་པོ་དེ་ཡི་མི་མཐུན་ཕྱོགས་སེར་སྣ་
སོགས་ལྔ་སྤངས་པའི་ཕྱིར་རོ། །གཉིས་པ་ནི། འོ་ན་སྔར་བསོད་ནམས་ནི་སྦྱིན་པ་དང་། ཚུལ་
བ 39 5 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
ཁྲིམས་དང་། སྒོམ་བྱུང་གསུམ་དུ་བཤད་པ་མ་ཡིན་ནམ་ཞེ་ན། སྦྱིན་སོགས་ཕར་ཕྱིན་དང་པོ་
ལྔ་བསོད་ནམས་སུ་བཤད་པ་དང་། སྔར་བསོད་ནམས་གསུམ་དུ་འདུས་པར་གསུངས་པ་མི་
འགལ་ཏེ། འདི་ལྟར་སྦྱིན་པ་ལས་བྱུང་བའི་བསོད་ནམས་ནི་སྦྱིན་པའི་ཕར་ཕྱིན་དང་། ཚུལ་
ཁྲིམས་ལས་བྱུང་བའི་བསོད་ནམས་ནི་ཚུལ་ཁྲིམས་ཀྱི་ཕར་ཕྱིན་ཡིན་ནོ། །བཟོད་པ་དང་
བསམ་གཏན་གྱི་ཕར་ཕྱིན་གཉིས་པོ་དག་ནི་སྒོམ་པ་ལས་བྱུང་བའི་བསོད་ནམས་ཏེ། བརྩོན་
འགྲུསནི་ཐམས་ཅད་ཀྱི་རྗེས་སུ་འགྲོ་བས་བསོད་ནམས་གསུམ་པོ་ཀུན་ཏུ་འགྲོའོ། །
གསུམ་པ་བསོད་ནམས་གཞན་ཟིལ་གྱིས་གནོན་པར་བཤད་པ་ལ་གཉིསཏེ། སྤང་
བྱ་སྒྲིབ་གཉིས་ངོས་བཟུང་བ་དང༌། གཉེན་པོའི་ཤེས་རབ་མཆོག་ཏུ་བསྟན་པའོ། །དང་པོ་ནི།
ཤེས་རབ་ཉོན་མོངས་ཤེས་བྱ་ཀུན་སྤོང་ཞེས་བརྗོད་ན་སྤང་བྱ་སྒྲིབ་གཉིས་གང་ཞེ་ན། བསོད་
ནམས་ལྔ་པོ་རྫོགས་པའི་གེགས་འཁོར་གསུམ་དུ་རྣམ་པར་རྟོག་པ་གང་ཡིན་པ་དེ་ནི་ཤེས་བྱའི་
སྒྲིབ་པར་འདོད་ཅིང་ཡོངས་སུ་དག་པའི་གེགས་སེར་སྣ་དང༌། འཆལ་ཚུལ་ལ་སོགས་པ་ལྔའི་
རྣམ་པར་རྟོག་པ་གང་ཡིན་པ་དེ་ནི་ཉོན་མོངས་པའི་སྒྲིབ་པར་འདོད་དོ། །གཉིས་པ་ནི། བདག་
མེད་རྟོགས་པའི་ཤེས་རབ་ལས་གཞན་སྒྲིབ་པ་འདི་དག་ས་བོན་རྩ་བནས་སྤོང་བའི་རྒྱུ་གཞན་
མེད་པས་ཤེར་ཕྱིན་གྱིས་བསོད་ནམས་ལྔའམ་གསུམ་པོ་རྫོགས་ཤིང་དག་པར་འགྱུར་གྱི།
གཞན་གྱིས་མ་ཡིན་པ་དེའི་ཕྱིར་ཤེས་རབ་མཆོག་ཡིན་ཞིང་། ཤེས་རབ་དེའི་གཞི་ནི་གནས་
བཞི་སྟོན་པའི་མདོ་དང་བསྟན་བཅོས་ཐོས་པ་ཡིན་པ་དེའི་ཕྱིར། རྒྱུད་བླ་མ་འདི་ཐོས་པ་ཉིདན་
བསོདནམས་གཞན་ལས་མཆོག་ཏུ་བསྟན་ཏོ། །
གསུམ་པ་བསྟན་བཅོས་བརྩམས་པ་མཐར་ཕྱིན་པའི་དོན་ལ་གཉིས་ཏེ། བསྟན་
བཅོས་མཐར་ཕྱིན་པའི་བྱ་བ་བརྗོད་པ་དང༌། དེ་དག་གི་བསྡུས་པའི་དོན་ནོ། །དང་པོ་ལ་
གསུམ་སྟེ། གསུང་རབ་ཇི་ལྟར་བཤད་པའི་ཚུལ། ཆོས་སྤོང་གི་ལས་ལ་བག་ཡོད་དུ་བྱ་བ།
-39 7 -



E
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུང་རབ་བཤད་པའི་བསོད་ནམས་བསྔོ་བའོ། །དང་པོ་ལ་བཞི་སྟེ། རྒྱུ་གང་ལས་དགོས་པ་
གང་གི་ཕྱིར་བཤད་པ། ཚུལ་ཇི་ལྟར་བཤད་པ། བཤད་བྱ་བཀའི་ངོ་བོ། འཆད་བྱེད་བསྟན་
བཅོས་ཀྱི་ངོ་བོའོ། །དང་པོ་ནི། བཤད་པའི་ཚུལ་དེ་ལྟར་སྙིང་རྗེ་ཆེན་པོ་བསྟན་པའི་མདོ་དང་།
ལྷག་བསམ་བསྟན་པའི་མདོ་དང༌། ཡེ་ཤེས་སྣང་བ་རྒྱན་གྱི་མདོ་དང༌། ཕལ་པོ་ཆེ་དང་། དེའི་
ལེའུ་ལག་ས་བཅུ་པ་དང༌། ཤེར་ཕྱིན་དང༌། ནམ་མཁའ་མཛོད་དང་། བློ་གྲོས་རྒྱ་མཚོས་ཞུས་
པ་དང༌། ཀླུའི་རྒྱལ་པོ་རྒྱ་མཚོས་ཞུས་པ་དང༌། དམ་ཆོས་པདྨ་དཀར་པོ་དང་། ཆོས་མངོན་པ་
དང༌། དེ་བཞིན་གཤེགས་པའི་སྙིང་པོ་དང་། གཙུག་ན་རིན་ཆེན་དང༌། མྱང་འདས་ཆེན་པོ་དང་།
ཐེག་པ་ཆེན་པོའི་མན་ངག་སོགས་ཡིད་ཆེས་པའི་ལུང་དང་། རྣལ་འབྱོར་མངོན་སུམ་དང་།
སྤོས་པ་གཅོད་པའི་རིགས་པ་ལ་བརྟེན་ནས་བག་ཆགས་འབའ་ཞིག་པའི་བདག་ཉིད་ཀྱི་བར་
གྱི་སྒྲིབ་པ་ཐམས་ཅད་དག་པར་བྱ་བའི་ཕྱིར་དང་། གདུལ་བྱ་གང་དག་མོས་པའི་དགེ་བ་ཕུན་
སུམ་ཚོགས་པ་དང་ལྡན་པའི་བློ་ཅན་ཐེག་ཆེན་གྱི་རིགས་ཅན་དེ་དག་རྗེས་སུ་བཟུང་བའི་ཕྱིར་
དུ་བསྟན་བཅོས་འདི་བཤད་དོ། །གཉིས་པ་ནི། ཇི་ལྟར་ཕྱིའི་རྐྱེན་སྒྲོན་མེ་དང༌། གློག་དང་།
ནོར་བུ་དང་། ཉི་མ་དང་། ཟླ་བའི་འོད་ལ་བརྟེན་ནས་ནང་གི་རྐྱེན་མིག་དང་ལྡན་པའི་གང་ཟག་
གཟུགས་ལ་ལྟ་བ་དེ་བཞིན་དུ། ནང་གི་རྐྱེན་ཤེས་རབ་ཀྱི་མིག་དང༌། ཕྱིའི་རྐྱེན་ཐུབ་པའི་
གསུང་རབ་ཀྱི་འོད་ལ་བརྟེན་ནས་བསྟན་བཅོས་འདི་ནི་རབ་ཏུ་གསལ་བར་བཤད་དོ། །ཐུབ་
པ་ཇི་ལྟ་བུ་ཞེ་ན། ཆོས་རྣམས་ཀྱི་རང་སྤྱིའི་མཚན་ཉིད་མཁྱེན་པ་དོན་སོ་སོ་ཡང་དག་པར་རིག་
པ་དང་། ཚིག་ཐོགས་མེད་དུ་མཁྱེན་པ་ཚིག་སོ་སོ་ཡང་དག་པར་རིག་པ་སྟེ། འགྱུར་རྙིང་ལས།
དེ་བཞིན་དོན་ཚིག་ཆོས་སྤོབས་འོད་མཛད་པ་ཞེས་འབྱུང་ངོ༌། །གང་ཡང་དོན་ཆེན་ཞེས་འཆད་
པ་ནི་མ་དག་པ་ཁོ་ནའོ། །མིང་གི་རྣམ་གྲངས་མཁྱེན་པ་ཆོས་སོ་སོ་ཡང་དག་པར་རིག་པ་དང་།
ཤེས་བྱའིརྣམ་པ་ཐོགས་མེད་མཁྱེན་པ་སྤོབས་པ་སོ་སོ་ཡང་དག་པ་རིག་པའི་འོད་ཀྱིས་ཤེས་བྱ་
，
1
，，
- 3
]
8 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
ཀུན་གསལ་བར་མཁྱེན་པའོ། །གསུམ་པ་ནི། གསུང་རབ་གང་ཞིག་བརྗོད་བྱ་དོན་ཆེན་པོ་དང་
ལྡན་ལ། རྗོད་བྱེད་ངག་ཚིག་དྲི་མ་མེད་པའི་ཆོས་དང་ཉེ་བར་འབྲེལ་ཏེ་ལྡན་ཞིང་། འབྲས་བུ་
ཁམས་གསུམ་གྱི་ཀུན་ནས་ཉོན་མོངས་པ་ཐམས་ཅད་སྤོང་བར་བྱེད་པའི་ལམ་དང་ཞི་བ་མྱང་
འདས་ཀྱི་ཕན་ཡོན་སྟོན་པའི་སྒོ་ནས་དེ་དག་ལ་སྦྱོར་བར་མཛད་པའི་གསུང་གང་ཡིན་པ་དེ་ནི་
དྲང་སྲོང་སངས་རྒྱས་ཀྱི་གསུང་རབ་ཡིན་ལ། དེ་ལས་བཟློག་པ་ནི་གཞན་ཏེ་གསུང་རབ་མ་
ཡིན་ནོ། །བཞི་པ་ འཆད་བྱེད་བསྟན་བཅོས་ཀྱི་ངོ་བོ་ནི། བསྟན་བཅོས་གང་ཞིག་རྒྱལ་བའི་
བསྟན་པ་འབའ་ཞིག་གི་དོན་བརྗོད་བྱར་ལྷུར་ལེན་པའི་དབང་དུ་བྱས་ཏེ། རྩོམ་པ་པོ་རྣམ་
གཡེང་མེད་པའི་ཡིད་ཅན་གྱིས་བཤད་ཅིང་འབྲས་བུ་ཐར་པ་ཐོབ་པའི་ལམ་དང་རྗེས་སུ་མཐུན་
པའི་ཁྱད་པར་དང་ལྡན་པའི་བསྟན་བཅོས་དེ་ཡང་དྲང་སྲོང་སྟེ་སངས་རྒྱས་ཀྱི་བཀའ་བཞིན་དུ་
གུས་པས་སྤྱི་བོས་བླང་བར་བྱའོ། ། །
གཉིས་པ་ཆོས་སྤོང་གི་ལས་ལ་བག་ཡོད་དུ་བྱ་བ་ལ་གསུམ་སྟེ། ཆོས་སྤོང་གི་ལས་
སྤང་བར་གདམས་པ། ཉམས་པའི་རྒྱུ་ངོས་བཟུང་བ། ཉམས་པའི་འབྲས་བུ་བསྟན་པའོ། །
དང་པོ་གཉིས་ཏེ། ལས་ཀྱི་ངོ་བོ་སྤང་བར་གདམས་པ། ལས་ཀྱི་རྒྱུ་སྤང་བར་གདམས་པའོ།།
དང་པོ་ནི། དྲང་སྲོང་སྟེ་སངས་རྒྱས་རང་ཉིད་ཀྱིས་བཞག་པའི་མདོ་སྡེའི་དགོངས་པ་གངཡིན་
པ་དེ་རྟོག་གེ་ལྟར་སྣང་གིསགཞན་དུ་མི་དཀྲུགས་ཏེ། གང་གི་ཕྱིར་ན་རྒྱལ་བ་ལས་ཆེས་མཁས་
པའི་གང་ཟག་འགའ་ཡང་འཇིག་རྟེན་འདི་ན་ཡོད་པ་མིན་པའི་ཕྱིར་ཏེ། ཆོས་ཅན་ཇི་སྙེད་པ་མ་
ལུས་པ་དང་། དེ་ཁོ་ན་ཉིད་ཀྱི་མཆོག་ཇི་ལྟ་བ་ཐམས་ཅད་ཚུལ་བཞིན་དུ་ཀུན་མཁྱེན་ཉིད་ཀྱིས་
མཁྱེན་གྱི་གཞན་གྱིས་ཤེས་པ་མིན་པ་དེའི་ཕྱིར། བཅོས་ན་ཉེས་པ་ཅི་ཡོད་ཅེ་ན། བ་པའི་
དམ་ཆོས་ཀྱི་ཚུལ་བཤིག་པར་བྱས་པའི་ཕྱིར། དེ་ཡང་དམ་ཆོས་ལ་གནོད་པ་བྱེད་པར་འགྱུར་
རོ༑ ༑གཉིས་པ་ནི། ཉོན་མོངས་པ་རྨོངས་པ་ མ་ རིག་པའི་བདག་ཉིད་ཅན་རྣམས་ཀྱིས་
，
- 39 9 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཕགས་པ་རྣམས་ལ་སྐུར་པ་འདེབས་པ་དང་། དེས་གསུངས་པའི་ཆོས་ལ་བརྙས་པགང་ཡིན་
པ་དེ་ཀུན་རང་རང་གི་ལྟ་བ་ངན་པ་ལ་མཐའ་གཅིག་ཏུ་ཞེན་པས་བྱས་པའོ། །དེས་ན་རང་གི་
གྲུབ་མཐའ་ངན་པ་ལ་ཞེན་པའི་ལྟ་བས་དྲི་མ་ཅན་དུ་གྱུར་པ་དེ་ལ་བློ་མི་སྦྱར་རོ། །སྦྱར་ན་ཡང་
དག་པའི་ལྟ་བ་ལ་འཇུག་པར་དཀའ་བའི་ཉེས་པ་ཡོད་དེ། དཔེར་ན་གོས་གཙང་མ་ཚོན་གྱིས་
རྣམ་པར་བསྒྱུར་དུ་རུང་གི །སྣུམ་གྱིས་གོས་པ་ནི་དེ་ལྟར་མིན་པ་བཞིན་ནོ། །གཉིས་པ་ཉམས་
པའི་རྒྱུ་ངོས་བཟུང་བ་ནི། བློ་དམན་པ་སྟེ་རང་བཞིན་གྱིས་ཤེས་རབ་ཉམ་ཆུང་བའི་ཕྱིར་དང་།
དཀར་པོའི་ཆོས་ལ་མོས་པའི་དད་པ་གསུམ་དང་བྲལ་བའི་ཕྱིར་དང་། མཁས་པ་ལས་དོན་མི་
ཚོལ་བར་ལོག་པའི་ང་རྒྱལ་ལ་བརྟེན་པའི་ཕྱིར་དང་། དམ་པའི་ཆོས་ཀྱིས་ཕོངས་པའི་སྒྲིབ་
པས་བསྒྲིབས་པའི་བདག་ཉིད་ཅན་ཡིན་པའི་ཕྱིར་དང༌། དྲང་དོན་ལ་དེ་ཁོ་ན་ཉིད་ཀྱི་དོན་དུ་
ངེས་པར་འཛིན་པའི་ཕྱིར་དང་། རྙེད་པ་ལ་བརྐམས་པའི་ཕྱིར་དང༌། ལྟ་བ་ངན་པའི་དབང་དུ་
སོང་བའི་ ཕྱིར་དང༌། དམ་ཆོས་སུན་འབྱིན་པའི་སྡིག་ གྲོགས་ བསྟེན་པའི་ཕྱིར་དང་། ཆོས་
འཛིན་པའི་དགེ་བའི་བཤེས་གཉེན་རིང་དུ་བསྲིངས་པའི་ཕྱིར་དང་། མོས་པ་དམན་པ་སྟེ་རང་
བཞིན་གྱིས་དམན་པ་ལ་མོས་པའི་ཕྱིར་ཏེ། རྒྱུ་བཅུས་དགྲ་བཅོམ་པ་རྣམས་ཀྱི་ཆོས་སྤོང་བར་
བྱེད་དོ། །
གསུམ་པ་ཉམས་པའི་འབྲས་བུ་བསྟན་པ་ལ་གཉིས་ཏེ། ངན་འགྲོར་ལྟུང་བ་དང་།
ཐར་པ་མི་ཐོབ་པའོ། །དང་པོ་ནི། བླང་དོར་ལ་མཁས་པ་རྣམས་ཀྱིས་ཇི་ལྟར་ཟབ་མོའི་ས་
ལས་ཉམས་པ་ལ་འཇིགས་པ་དེ་བཞིན། བསྲེག་པའི་མེ་དང་། མི་ཟད་པའི་སྦྲུལ་གདུག་པ་
དང་། གསོད་པའི་གཤེད་མ་དང༌། ཐོག་ལའང་ཤིན་ཏུ་འཇིགས་པར་མི་བྱ་སྟེ། མེ་དང་། སྦྲུལ་
དང༌། དགྲ་དང༌། རྡོ་རྗེའི་མེ་སྟེ་ཐོག་གིས་ནི་ཚེ་འདིར་སྲོག་དང་བྲལ་བ་ཙམ་བྱེད་པ་སྲིད་ཀྱི། །
དེ་རྣམས་ལས་ཚེ་ཕྱི་མར་མནར་མེད་རྣམས་ཀྱི་འགྲོ་བ་ཤིན་ཏུ་འཇིགས་པར་འགྲོ་བར་མི་
，
-
བ 1 { } {) -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༩
འགྱུར་ལ། ཆོས་སྤངས་ན་མནར་མེད་དུ་འགྲོ་བའི་ཕྱིར། གཉིས་པ་ནི། གང་ཟག་གང་ཞིག་
རྐྱེན་ཡང་ཡངསྡིག་གྲོགས་བསྟེན་པས་སངས་རྒྱས་བསད་འདོད་ཀྱི་ངན་སེམས་དང་ལྡན་པར་
གྱུར་པས་སྐུ་ལ་ཁྲག་འབྱིན་པ་དང༌། རང་གི་ཕ་དང་མ་དང་དགྲ་བཅོམ་པ་གསོད་པར་བྱེད་
པས་བྱ་བ་མིན་པ་བྱེད་པ་དང༌། མཆོག་གི་ཚོགས་དགེ་འདུན་འབྱེད་པའི་མི་དེ་ཡང་ཆོས་
ཉིད་ངེས་པར་བསམས་ན་མ་སྐྱེས་དགྲ་ལྟར་མྱུར་དུ་མཚམས་མེད་ཀྱི་སྒྲིབ་པ་དེ་ལས་ཐར་
བར་འགྱུར་གྱི། གང་ཟག་གང་ཞིག་ཡིད་ཐེག་ཆེན་གྱི་ཆོས་ལ་སྡང་བ་དེ་ལ་ཐར་བ་ག་ལ་ཡོད་
དེ་མེད་དོ། །
གསུམ་པ་གསུང་རབ་བཤད་པའི་བསོད་ནམས་བསྔོ་བ་ནི། དཀོན་མཆོག་གསུམ་
དང་། རང་བཞིན་གྱིས་རྣམ་པར་བྱང་བའི་ཁམས་དང་། ཁམས་གློ་བུར་གྱི་དྲི་མ་མེད་པའི་བྱང་
ཆུབ་དང་། ཡོན་ཏན་དང༌། ཕྲིན་ལས་ཏེ། རྡོ་རྗེ་ལྟ་བུའི་དོན་གནས་རྣམ་པ་བདུན་པོ་ཚུལ་
བཞིན་བཤད་པ་ལས་བྱམས་པ་བདག་གིས་དགེ་བ་གང་ཐོབ་པ་དེས་ནི་ཆེད་དུ་བྱ་བ་འགྲོ་
བ་འདི་ཀུན་གྱིས་གནས་སྐབས་སུ་མཐའ་ཡས་པའི་འོད་མངའ་བའི་དྲང་སྲོང་ཆེན་པོ་ཚེ་དཔག་
ཏུ་མེད་པའི་འཁོར་གྱི་དཀྱིལ་འཁོར་དུ་སྐྱེས་ནས་དེའི་སྐུ་མཐོང་ཞིང་། སྐུ་མཐོང་བ་དེ་ནས་དེ་
ལས་ཆོས་ཐོབ་པས་ཀྱང་ཆོས་ཀྱི་མིག་དྲི་མ་མེད་པ་མཐོང་ལམ་སྐྱེས་ཏེ་མཐར་ཐུག་བྱང་ཆུབ་
མཆོག་ཐོབ་པར་ཤོག་ཅིག་གོ །བསྟན་བཅོས་ཡོངས་སུ་རྫོགས་པའི་བྱ་བ་བཤད་ཟིནཏོ། །
གཉིས་པ་དེ་དག་གི་བསྡུས་པའི་དོན་ནི། རྒྱུ་གང་ལས་རྒྱུ་མཚན་ནམ་དགོས་ཆེད་
གང་གི་ཕྱིར་བཤད་པ་ནི། དེ་ལྟར་ཡིད་ཆེས་ལུང་དང་རིག་པ་ལ་བརྟེན་ནས་ཞེས་པའི་ཚིགས་
བཅད་གཅིག་དང་། ཇི་ལྟ་བུར་བཤད་པ་ནི། ཇི་ལྟར་སྒྲོན་གློག་ཅེས་སོགས་སོ། །གང་བཤད་
པ་ནི། གང་ཞིག་དོན་ལྡན་ཆོས་དང་ཉེར་འབྲེལ་ཞིང་། །ཞེས་སོགས་སོ། །དེའི་རྒྱུ་མན་པ་
གང་ཡིན་པ་དེ་ནི། གང་ཞིག་རྒྱལ་བའི་བསྟན་པ་འབའ་ཞིག་གི །ཞེས་སོགསཏེ། ཚིགས་སུ་
-
0 [ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅད་པ་བཞིས་རིམ་པ་ལྟར་བསྟན་ཏོ། །དེ་ནས་ཚིགས་བཅད་གཉིས་ཀྱིས་བདག་ཉིད་དག་
པའི་ཐབས་དང་། བློ་དམན་ཞེས་སོགས་ཚིགས་བཅད་གཅིག་གིས་ཉམས་པའི་རྒྱུ་དང་། དེ་
ནས་ཇི་ལྟར་ཟབ་མོ་ཞེས་སོགས་ཚིགས་སུ་བཅད་པ་གཉིས་ཀྱིས་ཉམས་པའི་འབྲས་བུ་བསྟན་
པ་ཡིན་ནོ། །གནས་སྐབས་སུ་འཁོར་གྱི་དཀྱིལ་འཁོར་དུ་སྐྱེ་བ་དང་། ཆོས་ལ་བཟོད་པ་ཐོབ་པ་
དང་། མཐར་ཐུག་བྱང་ཆུབ་ཐོབ་པ་སྟེ། གནས་སྐབས་དང་མཐར་ཐུག་གི་འབྲས་བུ་རྣམ་པ་
གཉིས་ནི་མདོར་ན་ཆོས་གསུང་རབ་ཀྱི་དགོངས་པ་བརྗོད་པའི་འབྲས་བུ་སྟེ་དཀོན་མཆོག་
ཅེས་སོགས་ཀྱི་ཚིགས་བཅད་ཐ་མ་ཡིས་བསྟན་པ་ཡིན་ནོ། །གསུམ་པ་ལོ་ཙཱ་བའི་འགྱུར་བྱང་
སྨོས་པ་ནི། དཔལ་གྲོང་ཁྱེར་ཞེས་སོགས་སོ། ། །
རྣམ་མང་ཐེག་ཆེན་ཆུ་ཀླུང་རྒྱུན་འབབ་ཅིང་། །ལེགས་བཤད་ཡན་ལག་བརྒྱད་ལྡན་
གངས་ཅན་མཚོ། །ཟབ་མོའི་དོན་གྱི་ནོར་བུ་འབར་བ་ཅན། །རྒྱལ་སྲས་ཀླུ་དབང་རྣམ་པར་
རོལ་པའི་གནས། །ཚིག་དོན་ཕུན་ཚོགས་ངག་གི་ཆུ་འཛིན་ལྡན། །ཐེག་མཆོག་རྣམ་པའི་ཆོས་
ཀྱི་དགའ་སྟོན་ཅན། །དོན་གནས་རྣམ་བདུན་ཚུལ་བཞིན་གསལ་བའི་གཞུང་། མཐའ་ཡས་
འགྲོ་བ་གླིང་བཞིའི་སྒྲོན་མེ་སྟེ། །ཐེག་མཆོག་བླ་མེད་དགོངས་དོན་ཚུལ་བཞིན་དུ། རྣམ་
བཤད་ངག་གི་ཡོན་ཏན་གཟི་འོད་ལྡན། །ཚུལ་འདི་གསུང་རབ་མང་ཐོས་སྨྲ་བ་པ། །སྒྲ་ཚད་
ཟུང་གི་ངང་པའི་གཤོག་ཡངས་ཅན། །རིག་གནས་རྒྱ་མཚོའི་ཕ་རོལ་སོན་གྱུར་པ། ཀུན་
མཁྱེན་གཉིས་པ་རོང་སྟོན་ཆེན་པོས་སྦྱར། །དགེ་བ་ནམ་མཁའི་ཁམས་ལྟར་ཡངས་པ་དང་། །
གངྒཱའི་ཆུ་ཀླུང་ལྟ་བུར་དྲི་མེད་ཅིང༌། །སྟོན་ཀའི་ཟླ་འོད་ལྟ་བུར་དཀར་བ་ཡིས། །ནམ་མཁའི་
ཁམས་ཀྱི་མཐར་ཐུག་འགྲོ་བ་ཀུན། །སྣ་ཚོགས་ཁམས་ཀྱི་དྲི་མ་ལེགས་སྦྱངས་ཤིང་། །བླ་མེད་
བྱང་ཆུབ་ཕུན་ཚོགས་ཡོན་ཏན་ལྡན། །གོ་འཕང་བརྙེས་ནས་སྣ་ཚོགས་ཕྲིན་ལས་ཀྱིས། །
མཐའ་ཡས་འགྲོ་བ་རྗེས་སུ་འཛིན་གྱུར་ཅིག །ཉི་ཟླ་གླིང་བཞིའི་ཁྱོན་དུ་རྒྱུ་བ་དང་། །རི་དབང་
- 4 (0 2 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༤
ཆུ་གཏེར་གོས་དང་མ་བྲལ་ཞིང་། ཁོར་ཡུག་ས་འཛིན་གནས་པ་དེ་སྲིད་དུ། །ལེགས་བཤད་
འདི་ཡང་རབ་ཏུ་རྒྱས་གྱུར་ཅིག །ཅེས་པ་འདི་ནི་མཐའ་ཡས་པའི་རིག་གནས་རྒྱ་མཚོ་ལ་བློ་
གྲོས་ཀྱིསྣང་བ་ཐོབ་ཅིང་། གསུང་རབ་ཀུན་གྱི་དགོངས་དོན་རྣམ་པར་འབྱེདཔ་ལ་མི་འཇིགས་
པའི་སྤོབས་པ་ཡང་དག་པའི་རིག་པ་སེང་གེའི་ང་རོས་ཕས་ཀྱི་རྒོལ་བ་མ་ལུས་པ་འཇོམས་པའི་
སྟོབས་དང་ལྡན་པ། སྨྲ་བའི་སེང་གེ་ཐམས་ཅད་མཁྱེན་པ་གཉིས་པས་དཔལ་ལྡན་གསང་ཕུར་
སྦྱར་བའོ། །སརྦདཱཀལྱཱནཾབྷ་ཝནྟུ།། །། །
༄༅། །ཐེག་པ་ཆེན་པོ་རྒྱུད་བླ་མའི་མན་ངག་སྒོམ་ཚུལ་གྱི་རིམ་པ་མི་ཕམ་
དགོངས་རྒྱན་ཞེས་བྱ་བ་བཞུགས་སོ། །
ཀུན་མཁྱེན་རོང་སྟོན་ཆེན་པོས་མཛད།
བླ་མ་དང་ལྷག་པའི་ལྷ་ལ་ཕྱག་འཚལ་ལོ། །འཇིག་རྟེན་ལྷ་བརྒྱས་གུས་པར་
བཏུད་བྱས་ཤིང༌། །ཚད་མེད་ཐུགས་རྗེས་འགྲོ་བ་སྨིན་མཛད་པ། །སྲིད་མཐའི་བར་དུ་གནས་
ནས་ཐུགས་རྗེ་ཡིས། །ཕྲིན་ལས་ལྷུན་གྱིས་གྲུབ་པར་མཛད་ལ་འདུད། །མཁྱེན་པ་ཉིན་མོར་
བྱེད་པའི་འོད་སྟོང་གིས། །སྲིད་པའི་མུན་པ་མ་ལུས་སེལ་མཛད་ཅིང༌། །འགྲོ་ཀུན་བྱམས་པའི་
ཐུགས་ཀྱིས་ཉེར་འཚོ་བ། །མི་ཕམ་མགོན་པོའི་ཞབས་ལ་ཕྱག་འཚལ་ལོ། །རྫོགས་པའི་བྱང་
ཆུབ་ཐོབ་པའི་རྒྱུའི་ཉེར་ལེན་ནི་དྲི་བཅས་ཀྱི་ཁམས་ཡིན་ལ། དྲི་མ་སྦྱངས་ནས་དྲི་མེད་དེ་
བཞིན་ཉིད་དུ་གྱུར་པ་ཐོབ་པ་ནི་བྱང་ཆུབ་ཡིན་ལ། བྱང་ཆུབ་ཐོབ་པ་ནས་སྟོབས་སོགས་ཀྱི་
ཡོན་ཏན་བརྙེསཏེ། གཞན་དོན་ཕྲིན་ལས་འགྲུབ་ཅེས་པ་ནི། འདིའི་དོན་ཐམས་ཅད་བསྡུས་ཏེ་
- 4 03 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བསྟན་པའོ། ཁམས་ཀྱི་དྲི་མ་སྦྱོང་བའི་ཚུལ་ལ། ཐོག་མར་སྒྲིབ་བྱེད་ཀྱི་དྲི་མངོས་བཟུང་བནི།
ཆོས་ལ་ཁོང་ཁྲོ་བདག་ལྟ་དང༌། །འཁོར་བའི་སྡུག་བསྔལ་གྱིས་འཇིགས་དང་། །སེམས་ཅན་
དོན་ལ་ལྟོས་མེད་ཉིད། །འདོད་ཆེན་མུ་སྟེགས་ཉན་ཐོས་དང་། །རང་བྱུང་རྣམས་ཀྱི་སྒྲིབརྣམ་
བཞི། །ཞེས་པའོ། །འདི་ནི་རྣམ་པ་གསལ་བའི་དཔེའི་སྒོ་ནས་གང་ལ་ཡོད་པའི་མཚན་ཉིད་
དཔེར་བརྗོད་བསྟན་པ་ཡིན་ནོ། །འདིས་སྦྱང་བྱའི་དྲི་མ་ངོས་བཟུང་ནས། དྲི་མ་སྦྱོང་བྱེད་ཀྱི་
ལམ་གྱི་རིམ་པ་བསྒོམ་ཚུལ་ནི། ཐོག་མར་དཀོན་མཆོག་གསུམ་ལ་སྐྱབས་སུ་འགྲོ་བ་སྟོན་པ་
ནི༑ ལམ་ཉམས་སུ་ལེན་པའི་དུས་སུ་དཀོན་མཆོག་གསུམ་ལ་སྐྱབས་སུ་འགྲོ་དགོས་པར་
བསྟན་ནོ། །སྒྲིབ་པ་བཞི་སེལ་བྱེད་ཀྱི་མཉེན་པོ་བསྟན་པ་ནི། ཐེག་མཆོག་ལ་མོས་ས་བོན་
ཤེས་རབ་ནི། །སངས་རྒྱས་ཆོས་སྐྱེད་མ་དང་བསམ་གཏན་གྱི། །བདེ་བའི་མངལ་གནས་སྙིང་
རྗེའི་མ་མ་ཅན། །ཞེས་སོ། །ཐེག་མཆོག་ལ་མོས་ས་བོན་ཞེས་པས་ནི། གཞན་གྱི་དོན་དུ་བྱང་
ཆུབ་སེམས་བསྐྱེད་ནས། ཐེག་པ་ཆེན་པོའི་ལམ་དུ་འཇུག་དགོས་པར་བསྟན་པའོ། །
འཇུག་བྱའི་ལམ་དངོས་བསྟན་པ་ནི། བདག་མེད་རྟོགས་པའི་ཤེས་རབ་ཀྱི་བདག་ཏུ་
སྲིད་པའི་འཆིང་བ་བཅད་དགོས་པར་བསྟན་ནོ། །བདག་མེད་རྟོགས་པའི་ཤེས་རབ་ཀྱི་
གྲོགས། ཞི་གནས་ཕུན་སུམ་ཚོགས་པ་དགོས་སོ་ཞེས་པ་ནི། མཉམ་གཞག་ཏུ་སྒོམ་པའི་རིམ་
པ་ཡིན་ནོ། །རྗེས་ཐོབ་ཏུ་སྙིང་རྗེའི་སྒོ་ནས་སེམས་ཅན་གྱི་དོན་བྱེད་དགོས་པ་ནི། ལམ་གྱི་
དངོས་གཞི་མཐར་ཕྱིན་པའི་གྲོགས་སུ་བསྟེན་དགོས་པའོ། །འདིས་སྒྲིབ་པ་བཞིའི་གཉེན་པོ་
ངོས་བཟུང་ནས། སྒྲིབ་པ་བཞི་དང་བྲལ་བའི་འབྲས་བུ་བསྟན་པ་ནི། གཙང་བདག་བདེ་དང་
རྟག་ཉིད་ཀྱི། །ཡོན་ཏན་ཕ་རོལ་ཕྱིན་པ་འབྲས། །ཞེས་པ་མདོར་བསྟན་རྒྱས་བཤད་གཉིས་
ཀྱིས་བསྟན་ནོ། །དོན་ཉེ་བར་བསྡུས་པ་ནི། ཐོག་མར་དཀོན་མཆོག་ལ་སྐྱབས་སུ་སོང་ནས་
བྱང་ཆུབ་མཆོག་ཏུ་སེམས་བསྐྱེད་དེ། མཉམ་གཞག་ཏུ་ཞི་གནས་དང༌། ལྷག་མཐོངགཉིས་
-40 4 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་འགྲེལ་པ་བཞུགས། ༼༩
བསྒོམ་ནས་རྗེས་ཐོན་ཏུ་སྙིང་རྗེས་སེམས་ཅན་གྱི་དོན་བྱེད་ཅེས་པའི་དོན་ནོ། །འདི་དག་གིས་
རང་རྒྱུད་ཀྱི་ཁམས་ཀྱི་སྒྲིབ་པ་སྦྱངས་ནས། དྲི་མ་མེད་པའི་བྱང་ཆུབ་ཐོབ་སྟེ་སེམས་ཅན་གྱི་
དོན་བྱེད་དོ། །ཞེས་པའི་དོན་ནོ། །ཐེག་ཆེན་རྒྱུད་བླ་ཉམས་སུ་ལེན་པའི་ཚུལ། །ཇི་བཞིན་མ་
ནོར་ངག་གིས་བཤད་པའི་དོན། །ལེགས་པར་བསྡུས་ནས་བཤད་པའི་དགེ་བ་དེས། །འགྲོ་
ཀུན་བླ་མེད་བྱང་ཆུབ་ཐོབ་པར་ཤོག །ཅེས་རྒྱུད་བླའི་སྒོམ་རིམ་མི་ཕམ་དགོངས་རྒྱན་ཞེས་བྱ་
བ་འདིནི་རབཁྱུང་གི་ལོ་ལ་རོང་སྟོན་ཆེན་པོས་དཔལནཱ་ལེནྡྲའི་དགོན་པར་སྦྱང་བའོ།། །།
- 4 (0 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
༄༅། །རྒྱུད་བླ་མའི་ཁ་སྐོང་(ཀུན་མཁྱེན་རོང་སྟོན་ཆེན་པོའི་
འགྲེལ་པའི་ཁ་སྐོང་ཡིན། བཞུགས་སོ།
ཀུན་དགའ་རྣམ་རྒྱལ་གྱིས་མཛད།
- -
༈ སྟོན་པ་མཆོག་དང་འགའ་ལྡན་ལྷའི་ལྷ་དང༌། །རོང་སྟོན་ཆོས་རྗེ་རྣམས་ལ་གུས་བཏུད་
ནས། །ཆེས་ཟབ་བསྟན་བཅོས་རྒྱུད་བླའི་བརྗོད་བྱའི་དོན། །རྡོ་ རྗེའི་གནས་བདུན་མདོ་སྦྱར་
གསལ་བར་འགོད། །དེ་ལ་གཉིས། མདོ་སོ་སོ་ནས་གསུངས་པའི་ཚུལ་དང་། མདོ་གཅིག་ནས་
གསུངས་པའི་ཚུལ་ལོ། །དང་པོ་ལ། དཀོན་མཆོག་གསུམ་ནི་ལྷག་པའི་བསམ་པ་བསྟན་པའི་
མདོ་ལས་གསུངས་ཏེ། ཀུན་དགའ་བོ་དེ་བཞིན་གཤེགས་པ་ནི་བསྟན་དུ་མེད་པ་སྟེ༑ དེ་ནི་མིག་
གིས་བལྟ་བར་མི་ནུས་སོ། །ཀུན་དགའ་བོ་ཆོས་ནི་བརྗོད་དུ་མེད་པ་སྟེ། དེ་ནི་རྣ་བས་མཉན་
པར་མི་ནུས་སོ། །དགེ་འདུན་ནི་འདུས་མ་བྱས་པའི་ཕྱིར། དེ་ནི་ལུས་དང་སེམས་ཀྱིས་བསྙེན་
བཀུར་མི་ནུས་སོ། །ཞེས་སོ། ཁམས་ནི་འཕེལ་འགྲིབ་མེད་པར་བསྟན་པའི་མདོ་ལས་གསུངས་
ཏེ༑ ཤཱ་རིའི་བུ་དོན་འདི་ནི་དེ་བཞིན་གཤེགས་པའི་ཡུལ་ཏེ། དེ་བཞིན་གཤེགས་པའི་སྤྱོད་ཡུལ་
ལོ༑ ༑ཤཱ་རིའི་བུ་དོན་འདི་ནི་རེ་ཞིག་ཉན་ཐོས་དང་རངས་སངས་རྒྱས་ཐམས་ཅད་ཀྱིས་ཀྱང་རང་
གི་ཤེས་རབ་ཀྱིས་ཡང་དག་པར་ཤེས་པའམ། བལྟ་བའམ། བརྟག་པར་མིན་ཞུས་ན། བྱིས་པ་
སོ་སོའི་སྐྱེ་བོ་དག་གིས་ལྟ་ཅི་སྨོས་ཏེ། དེ་བཞིན་གཤེགས་པ་ལ་དད་པས་རྟོགས་པ་ནི་མ་
གཏོགས་སོ། །ཤཱ་རིའི་བུ་དོན་དམ་པ་ནི་དད་པས་རྟོགས་པར་བྱ་བ་ཡིན་ནོ། །ཤཱ་རིའི་བུ་དོན་
དམ་པ་ཞེས་བྱ་བ་འདི་ནི་སེམས་ཅན་གྱི་ཁམས་ཀྱི་ཚིག་བླ་དྭགས་སོ། །ཤཱ་རིའི་བུ་སེམས་ཅན་གྱི་
-4 (0 6 -



L
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་ཁ་སྐོང་བཞུགས། ༼༤
ཁམས་ཞེས་བྱ་བ་ནི་དེ་བཞིན་གཤེགས་པའི་སྙིང་པོའི་ཚིག་བླ་དྭགས་སོ། །ཤཱ་རིའི་བུ་དེ་བཞིན་
གཤེགས་པའི་སྙིང་པོ་ཞེས་བྱ་འདི་ནི་ཆོས་ཀྱི་སྐུའི་ཚིག་བླ་དྭགས་སོ། །ཞེས་སོ། །བྱང་ཆུབ་ནི་
དཔལ་ཕྲེང་གི་མདོ་ལས་གསུངས་ཏེ། བཅོམ་ལྡན་འདས་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཅེས་བགྱི་བ་འདི་ནི་མྱ་ངལ་ལས་འདས་པའི་དབྱིངས་ཀྱི་ཚིག་བླ་དྭགས་སོ། །
བཅོམ་ལྡན་འདས་མྱ་ངལ་ལས་འདས་པའི་དབྱིངས་ཞེས་བགྱི་བ་འདི་ནི། དེ་བཞིན་གཤེགས་
པའི་ཆོས་ཀྱི་སྐུའི་ཚིག་བླ་དྭགས་སོ། །ཞེས་སོ། །ཡོན་ཏན་ནི་འཕེལ་འགྲིབ་མེད་པར་བསྟན་
པའི་མདོ་ལས་གསུངས་ཏེ། ཤཱ་རིའི་བུ་དེ་བཞིན་གཤེགས་པས་བསྟན་པའི་ཆོས་ཀྱི་སྐུ་གང་ཡིན་
པ་དེ་ནི། འདི་ལྟ་སྟེ་གངྒཱའི་ཀླུང་གི་བྱེ་མ་ལས་འདས་པའི་དེ་བཞིན་གཤེགས་པའི་ཆོས་དག་དང་
རྣམ་པར་དབྱེར་མེད་པའི་ཆོས་དང་ལྡན་པ་མ་བྲལ་བའི་ཡེ་ཤེས་ཀྱི་ཡོན་ཏན་ཅན་ནོ། །ཞེས་སོ།།
ཕྲིན་ལས་ནི་དེ་བཞིན་གཤེགས་པའི་ཡོན་ཏན་དང་ཡེ་ཤེས་བསམ་གྱིས་མི་ཁྱབ་པའི་ཡུལ་ལ་
འཇུག་པ་བསྟན་པའི་མདོ་ལས་གསུངས་ཏེ། འཇམ་དཔལ་དེ་བཞིན་གཤེགས་པ་ནི་རྟོག་པར་
མི་མཛད། རྣམ་པར་རྟོག་པར་མི་མཛད་མོད་ཀྱི་དེ་ལྟ་ན་ཡང་དེའི་འདི་ལྟ་བུའི་རང་བཞིན་ཅན་གྱི་
མཛད་པ་འདི་ནི་མི་རྟོག་རྣམ་པར་མི་རྟོག་བཞིན་དུ་ལྷུན་གྱིས་གྲུབ་ཅིང་རྒྱུན་མི་ཆད་པར་འཇུག་
གོ ༑ཞེས་སོ། །
གཉིས་པ་མདོ་གཅིག་གིས་བསྟན་ཚུལ་ནི། འདི་དག་རང་མཚན་ཉིད་ཀྱིས་རྗེས་
འབྲེལ་བར། །གོ་རིམ་ཇི་བཞིན་གཟུངས་ ཀྱི་རྒྱལ་པོའི་མདོར། །གླིང་གཞི་ལས་ནི་གནས་
གསུམ་རིག་བྱ་སྟེ། །བཞི་ནི་བློ་ལྡན་རྒྱལ་ཆོས་དབྱེ་བ་ལས། །ཞེས་གསུངས་ཏེ། རྡོ་རྗེའི་གནས་
བདུན་པོ་འདི་རྣམས་མདོ་སོ་སོ་ན་གནས་ཏེ་བསྟན་པར་མ་ཟད་འཕགས་པ་གཟུངས་ཀྱི་དབང་
ཕྱུག་རྒྱལ་པོས་ཞུས་པ་དེ་བཞིན་གཤེགས་པའི་སྙིང་རྗེ་ཆེན་པོ་བསྟན་པའི་མདོ་ལས་གནས་
བདུན་ཚང་བར་བསྟན་ཏོ། །ཇི་ལྟར་བསྟན་ཅེ་ན། མདོ་དེའི་གླིང་གཞི་ལས་རྡོ་རྗེའི་གནས་དང་པོ་
-4
0 7 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་བསྟན་པར་རིག་པར་བྱ་སྟེ། ཇི་སྐད་དུ། བཅོམ་ལྡན་འདས་ཆོས་ཐམས་ཅད་མཉམ་པ་
ཉིད་དུ་མངོན་པར་རྫོགས་པར་སངས་རྒྱས་པ། ཆོས་ཀྱི་འཁོར་ལོ་ལེགས་པར་བསྐོར་བ། སློབ་
མའི་ཚོགས་ཤིན་ཏུ་དུལ་བ་མཐའ་ཡས་པ་མངའ་བ་ཞེས་གསུངས་སོ། །དེའི་ལྷག་མ་བཞི་ལས་
ཁམས་ནི། བློ་ལྡན་བྱང་སེམས་ཀྱི་ལམ་གྱི་ཆོས་ཀྱི་དབྱེ་བ་ཡོངས་སྦྱོང་དྲུག་ཅུ་བསྟན་པས་
གསལ་བར་མཛད་དེ། སྦྱང་བྱ་ཁམས་ཡོད་ན་སྦྱོང་བྱེད་འཐད་ཅིང་མེད་ན་མི་འཐད་པའི་ཕྱིར།
དེའི་རྗེས་ལ་རྒྱལ་བ་དེ་བཞིན་གཤེགས་པའི་ཆོས་ཀྱི་དབྱེ་བ་བསྟན་པ་ལས་ཕྱི་མ་གསུམ་གསལ་
བར་བསྟན་ཏེ། སྙིང་རྗེ་ཆེན་པོ་བཅུ་དྲུག་བསྟན་པས་བྱང་ཆུབ་དང་། སྟོབས་སོགས་ཡོན་ཏན་སོ་
གཉིས་བསྟན་པས་ཡོན་ཏན་དང་། ཡོན་ཏན་སོ་གཉིས་པོས་ཕྲིན་ལས་བླ་ན་མེད་པ་མཛད་པར་
བསྟན་པས་ཕྲིན་ལས་གསལ་བར་མཛད་པའི་ཕྱིར། དེ་ལ་ཡོངས་སྦྱོང་དྲུག་ཅུ་ནི། རྒྱན་བཞི།
སྣང་བ་བརྒྱད། སྙིང་རྗེ་ཆེན་པོ་བཅུ་དྲུག །ཕྲིན་ལས་སོ་གཉིས་སོ། །དང་པོ་ལ། ཚུལ་ཁྲིམས།
ཏིང་འཛིན། ཤེས་རབ། གཟུངས་ཀྱི་རྒྱན་ཏེ་བཞི་ལས་ཚུལ་ཁྲིམས་ཀྱི་རྒྱན་ནི། བྱང་ཆུབ་སེམས་
དཔའ་རྣམས་ཀྱི་ཚུལ་ཁྲིམས་ཀྱི་རྒྱན་ནི་གཅིག་སྟེ། སེམས་ཅན་ཐམས་ཅད་ལ་གནོད་པ་མི་བྱེད་
པའོ། །དེ་བཞིན་དུ་ཐོག་མའི་གསལ་བྱེད་ཀུན་ལ་སྦྱོར་ལ། གཉིས་ཏེ། ངན་འགྲོའི་སྒོ་གཅོད་པ་
དང༌། བདེ་འགྲོའི་སྒོ་འབྱེད་པའོ། །གསུམ་སྟེ། ལུས་དང་ངག་དང་ཡིད་རྣམ་པར་དག་པའོ། །
བཞི་སྟེ། གང་འདོད་པ་དེ་འབྱོར་པ་དང༌། གང་སྨོན་པ་དེ་འགྲུབ་པ་དང་། གང་འདོད་པ་དེ་ཐོབ་
པ་དང༌། གང་བཅོམ་པ་དེ་ཉམས་འོག་ཏུ་ཆུད་པར་བྱེད་པའོ། །ལྔ་སྟེ། ཚུལ་ཁྲིམས་དང་ལྡན་
པའི་ཏིང་འཛིན་སྒྱུ་མེད་པ་ཡིན། ཤེས་རབ་དང་། རྣམ་གྲོལ་དང་། རྣམ་པར་གྲོལ་བའི་ཡེ་ཤེས་
མཐོང་བ་དང༌། མྱང་འདས་བླ་ན་མེད་པ་རྣམས་སྒྱུ་མེད་པ་ཡིན་ནོ། །དྲུག་སྟེ། ཡིད་ལ་ཆགས་པ་
མེད་པའི་ཚུལ་ཁྲིམས་ཀྱིས་ཕྱིར་སྐྱོན་མེད་པའི་ཚུལ་ཁྲིམས་དང༌། ཁ་ན་མ་ཐོ་བ་མེད་པའི་ཕྱིར་
ཉམས་པ་མེད་པའི་དང་། འདྲེན་མ་མ་ཡིན་པའི་ཕྱིར་འདྲེས་པ་མིན་པའི་དང་། དགེ་ཆོས་ཤིན་ཏུ་
Li
-4 0 8 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་ཁ་སྐོང་བཞུགས། ༼༩
འཕེལ་བའི་ཕྱིར་སྲ་སྲེ་མིན་པའི་དང་། གང་གིས་འདོད་པར་འགྲོ་བའི་ཕྱིར་རང་དགའི་དང་།
གཞན་ལ་རག་མ་ལུས་པའི་ཤེས་པས་རང་གི་དབང་བསྒྱུར་བའི་ཚུལ་ཁྲིམས་སོ། །བདུན་ཏེ།
ཚུལ་ཁྲིམས་དང་ལྡན་པའི་སྦྱིན་པ་རྣམ་པར་དག་པ་དང༌། བཟོད་པ་དང་བརྩོན་འགྲུས་དང་
བསམ་གཏན་དང་ཤེས་རབ་དང་། ཐབས་དང༌། བག་ཡོད་པ་རྣམ་པར་དག་པའོ། །བརྒྱད་དེ།
སློབ་པ་ཕུན་སུམ་ཚོགས་པ་དང༌། ས་དང་། རྣམ་པར་འཕྲོ་བ་མེད་པ་དང་། རྩོད་པ་མེད་པ་དང༌།
འཁོན་འཛིན་མེད་པ་དང་། སངས་རྒྱས་འབྱུང་བ་མ་ཉེས་པར་བྱེད་པ་དང་། དལ་བ་དང་། དགེ་
བའི་བཤེས་གཉེན་མགུ་བར་བྱེད་པ་ཕུན་སུམ་ཚོགས་པའོ། །དགུ་སྟེ། འཇིགས་པ་མེད་པ་ཡིན།
སྐག་པ་མེད་པ་ཡིན། བསམ་པ་ངེས་པ་ཡིན། ཉེ་བར་ཞི་བ་ཡིན། བསིལ་བ་ཡིན། བཅིངས་པ་
ལྷོད་པ་ཡིན། སེམས་ལས་སུ་རུང་བ་ཡིན། སེམས་ཅང་ཤེས་པ་ཡིན། དུལ་བའི་ས་རྗེས་སུ་ཐོབ་
པ་ཡིན་ནོ། །བཅུ་སྟེ། མཚན་དཔེ་རྫོགས་ཕྱིར་ལུས་ཀྱི་རྒྱན་དང་། ཇི་སྐད་སྨྲས་བཞིན་བྱེད་པའི་
ཕྱིར་ངག་གི་རྒྱན་དང༌། ཉོན་མོངས་པ་མེད་པའི་ཕྱིན་སེམས་ཀྱི་རྒྱན་དང་། སྨོན་ལམ་ཡོངས་སུ་
རྫོགས་པའི་ཕྱིར་ཞིང་གི་རྒྱན་དང༌། བསམ་པ་ཡོངས་སུ་སྤྱོད་པའི་ཕྱིར་སེམས་ཅན་སྨིན་བྱེད་ཀྱི་
རྒྱན་དང༌། སྡིག་པ་ཐམས་ཅད་མི་བྱེད་པའི་ཕྱིར་སྐྱེ་བའི་རྒྱན་དང་། དེ་བཞིན་གཤེགས་པའི་
སྤྱོད་པ་ལ་རྗེས་སུ་སློབ་པའི་ཕྱིར་བྱང་སེམས་ཀྱི་སྤྱོད་པའི་རྒྱན་དང༌། ང་རྒྱལ་མེད་པའི་ཕྱིར་
ཤེས་པའི་རྒྱན་དང་། དགེ་རྩ་ཡོངས་སུ་བསྔོ་བའི་ཕྱིར་བྱང་ཆུབ་ཀྱི་སྙིང་པོའི་རྒྱན་དང་། ཚུལ་
ཁྲིམས་ཀྱི་རྩ་བ་ལ་གནས་པ་མི་འདོར་བའི་ཕྱིར་སྟོབས་དང་། མི་འཇིག་པ་དང་། མ་འདྲེས་པའི་
རྒྱན་དང་བཅུའོ། །
གཉིས་པ་ནི། བྱང་སེམས་རྣམས་ཀྱི་ཏིང་ངེ་འཛིན་གྱི་རྒྱན་ནི་གཅིག་སྟེ། སེམས་ཅན་
ཐམས་ཅད་ལ་བྱམས་པའོ། །དེ་བཞིན་དུ་གཉིས་ཏེ་དྲང་བ་དང་། མཉེན་པོའོ། །གསུམ་སྟེ། སྒྱུ་
མེད་པ་དང༌། གཡོ་མེད་པ་དང༌། བཅོས་མ་མེད་པའོ། །བཞི་སྟེ། འདུན་པ་དང༌། ཞེ་སྡང་དང་།
-
，
，
- 4 (
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཏི་མུག་དང༌། འཇིགས་པ་བཞིས་འགྲོ་བ་མ་ཡིན་པར་མི་འགྲོ་བའོ། །ལྔ་སྟེ། འདོད་འདུན།
གནོད་སེམས། རྨུགས་གཉིད། རྒོད་འགྱོད། ཐེ་ཚོམ་སྟེ་སྒྲིབ་པ་ལྔ་སྤོང་བའོ། །དྲུག་སྟེ། སངས་
རྒྱས་དང་། ཆོས་དང་། དགེ་འདུན་དང་། གཏོང་བ་དང༌། ཚུལ་ཁྲིམས་དང༌། ལྷ་རྗེས་སུ་དྲན་
པའོ། །འདུན་ཏེ། དྲན་པ་དང་། ཆོས་རབ་རྣམ་འབྱེད་དང༌། བརྩོན་འགྲུས་དང་། དགའ་བ་དང༌།
ཤིན་སྦྱངས་དང་། ཏིང་འཛིན་དང་། བཏང་སྙོམས་ཡང་དག་བྱང་ཆུབ་ཀྱི་ཡན་ལག་གོ །བརྒྱད་
དེ༑ ཡང་དག་པའི་ལྟ་བ་དང༌། རྟོག་པ་དང་། ངག་དང༌། ལས་ཀྱི་མཐའ་དང་། འཚོ་བ་དང་།
རྩོལ་བ་དང་། དྲན་པ་དང་། ཡང་དག་པའི་ཏིང་ངེ་འཛིན་ནོ། །དགུ་སྟེ། མཐར་གྱིས་གནས་པའི་
སྙོམས་པར་འཇུག་པ་དགུའོ། །བཅུ་སྟེ། མི་འཁྲུགས་པས་དེས་ཕར་སེམས་པ་དང༌། ཞི་གནས་
ཡོངས་སུ་རྫོགས་པར་བྱེད་པ་དང༌། མངོན་པར་བརྩོན་པ་མི་འདོར་བ་དང་། ནང་དུ་ཡང་དག་
འཇོག་སྦེད་པ་དང༌། དགེ་རྩ་རྣམས་ཆུད་མི་ཟ་བ་དང་། སེམས་དབེན་པ་དང༌། ལུས་ཤིན་ཏུ་
སྦྱངས་པ་དང་། ཆོས་རྣམས་ལ་སེམས་ཤིང་འཇལ་ལ་སོ་སོར་རྟོག་པ་དང༌། སེམས་ལ་དབང་
བསྒྱུར་པ་དང༌། འཕགས་པའི་རིགས་རབ་ཏུ་ཐོབ་པའོ། །གསུམ་པ་ནི། བྱང་སེམས་རྣམས་ཀྱི་
ཤེས་རབ་ཀྱི་རྒྱན་ནི་གཅིག་སྟེ། ཆོས་ཐམས་ཅད་ལ་ཐེ་ཚོམ་མེད་པའོ། །དེ་བཞིན་དུ་གཉིས་ཏེ།
འགྱོད་པ་དང་བྲལ་བ་དང༌། ཀུན་ནས་ལྡང་བ་དང་བྲལ་བའོ། །གསུམ་སྟེ། གཏི་མུག་སྤོང་བ་
དང༌། མ་རིག་པའི་སྒོ་ངའི་སྤུབས་ངེས་པར་གཅོག་པ་དང༌། མུན་པ་མུན་ནག་སེལ་བའོ། །བཞི་
སྟེ༑ སྡུག་བསྔལ་ཤེས་བྱའི་ཤེས་པ་དང་། ཀུན་འབྱུང་སྤང་བའི་སྣང་བ་དང་། འགོག་པ་མངོན་
བྱའི་མངོན་གསལ་དང་། ལམ་བསྒོམ་པའི་བྱིན་རླབས་སོ། །ལྔ་སྟེ། དམིགས་པ་མེད་པས་ཚུལ་
ཁྲིམས་ཀྱི་ཕུང་པོ་ཡོངས་སུ་དག་པ་དང་ཤེས་རབ་མཆོག་གིས་བསམ་གཏན་པ་ཡིན་པས་ཏིང་ངེ་
འཛིན་དང་། གཉིས་དང་བྲལ་བས་རྣམ་པར་གྲོལ་བའི་དང༌། དུས་གསུམ་མཉམ་པ་ཉིད་པས་
རྣམ་པར་གྲོལ་བའི་ཡེ་ཤེས་མཐོང་བའི་དང༌། འདོད་ཆགས་དང་བྲལ་བའི་ཆོས་ཉིད་པས་ཆོས་
- 4 ]（) -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་ཁ་སྐོང་བཞུགས། ༼༤
ཀྱི་ཕུང་པོ་ཡོངས་སུ་དག་པའོ། །དྲུག་སྟེ། འཁོར་གསུམ་ཡོངས་སུ་དག་པའི་ཕར་ཕྱིན་དང་པོ་ལྔ་
དང༌། ཐབས་ཀྱི་ཕར་ཕྱིན་རྣམ་པར་དག་པའོ། །བདུན་ཏེ། དྲན་པ་ཉེར་བཞག་རྣམས་ལ་དྲན་པ་
མེད་ཅིང་ཡིད་ལ་བྱེད་པ་མེད་པ་དང་། ཡང་དག་སྤོང་བ་རྣམས་ལ་སྐྱེ་འགགས་མེད་པར་ཤེས་པ་
དང༌། རྫུ་འཕྲུལ་གྱི་རྐང་པ་རྣམས་ཀྱིས་ལུས་སེམས་དབེན་པ་དང༌། དབང་པོ་རྣམས་ལ་དབང་
པོར་ཤེས་པ་རང་། སྟོབས་རྣམས་ཀྱིས་བདུད་དང་ཉོན་མོངས་པ་ཐམས་ཅད་ཚར་གཅོད་པ་དང་།
བྱང་ཆུབ་ཀྱི་ཡན་ལག་རྣམས་ཀྱིས་ཆོས་ཐམས་ཅད་ཀྱི་ངོ་བོ་ཉིད་ཤེས་པ་དང་། ལསརྣམས་ལ་
འགྲོ་འོང་མེད་པར་ཤེས་པའོ། །བརྒྱད་དེ། ཤིན་ཏུ་ཞི་བའི་ཕྱིར་ཞི་གནས་ཤེས་པ་དང༌། རབ་
རིབ་དང་བྲལ་བའི་ཕྱིར་ལྷག་མཐོང་ཤེས་པ་དང་། ཆོས་ཀྱི་ཕུང་པོ་རྗེས་སུ་རྟོགས་པའི་ཕྱིར་ཕུང་
པོ་དང་། ནམ་མཁའི་ཁམས་དང་མཉམ་པ་ཉིད་ཀྱི་ཕྱིར་ཁམས་དང་། གྲོང་སྟོང་དང་མཉམ་པ་
ཉིད་ཀྱི་ཕྱིར་སྐྱེ་མཆེད་དང་། བདག་མེད་པའི་ཕྱིར་རྟེན་འབྲེལ་དང༌། མི་འཁྲུགས་པའི་ཕྱིར་
བདེན་པ་དང་། ཡང་དག་པ་ཇི་ལྟ་བཞིན་རྟོགས་པས་ཆོས་ཐམས་ཅད་ངེས་པར་རྟོགས་པ་ཤེས་
པའོ། །དགུ་སྟེ། སྔོན་ཕྱི་བར་གསུམ་གྱི་མཐའ་དག་པས་དེ་གསུམ་ཤེས་པ་དང་། རྒྱུ་ཆུད་མི་ཟ་
བས་ངེས་པ་ཤེས་པ་དང་། རྐྱེན་ཕྱེ་བར་སྒྲུབ་པས་མ་ངེས་པ་རྣམས་དང་། ཡོངས་སུ་སྨིན་པར་
བྱེད་པས་ལོག་པ་ཉིད་དུ་མ་ངེས་པ་རྣམས་དང་། ཆོས་ཀྱི་སྐུས་རབ་ཏུ་ཕྱེ་བའི་ཕྱིར་སངས་རྒྱས་
ཐམས་ཅད་མཉམ་པ་ཉིད་དང༌། འདོད་ཆགས་དང་བྲལ་བའི་ཆོས་ཀྱི་ཕྱིར་ཆོས་ཐམས་ཅད་
མཉམ་པ་ཉིད་དང་། འདུས་མ་བྱས་ཀྱིས་རབ་ཏུ་ཕྱེ་བའི་འཕགས་པ་ཐམས་ཅད་མཉམ་པ་ཉིད་
དུ་ཤེས་པའོ། །བཅུ་སྟེ། རྣམ་པར་བསྒྲུབ་པའི་མཚན་ཉིད་ཀྱིས་ཕྱིར་སྒྱུ་མ་ལྟ་བུར་ཤེས་པ་དང་།
ཡོངས་སུ་རྟོག་པའི་མཚན་ཉིད་ཀྱི་ཕྱིར་རྨི་ལམ་ལྟ་བུ་དང་། རྣམ་པར་འཁྲུལ་བའི་མཚན་ཉིད་ཀྱི་
ཕྱིར་སྨིག་རྒྱུ་ལྟ་བུ་དང༌། འཕོ་བ་མེད་པའི་མཚན་ཉིད་ཀྱི་ཕྱིར་གཟུགས་བརྙན་ལྟ་བུ་དང་། འདུ་
འཕྲོད་ཀྱི་མཚན་ཉིད་ཀྱི་ཕྱིར་མིག་ཡོར་ལྟ་བུ་དང་། རྐྱེན་གྱི་མཚན་ཉིད་ཀྱི་ཕྱིར་བྲག་ཆ་ལྟ་བུ་དང་།
- 4
] 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་དབྱིངས་འདྲེས་པ་མེད་པའི་མཚན་ཉིད་དུ་ཤེས་པ་དང་། དེ་བཞིན་ཉིད་གནས་མེད་པའི་
མཚན་ཉིད་དུ་ཤེས་པ་དང་། ཡང་དག་པའི་མཐའ་མི་འཁྲུགས་པའི་མཚན་ཉིད་དུ་ཤེས་པ་དང་།
འདུས་བྱས་དང་འདུས་མ་བྱས་ཀྱི་མཚན་ཉིད་དུ་ཤེས་པའོ། །
བཞི་པ་ནི། བྱང་སེམས་རྣམས་ཀྱི་གཟུགས་ཀྱི་རྒྱན་ནི་གཅིག་སྟེ། དྲན་པ་བརྗོད་པ་
མེད་པའོ། །གཉིས་ཏེ། ཀུན་ཏུ་འཛིན་པ་དང་། འཛིན་པའོ། །གསུམ་སྟེ། དོན་ལ་མཁས་པ་དང་།
ཚིག་འབྲུ་ལ་མཁས་པ་དང་། ངེས་པའི་ཚིག་ལ་མཁས་པའོ། །བཞི་སྟེ། ཆགས་པ་མེད་པའི་ཚིག་
དང༌། རྩུབ་པ་མིན་པའི་དང༌། རབ་ཏུ་ གྲོལ་བའི་དང༌། བརྫུན་པ་མེད་པའི་ཚིག་གོ །ལྔ་སྟེ།
ཐོས་པ་ཐམས་ཅད་ཀྱི་ནང་ནས་དོན་ལ་རྟོན་པ་དང་། ཡི་གེའི་ཚོགས་ཐམས་ཅད་ཀྱི་ནང་ནས་ཡེ་
ཤེས་ལ་རྟོན་པ་དང་། མདོ་སྡེ་ཐམས་ཅད་ཀྱི་ནང་ནས་ངེས་དོན་ཀྱི་མདོ་སྡེ་ལ་རྟོན་པ་དང་། གང་
ཟག་གི་སྒྲ་ཐམས་ཅད་ལས་ཆོས་ཉིད་ལ་རྟོན་པ་དང་། འཇིག་རྟེན་ཐམས་ཅད་ལས་འཇིག་རྟེན་
ལས་འདས་པར་རྟོན་པའོ། །དྲུག་སྟེ། ཇི་སྐད་སྨྲས་པ་དེ་བཞིན་དུ་བྱེད་པ་དང་། བདེན་པའི་
རྗེས་སུ་མཐུན་པའི་ཚིག་རབ་ཏུ་ཐོབ་པ་དང་། ང་རྒྱལ་མེད་པས་གཟུང་བར་འོས་པའི་ཚིག་དང་།
གཡོ་མེད་པས་བླང་བར་འོས་པའི་ཚིག་དང་། སྙིང་རྗེ་ཆེན་པོས་སྐྱོང་བས་འབྲས་བུ་ཡོད་པའི་
ཆོས་སྟོན་པ་དང༌། སྣོད་ལ་མཁས་པས་ཁྱད་པར་གྱི་ཆོས་སྟོན་པ་དང་། འཇིག་རྟེན་ཤེས་པས་
དུས་སུ་ཆོས་སྟོན་པའོ། །བདུན་ཏེ་མགྱོགས་པའི་སྤོབས་པ་དང་། ཤུགས་ཅན་གྱི་དང༌། མྱུར་
བའི་དང༌། ཆགས་པ་མེད་པའི་དང༌། རྒྱུན་ཆད་པ་མེད་པའི་དང༌། འཁྲུལ་པ་མེད་པའི་དང༌།
ཤིན་ཏུ་ངེས་པའི་ཚིག་གི་སྤོབས་པའོ། །བརྒྱད་དེ། ལྷའི་སྐད་ཤེས་པ་དང༌། ཀླུ་དང་། གནོད་
སྦྱིན་དང་
། དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང་། མིའམ་ཅི་དང༌། ལྟོ་འཕྱེ་ཆེན་
པོའི་སྐད་ཤེས་པ་ནས་སེམས་ཅན་ཐམས་ཅད་གྱི་སྐད་ཤེས་པའོ། །དགུ་སྟེ། འཁོར་གྱི་ནང་དུ་སྤྱི་
གོང་པ་མེད་པ་དང་། སྨྲ་བའི་ནང་དུ་ཞུམ་པ་མེད་པ་དང་། ཆོས་བཤད་པའི་ནང་དུ་འཇིགས་པ་
，
-4 1
2 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་ཁ་སྐོང་བཞུགས། ༼༤
མེད་པ་དང་། འདྲི་བ་རྣམས་ལ་ངེས་པར་འབྱུང་བ་ཤེས་པ་དང་། མངོན་པའི་ང་རྒྱལ་ཅན་རྣམས་
ལ་སྣེལ་ཞིར་བསྟན་པ་ཤེས་པ་དང༌། ཡང་དག་པར་ཞུགས་པ་རྣམས་ལ་རྗེས་སུ་མཐུན་པར་
ཤེས་པ་དང་། ཁེངས་པ་དག་ལ་ལག་ན་རྡོ་རྗེ་སྟོན་པ་དང་། མངོན་པར་ཆགས་པ་རྣམས་ལ་སྲེག་
པའི་བསྐལ་པ་སྟོན་པ་དང༌། ཡོངས་སུ་སྨིན་པ་རྣམས་ལ་ཐེག་པའི་རིམ་པ་ཇི་ལྟ་བ་བཞིན་དུ་
སྟོན་པའོ། །བཅུ་སྟེ། དོགས་པ་ཐམས་ཅད་ལ་ཐེ་ཚོམ་མེད་པར་སྟོན་པ་ཤེས་པ་དང་། བློས་ཆོས་
སྐྱེ་བའི་སྒོ་དང་། ཤེས་རབ་ཀྱི་སྣང་བ་གཞན་ལ་ལྷག་མ་མ་ལུས་པ་དང་། ཡི་གེ་བསྟན་པ་མི་ཟད་
པ་དང་། དོན་བསྟན་པ་རྒྱུན་ཆད་མེད་པ་དང་། སངས་རྒྱས་ཀྱི་བསྔགས་པ་མཐའ་ཡས་པ་ཡང་
དག་པར་བརྗོད་པ་དང་། ཀུན་ནས་ཉོན་མོངས་པའི་སྐྱོན་མུ་མེད་པར་བརྗོད་པ་དང༌། རྣམ་པར་
བྱང་བའི་བསྔགས་པ་ཚད་མེད་པར་སྟོན་པ་དང་། དབང་པོ་ཐམས་ཅད་ལ་གཞོལ་བར་འཇུག་
པ་ཆགས་པ་མེད་པ་དང་། སངས་རྒྱས་ཀྱིས་གནང་བའི་སོ་སོར་ཡང་དག་པར་རིག་པ་ལ་འཇུག་
པ་ཤེས་པ་སྟེ་བཅུའོ། །
གཉིས་པ་སྣང་བ་བརྒྱད་ལས་དང་པོ་དྲན་པའི་སྣང་བ་ལའང་བརྒྱད་དེ། སྔོན་བྱས་པའི་
དགེ་རྩ་ཆུད་མི་གཟོན་པ་དང༌། དགེ་རྩ་མ་བྱས་པ་གསོག་པ་དང་། ཐོས་པའི་ཆོས་རྣམས་མི་
བརྗེད་པ་དང་། དོན་རྣམ་པར་ངེས་པ་རྗེས་སུ་ཐོབ་པ་དང་། ཡུལ་དྲུག་གིས་མི་འཕྲོགས་པ་དང་།
མི་དགེ་བའི་ཆོས་སྤང་ཞིང་དགེ་བའི་ཆོས་ཡོངས་སུ་རྫོགས་པར་བྱ་བའི་ཕྱིར། དྲན་པ་རྒྱ་ཆེན་པོ་
ཕུན་སུམ་ཚོགས་པར་གྱུར་པ་དང༌། དེ་དྲན་པ་ཕུན་སུམ་ཚོགས་པར་རིག་ནས་སངས་རྒྱས་
རྣམས་ཀྱིས་ཆོས་ཀྱི་གྲོང་ཁྱེར་སྲུང་བར་འཇོག་པ་དང༌། དྲན་པ་སྔོན་དུ་འགྲོ་བས་ཆོས་ཐམས་
ཅད་ལ་སྣང་བ་ཐོབ་པ་ཡིན་ཏེ། བྱང་སེམས་རྣམས་ཀྱི་དྲན་པའི་སྣང་བ་ནི་བརྒྱད་པོ་འདི་དག་གོ།
གཉིས་པ་བློ་གྲོས་ཀྱི་སྣང་བ་ལ་བརྒྱད་དེ། དོན་གྱི་བློ་གྲོས་ཡིན་གྱི་ཚིག་འབྲས་བུ་བློ་གྲོས་མ་
ཡིན་པ་དང༌། ཡེ་ཤེས་ཀྱི་བློ་གྲོས་ཡིན་གྱི་རྣམ་པར་ཤེས་པའི་བློ་གྲོས་མ་ཡིན་པ་དང་། ཆོས་ཀྱི་
ག
བ 4 1
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བློ་གྲོས་ཡིན་གྱི་ཉོན་མོངས་པའི་བློ་གྲོས་མིན་པ་དང་། རིགས་པའི་བློ་གྲོས་ཡིན་གྱི་འགལ་བའི་
བློ་གྲོས་མིན་པ་དང་། བྱང་ཆུབ་ཀྱི་སེམས་ཀྱི་བློ་གྲོས་ཡིན་གྱི་ཉན་རང་གི་བློ་གྲོས་མིན་པ་དང་།
རླབས་པོ་ཆེའི་བློ་གྲོས་ཡིན་གྱི་དམན་པའི་བློ་གྲོས་མིན་པ་དང་། སངས་རྒྱས་ཀྱི་བློ་གྲོས་ཡིན་གྱི་
བདུད་ཀྱི་བློ་གྲོས་མིན་པ་དང་། སྙིང་རྗེ་ཆེན་པོའི་བློ་གྲོས་ཡིན་གྱི་སེམས་ཅན་ལ་རྣམ་པར་འཚེ་
བའི་བློ་གྲོས་མིན་པ་སྟེ་བརྒྱད་དོ། །
གསུམ་པ་རྟོགས་པའི་སྣང་བ་ལ་བརྒྱད་དེ། ཆོས་ཐམས་ཅད་རྟོགས་པར་ཁོང་དུ་ཆུད་
པར་འགྱུར་བ་དང༌། དགོངས་ཏེ་བསྟན་པ་རྣམས་རྟོགས་པར་དང་། སེམས་ཅན་གྱི་བསམ་པ་
རྣམས་རྟོགས་པར་དང་། སོ་སོར་ཡང་དག་པར་རིག་པའི་ཤེས་པ་རྣམས་རྟོགས་པར་དང་། བཞི་
པ་ཆོས་ཀྱི་སྣང་བ་ལ་བརྒྱད་དེ། སེམས་ཅན་རྣམས་ལ་ལས་ཀྱི་བྱ་བ་ལ་འཇུག་པ་སྟོན་པས་
འཇིག་རྟེན་པའི་ཆོས་ཀྱི་སྣང་བ་དང༌། ཐར་པ་འདོད་པ་རྣམས་ལ་ཤེས་རབ་ཀྱིས་སྟོན་པས་
འཇིག་རྟེན་ལས་འདས་པའི་དང༌། ལམ་ཤིན་ཏུ་བསྒོམས་པའི་ཕྱིར་སྒྲིབ་པ་མེད་པའི་དང་།
འདོད་སྲེད་མ་རིག་ལྟ་བའི་ཟག་པ་མི་སློང་བའི་ཕྱིར་ཟག་པ་མེད་པའི་དང་། འཕགས་པ་རྣམས་
ཀྱི་ངེས་པར་གྱུར་པ་མངོན་སུམ་དུ་བྱེད་པའི་ཕྱིར་འདུས་མ་བྱས་པའི་དང་། གློ་བུར་གྱི་ཉོན་
མོངས་པ་ལ་ཤིན་ཏུ་རྟོགས་པའི་ཕྱིར་ཀུན་ནས་ཉོན་མོངས་པའི་དང་། སེམས་རང་བཞིན་གྱིས་
འོད་གསལ་བའི་ཕྱིར་རྣམ་པར་བྱང་བའི་དང་། ཆོས་རྣམས་ཤིན་ཏུ་ཉེ་བར་ཞི་བའི་ཕྱིར་མྱ་ངན་
ལས་འདས་པའི་ཆོས་ཀྱི་སྣང་བ་སྟེ་བརྒྱད་དོ། །ལྟ་བ་ཤེས་པའི་སྣང་བ་ལ་བརྒྱད་དེ། བརྒྱད་
པའི་ཤེས་པའི་སྣང་བ་དང༌། རྒྱུན་དུ་ཞུགས་པའི་དང༌། ལན་ཅིག་ཕྱིར་འོང་བའི་དང་། ཕྱིར་མི་
འོང་བའི་དང་། དགྲ་བཅོམ་པའི་དང་། རང་སངས་རྒྱས་ཀྱི་དང་། བྱང་ཆུབ་སེམས་དཔའི་ཤེས་
པའི་སྣང་བ་དང་། ཡང་དག་པར་རྫོགས་པའི་སངས་རྒྱས་ཀྱི་མཁྱེན་པའི་སྣང་བ་སྟེ་བརྒྱད་དོ། །
དྲུག་པ་བདེན་པའི་སྣང་བ་ལ་བརྒྱད་དེ། བདེན་པ་བསྒོམ་པ་གང་གིས་ངེས་པར་གྱུར་པ་ལ་
- 41 4 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་ཁ་སྐོང་བཞུགས། ༼༤
འཇུག་པ་དེ་ལ་དེའི་སྣང་བ་དང༌། ཐོག་མཐའ་འདྲ་བ་ལ་འབྲང་བུ་དང་པོ་ཐོབ་པར་འགྱུར་བ།
འབྲས་བུ་གཉིས་པ། འབྲས་བུ་གསུམ་པ། འབྲས་བུ་བཞི་པ་རང་སངས་རྒྱས་ཉིད། བྱང་ཆུབ་
སེམས་དཔའི་བཟོད་པ་རབ་ཏུ་ཐོབ་པར་འགྱུར་བ་དེ་ལ་དེའི་སྣང་བ་དང་། བདེན་པ་བསྒོམ་པ་
གང་གིས་སངས་རྒྱས་ཀྱི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་བ་དེ་ལ་དེའི་
སྣང་བ་སྟེ་བརྒྱད་དོ། །བདུན་པ་མངོན་པར་ཤེས་པའི་སྣང་བ་ལ་བརྒྱད་དེ། ལྷའི་མིག་གིས་
གཟུགས་ཐམས་ཅད་མཐོང་བའི་ཕྱིར་གསལ་བའི་སྣང་བ་དང༌། ལྷའི་རྣ་བས་སྒྲ་ཐམས་ཅད་
ཐོས་པའི་ཕྱིར་ངེས་པར་རྟོགས་པའི་སྣང་བ་དང་། སྔོན་གྱི་གནས་བསྐལ་པ་གྲངས་མེད་པ་རྗེས་
སུ་དྲན་པའི་ཕྱིར་རྗེས་སུ་དྲན་པའི་སྣང་བ་དང་། སེམས་ཅན་ཐམས་ཅད་ཀྱི་སེམས་ལ་ལྟ་བའི་
ཕྱིར་རང་བཞིན་གྱིས་འོད་གསལ་བའི་སྣང་བ་དང༌། སངས་རྒྱས་ཀྱི་ཞིང་མཐའ་ཡས་པར་རྫུ་
འཕྲུལ་གྱིས་འགྲོ་བའི་ཕྱིར་ནམ་མཁའ་སྒྲིབ་པ་མེད་པའི་སྣང་བ་དང་། ཟག་པ་མེད་པའི་ཤེས་པ་
ཡོངས་སུ་རྫོགས་པར་བྱེད་པའི་ཕྱིར་ཤེས་པའི་སྣང་བ་དང་། སེམས་ཅན་ཐམས་ཅད་ཉེ་བར་
འཚོ་བའི་ཕྱིར་བསོད་ནམས་ཀྱི་ཚོགས་ཀྱི་སྣང་བ་དང་། སེམས་ཅན་ཐམས་ཅད་ཀྱི་དོགས་པ་
གཅོད་པའི་ཕྱིར་ཡེ་ཤེས་ཀྱི་ཚོགས་ཀྱི་སྣང་བ་སྟེ་བརྒྱད་དོ། །བརྒྱད་པ་བྱང་སེམས་རྣམས་ཀྱི་
སྒྲུབ་པའི་སྣང་བ་ལ་དགུ་སྟེ། སྒྲུབ་པས་ཡེ་ཤེས་ཀྱི་སྣང་བ་དང་། སྒྲུབ་པས་ཤེས་རབ་ཀྱི་སྣང་བ་
དང༌། སྒྲུབ་པས་བློའི་སྣང་བ་དང་། སྒྲུབ་པས་ཡང་དག་པའི་ལྟ་བའི་སྣང་བ་དང་། སྒྲུབ་པས་ཞི་
གནས་ཀྱི་སྣང་བ་དང༌། སྒྲུབ་པས་ལྷག་མཐོང་གི་སྣང་བ་དང་། སྒྲུབ་པས་སེམས་ཅན་གྱི་བསམ་
པའི་སྣང་བ་དང་། སྒྲུབ་པས་འཁྲུགས་པ་མེད་པར་སེམས་རྣམ་པར་གྲོལ་བའི་སྣང་བ་དང་།
སྒྲུབ་པས་ཤིན་ཏུ་མཐར་ཐུག་པའི་སྣང་བ་སྟེ་དགུའོ། ། །
གསུམ་པ་སྙིང་རྗེ་ཆེན་པོ་བཅུ་དྲུག་ནི། རིགས་ཀྱི་བུ་འདི་ལ་བྱང་ཆུབ་སེམས་དཔའ་
འདི་སྙམ་དུ། ཀྱེ་མ་སེམས་ཅན་འདི་དག་ནི་འཇིག་ཚོགས་ལ་ལྟ་བས་བཅིངས་པ་ལྟ་བ་སྣ་
- { 1
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚོགས་དང་འདྲེས་པ་དག་སྟེ། ལྟ་བ་ཐམས་ཅད་སྤང་བའི་ཕྱིར་དེ་དག་ལ་ཆོས་བསྟན་པར་བྱའོ་
སྙམ་དུ་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང༌། ཀྱེ་མ་སེམས་
ཅན་ཐམས་ཅད་འདི་དག་ནི་ཡོད་པ་མ་ཡིན་པའི་ཕྱིན་ཅི་ལོག་ཏུ་གྱུར་ནས་རྟག་བདེ་བདག་སྡུག་
པར་འདུ་ཤེས་པ་དག་སྟེ། ཕྱིན་ཅི་ལོག་ཐམས་ཅད་སྤངས་པའི་ཕྱིར་དེ་དག་ལ་ཆོས་བསྟན་པར་
བྱའོ་སྙམ་དུ། སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང༌། དེ་
བཞིན་དུ་ཐོག་མཐའི་ཚིག་རྣམས་འདྲ་ལ། ང་དང་ང་ཡིར་འཛིན་པ་ལ་གནས་པ་དངོས་པོ་མེད་པ་
ལ་དངོས་པོར་འདུ་ཤེས་པ་དག་སྟེ། ང་དང་ང་ཡིར་འཛིན་པ་སྤང་པའི་ཕྱིར་དང་། འདོད་འདུན་
གནོད་སེམས་སོགས་སྒྲིབ་པ་ལྔས་སྒྲིབ་པ་དག་སྟེ། སྒྲིབ་པ་ཐམས་ཅད་སྤང་ཕྱིར་དང་སྐྱེ་མཆེད་
དྲུག་གི་ཆགས་པས་ཆགས་ཏེ། གཟུགས་སོགས་ལ་མཚན་མར་འཛིན་ཅིང་མངོན་རྟོགས་སུ་
འཛིན་པ་དག་སྟེ། སྐྱེ་མཆེད་དྲུག་གི་ཆགས་པ་སྤང་ཕྱིར་དང་། ང་རྒྱལ་བདུན་གྱིས་བཅོམ་པ་
དག་སྟེ། ང་རྒྱལ་གྱི་རྣམ་པ་ཐམས་ཅད་སྤང་ཕྱིར་དང་། ལམ་ངན་པར་ཞུགས་པ་འཕགས་པའི་
ལམ་དང་བྲལ་པ་དག་སྟེ། ལམ་ངན་སྤང་ཞིང་འཕགས་ལམ་ཐོབ་ཕྱིར་དང་། སྲེད་པའི་ཁོལ་པོ་
ཆུང་མ་དང་བུ་སོགས་ལ་ཞེན་པས་སྦགས་པ་རང་དབང་མེད་པ་དག་སྟེ། དེ་སྤང་ཕྱིར་དང༌།
ཕན་ཚུན་མི་འཕྲོད་པ། ཁྲོ་བ་དང་། ཞེ་སྡང་དང་། གནོད་སེམས་མང་བ་དག་སྟེ། དེ་རྣམས་སྤང་
ཕྱིར་དང༌། སྡིག་གྲོགས་ཀྱིས་ཟིན་པ། དགེ་བའི་བཤེས་གཉེན་དང་བྲལ་བ། སྡིག་པའི་ལས་
བྱེད་པ་དག་སྟེ། དགེ་བཤེས་ཀྱིས་ཟིན་པ་དང་། སྡིག་གྲོགས་སྤང་ཕྱིར་དང་། བརྐམ་ཆགས་
ཀྱིས་ཟིལ་གྱིས་ནོན་པ་ཆོག་མི་ཤེས་ཤིང་འཕགས་པའི་ཤེས་རབ་ཀྱི་གནས་པ་དང་བྲལ་བ་དག་
སྟེ༑ ཆགས་པ་སྤངས་ཤིང་འཕགས་པའི་ཤེས་རབ་བསྐྱེད་ཕྱིར་དང་། ལས་ཀྱི་རྣམ་སྨིན་མེད་
པར་ལྟ་ཞིང་རྟག་ཆད་ལ་གནས་པ་དག་སྟེ། རྟེན་འབྲེལ་ཟབ་མོ་དང་། ལས་དང་བྱ་བ་ལ་གཟུང་
བའི་ཕྱིར་དང༌། མ་རིག་པ་དང་གཏི་མུག་གིས་ལྡོངས་པ། བདག་དང་སེམས་ཅན་དང་སྲོག་
-4
1
6 -



རྗེ
ཆེ
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་ཁ་སྐོང་བཞུགས། ༤
སོགས་ལ་མངོན་པར་ཞེན་པ་དག་སྟེ། འཕགས་པའི་ཤེས་རབ་ཀྱི་མིག་དག་པར་བྱ་བ་དང་། ལྟ་
བ་ཐམས་ཅད་སྤང་ཕྱིར་དང་། འཁོར་བ་ལ་དགའ་བ་ཕུང་པོ་ལྔའི་གཤེད་མས་ཡོངས་སུ་ཟིན་པ་
དག་སྟེ། ཁམས་གསུམ་ལས་དབྱུང་ཕྱིར་དང་། བདུད་གྱི་ཞགས་པས་བཅིངས་པ། གཡོ་བ་དང་།
རློམ་སེམས་ལ་གནས་པ་དག་སྟེ། བདུད་ཀྱི་ཞགས་པ་དགྲོལ་བ་དང་། གཡོ་དང་རློམ་སེམས་
སྦང་ཕྱིར་དང༌། ཀྱེ་མ་སེམས་ཅན་འདི་དག་ནི་མྱང་འདས་ཀྱི་སྒོ་བཅད་ཅིང་ངན་འགྲོའི་སྒོ་ཕྱེ་བ་
དག་སྟེ། མྱ་ངན་འདས་ཀྱི་སྒོ་དབྱེ་བ་དང༌། ངན་འགྲོའི་སྒོ་གཅད་པའི་ཕྱིར་དེ་དག་ལ་ཆོས་
བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་སྟེ་
བཅུ་དྲུག་གོ །
བཞི་པ་ཕྲིན་ལས་སོ་གཉིས་ནི། སེམས་ཅན་དག་གཏི་མུག་གི་གཉིད་ཀྱིས་ལོག་པ་
དང༌། བདག་ཤེས་རབ་ཀྱིས་སད་པ་མཐོང་ནས་ཤེས་རབ་ཀྱིས་སེམས་ཅན་རྣམས་དབང་བྱེད་
པ་འདི་ནི་ལས་མ་འདྲེས་པ་དང་པོའོ། །སེམས་ཅན་དག་ཆུང་ངུ་ལ་མོས་པ་དང་། བདག་རྒྱ་ཆེན་
པོ་ལ་མོས་པ་མཐོང་ནས་ཐེག་ཆེན་ལ་སེམས་ཅན་རྣམས་འགོད་པ་དང་། སེམས་ཅན་དག་ཆོས་
མིན་འདོད་པ་དང་། བདག་ཆོས་ལ་གནས་པར་མཐོང་ནས་སེམས་ཅན་རྣམས་ཆོས་འདོད་ལ་
འགོད་པ་དང་། སེམས་ཅན་དག་འཚོ་བ་མ་དག་པ་དང་། བདག་དག་པར་མཐོང་ནས་དེ་ལ་
འགོད་པ་དང་། སེམས་ཅན་དག་ལྟ་བར་གྱུར་པར་བྱིང་བ་དང་། བདག་ཡང་དག་པའི་ལྟ་བར་
ཞུགས་པར་མཐོང་ནས་དེ་ལ་འགོད་པ་དང་། སེམས་ཅན་དག་མ་རིག་པར་གྱུར་ཅིང་ཚུལ་མིན་
ཡིད་བྱེད་བསགས་པ་དང༌། བདག་རིགས་པའི་རྗེས་སུ་མཐུན་པའི་ཚུལ་བཞིན་ཡིད་བྱེད་ལ་
གནས་པར་རིག་ནས་དེ་ལ་འགོད་པ་དང༌། སེམས་ཅན་དག་ལོག་པའི་ཆོས་ལ་གནས་པ་དང་
བདག་ཡང་དག་པའི་ཆོས་ལ་ཞུགས་པར་མཐོང་ནས་དེ་ལྟར་བསྒྲུབ་ཕྱིར་ཆོས་སྟོན་པ་དང༌།
སེམས་ཅན་དག་སེར་སྣ་ཅན་དང་། བདག་ཡོངས་སུ་གཏོང་བར་མཐོང་ནས་དེ་ལ་སྦྱོར་བ་དང་།
- 4 [ 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་པར་ཕྱིན་འགྲེལ་སྐོར།
སེམས་ཅན་དག་ངང་ཚུལ་ངན་ཏེ་སྡོམ་པ་ལ་མི་གནས་པ་དང༌། བདག་ཚུལ་ཁྲིམས་དག་པར་
གནས་ནས་དེ་ལ་འགོད་པ་དང་། སེམས་ཅན་དག་གནོད་སེམས་མང་ཞིང་ཁྲོ་བ་ཤས་ཆེ་བ་དང་།
བདག་བཟོད་པ་དང་བྱམས་པ་ལ་གནས་པར་མཐོང་ནས་དེ་ལ་འགོད་པ་དང་། སེམས་ཅན་
དག་ལེ་ལོ་ཅན་དུ་གྱུར་ཏེ་བརྩོན་འགྲུས་ཆུང་བ་དང་། བདག་ལེ་ལོ་མེད་ཅིང་བརྩོན་འགྲུས་
བརྩམ་པར་མཐོང་ནས་དེ་རྣམས་དེ་ལ་སྦྱོར་བ་དང༌། སེམས་ཅན་དག་སེམས་གཡེངས་ཤིང་
དྲན་པ་ཉམས་པ་དང༌། བདག་མཉམ་པར་བཞག་སྟེ་བསམ་གཏན་བྱེད་པར་མཐོང་ནས་དེ་
རྣམས་དེ་ལ་འགོད་པ་དང༌། སེམས་ཅན་དག་ཤེས་རབ་འཆལ་བ་དམན་ཞིང་གཏི་མུག་དང་
ལྡན་པ་དང་། བདག་ཤེས་རབ་དང་ལྡན་ཞིང་གཏི་མུག་དང་བྲལ་བར་མཐོང་ནས་དེ་རྣམས་དེ་
འཛིན་དུ་འཇུག་པ་དང༌། སེམས་ཅན་དག་རིག་པ་མིན་པར་ལྷུང་ཞིང་ཡངས་པའི་བྱེད་པ་
བརྩམས་པ་དང༌། བདག་ཐབས་མཁས་ཞིང་ཡང་དག་པའི་ལས་བརྩམས་པར་མཐོང་ནས་དེ་
རྣམས་དེ་འཛིན་དུ་འཇུག་པ་དང་། སེམས་ཅན་དག་ཉོན་མོངས་པས་བཅོམ་ཞིང་ཀུན་རྟོག་རྣམ་
པར་རྟོག་པ་ཡོངས་རྟོག་གྱི་སྤྱོད་ཡུལ་བར་གྱུར་པ་དང་། བདག་ཉོན་མོངས་པ་ཐམས་ཅད་ལས་
ལོག་པར་མཐོང་ནས་དེ་རྣམས་དེ་ལ་འགོད་པ་དང་། སེམས་ཅན་དག་འཇིག་ལྟས་བཅིངས་ཤིང་
དམིགས་པ་ལ་གནས་པ་དང་། བདག་འཇིག་ལྟ་ཤེས་ཤིང་དམིགས་པ་ལས་གྲོལ་བར་མཐོང་
ནས་དེ་རྣམས་དེ་ལ་སྦྱོར་བ་དང་། སེམས་ཅན་དག་མ་དུལ་མ་སྦས་མ་བྱང་བ་དང་། བདག་དུལ་
ཞིང་སྦས་ཏེ་བྱང་བར་མཐོང་ནས་དེ་རྣམས་དེ་ལ་འགོད་པ་དང༌། སེམས་ཅན་དག་བྱས་པ་མི་
གཟོ་ཞིང་བྱས་པ་མི་ཤེས་ཏེ་དགེ་རྩ་འཇོམས་པ་དང༌། བདག་བྱས་གཟོ་བྱས་ཤེས་ཏེ་དགེ་རྩ་
བསྲུང་བར་གནས་པར་མཐོང་ནས་དེ་རྣམས་དེ་ལ་འགོད་པ་དང་། སེམས་ཅན་དག་ཆུ་བོར་ལྷུང་
ཞིང་སྡིག་པའི་དབང་དུ་སོང་བ་དང༌། བདག་ཆུ་བོ་ལས་འདས་པར་མཐོང་ནས་དེ་ལ་སྦྱོར་བ་
དང༌། སེམས་ཅན་དག་བཀའ་བློ་མི་བདེ་ཞིང་མཐུན་པར་མི་འཛིན་བ་དང་། བདག་བཀའ་བློ་
-
-
-
- ༣ 1
8 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་ཁ་སྐོང་བཞུགས། ༼༤
བདེ་ཞིང་མཐུན་པར་འཛིན་པར་མཐོང་ནས་དེ་འཛིན་དུ་འཇུག་པ་དང༌། སེམས་ཅན་དག་
ཕོངས་པ་མང་ཞིང་དམ་པ་མིན་པ་ལ་ཞེན་པ་དང་། བདག་མ་ཕོངས་ཤིང་དགེ་བ་བདུད་རྩི་ལ་
གནས་པར་མཐོང་ནས་དེ་ལ་སྦྱོར་བ་དང་། སེམས་ཅན་རྣམས་འཕགས་པའི་ནོར་དང་བྲལ་བ་
དང་། བདག་འཕགས་ནོར་བདུན་དང་ལྡན་པར་མཐོང་ནས་དེ་ལ་འགོད་པ་དང་། སེམས་ཅན་
དག་རྟག་ཏུ་ན་ཞིང་ཁམས་བཞིའི་སྦྲུལ་གདུག་པས་ཟིན་པ་དང་། བདག་ནད་མེད་ཅིང་བདེ་ལ་
འགྱུར་བ་མེད་པར་མཐོང་ནས་དེ་ལ་འགོད་པ་དང༌། སེམས་ཅན་དག་མི་ཤེས་ཤིང་ཡེ་ཤེས་ཀྱི་
སྣང་བ་དང་བྲལ་བ་དང་། བདག་ཡེ་ཤེས་ཀྱི་སྣང་བ་ཐོབ་པར་མཐོང་ནས་དེ་ལ་འགོད་པ་དང་།
སེམས་ཅན་དག་ཁམས་གསུམ་ལ་ཆགས་ཤིང་འགྲོ་བ་རྒྱུད་ལྔར་འཁོར་བ་དང་། བདག་ཁམས་
གསུམ་ཤེས་པ་ལ་མཁས་པར་ཤེས་ནས་དེ་འཛིན་དུ་འཇུག་པ་དང༌། སེམས་ཅན་དག་གཡོན་
ཕྱོགས་ཀྱི་ལམ་དུ་ཞུགས་པ་དང༌། བདག་གཡས་ཕྱོགས་ཀྱི་ལམ་ལ་གནས་པར་མཐོང་ནས་དེ་
ལ་འགོད་པ་དང་། སེམས་ཅན་དག་ལུས་སྲོག་ལ་ཆགས་ཤིང་ཉེས་པ་མ་མཐོང་བ་དང་། བདག་
ལུས་སྲོག་ལ་མི་ལྟ་ཞིང་ཉེས་པ་མཐོང་བ་ཡིན་པར་ཤེས་ནས་དེ་ལ་འགོད་པ་དང་། སེམས་ཅན་
དག་དཀོན་མཆོག་དང་བྲལ་བ་དང་། བདག་དཀོན་མཆོག་གསུམ་གྱི་རིགས་རྒྱུན་མི་གཅོད་པར་
གནས་པར་མཐོང་ནས་དེ་ལ་འཛུད་པ་དང་། སེམས་ཅན་དག་དམ་པའི་ཆོས་ལས་ཉམས་པ་
དང་། བདག་དམ་ཆོས་ཡོངས་སུ་འཛིན་པར་གནས་པར་མཐོང་ནས་དེ་ལ་འགོད་པ་དང་།
སེམས་ཅན་དག་སྟོན་པ་རིན་པོ་ཆེ་དང་རིང་དུ་གནས་ཤིང༌། རྗེས་དྲན་དྲུག་དང་བྲལ་བ་དང་།
བདག་རྗེས་དྲན་དྲུག་མ་བཏང་བར་མཐོང་ནས་དེ་ལ་འགོད་པ་དང་། སེམས་ཅན་དག་ལས་ཉོན་
གྱིས་བསྒྲིབས་པ་དང༌། བདག་ ལས་ཉོན་དང་བྲལ་བར་མཐོང་ནས་དེ་ལ་འགོད་པ་དང་།
སེམས་ཅན་དག་མི་དགེ་བའི་ཆོས་ཐམས་ཅད་དང་ལྡན་དགེ་ཆོས་སྤངས་པ་དང་། བདག་མི་
དགེ་བའི་ཆོས་ཐམས་ཅད་སྤངས་ཤིང་དགེ་བའི་ཆོས་ཐམས་ཅད་དང་ལྡན་པར་མཐོང་ནས་
，
- ༔ ！ $) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཅན་རྣམས་མི་དགེ་བའི་ཆོས་ཐམས་ཅད་སྤོང་བ་དང་། དགེ་བའི་ཆོས་ཐམས་ཅད་ཡོངས་
སུ་རྫོགས་པར་བྱེད་པ་ལ་རབ་ཏུ་འགོད་པ་སྟེ། རིགས་ཀྱི་བུ་བྱང་ཆུབ་སེམས་དཔའི་ལས་སུམ་
སུ་རྩ་གཉིས་པོ་འདི་དག་ནི་བྱང་ཆུབ་སེམས་དཔའ་རྣམས་ཀྱི་ལས་ཡང་དག་ཕུལ་ཡིན་ཏེ། དེ་
དག་ལ་གནས་ནས་བྱང་ཆུབ་སེམས་དཔའ་རྣམས་ལེགས་པར་བྱེད་པའི་ལས་བྱེད་པ་ཡིན་ནོ། །
གཉིས་པ་རྒྱལ་བའི་ཆོས་ཀྱི་དབྱེ་བ་ལས་གནས་ཕྱི་མ་གསུམ་བསྟན་ཚུལ་ལ་གཉིས་
ལས། དང་པོ་ཐུགས་རྗེ་ཆེན་པོ་བཅུ་དྲུག་བསྟན་པས་བྱང་ཆུབ་གསལ་བར་བསྟན་པ་ནི། དེ་
བཞིན་གཤེགས་པས་བྱང་ཆུབ་ཇི་ལྟར་ཐོབ་ཅེ་ན། དེ་བཞིན་གཤེགས་པས་རྩ་བ་མེད་པ་དང་།
གནས་མེད་པར་བྱང་ཆུབ་ཐོབ་བོ། །དེ་ལ་རྩ་བ་ནི་གང་གནས་ནི་གང་ཞེ་ན། འཇིག་ཚོགས་ནི་རྩ་
བའོ། །ཡང་དག་པ་མ་ཡིན་པ་ཀུན་ཏུ་རྟོག་པ་ནི་གནས་སོ། །དེ་གཉིས་ནི་དེ་བཞིན་གཤེགས་
པས་བྱང་ཆུབ་དང་མཉམ་པ་ཉིད་ཀྱིས་མཉམ་པར་ཡོངས་སུ་ཤེས་ཏེ། དེའི་ཕྱིར་དེ་བཞིན་
གཤེགས་པས་རྩ་བ་མེད་པ་དང་། གནས་མེད་པར་བྱང་ཆུབ་མངོན་པ་རྫོགས་པར་སངས་རྒྱས་
ཞེས་བྱའོ། །སེམས་ཅན་འདི་དག་གིས་ནི། རྩ་བ་མེད་པ་དང་། གནས་མེད་པའི་ཆོས་འདི་དག་
ཁོང་དུ་མ་ཆུད་པས་དེ་དག་གིས་ཁོང་དུ་ཆུད་པར་བྱའོ་སྙམ་དུ་སེམས་ཅན་རྣམས་ལ་དེ་བཞིན་
གཤེགས་པའི་ཐུགས་རྗེ་ཆེན་པོ་འཇུག་གོ །བྱང་ཆུབ་ནི་ཞི་བ་དང་ཉེ་བར་ཞི་བའོ། །དེ་གང་ཞེ་
ན༑ ནང་གི་ཞི་བ་སྟེ། མིག་ནས་ཡིད་བར་བདག་དང་བདག་གིས་སྟོང་སྟེ། དེ་ནི་དེའི་རང་བཞིན་
ནོ༑ ༑ཕྱི་ནི་ཉེ་བར་ཞི་བ་སྟེ། དེ་དྲུག་སྟོང་པས་གཟུགས་ནས་ཆོས་བར་ལ་མི་རྒྱུ་སྟེ་དེའི་ཕྱིར་ཉེ་
བར་ཞི་བའོ། །སེམས་ཅན་འདི་དག་གིས་སོགས་གོང་བཞིན་སྦྱར། སེམས་རང་བཞིན་གྱིས་
འོད་གསལ་བའི་ཕྱིར་བྱང་ཆུབ་རང་བཞིན་འོད་གསལ་བའོ། །ཅིའི་ཕྱིར་འོད་གསལ་ཞེས་བྱ་ཞེ་
ན༑ རང་བཞིན་གང་ཡིན་པ་དེ་ནི་ཀུན་ནས་ཉོན་མོངས་པ་མེད་པ། ནམ་མཁའ་དང་མཚུངས་
ཤིང་མཉམ་པ་སྟེ། རང་བཞིན་དེ་ནི་ཤིན་ཏུ་འོད་གསལ་བ་ཉིད་དོ། །བྱང་ཆུབ་ནི་བླང་པ་མེད་པ་
，
，
L
བ 4 2 0 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་ཁ་སྐོང་བཞུགས། ༼༤
དང་དོར་བ་མེད་པའོ། །དེ་གང་ཞེ་ན། བླང་པ་མེད་པ་ནི་ཆོས་རྣམས་མི་འཛིན་པའོ། །དོར་བ་
མེད་པ་ནི་ཆོས་ཐམས་ཅད་མི་འདོར་བའོ། །དེ་ལ་དེ་བཞིན་གཤེགས་པ་བླང་དོར་མེད་པར་ཆུ་
བོར་འཇུག་པ་ན། ཇི་ལྟར་དེ་བཞིན་ཉིད་ལ་ཕ་རོལ་མེད་པ་དང་ཕ་རོལ་མེད་པ་མིན་པར་ཡང་
དག་པར་རྗེས་སུ་མཐོང་བ་དེ་ལྟར་རྒལ་ཏོ། །དེ་ལྟར་མངོན་པར་རྫོགས་པར་སངས་རྒྱས་ཏེ། དེ་
ཕྱིར་དེ་བཞིན་གཤེགས་པ་ཞེས་བྱའོ། །བྱང་ཆུབ་ནི་མཚན་མ་མེད་པ་དང་། དམིགས་པ་མེད་
པའོ། །དེ་གང་ཞེ་ན། མིག་ཤེས་ནས་ཡིད་ཤེས་བར་དམིགས་སུ་མེད་པ་ནི་མཚན་མ་མེད་པའོ། །
གཟུགས་ནས་ཆོས་བར་ཡང་དག་པར་རྗེས་སུ་མི་མཐོང་བ་ནི་དམིགས་པ་མེད་པའོ། །དེ་གཉིས་
ནི་འཕགས་པ་རྣམས་ཀྱི་སྤྱོད་ཡུལ་ལོ། །བྱང་ཆུབ་ནི་དུས་གསུམ་མཉམ་པ་འཁོར་གསུམ་ཡོངས་
སུ་ཆད་པའོ། །དེ་གང་ཞེ་ན། གང་འདས་པ་ལ་སེམས་མི་འཇུག །མ་འོངས་པ་ལ་རྣམ་ཤེས་མི་
རྒྱུ༑ ད་ལྟར་བྱུང་པ་ལ་ཡིད་ལ་བྱེད་པ་མི་འཇུག་པའོ། །བྱང་ཆུབ་ནི་ལུས་མེད་ཅིང་འདུས་མ་
བྱས་པའོ། །དེ་ལ་ལུས་མེད་པ་ནི་གང་རྣམ་ཤེས་དྲུག་གིས་ཤེས་བྱ་མ་ཡིན་པའོ། །འདུས་མ་བྱས་
པ་ནི་སྐྱེ་འཇིག་གནས་གསུམ་དང་བྲལ་བའོ། །དེ་ཇི་ལྟར་འདུས་བྱས་ཀྱང་ཁོང་དུ་ཆུད་པར་བྱ་
སྟེ༑ ཆོས་ཐམས་ཅད་ཀྱི་རང་བཞིན་གང་ཡིན་པ་དེ་ནི་མེད་པའོ། །མེད་པ་དེ་ལ་ནི་གཉིས་སུ་
མེད་དོ། །བྱང་ཆུབ་ནི་དབྱེར་མེད་པ་དང་གནས་སོ། །དེ་ལ་དེ་བཞིན་ཉིད་ནི་གནས་སོ། །གནས་
མེད་པ་ནི་དབྱེར་མེད་པའོ། །ཆོས་ཀྱི་དབྱིངས་ནི་གནས་སོ། །ཐ་དད་པ་མ་ཡིན་པ་ནི་དབྱེར་མེད་
པའོ། །ཡང་དག་པའི་མཐའ་ནི་གནས་སོ། །གཡོ་བ་མེད་པ་ན་དབྱེར་མེད་པའོ། །དེ་བཞིན་དུ།
སྟོང་ཉིད་དང་དམིགས་མེད། མཚན་མེད་དང་རྟོག་མེད། སྨོན་མེད་དང་སྨོན་ལམ་འདེབས་མེད།
སེམས་ཅན་མེད་པ་ཉིད་དང་སེམས་ཅན་ངོ་བོ་ཉིད་མེད་པ། ནམ་མཁའ་དང་དམིགས་མེད། སྐྱེ་
མེད་དང་འགོག་པ་མེད་པ། འདུས་མ་བྱས་དང་རྒྱུ་བ་མེད་པ། བྱང་ཆུབ་དང་ཉེར་ཞི། མྱང་
འདས་ནི་གནས་སོ། །མངོན་པར་འགྲུབ་པ་མེད་པ་ནི་དབྱེར་མེད་པའོ། །བྱང་ཆུབ་ནི་ལུས་ཀྱིས་
- 4 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱང་མངོན་པར་རྫོགས་པར་འཚང་མི་རྒྱ། སེམས་ཀྱིས་ཀྱང་མ་ཡིན་ནོ། །ཅིའི་ཕྱིར་ཞེ་ན། ལུས་
ནི་བེམས་པོའོ། །སེམས་ནི་སྒྱུ་མ་ལྟ་བུའོ། །གང་ལུས་སེམས་འདི་ལྟ་བུར་ཁོང་དུ་ཆུད་པ་དེ་ནི་ཐ་
སྙད་བཏགས་ནས་བྱང་ཆུབ་ཅེས་བྱའི། བྱང་ཆུབ་ནི་ལུས་སེམས་ཆོས་ཆོས་མིན་བདེན་རྫུན་གང་
གིས་ཀྱང་བརྗོད་བྱ་མིན་ནོ་ཞེས་སོགས་སོ། །བྱང་ཆུབ་ནི་གཟུང་དུ་མེད་པ་དང་། གཞི་མེད་པའོ།།
དེ་ལ་མིག་སོགས་ཡོངས་སུ་ཤེས་པ་ནི་གཟུང་དུ་མེད་པའོ། །གཟུགས་སོགས་དམིགས་སུ་མེད་
པ་ནི་གཞི་མེད་པའོ། །དེ་ལྟར་དེ་བཞིན་གཤེགས་པས་བྱང་ཆུབ་གཟུང་བ་མེད་པ་དང་གཞི་མེད་
པར་སངས་རྒྱས་སོ། །སངས་རྒྱས་ནས་ཀྱང་གཟུང་དུ་མེད་པ་དང་གཞི་མེད་དོ། །བྱང་ཆུབ་ནི་
སྟོང་པ་ཉིད་ཀྱི་ཚིག་བླ་དགས་སོ། །སྟོང་པ་ཉིད་གང་གིས་བྱང་ཆུབ་སྟོང་པའི་སྟོང་པ་ཉིད་དེས་
ཆོས་ཐམས་ཅད་སྟོང་ངོ༌། །སྟོང་པ་ཉིད་ཇི་ལྟ་བ་བཞིན་དུ་ཆོས་དེ་དག་ཐམས་ཅད་དེ་བཞིན་
གཤེགས་པས་མངོན་པར་རྫོགས་པར་སངས་རྒྱས་ཏེ། སྟོང་པ་ཉིད་ཀྱིས་སྟོང་པ་ཉིད་སངས་
རྒྱས་པ་མིན་ནོ། །འདི་ལྟར་སྟོང་ཉིད་དང་བྱང་ཆུབ་ཚུལ་གཅིག་པར་ཤེས་པ་སྟེ། དེ་དག་ལ་
གཉིས་སུ་དབྱེ་བ་མེད་དེ། ཆོས་ཐམས་ཅད་གཉིས་སུ་མེད་པ་གཉིས་སུ་དབྱེར་མེད་པའི་ཕྱིར།
གང་སྟོང་པ་ཞེས་པ་ནི་མངོན་ཞེན་མེད་ཅིང་འཛིན་པ་མེད་པའི་ཚིག་བླ་དྭགས་སོ། །ཞེས་སོགས་
ཀྱིས་མཉམ་པ་ཉིད་དུ་བསྟན་ཏོ། །བྱང་ཆུབ་ནི་ནམ་མཁའ་དང་མཉམ་སྟེ། མཉམ་པ་ཡང་མ་
ཡིན། མི་མཉམ་པ་ཡང་མིན་ནོ། །ཆོས་གང་ལ་ཡང་དག་པར་ཡོངས་སུ་གྲུབ་པ་མེད་པ་དེ།
མཉམ་པའམ་མི་མཉམ་པར་བརྗོད་པ་མ་ཡིན་ནོ། །ཞེས་སོགས་སོ། །བྱང་ཆུབ་དེ་ནི་ཇི་ལྟ་བ་
བཞིན་གྱི་གནས་སོ། །དེ་གང་ཞེ་ན། བྱང་ཆུབ་ཇི་ལྟ་བར་ཕུང་པོ་ལྔ་ཡང་དེ་བཞིན་ཏེ། དེ་བཞིན་
ཉིད་ལས་མི་འདའོ། །བྱང་ཆུབ་ཇི་ལྟ་བར་ས་སོགས་ཁམས་བཞི་དང་། མིག་སོགས་ཁམས་བཅོ་
བརྒྱད་ཀྱང་དེ་བཞིན་ཏེ། དེ་བཞིན་ཉིད་ལས་མི་འདའོ། །དེ་དག་དེ་བཞིན་གཤེགས་པས་ཇི་ལྟ་
བ་བཞིན་དུ་མངོན་པར་རྫོགས་པར་སངས་རྒྱས་སོ། །ཕྱིན་ཅི་མ་ལོག་པར་སངས་རྒྱས་སོ། །དེ་
-，
? 2 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་ཁ་སྐོང་བཞུགས། ༼༤
དག་ནི་སྔོན་ཅི་ལྟར་ཕྱིས་ཀྱང་དེ་བཞིན་ཏེ། སྔོན་ཕྱི་བར་གསུམ་དུ་མ་སྐྱེས་མི་འཕོ་དབེན་པའོ། །
དེ་ལྟ་ན་འདི་ནི་ཇི་ལྟ་བ་བཞིན་གྱིས་གནས་སོ། །བྱང་ཆུབ་ནི་རྣམ་པ་ལ་འཇུག་པའི་རྣམ་པ་མེད་
པ་ལ་ཞུགས་པའོ། །དེ་ལ་རྣམ་པ་ནི་དགེ་བའི་ཆོས་ཐམས་ཅད་རྩོམ་པའོ། །རྣམ་པ་མེད་པ་ནི་
ཆོས་ཐམས་ཅད་མི་དམིགས་པའོ། །རྣམ་པ་ནི་གནས་པ་མེད་པའི་སེམས་ཀྱི་གནས་སོ། །རྣམ་
པ་མེད་པ་ནི་མཚན་མེད་ཀྱི་ཏིང་འཛིན་གྱི་རྣམ་པར་ཐར་པའི་སྒོའོ། །རྣམ་པ་ནི་ཆོས་རྣམས་ལ་
སེམས་པ་དང༌། འཇལ་བ་དང་བགྲང་བ་དང་སོ་སོར་རྟོག་པའོ། །རྣམ་པ་མེད་པ་ནི་འཇལ་བ་
ལས་ཤིན་ཏུ་འདས་པའོ། །རྣམ་པ་ནི་འདུས་བྱས་ལ་སོ་སོར་རྟོག་པའོ། །རྣམ་པ་མེད་པ་ནི་
འདུས་མ་བྱས་ལ་མངོན་དུ་བྱེད་པའོ། །བྱང་ཆུབ་ནི་ཟག་པ་མེད་པ་དང་ཉེ་བར་ལེན་པ་མེད་པའོ།།
དེ་ལ་ཟག་མེད་ནི། འདོད་སྲེད་མ་རིག་པ་ལྟ་བའི་ཟག་པ་བཞི་དང་བྲལ་བའི་ཕྱིར་རོ། །ཉེ་བར་
ལེན་པ་མེད་པ་ནི། འདོད་པ་ལྟ་བ་བདག་སྨྲ་ཚུལ་ཞུགས་མཆོག་འཛིན་གྱི་ཉེར་ལེན་བཞི་དང་
བྲལ་བའི་ཕྱིར་རོ། །ཟག་པ་མེད་པ་དང༌། ཉེར་ལེན་མེད་པ་འདི་ཡང་སེམས་ཅན་རྣམས་ཀྱིས་
ཁོང་དུ་མ་ཆུད་པས་དེ་དག་གི་ཁོང་དུ་ཆུད་པར་བྱའོ་སྙམ་དུ་སེམས་ཅན་རྣམས་ལ་དེ་བཞིན་
གཤེགས་པའི་ཐུགས་རྗེ་ཆེན་པོ་འཇུག་གོ །རིགས་ཀྱི་བུ་བྱང་ཆུབ་ནི། དག་པ་དང་། དྲི་མ་མེད་
པ་དང༌། ཉོན་མོངས་པ་མེད་པའོ། །དེ་ལ་སྟོང་པ་ཉིད་ནི་དག་པའོ། །མཚན་མ་མེད་པ་ནི་དྲི་མ་
མེད་པའོ། །སྨོན་པ་མེད་པ་ནི་ཉོན་མོངས་པ་མེད་པའོ། །དེ་བཞིན་དུ། སྐྱེ་མེད་མངོན་དུ་བྱེད་
མེད་འབྱུང་མེད་གསུམ་དང་། རང་བཞིན་ཡོངས་དག་འོད་གསལ་གསུམ་དང་། སྤྲོས་མེད་མ་
སྤྲོས་སྤྲོས་ཞི་གསུམ་དང༌། དེ་བཞིན་ཉིད་ཆོས་དབྱིངས་ཡང་དག་མཐའ་གསུམ་སོགས་དག་པ་
སོགས་གསུམ་དང་སྦྱར་ཏེ་གསུངས། དེ་ལྟར་ན་དག་པ་དྲི་མེད་ཉོན་མོངས་མེད་པ་ནི། ཞི་བའི་
གནས་ཀྱི་གནས་གཅིག་ཏུ་འདུའོ། །ཞི་བ་གང་ཡིན་པ་དེ་རབ་ཏུ་ཞི་བའོ། །དེ་ཉེ་བར་ཞི་བའོ། །
དེ་མཚན་མ་མེད་པའོ། །དེ་ཉེར་ཞིའོ། །ཉེར་ཞི་གང་ཡིན་པ་དེ་བློ་གྲོས་སོ། །དེ་ལྟར་ན་ནམ་
- 4 2
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཁའ་ཇི་ལྟར་བྱང་ཆུབ་ཀྱང་དེ་བཞིན་ནོ། །བྱང་ཆུབ་ཇི་ལྟ་བར་ཆོས་ཐམས་ཅད་ཀྱང་དེ་བཞིན་
ནོ༑ ༑དེ་ཇི་ལྟ་བར་སེམས་ཅན་དང༌། དེ་ཇི་ལྟ་བར་ཞིང་དང༌། དེ་ཇི་ལྟ་བ་མྱང་འདས་ཀྱང་དེ་
བཞིན་ནོ། །དེས་ན་ཆོས་ཐམས་ཅད་མྱང་འདས་དང་མཉམ་པ་སྟེ། མཐར་ཕྱིན་ཅིང་མཐུར་ཐུག་
པའི་ཕྱིར་གཉེན་པོ་མེད་པའོ། །དེའི་ཕྱིར་ཆོས་ཐམས་ཅད་གཟོད་མ་ནས་དག་པ་དང༌། དྲི་མ་
མེད་པ་དང་། ཉོན་མོངས་པ་མེད་པའོ། །དེ་ལ་དེ་བཞིན་གཤེགས་པས་དེ་ལྟ་བུའི་ཚུལ་དང་
མཐུན་པར་ཆོས་ཐམས་ཅད་མངོན་པར་རྫོགས་པར་སངས་རྒྱས་པ་དང་། མ་དག་པ་དང་། དྲི་
མེད་མིན་པ་དང་། ཉོན་མོངས་པ་དང་བཅས་པའི་སེམས་ཅན་ཀྱི་ཁམས་ལ་གཟིགས་ནས་
སེམས་ཅན་ཐམས་ཅད་ལ་རྣམ་པར་རོལ་བ་ཞེས་བྱ་བའི་ཐུགས་རྗེ་ཆེན་པོ་འཇུག་གོ །ཞེས་
གསུངས་སོ། །
གཉིས་པ་ཡོན་ཏན་དང་ཕྲིན་ལས་སོ་གཉིས་བསྟན་པས་གནས་ཕྱི་མ་གཉིས་གསལ་
བར་བསྟན་ཚུལ་ནི། རིགས་ཀྱི་བུ་དེ་ལ་དེ་བཞིན་གཤེགས་པའི་ལས་གང་ཞེ་ན། སུམ་ཅུ་རྩ་
གཉིས་པོ་འདི་དག་གོ །སུམ་ཅུ་རྩ་གཉིས་གང་ཞེ་ན། རིགས་ཀྱི་བུ་འདི་ལ་དེ་བཞིན་གཤེགས་
པས་ཡེ་ཤེས་བླ་ན་མེད་པས་གནས་པ་ཡང་གནས་སུ་ཡང་དག་པར་མཁྱེན་ཏེ། གནས་མ་ཡིན་
པ་ལ་ཡང་གནས་མ་ཡིན་པར་མཁྱེན་ཏོ། །ཞེས་སོགས་སྟོབས་བཅུའི་ཡོན་ཏན་ཤིན་ཏུ་རྒྱས་པར་
གསུངས་པས་ཡོན་ཏན་དང་། སྟོབས་རེ་རེའམ་མཇུག་ཏུ་མཁྱེན་ནས་ཀྱང་དེ་བཞིན་དུ་ཆོས་སྟོན་
ཏེ༑ འདི་ནི་དེ་བཞིན་གཤེགས་པའི་དེ་བཞིན་གཤེགས་པའི་ཕྲིན་ལས་སོ། །ཞེས་གསུངས་པ་
རྣམས་ཀྱིས་དེ་དག་གི་ཕྲིན་ལས་མཛད་ཚུལ་གསུངས། དེ་བཞིན་དུ་མི་འཇིགས་པ་བཞི་དང་།
མ་འདྲེས་པའི་ཆོས་བཅོ་བརྒྱད་རྣམས་རྒྱས་པར་གསུངས་པས་ཡོན་ཏན་དང་། རེ་རེའི་མཇུག་ཏུ་
དེའི་སྒོ་ནས་ཕྲིན་ལས་མཛད་པར་གསུངས་པས་ཕྲིན་ལས་བསྟན་ཏེ། མདོར་ན་ལས་སོ་གཉིས་
ཀྱིས་ཡོན་ཏན་སོ་གཉིས་ཕྲིན་ལས་སོ་གཉིས་ལྷན་ཅིག་ཏུ་བསྟན་པར་མཛད་དོ། །འགྲེལ་པར་
བ 42 4 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་ཁ་སྐོང་བཞུགས། ༼༤
འདིར་མདོ་ལས། ཆོས་ཀྱི་གཏམ་མི་འདྲ་བ་གསུམ་བསྟན་པ་ཞེས་པ་ནི། རིགས་ཀྱི་བུ་འདི་ལྟ་སྟེ་
ནོར་བུ་མཁན་མཁས་པས་སྦྱང་བར་མ་བྱས་པའི་ནོར་བུ་བླངས་ནས་བུལ་ཏོག་གི་ཆུ་རྣོན་པོས་
བཀྲུས་ཏེ། སྐ་ནག་པོའི་ལྭ་བས་བྱི་དོར་བྱེད་ཀྱང་དེ་ཙམ་གྱིས་བརྩོན་པ་རྒྱུན་མི་གཅོད་ཀྱི། དེའི་
འོག་ཏུ་དངུལ་ཆུ་རྣོན་པོ་དང་བཅས་པས་བཀྲུས་ཏེ་ཤིང་དང་སྣམ་བུས་བྱི་དོར་བྱེད་དོ། །དེ་ཙམ་
གྱིས་ཀྱང་བརྩོན་པ་རྒྱུན་མི་གཅོད་ཀྱི། དེའི་འོག་ཏུ་སྨན་ཆེན་པོའི་ཁུ་བས་བཀྲུས་ཏེ། རས་སྲབ་
མོས་བྱི་དོར་བྱེད་དོ། །དེས་ནི་ནོར་བུ་མཆིང་བུའི་རིགས་དང་བྲལ་ནས་བཻཌཱུརྱ་ཞེས་བྱའོ། །
རིགས་ཀྱི་བུ་དེ་བཞིན་དུ་དེ་བཞིན་གཤེགས་པས་ཡོངས་སུ་མ་དག་པའི་སེམས་ཅན་གྱི་ཁམས་
རིགས་ནས་མི་རྟག་པ་དང་། སྡུག་བསྔལ་བ་དང་། བདག་མེད་པ་དང༌། མི་སྡུག་པ་ཡིད་འབྱུང་
བར་འགྱུར་བའི་གཏམ་གྱིས་འཁོར་བ་ལ་དགའ་བའི་སེམས་ཅན་རྣམས་ཡིད་འབྱུང་བར་བྱེད།
འཕགས་པའི་ཆོས་འདུལ་བ་ལ་འཇུག་པར་བྱེད་དོ། །དེ་ཙམ་གྱིས་བརྩོན་འགྲུས་རྒྱུན་མི་གཅོད་
ཅིང་། དེའི་འོག་ཏུ་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པའི་གཏམ་གྱིས་དེ་བཞིན་
གཤེགས་པའི་ཚུལ་ཁོང་དུ་ཆུད་པར་བྱེད་དོ། །དེ་ཙམ་གྱིས་ཀྱང་བརྩོན་འགྲུས་རྒྱུན་མི་གཅོད་ཀྱི།
དེའི་འོག་ཏུ་ཕྱིར་མི་ལྡོག་པའི་འཁོར་ལོའི་གཏམ་དང་། འཁོར་གསུམ་ཡོངས་སུ་དག་པའི་
གཏམ་གྱིས་སེམས་ཅན་དེ་དག་དེ་བཞིན་གཤེགས་པའི་ཡུལ་ལ་འཛུད་དོ། །སེམས་ཅན་རྒྱུ་དང་
རང་བཞིན་སྣ་ཚོགས་པ་དེ་དག་མཉམ་དུ་ཞུགས་ནས་དེ་བཞིན་གཤེགས་པའི་ཆོས་ཉིད་ཁོང་དུ་
ཆུད་པས་སྦྱིན་གནས་བླ་ན་མེད་པ་ཞེས་བྱའོ། །ཞེས་གསུངས་པ་འདི་ཡིན་ལ་དེའི་དགོས་པ་ནི་
དཀྱུས་ན་གསལ་ལོ། །སྟོབས་བཅུའི་རྒྱུ་དཀྱུས་ན་གསལ་ལ། མི་འཇིགས་པ་བཞིའི་རྒྱུ་ནི། སྔོན་
ཆོས་ལ་དཔེ་མཁྱུད་དང་། སེར་སྣ་མེད་པས་སེམས་ཅན་ལ་སེམས་སྙོམས་པར་ཆོས་བསྟན་པས་
ཆོས་ཀུན་རྫོགས་པར་བྱང་ཆུབ་པ་དང་། སྔོན་བར་དུ་གཅོད་པའི་ཆོས་ལ་དེ་ལྟར་དུ་ཤེས་ཤིང་།
མི་རྟོན། མི་འཇུག །མི་སྤྱོད། གཞན་ལ་མི་སྟོན་ཅིང་སྤངས་པས་བར་ཆད་ཀྱི་ཆོས་སྟོན་པ་ལ་མི་
- 1
2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇིགས་པ་དང་། སྔོན་རྟག་ཏུ་དཀར་པོའི་ཆོས་ལ་མོས་པས་རྣམ་བྱང་གི་ལམ་དུ་ཞུགས་ཤིང་།
གཞན་ལ་ཆོས་བསྟན་པས་ངེས་འབྱིན་གྱི་ལམ་སྟོན་པ་ལ་མི་འཇིགས་པ་དང་། སྔོན་ང་རྒྱལ་མེད་
པར་ཆོས་སྦྱིན་རྒྱ་ཆེར་བྱས་པས་སྤངས་པ་ཕུན་ཚོགས་སུ་བསྟན་པ་ལ་མི་འཇིགས་པ་ཐོབ་བོ། །
མ་འདྲེས་པའི་རྒྱུ་ནི། སྔོན་ལམ་སྟོར་བའི་སེམས་ཅན་རྣམས་ལ་མ་ནོར་བའི་ལམ་སྟོན་པ་དང་།
ཟམ་པ་འཛུགས་པ་དང༌། མཚན་མོར་མཆོད་རྟེན་ལ་མར་མེ་ཕུལ་བ་དང་། ཆོས་སྟོན་པར་
གསོལ་བ་འདེབས་པ་དང་། འགྱོད་པ་བསལ་བ་དང་། ཆོས་དང་གང་ཟག་ལ་མི་སྨོད་པ་སོགས་
བྱས་པས་སྐུ་ལ་འཁྲུལ་པ་མི་མངའ་བ་དང་། སྔོན་ངག་གི་སྐྱོན་ཐམས་ཅད་སྤངས་ཏེ་བདེན་པར་
སྨྲ་བ་སོགས་དང་། རྩོད་མེད་ལྷུར་བླངས་པ་དང་། སངས་རྒྱས་ཀྱི་ཡེ་ཤེས་ལ་དད་ཅིང་གཞན་ལ་
དེ་འཛིན་དུ་གཞུགས་པ་སོགས་བྱས་པས་གསུང་ལ་ཅ་ཅོ་མི་མངའ་བ་དང་། སྔོན་རང་རྗེས་དྲན་
དྲུག་དང་མི་འབྲལ་ཞིང་སེམས་ཅན་གཞན་ཡང་དེ་འཛིན་ཏུ་བཅུག་པས་ཐུག་དྲན་པ་ཉམས་པ་མི་
མངའ་བ་དང༌། གཞན་སེམས་བསྲུངས་ཤིང་ཆོས་ཀུན་སྒྱུ་མ་ལྟ་བུར་མོས་ཏེ་སེམས་ཅན་ལ་
སེམས་སྙོམས་ཤིང་ཆོས་ཀུན་མཉམ་ཉིད་དུ་མཐོང་བ་གོམས་པས་ཐུགས་མཉམ་པར་མ་བཞག་
པ་མི་མངའ་བ་དང་། སེམས་དང་འདུ་ཤེས་དང་ལྟ་བ་ཕྱིན་ཅི་ལོག་ཐམས་ཅད་ངང་གི་སྤངས་
ཤིང་གཞན་ལ་སྤང་དུ་བཅུག་ཅིག །དབུ་མའི་ལམ་ལ་ཞུགས་པས་འདུ་ཤེས་སྣ་ཚོགས་མི་མངའ་
བ་དང་། བདེ་སྡུག་ལ་ཆགས་སྡང་དང་ཁེངས་ཞུམ་མེད་པར་མཉམ་ལ་ཆོས་ཀྱི་སྡོམ་བཞིའི་དོན་
ལ་མོས་ཤིང་གཞན་ལ་ཡང་དེ་འཛིན་ཏུ་བཅུག་པས་སོ་སོར་མ་བརྟགས་པའི་བཏང་སྙོམས་མི་
མངའ་བ་དང་། ཐེག་ཆེན་གྱི་ཆོས་ཟབ་རྒྱས་ལ་མོས་ཤིང་དེ་ལས་མི་ལྡོག་པས་འདུན་པ་ཉམས་
པ་མི་མངའ་བ་དང་། བླ་མ་བསྟེན་པ་དང་ཆོས་ཚོལ་བ་དང་སེམས་ཅན་སྨིན་པ་སོགས་ལ་བརྩོན་
པ་ཚད་མེད་པ་བྱས་པས་བརྩོན་འགྲུས་ཉམས་པ་མེད་པ་དང་། དྲན་པ་ཉེན་བཞག་བཞི་དང་
རྣམ་ཐར་སྒོ་གསུམ་ལ་དྲན་པ་ཕུན་ཚོགས་མཆོག་དང་བརྗེད་པ་མེད་པར་གོམས་པར་བྱས་པས་
བ 4 2 6 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་རྒྱུད་བླའི་ཁ་སྐོང་བཞུགས། ༤
དྲན་པ་ཉམས་པ་མི་མངའ་བ་དང་། ཟབ་པ་དང་རྒྱ་ཆེ་བ་དང་རླབས་པོ་ཆེའི་ཤེས་རབ་ལ་སྤྱོད་པ་
དང་། ཆོས་ཚོལ་བས་མི་ངོམས་ཤིང་གཞན་ལ་འཆད་པ་དང་འཛིན་དུ་གཞུགས་པ་དང་དེས་
དགའ་བར་བྱས་པས་ཤེས་རབ་ཉམས་པ་མི་མངའ་བ་དང༌། དབེན་པ་ལ་གནས་ནས་རྣལ་
འབྱོར་ཟབ་མོ་ཐམས་ཅད་ལ་བརྩོན་པ་དང༌། རྟོན་པ་བཞི་དང་ལྡན་ཞིང་གཞན་གྱི་ཉོན་མོངས་
པའི་གཉེན་པོར་ལམ་བསྟན་ནས་ཐར་པར་བྱས་པས་རྣམ་གྲོལ་ཉམས་པ་མི་མངའ་བ་དང་།
ཐམས་ཅད་མཁྱེན་པའི་ཡེ་ཤེས་ཀྱིས་ཤེས་བྱའི་གནས་ཀུན་ལས་དཔྱོད་པ་མཐར་ཕྱིན་ཅིང་
གཞན་ལ་བདེན་བཞི་རྟེན་འབྲེལ་སོགས་བསྟན་པས་རྣམ་པར་གྲོལ་བའི་ཡེ་ཤེས་ཉམས་པ་མི་
མངའ་བ་དང་། སྔོན་ལུས་ངག་ཡིད་གསུམ་གྱི་ལས་ཐམས་ཅད་ཡེ་ཤེས་ཀྱིས་བྱེད་ཀྱི་ང་རྒྱལ་
དང་གཡོ་སྒྱུ་ཚུལ་འཆོས་སོགས་ཀྱིས་མི་བྱེད་པར་ཚངས་པར་སྤྱོད་པ་དང་། བདེན་པ་དང་ཕན་
པར་སྨྲ་བ་དང༌། བྱམས་སྙིང་རྗེ་བྱང་ཆུབ་ཀྱི་སེམས་བརྗེད་པ་མེད་པར་བྱས་པས་ལས་གསུམ་
ཡེ་ཤེས་སྔོན་དུ་འགྲོ་ཞིང་རྗེས་སུ་འཇུག་པ་དང༌། སྔོན་དུས་གསུམ་གྱི་སངས་རྒྱས་རྣམས་ཀྱི་
གསུང་རབ་དང་གསང་གསུམ་གྱི་རྣམ་ཐར་སོགས་ལ་ཐེ་ཚོམ་མེད་པར་ཤིན་ཏུ་མོས་ཤིང་།
སེམས་ཅན་གཞན་ཡང་མོས་པ་དེ་འཛིན་དུ་བཅུག་པའི་དུས་གསུམ་ལ་ཚེགས་ཐོགས་མེད་པའི་
ཡེ་ཤེས་མངའ་བ་རྣམས་ཐོབ་བོ། །འདི་ནི་མདོར་བསྡུས་ཙམ་སྟེ་རྒྱས་པར་མདོ་ལས་ཤེས་པར་
བྱའོ། །དེ་ལྟར་བཅོ་བརྒྱད་འདི་དང་གཞན། །ཞེས་པའི་གཞན་ནི་འདི་ལྟ་སྟེ། ལུས་ཚད་མེད་པ་
དང༌། ཐམས་ཅད་ཟིལ་གྱིས་གནོན་ཅིང་ཐམས་ཅད་དུ་ཁྱད་པར་འཕགས་པའི་ཕྱིར་སྤྱི་གཙུག་
བལྟར་མི་མཐོང་བ་དེ་བཞིན་གཤེགས་པའི་སངས་རྒྱས་ཀྱི་ཆོས་མ་འདྲེས་པ་དང་། ལུས་རྩི་སྨན་
དང་འདྲ་བའི་མཐོང་མ་ཐག་ཏུ་སེམས་ཅན་རྣམས་ཀྱི་སྐྱོན་ཞི་བར་བྱེད་པ་དང་། ཐམས་ཅད་དུ་ཁ་
ན་མ་ཐོ་བ་མེད་པས་འཁོར་ཐམས་ཅད་ལས་མངོན་པར་འཕགས་པ་དང་། མི་འཇིགས་པ་རབ་
ཏུ་ཐོབ་པས་བག་ཚ་བ་མེད་པ་དང༌། ཡང་དག་པར་སྦྱོར་བས་སློབ་མ་མི་ཕྱེད་པ་དང་། སེམས་
-
- 4 2 ཌ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཅན་ཐམས་ཅད་ལ་མཚུངས་པར་གནས་པས་སློབ་མ་ཤིན་ཏུ་དུལ་བ་དང་། ཆོས་བསྟན་པ་ལ་ཐེ་
ཚོམ་མེད་པས་སྤོབས་པ་མྱུར་བ་དང་། གླེང་བ་མེད་པས་སེམས་ཅན་ཐམས་ཅད་ཚིམ་པར་བྱེད་
པ་དང་། དོན་ཡོད་པའི་ཆོས་སྟོན་པ་དང༌། ཞེས་སོགས་ནས་སངས་རྒྱས་ཀྱི་ཆོས་མ་ལུས་པར་
ཁོང་དུ་ཆུད་པས་རྣམ་པ་ཐམས་ཅད་ཤེས་པ་སྟེ། སངས་རྒྱས་ཀྱི་ཆོས་མ་འདྲེས་པ་འདི་དག་
ཐམས་ཅད་རབ་ཏུ་ཐོབ་བོ་ཞེས་གསུངས་པ་རྣམས་ཡིན་ནོ། །སྐྱེས་བུ་ཆེན་པོའི་མཚན་སོ་གཉིས་
ཀྱི་རྒྱུ་ནི་དཀྱུས་ན་གསལ་ལོ།། །།
-4 2 8 -



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་། །
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
དེབ་ཚད།
787mmx1092mm 1/16
པར་ཤོག
2316.25
ཁྲི་ 1284
པར་གཞི།
2015ལོའི་ཟླ་11པར་པར་གཞི་དང་པོ་བསྒྲིགས།
པར་ཐེངས།
2015ལོའི་ཟླ་11པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0.
སྒོར་3840.00 ༼ཁྱོན་པོད་དོན་དགུ་ཡོད།༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག
ཡིག་གྲངས།
རིན་གོང་།



图书在版编目(CIP)数据
六大集成之般若集:藏文/ 美桑古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
. 0藏语-研究
I.O… 1.0美…
IV.DH214
中国版本图书馆 CIP数据核字(2015)第210402号
六大集成之般若集
作者
责任编辑
封面设计
出版
社址
邮政编码
经销
邦译师罗追丹巴等
乌金群培 嘎瓦瓦西热桑布 土旦美朗
上日美朗萨迦格列
西藏藏文古籍出版社
拉萨市色拉路22号
850010
印 张
字数
版 次
印 次
标准书号
定 价
经印开印字版印标
销刷 本张数次次
全国新华书店
成都一千印务有限公司
787mm×1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
3840.00元(全七十九册)
版权所有
翻印必究
