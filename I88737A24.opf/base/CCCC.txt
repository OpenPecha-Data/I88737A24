༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup: 113CN4403
ISBN:
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
n/a
bod jongs bod yig dpe raying dpe skrun khang /
n/a
Date:
Volume:
80
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
<-
ཕར་ཕྱིན་སྐོར།
མངོན་རྟོགས་རྒྱན་པོད་བཅུ་གསུམ།
༡ - (༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས། །
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་། །



༑ དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤུར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། ། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



zhLLZ
འཕགས་ཡུལ་རྒྱན་དྲུག་ཨཐོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་བཅུ་གསུམ།
༡ - (༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང༌། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང་། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང༌། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང་། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས། །
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
། བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང་། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



Jསམ༔
ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང་། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲོ་པ་
མངོན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྤྱི་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང་། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང༌། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང་། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང༌། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
ང་
ཚོགས་ལྔ་དང༌། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང༌། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང་།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜི་ཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང༌། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་༼བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལདར་རོ།། དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང༌། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང་། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲྭ་བསྐོར་ཕེབས་པའི་
نی



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང༌། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིང་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང༌། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་(སྤྱི་ལོ་༡༤༣༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ།
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་ཚན་པ་ཆུང་ངུ་ཞིག་ཁ་བསྐང་ཡོད།དེ་དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང་། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང་། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། （༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་
Tཔ་ར



ལས་རིམ་གླེང་སློང་གཏམ།
ཐུགས་ རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ང་
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། (༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༡༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད། །
བཞི་པ་ཇི་ལྟར་བསྡུས་པའི་ཚུལ་དངོས་ནི། (སྤྱི་ལོ་༢༠༡)ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་སྤྱི་ལོ་༢༠༠༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་
སྒྲ



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་(སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་



ལས་རིམ་གླེང་སློང་གཏམ།
ང་དུ
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །། །
དོགཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།།
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤྱད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
༼སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།།
1
)



དཀར་ཆག
དཀར་ཆག
༈ ཤེས་ཕྱིན་མངོན་རྟོགས་རྒྱན་གྱི་འགྲེལ་པའི་རྒྱ་ཆེར་བཤད་པ་ལུང་གི་སྙེ་མ། ....…....
• • • • • • • • • • • • • བུ་སྟོན་རིན་ཆེན་གྲུབ།
གཉིས་པ་ལམ་ཞེས་བཤད་པ། • • • • • • • • • • • • • • • • • • • • • • • • • • • • • • •(1)
ཉན་རང་བྱང་སེམས་གསུམ་གྱི་ལམ་ཤེས། ...............…......... •(11)
ཀུན་འབྱུང་བདེན་པའི་ངོ་བོ། ..….......
•.....•(16)
ཐེག་ཆེན་འཕགས་ཚུལ་བསྟན་པ། .........…...................•(21)
རང་བཞིན་མེད་པའི་ཚུལ་བསྟན་པ། …...................….….…....•(26)
མཐོང་ལམ་རྣམ་པའི་སྒོ་ནས་བཤད་པ། ..…....…..…............... •(33)
རྣམ་དག་སྒོམ་ལམ་བསྟན་པ། ……..........…...................(51)
གཞི་ཤེས་རྒྱས་པར་བསྟན་པ་ནི། ……...….…..….…………….......….…. •(60)
ཉན་རང་གི་ཡུམ་ལྡོག་སྟེ་བསྟན་པ། .....
.....• • •61）
ཟབ་པ་རྟོགས་དཀའ་བའི་དོན་ནི། བ...
• • • • • • • •68）
སྦྱོར་བ་གཉིས་བསྟན་པ། ...…….....
•• • • •• •(72)
མཐོང་ལམ་བསྟན་པ། ...….....
......(76)
མཁྱེན་གསུམ་གྱི་མཇུག་བསྡུ་བ་ནི། ....
• • • • • • •(82)
རྣམ་ཀུན་བསྟན་པ་ནི། ............
•............... •(83)
གཞི་ཤེས་ཀྱི་ལམ་བསྟན་པ། ...........
•..• •(87)
ལམ་ཤེས་ཀྱི་ལམ་བསྟན་པ། ....….....
• • • • • •(92)
རྣམ་མཁྱེན་གྱི་རྣམ་པ་བསྟན་པ། ..…......
• • • • • • •(95）
ཚོགས་ལམ་ཆུང་ངུ་བཤད་པ། ......
• • •(98)
དྲོད་རྩེའི་སྦྱོར་བ་བསྟན་པ། ……...…..
• • •(106）



དཀར་ཆག
སྙོམས་འཇུག་བསྟན་པ། ...... • • • • • • • • • • • • • •............• •(119)
རྣམ་མཁྱེན་གྱི་མཚན་ཉིད་སོ་དགུ། .……….........................•(122)
སྦྱོར་བ་ཚོགས་ལམ་ན་དད་པ་སོགས། ............................. བ(128)
སྦྱོར་བའི་བར་ཆད་བཤད་པ། ........…...
• • • • • • • • • • • • • • • •(140)
མཚན་ཉིད་དང་མཚོན་བྱ་བཤད་པ། ...........
• • • • • • •(146)
བྱེད་སྒྲུབ་དང་ལས་གྲུབ་བཤད་པ། .............
............• •(149)
སྦྱོར་བ་སྒོམ་པ་བཤད་པ། ...........
•...• •(150)
ཤེས་མཚན་བཤད་པ། ........
•......• •(156)
ཁྱད་མཚན་གྱི་ཁྱད་པར། ……….
• • • • • • •(163)
ཐར་པ་ཆ་མཐུན་གྱི་ངོ་བོ་ནི། ......................….........• •(169)
དད་སོགས་ལྔ་བཤད་པ་ནི། ............. • • • • • • • • • • • • • • • • • • •(171）
ཟློས་པའི་རྩོད་སྤོང་། ....…...………......….…...….......... •(176)
ངེས་བྱེད་ཆ་མཐུན། ….......• • • • • • • • • • • .................•(178)
ཕྱིར་མི་ལྡོག་པའི་མཚན་ཉིད། ............... • • • • • • • • •(186)
སྒོམ་ལམ་གྱི་ཁྱད་པར་བྱེད་ཆོས། .............................• •(194)
མཉམ་པ་ཉིད་དུ་སྒོམ་པ། ...
................• •(209)
རྩེ་སྦྱོར་བཤད་པ་ནི། ...........
རྟོགས་པ་ངེས་པར་བསྟན་པའི་མཚན་ཉིད། ....
• • •(224)
གཟུང་རྟོག་འཛིན་རྟོག་བཤད་པ་ནི། •...
• • • • • • •(228)
རྫས་བཏགས་རྟོག་པ་བཤད་པ། .............
........•(233)
ལྟ་བ་སེམས་ཙམ་དུ་གཏན་ལ་དབབ། ........................• •(244）
མཐོང་ལམ་རྩེ་སྦྱོར་གྱི་ངོ་བོ། ...
• • • •(250)
རྐྱེན་གསུམ་གྱི་རྣམ་གཞག་བསྟན་པ། ......
• • • • •(254)
。。。。。。。。。。。。。。。。。。。。.
........
[༡11
- 2 -



。
。
。
。
。
。。
。
。
。
。
。
。
。
。
。
。。
。
。。
。
。
。
。
。
。
。
。
。
。
。
•
༠
]
དཀར་ཆག
རྟེན་འབྲེལ་ལུགས་བྱུང་ལུགས་ལྡོག་བསྟན་པ། ............... ...• • • • •(259）
བྱང་སེམས་ཀྱི་སྒོམ་ལམ་ཆེན་པོའི་ཆེན་པོ། • • ་
• • • • •(273）
བར་ཆད་མེད་པ་དེའི་དམིགས་པ། ......….......................•(276)
རྩེ་སྦྱོར་བཤད་པ། ..........
སྐད་ཅིག་མ་བཤད་པ་ནི། ...…...…......... • • • • • • •(289)
སྒོམ་པའི་མཐར་ཐུག་ཆོས་སྐུ་ནི། .....................…... བ •(294）
རང་བཞིན་སྤྱིར་རྣམ་པར་བཞག་པ། ......
• • •(296)
སྐུའི་གྲངས་ངེས་ལ་དཔྱད་པ། ....་
• • • • •(304)
ལོངས་སྐུ་བསྟན་པ་ནི། ...........….
• • • • • • •(310)
མཚན་བསྟན་པ། …... • • • •....
............... • •(311)
དཔེ་བྱད་བསྟན་པ། .........
• • • • • • • • • • • • •(316)
སྤྲུལ་སྐུ་བསྟན་པ། •
• • • • •(324)
ཕྲིན་ལས་བསྟན་པ། • • • • • • • • • • • • •
..............•(325）
བར་བསྡུས་ལ་དགའ་གནས་བསྟན་པ། .......... ••• • • • • • • • • • ••(336)
འགྲེལ་པའི་མཇུག་བསྡུས་འགྲེལ་པ། ..........
......... • •(339)
མཇུག་བྱང་སྨོས་པ། ：
• • • • • • •(341)
E
.
-3-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
། །ཤེས་རབ་ཀྱི་ཕ་རོལ་ཏུ་ཕྱིན་པའ་མན་ངག་ག་བསྟན་བཅོས་
མངོན་པར་རྟོགས་པའ་རྒྱན་ཞེས་བྱ་བའ་འགྲེལ་
པའ་རྒྱ་ཆེར་བཤད་པ་ལུང་ག་སྙེ་མ་༼སྨད་ཆ་༽
བཞུགས་སོ། །
བུ་སྟོན་རིན་ཆེན་གྲུབ་ཀྱིས་མཛད།
༄༅། །གཉིས་པ་ལ་འབྲེལ་དགོད་པས་མཚམས་སྦྱར་དང༌། འམ་ཤེས་ཀྱི་ཆོས་
རྒྱས་བཤད། སྐབས་བསྡུ་བ་དང་གསུམ་མོ། །དང་པོ་ནི། འབྲས་བུ་རྣམ་མཁྱེན་ཉིད་རྟོགས་
པ་སྟེ། ཐོབ་པ་ནི། རྒྱུ་ལམ་ཤེས་ཉིད་ཡོངས་སུ་ཤེས་པ་མེད་ན། རྣམ་མཁྱེན་མེད་ཅིང་ལྡོག་
པས་དེའི་རྒྱུ་གཉེན་པོ་ལམ་ཤེས་ཉིད་འཆད་དོ། །གཉིས་པ་ལ། ལམ་ཤེས་ཀྱི་ཡན་ལག་
དང༌། ཡན་ལག་ཅན་གྱི་ལམ་ཤེས་སོ། །དང་པོ་ལ། རྩ་བ་འགྲེལ་པ་གཉིས་ལས་རྩ་བ་ནི།
རྟེན། ཡུལ། ཐེག་པ། ངོ་བོ། བྱེད་ལས་ཀྱི་ཁྱད་པར་དང་ལྔའོ། །རྟེན་ནི། མཛད་ཅེས་དྲང་
ངོ་༑ ༑གང་གིས་ན། དེ་བཞིན་གཤེགས་པའི་འོད་ཀྱིས་སོ། །ཇིལྟར་ན། ལྷ་རྣམས་ཀྱི་འོད་
མོག་མོག་པོར་རོ། །དོན་གང་གི་ཆེད་དུ་ན། འདོད་གཟུགས་ཀྱི་ལྷའི་བུ་རྣམས་ལམ་ཤེས་
སྐྱེར་རུང་བར་བྱ་བའི་ཕྱིར་རོ། །མདོ་ནི། དེ་བཞིན་གཤེགས་པའི་རང་བཞིན་གྱི་འོད་ཀྱི་དྲུང་
ན༑ ལྷ་དེ་རྣམས་ཀྱི་ལས་ཀྱི་རྣམ་པར་སྨིན་པ་ལས་སྐྱེས་པའི་འོད་དེ་ནི། ལྷམ་མེམ་ཡིན།
ལྷན་ནེ་མ་ཡིན། ལྷང་ངེ་མི་ཡིན་དེ་བཞིན་གཤེགས་པའི་འོད་འབའ་ཞིག་རབ་ཅེས་བྱའོ།



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་སོ། །གཉིས་པནི། ལམ་ཤེས་སྐྱེ་བའི་ཡུལ། སེམས་བསྐྱེད་དང་ལྡན་པ་ལ་སྐྱེ་བརངེས་
པ་སྟེ། མདོ་ནི། ལྷའི་བུ་གང་དག་གིས་བླ་མེད་རྫོགས་པའི་བྱང་ཆུབ་ཏུ་སེམས་མ་བསྐྱེད་པ་
དེ་དག་གིས་ཀྱང་བླ་མེད་རྫོགས་པའི་བྱང་ཆུབ་ཏུ་སེམས་བསྐྱེད་པར་བྱའོ། །གང་ཡང་དག་
པའི་སྐྱོན་མེད་པར་ཞུགས་པར་གྱུར་པ་དེ་དག་ལ་ནི། བླ་མེད་རྫོགས་པའི་བྱང་ཆུབ་ཏུ་
སེམས་བསྐྱེད་པའི་མཐུ་མེད་དོ། །དེ་ཅིའི་ཕྱིར་ཞེ་ན། དེ་དག་གིས་འཁོར་བའི་རྒྱུད་ཀྱི་
མཚམས་བཅད་པའི་ཕྱིར་རོ། །ཞེས་སོ། །གསུམ་པ་ནི། ཐེག་པ་གསུམ་གའི་གང་ཟག་གིས་
སངས་རྒྱས་ཐོབ་པའི་དོན་དུ་ལམ་ཤེས་བསྒོམ་པས་ཁྱབ་པ་སྟེ། མདོ་ནི། གལ་ཏེ་དེ་དག་བླ་
མེད་རྫོགས་པའི་བྱང་ཆུབ་ཏུ་སེམས་བསྐྱེད་ན། དེ་དག་ལ་ངས་རྗེས་སུ་ཡི་རང་བར་བྱའོ།
ཞེས་སོ། །འོ་ན། མཐུ་མེད་པ་དང་འགལ་ལོ། །ཞེ་ན། མཐུ་མེད་པ་ནི། རེ་ཞིག་སྣོད་མིན་པ་
ལ་དགོངས་ནས་བྱིས་པ་རྣམས་སྐྲག་པ་སྤང་བའི་ཕྱིར་དྲང་དོན་དུ་གསུངས་ལ། འདིནི་ངེས་
དོན་ནོ། །བཞི་པ་ཉོན་མོངས་མི་སྤོང་བའི་རང་བཞིནཏེ། མདོ་ནི། ཁོ་བོ་ནི། དེ་དག་གི་དགེ་
བའི་ཕྱོགས་ལ་བར་ཆད་མི་བྱེད་དོ། །ཞེས་སོ། །ལྔ་པ་ནི། རང་བཞིན་དེའི་བྱེད་ལས་སེམས་
ཅན་སྨིན་པར་བྱེད་པ་སྟེ། མདོ་ནི། ཁྱད་པར་དུ་འཕགས་པའི་ཆོས་རྣམས་ལས་མཆོག་ཏུ་
ཁྱད་པར་དུ་འཕགས་པའི་ཆོས་རྣམས་ཐོབ་པར་བྱའོ། །ཞེས་སོ། །
འགྲེལ་པ་ལ་ལྔ་སྟེ། འགལ་རྐྱེན་སྤང་བའི་རྟེན། མཐུན་རྐྱེན་ཚང་བའི་ཡུལ།
མཐར་ཐུག་ཐེག་ཆེན་གྱིས་ཁྱབ་པ། ཉོན་མོངས་མི་སྤོང་བའི་ངོ་བོ། གཞན་དོན་བྱེད་པའི་
ལས་སོ། །དང་པོ་ནི། སྔོན་བྱུང་བ་བརྗོད་པ་དང༌། དེའི་རྒྱུ་མཚན་དང་། དེས་འཕངས་པའི་
དོན་གསུམ་མོ། །དང་པོ་ནི། མཛད་ཅེས་དྲང་ངོ༌། ནམ་གྱི་ཚེ་ན། རྣམ་མཁྱེན་བཤད་པའི་
རྗེས་སུ་ལྷ་རྣམས་འཁོར་དུ་ལྷགས་པའི་ཚེའོ། །གང་གི་དོན་དུ་ན། འདོད་པའི་ལྷ་དྲུག་ནི།
- 2



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། ༡༣
རིམ་བཞིན་དུ་ལོ་ཀ་སྐྱོང་བ་དང༌། ལོངས་སྤྱོད་ཆེ་བ་དང་། ལྷ་མ་ཡིན་དང་ཐབ་མི་དགོས་
པ་དང༌། བྱམས་པ་བཞུགས་པ་དང༌། རང་གིས་སྤྲུལ་པ་ལ་ལོངས་སྤྱོད་པ་དང་། གཞན་
གྱིས་སྤྲུལ་པ་ལ་ལོངས་སྤྱོད་པ་དང་། གཟུགས་ཁམས་པ་རྣམས་བསམ་གཏན་ཐོབ་པ་དང་།
ཐུན་མོང་དུ་ལུས་ཀྱི་འོད་ཀྱི་ང་རྒྱལ་ཡོད་པ་དེ་བསལ་ནས་ལམ་ཤེས་ཉིད་སྐྱེ་བའི་སྣོད་དུ་
རུང་བ་ཉིད་དུ་བསྒྲུབ་པའི་ཕྱིར་དུའོ། །གང་གིས་ན། དེ་བཞིན་གཤེགས་པའི་ཡེ་ཤེས་ལས་
བྱུང་བའི་རང་བཞིན་གྱི་འོད་ཀྱིས་སོ། །གང་ཞིག་ཇི་ལྟར་དུ་ན། ལྷ་དང་། སོགས་པ་ལྷ་མིན་
ནམ། དྲི་ཟ་ལ་སོགས་པའི་ཟག་བཅས་ཀྱི་དགེ་བའི་ལས་ཀྱི་རྣམ་སྨིན་ལས་སྐྱེས་པའི་འོད་
མོག་མོག་པོར་ཏེ། དྲི་མ་ཅན་ལྟ་བུར་རོ། །གཉིས་པ་ནི། དེ་ལྟར་མཛད་པ་ནི། རྗེས་འཇུག་
གི་སྐྱེ་བོ་ཐམས་ཅད་ཀྱངང་རྒྱལ་བཅོམ་པའི་རྒྱུད་ཁོ་ན་ལ་ལམ་ཤེས་ཀྱི་རྟོགས་པསྐྱེ་བ་ལམ་
ཤེས་རྒྱུད་ལ་སྐྱེ་བར་འདོད་ན། ང་རྒྱལ་སྤང་དགོས་སོ། །ཞེས་ཤེས་པར་བྱ་བའི་ཕྱིར་མཛད་
དེ༑ ང་རྒྱལ་གེགས་ཀྱི་གཙོ་བོ་ཡིན་པས་སྨོས་ཀྱི། ཆགས་སྡང་དང་ཞུམ་པ་ལ་སོགས་མ་
སྨོས་ཀྱང་དོན་གྱིས་སྤངས་དགོས་པར་མཚོན་ནོ། །གསུམ་པ་ནི། རྒྱུ་མཚན་དེའི་ཕྱིར་དེ་
བཞིན་གཤེགས་པའི་འོད་ཀྱི་ཆེ་བ་བསྟན་པའི་ཚིག་ཟུར་གྱིས་ལམ་ཤེས་ཀྱི་རྟེན་བརྗོད་པ་
ཡིན་ནོ། །གཉིས་པ་ནི། ལམ་ཤེས་དེ་ཆོས་ཅན། སྐྱེ་བའི་ཡུལ་སོ་སོར་ངེས་པ་ཡིན་ནོ།།
སྟོང་ཉིད་སྙིང་རྗེའི་སྙིང་པོ་ཅན་གྱི་བྱང་ཆུབ་ཀྱི་མཆོག་ཏུ་སེམས་བསྐྱེད་པ་ཁོ་ན་ལ་སྐྱེ་བ་ཡིན་
པའི་ ཕྱིར་ རོ། །ཡང་ནི། ང་ རྒྱལ་བཅོམ་པར་མ་ཟད་སེམས་བསྐྱེད་ པའང་དགོས་སོ།།
གསུམ་པ་ཁམས་གསུམ་པ་ལས་སེམས་འདོད་ཆགས་དང་བྲལ་བ་ཉན་རང་དགྲ་བཅོམ་
དང༌། དེ་ལས་གཅིག་ཤོས་ཀྱི་རྣལ་འབྱོར་པ་བྱང་སེམས་ཆོས་ཅན། དེས་སངས་རྒྱས་ཉིད་
ཐོབ་པར་བྱ་བའི་ཕྱིར་ལམ་ཤེས་ཉིད་བསྒོམ་པར་བྱ་བ་ཡིན་པས་ཁྱབ་པ་ཡིན་ནོ། །སྐྱེ་བོ་
-3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅད་མཐར་ཐུག་བླ་མེད་རྫོགས་པའི་བྱང་ཆུབ་ཀྱི་མཐར་ཐུག་པར་འགྲོ་བ་ཅན་ཡིན་
པ་དེའི་ཕྱིར་རོ། །ཏེ་ནི། གཞན་འདྲེན་པ། ཀྱང་ནི་རིམ་པ་བཞིན་སྦྱར་བའོ། །
འདིའི་ མཐའ་དཔྱད་པ་ལ་ གསུམ་ ལས། དགག་པ་ནི། ཕྱི་རོལ་པ་ན་རེ།
འདོད་ཆགས་ལ་སོགས་པའི་དྲི་མ་རྣམས་རྟག་པའི་ཕྱིར་དང༌། སྤོང་བྱེད་ཀྱི་ཐབས་མེད་པའི་
ཕྱིར་དང༌། ཡོད་ཀྱང་མི་ཤེས་པའི་ཕྱིར་དྲི་མ་སྤངས་པའི་སངས་རྒྱས་མི་སྲིད་དོ། །ཞེན།
རྣམ་འགྲེལ་ལས། རྒྱུ་ཡོད་ཕྱིར་དང་རྒྱུ་ཡི་ནི། །གཉེན་པོ་གོམས་པས་འཛད་པའི་ཕྱིར། །རྒྱུ་
ཡི་རང་བཞིན་ཤེས་པ་ཡིས། །དེ་ཤེས་པ་ཡང་འགྲུབ་པ་ཡིན། །ཞེས་པས་དྲི་མ་རྣམས་ཆོས་
ཅན། རྟག་པ་མིན་ཏེ། རྒྱུ་བདག་ལྟ་ལས་སྐྱེས་པའི་ཕྱིར། ཉེས་པའི་རྣམ་པ་ཐམས་ཅདདག།
འཇིག་ཚོགས་ལྟ་ལས་སྐྱེས་པ་ཡིན། །ཞེས་སོ། ཁྱབ་པ་ཡོད་དེ། རྒྱུས་བསྐྱེད་པའི་འབྲས་བུ་
རྟག་པར་འགལ་བས་སོ། །ཐབས་མེད་པ་མིན་ཏེ། རྒྱུ་བདག་ལྟའི་གཉེན་པོ་བདག་མེད་
གོམས་པས་འབྲས་བུ་དྲི་མ་མཛད་དེ། དེའི་རྒྱུ་འཛད་པའི་ ཕྱིར་རོ། །གཉེན་པོ་མི་ཤེས་
པའང་མིན་ཏེ། བདག་ལྟའི་ཡུལ་ཕུང་པོ་བདག་མེད་དུ་ལུང་རིགས་ཀྱིས་ངེས་པའི་ཕྱིར་རོ།།
ཡང་ཁོ་ན་རེ། ཐོག་མར་དྲི་མ་ཅན་ལ་བསྒོམས་པས་དྲི་མེད་དུ་འགྲོ་བ་བཞིན་དུ་དྲི་མེད་ཀྱང་
དྲི་མ་ཅན་དུ་འགྱུར་རོ། །ཞེ་ན། མི་འགྱུར་ཏེ། བདག་མེདརྟོགས་པར་དེ་ཟློག་པའི་འབད་པ་
བྱེད་པ་མེད་པའི་ཕྱིར་དང་། འབད་ཀྱང་ཟློག་མི་ནུས་པའི་ཕྱིར་རོ། །འཚེ་བ་མེད་དང་ཡང་
དག་དོན། །ངོ་བོ་ཉིད་ལ་ཕྱིན་ལོག་གིས། །འབད་དུ་ཟིན་ཀྱང་མི་ཟློག་སྟེ། །བློ་ནི་དེ་ཕྱོགས་
འཛིན་ཕྱིར་རོ། །ཞེས་དེ་རྣམས་རྣམ་འགྲེལ་ལས་སོ། །
རང་ལུགས་བཞག་པ་ལ། འཁོར་བ་མཐའ་ཡོད་མེད་དུ་བཞེད་པ་གཉིས་ལས།
དང་པོ་ཨ་བྷུ་ལ་སོགས་པ་ནི། འཁོར་བ་ལ་ཐོག་མ་མེད་དེ། སྔར་མེད་པའིསེམས་ཅན་སྐྱེ་
- 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
བ་མེད་པའི་ཕྱིར་དང་། ཐོག་མ་ཡོད་ན། དེ་རྒྱུ་མེད་དུ་འགྱུར་བས་སོ། །སྐྱེ་བ་རྒྱུ་ལ་རག་
ལས་པས་རྒྱུ་ཟད་པ་ལས་ཐ་མ་ནི་ཡོད་དེ། རྒྱུ་རང་བཞིན་དུ་གནས་པའི་རིགས་ཡོད་ཅིང་།
རྐྱེན་སངས་རྒྱས་དང་བྱང་སེམས་རེ་རེས་ཀྱང་སེམས་ཅན་ཚད་མེད་པ་མྱ་ངན་ལས་ལྡོག་
པའི་ཕྱིར་རོ། །སྦྱོར་བ་ནི་ཨ་བྱུས་གང་གཉེན་པོ་དང་ཕྲད་པ་ན་འབྲི་བའི་ཆོས་ཅན་དེ་རྣམས།
གཉེན་པོའི་ཕྱོགས་ཤིན་ཏུ་འཛད་པའི་ཆོས་སྲིད་པ་ཡིན་ཏེ། གསེར་གྱི་དྲི་མ་ལ་སོགས་པ་
བཞིན་ནོ། །འཁོར་བ་ཡང་བདག་མེད་པ་ཉིད་ལ་སོགས་པའི་མཚན་ཉིད་གཉེན་པོའི་ཕྱོགས་
ལ་མངོན་དུ་ཕྱོགས་པ་ཡོད་ན་འབྲི་བའི་ཆོས་ཅན་ཡིན་ནོ་ཞེས་སོ། །ཏིང་ངེ་འཛིན་རྒྱལཔོར།
འགྲོ་བ་འདི་དག་ཐམས་ཅད་སངས་རྒྱས་ འགྱུར། །ཞེས་སོ། །ཐོགས་མེད་ཀྱིས། རང་
བཞིན་གྱིས་རྣམ་པར་དག་པའི་རིགས་ཡོད་པའི་ཕྱིར་འགའཡང་གཏན་རྣམ་པར་དག་པར་
མི་འགྱུར་བ་ནི། འོས་མ་ཡིན་པ་སྟེ། གང་གི་ཕྱིར་བཅོམ་ལྡན་འདས་ཀྱིས་ཁྱད་པར་མེད་
པར་སེམས་ཅན་ཐམས་ཅད་ལ་རྣམ་པར་དག་པར་རུང་བ་ཉིད་ཡོད་པ་ལ་དགོངས་ནས།
ཐོག་མེད་གྱུར་ཀྱང་ཐ་མ་དང་ལྡན་པ། །རང་བཞིན་གྱིས་དག་རྟག་པའི་ཆོས་ཅན་ནི། །ཐོག་
མེད་སྦུབས་ཀྱིས་ཕྱིར་བསྒྲིབས་མི་མཐོང་སྟེ། །ཇི་ལྟར་གསེར་གྱི་གཟུགས་ནི་བསྒྲིབས་པ་
བཞིན། །ཞེས་གསུངས་སོ། །ཞེས་སོ། །གཉིས་པ་ནི། འགའ་ཞིག་འཁོར་བ་ལ་མཐའ་མེད་
དེ༑ རིགས་ཡོད་ཀྱང་སངས་རྒྱས་སུ་མི་འགྱུར་ཏེ། གཉེན་པོ་སྒོམ་པ་ལ་ལྟོས་པའི་ཕྱིར་རོ།།
འགྲེལ་ཆེན་ནས། དེ་ལྟ་ནའང་འཁོར་བ་ལ་ཟད་པ་མེད་པས་མཐའ་ཡས་པའི་ཕྱིར་ནམ་
མཁའ་དང་འདྲ་སྟེ། རི་བོ་ལ་སོགས་པའི་སྒྲིབ་གཡོགས་དུ་མ་ཡོད་ནའང་ནམ་མཁའ་ལནི་
ཡོངས་སུ་ཟད་པ་མེད་དོ། །ཞེས་སོ། །དེ་ལྟར་མིན་ན། སངས་རྒྱས་ཀྱི་མཛད་པ་དང་བྱང་
སེམས་རྒྱུན་ཆད་པར་འགྱུར་ཏེ། དོན་བྱ་ཡུལ་སེམས་ཅན་མེད་པའི་ཕྱིར་རོ། །མཐའ་ཡོད་
-
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བཤད་པ་ནི། བྱེ་བྲག་རིགས་སད་པ་ལ་དགོངས་ཤིང༌། སངས་རྒྱས་རེ་རེས་ཀྱང་
སེམས་ཅན་མང་པོ་སྨིན་པར་བྱེད་ཀྱང་ཟད་པར་མི་འགྱུར་ཏེ། མཐའ་ཡས་པའི་ཕྱིར་རོ། །
ཕྲིན་ལས་ནམ་མཁའ་དང་མཉམ་པར་བཤད་པ་ནི། གདུལ་བྱ་ལ་ལྟོས་ཏེ་ཁྱབ་པར་བཤད་
དེ༑ གསུང་གིས་ཁྱབ་པ་བཞིན་ནོ། །ཞེས་བཞེད་དོ། །དེ་ལ་ཕྱོགས་དང་པོ་ལྟར་ན། སྐྱེ་བོ་
ཐམས་ཅད་ནི། སེམས་ཅན་ཐམས་ཅད་དུ་བཤད་དོ། །སྡུད་འགྲེལ་ལས། འགྲོབ་ཐམས་
ཅད་ཀྱིས་སངས་རྒྱས་ཐོབ་པར་འགྱུར་ཏེ་ཞེས་སོ། །གཉིས་པ་ལྟར་ན། འཕགས་པའི་སྐྱེ་བོ་
ཐམས་ཅད་ཅེས་བཤད་དོ། །ཀླུ་སྒྲུབ་ཀྱིས། བྱང་ཆུབ་དམ་པ་གཉིས་ཐོབ་ནས། །སྲིད་པས་
སྐྲག་ཡིད་དེ་དག་ནི། །ཚེ་ཟད་ལ་དགག་མྱ་ངན་འདས། །འདས་ཐོབ་འདུ་ཤེས་ཅན་དུ་
འགྱུར། །དེ་ ལ་ མྱ་ངན་འདས་ཡོད་མིན། །འོན་ཀྱང་ སྲིད་གསུམ་ཁམས་གསུམ་ནི། །སྐྱེ་
བའང་དེ་ལ་ཡོད་མ་ཡིན། །ཟག་མེད་དབྱིངས་གནས་དེ་དག་ཀྱང་། །མི་ཤེས་ཉོན་མོངས་
མིན་སྤངས་ཕྱིར། །ཕྱིས་ནི་སངས་རྒྱས་ཀྱིས་བསྐུལ་ནས། །བྱང་ཆུབ་ཏུན་ཚོགས་བསགས་
ཏེ༑ ༑དེ་ཡང་འོ་ཀ་འདྲེན་པར་འགྱུར། །ཞེས་སོ། །མདོར་ན་ཁྱབ་པའི་དོན་ནི། སངས་རྒྱས་
ཀྱི་རིགས་ཀྱིས་ཁྱབ་པ་ཡིན་ནོ། །རྩོད་པ་སྤང་བ་ནི། ཉན་ཐོས་ཀྱི་རིགས་ཀྱི་གང་ཟག་ཞིབ་
བགྲོད་པ་གཅིག་པུ་པ་ནི། སངས་རྒྱས་ཐམས་ཅད་བརྩོན་པ་དང་ལྡན་པར་གྱུར་ཀྱང་བྱང་
ཆུབ་ཀྱི་སྙིང་པོ་ལ་བཞག་སྟེ་བླ་མེད་རྫོགས་པའི་བྱང་ཆུབ་ཐོབ་པར་བྱ་བར་མི་ནུས་སོ།།
ཞེས་དགོངས་པ་ངེས་འགྲེལ་ལས་བཤད་པ་དང་འགལ་ལོ། །ཞེ་ན། སྐྱོན་མེད་དེ། རེ་ཞིག་
སངས་རྒྱས་མི་ཐོབ་པ་ལ་དགོངས་པ་ཡིན་གྱི། མཐར་ཐུག་ནི། སངས་རྒྱས་སུ་འགྱུར་བ་ཁོ་
ན་སྟེ། ལང་གཤེགས་ལས། བློ་གྲོས་ཆེན་པོ། ཉན་ཐོས་ཀྱི་ཐེག་པ་བ་རྣམས། ཉན་ཐོས་ཀྱི་
ཐེག་པས་གྲོལ་བ་མ་ཡིན་གྱི། འོན་ཀྱང་དེ་དག་ནི་ཐེག་པ་ཆེན་པོའི་མཐར་ཐུག་པ་ཡིན་ནོ།།
- G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཞེས་པས་སོ། །གལ་ཏེ། ཁ་ཅིག་དག་ནི་དྲང་ཕྱིར་དང༌། །གཞན་ཡངཀུན་ཏུ་གཟུང་བའི་
ཕྱིར། །རྫོགས་པའི་སངས་རྒྱས་རྣམས་ཀྱིས་ནི། །མ་ངེས་རྣམས་ལ་ཐེག་གཅིག་བསྟན།།
ཞེས་ཉན་རང་རིགས་མ་ངེས་པ་ཐེག་ཆེན་དུ་དྲང་བ་དང་། ཐེག་ཆེན་རིགས་མ་ངེསཔ་གཟུང་
བའི་ཕྱིར་ཐེག་གཅིག་དྲང་དོན་དུ་བཤད་ཀྱི། ངེས་དོན་དུ་ཐེག་པ་གསུམ་པོ་ཐ་དད་དོ། །ཞེ་
ན༑ མིན་ཏེ། ཐེག་པ་གསུམ་དུ་རྣམ་པར་བཞག་པ་ནི། དགོངས་པ་ཅན་ཡིན་ཏེ། དགོངས་
གཞི། དུས་རེ་ཞིག་ཉན་ཐོས་ཀྱི་རིགས་སུ་ངེས་པ་ལ་དགོངས། དགོས་པ། བྱིས་པ་འགའ་
ཞིག་སྐྲག་པ་སྤང་བའི་ཕྱིར་གསུངས་ཀྱི། མཚན་ཉིད་པ་ནི་མིན་ནོ། །ཞེས་ཉི་ཁྲི་སོགས་ལས་
འབྱུང་བའི་ཕྱིར། ལང་གཤེགས་ལས་ཀྱང༌། སེམས་ནི་ཡོངས་སུ་གྱུར་པ་ན། །ཐེག་པ་
གསུམ་དུ་ངས་བསྟན་ཏེ། །ཐེག་པ་གཞན་རྣམས་ཡོད་མ་ཡིན། །བྱིས་པ་རྣམས་ནི་ཡོངས་
དྲང་ཕྱིར། །ཐེག་པ་ཐ་དད་པས་བསྟན་ནོ། །ཞེས་སོ། །དེས་ན། ཉན་རང་དགྲ་བཅོམ་ཡང་
ལྷག་བཅས་ལྷག་མེད་ཀྱི་མྱང་འདས་གཉིས་ཐོབ་ནས་ཐབས་ཤེས་རབ་དང་བྲལ་བས་
འཁོར་བ་ལ་སྐྲག་པའི་ཡིད་ཅན། མྱང་འདས་མཚན་ཉིད་པ་ཐོབ་པ་མེད་ཀྱང་། ཚེ་ཟད་པན་
མར་མེ་ཤི་བ་ལྟར་མྱ་ངན་ལས་འདས་པ་ཞེས་མིང་དུ་བྱས་པ། ཁམས་གསུམ་པའི་སྐྱེ་བ་
ལས་འདས་པ་རྣམས་ནི། འཆི་འཕོ་བའི་སེམས་ཀྱི་དེ་མ་ཐག་ཏུ་ཟག་མེད་ཀྱི་དབྱིངས་ལ་
མཉམ་པར་བཞག་བཞིན་པ་ཁོ་ནར་དག་པའི་ཞིང་དུ་པད་མའི་སྦུབས་སུ་སྐྱེའོ། །དེ་ནས་
འོད་དཔག་མེད་ལ་སོགས་པའི་སངས་རྒྱས་ཀྱི་འོད་ཀྱིས་ཤེས་སྒྲིབ་སྤང་བའི་དོན་དུ་སད་
པར་མཛད་པས་ལངས་པ་ན། སངས་རྒྱས་དང་བྱང་སེམས་རྣམས་ཀྱི་ལོ་ཀ་ལས་འདས་
པའི་འབྱོར་པ་མཐོང་སྟེ། བྱང་ཆུབ་ཏུ་སེམས་བསྐྱེད་ནས་སྤྲུལ་པའི་སྐྱེ་བས་ཐར་པའི་གནས་
སྐབས་ན་དམྱལ་བ་ལ་སོགས་པར་རྒྱུ་བ་བཞིན་དུ་འཁོར་བར་འགྲོ་ཞིང་ཚོགས་བསགས་ཏེ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སངས་རྒྱས་ཐོབ་པར་བྱེད་དོ། །ཀླུ་སྒྲུབ་ཀྱིས། ཇི་སྲིད་སངས་རྒྱས་ཀྱིས་མ་བསྐུལ། །དེ་སྲིད་
ཡེ་ཤེས་ལུས་དངོས་ཅན། །ཏིང་འཛིན་མྱོས་པས་བརྒྱལ་བར་ འགྱུར། །བསྐུལ་ནས་སྣ་
ཚོགས་གཟུགས་ཀྱིས་ནི། །སེམས་ཅན་དོན་ལ་ཆགས་གྱུར་ཅིང༌། །བསོད་ནམས་ཡེ་ཤེས་
ཚོགས་བསགས་ནས། །སངས་རྒྱས་བྱང་ཆུབ་ཐོབ་པར་འགྱུར། །ཞེས་སོ། །བཞི་པ་ལ།
དགག་བཞག་སྤང་གསུམ་ལས། དང་པོ་ནི། ཁ་ཅིག་ན་རེ། བྱང་སེམས་ཀྱིས་ཉོན་མོངས་
སྤོང་མི་ནུས། སྤང་མི་དགོས། སྤངས་ན་སྐྱོན་དུ་འགྱུར་རོ། །ཞེ་ན། བྱང་སེམས་ཆོས་ཅན།
ཉོན་མོངས་པ་མ་ལུས་པ་སྤངས་པའི་རྣམ་གྲོལ་གྱི་ལམ་ཐོབ་པར་འགྱུར་བ་མི་སྲིད་པར་
ཐལ། ཉོན་མོངས་སྤོང་ནུས་ཀྱི་གཉེན་པོ་མེད་པའི་ཕྱིར་རོ། །འདོད་ན། སངས་རྒྱས་ཐོབ་མི་
སྲིད་པར་ཐལ་ལོ། །གཉིས་པ་ནི། བྱང་སེམས་ཀྱི་བྱང་ཆུབ་ཏུ་སེམས་བསྐྱེད་པ་ནི་ཆོས་ཅན།
སྲིད་པར་སྐྱེ་བའི་རྒྱུ་ཉོན་མོངས་པ་ཆགས་པ་ཕྲ་མོ་ཆེད་དུ་གཏད་ནསརྣམ་པ་ཐམས་ཅད་དུ་
སྤངས་པ་སྟེ། སྤོང་བ་མ་ཡིན་ཞེས་བྱ་བ་རང་བཞིན་ཡིན་ནོ། །གདུལ་བྱའི་འཁོར་བ་ཇི་སྲིད་
མ་སྟོང་གི་བར་དུ་སྐྱེ་བ་བླངསཏེ་སེམས་ཅན་གྱི་དོན་བྱེད་པར་འདོད་པས་ཞུགས་པའི་སློབ་
ལམ་པ་ཡིན་པ་ཉིད་ཀྱི་ཕྱིར་རོ། །འདིས་ཉན་རང་གི་རྟོགས་པ་ལས་རང་གི་ངོ་བོ་ཁྱད་པར་
དུ་འཕགས་པར་བསྟན་ནོ། །ཉོན་མོངས་པ་དེའང་ཁམས་གསུམ་དུ་སྐྱེ་བར་བྱེད་པས་ཉོན་
མོངས་པ་ཞེས་བྱ་ལ། ཚོགས་རྫོགས་ཤིང་ཤེས་སྒྲིབ་སྤོང་བ་ལ་ཉེ་བར་མཁོ་ཞིང་སེམས་ཉེ་
བར་ཉོན་མོངས་པར་བྱེད་པ་མ་ཡིན་པས་ཉོན་མོངས་པའི་ཉེས་པ་མི་སྐྱེད་དོ། །མདོ་ལས།
བློ་གྲོས་རྒྱ་མཚོ། གང་དག་གིས་བྱང་སེམས་ཀུན་ཏུ་སྦྱོར་བར་བྱེད་ཀྱང་ཉོན་མོངས་པའི་
སྐྱོན་གྱིས་མ་གོས་པ། དགེ་བའི་རྩ་བ་དང་མཚུངས་པར་ལྡན་པའི་ཉོན་མོངས་པ་ནི། འདི་
དག་གོ །བཅོམ་ལྡན་འདས། གང་གི་ཚེ་དགེ་བའི་རྩ་བ་ལགས་ན། དེ་རྒྱུ་ཅིའི་སླད་དུ་ཉོན་
པ
ན
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
མོངས་པ་ཞེས་བགྱི། བཀའ་སྩལ་པ། བློ་གྲོས་རྒྱ་མཚོ། འདི་ལྟར་དེ་ལྟ་བུའི་རང་བཞིན་ཉོན་
མོངས་པ་འདི་དག་གིས་བྱ་སེམས་ཁམས་གསུམ་པར་ཀུན་ཏུ་སྦྱོར་ལ་ཁམས་གསུམ་པར་
ཡང་ཉོན་མོངས་པ་ལས་བྱུང་བ་ཡིན་ནོ། །དེ་ལ་བྱང་སེམས་ནི། ཐབས་ལ་མཁས་པ་དང་
དགེ་བའི་རྩ་བའི་སྟོབས་བསྐྱེད་པས་བསམ་བཞིན་དུ་ཁམས་གསུམ་དུ་ཀུན་ཏུ་སྦྱོར་ཏེ།
དེས་ན་དགེ་བའི་རྩ་བ་དང་མཚུངས་པར་ལྡན་པའི་ཉོན་མོངས་པ་ཞེས་བྱའོ། །ཇིསྲིད་
ཁམས་གསུམ་པར་ཀུན་ཏུ་སྦྱོར་བ་ཡིན་གྱི། སེམས་ཉེ་བར་ཉོན་མོངས་པ་ནི་མ་ཡིན་ནོ།།
ཞེས་པ་དང་། འོད་སྲུང་གིས་ཞུས་པ་ལས། ཇི་ལྟར་གྲོང་ཁྱེར་སྐྱེ་བོའི་མི་གཙང་ལུད། །དེ་ནི་
བུ་རམ་ཤིང་པའི་ཞིང་ལ་ཕན། །དེ་བཞིན་བྱང་ཆུབ་སེམས་དཔའི་ཉོན་མོངས་ལུད། །དེ་ནི་
སངས་རྒྱས་ཆོས་རྣམས་སྐྱེད་ལ་ཕན། །ཞེས་པ་དང༌། འོད་སྲུང་། འདི་ལྟ་སྟེ། དཔེར་ན།
སྔགས་དང་སྨན་གྱིས་ཡོངས་སུ་ཟིན་པའི་དུག་གིས་ནི་ལོག་པར་འཆི་བར་བྱེད་མི་ནུས་སོ།།
དེ་བཞིན་དུ་བྱང་སེམས་རྣམས་ཀྱི་ཉོན་མོངས་པ་ཤེས་རབ་ཀྱིས་ཡོངས་སུ་ཟིན་པས་ཀྱང་
ལོག་པར་ལྟུང་བར་བྱེད་མི་ནུས་སོ། །ཞེས་སོ། །གསུམ་པ་ནི། གལ་ཏེ་ཉོན་མོངས་པ་དེ་
དག་མཚན་ཉིད་པ་ཡིན་ནམ། བཏགས་པ་བ་ཡིན། དང་པོ་ལྟར་ན། བྱང་སེམས་ཀྱིས་
གཞན་དོན་དུ་སྐྱེ་བ་བླངས་པ་དེ་ཆོས་ཅན། དུ་ཁ་མཚན་ཉིད་པར་ཐལ། ཉོན་མོངས་མཚན་
ཉིད་པའི་འབྲས་བུ་ཡིན་པའི་ཕྱིར། འདོད་ན། དུཁ་མ་ཡིན་ལ་དུཁོ་རུ་སྣང་ཞིང་། ཞེས་
ཐོགས་མེད་ཀྱིས་བཤད་པ་དང་འགལ་ལོ། །གཉིས་པ་ལྟར་ན། འཕགས་པས། བག་ལ་
ཉལ་བ་ཐམས་ཅད་ནས་ཐམས་ཅད་དུ་མེད་པ་ནི། མ་རིག་པ་དང་ལྟ་བའི་ཟག་པས་བསྡུས་
པའི་བག་ལ་ཉལ་བ་ཡིན་གྱི། བྱང་སེམས་ནི། བསམ་བཞིན་དུ་ སྲིད་པ་ལེན་པའི་ཕྱིར་
འདོད་པ་དང་སྲིད་པའི་ཟག་པས་བསྡུས་པ་ནི་མ་ཡིན་ནོ། །ཞེས་པ་དང་འགལ་ལོ་ཞེ་ན། སོ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱེའི་དུས་སུ་ཉོན་མོངས་མཚན་ཉིད་པ་ཡིན་པས་འཕགས་པ་དང་མི་འགལ་ཞིང་། དུ་བ་
ཐལ་བ་འདོད་པ་ཡིན་ནོ། །འཕགས་པའི་དུས་སུ་ཉོན་མོངས་ཀྱི་མཚན་ཉིད་སེམས་རབཏུ་
མ་ཞི་བར་བྱེད་པ་དང་མི་ལྡན་པས་དུསྶཁ་སྐྱེད་པའི་ཉོན་མོངས་མཚན་ཉིད་པ་མ་ཡིན་ལ།
ཉོན་མོངསགཏན་མ་ཡིན་ལ་ཉོན་མོངས་སུ་བཏགས་པའང་མ་ཡིན་པས་ཉོན་མོངས་པ་རྗེས་
མཐུན་པའམ་ཕྲ་མོ་སྟེ། དེས་ཁམས་ གསུམ་དུ་སྦྱོར་བར་བྱེད་པས་སོ། །དེ་ཉིད་ཚོགས་
རྫོགས་པའི་རྒྱུར་ཡང་འགྱུར་ཏེ། ཐོགས་མེད་ཀྱིས། ཐབས་ཆེན་རྣམས་དང་ལྡན་པ་ལ།།
སྲིད་པའང་ཞི་བའི་བདག་ཉིད་དང་། །ཉོན་མོངས་བྱང་ཆུབ་ཡན་ལག་འགྱུར། །དེ་ཕྱིར་རྒྱལ་
སྲས་བསམ་མི་ཁྱབ། །ཅེས་སོ། །དེས་ན་འཕགས་པས་སྦྱོར་ལམ་པ་ལ་དགོངས་ཤིང༌།
ཐོགས་མེད་ཀྱིས་དབང་ཐོབ་པ་ལ་དགོངས་པས་ལུང་དང་མི་འགལ་ལོ། །ཡང་། ཉན་རང་
དགྲ་བཅོམ་པ་ཐེག་ཆེན་དུ་ཞུགས་ནས་སྐྱེ་བ་ལེན་པ་ལ་ཉོན་མོངས་དེ་ཡོད་དམ་མེད། ཡོད་
ན༑ བྱང་སེམས་ཀྱི་ཁྱད་ཆོས་ཡིན་པ་ཉམས་ལ། བྱམས་པ། དེའི་སྐྱེ་བ་ལས་དང་ཉོན་
མོངས་པའི་དབང་གིས་སྐྱེ་བར་ནི་ང་མི་སྨྲའོ། །དེའི་སྐྱེ་བ་བསམ་གྱིས་མི་ཁྱབ་པ་དང་། སྤྲུལ་
པ་དང་། ཡོངས་སུ་བསྒྱུར་བའོ་ཞེས་ང་འདོགས་སོ་ཞེས་པ་དང་འགལ་ལོ། །མེད་ན། སྐྱེ་བ་
ལེན་པ་ལ་ཉོན་མོངས་དགོས་པ་ཉམས་སོ། །ཞེ་ན། ཉན་རང་དེ་དག་གི་ལམ་གྱི་དུས་སུ་
ཉོན་མོངས་ཆེད་དུ་གཏད་དེ་དེ་སྤོང་ཞིང་། དགྲ་བཅོམ་པ་ན་ཉོན་མོངས་པ་ལས་གྲོལ་ཡང་།
ཉོན་མོངས་པ་ཐམས་ཅད་ཀྱི་བག་ཆགས་ཀྱི་རྟེན་མ་རིག་པའི་བག་ཆགས་ཀྱི་ས་མ་སྤངས་
པར་ཡོད་དོ། །དེའི་རྐྱེན་ཅན་མཚན་མའི་སྤྲོས་པ་ཀུན་ཏུ་སྤྱོད་པ་ཕྲ་མོས་ཀུན་ནས་བསླངས་
པའི་ཟག་མེད་ཀྱི་ལས་ལ་བརྟེན་ནས་ཡིད་ཀྱི་རང་བཞིན་གྱི་ཕུང་པོ་འབྱུང་ངོ༌། །དེ་ལ་མ་
རིག་པའི་བག་ཆགས་ཀྱི་ས་ནི་ཉོན་མོངས་པའི་ཀུན་ནས་ཉོན་མོངས་པ་བཞིན་ནོ། །ག་
- 1
} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
མེད་ཀྱི་ལས་ནི། ལས་ཀྱི་ཀུན་ནས་ཉོན་མོངས་པ་བཞིན་ནོ། །ཡིད་ཀྱི་རང་བཞིན་ལུས་
འགྲུབ་པ་ནི། སྐྱེ་བའི་ཀུན་ནས་ཉོན་མོངས་པ་བཞིན་ནོ། །དེའི་རྐྱེན་གྱིས་བསམ་གྱིས་མི་
ཁྱབ་པར་ཡོངས་སུ་བསྒྱུར་བའི་འཆི་འཕོ་ནི་རྒ་ཤི་བཞིན་ནོ། །དཔལ་ཕྲེང་སེང་གེའི་ང་རོར།
བཅོམ་ལྡན་འདས། མ་རིག་པའི་བག་ཆགས་ཀྱི་སའི་རྐྱེན་གྱིས་ཟག་པ་མེད་པའི་ལས་ཀྱི་རྒྱུ་
ལས་བྱུང་བའི་དགྲ་བཅོམ་པ་དང༌། རང་སངས་རྒྱས་དང་། དབང་ཐོབ་པའི་བྱང་སེམས་
རྣམས་ཀྱི་ཡིད་ཀྱི་རང་བཞིན་གྱི་ལུས་གསུམ་འབྱུང་སྟེ། ཞེས་སོ། །དེས་ན། ཉོན་མོངས་
རྗེས་མཐུན་པའམ་བག་ཆགས་ཡོད་པས་སྐྱེ་བ་ལེན་ལ། ཉན་རང་གི་དུས་སུ་ཆེད་དུ་གཏད་
ནས་སྤོང་གི །བྱང་སེམས་ནི། ཆེད་དུ་གཏད་ནས་མི་སྤོང་བར་ཟིལ་གྱིས་གནོན་ཅིང་ཤེས་
སྒྲིབ་སྤངས་པའི་ཞར་ལ་སྤངས་པས་སངས་རྒྱས་ཐོབ་བོ། །ལྔ་པ་ནི། རང་བཞིན་དེའི་འོག་
ཏུ་རྣམ་པ་དེ་ལྟ་བུའི་རང་བཞིན་ཅན་གྱི་ལས་ནི། རང་དོན་ཡང་དག་པའི་མཐའ་མྱང་འདས་
མངོན་དུ་མི་བྱེད་པ་དང༌། ལྷག་མཐོང་ཤེས་རབ་དང༌། གཞན་དོན་གྱི་ཐབས་ལ་མཁས་
པས་སེམས་ཅན་སྦྱིན་པས་ཡོངས་སུ་མ་བསྡུས་པ་ཡོངས་སུ་སྡུད་པ་དང༌། སོགས་པ་
གདམས་ངག་གིས་སྨིན་པ་དང་། ཤེས་རབ་ཀྱིས་གྲོལ་བར་བྱེད་པ་ཡིན་པས་དེས་ཉན་རང་
ལས་བྱེད་པ་ཁྱད་པར་དུ་འཕགས་པ་ཡིན་ནོ། །ཡུམ་གྱི་ཚུལ་བརྒྱ་ལྔ་བཅུ་པ་ལས། ཇི་སྲིད་
འཁོར་བའི་གནས་སུ་ནི། །མཁས་མཆོག་འདུག་པར་གྱུར་པའི་ཚེ། །དེ་སྲིད་མཚུངས་མེད་
སེམས་ཅན་དོན། །མྱ་ངན་མི་འདའ་བྱེད་པར་ནུས། །ཞེས་སོ། ། །
གཉིས་པ་ལ། ཉན་ཐོས་དང་རང་རྒྱལ་བྱང་སེམས་ཀྱི་ལམ་ཤེས་གསུམ་མོ།།
དང་པོ་ལ། འབྲས་བུ་ལམ་ཤེས་ཀྱི་རང་བཞིན། རྒྱུ་ངེས་འབྱེད་ཆ་མཐུན་ནོ། །དང་པོ་ལ་
གསུམ་ལས། སྔ་འགྲེལ་ནི། སྔར་བཤད་པ་དེ་ལྟར་ལམ་ཤེས་ཀྱི་རྟེན་དང་། སོགས་པ་ཡུལ་
- 1
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་སོགས་པ་བརྗོད་ནས་ལམ་ཤེས་ཉིད་ཀྱི་སྐབས་སུ་ཐེག་པ་གསུམ་གྱི་ལམ་ཐམས་ཅད་
རྫོགས་པར་བྱ་དགོས་པས་ཐོག་མར་ཉན་ཐོས་ཀྱི་ལམ་དང་ལམ་ཤེས་སྟོན་ནོ། །རྩ་བ་ལ།
ཤེས་པར་བྱ་ཞེས་དྲང་ངོ༌། །གང་ན། ཉན་ཐོས་ཀྱི་ལམ་འདིའོ། །གང་གི་སྒོ་ནས་ན། དུགཁ་
སོགས་འཕགས་པའི་བདེན་པ་བཞི་པོ་དག་གི་རྣམ་པ་མི་རྟག་ལ་སོགས་བཅུ་དྲུག་མི་
དམིགས་པར་རྟོགས་པའི་སྒོ་ནས་སོ། །མདོ་ནི། བྱང་སེམས་ཀྱི་ཡུམ་གང་ཞེ་ན། འདི་ལ་
བྱང་སེམས་ཆེན་པོསརྣམ་མཁྱེན་ཉིད་དང་ལྡན་པའི་སེམས་བསྐྱེད་པས་དེ་མི་དམིགས་པའི་
ཚུལ་གྱིས་གཟུགས་ནི་མི་རྟག་པ་ཉིད་དུ་ཡིད་ལ་བྱའོ། །ཞེས་སོགས་སོ། །གང་དུ་ན། ལམ་
ཤེས་ཉིད་ཀྱི་ཚུལ་ལ་སྟེ། སྐབས་སུ་ནིའོ། །འདིའི་མཐའ་དཔྱད་པ་ལ། ཉན་ཐོས་ཀྱི་ལམ།
དེ་བྱང་སེམས་ཀྱིས་ཤེས་པའི་ཚུལ། མདོ་དང་བསྟན་བཅོས་སུ་བསྟན་ཚུལ་གསུམ་མོ།།
དང་པོ་ལ། ལམ་ལྔ་ལས། ཚོགས་ལམ་ནི། མཛོད་ལས། ཚུལ་གནས་ཐོས་དང་བསམ་ལྡན་
པས། །སྒོམ་པ་ལ་ནི་རབ་ཏུ་སྦྱོར། །ཞེས་པས་ཚུལ་ཁྲིམས་ལ་བརྟེན་ནས་ཉན་ཐོས་ཀྱི་སྡེ་
སྣོད་ལ་ཐོས་བསམ་བྱས་ཏེ། ལུང་རིགས་ཀྱིས་བདེན་བཞིའི་རྣམ་པ་བཅུ་དྲུག་ཤེས་པར་
བྱས་ནས་དྲན་པ་ཉེར་བཞག་བཞི་བསྒོམ་མོ། །སྦྱོར་ལམ་དྲོད་རྩེ་བཟོད་མཆོག་བཞིར་ཡང་
དག་སྤོང་བཞི། རྫུ་འཕྲུལ་རྐང་བཞི། དབང་པོ་ལྔ། སྟོབས་ལྔ་རིམ་པ་བཞིན་ཡོད་དོ། །དེ་
ཡང་དྲོད་རྩེ་ གཉིས། བཟོད་པ་ཆུང་ངུ་དང་གསུམ་དུ་ཁམས་གསུམ་གསུམ་གྱི་བདེན་པ་
བཞིའི་རྣམ་པ་མི་རྟག་སོགས་བཅུ་དྲུག་མཚུངས་པར་སྒོམ་མོ། །འབྲིང་ནས་དང་པོ་ལམ་གྱི་
བཞི་དོར་ནས་བཅུ་གཉིས་སྒོམ། དེ་ནས་འགོག་པའི་བཞི་དོར། དེ་ནསཀུན་འབྱུང་གི་བན་
དོར། དེ་ནས་དུ་ཁའི་གཅིག་དང་གཉིས་སྒོམ་པའི་བར་ནི། འབྲིང་ཡིན་ལ། གཉིས་པོ་སྲེད་
པ་ཤས་ཆེ་ན། ལེ་ལོ་དང་ང་རྒྱལ་གྱི་གཉེན་པོར་མི་རྟག་དུ་ཁ་གཉིས། ལྟ་བ་ཤས་ཆེན།
- 1
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༣
བདག་དང་བདག་གིར་ལྟ་བའི་གཉེན་པོར་བདག་མེད་དང་སྟོང་པ་གཉིས་སྒོམ་མོ། །དེ་ནས་
བཟོད་ཆེན་དང་ཆོས་མཆོག་འདོད་ཁམས་ཀྱི་དུ་ཁ་ཕུང་པོ་ལྔ་ལ་དམིགས་པས་སྐད་ཅིག་རེ་
རེ་སྟེ། དབྱིག་གཉེན་གྱིས། དེ་ལས་དྲོ་བར་གྱུར་པ་འབྱུང༌། །དེ་ནི་བདེན་བཞིའི་སྤྱོད་ཡུལ་
ཅན། རྣམ་པ་བཅུ་དྲུག་དྲོ་བ་ལས། །རྩེ་མོ་དེ་ཡང་དེ་དང་འདྲ། །གཉིས་ཀ་ཆོས་ཀྱི་རྣམ་པ་
གཏོད། །གཞན་དག་གིས་ཀྱང་འཕེལ་ བར་ བྱེད། །དེ་ ལས་བཟོད་པ་ཡང་སྐྱེ་སྟེ། །རྣམ་
གཉིས་དེ་བཞིན་བཟོད་པ་ནི། །ཐམས་ཅད་ཆོས་ཀྱིས་འཕེལ་བར་བྱེད། །ཆེན་པོ་འདོད་
གཏོགས་དུཁ་ཡུལ། །དེ་ནི་སྐད་ཅིག་གཅིག་དེ་བཞིན། །ཆོས་མཆོག་ཐམས་ཅད་ཕུང་པོ་
ལྔ༑ ཞེས་སོ། །མཐོང་ལམ་ནི། ཆོས་མཆོག་གི་རྗེས་སུ་འདོད་ཁམས་ཀྱི་དུ་བའི་ཆོས་ཉིད་
རྟོགས་པ་བར་ཆད་མེད་ཀྱིས་བསྡུས་པ་ཆོས་བཟོད། དེ་ཉིད་རྣམ་གྲོལ་ལམ་གྱིས་བསྡུས་པ་
ཆོས་ཤེས། དེའི་རྗེས་སུ་ཁམས་གོང་གི་དུ་ཁ་རྟོགས་པའི་བར་ཆད་མེད་ལམ་དང་རྣམ་གྲོལ་
ལམ་གཉིས་ནི། རྗེས་བཟོད་རྗེས་ཤེས་སོ། །དེ་བཞིན་དུ་བདེན་པ་གཞན་གསུམ་ལའང་
སྦྱར་བས་སེམས་ཀྱི་སྐད་ཅིག་བཅུ་དྲུག་གི་དང་པོ་བཅོ་ལྔ་མཐོང་ལམ་ཡིན་ལ། ཐམས་ཅད་
ཀྱང་ཆོས་མཆོག་དང་སགཅིག་གོ །དབྱིག་གཉེན་གྱིས། ལོ་ཀ་པའི་ཆོས་མཆོག་ལས། ཆོས་
ཀྱི་བཟོད་པ་ཟག་པ་མེད། །འདོད་དུ་དུ9ཁ་དེ་ནས་ནི། །དེ་ཉིད་ཆོས་ཤེས་དེ་བཞིན་ཡང༌།།
དུཉཁ་ ལྷག་ལ་ རྗེས་བཟོད་ཤེས། །བདེན་པ་གསུམ་ལ་དེ་བཞིན་ནོ། །དེ་ལྟར་བདེན་པ་
མངོན་རྟོགས་འདི། །སེམས་བཅུ་དྲུག་གོ་རྣམ་གསུམ་སྟེ། །མཐོང་དམིགས་བྱ་བ་ཞེས་བྱའོ།
དེ་ནི་ཆོས་མཆོག་དང་ས་གཅིག །བཟོད་དང་ཤེས་ལ་གོ་རིམ་བཞིན། །བར་ཆད་མེད་དང་
རྣམ་གྲོལ་ལམ། །དེ་ལས་སྐད་ཅིག་བཅོ་ལྔ་ནི། །མ་མཐོང་མཐོང་ཕྱིར་མཐོང་བའི་ལམ།།
ཞེས་སོ། །
- 1 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒོམ་ལམ་ནི། འདོད་ཁམས་དང་། བསམ་གཏན་བཞི་དང་གཟུགས་མེད་བཞི་
སྟེ༑ ས་དགུ་པོ་རེ་རེ་ལ་སྒོམ་སྤང་གི་ཉོན་མོངས་པ་དགུ་དགུ་གྱ་གཅིག་དེ་དག་གི་གཉེན་
པོར་གྱུར་པ་སྟེ། དབྱིགགཉེན་གྱིས། ས་དང་སན་ཉེསརྣམས་དགུ། །དེ་བཞིན་དུ་ཡང་ཡོན་
ཏན་རྣམས། །ཆུང་དང་འབྲིང་དང་ཆེ་རྣམས་ཀྱི། །ཆུང་ངུ་ལ་སོགས་ཐ་དད་ཕྱིར། །ཞེས་ཏེ།
རིམ་གྱིས་པ་ལ་གྱ་གཅིག །གཅིག་ཆར་བ་ལ་ནི་ཁམས་གསུམ་གྱི་ཉོན་མོངས་དྲིལནས་སྤོང་
བས་དགུར་སྐྱེའོ། །མཐོང་སྒོམ་གཉིས་ནི། འཕགས་ལམ་བརྒྱད་དང་། བྱང་ཆུབ་ཡན་ལག་
བདུན་ཡིན་ནོ། །དབྱིག་གཉེན་གྱིས། སྡེ་ཚན་བདུན་ནི་གོ་རིམ་བཞིན། །ལས་ནི་དང་པོ་པ་
དག་དང༌། །ངེས་འབྱེད་ཆ་མཐུན་རྣམས་དང་ནི། །སྒོམ་དང་མཐོང་ལ་རབ་ཏུ་དབྱེ། །ཞེས་
སོ༑ ཁ་ཅིག་ནི། གོ་རིམ་བཞིན་འདོད་པའང་ཡོད་དོ། །མི་སློབ་ལམ་ནི། སྲིད་རྩེའི་ཉོན་
མོངས་དགུ་པ་ཟད་པ་ཐོབ་ཅིང་ཤེས་པ་ན་ཡིན་ནོ། །དབྱིག་གཉེན་གྱིས། དེ་ཟད་ཐོབ་དང་
དེ་ཟད་ཤེས། །དེ་ཚེ་དེ་མི་སློབ་དགྲ་བཅོམ། །ཞེས་སོ། །དེ་ཡང་ཇི་སྲིད་འཚོའི་བར་དུ་ལྷག་
བཅས། ཤི་ནས་ལྷག་མེད་ཀྱི་མྱང་འདས་སུ་ཤེས་པར་བྱའོ། །གཉིས་པ་ནི། ལམ་དེ་དག་
ཐབས་ཤེས་ཟུང་འབྲེལ་དུ་ཤེསཏེ། ཐེག་པ་གསུམ་གྱི་ལམ་བསྟན་པ་ལ་མཁས་པར་བྱ་བའི་
ཕྱིར་སྦྱོར་བ་སེམས་བསྐྱེད་ཀྱིས་ཀུན་ནས་བསླངས། དངོས་གཞི་ཅིར་ཡང་མི་དམིགས་པར་
རྟོགས་པའི་ཤེས་རབ་ཀྱིས་ཟིན་པ། རྗེས་ལ་དགེ་བ་བྱང་ཆུབ་ཆེན་པོར་བསྔོ་བ་དང་བཅས་
པའི་སྒོ་ནས་ཉན་ཐོས་ཀྱི་ལམ་ཡོན་ཏན་ཡར་ལྡན་དུ་ཤེས་སོ། །རང་རྒྱལ་གྱི་ལམ་ཤེས་ཚུལ་
ཡང་དེ་བཞིན་ནོ། །
གསུམ་པ་ལ། ལོ་ཙཱ་བ་སོགས་ན་རེ། བསྟན་བཅོས་འདིར་ཉན་ང་རང་རྒྱུད་
པའི་ལམ་བསྟན་ནོ། །ཞེ་ན། དེ་མི་རིགས་ཏེ། སེམས་བསྐྱེད་ཤེས་རབ་བསྔོ་བ་གསུམ་དང་
1
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། [༡༣
ལྡན་པའི་ཕྱིར་རོ། །མདོ་ནི། རྣམ་མཁྱེན་ཉིད་དང་ལྡན་པའི་སེམས་བསྐྱེད་པས་དེ་དམིགས་
པའི་ཚུལ་གྱིས་ཞེས་པས་སོ། །འདིར་ཡུལ་ལམ་གསུམ་དངོས་སུབསྟན་པས་ཡུལ་ཅན་ལམ་
ཤེསགསུམ་ཤུགས་ལ་བསྟན་ཏེ་བདེན་བཞི་མི་རྟག་སོགས་བཅུ་དྲུག་ཏུ་རྟོགས་པའི་སྒོ་ནས་
ཉན་ཐོས་ཀྱི་ལམ། སེམས་བསྐྱེད་ཅིང་དེ་མི་དམིགས་པར་རྟོགས་པའི་སྒོ་ནས་ལམ་ཤེས།
ཁྱད་པར་གསུམ་དང་ལྡན་པའི་སྒོ་ནས་རང་རྒྱལ་གྱི་ལམ། སེམས་བསྐྱེད་ཅིང་ཡར་ལྡན་དུ་
བསྡུས་པའི་སྒོ་ནས་ལམ་ཤེས། དེ་དག་ཀྱང་བྱང་སེམས་ཀྱི་རྒྱུད་ལ་ཡོད་པའི་ལམ་གཉིས་
བསྟནཔར་ཤེས་པར་བྱའོ། །འགྲེལ་པ་ལ། ཡོངས་སུ་ཤེས་པར་བྱའོ། །ཞེས་དྲང་ངོ༌། །གང་
ན༑ བདེན་པ་བཞི་ལ་དམིགས་པའི་རྣམ་པ་བཅུ་དྲུག་གམ། སོ་གསུམ་པོ་རྣམས་སོ། །གང་
གིས་ན། བྱངས་སེམས་ཀྱིས་སོ། །གང་དུ་ན། ལམ་ཤེས་ཉིད་ཀྱི་སྐབས་སུའོ། །གང་གི་སྒོ་
ནས་ནི། སེམས་བསྐྱེད་ཅིང་རྣམ་པ་རྣམས་ངོ་བོ་ཉིད་མི་དམིགས་པར་རྟོགས་པའི་སྒོ་ནས་
སོ༑ ༑ཇི་ལྟར་ན། ཉན་ཐོས་རྣམས་ཀྱི་ལམ་ཡིན་པར་ཐབས་ཤེས་ཟུང་འབྲེལ་དེ་ལྟར་རོ།།
རྣམ་པ་རྣམས་གང་ཞེ་ན། སྡུག་ཀུན་སོ་སོ་བའི་རྣམ་པ་བརྒྱད། ཐུན་མོང་དུ་བཅུ་བཞི།
འགོག་བདེན་གྱི་བདུན། ལམ་བདེན་གྱི་བཞིའོ། །ཆོས་མངོན་པ་ནས་འབྱུང་བ་དང་ཐ་སྙད་
མཐུན་པར་གསུངས་པ་ནི། ངོ་བོ་ཉིད་ཀྱི་རྣམ་པ། མི་མཐུན་པར་གསུངས་པ་ནི། རྣམ་
གྲངས་ཀྱི་རྣམ་པ་ཡིན་པས་ཅི་རིགས་པར་གོ་བར་བྱ་སྟེ། དང་པོ་དུ༔ཁའི་བཞི་ནི། བདེན་པ་
བཞི་ཡོད་པ་དེ་ལ་དུཉཁའི་བདེན་པའི་རྣམ་པ་ནི། སྐྱེ་ཞིང་འཇིག་པས་མི་རྟག་པ་དང་། ཟག་
པ་དང་བཅས་ཤིང་འཕགས་པ་ཐམས་ཅད་དང་མི་མཐུན་པས་དུ་ཁ་བ་དང་། དོན་གཞན་གྱི་
བདག་གིས་སྟོང་པ་དང་། སྟོང་པའི་ངོ་བོར་གྱུར་པ་བདག་མེད་པ་སྟེ། དེ་དག་གི་མཚན་ཉིད་
ནི༑ རང་ཉིད་བདག་མ་ཡིན་པས་ཞི་བ་རྣམ་གྲངས་ཀྱི་རྣམ་པ་སྟེ། བཞི་དག་གོ །དང་ནི།
- 1
5.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅད་བསྡུ་བའོ། །
གཉིས་པ་ཀུན་འབྱུང་བའི་བདེན་པའི་ངོ་བོ་ཉིད་ཀྱི་རྣམ་པ་དུཉཁའི་རྒྱུའི་རྩ་བར་གྱུར་
པའི་ངོ་བོ་ཉིད། རྣམ་གྲངས་ཀྱི་རྣམ་པ་ནད་ལྟ་བུ་དང༌། དེ་བཞིན་དུ་སྦྱར་ཏེ། དུཉཁཀུན་
འབྱུང་བས་འབྲས་དང༌། དུཁ་དྲག་ཏུ་རབ་ཏུ་སྐྱེ་བའི་རྐྱེན་ཡིན་པས་ཟུག་རྔུ་དང་། དུགཁ་
བརྒྱུད་ནས་སྐྱེད་པའི་རྐྱེན་ཡིན་པས་བདེ་བའི་དགེ་བ་འཇོམས་པ་སྡིག་པའི་རྣམ་པ་རྣམས་
སོ༑ ༑
གསུམ་པ་ནི། ཉན་རང་མཐོང་ལམ་སྐྱེས་པའི་ཚེ་སྡུག་ཀུན་གྱི་མཚན་ཉིད་རྟོགས་
པས་སྡུག་ཀུན་ལ་ཡིད་འབྱུང་བ་དང༌། སྒོམ་ལམ་དུ་སྡུག་ཀུན་ལ་འདོད་ཆགས་དང་བྲལ་
བར་བྱ་བ་དང་། མི་སློབ་ལམ་དུ་སྡུག་ཀུན་འགོག་པའི་ཕྱིར་ཞུགས་པ་ཡིན་ཅེས། ལུང་ལས་
འབྱུང་བའི་ཕྱིར་དུ9ཁ་དང་ཀུན་འབྱུང་གི་བདེན་པ་གཉིས་པོ་དེ་དག་ཉིད། སོ་སོ་སྟེ། རེརེ་
ལ་ཡིད་འབྱུང་བའི་རྣམ་པ་དེ་དག་གི་མཚན་ཉིད་དེ་། རང་བདེ་འཇོམས་པའི་དགྲར་གྱུར་
པས་ཕ་རོལ་དང་། འདི་ལ་གནོད་བྱེད་ཡོད་ན་འཇིག་པའི་ཆོས་ཅན་གྱི་རྣམ་པའི་ངོབོ་ཉིད་
དག་ཡིད་འབྱུང་བའི་དམིགས་པར་འགྱུར་རོ། །འདོད་ཆགས་དང་བྲལ་བའི་རྣམ་པ་དག་གི་
ངོ་བོ་སྟེ། དམིགས་པ། རང་གི་ངོ་བོར་མི་གནས་པས་གནས་པས་གཡོ་བ་དང་། རྒྱུ་ལ་ལྟོས་
མེད་དུ་འཇིག་པས་རབ་ཏུ་འཇིག་པའི་རྣམ་པ་དག་དང་། འགོག་པའི་རྣམ་པའི་རང་གི་ངོ་བོ་
ཉིད་དམིགས་པ་འདི་དང་གཞན་གྱིས་གནོད་པའི་གནས་སུ་གྱུར་པས་འཇིག་པ་དང་། སྲིན་
པོ་ལ་སོགས་པས་གནོད་པས་ནད་འགོ་བ་དང༌། འབྱུང་བ་འཁྲུགས་པ་དང་ཐོག་འབབ་པ་
ལ་སོགས་པའི་གནས་སུ་གྱུར་པས་འཚེ་བའི་རྣམ་པ་རྣམས་སོ། །
བཞི་པ་ལ། འགོག་པའི་བདེན་པའི་རྣམ་པ་ལ་མ་རིག་པ་འགོག་པ་རང་གི་ངོ་བོ།
-
G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
རྣམ་གྲངས་ཀྱི་རྣམ་པ་བདག་འཛིན་གྱི་ཉོན་མོངས་མེད་པ་དང་། དུཁ་ཞི་བ་དང་། བདེ་ཞིང་
གཙང་བས་གྱ་ནོམ་པའི་བདག་ཉིད་དུ༔ཁ་དང་མི་གཙང་བས་དབེན་པ་དང་། ཇི་ལྟར་ངེས་
པར་འབྱུང་བའི་མཚན་ཉིད་རྣམ་ཐར་གྱི་སྒོ་ངོ་བོས་སྟོང་པ་ཉིད་དང༌། རྒྱུའི་མཚན་མ་མེད་པ་
དང༌། འབྲས་བུ་ལ་སྨོན་པ་མེད་པ་གསུམ་དང་། གང་ངེས་པར་འབྱུང་བ་སླར་འཁོར་བར་
མངོན་དུ་འདུ་བྱེད་པ་མེད་པའི་རྣམ་པ་རྣམས་སོ། །ལྔ་པ་ལམ་གྱི་བདེན་པའི་རྣམ་པ་མྱང་
འདས་ཀྱི་གྲོང་ཁྱེར་དུ་ཕྱིན་བྱེད་ལམ་དང་མ་ལུས་པར་རྟོགས་པས་རིག་པ་དང་། རྟོགས་
པར་བྱེད་པས་སྒྲུབ་པ་དང༌། མངོན་ཞེན་མེད་པར་འགྲོ་བ་ངེས་པར་འབྱིན་པ་སྟེ། རྣམ་པ་
ཞེས་ཀུན་ལ་སྦྱར་རོ། །
གཉིས་པ་ལ་གསུམ་ལས། སྔ་འགྲེལ་ནི། འཆད་དོ། །ཞེས་དྲང་ངོ། གང་གི་
ཚེ་ན། ཉན་ཐོས་ཀྱི་ལམ་བརྗོད་ནས་དེའི་རྗེས་སུའོ། །གང་ན། དེའི་རྒྱུ་ངེས་འབྱེད་ཆ་མཐུན་
ནོ༑ ༑འཆད་དགོས་པའི་རྒྱུ་མཚན་ནི། བདེན་པ་བཞི་མངོན་སུམ་དུ་ཡོངས་སུ་ཞེས་པ་ནི།
རྒྱུ་ངེས་འབྱེད་ཆ་མཐུན་རྟོགས་ཤིང་ཐོབ་པ་སྔོན་དུ་འགྲོ་བ་ཅན་ཡིན་པས་སོ། །རྩ་བ་ནི།
འཕགས་པ་ཉན་ཐོས་ཀྱི་སྦྱོར་ལམ་ལ་བཞི་ལས། གཟུགས་སོགས་ཕུང་པོ་ལྔ་སྟོང་པ་ཉིད་ལ་
དམིགས་ནས་རྣམ་པ་དོན་དམ་པར་རང་རང་གི་ངོ་བོས་སྟོང་པའི་ཕྱིར་གཟུགས་སོགས་དང་
བྱང་སེམས་ཀྱི་སྟོང་པ་ཉིད་རྣམས་དོན་ལ་ཐ་དད་མེད་ཅིང་བློས་ཀྱང་དབྱེར་མེད་པར་རྟོགས་
ཏེ་སྒོམ་པས་དྲོ་བ་སྟེ། མདོ་ནི། ཀོའུ་ཤི་ཀ །གཟུགས་ནི་གཟུགས་ཀྱིས་སྟོང་ངོ༌། །ཞེས་སོ།།
གཟུགས་སོགས་སྟོང་པ་དེ་དག་ཅིར་ཡང་མི་དམིགས་པར་རྟོགས་པས་རྩེ་མོར་གྱུར་པ་དག་
ཏུ་འདོད་དོ། །མདོ་ནི། ཀོའི་ཤི་ཀ །འདི་ ལ་ བྱང་སེམས་ཀྱིས་དམིགས་པའི་ཚུལ་གྱིས་
གཟུགས་ལ་གནས་པར་མི་བྱའོ། །ཞེས་སོ། །གཟུགས་སོགས་སྟོང་པ་དེ་ལ་རྟག་པ་དང་།
- Y 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པ་མི་རྟག་པ་ལ་སོགས་པའི་ཚུལ་གྱིས་གནས་པ་བཀག་པས་བཟོད་པ་རྣམས་སོ།།
མདོ་ནི་དམིགས་པའི་ཚུལ་གྱིས་གཟུགས་རྟག་ཅེས་བྱ་བར་གནས་པར་མི་བྱའོ། །ཞེས་སོ།།
བྱང་སེམས་ཀྱི་ས་བཅུ་ལ་སོགས་པ་དག་ལ་བརྩམས་ནས་ནི་དམིགས་པའི་ཚུལ་གྱིས་མི་
གནས་པར་རྒྱས་པར་བསྟན་པ་ཡིས་ཆོས་མཆོག་ཏུ་འགྱུར་བར་མདོ་ལས་བཤད་དོ། །དེ་
དག་ལ་དམིགས་པས་གནས་པར་མི་བྱ་བ་ཅིའི་ཕྱིར་ཞེ་ན། སངས་རྒྱས་ཀྱི་ཡོད་མེད་མ་ལུས་
པ་མཁྱེན་ནས་ཆོས་རྣམས་དོན་དམ་པར་ཅིར་ཡང་མ་གཟིགས་པའི་ཕྱིར་རོ། །མདོ་ནི། ས་
དང་པོ་ལ་དམིགས་པའི་ཚུལ་གྱིས་གནས་པར་མི་བྱའོ། །ཞེས་སོ། །འགྲེལ་པ་ལ། གང་
གིས་དམིགས་པའི་རྣམ་པ། གང་ལ་དམིགས་པའི་ཡུལ། བློའི་ངོ་བོ་དང་གསུམ་མོ། །དང་
པོ་ལ། དྲོད་ཀྱི་རྣམ་པ་ནི། གཟུགས་ལ་སོགས་པའི་ཕུང་པོ་རང་རང་གི་ངོ་བོ་ཉིད་ཀྱིས་སྟོང་
པའི་ ཕྱིར་གཟུགས་དང་ཚོར་བ་སོགས་ཀྱི་སྟོང་པ་ཉིད་རྣམས་ཕན་ཚུན་ཏེ། གཞན་དང་
གཞན་དུ་ཐ་དད་པ་མེད་པ་དང༌། རྩེ་མོའི་ནི། གཟུགས་ལ་སོགས་པ་སྔ་མ་བཞིན་དུ་ང་
རང་ངོ་བོས་སྟོང་པའི་ ཕྱིར་གཟུགས་སོགས་སུ་མི་དམིགས་པ་དང༌། བཟོད་པ་ནི། མི་
དམིགས་པ་དེ་བཞིན་དུ་གཟུགས་ལ་སོགས་པ་ལ་རྟག་པ་ཡང་མ་ཡིན། མི་རྟག་པ་ཡང་མ་
ཡིན། བདེ་བ་ཡང་མ་ཡིན། དུཁ་ཡང་མ་ཡིན་ནོ། །ཞེས་དམིགས་པའི་ཚུལ་གྱིས་གནས་
ཤིང་ཞེན་པ་བཀག་པ་དང༌། ཆོས་མཆོག་གི་ནི། རྒྱུ་མཚན་གང་གི་ཕྱིར་དེ་བཞིན་གཤེགས་
པས་བྱང་ཆུབ་མངོན་པར་རྫོགས་པར་སངས་རྒྱས་ནས་དོན་དམ་པར་ཆོསརྣམས་ཅིར་ཡང་
མ་གཟིགས་པ་ཞེས་བྱ་བ། ཇི་སྐད་དུ། ཡོད་མེད་དངོས་པོ་མཁྱེན་པཔོ། །ཀུན་མཁྱེན་བས་
ཀྱང་གང་མ་གཟིགས། །ཞེས་བྱ་བའི་ཚུལ་གྱི་མཁྱེན་བརྩེ་ཚད་མར་གྱུར་པའི་སྐྱེ་བུས་ཆོས་
ཐམས་ཅད་མ་དམིགས་པའི་གཏན་ཚིགས་ཀྱི་འཐད་པ་སྟེ། ལུང་གི་ཚད་མས། ས་དང་པོ་
- 1
8 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། ༡༣
རབ་ཏུ་དགའ་བ་དང་སོགས་པ་གཉིས་པ་དྲི་མ་མེད་པ་ལ་སོགས་པ་ལ་དམིགས་པའི་ཚུལ་
གྱིས་མི་གནས་པར་རྒྱསཔར་མདོ་ལས་ཇི་སྐདབསྟན་པབཞིན་སྒོམ་པ་ཞེས་བྱ་བའི་རྣམ་པ་
བཞི་པོ་དེ་རྣམས་ཀྱིས་སོ། །གཉིས་པནི། བདེན་པ་བཞིའི་དམིགས་པ་ལའོ། །གསུམ་པ་ནི།
གོ་རིམ་བཞིན་དུ་ངེས་འབྱེད་ཆ་མཐུན་དྲོད་རྩེ་བཟོད་མཆོག་བཞི་སྐྱེའོ་ཞེས་བྱ་བ་ཡིན་ནོ། །
གཉིས་པ་ལ། སྤྱི་གཞུང་གཉིས་སོ། །དང་པོ་ལ་གསུམ་ལས། མཚན་ཉིད་ནི།
སྐྱེས་བུ་རིགས་ལྡན་གང་ཞིག །རང་བཞིན་གྱིས་དབང་པོ་འབྲིང་དུ་གྱུར་པ། རང་རྒྱལ་གང་
ཟག་གི་མཚན་ཉིད། རང་སངས་རྒྱས་ཀྱི་ས་ལ་བརྟེན་ནས་རང་བྱང་ཆུབ་ཏུ་བགྲོད་པའི་གོ་
སྐབས་ཕྱེ་བཤུལ་དུ་གྱུར་པ། རང་རྒྱལ་ལམ་གྱི་མཚན་ཉིད་དོ། །མཚོན་བྱ་ནི། སྨོན་ལམ་ལ་
སོགས་པའི་རྐྱེན་གྱི་མཐུས་རྟོགས་པས་རྐྱེན་རྟོགས། བདག་ཉིད་གཅིག་པུའི་དོན་དུ་འགྱུར་
བར་བྱས་ནས་རང་ཉིད་སངས་རྒྱས་པས་རང་སངས་རྒྱས་སོ། །མཚན་གཞིལ། ལམ་གྱི་
དབྱེ་བ་ཉན་ཐོས་དང་མཐུན་ནོ། །གང་ཟག་གི་དབྱེ་བ་ལ། བསེ་རུ་ལྟ་བུ། ཚོགས་ན་སྤྱོད་པ་
ཆེན་པོ་དང༌། ཆུང་ངུ་དང་གསུམ་མོ། །དང་པོ་ལ། སྒྲུབ་པ་པོ་གང་ཟག །སྒྲུབ་པ་ལམ།
བསྒྲུབས་པའི་འབྲས་བུའི་ཁྱད་པར་གསུམ་མོ། །དང་པོ་ལ། ཉན་ཐོས་པས་དབངཔོ་རྣོ་ལ།
བྱང་སེམས་པས་རྟུལ་བ་རང་བཞིན་གྱིས་དབང་པོ་འབྲིང་སྟེ། རང་སངས་རྒྱས་ཀྱི་རིགས་
ཅན། དེའི་ནང་ནས་དབང་རྣོན་སྐྱོ་ཤས་ཆེ་ཞིང་། སྙིང་རྗེ་ཤས་ཆུང་བ། བསེ་རུ་ལྟར་གཅིག་
པུ་གནས་པ་ལ་དགའ་བའོ། །གཉིས་པ་ལ་ཚོགས་གསོག་པའི་ཁྱད་པར། ལམ་བགྲོད་པའི་
ཁྱད་པར་གཉིས་སོ། །དང་པོ་ལ། དབྱིག་གཉེན་གྱིས། བསེ་རུ་བསྐལ་པ་བརྒྱ་ཡི་རྒྱུས།།
ཞེས་པས། བསྐལ་པ་བརྒྱའི་བར་དུ་ངེས་འབྱུང་གི་ཚུལ་ཁྲིམས་དང༌། ཉན་ཐོས་ཀྱི་སྡེ་སྣོད་
ལ་ཐོས་བསམ་བྱས་པས་ཐར་པ་ཆ་མཐུན་རྫོགས་པ་ན། ད་དུང་སྐྱེ་བ་ལེན་པར་ཤེས་ནས་
- 1
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེར་ རང་བྱུང་ཐོབ་པར་བྱ་བའི་ཕྱིར་སྡེ་སྣོད་གསུམ་གྱི་དོན་ཕུང་པོ། ཁམས། སྐྱེ་མཆེད།
བདེན་པ། རྟེན་འབྲེལ། གནས་དང་གནས་མ་ཡིན་པ་སྟེ། མཁས་པར་བྱ་བའི་དངོས་པོ་
དྲུག་ལ་མཁས་པར་སྦྱངས་ཏེ། འཆི་འཕོ་ཁར། སངས་རྒྱས་དང་ཉན་ཐོས་མེད་པའི་ཞིང་
སྟོང་པར་སྐྱེ་བར་གྱུར་ཅིག །དེར་ཡང་གཞན་ལ་ལྟོས་པ་མེད་པར་རང་གིས་ཐོབ་པའི་ཤེས་
རབ་ཀྱིས་ལམ་བགྲོད་པར་གྱུར་ཅིག །བྱང་ཆུབ་ཐོབ་པ་ན་གདུལ་བྱ་ལ་ལུས་ཀྱིས་སྙིང་བརྩེ་
བར་བྱེད་ཀྱི། ངག་གིས་སྙིང་བརྩེ་བར་བྱེད་པར་མ་གྱུར་ཅིག་ཅེས་བྱ་བའི་སྨོན་ལམ་གྱིས་
ཚོགས་གསོག་གོ །གཉིས་པ་ནི། དེ་ནས་ཤི་འཕོས་ཏེ་སངས་རྒྱས་ཉན་ཐོས་མེད་པའི་ཞིང་
སྟོང་པར་གླིང་གསུམ་གྱི་སྐྱེས་པ། དམངས་རིགས་མིན་པ་ཞིག་ཏུ་སྐྱེས་ཏེ། ཁྱིམ་ནས་ཁྱིམ་
མེད་པར་རང་བྱུང་གིས་རབ་ཏུ་བྱུང་ཞིང་བསྙེན་པར་རྫོགས་ནས་དུར་ཁྲོད་དུ་ཕྱིན་ཏེ། རུས་
པ་འདི་ཅི་ལས་བྱུང་བསམ་པས། མ་རིག་པ་ནས་རྒ་ཤིའི་བར་རྟེན་འབྲེལ་ལུགས་འབྱུང་
ལུགས་ལྡོག་ཏུ་རྟོགས་པའི་ དོན། བསམ་ གཏན་བཞི་པའི་ དངོས་གཞི་ལ་བརྟེན་ནས་
བསྒོམས་པསསྦྱོར་ལམ། མཐོང་ལམ། སྒོམ་ལམ། མི་སློབ་ལམ་རྣམས་ཚེ་གཅིག་མངོན་དུ་
བྱེད་དོ། །དེ་ཡང་མཐོང་སྤང་ཉོན་སྒྲིབ་དང༌། ཤེས་སྒྲིབ་གཟུང་རྟོག་སྤོང་ངོ༌། །སྒོམ་སྤང་
ཁམས་གསུམ་གྱི་ཤེས་སྒྲིབ་གཟུང་རྟོག །ཁམས་གོང་གི་ཉོན་སྒྲིབ་དགུར་དྲིལ་ཏེ་སྤང་ངོ་།།
འདོད་ཁམས་ཀྱི་ཉོན་མོངས་ནི། ལོ་ཀ་པའི་སྒོམ་ལམ་གྱིས་མཐོང་ལམ་གྱི་སྔར་སྤངསཟིན་
ཏེ༔ བསམ་གཏན་བཞི་པ་ཐོབ་ལ་མ་ཉམས་པའི་ཕྱིར་རོ། །དེས་ན་ལོ་ཀ་ལས་འདས་པའི་
སྒོམ་ལམ་གྱིས་སྤང་མི་དགོས་སོ། །དབྱིག་གཉེན་གྱིས། སྟོན་དང་བསེ་རུ་བྱང་ཆུབ་བར།།
བསམ་གཏན་མཐའ་རྟེན་གཅིག་ལ་ཀུན། །དེ་ ཡི་ སྔོན་དུ་ཐར་ཆ་མཐུན། །ཞེས་སོ། །རྩ་
ཤེར། སངས་རྒྱས་རྣམས་ནི་མི་བཞུགས་ཤིང༌། །ཉན་ཐོས་རྣམས་ཀྱང་ཟད་པ་ན། །རང་
- 2 [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡ ༣
སངས་རྒྱས་ཀྱི་ཡེ་ཤེས་ནི། །བརྟེན་པ་མེད་པར་རབ་ཏུ་སྐྱེ། །ཞེས་སོ། །
གསུམ་པ་ལ། རང་དོན་གནས་པ་དང༌། གཞན་དོན་རྒྱུ་བའི་ཁྱད་པར་རོ།
དང་པོ་ནི། སྐུ་བསེ་རུ་ལྟར་གཅིག་པུར་འདུག་པ། གསུང་སྨྲ་བཅད་དམ་པོ། གས་བདེན་
བཞི། རྟེན་འབྲེལ། རྣམ་ཐར་སྒོ་གསུམ་གྱི་དོན་ལ་རྩེ་གཅིག་ཏུ་གནས་པའོ། །གཉིས་པ་ནི།
འདོད་པའི་རྟེན་ཅན་ཡིན་པས་ཁམ་གྱི་ཟས་ཀྱིས་འཚོ་དགོས་པས་གྲོང་དུ་བསོད་སྙོམས་ལ་
གཅིག་པུར་རྒྱུ་ཞིང་། ལོག་པར་སྒྲུབ་པ་རྣམས་རྫུ་འཕྲུལ་བསྟན་ནས་འགྱོད་པ་སྐྱེད་ཅིང་
སྡིག་པ་དག་པར་བྱེད་ལ། གདུལ་བྱ་ཆོས་དོན་དུ་གཉེར་བ་བྱུང་ན་སྒྲ་མེད་ལུས་ཀྱིས་ཆོས་
སྟོན་པར་བྱེད་དོ། །གཉིས་པ་ལ་གསུམ་སྔར་བཞིན་ལས། དང་པོ་ནི། རིགས་དེ་ཉིད་ཀྱི་
དབང་པོ་འབྲིང་པོ། ཟླ་བཅས་ལ་དགྱེས་པའོ། །གཉིས་པ་ལ་གཉིས་ཀྱི་ཚོགས་ནི། བསྐལ་
པ་བརྒྱའི་སུམ་གཉིས་ཙམ་དུ་ཚོགས་བསགས་པས་བཟོད་པ་འབྲིང་མན་ཆད་བསྐྱེད་ནས་
མཁས་པར་བྱེད་ཅིང་སྨོན་ལམ་འདེབས་སོ། །གཉིས་པ་ནི། མ་ཉམས་ན་བཟོད་ཆེན་ནས་
བསྐྱེད་པས་ཆོག་ལ། ཉམས་ན་དྲོད་ནས་བསྐྱེད་དགོས་སོ། །གསུམ་པ་ལ། གནས་པ་དང་།
རྒྱུ་བ་གཉིསཀ་ཟླ་བཅས་ཡིན་ལ། གཞན་ཐམས་ཅད་སྔར་བཞིན་ནོ། །གསུམ་པ་ལ་གསུམ་
ལས། གང་ཟག་དབང་པོ་འབྲིང་པོའི་རྟུལ་པོ། ཚོགས་བསྐལ་པ་བརྒྱའི་སུམ་ཆ་ཙམ་དུ་
བསགས་པས་མཐོང་ལམ་གྱི་བར་ཐོབ་ནས་མཁས་པདང་སྨོན་ལམ་སྦྱངསཏེ་ལམ་ལྷག་མ་
བགྲོད་ཅིང་། གཞན་ཐམས་ཅད་ཚོགས་སྤྱོད་ཆེན་པོ་པ་བཞིན་ནོ། །
གཉིས་པ་ལ་གསུམ་སྟེ། ཉན་ཐོས་ལས་ཁྱད་ཞུགས་པར་བསྟན་པ། ཁྱད་པར་
ཅན་རང་རྒྱལ་གྱི་ལམ་རྒྱུ་ངེས་འབྱེད་ཆ་མཐུན་ནོ། །དང་པོ་ལ་ཡེ་ཤེས་ཟབ་པར་བསྟན་པ་
དང༌། ཟབ་མོ་ལ་རྩོད་པ་སྤང་བའོ། །དང་པོ་ལ་གསུམ་ལས། སྔ་འགྲེལ་ནི། འཆད་དོ།།
- 2
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་དྲང་ངོ༌། །གང་ན། ཉན་ཐོས་ལས་རང་རྒྱལ་ཁྱད་ཞུགས་པ་ཉིད་དུ་སྒྲུབ་པའོ། །གང་གི་
ཚེ་ ན། རེ་ ཞིག་ ཉན་ཐོས་ ཀྱི་ ལམ་ གྱི་མཇུག་ཐོགས་སུའོ། །དེའི་ རྒྱུ་མཚན། བསྐྱེད་རིམ་
བཞིན་བྱས་ན། རང་སངས་རྒྱས་ཀྱི་ལམ་གྱི་ངོ་བོ་བརྗོད་པར་རིགས་མོད་ཀྱི། ཉན་ཐོས་
རྣམས་ལས་རང་སངས་རྒྱས་དེ་དག་ཇི་ལྟར་ལམ་བགྲོད་པ་དང་ཆོས་སྟོན་པ་ན་ཁྱད་པར་དུ་
འཕགསན། ཁྱད་པར་གང་གིསན། རང་སངས་རྒྱས་དེ་དག་གི་ལམ་ཉན་ཐོས་ལས་གཞན་
ཡིན་སྙམ་པའི་དོགས་པ་བསུས་ནས་དེའི་ལན་གདབ་པར་བྱ་བའི་ཕྱིར་དུའོ། །རྩ་བ་ལ།
བསེ་རུ་ལྟ་བུའི་ཡེ་ཤེས་ནི་ཆོས་ཅན། ལམ་བགྲོད་པའི་ཚེ་ཉན་ཐོས་པས་ཟབ་པ་ཉིད་དུ་
མངོན་པར་བརྗོད་དོ། །སྲིད་པ་ཐ་མ་པའི་ཚེ་སློབ་དཔོན་གཞན་གྱིས་བསྟན་མི་དགོས་པར་
འདོད་ཁམས་སུ་བྱང་ཆུབ་ཐོབ་པའི་ཕྱིར། རྟགས་གྲུབསྟེ། རང་བྱུང་སངས་རྒྱས་བདག་ཉིད་
ཀྱི་སྨོན་ལམ་ལ་སོགས་པའི་མཐུས་བྱང་ཆུབ་རྟོགས་པའི་ཕྱིར་རོ། །མདོ་ནི། ས་ཐམས་
ཅད་ཀྱང་སྤྲུལ་པ་ལྟ་བུ་ཡིན་ཏེ། དེ་ལ་སུས་ཀྱང་བསྟན་པ་མེད་དོ། །ཞེས་སོ། །ཡང་གི་སྒྲས་
རང་རྒྱལ་ཆོས་ཅན། ཆོས་སྟོན་པ་ཉན་ཐོས་པས་ཟབ་སྟེ། སྒྲ་མེད་པར་ཆོས་སྟོན་ནུས་པའི་
ཕྱིར་རོ། །མདོ་ནི། འཕགས་པ་རབ་འབྱོར་འདི་ནི། ཡུམ་གསལ་བར་བྱེད་པ་སྟེ། ཟབ་པ་
བས་ཀྱང་ཤིན་ཏུ་ཟབ་པ་སྟོན་པར་བྱེད། ཕྲ་བ་བས་ཀྱང་ཤིན་ཏུ་ཕྲ་བ་སྟོན་པར་བྱེད་པའོ།
ཞེས་སོ། །འགྲེལ་པ་ལ། གང་ལས་ཁྱད་ཞུགས་པ། ཉན་ཐོས་ཀྱི་ལམ་དེ་ལས་ཁྱད་པར་དུ་
བྱེད་པའི་བྱེད་ཆོས་གཉིས་སོ། །དང་པོ་ལ། འབྱུང་ཞེས་དྲང་ངོ༌
། །གང་ལས་ན། ཉན་ཐོས་
ཀྱི་ལུང་ལས་སོ། །གང་ན། ཉན་ཐོས་རྣམས་ཀྱི་ལམ་བགྲོད་པ་དང་། ཆོས་སྟོན་ཚུལ་ནིའོ།།
ཇི་ལྟར་ན། འདོད་ཁམས་སུ་སྲིད་པ་ཐ་མ་པའི་ཚེའང་སློབ་དཔོན་གཞན་གྱིས་བསྟན་པ་ལ་
ལྟོས་ནས་ཉན་ཐོས་རང་གི་བྱང་ཆུབ་རྟོགས་པར་འགྱུར་ལ། གདུལ་བྱ་གཞན་དག་ཀྱང་ག་
- 2 2 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཏུ་བརྗོད་པའི་སྒྲ་དང་བཅས་པའི་ཆོས་བསྟན་པས་དགེ་བ་བཅུ་ལ་འཇུག་པར་བྱེད་དོ་ཞེས་
སོ༑ ༑ །
གཉིས་པ་ལ་གཉིས་ཏེ། ལམ་བགྲོད་པ་དང་། ཆོས་སྟོན་པའི་ཚེ་ཁྱད་ཞུགས་པར་
བསྟན་པའོ། །དང་པོ་ནི། བསྟན་མི་ དགོས་སོ། །ཞེས་དྲང་ངོ༌། །གང་ལ་ན། རང་རྒྱལ་དེ་
དག་ལའོ། །གང་གིསན། སངས་རྒྱས་དང་། སོགས་པ་ཉན་ཐོས་ལ་སོགས་པས་སོ། །དེའི་
རྒྱུ་མཚན། མ་བསྟན་ཡང་ལམ་བགྲོད་པ་དེའི་ཕྱིར། དེ་སྟོན་པ་ནི། མངོན་པར་རྟོགས་པར་
འགྱུར་ཏེ་ཞེས་དྲང་ངོ༌། །གང་ན། རང་རྒྱལ་རང་གི་བྱང་ཆུབ་བོ། །གང་གིས་ན། རང་རྒྱལ་
བདག་ཉིད་ཀྱིས་སོ། །རྒྱུ་གང་ལས་ན། རང་སངས་རྒྱས་རྣམས་ནི་ སྔོན་ཐོས་པ་དང་།
སོགས་པ་སྨོན་ལམ་ལ་སོགས་པ་མངོན་པར་འདུས་བྱས་པའི་རྒྱུ་ལས་སོ། །ཇི་ལྟར་ན།
སྲིད་པ་ཐ་མ་པའི་ཚེ་སློབ་དཔོན་གཞན་གྱིས་བསྟན་པ་ལ་མི་ལྟོས་པར་རྟོགས་སོ། །ཞེས་བྱ་
བ་ནི། ཁྱད་ཞུགས་པ་གཅིག་གོ །གཉིས་པ་ནི། རང་རྒྱལ་དེ་དག་གིས་ཡེ་ཤེས་ཆོས་ཅན།
ངག་འབྲས་བུའི་རྟགས་ཀྱི་རྗེས་དཔག་གིས་མི་རྟོགས་པ་ཉིད་དོ། །སྒྲ་མེད་ལུས་ཀྱིས་
ཆོས་སྟོན་པ་དེའི་ཕྱིར་རོ། །དེ་ནི་ཉན་ཐོས་ལས་ཁྱོད་བཞུགས་པ་གཉིས་པ་ཡིན་ནོ། །གས་
གྲུབ་སྟེ། རང་རྒྱལ་དེ་དག་ནི། གཟུང་རྟོག་སྤངས་པས། རང་གིས་ཐོབ་པའི་ཡེ་ཤེས་དང་།
སོགས་པ་སྨོན་ལམ་ལ་སོགས་པའི་མཐུས་སྒྲ་མེད་པར་ལུས་ཀྱིས་ཆོས་བསྟན་པས་གདུལ་
བྱ་གཞན་དགེ་བ་བཅུ་དང་། སོགས་པ་ཕྱིན་དྲུག་ལ་སོགས་པ་ལ་འཇུག་པར་བྱེད་པས་སོ།
ཁྱབ་པ་ཡོད་དེ། འཆད་པ་པོས་སྒྲར་བརྗོད་པའི་ཆོས་བསྟན་པའི་སྒོ་ནས་ཉན་པ་པོ་རྣམས་
ཀྱིས་འཆད་པ་པོའི་ཤེས་པའི་བཙལ་ཏེ། བློ་ནུས་ཁོང་དུ་ཆུད་ཅིང་རྟོགས་པར་བྱེད་པ་ཡིན་
ན༑ འདིར་སྒྲ་མེད་པས་དེ་ལ་བརྟེན་ནས་རྟོགས་པ་མེད་པའི་ཕྱིར་རོ། །
- 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ་གསུམ་ལས། སྔ་འགྲེལ་ནི། ཡང་རང་རྒྱལ་ཆོས་ཅན། ཇིལྟར་
ཆོས་སྟོན་ཏེ། སྟོན་པ་མེད་པར་ཐལ། སྒྲ་མེད་པའི་ཕྱིར་རོ། །སྙམ་པའི་དོགས་པ་བསུ་བར་
རོ༑ ༑རྩ་བ་ལ། སྣང་ཞེས་དྲང་ངོ་། །གང་ལ་ན། བདེན་བཞི་ལ་དམིགས་ནས་རྣམ་པར་མི་
རྟག་ལ་སོགས་བཅུ་དྲུག །དགེ་སྡིག་ལ་དམིགས་ནས་རྣམ་པ་བླང་དོར། རྟེན་འབྲེལ་ལ་
དམིགས་ནས་རྣམ་པ་ལུགས་འབྱུང་ལུགས་ལྡོག་རྟོག་པར་དོན་གཉེར་གྱི་སློབ་མ་གསུམ་པོ་
གང་དང་གང་། དམིགས་ཡུལ་གྱི་དོན་ནི་གསུམ་པོ་གང་དང་གང་ལ། རྣམ་པ་གསུམ་པོ་ཇི་
ལྟར་ཇི་ལྟར་ཉན་ཅིང་རྟོགས་པར་འདོད་པའི་སློབ་མ་གསུམ་པོ་དེ་དང་དེ་ལའོ། །གང་ན།
དམིགས་ཡུལ་གསུམ་པོའི་དོན་དེ་དང་དེའོ། །ཇི་ལྟར་ན། ངག་གི་སྒྲ་མེད་ཀྱང་ལུས་ལ་
བརྟེན་ནས་ཇི་ལྟར་རྟོགས་པར་འདོད་པ་དེ་དང་དེ་ལྟར་རོ། །འགྲེལ་པ་ལ། སྒྲ་མེད་པར་
ཆོས་སྟོན་ཚུལ། ཆོས་སྟོན་པའི་སྒྲ་དོན་བསྟན་པ་གཉིས་སོ། །དང་པོ་ལ། སྣང་བར་འགྱུར་
ཞེས་དྲང་ངོ༌། །གང་ལ་ན་སློབ་མ་གང་ཞིག་དམིགས་ཡུལ་གྱི་དོན་གང་ལ་རྣམ་པ་ཇི་ལྟར་
ཉན་ཅིང་རྟོགས་པར་འདོད་པའི་གང་ཟག་དེའི་རྣམ་པར་ཤེས་པ་ལའོ། །གང་ན། དོན་དེའི་
རྣམ་པའོ། །ཇི་ལྟར་ན། དོན་དུ་མི་འགྱུར་བའི་ཚིག་སྤངས་པས་རགས་པ་ལ་རྣམ་པར་མ་
བརྟགས། ཕྲ་བ་ལ་རྣམ་པར་མ་དཔྱད་པར་ཚིག་ཏུ་མི་སྨྲ་བའི་ཕྱིར་དང་། རྟོག་དཔྱོད་བྱས་ཏེ་
བརྗོད་པའམ་ཡིད་ཀྱི་བརྗོད་པ་རྟོག་དཔྱོད་ནི། རྣམ་གཡེང་ཡིན་ལ། དེ་ཡང་རྒྱུད་འཁྲུག་
པར་བྱེད་པ་ཡིན་པསཏིང་ངེ་འཛིན་གྱི་གེགས་ཡིན་པས་སྤང་བའི་ཕྱིར་ངག་ཏུ་བརྗོད་པའི་སྒྲ་
མེད་ཀྱང༌། དཔེར་ན། བྱང་སེམས་ཀྱིས་འདི་ལྟར་བདག་སངས་རྒྱས་སུ་གྱུར་ནས་ཡིད་
བཞིན་གྱི་ནོར་བུ་ལྟར་བརྗོད་པ་མེད་པར་སེམས་ཅན་གྱི་དོན་བྱེད་ཅིང་ཆོས་སྟོན་པར་གྱུར་
ཅིག་ཅེས་སྨོན་ལམ་བཏབ་པས་སངས་རྒྱས་པ་ན། བརྗོད་པ་མེད་པར་ཆོས་སྟོན་པདེ་བས་
- 2 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ན༑ སངས་རྒྱས་དང་འདྲ་བའི་ཕྱིར་རང་སངས་རྒྱས་ཉིད་ཀྱི་གནས་སྐབས་ནའང་སྟོན་གྱི་
སྨོན་ལམ་དང་། སོགས་པ་ཡེ་ཤེས་ལ་སོགས་པའི་མཐུས་ངག་གི་སྒྲ་མེད་ཀྱང་རྟོགས་པར་
འདོད་པའི་རྣམ་པ་དེ་ཁོ་ན་ལྟར་རོ། །དེ་བས་ན། སྒྲ་མེད་པར་ཆོས་སྟོན་པ་ཞེས་བྱ་སྟེའོ།།
གཉིས་པ་ནི། ཆོས་སྟོན་པའི་སྒྲའི་དོན་འདི་ལྟར། བརྗོད་པར་བྱ་བའི་ཆོས་ཡུལ་ཉན་པ་པོའི་
རྣམ་པར་ཤེས་པ་ལ་ངེས་པར་རྟོགས་པར་འགྱུར་བར་ཤིན་ཏུ་སྐྲུན་ཅིང་སྐྱེད་པ་ཞེས་བྱ་བ་
ཡིན་པས། དེ་འདི་ལའང་ཡོད་དོ། །
གཉིས་པ་ལ་གསུམ་ལས། སྔ་འགྲེལ་ནི། སྔར་བསྟན་པ་དེ་ལྟར་རང་རྒྱལགྱི་
ལམ་ཉན་ཐོས་ལས་ཁྱད་ཞུགས་པ་བརྗོད་ནས་ཁྱད་ཞུགས་པ་རྣམས་ཀྱི་ལམ་ནི། ཉན་ཐོས་
ལས་ཁྱད་པར་དུ་འཕགས་པའི་བྱེད་ཆོས་ཁོ་ན་ཡིན་པས་ཁྱད་གཞི་རྣལ་མ་སྟེ། དཀྱུས་མ་
རང་སངས་རྒྱས་ཀྱི་ལམ་སྟོན་ནོ། །རྩ་བ་ལ། བསྡུས་པར་ཤེས་པར་བྱ་ཞེས་དྲང་ངོ༌། །གང་
ན༑ བསེ་རུ་ལྟ་བུའི་ལམ་མོ། །གང་གིས་ན། གཟུང་རྟོག་སྤངས་པ་དང་། འཛིན་རྟོག་མ་
སྤངས་པ་དང༌། རྟེན་གྱི་ཁྱད་པར་གྱིས་སོ། །དང་པོ་ནི། རང་རྒྱལ་གྱི་སློབ་ལམ་ཆོས་ཅན།
གཟུང་བ་ཕྱི་རོལ་གྱི་དོན་བདེན་པར་རྟོག་པ་སྤོང་སྟེ། སྤོང་བའི་གཉེན་པོ་གཟུང་བ་རང་
བཞིན་མེད་པར་རྟོགས་པ་ཡོད་པའི་ཕྱིར་རོ། །འདིས་རང་རྒྱལ་གྱི་རྟོགས་པ་ཉན་ཐོས་ལས་
ཁྱད་པར་དུ་བྱས་སོ། །མདོ་ནི། གཟུགས་ནི། ཟབ་པ་མ་ཡིན། ཕྲ་བ་མ་ཡིན་ནོ། །ཞེས་སོ།།
གཉིས་པ་ནི། རང་རྒྱལ་གྱི་ལམ་ཆོས་ཅན། དེས་འཛིན་པ་བདེན་པར་རྟོག་པ་མི་སྤོང་སྟེ།
འཛིན་པ་རང་བཞིན་མེད་པར་མ་རྟོགས་པའི་ཕྱིར་རོ། །འདིས་རང་རྒྱལ་གྱི་ལམ་ཐེག་ཆེན་
ལས་དམན་ཁྱད་དམ། དེ་ལས་ཐེག་ཆེན་གྱི་རྟོགས་པ་ཁྱད་པར་དུ་བྱས་སོ། །མདོ་ནི། ལྷའི་
བུ་དག །གཟུགས་ཀྱང་རྨི་ལམ་ལྟ་བུ་སྒྱུ་མ་ལྟ་བུའོ། །ཞེས་སོ། གལ་ཏེ་འཛིན་རྟོག་སྤངས་
- 2
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་ཐལ། གཟུང་རྟོག་སྤངས་པའི་ཕྱིར། ཁྱབ་པ་ཡོད་དེ། གཟུང་བ་མེད་ན་དེར་འཛིན་
མེད། །ཅེས་པས་སོ། །ཞེ་ན། མ་ངེས་ཏེ། གཟུང་བ་མེད་པ་ལ་དེར་འཛིན་མེད་པས་ཁྱབ་
ཅིང་། གཟུང་མེད་རྟོགས་པ་ལ་འཛིན་མེད་རྟོགས་པས་མ་ཁྱབ་པས་སོ། །འཛིན་པ་བདེན་
སྨྲའི་རང་རྒྱལ་དང་། །གཟུང་འཛིན་གཉིས་མེད་དོན་དམ་དུ། །སྨྲ་བའི་རྣམ་རིག་གྲུབ་པའི་
མཐའ། །མཚུངས་པར་ཤེས་པའི་མཁས་པ་མཚར། །བར་སྐབས་ཀྱི་ཚིགས་བཅད་དོ། །
གསུམ་པ་ནི། ལམ་པ་གང་ཟག་དང༌། ཆོས་ཉིད་རིགས་ཀྱི་རྟེན་གཉིས་ལས།
དང་པོ་ནི། ཕྱིར་མི་ལྡོག་པ་སྦྱོར་ལམ་པ་དང༌། ཤེས་རབ་འབྲིང་དང་ལྡན་པས་བདེན་པ་
མཐོང་བ་དང་། མཐོང་སྤང་སྤངས་པས་མཆོད་འོས་མཐོང་ལམདང་། སྔོན་གྱི་རྒྱལ་བ་ལ་བྱ་
བ་བྱས་པ་ཚོགས་ལམ་པ་སྟེ། སྔ་མ་གསུམ་རིམ་པ་བཞིན་དུ་བསྒྲུབས་པའི་རིགས། ཆོས་
ཉིད་ཀྱིས་ཐོབ་པའི་རིགས། རང་བྱང་ཆུབ་ཏུ་ངེས་པའི་རིགས་ཀྱི་གང་ཟག་གི་རྟེན་གྱིས་སོ།།
མདོ་ནི། ཡུམ་འདི་ལེན་པར་བྱེད་པ་སུ་དག་འབྱུང་བར་འགྱུར་ཞེས་དྲིས་པས། ཕྱིར་མི་ལྡོག་
པའི་བྱང་སེམས་ཆེན་པོ་རྣམས་སམ། བདེན་པ་མཐོང་བའི་གང་ཟག་གམ། དགྲ་བཅོམ་པ་
ཟག་པ་ཟད་པ། བསམ་པ་ཡོངས་སུ་རྫོགས་པའམ། སྔོན་གྱི་རྒྱལ་བ་ལ་བྱ་བ་བྱས་པའི་
དབང་དུ་བྱས་པའམ། སངས་རྒྱས་མང་པོ་ལ་དགེ་བའི་རྩ་བ་བསྐྱེད་པ་དག་གམ། དགེ་བའི་
བཤེས་གཉེན་གྱིས་ཡོངས་སུ་ཟིན་པ་དག་ལེན་པར་འགྱུར་ཏེ་ཞེས་སོ། །
གཉིས་པ་ནི། སྤྲུལ་པའི་མེ་ཏོག་རང་བཞིན་མེད་ཀྱང་ཀུན་རྫོབ་ཏུ་ཡུལ་དུས་རང་
བཞིན་སོ་སོར་སྣང་བ་བཞིན་དུ་དངོས་པོར་གྱུར་པའི་རྟེན་མེད་ཀྱང་རྟོགས་པ་སོ་སོར་ངེས་པ་
ཐོབ་པའི་རྟེན་གྱིས་ཁྱད་པར་དུ་འཕགས་སོ། །མདོ་ནི། ལྷ་རྣམས་ཀྱིས་མངོན་པར་གཏོར་
བའི་ མེ་ཏོག་འདི་དག་ནི། བདག་གིས་ སྔོན་ ཆད་ལྷའི་ གནས་ ཐམས་ཅད་ནའང་ཡོད་
- 2 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
པར་མ་མཐོང་སྟེ། མེ་ཏོག་འདི་དག་ནི། སྤྲུལ་པའོ། །ཞེས་སོ། །ཇི་ལྟར་ན། ཡང་དག་པར་
རོ༑ ༑འདིས་ཀྱང་དངོས་སུ་ཡུལ་རང་རྒྱལ་གྱི་ལམ་བསྟན་ནས་ཤུགས་ལ་དེ་མི་དམིགས་
པར་རྟོགས་པའི་ལམ་ཤེས་མཚོན་ནོ། །འགྲེལ་པ་ལ། ལམ་དང་། ལམ་ཤེས་གཉིས་སོ།།
ལམ་ནི། ཁྱད་པར་དུ་འཕགས་ཞེས་དྲང་ངོ༌། །གང་ན། རང་སངས་རྒྱས་ཀྱི་ལམ། གང་
ལས་ན། ཉན་ཐོས་དང་ཐེག་ཆེན་ལས་སོ། །གང་གི་ན། སྔར་ཇི་སྐད་བཤད་པའི་བདེན་
པའི་རྣམ་པ་བཅུ་དྲུག་བསྒོམ་པ་ཁོ་ན་དང༌། གཟུགས་སོགས་ཀྱི་དངོས་པོའི་གནས་ལུགས་
སྐྱེ་བ་མེད་པ་སོགས་ཇི་ལྟ་བ་བཞིན་དུ་རྟོགས་པསརྟེན་འབྲེལ་ལུགས་བྱུང་ལུགས་ལྡོག་སྒོམ་
པས་གོ་རིམ་བཞིན་དུ་གཟུང་བའི་དོན་གྱི་རྣམ་པར་རྟོག་པ་སྤངས་པ་དང༌། འཛིན་པའི་དོན་
གྱི་རྣམ་རྟོག་མ་སྤངས་པ་དང༌། རང་སངས་རྒྱས་ཀྱི་ཐེག་པས་བསྡུས་པའི་ཆོས་སྒྲུབ་པའམ་
རྟོགས་པའི་གཞི་སྟེ། རྟེན་བྱེད་པའི་རིགས་ཀྱི་ཁྱད་པར་དང་གསུམ་གྱིས་སོ། གཉིས་པ་ནི།
ཤེས་པར་བྱ་ཞེས་དྲང་ངོ༌། །གང་ན། ཁྱད་པར་དུ་འཕགས་པ་དང་ལྡན་པའི་ཆོས་རང་རྒྱལ་
གྱི་ལམ་མོ། །གང་གི་ན། བྱང་སེམས་ཀྱིའོ། །ཇི་ལྟར་ན། དེ་དག་མི་དམིགས་པ་རྟོགས་ཤིང་
ཁོང་དུ་ཆུད་པར་བྱ་བའི་ལམ་དང་། འབྲས་བུའི་རྣམ་པ་ཐམས་ཅད་ཤེས་ཤིང་མངོན་དུ་བྱ་བ་
ནི་མ་ཡིན་ནོ། །ཞེས་བྱ་བ་ནི། རང་སངས་རྒྱས་ཀྱི་ལམ་དང་། ལམ་ཤེས་སོ། །
གསུམ་པ་ལ་གསུམ་ལས། སྔ་འགྲེལ་ནི། ངེས་འབྱེད་ཆ་མཐུན་གྱི་རྟོགས་པ་
ཐོབ་ན། སྔར་ཇི་སྐད་བཤད་པའི་ལམ་སྐྱེ་བས་ལམ་དེའི་སྔོན་དུ་འགྲོ་བ་ངེས་འབྱེད་ཆ་
མཐུན་སྟོན་ནོ། །རྩ་བ་ལ་ཆོས་ཐམས་ཅད་བཏགས་པ་ཙམ་ལ་དམིགས་ནས་རྣམ་པ་དོན་
དམ་པར་ན་གཟུགས་སོགས་སུ་བཏགས་པས་སྟོང་པའི་ཆོས་ཉིད་དང་མི་འགལ་བར་སྟོན་
པའི་རྣམ་པ་དྲོ་བར་གྱུར་པ་སྟེ། མདོ་ནི། བཏགས་པ་དང་ཡང་མི་འགལ་ལ། ཆོས་ཉིད་ཀྱང་
- 2
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོན་ནོ། །ཞེས་སོ། །ཀུན་རྫོབ་ཏུ་དམིགས་པ་གཟུགས་ལ་སོགས་པ་རྣམ་པ་དོན་དམ་པར་
སྐྱོན་འགྲིབ་པ་དང་། སོགས་པ་ཡོན་ཏན་འཕེལ་བ་ལ་སོགས་པ་མེད་པར་བརྟགས་ཏེ་སློབ་
པས་རྩེ་མོར་གྱུར་པར་ཕྱེའོ། །མདོ་ནི། གཟུགས་འཕེལ་བར་བྱ་བའི་ཕྱིར་མི་སློབ། ཡོངས་
སུ་འགྲིབ་པར་བྱ་བའི་ཕྱིར་མི་སློབ། ཅེས་སོ། དམིགས་པ་གཟུགས་ནས། སོགས་པ་རྣམ་
མཁྱེན་གྱི་བར་ལ་རྣམ་པ་ནང་སྟོང་པ་ཉིད་དང་། སོགས་པ་ཕྱི་སྟོང་པ་ལ་སོགས་པའི་ཕྱིར་
ཅིར་ཡང་གཟུང་དུ་མེད་པ་ལ་བློས་ཀྱང་ཅིར་ཡང་མི་འཛིན་པའི་ཕྱིར་བཟོད་པའོ། །མདོ་ནི།
གཟུགས་ཡོངས་སུ་གཟུང་དུ་མེད་དོ། །དེ་ཅིའི་ཕྱིར་ཞེ་ན། ནང་སྟོང་པ་ཉིད་ནས་དངོས་པོ་
མེད་པའི་ངོ་བོ་ཉིད་སྟོང་པ་ཉིད་ཀྱི་བར་གྱི་ཕྱིར་ཞེས་སོ། །དམིགས་པ་གཟུགས་སོགས་ལ་
རྣམ་པ་དོན་དམ་པར་སྐྱེ་བ་མེད་པ་དང་། སོགས་པ་འགག་པ་མེད་པ་ཅན་ཆོས་མཆོག་གོ།
མདོ་ནི། གཟུགས་ཀྱི་སྐྱེ་བ་མི་མཐོང་། འགག་པ་དང་བླང་བ་ཞེས་སོགས་སོ། །
འགྲེལ་པ་ལ་རྣམ་པ། དམིགས་པ། བློའི་ངོ་བོ་གསུམ་ལས། དང་པོ་ལ། དྲོད་ཀྱི་
ནི༑ གཟུགས་ལ་སོགས་པར་བརྡ་སྦྱར་བ་ལས་བྱུང་བའི་ཆོས། བཏགས་པའི་ཆོས་ཉིད་དང་
མི་འགལ་བར་རབ་ཏུ་སྟོན་པ་དང༌། རྩེ་མོའི་ནི། གཟུགས་ལ་སོགས་པ་ལ་དོན་དམ་པར་
འགྲིབ་པ་འབྲི་བ་དང༌། འཕེལ་བ་གསོག་པ་དང་། སོགས་པ་ཡོངས་སུ་གཟུང་བར་བྱ་བ་
དང་མེད་པར་བྱ་བ་མེད་པའི་དོན་དུ་སློབ་པ་དང་། བཟོད་པའི་ནི། གགས་ལ་སོགས་པ་
གདོད་ནས་ངོ་བོ་ཉིད་ཀྱིས་སྟོང་པ་ཉིད་ཀྱི་ཕྱིར་ནང་དང་ཕྱི་དང༌། སོགས་པ་གཉིས་ཀ་ལ་
སོགས་པ། སྟོང་པ་ཉིད་ཡིན་པ་ཉིད་ཀྱིས་ཅིར་ཡངཡོངས་སུ་མི་འཛིན་པ་དང་། ཆོས་མཆོག་
གི་ནི། གཟུགས་ལ་སོགས་པ་གསར་དུ་སྐྱེ་བ་དང༌། སྔར་ཡོད་འགག་པ་དང་། སོགས་པ་
བླང་དོར་ཀུན་བྱང་སོགས་མེད་པར་རྟོགས་པ་ཞེས་བྱ་བའི་རྣམ་པ་རྣམས་ཀྱིས་སོ། །དྲོད་
- 2
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༣
སོགས་ བཞི། གོ་ རིམ་ བཞིན་དུ་ དམིགས་སོགས་སོ། །གཉིས་པ་ནི། བདེན་པ་བཞིའི་
དམིགས་པ་སྒྱུ་མ་ལྟ་བུ་ལའོ། །གསུམ་པ་ནི། ངེས་འབྱེད་ཆ་མཐུན་བཞིརིམ་པ་བཞིན་དུ་སྐྱེ་
བ་ཡིན་ནོ། །
གསུམ་པ་ལ། མཚམས་སྦྱར་དང༌། ལམ་བཤད་པ་གཉིས་སོ། །མཚམས་སྦྱར་
ནི༑ སྐབས་རང་སངས་རྒྱས་ཀྱི་ལམ་གྱི་མཇུག་ཐོགས་སུ། ངོ་བོ་བྱང་སེམས་ཀྱི་མཐོང་སྒོམ་
གྱི་ལམ་རྣམས་གཏན་ལ་ཕབ་སྟེ་འཆད་དོ། །གཉིས་པ་ལ་གཉིས་ཏེ། མཐོང་ལམ་ཤེས་པ་
ཕན་ཡོན་དང་བཅས་པ་དང༌། སྒོམ་ལམ་ཤེས་པ་བྱེད་པ་དང་བཅས་པའོ། །དང་པོ་ལ་
གཉིས་ལས། མདོར་བསྟན་ལ། རྩ་འགྲེལ་གཉིས་སོ། །རྩ་བ་ནི། བཤད་དོ། །ཞེས་དྲང་ངོ༌།།
གང་ན། བྱང་སེམས་ཀྱི་མཐོང་བའི་ལམ་འདི་ཕྱི་གཉིས་ཀྱི་ཕན་ཡོན་དང་བཅས་པ་འདིའོ། །
སྐབས་གང་དུ་ན། ལམ་ཤེས་ཉིད་ཀྱི་སྐབས་སུ། གང་གིསན། སྡུགབདེན་ཀུན་འབྱུང་དང་། །
འགོག་པ་ལམ་བདེན་ལ་བཟོད་པ་དང་ཤེས་པའི་སྐད་ཅིག་རྣམ་པ་བཞི་བཞི་ཡིས་སོ།།
མདོ་ནི། ཡུམ་ནི། རབ་འབྱོར་ གྱི་ལེའུ་ལས་བཙལ་བར་བྱའོ། །ཞེས་སོ། འགྲེལ་པ་ལ། །
བརྗོད་དོ། །ཞེས་དྲང་ངོ༌། །གང་ན། བྱང་སེམས་ཀྱིས་བསྒོམ་པར་བྱ་བ་དང་། ཚེའདིར་
ཕྱིར་མི་ལྡོག་པ་དང་། ཚེ་གཞན་ལ་སྐྱེ་བ་དྲན་པ་ལ་སོགས་པའི་ཡོན་ཏན་དང་ལྡན་པ།
མཐོང་བའི་ལམ་ཕན་ཡོནནམ། འབྲས་བུ་ཆེན་པོ་དང་བཅས་པའོ། །གང་དུ་ན། ལམ་ཤེས་
ཉིད་ཀྱི་སྐབས་སུའོ། །ཇི་ལྟར་ན། ཆོས་ནི། རྣམ་པ་མི་རྟག་ལ་སོགས་པ་བཅུ་དྲུག་གམ། སོ་
གཉིས་སོ། །ཤེས་པ་ནི། སྦྱོར་ལམ་དུ་ཆོས་དེ་རྣམས་ལ་རྣམ་པར་དཔྱོད་པའི་ཤེས་པའོ།།
བཟོད་པ་ནི། སྔར་རྣམ་པར་དཔྱད་པའི་དབང་དུ་བྱས་ནས་སོ་སོར་རང་ལ་བདེན་པ་མངོན་
སུམ་དུ་གྱུར་ཀྱང་མི་སྐྲག་གོ །ཤེས་པ་ལྷག་མ་རྣམས་སྦྱོར་ལམ་མིན་ནོ། །ཆོས་ཤེས་པ་དང་།
- 2 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྔ་མ་དང་རྗེས་སུ་མཐུན་པར་ཆོས་ཤེས་པའི་བཟོད་པ་དང༌། རྗེས་སུ་ཤེས་པ་ཞེས་བྱ་བ།
བཟོད་པ་དང༌། ཤེས་པའི་སྐད་ཅིག་མ་བཞི་པོ་སོ་སོར་དུཁ་དང་། སོགས་པ་ཀུན་འབྱུང་ལ་
སོགས་པའི་བདེན་པ་དང་འབྲེལ་བ་དག་དང་ལྡན་པར་བྱའོ། །
རྒྱས་བཤད་ལ་གསུམ་ལས། སྔ་འགྲེལ་ནི། སྐད་ཅིག་བཅུ་དྲུག་པོ་རྣམ་པ་ཇིལྟ་
བུར་བསྒོམ་པར་བྱ་ཞེ་ན། རྩ་བ་ནི། དུགཁའི་རྣམ་པ་བཞི་ནི། དོན་དམ་པར་དེ་བཞིན་ཉིད་
དང་སངས་རྒྱས་དག་ཕན་ཚུན་གཅིག་ལ་གཅིག་རྟེན་དང་བརྟེན་པར་མེད་པའི་ཕྱིར་ཕན་
ཆུན་རྣམ་གྲངས་གཞན་གྱིས་གནས་པར་ཁས་མི་ལེན་པ་སྟེ། རྗེས་སུ་མ་རྟོགས་པ་སྟེ། མདོ་
ནི༑ གཟུགས་ ཀྱི་ དེ་ བཞིན་ཉིད་ལ་ དེ་ བཞིན་ གཤེགས་ པ་ མི་ དམིགས་སོ། །དེ་བཞིན་
གཤེགས་པ་ལའང་གཟུགས་ཀྱི་དེ་བཞིན་ཉིད་མི་དམིགས་སོ། །ཞེས་སོ། །གགས་སོགས་
དོན་དམ་པར་སྐྱེ་འཇིག་གནས་གསུམ་གྱིས་སྟོང་པས་ཆེན་པོ་སྟེ། མདོན། གགས་ཆེན་པོ་
ཉིད་ཡིན་པའི་ཕྱིར་བྱང་སེམས་ཀྱི་ཕར་ཕྱིན་ཆེན་པོ་ཉིད་དེ་ཞེས་སོ། །འཇལ་བྱེད་ཀྱི་ཚད་
མསདམིགས་སུ་མེད་པ་དང་བཅས་པ་སྟེ། མདོ་ནི། གཟུགས་ལ་ཚད་མ་མེད་པའི་ཕྱིར་བྱང་
སེམས་ཀྱི་ཕར་ཕྱིན་འདི་ནི། ཚད་མ་མེད་པའོ། །ཞེས་སོ། །གཟུགས་ཅན་གྱི་ཚད་རྡུལ་ཕྲ་
རབ་ཀྱི་མཐར་ཐུག་པ་ལ་བརྟེན་པའི་དབྱིབས། གཟུགས་མེད་ཀྱི་ཚད་མཚན་ཉིད་དེ་དག་
མེད་པ་དང་སྟེ། མདོ་ནི། གཟུགས་ཚད་མེད་པའི་ཕྱིར་བྱང་སེམས་ཀྱི་ཕར་ཕྱིན་འདི་ནི།
ཚད་མེད་པའོ་ཞེས་སོ། །འགྲེལ་ཆེན་ལས། གཟུགས་ཅན་མིན་པ་ལ་ནི། མཚན་ཉིད་ཚད་
ཡིན་ཞེས་པ་དང་། འཕགས་པས། གཟུགས་ཅན་མ་ཡིན་པ་རྣམས་ལ་ཚད་ཀྱི་མཚན་ཉིད་
ཡོད་པ་མ་ཡིན་ནོ། །ཞེས་པ་འགྱུར་གྱི་ཁྱད་དེ། དོན་སྔ་མར་མངོན་ནོ། །དེ་ལྟར་བཞིས་ཆོས་
ཐམས་ཅད་ལ་དམིགས་པ་ན། གོ་ རིམ་བཞིན། དུཁ་ ལ་ཆོས་བཟོད། ཆོས་ཤེས། རྗེས་
3 (] བ



གྲོགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༣་
བཟོད། རྗེས་ཤེས་བཞི་སྐྱེའོ། །ཀུན་འབྱུང་གི་རྣམ་པ་བཞི་ནི། ག་ད་དམ། སྔོན་དང་ཕྱི་
མའི་མཐའ་མེད་པ་སྟེ། མདོ་ནི། གཟུགས་མཐའ་ཡས་པའི་ཕྱིར་བྱང་སེམས་ཀྱི་ཕར་ཕྱིན་
འདི་ནི་མཐའ་ཡས་སོ། །ཞེས་སོ། །མཐོང་ལམ་ཡུལ་དེ་ལ་མ་རྟོགས་པའི་དོན་རྟོགས་པའི་
ཚུལ་གྱིས་གནས་པ་ནི། གཟུགས་ལ་སོགས་པ་སངས་རྒྱས་ཉིད་དུ་ངེས་པར་འཛིན་པ་སྟེ།
མདོ་ནི། ཡུམ་འདི་དང་མ་བྲལ་བར་གྱུར་པ་ནི། དེ་བཞིན་གཤེགས་པ་ཉིད་དུ་གང་བར་
བགྱིའོ། །ཞེས་སོ། །ཆོས་ཐམས་ཅད་ལ་བླང་བ་མེད། དོར་བ་མེད་པ་དང་། སོགས་པ་བར་
ཆད་ཀྱིས་གླགས་མི་རྙེད་པའི་ཚུལ་གྱིས་ཡུམ་འཛིན་པ་སོགས་བྱེད་པ་སྟེ། མདོ་ནི། ཡུམ་
འདི་ནི་གཟུགས་མི་ལེན་མི་འདོར་བའི་ཚུལ་དང༌། ཞེས་སོ། །བྱམས་པ་དང་། སོགས་པ་
སྙིང་རྗེ་ལ་སོགས་པ་རྣལ་འབྱོར་སྲུང་བའི་ཚད་མེད་པ་བཞི་བསྒོམ་པར་བྱ་བ་སྟེ། མདོ་ནི།
དེ་མ་དམིགས་པའི་ཚུལ་གྱིས་སེམས་ཅན་ཐམས་ཅད་ཀྱི་དྲུང་དུ་བྱམས་པ་དང་སྙིང་རྗེ་དང་
དགའ་བ་དང་བཏང་སྙོམས་ཤིན་ཏུ་བསྒོམས་པའི་ཕྱིར་རོ། །ཞེས་སོ། །རྣམ་པ་དེ་བཞིས་
ཆོས་ཐམས་ཅད་ལ་དམིགས་པ་ན། གོ་རིམ་བཞིན་དུ་ཀུན་འབྱུང་ལ་ཆོས་བཟོད། ཆོས་
ཤེས། རྗེས་བཟོད། རྗེས་ཤེས་བཞི་སྐྱེའོ། །འགོག་བདེན་གྱི་རྣམ་པ་བཞིནི། ཆོས་རྣམས་
རང་བཞིན་གྱིས་སྟོང་པ་ཉིད་དོ། །མདོ་ནི། ནང་སྟོང་པ་ཉིད་མི་དམིགས་པའི་ཚུལ་གྱིས་ཤིན་
ཏུ་བསྒོམ་པའི་ཕྱིར་རོ། །ཞེས་སོ། །ཆོས་དབྱིངས་སུ་བསྔོ་བའི་དགེ་བའི་འབྲས་བུ་སངས་
རྒྱས་ཉིད་ནི་ཐོབ་པ་ཡིན་ནོ། །ཞེས་པ་སྟེ། མདོ་ནི། བདག་ཀྱང་སངས་རྒྱས་ཀྱི་སྐུར་མངོན་
པར་སྤྲུལ་ཅིང་ཞེས་སོ། །ཡུམ་གྱིས་གཉེན་པོ་རྣམ་བྱང་ཀུན་མ་ལུས་པར་ཡོངས་སུ་བསྡུས་
པའོ། །མདོ་ནི། ཡུམ་ཟབ་མོ་འདི་ཡོངས་སུ་བཟུང་ན། ཕྱིན་དྲུག་པོ་ཐམས་ཅད་ཡོངས་སུ་
བཟུང་བར་འགྱུར་རོ། །ཞེས་སོ། །མཐོང་ལམ་ཡུམ་ཉིད་ཀྱིས་ཕྱིའི་འཚེ་བ་མེ་སོགས་ཀྱིས་
3
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉམ་ང་བ་དང༌། ནང་གི་འཚེ་བ་ནད་དང་གདོན་ལ་སོགས་པ་ཀུན་སེལ་བ་སྟེ། མདོ་ནི།
ཡུམ་འདི་ཉན་པས་རིམ་གྱིས་ཐེག་པ་གསུམ་གྱིས་ངེས་པར་བྱུང་ནས་དུ་བ་མཐར་ཕྱིན་པར་
འགྱུར་རོ། །ཞེས་སོ། །དེ་ལྟར་བཞིས་ཆོས་ཐམས་ཅད་ལ་དམིགས་པས་འགོག་པ་ལ་ཆོས་
བཟོད། ཆོས་ཤེས། རྗེས་བཟོད། རྗེས་ཤེས་ བཞི་ རིམ་པ་བཞིན་སྐྱེའོ། །ལམ་གྱི་རྣམ་པ་
བཞི་ནི། ཡུམ་བསྒོམས་པས་དུག་གསུམ་ནས་མྱ་ངན་ལས་འདས་པར་འཛིན་པའི་བར་གྱི་
མངོན་ཞེན་ཞི་བ་ཉིད་དོ། །མདོ་ནི། མྱ་ངན་ལས་འདས་པར་འཛིན་པ་ཉེ་བར་ཞི་བར་བྱེད་
དེ༑ རྣམ་པར་འཕེལ་བར་བྱེད་པ་མ་ཡིནནོ། །ཞེས་སོ། །ཡུམ་འཛིན་པ་སོགས་ལ་འཇུག་པ་
ལ་ཕྱོགས་བཅུའི་སངས་རྒྱས་ལ་སོགས་པ་རྣམས་ཀྱིས་ལྷས་བྱས་པའི་གནོད་པ་ལས་བསྲུང་།
སོགས་པ་འབྱུང་བས་བྱས་པའི་གནོད་པ་ལས་བསྐྱབས། ནང་གི་གནོད་པ་ལས་སྦ་བ་བྱེད་
པར་འགྱུར་བ་སྟེ། མདོ་ནི། ཚུལ་བཞིན་དུ་ཡིད་ལ་བྱེད་པ་དེ་དག་ལ་རྟག་ཏུ་རྒྱུན་མི་ཆད་
པར་བསྲུང་བ་དང༌། བསྐྱབ་པ་དང༌། སྦ་བ་བྱེད་ པར་འགྱུར་རོ། །ཞེས་སོ། །ཡུམ་གྱིས་
ཡོངས་སུ་བཟུང་བའི་སྟོབས་ཀྱིས་རང་ཉིད་སྲོག་མི་གཅོད་པ་དང་། སོགས་པ་མ་བྱིན་ལེན་
སྤོང་བ་ལ་སོགས་པ་སྔོན་དུ་འགྲོ་བསརྣམ་པ་ཀུན་མཁྱེན་པའི་ཚུལ་ལ་ནི་བདག་ཉིདགནས་
ཏེ༑ སེམས་ཅན་གཞན་དག་དེ་ལ་འགོད་པར་བྱ་བ་སྟེ། མདོ་ནི། བདག་ཀྱང་སྲོད་གཅོད་པ་
སྤོང་བར་འགྱུར་རོ། །ཞེས་སོགས་སོ། །སྦྱིན་པ་ལ་སོགས་པའི་དགེ་བ་གཞན་དོན་དུ་མི་
དམིགས་པར་ཡང་དག་པར་རྫོགས་པའི་བྱང་ཆུབ་ཏུ་བསྔོ་བར་བྱའོ། །ཞེས་པ་སྟེ། མདོ་ནི།
སྦྱིན་པ་ཡོངས་སུ་བཏང་བ་གང་ཡིན་པ་དེའང་སེམས་ཅན་ཐམས་ཅད་དང་ཐུན་མོང་དུ་བྱས་
ཤིང་མི་དམིགས་པའི་ཚུལ་གྱིས་བླན་མེད་པའི་རྫོགས་པའི་བྱང་ཆུབ་ཏུ་ཡོངས་སུ་བསྔོ་བར་
འགྱུར་རོ། །ཞེས་སོ། །དེ་ལྟར་བཞིས་ཆོས་ཐམས་ཅད་ལ་དམིགསན། གོ་རིམ་བཞིན་ལམ་
-3
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ལ་ཆོས་བཟོད། ཆོས་ཤེས། རྗེས་བཟོད། རྗེས་ཤེས་བཞི་སྐྱེ་སྟེ། དེ་དགནི། ལམ་ཤེས་ཉིད་
ཀྱི་མཐོང་ལམ་སྐད་ཅིག་མ་བཅུ་དྲུག་གོ །
འགྲེལ་པ་ལ་གཉིས། མཐོང་ལམ་རྣམ་པའི་སྒོ་ནས་བཤད་པདང་། རྣམ་པ་མ་
བཤད་པར་འདོད་པ་དགག་པའོ། །དང་པོ་ལ། སྡུག་ཀུན་འགོག་ལམ་གྱི་རྣམ་པ་བཤད་པ་
དང་བཞིའོ། །དང་པོ་ནི། དུ༔ཁ་ལ་ཆོས་བཟོད་ཀྱི་རྣམ་པ་ནི། ཡུལ་དེ་བཞིན་ཉིད་དང་། དེ་
རྟོགས་པའི་སངས་རྒྱས་ཀུན་རྫོབ་ཏུ་རྟེན་དང་བརྟེན་པ་ཡིན་ཡང་། དོན་དམ་པའི་ཚུལ་ཉིད་
ཀྱིས་དེ་དག་ལ་དེ་བཞིན་ཉིད་རྟེན་དང་། སངས་རྒྱས་བརྟེན་པའི་དངོས་པོར་མེད་པ་དེའི་
ཕྱིར་དེ་དག་ཕན་ཚུན་རྟེན་དང་བརྟེན་པའི་རྣམ་གྲངས་གཞན་གྱིས་གནས་པར་ཁས་མི་ལེན་
ཅིང་མ་རྟོགས་པའོ། །ཆོས་བཤེས་ཀྱི་ནི། གཟུགས་ལ་སོགས་པ་སྔོན་དང་དབུས་དང་ཕྱི་
མའི་མཐའ་མེད་པ་ཆོས་ཀྱི་དབྱིངས་ཀྱི་ངོ་བོ་ཉིད་ཀྱིས་ཆེན་པོ་ཉིད་དང་། རྗེས་བཟོད་ཀྱིན།
སྔ་མ་དེ་བཞིན་དུ་གཟུགས་སོགས་དེ་དག་འཇལ་བའི་ཚད་མ་མེད་པ་དང་། རྗེས་ཤེས་ཀྱི་ནི།
སྔ་མ་ཆོས་ཤེས་ཀྱི་རྣམ་པར་བསྟན་པ་བཞིན་དུ་ནམ་མཁའི་ཚད་དམིགས་སུ་མེད་པ་ཉིད་
ཀྱིས་གཟུགས་སོགས་དེ་དག་ཚད་མེད་པ་ཞེས་བྱ་བ་དེ་ལྟ་བུ་ནི། དུཁའི་བདེན་པའི་རྣམ་པ་
དེ་ལྟར་རྟོགས་པ་ཡེ་ཤེས་སྐད་ཅིག་བཞི་དག་ཡིན་ནོ། །གཉིས་པ་ལ། ཀུན་འབྱུང་ལ་ཆོས་
བཟོད་ཀྱི་རྣམ་པ་ནི། གཟུགས་ལ་སོགས་པ་ལ་མཐའ་དག་དབུས་མི་དམིགས་པའི་ཕྱིར་སྒྱུ་
མ་ལྟར་ངོ་བོ་ཉིད་མེད་པ་ཉིད་ཀྱི་རྟག་པ་དང་ཆད་པའི་མཐའ་ཉིད་དང་། སོགས་པ་སྔོན་དང་
ཕྱི་མཐའ་མེད་པ་དང་། ཆོས་ཤེས་ཀྱི་ནི། ཀུན་འབྱུང་ལ་ཆོས་ཤེས་པའི་ཡུམ་ལགནས་པ་ནི།
ཆོས་ཀྱི་དབྱིངས་ཀྱི་ངོ་བོ་ཉིད་དུ་གཅིག་པར་རྟོགས་པ་ཉིད་ཀྱིསགཟུགས་ལ་སོགས་པ་ལ་དེ་
བཞིན་གཤེགས་པའི་རང་བཞིན་ཉིད་དུ་ངེས་པར་འཛིན་པ་དང༌། རྗེས་བཟོད་ཀྱི་ནི། དེ་
- 3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་དུ་སྟེ། དེ་ལྟར་ཆོས་ཉིད་སྟོང་པ་ཉིད་རྟོགས་པ་དེ་ལ་གནས་པནི། གཟུགས་ནསརྣམ་
མཁྱེན་གྱི་བར་གྱི་ཆོས་ཐམས་ཅད་ལ་བླང་དོར་མེད་པར་སྒོམ་པ་དང་། སོགས་པ་འཛིན་
འཆང་ཀློག་སོགས་དང་། རྗེས་ཤེས་ཀྱི་ནི། ཆོས་ཐམས་ཅད་སྣང་ཡང་ངོ་བོ་ཉིད་མེད་པར་
ལྷག་པར་མོས་པ་སྔོན་དུ་འགྲོ་བའི་དམིགས་མེད་ཀྱི་ཚད་མེད་པ་བཞི་བསྒོམ་པར་བྱའོ་ཞེས་
བྱ་བ་དེ་ལྟ་བུ་དག་ནི། ཀུན་འབྱུང་བདེན་པའི་རྣམ་པ་དེ་ལྟར་རྟོགས་པ་ཡེ་ཤེས་སྐད་ཅིག་
བཞི་དག་ཡིན་ནོ། །གསུམ་པ་ལ། འགོག་པ་ལ་ཆོས་བཟོད་ཀྱི་རྣམ་པ་ནི། གཟུགས་ལ་
སོགས་པའི་རང་གི་ངོ་བོ་གཉུག་མ་སྟེ། གདོད་མ་ནས་རང་བཞིན་ཁོ་ནས་སྟོང་པ་ཉིད་དང་།
ཆོས་ཤེས་ཀྱི་ནི། ཆོས་ཀྱི་དབྱིངས་སུ་བསྔོས་པས་དེ་དང་མཉམ་པ་སྟེ། རོ་གཅིག་ཏུ་གྱུར་
པའི་དགེ་བའི་རྩ་བ་རྣམས་ཀྱི་འབྲས་བུ་དེ་བཞིན་གཤེགས་པ་ཉིད་ཐོབ་པ་དང་། རྗེས་
བཟོད་ཀྱི་ནི། མཐོང་ལམ་ཤེར་ཕྱིན་དུ་གཉེན་པོ་རྣམ་བྱང་གི་རིགས་རྣམས་རྣམ་པ་ཐམས་
ཅད་དུ་མ་ལུས་པར་བསྡུས་པ་དང་། རྗེས་ཤེས་ཀྱིས་ནི། ཡུམ་དེ་ཉིད་ཀྱིས་ཕྱི་ནང་གི་འཚེ་བ་
སྟེ༑ གནོད་པ་རབ་ཏུ་ཞི་བར་བྱེད་པ་ཞེས་བྱ་བ་དེ་ལྟ་བུ་བཞི་དག་ནི། འགོག་བདེན་གྱི་རྣམ་
པ་དེ་ལྟར་རྟོགས་པ་ཡེ་ཤེས་སྐད་ཅིག་བཞི་དག་ཡིན་ནོ། །བཞི་པ་ལ། ལམ་ལ་ཆོས་བཟོད་
ཀྱི་རྣམ་པ་ནི། ངོ་བོ་ཉིད་མེད་པར་རྟོགས་པའི་ཡུམ་བསྒོམ་པ་ཁོ་ནས་གཟུགས་ལ་སོགས་པ་
དང༌། ལྷག་བཅས་ལྷག་མེད་ཀྱི་མྱ་ངན་ལས་འདས་པ་ལ་མངོན་པར་ཞེན་པའི་མཐོང་སྤང་
ཞི་བ་དང༌། ཆོས་ཤེས་ཀྱིས་ནི། འཁོར་གསུམ་མི་དམིགས་པའི་ཆོས་ཤེས་པའི་ཤེས་རབ་
དང༌། གཞན་དོན་གྱི་ཐབས་མཁས་པ་ལ་ཞུགས་པ་ལ་ལྷ་དང་སངས་རྒྱས་རྣམས་ཀྱིས་རང་
དང༌། སེམས་ཅན་གཞན་དང༌། སེམས་ཅན་མིན་པའི་ རྐྱེན་ལས་བྱུང་བ་གསུམ་མམ།
མཐོང་ཆོས་དང༌། སྐྱེས་ནས་མྱོང་འགྱུར་དང༌། ལན་གྲངས་གཞན་ལ་མྱོང་གྱུར་གྱི་ལས་
- 3
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། [༡ ༣
ལས་བྱུང་བའི་གནོད་པགསུམ་ལ་རིམ་པ་བཞིན་དུ་བསྲུང་བ་དང་བསྐྱབ་པ་དང་སྦ་བ་དག་
མཛད་པ་དང༌། རྗེས་བཟོད་ཀྱིས་ནི། གཞན་དོན་དུ་སངས་རྒྱས་ཉིད་ཐོབ་པར་མངོན་པར་
འདོད་པས་བདག་ཉིད་སྲོག་གཅོད་པ་སྤོང་བ་དང༌། སོགས་པ་མི་ཚངས་སྤྱོད་སྤོང་བ་ལ་
སོགས་པ་རྣམ་མཁྱེན་ཉིད་ཀྱི་རྒྱུ་ལ་གནས་ནས། ལམ་དེ་ཉིད་ལ་གདུལ་བྱ་གཞན་དག་
འགོད་པ་དང་། རྗེས་ཤེས་ཀྱིས་ནི། སྦྱིན་པ་ལ་སོགས་པའི་དགེ་བ་མི་ཟད་པར་བྱེད་འདོད་
པས་གཞན་དུ་མི་དམིགས་པར་ཡང་དག་པར་རྫོགས་པའི་བྱང་ཆུབ་ཏུ་བསྔོ་བར་བྱའོ།
ཞེས་བྱ་བ་དེ་ལྟ་བུ་དག་ནི། ལམ་གྱི་བདེན་པའི་རྣམ་པ་དེ་ལྟར་རྟོགས་པ་ཡེ་ཤེས་སྐད་ཅིག་
བཞི་དག་ཡིན་ཏེ། རྣམ་པ་དེ་ལྟ་བུ་ནི། ལམ་ཤེས་ཉིད་ཀྱི་སྐབས་ཀྱི་བྱང་སེམས་ཀྱི་མཐོང་
ལམ་སྐད་ཅིག་མ་བཅུ་དྲུག་གི་རྣམ་པ་དག་ཡིན་ནོ། །
གཉིས་པ་ལ། ཁས་བླངས་བརྗོད་པ་དང༌། དེ་དགགག་པ་གཉིས་སོ། །དང་པོ་
ལ༑ ཟེར་རོ། །ཞེས་དྲང་ངོ༌། །གང་ན། ཊིཀ་བྱེད་ཁ་ཅིག་ནིའོ། །གང་དུ་ན། སྐབས་འདིར་
རོ༑ ༑ཇི་ལྟར་ན། བདེན་དང་བདེན་ལ་བཟོད་པ་དང་། །ཞེས་པ་ལ་སོགས་པའིཚིག་ལེའུར་
བྱས་པའི་དོན་ཉེ་བར་མཚོན་པ་སྟེ། རྒྱས་པར་སྟོན་པ་ལྷུར་ལེན་པའི་གཞུང་གིས་མཐོང་
ལམ་གྱི་རྣམ་པའི་དོན་མ་བཤད་པར་མཐོང་བའི་ལམ་གྱི་ཡེ་ཤེས་སྐད་ཅིག་མ་བཅུ་དྲུག་ཉེ་
བར་མཚོན་པ་ཉི་ཚེ་མཛད་པར་ཟད་དེ། ལམ་ཤེས་ཉིད་ཀྱི་སྐད་ཅིག་མ། །ཞེས་སྨོས་ཀྱི།
རྣམ་པ་ཞེས་མ་སྨོས་པའི་ཕྱིར་རོ། །སྔར་བཤད་ཟིན་པའི་སྦྱོར་ལམ་དང༌། སྔར་མ་བཤད་
པའི་ངེས་འབྱེད་ཆ་མཐུན་དང་། སོགས་པ་གཞི་ཤེས་ཀྱི་མཐོང་ལམ་ལ་སོགས་པའི་དོན་
སྟོན་བྱེད་ཀྱི་ཚིག་ལེའུར་བྱས་པརྣམས་ཀྱང་སྐད་ཅིག་མའི་ཡེ་ཤེས་ཙམ་བསྟན་པ་སྔར་གྱི་དེ་
བཞིན་དུ་བལྟ་བར་བྱའོ། །རྣམཔནི། རྣམཀུནགྱི་རྣམ་པའི་སྐབས་སུ་སྟོནནོ། །ཞེས་སོ། །
-3
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ། རིགས་པ་དང༌། ལུང་གིས་དགག་པ་གཉིས་སོ། །དང་པོ་ནི། སེང་
བཟང་སོགས་གཞན་དག་ན་རེ། གཞུང་དེ་དག་གིས་ནི་ཆོས་ཅན། མཐོང་ལམ་སྒོམ་པའི་གོ་
རིམ་སྟེ། རིམ་གྱིས་སྒོམ་ཞིང་སློབ་པའི་རིམ་པ་དང་། སོགས་པ་མཉམ་པར་མ་བཞག་པའི་
དུས་སུ་ཡིད་ལ་བྱ་བའི་རིམ་པ་དང༌། སྒོམ་པ་རབ་ཀྱི་མཐར་ཕྱིན་པ་རྣམས་མ་བསྟན་པར་
ཐལ། རྣམ་པའི་དོན་ཅུང་ཟད་ཀྱང་མ་བཤད་པའི་ཕྱིར། འདོད་ན། གཞུང་དེ་དག་གིས་ཆོས་
ཅན། མངོན་པར་རྟོགས་པའི་རིམ་པ་ཅུང་ཟད་ཀྱང་མ་བསྟན་པར་ཐལ། སྒོམ་པའི་གོ་རིམ་
ལ་སོགས་མ་བསྟན་པའི་ཕྱིར་རོ། །འདོད་ན། ཚད་མས་བསལ་ལོ། །གཉིས་པ་ནི། སྐྱོན་
གཞན་ལུང་འགལ་ཡང་ཡོད་དེ། རྣམ་པ་མ་བསྟན་པར་འདོད་པ་ལ་སྔར། དམིགས་པ་དང་
ནི་རྣམ་པ་དང༌། །ཞེས་བྱ་བ་དང་། སོགས་པ། རྣམ་པ་མངོན་ཞེན་ལ་སོགས་འགོག། །ཅེས་
བྱ་བ་ལ་སོགས་པའི་ཚིགས་སུ་བཅད་པའི་དོན་ཉན་ཐོས་ལས་དམིགས་རྣམ་ཁྱད་པར་དུ་
འཕགས་པར་བཤད་པའི་དོན་ཀྱང་ཇི་ལྟར་དྲང་སྟེ། ཆེ་འབྲིང་གི་དབྱེ་བ་ཡིན་གྱི། སྐད་
ཅིག་ནི་མིན་ནོ་ཞེས་ཟེར་རོ། །
གཉིས་པ་ལ། སྒོམ་ལམ་གྱི་བྱེད་པ་དང༌། བྱེད་པ་ཅན་གྱི་སྒོམ་ལམ་གཉིས་སོ།།
དང་པོ་ལ་ གསུམ་ ལས། སྔ་འགྲེལ་ནི། འཆད་དོ། །གང་ན། སྒོམ་ལམ་དེའི་བྱེད་པའོ།།
གང་གི་ཚེ་ན། རེ་ཞིག་སྒོམ་ལམ་གྱི་སྔོན་དུའོ། །དེའི་རྒྱུ་མཚན་ནི་སྐྱེ་རིམ་ལྟར་བྱས་ན།
མཐོང་བའི་ལམ་གྱི་མཇུག་ཐོགས་སུ་སྒོམ་པའི་ལམ་བརྗོད་པར་བྱ་བ་ཡིན་པ་ལས། དང་པོ་
གཉིས་ཏེ་མཆོད་འོས་སམ། ཡང་ན་ཡི་གེ་རབ་ཉུང་པའོ། །ཞེས་འདོན་པ་བཞིན་དུ་བརྗོད་
པར་བྱ་བ་ཉུང་པ་ཉིད་དང༌། སྒོམ་ལམ་གྱི་གདུལ་བྱ་འབྲས་བུ་ལ་མོས་པས་དེའི་རྒྱུ་སྒོམ་
ལམ་ལ་གཞོལ་བ་སྟེ། འབབ་ཅིང་འཇུག་པ་ཉིད་དུ་ཞུགས་པར་བྱ་བའི་ཕྱིར་རོ། །རྩ་བ་ནི།
-3 G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
སྒོམ་ལམ་ཡུམ་གྱི་འབྲས་བུ་དྲུག་སྟེ། སྒོམ་སྤང་ཉོན་མོངསཀུན་ནས་འདུལ་བའམ་ཞི་བ་སྟེ།
མདོ་ནི། ཡུམ་ནི། དེ་ལྟར་བྱང་སེམས་ཆེན་པོ་རྣམས་ཡོངས་སུ་དུལ་བདང་ང་རྒྱལ་མེད་པའི་
སླད་དུ་ཉེ་བར་གནས་པ་ངོ་མཚར་ཆེའོ། །ཞེས་སོ། །ང་རྒྱལ་སྤངས་པས་ཐམས་ཅད་ལ་
འདུད་པ་སྟེ། མདོ་ནི། ཡུམ་ནི། བྱང་སེམས་ཡོངས་སུ་དུལ་བ་དང་ང་རྒྱལ་མ་མཆིས་པའི་
སླད་དུ་ཉེ་བར་གནས་པར་འགྱུར་རོ། །ཞེས་སོ། །སྒོམ་སྤང་ཉོན་མོངས་པ་ལས་རྒྱལ་བས་
ཚུར་མི་ཚུགས་པ་སྟེ། མདོ་ནི། བདག་གཞན་གྱི་འདོད་ཆགས་ཀྱི་མཚོན་དང་འདོད་ཆགས་
ཀྱི་མདའཡངབཅོམ་ཞེས་སོ། །བྱདདང་མེ་མཚོན་ཆུ་སོགས་ཀྱི་གནོད་པས་སྒོམ་ལམ་པ་ལ་
རྫི་བ་མེད་པ་ཉིད་དེ། བཞི་བྲལ་འབྲས་སོ། །མདོ་ནི། དེ་དག་ཐམས་ཅད་ཀྱིས་དེ་ལ་གནོད་
པར་མི་འགྱུར་རོ། །ཞེས་སོ། །རྫོགསཔ་འི་བྱང་ཆུབ་ཐོབ་པརྣམ་སྨིན་གྱི་འབྲས་བུའོ། །མདོ་
ནི༔ བླ་མེད་རྫོགས་པའི་བྱང་ཆུབ་ཐོབ་ཅིང་སེམས་ཅན་ཐམས་ཅད་ལ་སེམས་ཀྱིས་ལྟ་བར་
འགྱུར་རོ། །ཞེས་སོ། །སྐྱེས་བུ་བྱེད་འབྲས་སྒོམ་ལམ་པའི་རྟེན་ས་ཕྱོགས་ཐམས་ཅད་མཆོད་
རྟེན་ཉིད་དུ་གྱུར་པ་སྟེ། མདོ་ནི། ཡུམ་དེ་ཉིད་ཀྱིས་ས་ཕྱོགས་དེ་སེམས་ཅན་ཐམས་ཅད་ཀྱི་
མཆོད་རྟེན་དུ་འགྱུར་བར་བྱས་སོ། །ཞེས་སོ། །འགྲེལ་པ་ལ། སྒོམ་ལམ་གྱིས་རྣམ་པ་
ཐམས་ཅད་དུ་སེམས་ལ་རང་དབང་ཉིད་དུ་བྱེད་པས་སེམས་དུལ་བ་དང་། རྟོགས་པའི་ང་
རྒྱལ་དང་། བདག་བསྟོད་པ་སོགས་སྤངས་པས་དགེ་བའི་བཤེས་གཉེན་དང་། སོགས་པ་ཕ་
མའམ་མཁན་པོ་ལ་སོགས་པའི་སྐྱེ་བོ་ཐམས་ཅད་ལ་སྒོ་གསུམ་གུས་པས་འདུད་པ་དང་། །
གཉེན་པོ་སྟོབས་ལྡན་ཐོབ་པས་འདོད་ཆགས་དང་། སོགས་པ་ཁྲོ་བ་ལ་སོགས་པཟིལ་གྱིས་
གནོན་པ་དང་། སྒོམ་ལམ་རིག་སྔགས་ཆེན་པོའི་མཐུས་ཕ་རོལ་གྱིས་བྱས་པའི་གནོད་པ་
རྗེས་སུ་སྒྲུབ་པའི་ཡུལ་མ་ཡིན་པས་དེས་མི་ཚུགས་པ་ཉིད་དང་། རྒྱུ་ཚོགས་རྫོགས་པས་
-3
7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲས་བུ་ཡང་དག་པར་རྫོགས་པའི་བྱང་ཆུབ་སྒྲུབ་པ་དང་། ཡུམ་གྱི་རྣལ་འབྱོར་གྱི་ཡུལ་ས་
ཕྱོགས་བསོད་ནམས་བསྐྱེད་ཅིང་ཡོན་ཏན་བསམ་གྱི་མི་ཁྱབ་པའི་གཞིར་གྱུར་པས་མཆོད་
པར་བྱ་བའི་རྟེན་ཉིད་དུ་བྱེད་པ་ཞེས་བྱ་བ་སྒོམ་ལམ་གྱི་བྱེད་པ་རྣམ་པ་དྲུག་ཡིན་ནོ། །
གཉིས་པ་ལ། ཐུན་མོང་གི་དབྱེ་བ་དང༌། ཕྱེ་བ་སོ་སོའི་དོན་གཉིས་སོ། །དང་
པོ་ནི། སྒོམ་ལམ་གྱི་བྱེད་པའི་འོག་ཏུ་བྱེད་པའི་རྒྱུ་སྒོམ་ལམ་འཆད་དེ། དེ་ལ་བཞི་ལས།
དབྱེ་གཞི། བྱེད་པ་ཅན་གྱི་སྒོམ་ལམ་ཙམ་པོ་དེའོ། །ཡངནི། དབྱེ་ངོ་སྡུད་པའམ། ཡང་ན་ཁོ་
ནའོ། །དབྱེ་ངོ་ཟག་བཅས་ཟག་མེད་རྣམ་པ་གཉིས་སོ། །ཐ་དད་ནི། དངོས་པོ་ཐ་དད་དོ།།
གྲངས་ངེས་ནི། སྒོམ་ལམ་གཞིར་བྱས་ལགཟུང་འཛིན་གཉིས་སྣངགི་རྟོག་པའི་ཟག་པ་དང་
བཅས་པ་དང༌། ཟག་པ་མེད་པའི་བྱེ་བྲག་གིས་གཉིས་སུ་ངེས་སོ། །གཉིས་པ་ལ། སྒོམ་
ལམ་ཟག་བཅས་ཟག་མེདགཉིས་སོ། །དངཔོ་ལ། ཐུན་མོང་གི་དབྱེ་བ། ཕྱེ་བ་སོ་སོའི་དོན།
དོན་བསྡུ་བ་དང་གསུམ་མོ། །དང་པོ་ལ་བཞི་ལས། དབྱེ་གཞི་ནི། གཉིས་ཡོད་པས་དེའི་
ཕྱིར་བྱང་སེམས་ཀྱི་སྒོམ་པའི་ལམ་ཟག་བཅས་ཙམ་མོ། །དབྱེ་ངོ་ནི། མོས་པ་དང་། བསྡོབ་
དང༌། རྗེས་སུ་ཡི་རང་བ་ཡིད་ལ་བྱེད་པ་ཞེས་བྱ་བ་གསུམ་མོ། །ཐ་དད་ནི། ཙིརིགས་པ་སྟེ།
འགའ་ཞིག་ངོ་བོ་གཅིག །འགའ་ཞིག་ཐ་དད་པའོ། །གྲངས་ངེས་ནི། བྱང་སེམས་ཀྱི་སྒོམ་
ལམ་ཟག་བཅས་ལ་སྦྱོར་དངོས་རྗེས་གསུམ་དུ་ངེས་པས་སམ། དགེ་བའི་རྩ་བ་གསོག་པ་
དང༌། མི་ཟད་པ་དང༌། འཕེལ་བར་བྱེད་པའི་བྱེ་བྲག་གིས་མོས་བསྔོ་ཡི་རང་གསུམ་དུ་ངེས་
སོ༑ ༑གཉིས་པ་ལ། མོས་བསྔོ་ཡི་རང་གསུམ་མོ། །དང་པོ་ལ། མོས་པའི་ངོ་བོ་དང་། ཕན་
ཡོན་གཉིས་སོ། །དང་པོ་ལ་གསུམ་ལས། སྔ་འགྲེལ་ནི། གསུམ་པོ་རྣམས་ཀྱི་ནང་ནས་ག་
བཅས་ཀྱི་སྒོམ་ལམ་དང་པོ་མོས་པ་ཡིད་ལ་བྱེད་པ་ཞེས་བྱ་བ་འཆད་དོ། །རྩ་བ་ལ། མོས་
- 3
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
པའི་རྒྱུ། ཡུལ། ངོ་བོ། གྲོགས། བྱེད་ལས། དབྱེ་བ་དྲུག་གོ །རྒྱུ་ནི། ལུང་རིགས་རྣམ་དག་
གོ ༑ཡུལ་ཡུམ་མོ། །ངོ་བོ་བྱང་སེམས་ཀྱི་སྒོམ་ལམ་ཟག་བཅས་གང་ཞིག་ཡུམ་ཡོན་ཏན་
ཅན་དུ་ངེས་པར་བྱས་པའི་དངོས་པོ་ལ་དེ་ཁོ་ན་ལྟར་ངེས་པར་འཛིན་པའོ། །བཞི་པ་ལ།
ཤེས་རབ་སེམས་པ་སོགས་སོ། །ལྔ་པ་ནི། དེས་སོམ་ཉི་བཟློག་པས་རང་གི་གྲུབ་མཐའ་
ལས་གཞན་གྱིས་མི་འཕྲོག་པའོ། །དྲུག་པ་ལ་བཞི་ལས། དབྱེ་གཞིན། བྱང་སེམས་ཀྱིས་
སྒོམ་ལམ་ཟག་བཅས་མོས་པ་ཙམ་མོ། །དབྱེ་ངོ་ནི། ལུས་དང་། ཡན་ལག་དང་། ཉིང་ལག་
གི་དབྱེ་བ་གསུམ་མོ། །དང་པོ་ནི། རང་དོན་དངོས་སུ་སྒྲུབ་ཅིང་གཞན་དོན་ཆེད་དུ་བྱ་བས་
སྒྲུབ་པ་རང་གི་དོན་གྱི་མོས་པ་དང་། གཉིས་དོན་སྦྱོར་བ་བར་བཅས་སུ་སྒྲུབ་པ་རང་གཞན་
གཉིས་ཀའི་དོན་གྱི་མོས་པ་དང་། གཞན་དོན་སྦྱོར་བ་བར་མེད་དུ་སྒྲུབ་པ་གཞན་དོན་གྱི་
མོས་པ་རྣམ་པ་གསུམ་དུ་ཤེས་པར་བྱ་སྟེ། རང་དོན་གྱི་མོས་པ་ནའང་གཞན་དོན་མེད་པ་མ་
ཡིན་ལ། གཞན་དོན་མོས་པ་ནའང་རང་དོན་གྲུབ་སྟེ། གཞན་དོན་དང་མི་འགལ་བས་སོ།།
གཉིས་པ་ནི། རང་དོན་མོས་པ་དེ་ཡང་ནི། ཆུང་ངུ་དང༌། འབྲིང་དང་ཆེན་པོ་སྟེ། རྣམ་པ་
གསུམ་དུ་འདོད་དོ། །དེ་བཞིན་དུ་སོ་སོར་ཏེ། གཉིས་དོན་མོས་པགསུམ། གཞན་དོན་མོས་
པ་གསུམ་སྟེ། དགུའོ། །གསུམ་པ་ནི། མོས་པ་དགུ་པོ་སོ་སོར་ཏེ། རེ་རེ་ལ་གསུམ་གསུམ་
སྟེ༔ རང་དོན་མོས་པ་ཆུང་ངུ་དེ་ཡང་ཆུང་ངུའི་ཆུང་ངུ་། སོགས་པ་ཆུང་ངུའི་འབྲིང་། ཆུང་ངུའི་
ཆེན་པོའི་དབྱེ་བ་ཡིས་ཆུང་ངུ་རྣམ་པ་གསུམ་མོ། །འབྲིང་གི་ཆུང་དུ། འབྲིང་གི་འབྲིང་།
འབྲིང་གི་ཆེན་པོ་སྟེ། འབྲིང་གསུམ། ཆེན་པོའི་ཆུང་ངུ་། ཆེན་པོའི་འབྲིང་། ཆེན་པོའི་ཆེན་པོ་
སྟེ༑ ཆེན་པོ་གསུམ། དེ་བཞིན་དུ་གཉིས་དོན་མོས་པ་དགུ། གཞན་དོན་མོས་པ་དགུར་ཕྱེ་བ་
དེ་ལྟར་ན། མོས་པ་ཉི་ཤུ་བདུན་དུ་འདོད་དོ། །མདོ་ནི། ཡུམ་ཟབ་མོ་འདི་བྲིས་ཤིང་གླེགས་
-39 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བམ་དུ་བགྱིས་ཏེ་བཅངས་ལ་མཆོད་པ་བགྱིས་པ་དང་། སངས་རྒྱས་ཡོངས་སུ་མྱ་ངན་ལས་
འདས་པའི་སྐུ་གདུང་རྣམས་རིན་པོ་ཆེ་སྣ་བདུན་གྱི་མཆོད་རྟེན་དུ་བཅུག་སྟེ་མཆོད་པར་བྱས་
ན༑ ཡུམ་ནི། རྣམ་མཁྱེད་ཉིད་ཀྱི་རྒྱུར་གྱུར་པའི་ཕྱིར་དང༌། དེ་རྟེན་དུ་གྱུར་པས་སངས་རྒྱས་
ཀྱི་སྐུས་མཆོད་པ་བརྙེས་པའི་ཕྱིར་དང་པོ་བསོད་ནམས་ཆེས་འཕེལ་ལོ། །ཞེས་རང་དོན་
མོས་པ་ཆུང་ངུའི་ཆུང་ངུ་ནས་ཤིང་རྣམས་ལོ་མ་མེ་ཏོག་འབྲས་བུ་ཆུ་ཞེང་ཐ་དད་ཀྱང་གྲིབ་མ་
ཐ་དད་མེད་པའི་དཔེས་ཕར་ཕྱིན་ཐམས་ཅད་མི་དམིགས་པར་ཡུམ་དུ་རོ་གཅིག་པའི་གཞན་
དོན་མོས་པ་ཆེན་པོའི་ཆེན་པོའི་བར་དུ་གསུངས་སོ། །ཕྱེ་བའི་ཐ་དད་ནི། དངོས་པོ་ཐ་དད་
དོ༑ ༑གཉལ་པ་ན་རེ། ངོ༌ བོ་ གཅིག་གོ །ཟེར་ བ་ནི། གཞན་ཁོ་ནའི་དོན་དུ་འགྱུར་མི་
འགྱུར་དང༌། སྦྱོར་བ་བར་ཡོད་མེད་དང༌། གོང་ནས་གོང་དུ་ཁྱད་པར་དུ་འཕགས་པར་
བཤད་པ་དང་འགལ་བ་ཁོ་ནའོ། །གྲངས་ངེསནི། སྒོམ་ལམ་མོས་པ་གཞིར་བྱས་པ་ལ་སྦྱོར་
བས་དངོས་སུ་རང་དོན་གཙོ་ཆེ་བར་སྒྲུབ་པདང་། རང་གཞནགཉིསཀའི་དོན་སྒྲུབ་པ་དང་།
གཞན་དོན་བར་མེད་དུ་སྒྲུབ་པ་གསུམ་དུ་ངེས་ཏེ། འཕགས་པས། དེ་ལ་རང་གི་དོན་གྱི་
མོས་པ་ནི། གཞན་གྱི་དོན་གྱི་ཆེད་དུ་བྱ་བར་འགྱུར་ལ། གཉིས་པ་ནི། སྦྱོར་བ་བར་ཆད་
དང་བཅས་པ། གསུམཔནི། སྦྱོར་བ་བར་ཆད་མེད་པ་ཡིན་ནོ། །ཞེས་སོ། །གསུམ་པོ་རེ་རེ་
ལའང་སྤང་བྱ་ཆེན་པོའི་ཆེན་པོ་ལ་སོགས་པ་དགུ་དགུ་ཡོད་པས། གཉེན་པོ་མོས་པ་ཆུང་
ངུའི་ཆུང་ངུ་ལ་སོགས་པ་དགུ་དགུར་ངེས་ཏེ། འཕགས་པས། མོས་པའི་རྣམ་པ་ཐམས་ཅད་
ལའང་ཆུང་ངུའི་ཆུང་ངུ་ལ་སོགས་པ་དཔེ་གོང་ནས་གོང་དུ་གྱུར་པས་གང་དང་གང་བསྟན་པ་
དེ་དང་དེའི་རྗེས་སུ་འབྲངས་ནས་ཆེན་པོའི་ཆེན་པོ་ལ་སོགས་པ་ལྡོག་པ་མི་མཐུན་པའི་
ཕྱོགས་སུ་ཤེས་པར་བྱའོ། །ཞེས་སོ། ། །
བ 4 [ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
འགྲེལ་པ་ལ། ལུས་དང༌། ཡན་ལག་དང༌། ཉིང་ལག་གི་དབྱེ་བ་གསུམ་མོ།
དང་པོ་ལ་གསུམ་ལས། དབྱེ་གཞི་ནི། ཇི་ལྟར་བདག་མེད་དམ། སྤྲོས་བྲལ་ལས་མ་འདས་
པར་མོས་པ་བཞིན་དུ་ཤེས་བྱ་མ་ལུས་པར་མཐོང་བའི་དགེ་བའི་ཆོས་བྱང་ཆུབ་ཀྱི་རྟེན་ཏེ།
གཞི་ཡིན་ན་ཡང་སྒོམ་ལམ་གྱི་གནས་སྐབས་ཀྱི་དབང་དུ་བྱས་པ་ལས་ཏེ། དེའི་ཕྱིར་དང་
པོར་ཏེ། ཐོག་མར་མངོན་དུ་མི་བྱེདདེ། སྒོམ་ལམ་དུ་དེ་མངོན་དུ་བྱེད་མི་ནུས་པའི་ཕྱིར་མོས་
པའི་ངོ་བོ་ཙམ་མོ། །དབྱེ་ངོ་རྣམ་པ་གསུམ་མོ། །གྲངས་ངེས་ནི། བསམ་པས་གཞན་དོན་
སྒྲུབ་པར་མཚུངས་པ་ལ་སྦྱོར་བས་རང་སྣོད་དུ་རུང་བ་དང་། རང་གཞན་གཉིས་ཀ་སྣོད་དུ་
རུང་བ་དང་། གཞན་སྣོད་དུ་རུང་བར་བྱ་བའི་དོན་ལ་དམིགས་པ་ཉིད་གསུམ་དུ་ངེས་པས་
མོས་པ་གསུམ་དུ་ངེས་སོ། །གཉིས་པ་ནི། དབྱེ་གཞི་མོས་པ་གསུམ་པོ་དེ་དག་ཀྱང་དབྱེ་ངོ་
གསུམ་པོ་རེ་རེ་ཞིང་རྣམ་པ་གསུམ་གསུམ་སྟེ། དགུ་ཡིན་ལ། གྲངས་ངེས་གསུམ་པོ་རེ་རེ་
ཞིང་ཆུང་ངུ་དང༌། སོགས་པ་འབྲིང་དང༌། ཆེན་པོ་གསུམ་གསུམ་ཡོད་པའི་བྱེ་བྲག་གིས་
དགུར་ངེས་སོ། །གསུམ་པནི། དབྱེ་གཞི་མོས་པདགུ་པོ་དེ་ཡང་དབྱེ་ངོ་སོ་སོར་ཏེ། རེ་རེ་ལ་
རྣམ་པ་གསུམ་གསུམ་ཡིན་ཏེ། གྲངས་ངེས་སོ་སོར་ཆུང་ངུ་ལ་ཡང་ཆུང་ངུའི་ཆུང་ངུ་དང་།
སོགསཔ་ཆུང་ངུའི་འབྲིང་ལ་སོགས་པ་ཆེ་འབྲིང་གསུམ་གསུམ་ཡོདཔའི་དབྱེ་བསཏེ། ཚུལ་
དེ་ལྟར་ན། རང་དོན་མོས་པ་དགུ། གཉིས་དོན་དགུ། གཞན་དོན་དགུ་སྟེ། དགུ་ཚན་གསུམ་
གྱི་མོས་པ་རྣམ་པ་ཉི་ཤུ་རྩ་བདུན་ནོ། ། །
གཉིས་པ་ལ་གསུམ་ལས། སྔ་འགྲེལ་ནི། མཛད་དོ། །ཞེས་དྲང་ངོ༌། །གང་ལ་
ན༑ རྣམ་པ་དེ་ལྟར་ཡུམ་ལ་མོས་པ་ལའོ། །གང་གིས་ན། སངས་རྒྱས་དང་། སོགས་པ་བྱང་
སེམས་འཕགས་པས་སོ། །གང་ན། བསྟོད་པ་དང༌། སོགས་པ་བཀུར་བ་ལ་སོགས་པའོ།།
- 4
1-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་གི་ཕྱིར་ན། མོས་པ་དེ་སྒོམ་པའི་བྱང་སེམས་སྤྲོ་བ་བསྐྱེད་པའི་ཕྱིར། མཛད་དོ། །ཞེས་
བསྟོད་པ་དང༌། བཀུར་བ་དང༌། བསྔགས་པ་རྣམས་གསུངས་པ། རྩ་བ་ནི། བྱ་བའི་ཡུལ་
ཡུམ་ལ་རང་དོན་མོས་པའི་གནས་སྐབས་དགུ། གཉིས་དོན་གྱི་དགུ། གཞན་དོན་གྱི་དགུ་པོ་
རྣམས་ལ་ནི། བྱེད་པ་པོ་བསྟོད་པ་ཙམ་དགུ། བཀུར་བ་ཙམ་དགུ། བསྔགས་པ་དགུ་སྟེ།
དགུ་ཚན་གསུམ་གྱིས་བྱ་བའི་ངོ་བོ་རང་དོན་མོས་པ་ལ་བསྟོད་པ་དང་། གཉིས་དོན་མོས་པ་
ལ་བཀུར་བ་དང་། གཞན་དོན་མོས་པ་ལ་བསྔགས་པར་བྱས་པར་འདོད་དོ། །མདོ་ནི། ལོ་
ཀའི་ཁམས་གངྒཱའི་ཀླུང་གི་བྱེ་མ་སྙེད་དེ་བཞིན་གཤེགས་པའི་སྐུ་གདུང་གིས་བཀང་པ་གང་
ཡིན་པ་དང༌། ཡུམ་གྱི་ཆ་གཉིས་ལས་གང་ཡང་རུང་བ་འདམ་དུ་བཙལ་ན། འདི་ཉིད་ལེན་
ཏེ་ཞེས་སོགས་སོ། །འགྲེལ་པ་ནི། ཇི་ལྟར་མོས་པ་སོགས་ནི། བཤད་ཟིན་པ་ལྟར་རམ།
ཡང་ན། ཇི་ལྟར་རང་དང༌། གཉིས་ཀ་དང༌། གཞན་དུ་མོས་པ་བཞིན་མཐོང་བའི་ཆོས་ཚེ་
འདི་ལ་བསོད་ནམས་ཆེ་འབྲིང་དགུ་དགུ་སྐྱེད་བྱེད་ཀྱི་མཚན་ཉིད་ཡུམ་ལ་སྦྱོར་བས་རང་དོན་
དུ་ཞུགས་པའི་མོས་པ་ཡིད་ལ་བྱེད་པ་དང་པོ་རང་དོན་མོས་པའི་གནས་སྐབས་དགུ་དག་ཏུ་
སོ་སོར་རྟོག་པའི་ཆ་རྣམ་པ་དགུས་གོ་རིམ་བཞིན་དུ་གོང་ནས་གོང་དུ་མངོན་པར་དགའབར་
བྱེད་ཅིང་བསྟོད་པར་འདོད་དོ། །དེ་བཞིན་དུ་སྦྱར་ཏེ་སྦྱོར་བས་གཉིས་དོན་དུ་ཞུགས་པ་
གཉིས་ལ་གཉིས་དོན་མོས་པའི་གནས་སྐབས་དགུ་དག་ཏུ་སོ་སོར་རྣམ་པ་དགུས་གོ་རིམ་
བཞིན་དུ་གོང་ནས་གོང་དུ་མངོན་པར་དགའ་བར་བྱེད་ཅིང་བཀུར་བར་འདོད་དོ། །སྦྱོར་
བས་གཞན་དོན་ཁོ་ནར་ཞུགས་པ་གསུམ་པ་གཞན་དོན་མོས་པའི་གནས་སྐབས་དགུ་དག་
ཏུ་སོ་སོར་རྣམ་པ་དགུསགོ་རིམ་བཞིན་དུ་གོང་ནསགོང་དུ་མངོན་པར་དགའབར་བྱེད་ཅིང་
བསྔགས་པར་འདོད་དེ། རྒྱུ་མཚན་དེས་ན། བསྟོད་པ་དང༌། སོགས་པ་བཀུར་བ་དང་
།
བ 4
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
བསྔགས་པ་འདི་དག་ནི། མོས་པའི་འབྲས་བུ་ཡོན་ཏན་ནམ། བསོད་ནམས་ཀྱི་དོན་ཡང་
དག་པ་ཇི་ལྟ་བ་བཞིན་རྟོགས་པའི་མཚན་ཉིད་ཅན། རྟོགས་པའི་ཆ་དགུ་དགུ་ཡིན་གྱི། རིག་
བྱེད་ལས། ཡི་གེ་ཨོཾ་ལྡན་ཕྱེད་དང་བཞི། །ཚད་དུ་བྱས་པས་སྙན་པར་བརྗོད། །ཅེས་སོགས་
ལྟར། ངག་ཏུ་བརྗོད་པའི་སྙན་པ་བཅམ་བུ་སྟེ། ངོ་བསྟོད་ཀྱི་ངོ་བོ་མ་ཡིན་ནོ། །
གཉིས་པ་ལ་གསུམ་ལས། སྔ་འགྲེལ་ནི། ཚུལ་དེ་ལྟར་ཡུམ་ལ་མོས་པ་ལ།
བསོད་ནམས་ཐོབ་པ་དེ་མི་ཟད་པར་བྱེད་པའི་བསྔོ་བ་འབྱུང་བས་སྒོམ་ལམ་གཉིས་པ་བསྔོ་
བ་ཡིད་ལ་བྱེད་པ་ཞེས་བྱ་བ་སྟོན་ནོ། །རྩ་བ་ལ། སྤྱི་གཞུང་གཉིས་སོ། །དང་པོ་ལ། བསྔོ་རྒྱུ།
བསྔོ་བ། ཆེད་དུ་བྱ་བ། བློའི་རྣམ་པ། རང་བཞིན་བསྟན་པ་དང་ལྔའོ། །དང་པོ་ལ། བསྔོ་
བར་བྱ་བའི་རྒྱུ། བསྔོ་བ་འགྲུབ་པའི་རྐྱེན་གཉིས་སོ། །དང་པོ་ནི། བསོད་ནམས་སམ། ཡེ་
ཤེས་སམ། འདུས་ བྱས་ དང༌། འདུས་མ་ བྱས་ ཀྱི་ དགེ་ བ་རྣམས་ ཏེ། ཕལ་ན་ལས།
འགྲོ་ཀུན་དགེ་བ་ཇི་སྙེད་ཡོད་པ་དང་། །བྱས་དང་བྱེད་འགྱུར་དེ་བཞིན་བྱེད་པ་དག །ཅེས་
སོ༑ ༑གང་དག་འདུས་མ་བྱས་དགེ་བར་མི་འདོད་པ་ཆེས་རྣམ་པར་འཁྱམས་ཏེ། དབུས་
མཐར། དགེ་ གཉིས་ཐོབ་པར་བྱ་བའི་ཕྱིར། །ཞེས་པའི་འགྲེལ་པར། དགེ་བ་ནི། འདུས་
བྱས་དང༌། འདུས་མ་བྱས སོ། །ཞེས་པས་སོ། །དེ་བསྔོར་མི་རུང་ངོ། །ཞེས་སྨྲ་བའང་ནོར་
བར་མངོན་ཏེ། རྡོ་རྗེ་རྒྱ་མཚན་ལས། དེ་བཞིན་ཉིད་ཀྱི་ངང་ཚུལ་ཇི་འདྲ་དང་། དེ་བཞིན་
ཉིད་ཀྱི་རང་བཞིན་ཇི་འདྲ་དང་། །དེ་བཞིན་ཉིད་ཀྱི་མཚན་ཉིད་ཇི་འདྲ་དང་། །དེ་འདྲར་ལས་
རྣམས་ཀུན་ཀྱང་ཡོངས་སུ་བསྔོ། །ཞེས་པས་སོ། །འོ་ན། ཆོས་ཉིད་འགྱུར་བ་དང་བཅས་
པར་ཐལ་ཞིང་། ཁམས་གསུམ་དང༌། དུས་གསུམ་དུ་མ་གཏོགས་པ་བསྔོ་བྱ་མིན་པར་
བཤད་པ་དང་འགལ་ལོ། །ཞེ་ན། སྐྱོན་མེད་དེ། ཆོས་ཉིད་ངོ་བོ་འགྱུར་བ་མེད་ཀྱང་དྲི་
པ 4
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅས་དྲི་མེད་དུ་གནས་གྱུར་པ་ཡོད་པའི་ཕྱིར་རོ། །དེ་སྐད་དུ། ཀུན་ནས་ཉོན་མོངས་རྣམ་
པར་དག །དེ་ནི་དྲི་བཅས་དྲི་མ་མེད། །ཅེས་སོ། །དེ་ལྟར་མིན་ན། ང་བཞིན་དུ་གནས་
པའི་རིགས་ངོ་བོ་ཉིད་སྐུར་འགྱུར་མི་སྲིད་པར་ཐལ་ལོ། །ལུང་དེ་ནི། མཚན་མར་བཟུང་སྟེ་
བསྔོ་བྱ་མིན་པ་ལ་དགོངས་ཏེ། དེའི་རྗེས་ལ་གཟུགས་ནས་རྣམ་མཁྱེན་གྱི་བར་དུ་བསྒྲེས་
ནས་གསུངས་པས་སོ། །འདིར་ཀུན་རྫོབ་ཏུ་དམིགས་པར་བསྔོ་བར་འདོད་པས་མི་འགལ་
ཏེ༑ མང་པོས་ཅི་ཞིག་བྱ། གཉིས་པ་ནི། སྡོམ་པ་དང་ལྡན་པའི་བདེན་པའི་སྟོབས་བརྗོད་པ་
སོགས་ཏེ། ལུང་ལས། ཚུལ་ཁྲིམས་ལྡན་པས་སྨོན་པ་འགྲུབ། །ཅེས་སོ། གཉིས་པ་ནི། ཉ
ན་རང་ལ་སོགས་པ་མང་ཡང་འདིར་རྣམ་མཁྱེན་ཏེ། མདོ་ནི། རྣམ་མཁྱེན་ཉིད་མ་གཏོགས་
པར་ཉན་ཐོས་ཀྱི་སའམ་རང་སངས་རྒྱས་ཀྱི་སར་བསྔོར་མི་འཇུག་གོ །ཞེས་སོ། །གསུམ་པ་
ནི༑ སེམས་ཅན་ཐམས་ཅད་ཀྱི་དོན་དུའོ། །ཀླུ་སྒྲུབ་ཀྱིས། དགེ་བ་འདི་ཡི་སྐྱེ་བོ་ཀུན། །ཞེས་
སོ༑ ༑བཞི་པ་ནི། ཀུན་རྫོབ་ཏུ་ཡན་ལག་བདུན་ལྡན་དུ་སྣང་ཆ་རྒྱ་ཆེན་པོ་དང་བཅས་པས་
དགེ་བ་འདི་ལ་བརྟེན་ནས་གཞན་དོན་དུ་སངས་རྒྱས་ཐོབ་པར་གྱུར་ཅིག་པའི་འདུན་པ་སྟེ།
དཀོན་བརྩེགས་ལས། ཆོས་རྣམས་ཐམས་ཅད་རྐྱེན་བཞིན་ཏེ། །འདུན་པའི་རྩ་ལ་རབ་ཏུ་
གནས། །གང་གིས་སྨོན་ལམ་ཅི་བཏབ་པ། །འབྲས་བུའང་དེ་འདྲ་ཉིད་དུ་འགྱུར། །ཞེས་སོ།།
དོན་དམ་པར་ཅིར་ཡང་མི་དམིགས་པའི་ཤེས་རབ་ཀྱིས་ཟིན་པས་སྔོན་གྱི་བྱང་སེམས་དང་
སངས་རྒྱས་ཀྱིས་ཇི་ལྟར་བསྔོས་པ་བཞིན་བསྔོ་བ་སྟེ། བཟང་སྤྱོད་ལས། འཇམ་དཔལ་
དཔའ་བོས་ཇི་ལྟར་མཁྱེན་པ་དང༌། །སོགས་དང༌། དུས་གསུམ་གཤེགས་པའི་རྒྱལ་བ་
ཐམས་ཅད་ཀྱིས། །ཞེས་པ་ལྟར་རོ། །བུདྡྷ་ཤྲཱིས་ཀྱང་། དམ་པ་གསུམ་གྱིས་བསོད་ནམས་
བསགས། །རྒྱ་ཆེན་ཐབས་ཀྱིས་ཡང་དག་སྤེལ། །ཤེས་རབ་ཟབ་མོས་རྣམ་དག་བྱ། །རྒྱ་
- 4
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
འཇུག་བསྔོ་བས་རྒྱས་གདབ་བོ། །ཞེས་སོ། །
ལྔ་པ་ལ་གཉིས་ལས། མཚན་ཉིད་ནི། གཞན་དོན་དུ་དགེ་བ་རྣམས་སངས་
རྒྱས་མ་ཐོབ་བར་དུ་མི་ཟད་པར་བྱེད་པའོ། །བྱེ་བྲག་གི་སྒོམ་ལམ་བསྔོ་བའི་མཚན་ཉིད་
བཤད་ཟིན་ཏོ། །མཚོན་བྱ་ནི། པ་རི་ཎ་ཏ་ནི། ཡོངས་སུ་བསྒྱུར་བ་སྟེ། དགེ་བ་ཐམས་ཅད་
རྫོགས་པའི་ བྱང་ཆུབ་ ཀྱི་ རྒྱུར་བསྒྱུར་ བས་ བསྔོ་ བའོ། །འདི་དག་ཐེག་ཆེན་བསྔོ་བའི་རྣམ་གཞག་གོ།
གཉིས་པ་ལ་བཞི་ལས། དབྱེ་གཞི་བྱང་སེམས་ཀྱི་སྒོམ་ལམ་ཟག་བཅས་ཡོངས་སུ་བསྔོ་བ་
ཙམ་མོ། །དབྱེ་ངོ་བཅུ་གཉིས་ཏེ། ཡོངས་སུ་བསྔོ་བ་ཞེས་ཀུན་གྱི་མཇུག་ཏུ་སྦྱར་ཏེ་བཤད་པ་
ནི༑ ཡིད་ལ་བྱེད་པ་ཁྱད་པར་ཅན་བླ་མེད་བྱང་ཆུབ་མི་དམིགས་པར་ཡིད་ལ་བྱེད་པའི་སྟེ།
མདོ་ནི། ཉན་ཐོས་དང་རང་སངས་རྒྱས་ཐམས་ཅད་ཀྱི་སྦྱིན་པ་ལ་སོགས་པའི་བསོད་ནམས་
བྱ་བའི་དངོས་པོ་ལས་བྱང་སེམས་ཀྱི་བླ་མེད་རྫོགས་པའི་བྱང་ཆུབ་ཏུ་མི་དམིགས་པའི་ཚུལ་
གྱིས་ཡོངས་སུ་བསྔོ་བ་འདི་ཉིད་རབ་ཅེས་བྱའོ། །ཞེས་སོགས་སོ། །བསྔོ་བ་དེའི་བྱེད་པ་
ཐེག་པ་གསུམ་གྱི་ལམ་སྟོན་པ་དང་། སངས་རྒྱས་ཀྱི་རྒྱུར་གྱུར་པས་མཆོག་ཡིན་ནོ། །མདོ་
ནི༑ ཡོངས་སུ་བསྔོ་བ་འདི་ཉིད་རབ་ཅེས་བྱའོ། །ཞེས་སོགས་སོ། །འདི་དབྱེ་བ་མིན་གྱི།
སྤྱིའི་བྱེད་པའམ་ཆེ་བ་བསྟན་པའོ། །བྱེད་པ་ཅན་གྱི་བསྔོ་བ་དེ་ནི། བསྔོ་བྱའི་རྫས་དམིགས་
མེད་དུ་རྟོགས་པའི་རྣམ་པ་ཅན་གྱི་སྟེ། མདོ་ནི། མཚན་མར་བྱས་ཏེ་བླ་མེད་རྫོགས་པའི་བྱང་
ཆུབ་ཏུ་བསྔོ་བ་དེ་བཞིན་དུ་དངོས་པོ་དེ་དག་དང་དམིགས་པ་དེ་དག་དམིགས་སུ་ཡོད་པ་མ་
ཡིན་ནོ། །ཞེས་སོ། །བསྔོ་བྱེད་ཀྱི་སེམས་ཕྱིན་ཅི་མ་ལོག་པའི་མཚན་ཉིད་ཅན་གྱི་སྟེ། མདོ་
ནི༑ ཡོངས་སུ་བསྔོ་བའི་སེམས་དེ་ལའང་སེམས་ཀྱི་འདུ་ཤེས་སུ་མི་འགྱུར་ན། དེ་ལྟར་
ཡོངས་སུ་བསྔོ་བའི་བྱང་སེམས་ཆེན་པོ་ལ་འདུ་ཤེས་ཕྱིན་ཅི་ལོག་ཏུ་འགྱུར་བ་མེད་དོ། །ཞེས་
- 4
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོ༑ ༑བསོད་ནམས་འདུ་བྱ་བྱེད་ཀྱིས་དབེན་པར་ཤེས་པའི་སྟེ། མདོ་ནི། བསོད་ནམས་བྱ་
བའི་དངོས་པོ་ངོ་བོ་ཉིད་དབེན་པར་ཤེས་ཞེས་སོགས་སོ། །སངས་རྒྱས་ཀྱི་བསོད་ནམས་ཀྱི་
ཚོགས་ཀྱི་རང་བཞིན་ཀུན་རྫོབ་ཏུ་སྐྱེ་ཞིང་། དོན་དམ་པར་སྐྱེ་འགག་མེད་པར་ཆོས་ཉིད་ཀྱི་
རང་བཞིན་ཅན་དུ་དྲན་པའི་སྤྱོད་ཡུལ་ཅན་གྱི་སྟེ། མདོ་ནི། དེའི་ རིགས་ཅན། དེའི་རང་
བཞིན་ཅན་ནོ། །ཞེས་གལ་ཏེ་དེ་ལྟར་ཡོངས་སུ་ཤེས་ན། བླ་མེད་རྫོགས་པའི་བྱང་ཆུབ་ཏུ་
བསྔོ་བ་ཡིན་ནོ། །ཞེས་སོ། །ཕྱིན་དྲུག་རྗེས་སུ་སྒྲུབ་ཀྱང་མི་དམིགས་པའི་ཐབས་མཁས་དང་
བཅས་པའི་སྟེ། མདོ་ནི། འདིར་བྱང་སེམས་ཀྱིས་ཐབས་ལ་མཁས་པ་དེ་དག་ལ་བསླབ་
པར་བྱ་སྟེ་ཞེས་སོགས་སོ། །སྟོང་ཉིད་ལ་སོགས་པར་མཚན་མར་འཛིན་པ་མེད་པའི་སྟེ།
སྡུད་པར། ཅི་སྟེ་མཚན་མ་མེད་ན་བྱང་ཆུབ་བསྔོ་བ་ཡིན། །ཞེས་སོ། །སངས་རྒྱས་ཀྱིས་རྗེས་
སུ་ཡི་རང་བྱིན་པ་ལམ་ཐམས་ཅད་མི་དམིགས་པར་ཡིད་ལ་བྱེད་པའི་སྟེ། མདོ་ནི་སངས་
རྒྱས་བཅོམ་ལྡན་འདས་དེ་དག་གི་ཐུགས་སུ་ཆུད་པ་དེ་བཞིན་དུ་བདག་གིས་བླ་མེདརྫོགས་
པའི་བྱང་ཆུབ་ཏུ་བསྔོ་བ་ཡིན་ནོ། །ཞེས་སོ། ཁམས་གསུམ་མི་དམིགས་པར་ཤེས་པས་དེར་
གཏོགས་པ་མ་ཡིན་པའི་སྟེ། མདོ་ནི། འདོད་པའི་ཁམས་སུ་མ་གཏོགས་སོགས་སོ། །སྟོང་
གསུམ་སེམས་ཅན་ཐམས་ཅད་ཀྱི་ཆོས་ལྔ་ཐོབ་པ་བས་དེ་མི་དམིགས་པ་ལ་དམིགས་པའི་
ཡི་རང་སྔོན་དུ་འགྲོ་བའི་བསྔོ་བ་བསོད་ནམས་ཆེ་བ་ནི། བསོད་ནམས་ཆེན་པོ་འབྱུང་བའི་
བདག་ཉིད་ཀྱི་བསྔོ་བ་ཆུང་ངུ་སྟེ། མདོ་ནི། སྟོང་གསུམ་གྱི་སྟོང་ཆེན་པོའི་ལོ་ཀའི་ཁམས་ཀྱི་
སེམས་ཅན་དེ་དག་གིས་དགེ་བ་བཅུའི་ལས་ཀྱི་ལམ་ཐོབ་པར་གྱུར་སོགས་སོ། །དེ་བཞིན་
དུ་སྦྱར་ཏེ། འབྲས་བུ་ལྔ་ལ་གནས་པ་ལ་མཆོད་པ་བས་བསོད་ནམས་ཆེབ་འབྲིང་སྟེ། སྟོང་
གསུམ་གྱི་སྟོང་ཆེན་པོའི་ལོ་ཀའི་ཁམས་འདི་ན་སེམས་ཅན་ཇི་སྙེད་ཡོད་པ་དེ་དག་ཐམས་
བ 4
5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
ཅད་རྒྱུན་དུ་ཞུགས་པར་གྱུར་སོགས་སོ། །སྟོངགསུམ་གངྒའི་བྱེ་མ་སྙེད་ཀྱི་སེམས་ཅན་
ཐམས་ཅད་བླ་མེད་རྫོགས་པའི་བྱང་ཆུབ་ཏུ་ཞུགས་པ་ལ་དམིགས་བཅས་ཀྱིས་བསྐལ་བ་དེ་
སྙེད་དམ། དེ་བས་ལྷག་པར་མཆོད་པ་བས་བསོད་ནམས་ཆེབ་ཆེན་པོ་སྟེ། བསྔོ་བ་གཞན་
ནི༑ ལྟོས་ས་ཆུང་འབྲིང་ཆེ་གསུམ་ལ་ལྟོསནས་རྣམ་པ་གསུམ་མོ། །མདོ་ནི། སྟོང་གསུམ་གྱི་
སྟོང་ཆེན་པོའི་ལོ་ཀའི་ཁམས་འདི་ན་སེམས་ཅན་ཇི་སྙེད་ཡོད་པ་དེ་དག་ཐམས་ཅད་བླ་
མེད་རྫོགས་པའི་བྱང་ཆུབ་ཏུ་ཞུགས་པར་གྱུར་སོགས་སོ། །ཐ་དད་ནི་ངོ་བོ་གཅིག་ཁོན།
ཡུལ་གྱི་དང་། སྤང་བྱའི་དབྱེ་བས་ཕྱེ་བས་ན། ངོ་བོ་གཅིག་ལྡོག་པ་ཐ་དད་དོ། །གྲངས་ངེས་
ནི༑ བློ་དམན་རྗེས་སུ་གཟུང་བའི་དོན་དུ་མངོན་ཞེན་བཅུ་གཉིས་ཀྱི་གཉེན་པོ་རམ། ཡུལ་
བཅུ་གཉིས་ལ་ལྟོས་ནས་བཅུ་གཉིས་སུ་ཕྱེ་ལ། དབང་རྣོན་གྱིས་བརྙས་པ་ལྡོག་པའི་ཕྱིར་དེ་
བས་མང་བར་མ་ཕྱེའོ། །འགྲེལ་པ་ལ། བསྔོ་བ་བྱེད་དོ། །ཞེས་སྦྲེལ་ཏེ་དྲང་ངོ། གང་དུ་ན། །
བླ་མེདརྫོགས་པའི་བྱང་ཆུབ་ཏུའོ། །གང་གི་ཕྱིར་ན། སེམས་ཅན་ཐམས་ཅད་ཀྱི་དོན་དུ་བླ་
མེད་རྫོགས་པའི་བྱང་ཆུབ་མ་ཐོབ་བར་དུ་མི་ཟད་པར་བྱ་བའི་ཕྱིར་རོ། །གང་གིས་ན། ག་
པགསུམ་གྱིས་གདུལ་བར་བྱ་བའི་སེམས་ཅན་ལ་རང་རང་གི་ལམ་ཉེ་བར་སྟོན་པའི་རྒྱུའི་ངོ་
བོ་འབྲས་བུའི་བྱེད་པ་དེ་དང་ལྡན་པ་རྣམས་ཀྱིའོ། །གྲངས་དུ་ན། རྣམ་པ་བཅུ་གཉིས་སོ། །
བཅུ་གཉིས་པོ་གང་ན། མིང་དོན་གོ་རིམ་བཞིན་དུ་སྦྱར་ཏེ་བཤད་པ་ནི། ཁྱད་པར་ཅན་ཞེས་
སོགས་སོ། །དེ་ལྟར་མིང་དུ་བཏགས་པའི་མིང་ཅན་གྱི་བསྔོ་བ་ཡིད་ལ་བྱེད་པ་ནི། གོང་མ་
ཀུན་གྱི་མཇུག་ཏུ་སྦྱར། མི་དམིགས་པ་ལ་དམིགས་པའི་བསྔོ་བ་ཞེས་འོག་མ་ཀུན་གྱི་མཇུག་
ཏུ་སྦྱར་རོ། །སྔར་ཇི་སྐད་བཤད་པའི་འབྲས་བུའི་ཡུམ་ལ་མོས་པ་ཡིད་ལ་བྱེད་པ་ཁྱད་པར་
ཅན་ཞེས་བྱ་བའི་ནི། བླ་མེད་བྱང་ཆུབ་སངས་རྒྱས་སམ། འབྲས་བུའི་ཡུམ་གྱིའོ།། བསྔོ་བྱ་
-47 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་དམིགས་པའི་ནི། ཟག་མེད་ཀྱི་ཚུལ་ཁྲིམས་དང་། སོགས་པ་ནི། ཏིང་ངེ་འཛིན་ལ་སོགས་
པའི་ཕུང་པོ་ལྔ་དང་། ཐེག་པ་གསུམ་གྱིས་སྨིན་གྲོལ་བྱས་པའི་སེམས་ཅན་ཐམས་ཅད་ཀྱི་
དགེ་བའོ། །བདག་ལྟ་སོགས་མེད་པས་ལྟ་བ་སོགས་ཕྱིན་ཅི་མ་ལོག་པའི་ནི། གང་གིས་
བསྔོ་བར་བྱེད་པའི་སེམས་ཀྱི་འདུ་ཤེས་སོགས་སོ། །གཟུང་འཛིན་སོགས་རང་བཞིན་གྱིས་
དབེན་པའི་ནི། བདག་དང་སོགས་པ་གཞན་དུ་རྟོག་པ་དང་ལྡན་པའི་ཕུང་པོ་ལྔའི་དངོས་
པོའོ། །དེ་བཞིན་གཤེགས་པའི་དགེ་བའི་རྩ་བའི་རང་བཞིན་ཆོས་ཀྱི་དབྱིངས་དྲན་པའི་ནི།
འདས་མ་འོངས་ད་ལྟར་བ་དུས་གསུམ་གྱི་སངས་རྒྱས་ཀྱི་ཚོགས་གཉིས་ཀྱི་དགེ་བའོ། །
འཁོར་གསུམ་མི་དམིགས་པའི་ཐབས་ལམ་ལ་མཁས་པའི་ནི། སྦྱིན་པ་ལ་སོགས་པའི་ཕྱིན་
དྲུག་གོ །དམིགསས་པའི་མཚན་མ་མེད་པའི་ནི། དངོས་པོ་དང་སྟོང་ཉིད་སོགས་ཀྱི་མཚན་
མའོ། །སངས་རྒྱས་ཀྱིས་དགྱེས་པས་སྣང་བ་ནི། ཐེག་པ་གསུམ་གྱི་ལམ་ཐམས་ཅད་དོ། །
དུས་གསུམ་དང་འདོད་པ་ལ་སོགས་པའི་ཁམས་གསུམ་པར་མ་གཏོགས་པའི་ནི། འདོད་པ་
དང་། སོགས་པ་གཟུགས་དང་། གཟུགས་མེད་ཀྱི་ཁམས་སོ། །བསོད་ནམས་ཆེན་པོ་འབྱུང་
བ་ཆུང་ངུའི་ནི། སྟོང་གསུམ་སེམས་ཅན་ཐམས་ཅད་ཀྱི་དགེ་བ་བཅུའི་ལས་ཀྱི་ལམ་དང་།
སོགས་པ་ཚད་མེད། བསམ་གཏན་བཞི། གཟུགས་མེད་བཞི། མངོན་ཤེས་ལྔ་ཐོབ་པའོ། །
བསོད་ཆེན་འབྱུང་བ་འབྲིང་གི་ནི། །སྟོང་གསུམ་སེམས་ཅན་ཐམས་ཅད་རྒྱུན་ཞུགས་དང་།
སོགས་པ་རང་རྒྱལ་གྱི་བར་དུ་གྱུར་པ་ལ་སེམས་ཅན་དེ་སྙེད་ཀྱིས་མཆོད་པའོ།། བསོད་ཆེན་
འབྱུང་བ་ཆེན་པོའི་ནི། སྟོང་གསུམ་སེམས་ཅན་ཐམས་ཅད་བླ་མེད་རྫོགས་པའི་བྱང་ཆུབ་ལ་
གནས་པ་རྣམས་ལ་མཆོད་པའོ། །
གསུམ་པ་ལ་གསུམ་ལས། སྔ་འགྲེལ་ནི། ཚུལ་དེ་ལྟར་ལེགས་པར་བསྔོས་
- 4
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། [༡༣
པའི་དངོས་པོ་གོང་ནས་གོང་དུ་མངོན་པར་སྤེལ་བར་བྱེད་པ་ཡིན་པས། སྒོམ་ལམ་གསུམ་
པ་རྗེས་སུ་ཡི་རང་བ་ཡིད་ལ་བྱེད་པ་ཞེས་བྱ་བ། འདིར་བསྔོ་བའི་འོག་ཏུ་བཤད་ལ། སྡུད་
པར་བསྔོ་བའི་གོང་དུ་བཤད་པ་ནི། བསྔོ་བའི་དགེ་བ་ཡི་རང་གིས་སྤེལ་བ་དང་ཡི་རང་གིས་
དགེ་བ་བྱང་ཆུབ་ཏུ་བསྔོ་བ་ཕན་ཚུན་མཚོན་པར་བལྟའོ། །རྩ་བ་ལ། བརྗོད་ཅེས་དྲང་ངོ༌།།
གང་ན། དམིགས་ཡུལ་སྐྱེས་འཕགས་ཀྱི་དགེ་བའི་རྩ་བ་ལ། རྣམ་པ་ཀུན་རྫོབ་ཏུ་ཐབས་
མཁས་པ་དང་། དོན་དམ་པར་མི་དམིགས་པར་རྟོགས་པ་དག་གིས་བློའི་ངོ་བོ་ཡི་རང་བ་སྟེ།
མངོན་པར་དགའ་བའི་རྗེས་སུ་ཡི་རང་བ་ཡིད་ལ་བྱེད་པ་དེའོ། །གང་དུན། འདིར་རོ། །ཇི་
ལྟར་ན། ཟག་བཅས་སྒོམ་ལམ་ཡིན་པར་རོ། །མདོ་ནི། ཐབས་མཁས་པས་མི་དམིགས་
པའི་ཚུལ་གྱིས་དགེ་བ་དེ་དག་བླ་མེད་རྫོགས་པའི་བྱང་ཆུབ་ཏུ་ཡོངས་སུ་བསྔོ་བར་བྱའོ།།
ཞེས་སོ། །འགྲེལ་པ་ལ། རང་ བྱའི་ ཡུལ། རང་བྱེད་ ཀྱི་ སེམས། རང་བའི་རྣམ་པ་གསུམ་
ལས། དང༌ པོ་ གཞི་ གསུམ་ མམ། ཟག་ བཅས་ཟག་ མེད་ ཀྱི་ དགེ་ བའི་ རྩ་ བ་རྣམས་
ལ་དམིགས་ནས། གཉིས་པ་དབུལ་པོས་གཏེར་རྙེད་པ་ལྟར་རབ་ཏུ་དགའ་བའི་སེམས་
ཀྱིས། གསུམ་པ་ཀུན་རྫོབ་ཏུ་ཐབས་མཁས་ཀྱིས་ཡི་རང་བྱ། རང་བྱེད། རང་གི་བསོད་
ནམས་སོགས་སྣང་ཆ་རྒྱ་ཆེན་པོ་མ་དོར་ཞིང་དོན་དམ་པར་དེ་དག་རང་རང་གི་ངོ་བོར་མི་
དམིགས་པའི་ཤེས་རབ་ཀྱིས་ཟིན་པ་ཉིད་ཀྱིས་རྗེས་སུ་ཡི་རང་བར་བྱ་བ་དག་ཡིན་ནོ།།
གསུམ་པ་ནི། སྒོམ་ལམ་ཟག་བཅས་གསུམ་རྒྱས་པར་བཤད་པ་དེ་ལ་མདོར་བསྡུས་པའི་
དོན་ནི། མོས་བསྔོ་ཡི་རང་གསུམ་ལས། དང་པོ་ནི། མངོན་པར་འདུ་བྱེད་དོ། །གང་ལ་ན།
འབྲས་བུ་བསོད་ནམས་རྒྱ་ཆེན་པོའོ། །གང་གིས་ན། སྒོམ་ལམ་མོས་པ་ཡིད་ལ་བྱེད་པས་
ནིའོ། །ཇི་ལྟར་ན། གསེར་གྱི་འབྱུང་ཁུངས་དག་ནས་གསེར་གྱི་གར་བུ་འབྱུང་བ་བཞིན་དུའོ།།
- 4 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིསཔ་ནི། ཡན་ལག་ཏུ་སྟེ། རྒྱུར་བྱེད་དོ། །གང་ན། མོས་པའི་བསོད་ནམས་དེའོ། །གང་
གི་ན། ཡང་དག་པར་རྫོགས་པའི་བྱང་ཆུབ་ཀྱིའོ། །གང་གིས་ན། བསྔོ་བ་ཡིད་ལ་བྱེད་པས་
སོ༑ ༑ཇི་ལྟར་དུ་ན། གསེར་སྦྲམ་གསེར་མགར་གྱིས་མི་དང་ལྷའི་རྒྱན་དུ་བསྒྱུར་བ་བཞིན་
དུའོ། །གསུམ་པ་ནི། ཐོབ་བོ། །གང་ན། བསོད་ནམས་སོ། །གང་གིས་ན། རྗེས་སུ་ཡི་རང་
བ་ཡིད་ལ་བྱེད་པས་སོ། །ནི་ནི། དམིགས་བསལ་ལོ། །ཇི་ ཙམ་ཞིག་ན། རང་བྱའི་ཡུལ་
གཞན་གྱིས་བསོད་ནམས་བྱས་པ་དང་། དེ་ལ་ཡི་རང་བ་རང་གིས་བསོད་ནམས་གཉིས་བློ་
མཉམ་ན་མཉམ་པ་ཉིད་དང༌། རང་བྱེད་བློ་དམན་ན་ཆུང་ལ། མཐོ་ན་ཆེ་བར་ཐོབ་བོ།
ཞེས་བྱ་བ་འདི་བསྡུས་དོན་ཡིན་ནོ། །
གཉིས་པ་ལ། དབྱེ་བ་མདོར་བསྟན། ཕྱེ་བ་རྒྱས་བཤད་གཉིསསོ། །དང་པོ་
ནི༑ དམན་པ་དང༌། མཆོག་གི་གོ་རིམ་གྱི་སྒོམ་ལམ་ཟག་པ་དང་བཅས་པའི་འོག་ཏུ་ཟག་པ་
མེད་པའི་སྒོམ་པའི་ལམ་སྟོན་པ་ལ་བཞི་སྟེ། དབྱེ་གཞི། སྒོམ་ལམ་ཟག་མེད་དེ་ཡང་ངོ།།
དབྱེ་ངོ་སྒྲུབ་པ་དང༌། རྣམ་དག་སྒོམ་ལམ་རྣམ་པ་གཉིས་སོ། །ཐ་དད། ལྟོས་ས་གཅིག་ལ་
ལྟོས་ཏེ་ངོ་བོ་ཐ་དད། ལྟོས་ས་ཐ་དད་ལ་ལྟོས་ཏེ་ངོ་བོ་གཅིག་ལྡོག་པ་ཐ་དད་དོ། །གྲངས་
ངེས་ནི། ཟག་མེད་སྒོམ་ལམ་ལ་བར་ཆད་མེད་ལམ་དང༌། རྣམ་གྲོལ་ལམ་གཉིས་སམ།
རྟོགས་པ་དང་སྤངས་པ་གཉིས་སུ་ངེས་པས་སོ། །གཉིས་པ་ལ། ཡོན་ཏན་མན་པར་སྒྲུབ་
པའི་དང་། དྲི་མས་རྣམ་པར་དག་པའི་སྒོམ་ལམ་གཉིས་སོ། །དང་པོ་ལ་གསུམ་ལས། སྔ་
འགྲེལ་ནི། གཉིས་པ་ཡོད་པ་དེའི་ཕྱིར་དང་པོར་ཡོན་ཏན་མངོན་པར་སྒྲུབ་པའི་མཚན་ཉིད་
ཀྱི་སྒོམ་པའི་ལམ་མཉམ་གཞག་གི་ཡེ་ཤེས་སྟོན་ནོ། །རྩ་བ་ནི། སྒྲུབ་པ་སྒོམ་ལམ་དེའི་ངོ་བོ་
ཡེ་ཤེས་རང་བཞིན་ཉིད་དོ། །མདོ་ནི། ཡུམ་ནི། དངོས་པོ་མ་མཆིས་པའི་ངོ་བོ་ཉིད་སྟོང་པ་
- 5 (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
ཉིད་ཀྱི་སླད་དུ། ཆོས་ཐམས་ཅད་ཀྱི་ངོ་བོ་ཉིད་ཡང་དག་པར་སྟོན་པར་གྱིད་པ་ལགས་སོ།།
ཞེས་སོ། །དམིགས་བཅས་ཀྱི་དགེ་བ་ཐམས་ཅད་ཟིལ་གྱིས་གནོན་པས་མཆོག་ཉིད་དོ།།
མདོ་ནི། ཕར་ཕྱིན་ལྔ་ནམ་ཡུམ་གྱིས་ཡོངས་སུ་ཟིན་པ་དེའི་ཚེ་མིག་དང་ལྡན་པར་འགྱུར་རོ།།
ཞེས་སོ། །གཟུགས་སོགས་ཀུན་ལ་མངོན་པར་འདུ་མི་བྱེད་པ་སྐྱེ་མེད་དུ་རྟོགས་པ་སྟེ། མདོ་
ནི༑ གཟུགས་མངོན་པར་སྒྲུབ་པ་མེད་པའི་ཕྱིར་ཡུམ་མངོན་པར་བསྒྲུབ་པར་བྱའོ །ཞེས་
སོ༑ ༑དགེ་བའི་ཆོས་རྣམས་ཅིར་ཡང་དམིགས་སུ་མེད་པར་རྟོགས་པ་ནི། རྒྱུད་ལ་གཏོད་
པར་བྱེད་པ་སྟེ། མདོ་ནི། ཡུམ་ནི། ཆོས་གང་ཡང་གཏོད་པར་མི་བྱེད། དམིགས་པར་མི་
བྱེད་དོ། །ཞེས་སོ། །དོན་ཆེན་པོ་སངས་རྒྱས་སྒྲུབ་པ་ཉིད་དོ། །མདོ་ནི། ཡུམ་འདི་ནི། ཕར་
ཕྱིན་ཆེན་པོའོ། །ཞེས་སོ། །འགྲེལ་པ་ནི། གཟུགས་ལ་སོགས་པ་ས་ཐམས་ཅད་རང་གི་ངོ་
བོ་ཕྱིན་ཅི་མ་ལོག་པར་མཐོང་བའི་ཡེ་ཤེས་ནི། སྒྲུབ་པ་སྒོམ་ལམ་དེའི་ངོ་བོ་ཉིད་དོ། །དེ་
མེད་ན། ཕར་ཕྱིན་གཞན་གྱི་སངས་རྒྱས་ཉིད་མི་ཐོབ་ལ། ཡོད་ན་ཐོབ་པ་ནི། དེའི་མཆོག་
ཉིད་དོ། །དེ་བཞིན་ཉིད་ཀྱི་ངོ་བོ་ཉིད་ཀྱིས་གཟུགས་སོགས་ཆོས་ཐམས་ཅད་ཀྱི་ཁྱད་པར་སྐྱེ་
བ་མེད་པར་རྟོགས་པའི་སྦྱོར་བ་ནི། ཀུན་ལ་མངོན་པར་འདུ་མི་བྱེད་པའོ །བསྐྱེད་པ་ནི།
གཏོད་པར་བྱེད་པས་བསྐྱེད་ཅེས་དྲང་ངོ༌། །གང་གིས་ན། སྔར་བཤད་པ་དེ་ལྟ་བུའི་ངོ་བོ་
ཉིད་དང༌། སོགས་པ་མཆོག་ལ་སོགས་པ་གང་དང་ལྡན་པའི་ལམ་གྱིས་སོ། །གང་ན།
འདུས་བྱས་འདུས་མ་བྱས་ཀྱི་ཆོས་རྣམས་མཐའ་དག་མི་དམིགས་པ་ཉིད་དུ་རྟོགས་པའོ།།
གང་ལ་ན། སྒོམ་བྱེད་རྣལ་འབྱོར་པའི་རྒྱུད་ལའོ། །རང་གཞན་གྱི་དོན་ཆེན་པོ་འགྲུབ་པ་
སངས་རྒྱས་ཉིད་དུ་བྱེད་པའི་ཕྱིར་དོན་ཆེན་པོ་ཉིད་དོ། །
གཉིས་པ་ལ། མཚམས་སྦྱར་དང༌། ངག་བཤད་པ་གཉིས་སོ། །མཚམས་སྦྱར་ནི།
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
འཆད་དོ། །ཞེས་དྲང་ངོ༌། །གང་ན། སྒོམ་ལམ་གཉིས་པ་ཤིན་ཏུ་རྣམ་པར་དག་པའི་མཚན་
ཉིད་དོ། །གང་དུ་ན། སྒྲུབ་པ་སྒོམ་ལམ་དེའི་འོག་ཏུའོ། །གང་གི་སྒོ་ནས་ན། མཐུན་རྐྱེན་
གང་ཞིག་ཡོངས་སུ་བཟུང་བས་ཐོབ་པར་འགྱུར་བ་རྣམ་དག་འདིའི་སྐྱེ་བའི་རྒྱུ་དང་། འགལ་
རྐྱེན་གང་ཞིག་ཡོངས་སུ་བོར་བས་ཐོབ་པར་འགྱུར་བ་རྣམ་དག་འདིའི་མི་སྐྱེ་བའི་རྒྱུ་གང་
ཞིག་ཡིན་སྙམ་པའི་ཐེ་ཚོམ་བསལ་བའི་ཕྱིར་སྐྱེ་མི་སྐྱེའི་རྒྱུ་བཤད་པ་སྔོན་དུ་འགྲོ་བའི་སྒོ་
ནས་སོ། །གཉིས་པ་ལ། རྣམ་དག་སྐྱེ་མི་སྐྱེའི་རྒྱུ། འབྲས་བུ་རྣམ་དག་དངོས་བཤད་པ་
གཉིས་སོ། །དང་པོ་ལ་གཉིས་ལས། རྩ་བ་ལ། སྐྱེ་བ་དང༌། མི་སྐྱེ་བའི་རྒྱུ་གཉིས་ལས།
དང་པོ་ནི། རྒྱུ་དག་ཡིན་ཞེས་དྲང་ངོ༌། །གང་ན། སངས་རྒྱས་མང་པོ་བསྟེན་པ་དང་། སྦྱིན་
སོགས་ཕྱིན་དྲུག་ལ་སྤྱོད་པ་དང༌། དབང་པོའི་རིམ་པས་རྣམ་པར་ཕྱེ་སྟེ་ལུང་སྟོན་པ་སོགས་
ཐབས་ལ་མཁས་པ་གང་ཡིན་པའོ། །གང་གི་ན། ཡུམ་འདི་ལ་མོས་པ་སྟེ། རྣམ་དག་སྐྱེ་
བའིའོ། །མདོ་ནི། བྱང་སེམས་ཆེན་པོ་ཕྱོགས་བཅུའི་ལོ་ཀའི་ཁམས་ཀྱི་དེ་བཞིན་གཤེགས་
པ་ཡང་དག་པར་རྫོགས་པའི་སངས་རྒྱས་ཚད་མེད་པ་བསྙེན་བཀུར་བྱས་ནས་འདིར་འོངས་
ཤིང་ཞེས་སོགས་སོ། །གཉིས་པ་ལ། ཆོས་ཀྱིས་ཕོངས་པར་འགྱུར་བའི་ལས་ཀྱི་ངོ་བོ་ནི།
ཡུམ་གྱི་ཆོས་ལ་སངས་རྒྱས་ཀྱི་བཀའ་མ་ཡིན་ནོ། །ཞེས་སྐུར་བ་འདེབས་ཤིང་འདོར་ལ་ཁོང་
ཁྲོ་བའོ། །དེའི་རྒྱུ་དག་ནི། བདུད་ཀྱི་ཐིབས་ཏེ། བྱིན་རླབས་ཀྱིས་ནོན་པ་དང་། དམིགས་
མེད་ཟབ་མོའི་ཆོས་ལ་མ་མོས་པ་དང༌། ཕུང་པོ་དང༌། སོགས་པ་སྐྱེ་མཆེད་ལ་དངོས་པོར་
མངོན་པར་ཞེན་པ་དང༌། སྡིག་པའི་གྲོགས་པོས་ཡོངས་སུ་ཟིན་ཅིང་ལག་ཏུ་སོང་བའོ།
མདོ་ནི། རྣམ་པ་བཞི་པོ་དེ་དག་དང་ལྡན་ན། སྐྱེས་བུ་གླེན་པ་དེ་དག་ཡུམ་ཟབ་མོ་འདི་སྤོང་
བར་འགྱུར་རོ། །ཞེས་སོ། །དེའི་འབྲས་བུ་ནི། མཚམས་མེད་པས་ཆེས་ཆེར་ལྕི་བའིཕྱིར་
t
ཐ5 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། [༡ ༣
ལུས་དང་ཚེ་ཚད་ལྷག་པར་གྱུར་པས་མནར་མེད་པའི་དམྱལ་བར་བསྐལ་པ་མང་པོར་ལོ་
ཀའི་ཁམས་འཕོས་ཤིང་སྐྱེ་ལ། བརྒྱ་ལ་ཐར་ནའང་ཡི་དྭགས་དང་། དུད་འགྲོ་དང་། མིའང་
དབང་པོ་མ་ཚང་བ་དང་། རིགས་ངན་སོགས་སུ་སྐྱེ་ནས་དུཁ་མྱོང་སྟེ། སྡུད་པར། སྔོན་སྤྱོད་
ཚེ་ན་སངས་རྒྱས་ཕྲག་ཁྲིག་བཀུར་བྱས་ཀྱང༌། །རྒྱལ་བའི་ཤེས་རབ་ཕ་རོལ་ཕྱིན་ལ་མ་དད་
ན༑ ༑ཐོས་ནས་བློ་ཆུང་དེ་ཡིས་འདི་ནི་སྤོང་བྱེད་དོ། །སྤངས་ནས་སྐྱབས་མེད་གྱུར་པ་དེ་ནི་
མནར་མེད་འགྲོ། །ཞེས་སོ། །འགྲེལ་ པ་ལ་གཉིས་ལས། སྐྱེ་བའི་རྒྱུ་ནི། ཡུན་རིང་པོར་
སངས་རྒྱས་མཉེས་པར་བྱེད་པ་དང༌། ཐེག་ཆེན་གྱི་ཚུལ་སྲུང་ཞིང་སྦྱིན་པ་ལ་སོགས་པའི་
ཕར་ཕྱིན་ཡོངས་སུ་རྫོགས་པར་བྱེད་པ་དང༌། ཡུམ་ལ་མཉམ་པར་འཇོག་པའི་ཞིགནས་ལ་
མཁས་པ་ཞེས་གསུངས་པ་ནི། རྣམ་དག་སྐྱེ་བའི་རྒྱུ་དག་ཡིན་ནོ། །མི་སྐྱེ་བའི་རྒྱུ་ནི། སྔོན་
དགེ་བ་མ་བསགས་པས་བདུད་ཀྱིས་གནོད་པ་བྱས་པ་དང༌། ཐེག་ཆེན་གྱི་རིགས་མ་སྦྱངས་
པས་ཆོས་ཟབ་མོ་ལ་མ་མོས་པ་དང༌། སྤྲོས་བྲལ་ལ་མ་གོམས་པས་དངོས་པོར་འཛིན་པ་
དང༌། དགེ་བའི་བཤེས་གཉེན་ལ་མ་བསྟེན་པས་མི་དགེ་བའི་གྲོགས་པོ་དང་འགྲོགས་པ་
ཞེས་གསུངས་པ་ནི། རྣམ་དག་མི་སྐྱེ་བའི་རྒྱུ་དག་ཡིན་ནོ། །རིགས་མེད་གྲོགས་ངན་སྔོན་
དགེ་མ་བསགས་བློ་མ་སྦྱངས། །ཆོས་འདིས་སྒྲུག་འགྱུར་འདི་དག་དོན་ཆེན་འདི་ལས་ལྷུང་།།
ཞེས་པས་སོ། །
གཉིས་པ་ལ་གཉིས་ཏེ། རྣམ་དག་སྤྱིར་བསྟན་པ་དང༌། ཁྱད་པར་དུ་བསྟན་
པའོ། །དང་པོ་ལ་བཞི་ལས། སྔ་འགྲེལ་ནི། དེ་ལྟར་རྣམ་དག་ཐོབ་པའི་རྒྱུ་མཐུན་རྐྱེན་དང་།
མི་ཐོབ་པའི་རྒྱུ་འགལ་རྐྱེན་དག་བཤད་ནས་སྐབད་སུ་བབ་པ་འཕགས་བཞིའི་རྣམ་
དག་སྦྱོར་ཏེ། ཐུན་མོང་དུ་སྟོན་ནོ། །རྩ་བ་ལ། ཉན་ཐོས་ཀྱི་འབྲས་བུ་བཞི། རང་རྒྱལ་གྱི་
.5
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས། བྱང་སེམས་ཀྱི་ས་བཅུ། སངས་རྒྱས་ཀྱི་ས་སྟེ། བར་ཆད་མེད་ལམ་གྱི་འབྲས་བུ་
རྣམ་གྲོལ་ལམ་བཅུ་བདུན་དྲི་མས་དག་པ་ཆོས་ཅན། གཟུགས་ལ་སོགས་པའི་ཆོས་ཉིད་དྲི་
མས་དག་པ་ཉིད་ཁོ་ན་ཡིན་ཏེ། དེ་གང་གི་ཕྱིར་ཞེ་ན། དག་པ་དེ་གཉིས་རང་མཚན་ཐ་དད་
མ་ཡིན་ཞིང་། སྤྱི་མཚན་གྱིས་སོ་སོར་གཅད་དུ་མེད་པའི་ཕྱིར། དེསན། འབྲས་བུ་དག་པས་
གཟུགས་སོགས་དག་པར་བརྗོད་དོ། །མདོ་ནི། གཟུགས་རྣམ་པར་དག་པ་གང་ཡིན་པ་དེ་
ནི༑ འབྲས་བུ་རྣམ་པར་དག་པ་ཉིད་དོ། །འབྲས་བུ་རྣམ་པར་དག་པ་གང་ཡིན་པ་དེ་ནི།
ཡུམ་རྣམ་པར་དག་པ། ཡུམ་རྣམ་པར་དག་པ་གང་ཡིན་པ་དེ་ནི། གགསརྣམ་པར་དག་པ་
སྟེ༑ དེ་ལྟར་ན། གཟུགས་རྣམ་པར་དག་པ་དང༌། འབྲས་བུ་རྣམ་པར་དག་པ་དང་། ཡུམ་
རྣམ་པར་དག་པ་གང་ཡིན་པ་འདི་ལ་གཉིས་སུ་མེད་དེ། གཉིས་སུ་བྱར་མེད་དེ། ཐ་མི་དད་
ཅིང་མ་ཆད་པའོ། །ཞེས་སོ། །
འགྲེལ་པ་ལ། རྟགས་དགོད་དང༌། ཕྱོགས་ཆོས་སྒྲུབ་པ་གཉིས་སོ། །དང་པོ་ནི།
ཐེག་པ་གསུམ་གྱི་འཕགས་པའི་གང་ཟག་དགེ་སྦྱོང་གི་ཚུལ་དྲི་མ་མེད་པའི་ལམ་བདེན་གྱི་
འབྲས་བུ་རྒྱུན་ཞུགས་ལ་སོགས་པ་གང་ཡིན་པ་དེའི་རང་རང་གི་མི་མཐུན་པའི་ཕྱོགས་ཏེ།
སྤང་བྱ་ཐམས་ཅད་དང་བྲལ་བ་ཉིད་ཀྱིས་རྣམ་པར་དག་པ་གང་ཡིན་པ་དེ་ཉིད་ཆོས་ཅན།
གཟུགས་ལ་སོགས་པའི་ཆོས་ཉིད་དྲི་མས་རྣམ་པར་དག་པ་ཡིན་ཏེ། དེ་གང་གི་ཕྱིར་ཞེ་ན།
འབྲས་བུ་དང་གཟུགས་སོགས་དེ་དག་གི་རྣམ་པར་དག་པ་རང་གི་མཚན་ཉིད་ཐ་དད་
མ་ཡིན་པས་ཐ་མི་དད་ཅིང་། སྤྱི་མཚན་ཐ་དད་མིན་པས་སོ་སོར་གཅད་དུ་མེད་པ་ཉིད་ཡིན་
པ་དེའི་ ཕྱིར་ རོ། །གཉིས་པ་ནི། རྟགས་མ་གྲུབ་བོ། །ཞེ་ན། འབྲས་བུ་དང་གཟུགས་ལ་
སོགས་པ་རྣམ་པར་དག་པ་ནི་ཆོས་ཅན། འབྲས་བུ་དང་གཟུགས་སོགས་ཀྱི་དག་པ་ཐ་མི་
- 5 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
དད་ཅིང་གཅད་དུ་མེད་པ་ཉིད་ཡིན་ཏེ། གཟུགས་ལ་སོགས་པ་ལ་བདག་ཏུ་མངོན་པར་ཞེན་
པ་དང་། སོགས་པ་བདགགིར་ཞེན་པ་ལ་སོགས་པ་དང་བྲལ་བས་འབྲས་བུ་དག་པར་རབ་
ཏུ་ཕྱེ་བ་ཉིད་ཀྱི་ཕྱིར་རོ། །དེ་ཡང་དག་པར་དེ་བཞིན་ཉིད་ཐ་མི་དད་པའི་ཕྱིར་ཏེ། འགྲེལ་
ཆེན་ནས། ཀུན་རྫོབ་དེ་བཞིན་ཉིད་གང་ཡིན། །དེ་ཉིད་དམ་པའི་དོན་ཕྱིར་བཞེད། །ཐ་དད་
མིན་ཕྱིར་རིགས་དེ་ཡང་། །ཇི་ལྟར་སྣང་བ་བཞིན་དུ་གནས། །ཞེས་སོ། །དོན་བསྡུ་ནི། དེ་
ལྟར་ཏེ། དེའི་ཕྱིར་འབྲས་བུ་དང་གཟུགས་སོགས་ཀྱི་རྣམ་པར་དག་པར་བརྗོད་དོ། གཉིས་
པ་ལ་གསུམ་སྟེ། འཕགས་བཞིའི་རྣམ་པར་དག་པ་སོ་སོར་བསྟན་པ་དང་། ཤིན་ཏུ་བ་དང་།
གཅིག་ཤོས་ཀྱི་རྣམ་དག་བཤད་པ་དང་། ཤིན་ཏུ་བ་བྱེ་བྲག་ཏུ་སྒྲུབ་པའོ། །དང་པོ་ལ་གསུམ་
ལས། སྔ་འགྲེལ་ནི། འཕགས་བཞིའི་རྣམ་པར་དག་པ་སྤྱིར་བརྗོད་ནས། སོ་སོའི་རྣམ་དག་
ཁྱད་པར་དུ་འཆད་དོ། །རྩ་བ་ནི། སློབ་མའི་ལམ་གྱི་འབྲས་བུ་གཞིཤེས་ཆོས་ཅན། དྲིམས་
དག་པའི་ཐ་སྙད་དུ་བྱར་རུང་སྟེ། ཉོན་མོངས་པའི་སྒྲིབ་པ་ཉམས་ཤིང་སྤངས་པའི་ཕྱིར། ཐ་
སྙད་དུ་བྱར་རུང་ཞེས་པ། རྩ་འགྲེལ་གཉིས་ཀའི་ཐམས་ཅད་ལ་སྦྱར་འོ །མདོ་ནི། བདག་
རྣམ་པར་དག་པ་གང་ཡིན་པ་དེ་ནི། གཟུགས་རྣམ་པར་དག་པ་ཞེས་སོགས། བསེ་རུའི་
ལམ་གྱི་འབྲས་བུ་གཞི་ཤེས་ཆོས་ཅན། དྲི་མས་དག་པ་སྟེ། ཉོན་སྒྲིབ་དང་ཤེས་བྱའི་སྒྲིབ་པ་
གཟུང་རྟོག་ཉམས་པའི་ ཕྱིར། མདོ་ ནི། གཟུགས་རྣམ་པར་དག་པ་གང་ཡིན་པ་དེ་ནི།
འབྲས་བུ་རྣམ་པར་དག་པའོ། །ཞེས་སོགས་སོ། །རྒྱལ་སྲས་བྱང་སེམས་རྣམས་ཀྱི་ལམ་གྱི་
འབྲས་བུ་ལམ་ཤེས་ཆོས་ཅན། དྲི་མས་དག་པ་སྟེ། ལམ་གསུམ་གྱི་སྒྲིབ་པ་གསུམ་སྤངས་
པའི་ཕྱིར། མདོ་ནི། སྦྱིན་པའི་ཕར་ཕྱིན་རྣམ་པར་དག་པས་ཚུལ་ཁྲིམས་ཀྱི་ཕར་ཕྱིན་རྣམ་
པར་དག་པ་ཞེས་སོགས་སོ། །སངས་རྒྱས་ཀྱི་རྣམ་མཁྱེན་ཆོས་ཅན། རྣམ་དག་ཤིན་ཏུ་བ་
- 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ཏེ། ཆོས་ཉིད་རང་བཞིན་གྱིས་འོད་གསལ་བ་གློ་བུར་སྒྲིབ་གཉིས་བག་ཆགས་དང་
བཅས་པའི་རྣམ་པ་ཀུན་སྤངས་པའི་ཕྱིར། མདོ་ནི། མཐའ་ལས་བརྒལ་བ། མཐའ་ལས་
ཤིན་ཏུ་སོང་བའོ། །ཞེས་སོ། །འགྲེལ་པ་ལ། གོ་རིམ་བཞིན་དུ་སྦྱར་བ་ནི། ཉན་ཐོས་ཀྱི་
གཞི་ཤེས་ཆོས་ཅན། དྲི་མས་དག་པ་ཡིན་ནོ། །འདོད་ཆགས་དང༌། སོགས་པ་ཞེ་སྡང་ལ་
སོགས་པ་ཉོན་མོངས་པའི་སྒྲིབ་པ་སྤངས་པའི་ཕྱིར། རང་སངས་རྒྱས་ཀྱི་གཞི་ཤེས་ཆོས་
ཅན། དྲི་མས་དག་པ་ཡིན་ནོ། །ཉོན་སྒྲིབ་དེ་དང་ཤེས་བྱའི་སྒྲིབ་པའི་ ཕྱོགས་གཅིག་པ་
གཟུང་བའི་དོན་གྱི་རྣམ་རྟོག་སྤངས་པའི་ཕྱིར་རོ། །བྱང་སེམས་རྣམས་ཀྱི་ལམ་ཤེས་ཆོས་
ཅན། དྲི་མས་དག་པ་ཡིན་ནོ། །ཉན་ཐོས་ལམ་གྱི་སྒྲིབ་པ་ཉོན་སྒྲིབ། རང་རྒྱལ་ལམ་གྱི་སྒྲིབ་
པ་གཟུང་རྟོག །ཐེག་ཆེན་ཁོ་ནའི་ལམ་གྱི་སྒྲིབ་པ་འཛིན་རྟོག་སྟེ། ཐེག་པ་གསུམ་གྱི་ལམ་གྱི་
སྒྲིབ་པ་གསུམ་སྤངས་པའི་ཕྱིར། བླ་ན་མེད་པའི་སངས་རྒྱས་ཀྱི་རྣམ་མཁྱེན་ཆོས་ཅན་ཤིན་
ཏུ་རྣམ་པར་དག་པའི་ཆོས་ཀྱི་དབྱིངས་ལས་བྱུང་བ་དངོས་པོ་དང་དུས་ཀྱི་མཐའ་ལས་འདས་
པ་ཉིད་ཡིན་པར་འདོད་དོ། །ཐར་པ་ལ་སྒྲིབ་བྱེད་ཉོན་མོངས་པ་དང༌། རྣམ་མཁྱེན་ལསྒྲིབ་
བྱེད་ཤེས་བྱའི་སྒྲིབ་པ་བག་ཆགས་དང་བཅས་པ་རྣམ་པ་ཐམས་ཅད་དུ་སྤངས་པའི་ཕྱིར་རོ། །
གཉིས་པ་ལ་གསུམ་ལས། སྔ་འགྲེལ་ནི། ལམ་ཤེས་ཉིད་ཀྱི་སྐབས་སུ་སངས་
རྒྱས་དང་ཉན་རང་གི་དག་པ་བརྗོད་བྱ་མིན་ཏེ། སྐབས་དང་པོ་དང་གསུམ་པའི་བརྗོད་བྱ་
ཡིན་པའི་ ཕྱིར་ རོ། །ཞེ་ན། སྐྱོན་མེད་དེ། བྱང་སེམས་ཀྱི་རྣམ་དག་སྨོས་པའི་ཞར་ལ། དེ་
ཤིན་ཏུ་བའི་རྒྱུར་སྒྲུབ་པའི་དོན་དུ་གོ་རིམ་བཞིན་དུ་སངས་རྒྱས་ཀྱི་རྣམ་དག་ཤིན་ཏུ་བ་དང་།
ཉན་ཐོས་ལ་སོགས་པའི་རྣམ་དགགཅིག་ཤོསཏེ་ཤིན་ཏུ་བ་མིན་པར་བཤད་དེ་ཇི་ལྟ་བུ་ཡིན་
ཞེ་ན། རྩ་ནི། སངས་རྒྱས་ཀྱི་རྣམ་དག་ཆོས་ཅན། ཤིན་ཏུ་རྣམ་དག་ཡིན་ནོ། །དྲིམ་མ་ལུས་
- 5 6 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། [༡༣
པའི་གཉེན་ པོའི་འབྲས་བུ་ཡིན་ པའི་ ཕྱིར། རྟགས་མ་གྲུབ་ཟེར་ན། བྱང་སེམས་ཀྱི་སྒོམ་
ལམ་ཆུང་ངུའི་ཆུང་ངུ་དང༌། སོགས་པ་ཆུང་ངུའི་འབྲིང་ལ་སོགས་པ་ནི་ཆོས་ཅན། ཤིན་ཏུ་
རྣམ་པར་དག་པའི་རྒྱུ་ཡིན་ནོ། ཁམས་གསུམ་ས་དགུ་ལ་རེ་རེ་ལའང་གོ་རིམ་བཞིན་དུ་སྒོམ་
སྤང་ཆེན་པོ་དང་། སོགས་པ་ཆུང་ངུའི་ཆུང་ངུའི་བར་གྱི་དྲི་མ་མ་ལུས་པ་ཡི་གཉེན་པོ་ཡིན་
པའི་ཕྱིར་རོ། །མདོ་ནི། ཡུམ་རྣམ་པར་དག་པ་གང་ཡིན་པ་དེ་ནི། གགས་རྣམ་པར་དག་
པ༑ གཟུགས་རྣམ་པར་དག་པ་གང་ཡིན་པ་དེ་ནི། རྣམ་མཁྱེན་ཉིད་ཀྱི་བར་དུ་རྣམ་པར་དག་
པ་སྟེ་ཞེས་སོ། །ཉན་རང་གཅིག་ཤོས་སུ་སྒྲུབ་པ་འོག་ཏུ་འཆད་དོ། །འགྲེལ་པ་ལ། སངས་
རྒྱས་ཀྱི་རྣམ་དག་ཆོས་ཅན། རྣམ་དག་ཤིན་ཏུ་བ་ཞེས་བྱའོ། །སྒྲིབ་པ་གཉིས་མ་ལུས་པར་
སྤོང་བའི་སྒོམ་ལམ་གྱི་འབྲས་བུ་ཡིན་པའི་ཕྱིར་རོ། །རྟགས་གྲུབ་སྟེ། འདོད་པའི་ཁམས་
དང༌། བསམ་གཏན་ས་བཞི་དང་། གཟུགས་མེད་པའི་སྙོམས་པར་འཇུག་པ་བཞིས་བཞི་
སྟེ༑ ས་དགུ་ལ་བརྟེན་པའི་བྱང་སེམས་ཀྱི་སྒོམ་ལམ་ཆུང་ངུའི་ཆུང་ངུ་དང་། སོགས་པ་ཆེན་
པོའི་ཆེན་པོའི་བར་རྣམ་པ་དགུ་ཆོས་ཅན། རྣམ་པ་ཐམས་ཅད་དུ་རྣམ་པར་དག་པའི་རྒྱུ་ཡིན་
ཏེ༑ མི་མཐུན་ཕྱོགས་སྒོམ་སྤང་སྒྲིབ་གཉིས་ཀྱི་དྲི་མ་ཆེན་པོའི་ཆེན་པོ་དང་། སོགས་པ་ཆུང་
ངུའི་ཆུང་ངུའི་བར་རྣམ་པ་དགུ་གོ་རིམ་བཞིན་དུ་སྤོང་བའི་གཉེན་པོའི་ངོ་བོ་ཡིན་པའི་ཕྱིར།
ཉན་རང་གི་དག་པ་ཆོས་ཅན། རྣམ་དག་གཅིག་ཤོས་ཤིན་ཏུ་བ་མིན་ཞེས་བྱའོ། །དྲིམ་
ཕྱོགས་གཅིག་གི་གཉེན་པོའི་འབྲས་བུ་ཡིན་པའི་ཕྱིར། རྟགས་གྲུབ་སྟེ་ཉན་རང་གི་སྒོམ་
ལམ་ཆོས་ཅན། གཅིག་ཤོས་སུ་རྣམ་པར་དག་པའི་རྒྱུ་ཡིན་ཏེ། ས་དགུ་ལ་སྒོམ་སྤང་ཉོན་
སྒྲིབ་དགུ་དང་གཟུང་རྟོག་སྤོང་གི །འཛིན་རྟོག་སྤོང་མི་སྲིད་པའི་ཕྱིར། གསུམ་པ་ལ་གསུམ་
ལས། སྔ་འགྲེལ་ནི། ཇི་ལྟར་སངས་རྒྱས་ཀྱི་རྣམ་དག་ཤིན་ཏུ་བ་ཡིན་ཞེ་ན། རྩ་བ་ལ། བྱང་
-5
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཀྱི་སྒོམ་ལམ་ཆེན་པོའི་ཆེན་པོའི་རྡོ་རྗེ་ལྟ་བུའི་ཏིང་ངེ་འཛིན་ནི་ཆོས་ཅན། ཁམས་
གསུམ་གྱི་བག་ཆགས་མ་ལུས་པར་སྤོང་བའི་གཉེན་པོ་ཉིད་དུ་འདོད་པ་ཡིན་ནོ། །འཇལ་
བྱེད་ཤེས་པ་དང༌། གཞལ་བྱ་ཤེས་བྱ་དག་རང་བཞིན་མེད་པར་མཉམ་པ་ཉིད་དུ་མན་
སུམ་གྱིས་མཐོང་ཟིན་སྒོམ་པའི་སློབ་ལམ་མཐར་ཐུག་ཡིན་པའི་ཕྱིར། མདོ་ནི། རྣམ་པར་
དག་པ་ནི། འདོད་པའི་ཁམས་སུ་སྐྱེ་བ་མ་ལགས་སོ། །ཞེས་སོ། །ཆོས་ཐམས་ཅད་མཉམ་
པ་ཉིད་དེ་ལ་སྤང་གཉེན་མི་འཐད་དོ། །ཞེས་བྱ་བ་ཀླན་ཀ །དོན་དམ་པར་ཕན་གནོད་གང་
ཡང་མི་བྱེད་པའི་ལན་དང་། ཀུན་རྫོབ་ཏུ་དྲི་མ་ཕྲ་མོ་བསལ་བ་ལ་ཁྲུས་མཁན་འབད་པ་ཆེན་
པོ་བྱེད་པའི་དཔེས་སྤངས་པ་ཡིས། སྤང་གཉེན་འཐད་པར་སྟོན་ནོ། །འགྲེལ་པ་ལ། བསྟན་
ཞེས་དྲང་ངོ༌། །གང་ན། སྒོམ་པའི་ལམ་ཤིན་ཏུ་བ་ཇི་སྐད་དུ་བསྟན་པའི་སྒོམ་ལམ་སྐད་ཅིག་
ཐ་མ་གང་ཡིན་པ་དེ་ཉིད་དོ། །འདིར་ སྒོམ་ལམ་དགུ་ཆར་བརྗོད་པ་ནི། མི་རིགས་ཏེ།
འགྲེལ་ཆེན་ལས། ཇི་སྐད་བསྟན་པའི་སྒོ་ནས་ལམ་སྐད་ཅིག་མ་ཐ་མ་དེས་ཆོས་ཐམས་ཅད་
ཀྱི་མཉམ་པ་ཉིད་སྒྱུ་མ་ལྟ་བུར་རྟོགས་པ་གང་ཡིན་པ་དེ་ཉིད། མཐའ་དག་གི་གཉེན་པོའི་ངོ་
བོ་ཉིད་ཡིན་ནོ། །ཞེས་པས་སོ། །ཇི་ལྟར་ན། སྤང་བྱ་མཐའ་དག་སྟེ། མ་ལུས་པར་སྤོང་བའི་
གཉེན་པོའི་ངོ་བོ་ཉིད་ཡིན་པར་རོ། །སྟོན་པའི་རྒྱུ་མཚན་ནི། དེ་ཁམས་གསུམ་པའི་རྣམ་པ་
ཅན་གྱི་ཤེས་པ་འཛིན་པ་དང་། ཤེས་བྱ་གཟུང་བ་དག་རང་བཞིན་མི་དམིགས་པ་ཉིད་ཀྱིས་
མཉམ་པ་ཉིད་རྟོགས་པ་མཐར་ཐུག་པའི་ཕྱིར་རོ། །གང་གི་སྒོ་ནས་ནི། སྒོམ་སྤང་ཆེན་པོའི་
ཆེན་པོ་དེ་ལ། གཉེན་པོ་ནི། ཆེན་པོའི་ཆེན་པོ་རིགས་ཏེ། ཆུང་ངུའི་ཆུང་དུས་སྤྱང་མི་ནུས་
པའི་ཕྱིར་ཞེས་བྱ་བའི་ཀླན་ཀ་ལ། རྟགས་མ་གྲུབ་སྟེ། གོས་ཀྱི་དྲི་མ་རགས་པ་སེལ་བ་ལ་
འབད་པ་ཆུང་ངུས་ཆོག་པ་བཞིན་ཞེས་བྱ་བ་དང་། ཡང་མི་མཐུན་པའི་ཕྱོགས་སྒོམ་སྤང་ཆུང་
- 5
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༣
ངུའི་ཆུང་ངུ་དེ་ལ། གཉེནཔོ་སྒོམ་ལམ་ཆུང་ངུའི་ཆུང་ངུ་ལ་སོགས་པར་རིགས་སོ། །ཆེན་པོའི་
ཆེན་པོ་མི་དགོས་པའི་ཕྱིར་རོ། །ཞེས་པའི་ཀླན་ཀ །གོས་ལ་ཆགས་པའི་དྲི་མ་ཕྲ་མོ་སེལ་བ་
ལ་བཙོ་བླག་མཁན་ཏེ། ཁྲུས་མཁན་ཆེ་ཐང་དུ་འབད་པ་སྟེ། རྩོལ་བ་ཆེན་པོས་དྲིམ་སེལ་
བའི་དཔེས་སྤངས་པའི་སྒོ་ནས་སོ། །ཡང་ན། མཉམ་པ་ཉིད་ལ་འཕྲོས་པའི་ཀླན་ཀ་དང་
ལན་དུ་རྩ་བ་ལྟར་བཤད་དེ། འགྲེལ་ཆེན་དང་མཐུན་ནོ། །བསྟན་པའི་དགོས་པནི། སངས་
རྒྱས་ཀྱི་རྣམ་པར་དག་པ་ཆོས་ཅན། རྣམ་དག་ཤིན་ཏུ་བ་ཡིན་པརརྣམ་པར་བཞག་སྟེ། སྒོམ་
ལམ་ཤིན་ཏུ་བའི་འབྲས་བུ་ཡིན་པའི་ཕྱིར། འདི་རྩ་བ་ལའང་ཤེས་པར་བྱའོ། །འདིར་ཨ་
བྱས། སྤང་བྱ་གྱ་གཅིག་གི་གཉེན་པོར་ལམ་གྱ་གཅིག་ཏུ་བྱས་ནས་ལམ་ཐ་མ་སངས་རྒྱས་
ཀྱི་ས་ཡིན་ཞིང་བར་ཆད་མེད་ལམ་མིན་ནོ། །ཞེས་ཟེར་བ་ནི། རྨ་མེད་པ་མིན་ཏེ། ཉོན་
མོངས་གྱ་གཅིག་པ་ཆོས་ཅན། དེ་ལ་སྤོང་བའི་གཉེན་པོ་བར་ཆད་མེད་ལམ་མི སྲིད་པར་
ཐལ། གཉེན་པོ་གྱ་གཅིག་པའང་དེ་སྤོང་བའི་བར་ཆད་མེད་ལམ་མིན་ལ། དེ་ལས་གཞན་
ཡང་མེད་པའི་ཕྱིར། རྟགས་ཕྱེད་ཁས་བླངས། ཕྱེད་ཚད་མས་གྲུབ། ཁྱབཔ་ཚད་མ། འདོད་
ན༑ སངས་རྒྱས་མི་སྲིད་པར་འགྱུར་རོ། །ཡང་། རྒྱུད་བླར་མ་རིག་བག་ཆགས་ཀྱིས་སངས་
རྒྱས་ཀྱི་སྤང་བྱར་བཤད་པ་དང་། དགོངས་པ་ངེས་འགྲེལ་དུ་སངས་རྒྱས་ཀྱི་ས་ལ་སྤང་བྱ་
གསུམ་བཤད་པའང་སངས་རྒྱས་ཀྱི་སྐད་ཅིག་སྔ་ལོགས་སུ་སྤོང་ཞིང་། སངས་རྒྱས་པ་ན་
དེས་དག་པ་ལ་དགོངས་པའོ། །གསུམ་པ་ནི། གཉིས་པ་ནི། དང་པོ་ལ་ལྟོས་པའོ། །ཡན་
ལག་ལྔར་བཅས་ངོ་བོ་གང་ཟག་དང་། །གཟུང་དང་དེ་བཞིན་འཛིན་བྲལ་ཐེག་གསུམ་ལམ།།
མཐོང་དོན་ཟག་བཅས་ཟག་མེད་ཀྱིས་བསྒོམས་པས། །ཤིན་ཏུ་དག་པར་འགྱུར་ཚུལ་
ལེགས་པར་བཤད། །བསྡུ་བའི་ཚིགས་བཅད་དོ།། །།
- 5
J -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༈ གསུམ་པ་ལ་བཞི་སྟེ། སྐབས་ཀྱི་མཚམས་སྦྱར་དང༌། ངོ་བོ་གཞིཤེས་བཤད་
པ་དང༌། མཁྱེན་གསུམ་གྱི་དོན་བསྡུ། སྐབས་བསྡུ་བའོ། །དང་པོ་ནི། སྤང་བྱགཞི་ཐམས་
ཅད་ཡོངས་སུ་ཤེས་པའི་གཞི་ཤེས་རྟོགས་པ་མེད་པར་གཉེན་པོ་ལམ་ལེགས་པར་ཡོངས་སུ་
ཤེས་པ་མེད་དེ། གཉེན་པོ་ནི། སྤང་བྱ་ལ་ལྟོས་པས་སོ། །དེས་ན། གཉེན་པོ་ལམ་ཤེས་
རྟོགས་པའི་དོན་དུ་སྤངས་བྱ་ཐམས་ཅད་ཤེས་པ་ཉིད་གཙོ་བོར་འཆད་ལ། གཉེན་པོ་གཞི་
ཤེས་ཀྱང་གང་གི་གཉེན་པོ་གང་ཡིན་རྟོགས་པའི་དོན་དུ་འཆད་དོ། །གཉིས་པ་ལགསུམ་སྟེ།
འཇུག་ཡུལ་གཞི་ཤེས། འཇུག་པ་ སྦྱོར་བ། ཞུགས་འབྲས་མཐོང་ལམ་མོ། །དང་པོ་ལ་
གསུམ་སྟེ། ཆོས་ཅན་གཞི་ཤེས་གཉིས་ཀྱི་རང་བཞིན། བསྒྲུབ་བྱ་འབྲས་ཡུམ་ལ་ཉེ་རིང་གི་
ཁྱད་པར། སྒྲུབ་བྱེད་མི་མཐུན་ཕྱོགས་དང་གཉེན་པོའི་རབ་དབྱེའོ། །དང་པོ་ལ་གཉིས་ལས།
རྩ་བ་ལ། བྱང་སེམས་ཀྱི་ཡུམ་ཆོས་ཅན། ཚུ་རོལ་འཁོར་བའི་མཐའ་ལ་མི་གནས། ཕ་རོལ་
མྱང་འདས་ཀྱི་མཐའ་ལ་གནས་པ་མིན། འཁོར་འདས་དེ་དག་གི་བར་ན་བླང་དོར་དུ་མཚན་
མར་འཛིན་པའི་ཚུལ་གྱིས་མི་གནས་པ་ཡིན་ཏེ། དུས་གསུམ་གྱིས་བསྡུས་པའི་ཆོས་རྣམས་
སྐྱེ་བ་མེད་པར་མཉམ་པ་ཉིད་དུ་མངོན་སུམགྱིས་ཤེས་པ་སྙིང་རྗེ་ཆེན་པོ་དང་ལྡན་པའི་ཕྱིར།
མདོ་ནི། བྱང་སེམས་རྣམས་ཀྱི་ཡུམ་ནི། ཚུ་རོལ་གྱི་མཐར་མ་ལགས། ཕ་རོལ་གྱི་མཐར་མ་
ལགསཏེ། གཉིསཀའི་བརནའང་མི་དམིགས་ཏེ་ཞེས་པ་ནས་དུས་གསུམ་པའི་ཆོས་ཐམས་
ཅད་མཉམ་པ་ཉིད་ཀྱི་ཕྱིར་རོ། །ཞེས་སོ། །འགྲེལ་པ་ལ། དངོས་བསྟན་གཉེན་པོ་གཞིཤེས་
བཤད། ཤུགས་བསྟན་མཚན་འཛིན་གཞི་ཤེས་བཤད་པ་གཉིས་སོ། །དང་པོ་ནི། སངས་
རྒྱས་དང་བྱང་སེམས་རྣམས་ལ་ཉེ་བར་གྱུར་པར་འདོད་པའི་ཡུམ་གང་ཡིན་པ་དེ་ནི་ཆོས་
ཅན། སྲིད་པ་དང་ཞི་བ་ལ་མི་གནས་པ་ཡིན་ནོ། །དུས་གསུམ་གྱིས་བསྡུས་པའི་ཆོས་རྣམས་
- G [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
སྐྱེ་བ་མེད་པའི་མཉམ་པ་ཉིད་དུ་མངོན་སུམ་དུ་རྟོགས་པ་སྙིང་རྗེ་ཆེན་པོ་དང་འབྲེལ་བའི་
ཕྱིར། ཁྱབ་པ་ཡོད་དེ། ཤེས་རབ་ཀྱིས་འཁོར་བའི་ཉེས་དམིགས་ཤེས་པའི་ཕྱིར་སོ་སོའི་སྐྱེ་
བོས་བགྲོད་ཅིང་མཐོང་བས་ཉེ་བར་གྱུར་པ་ཚུ་རོལ་གྱི་མཐའ་འཁོར་བ་སྟེ། གོ་རིམ་བཞིན་
དུ་བདག་རྟག་པར་ལྟ་བའམ་རྒྱུན་མི་འཆད་པའི་རྟག་པའི་མཚན་ཉིད་ལ་མི་གནས། སེམས་
ཅན་ལ་སྙིང་རྗེས་གཞན་དོན་བྱེད་པས་སོ་སྐྱེས་བགྲོད་མི་ནུས་པས་ཕ་རོལ་མྱ་ངན་ལས་
འདས་པ་སྟེ། གོ་རིམ་བཞིན་ཕུང་པོའམ་གཞན་དོན་རྒྱུན་ཆད་པའི་མཚན་ཉིད་ལ་མི་གནས།
འཁོར་འདས་དེ་དག་ལས་གཞན་པའི་བར་ནའང་མི་གནས་ཏེ། དེའི་བར་དོན་དམ་པར་མ་
གྲུབ་པའི་ཕྱིར་རོ། །
གཉིས་པ་ནི། ཀུན་ཤེས་པ་ཉིད་ཀྱི་སྐབས་སུ་ཉན་རང་གི་ཡུམ་ལྡོག་སྟེ་བསྟན་
པས་ན། ཉན་ཐོས་ལ་སོགས་པའི་རང་གི་རྟོགས་པ་ཙམ་གྱི་ཡུམ་ཆོས་ཅན། འཁོར་བ་དང་
མྱང་ངན་ལས་འདས་པ་ལ་གནས་པ་ཡིན་པར་ཤེས་པར་བྱའོ། །དུས་གསུམ་མཉམ་པ་ཉིད་
དུ་ཤེས་པ་མེད་པའི་ཕྱིར། བདག་གཞན་མཉམ་པ་སོགས་ཀྱི་སྙིང་བརྩེ་དང་། རང་བཞིན་
གང་ཡང་མེད་རྟོགས་ཀྱི་ཤེས་རབ་དང་བྲལ་བའི་ཕྱིར་རོ། །རྟགས་གྲུབ་སྟེ། མྱ་འདས་ལ་
རྟག་པ་དང་། ཕན་པ་དོན་དམ་པའི་དངོས་པོ་དང་། འཁོར་བ་ནི། མི་རྟག་པ་ལ་སོགས་པའི་
ཚུལ་གྱིས་དངོས་པོ་མེད་པར་དམིགས་པའམ། ཡང་ན། གཟུགས་སོགས་དོན་དམ་གྱི་
དངོས་པོ་དང་། མྱང་འདས་ཕུང་པོའི་དངོས་པོ་མེད་པར་དམིགས་པ་ཉིད་ཀྱིས་སོ། ཁྱབ་པ་
ཡོད་དེ། དེ་ལྟ་ན། ཡང་དག་པའི་ཡུམ་འབྲས་ཡུམ་དང་རིང་བར་གྱུར་པས་སོ། །
གཉིས་པ་ལ་བཞི་ལས། སྔ་འགྲེལ་ནི། ཉན་ཐོས་ལ་སོགས་པ་དང་བྱང་སེམས་
ཀྱི་ཡུམ་ཆོས་ཅན། ཡང་དག་པར་ཡུམ་ལས་རིང་བ་དང༌། གཅིག་ཤོས་སུ་ཉེ་བར་ཇི་ལྟར་
- G 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་ཏེ་ཁྱད་པར་མེད་པར་ཐལ། དུས་གསུམ་མཉམ་པ་ཉིད་དུ་ཤེས་པ་དེ་ཡང་ཐམས་ཅད་
ལ་ཡོད་པ་ཉིད་མ་ཡིན་ནམ་སྟེ། ཁྱད་མེད་དུ་ཡོད་པའི་ཕྱིར། རྟགས་གྲུབ་སྟེ། ཐམས་ཅད་
ཀྱིས་འདོད་པར་བྱ་བ་ཀླུ་སྒྲུབ་ཀྱི་ལུགས་རྩ་ཤེས་ལས། ཀུན་རྫོབ་རྟེན་ཅིང་འབྲེལ་བར་
འབྱུང་བ་གང་ཡིན་པ་དེའི་རང་བཞིན་ཉིད་ཐུབ་པ་ཁྱོད་ནི་སྟོང་པར་བཞེད་ཅེས་ཀུན་རྫོབ་
རྟེན་འབྲེལ་ཐམས་ཅད་སྟོང་པར་མཚུངས་སོ། །ཞེས་འབྱུང་བའི་ཕྱིར་དུས་གསུམ་མཉམ་པ་
ཉིད་དུ་ཤེས་པ་ནི། གཞི་དངོས་པོའི་དོན་རྟོགས་པ་ཁོ་ན་ཡིན་ལ། དངོས་པོའི་དོན་རྟོགས་པ་
ཉན་རང་ལའང་ཡོད་པའི་ཕྱིར་རོ། ཁྱབ་པ། མཉམ་པ་ཉིད་དུ་ཤེསན། ཡུམ་ལ་ཉེ་བར་ཁས་
བླངས་སོ། །ཞེ་ན། རྩ་བ་ལ། སྤྱིར་ཀླུ་སྒྲུབ་ལ་སོགས་པས་ཉན་རང་ལ་ཆོས་ཀྱི་བདག་མེད་
རྟོགས་པ་ཡོད་པར་བཤད་ཀྱང་འདིར་བཏང་སྙོམས་སུ་བྱས་ལ་བཤད་དེ། ཉན་རང་གི་ཡུམ་
དེ་ནི་ཆོས་ཅན། འབྲས་ཡུམ་ལ་རིང་བ་ཡིན་ཏེ། མིང་དང་དངོས་པོའི་མཚན་མར་དམིགས་
པའི་སྒོ་ནས་འབྲས་ཡུམ་སྐྱེད་པའི་ཐབས་མཁས་པ་མ་ཡིན་པའི་ཕྱིར་རོ། །མདོ་ནི། ཐབས་
མི་མཁས་པས་ཡུམ་འདི་ལ་དམིགས་པའི་ཚུལ་གྱིས་འདུ་ཤེས་པར་བགྱིད་ན། ཡུམ་འདི་
དོར་བར་བགྱིད། རིང་ དུ་བགྱིད་དོ། །ཞེས་སོ། །བྱང་ སེམས་ ཀྱི་ ཡུམ་ དེ་ནི་ཆོས་ཅན།
འབྲས་ཡུམ་ལ་ཡང་དག་པར་ཉེ་བ་ཉིད་དུ་བཤད་དེ། འབྲས་ཡུམ་བསྐྱེད་པའི་ཐབས་ཤེས་
རབ་ལ་མཁས་པའི་ཕྱིར་རོ། །མདོ་ནི། ཡུམ་འདི་ལེགས་པར་བཤད་པ་དང་ལེགས་པར་
མཐར་བྱུང་བའི་བར་ནི། ངོ་མཚར་ཆེའོ། །ཞེས་སོ། །
འགྲེལ་པ་ལ། ཉན་རང་གི་ཡུམ་རིང་བ་དང་། བྱང་སེམས་ཀྱི་ཡུམ་ཉེ་བར་བསྟན་
པ་གཉིས་སོ། །དང་པོ་ལ། ཉན་རང་དེ་དག་ལ་ཆོས་ཅན། རྒྱལ་བའི་ཡུམ་རིང་བར་གྱུར་ཏེ།
དུས་གསུམ་མཉམ་ཉིད་ཀྱི་ཡེ་ཤེས་ཐབས་དང་བཅས་པ་མེད་པ་དེའི་ཕྱིར། རྟགས་མ་གྲུབ་
-f
2 མ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
བོ་ཞེ་ན། ཉན་ཐོས་ལ་སོགས་པ་རྣམས་ལ་ཆོས་ཅན། དུས་གསུམ་མཉམ་ཉིད་ཀྱི་ཡེ་
ཤེས་ཐབས་སྨོན་ལམ་སོགས་དང་བཅས་པ་དེ་མེད་དེ། མཐུན་རྐྱེན་ཐེག་ཆེན་དགེ་བའི་
བཤེས་གཉེན་དང་། སོགས་པ་ཐོས་བསམ་གྱི་ཤེས་རབ་ཁྱད་པར་ཅན་ལ་སོགས་པ་ཐབས་
མཁས་པ་དང་བྲལ་བའི་ཕྱིར་ཀུན་བཏགས་པ་ལ་སོགས་པ་མཚན་ཉིད་ཀྱི་དངོས་པོའི་
མཚན་མ་དང་ལྡན་པར་རྟོགས་པའི་ཕྱིར། ཁྱབ་པ་ཡོད་དེ། ཐབས་མི་མཁས་ཤིང་ཕྱིན་ཅི་
ལོག་ཏུ་འཛིན་པ་ལ། དངོས་པོའི་རང་གི་ངོ་བོ་ཇི་ལྟ་བ་བཞིན་དུ་མི་ཤེས་པས་ཁྱབ་སྟེ།
དཔེར་ན། སྐྱེ་བའི་ཚོགས་ཀྱི་དབུས་སུ་སྒྱུ་མ་མཁན་གྱིས་སྤྲུལ་པའི་རྟ་གླང་ལ་སོགས་པའི་
དངོས་པོ་སྣང་བ་ལ་རྟ་གླང་སོགས་སུསྣང་བ་དེའི་རང་གི་ངོ་བོ་རྟ་གླང་སོགས་སུ་མེད་པར་
མི་ཤེས་པསརྟ་གླང་སོགས་ཀྱི་དངོས་པོར་མངོན་པར་ཞེན་པ་ཉིད་ཀྱིས་རྟ་གླང་སོགས་ཀྱི་ངོ་
བོ་ཉིད་མེད་པར་མི་སྣང་ཞིང་མི་ཤེས་པ་བཞིན་དུའོ། །གཉིས་པ་ནི། བྱང་སེམས་དེ་དག་ལ་
ཆོས་ཅན། འབྲས་ཡུམ་འདི་ཡང་དག་པར་ཉེ་བར་གྱུར་པ་ཡིན་ནོ། །དུསགསུམ་མཉམ་ཉིད་
ཀྱི་ཡེ་ཤེས་ཐབས་མཁས་དང་བཅས་པ་དེའི་ཕྱིར། རྟགས་མ་གྲུབ་ཅེ་ན། བྱང་སེམསརྣམས་
ལ་ནི་ཆོས་ཅན། དུས་གསུམ་མཉམ་ཉིད་ཀྱི་ཡེ་ཤེས་ཐབས་དང་བཅས་པ་ཡོད་དེ། ཕྱིའི་
རྐྱེན་གྱི་དུས་ཡུན་རིང་མོ་ཞིག་ནས་དགེ་བའི་བཤེས་གཉེན་ཡང་དག་པར་མགུ་བར་བྱས་
པའི་མན་ངག་ཕྱིན་ཅི་མ་ལོག་པ་ཅན་དང༌། ནང་གི་མཐུན་རྐྱེན་རྒྱུ་དེའི་དོན་ཀུན་རྫོབ་དང་
དོན་དམ་པའི་བདེན་པ་གཉིས་ལ་བརྟེན་པའི་ཐོས་པ་དང་། སོགས་པ་བསམ་པ་དང་སྒོམ་
པའི་ཤེས་པ་སྐྱེ་བའི་ཐབས་ལ་མཁས་པའི་སྟོབས་ཀྱིས་བདེན་པའི་དངོས་པོར་མངོན་པར་
ཞེན་པའི་འཁྲུལ་པའི་མཚན་མ་བསལ་བའི་ཕྱིར། ཁྱབ་པ་ཡོད་དེ། འཁྲུལ་པ་བསལ་ན།
གཟུགས་ལ་སོགས་པའི་ཆོས་ཀྱི་གནས་ལུགས་ཡོངས་སུ་ཤེས་པས་ཁྱབ་ལ། དེ་ཉིད་དུས་
- 53 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་མཉམ་ཉིད་དུ་ཡོངས་སུ་ཤེས་པ་ཡིན་པས་སོ། །དོན་བསྡུ་ནི། ཐབས་མཁས་པ་
མ་ཡིན་པས་ནི། མཚན་མར་འཛིན་པའི་ཕྱིར་འབྲས་ཡུམ་ལ་རིང་བ་ཉིད་ཡིན་ལ། ཐབས་
མཁས་ཀྱིས་ནི། མཉམ་ཉིད་དུ་ཤེས་པའི་ཕྱིར་འབྲས་ཡུམ་ལ་མི་རིང་བ་སྟེ། ཉེ་བ་ཉིད་ཡིན་
གསུམ་པ་ལ། གཞི་ལམ་ལ་མཚན་འཛིན་གྱི་སྤང་གཉེན། འབྲས་བུ་ལ་མཚན་
འཛིན་གྱི་སྤང་གཉེན། དེ་དག་གི་དོན་བསྡུ་དང་གསུམ་མོ། །དང་པོ་ལ། སྤང་གཉེན་གཉིས་
ལས། དང་པོ་ ལ་ གསུམ་ ལས། སྔ་འགྲེལ་ནི། དེ་ ལྟར་ ཉན་ཐོས་ལ་སོགས་པའི་ཡུམ།
འབྲས་ཡུམ་ལ་རིང་བར་འགྱུར་བའི་རྒྱུ་མཚན། ཉན་རང་གི་སྒྲུབ་པ་ཉིད་བྱང་སེམས་ཀྱི་སྤང་
བྱ་མི་མཐུན་པའི་ཕྱོགས་ཡིན་པར་འཆད་དོ། །རྩ་བ་ལ། གཞིའི་ཆོས་ཉིད་གགས་སོགས་
ཀྱི་ཕུང་པོ་གང་ཟག་གི་བདག་གིས་སྟོང་པ་ཉིད་དུ་འདུ་ཤེས་པ་དང་། གཞི་ཆོས་ཅན་དུས་
གསུམ་དུ་གཏོགས་པའི་ཆོས་གཟུགས་ལ་སོགས་པ་རྣམས་སུ་འདུ་ཤེས་པ་དང་། ལམ་སྦྱིན་
སོགས་ཕྱིན་དྲུག་དང་། བསམ་གཏན་བཞི་དང་། བྱང་ཆུབ་ཀྱི་ཕྱོགས་ཀྱི་ཆོས་སོ་བདུན་པོ་
རྣམས་ལ་སྤྱོད་པའི་འདུ་ཤེས་ཏེ། མཚན་མར་འཛིན་པ་ཆོས་ཅན། འབྲས་ཡུམ་ལ་རིང་སྟེ།
བྱང་སེམས་ཀྱི་ལམ་གྱི་མི་མཐུན་ཕྱོགས་ཡིན་པའི་ཕྱིར་རོ། །མདོ་ནི། གགས་སྟོང་ཞེས་བྱ་
བར་འདུ་ཤེས་པ་ནི། ཆགས་པའོ། །ཞེས་པ་དང༌། འདས་པའི་ཆོས་རྣམས་ལ་འདས་པའི་
ཆོས་རྣམས་སོ་ཞེས་བྱ་བར་འདུ་ཤེས་ན་ཆགས་པའོ། །ཞེས་པ་དང་། སྤྲིན་པའི་ཕར་ཕྱིན་ལ་
སྤྱོད་ན། ཆགས་པའོ། །ཞེས་སོགས་སོ། །འགྲེལ་པ་ནི། མི་མཐུན་པའི་ཕྱོགས་ཡིན་ནོ།།
ཞེས་དྲང་ངོ༌། །གང་ན། གཟུགས་ལ་སོགས་པ་མུ་སྟེགས་པ་གཞན་གྱིས་ཀུན་བཏགས་པའི་
བདག་དང་། སོགས་པ་ཤེད་བུ་ལ་སོགས་པ་སྟོང་པ་ཉིད་དུ་ལྟ་བ་དང༌། དུས་གསུམ་པའི་
-6
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཆོས་སོ་སོ་སྐྱེ་བོ་རྣམས་ཀྱི་ཟག་པ་དང་བཅས་པ་དང་། མི་སློབ་ལམ་གྱི་ཟག་པ་མེད་པ་དང་།
སློབ་པའི་ཟག་བཅས་ཟག་མེད་གཉིས་ཀའི་གནས་སུ་གྱུར་པའི་འདས་པ་ལ་སོགས་པའི་ངོ་
བོ་དངོས་པོར་མ་གྱུར་པ་ཐམས་ཅད་ལ་དངོས་པོར་དམིགས་པ་ཉིད་ཀྱིས་དེ་ལ་གཞན་གྱི་
བརྟགས་པའི་བདག་གིས་སྟོང་པར་ལྟ་བ་དང༌། སྦྱིན་པ་ལ་སོགས་པ་དང༌། བྱང་ཆུབ་ཀྱི་
ཕྱོགས་རྣམས་སྒྲུབ་པ་ལ་དེ་ཁོ་ནར་དམིགས་པའི་འདུ་ཤེས་སམ་མཚན་འཛིན་ནོ། །གང་གི་
ན༑ བྱང་སེམས་ཀྱི་ལམ་གྱིའོ། །དེའི་རྒྱུ་མཚན་ནི། ཉན་རང་དེ་དག་གི་སྤང་བྱའི་གཉེན་པོ་
ཡིན་ནའང་བྱང་སེམས་ཀྱི་ལམ་གྱི་སྤང་བར་བྱ་བ་ཡིན་པའི་ཕྱིར་རོ། །དེ་རང་ཅི་སྟེ་སྙམ་ན།
སྟོང་ཉིད་སོགས་སུ་དམིགས་ཤིང་ཞེན་པ་དེ་བྱང་སེམས་ཀྱི་ལམ་སྤྲོས་པ་དང་མཚན་མ་
ཐམས་ཅད་མི་དམིགས་པ་ལས་ཕྱིན་ཅི་ལོག་ཏུ་ཞུགས་པ་ཉིད་ཀྱི་ཕྱིར་ཏེ། དཔེར་ན། བདག་
ལྟ་བཞིན་ནོ། །གཉིས་པ་ལ་གསུམ་ ལས། སྔ་འགྲེལ་ནི། བྱང་སེམས་རྣམས་ཀྱི་མཚན་
འཛིན་ལས་ལྡོག་སྟེ་མཚན་འཛིན་གྱི་གཉེན་པོ་ཡིན་པར་འཆད་དོ། །རྩ་བ་ནི། སྦྱིན་པདང་།
སོགས་པ་རྣམ་མཁྱེན་གྱི་བར་བདག་མེད་དུ་རྟོགས་པས་ངར་འཛིན་པ་མེད་པ་ལ་རང་
གནསཏེ། གཞན་དག་ཕྱིན་དྲུག་ལ་སོགས་པ་དེ་ལ་རྨོངས་པ་ལ་གདམས་ངག་སྟོན། བདག་
མེད་པ་གཉེན་པོ་ལེན་དུ་འཇུག །ཞུམ་པ་གཟེངས་བསྟོད། ལེགས་པར་ཞུགས་པ་ལ་དགའ་
བའི་སྒོ་ནས་སྦྱོར་ཞིང་འཛུད་པར་བྱེད་པ་དེ་ནི་ཆོས་ཅན། གཞི་ལམ་ལ་མཚན་འཛིན་གྱི་
གཉེན་པོ་ཡིན་ཏེ། གཞི་ལམ་ལ་ཆགས་ཤིང་མཚན་མར་འཛིན་པའི་ཆ་མངོན་གྱུར་ས་བོན་
དང་བཅས་པ་འགོག་ནུས་པའི་ ཕྱིར། མཐའ་ནི་ ཆ་སྟེ། རྣམ་བཤད་རིགས་པར་དབྱིག་
གཉེན་གྱིས། མཐའ་ནི་ཟད་དང་འཇུག་ཆ་དང༌། །ཉེ་དང་ཕྱོགས་དང་སྨད་པ་ལའོ། །ཞེས་
སོ༑ ༑མདོ་ནི། གཟུགས་ལ་གཟུགས་ཞེས་བྱ་བར་འདུ་ཤེས་པ་མེད་དོ། །ཞེས་སོ། །འགྲེལ་
- G 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པནི། གཉེན་པོ་ཡིན་ནོ། །ཞེས་དྲང་ངོ་། །གངན། ལས་བྱ་བ་བྱེད་པོ་གསུམ་མི་དམིགས་པ་
འཁོར་གསུམ་རྣམ་པར་དག་པས་སྦྱིན་པ་ལ་སོགས་པ་བདག་དང་བདག་གི་བ་མེད་པར་
རྟོགས་པས་རང་དང་གཞན་སྦྱིན་སོགས་ལ་སྦྱོར་བ་ནིའོ། །གང་གི་ན། རྣམ་པ་ཐམས་ཅད་
དུ་གཞི་ལམ་ལ་ཆགས་པའིའོ། །དེའི་རྒྱུ་མཚན་ནི། ཤེས་བྱའི་གནས་ལུགས་ཡང་དག་པར་
ཇི་ལྟ་བ་བཞིན་ཞུགས་པའི་ཕྱིར་དང༌། ལྟ་སྤྱོད་དམ་གཞི་ལམ་ལ་ཆགས་པའི་ཚོགས་མངོན་
གྱུར་གྱི་གནས་ས་བོན་ཐམས་ཅད་བཀག་པས་བྱང་སེམས་ཀྱི་བླང་བར་བྱ་བ་ཡིན་པའི་ཕྱིར་
རོ༑ །གཉིས་པ་ལ། སྤང་གཉེན་གཉིས་ལས། དང་པོ་ཆགས་པ་ཕྲ་མོམི་མཐུན་ཕྱོགས་སུ་
བསྟན་པ་དང༌། དེའི་སྒྲུབ་བྱེད་བསྟན་པ་གཉིས་སོ། །དང་པོ་ལ་གཉིས་ལས། རྩ་བ་ནི།
རྒྱལ་བ་དང་། སོགས་པ་དགེ་བ་སོགས་མཚན་མར་ཡིད་ལ་བྱེད་པ་ཆོས་ཅན། བྱང་སེམས་
ཀྱི་ ཡུམ་ གྱི་ མི་ མཐུན་ ཕྱོགས་ཏེ། ཆགས་ པ་ ཕྲ་ མོ་ ཡིན་ པའི་ ཕྱིར། མདོ་ནི། དེ་བཞིན་
གཤེགས་པ་མཚན་མར་ཡིད་ལ་བྱེད་ན། ཇི་ཙམ་དུ་མཚན་མར་གྱུར་པ་དེ་ཙམ་དུ་གས་
པའོ། །ཞེས་སོ། །འགྲེལ་པ་ལ། མཚན་མར་བྱས་ཏེ་དེ་བཞིན་གཤེགས་པ་ལ་ཕྱག་འཚལ་
བ་དང་། སོགས་པ་དགེ་བ་བསྔོ་བ་རྣམས་ནི་ཆོས་ཅན། བྱང་སེམས་ཀྱི་ཡུམ་གྱི་མི་མཐུན་
ཕྱོགས་ཡིན་ཏེ། ཆགས་པ་ ཕྲ་མོའི་ངོ་ བོ་ཉིད་ཡིན་ པའི་ ཕྱིར་ རོ། །རྟགས་མ་གྲུབ་སྟེ། དེ་
གཉེན་པོ་ཡིན་པས་སོ། །ཞེ་ན། བསོད་ནམས་ཀྱི་ཚོགས་ཀྱི་རྒྱུ་ཡིན་པ་ཉིད་ཀྱིས་མ་དད་པ་
ལ་སོགས་པ་ཉིད་ཀྱི་གཉེན་པོ་ཡིན་མོད་ཀྱི། སྤང་བྱ་མ་ལུས་པ་རྣམ་པ་ཐམས་ཅད་དུ་སྤོང་
བའི་གཉེན་པོ་མ་ཡིན་པས་སྐྱོན་མེད་དོ། །
གཉིས་པ་ལ་གསུམ་ལས། སྔ་འགྲེལ་ ནི། ཡང་ནི། ཚིག་གི་རྒྱན་ནམ་བསྡུ་
བའོ། །ཇི་ལྟར་ཏེ། གང་གི་ཕྱིར་ཆགས་པ་ཕྲ་མོ་མི་མཐུན་པའི་ཕྱོགས་ཡིན་ཞེ་ན། རྩ་བ་ནི།
- 5 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཆོས་ཀྱི་ལམ་སྟེ། ཚོགས་ཀྱི་རང་བཞིན་དེ་ནི་ཆོས་ཅན། སྐྱབས་སོགས་ཀྱི་སྤྲོས་བྲལ་ཟབ་པ་
ཉིད་དེ། གདོད་ནས་རང་རང་གི་རང་བཞིན་གྱིས་དབེན་པའི་ཕྱིར་རོ། །མདོ་ནི། ཡུམ་ནི།
ཟབ་བོ། །བཅོམ་ལྡན་འདས་ཀྱིས་བཀའ་སྩལ་པ། ཆོས་ཐམས་ཅད་རང་བཞིན་གྱིས་དབེན་
ཕྱིར་རོ། །ཞེས་སོ། །འགྲེལ་པ་ནི། དེ་བཞིན་གཤེགས་པ་ལ་སྐྱབས་སོགས་ཀྱི་མཚན་མར་
དམིགས་པ་ཡང་ཆོས་ཅན། བྱང་སེམས་ཀྱི་ཡུམ་གྱི་མི་མཐུན་པའི་ཕྱོགས་ཡིན་ཏེ། སྐྱབས་
སོགས་ཀྱི་མཚན་མེད་ཟབ་པ་ཡིན་པ་ལ་སྐྱབས་སོགས་ཀྱི་མཚན་མར་བཟུང་བ་དེའི་ཕྱིར།
རྟགས་མ་གྲུབ་ཟེར་ན། དེ་བཞིན་གཤེགས་པ་སོགས་དེ་དག་ཆོས་ཅན། དེ་ཁོ་ནར་མཚན་
མའི་སྤྲོས་བྲལ་ཟབ་པ་ཉིད་ཡིན་ནོ། །གང་གི་ཕྱིར་ན། ཆོས་ཀྱི་རིགས་ཤེས་པ་དང་། ཤེས་
བྱའི་རང་བཞིན་རྣམས་རང་རང་གི་ངོ་བོ་ཉིད་ཁོ་ནས་སྟོང་པའི་ཕྱིར་རོ། །
གཉིས་པ་ལ། སྤོང་བའི་གཉེན་པོ་དང་། ཟབ་པ་སོགས་ཀྱི་རྒྱུ་བསྟན་པ་གཉིས་
སོ༑ །དང་པོ་ལ་གསུམ་ལས། སྔ་འགྲེལ་ནི། དེའི་མི་མཐུན་ཕྱོགས་ཡིན་པ་འོན་གཉེན་པོ་
གང་གིས་ཇི་ལྟར་སྤོང་ཞེ་ན། རྩ་བ་ནི། བྱང་སེམས་ཀྱི་ཡུམ་ཆོས་ཅན། མཚན་འཛིན་གྱི་
ཆགས་པ་ཕྲ་མོ་སྤོང་བར་ནུས་པ་ཡིན་ཏེ། གཟུང་འཛིན་གྱི་ཆོས་རྣམས་རང་བཞིན་མེད་པར་
རང་བཞིན་གཅིག་པར་ནི་ཡོངས་སུ་ཤེས་པའི་ཕྱིར་རོ། །མདོ་ནི། ཆོས་ཀྱི་རང་བཞིན་གཅིག་
པོ་རང་བཞིན་མ་ཡིན་པ་མངོན་པར་འདུས་མ་བྱས་པར་ཤེས་ཤིང་མཐོང་ན། གས་པའི་
མཐའ་ཐམས་ཅད་ཡོངས་སུ་སློང་བ་ཡིན་ནོ་ཞེས་སོ། །འགྲེལ་པ་ལ། བྱང་སེམས་ཀྱི་ཡུམ་
ཆོས་ཅན། དེ་བཞིན་གཤེགས་པ་ལ་སྐྱབས་སོགས་སུ་ཆགས་པ་སྤོང་བ་ཡིན་ནོ། །ཤེས་པ་
འཛིན་པ་དང༌། ཤེས་བྱགཟུང་བ་དག་ངོ་བོ་ཉིད་མེད་པར་མཉམ་པ་ཉིད་དུ་གཅིག་པར་
མངོན་སུམ་གྱིས་ཡོངས་སུ་ཤེས་པའི་ཕྱིར་རོ། །མདོ་ལས། གཟུགས་ལ་སོགས་པའི་ཆོས་
- 6
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅད་རང་བཞིན་གཅིག་པ་ཁོ་ན་སྟེ། འདི་ལྟ་སྟེ། རང་བཞིན་མེད་པའོ། །ཞེས་བྱ་བའི་
ཚུལ་དུའོ། །
གཉིས་པ་ལ། ཟབ་པའི་དང༌། རྟོགས་དཀའ་བའི་རྒྱུ་མཚན་གཉིས་སོ། །དང་པོ་
ལ་གསུམ་ལས། སྔ་འགྲེལ་ནི། ཡང་ཇི་ལྟར་ཏེ། གང་གི་ཕྱིར་ཆོས་རྣམས་རང་བཞིན་གྱིས་
ཟབ་པ་ཡིན་ཞེ་ན། རྩ་བ་ནི། ཆོས་རྣམས་ཀྱི་རང་བཞིན་དེ་ནི་ཆོས་ཅན། རྟོགས་པར་དཀའ་
བར་བཤད་དེ། དོན་དམ་པར་མཐོང་བ་དང་། སོགས་པ་ཐོས་པ་ངེས་པ་རྣམ་པར་ཤེས་པ་
རྣམས་བཀག་པའི་ཕྱིར། མདོ་ནི། ཡུམ་ནི། རྟོགས་པར་དཀའོ། །བཅོམ་ལྡན་འདས་ཀྱིས་
བཀའ་སྩལ་པ། རབ་འབྱོར། དེ་ནི་འདི་ལྟརཡུམནི་སུས་ཀྱང་མ་མཐོང་། མ་ཐོས། མ་ངེས།
རྣམ་པར་མ་ཤེས་ཤིང་མངོན་པར་སངས་མ་རྒྱས་སོ། །ཞེས་སོ། །འགྲེལ་པནི། ཆོས་རྣམས་
ཀྱི་རང་བཞིན་དེ་ཆོས་ཅན། ཟབ་པ་ཉིད་ཡིན་ནོ། །རྟོགས་པར་དཀའ་བ་ཉིད་དུ་བཤད་པ་
དེའི་ཕྱིར། རྟགས་གྲུབ་སྟེ། ཆོས་རྣམས་ཀྱི་རང་བཞིན་དེ་ཆོས་ཅན། གས་པར་དཀའ་བ་
ཉིད་ཡིན་ཏེ། གང་གི་ཕྱིར་ཞེ་ན། ཡོངས་གཅོད་ལ་མིག་ཤེས་ལ་སོགས་པའི་རྣམ་པར་ཤེས་
པ་ཐམས་ཅད་ཀྱིས་དམིགས་ཤིང་རྟོགས་པའི་དོན་བསལ་བའི་ཕྱིར་རོ། །གཉིས་པ་ལ་
གསུམ་ལས། སྔ་འགྲེལ་ནི། ཡང་དེ་ལྟར་རྟོགས་པར་དཀའ་བ་ཉིད་ཅིའི་ཕྱིར་ཞེ་ན། རྩ་བ་
ནི༑ ཆོས་རྣམས་ཀྱི་རང་བཞིན་དེ་ནི་ཆོས་ཅན། རྟོག་གེའི་བློས་བསམ་གྱིས་མི་ཁྱབ་པར་
འདོད་དེ། ཡོངས་གཅོད་ལ་གཟུགས་དང་། སོགས་པ་སངས་རྒྱས་ཀྱི་ཆོས་མ་འདྲེས་པའི་
བར་གྱིས་མི་ཤེས་པའི་ཕྱིར། འདི་དང་གོང་གི་རྩ་བ་རྣམས་ཀྱི་དངོས་སུ་ཕྱོགས་ཆོས་སྒྲུབ་ཀྱི་
རྟགས་བསྟན་ལ། རྩ་བའི་སྦྱོར་བ་ཤུགས་ལ་འགྲེལ་པ་ལྟར་སྦྱར་རོ། །མདོ་ནི། ཡུམ་འདི་
བསམ་གྱིས་མི་ཁྱབ་བོ། །བཅོམ་ལྡན་འདས་ཀྱིས་བཀའ་སྩལ་པ། །རབ་འབྱོར། དེ་ནི་འདི་
བ 5
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ལྟར་ཡུམ་ནི་སུས་ཀྱང་རྣམ་པར་མ་ཤེས་ཏེ། གཟུགས་དང་། སོགས་པ་སངས་རྒྱས་ཀྱི་ཆོས་
མ་འདྲེས་པ་བཅོ་བརྒྱད་ཀྱི་བར་གྱིས་མི་ཤེས་སོ། །ཞེས་པས་སོ། །འགྲེལ་པ་ནི། ས་
རྣམས་ཀྱི་རང་བཞིན་དེ་ནི་ཆོས་ཅན། འདིའོ་ཞེས་རྟོགས་པར་དཀའ་བ་ཉིད་ཡིན་ནོ། །མོས་
པ་དང་དེ་ཁོ་ན་ཉིད་ཡིད་ལ་བྱེད་པས་བསམ་པ་ལས་འདས་པ་ཉིད་དུ་འདོད་པ་དེའི་ཕྱིར།
རྟགས་གྲུབ་སྟེ། ཆོསརྣམས་ཀྱི་རང་བཞིན་ཆོས་ཅན། བསམ་གྱིས་མི་ཁྱབ་སྟེ། གཟུགས་ལ་
སོགས་པ་ནས་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་རྣམ་པའི་བར་གྱི་རང་བཞིན་
ཡོངས་སུ་མི་ཤེས་པའི་ཕྱིར་རོ། །
གསུམ་པ་ལ་གསུམ་ལས། སྔ་འགྲེལ་ནི། དེ་ལྟར་མི་མཐུན་པའི་ཕྱོགས་དང་
།
སོགས་པ་གཉེན་པོ་ལ་སོགས་པ་བརྗོད་ནས་དེ་གཉིས་ཀའི་མཇུག་བསྡུ་བར་བྱའོ། །རྩ་བ་
ལ༑ ཤེས་པར་བྱ་ཞིང་དྲང་ངོ༌། །གང་ན། ཉན་རང་གི་ལམ་མི་མཐུན་ཕྱོགས། བྱང་སེམས་
ཀྱི་ལམ་གཉེན་པོའི་ཕྱོགས་དག་གི་རྣམ་པར་དབྱེ་བ་མ་ལུས་པའོ། །གང་དུ་ན། ཀུན་ཤེས་
ཉིད་ཀྱི་ལུགས་ལ་སྟེ། སྐབས་འདིར་རོ། །ཇི་ ལྟར་ན། སྔར་ཇི སྐད་བཤད་པ་དེ་ལྟར་བོ།
འགྲེལ་པ་ལ་ཤེས་པར་བྱའོ། །ཞེས་དྲང་ངོ༌། །གང་དུ་ན། ཐམས་ཅད་ཤེས་པ་ཉིད་ཀྱི་
སྐབས་སུའོ། །ཇི་ལྟར་ན། དེ་ལྟར་སྔར་བཤད་པའི་ཚུལ་གྱིས་སོ། །གང་ན། ཉན་ཐོས་ཀྱི་
ལམ། གཞི་ལམ་འབྲས་བུ་ལ་མཚན་མར་འཛིན་པའི་ཕྱིར་གོ་རིམ་བཞིན་དུ་བྱང་སེམས་ཀྱི་
ལམ་གྱི་མི་མཐུན་ཕྱོགས་དང༌། བྱང་སེམས་དང༌། སོགས་པ་སངས་རྒྱས་ཀྱི་རྟོགས་པ་ནི།
གཞི་ལམ་འབྲས་བུ་རང་བཞིན་མེད་པར་མངོན་སུམགྱིས་རྟོགས་པའི་ཕྱིར་མཚན་འཛིན་གྱི་
གཉེན་པོ་དེ་དག་གི་རབ་ཏུ་དབྱེ་བ་མ་ལུས་པའོ། །གཉིས་པ་ལ། སྦྱོར་བའི་དབྱེ་བ་དང༌།
སྦྱོར་བའི་མཉམ་ཉིད་གཉིས་སོ། །དང་པོ་ལ་གསུམ་ལས། སྔ་འགྲེལ་ནི། དེ་ལྟར། བླ་མ་
- 6
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིང་དང་མཚན་མ་དང༌། །བདག་ནི་བརྩོན་འགྲུས་ལྟ་བ་ཡི། །བྱང་ཆུབ་སེམས་དཔའ་ང་
རྒྱལ་ཅན། །བྱང་ཆུབ་ལས་ནི་རིང་ཞེས་བྱ། །ཞེས་སངས་རྒྱས་ལ་ཡ་མཚན་དང་། དེ་འགྲུབ་
པའི་དུས་རིང་བ་དང་། དམིགས་པའི་མཚན་མར་དང་། བདག་ནི་བརྩོན་འགྲུས་བརྩམས་
པའོ། །ཞེས་ལྟ་བ་བྱང་ཆུབ་ལ་རིང་བ་བཞིན་དུ། གཞི་ལམ་འབྲས་བུ་ལ་མཚན་མར་འཛིན་
པ་བྱང་སེམས་ཀྱི་ལམ་གྱི་མི་མཐུན་པའི་ཕྱོགས་དང༌། སོགས་པ། ཇི་སྐད་བཤད་པ་འདི་
དག་ཀུན། །རྟོག་པ་ཙམ་དུ་ལྟ་བ་ཡི། །བྱང་ཆུབ་སེམས་དཔའ་རྟོག་མེད་རྣམས། །བྱང་ཆུབ་
ཐོབ་ཅེས་ངེས་པརབརྗོད། །ཅེས་ཆོས་དེ་དགརྟོག་པ་ཙམ་མོ། །ཞེས་ལྟབནི། ཕྱིས་རྟོག་པ་
ཙམ་དེ་ལའང་མི་རྟོག་པས་བྱང་ཆུབ་ལ་ཉེ་བ་ལྟར། གཞི་ལམ་འབྲས་བུ་རང་བཞིན་མེད་
པར་ངེས་པ་གཉེན་པོའི་ཕྱོགས་བརྗོད་ནས་སྤང་གཉེན་དེ་དག་བླང་དོར་གྱི་སྒོ་ནས་རྣམ་པར་
སྒོམ་པའི་སྦྱོར་བ་གང་ཡིན་ཞེ་ན། སྦྱོར་བའི་ལམ་འཆད་པ་ནི། རྩ་བ་ནི། སྦྱོར་བའི་ཡུལ་
དང༌། ངོ་བོ་གཉིས་སོ། །དང་པོ་ནི། ལ་ཀུན་གྱི་འཇུག་ཏུ་སྦྱར་བ་ཞེན་སྤྱོད་དགག་པའི་ཡུལ་
བཅུའོ། །གཉིས་པ་ནི། ཡུལ་དེ་དག་ལ་མངོན་པར་ཞེན་པས་སྤྱོད་པ་བཀག་པ་ཞེན་པ་མེད་
པའི་སྦྱོར་བ་སྟེ། མདོ་དང་བསྟན་བཅོས་ལས། དང་པོ་བཞི་ལ་སྦྱོར་བར་གསལ་ཡང་། སློབ་
དཔོན་གྱི་བཞེད་པས་ཀུན་ལ་སྦྱར་ཏེ། གཞིའི་ངོ་བོ་གཟུགས་སོགས་ལ་ཞེན་སྤྱོད་བཀག་
ནས་མི་དམིགས་པར་སྒོམ་པ་སྟེ། མདོ་ནི། རབ་འབྱོར། འདི་ལ་བྱང་སེམས་ཆེན་པོ་ཡུམ་ལ་
སྤྱོད་པའི་ ཚེ། གལ་ཏེ་ གཟུགས་ ལ་ མི་ སྤྱོད་ན། ཡུམ་ ལ་ སྤྱོད་ དོ། །ཞེས་སོ། ཁྱད་པར་
གཟུགས་སོགས་དེ་མི་རྟག་པ་དང༌། སོགས་པ་ཞི་མ་ཞི་སོགས་ལ་སྔར་བཞིན་སྦྱར་རོ།།
མདོ་ནི། གཟུགས་རྟག་ཅེས་བྱ་བའམ། མི་རྟག་ཅེས་བྱ་བར་མི་སྤྱོད་ན། ཡུམ་ལ་སྤྱོད་དོ་
ཞེས་སོ། །གཟུགས་སོགས་དེའི་མཚན་ཉིད་ཀྱི་དབྱེ་བ་མ་རྫོགས་པ་དང་། རབ་ཏུ་རྫོགས་པ་
- 7 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ལ་སྟེ། མདོ་ནི། གཟུགས་ཡོངས་སུ་རྫོགས་པའམ་མ་རྫོགས་པ་ཞེས་བྱ་བར་མི་སྤྱོད་ན།
ཡུམ་ལ་སྤྱོད་དོ། །ཞེས་སོ། །གཟུགས་སོགས་དེ་ལ་ཆགས་པ་དང་། ཆགས་པ་མེད་པ་ཉིད་
སྤང་གཉེན་གྱི་དབྱེ་བ་ལའོ། །མདོ་ནི། གཟུགས་ཆགས་པ་དང་མ་ཆགས་པ་ཞེས་བྱ་བར་མི་
སྤྱོད་ན། ཡུམ་ལ་སྤྱོད་དོ། །ཞེས་སོ། །ཆོས་ཉིད་ལ་འཕེལ་འགྲིབ་མེད་པས་མི་འགྱུར་བ་སྟེ།
མདོ་ནི། ཡུམ་ཟབ་མོ་འདི་བསྟན་ཀྱང་ཡོངས་སུ་མི་འགྲིབ། མ་བསྟན་ཀྱངཡོངས་སུ་མ་
འགྲིབ། བསྟན་ཀྱང་ མི་ འཕེལ། མ་བསྟན་ཀྱང་ མི་འགྲིབ་པ་ ངོ་ མཚར་ཆེའོ། །ཞེས་སོ།།
སེམས་ཀུན་ནས་ཉོན་མོངས་སུ་བྱེད་པ་པོ་མིན་པ་ཉིད་ལའོ། །མདོ་ནི། དཔེར་ན། སྒྱུ་མའི་
སྐྱེས་བུ་ནི། བསྔགས་པ་བརྗོད་ཀྱང་འཕེལ་བ་མེད་དོ། །བསྔགས་པ་མ་ཡིན་པ་བརྗོད་ཀྱང་
ཡོངས་སུ་འགྲིབ་པ་མེད་དོ། །ཞེས་སོ། །རྣམ་མཁྱེན་གྱི་སྦྱོར་བ་ཆེད་དུ་བྱ་བ་བྱ་དཀའ་བསྟེ།
མདོ་ནི། སེམས་ཅན་རྣམས་ཀྱི་སླད་དུ་གོ་ཆ་བགོས་པ་དེ་དག་ནི། ནམ་མཁའ་ཡོངས་སུ་
གྲོལ་བར་འཚལ་བའོ། །ཞེས་སོ། །ལམ་ཤེས་ཀྱི་སྦྱོར་བ་སྦྱོར་བ་བྱ་དཀའ་བ་སྟེ། མདོ་ནི།
སེམས་ཅན་རྣམས་ཀྱི་དོན་དུ་གོ་ཆ་འཚལ་བ་དེ་དག་ནི། ནམ་མཁའ་བར་སྣང་ལབརྡེག་
པར་འཚལ་བའོ། །ཞེས་སོ། །གཞི་ཤེས་ཀྱི་སྦྱོར་བ་ལས་བྱ་དཀའ་བ་སྟེ། མདོ་ན། སེམས་
ཅན་རྣམས་ཀྱི་སླད་དུ་བླ་མེད་རྫོགས་པའི་བྱང་ཆུབ་ཐོབ་པར་འཚལ་བ་དེ་དག་ནི། བརྩོན་
འགྲུས་ཆེན་པོས་ཐོབ་པའོ། །ཞེས་སོ། །དེ་ལྟར་སྦྱོར་བ་རྣམ་པ་གསུམ་མོ། །ཐེག་གསུམ་
གྱི་སྐལ་བ་ཡོད་པ་བཞིན་དུ་འབྲས་བུ་ཐོབ་པས་འབྲས་བུ་ཡོད་པ་འདོད་པ་དེ་ལའོ། །མདོ་
ནི༑ རྒྱུན་དུ་ཞུགས་པའི་འབྲས་བུར་གདགས་སུ་ཡོད་ཅེས་སོ། །གང་ཞིག་ཡུམ་དང་མ་བྲལ་
ན༑ སྲུང་བྱེད་གཞན་ལ་རག་ལས་པ་མིན་པ་སྟེ། མདོ་ནི། ཇི་སྐད་བསྟན་པའི་ཡུམ་ལ་
གནས་ན། དེ་ཉིད་དེའི་བསྲུང་ བ་དང༌། བསྐྱབ་པ་དང༌། སྦ་བར་འགྱུར་རོ། །ཞེས་སོ།།
- Y ] .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྫུན་པའི་སྣང་བ་རྣམ་པ་བདུན་ཤེས་པ་བྱེད་པ་སྟེ། མདོ་ནི། ཆོས་ཐམས་ཅད་སྒྱུ་མ་ལྟ་བུ་
དང་ཞེས་སོ། །
འགྲེལ་པ་ལ་གསུམ། དངོས་བསྟན་བྱང་སེམས་ཀྱི་སྦྱོར་བ། གས་བསྟན་ཉན་
རང་གི་སྦྱོར་བ། རྣམ་གཞག་དཔྱད་པའོ། །དང་པོ་ལ། བསྟན་ཅེས་དྲང་ངོ༌། གང་ན། སྦྱར་
ས་ཡུལ་བཅུ་པོ་དེ་དང་དེ་ལ། སྦྱོར་བྱེད་བྱང་སེམསརྣམས་ཀྱིས། སྦྱོར་ཚུལ་སྒྲུབ་པའི་ཡོངས་
སུ་ཤེས་པ་སྟེ། སྒྲུབ་པའི་མཚན་མར་འཛིན་པ་བསལ་བའི་སྒོ་ནས་མི་དམིགས་པར་སྦྱོར་བ།
གྲངས་རྣམ་པ་བཅུའོ། །ཨ་བྱུས་ནི། བྱ་དཀའ་རྣམ་གསུམ་གསུམ་དུ་བྱས་ནས་བཅུ་གཉིས་
སུ་འདོད་དོ། །ཇི་ལྟར་ན། རྗེས་སུ་འགོ་བའི་སྒོ་ནས་ཏེ། དངོས་སུའོ། །བཅུ་པོ་གང་ཞེ་ན། །
ལ་སྒྲུབ་པའི་ཡོངས་སུ་ཤེས་པ་བསལ་བའི་སྒོ་ནས་མི་དམིགས་པའི་སྦྱོར་བ་ཞེས་ཀུན་ལ་
སྦྱར་རོ། །གཟུགས་ལ་སོགས་པའི་ཆོས་གཞི་ཐམས་ཅད་དང་། གཟུགས་སོགས་དེ་དག་
ཉིད་ཀྱི་མི་རྟག་པ་དང་། སྟོང་པ་ཉིད་དང་། སོགས་པ་བདེ་བ་དང་། དུབྷ་བ་སོགས་དང་། སོ་
སོར་མ་རྫོགས་པ་ནི། བཏགས་པའི་གཟུགས་ཏེ། བཏགས་པ་ལྟར་ངོ་བོ་མེད་པས་མཚན་
ཉིད་ཀྱིས་སྟོང་པའི་ཕྱིར་ཡོན་ཏན་གྱི་རྟེན་དུ་མ་རྫོགས་པའོ། །རྫོགས་པ་ཉིད་ནི། ཆོས་ཉིད་
ཀྱི་གཟུགས་ཡོངས་གྲུབ་སྟེ། དེ་རྟོགས་ན། སྒྲིབ་པ་ཐམས་ཅད་སྤོང་ཞིང་ཡོན་ཏན་གྱི་ཚོགས་
དང་ལྡན་པའི་ཕྱིར་རོ། །དམིགས་པ་ལ་མངོན་ཞེན་མེད་པས་ཆགས་པ་མེད་པ་དང་། བསྟན་
མ་བསྟན་གྱིས་གཞན་དུ་མི་འགྱུར་བ་དང་། སྒྱུ་མའི་སྐྱེས་བུ་ལྟར་འདོད་ཆགས་དང་ཞེ་སྡང་
གིས་རྗེས་སུ་ཆགས་པ་དང་ཁོང་ཁྲོ་བར་མི་འགྱུར་བས་བྱེད་པ་པོ་མེད་པ་ཉིད་དང་། ཆེད་དུ་
བྱ་བའི་ཡུལ་རྣམ་མཁྱེན་བསྒོམས་པས་ཤེས་རབ་ཁྱད་པར་དུ་འགྲོ་བ་སོགས་དོན་དམ་པར་
མེད་བཞིན་དུ་རྣམ་མཁྱེན་གྱི་ཆེད་དུ་ཤེས་རབ་སོགས་ཁྱད་པར་དུ་འགྱུར་བ་རྟོགས་ནས་གོ་
- Y
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡ ༣
གྱོན་པ་གོ་རིམ་བཞིན་དུ་རྣམ་མཁྱེན་གྱི་བདག་ཉིད་ཆེད་དུ་བྱ་བ་བྱ་དཀའ་བ་ཉིད་དང༌།
རྣམ་མཁྱེན་གྱི་དོན་དུ་ལམ་གསུམ་མི་དམིགས་པར་སྦྱོར་ཡང་དོན་དམ་པར་སྦྱར་བར་བྱར་
མེད་པ་ཐམས་ཅད་མཁྱེན་པ་ཉིད་གསུམ་གྱི་ནང་ནས་ལམ་ཤེས་ཀྱི་བདག་ཉིད་སྦྱོར་བ་
དཀའ་བ་དང༌། ཀུན་རྫོབ་ཏུ་ཉན་རང་གི་གཞི་ཤེས་རྟོགས་ནས་དེའི་རིགས་ཅན་ལ་བསྟན་
བྱ་ཡིན་ཡང་དོན་དམ་པར་རྟོགས་བྱབསྟན་བྱར་མེད་པ་གཞི་ཤེས་ཀྱི་བདག་ཉིད་བྱེད་པ་བྱ་
དཀའ་བ་ཉིད་དང༌། བྱང་ཆུབ་གསུམ་གྱི་སྐལ་བ་ཇི་ལྟ་བ་བཞིན་དུ་འབྲས་བུ་བྱང་ཆུབ་
གསུམ་ཐོབ་པས་མི་སྟོང་པ་དང་། ལམ་སྒྲུབ་པ་གཞན་གྱི་རྐྱེན་གྱིས་མི་འགྲོ་བ་ཉིད་དང་།
བག་ཆགས་སོགས་ཀྱིས་རྣམ་ཤེས་ཡོངས་སུ་གྱུར་པའི་སྣང་བ་རྨི་ལམ་དང་། སྔགས་དང་།
སྨན་སོགས་མཉམ་དུ་ཚོགས་པའི་ སྣང་བ་ སྒྱུ་མ། མེད་པ་ཉིད་ཀྱིས་ཡོད་པར་གལ་
བའི་སྣང་བ་སྨིག་རྒྱུ། གནས་དང་སྒྲའི་རྐྱེན་ལ་རག་ལས་པའི་སྣང་བ་སྒྲ་བརྙན། ཤེས་བྱའི་
ཚུལ་ལམ། རྣམ་པ་གཏོད་བྱེད་ལས་མ་འཕོས་པའི་སྣང་བ་མིག་གཡོར། གནས་པའི་རྟེན་
མེད་པའི་སྣང་བ་དྲི་ཟའི་གྲོང་ཁྱེར། རྒྱུ་དང་བྲལ་བས་བྱེད་པ་པོ་མེད་པའི་སྣང་བ་སྤྲུལ་པ་དེ་
ལྟ་བུར་ཏེ། དེ་ལྟར་ཡོངས་སུ་འགྱུར་བ་ལ་སོགས་པ་རྒྱུ་མཚན་བདུན་གྱིས་དངོས་པོ་ཐམས་
ཅད་རྨི་ལམ་ལྟ་བུ་ལ་སོགས་པར་ཤེས་པར་བྱེད་པའི་སྣང་བ་བདུན་ལའོ། །གཉིས་པ་ནི།
བསྟན་ཅེས་དྲང་ངོ༌། །གང་ན་ཉན་ཐོས་ལ་སོགས་པའི་སྦྱོར་བ་ནིའོ། །ཇི་ལྟར་ན། སྔར་ཇི་
སྐད་བཤད་པ་ཞེན་སྤྱོད་བཀག་པ་དེ་ལས་ལྡོག་སྟེ་སྦྱོར་བ་ཡིན་པར་རོ། །གང་གིས་ན། བྱང་
སེམས་ཀྱི་སྦྱོར་བ་ཞེན་མེད་དུ་བསྟན་པས་དེའི་ཤུགས་ཀྱིས་ནིའོ། །གསུམ་པ་ནི། མཉམ་
རྗེས་ཀྱི་བློ་གང་གིས། གནས་སྐབས་གང་དུ། རིམ་དང་གཅིག་ཅར་སྒོམ་ཚུལ་དཔྱད་ན།
སྤྱིར་བཅུ་པོ་ཐམས་ཅད་ལ་མཉམ་རྗེས་གཉིས་ཀ་ཅི་རིགས་པར་ཡོད་ལ། གཙོ་ཆེ་བ་བཅུ་
- 7
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཞེན་སྤྱོད་དགག་གཞི་རྗེས་ཐོབ་ཀྱིས་སྒོམ་པ་ཡིན་ཏེ། རྣམ་པར་མི་རྟོག་པ་ལ་འཇུག་པ་
ལས། དེའི་རྗེས་ལ་ཐོབ་པསནམ་ཆོས་ཐམས་ཅད་སྒྱུ་མ་དང་སྨིག་རྒྱུ་དང་རྨི་ལམ་ལ་སོགས་
པ་དང་འདྲ་བར་མཐོང་ངོ༌། །ཞེས་སོ། །དེའི་ཞེན་སྤྱོད་བཀག་པ་མཉམ་རྗེས་གཉིས་ཀར་
ཡོད་ལ། དང་པོ་དགུ་མཉམ་གཞག་གཙོ་ཆེའོ། །གནས་སྐབས་ནི། ཁ་ཅིག་ནི། སྦྱོར་བ་བཅུ་
དྲོད་རྩེ་དང༌། མཉམ་ཉིད་བཟོད་མཆོག་ནའོ། །ཟེར་བ་མི་ རིགས་ཏེ། སྦྱོར་བ་དང་མཉམ་
ཉིད་ངོ་བོ་གཅིག་ལས་མཚམས་ཐ་དད་མི་རུང་ཞིང་། སྦྱོར་བ་རེ་རེ་ལའང་མཉམ་ཉིད་བཞི་
ཆར་ཚང་བར་ཤེར་འབྱུང་བློ་གྲོས་ཀྱིས་བཤད་པ་དང་འགལ་བས་སོ། །དྷིར་པཱ་ལ་ནི། ས་
བདུན་མན་ཆད་ན་ཡོད་ཟེར་རོ། །བོ་དོང་པ་ནི། ས་བཅུ་མན་ཆད་ན་ཡོད་ཟེར་ན། སྦྱོར་བ་
ཆོས་ཅན། མཐོང་ལམ་གྱི་རྒྱུ་མིན་པར་ཐལ། མཐོང་ལམ་གྱི་ཕྱིར་འབྱུང་བའི་ཕྱིར། འདོད་
ན༑ ཤེར་འབྱུང་བློ་གྲོས་ཀྱིས། ནུས་པའི་རྒྱུ་སྦྱོར་བ་རྣམ་པ་བཅུ་ཡོད་ན། འབྲས་བུ་མཐོང་
བའི་ལམ་འབྱུང་བའི་ཕྱིར། ཞེས་པ་དང་འགལ་ལོ། །དེས་ན་མཚན་ཉིད་པ་སྦྱོར་ལམ་ན་
ཡོད་དེ། སྦྱོར་བའི་ལམ་ནི་ཞེས་པས་སོ། །ཡོན་ཏན་ལྡན་མཐོང་སྒོམ་ནའང་ཡོད་པ་མི་
འགལ་ལོ། །མཐོང་སྒོམ་ལ་རློམ་པ་བཀག་པའང་མཉམ་ཉིད་བཞི་པར་བཤད་པས་སྦྱོར་
ལམ་དུ་མི་འཐད་དོ། །ཞེ་ན། མཐོང་སྒོམ་ལ་རློམ་པ་བཀག་པ་ལ་མཐོང་སྒོམ་གྱིས་མ་
ཁྱབ་སྟེ། དཔེར་ན། སྔོན་པོ་ལ་རློམ་པ་བཀག་པ་ལ་སྔོན་པོས་མ་ཁྱབ་པ་བཞིན་ནོ། །ཡང་
སྦྱོར་བ་ས་བདུན་བར་ན་ཡོད་དེ། སྤང་བྱ་གཞི་ཤེས་སྤོང་ལ་གཉེན་པོའི་གཞི་ཤེས་ཐོབ་པའི་
དོན་དུ་སྒོམ་པའི་ཕྱིར་རོ། །ཞེ་ན། མ་ངེས་ཏེ། སྦྱོར་བ་ལ་དེས་ཁྱབ་ཀྱི། དེ་ལ་སྦྱོར་བས་མ་
ཁྱབ་སྟེ། ཚོགས་ལམ་བཞིན་ནོ། །སྒོམ་ཚུལ་ལ། འབུམ་ཕྲག་གསུམ་པ་ནི། རྟོག་པ་དུ་མ་
གཅིག་ཅར་སྒོམ། རིམ་གྱིས་སྐྱེ་ན་རིམ་གྱི་སྒོམ་ཞེ་ན། གང་ཟག་གཅིག་ཆོས་ཅན། སྦྱོར་བ་
-7
4 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
དུ་མ་གཅིག་ཅར་སྒོམ་པ་མི་སྲིད་པར་ཐལ། རྟོག་པ་དུ་མ་གཅིག་ཅར་སྐྱེ་བ་མི་སྲིད་པའི་
ཕྱིར། རྣམ་འགྲེལ་ ལས། རྟོག་ གཉིས་ གཅིག་ཅར་ འཇུག་ པ་ མེད། །ཅེས་སོ། །དེས་ན།
ཕལ་ཆེར་ངོ་བོ་གཅིག་ལ་ཡུལ་དང་ལྡོག་པས་ཕྱེ་བ་ཡིན་པས། ངོ་བོ་གཅིག་པ་རྣམས་གཅིག་
ཅར་སྒོམ་ལ། སྤྱིར་སྤང་བྱའི་ངོ་ལེན་དུ་རིམ་མམ་གཅིག་ཅར་ཅི་རིགས་པར་སྒོམ་མོ། ཁ་ཅི་
ན་རེ། ཕྱི་མ་དྲུག །གཞི་དང་དེའི་ཆོས་ཉིད་ཀྱི་རང་ལྡོག་མིན་པས། དེ་ལ་སྤྱོད་པ་བཀག་པ་
གཞི་སྦྱོར་མཚན་ཉིད་པ་མིན་ནོ། །ཟེར་བ་ནི། མདོ་བསྟན་བཅོས་ལ་སྐུར་པ་འདེབས་པར་
ཟད་དོ། །
གཉིས་པ་ལ་གསུམ་ལས། སྔ་འགྲེལ་ནི། ཤེས་པ་དང་ཤེས་བྱ་མི་དམིགས་
པར་མཉམ་པ་ཉིད་དུ་རྟོགས་པའི་སྒོ་ནས་སྦྱོར་བ་རྣམས་སྒོམ་དགོས་པས་སྦྱོར་བའི་འོག་ཏུ་
མཉམ་པ་ཉིད་སྟོན་ནོ། །རྩ་བ་ནི། གཟུགས་ལ་སོགས་པ་དངོས་པོའི་དོན་དང་། སོགས་པ་
མཚན་མ་དང་། སྤྲོས་པ་དང་། རྟོགས་པ་ལ་རློམ་པ་མེད་པ་རྣམ་པ་བཞི་སྦྱོར་བ་དེའི་མཉམ་
ཉིད་དོ། །མདོ་ནི། གཟུགས་རློམ་སེམས་སུ་མི་བྱེད། གཟུགས་ཀྱིས་རློམ་སེམས་སུ་མི་བྱེད།
གཟུགས་བདག་གི་ཞེས་བྱ་བར་རློམ་སེམས་སུ་མི་བྱེད། གཟུགས་ལ་རློམ་སེམས་སུ་མི་བྱེད་
དོ༑ ༑ཞེས་སོ། །འགྲེལ་པ་ལ། གཟུགས་ལ་སོགས་པའི་དངོས་པོའི་དོན་ལ་མངོན་པར་ཞེན་
པའི་རློམ་པ། སྔོན་པོ་དང༌། སོགས་པ་སེར་པོ་སོགས་ཁྱད་པར་གྱི་མཚན་མ་ལ་རློམ་པ།
གཟུགས་ལ་རྣམ་པ་གཉིས་སམ་ཉི་ ཤུ་ཞེས་སོགས་དབྱེ་བ་སྤྲོས་པ་ལ་རློམ་པ། སྦྱོར་
ལམ་སོགས་རྟོགས་པ་ལ་རློམ་པ། དང་པོ་གསུམ་ཤེས་བྱ། ཕྱི་མ་ཤེས་པ་པོ་ལ་རློམ་པ་རྣམ་
པ་ཐམས་ཅད་མ་དམིགས་པ་ནི། སྦྱོར་བའི་མཉམ་པ་ཉིད་ཡིན་པས་ཤེས་པ་དང་ཤེས་བྱ་མི་
དམིགས་པར་མཉམ་པ་ཉིད་བཞི་ཡིན་ནོ། །
- 7
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་ལ། མཐོང་ལམ་མདོར་བསྟན། དེའི་རྣམ་པ་རྒྱས་བཤད། སྒོམ་ལམ་
མི་སྟོན་པའིརྒྱུ་མཚན་དང་གསུམ་མོ། །དང་པོ་ལ་གསུམ་ལས། སྔ་འགྲེལ་ནི། སྦྱོར་བའི་
མཉམ་པ་ཉིད་སོ་སོར་རྟོག་ནས་མཐོང་བའི་ལམ་འབྱུང་ཞིང་སྒོམ་པ་དགོས་པས་མཐོང་བའི་
ལམ་འཆད་དོ། །རྩ་བ་ནི། བཤད་ཅེས་གཞིར་བྱའོ། །གང་ན། དུ་བ་དང་། སོགས་པ་ཀུན་
འབྱུང་ལ་སོགས་པའི་བདེན་པ་བཞི་ལ་ཆོས་ཤེས་པའི་བཟོད་པ་དང༌། ཆོས་ཤེས་པ་དང་།
རྗེས་སུ་ཤེས་པའི་བཟོད་པ་དང་། རྗེས་སུ་ཤེས་པ་སྟེ། བྱ་རྫོགས་ཀྱི་སྐད་ཅིག་བཅུ་དྲུག་གི་
བདག་ཉིད་འདིའོ། །གང་དུ་ན། ཀུན་ཤེས་ཚུལ་ལ་སྟེ། སྐབས་སུའོ། །ཇི་ལྟར་ན། མཐོང་
ལམ་སྐད་ཅིག་བཅུ་དྲུག་ལས་གཞན་མེད་པར་ཤེས་པར་བྱ་བའི་ཕྱིར་སངས་རྒྱས་སྟོང་
དཔང་པོར་བྱས་ནས་སྐད་ཅིག་བཅུ་དྲུག་པོ་མཐོང་བའི་ལམ་ཡིན་པར་གོ །མདོ་ནི། དེ་ནས་
རྒྱལ་པོ་ཆེན་པོ་བཞི་དང༌། བརྒྱ་བྱིན་དང༌། ཚངས་པ་དང་། གནས་གཙང་མའི་རིགས་ཀྱི་
བར་གྱི་ལྷའི་བུ་རྣམས་ཀྱིས་སངས་རྒྱས་ཀྱི་མཐུས་སངས་རྒྱས་སྟོང་གིས་ཡི་གེ་འདི་ཉིད་དང་།
མིང་འདི་ཉིད་དང་ཞེས་སོགས་སོ། །འགྲེལ་པ་ནི་ཡུལ་བདེན་པ་བཞི་པོ་སོ་སོ་ལ་ཡུལ་ཅན་
ཆོས་ཤེས་པའི་བཟོད་པ་དང་། ཆོས་ཤེས་པ་དང་། རྗེས་སུ་ཤེས་པའི་བཟོད་པ་དང་། རྗེས་
སུ་ཤེས་པ་སྟེ། དེ་ལྟར་སྐད་ཅིག་བཅུ་དྲུག་གི་བདག་ཉིད་ནི། གནས་སྐབས་ཐམས་ཅད་
ཤེས་པ་ཉིད་ཀྱི་སྐབས་སུ་བསྟན་པའི་མཐོང་ལམ་ཡིན་ནོ། །
གཉིས་པ་ལ་གསུམ་ལས། སྔ་འགྲེལ་ནི། བདེན་པ་བཞིའི་རྣམ་པ་བཅུ་དྲུག་གང་
ཞེ་ན། རྩ་ བ་ལ། གཟུགས་སོགས་སྐབས་ཀྱི་ སྟོབས་ཀྱིས་བདེན་བཞིར་གོ་བར་བྱ་སྟེ།
གཟུགས་སོགས་དོན་དམ་པར་ན་ཞེས་ཀུན་ལ་སྦྱར་ཏེ། གཟུགས་སོགས་དོན་དམ་པར་ན་
རྟག་པ་མ་ཡིན། མི་རྟག་པའང་མིན་པར་ཤེས་པ་ནི། དུགཁ་ལ་ཆོས་བཟོད་དོ། །མདོ་ནི།
- 7
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། [༡༣
བྱམས་པ། བླ་མེད་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་ནས་
གཟུགས་རྟག་ཅེས་བྱ་བའམ། མི་རྟག་ཅེས་བྱ་བར་ཆོས་སྟོན་པར་མི་འགྱུར་རོ། །ཞེས་སོ།།
དུགཁ་ཡིན་མིན་གྱི་མཐའ་ལས་འདས་པར་ཤེས་པ་ཆོས་ཤེས་ཏེ། མདོ་ནི། གགས་ཤིན་ཏུ་
རྣམ་པར་དག་གོ །ཞེས་བྱ་བར་ཆོས་སྟོན་པར་འགྱུར་རོ། །ཞེས་སོ། །སྟོང་མི་སྟོང་གིས་རྣམ་
པར་དག་པར་ཤེས་པ་རྗེས་བཟོད་དེ། མདོ་ནི། གཟུགས་ཡོངས་སུ་དག་པའི་ཕྱིར་ཡུམ་
ཡོངས་སུ་དག་པའོ། ཞེས་སོ། །བདག་ཡོད་མེད་ཀྱིས་སྟོང་པས་མ་སྐྱེས་པ། མ་འགག་པ།
སོགས་ཀུན་བྱང་མིན་པ་ཞེས་པ་རྗེས་ཤེས་ཏེ། མདོ་ནི། གཟུགས་ཀྱི་སྐྱེ་བ་མེད་པ་དང་།
འགག་པ་མེད་པ་དང་། ཀུན་ནས་ཉོན་མོངས་པ་མེད་པ་དང༌། རྣམ་པར་བྱང་བ་མེད་པ་ནི།
གཟུགས་ཡོངས་སུ་དག་པའོ། །ཞེས་སོ། །རྒྱུ་ཡིན་མིན་དང་བྲལ་བ་ནམ་མཁའ་དང་འདྲ་
བར་ཤེས་པ་ཀུན་འབྱུང་ལ་ཆོས་བཟོད་དེ། མདོ་ནི། ནམ་མཁའ་ཡོངས་སུ་དག་པའི་ཕྱིར་
ཡུམ་ཡོངས་སུ་དག་པའོ། །ཀུན་འབྱུང་ཡིན་མིན་དང་བྲལ་བས་ཆགས་པ་སོགས་ཉོན་
མོངས་པས་གོས་པ་སྤངས་པར་ཤེས་པ་ཆོས་ཤེས་ཏེ། མདོ་ནི། ནམ་མཁའ་གོས་པ་མེད་
པའི་ཕྱིར་ཡུམ་ཡོངས་སུ་དག་པའོ། །ཞེས་སོ། །རབ་ཏུ་སྐྱེ་མི་སྐྱེར་ཡོངས་སུ་འཛིན་པ་ལས་
གྲོལ་བར་ཤེས་པ་རྗེས་བཟོད་དེ། མདོ་ནི། ནམ་མཁའ་ལ་གཟུང་དུ་མེད་པའི་ཕྱིར་ཡུམ་
ཡོངས་སུ་དག་པའོ། །ཞེས་སོ། །རྐྱེན་ཡིན་མིན་གྱིས་སྟོང་པས་རང་གི་ངོ་བོ་ཉིད་ཀྱིས་ཅིར་
ཡང་བརྗོད་དུ་མེད་པར་ཤེས་པ་རྗེས་ཤེས་ཏེ། མདོ་ནི། ནམ་མཁའ་ལ་ཐ་སྙད་མེད་པའི་
ཕྱིར་ཡུམ་ཡོངས་སུ་དག་པའོ། །ཞེས་སོ། །འགོག་བདེན་འདིའི་དོན་ངག་ཏུ་བརྗོད་པ་ཡི་
རྒྱུད་གཞན་ལ་སྦྱིན་དུ་མེད་པ་ཡིན་ནོ། །གང་གི་ཕྱིར་འགོག་པ་ཡིན་མིན་གྱིས་སྟོང་པས་སོ།
ཞེས་ཤེས་པ་འགོག་པ་ལ་ཆོས་བཟོད་དེ། མདོ་ནི། ནམ་མཁའ་བརྗོད་དུ་མེད་པའི་ཕྱིར་
པ 7
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡུམ་ཡོངས་སུ་དག་པའོ། །ཞེས་སོ། །རྣམ་པ་གང་གིས་ཀྱང་དམིགས་པར་བྱར་མེད་པར་
བྱེད་པ་ཞི་མ་ཞིས་སྟོང་པར་ཤེས་པ་ཆོས་ཤེས་ཏེ། མདོ་ནི། ནམ་མཁའ་དམིགས་སུ་མེད་
པའི་ཕྱིར་ཡུམ་ཡོངས་སུ་དག་པའོ། །ཞེས་སོ། །སྐྱེ་བ་སོགས་མེད་པ་ནམ་མཁའ་ལྟར་ཤིན་
ཏུ་རྣམ་པར་དག་པ་གྱ་ནོམ་ཡིན་མིན་གྱིས་སྟོང་པར་ཤེས་པ་རྗེས་བཟོད་དེ། མདོ་ནི། ཆོས་
ཐམས་ཅད་སྐྱེ་བ་མེད་པ་དང་། འགག་པ་མེད་པ་དང༌། ཀུན་ནས་ཉོན་མོངས་པ་མེད་པ་དང་།
རྣམ་པར་བྱང་བ་མེད་པའི་ཕྱིར་ཡུམ་ཡོངས་སུ་དག་པའོ། །ཞེས་སོ། །ངེས་འབྱུང་ཡིན་མིན་
གྱིས་སྟོང་པས་ཡུམ་ལ་སྤྱོད་པ་ལ་ནད་དང་གནོད་པ་མི་འབྱུང་བར་ཤེས་པ་རྗེས་ཤེས་ཏེ། །
མདོ་ནི། བཅོམ་ལྡན་འདས། དེ་ལ་མིག་གི་ནད་འབྱུང་བར་མི་འགྱུར་རོ། །ཞེས་སོ། །ལམ་
ཡིན་མིན་དང་བྲལ་བས་ངན་སོང་ཆད་པ་དང༌། རྣམ་བྱང་ཤེས་པས་དགའ་བ་རྒྱས་པར་
ཤེས་པ་ལམ་ལ་ཆོས་བཟོད་དེ། མདོ་ནི། ཡུམ་རིན་པོ་ཆེ་འདི་བསྟེན་པར་གྱུར་ན་དམྱལ་བ་
ལས་ཡོངས་སུ་གྲོལ་བར་འགྱུར་རོ། །ཞེས་སོ། །རིགས་པ་ཡིན་མིན་གྱི་སྟོང་པས་འབྲས་བུ་
བྱང་ཆུབ་ནི་མངོན་དུ་བྱ་བ་ལ་མི་རྟོག་པ་ཉིད་ཤེས་པ་ཆོས་ཤེས་ཏེ། མདོ་ནི། ཕ་རོལ་ཏུ་ཕྱིན་
པ་རིན་པོ་ཆེ་འདི་ལ་ནི། ཆོས་གང་ཡང་སྐྱེ་བའམ། འགག་པའམ། ཀུན་ནས་ཉོན་མོངས་
པའམ། རྣམ་པར་བྱ་བའམ། ཡོངས་སུ་གཟུང་བའམ། དོར་བ་མེདདོ། །ཞེས་སོ། །སྒྲུབ་པ་
ཡིན་མིན་དང་བྲལ་བས་སྔོ་སོགས་ཀྱི་མཚན་མ་དག་དང་མ་འབྲེལ་ཞིང་མ་འདྲེས་པར་
རྟོགས་པ་རྗེས་བཟོདདེ། མདོ་ནི། ཕར་ཕྱིན་རིན་པོ་ཆེ་འདི་ལ་ནི། ཆོས་གང་གིས་ཀྱང་གོས་
པ་མེད་དོ། །ཞེས་སོ། །ངེས་འབྱིན་ཡིན་མིན་གྱིས་སྟོང་པས་ཆོས་ཐམས་ཅད་ཀྱི་དངོས་པོ་
དང༌། དེ་དག་གི་མིང་དང༌། དེ་བཞིན་ཉིད་དང༌། དེའི་ཤེས་པ་གཉིས་པོ་ལ་སོ་སོར་སྣང་
བའི་ཤེས་པ་སྐྱེ་བ་མེད་པར་ཤེས་པ་ནི། རྗེས་ཤེས་ཏེ། མདོ་ནི། དེ་ལྟར་རྣམ་པར་མི་ཤེས།
- 7 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
དེ་ལྟར་རྣམ་པར་རྟོག་པར་མི་བྱེད་དོ། །དེ་ལྟར་མི་དམིགས་ཏེ། དེ་ལྟར་འཕྲོ་བར་ཡང་མི་
བྱེད་ན། ཡུམ་ལ་སྤྱོད་པའོ། །ཞེས་སོ། །དེ་དག་ནི། ཀུན་ཤེས་ཉིད་ཀྱི་སྐབས་སུབསྟན་པའི་
མཐོང་ལམ་སྐད་ཅིག་མ་བཅུ་དྲུག་ཡིན་ནོ། །འདི་དང་སྔར་གྱི་མཐོང་ལམ་ལ། འཕགས་
པས་ཡེ་ཤེས་སྐད་ཅིག་བཅུ་དྲུག་བསྟན་པར་བཞེད་ལ། སློབ་དཔོན་གྱིས་བདེན་བཞིའི་རྣམ་
པ་བཅུ་དྲུག་བསྟན་པར་བཤད་པ་གཉིས་མི་འགལ་ཏེ། རྣམ་པ་དེ་དག་གིས་བདེན་བཞིལ་
དམིགས་ན། ཡེ་ཤེས་བཅུ་དྲུག་སྐྱེའོ། །ཞེས་མཚོན་པའོ། །
འགྲེལ་པ་ལ་གཉིས་ཏེ། དངོས་བསྟན་བྱང་སེམས་ཀྱི་དང་། ཤུགས་བསྟན་ཉན་
རང་གི་མཐོང་ལམ་མོ། །དང་པོ་ལ། དོན་དམ་པར་ངོ་བོ་ཉིད་མེད་པའི་ཕྱིར་ཞེས་ཐམས་
ཅད་ལ་སྦྱར་རོ། །གཟུགས་ལ་སོགས་པ་དུཁའི་བདེན་པ་ནི། རྟག་པ་དང་མི་རྟག་པ་ཉིད་
དང་བྲལ་བས་ནི། རྟག་ཅིང་བརྟན་པ་ཡང་མ་ཡིན། མི་རྟག་ཅིང་འཇིག་པ་ཡང་མ་ཡིན་པ་
ཞེས་བྱ་བ་ནི། དུབྷཁའི་བདེན་པའི་རྣམ་པ་དང་པོའོ། །དེ་བཞིན་དུ་ཐམས་ཅད་ལསྦྱར་རོ།
དུགཁ་དང་དུ༔ཁ་མ་ཡིན་པ་དང་བྲལ་བ་ཉིད་ཀྱིས་བཅིང་གྲོལ་མེད་པའི་ཕྱིར་རྟག་ཆད་ཀྱི་
མཐའ་དང་བྲལ་བ་དང་། དོན་གཞན་གྱི་བདག་གིས་སྟོང་པ་དང་དེ་མེད་པ་མི་སྟོང་པ་དང་
བྲལ་བའི་ཕྱིར་རྣམ་པར་དག་པ་དང༌། རང་གི་ངོ་བོར་གྱུར་པའི་བདག་དང་། དེ་མེད་པ་
བདག་མེད་པའི་ངོ་བོ་ཉིད་མ་ཡིན་པས་མ་སྐྱེས་པ་དང༌། མ་འགག་པ་དང་། ཀུན་ནས་ཉོན་
མོངས་པ་མ་ཡིན་པ་དང་། རྣམ་པར་བྱང་བ་མ་ཡིན་པ་ཞེས་བྱ་བ་དང་། སོགས་པ་ཉམས་པ་
དང་འཕེལ་བ་མེད་པ་དུ་ཁའི་བདེན་པའི་རྣམ་པ་དག་ཡིན་ནོ། །དུsཁའི་བྱེད་རྒྱུ་དང་། དེ་
མེད་པར་རྒྱུ་མ་ཡིན་པ་གསོག་སྟེ། སྟོང་པ་ཉིད་ཀྱིས་སྐྱེ་བ་ལ་སོགས་པའི་རྣམ་འགྱུར་མེད་པ་
ནམ་མཁའ་དང་འདྲ་བ་དང༌། དེའི་ཚེ་དུ་ཁཀུན་འབྱུང་བའི་རྒྱུ་དང་། དེ་མེད་པཀུན་འབྱུང་
- 7
9 –



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་མེད་པ་དང་མི་ལྡན་པའི་ཕྱིར་ཆགས་སོགས་ཉོན་མོངས་པ་དང་། ཁྲོ་བ་སོགས་ཉེ་བའི་
ཉོན་མོངས་པ་ཐམས་ཅད་སྤངས་པ་དང་། དེའི་ཚེ་ཡུན་རིང་པོར་དུཁ་རབ་ཏུ་སྐྱེ་བ་དང་། དེ་
མེད་པ་རབ་ཏུ་མི་སྐྱེ་བ་དང་མི་འབྲེལ་བས་ངོ་བོ་ཉིད་སྒྲུབ་པའི་ཡུལ་དུ་ཡོངས་སུ་འཛིན་པ་
ལས་གྲོལ་བ་དང༌
། དུsཁ་བརྒྱུད་ནས་སྐྱེད་པའི་རྐྱེན་དང་། དེ་མེད་པ་རྐྱེན་མ་ཡིན་པ་ལས་
རྣམ་པར་གྲོལ་བ་ཉིད་ཀྱིས་ནམ་མཁའ་སྒྲ་བརྙན་ཀྱིས་བརྗོད་མི་ནུས་པ་ལྟར་རང་གི་ངོ་བོ་
བརྗོད་དུ་མེད་པ་ཞེས་བྱ་བ་ནི་ཀུན་འབྱུང་བ་བདེན་པའི་རྣམ་པ་བཞི་དག་ཡིན་ནོ། །འགོག་
པའི་བདེན་པའི་དོན་གཞན་གྱིས་ཚིག་ཏུ་བརྗོད་པས་རྒྱུད་གཞན་ལ་སྦྱིན་དུ་མེད་དེ། གང་གི་
ཕྱིར་ཞེ་ན། ཉོན་མོངས་པ་དང་བྲལ་བ་འགོག་པ་དང་། དེ་མེད་པ་འགོག་པ་མེད་པ་དང་མ་
འབྲེལ་བ་དེའི་ཕྱིར་རོ། །དུཉཁ་ཞི་བ་དང་དེ་མེད་པ་མ་ཞི་བ་མེད་པས་དམིགས་པ་མེད་པར་
བྱེད་པ་སྟེ། མི་དམིགས་པར་ཤེས་པ་དང་བདེ་ཞིང་གཙང་བས་གྱ་ནོམ་པ་དང་། དེ་མེད་
པས་གྱནོམ་པ་མ་ཡིན་པ་དང་བྲལ་བའི་ཕྱིར་རྟག་ཆད་ཀྱི་མཐའ་གཉིས་ལས་འདས་ཤིང་དྲི་
མསརྣམ་པར་དག་པ་དང་། ངེས་པར་འབྱུང་བ་མྱང་འདས་དང་། དེ་མེད་པ་ངེས་པར་འབྱུང་
བ་མེད་པའང་མེད་པའི་ཕྱིར་ལུས་ཀྱི་ནད་ཐམས་ཅད་མི་སྐྱེ་བ་ཞེས་བྱ་བ་ནི། འགོག་པའི་
བདེན་པའི་རྣམ་པ་དག་ཡིན་ནོ། །ཐར་པའི་གྲོང་ཁྱེར་དུ་ཕྱིན་བྱེད་ལམ་དང་། དེ་མེད་པ་
ལམ་མ་ཡིན་པ་དང་བྲལ་བའི་ཕྱིར་ངན་སོང་ཆད་པ་སོགས་འཇིགས་པ་ལྔ་དང་བྲལ་བ་དང་
ཉོན་མོངས་ཀྱི་གཉེན་པོར་རིགས་པ་དང༌། དེ་མེད་པ་རིགས་པ་མ་ཡིན་པ་དང་མ་འདྲེས་
པའི་ཕྱིར་འབྲས་བུ་མངོན་སུམ་དུ་བྱ་བའི་དོན་གྱི་ཐབས་ལ་གང་དུའང་རྣམ་པར་མི་རྟོག་པ་
ཉིད་དང༌། སེམས་ཕྱིན་ཅི་མ་ལོག་པར་སྒྲུབ་པ་དང་། དེ་མེད་པ་སྒྲུབ་པ་མ་ཡིན་པ་ལས་རྣམ་
པར་གྲོལ་བ་ཉིད་ཀྱིས་གཟུགས་སོགས་ཆོས་ཐམསཅད་ཀྱི་མཚན་མ་དག་དང་མ་འབྲེལ་
ཆ 8 [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། ༼༡༣
བའི་ཆོས་ཉིད་དང༌། རྟག་པའི་གནས་སུ་ངེས་པ་འབྱིན་པ་དང༌། དེ་མེད་པ་ངེས་འབྱིན་མ་
ཡིན་པ་མེད་པ་ཉིད་ཀྱིས་བརྗོད་པར་བྱ་བའི་ངོ་བོ་མཚན་ཉིད་ཤེས་བྱ་དང་། རྗོད་པར་བྱེད་
པའི་ངོ་བོའི་མཚན་ཉིད་སྒྲ་གཉིས་ལ་སོ་སོར་སྣང་བའི་ཤེས་པ་སྐྱེ་བ་མེད་པ་ཞེས་བྱ་བ་ནི།
ལམ་གྱི་བདེན་པའི་རྣམ་པ་དག་ཡིན་ཏེ། དེ་ལྟར་ཕྱི་རོལ་པས་བརྟགས་པ་རྟག་པ་ལ་སོགས་
པ་གང་ཟག་ཏུ་སྒྲོ་འདོགས་པ་བཅུ་དྲུག །ཉན་ཐོས་པས་བརྟགས་པ་མི་རྟག་པ་ལ་སོགས་པ་
ཆོས་སུ་སྒྲོ་འདོགས་པ་བཅུ་དྲུག་སྟེ། སྒྲོ་འདོགས་སོ་གཉིས་དང་བྲལ་བ་དེ་ལྟ་བུའི་རྣམ་པ་
ཅན་གྱི་ཡེ་ཤེས་སྐད་ཅིག་མ་བཅུ་དྲུག་པོ་དེ་དག་ནི། ཀུན་ཤེས་པ་ཉིད་ཀྱི་སྐབས་སུ་དངོས་
སུ་བསྟན་པའི་བྱང་སེམས་རྣམས་ཀྱི་མཐོང་བའི་ལམ་ཡིན་ནོ། །
གཉིས་པ་ནི། ཉན་ཐོས་རྣམས་ཀྱི་སྒྲོ་འདོགས་སོ་གཉིས་དང་བྲལ་བ། དེ་ལས་
ཕྱོགས་གཅིག་ཆོས་སུ་ཞེན་པ་དང་བྲལ་བ་ལས་ལྡོག་པ་གང་ཟག་ཏུ་འཛིན་པའི་གཉེན་པོ་
ཙམ། མི་རྟག་པ་དང་། སོགས་པ་དུཁ་ལ་སོགས་པའི་རྣམ་པ་རབ་ཏུ་བསྒོམ་པར་བྱ་བ་སྒོ་
འདོགས་ཕྱེད་ཆོད། ཕྱེད་མ་ཆོད་ན། ཀུན་ཤེས་པ་ཉིད་ཀྱི་སྐབས་སུ་ཤུགས་ལ་བསྟན་པ་
ཉན་ཐོས་ཀྱི་མཐོང་ལམ་ཡིན་ནོ། །གསུམ་པ་ནི། བྱང་སེམས་རྣམས་ལས་ཅན། སྐབས་
འདིར་ཉན་ཐོས་ཀྱི་སྒོམ་པའི་ལམ་ནི། དངོས་སུ་མ་བསྟནཏེ། ཉན་ཐོས་ཀྱི་འབྲས་བུ་མན་
དུ་མི་བྱེད་པའི་ཕྱིར། འོ་ན། མཐོང་ལམ་ཡང་མི་སྟོན་པར་འགྱུར་རོ། །ཞེན། ཉན་ཐོས་ཀྱི་
ལམ་ནི། བྱང་སེམས་ཀྱིས་ཡོངས་སུ་ཤེས་པར་བྱ་བ་ཡིན་པས་ཤེས་པར་བྱེད་པ་ལ་མཐོང་
ལམ་དེ་བསྟན་དགོས་སོ། །སྒོམ་ལམ་ནི། མཐོང་ལམ་གྱི་རྒྱུན་གོམས་བྱེད་ཙམ་ཡིན་པས་
མཐོང་ལམ་བསྟན་པ་ཉིད་ཀྱིས་ཤེས་པས་སོ། །འོ་ན། བྱང་སེམས་ཀྱི་སྒོམ་ལམ་མི་སྟོན་
པར་འགྱུར་ཏེ། མཐོང་ལམ་བསྟན་པས་ཤེས་པའི་ ཕྱིར་ ཞེ་ན། ཤེས་པར་ བྱེད་པ་ལ་
- 8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་དགོས་ཀྱང་མངོན་སུམ་དུ་བྱ་བ་ལ་དགོས་སོ། །ཉན་ཐོས་ཀྱི་སྒོམ་ལམ་ནི། ཤེས་བྱ་ཙམ་
དུ་ཟད་ཀྱི། མངོན་སུམ་དུ་བྱ་བ་ནི་མ་ཡིན་པས་སོ། །ཉན་ཐོས་རྣམས་ལའང་བསྟན་མི་
དགོས་ཏེ་མཐོང་ལམ་བསྟན་པས་གོ་སླ་བར་ཤེས་པར་བྱ་བའི་ཕྱིར་རོ། །
གསུམ་པ་ལ་གསུམ་ལས། སྔ་འགྲེལ་ནི། དེ་ལྟར་མཁྱེན་གསུམ་རྒྱས་པར་
བསྟན་ནས་ཐམས་ཅད་མཁྱེན་པ་ཉིད་གསུམ་མཇུག་བསྡུ་བར་བྱེད་དོ། །འོན། སྦྱོར་བཞི་
སོགས་མཇུག་སྡུད་མི་བྱེད་ལ། མཁྱེན་གསུམ་ལ་བྱེད་པ་ཅི་ སྟེ་ཞེ་ན། མཁྱེན་གསུམ་དེ་
མངོན་རྟོགས་བརྒྱད་ཀྱི་དོན་མཐའ་དག་སྡུད་པར་བྱེད་པ་ཡིན་པས་གཙོ་བོ་ཡིན་པ་ཉིད་ཀྱི་
ཕྱིར། རྩ་བ་ལ། བསྟན་པ་ཡིན་ཞེས་དྲང་ངོ༌། །གང་ན། གཞི་ཤེས་འདི་དང་། ཡང་བཤད་
པའི་ལམ་ཤེས་འདི་དང༌། ཡང་བཤད་པའི་རྣམ་མཁྱེན་འདི་ཡིན་ཏེ། མཁྱེན་པ་རྣམ་པ་
གསུམ་པོ་འདི་ནིའོ། །གང་གིས་ན། ཡང་གི་སྒྲ་ཁོ་ནར་བསྒྱུར་ཏེ། གནས་སྐབས་ཏེ། ལེའུ་
གསུམཔོ་དག་ཁོ་ནས་སོ། །ཇི་ལྟརན། ལུགས་ལས་ལྡོག་པའི་ཚུལ་གྱིས། རབ་འབྱོར་ཡུམ་
འདི་ནི། ཆོས་གང་ཡང་ཐོབ་པར་བྱེད་པ་མ་ཡིན། སྟོན་པར་བྱེད་པ་མ་ཡིན་ཞེས་པ་ལ་
སོགས་པས་དེ་ལྟར་གཞི་ཤེས་ཡོངས་སུ་རྫོགས་པར་བསྟན་ནོ། །དེ་ལྟར་གྱི་སྒྲ་ནི། སོགས་
ཀྱི་དོན་ཡིན་པས་ཐམས་ཅད་ལ་སྦྱར་ཏེ། རབ་འབྱོར། ཡུམ་འདི་ནི། འདོད་པའི་ཁམས་
ལས་ཤིན་ཏུ་འདའ་བར་བྱེད་པའམ། གནས་པར་བྱེད་པ་མ་ཡིན་ཞེས་པ་ལ་སོགས་པས་
ལམ་ཤེས་ཡོངས་སུརྫོགས་པར་བསྟན་ནོ། །རབ་འབྱོར། ཡང་ཡུམ་འདི་ནི། སངས་རྒྱས་
ཀྱི་ཆོས་རྣམས་སྟེར་བར་བྱེད་པའམ་འཕྲོག་པར་བྱེད་པ་མ་ཡིན་ཞེས་སོགས་ཀྱི་རྣམ་མཁྱེན་
ཡོངས་སུ་རྫོགས་པར་བསྟན་ནོ། །འདི་ནི། འཕགས་པའི་བཤད་པའོ། །འགྲེལ་པ་ལ།
མཛད་པ་ཡིན་ནོ། །ཞེས་དྲང་ངོ༌། །གངན། རྣམ་མཁྱེན་ཉིད་འདི་དང་། ལམ་ཤེས་ཉིད་འདི་
- 3 ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
དང༌། གཞི་ཤེས་ཉིད་འདི་སྟེ། གསུམ་མོ། །རྣམ་མཁྱེན་ལམ་ཤེས་གཉིས་ལ་འདི་ཞེས་པ་མི་
འཐད་དེ། བཤད་མ་ཐག་པའམ་འཆད་འགྱུར་མིན་པས་སོ། །ཞེ་ན། སྐྱོན་མེད་དེ། དངོས་
མིན་ཀྱང་བཤད་མ་ཐག་པ་དང་ཉེ་བས་དེའི་ཚུལ་ཏེ། འདྲ་བར་བརྗོད་དོ། །གང་གིས་ན།།
རབ་འབྱོར། མཐའ་གཉིས་རྣམ་དག་སྤྱོད་པ་ཁྱད་པར་གྱི་ལེའུ་གསུམ་གྱིས་སོ། །ཇི་ལྟར་ན།
མཁྱེན་པ་རྣམ་པ་གསུམ་པོ་ཡོངས་སུ་རྫོགས་པར་རོ། །བཞི་པ་ནི། དང་པོ་གཉིས་ལ་ལྟོས་
པ་འདི་གསུམ་པའིའོ། །ཤེས་རབ་སྙིང་བརྩེས་སྲིད་ཞིར་མི་གནས་ཤིང༌། །ཐབས་དང་
ཐབས་མིན་སྤང་གཉེན་དབྱེ་བའི་དོན། །ལེགས་རྟོགས་དམིགས་མེད་སྦྱོར་བར་བསྒོམས་
པའི་འབྲས། །མཐོང་ལམ་གཞི་ཤེས་མ་ལུས་ལེགས་པར་བཤད། །བསྡུ་བའི་ཚིགས་བཅད་
དོ།། །།
༈ དེ་ལྟར་ཡུམ་གྱི་མཚན་ཉིད་མཁྱེན་གསུམ་ལེགས་པར་རྟོགས་ནས་རང་གི་
རྒྱུད་ལ་ཐོབ་པར་བྱེད་པའི་རྣལ་འབྱོར་ཉམས་སུ་ལེན་པའི་སྦྱོར་བ་ལ་བཞི་སྟེ། དབང་ཐོབ་
པའི་དོན་དུ་སྒོམ་པ་རྣམ་ཀུན། དབང་ཐོབ་པའི་ཚུལ་གྱིས་སྒོམ་པ་རྩེ་སྦྱོར། བརྟན་པ་ཐོབ་
པའི་དོན་དུ་སྒོམ་པ་མཐར་གྱིས་པ། བརྟན་པ་ཐོབ་ནས་གཅིག་ཅར་སྒོམ་པ་སྐད་ཅིག་མའོ།
དང་པོ་ལ། མཚམས་སྦྱར། སྦྱོར་བ་རྒྱས་བཤད། སྐབས་བསྡུ་བ་གསུམ་མོ། །དང་པོ་ནི།
སྒོམ་པར་བྱེད་ཅེས་དྲང་ངོ༌། །གང་ན། ཐམས་ཅད་མཁྱེན་པ་ཉིད་གསུམ་མོ། །གང་གི་ཕྱིར་
དུ་ན། ཐམས་ཅད་མཁྱེན་པ་ཉིད་གསུམ་ཐོས་བསམ་གྱི་ཤེས་རབ་ཀྱིས་བསྡུས་པ་དང་རྒྱས་
པར་ཡོངས་སུ་ཤེས་པ་ནི་སྟེ། ངེས་པར་བསྒོམས་པས་རང་གི་རྒྱུད་ལ་སྐྱེས་པས་རྟོགས་པ་
རང་དབང་ཐོབ་པར་བྱ་བའི་ཕྱིར་དུའོ། །ཡང་ན། ཐམས་ཅད་མཁྱེན་པ་ཉིད་གསུམ་རྒྱུ་
འབྲས་བླང་དོར་དུ་ཤེས་པའི་གང་ཟག་གིས་ཐོས་བསམ་དེ་དབང་མ་ཐོབ་པ་ཡིན་པས་
བ 8
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དབང་ཐོབ་པའི་བསྒོམས་བྱུང་བསྐྱེད་པའི་ཕྱིར་དུ་ སྒོམ་མོ། །ཇི་ལྟར་ན། སྔར་གྱི་མཁྱེན་
གསུམ་དེ་ཉིད་བསྡུ་བས་ཡང་རྣམ་པ་རྫས་རིགས་མ་ལུས་པ་ཐམས་ཅད་དང་། བྱང་ཆུབ་
གསུམ་གྱི་ལམ་དང་། གཞི་ཕྱི་ནང་གི་དངོས་པོ་ཤེས་པའི་མཁྱེན་གསུམ་ཐོས་བསམ་གྱི་ཤེས་
པ་དེ། བསྡུ་བའི་སྒོ་ནས་སྒོམ་པ་དེ་རྣམ་པ་ཀུན་མངོན་པར་རྫོགས་པར་རྟོགས་པའི་སྦྱོར་
བའོ། །གཉིས་པ་ལ། རྣམ་ཀུན་ཙམ་དང་། རྣམཀུན་ཁྱད་པར་ཅན་གྱི་སྒོམ་རིམ་གཉིས་སོ།།
དང་པོ་ལ་བཞི་སྟེ། སྦྱར་ས་རྣམ་པ། སྦྱོར་བ་པོ་གང་ཟག །སྦྱོར་བ་རང་གི་ངོ་བོ། སྦྱོར་བའི་
སྔོན་འགྲོའོ། །དང་པོ་ལ་གསུམ་སྟེ། མདོར་བསྟན། རྒྱས་བཤད། དོན་བསྡུ་བ། །མདོར་
བསྟན་ལ་གཉིས་ཏེ། རྩ་བ་ལ། སྤྱི་ གཞུང་གཉིས་སོ། །དང་པོ་ལ། དགག་གཞག་སྤང་
གསུམ་ལས། དང་པོ་ནི། གཉལ་བ་ན་རེ། གཞི་ནི། སྡུག་ཀུན་གྱིས་བསྡུས་པས་འགོག་
ལམ་གཞི་མིན་ལ་སྡུག་ཀུན་ས་དང་པོ་ཡར་བཅད་ལ་མེད་དོ། །ཞེ་ན། ས་དང་པོ་ཡན་ཆད་
ན་ཆོས་ཅན། སྒོམ་སྤང་མེད་པར་ཐལ། སྡུག་ཀུན་མེད་པའི་ཕྱིར་རོ། །འགོག་ལམ་གཞི་
མིན་པར་འདོད་པ་ལ། ཤཱནྟི་པས། གཞི་ནི། དམིགས་པ་སྟེ། བདེན་པ་བཞི་ལ་སོགས་པའོ།།
ཞེས་པ་དང་འགལ་ལོ། །གཉིས་པ་ལ། གཞི་ལམ་རྣམ་པའི་ གཞི་ནི། ཕྱི་ནང་གི་དངོས་
པོའམ་བདེན་པ་བཞི་སྟེ། རྟག་པ་ལ་སོགས་པ་ཕྱིན་ཅི་ལོག་ཏུ་སྒོ་གདགས་པའི་གཞི་མི་རྟག་
པ་ལ་སོགས་པར་རྟོགས་པའི་ཡེ་ཤེས་ཀྱིས་གཏན་ལ་དབབ་པའི་གཞི་མི་རྟག་པ་ལ་སོགས་
པའི་ཁྱད་པར་གྱི་ཆོས་བརྟེན་པའི་གཞིའམ། རྟེན་ཡིན་པའི་ཕྱིར་རོ། །ལམ་ནི། རྟག་འཛིན་
ལ་སོགས་པའི་ཕྱིན་ཅི་ལོག་གི་གཉེན་པོ་ལམ་གསུམ་གྱིས་བསྡུས་པའོ། །རྣམ་པནི། གཙོ་
བོར་ཆོས་ཀྱི་དབྱིངས་ཀྱི་རང་བཞིན་བདག་མེད་པ་གཉིས་ཀྱི་མཚན་ཉིད་དེ། དེའང་སྐབས་
འདིར་དེ་རྟོགས་པར་བྱེད་པ་ཤེས་པའི་རྣམ་པས་བསྟན་ཏེ། གཉེན་པོ་མཐའ་དག་ལ་ཡོད་
- $
4 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
པའི་འཛིན་པའི་རྣམ་པ་མ་ཚང་བ་མེད་པར་བསྟན་པས་དེ་རྟོགས་པར་བྱ་བའི་རང་བཞིན་
རྣམ་པ་མཐའ་དག་བསྒོམ་བྱར་ཤུགས་ལ་བསྟན་ནོ། །འདི་ལ་གསུམ་ལས། མཚན་ཉིད་ནི།
བདེན་པའི་ཆོས་ཀྱི་མཚན་ཉིད་དུ་གྱུར་པ་སྟེ། མི་རྟག་པ་ལ་དུམཁའི་བདེན་པའི་མཚན་ཉིད་
དུ་བརྗོད་པ་བཞིན་ནོ། །མཚོན་བྱ་ནི། བདེན་པའི་ཆོས་ཀྱི་བྱེ་བྲག་ཡིན་པས་རྣམ་པ། དེ་
རྟོགས་པའི་ཡེ་ཤེས་ཀྱིས་དམིགས་ཤིང་ཤེས་པར་བྱ་བ་རྣམ་པའོ། །མཚན་གཞི་ལ་བཞི་
ལས། དབྱེ་གཞི། རྣམ་པ་ཙམ་མོ། །དབྱེ་ངོ་དོན་རྣམ་དང་། ཤེས་རྣམགཉིས་སོ། །དོན་རྣམ་
ལ༑ བདེན་པ་བཞིའི་རྣམ་པ་རིམ་པ་ལྟར་དགུ། བཅུ་གཉིས། ཉི་ཤུ། བརྒྱ་སོ་གཉིས་སོ།
ཤེས་རྣམ་ལ། གཞི་ཤེས་ཀྱི་རྣམ་པ་ཉི་ཤུ་རྩ་བདུན། ལམ་ཤེས་ཀྱི་རྣམ་པ་སོ་དྲུག །རྣམ་
མཁྱེན་གྱི་རྣམ་པ་བརྒྱ་དང་བཅུའོ། །ཐ་དད་ནི། ཅི་རིགས་པ་སྟེ། སྡུག་ཀུན་བེམས་པོ་པའི་
དོན་རྣམ་དང་ཤེས་རྣམ་དངོས་པོ་ཐ་དད། འགོག་བདེན་གྱི་དོན་རྣམ་ཤེས་རྣམ་དེ་ཉིད་དང་
གཞན་དུ་བརྗོད་དུ་མེད་པ། ལམ་བདེན་གྱི་དོན་རྣམ་ཤེས་རྣམ་དངོས་པོ་ཐ་དད་དང་། ངོབོ་
གཅིག་པ་གཉིས་ཀ་ཡོད་དོ། །གྲངས་ངེས་ནི། རྣམ་པ་གཞིར་བྱས་ལ་ཡུལ་ཡུལ་ཅན་གཉིས་
སུ་ངེས་པས་དོན་རྣམ་ཤེས་རྣམ་གཉིས་སུ་ངེས་སོ། །བརྒྱ་བདུན་ཅུ་རྩ་གསུམ་དུ་ངེས་པ་ནི།
ཕྱིན་ཅི་ལོག་གི་གཉེན་པོ་ཡེ་ཤེས་བརྒྱ་བདུན་ཅུ་རྩ་གསུམ་ཡོད་པས་དེའི་ཡུལ་རྣམ་པའང་དེ་
ཉིད་དུ་གྲངས་ངེས་སོ། །གསུམ་པ་ལ། དོན་དམ་བདེན་པའི་རྣམ་པ་དང་ལམརྣམས་ཆོས་
ཅན། གཞིར་ཐལ། འགོག་བདེན་དང་ ལམ་བདེན་ ཡིན་ པའི་ ཕྱིར་རོ། །ཟེར་ན། ངོབོར་
ཐལ་བ་འདོད་པ་ཡིན་ཏེ། ལྡོག་པར་ཐལ་བའི་རྟགས་མ་གྲུབ་བོ། །དེ་ལམ་བདེན་རྣམ་པ་
ཐལ་བའང་ཤེས་པར་བྱའོ། །གཉིས་པ་ནི། ངོ་བོ་དང༌། དབྱེ་བ་གཉིས་སོ། །དང་པོ་ནི།
དངོས་པོ་ལ་དམིགས་པ་ནི། གཞི་ཤེས་པའོ། །དེའི་བྱེ་བྲག་རྣམས་ནི། མི་མཐུན་ཕྱོགས་
- 9 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་གི་གཉེན་པོ་གང་ཡིན་པ་སྟེ། དཔེར་ན། རྟག་པར་འཛིན་པ་ལ་མི་རྟག་པར་རྟོགས་པ་
བཞིན་ཏེ། དེ་རྣམས་ལ་རྣམ་པ་ཞེས་བྱ་སྟེ། མཁྱེན་པ་གསུམ་གྱི་ཡེ་ཤེས་མཚན་གཞིར་གྱུར་
པ་དེ་ལ་བརྟེན་པའི་མཚན་ཉིད་དོ། །དེས་ཤེས་རྣམ་དངོས་སུ་བསྟན་ནས་དོན་རྣམ་གས་
ལ་སྟོན་ནོ། །གཉིས་པ་ལ་བཞི་ལས། གཉེན་པོའི་ཕྱོགས་ཤེས་པའི་རྣམཔདེ་ནི། དབྱེ་གཞི།
དབྱེ་ངོ་གཞི་ཤེས་ཀྱི་དང་། ལམ་ཤེས་ཀྱི་དང༌། རྣམ་མཁྱེན་གྱི་རྣམ་པ་སྟེ། རྣམ་པ་གསུམ་དུ་
འདོད་དོ། །ཐ་དད་ནི། ཡོན་ཏན་ཡར་ལྡན་ངོ་བོ་གཅིག །མཚན་ཉིད་པ་ནི། ཐ་དད་དོ།།
གྲངས་ངེས་ནི། གཉེན་པོའི་ཕྱོགས་རྣམ་ཀུན་མཁྱེན་ཉིད་ནི། རྣམ་པ་གསུམ་གྱིས་བསྡུས་
པའི་ཕྱིར་དེས་བསྡུས་པའི་རྣམ་པའང་རྣམ་པ་གསུམ་དུ་ངེས་སོ། །
འགྲེལ་ པ་ལ་གཉིས་ཏེ། ངོ་བོ་དང༌། དབྱེ་བའོ། །དང་པོ་ནི། རྟག་པ་དང༌།
སོགས་པ་བདེ་བ་ལ་སོགས་པར་འཛིན་པ་མི་མཐུན་པའི་ཕྱོགས་ཀྱི་གཉེན་པོའི་ཆོས་ཉིད་ཀྱི་
ངོ་བོ་ཉིད་མི་རྟག་པ་དང་། སོགས་པ་དུཁ་ལ་སོགས་པར་དམིགས་པའི་ཡེ་ཤེས་ཀྱི་བྱེ་བྲག་
རྣམས་མཁྱེན་གསུམ་གྱི་རྣམ་པ་ཉིད་དུ་རྣམ་པར་གཞག་པནི། མཁྱེན་གསུམ་གྱི་སྤྱིའི་མཚན་
ཉིད་ཡིན་ཏེ། དེས་ན། རྣམ་པ་གཞི་མེད་པའི་ སྐྱོན་མེད་དོ། །གཉིས་པ་ལ་གསུམ་ལས།
དབྱེ་གཞི་རྣམཔ་དེ་དག་ཀྱང་དབྱེ་ངོ་རྣམ་པ་གསུམ་མོ། །གྲངསངེསནི། ཐམས་ཅད་མཁྱེན་
པ་གསུམ་ཡོད་པའི་བྱེ་བྲག་གིས་རྣམ་པ་གསུམ་ཁོ་ནར་གྲངས་ངེས་པར་བཞེད་དོ། །ཡངན།
འགྱུར་གཞན་ལས། རྩ་བར། གཞི་དང་ཡེ་ཤེས་རྣམ་པརྣམས། །རྣམ་པ་ཞེས་བྱ་མཚན་ཉིད་
དོ༑ ༑ཞེས་པ་དང༌། འགྲེལ་པར། དམིགས་པ་དང་ཡེ་ཤེས་དང་རྣམ་པ་རྣམས་ཞེས་འབྱུང་
བ་ལྟར། ཆོས་བཤེས་ཀྱིས། རྣམ་པ་དུ་ཞིག་ཡོད། རང་བཞིན་གང་ཡིན། དེ་དག་གང་གིས་
བཞག་ཅེས་དྲིས་ནས། དང་པོ་ནི། རྟག་པ་དང་། སོགས་པ་བདེ་ཞིང་གཙང་བ་ལ་སོགས་
བ 8
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
པར་འཛིན་པ་མི་མཐུན་པའི་ཕྱོགས་ཏེ། བྱིས་པ་སྲིད་པར་འཁྱམས་པའི་རྒྱུའམ། གཞི་དེ་ཇི་
ལྟར་གཟུང་བ་ལྟར་མེད་པར་ཤེས་པ། གཉེན་པོའི་ཆོས་ཉིད་ཀྱི་ངོ་བོ་ཉིད་མི་རྟག་པ་ལ་
སོགས་པར་དམིགས་པ་གཞི་ཤེས་ཀྱི་དབང་དུ་བྱས་པའི་རྣམ་པ། བྱང་སེམས་རྣམས་ཀྱི་
ལམ་འབྲས་བུ་དང་བཅས་པ་ཡེ་ཤེས་རྟོགས་པའི་གནས་སྐབས་ལ་བརྗོད་པ་ཙམ་དུ་ཟད་
པས་ན། ཡེ་ཤེས་ཞེས་བྱ་བ་ལམ་ཤེས་ཀྱི་རྣམ་པ། དེ་བཞིན་གཤེགས་པའི་ཡེ་ཤེས་ནི།
ཡོན་ཏན་སྨོས་པའི་སྒོ་ནས་རྣམ་མཁྱེན་ཞེས་བྱ་བས་ན། འདིར་ཡང་རྣམ་པ་ཞེས་སྨོས་ཏེ།
རྣམ་མཁྱེན་གྱི་རྣམ་པའོ། །རྣམས་ནི། དྲུག་པའི་མང་ཚིག་གོ །དེ་ལྟར་གསུམ་མོ། གཉིས་
པ་ནི། རྣམ་པ་ཉིད་དུ་རྣམ་པར་བཞག་པ་ནི། བྱེ་བྲག་དུ་མ་ལ་བྱ་བས་ཐ་དད་དམ་སྙམ་པ་
སྤང་བའི་ཕྱིར་ཆོས་ཅན་མཚན་གཞི་གཅིག་གིས་མཚན་ཉིད་དེ། ཞེས་སྨོས་ཏེ། དེ་ལ་གཞི་
ཤེས་ཀྱི་རྣམ་པ་ནི། ཉན་རང་གི་བདག་མེད་རྟོགས་པའི་ཡེ་ཤེས་ཀྱི་མཚན་ཉིད། ལམ་ཤེས་
ཀྱི་རྣམ་པ་ནི། བྱང་སེམས་ཀྱི་བདག་མེད་རྟོགས་པའི་ཡེ་ཤེས་ཀྱི་མཚན་ཉིད་དོ། རྣམ་
མཁྱེན་གྱི་རྣམ་པ་ནི། སངས་རྒྱས་ཀྱི་ཤེས་བྱ་ཐམས་ཅད་མཁྱེན་པའི་མཚན་ཉིད་དོ། །དེས་
ན་རྣམཔནི། སྒོམ་རིམ་གཙོ་བོར་སྟོན་ལ། འོག་གི་མཚན་ཉིདནི། མཁྱེན་གསུམ་གྱི་མཚན་
ཉིད་ཙམ་སྟོན་པས་ཁྱད་ཡོད་དོ། །གསུམ་པ་ལ། གསུམ་པོ་དེ་དག་ཀྱང་རྒྱུ་མཚན་གཞན་
གྱིས་ཕྱེ་བ་མིན་གྱི། ཐམས་ཅད་མཁྱེན་པ་ཉིད་གསུམ་ཡོད་པའི་བྱེ་བྲག་གིས་བག་པསན།
རྣམ་པ་གསུམ་ཁོ་ནར་གྲངས་ངེས་པར་བཞེད་དོ། །ཞེས་འཆད་དོ། །
གཉིས་པ་ལ་གསུམ་སྟེ། གཞི་ཤེས་ཀྱི་ལམ་དང༌། ལམ་ཤེས་ཀྱི་དང་། རྣམ་
མཁྱེན་གྱི་རྣམ་པ་བཤད་པའོ། །དང་པོ་ལ། སྔ་འགྲེལ། རྩ་བ། འགྲེལ་པ། དོན་བསྡུའོ།
སྔ་འགྲེལ་ནི། མཁྱེན་པ་གསུམ་གྱི་རྣམ་པ་རྣམས་སྤྱིར་བསྟན་ནས་ད་ནི་ཁྱད་པར་དུ་གན་
- 8
7 -



ད
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་ཀྱི་རྣམ་པ་འཆད་དོ། །རྩ་བ་ལ། བཤད་ཅེས་དྲང་ངོ༌། །གང་ན། གཞི་ཤེས་ཀྱི་རྣམ་པ་
ཉེར་བདུན་ནོ། །གང་གིས་ན། མདོ་ནི། རབ་འབྱོར་གྱིས་གསོལ་པ། བཅོམ་ལྡན་འདས།
ཡུམ་འདི་ནི། མ་མཆིས་པའི་ཕ་རོལ་ཏུ་ཕྱིན་པའོ། །བཅོམ་ལྡན་འདས་ཀྱིས་བཀའ་སྩལ་པ།
རབ་འབྱོར། ནམ་མཁའ་མེད་པའི་ ཕྱིར་རོ། །ཞེས་མེད་པའི་རྣམ་པ་ནས་བང་སྟེ། བ་
འབྱོར་གྱིས་གསོལ་པ། བཅོམ་ལྡན་འདས། ཡུམ་འདི་ནི། མི་གཡོ་བའི་ཕ་རོལ་ཏུ་ཕྱིན་པའོ།
བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། ཆོས་ཀྱི་དབྱིངས་གནས་པ་ཉིད་ཀྱི་
ཕྱིར་རོ། །ཞེས་མི་གཡོ་བའི་རྣམ་པའི་བར་གྱིས་སོ། །ཇི་ལྟར་ན། དུཉཁ་ཀུན་འབྱུང་འགོག་
པ་སྟེ། བདེན་པ་གསུམ་སོ་སོ་ལ་རྣམ་པ་བཞི་བཞི་སྟེ། བཅུ་གཉིས་དང་། ལམ་བདེན་ལ་
ཡོད་པའི་རྣམ་པ་དེ་ནི། བཅོ་ལྔ་སྟེ། དོན་རྣམ་ཉེར་བདུན་དང༌། དེ་ཇི་ལྟ་བ་བཞིན་རྟོགས་
པའི་ཤེས་རྣམ་ཉེར་བདུན་གྱི་སྒོ་ནས་སོ། །འགྲེལ་པ་ལ། བདེན་གསུམ་གྱི་རྣམ་པ་བཅུ་
གཉིས་དང༌། ལམ་བདེན་གྱི་རྣམ་པ་བཅོ་ལྔ་བཤད་པའོ། །དང་པོ་ནི། རྣམ་པ་སྤྱིར་བསྟན་
པ་དེ་ལ། བདེན་པ་བཞི་རྟེན་དུ་བྱས་ཏེ་མཁྱེན་གསུམ་གྱི་སྐབས་ཀྱི་བདེན་པ་གང་ལརྣམ་པ་
ཇི་སྙེད་ཡོད་པ་དེ་སྟོན་པས་རེ་ཞིག་ཐམས་ཅད་ཤེས་པ་ཉིད་ཀྱི་དབང་དུ་བྱས་ནས་དུ:ཁའི་
རྣམ་པ་ནི། རྟག་པའི་རང་བཞིན་མེད་པ་དང་། ཀུན་རྫོབ་ཏུ་སྐད་ཅིག་པས་ལྷག་པར་མི་སྐྱེ་
ཞིང་། དེ་ཁོ་ནར་མཉམ་པ་ཉིད་ཡིན་པས་མི་སྐྱེ་བ་དང་། བྱེད་པ་པོའི་བདག་གིས་དབེན་པ་
དང༌། བདག་མེད་པས་བདག་ཏུ་རྟོག་པས་མི་རྫི་བའི་རྣམ་པ་སྟེ། བཞིནི། དུཉཁའི་བདེན་
པའི་མི་རྟག །དུ་ལཿ སྟོང་པ། བདག་མེད་པའི་མཚན་ཉིད་དོ། །རྣམ་པ་ཞེས་རེ་རེའི་མཇུག་
ཏུ་སྦྱར་རོ། །མིང་གཟུགས་ཀྱི་ཕུང་པོ་སྐྱེད་པའི་གཞི་མིན་པས་གནས་མེད་པ་དང་། འགྲོ་
འོང་སྐྱེ་འགག་དང་བྲལ་བས་ནམ་མཁའ་དང་། རྟོག་དཔྱོད་བྲལ་བས་སྒྲས་བརྗོད་དུ་མེད་པ་
- 8 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
དང༌། ཡང་སྲིད་དུ་འབྱུང་བའི་རྐྱེན་ཚོར་བ་སོགས་མིང་གཞིའི་ཕུང་པོ་མེད་པ་སྟེ། བཞིན།
སོགས་པཀུན་འབྱུང་གི་རྒྱུ་སོགས་སོ། །ཆོས་ཐམས་ཅད་འགོག་པའི་ངོ་བོ་ཉིད་གང་དུའང་
འགྲོ་བ་མེད་ཅིང་སོང་ནས་ཐོབ་བྱ་མིན་པ་དང༌། གཟོད་མ་ནས་ཞི་བའི་དབྲོག་བྱའི་ཡུམ་
མེད་པས་མི་འཕྲོག་པ་དང་། ཆོས་ཉིད་ཀྱི་རང་བཞིན་ཡིན་པས་གདོད་མ་ནས་གཞི་མ་གྲུབ་
ཅིང་སྐྱེ་འགག་མེད་པས་སྐྱེ་བ་མེད་པའི་རྣམ་པ་སྟེ། བཅུ་གཉིས་ཀྱི་ཡ་གྱལ་བཞིནི། འགོག་
བདེན་གྱི་འགོག་པ་སོགས་ཡིན་ནོ། །དེ་དག་གི་ཆོས་ཀྱི་བདག་མེད་རྟོགས་པའི་ཆ་ནི། རང་
རྒྱལ་དང་བྱང་སེམས་ཀྱི་རྟོགས་པའོ། །
གཉིས་པ་ལ་གསུམ་གྱི་དང་པོ་མདོར་བསྟན་ལ་གསུམ་གྱི་དབྱེ་གཞི་ནི། གཞི་
ཤེས་ཀྱིས་བསྡུས་པའི་ལམ་བདེན་གྱི་རྣམ་པ་ཙམ་མོ། །ལོ་ཙཱ་བན་རེ། དེ་མི་འཐད་དེ། གཞི་
ཤེས་ཀྱི་དམིགས་པ་གཞི་ཤེས་སུ་མ་འདུས་པ་མི་འགལ་ཞིང་རྟོགས་བྱའི་དམིགས་པ་མ་
བརྗོད་པའི་སྐྱོན་ཡོད་དོ། །ཞེ་ན། སྐྱོན་མེད་དེ། གཞི་ཤེས་ཀྱི་དམིགས་པའི་ལམ་བདེན་
གཞི་ཤེས་སུ་འདུ་དགོས་ཤིང་། གཞི་ཤེས་དང་། འདིའི་ལམ་གསུམ་ངོ་བོ་གཅིག་པས་ལམ་
གསུམ་གྱི་རྣམ་པ་བཅོ་ལྔ་རྟོགས་བྱ་ཡིན་ལ། དེ་བསྟན་པས་སོ། །གལ་ཏེ་ལམ་འདི་དག་
ལམ་ཤེས་ཀྱིས་བསྡུས་ན། རང་སངས་རྒྱས་ལ་མེད་པར་ཐལ་ཏེ། ལམ་ཤེས་མེད་པའི་ཕྱིར་
རོ༑ ༑དབྱེ་ངོ་ནི། ལམ་ཟག་མེད་གཉིས་དང༌། ཟག་བཅས་གཅིག་སྟེ། རྣམ་པ་གསུམ།
གསུམ་པ་ནི། ཉོན་མོངས་པའི་སྒྲིབ་པའི་གཉེན་པོ་ཉིད་དུ་ཟག་པ་མེད་པའི་ལམ་གཅིག་དང་།
ཤེས་བྱའི་སྒྲིབ་པའི་གཉེན་པོ་ཉིད་དུ་སྒོམ་པའི་ལམ་རྨི་ལམ་ལ་སོགས་པའི་རྣམ་པ་ཅན་ཟག་
བཅས་དང་། རྣམ་རྟོག་དྲུག་སྤོང་བས་རབ་ཏུ་ཕྱེ་བ་ཤེས་སྒྲིབ་ཀྱི་གཉེན་པོ་མཐོང་ལམ་ཟག་
པ་མེད་པ་དང་གཉིས་ཡིན་པས་སོ། །གལ་ཏེ་གཞི་ཤེས་ཀྱི་རྣམ་པར་ཤེས་སྒྲིབ་ཀྱི་གཉེན་པོ་
- 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོན་པར་མི་རིགས་སོ། །ཞེ་ན། སྐྱོན་མེད་དེ། ཉན་ཐོས་ལ་མི་དགོས་ཀྱང་ཐམས་ཅད་ཤེས་
པ་ཉིད་ཀྱི་རང་སངས་རྒྱས་ཀྱི་མངོན་རྟོགས་ཀྱང་བསྡུས་པའི་ཕྱིར་དེ་དག་གི་ཤེས་སྒྲིབ་ཀྱི་
གཉེན་པོ་བསྟན་དགོས་སོ། །འདིར་ཁ་ཅིག །ལམ་དང་པོ་མཐོང་ལམ་དུ་འདོད་པ་དང་།
གསུམ་པ་སྒོམ་ལམ་དུ་འདོད་པ་ནི། མི་རིགས་ཏེ། འཕགས་པ་དང་སློབ་དཔོན་གཉིས་
ཀས། ལམ་དང་པོ་ལ་དམིགས་བསལ་མེད་པར་སྤྱི་ལ་བཤད་ལ། གསུམ་པ་མཐོང་ལམ་དུ་
གསལ་བར་བཤད་པས་སོ། །ཡང་། ཟག་བཅས་སུ་ཤེས་སྒྲིབ་སྤོང་བས་བག་པའང་མི་
འཐད་དེ། ལམ་གསུམ་པ་ཆོས་ཅན། ཟག་བཅས་སུ་ཐལ། ཤེས་སྒྲིབ་ཀྱི་གཉེན་པོ་ཡིན་
པའི་ཕྱིར་ཏེ། འཕགས་པས་ཤེས་བྱའི་སྒྲིབ་པའི་གཉེན་པོའི་ལམ་ནི། གཉིས་ཏེ། སྒོམ་པའི་
ལམ་ཟག་པ་དང་བཅས་པ་དང་། མཐོང་བའི་ལམ་ཟག་པ་མེད་པའོ། །ཞེས་བཤད་པས་སོ།།
དེས་ན། རྨི་ལམ་ལ་སོགས་པའི་རྣམ་པ་ཅན་ནི། རྗེས་ཐོབ་དག་པ་ལོ་ཀ་པར་བཤད་པས་
དེའི་སྒོ་ནས་ཟག་བཅས་སུ་བཞག་པར་མངོན་ནོ། །གཉིས་པ་གསུམ་སྟེ། ལམ་དང་པོའི་
བཞི། གཉིས་པའི་ལྔ། གསུམ་པའི་དྲུག་བཤད་པའོ། །དང་པོ་ནི། ལམ་གསུམ་ཡོད་པ་དེ་
ལ༑ ལམ་དང་པོ་ལ། ལམ་ནི། བྱེད་པ་པོར་འཛིན་པའི་གཉེན་པོ་ཡིན་པའི་ཕྱིར་བྱེད་པ་པོ་
མི་དམིགས་པས་མེད་པ་དང༌། དེ་བཞིན་དུ་སྦྱར་ཏེ། བདག་ཉིད་མི་དམིགས་པས་ཤེས་པ་
པོ་མེད་པ་དང་བཟང་ངན་ལ་བླང་དོར་གྱི་འཛིན་པའི་གཉེན་པོ་ཡིན་པས་ཆོས་དབྱིངས་ཀྱི་
ཚུལ་གྱིས་འཆི་འཕོ་བ་དང་། སྐྱེ་བ་མེད་པ་དང་། རང་བཞིན་གྱིས་སྟོང་པའི་ཕྱིར་གཉེན་པོས་
ཉོན་མོངས་པ་འདུལ་བ་མེད་པའི་རྣམ་པ་སྟེ། བཞི་ནི། གོ་རིམ་བཞིན་དུ་ལམ་བདེན་གྱི་
ལམ་དང་། སོགས་པ་རིགས་པ། སྒྲུབ་པ། ངེས་འབྱིན་གྱིས་མཚན་ཉིད་དག་ཡིན་ནོ། །
གཉིས་པ་ལམ་གཉིས་པ་ཟག་བཅས་ལ། སྔ་ཕྱི་གོ་རིམ་བཞིན་དུ་སྦྱར་ཏེ།
བ 9 (] མ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཤེས་བྱ་དོན་གྱི་ཆོས་ཐམས་ཅད་ཅེས་འོག་མ་ཀུན་གྱི་མགོ་ལ་སྦྱར། རྣམ་པ་མངོན་སུམ་དུ་
རྟོགས་པས་སྤྱིར་བེམས་པོར་འཛིན་པའི་ཤེས་བྱའི་སྒྲིབ་པའི་གཉེན་པོར་གྱུར་པ་དག་ཡིན་
ནོ༑ ༑ཞེས་གོང་མ་ཀུན་གྱི་མཇུག་ཏུ་སྦྱར་ཏེ། འདོད་ནས་ངོ་བོ་ཉིད་མེད་པའི་མཚན་ཉིད་རྨི་
ལམ་གྱི་སྣང་བ་ལྟ་བུ་དང་། རྒྱུ་ལས་མ་སྐྱེས་པའི་མཚན་ཉིད་སྒྲ་བརྙན་ཏེ། ག་ཆ་དང་།
རང་བཞིན་གྱི་མ་འགག་པའི་མཚན་ཉིད་གཟུགས་བརྙན་ནམ་མིག་གཡོར་དང་། གཟོད་མ་
ནས་ཞི་ཞིང་ཡུལ་མེད་པའི་མཚན་ཉིད་སྨིག་རྒྱུ་དང་། རང་བཞིན་གྱིས་མྱ་ངན་ལས་འདས་
པའི་མཚན་ཉིད་སྒྱུ་མ་ལྟ་བུའི་རྣམ་པ་སྟེ། ལྔ་ཡིན་ནོ། །གསུམ་པ་ལམ་གསུམ་པ་ཟག་མེད་
ལ་རྣམ་པ་མངོན་སུམ་གྱིས་གསར་དུ་རྟོགས་པ་ཞེས་གོང་མ་རྣམས་ཀྱི་མཇུག་ཏུ་སྦྱར། ཤེས་
བྱའི་སྒྲིབ་པ་ཞེས་འོག་མ་ཀུན་གྱི་མགོ་ལ་སྦྱར། རྣམ་པར་རྟོགས་པའི་གཉེན་པོར་གྱུར་པ་
དག་ཡིནནོ། །ཞེས་མཇུག་ཏུ་སྦྱར་ཏེ། གོ་རིམ་བཞིན་དུ་བཤདདེ། ཀུན་ནས་ཉོན་མོངས་པ་
དུག་གསུམ་མེད་པ་དང༌། རྟེན་ཉོན་མོངས་པའི་སེམས་ཅན་མེད་པས་དེ་སྤངས་པའི་རྣམ་
པར་བྱང་བ་མེད་པ་དང་། ནམ་མཁའ་ལྟར་ཉོན་མོངས་པའི་བག་ཆགས་ཀྱིས་གོས་པ་མེད་
ཅིང་རང་བཞིན་གྱིས་འོད་གསལ་བ་དང་། གཟུགས་དང་ཚོར་བ་སོགས་སུ་དམིགས་པའི་
སྤྲོས་པ་མེད་པ་དང་། རང་གི་རྟོགས་པ་ལ་རོ་མྱང་པའི་རློམ་པ་མེད་པ་དང་། ཆོས་དབྱིངས་
ལྟར་བརྟན་པ་མི་གཡོ་བའི་རྣམ་པ་སྟེ། དྲུག་ནི། སྤང་བྱ་ཀུན་ནས་ཉོན་མོངས་དང་གཉེན་པོ་
རྣམ་བྱང་དང་རྩ་བ་དང་ཉེ་བའི་ཉོན་མོངས་པའི་བག་ཆགས་ཀྱིས་གོས་པ་དང་། གགས་
ལ་སོགས་པར་དམིགས་པའི་སྤྲོས་པ་དང་། རང་གི་རྟོགས་པ་ལ་མངོན་པར་ཞེན་པ་དང་།
རྟོགས་པ་ཐོབ་ཟིན་ཡོངས་སུ་ཉམས་པའི་རྣམ་རྟོག་གི་གཉེན་པོ་སྟེ། གཉེན་པོ་རེ་རེས་སྤང་
བྱ་རེ་རེ་འཇོམས་པས་ན། སོ་སོར་ངེས་པའོ། །གསུམ་པ་ནི། བཞིལྔ་དྲུག་པ་ཡོད་པ་དེ་ལྟར་
- 9 1 -



རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན༑ ༑གཞི་ཤེས་ཀྱི་ལམ་གྱི་བདེན་པའི་རྣམ་པ་བཅོ་ལྔ་སྟེའོ། །
དོན་བསྡུ་ནི། དེ་དག་སྤྱིར་བསྡོམས་ན། ཐམས་ཅད་ཤེས་པ་ཉིད་ཀྱི་རྣམ་པ་ཉི་
ཤུ་རྩ་བདུན་ཡིན་ནོ། །གཉིས་པ་ལ་གསུམ་སྟེ། མདོར་བསྟན་ལ་གསུམ་གྱི་སྔ་འགྲེལ་ནི།
གཞི་ཤེས་ཀྱི་རྣམ་པ་དེའི་འོག་ཏུ་ལམ་ཤེས་ཉིད་ཀྱི་རྣམ་པ་འཆད་དོ། །རྩ་བ་ལ། བསྒྲགས་
སོ༑ ༑ཞེས་དྲང་ངོ༌། །གངན། ལམ་ཤེས་ཀྱི་རྣམ་པའོ། །གང་གིས་ན། ཡུམ་འདི་ནི། འདོད་
ཆགས་དང་བྲལ་བའི་ཕ་རོལ་ཏུ་ཕྱིན་པའོ། །བཅོམ་ལྡན་འདས་ཀྱིས་བཀའ་སྩལ་པ། འདོད་
ཆགས་དམིགས་སུ་མེད་པ་ཉིད་ཀྱི་ཕྱིར་རོ། །ཞེས་པ་ནས། ཡུམ་འདི་ནི། དངོས་པོའི་ངོ་བོ་
ཉིད་སྟོང་པ་ཉིད་ཀྱི་ཕར་ཕྱིན་ནོ། །བཅོམ་ལྡན་འདས་ཀྱིས་བཀའ་སྩལ་པ། དངོས་པོ་མེད་
པའི་ངོ་བོ་ཉིད་སྟོང་པ་ཉིད་དམིགས་སུ་མེད་པའི་ཕྱིར་རོ། །ཞེས་པའི་བར་གྱིས་སོ། །ཇི་ལྟར་
ན༑ གོ་རིམ་བཞིན་དུ་རྒྱུ་ཀུན་འབྱུང་ལ་སོ་དྲུག་པོ་དེ་དག་གི་ནང་ནས་བརྒྱད་དང་། ལམ་
བདེན་ལ་བདུན་དང༌། དུཁ་ལ་ལྔ་དང༌། འགོག་པ་ལ་བཅུ་དྲུག་གོ །ཞེས་སོ། །འགྲེལ་པ་
ལ༑ ཁོང་དུ་ཆུད་པར་བྱའོ། །ཞེས་དྲང་ངོ༌། །གང་ན། ལམ་ཤེས་ཀྱི་རྣམ་པལ །ཇིལྟར་ན།
ཀུན་འབྱུང་བའི་བདེན་པ་ལ་གྲངས་བཞིན་དུ་རྣམ་པ་བརྒྱད་དང་། ལམ་དང་། དུ་ཁཅདང་།
འགོག་པའི་བདེན་པ་ལ་གྲངས་བཞིན་དུ་སོགས་པ་བདུན་དང༌། ལྔ་དང་། བཅུ་དྲུག་གོ།
ཞེས་བྱ་བར་རོ། །དེ་མི་འཐད་དེ། གཞན་དང་བདེན་བཞིའི་གོ་རིམ་མི་མན་ནོ། །ཞེ་ན།
སྐྱོན་མེད་དེ། གཞན་ནས་གསུངས་པ་དེ་རྟོགས་པའི་རིམ་པ་ཡིན་ལ། འདི་དོན་གྱི་རིམ་པ་
ཡིན་ཏེ། ཀུན་ནས་ཉོན་མོངས་པའི་ཕྱོགས་ལ་ཀུན་འབྱུང་གི་བདེན་པ་རྒྱུ་ཡིན་ལ། དུཉཁ་
འབྲས་བུ་ཡིན་ནོ། །གཅིག་ཤོས་རྣམ་བྱང་གི་ཕྱོགས་ལ་བརྟེན་ནས་ལམ་གྱི་བདེན་པནི། རྒྱུ་
དང༌། འགོག་བདེན་འབྲས་བུ་ཡིན་པས་དོན་ལ་སྐྱེ་རིམ་གྱི་སྒོ་ནས་བསྟན་ཏེ། དེས་ན་སྐྱོན་
- །
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
མེད་དོ། །
གཉིས་པ་རྒྱས་བཤད་ལ་བཞི་སྟེ། ཀུན་འབྱུང་གི་རྣམ་པ་སྤང་གཉེན་གྱི་སྒོ་ནས་
དང༌། ལམ་དམ་བཅའ་དང་རྟགས་ཀྱི་དང༌། དུཁ་རང་སྤྱིའི་མཚན་ཉིད་ཀྱི་དང་། འགོག་པ་
སྟོང་ཉིད་ཀྱི་སྒོ་ནས་བསྟན་པའོ། །དང་པོ་ནི། རྣམ་པ་མདོར་བསྟན་པ་དེ་ལ། ཀུན་འབྱུང་གི་
བདེན་པའི་རྒྱུ་གང་ཡིན་པ་སྟེ། སྲིད་པ་ཡང་འབྱུང་བ་ཅན་གྱི་ཡུལ་མངོན་པར་འདོད་པའི་
འདུན་པ་དང་། མངོན་པར་ཞེན་པའི་འདོད་ཆགས་དང་། ཡང་སྲིད་ལ་མན་པར་དགའ་
བའི་གཉེན་པོར་གྱུར་པ་གོ་རིམ་བཞིན་དུ་འདུན་པའི་སྐབས་སུ་འདོད་ཆགས་གཙོ་བོའམ་
འབྲས་བུ་ཡིན་པས་དེ་མེད་ན། དངོས་རྒྱུ་འདུན་པ་མེད་པས་ཡུལ་ལས་འདོད་ཆགས་དང་
བྲལ་བ་དང༌། འདོད་ཆགས་ཀྱི་རྒྱུ་འདུན་པ་མེད་ན། དེ་མེད་པས་ཞེན་པསམི་གནས་པ་དང་།
མཚན་མ་ཉེ་བར་ཞི་བསྟེ། གསུམ་དང་། ཀུན་འབྱུང་བགང་ཡིན་པ་སྟེ། འདོད་ཆགས་དང་།
ཞེ་སྡང་དང་། གཏི་མུག་གི་གཉེན་པོར་འདོད་ཆགས་མེད་པ་དང༌། ཞེ་སྡང་མེད་པ་དང་།
གཏི་མུག་མེད་པ་སྟེ། གསུམ་དང་། རབ་ཏུ་སྐྱེ་བ་གང་ཡིན་པ་སྟེ། ཆགས་སོགས་འབྱུང་བའི་
རྒྱུ་གཟུང་འཛིན་དུ་ཀུན་ཏུ་རྟོག་པའི་གཉེན་པོར་ཉོན་མོངས་ཀྱི་རྒྱུ་གཉིས་འཛིན་མེད་པ་སྟེ།
གཅིག་དང་། རྐྱེན་གང་ཡིན་པ་སྟེ། ཉེས་པ་ཐམས་ཅད་ཀྱི་རྐྱེན་སེམས་ཅན་དུ་མངོན་པར་
ཞེན་པའི་འཇིག་ཚོགས་ལ་ལྟ་བའི་གཉེན་པོར་གྱུར་པ་སེམས་ཅན་མེད་པའི་རྣམ་པ་གཅིག་
སྟེ༑ དེ་ལྟར་ན། རྒྱུའི་བདེན་པའི་སྟོབས་ཀྱི་རྣམ་པ་སྤང་བྱ་བརྒྱད་ཡིན་ལ། དེ་གཉེན་པོའི་སྒོ་
ནས་བསྟན་ནོ། །གཉིས་པ་ནི། གོ་རིམ་བཞིན་དུ་སྦྱར་ཏེ་བཤད་པ་ནི། སེམས་ཅན་ཐམས་
ཅད་ལ་གོ་སྐབས་འབྱེད་པའི་ལམ་གྱི་རྣམ་པ་གང་ཡིན་པ་ནི། སེམས་ཅན་ཚད་མེད་པ་བྱང་
ཆུབ་ཏུ་འགྲོ་བའི་གོ་སྐབས་འབྱེད་པ་དང༌། ཇི་ལྟར་སེམས་ཅན་ཐམས་ཅད་ལ་གོ་སྐབས་
- 3 3 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
འབྱེད་པའི་རྒྱུ་མཚན་འཁོར་འདས་ཀྱི་མཐའ་གཉིས་དང་མ་འབྲེལ་ཞིང་སྤོང་བ་སྟེ། ལམ་གྱི་
རྣམ་པ་གཉིས་དང༌། རིགས་པ་གང་ཡིན་པའི་ངོ་བོ་ཉིད་ཆོས་ཐམས་ཅད་ཆོས་དབྱིངས་སུ་ཐ་
མི་དད་པར་ཤེས་པ་དང་། ཇི་ལྟར་རིགས་པ་ཡིན་པའི་རྒྱུ་མཚན་ཉན་རང་གི་ས་ལ་མཆོག་ཏུ་
འཛིན་པ་མེད་པ་སྟེ། རིགས་པའི་རྣམ་པ་གཉིས་དང་། སྒྲུབ་པ་གང་ཡིན་པའི་ངོ་བོ་ཉིད་ཅིར་
ཡང་རྣམ་པར་མི་རྟོག་པ་དང་ཇི་ལྟར་སྒྲུབ་པ་ཡིན་ཞེས་དྲིས་པའི་ལན་གྱི་ངོ་བོ་ཉིད་ཤེས་བྱ་
ལ་མཐའ་མེད་པས་ཚད་མས་དཔག་ཏུ་མེད་པའམ་གཞལ་དུ་མེད་པ་སྟེ། སྒྲུབ་པའི་རྣམ་པ་
གཉིས་དང་། ངེས་པར་འབྱིན་པ་གང་ཡིན་པའི་ངོ་བོ་ཉིད་རྟོགས་པ་དེ་དང་དེ་ལ་ནམ་མཁའ་
ལྟར་ཆགས་པ་མེད་པའི་རྣམ་དག་ནི། ངེས་འབྱིན་གྱི་རྣམ་པ་གཅིག་སྟེ། དེ་ལྟར་ན། ལམ་གྱི་
བདེན་པའི་རྣམ་པ་བདུན་ནོ། །གསུམ་པ་ནི། མེད་པའི་དོན་གྱིས་མི་རྟག་པ་དང་། དུཉཁ་
དང༌། སྟོང་པ་དང་། བདག་མེད་པ་བཞི་རང་མཚན་དང༌། ལྔ་པ་མཚན་ཉིད་གང་ཡང་མེད་
པའི་རྣམ་པའི་ངོ་བོ་ཉིད་སྤྱི་མཚན་ཏེ། དེ་ལྟར་ན། དུཁའི་བདེན་པ་ལ་བརྟེན་པའི་རྣམ་པ་
ལྔ་ཡིན་ནོ། །བཞི་པ་ནི། འགོག་བདེན་གྱི་རྣམ་པ་བཞིའི་འགོག་པའི་རྣམ་པའི་ངོ་བོ་ཉིད་
ནང་གི་བདག་ཉིད་ཅན་གྱི་དངོས་པོ་རྣམས་དགག་པས་ནང་སྟོང་པ་ཉིད་ཀྱི་རྣམ་པ་དང་། དེ་
བཞིན་དུ་སྦྱར་ཏེ། ཕྱི་དང༌ ། ཕྱི་ནང་གཉིས་ཀའི་དངོས་པོ་རྣམས་དགག་པས་ཕྱི་དང༌།
གཉིས་ཀ་སྟོང་པ་ཉིད་ཀྱི་རྣམ་པ་སྟེ། གསུམ་དང༌། ཇི་ལྟར་བཞི་བའི་རྣམ་པའི་ངོ་བོ་ཉིད་ནི།
བཏགས་པའི་བདག་ཉིད་ཅན་བརྒྱད་བཀག་པ་སྟེ། དེ་ཡང་སྟོང་པ་ཉིད་དུ་ལྟ་བ་ལ་མངོན་
པར་ཞེན་པ་དགག་པས་སྟོང་པ་ཉིད་ཀྱི་རྣམ་པ་དང༌། དེ་བཞིན་དུ་སྦྱར་ཏེ། སྣོད་ཀྱི་ལོ་ཀའི་
དབྱིབས་དང་། དོན་དམ་པ་དང་། འདུས་བྱས་དང༌། འདུས་མ་བྱས་དང་། རྟག་པ་དང་ཆད་
པའི་མཐའ་དང་
། འཁོར་བ་ཐོག་མ་དང་ཐ་མ་དང་དབུས་མེད་པ་དང་། བྱང་ཆུབ་ཀྱི་ཕྱོགས་
- 4 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
སོགས་རྟོགས་པའི་ཆོས་དོར་བ་མེད་པ་ལ་མངོན་པར་ཞེན་པ་དགག་པས་རིམ་པ་བཞིན།
ཆོས་ ཆེན་དང༌ ། དོན་ དམ་ པ་ དང༌ ། འདུས་ བྱས་ དང༌ ། འདུས་མ་བྱས་དང༌། མཐའ་
ལས་འདས་པ་དང་། ཐོག་མ་དང་ཐ་མ་མེད་པ་དང་། དོར་བ་མེད་པ་སྟོང་པ་ཉིད་ཀྱི་རྣམ་པ་
སྟེ་༑ བརྒྱད་དང༌། ཇི་ལྟར་གྱ་ནོམ་པའི་རྣམ་པ་ནི། གཞན་གྱི་ཀུན་བཏགས་པའི་བྱེད་པ་པོ་
དགག་པས། འཕགས་པ་ཐམས་ཅད་ཀྱིས་མ་མཛད་པ་རང་བཞིན་སྟོང་པ་ཉིད་ཀྱི་རྣམ་པ་
སྟེ༑ གཅིག་དང༌། ངེས་འབྱུང་ལ་གཉིས་ལས། ཇི་ལྟར་ངེས་པར་འབྱུང་བའི་རྣམ་པ་ནི།
ཡུལ་དུ་འཁྲུལ་བའི་བདག་ཉིད་གསུམ་འགོག་པ་སྟེ། གཟུགས་སོགས་ཆོས་ཐམས་ཅད་ཐ་
སྙད་དུ་བཏགས་པར་འཁྲུལ་པ་དགག་པས་ཆོས་ཐམས་ཅད་སྟོང་པ་ཉིད། གཟུགས་སུ་རུང་
བ་སོགས་མཚན་ཉིད་དུ་འཁྲུལ་པ་དགག་པས་རང་གི་མཚན་ཉིད་སྟོང་པ་ཉིད། འདས་མ་
འོངས་སོགས་དུས་སུ་འཁྲུལ་པ་དགག་པས་མི་དམིགས་པ་སྟོང་པ་ཉིད་ཀྱི་རྣམ་པ་སྟེ།
གསུམ་དང་། གང་ངེས་པར་འབྱུང་བའི་རྣམ་པ་ཁོ་ན་དངོས་པོ་དང་། དངོས་པོ་མེདཔ་དང་།
རང་གཞན་གྱི་ངོ་བོ་ཉིད་དགག་པས་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་རྣམ་པ་
གཅིག་ སྟེ། དེ་ ལྟར་ ན། འགོག་ པའི་ བདེན་ པའི་ རྣམ་ པ་ བཅུ་ དྲུག་ཡིན་ ནོ། །ལ་ནི།
མཚམས་སྦྱར་རོ། །དོན་བསྡུ་ནི། དེ་དག་སྤྱིར་བསྡོམས་ན་ནི། ལམ་ཤེས་ཉིད་ཀྱི་རྣམ་པ་
སུམ་ཅུ་སོ་དྲུག་ཡིན་ནོ། །
གསུམ་པ་ལ་གཉིས་ཀྱི་དང་པོ་མདོར་བསྟན་ལ་གསུམ་ལས། སྔ་འགྲེལ་ནི།
ལམ་ཤེས་ཀྱི་རྣམ་པ་དེའི་འོག་ཏུ་རྣམ་མཁྱེན་ཉིད་ཀྱི་རྣམ་པ་སྟོན་ནོ། །རྩ་བ་ལ། བཞེད་ཅེས་
དྲང་ངོ༌། །གང་ན། རབ་ འབྱོར་ གྱིས་གསོལ་པ། བཅོམ་ལྡན་འདས། འདི་ལྟར་སྟེ། ཡུམ་
འདི་ནི། དྲན་པ་ཉེ་བར་བཞག་པའི་ཕ་རོལ་ཏུ་ཕྱིན་པའོ། །བཅོམལྡན་འདས་ཀྱིས་བཀའ་
- 9 5-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྩལ་པ། ལུས་དང་། ཚོར་བ་དང་། སེམས་དང་། ཆོས་མི་དམིགས་པའི་ཕྱིར་རོ། །ཞེས་དྲན་
པ་ཉེར་བཞག་ནས་བཟུང་སྟེ། ཡུམ་འདི་ནི། སངས་རྒྱས་ཀྱི་ཕ་རོལ་ཏུ་ཕྱིན་པའོ། །བཅོམ་
ལྡན་འདས་ཀྱིས་བཀའ་སྩལ་པ། ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་
པར་སངས་རྒྱས་པའི་ ཕྱིར་རོ། །ཞེས་པ་སངས་རྒྱས་རྣམ་པའི་མཐར་ཐུག་རྣམས་ནིའོ།།
གང་གི་སྒོ་ནས་ན། ཐེག་པ་གསུམ་གྱི་ལམ་གྱི་བདེན་པ་རྣམ་པ་གསུམ་དང་རྗེས་སུ་མན་
པར་ཀུན་མཁྱེན་གསུམ་དུ་ཕྱེ་བའི་སྒོ་ནས་སོ། །ཇི་ལྟར་ཞེ་ན། རིམ་པ་བཞིན་དུ་སློབ་མ་ཉན་
ཐོས་རྣམས་ལ་སུམ་ཅུ་རྩ་བདུན་དང་། བྱང་སེམས་རྣམས་ལ་སུམ་ཅུ་རྩ་བཞི་དང་། སངས་
རྒྱསརྣམས་ལ་ཡེ་ཤེས་སུམ་ཅུ་རྩ་དགུ་དག་ཏུ་བཞེད་དོ། །འོན་ཀྱང་ཀུན་མཁྱེན་གསུམདུ་ཐ་
སྙད་དུ་ཕྱེ་བ་ཡིན་གྱི་དངོས་སུ་ནི། རྣམ་མཁྱེན་ཁོ་ནའོ། །འགྲེལ་པ་ལ། བཞེད་དོ། །ཞེས་
དྲང་ངོ༌། །གང་ན། དྲན་པ་ཉེ་བར་བཞག་པ་ནས་བཟུང་སྟེ་སངས་རྒྱས་ཀྱི་རྣམ་པའི་མཐར་
ཐུག་པ་རྣམས་ནིའོ། །གང་གི་སྒོ་ནས་ན། ཐམས་ཅད་མཁྱེན་པ་ཉིད་གསུམ་གྱིས་བསྡུས་
པའི་ལམ་བདེན་རྗེས་མཐུན་གྱི་སྒོ་ནས་སོ། །ཇི་ལྟར་ན། གྲངས་བཞིན་དུ་ཉན་ཐོས་རྣམས་
ལ་སུམ་ཅུ་རྩ་བདུན་དང་། བྱང་སེམས་རྣམས་ལ་སུམ་ཅུ་རྩ་བཞི་དང་། སངས་རྒྱས་རྣམས་
ལ་ སོ་དགུར་རོ། །རྣམ་མཁྱེན་གྱི་རྣམ་པ་ལ་གསུམ་དུ་འབྱེད་པར་མི་རིགས་སོ། །ཞེ་ན།
སྐྱོན་མེད་དེ། འདིར་སྨོས་རྣམ་པ་ཡེ་ཤེས་ཀྱི་སྒོ་ནས་བསྟན་ལ། རྣམ་མཁྱེན་ཉིད་ཀྱིས་
འཕགས་པའི་གང་ཟག་ཐམས་ཅད་ཀྱི་རྟོགས་པའི་ཡོན་ཏན་ཡར་ལྡན་དུ་བསྡུས་པའི་ཕྱིར་
རོ༑ །དེསན། རྣམ་མཁྱེན་གྱི་རྣམ་པ་ཉིད་ལ་ཉན་ཐོས་ཀྱི་ལམ་དང་ རྗེས་སུ་མཐུན་པས་
གཞི་ཤེས་ཀྱི་རྣམ་པ། བྱང་སེམས་ཀྱི་ལམ་དང་རྗེས་སུ་མཐུན་པས་ལམ་ཤེས་ཀྱི་རྣམ་པར་
ཐ་སྙད་བྱས་སོ། །རྒྱས་བཤད་ལ་གསུམ་སྟེ། གཞི་ཤེས་དང་རྗེས་སུ་མཐུན་པའི་དང་། ལམ་
- ]
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཤེས་དང་རྗེས་སུ་མཐུན་པའི་དང༌། ཐུན་མོང་མིན་པ་རྣམ་མཁྱེན་གྱི་རྣམ་པ་བཤད་པའོ།
དང་པོ་ནི། རྣམ་མཁྱེན་གྱི་རྣམ་པ་ལ་མཁྱེན་པ་གསུམ་དུ་ཕྱེ་བ་དེ་ལ། མས་ཅད་ཤེས་པ་
ཉིད་ཀྱི་རྣམ་པ་ལ་བདུནཏེ། དངོས་པོ་ལ་རྟོག་པའི་དང་། རྩོལ་བ་ལས་བྱུང་བ་དང༌། ཏིང་ངེ་
འཛིན་ཡོངས་སུ་སྦྱོང་བའི་དང༌། མངོན་པར་རྟོགས་པ་ལ་སྦྱོར་བའི་དང༌། མངོན་པར་
རྟོགས་པ་ལ་འབྲེལ་བའི་དང༌། མངོན་པར་རྟོགས་པའི་དང༌། རྣམ་པར་དག་པ་ངེས་པར་
འབྱིན་པའི་ལམ་རྣམ་པའོ། །དེ་ལ། དང་པོར་ལུས་ལ་སོགས་པའི་དངོས་པོ་ལ་ཡོངས་སུ་
རྟོག་པའི་ལམ་ལ་དྲན་པ་ཉེར་བཞག་རྣམ་པ་བཞི་ལ། དམིགས་པ་དང༌། ངོབོ་དང་།
གྲོགས་དང༌། སྒོམ་པ་དང་། བསྒོམས་པའི་འབྲས་བུ་དང་ལྔའོ། །དང་པོ་ནི། བྱིས་པ་རྣམས་
བདག་གི་རྟེན་ནམ་གནས་ཀྱི་དངོས་པོར་རྟོག་པའི་གཞི་ལུས་དང་། བདག་གི་ལོངས་སྤྱོད་
པར་རྟོག་པའི་གཞི་ཚོར་བ་དང༌། བདག་གི་དངོས་པོར་རྟོག་པའི་ གཞི་སེམས་དང་།
བདག་ཀུན་ནས་ཉོན་མོངས་དང་རྣམ་པར་བྱང་བར་འགྱུར་བའི་གཞི་དད་སོགས་དགེ་བ་
དང༌། ཆགས་སོགས་ཉོན་མོངས་པའི་ཆོས་རྣམས་སོ། །གཉིས་པ་ནི། དྲན་པ་དང་། ཤེས་
རབ་སྟེ། འདི་ལ་གསུམ་ལས། མཚན་ཉིད་ནི། བདེན་བཞི་ལ་འཇུག་པར་བྱ་བའི་ཕྱིར་
དངོས་པོ་ལ་ལེགས་པར་རྟོག་པའི་དྲན་པ་དང༌། ཤེས་རབ་སྟེ། དབྱིག་གཉེན་གྱིས། ན་པ་
ཉེར་བཞག་ཤེས་རབ་སྟེ། །ཞེས་པས་སོ། །མཚོན་བྱ་ནི། ལུས་མི་གཙང་བར་དྲན་པ་ལ་
ལུས་བཞག་པས་དྲན་པ་ཉེར་བཞག་སོགས་སོ། །མཚན་གཞི་ལ། ཐུན་མོང་གི་དབྱེ་བ་དང་།
ཕྱེ་བའི་ས་མཚམས་སོ། །དང་པོ་ལ་བཞི་སྟེ། དབྱེ་གཞི་ནི། དྲན་པ་ཉེར་བག་ཙམ་མོ།
དབྱེ་ ངོ༌། ལུས། ཚོར་ བ། སེམས། ཆོས་དྲན་ པ་ ཉེར་ བཞག་བཞིའོ། །ཐ་དད་ནི། ངོབོ་
གཅིག་པ་དང༌། ཐ་དད་ ཅི་ རིགས་པའོ། །གྲངས་ངེས་ནི། ལུས་གཙང་བ། ཚོར་བ་བདེ།
. ] 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་རྟག །ཆོས་ལ་བདག་ཏུ་ཕྱིན་ཅི་ལོག་བཞི་ཡོད་པས་དེའི་གཉེན་པོར་དྲན་པ་ཉེར་
བཞག་བཞིར་ངེས་སོ། །
གཉིས་པ་ནི། ཚོགས་ལམ་ཆུང་ངུ་ནས་སོ། །གསུམ་པ་ནི། དེ་དང་མཚུངས་
པར་ལྡན་པའི་སེམས་སེམས་བྱུང་ངོ༌། །བཞི་པ་ལ། ཐེག་པ་ཐུན་མོང་གི་ལུགས་དང་། ག་
ཆེན་གྱི་ལུགས་སོ། །དང་པོ་ལ། སྤྱིར་བསྟན། གཉེན་པོ་སྒོམ་པ་བྱེ་བྲག་ཏུ་བཤད་པའོ།
དང་པོ་ནི། ནང་གི་ལུས་ལ་ལུས་ཀྱི་རྗེས་སུ་ལྟ་བ་དང༌། ནང་གི་ཚོར་བ། སེམས། ཆོས་
རྣམས་ལ། ཚོར་བ། སེམས། ཆོས་ཀྱི་རྗེས་སུ་ལྟ་བ་དང༌། ཕྱི་དང་ཕྱི་ནང་གཉིས་ཀའི་ལུས།
ཚོར་བ། སེམས། ཆོས་རྣམས་ལ། ཆོས་ཀྱི་ རྗེས་སུ་ལྟ་བའི་བར་ཏེ། དེ་ལ་ནང་གི་ལུས་ནི།
དབང་པོ་ལྔའོ། །ཕྱིའི་ལུས་ནི། ཕྱི་རོལ་གྱི་ཡུལ་ལྔའོ། །གཉིས་ཀའི་ལུས་ནི། རང་གི་དབང་
པོའི་རྟེན་གྱི་གཟུགས་སོགས་ཡུལ་ལྔ་དང་། གཞན་རྒྱུད་ཀྱི་དབང་པོ་ལྔའོ། །ལུས་ལ་ལུས་
ཀྱི་རྗེས་སུ་ལྟ་བནི། རྣམ་པར་རྟོག་པའི་གཟུགས་བརྙན་གྱི་ལུས་དུར་ཁྲོད་ཀྱི་རོ་བམ་པ་རུལ་
པ་སོགས་སུ་མཐོང་ཞིང་ཡིད་ལ་བྱེད་པདང༌། བདག་གི་རང་བཞིན་གྱི་ལུས་ལའང་འདི་ལྟ་
བུའི་ཆོས་ཅན། འདི་ལྟ་བུའི་ རང་བཞིན་ཅན། མཚན་ཉིད་འདི་ལས་མ་འདས་སོ། །ཞེས་
ལུས་རང་གིས་མཚན་ཉིད་མི་གཙང་ཞིང་སྤྱིའི་མཚན་ཉིད་ཀྱིས་བརྟགས་ན། དབུ་བ་གདོས་
པ་ལྟ་བུའམ། རང་བཞིན་མེད་པར་མཉམ་པ་ཉིད་དུ་ལྟ་བའོ། །ནང་གི་ཚོར་བ་ནི། ནང་གི་
ལུས་ལ་བརྟེན་ཅིང་དམིགས་ནས་བྱུང་བའི་ཚོར་བའོ། །ཕྱིའི་ཚོར་བ་ནི། ཕྱིའི་ལུས་ལ་བརྟེན་
ཅིང་དམིགས་ནས་བྱུང་བའོ། །གཉིས་ཀའི་ཚོར་བ་ནི། གཉིས་ཀའི་ལུས་ལ་བརྟེན་ཅིང་
དམིགས་པའི་ཚོར་བའོ། །དེ་བཞིན་དུ་སེམས་རྣམ་ཤེས་དང་། ཆོས་སེམས་བྱུང་རྣམས་ཀྱང་
དེ་དང་འདྲའོ། །ལུས་ལ་ལུས་ཀྱི་རྗེས་སུ་ལྟ་བ་བཞིན་དུ། ཚོར་བ་སོགས་ལ་ཚོར་བ་སོགས་
བ
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
ཀྱི་རྗེས་སུ་ལྟ་བའང་དེ་བཞིན་ཏེ། ཚོར་བ་རང་གི་མཚན་ཉིད་དུ་ཁ་སྤྱིའི་མཚན་ཉིད་ཀྱིས་
བརྟགས་ན། རང་བཞིན་མེད་པ། སེམས་རང་གི་མི་རྟག །ཆོས་རང་གི་བདག་མེད། སྤྱིའི་
མཚན་ཉིད་ ཀྱིས་བརྟགས་ན། རང་བཞིན་མེད་པར་ལྟའོ། །གཉིས་པ་ནི། ཉེ་བའི་ཉོན་
མོངས་པ་དགུའི་གཉེན་པོ་དགུ་སྟེ། ཡིད་ལ་མི་བྱེད་པའི་གཉེན་པོར་འདུན་པ། ལེལོའི་
གཉེན་པོར་བརྩོན་འགྲུས། བྱིང་རྒོད་ཀྱི་གཉེན་པོར་རྩོལ་བ། ཞུམ་པའི་གཉེན་པོར་སྤྲོ་བ།
གནོད་པས་སྐྱོ་བའི་གཉེན་པོར་མ་ཐན་པ། ཅུང་ཟད་ཙམ་གྱིས་ཆོག་པར་འཛིན་པའི་གཉེན་
པོར་ཕྱིར་ནུར་བ་མེད་པ། གདམས་ངག་བརྗེད་པའི་གཉེན་པོར་དྲན་པ། ལྟུང་བས་ཡིད་ལ་
བཅགས་པའི་གཉེན་པོར་ཤེས་བཞིན། བརྩོན་པ་འདོར་བའི་གཉེན་པོར་བག་ཡོད་བསྒོམ།
གཉིས་པ་ནི། བློ་ལྡན་དྲན་པ་ཉེར་བཞག་པ། །སྒོམ་པ་རྣམ་པ་བཅུ་བཞིཡིས། །མཚུངས་པ་
མེད་པའི་ཕྱིར་ན་དེ། །དེ་ལས་གཞན་ལས་ཁྱད་པར་འཕགས། །རྟེན་དང་གཉེན་པོ་དག་
དང་ནི། །དེ་བཞིན་དུ་ནི་འཇུག་པ་དང༌། །དམིགས་པ་དང་ནི་ཡིད་བྱེད་དང་། །ཐོབ་པས་
སྒོམ་པ་ཁྱད་པར་འཕགས། །མཐུན་དང་རྗེས་སུ་མཐུན་པ་དང། །ཡོངསསུ་ཤེས་དང་སྐྱེ་བ་
དང༌། །ཆེན་པོ་དང་ནི་མཆོག་ཉིད་དང༌། །སྒོམ་དང་ཡང་དག་འགྲུབ་པས་གཞན། །ཞེས་ཏེ།
བཅུ་གཉིས་བྱང་སེམས་ཀྱི་དྲན་པ་ཉེར་བཞག་སྒོམ་པ་ཁྱད་པར་འཕགས་ཏེ། ཐེག་ཆེན་གྱི་
ཐོས་བསམ་སྒོམ་གསུམ་གྱི་ཤེས་རབ་ལ་བརྟེན་པས་རྟེན་གྱི་དང༌། ཆོས་ཀྱི་བདག་མེད་ལ་
འཇུག་པའི་སྒོ་ནས་ཕྱིན་ཅི་ལོག་བཞིའི་གཉེན་པོ་ལུས་མི་གཙང་། ཚོར་བ་དུཁ་སེམས་མི་
རྟག །ཆོས་བདག་མེད་པར་འདུ་ཤེས་པའི་གཉེན་པོ་བྱེད་པས་གཉེན་པོའི་དང་། རང་ཉིད་
ལུས་གནས་ངན་ལེན་གྱི་ཕུང་པོར་ཤེས་པས་དུཁའི་མཚན་ཉིད་ཤེས། ཀུན་འབྱུང་གི་གཙོ་
བོ་སྲེད་པ། དེའི་རྒྱུ་ཚོར་བ་དུཁར་ཤེས་པས་ཀུན་འབྱུང་སྤོང་། རྟག་འཛིན་གྱི་གཞི་སེམས་
- 9
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱེ་འཇིག་ཅན་དུ་ཤེས་པས་བདག་ཆད་པར་དོགས་པ་མེད་པས་འགོག་པ་མངོན་དུ་བྱེད།
ཀུན་འབྱུང་གི་ཆོས་བདག་མེད་དུ་ཤེས་པས་བདག་མེད་སྒོམ་པའི་ལམ་བསྟེན་པ་སྟེ། བདེན་
པ་བཞི་ལ་འཇུག་པར་བྱ་བའི་ཕྱིར་སྒོམ་ལ། གཞན་ཡང་དེ་ལ་འཛུད་པས་འཇུག་པའི་སྟེ།
དེ་སྐད་དུ། གནས་ངན་ལེན་དང་སྲེད་རྒྱུའི་ཕྱིར། །གཞི་ཡི་ཕྱིར་དང་མ་རྨོངས་ཕྱིར། །བདེན་
པ་བཞི་ལ་འཇུག་བྱ་བས། །དྲན་པ་ཉེ་བར་བཞག་པ་སྒོམ། །ཞེས་སོ། །སེམས་ཅན་ཐམས་
ཅད་ཀྱི་ལུས་སོགས་ལ་དམིགས་པས་དམིགས་པའི་དང༌། ལུས་ལ་སོགས་པ་མི་དམིགས་
པར་ཡིད་ལ་བྱེད་པའི་དང་། ལུས་ལ་སོགས་པ་དང་བྲལ་མ་བྲལ་གཉིས་ཀའི་ཕྱིར་མ་ཡིན་
པས་ཐོབ་པའི་དང་། ཕར་ཕྱིན་དང་མཐུན་པར་མི་མཐུན་ཕྱོགས་ཀྱི་གཉེན་པོ་བྱེད་པས་
མཐུན་པའི་དང་། ལོ་ཀ་པ་དང་ཉན་ཐོས་དང་རང་སངས་རྒྱས་ཀྱི་རྗེས་སུ་འཇུག་པའི་དང་།
ལུས་ཡང་དག་པ་མ་ཡིན་པའི་ངོ་བོར་སྣང་བ་སྒྱུ་མ། ཚོར་བ་ལོག་པར་ཉམས་སུ་མྱོང་བ་རྨི་
ལམ། སེམས་རང་བཞིན་གྱིས་འོད་གསལ་བ་ནམ་མཁའ་ཆོས་གློ་བུར་བ་སྤྲིན་ནམ་རྡུལ་
བཞིན་དུ་ཤེས་པས་ཡོངས་སུ་ཤེས་པའི་དང་། བསམ་བཞིན་དུ་སྲིད་པར་སྐྱེ་བ་ན། འཁོར་
ལོས་བསྒྱུར་རྒྱལ་སོགས་ཀྱི་ལུས་དང་ཚོར་བ་སོགས་ཁྱད་པར་ཅན་ཐོབ་ཅིང་། དེ་ལ་ཀུན་
ནས་ཉོན་མོངས་པ་མེད་པས་སྐྱེ་བའི་དང་། རང་བཞིན་གྱིས་དབང་པོ་རྣོ་བས་དྲན་པ་ཉེ་བར་
བཞག་པ་ཆུང་ངུ་ཡང་གཞན་པས་ཆེ་བས་ཆེན་པོའི་དང་། ས་བརྒྱད་པ་ལ་སོགས་པར་སྒོམ་
པས་ཡོངས་སུ་གྲུབ་པས་མཉམ་རྗེས་འདྲེས་ཤིང་ཉེ་བར་འདྲེས་པར་བསྒོམས་པས་མཆོག་
ཉིད་ཀྱི་དང་། ཤིན་ཏུ་བསྒོམས་པས་ལྷག་མེད་ཐོབ་ཀྱང་མི་ཟད་པས་སྒོམ་པའི་དང་། ས་
བཅུ་པ་དང་སངས་རྒྱས་ཀྱི་སར་མ་ལུས་པར་འགྲུབ་པས་ཡང་དག་པར་འགྲུབ་པའི་ཁྱད་
པར་གྱིས་ཁྱད་པར་འཕགས་སོ། །ལྔ་པ་ནི། གཙང་བདང༌། བདེ་བ་དང༌། རྟག་པ་དང་།
- 1 [) 1) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
བདག་ཏུ་འཛིན་པའི་ཕྱིན་ཅི་ལོག་བཞི་སྤོང་བ་དང་། སྔར་བཤད་པ་བཞིན་བདེན་བཞིལ་
འཇུག་པ་དང་། ཟག་བཅས་ཀྱི་ལུས། ཚོར་བ། སེམས། ཆོསརྣམས་དང་བྲལ་བ་ཐོབབོ། །
གཉིས་པ་སྒྲིབ་པ་སྤང་པའི་དོན་དུ་བརྩོན་འགྲུས་རྩོམ་པ་རྩོལ་བ་ལས་བྱུང་
བའི་ལམ་ལ་ཡང་དག་པར་སྤོང་བའི་རྣམ་པ་བཞི་ལ་སྔར་བཞིན་ལྔ་ལས། དང་པོ་ནི། མི་
དགེ་བ་སྐྱེས་པ་དང་། མ་སྐྱེས་པ་དང་། དགེ་བ་སྐྱེས་པ་དང་། མ་སྐྱེས་པ་དག་གོ །གཉིས་པ་
ནི༑ བརྩོན་འགྲུས་ཏེ། འདི་ལ་གསུམ་ལས། མཚན་ཉིད་ནི། དྲན་པ་ཉེར་བཞག་སྒོམ་པས་
སྤངསགཉེན་ཤེས་ནས་བླང་དོར་བྱ་བའི་ཕྱིར་ཉེས་པའི་གཉེན་པོར་སྒོམ་པའི་བརྩོན་འགྲུས་
ཏེ༑ བརྟན་པ་རྣམས་ཀྱི་ཡང་དག་སྤོང་། །ལུས་ཅན་ཀུན་དང་མཚུངས་པ་མེད། དྲན་པ་ཉེ་
བར་བཞག་པ་ཡིས། །ཉེས་པ་རྣམས་ཀྱི་གཉེན་པོ་སྒོམ། །ཞེས་པ་དང་། དེ་སྐད་དུ། མི་
མཐུན་ཕྱོགས་དང་གཉེན་པོ་རྣམས། །རྣམ་པ་ཐམས་ཅད་ཡོངས་ཤེས་ནས། །དེ་དག་སྤང་
ཕྱིར་བརྩོན་འགྲུས་ནི། །རྣམ་པ་བཞི་དག་རབ་ཏུ་འབྱུང་། །ཞེས་སོ། །མཚོན་བྱ་ནི། མི་དགེ་
བ་སྐྱེས་པ་ཡང་དག་པར་སྤོང་བས་ཡང་དག་པར་སྤོང་བ་སྟེ། གཙོ་བོའི་མིང་གིས་བཏགས་
པའོ། །མཚན་གཞི་ལ། ཐུན་མོང་གི་དབྱེ་བ་དང༌། ཕྱེ་བའི་ས་མཚམས་གཉིས། དང་པོ་ལ་
བཞི་ལས། དབྱེ་གཞི་ནི། དྲན་པ་ཉེར་བཞག་བསྒོམས་པ་དེའི་འོག་ཏུ་དངོས་པོ་ལ་ཡོངས་སུ་
བརྟགས་ནས་ཞུགས་པ་ལས། སྒྲིབ་པ་སྤོང་བའི་བརྩོན་འགྲུས་འབྱུང་བས་དེ་ཙམ་ཞིག་དབྱེ་
གཞིའོ། །དབྱེ་ངོ༌། མི་དགེ་བ་སྐྱེས་པ་ཡང་དག་པར་སྤོང་བའི་རྒྱུའི་བརྩོན་འགྲུས་དང་། མ་
སྐྱེས་པ་མི་སྐྱེད་པའི་བརྩོན་འགྲུས་དང་། གོ་རིམ་བཞིན་དུ་དགེ་བ་སྐྱེས་པ་འཕེལ་བའི་རྒྱུའི་
བརྩོན་འགྲུས་དང་། མ་སྐྱེས་པ་བསྐྱེད་པའི་རྒྱུའི་བརྩོན་འགྲུས་ཏེ་བཞིའོ། །ཐ་དད་ནི། ངོབོ་
གཅིག་པ་སྟེ། སྡིག་པ་སྐྱེས་པ་སྤོང་བ་ཉིད། །དགེ་བ་སྐྱེད་པ་ཡིན་པས་སོ། །གྲངས་ངེསནི།
- 1
} 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྡིག་པའི་འགལ་ཟླ་སྒྲུབ་པ་དང་། འབྲེལ་ཟླ་འགོག་པ་དང་། དགེ་བའི་འགལ་རྐྱེན་སྤོང་བ་
དང་། མཐུན་རྐྱེན་སྒྲུབ་པ་བཞི་ངེས་པས་རིམ་པ་ལྟར་ཡང་དག་པར་སྤོང་བ་བཞིར་ངེསསོ།
གཉིས་ པ་ནི། ཚོགས་ ལམ་ འབྲིང་ ནས་སོ། །གསུམ་ པ་ ནི། དེ་ དང་ མཚུངས་ལྡན་གྱི་
སེམས་སེམས་བྱུང་ངོ་། །བཞི་པ་ལ། སྒོམ་ཚུལ་དང་། སྒོམ་པའི་དབྱེ་བ་གཉིས་སོ། །དང་པོ་
ནི༑ མདོ་ལས། སྡིག་པ་སྐྱེས་པ་སྤང་བའི་ ཕྱིར་ འདུན་པ་བསྐྱེད་དོ། །འབད་དོ། །བརྩོན་
འགྲུས་རྩོམ་ མོ། །སེམས་ རབ་ཏུ་ འཛིན་ ཏོ། །རབ་ཏུ་ འཇོག་གོ །དེ་ བཞིན་དུ་སྦྱར་ཏེ་
གསུངས་པས། དང་པོར་བྱེད་འདོད་པའི་འདུན་པ་བསྐྱེད་དོ། །དེ་ལ་བརྟེན་ནས་ཞིགནས་
དང་ལྷག་མཐོང་གི་རྣལ་འབྱོར་སྒོམ་པ་ནི། འབད་པའོ། །དེའང་ཞི་གནས་དང་
། རབ་ཏུ་
འཛིན་པ་དང་། བཏང་སྙོམས་ཀྱི་རྒྱུ་མཚན་དང་བཅས་པར་སྒོམ་སྟེ། དེའང་ཞི་གནས་དང་
རབ་ཏུ་འཛིན་པས་ཉེ་བའི་ཉོན་མོངས་ཞུམ་རྒོད་ཀྱི་གཉེན་པོར་བརྩོན་འགྲུས་རྩོམ་མོ། །ཇི་
ལྟར་རྩོམ་ན། ཤེས་རབ་ཀྱིས་རབ་ཏུ་འཛིན། ཞི་གནས་ཀྱིས་ཡང་དག་པར་འཇོག་གོ།
མཉམ་པ་ཐོབ་ནས་བཏང་སྙོམས་སུ་འཇོག་གོ །དགེ་མི་དགེ་ནི། ཐུན་མོང་དུ་དགེ་བ་བཅུ།
མི་དགེ་བ་བཅུ། ཁྱད་པར་ཐེག་ཆེན་ནི། མདོ་ལས། གང་ཡིད་ལ་བྱེད་པ་ནི། མི་དགེ་བའོ།།
གང་ཡིད་ལ་མི་བྱེད་པ་ནི། དགེ་བའོ། །ཞེས་པ་ལྟར་རོ། །འདུན་པ་ལ་ནི་བརྟེན་ནས་སུ།།
རྣལ་འབྱོར་རྒྱུ་མཚན་བཅས་སྒོམ་པ། །ཡང་དག་སྤོང་བ་ཐམས་ཅད་ལ། གཉེན་པོ་ཞེས་ནི་
ངེས་པར་བརྗོད། །ཅེས་སོ། །
གཉིས་པ་ནི། འཁོར་བ་ཉེ་བར་སྤྱོད་པ་དང༌། །སྒྲིབ་པ་དག་ནི་འདོར་བ་དང་།།
ཡིད་ལ་བྱེད་པ་འདོར་བ་དང་། །སརྣམས་ལ་ནི་འཇུག་པ་དང་། །མཚན་མ་མེད་པརགནས་
པ་དང་། །ལུང་བསྟན་པ་ནི་ཐོབ་པ་དང༌། །སེམས་ཅན་རྣམ་ཡོངས་སྨིན་བྱ་དང་། །དབང་ནི་
- 10 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
བསྐུར་བར་བྱ་བ་དང་། །ཞིང་རྣམས་དག་པར་བྱ་ཕྱིར་དང༌། །མཐར་ཐུག་ཉིད་དུ་བྱ་བའི་
ཕྱིར། །བྱང་ཆུབ་སེམས་དཔའ་བློ་ལྡན་རྣམས། །མི་མཐུན་ཕྱོགས་ཀྱི་གཉེན་པོར་སྒོམ།
ཞེས་པས། འཁོར་བའི་ཕུན་སུམ་ཚོགས་པ་ལ་ཀུན་ནས་ཉོན་མོངས་པ་མེད་པར་ལོངས་
སྤྱོད་པ་དང་། སྒྲིབ་པ་ལྔ་འདོར་བ་དང༌། ཉན་རང་གི་ཡིད་ལ་བྱེད་པ་འདོར་བ་དང་། ས་ལ་
འཇུག་པ་དང་། ས་བདུན་པར་མཚན་མ་མེད་པར་གནས་པ་དང་། བརྒྱད་པར་ལུང་བསྟན་
པ་ཐོབ་པ་དང་། དགུ་པར་སེམས་ཅན་སྨིན་པར་བྱ་བ་དང་། བཅུ་པར་དབང་བསྐུར་བ་དང་།
གསུམ་ཆར་ལ་ཞིང་དག་པར་བྱ་བ་དང་། སངས་རྒྱས་ཀྱི་ས་ལ་མཐར་ཐུག་པར་བྱ་བའི་ཕྱིར་
ཉེས་པ་གང་ཡིན་པ་དེའི་གཉེན་པོར་སྒོམ་པའོ། །ལྔ་པ་ནི། དང་པོ་གཉིས་ཀྱིས་མི་མཐུན་
ཕྱོགས་མ་ལུས་པར་སྤངས་པ་དང༌། ཕྱི་མ་གཉིས་ཀྱིས་གཉེན་པོ་མ་ལུས་པར་ཐོབ་ཅིང་
འཕེལ་བ་ཐོབ་བོ། །གསུམ་པ་ནི། སྒྲིབ་པ་སྦྱངས་ནས་འདུན་པ་ལ་སོགས་པས་ཏིང་ངེ་
འཛིན་ཡོངས་སུ་སྦྱོང་བའི་ལམ་ལ། རྫུ་འཕྲུལ་གྱི་རྐང་པའི་རྣམ་པ་བཞི་ལ་སྔར་བཞིན་ལྔ་
ལས། དང་པོ་ནི། ཏིང་ངེ་འཛིན་གྱིས་གྲུབ་པའི་བྱ་བ་རྫུ་འཕྲུལ་ལ་སོགས་པའི་བྱ་བའོ། །
གཉིས་པ་ནི། ཏིང་ ངེ་འཛིན་ཏེ། དབྱིག་གཉེན་གྱིས། རྫུ་འཕྲུལ་རྐང་པ་ཏིང་
འཛིན་ཡིན། །ཞེས་སོ། །འདི་ལ་གསུམ་ལས། མཚན་ཉིད་ནི། བདག་རྐྱེན་སྤོང་བའི་འདུ་
བྱེད་བརྒྱད་བསྟེན་པ་ལས་བྱུང་བའི་སེམས་གནས་པ། ལས་སུ་རུང་བའོ། །དེ་སྐད་དུ། དེར་
གནས་ལས་སུ་རུང་བ་ཉིད། །དོན་རྣམས་ཐམས་ཅད་འབྱོར་པར་གྱུར། །ཉེས་པ་ལྔ་སྤོང་
འདུ་བྱེད་བརྒྱད། །བསྟེན་པའི་རྒྱུ་ལས་བྱུང་བའོ། །ཞེས་སོ། །མཚོན་བྱ་ནི། རྫུ་འཕྲུལ་གྱི་
གཞིའམ་རྟེན་བྱེད་པས་སམ། འདི་ལ་བརྟེན་ནས་རྫུ་འཕྲུལ་གྱིས་ནམ་མཁའ་ལ་འགྲོ་བ་
སོགས་བྱེད་པས་རྐང་པའོ། །མཚན་གཞི་ལ། དབྱེ་བ་དང༌། ས་མཚམས་སོ། །དང་པོ་ལ་
- } (} 3 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞི་སྟེ། དབྱེ་གཞི། སྒྲིབ་པ་སྤོང་བའི་བརྩོན་འགྲུས་དང་ལྡན་པ་ནི། ཏིང་ངེ་འཛིན་གྱིས་
སེམས་ལས་སུ་རུང་བ་ཉིད་དུ་བྱེད་པས་སེམས་ལས་སུ་རུང་བའི་རྫུ་འཕྲུལ་གྱི་རྐང་པ་ཙམ་
མོ༑ །དབྱེ་ངོ༌། །གུས་སྦྱོར་ལ་བརྟེན་ནས་སེམས་རྩེ་གཅིག་པ་ལ་རེག་པ། འདུན་པའི་ཏིང་
ངེ་འཛིན་དང་། རྟག་འབྱོར་ལས་སེམས་རྩེ་གཅིག་པ་ལ་རེག་པ། བརྩོན་འགྲུས་ཀྱི་ཏིང་ངེ་
འཛིན་དང་། སྔོན་ཏིང་ངེ་འཛིན་བསྒོམས་པའི་སྐྱེས་ཐོབ་ལ་བརྟེན་ནས་སེམས་རྩེ་གཅིག་པ་
ལ་རེག་པ། སེམས་ཀྱི་ཏིང་ངེ་འཛིན་དང༌། གཞན་གྱིས་བསྟན་ནས་ཆོས་རྣམ་འབྱེད་ལ་
བརྟེན་ནས་སེམས་རྩེ་གཅིག་པ་ལ་རེག་པ། དཔྱོད་པའི་ཏིང་ངེ་འཛིན་དང་བཞིའོ། །ཐ་དད་
ནི༑ ཕལ་ཆེར་ ངོ་བོ་ཐ་དད་དོ། །གྲངས་ངེས་ནི། གྲོགས་འདུན་སོགས་བཞིཡོད་པས།
གྲོགས་ཅན་རྫུ་འཕྲུལ་རྐང་པ་བཞིར་ངེས་སོ། །གཉིས་པ་ནི། ཚོགས་ལམ་ཆེན་པོ་ནས་སོ།།
གསུམ་པ་ནི། འདུན་པ་དང༌། བརྩོན་འགྲུས་དང༌། སེམས་དང༌། དཔྱོད་པ་དང་། དེ་དག་
དང་མཚུངས་པར་ལྡན་པའི་སེམས་སེམས་བྱུང་རྣམས་སོ། །བཞི་པ་ནི། ཉེས་པ་ལྔའི་གཉེན་
པོར་སྤོང་བའི་འདུ་བྱེད་བརྒྱད་དང་ལྡནཔ་སྒོམ་པསྟེ། ཉེས་པ་ལྔ་ནི། ལེ་ལོ། གདམས་ངག་
བརྗེད་པ། བྱིང་རྒོད། བྱིང་རྒོད་མ་ཞི་བ་ན་གཉེན་པོ་འདུ་མི་བྱེད་པ། ཞིབན་འདུ་བྱེད་པའོ།།
དེ་སྐད་དུ། ལེ་ལོ་དང་ནི་གདམས་ངག་རྣམས། །བརྗེད་དང་བྱིང་དང་རྒོད་པདང་། །འདུ་མི་
བྱེད་དང་འདུ་བྱེད་དོ། །འདི་དག་ཉེས་པ་ལྔར་འདོད་དོ། །ཞེས་སོ། །འདུ་བྱེད་བརྒྱད་ནི།
ལེ་ལོའི་གཉེན་པོ་བཞི་སྟེ། རྩོལ་བའི་གནས་འདུན་པ། དེ་ལ་གནས་པ་རྩོལ་བ། འདུན་
པའི་རྒྱུ་སྤང་གཉེན་རྒྱུ་འབྲས་ལ་ཡིད་ཆེས་པའི་དད་པ་སྟེ། དེ་ལས་མངོན་པར་འདོད་པའི་
འདུན་པ་འབྱུང་བས་སོ། །རྩོལ་བའི་འབྲསབུ་ཤིན་ཏུ་སྦྱངས་པ་སྟེ། བརྩོན་འགྲུས་བརྩམས་
པས་ལུསསེམས་ལས་སུ་རུང་བའི་ཏིང་ངེ་འཛིན་ཐོབ་པའི་ ཕྱིར་ཏེ་བཞིའོ། །ལྷག་མ་ནི།
-
（]
༣ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཉེས་པ་བཞིའི་གཉེན་པོ་སྟེ། རིམ་པ་བཞིན་དུ་ཡང་དག་པའི་དམིགས་པ་མ་བརྗེད་པའི་དྲན་
པ༑ དྲན་པ་དང་ལྡན་ནས་བྱིང་རྒོད་ལ་བྱིང་རྒོད་དུ་རྟོག་པའི་ཤེས་བཞིན། རྟོགས་ནས་དེ་
དང་བྲལ་བར་བྱ་བའི་ཕྱིར་གཉེན་པོ་འདུ་བྱེད་པའི་སེམས་པ། བྱིང་རྒོད་ཞི་བ་ན་རྣལ་དུ་
འཇོག་པའི་བཏང་སྙོམས་སོ། །དེ་སྐད་དུ། གནས་དང་དེ་ ལ་གནས་པ་དང་། །རྒྱུ་དག་
འབྲས་བུ་ཉིད་དུའོ། །དམིགས་པ་བརྗེད་པར་མ་གྱུར་དང་། །བྱིང་དང་རྒོད་པ་རྟོགས་པ་
དང༌། །དེ་སྤོང་མངོན་པར་འདུ་བྱེད་དང༌། །ཞི་ཚེ་རྣལ་དུ་འཇོག་པའོ །ཞེས་སོ། །ལྔ་པ་ནི།
དེ་ལྟར་ཏིང་ངེ་འཛིན་ལེགས་པར་སྦྱངས་པས་རྫུ་འཕྲུལ་ལ་སོགས་པ་གང་མངོན་དུ་བྱེད་
འདོད་པ་དེ་ལ་སེམས་གཏད་པས་ཇི་ལྟར་འདོད་པ་བཞིན་དེ་དང་དེ་མངོན་དུ་གྱུར་པས་རང་
གཞན་གྱི་དོན་འགྲུབ་སྟེ། བརྟན་པ་རྣམས་ཀྱི་རྫུ་འཕྲུལ་གྱི། །རྐང་པ་མཚན་ཉིད་མཆོག་
ལྡན་བཞི། །བདག་ཉིད་དང་ནི་གཞན་དག་གི །དོན་ཀུན་འགྲུབ་པའིཕྱིར་སྐྱེའོ། །ཞེས་སོ།།
བཞི་གང་ཞེ་མ། རྟེན། དབྱེ་བ། ཐབས། མངོན་པར་སྒྲུབ་པ་སྟེ། རྟེན་དང་རབ་ཏུ་དབྱེ་བ་
དང་། །ཐབས་དང་མངོན་པར་སྒྲུབ་པ་སྟེ། །བློ་ལྡན་རྫུ་འཕྲུལ་རྐང་པ་རྣམས། རྣམ་པ་ཀུན་
ཏུ་རྣམ་གཞག་འདོད། །བསམ་གཏན་ཕ་རོལ་ཕྱིན་བརྟེན་ནས། །རབ་ཏུ་དབྱེ་བ་དག་དང་
ཐབས། །རྣམ་ བཞི་ མངོན་པར་ སྒྲུབ་པ་ནི། །རྣམ་པ་དྲུག་ཏུ་བརྗོད་པ་ཡིན། །ཞེས་པས་
བསམ་གཏན་གྱི་ཕར་ཕྱིན་ནི། རྟེན་ནོ། །རབ་ཏུ་དབྱེ་བ་བཞི་ནི། སྔར་བཞིན་ནམ། ཡང་ན།
འདུན་པ་སྐྱེད་པ་ན་སེམས་རྩེ་གཅིག་པ་ལ་རེག་པ་འདུན་པའི་ཏིང་ངེ་འཛིན། འབད་པ་དང་
བརྩོན་འགྲུས་རྩོམ་པ་ན་སེམས་རྩེ་གཅིག་པ་ལ་རེག་པ་བརྩོན་འགྲུས་ཀྱི། སེམས་རབ་ཏུ་
འཇོག་པ་ན་རྩེ་གཅིག་པ་ལ་རེག་པ་སེམས་ཀྱི། སེམས་རབ་ཏུ་འཛིན་པ་ན་རྩེ་གཅིག་པ་ལ་
རེག་པ་དཔྱོད་པའི་ཏིང་ངེ་འཛིན་དང་བཞིའོ། །ཐབས་བཞི་ནི། སྤོང་བའི་འདུ་བྱེད་ཀྱི་དང་
- }
(
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོ་གསུམ། འབད་པར་བྱེད་པའི་ཐབས་ཏེ། དད་ཅིང་དོན་དུ་གཉེར་ན་འབད་པའི་ཕྱིར་རོ།།
ཤིན་ཏུ་སྦྱངས་པ་ནི། ལུས་སེམས་ལ་ཕན་འདོགས་པའི་ཐབས་སོ། །དྲན་པས་དམིགས་པ་
ལས་མི་འཕྲོ་བར་བྱེད། ཤེས་བཞིན་གྱིས་འཕྲོས་པ་ངོས་ཟིན་པས་ཉེ་བར་གཏོད་པའི་
ཐབས་སོ། །སེམས་པ་དང༌། བཏང་སྙོམས་ནི། བྱིང་རྒོད་དང་ཉོན་མོངས་པའི་གཉེན་པོའི་
ཐབས་ཏེ། གཅིག་ནི། འབད་པར་བྱེད་པ་སྟེ། །གཉིས་པ་ཕན་འདོགས་བདག་ཉིད་དོ།།
གསུམ་པ་གཏོད་པར་བྱེད་པ་སྟེ། །བཞི་པ་གཉེན་པོ་པ་ཡིན་ནོ། །ཞེས་སོ། །མངོན་པར་
སྒྲུབ་པ་དྲུག་ནི། འབྲས་བུ་སྟེ། ཤེས་བྱ་མཐོང་བའི་སྤྱན་ལྔ། གདམས་ངག་གི་རྒྱུ་མན་
ཤེས་དྲུག །ཏིང་ངེ་འཛིན་གྱི་རྣམ་པར་རྩེ་བ་དང་། སྨོན་ལམ་ཁྱད་པར་ཅན་གྱིས་རྩེ་བ་དང་།
དབང་བཅུ་དང༌། ཆོས་ཐོབ་པ། སྟོབ་བཅུ་མི་འཇིགས་པ་སོགས་ཐོབ་པ་སྒྲུབ་པ་སྟེ། མཐོང་
བ་དང་ནི་གདམས་ངག་དང༌། །གནས་པས་རྣམ་པར་རྩེ་བ་དང་། །སྨོན་ལམ་དང་ནི་དབང་
དག་དང༌། །ཆོས་ཐོབ་པ་ནི་སྒྲུབ་པའི་ཕྱིར། །ཞེས་སོ། ། །
བཞི་པ་བདེན་པ་མངོན་པར་རྟོགས་པ་དྲོད་རྩེ་ལ་སྦྱོར་བའི་ལམ་ལ་དབང་པོའི་
རྣམ་པ་ལྔ་ལ་སྔར་བཞིན་ལྔ་ལས། དང་པོ་ནི། སྤྱིར་འཕགས་པའི་བདེན་པ་བཞི། བྱེ་བྲག་
ཏུ་དད་སོགས་ལྔའི་རིམ་པ་བཞིན་དུ་བྱང་ཆུབ་དང་། བྱང་སེམས་ཀྱི་སྤྱོད་པ་དང་། ཐེག་ཆེན་
གྱིས་བསྡུས་པའི་ཐོས་པ་དང༌། ཞི་གནས་དང༌། ལྷག་མཐོང་སྟེ། བྱང་ཆུབ་སྤྱོད་དང་ཐོས་
མཆོག་དང༌། །ཞི་གནས་ལྷག་མཐོང་དད་སོགས་ཀྱི། །གཞི་ཡིན་པར་ནི་ཤེས་བྱ་སྟེ། །དོན་
སྒྲུབ་བྱེད་པའི་སྐབས་ཀྱིས་སོ། །ཞེས་སོ། །གཉིས་པ་ནི། དད་སོགས་ཏེ། འདི་ལ་གསུམ་
ལས། མཚན་ཉིད་ནི། འཕགས་པའི་ལམ་ཡང་དག་པར་འགྲུབ་པའི་བདག་པོར་གྱུར་པ་
གང་ཞིག །དྲོད་རྩེས་བསྡུས་པའོ། །མཚོན་བྱ་ནི། འཕགས་པའི་ལམ་སྒྲུབ་པ་ལ་དབང་བྱེད་
- } (
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
པ་དང་། སྔར་གྱི་དམིགས་པ་བྱང་ཆུབ་ལ་སོགས་པའི་དོན་གང་ཡིན་པ་དེ་ལ་དབང་བྱེད་
པས་དབང་པོའོ། །མཚན་གཞི་ལ། དབྱེ་བ་དང༌། ས་མཚམས་གཉིས་ཀྱི་དང་པོ་ལ། དབྱེ་
གཞི་འདིར་སྨོས་དབང་པོ་ཙམ་མོ། །དབྱེ་ངོ༌། །བྱང་ཆུབ་ལ་ཡིད་ཆེས་ཤིང་འདུན་པའི་དད་
པ་དང་། བྱང་སེམས་ཀྱི་སྤྱོད་པ་ལ་སྦྱོར་བའི་བརྩོན་འགྲུས་དང་། ཐོས་པའི་དམིགས་པ་མ་
བརྗེད་པའི་དྲན་པ་དང་། ཞི་གནས་ལས་སེམས་མི་འཕྲོ་བའི་ཏིང་ངེ་འཛིན་དང༌། ལྷག་
མཐོང་གིས་ཆོས་རབ་ཏུ་རྣམ་པར་འབྱེད་པའི་ཤེས་རབ་སྟེ། དེ་དག་ཉིད་ནི། དབང་བྱེད་
པས་དབང་པོ་ སྟེ། ལྔའོ། །དེ་ སྐད་དུ། ཐར་པའི་ཆ་དང་མཐུན་བསྐྱེད་ནས། །འདུན་དང་
སྦྱོར་བ་དབང་བྱེད་དེ། །དམིགས་པ་བརྗེད་པར་མ་གྱུར་དང༌། །མི་འཕྲོ་རྣམ་པར་འབྱེད་
ཀྱང་ངོ༌། །ཞེས་སོ། །ཐ་དད་ནི། ཕལ་ཆེར་ངོ་བོ་ཐ་དད་དེ། སྔ་ཕྱི་རྒྱུ་འབྲས་ཡིན་པའི་ཕྱིར་
རོ༑ །གྲངས་ངེས་ནི། གཞི་དམིགས་པ་ལྔ་ཡོད་པས་དེ་ལ་དབང་བྱེད་པའི་དབང་པོའང་
ལྔར་ངེས་སོ། །གཉིས་པ་ནི། རྫུ་འཕྲུལ་རྐང་བཞིས་སེམས་ཡོངས་སྦྱོང་བ་བྱས་པ་ལ་དྲོ་བ་
དང་རྩེ་མོའི་སྦྱོར་བ་འབྱུང་བས་འདིར་སྨོས་དབང་པོ་དྲོ་བ་དང་རྩེ་མོའི་ངོ་བོ་ཉིད་ཡིན་ནོ།།
གསུམ་པ་ནི། དེ་དག་དང་མཚུངས་ལྡན་གྱི་སེམས་སེམས་བྱུང་རྣམས་སོ། །བཞི་པ་ནི། དད་
པས་བདེན་པ་རྣམས་ལ་ཡིད་ཆེས་པའི་ཚུལ་གྱིས་སྒོམ། བརྩོན་འགྲུས་ཀྱིས་ཡིད་ཆེས་ནས་
བདེན་པ་མངོན་པར་རྟོགས་པར་བྱ་བའི་ཕྱིར་སྤྲོ་བས་སྒོམ། དྲན་པ་མི་བརྗེད་པའི་ཚུལ་གྱིས་
སྒོམ། ཏིང་ངེ་འཛིན་གྱིས་དྲན་པས་མ་བརྗེད་པའི་དོན་སེམས་རྩེ་གཅིག་པས་བསྒོམ། ཤེས་
རབ་ཀྱི་མཉམ་པར་བཞག་པའི་དོན་རྣམ་པར་འབྱེད་པའི་ཚུལ་གྱིས་བསྒོམ་མོ། །ལྔ་པ་ནི།
བདེན་པ་མྱུར་དུ་མངོན་པར་རྟོགས་པར་བྱེད་པ་དང་། གནས་སྐབས་སྦྱོར་ལམ་དྲོད་སོགས་
སྒྲུབ་པའོ། །ལྔ་པ་ནི། དེ་ལྟར་དབང་ཐོབ་པ་ནི། དེ་མ་ཐག་ཏུ་བདེན་པ་རྟོགས་པར་བྱ་བའི་
- ]
0 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར་མི་མཐུན་ཕྱོགས་མ་དད་པ་ལ་སོགསཔ་ཟིལ་གྱིས་གནོན་པ་མངོན་པར་རྟོགས་པ་དང་
འབྲེལ་བའི་ལམ་ལ་སྟོབས་ཀྱི་རྣམ་པ་ལྔ་ནི། སྔར་གྱི་དབང་པོ་ལྔ་པོ་ཉིད། མི་མཐུན་ཕྱོགས་
ངེས་པར་བསྲབས་པས་ཚུར་མི་རྫི་བས་སྟོབས་ཏེ། འདི་ལའང་ལྔ་ལས། དང་པོ་སྔར་བཞིན་
ནོ༑ ༑
གཉིས་པ་ལ་གསུམ་ ལས། མཚན་ཉིད་ནི། དབང་པོ་ཉིད་ མི་མཐུན་པའི་
ཕྱོགས་ཀྱིས་མི་རྫི་བར་གྱུར་པ། བཟོད་མཆོག་གིས་བསྡུས་པ་སྟེ། མི་མཐུན་ཕྱོགས་ཉམས་
ཆུང་བས་ གང་ ། །དེ་ དག་ ཉིད་ ལ་ སྟོབས་ཞེས་བྱ། །ཞེས་སོ། །མཚོན་བྱ་ནི། མི་མཐུན་
ཕྱོགས་སྲབ་པས་གཉེན་པོ་སྟོབས་དང་ལྡན་པས་སྟོབས་ཏེ། དེ་སྐད་དུ། མིམཐུན་ཕྱོགས་ནི་
སྲབ་པའི་ ཕྱིར། །སྟོབས་ལྡན་འབྲས་བུ་ཕྱི་མ་ཡིན། །ཞེས་སོ། །མཚན་གཞི་ལ། དབྱེ་བ།
ས་མཚམས་གཉིས་ཀྱི་དང་པོ་ལ་བཞི་ལས། དབྱེ་གཞི། སྟོབས་ཙམམོ། །དབྱེ་ངོ༌། །མདད་
པ་འཇོམས་པ་དད་པ་དང་། ལེ་ལོ་འཇོམས་པ་བརྩོན་འགྲུས་དང་། བརྗེད་ངས་འཇོམས་པ་
དྲན་པ་དང༌། རྣམ་གཡེང་འཇོམས་པ་ཏིང་ངེ་འཛིན་དང་། གཏི་མུག་འཇོམས་པ་ཤེས་རབ་
ཀྱི་སྟོབས་ཀྱི་རྣམ་པ་ལྔའོ། །ཐ་དད་ནི། སྔར་བཞིན་ནོ། གྲངས་ངེས་ནི། སྤང་བྱ་མ་དད་པ་
སོགས་ལྔ་ཡོད་པས་དེའི་གཉེན་པོར་ལྔར་ངེས་སོ། །གཉིས་པ་ནི། དྲོབ་དང་། སོགས་པ་རྩེ་
མོ་ཐོབ་པ་ལ་བཟོད་པ་དང༌། ཆོས་མཆོག་འབྱུང་བས་སྟོབས་ལྔ་ནི། བཟོད་པ་དང་ཆོས་
མཆོག་གི་ངོ་བོ་ཉིད་དོ། །དེ་སྐད་དུ། དབངཔོ་རྣམས་དང་སྟོབསརྣམས་ལ། །ངེས་འབྱེད་ཆ་
མཐུན་གཉིས་གཉིས་སོ། །ཞེས་སོ། །གསུམ་པ་དང་བཞི་པ་ནི། སྔར་བཞིན་ནོ། །ལྔ་པ་ནི།
མི་མཐུན་ཕྱོགས་ལྔ་པོ་བསྲབས་པ་དང་ས་ལ་འཇུག་པའོ། །དད་སོགས་ས་ལ་འཇུག་པ་སྟེ།།
ཀུན་ནས་ཉོན་མོངས་ཅན་དུ་འདོད། །ཅེས་སོ། །དྲུག་པ་ནི། དེ་ཁོ་ན་ཉིད་སོ་སོ་རང་གིས་
- 1 [] 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། ༼༡༣
མངོན་པར་རྟོགས་པའི་ལམ་ལ་བྱང་ཆུབ་ཡན་ལག་གི་རྣམ་པ་བདུན་ལ་སྔར་བཞིན་ལས།
དང་པོ་ནི། བདེན་བཞིའི་ཆོས་ཡང་དག་པ་ཇི་ལྟབའོ། །གཉིས་པནི། དྲན་སོགས་བདུན་ཏེ།
འདི་ལ་གསུམ་ལས། མཚན་ཉིད་ནི། དེ་ཁོ་ན་ཉིད་མངོན་སུམ་གྱིས་རྟོགས་པའི་ཡན་ལག་
མཐོང་ལམ་གྱིས་བསྡུས་པའོ། །མཚོན་བྱ་ནི། ཟད་པ་དང་མི་སྐྱེ་བ་ཤེས་པའི་བྱང་ཆུབ་ཀྱི་
རྒྱུར་གྱུར་པས་བྱང་ཆུབ་ཡན་ལག་གོ །བྱང་ཆུབ་ཀྱི་རང་བཞིན་དང་གནས་ལ་སོགས་པའི་
སྒོ་ནས་ཡན་ ལག་ཏུ་ གྱུར་ པས་བྱང་ཆུབ་ཡན་ ལག་ གོ །མཚན་ གཞི་ལ། དབྱེ་བ། ས་
མཚམས་ གཉིས་སོ། །དང་པོ་ལ། དབྱེ་ གཞི་ བྱང་ ཆུབ་ ཡན་ ལག་ ཙམ་མོ། །དབྱེ་ངོ།
དམིགས་རྣམ་མ་བརྗེད་པའི་དྲན་པ་ཤེས་བྱ་མ་རྟོགས་པ་རྟོགས་པར་བྱེད་པ་འཁོར་ལོ་ལྟ་བུ་
དང༌། ཤེས་བྱ་མ་རྒྱལ་རྒྱལ་བྱའི་ཕྱིར། །དྲན་པ་དག་ནི་ཀུན་ཏུ་སྤྱོད། །ཅེས་སོ། །གང་ཟག་
དང་ཆོས་སུ་འཛིན་པའི་རྣམ་རྟོག་གི་མཚན་མ་འཇོམས་པས་ཆོས་རབ་ཏུ་རྣམ་པར་འབྱེད་
པའི་ཤེས་རབ་ནི། གླང་པོ་ཆེ་ལྟ་བུའོ། །འདི་ཡི་རྣམ་འབྱེད་རྟོག་པ་ཡི། །མཚན་མ་ཐམས་
ཅད་འཇོམས་པར་བྱེད། །ཅེས་སོ། །མངོན་པར་ཤེས་པ་མྱུར་དུ་སྒྲུབ་པའི་བརྩོན་འགྲུས་ནི།
རྟ་ལྟ་བུའོ། །འདི་ཡི་བརྩོན་འགྲུས་མ་ལུས་པ། །མྱུར་དུ་རྟོགས་པར་བྱ་ཕྱིར་འཇུག །བརྩོན་
འགྲུསབརྩམས་པ་ལས་ཆོས་ཀྱི་སྣངབ་རྣམ་པར་འཕེལ་བསརྟག་ཏུ་ལུས་སེམས་ཚིམ་པར་
བྱེད་པའི་དགའ་བ་ནི། ནོར་བུ་ལྟ་བུའོ། །ཆོས་ཀྱི་སྣང་བ་རྣམ་འཕེལ་བའི། །དགའ་བས་
རྟག་ཏུ་རྒྱས་པར་འགྱུར། །ཞེས་སོ། །ལུས་སེམས་ཀྱི་གནས་ངན་ལེན་ལས་ཐར་པས་ལུས་
སེམས་ལས་སུ་རུང་བའི་བདེ་བ་ཐོབ་པས་ཤིན་ཏུ་སྦྱངས་པ་ནི། བཙུན་མོ་ལྟ་བུའོ། །སྒྲིབ་
པ་ཀུན་ལས་ཐར་པའི་ཕྱིར། །ཤིན་ཏུ་སྦྱངས་པས་བདེ་བ་ཐོབ། །ཞེས་སོ། །བསམ་པའི་དོན་
གནས་གྱུར་པའི་འབྱོར་པ་ཐམས་ཅད་སྒྲུབ་ཅིང་འབྱུང་བས་རྩེ་གཅིག་པའི་ཏིང་ངེ་འཛིན་ནི།
- ] 0 g,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱིམ་བདག་ལྟ་བུའོ། །ཏིང་ངེ་འཛིན་ལས་བསམ་པའི་དོན། །འབྱོར་བ་ཉེར་བ་སྐྱེ་བར་
འགྱུར། །ཞེས་སོ། །བཏང་སྙོམས་ནི། རྣམ་པར་མི་རྟོག་པའི་ཡེ་ཤེས་ཏེ། དེས་བྱང་སེམས་
འདོད་པ་བཞིན་དུ་གནས་ཏེ། རྗེས་ཐོབ་ཀྱིས་ཤེས་བྱ་མ་རྟོགས་པ་འབུལ། རྟོག་པ་འདོར།
རྣམ་པར་མི་རྟོག་པ་མཉམ་གཞག་གིས་རྩོལ་མེད་དུ་གནས་པར་བྱེད་པས་བློན་པོ་ལྟ་བུ་སྟེ།
བཏང་སྙོམས་ཀྱིས་ནི་ཐམས་ཅད་དུ། །འདི་ནི་ཇི་ལྟར་འདོད་བཞིན་གནས། །རྗེས་ལ་ཐོབ་
དང་མི་རྟོགས་པའི། །གནས་པ་མཆོག་གི་རྟག་ཏུ་གནས། །ཡོན་ཏན་དེ་ལྟའི་སེམས་པནི།།
འཁོར་ལོས་བསྒྱུར་དང་འདྲ་བར་འཇུག །རྟག་ཏུ་རིན་ཆེན་བདུན་ལྟ་བུའི། །བྱང་ཆུབ་ཡན་
ལག་རྣམས་ཀྱིས་བསྐོར། །ཞེས་སོ། །ཡང་དག་བྱང་ཆུབ་ཡན་ལག་གི་རྣམ་པ་ཞེས་རེ་རེ་ལ་
སྦྱར་རོ། །ཐ་དད་ནི། ཅི་རིགས་པའོ། །གྲངས་ངེས་ལ། དྲན་པ་ནི། གནས་ཀྱི་ཡན་ལག་སྟེ།
དེ་ལ་བརྟེན་ནས་གཞན་ཐམས་ཅད་འབྱུང་བའི་ཕྱིར་རོ། །ཆོས་རབ་ཏུ་རྣམ་འབྱེད་ནི། རང་
བཞིན་གྱི་ཡན་ལག་སྟེ། མཐོང་ལམ་བྱང་ཆུབ་ནི། དེའི་ངོ་བོ་ཡིན་པའི་ཕྱིར་རོ། །བརྩོན་
འགྲུས་ནི། ངེས་པར་འབྱུང་བའི་ཡན་ལག་སྟེ། དེས་བགྲོད་བྱ་མཐར་ཐུག་མ་ཐོབ་བར་དུ་
ལམ་རྒྱུན་མི་གཅོད་པའི་ཕྱིར་རོ། །དགའ་བ་ནི། ཕན་ཡོན་གྱི་ཡན་ལག་སྟེ། སེམས་དགའ་
བར་བྱེད་པའི་ཕྱིར་རོ། །ལྷག་མ་གསུམ་ཉོན་མོངས་པ་མེད་པའི་ཡན་ལག་སྟེ། དེ་ལ་གཞི་
གང་གིས་ཉོན་མོངས་པ་མེད་པ་ནི། ཤིན་ཏུ་སྦྱངས་པ་སྟེ། གནས་ངན་ལེན་གཅོད་པས་སོ།།
གནས་གང་ལ་བརྟེན་ནས་ཀུན་ནས་ཉོན་མོངས་པར་མི་འགྱུར་བ་ནི། ཏིང་ངེ་འཛིན་ཏེ། དེ་
ལ་གནས་པས་གནས་འགྱུར་བའི་ཕྱིར་རོ། །ཉོན་མོངས་པ་གང་ཡང་མེད་པའི་ངོ་བོ་བཏང་
སྙོམས་ཏེ། བྱིང་རྒོད་ལ་སོགས་པའི་ཉོན་མོངས་མེད་པའི་གནས་སྐབས་ཀྱི་ངོ་བོ་ཡིན་པའི་
ཕྱིར་རོ། །དེ་སྐད་དུ། རང་བཞིན་ཡན་ལག་གནས་ཡན་ལག །གསུམ་པ་ངེས་འབྱུང་ཡན་
- ]
]
9 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། [༡༣
ལག་སྟེ། །བཞི་པ་ཕན་ཡོན་ཡན་ལག་ཡིན། །རྣམ་གསུམ་ཉོན་མོངས་མེད་ཡན་ལག །འདི་
ལ་གཞི་དང་གནས་དང་ནི། །ངོ་བོ་ཉིད་དུ་བསྟན་པ་ཡིན། །ཞེས་སོ། །
གཉིས་པ་ནི། དྲོ་བ་དང༌། སོགས་པ་རྩེ་མོ། བཟོད་པ། ཆོས་མཆོག་བཞིརྟོགས་
ཤིང་ཐོབ་པ་ལ་བདེན་པ་མཐོང་བའི་ལམ་འབྱུང་བས་དེའི་ཚེ་ཡོད་དེ། སར་ཞུགས་པ་ལ་
བྱང་ཆུབ་ཀྱི། །ཡན་ལག་རྣམ་པར་བཞག་པར་བརྗོད། །ཅེས་སོ། །གསུམ་པ་ནི། དེ་དག་
དང་མཚུངས་ལྡན་གྱི་སེམས་བྱུང་ངོ༌། །བཞི་པ་ནི། དྲན་པ་ཡང་དག་བྱང་ཆུབ་ཀྱི་ཡན་ལག་
གིས་དུཁ་ལ་དུཁར་རྟོགས་ཏེ། དེས་དབེན་པ་ལ་གནས་ཤིང་ཚོལ། ཀུན་འབྱུང་སྲིད་པ་
ཡིན་ལ་དེ་དུཁ་ཀུན་འབྱུང་བར་དམིགས་པས་དེ་ལས་འདོད་ཆགས་དང་བྲལ་བ་ཚོལ་ཞིང་
གནས། འགོག་པ་ལ་དུགཁ་འགག་པར་དམིགས་པས་དེ་མངོན་དུ་བྱ་བ་ལ་གནས། ལམནི།
དུབྷཁ་རྣམ་པར་སྤོང་བས་དེ་ལ་དམིགས་ནས་ཡོངས་སུ་བསྒྱུར་བའམ་རྒྱུད་ལ་བསྟེན་བྱར་
སྒོམ་པའོ། །ལྷག་མ་རྣམས་ཀྱང་དེ་བཞིན་ནོ། །
ལྔ་པ་ནི། མཐོང་སྤང་སྤངས་པ་ཐོབ་པའོ། །བདུན་པ་སྒོམ་སྤང་རྣམ་པར་དག་
པ་ངེས་པར་འབྱུང་བའི་ལམ་ལ། འཕགས་པའི་ལམ་ཡན་ལག་གི་རྣམ་པ་བརྒྱད་ལ་སྔར་
བཞིན་ལྔ་ལས། དང་པོ་ནི། མཐོང་ལམ་གྱིས་ཇི་ལྟར་མཐོང་བའི་བདེན་པའི་ཆོས་ཉིད་དོ།།
གཉིས་པ་ནི། ལྟ་བ་སོགས་བརྒྱད་དེ་འདི་ལ་གསུམ་ལས། མཚན་ཉིད་ནི། སྒོམ་སྤང་དག་
པར་བྱ་བའི་ཕྱིར་ངེས་པར་འབྱིན་པའི་ཐབས། སྒོམ་ལམ་གྱི་ཡན་ལག་ཏུ་གྱུར་པའོ།།
མཚོན་བྱ་ནི། སྒོམ་པའི་ལམ་གྱི་ཡན་ལག་གམ། རྒྱུར་གྱུར་པས་འཕགས་པའི་ལམ་ཡན་
ལག་གོ །མཚན་ གཞི་ གཉིས་ཏེ། དབྱེ་ བ་ དང༌ ། ས་ མཚམས་ སོ། །དང་པོ་དབྱེ་གཞི།
འཕགས་པའི་ལམ་གྱི་ཡན་ལག་ཙམ་མོ། །དབྱེ་ངོ་ལ། ཡང་དག་པའི་ཞེས་ཀུན་གྱི་མགོ་ལ་
- 1
]
1 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱར། ཕགས་པའི་ལམ་ཡན་ལག་གི་རྣམ་པ་ཞེས་ཀུན་གྱི་མཇུག་ཏུ་སྦྱར་ལ། མཐོང་ལམ་གྱི་
འོག་ཏུ་མཐོང་ལམ་གྱི་ཡང་དག་པ་ཇི་ལྟ་བ་བཞིན་རྟོགས་པའི་རྗེས་སུ་འཇུག་པ་ཡང་དག་
པའི་ལྟ་བ། རྟོག་པདེ་ཉིད་ཀྱིས་རྣམ་པར་བཞག་པ་བདག་གི་འདི་ལྟ་བུ་ཞིག་རྟོགས་སོ་ཞེས་
རྣམ་པར་འཇོག་ཅིང་ཐ་སྙད་བྱེད་པ་དང་། དེས་རྣམ་པར་བཞག་པ་མདོ་སྡེ་ལ་སོགས་པའི་
དོན་རྟོགས་པ་ནི། ཡང་དག་པའི་རྟོག་པ། ངག་གི་ལསརྣམ་པར་དག་པ་ཡང་དག་པའི་ངག།
ལུས་ཀྱི་ལས་རྣམ་པར་དག་པ་ཡང་དག་པའི་ལས་ཀྱི་མཐའ། ངག་གི་ཁ་གསག་སོགས་དང་།
ལུས་ཀྱི་སྤྱོད་ལམ་བཅོས་མ་སོགས་མེད་པའི་གཉིསཀའི་ལས་རྣམ་པར་དག་པས་ཡང་དག་
པའི་འཚོ་བ་དང་ཡུན་རིང་པོར་མི་སྐྱོ་བར་ཤེས་སྒྲིབ་ཀྱི་གཉེན་པོར་སྒོམ་པ་ཡང་དག་པའི་
རྩོལ་བ་དང༌། ཞི་གནས་དང་རབ་ཏུ་འཛིན་པ་དང་བཏང་སྙོམས་ཀྱི་རྒྱུ་མཚན་ལ་བྱིང་རྒོད་
མེད་པར་ལམ་མངོན་དུ་བྱ་བའི་སྒྲིབ་པའི་གཉེན་པོར་ཡང་དག་པའི་དྲན་པ་དང་། མངོན་
ཤེས་སོགས་ཡོནཏན་ཁྱད་པར་ཅན་མངོན་པར་སྒྲུབ་པའི་སྒྲིབ་པའི་གཉེན་པོ་ཡང་དག་པའི་
ཏིང་ངེ་འཛིན་ཏེ། དེ་ཡི་འོག་ཏུ་ཇི་ལྟ་བུར། །རྟོག་པའི་རྗེས་སུ་འཇུག་པ་སྐྱེས། རྣམ་གཞག་
ཇི་བཞིན་རྟོགས་པ་དང༌། །རྣམ་པར་བཞག་པ་འཇུག་པ་དང༌། །ལས་གསུམ་རྣམ་པར་
བཞག་པ་དང་། །ཤེས་བྱ་དག་དང་ལམ་དང་ནི། །ཡོན་ཏན་ཁྱད་པར་ཅན་གྱི་ནི། །སྒྲིབ་པའི་
གཉེན་པོར་སྒོམ་པའོ། །ཞེས་སོ། །ཐ་དད་ནི། ཅི་ རིགས་པ་སྟེ། འགའ་ཞིག་དངོས་པོ་ཐ་
དད། འགའ་ཞིག་ངོ་བོ་གཅིག་པའོ། །གྲངས་ངེས་ལ། ཡང་དག་པའི་ལྟ་བ་ནི། མཐོང་བའི་
ལམ་ཡོངས་སུ་གཅོད་པའི་ཡན་ལག་སྟེ། སྒོམ་ལམ་རྗེས་ཐོབ་དེས་རང་གི་རྟོགས་པ་ལྟར་
ངེས་པར་འཛིན་པའི་ཕྱིར་རོ། །རྟོག་པ་དང་ངག་ནི། གཞན་གོ་བར་བྱེད་པའི་ཡན་ལག་སྟེ།
རྟོག་པས་ཀུན་ནས་བསླངས་ཏེ་ངག་གིས་བརྗོད་པས་གཞན་གྱིས་གོ་བར་ནུས་པས་སོ།།
-，
]
2 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ངག །ལས་ཀྱི་མཐའ། འཚོ་བགསུམགཞན་ཡིད་ཆེས་པར་བྱེད་པའི་ཡན་ལག་སྟེ། ངག་གི་
བསྙད་པ་དང་འབྲེལ་བའི་གཏམ་གྱིས་ལྟ་བ་རྣམ་དག་ཏུ་ཡིད་ཆེས་སོ། །ལས་ཀྱི་མཐས་བྱ་
བ་མ་ཡིན་པ་མི་བྱེད་པས་ཚུལ་ཁྲིམས་རྣམ་དག་ཏུ་ཡིད་ཆེས་སོ། །འཚོ་བས་ཆོས་གོས་
སོགས་ཇི་ལྟར་སྣང་བ་བཞིན་ལོངས་སྤྱོད་པས་ཡོ་བྱད་བསྙུངས་པ་ལ་ཡིད་ཆེས་སོ། །ལྷག་
མ་གསུམ་གཉེན་པོའི་ཡན་ལག་སྟེ། རྩོལ་བས་ལམ་སྒོམ་པ་སྟེ། སྒོམ་སྤང་ཉོན་མོངས་པའི་
གཉེན་པོ་བྱེད་དོ། །དྲན་པ་ཞི་གནས་ཀྱི་རྒྱུ་མཚན་ལ་སོགས་མ་བརྗེད་པས་ཉེ་བའི་ཉོན་
མོངས་བྱིང་རྒོད་ཀྱི་གཉེན་པོ་བྱེད་དོ། །ཏིང་ངེ་འཛིན་གྱིས་བསམ་གཏན་ལ་གནས་ནས་
མངོན་ཤེས་སོགས་སྒྲུབ་པའི་དབང་གིས་མི་མཐུན་ཕྱོགས་ཀྱི་གཉེན་པོ་བྱེད་པས་བརྒྱད་དོ།
དེ་སྐད་དུ། ཡོངས་སུ་གཅོད་དང་གོ་བྱེད་དང༌། །རྣམ་གསུམ་གཞན་ཡིད་ཆེས་པར་བྱེད།།
མི་མཐུན་ཕྱོགས་ཀྱི་གཉེན་པོར་ནི། །ལམ་གྱི་ཡན་ལག་དེ་བརྒྱད་དོ། །ལྟ་དང་ཚུལ་ཁྲིམས་
ཡོ་བྱད་བསྲུངས། །གཞན་ལ་རྣམ་པར་རིག་བྱེད་འདོད། །ཉོན་མོངས་ཉེ་བའི་ཉོན་མོངས་
དབང་། །མི་མཐུན་ཕྱོགས་ ཀྱི་གཉེན་པོའོ། །ཞེས་སོ། །གཉིས་པ་ནི། བདེན་པ་མཐོང་བ་
ཡོངས་སུ་ཤེས་པའི་མཐོང་ལམ་ཐོབ་པ་ལ་སྒོམ་པའི་ལམ་འབྱུང་བས་འཕགས་ལམ་ཡན་
ལག་བརྒྱད་ཀྱང་སྒོམ་ལམ་གྱི་གྲོགས་ཡིན་པས་དེ་ནས་འབྱུང་ངོ༌། །གསུམ་པ། དེ་དག་
དང་མཚུངས་ལྡན་གྱི་སེམས་སེམས་བྱུང་ངོ༌། །བཞི་པ་ནི། བྱང་ཆུབ་ཡན་ལག་བཞིན་ནོ།།
ལྔ་པ་ནི། ཡོངས་སུ་གཅོད་པ་དང་། གཞན་གོ་བར་བྱེད་པ་དང་། གཞན་ཡིད་ཆེས་པ་དང་།
ཉོན་མོངས་པ་དང་། ཉེ་བའི་ཉོན་མོངས་པ་དང་། ཡོན་ཏན་ཁྱད་པར་ཅན་ལ་སྒྲིབ་པ་གསུམ་
རྣམ་པར་དག་པའོ། །བཞི་དང༌། བཞི་དང༌། བཞི་དང༌། ལྔ་དང་། ལྔ་དང་། བདུན་དང་།
བརྒྱད་ཡོད་པ་དེ་ལྟར་ན། སློབ་མ་ཉན་ཐོས་རྣམས་ལ་ཡོད་པའི་ཀུན་ཤེས་པ་ཉིད་ཀྱི་ལམ་
- ]
1
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་རྗེས་སུ་མཐུན་པའི་རྟེན་ཅན་གྱི་རྣམ་པ་སོ་བདུན་ཡིན་ནོ། །
གཉིས་པ་ལམ་ཤེས་ཉིད་ཀྱི་རྣམ་པ་ལ། ལམ་དྲུག་སྟེ། གཉེན་པོའི་དང་། སྤྲུལ་
པའི་དང་། མཐོང་བའི་ཆོས་ལ་བདེ་བར་གནས་པའི་དང༌། ལོ་ཀ་ལས་འདས་པའི་དང་།
སྤོང་བའི་དང༌། སངས་རྒྱས་ཉིད་ཀྱི་ལམ་གྱི་རྣམ་པའོ། །དང་པོ་ལ། སྤྱི་གཞུང་གཉིས་སོ།།
དང་པོ་ལ་གསུམ་སྟེ། ཡུལ་རྣམ་ཐར་སྒོ་གསུམ། ཡུལ་ཅན་ཏིང་ངེ་འཛིན་གསུམ། དེའི་རྒྱུ་
ཆོས་ཀྱི་སྡོམ་བཞིའོ། །དངཔོ་ནི། གང་ཟག་དང་ཆོས་ལ་བདག་མེད་པ་སྟོངཔ་ཉིད། བདག་
གཉིས་སུ་འཛིན་པའི་རྟེན། ཉེ་བར་ལེན་པའི་ཕུང་པོ་ལྔ་ནི། སྨོན་མེད། རྟེན་དེ་རྟག་ཏུ་ཉེ་
བར་ཞི་བ་མཚན་མེད་དེ། ཏིང་འཛིན་གསུམ་གྱི་སྤྱོད་ཡུལ་ནི། །བདག་མེད་རྣམ་པ་གཉིས་
པོ་དང༌། །བདག་ཏུ་འཛིན་པའི་རྟེན་དང་ནི། །དེ་རྟག་ཉེར་ཞི་ཡིན་ཞེས་བྱ། །ཞེས་སོ།།
གཉིས་པ་ནི། གཟུང་བ་རྣམ་ཐར་སྒོ་གསུམ་ཡོད་པས་འཛིན་པའི་ཏིང་ངེ་འཛིན་གསུམ་ནི།
བདག་གཉིས་སུ་རྣམ་པར་མི་རྟོག་པའི་སྟོང་པ་ཉིད་ཀྱི་ཏིང་ངེ་འཛིན་ཏེ། བདག་མེད་གཉིས་
ཤེས་པར་བྱ་བའི་ཕྱིར་ཡིན་ནོ། །བདག་འཛིན་གྱི་རྟེན་དེ་ལ་རྒྱབ་ཀྱིས་ཕྱོགས་ཤིང་མི་འདོད་
པར་འཛིན་པ་སྨོན་མེད་ཀྱི་སྟེ། བདག་འཛིན་གྱི་རྟེན་དེ་སྤང་བའི་ཕྱིར་ཡིན་ནོ། །ཉེར་ལེན་
གྱི་ཕུང་པོ་ལྔ་ཞི་བ་ལ་རྟག་ཏུ་དགའ་བ་དང་མཚུངས་པར་ལྡན་པ་མཚན་མེད་ཀྱི་སྟེ། དེ་ཞི་བ་
མངོན་དུ་བྱ་བའི་ཕྱིར་རོ། །དེ་ནི་གཟུང་འཛིན་གྱི་ངོ་བོའི་ཕྱིར། །རྣམ་པ་གསུམ་དུ་ཤེས་པར་
བྱ༑ །རྣམ་པར་མི་རྟོག་རྒྱབ་ཀྱིས་ཕྱོགས། །རྟག་ཏུ་དགའ་དང་ལྡན་པ། ཡོངས་སུ་ཤེས་
དང་སྤང་བ་དང་། །མངོན་སུམ་དུ་ནི་བྱ་བའི་ཕྱིར། །སྟོང་ཉིད་ལ་སོགས་ཏིང་འཛིན་རྣམས།།
དོན་རྣམས་གསུམ་ནི་ཡོངས་སུ་བསྒྲགས། །ཞེས་སོ། །
གསུམ་པ་ལ། འདུས་བྱས་ཐམས་ཅད་མི་རྟག་པ་དང་། འདུ་བྱེད་ཐམས་ཅད་
- 1 | 1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། [༡༣
།
དུབྷཁ་གཉིས་ནི། སྨོན་མེད་ཀྱི་ཏིང་ངེ་འཛིན་གྱི་རྒྱུར་བཤད་དོ། །དེ་ལ་རྟག་པ་མེད་པའི་དོན་
གྱིས་མི་རྟག་པའོ། །ཡང་དག་པ་མིན་པའི་རྣམ་རྟོག་གི་དོན་གྱིས་དུཉཁ་བས་སོ། །ཆོས་
ཐམས་ཅད་བདག་མེད་པ་ནི། སྟོང་པ་ཉིད་ཀྱི་སྟེ། ཀུན་བཏགས་པའི་བདག་ནི་མེད་ཀྱི།
བདག་མེད་གཉིས་སུ་ཀུན་ཏུ་རྟོག་པ་ཙམ་ཁོ་ནར་ཟད་པས་བདག་མེད་དོ། །མྱ་ངན་ལས་
འདས་པ་ཐམས་ཅད་ཞི་བ་ནི། མཚན་མེད་ཀྱི་སྟེ། རྣམ་རྟོག་ཉེ་བར་ཞི་བ་ནི། མྱ་ངན་འདས་
ཡིན་ནོ། །སེམས་ཅན་རྣམས་ལ་ཕན་བཞེད་པས། །ཏིང་ངེ་འཛིན་གྱི་རྒྱུ་ཉིད་དུ། །ཆོས་ཀྱི་
སྡོམ་ནི་རྣམ་པ་བཞི། །བྱང་ཆུབ་སེམས་དཔའ་རྣམས་ལ་བཤད། །བརྟན་པ་རྣམས་ཀྱི་བཞི་
པོ་འདི། །མེད་པའི་དོན་དང་རྣམ་རྟོག་དོན། །ཀུན་ཏུ་རྟོག་དོན་ཁོ་ན་དང་། །རྣམ་རྟོག་ཉེ་
བར་ཞི་བའི་དོན། །ཞེས་སོ། །གཉིས་པ་ནི། གཉེན་པོའི་ལམ་ལ་བདག་ཏུ་ལྟ་བ་དང་། ལྟ་
བ་བྱས་པ་བདག་གིར་ལྟ་བའི་གཉེན་པོའི་ངོ་བོ་ཉིད་གོ་རིམ་བཞིན་དུ་དུགཁའི་བདེན་པའི་
སྟོང་པ་དང་བདག་མེད་པའི་རྣམ་པའི་ངོ་བོ་ཉིད་ནི། རྣམ་པར་ཐར་པའི་སྒོ་དང་པོ་སྟོང་པ་
ཉིད་དོ། །བདག་ལྟ་དེའི་རྒྱུ་མཚན་ཅན་ཏེ། འབྲས་བུར་གྱུར་པའི་རྣམ་པར་རྟོག་པའི་གཉེན་
པོའི་ངོ་བོ་ཉིད་མཚན་མ་མེད་པའི་ངོ་བོ་འགོག་པ་དང་མཚན་མའི་རྟོག་པ་སེལ་བའི་ཐབས་
ལམ་གྱི་བདེན་པའི་རྣམ་པའི་ངོ་བོ་ཉིད་བཞི་བཞི་ནི། རྣམ་ཐར་སྒོ་གཉིས་པ་མཚན་མ་མེད་
པའོ། ཁམས་གསུམ་པ་ལ་བླང་བྱར་སྨོན་པའི་གཉེན་པོ་ཞེས་བྱ་བ་དེ་ལྟ་བུའི་ངོ་བོ་ཉིད་
དུཝཁའི་བདེན་པའི་མི་རྟག་པ་དང་། དུབྷཁ་བ་དང་། ཀུན་འབྱུང་བའི་བདེན་པའི་རྣམ་པའི་ངོ་
བོ་ཉིད་བཞི་ནི། སྒོ་གསུམ་པ་སྨོན་མེད་དེ། དེ་ལྟར་ན། རྣམ་པར་ཐར་པའི་སྒོ་གསུམ་གྱི་
རྣམ་པ་གསུམ་མོ། །
མཚན་མེད་ཞི་བའི་རྣམ་ཐར་བཤད་པ་ནི། དངོས་པོའི་མཚན་མ་དང་རྗེས་སུ་
- 1 | 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། ：
འབྲེལ་བ་ཉན་ཐོས་ཀྱི་ལམ་གྱི་དབང་དུ་བྱས་པ་ཡིན་པས་འདིར་འགལ་བར་མི་བསམ་མོ།།
གཉིས་པ་སྤྲུལ་པའི་ལམ་ལ་གཉིས་ཏེ། རྣམ་པ་སྤྱིའི་ངོ་བོ་དང་། ཁྱད་པར་སྡུག་པའི་རྣམ་
ཐར་རོ། །དང་པོ་ལ་གཉིས་ཏེ། གཟུགས་ཅན་གཟུགས་ལ་ལྟ་བ་དང༌། གཟུགས་མེད་
གཟུགས་ལ་ལྟ་བ་གཉིས་སོ། །དང་པོ་ལ། ལྟ་ཞེས་དྲང་ངོ་། །གང་ཟག་གང་གིས་ན། ཉན་
ཐོས་ལྟར་ན། ཕྱིར་མི་འོང་ལུས་མངོན་བྱེད་དམ། དགྲ་བཅོམ་གཉིས་ཀའི་ཆ་ལསརྣམ་གྲོལ་
གྱིས་སོ། །ཐེག་ཆེན་བྱང་སེམས་དང་སངས་རྒྱས་ཀྱིས་སོ། །སེམས་གང་ལ་བརྟེན་ན། ཉན་
ཐོས་བསམ་གཏན་དང་པོ་གཉིས་ལ་བརྟེན་པར་འདོད་དོ། །དབྱིག་གཉེན་གྱིས། མི་སྡུག་
བསམ་གཏན་གཉིས་ལ་ཡོད། །ཅེས་སོ། །འདིར་བསམ་གཏན་བཞི་པ་ལ་བརྟེན་པར་
བཤད་དོ། །ཇི་ལྟར་ན། གཟུགས་ཀྱི་འདུ་ཤེས་རྣམ་པར་མ་བཤིག་པ་སྟེ། གགས་ལ་
འདོད་ཆགས་དང་མ་བྲལ་བའམ་བྲལ་ཡང་གཟུགས་ཀྱི་འདུ་ཤེས་བཞག་པས་གོ་རིམ་
བཞིན་དུ་ནང་རྣལ་འབྱོར་པ་རང་ལ་གཟུགས་སུ་འདུ་ཤེས་པས་ཕྱི་རོལ་སྣོད་བཅུད་ཀྱི་
གཟུགསརྣམས་ལ་སྣོད་ཀྱི་ལོ་ཀ་ཆེ་བ་ལ་དེ་བས་ཀྱང་ཆེ་བའམ་ཆུང་ངུར་སྤྲུལ། ཆུང་ངུ་ལ་དེ་
བས་ཀྱང་ཆུང་པའམ་ཆེན་པོ་སྤྲུལ། བཅུད་ཀྱི་སེམས་ཅན་མཛེས་པ་ལ་དེ་བས་ཀྱང་མཛེས་
པའམ་མི་མཛེས་པར་སྤྲུལ། མི་སྡུག་ཅིང་མི་མཛེས་པ་ལ་དེ་བས་ཀྱང་མི་མཛེས་པའམ་དེ་
ཉིད་མཛེས་པར་སྤྲུལ་ཏེ་སྣ་ཚོགས་སུ་ལྟ་བའོ། །ཞེས་བྱ་བའོ། །དགོས་པ་ཅིའི་དོན་དུ་ན།
རང་ཇི་ལྟར་འདོད་འདོད་དུ་སྤྲུལ་པའི་སྒྲིབ་པའི་གཉེན་པོར་རོ། །གཉིས་པ་ནི། སེམས་
བསམ་གཏན་བཞི་པ་ལ་བརྟེན་ཏེ་གཟུགས་ཀྱི་འདུ་ཤེས་བཤིག་དགོས་ཤིང་ཕྱི་རོལ་
གཟུགས་ལ་བལྟ་དགོས་པའི་ཕྱིར་རོ། །ཚུལ་ཇི་ལྟར་ན། གཟུགས་ཀྱི་འདུ་ཤེས་རྣམ་པར་
བཤིག་པ་སྟེ། གཟུགས་ལ་འདོད་ཆགས་དང་བྲེལ་བའམ། མ་བྲལ་ཡང་གཟུགས་མེད་དུ་
-1 16:
，
་
།



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། [༡༣
འདུ་ཤེས་པས་ནང་ རང་ལ་གཟུགས་ཅན་མ་ཡིན་པ་མིང་དུ་འདུ་ཤེས་པས་ཕྱི་རོལ་གྱི་
གཟུགས་ལ་སྔར་བཞིན་ལྟ་བའོ། །གཞན་སྔར་བཞིན་ཏེ། དེ་དག་སྤྲུལ་པའི་སྒྲིབ་པ་ལས་
རྣམ་པར་གྲོལ་བས་ན། རྣམ་པར་ཐར་པ་སྟེ། གཉིས་དང་ངོ། །གཉིས་པ་ལ། སྒོམ་གཞིར་
བྱས་པའི་ཆོས་བཞི་སྟེ། གང་ཟག་གང་གིས་ན། རྣམ་ཐར་དང་པོ་གཉིས་ཐོབ་པས་སོ།།
སེམས་གང་ལ་བརྟེན་ན། བསམ་གཏན་བཞི་པ་ལ་སྟེ། དབྱིག་གཉེན་གྱིས། གསུམ་པ་
མཐའན་ཞེས་སོ། །དགོས་པ་ཅིའི་དོན་དུན། གཟུགས་སྡུག་པ་སྤྲུལ་པ་ལ་གོ་རིམ་བཞིན་དུ་
དགའ་བ་སྟེ། འབད་པའི་བློ་སྐྱེ་བ་དང༌། གཟུགས་མི་སྡུག་པ་སྤྲུལ་པ་མི་དགའ་བ་སྟེ། མི་
མཐུན་པར་འཛིན་པའི་ཀུན་ནས་ཉོན་མོངས་པ་དེ་དག་གི་གཉེན་པོར་རོ། །དགའ་མི་དགའི་
གཉེན་པོར་སྒོམ་མི་དགོས་ཏེ། མི་དགའ་བ་བསམ་གཏན་དང་པོ་ནས་མེད་ལ། དགའ་བ་
བསམ་གཏན་གསུམ་པནས་མེད་ཅིང་། འདིར་བསམ་གཏན་བཞི་པ་ཐོབ་པའི་ཕྱིར་རོ། །ཞེ་
ན༑ དགའ་མི་དགས་མཚོན་པ་སྡུག་པ་སྤྲུལ་སྙིང་འདོད། མི་ སྡུག་པ་སྤྲུལ་སྙིང་མི་འདོད་
པའི་གཉེན་པོར་བསྒོམས་པས་སྐྱོན་མེད་དོ། །ཇི་ལྟར་ན། འདུ་ཤེས་གསུམ་སྟེ་ཕན་ཚུན་
ལྟོས་པའི་དང༌། རྗེས་སུ་འབྲེལ་བའི་དང༌། རོ་ གཅིག་པའི་འདུ་ཤེས་སོ། །དང་པོ་ནི།
ཟངས་དངུལ་གསེར་བུམ་གསུམ་སྤྲུལ་ནས་བར་པ་དངུལ་བུམ་དེ། ཟངས་བུམ་ལ་ལྟོས་
ཏེ་སྡུག །གསེར་བུམ་ལ་ལྟོས་ཏེ་མི་སྡུག་པར་རྟོགས་ཏེ་བསྒོམས་པས་ལྟོས་མེད་དུ་སྡུག་མི་
སྡུག་ཏུ་ཞེན་པ་ལྡོག་གོ །གཉིས་པ་ནི། ཟངས་བུམ་ལ་ལྟོས་ཏེ་སྡུག་པ་ལ། གསེར་བུམ་ལ་
ལྟོས་ཏེ་མི་སྡུག་པ་བདག་གཅིག་ཏུ་རྗེས་སུ་འབྲེལ། དེ་བཞིན་དུ་མི་སྡུག་པ་ལའང་སྡུག་པ་
བདག་གཅིག་ཏུ་འབྲེལ་བར་རྟོགས་ཏེ་བསྒོམས་པས། སྡུག་མི་སྡུག་ངོ་བོ་ཐ་དད་དུ་འཛིན་
པ་ལྡོག་གོ །གསུམ་པ་ནི། དེ་ནས་གཟུགས་ཐམས་ཅད་བསྲེས་ཏེ་སྡུག་པར་རོགཅིག་པར་
- ] ]
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པར་མོས་པར་བྱེད་དེ། དེ་ལྟར་ཐམས་ཅད་སྡུག་པར་སྤྲུལ་པའི་སྒྲིབ་པ་ལས་གྲོལ་བས་
སྡུག་པའི་རྣམ་པར་ཐར་པ། དེ་སྐྱེད་པའི་ཐབས་ཡིན་པས་སོ། འཕགས་པ་རྣམས་འདི་དང་
འགོག་པགཉིས་གཟུགས་ཅན་དངགཟུགས་མེད་པའི་རྣམ་པར་ཐར་པ་ལ་སྒྲིབ་པ་མ་ལུས་
པར་སྤངས་པས་མཆོག་ཡིན་པའི་ཕྱིར་ལན་མང་དུ་གནས་པས། ལུས་ཀྱི་མངོན་སུམ་དུ་
བྱས་ནས་རྫོགས་པར་བྱས་ཏེ་གནས་སོ། །ཞེས་སྨོས་ཀྱི། གཞན་ལ་མ་སྨོས་སོ། ཡང་ན།
དེ་གཉིས་ཀྱི་གནས་འགྱུར་རྫོགས་པར་མངོན་དུ་བྱེད་པའི་ཕྱིར་རོ། །ཞེས་བྱ་བ་སྟེ། དེ་ལྟའི་
རྣམ་པར་ཐར་པ་གཅིག་སྟེ། སྔ་མ་གཉིས་དང་བསྡོམས་པ་དེ་ལྟར་ན། གཞན་གྱི་དོན་ངེས་
པར་འབྱུང་བའི་དབང་དུ་བྱས་པའི་རྣམ་ཐར་གསུམ་མོ། །གསུམ་པ་ནི། གཞན་གྱི་དོན་གྱི་
ཆེད་དུ་བྱ་བ་ཅན། རང་གི་དོན་མཐོང་བའི་ཆོས་ཚེ་འདི་ལ་ལུས་སེམསབདེ་བར་གནས་པའི་
ལམ་གཉིས་ལས། དང་པོ་ཐར་པ་དང་གཟུགས་མེད་ལ་རོ་མྱང་བ་ལས་གྲོལ་བར་མཐུན་
པར་གནས་པའི་ལམ་གྱི་རང་བཞིན་ལ། གཟུགས་མེད་པའི་སྙོམས་པར་འཇུག་པ་བཞི་སྟེ།
གཟུགས་མེད་ཞི་བའི་རྣམ་ཐར་ལ་ཆགས་ཤིང་། རོ་མྱང་བའི་སྒྲིབ་པ་ལས་རྣམ་པར་ཐར་
པའི་ཕྱིར་དུ་སྒོམ་པ་ཟག་མེད་རྗེས་མཐུན་པ་ཡིན་ནོ། །གཉིས་པ་ནི། སེམས་སེམས་བྱུང་ཞི་
བར་གནས་པའི་ལས་ཀྱི་རང་བཞིན་ལ། འདུ་ཤེས་དང་ཚོར་བ་འགོག་པའི་རྣམ་ཐར་ནི།
འདུ་ཤེས་དང་ཚོར་བ་འགོག་པའི་སྒྲིབ་པ་ལས་ཐར་བར་བྱ་བའི་ཕྱིར་འདུ་ཤེས་མེད་འདུ་
ཤེས་མེད་མིན་གྱི་རྣམ་ཐར་ལ་གནས་པ་ལས་འདས་ནས་ཐར་པ་དང་མཐུན་པར་གནས་པ། །
སེམས་སེམས་བྱུང་རགས་པ་རྣམས་འགོག་པའི་རྣམ་པ་གཅིག་སྟེ། དེ་ལྟརན། རྣམ་པ་ལྔའོ།
སྔ་མ་གསུམ་དང་བསྡོམས་པ་ནི། རྣམ་པར་ཐར་པ་བརྒྱད་ཅེས་བྱའོ། །བཞི་པ་ལ། ལོཀ་
ལས་འདས་པའི་ལམ་ལ། མཐར་གྱིས་གནས་པའི་སྙོམས་འཇུག གི་རྣམ་པདགུའོ། །དེའང་
-1 1
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ས་བརྒྱད་ནི། ལོ་ཀ་ལས་འདས་པའི་ལམ་གྱི་རྟེན་ཡིན་པའམ། འགའ་ཞིག་ལམ་གྱི་ངོ་བོར་
གནས་པས་དེ་སྐད་བརྗོད་ལ། འགོག་སྙོམས་ནི། ལོ་ཀ་ལས་འདས་པའི་ལམ་གྱི་རྗེས་ལ་
ཐོབ་པས་སོ། །དགུ་གང་ཞེ་ན། བསམ་གཏན་བཞི་དང༌། གཟུགས་མེད་པ་བཞི་སྔར་
བཤད་པ་རྣམས་ཏེ། དེའང་སྙོམས་འཇུག་དེ་ཐོབ་པ་ལ་སྒྲིབ་པ་སྤང་བའི་ཕྱིར་སྒོམཔསགོང་
དང་ཁྱད་ཡོད་དོ། ། །
འགོག་པའི་སྙོམས་པར་འཇུག་པ་ལ་ བདུན་ཏེ། གང་ཟག་གང་གིས་དང༌།
སེམས་གང་ལ་བརྟེན་ནས་དང་། ཡིད་ལ་བྱེད་པ་གང་གིས་དང་། དགག་བྱགང་འགོག་པ་
དང༌། ངོ་བོ་དང༌། དུས་དང༌། རྟེན་གང་གིས་སྙོམས་པར་འཇུག་པའོ །དང་པོ་ནི། ཉན་
ཐོས་ལྟར་ན། ཕྱིར་མི་འོང་རྣམ་ཐར་བརྒྱད་ལ་བསམ་གཏན་པ་དང་། དགྲ་བཅོམ་པ་གཉིས་
ཀའི་ཆ་ལས་རྣམ་གྲོལ་གྱིས་འཇུག་སྟེ། དབྱིག་གཉེན་གྱིས། འགོག་པ་ཐོབ་པའི་ཕྱིར་མི་
འོང་། །ལུས་ཀྱིས་མངོན་སུམ་བྱེད་པར་འདོད། །ཅེས་དང༌། འགོག་བ་གཉིས་ཀ་ལས་
རྣམ་གྲོལ། །ཞེས་སོ། །སོ་སྐྱེ་རྒྱུན་ཞུགས་ཕྱིར་འོང་ཤེས་རབ་ཀྱི་རྣམ་གྲོལ་རྣམས་ཀྱིས་
འཇུག་མི་ནུས་ཏེ། འདི་ལ་འཇུག་པ་ལ་སྲིད་རྩེའི་སེམས་དང་། འཕགས་པའི་ལམ་གཉིས་
ཚོགས་དགོས་ལ། དེ་དག་ལ་དེ་དག་མེད་པས་སོ། །ཐེག་ཆེན་ལྟར་ན། ག་ཆེན་འཕགས་
པའི་གང་ཟག་གིས་འཇུག་སྟེ། མཐོང་ལམ་ནའང་རྣམ་ཐར་བརྒྱད་ཡོད་པར་བཤད་པས་སོ།
ས་བཅུ་ལས། ས་དྲུག་པ་ཡན་ཆད་འགོག་པ་ལ་སྙོམས་པར་འཇུག་སྟེ་ཞེས་པ་ནི། སྤྲོས་པ་
ཐམས་ཅད་བཀག་པའི་དེ་བཞིན་ཉིད་ལ་འཇུག་པ་ཡིན་པས་འདི་དང་མི་འདྲའོ། བོ་དོང་པ་
ན་རེ། སངས་རྒྱས་མི་འཇུག་ཅེས་སྨྲ་བ་ནི། མདོ་སྡེ་དག་མ་མཐོང་ཞེས་གསལཁརབྱས་སོ།།
གཉིས་པ་ནི། ཐུན་མོང་གི་ལུགས་ཀྱིས། སྲིད་རྩེའི་སེམས་ཤིན་ཏུ་ཕྲ་བས་རྒྱུ་བ་དགག་སླ་
- ] 19 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བས་དེ་ལ་བརྟེན་ཏེ། དབྱིག་གཉེན་གྱིས། ཕྲ་བ་ཕྲ་བའི་མཇུག་ཐོགས་སུ། །ཞེས་སོ། །བྱང་
སེམས་ནི། དང་པོ་སྲིད་རྩེ་ལ་བརྟེན་ལ། ཕྱིས་འདོད་སེམས་ལས་ཀྱང་འཇུག་སྟེ། མདོ་ནི།
མཉམ་པར་མ་བཞག་པའི་སེམས་ལས་འགོག་པའི་སྙོམས་པར་འཇུག་པ་ལ་སྙོམས་པར་
འཇུག་གོ །ཞེས་སོ། །གསུམ་པ་ནི། ཚོར་འདུ་རིགས་པས་སོམི་གསོད་པ། ཞི་བར་གནས་
པའི་འདུ་ཤེས་སྔོན་དུ་བཏང་བའི་ཡིད་ལ་བྱེད་པས་སོ། །བྱང་སེམས་ནི། ཁྱད་པར་གཞན་
དུའོ། །བཞི་པ་ནི། ཉན་ཐོས་འདོད་ པར་ ཚོགས་དྲུག །གཟུགས་སུ་ཚོགས་བཞི་འཁོར་
སེམས་བྱུང་དང་བཅས་པ་འགོག་པས། རིག་པ་ཡེ་མེད་དུ་འདོད་ལ། ལྡང་བ་ནི། འཕེན་
པའི་སྟོབས་དང༌། འཇུག་པའི་ སེམས་ཀྱི་དེ་མ་ཐག་རྐྱེན་ལས་ལྡང་ལོ། །ག་ན་ནི།
འདོད་པར་ ཚོགས་བདུན། གཟུགས་སུ་ལྔ་འཁོར་བཅས་འགོག་སྟེ། ཐོགས་མེད་ཀྱིས།
སེམས་དང་སེམས་ལས་བྱུང་བ་བརྟན་པ་མ་ཡིན་པ་རྣམས་དང་། བརྟན་པ་དེ་དག་ལས་
ཀྱང་ཁ་ཅིག་འགོག་པའོ། །ཞེས་སོ། །སའི་སྙིང་པོ་འཁོར་ལོ་བཅུ་པ་ལས། བྱང་སེམས་
རྣམས་འགོག་པའི་ཏིང་ངེ་འཛིན་ལ་སྙོམས་པར་འཇུག་སྟེ། ཏིང་ངེ་འཛིན་ལ་གནས་ནས་
ཚོར་བ་གསུམ་དང་འདུ་ཤེས་གསུམ་ཡོངས་སུ་གཅོད་དེ། མངོན་པར་འདུ་བྱེད་པ་དང་།
གཡོ་བའི་སེམས་ཀྱིས་སྤྱོད་པ་མེད་པར་ཚོར་བ་དང་འདུ་ཤེས་དང་སེམས་པ་དང་རེག་པ་
དང་ཡིད་ལ་བྱེད་པ་ཀུནགཅོད་པར་འགྱུར་རོ། །ཞེས་སོ། །འདུ་ཤེས་གསུམ་ནི། སོ་སྐྱེ་ཉན་
རང་གི་འདུ་ཤེས་སོ། །ཀུན་གཞི་ཡོད་པས་སེམས་ལྡན་ཡིན་ཏེ། ཆོས་སྦྱིན་མས་ཞུས་པར།
དགེ་སློང་འགོག་པ་ལ་སྙོམས་པར་ཞུགས་པ་དེའི་རྣམ་པར་ཤེས་པ་ལུས་ལས་འདས་པ་
ལགས་སམ། ལུས་དང་མ་བྲལ་བ་ལགས་ཞེས་ཞུས་པས། དེའི་རྣམ་པར་ཤེས་པ་ལུས་དང་
མ་བྲལ་བའོ་ཞེས་སོ། །ཚོགས་བདུན་མེད་པ་ལ། ཡེ་ཤེས་མེད་པས་མ་ཁྱབ་སྟེ། སངས་
- 1
2 ( -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
རྒྱས་བཞིན་ནོ། །ལྔ་པ་ནི། ཉན་ཐོས་རིག་པཡེ་མེད། ལུས་ཀྱི་གནས་སྐབས། ལྡན་མིན་
འདུ་བྱེད་དུ་འདོད་དོ། །ཐེག་ཆེན་ངོ་བོ་ཉེ་བར་ཞི་བའི་དགེ་བར་ཐོགས་མེད་ཀྱིས་བཤད་དོ།།
དྲུག་པ་ནི། ཁ་ཅིག །ཞག་བདུན་པས་ལྷག་པར་མི་འཇུག་སྟེ། གཞན་དོན་དོར་བར་འགྱུར་
བར་བཤད་དོ་ཞེ་ན། དེ་ མི་ རིགས་ཏེ། སྙོམས་པར་འཇུག་པའང་གཞན་དོན་དུ་ཡིན་
པའི་ཕྱིར་རོ། །སྙིང་རྗེ་པད་དཀར་ལས། སྐྱེ་བ་གཅིག་གིས་ཐོགས་པའི་བྱང་སེམས་འགོག་
པ་ལ་སྙོམས་པར་ཞུགས་པའི་སེམས་ཀྱིས་བར་གྱི་བསྐལ་པ་བཅུ་པོ་འདི་དག་འདའ་བར་
བྱེད་དོ། །ཞེས་པས་སོ། །སྔར་གྱི་ལུང་། འགོག་པ་ལ་ཞེན་པ་དགག་པའི་ཆེད་དུ་དགོངས་ཏེ་
གསུངས་སོ། །དེས་ན་ཉན་ཐོས་ལྟར་ན། བློ་ཡིས་ཇི་ཙམ་འཕངས་པ་དེ་སྲིད་དུ་འཇུག་གོ།
བྱང་སེམས་ཇི་ལྟར་འདོད་པ་བཞིན་ནོ། །བདུན་པ་ནི། དང་པོར་མིའི་རྟེན་ལ་འཇུག་སྟེ།
ཚོར་འདུ་རགས་པས་སྐྱོ་བ་སྐྱེ་སླ་བའི་ཕྱིར་རོ། །ཕྱིས་གཟུགས་ཀྱི་རྟེན་ལའང་སྙོམས་པར་
འཇུག་གོ །དབྱིག་གཉེན་གྱིས། གཉིས་ཀ་འདོད་དང་གཟུགས་རྟེན་ཅན། །འགོག་པ་དང་
པོ་མིའི་ནང་དུ། །ཞེས་སོ། །འོ་ན། སྔར་སྲིད་རྩེའི་སེམས་རྒྱུ་བ་ཕྲ་བས་དགག་སླ་ཞེས་པ་
དང་འགལ་ཞེ་ན། སྐྱོན་མེད་དེ། དེ་ནི་སྙོམས་པར་འཇུག་པའི་རྒྱུ་ཡིན་ལ། འདིར་སྐྱོ་བ་ནི།
ཡིད་ལ་བྱེད་པའི་རྒྱུ་ཡིན་པས་སོ། །གཟུགས་མེད་ཀྱི་རྟེན་ལ་མེད་དེ། དེར་སྙོམས་འཇུག་
བྱེད་པར་རྩོམ་པ་མེད་པའི་ཕྱིར་དང༌། འགོག་པ་ནི། ལུས་ཀྱིས་མངོན་སུམ་དུ་བྱ་བ་ཡོན་
པས་སོ། །ཐོགས་མེད་ཀྱིས། གཟུགས་མེད་པའི་ཁམས་སུནི། འདི་མངོན་དུ་འགྱུར་བ་མེད་
དེ༑ ཞི་བའི་རྣམ་པར་ཐར་པའི་རྣམ་པར་སྨིན་པས་གནས་པརྣམས་ནི། དེ་ལ་འབད་པའི་
རྩོམ་པ་མེད་པའི་ཕྱིར་རོ། །ཞེས་སོ། །འོ་ན། ཅི་ཡང་མེད་པ་ལ་འདོད་ཆགས་དང་བྲལ་བ་
གཟུགས་སུ་སྐྱེ་བར་འགལ་ལོ། །ཞེ་ན། སྐྱོན་མེད་དེ། ཉན་ཐོས་ལྟར་ན། དེ་ལས་མ་ཉམས་
བ ] 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་མི་སྐྱེ་ལ། དེ་ལས་ཉམས་ན་གཟུགས་སུ་སྐྱེས་ནས་དེར་སྲིད་རྩེའི་སེམས་སྒྲུབ་ནས་འཇུག་
གོ ་བྱང་སེམས་ལྟར་ན། བསམ་གཏན་གཟུགས་མེད་ཀྱི་སེམས་ཐོབ་ལ་མ་ཉམས་བཞིན་
དུ་འདོད་པ་དང་གཟུགས་སུ་སྐྱེ་བས་སྐྱོན་མེད་དོ། །འདིར་མུ་བཞིའི་ལན་མཛད་པ་ཡོད་དོ།།
ལྔ་པ་ཉོན་མོངས་པ་སྤོང་བའི་ལམ་ལ། བདེན་པ་བཞིས་བསྡུས་པ་ཀུན་ནས་ཉོན་མོངས་པ་
དང་མི་ལྡན་པའི་མཚན་ཉིད་བཟོད་པ་བར་ཆད་མེད་པའི་ལམ་གྱི་རྣམ་པ། བདེན་བཞིལ་
བརྟེན་པའི་བྱེ་བྲག་གིས་བཞིའོ། །དྲུག་པ། སངས་རྒྱས་ཉིད་ཀྱི་ལམ་ལ། སྦྱིན་པ་ལ་སོགས་
ཕར་ཕྱིན་བཅུའི་རྣམ་པ་བཅུ་སྟེ། དེ་ལྟར་ན། བྱང་སེམས་རྣམས་ལ་ལམ་ཤེས་ཉིད་ཀྱི་ལམ་
དང་རྗེས་སུ་མཐུན་པའི་རྟེན་ཅན་གྱི་རྣམ་པ་སོ་བཞིའོ། །
གསུམ་པ་ལ་གཉིས་སོ། །མདོར་བསྟན་ནི། རྣམ་མཁྱེན་ཉིད་ཀྱི་རྣམ་པ་
མཚན་ཉིད་པ་སོ་དགུ་ནི་ཆོས་ཅན། གཞན་དང་ཐུན་མོང་མ་ཡིན་པའི་ལམ་གཅིག་པུ་ཁོན་
ཡིན་ཏེ། ས་བཅུ་མན་ཆོད་ལས་ཤིན་ཏུ་ཕུལ་དུ་བྱུང་ཞིང་བོགས་དབྱུངས་སུ་མེད་པའི་ཕྱིར་
རོ༑ ༑རྒྱས་བཤད་ལ་བཞི་སྟེ། ཡོན་ཏན་གྱི་དབྱེ་བ་དང་། དེ་བཞིན་ཉིད་དང་། རང་བྱུང་དང་།
སངས་རྒྱས་ཀྱི་རྣམ་པའོ། །དང་པོ་ལ་བཞི་སྟེ། སྟོབས་བཅུ་དང་། མི་འཇིགས་པ་བཞི་དང་།
སོ་སོར་ཡང་དག་རིག་པ་བཞི་དང་། ཆོས་མ་འདྲེས་པ་བཅོ་བརྒྱད་དོ། །དང་པོ་ནི། ཐུན་མོང་
མ་ཡིན་པའི་ལམ་གཅིག་པོ་དེ་ལ། སྟོབས་ལ་སོགས་པའི་ཁྱད་པར་གྱི་དབྱེ་བ་ཡོད་པ་
སྟོབས་ནི། ཉེས་པ་སྤྱོད་པའི་རྣམ་པར་སྨིན་པ་མི་འདོད་པ་ནི། གནས་དང་། འདོད་པ་ནི།
གནས་མ་ཡིན་པ། སེར་སྣས། དབུལ་བནི། གནས། ལོངས་སྤྱོད་ཆེན་པོ་ནི་གནས་མིན་པ།
སྦྱིན་པས། ལོངས་སྤྱོད་ཆེན་པོ་གནས། དབུལ་བ་ནི། གནས་མ་ཡིན་པ་མཁྱེན་པའི་དང་།
ལས་དགེ་མི་དགེའི་རྣམ་སྨིན་བདེ་སྡུག་གམ། བསོད་ནམས་དང་བསོད་ནམས་མ་ཡིན་པ་
- 1 2 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
དང་མི་གཡོ་བའི་ལས་ཀྱི་རྣམ་པར་སྨིན་པ། ངན་འགྲོ་དང་། འདོད་པའི་བདེ་འགྲོ་དང་།
གཟུགས་དང་གཟུགས་མེད་པའི་ལུས་མཁྱེན་པ་དང་། འདོད་ཆགས་ལ་གནས་ཤིང་ཞེ་སྡང་
ལ་མོས། ཞེ་སྡང་ལ་གནསཤིང་འདོད་ཆགས་ལ་མོས། སྦྱོར་བ་དམན་པ་ལ་གནས་ནས་རྒྱ་
ཆེན་པོ་ལ་མོས་པ་སོགས་མོས་པ་སྣ་ཚོགས་པ་མཁྱེན་པ་དང་། ལོ་ཀའི་ཁམས་འདོད་པ་དང་
གཟུགས་སམ། དག་པ་དང་མ་དག་པ་དུ་མ་མཁྱེན་པ་དང༌། དད་པ་དང་བརྩོན་འགྲུས་
སོགས་ཀྱི་དབང་པོ་མཆོག་སྟེ། རྣོ་བའམ་རབ་དང༌། མཆོག་མ་ཡིན་པ་འབྲིང་དང་། ཐ་མ་
མཁྱེན་པ་དང༌། ངན་སོང་དང་། མཐོ་རིས་དང་། བྱང་ཆུབ་གསུམ་པོ་ཐམས་ཅད་དུ་འགྲོ་
བའི་ལམ་ལོག་པ་དང་། ཡང་དག་པར་ངེས་པ་དང་། འདོད་ཆགས་ཀྱི་གཉེན་པོའི་ལམ་ལ་
སོགས་པ་མཁྱེན་པ་དང་། བསམ་གཏན་དང་རྣམ་ཐར་ཏིང་ངེ་འཛིན་སྙོམས་པར་འཇུག་པ་
ཐམས་ཅད་ཀྱིས་ཀུན་ནས་ཉོན་མོངས་པ་རོ་མྱང་སོགས་དང་། རྣམ་པར་བྱང་བ་དམིགས་པ་
མེད་པ་ལ་སོགས་པ་དང་། སེངྒེ་རྣམ་བསྒྱིངས་སོགས་ཀྱི་ལྡང་བ་མཁྱེན་པ་དང་། སྔོན་གྱི་
གནས་སྐྱེ་བ་སྔ་མ་དུ་མ་རྗེས་སུ་དྲན་པ་དང་། ལོ་ཀའི་ཁམས་ཐམས་ཅད་ཀྱི་འཇིགས་ཆགས་
ཐམས་ཅད་དང་། སྣང་བ་དང་སྣང་བ་མེད་པའི་སེམས་ཅན་ཐམས་ཅད་ཀྱི་འཆི་འཕོ་བ་དང་།
སྐྱེ་བ་མ་ལུས་པ་མཁྱེན་པའི་ལྷའི་སྤྱན་དང་། ཟག་པ་ཉོན་མོངས་པ་དང་ཤེས་བྱའི་སྒྲིབ་པ་མ་
ལུས་པར་ཟད་པ་གང་ཡིན་པ་དང་། དེ་ཟད་པར་བྱེད་པའི་ལམ་མཁྱེན་པ་ཉིད་གཞན་གྱིས་
བརྫི་བར་མི་ནུས་ཤིང༌། གཞན་རྣམས་ཟིལ་གྱིས་གནོན་པ་སྟོབས་ཀྱི་རྣམ་པ་བཅུས་ལས་
བཞི་བྱེད་དེ། དང་པོས་བདེ་འགྲོ་དང་ངན་འགྲོའི་ཐབས་ལ་སླུ་བའི་བདུད་འཇོམས། གཉིས་
པས་ལྷ་ལ་སོགས་པ་སྐྱབས་མ་ཡིན་པ་ལ་སྐྱབས་སུ་སླུ་བའི་བདུད་འཇོམས། བདུན་པས་
ཟག་བཅས་ཀྱིས་དག་པར་སྨྲ་བའི་བདུད་འཇོམས། ལྷག་མས་ཐེག་ཆེན་གྱིས་ངེས་པར་
- ]
2
3 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྱུང་བ་ལ་སླ་བའི་བདུད་འཇོམས་ཏེ། ཐབས་དང་སྐྱབས་དང་དག་པ་དང་། །ག་ཆེན་
ངེས་པར་འབྱུང་བ་ལ། །སེམས་ཅན་རྣམས་ནི་རབ་སླུ་བའི། །བདུད་འཇོམས་ཁྱོད་ལ་ཕྱག་
འཚལ་ ལོ། །ཞེས་ སོ། །གཉིས་ པ་ ནི། རྟོགས་ པ་ ཕུན་ ཚོགས་ སུ་ དམ་ བཅས་ པ་ ལ་
མི་འཇིགས་པ་ནི། སངས་རྒྱས་ཀྱིས་འཁོར་རྒྱ་མཚོ་ལྟ་བུའི་དབུས་སུ་ང་ནི་སངས་རྒྱས་སོ།།
ཞེས་ཤེས་བྱ་མ་ལུས་པར་མཁྱེན་པར་བདག་ཉིད་ཀྱི་ཞལ་གྱིས་འཆེས་པ་ལ་ཆོས་མཐུན་
གྱིས་རྒོལ་བ་པོ་མེད་པསྟེ། མདོ་ནི། ངམངོནཔར་རྫོགས་པར་སངས་རྒྱས་སོ། །ཞེས་བྱ་བ་
འདི་ལ། ཆོས་འདི་དག་མངོན་པར་རྫོགས་པར་སངས་མ་རྒྱས་སོ། །ཞེས་འདི་ན་དགེ་སྦྱོང་
ངམ། བྲམ་ཟེའམ། ལྷའམ། བདུད་དམ། ཚངས་པའམ། གཞན་སུཡང་རུང་བས་ཆོས་དང་
མཐུན་པར་རྒོལ་བའམ་རྒོལ་བའི་མཚན་མ་ཡང་དག་པར་རྗེས་སུ་མ་མཐོང་བས་བདག་
བདེ་བ་ཐོབ་པ་དང་། བག་ཚ་བ་མེད་པ་དང་། མི་འཇིགས་པ་རྣམ་པར་སྤྱོད་པས་ཁྱུ་མཆོག་
རླབས་པོ་ཆེའི་གནས་སུ་དམ་ འཆའོ། །འཁོར་ གྱི་ ནང་དུ་སེངྒེའི་ སྒྲ་ སྒྲོག་ གོ །ཞེས་སོ།།
སྤངས་པཕུན་ཚོགས་ལ་མི་འཇིགས་པ་ནི། བདག་ཉིད་ཀྱིས་ཟག་པ་མ་ལུས་པ་ཟད་པ་ཉིད་
དུ་ཞལ་གྱི་བཞེས་པ་ལ་རྒོལ་བ་མེད་པ་སྟེ། མདོ་ནི། ང་ཟག་པ་ཟད་དོ། །ཞེས་བྱ་བ་ལ་ཟག་
པ་འདི་དག་མ་ཟད་དོ། །ཞེས་སོགས་སོ། །དེ་གཉིས་ རང་དོན་གྱི་དམ་བཅའོ། །བར་དུ་
གཅོད་པའི་ཆོས་ལ་མི་འཇིགས་པ་ནི། འདོད་ཆགས་ལ་སོགས་པའི་ཉོན་མོངས་ཐར་པའི་
བར་ཆད། ཤེས་སྒྲིབ་ཐམས་ཅད་མཁྱེན་པ་ལ་བར་ཆད་བྱེད་པ་ཉིད་དུ་བརྗོད་པ་ལ་རྒོལ་བ་
པོ་མེད་པ་སྟེ། མདོ་ནི། ངས་ཉན་ཐོས་རྣམས་ལ་བར་དུ་གཅོད་པའི་ཆོས་གང་དག་བསྙད་པ་
དེ་དག་བསྟེན་ཀྱང་བར་དུ་གཅོད་པར་མི་འགྱུར་རོ། །ཞེས་འཁོར་སོགས་སོ། །ངེས་པར་
འབྱུང་བའི་ཆོས་ལ་མི་འཇིགས་པ་ནི། ཐམས་ཅད་ཤེས་པ་ཉིད་ཉན་རང་བྱང་ཆུབ་ཏུ་ངེས་
- 1
2
༣ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
པར་འབྱུང་བའི་ལམ། སོགས་པ་ལམ་ཤེས་ཉིད་རྫོགས་པའི་བྱང་ཆུབ་ཏུ་ངེས་པར་འབྱུང་བ་
ཉིད་དུ་རབ་ཏུ་སྟོན་པ་ལ་རྒོལ་བ་མེད་པ་སྟེ། ངས་ཉན་ཐོས་རྣམས་ལ་ངེས་པར་འབྱུང་བར་
བྱ་བའི་ཕྱིར་འཕགས་པར་ངེས་པར་འབྱིན་པ་ངེས་པར་འབྱུང་བའི་ལམ་གང་བཤད་པ་དེ།
ངེས་པར་འབྱུང་བ་མ་ཡིན་ནོ། །ཞེས་སོགས་སོ། །དེ་གཉིས་གཞན་དོན་གྱི་དམ་བཅའོ།།
རང་གཞན་དོན་དུ་ཡེ་ཤེས་དང༌། །སྤངས་དང་ངེས་འབྱུང་གེགས་མཛད་ལ། །སྟོན་མཛད་མུ་
སྟེགས་ཐམས་ཅད་ཀྱིས། །མི་བརྫི་ཁྱོད་ལ་ཕྱག་འཚལ་ལོ། །ཞེས་སོགས་སོ། །གསུམ་པ་ནི།
གསུང་རབ་ཡན་ལག་བཅུ་གཉིས་ཀྱི་ཆོས་སམ། རྟེན་རྒྱུའི་ཆོས་སམ། མ་རིག་པ་མི་ཤེས་པ་
ལ་སོགས་པའི་མིང་གི་རྣམ་གྲངས་ཀྱི་ཡུལ་ལ་བློ་གྲོས་རྟག་ཏུ་ཐོགས་པ་མེད་པའི་ཏིང་ངེ་
འཛིན་དང༌། ཤེས་རབ་ནི། གོ་རིམ་བཞིན་དུ་ཆོས་སོ་སོ་ཡང་དག་པར་རིག་པ། ཡན་ལག་
བཅུ་གཉིས་ཀྱི་བརྗོད་བྱའམ། བརྟེན་པ་འབྲས་བུའི་ཆོས་སམ། ཆོས་རྣམས་ཀྱི་རང་སྤྱིའི་
མཚན་ཉིད་ཀྱི་ཡུལ་ལ་སྔར་བཞིན་ནོ། །དོན་སོ་སོ་ཡང་དག་པར་རིག་པ་སྟེ། དེ་གཉིས་
བཤད་བྱ་མཁྱེན་པའོ། །ཆོས་དང་དོན་དེ་རྣམས་ཀྱི་མིང་གི་ཕྱོགས་གཅིག་ལ་སོགས་པ་རྣམ་
པ་མང་པོར་བཤད་པ་དང་། ཡུལ་སོ་སོའི་སྐད་དམ། སེམས་ཅན་ཐམས་ཅད་ཀྱི་སྐད་ཀྱི་
ཡུལ་ལ་སྔར་བཞིན་ངེས་པའི་ཚིག་སོ་སོ་ཡང་དག་པར་རིག་པ། ཆོས་ལ་སོགས་པ་རྣམས་
གཞན་ལ་བསྟན་པའི་ཆེད་དུ་སྔ་མ་གསུམ་ཡང་དག་པར་མངོན་དུ་གྱུར་པའམ། ཆོས་རབ་ཏུ་
དབྱེ་བ་རྫ་ས་ཡོད། བཏགས་ཡོད་སོགས་ཀྱི་ཡུལ་ལ་སྔ་མ་བཞིན་སྤོབས་པ་སོ་སོ་ཡང་དག་
པར་ རིག་པ་སྟེ། འཆད་བྱེད་མཁྱེན་པ་གཉིས་ཏེ། རྣམ་པ་བཞིའོ། །རྟེན་དང་བརྟེན་པར་
བཤད་བྱ་དང༌། །གསུང་དང་མཁྱེན་པ་འཆད་བྱེད་ལ། །བློ་གྲོས་རྟག་ཐོགས་མི་མངའ་བའི།
ལེགས་སྟོན་ཁྱོད་ལ་ཕྱག་འཚལ་ལོ། །ཞེས་སོ། །བཞི་པ་ལ། དགྲ་བཅོམ་པ་རྣམས་ལ་སྐྱོན་
- 1
2
5,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དྲུག་སྲིད་མོད་ཀྱི། དེ་བཞིན་གཤེགས་པ་ལ་གླང་པོ་ཆེ་གཏུམ་པོ་དང་ལྷན་ཅིག་འགྲོ་བ་
སོགས་དང༌། མཆོང་རྒྱུག་སོགས་ཀྱི་འཁྲུལ་པ་མེད་པ་སྐུའི་སྤྱོད་པ་མ་འདྲེས་པ། བཞད་
གད་དང་། འོ་དོད་འབོད་པ་སོགས་ཅ་ཅོ་མེད་པ་གསུང་གི་སྤྱོད་པ་མ་འདྲེས་པ། དྲན་པ་
ཉམས་པས་བྱ་བ་མི་བྱེད་པ་དང༌། དུས་ལས་ཡོལ་བ་མེད་པ་དང༌། ཏིང་ངེ་འཛིན་ལས་
བཞེངས་ཀྱང་རུང་། བཞུགས་ཀྱང་རུང་། རྟག་ཏུ་མཉམ་པར་བཞག་པས་ཐུགས་མཉམ་
པར་མ་བཞག་པ་མེད་པ་དང༌། ཕུང་པོ་ལ་མི་མཐུན་པ་དང༌། མྱང་འདས་ལ་ཞི་བར་མི་
འཛིན་པས་འཁོར་འདས་ལ་ཐ་དད་པ་ཉིད་ཀྱི་འདུ་ཤེས་མེད་པ་དང་། སོ་སོར་མ་བརྟགས་
པར་སེམས་ཅན་གྱི་དོན་བྱ་བ་ཡལ་བར་འདོར་བའི་བཏང་སྙོམས་མི་མངའ་བ་སྟེ། གས་
ཀྱི་སྤྱོད་པ་མ་འདྲེས་པ་བཞི་སྟེ། སྤྱོད་པ་མ་འདྲེས་པ་རྣམ་པ་དྲུག་དང༌། རྟོགས་པ་མ་འདྲེས་
པ་དྲུག་ནི། དེ་བཞིན་གཤེགས་པའི་དབང་པོ་རྟེན་དང་འབྲས་བུར་བཅས་པ་སྟེ། རྟེན་འདུན་
པ༑ བརཔ་བཞི་དབང་པོ། ཐ་མ་འབྲས་བུའོ། །དེ་ལ་དགྲ་བཅོམ་པ་ལ། སངས་རྒྱས་ཀྱི་ས་
དང༌། སངས་རྒྱས་ཀྱི་མཛད་པ་ལ་འདུན་པ་མེད་པས་མ་ཐོབ་པས་ཡོངས་སུ་ཉམས་སོ། །དེ་
བཞིན་གཤེགས་པ་ནི། བྱམས་པ་དང༌། སྙིང་ རྗེ་ དང༌། ཆོས་སྟོན་པ་དང༌། སེམས་ཅན་
གདུལ་བ་དང་། ཡོངས་སུ་སྨིན་པར་བྱེད་པ་དང༌། རབ་ཏུ་དབེན་པ་དང་། བྱང་ཆུབ་ཡང་
དག་པར་ལེན་པའི་འདུན་པ་དང༌། གདུལ་བྱ་འགུགས་པ་དང༌། ཆོས་ཉན་པ་རྣམས་ལམི་
སྒྲུབ་པ་མེད་པའི་བརྩོན་འགྲུས་དང་། བསམ་མི་དགོས་པར་ཆོས་སྟོན་ནུས་པའི་དྲན་པ་དང་།
ཆོས་ཐམས་ཅད་མཉམ་པ་ཉིད་ཀྱི་ཏིང་ངེ་འཛིན་དང༌། ཆོས་ཐམས་ཅད་གཞན་གྱི་རྐྱེན་གྱིས་
རྟོགས་པ་མིན་པའི་ཡེ་ཤེས་ལ་སོགས་པའི་ཤེས་རབ་དང་། ཆགས་པ་དང་འཛིན་པ་ཐམས་
ཅད་དང་བྲལ་བའི་རྣམ་པར་གྲོལ་བ་སྟེ། ཐམས་ཅད་ལ་ཐོབ་པའམ་མ་ཐོབ་པས་ཡོངས་སུ་
- 1
2 G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཉམས་པ་མི་མངའ་ཞེས་སྦྱར་བ་རྣམ་པ་དྲུག་ དང༌ ། སྐུ་མཚན་དཔེ་དང༌ ། འག་པ་
སོགས་སྤྱོད་ལམ་གྱིས་སེམས་ཅན་འདུལ་བ་སྐུའི་ཕྲིན་ལས། འབྲས་བུ་དང་ལྡན་པའི་ཆོས་
སྟོན་པ་གསུང་གི །དེ་བཞིན་གཤེགས་པའི་ཡེ་ཤེས་སེམས་ཅན་ཐམས་ཅད་ཀྱི་སེམས་ཀྱི་
རྗེས་སུ་སོན་པ་སོགས་ཐུགས་ཀྱི་ཕྲིན་ལས་རྣམས་དང་པོར་ཡེ་ཤེས་ཀྱིས་ཀུན་ནས་བསླང་
པས་སྔོན་དུ་འགྲོ་ཞིང་ཡེ་ཤེས་དང་ལྷན་ཅིག་རྒྱུ་བས་ཡེ་ཤེས་ཀྱི་རྗེས་སུ་འབྲངས་པའི་ཕྲིན་
ལས་མ་འདྲེས་པ་རྣམ་པ་གསུམ་དང་། འདས་པ་དང་མ་འོངས་པ་དང་ད་ལྟར་བྱུང་བའི་ཤེས་
བྱ་ཕྲ་རགས་ཐམས་ཅད་ལ་རྩོལ་བ་ཙམ་གྱིས་ཤེས་པའམ་ཇི་ལྟ་བ་རྟོགས་པས་མ་ཆགས།
ཇི་སྙེད་པ་མ་ལུསཔར་རྟོགས་པས་མ་ཐོགས་པའི་ཡེ་ཤེས་ཀྱི་གཟིགས་པ་འཇུག་པ་ཡེ་ཤེས་
མ་འདྲེས་པ་རྣམ་པ་གསུམ་སྟེ། དེ་ལྟརན། སངས་རྒྱས་ཀྱི་ཆོས་ཉན་རང་བྱང་སེམས་དང་མ་
འདྲེས་པ་བཅོ་བརྒྱད་ཀྱི་རྣམ་པ་དག་གོ །སྤྱོད་པ་དང་ནི་རྟོགས་པ་དང་། ཡེ་ཤེས་དང་ནི་
ཕྲིན་ལས་ཀྱིས། །ཉན་ཐོས་རང་སངས་རྒྱས་ཀུན་གྱི། །བླ་མ་ཁྱོད་ལ་ཕྱག་འཚལ་ལོ། །ཞེས་
པས་སོ། །གཉིས་པ་ནི། དུས་གསུམ་གྱི་སངས་རྒྱས་ཐམས་ཅད་ཀྱིས་བཤད་པའི་དེ་བཞིན་
ཉིད་རྣམ་པར་དག་པ་དོན་དམ་པར་འགྱུར་བ་མེད་པའོ། །གསུམ་པ་ནི། འདུས་བྱས་དང་
འདུས་མ་བྱས་ཀྱི་ཆོས་ཐམས་ཅད་ལ་སྤང་བ་དང༌། མངོན་དུ་བྱ་བ་དང་། བསྟན་པ་དང་།
བཅབ་པ་དང་། བསྐྱེད་པ་དང་། དགག་པ་དང་བསྐལ་བ་སྐད་ཅིག་ཏུ་བྱ་བ་དང་། སྐད་ཅིག་
བསྐལ་པར་བྱེད་ཅིང་མངའ་བསྒྱུར་བའི་རང་བྱུང་སྟེ། འདི་ལ་གཉིས་ཏེ། ཆོས་ཀྱི་དབྱིབས་
དང༌། རྣམ་མཁྱེན་གྱི་ཡེ་ཤེས་སོ། །དང་པོ་ནི། རྒྱུ་རྐྱེན་གྱིས་མ་བྱས་ཤིང་ཡེ་ཤེས་ཀྱི་རྒྱུར་
གྱུར་པས་རང་བྱུང་། དེ་ཤེས་ན་ཆོས་ཐམས་ཅད་ལ་མངའ་བསྒྱུར་བའོ། །གཉིས་པ་ནི། དེ་
ཉིད་ཐུགས་སུ་ཆུད་པ་སློབ་དཔོན་གཞན་ལ་རག་མ་ལས་པར་རྟོགས་པས་རང་བྱུང་།
- 1
2
ཌ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྐལ་པ་མང་པོར་གོམས་ཤིང་བསོད་ནམས་བསགས་པས་ཇི་ལྟར་འདོད་པ་བཞིན་ཆོས་
ཐམས་ཅད་ལ་དབང་བསྒྱུར་བའོ། །བཞི་པ་ནི། ཇི་ལྟ་ཇི་སྙེད་པའི་རྣམ་པ་ཐམས་ཅད་དེ།
མ་ལུས་པ་མངོན་པར་ཏེ། མངོན་དུ་ཕྱོགས་པས་རྫོགས་པར་ཏེ། ཡང་དག་པར་བྱང་ཆུབ་པ་
སྟེ༑ རྟོགས་ཤིང་ཁོང་དུ་ཆུད་པ་ནི། སངས་རྒྱས་ཉིད་ཀྱི་རྣམ་པ་གསུམ་སྟེ། དེ་ལྟར་ན། ཇི
ལྟར་དབྱེ་བ་སྟོབས་ལ་སོགས་པ་དང་འདི་དག་གི་རང་གི་ངོ་བོ་དེ་བཞིན་ཉིད་དང་། གང་གི་
ཡིན་པ་རང་བྱུང་དང་། གང་གི་དོན་དུ་ཡིན་པ་སངས་རྒྱས་ཀྱི་རྣམ་པ་སྟེ། སངས་རྒྱས་རྣམས་
ཀྱི་རྣམ་མཁྱེན་ཉིད་ཀྱི་ལམ་གྱི་རྟེན་ཅན་གྱི་རྣམ་པ་ཐུན་མོང་མིན་པ་སོ་དགུའོ། །དོན་བསྡུ་བ་
ནི༑ རྣམ་པ་རྒྱས་པར་བཤད་པ་དེ་ལ། ཐམས་ཅད་ཤེས་པ་ཉིད་ཀྱི་རྣམ་པ་ཉེར་བདུན་ནི།
ཉན་ཐོས་ཀྱི་རྒྱུད་ལ་ཡོད་པའི་བྱེ་བྲག་གིས་གོ་རིམ་བཞིན་དུ་ཉོན་མོངས་པའི་ཟག་པ་མེད་པ་
ཡིན་ཏེ། ཉོན་མོངས་ཆེད་དུ་གཉེར་ནས་སྤོང་བའི་ཕྱིར་རོ། །ཆོས་ཀྱི་བདག་མེད་རྟོགས་
པའི་ཆ་བྱང་སེམས་ཀྱི་རྒྱུད་ལ་ཡོད་པའི་བྱེ་བྲག་གིས་ཉོན་མོངས་པ་ཕྲ་མོའི་ཟག་པ་དང་
བཅས་པ་དག་ཀྱང་ཡིན་ནོ། །བྱང་སེམས་རྣམས་ཀྱི་ལམ་ཤེས་ཉིད་ཀྱི་རྣམ་པ་སོ་དྲུག་ནི་
ཆོས་ཅན། ཉོན་མོངས་ཕྲ་མོའི་ཟག་པ་དང་བཅས་པ་ཁོ་ན་ཡིན་ནོ། །སྐྱེ་བ་ལེན་པའི་རྒྱུ་ཉོན་
མོངས་པ་ཆེད་དུ་གཏད་ནས་ཤིན་ཏུ་མ་སྤངས་པའི་ཕྱིར་རོ། །ཡང་དག་པར་རྫོགས་པའི་
སངས་རྒྱས་ཀྱི་རྣམ་མཁྱེན་ཉིད་ཀྱི་རྣམ་པ་ནི་ཆོས་ཅན། ཟག་པ་མེད་པ་ཁོ་ན་དག་ཡིན་ཏེ།
ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་དང་བཅས་ཏེ་རྣམ་པ་ཐམས་ཅད་དུ་སྤངས་
པས་ཆོས་ཐམས་ཅད་ལ་མངའ་བསྒྱུར་པའི་ཕྱིར་རོ། །མདོར་ན། རྣམ་པ་རྣམས་སྤྱིར་གཅིག་
ཏུ་བསྡོམས་ན་རྣམ་པ་བརྒྱ་བདུན་ཅུ་རྩ་གསུམ་ཡིན་ནོ། །
གཉིས་པ་ལ་གསུམ་སྟེ། སྔ་འགྲེལ་ནི། སྦྱོར་བ་ཚོགས་ལམ་ན་དད་སོགས་ལྔ།
-1 2 8-
，



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
སྦྱོར་ལམ་ན་རྒྱུ་སོགས་ལྔ། མཐོང་ལམ་ན་བསམ་མི་ཁྱབ་སོགསབཅུ་དྲུག །སྒོམ་ལམ་ན་
ཟབ་མོ་བརྒྱད་ཀྱིས་ཁྱད་པར་དུ་བྱས་པའི་ཁྱད་པར་ཅན་དག་གིས་རྣམ་པ་རྣམས་བསྒོམ་
དགོས་ན། སྦྱོར་བ་དེ་དག་ཀྱང་སྦྱོར་བ་པོ་བསྟན་པ་མེད་པར་སྦྱོར་བ་བརྗོད་པར་མི་ནུས་
པས་དེའི་སྔོན་དུ་ཉན་པ་དང་། སོགས་པ་འཛིན་པ་ལ་སོགས་པའི་སྣོད་སྦྱོར་བ་པོ་འཆད་དོ།།
རྩ་བ་ལ་བཞི་སྟེ། ཉན་པ་དང་། ལེན་པ་དང༌། མི་བརྗེད་པ་དང་། ཚུལ་བཞིན་ཡིད་ལ་བྱེད་
པའི་སྣོད་དོ། །དང་པོ་ནི། སྐྱེས་བུ་འདི་ཆོས་ཅན། འདས་པ་དང་ད་ལྟར་གྱི་སངས་རྒྱས་
རྣམས་ལ་གཙུག་ལག་ཁང་ཕུལ་བ་ལ་སོགས་པ་བཀུར་སྟི་ལྷག་པར་བྱས་པ་ཡིན་ཏེ། ད་ལྟ་
ཡུམ་འདི་ཉན་པའི་སྣོད་དུ་གྱུར་པའི་ཕྱིར། མདོ་ནི། ཡུམ་འདི། རིགས་ཀྱི་བུའམ། རིགས་
ཀྱི་བུ་མོ་གང་དག་གི་རྣ་ལམ་དུ་གྲགས་པ་གྱུར་པ་དེ་དག་ཐམས་ཅད་ཀྱང་སྔོན་གྱི་རྒྱལ་བ་ལ་
བསྙེན་བཀུར་བྱས་པའོ། །ཞེས་སོ། །སངས་རྒྱས་མང་པོ་དེ་དག་ལ་བསོད་སྙོམས་ཕུལ་བ་
སོགས་དགེ་བའི་རྩ་བ་བསྐྲུན་ཅིང་བསྐྱེད་པ་ཡིན་ཏེ། ད་ལྟ་ཡུམ་འདི་ཉན་པའི་སྣོད་དུགྱུར་
པའི་ཕྱིར་རོ། །མདོ་ནི། ཡུམ་འདི་སེམས་ཅན་གང་དག་གི་རྣ་ལམ་དུ་གྲགས་པར་གྱུར་པ་དེ་
དག་ཐམས་ཅད་ཀྱང་དེ་བཞིན་གཤེགས་པ་ལ་དགེ་བའི་རྩ་བ་བསྐྱེད་པའོ། །ཞེས་སོ། །དགེ་
བའི་བཤེས་གཉེན་གྱིས་གདམས་པ་བསྟན་ཏེ་མགོན་སྐྱབས་དང་བཅས་པ་ཡིན་ཏེ། ད་ལྟ་
འདི་ཉན་པའི་སྣོད་དུ་གྱུར་པའི་ཕྱིར་རོ། །མདོ་ནི། ཡུམ་འདི། སེམས་ཅན་གང་དག་གི་རྣ་
ལམ་དུ་གྲགས་པར་གྱུར་པ་དེ་དག་ཀྱང་བཤེས་གཉེན་གྱིས་ཡོངས་སུ་བཟུང་བ་ཡིན་ནོ།།
ཞེས་སོ། །གཉིས་པ་ནི། སངས་རྒྱས་མང་པོ་ལུས་ཀྱི་བསྙེན་བཀུར་སོགས་ཀྱིས་མཉེས་པར་
བྱས་ནས་རྒྱུན་དུ་བསྟེན་པ་ནི། འདི་བློ་ལ་ལེན་ཅིང་འཛིན་པའི་སྣོད་ཡིན་ནོ། །མདོ་ནི། དེ་
དག་ནི། སངས་རྒྱས་མང་པོ་ལ་བསྙེན་བཀུར་བྱས་པའོ། །ཞེས་སོ། །གསུམ་པ་ནི། སངས་
- 1
༡
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་མང་པོ་ལ་ཐེ་ཚོམ་ཟ་བའི་དོན་གྱི་ངོ་བོ་ཞུས། རྒྱུ་མཚན་ཀུན་ཏུ་དྲིས་ཤིང་། ཡོངས་སུ་
ཞུས་པ་ནི། འདིའི་ དོན་ མི་བརྗེད་ པར་འཛིན་པའི་ སྣོད་ཡིན་ནོ། །མདོ་ནི། སངས་རྒྱས་
རྣམས་ལ་ཡོངས་སུ་དྲིས། ཡོངས་སུ་ཞུས་ཞེས་སོ། །བཞི་པ་ནི། སངས་རྒྱས་མང་པོའི་དྲུང་
དུ་སྦྱིན་པ་དང༌། ཚུལ་ཁྲིམས་ལ་སོགས་པ་ཕར་ཕྱིན་བཅུའི་སྒྲུབ་པ་སྤྱོད་ཅིང་ཉམས་སུ་ལེན་
པ་ནི། ཚུལ་བཞིན་ཡིད་ལ་བྱེད་པ་དང༌། མི་དངངས་པ་ལ་སོགས་པའི་སྣོད་དུ་སངས་རྒྱས་
ལ་སོགས་པའི་དམ་པ་རྣམས་བཞེད་དོ། །མདོ་ནི། སངས་རྒྱས་བྱེ་བ་མང་པོ་ལ་སྦྱིན་པའི་
ཕར་ཕྱིན་དང་ཞེས་པ་ནས་ཡུམ་ལ་སྤྱད་པའོ། །ཞེས་སོ། །འགྲེལ་པ་ལ། འདས་པ་དང་ད་
ལྟར་བྱུང་བའི་སངས་རྒྱས་རྣམས་ལ་དམིགས་ཏེ་གཙུག་ལག་ཁང་བྱེད་པ་སོགས་དགེ་བའི་
རྩ་བ་བསྐྲུན་ཅིང་སྦྱངས་པ་དང་ལྡན་པ་ཐེག་ཆེན་དགེ་བའི་བཤེས་གཉེན་དག་གིས་བྱིན་
གྱིས་བརླབས་པ་རྣམས་ནི། གོ་རིམ་ཇི་ལྟ་བར་རྣམ་པ་བརྒྱ་བདུན་ཅུ་རྩ་གསུམ་པོའི་མཚན་
ཉིད་ཅན་ཏེ། བདག་ཉིད་ཅན་ནམ། དེའི་ཡུལ་ཅན་གྱི་ཡུམ་སྦྱོར་བ་འདིའི་གཞུང་ཉན་པའི་
སྣོད་ཉིད་ཡིན་པར་སངས་རྒྱས་དང༌། སོགས་པ་བྱང་སེམས་རྣམས་བཞེད་དོ། །སྤྱིར་ནི།
སྦྱོར་བ་པོ་སྤྱིའོ། །ཞེས་གསེར་གླིང་པའོ། །དེ་བཞིན་དུ་འདས་ནས་རྣམས་ལའི་བར་ཐམས་
ཅད་ཀྱི་མགོ་ལ་སྦྱར། དགེ་བའི་ནས་འདིའི་བར་ཀུན་གྱི་བར་དུ་སྦྱར། སྣོད་ནས་བཞེད་དོའི་
བར་ཀུན་གྱི་མཇུག་ཏུ་སྦྱར་རོ། །དེ་བཞིན་གཤེགས་པ་རྣམས་ལ་ལུས་ཀྱིས་བསྐོར་བ།
སོགས་པ་ངག་གིས་བསྟོད་པ། ཡིད་ཀྱིས་ཐོས་བསམ་གྱི་བསྙེན་བཀུར་གྱིས་མཉེས་པར་
བྱེད་པ་དང་། ཐེ་ཚོམ་ཟ་བའི་དོན་ཡོངས་སུ་འདྲི་ཞིང་ཞུ་བ་དང༌། སྦྱིན་པ་དང་། སོགས་པ་
ཡེ་ཤེས་ཀྱི་བར་ཕར་ཕྱིན་བཅུ་སྒྲུབ་པ་དང་ལྡན་པ་དག །ཚིག་འཛིན་པདང་། དོན་མ་བརྗེད་
པར་སེམས་པ་དང་། ཚུལ་བཞིན་དུ་ཡིད་ལ་བྱེད་ཅིང་སྒོམ་པའི་སྣོད་དོ། །
- ]
3
] བ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
གསུམ་པ་ལ་གསུམ་སྟེ། སྔ་འགྲེལ་ནི། ཚུལ་དེ་ལྟར་སྦྱོར་བ་པོ་བསྟན་ནས་སྦྱོར་
བ་རང་གི་ངོ་བོ་འཆད་དོ། །རྩ་བ་ལ། སྦྱར་ས་རྣམ་པ་བརྒྱ་བདུན་ཅུ་རྩ་གསུམ་པོ་གང་ཟག་
དེ་དག་གིས་བསྡུས་ཏེ་སྒོམ་པ་ནི། སྦྱོར་བ་ཡིན་པས་འདི་ལ་གཉིས་ཏེ། རང་བཞིན་གྱི་སྦྱོར་
བ་ལྔ། གནས་སྐབས་ཀྱི་སྦྱོར་བ་བཅོ་ལྔའོ། །དང་པོ་ནི། གནས་བྱ་གགས་ལ་སོགས་པ་
ལ༑ ངོ་བོ་ཉིད་མེད་ཅིང་སྟོང་པའི་ཕྱིར་དེ་ལ་གནས་པ་བཀག་སྟེ་སྒོམ་པའི་ཕྱིར་གགས་
སོགས་ལ་མི་གནས་པའི་ སྦྱོར་བ་སྟེ། མདོ་ནི། གཟུགས་ལ་མི་གནས་ཏེ། གང་གི་ཚེ་
གཟུགས་ལ་མི་གནས་པ་དེའི་ཚེ་གཟུགས་ལ་རྣལ་འབྱོར་དུ་བྱེད་པ་ཡིན་ནོ། །ཞེས་སོ།།
སྦྱར་ས་དུསགསུམ་གྱིས་སྟོང་པས་གཟུགས་སོགས་དེ་ལ་དེ་ཁོ་ནར་སྦྱོར་བ་བཀག་སྟེ་སྒོམ་
པའི་ཕྱིར་མི་སྦྱོར་བའི་སྦྱོར་བ་སྟེ། མདོ་ནི། གཟུགས་ལ་སྦྱོར་བར་མི་བྱེད་དེ། གང་གི་ཚེ་
གཟུགས་ལ་སྦྱོར་བར་མི་བྱེད་པ་དེའི་ཚེ་གཟུགས་ལ་རྣལ་འབྱོར་དུ་བྱེད་པ་ཡིན་ནོ། །ཞེས་
སོ༑ །སྲིད་ཞིའི་མཐར་གནས་པའམ། གཞིའི་ཆོས་ཉིད་གནས་པ་མི་དམིགས་པའི་དོན་
གྱིས་གཟུགས་སོགས་དེའི་དེ་བཞིན་ཉིད་ཟབ་པའི་ཕྱིར་གཞི་ཤེས་ཀྱི་སྐབས་སུཟབ་པར་
རྟོགས་པ་ཟབ་སྦྱོར་ཏེ། མདོ་ནི། གཟུགས་ཟབ་པའི་ ཕྱིར་ ཡུམ་ཟབ་བོ། །ཞེསསོ། །རང་
བཞིན་གྱིས་རྙོག་པ་དང་དྲི་མ་མེད་པའི་དོན་གྱིས་གཟུགས་སོགས་དེ་རྣམས་གཏིང་དཔག་
སྟེ༑ རྟོགས་པར་དཀའ་བའི་ཕྱིར་ལམ་ཤེས་ཀྱི་སྐབས་སུ་གཏིང་དཔག་དཀའ་བར་མོས་པ་
གཏིང་དཔག་དཀའ་སྦྱོར་ཏེ། མདོ་ནི། གཟུགས་གཏིང་དཔག་དཀའ་བའི་ཕྱིར་ཡུམ་གཏིང་
དཔག་དཀའོ། །ཞེས་སོ། །མཐའ་མི་དམིགས་པའི་དོན་གྱིས་གཟུགས་སོགས་དེ་དག་ཚད་
ནི་མེད་པའི་ཕྱིར་རྣམ་མཁྱེན་གྱི་སྐབས་སུ་ཚད་མེད་དོ། །ཞེས་དམིགས་པ་ཚད་མེད་པའི་
སྦྱོར་བ་སྟེ། མདོ་ནི། གཟུགས་ཚད་མེད་པའི་ཕྱིར་ཡུམ་ཚད་མེད་དོ། །ཞེས་སོ། །ཡང་ན།
- |
3 1 +



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། ་་་
ཟབ་པར་དང༌། ཐུན་མོང་མིན་པར་དང༌། བླ་ན་མེད་པར་མངོན་པར་བྱང་ཆུབ་པའི་རང་
བཞིན་ལེགས་པར་རྟོགས་པའི་སྦྱོར་བ་ཆུང་འབྲིང་ཆེ་གསུམ་མོ། །ཞེས་འཕགས་པས་སོ།
གཉིས་པ་ནི། ཟབ་གཏིང་དཔག་དཀའ་ཚད་མེད་པ་རྣམས་ཐོས་ནས་སྐྲག་པ་ལ་སོགས་པར་
འགྱུར་བའི་དོན་གྱིས་ཚེགས་ཆེན་པོས་ཡུན་རིང་པོ་ནས་རྟོགས་པའི་སྦྱོར་བ་སྟེ། མདོ་ནི།
ཚེགས་ཆེན་པོས་ཡུན་རིང་མོ་ཞིག་ནས་བླ་མེད་རྫོགས་པའི་བྱང་ཆུབ་ཏུ་མངོན་པར་རྫོགས་
པར་འཚང་རྒྱ་བར་འགྱུར་བའི་གནས་ནི་ཡོད་དོ། །ཞེས་སོ། །དེ་ལ་མི་དངངས་པ་ལ་སོགས་
པས་རྨི་ལམ་ནའང་ཕར་ཕྱིན་དྲུག་ཡིད་ལ་བྱེད་པ་ནི། ལུང་བསྟན་པ་ཐོབ་པའི་ཕྱིར་སྦྱོར་
བའོ། །མདོ་ནི། ཡུམ་འདི་ཐོས་ནས་དངངས་པར་མི་འགྱུར། སྐྲག་པར་མི་འགྱུར། ཀུན་ཏུ་
སྐྲག་པས་ཟིན་པར་མི་འགྱུར། བླ་མེད་རྫོགས་པའི་བྱང་ཆུབ་ཏུ་ལུང་བསྟན་པ་ཐོབ་པར་
འགྱུར་རོ། །ཞེས་སོ། །ཡུམ་ཐོས་ནས་འཛིན་པ་སོགས་ཀྱིས་ཡུམ་སློང་བར་མི་བྱེད་པ་ཕྱིར་
མི་ལྡོག་པ་ཉིད་ཀྱི་སྦྱོར་བའོ། །མདོ་ནི། ཕྱིར་མི་ལྡོག་པར་འགྱུར་བ་ལགས་སོ། །ཞེས་སོ།།
འབྲོག་དགོན་པའི་སྐྱེས་བུའི་ དཔེས་བར་ཆད་ཀྱི་ཆོས་སྤོང་བའི་སྒྲུབ་པནི། ངེས་པར་འབྱུང་
བའི་ སྦྱོར་བ་སྟེ། མདོ་ནི། དེ་སླན་ཆད་ཉན་ཐོས་ ཀྱི་ སའམ། རང་སངས་རྒྱས་ཀྱི་སས་
འཇིགས་པར་མི་བགྱིའོ། །ཞེས་སོ། །རྟག་ཏུ་ལམ་བསྒོམས་པས་ལུང་བསྟན་པ་དང་ཉེ་བར་
ཤེས་པ་བར་ཆད་མེད་པའི་འབྱོར་པའོ། །མདོ་ནི། བྱང་ཆུབ་ཏུ་ལུང་བསྟན་པ་དང་ཉེ་བར་
གནས་པར་གྱུར་ཏོ། །ཞེས་སོ། །ཟག་མེད་ཀྱི་ཆོས་གསར་པའི་རྟེན་དུ་གྱུར་པའི་སྒྲུབ་པ་བྱང་
ཆུབ་ལ་ཉེ་བའི་སྦྱོར་བ་སྟེ། སྡུད་པར། དཔྱིད་དུས་བཟང་ལ་སྡོང་པོ་ལོ་མ་ལྷགས་གྱུར་ན།།
ཡལ་གས་རིང་པོར་མི་ཐོགས་ལོ་འབྲས་མེ་ཏོག་སྐྲུན། །ཤེས་རབ་ཕ་རོལ་ཕྱིན་འདི་སུ་ཡི་
ལག་ཐོབ་པ། །རིང་པོར་མི་ཐོགས་འདྲེན་པའི་བྱང་ཆུབ་ཐོབ་པར་འགྱུར། །ཞེས་སོ། །མྱུར་
-1
3
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
དུ་ཆོས་སྐུ་འབྱིན་པའི་སྒྲུབ་པ་དང་ལྡན་པ་ནི། མྱུར་བར་བྱང་ཆུབ་པའི་སྦྱོར་བའོ། །སྡུད་
པར། དཔེར་ན་བུད་མེད་སྦྲུམ་གང་དུཀས་ཉེན་གྱུར་ན། །དེ་ནི་དེ་ཡི་བཙའ་བའི་དུས་ལ་
བབ་ཅེས་བྱ། །དེ་བཞིན་བྱང་ཆུབ་སེམས་དཔའ་རྒྱལ་བའི་ཤེས་རབ་ཉན། །དགའ་དང་
འདུན་པ་བསྐྱེད་པས་མྱུར་དུ་བྱང་ཆུབ་རེག །ཅེས་སོ། །རང་གཞན་གཉིས་ཀའི་དོན་དུ་ཡུམ་
གྱི་ཆོས་ཀྱི་འཁོར་ལོ་བསྐོར་བ་སོགས་ཀྱི་སྒྲུབ་པ་དང་ལྡན་པ་གཞན་དོན་གྱི་སྦྱོར་བའོ།།
མདོ་ནི། བདག་ཀྱང་ཆོས་ཀྱི་འཁོར་ལོ་བསྐོར་ལ་གཞན་ཡང་ཆོས་ཀྱི་འཁོར་ལོ་བསྐོར་བ་ལ་
བསྐུལ་ལོ། །ཞེས་སོ། །གཟུགས་སོགས་ཀྱི་འཕེལ་འགྲིབ་མི་དམིགས་པས་ཡུམ་ལ་སྤྱོད་པ།
འཕེལ་བ་མེད་ཅིང་འགྲིབ་པ་མེད་པའི་སྦྱོར་བའོ། །སྡུད་པར། ཤེས་རབ་ཕ་རོལ་ཕྱིན་
མཆོག་སྤྱོད་ཚེ་རྣལ་འབྱོར་པ། །གཟུགས་ཀྱི་འཕེལ་བ་དང་ནི་ཡོངས་སུ་འགྲིབ་མི་མཐོང༌།།
ཞེས་སོ། །དགེ་མི་དགེ་སོགས་མི་དམིགས་པར་སྒྲུབ་པ་ཆོས་དང་ཆོས་མིན་དང་། སོགས་པ་
རྣམ་མཁྱེན་གྱི་བར་དུ་མི་མཐོང་བའི་སྦྱོར་བའོ། །མདོ་ནི། ཆོས་ཞེས་བྱ་བར་ཡང་དག་པར་
རྗེས་སུ་མི་མཐོང་ངོ༌། །ཞེས་སོ། །གཟུགས་ལ་སོགས་པ་བསམ་གྱིས་མི་ཁྱབ་པའོ། །ཞེས་
མི་ཤེས་མི་མཐོང་བས་ཡུམ་ལ་སྤྱོད་པ་བསམ་གྱིས་མི་ཁྱབ་པའི་རྣམ་པའི་འདུས་ཤེས་
འགོག་པའི་སྦྱོར་བའོ། །མདོ་ནི། ཟུགས་བསམ་གྱིས་མི་ཁྱབ་ཅེས་བྱ་བར་འདུ་ཤེས་པ་མེད་
དོ༑ ༑ཞེས་སོ། །གཟུགས་སོགས་མཚན་གཞི། དེའི་མཚན་མ་མཚན་ཉིད་དང༌། དེའི་ངོ་བོ།
མཚོན་བྱར་རྣམ་པར་མི་རྟོག་པས་སྒྲུབ་པ་རྣམ་པར་མི་རྟོག་པའི་སྦྱོར་བའོ། །མདོ་ནི།
གཟུགས་སུ་མི་རྟོག །རྣམ་པར་མི་རྟོག །གཟུགས་ཀྱི་མཚན་མར་མི་རྟོག །རྣམ་པར་མི་རྟོག་
གོ ༑གཟུགས་ཀྱི་རང་བཞིན་དུ་མི་རྟོག །རྣམ་པར་མི་རྟོག་གོ །ཞེས་སོ། །འབྲས་བུ་དང་པོ་
ལ་སོགས་སྒྲུབ་པ་ནི། རྒྱུན་ཞུགས་སོགས་འབྲས་བུ་རིན་ཆེན་སྦྱིན་པར་བྱེད་པའིསྦྱོར་བའོ།།
{
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མདོ་ནི། ཡུམ་འདི་ནི། རིན་པོ་ཆེའི་ཕུང་པོ་སྟེ། རྒྱུན་དུ་ཞུགས་པའི་འབྲས་བུ་དང་ཞེས་པ་
ནས་བྱང་ཆུབ་རིན་པོ་ཆེ་སྦྱིན་པར་བྱེད་པའོ། །ཞེས་སོ། །སྒྲིབ་གཉིས་སྤོང་བའི་རྒྱུར་རྣམ་
པར་དག་པ་སྒོམ་པ། རྣམ་པར་དག་པའི་སྦྱོར་བའོ། །མདོ་ནི། ཡུམ་ནི། ཆོས་ཐམས་ཅད་
རྣམ་པར་དག་པའི་ཕུང་པོ་ལགས་སོ། །ཞེས་སོ། །རིན་པོ་ཆེ་ལ་བར་ན་མང་བའི་དཔེས་
དུས་ཚིགས་བཅད་ནས་མྱུར་དུ་སྒྲུབ་པ། ས་མཚམས་དང་བཅས་པའི་སྦྱོར་བའོ། །མདོ་ནི།
ཡུམ་ཟབ་མོ་འདི་བྲི་ན་ཡང་མྱུར་དུ་བྲི་བར་བྱའོ། །ཞེས་སོ། །དེ་ལྟར་ན། སྦྱོར་བ་དེ་ནི་ཉི་
ཤུའོ། །
འགྲེལ་པ་ལ། རང་བཞིན་གྱི་སྦྱོར་བ་ལྔ་དང༌། གནས་སྐབས་ཀྱི་སྦྱོར་བ་བཅོལྔ་
གཉིས་སོ། །དང་པོ་ལ། མིང་དོན་གྲངས་བཞིན་དུ་སྦྱར་ཏེ་བཤད་ན། སྦྱར་བྱ་གགས་ལ་
སོགས་པ་ལ་ངོ་བོ་ཉིད་མེད་པ་ཉིད་ཀྱིས་དེ་ལ་མི་གནས་པར་སྒོམ་པ། གཟུགས་ལ་སོགས་
པ་ལ་མི་གནས་པའི་སྦྱོར་བ་དང། གཟུགས་སོགས་དེ་དག་ལ་དེ་ཁོ་ནར་མི་སྦྱོར་བ་ཉིད་སྦྱོར་
བའམ་སྒོམ་པ་ཡིན་པའི་ཕྱིར་མི་སྦྱོར་བའི་སྦྱོར་བ་དང་། གཟུགས་ལ་སོགས་པ་དེ་དག་ཉིད་
དོན་དམ་པར་གནས་པ་མི་དམིགས་པའི་དོན་གྱིས་དེ་བཞིན་ཉིདཀྱི་ངོ་བོ་ཉིད་ཀྱིས་གཞི་
ཤེས་ཀྱི་སྐབས་སུ་ཟབ་བོ། །ཞེས་དེ་ལྟར་རྟོགས་པ། ཟབ་པའི་སྦྱོར་བ་དང་། རྟོག་པ་མེད་
པའི་དོན་གྱིས་ལམ་ཤེས་ཀྱི་སྐབས་སུ་གཟུགས་སོགས་གཏིང་དཔག་དཀའ་སྦྱོར་དང་།
གཟུགས་སོགས་ཀྱི་མཐའ་མི་དམིགས་པའི་དོན་གྱིས་རྣམ་མཁྱེན་གྱི་སྐབས་སུ་ཚད་མེད་པ་
ཞེས་བྱ་བ་དེ་ལྟར་རྟོགས་པ། ཚད་མེད་པའི་སྦྱོར་བ་སྟེ། རང་བཞིན་གྱི་སྦྱོར་བ་ལྔ་ནི།
ཚོགས་ལམ་ནས་ཡོད་ཅིང་། ངོ་བོ་གཅིག་པ་དང་ཐ་དད་ཅི་རིགས་པའོ། །གཉིས་པ་ནི།
དོན་མིང་གོ་རིམ་བཞིན་དུ་སྦྱར་ལ། སོགས་ཀྱི་སྒྲ་དང་། སྒྲུབ་པ་དང་ལྡན་པ་ཞེས་པ། གོང་
- 1
3
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
མ་ཐམས་ཅད་ལ་སྦྱར་ཏེ་བཤད་པ་ནི། ཡུམ་ཟབ་གཏིང་དཔག་དཀའ་ཚད་མེད་པ་ལ་
དངངས་པ་དང༌། སྐྲག་པ་དང་། ཀུན་ཏུ་སྐྲག་པས་ཟིན་པར་འགྱུར་སྲིད་པའི་སྒྲུབ་ལྡནནི།
ཚེགས་ཆེན་པོས་ཡུན་རིང་མོ་ཞིག་ནས་མངོན་པར་རྫོགས་པར་འཚང་རྒྱ་བའི་སྦྱོར་བ་སྟེ།
འདི་ཚོགས་ལམ་ནས་ཡོད་དེ། འཕགས་པས་ལས་དང་པོ་པར་བཤད་པས་སོ། །ཡུམ་ལ་མི་
དངངས། མི་སྐྲག་ཅིང་། ཐོས་ནས་ཀྱང་གོང་ནས་གོང་དུ་འཛིན་པ་ལ་སོགས་པའི་སྒྲུབ་པ་
ནི༑ དེ་བཞིན་གཤེགས་པ་གཅིག་གམ། གཉིས་མི་འདའ་བར་ལུང་བསྟན་པ་ཐོབ་པས་ལུང་
བསྟན་པའི་སྦྱོར་བའོ། །འདི་དྲོད་ནས་ཡོདདེ། འདི་ཆོས་ཉིད་ལ་མི་སྐྲག་པར་བཤད་ལ། དེ་
དྲོད་ནས་ཡོད་པར། ཟབ་མོའི་དོན་ལ་སོམ་ཉི་མེད། །ཅེས་སོ། །ཡུམ་ཐོས་ནས་ཡང་དག་
པར་འཛིན་པ་དང༌། ཚུལ་བཞིན་ཡིད་ལ་བྱེད་པའི་སྒྲུབ་ལྡན་ནི། ཡུམ་ལས་ཕྱིར་མི་ལྡོག་
པའི་སྦྱོར་བ་སྟེ། འདི་རྩེ་མོ་ན་ཡོད་དེ། ཆོས་ཉིད་ལྡན་པར་འགྲོ་ཉིད་དང་། །ཞེས་སོ། །ཐར་
པ་དང་ཐམས་ཅད་མཁྱེན་པའི་བར་ཆད་ཀྱི་ཆོས་འཁོར་བ་དང་ཉན་རང་གི་ཡིད་ལ་བྱེད་པ་
སྤོང་བའི་སྒྲུབ་ལྡན་ནི། བདུད་ལས་ངེས་པར་འབྱུང་བའི་སྦྱོར་བའོ། །འདི་བཟོད་པ་ནས་
ཡོད་དེ། ལམ་གཞན་ཉེ་བར་སྟོན་བདུད་ལ། །བདུད་ཅེས་ངེས་པར་རྟོགས་པ་དང་། །ཞེས་
སོ༑ ༑རི་ཤིང་གི་མཚན་མ་མེད་པ་ན། རྒྱ་མཚོར་ཉེ་བ་བཞིན་དུ་རྟག་ཏུ་རྒྱུན་མི་ཆད་པར་
ཆོས་སྒོམ་པ་དང༌། ཚུལ་བཞིན་ཡིད་ལ་བྱེད་པའི་སྒྲུབ་ལྡན་ནི། བར་ཆད་མེད་པའི་སྦྱོར་བ་
སྟེ༑ འདི་ཆོས་མཆོག་ན་ཡོད་དོ། །དེ་ཚེ་བར་ཆད་མེད་པ་ཡི། །ཏིང་ངེ་འཛིན་ལ་མྱུར་དུ་རེག།
ཅེས་སོ། །ཟག་པ་མེད་པའི་ཆོས་ལོ་ཀ་ལས་འདས་པའི་ཡེ་ཤེས་གསར་པ་སྐྱེ་བའི་རྟེན་ནམ།
གཞིར་གྱུར་པའི་སྒྲུབ་ལྡན་ནི། ཡང་དག་པར་རྫོགས་པའི་བྱང་ཆུབ་ལ་ཉེ་བའི་སྦྱོར་བའོ།
འདི་མཐོང་ལམ་ནས་ཡོད་དེ། ལོ་མ་གསར་པ་སྐྱེས་པས་དགའ་བ་བཞིན་དུ་བྱང་ཆུབ་ལ་ཉེ་
- ， 3 ; -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་ཤེས་པས་དགའ་བ་སྐྱེ་བའི་ཕྱིར་རོ། །སློབ་ལམ་གྱི་འབྲས་བུ་ཆོས་སྐུ་དང་། ལོངས་སྐུ་
སོགས་མངོན་པར་འགྲུབ་པའི་སྒྲུབ་ལྡན་ནི། མྱུར་དུ་མངོན་པར་རྫོགས་པར་བྱང་ཆུབ་པའི་
སྦྱོར་བའོ། །འདི་ས་བདུན་པ་ནས་ཡོད་དེ། སྦྲུམ་མ་བཞིན་དུ་མྱུར་དུ་སྐུ་འབྱིན་པའམ་ལུང་
སྟོན་པས་སོ། །སྐྱེ་བོ་ལ་དུས་གསུམ་དུ་ཕན་འདོགས་ཤིང་གཞན་དོན་དུ་ཆོས་ཀྱི་འཁོར་ལོ་
རབ་ཏུ་བསྐོར་ཞིང་གཞན་ཡང་བསྐུལ་བའི་སྒྲུབ་ལྡན་ནི། གཞན་གྱི་དོན་གྱི་སྦྱོར་བའོ།
གཟུགས་ནས་རྣམ་མཁྱེན་གྱི་བར་འཕེལ་བ་གསོག་པ་དང༌། འགྲིབ་པ་འབྲི་བར་མི་
དམིགས་ཤིང་མི་མཐོང་བའི་སྒྲུབ་ལྡན་ནི། འཕེལ་བ་དང་འགྲིབ་པ་མེད་པའི་སྦྱོར་བའོ།
ཆོས་དང་ཆོས་མིན། དུས་གསུམ། དགེ་མི་དགེ །འདུས་བྱས་འདུས་མ་བྱས། འདོད་པའི་
ཁམས་སོགས་ཁམས་གསུམ། ཕར་ཕྱིན་ནས་རྣམ་མཁྱེན་གྱི་བར་དུ་མི་དམིགས་པའི་སྒྲུབ་
ལྡན་ནི། ཆོས་དང༌། ཆོས་མ་ཡིན་པ་དང༌། སོགས་པ་འདས་པ་སོགས་མི་དམིགས་པའི་
སྦྱོར་བའོ། །གཟུགས་ལ་སོགས་པ་རྟོག་གེའི་བློས་བསམ་གྱིས་མི་ཁྱབ་པའི་རྣམ་པར་རློམ་
པའམ། འདུ་ཤེས་པ་མེད་པའི་སྒྲུབ་ལྡན་ནི། གཟུགས་ལ་སོགས་པ་བསམ་གྱིས་མི་ཁྱབ་
པའི་རྣམ་པ་འགོག་པའི་སྦྱོར་བའོ། །མཚན་གཞི་གཟུགས་དང་། དེའི་མཚན་མ་སྟེ། མཚན་
ཉིད་དང་། གཟུགས་དེའི་ངོ་བོ་མཚོན་བྱ་ཉིད་དུ་རྣམ་པར་མི་རྟོག་ཅིང་། རྣམ་མཁྱེན་གྱི་བར་
དུ་མཚན་མཚོན་གཞི་གསུམ་དུ་མི་རྟོག་པའི་སྒྲུབ་ལྡན་ནི། གཟུགས་ལ་སོགས་པའི་དངོས་
པོར་རྣམ་པར་མི་རྟོག་པའི་སྦྱོར་བ་སྟེ། འདི་ལྔ་ངོ་བོ་གཅིག་ལ་ལྡོག་པ་ཐ་དད་པ་ས་བརྒྱད་པ་
ནས་ཡོད་དོ། །སྦྱོར་བ་ངོ་བོ་གཅིག་ཉིད། གཞན་དོན་བྱེད་པ། འཕེལ་འགྲིབ་མེད་པར་
རྟོགས་པ། མཐའ་གཉིས་ལ་མི་གནས་པ། ཆོས་ཉིད་དུ་མི་རློམ་པ། ཆོས་ཅན་དུ་མི་རྟོག་
པའི་ཆ་ནས་ལྔར་ཕྱེ་ལ། དེ་དག་ས་བརྒྱད་པ་ནས་ཡོད་དེ། རྣམ་ཀུན་དོན་ཡོད་ཤེས་པར་བྱ།།
- 1 3 6-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཞེས་པ་དང༌། འཕེལ་འགྲིབ་མེད་པའི་དོན་དང༌། རྣམ་པར་མི་རྟོག་པ་ལ་དབང་བའི་རྟེན་
ཡིན་པའི་ཕྱིར་རོ། །འབྲས་བུ་དང་པོ་མཐོང་བའི་ས་དང༌། གཉིས་པ་བསྲུབས་པའི་ས་ལ་
སོགས་པའི་སྒྲུབ་ལྡན་ནི། འབྲས་བུ་རིན་པོ་ཆེ་རྒྱུན་ཞུགས་སོགས་སྦྱིན་པའི་སྦྱོར་བའོ།།
འདི་ས་དགུ་པ་ནས་ཡོད་གསུང་ཡང་། དེའི་གོང་དུའང་ཡོད་པར་མངོན་ནོ། གགས་ནས་
གཞི་ཤེས་ཀྱི་བར་དུ་རྣམ་པར་དག་པའི་སྒྲུབ་ལྡན་ནི། རྣམ་པར་དག་པའི་སྦྱོར་བ་སྟེ། རྒྱུན་
མཐའི་བར་ན་ཡོད་དོ། །ཡུམ་བྲི་བ་སོགས་ལོ་བསྐོར་དུ་མངོན་པར་བརྩོན་པ་མི་འདོར་བ་
དང༌། སོགས་པ་ཟླ་བ་དང༌། ཞག་ལ་སོགས་པར་བཅད་ནས། བརྩོན་པ་མི་འདོར་བའི་
སྒྲུབ་པ་དང་ལྡན་པ་ནི། ས་མཚམས་ཀྱི་སྦྱོར་བ་སྟེ། ལོ་སྐོར་སྨོས་པ་ནི། དེ་ཙམ་གྱིས་དུས་
ཚིགས་ལ་སོགས་པའི་རྐྱེན་ཚོགས་པའི་ཕྱིར་རོ། །འདི་ས་བདུན་པ་མན་ཆད་ན་ཡོད་དོ། །ས་
མཚམས་འདི་དག་བུདྡྷ་ཤྲཱིས་བཤད་པ་བཞིན་ཡིན་ནོ། །ལོ་ཙཱ་བ་དང་པོ་བརྒྱད་ཚོགས་ལམ་
དུ་ཐོབ་པར་བཞེད་པ་ནི། མཛེས་པར་མ་མཐོང་ངོ༌། །དེ་ལྟར་ན། གནས་སྐབས་ཀྱི་སྦྱོར་བ་
རྣམ་པ་བཅོ་ལྔ་སྟེ། བསྡོམས་ན་སྦྱོར་བ་ཉི་ཤུ་ཡིན་ནོ། །ཤཱནྟི་པ་ཉེར་གསུམ་དུ་བཞེད་དོ། །
བཞི་པ་ལ་བཞི་སྟེ། ཡོན་ཏན་ཤེས་པས་ལེན་པ་དང༌། སྐྱོན་ཤེས་ནས་འདོར་
བ་དང་། མཚན་ཉིད་ཤེས་པ་དང༌། ཐར་པའི་ཆ་མཐུན་ཤེས་པ་སྔོན་དུ་འགྲོ་བའོ། །དང་པོ་
ལ་གསུམ་ལས། སྔ་འགྲེལ་ནི། སྦྱོར་བའི་འབྲས་བུ་ཡོན་ཏན་མཐོང་བ་སྔོན་དུ་བཏང་ནས་
འབྲས་བུ་དོན་གཉེར་གྱི་རྟོག་ལྡན། རྒྱུ་སྦྱོར་བ་རྣམས་ལ་ཤིན་ཏུ་གོམས་པར་བྱེད་པས།
སྦྱོར་བ་བཤད་ཟིན་པའི་འོག་ཏུ་སྦྱོར་བ་དེ་དག་ཡོན་ཏན་འཆད་དོ། །རྩ་བ་ནི། བདུད་ཀྱི་
མཐུ་བཅོམ་པ་དང༌། སོགས་པ་ངེས་པར་ཐོབ་པའི་བར་སྦྱོར་བའི་ཡོན་ཏན་རྣམ་པ་བཅུ་
བཞིའོ། །འདི་དག་ཅུང་ཟད་ཙམ་ཚོགས་ལམ་དུའང་ལྡན་མོད་ཀྱི། ཁྱད་པར་ཅན་དྲོད་ཡན་
.] 37.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆད་དུ་ལྡན་ནོ། །གཞོན་ནུ་དཔལ་ན་རེ། སྦྱོར་ལམ་བཞི་དང་ས་བཅུ་ལ་རིམ་པ་བཞིན་ཡོད་
ལོ༑ ༑འགྲེལ་པ་ལ། འོག་མ་རྒྱུར་གྱུར་པའི་ཡོན་ཏན་བཅུ་བཞི་དང༌། གོང་མ་འབྲས་བུར་
གྱུར་པའི་ཡོན་བཅུ་བཞི་གྲངས་བཞིན་དུ་སྦྱར་ཏེ་བཤད་པ་ནི། སྦྱོར་བ་སྒོམ་པའི་གནས་
སྐབས་ སུ་ཞེས་པ་ཀུན་ གྱི་ གོང་ དུ། སྦྱོར་ བའི་ ཡོན་ ཏན་ ཞེས་ པ་ མཇུག་ ཏུ་ སྦྱར་ཏེ།
སངསརྒྱས་ཀྱི་བྱིན་གྱིས་བརླབས་པས་བདུདཀྱི་མཐུ་ཉམས་ཏེ་སྦྱོར་བ་མ་ཉམས་པ་བདུད་
ཀྱིས་མཐུ་བཅོམ་པའིའོ། །མདོ་ནི། སངས་རྒྱས་བཅོམ་ལྡན་འདས་དེ་རྣམས་ཀྱི་མཐུས་
བདུད་སྡིག་ཏོ་ཅན་གྱིས་བར་ཆད་བྱ་བར་མི་ནུས་སོ། །ཞེས་སོ། །སངས་རྒྱས་ཀྱིས་དགོངས་
པས་མོས་པ་བརྟན་པ་སྐྱེས་ནས་བདུད་འཇུག་པའི་སྐབས་མེད་པ་ནི། སྦྱོར་དངོས་རྗེས་
གསུམ་དུ་སངས་རྒྱས་ཀྱིས་དགོངས་ཤིང་མཁྱེན་པའོ། །མདོ་ནི། སངས་རྒྱས་ཀྱིས་གཟུང་
བར་ རིག་པར་བྱའོ། །ཞེས་སོ། །སངས་ རྒྱས་ཀྱི་ཡེ་ཤེས་ཏེ། སྤྱན་ལྔས་གཟིགས་པ་ལ་
བརྟེན་ནས་སྦྱོར་བ་མ་ཉམས་ཙམ་ལས་ལྷག་པ་ཉན་པ་སོགས་དགོས་པ་ཁྱད་པར་ཅན་
གཞན་ཐོབ་པ། སངས་རྒྱས་ཀྱིས་མངོན་སུམ་དུ་མཛད་པའོ། །མདོ་ནི། སངས་རྒྱས་བཅོམ་
ལྡན་འདས་དེ་དག་གིས་ཡེ་ཤེས་ཀྱིས་མཁྱེན་ཏོ། །ཞེས་སོ། །དེ་བཞིན་ཉིད་ཀྱི་དོན་ལ་རྟོག་
པ་བརྟན་པས་བྱང་ཆུབ་ལ་ཉེ་བར་གྱུར་པས་འབྲས་བུ་བྱང་ཆུབ་སྐྱེད་པའི་ནུས་པ་ཁྱད་པར་
ཅན་སྐྱེས་པ་ཡང་དག་པར་རྫོགས་པའི་བྱང་ཆུབ་ལ་ཉེ་བར་གྱུར་པའོ། །མདོ་ནི། བླ་མེད་
རྫོགས་པའི་བྱང་ཆུབ་ཏུ་ཉེ་བར་གྱུར་ཏོ། །ཞེས་སོ། །དེ་ལྟ་བུའི་ནུས་པ་ཐོབ་ཀྱང་བྲིབ་
སོགས་ཀྱི་ཕན་ཡོན་ཆེན་པོ་ཐོབ་པས་སངས་རྒྱས་དང་མི་འབྲལ་བས་དོན་ཆེན་པོ་ཉིད་དང་།
སོགས་པ་བདེ་འགྲོར་འགྲོ་བས་ཕན་ཡོན་ཆེ་བ། སངས་རྒྱ་བས་འབྲས་བུ་ཆེབ། མྱ་ངན་
ལས་འདས་ནས་ཀྱང་གཞན་དོན་ལ་འཇུག་པས་རྣམ་པར་སྨིན་པ་ཆེ་བའོ །མདོ་ནི། དོན་
- 1 3 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཆེ་བ་དང་། ཕན་ཡོན་ཆེ་བ་དང༌། འབྲས་བུ་ཆེ་བ་དང་། རྣམ་པར་སྨིན་པ་ཆེ་བར་འགྱུར་རོ།།
ཞེས་སོ། །བསྟན་པའི་བྱའམ། དེ་བཞིན་གཤེགས་པའི་མཛད་པ་བྱེད་པའི་སྟོབས་ཀྱིས་
བསྟན་པ་གང་དུ་དར་བའི་ཡུལ་དང་། དེར་ཡུམ་ལ་སྤྱོད་པ་རྣམས་བདེ་འགྲོར་སྐྱེ་ཞིང་མྱང་
འདས་ཐོབ་པའི་རྒྱུ་དཔྱད་པའོ། །མདོ་ནི། ཡུམ་འདི་ནི། དེ་བཞིན་གཤེགས་པ་མྱ་ངན་ལས་
འདས་ནས་ལྷོ་ཕྱོགས་ཀྱི་རྒྱུད་དུ་དར་བར་འགྱུར་ཏེ། ཞེས་སོ། །མི་དངངས་པ་ལ་སོགས་
པས་ཕྱིན་དྲུག་ལ་སོགས་པ་གཉེན་པོ་དཀར་པོའི་ཆོས་ཡོངས་སུ་རྫོགས་པས། མཐོང་ལམ་
སོགས་ཟག་པ་མེད་པའི་ཡོན་ཏན་ཐམས་ཅད་རྫོགས་པའོ། །མདོ་ནི། སྦྱིན་པའི་ཕར་ཕྱིན་
ཡོངས་སུ་རྫོགས་པར་འགྱུར་རོ། །ཞེས་སོ། །དེ་བཞིན་གཤེགས་པའི་བྱིན་བརླབས་ཀྱིས་
རྣམ་མཁྱེན་ཉིད་ཀྱི་གཏམ་བརྗོད་པའམ་རྙེད་པས། ཚེ་རབས་ཐམས་ཅད་དུ་བདག་ཉིད་
ཆོས་སྨྲ་བའི་སྐྱེས་བུ་ཉིད་དུ་འགྱུར་བའོ། །མདོ་ནི། བླ་མེད་རྫོགས་པའི་བྱང་ཆུབ་ལས་
བརྩམས་ཏེ་དེ་ལྟ་བུ་ཉིད་བརྗོད་པར་འགྱུར་རོ། །ཞེས་སོ། །དེ་བཞིན་གཤེགས་པས་གྲོགས་
དང་མགོན་སྐྱབས་མཛད་པ་ཐོབ་པས་བདུད་དམ། གཞན་གྱིས་ཡུམ་ལས་མི་ཕྱེད་པའོ།
མདོ་ནི། བྱང་ཆུབ་ལས་ལྡོག་པར་མི་ནུས་སོ། །ཞེས་སོ། །ཐེག་ཆེན་ལ་དམིགས་ཏེ་ལོ་ཀ་
ལས་འདས་པའི་ཆོས་ཚོལ་བའི་དགའ་བ། དཀོན་མཆོག་གསུམ་ལ་བརྟེན་པའི་དང་བ།
དགེ་བ་ལ་སེམས་འཇུག་པའི་མགུ་བ་རྒྱ་ཆེན་པོ་བསྐྱེད་པ་ཐོབ་པས། ཉན་རང་དང་ཐུན་
མོང་མ་ཡིན་པ་སྐྱེ་བོ་མང་པོའི་དགེ་བའི་རྩ་བ་སྐྱེའོ། །མདོ་ནི། དགེ་བའི་ཆོས་ལ་སྐྱེ་བོ་མང་
པོ་འགོད་པར་བྱེད་དོ། །ཞེས་སོ། །བྱང་སེམས་དེའི་དམ་བཅས་པའི་ཚིག་ལ་བསམ་པ་དག་
པར་མཁྱེན་ནས་དེ་བཞིན་གཤེགས་པའི་གསུང་གིས་རྗེས་སུ་ཡི་རང་བ་མཛད་པ་ཐོབ་པས་
བྱང་སེམས་ཀྱིས་དམ་བཅས་པའི་དོན་ཇི་ལྟ་བཞིན་དུ་སྒྲུབ་པའོ། །མདོ་ནི། དེ་དག་ལངས་
- ， 3g -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྗེས་སུ་ཡི་རང་བར་མཛད་དོ། །ཞེས་སོ། །ཐེག་ཆེན་གྱི་ཆོས་ཟབ་མོ་དང་། རྒྱ་ཆེན་པོ་མངོན་
པར་འདོད་ཅིང་ལྷག་པར་མོས་པས། འཁོར་ལོས་བསྒྱུར་རྒྱལ་སོགས་འབྲས་བུ་རྒྱ་ཆེན་པོ་
ཡོངས་སུ་འཛིན་པའོ། །མདོ་ནི། རྣམ་པར་སྨིན་པ་རླབས་པོ་ཆེ་ཡོངས་སུ་འཛིན་པར་འགྱུར་
རོ༑ ༑ཞེས་སོ། །ཕྱི་ནང་གི་འབྲས་བུ་དང་བཅས་པ་སྟེར་ཞིང་ལྷག་པར་བསྟེན་པས། སེམས་
ཅན་གྱི་ དོན་བྱེད་པས་གོང་ནས་གོང་དུ་སེམས་ཅན་གྱི་དོན་སྒྲུབ་པའོ། །མདོ་ནི། སྲོག་
ཆགས་བྱེ་བ་ཕྲག་ཁྲིག་བརྒྱ་སྟོང་ཕྲག་མང་པོ་བླ་མེད་རྫོགས་པའི་བྱང་ཆུབ་ཏུ་ཡང་དག་པར་
འགོད་པར་འགྱུར་རོ། །ཞེས་སོ། །ཡུམ་ ཚིག་དོན་ཚང་ཞིང་རྫོགས་པར་བརྙེས་པས་ཚེ
རབས་གཞན་དུའང་ཕྱིན་དྲུག་ཚང་བར་ངེས་པར་ཐོབ་པའོ། །མདོ་ནི། སྐྱེ་བ་བརྗེས་ནས་
ཀྱང་ཕར་ཕྱིན་དྲུག་པོ་འདི་དག་རྙེད་པར་འགྱུར་རོ། །ཞེས་སོ། །བཅུ་བཞི་པོ་དེ་དག་ཕྱིན་ཅི་
མ་ལོག་པའི་སྤྱོད་པ་ཉི་ཤུ་ལ་མངོན་པར་དགའ་བའི་གང་ཟག་ལ་འབྲས་བུའི་ཡོན་ཏན་བཅུ་
བཞི་འབྱུང་ཞིང་། རྒྱུའི་ཡོན་ཏན་བཅུ་བཞི་ཐོབ་པས་རྗེས་སུ་མཐུན་པར་བསླབ་པར་བྱ་བས་
ཡོན་ཏན་གྲངས་བཅུ་བཞི་ཡིན་ནོ། །
གཉིས་པ་ལ་གསུམ་ལས། སྔ་འགྲེལ་ནི། ཡོན་ཏན་བཤད་ཟིན་པ་དེའི་འོག་ཏུ་
སྐྱོན་གང་ཞིག་ཡོངས་སུ་སྤངས་ནས་སྦྱོར་བ་རྣམས་བསྒོམ་པར་བྱ་དགོས་པ་ལ་སྐྱོན་ཤེས་
དགོས་པས་སྦྱོར་བའི་བར་ཆད་བྱེད་པའི་སྐྱོན་གང་དག་ཅིག་ཡིན་ཞེ་ན། སྦྱོར་བ་དེ་དག་
གི་བར་ཆད་དུ་འགྱུར་བའི་སྐྱོན་འཆད་དོ། །རྩ་བ་ནི། སྦྱོར་བའི་སྐྱོན་བཅུ་ཚན་བཞིར་བཅས་
པའི་དྲུག་སྟེ། ཞེ་དྲུག་ཏུ་ངེས་པར་རྟོགས་པར་བྱའོ། །འདི་དག་ཚོགས་ལམ་ནས་ས་བདུན་
པའི་བར་ན་ཡོད་ཅིང་། གཙོ་ཆེར་ཚོགས་སྦྱོར་ན་ཡོད་དོ། །གཞོན་ནུ་དཔལ་ནི། བཅུ་ཚན་
བཞི་ཚོགས་ལམ་དྲོད་རྩེ་བཟོད་པ་ན། དྲུག་ཆོས་མཆོག་ན་ཡོད་ལོ། །འགྲེལ་པ་ལ། བསལ་
- ， 4
0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
བྱ་སྐྱོན་གྱི་དབྱེ་བ། དེ་སེལ་བྱེད་གཉེན་པོའོ། །དང་པོ་ལ། འགལ་རྐྱེན་ཉེ་བར་གནས་པ་
ཉེར་གསུམ། མཐུན་རྐྱེན་མ་ཚང་ན་ཉེར་གསུམ་མོ། །དང་པོ་ལ། རང་ལ་བརྟེན་པ་སྤོབས་
པ་གཉིས། གནས་ངན་ལེན་གསུམ། ཐེག་ཆེན་སྤོང་བའི་རྒྱུ་བདུན། རྣམ་གཡེང་བརྒྱད་དོ།།
གཞན་ལ་བརྟེན་པ་ཐ་མ་གསུམ་མོ། །གཉིས་པ་ལ། དཔོན་སློབ་གང་རུང་ལ་བརྟེན་པ་བཅུ་
བཞི། རང་ལ་བརྟེན་པ་གཉིས། གཉིས་ཀ་ལ་བརྟེན་པ་བདུན་ནོ། །སྦྱོར་བའི་དུས་སུ་ཞེས།
ཐམས་ཅད་ཀྱི་གོང་དུ་སྦྱར་ཏེ་བཤད་པ་ནི། དུས་ཡུན་རིང་མོ་ནས་ཡུམ་ལ་ཤེས་པ་སྐྱེ་བ་ཕར་
ཕྱིན་རྫོགས་པའི་རྒྱུད་ལ་ཚེགས་ཆེན་པོས་སྤོབས་པ་ཐོབ་པ་དང་། དེ་ཁོ་ན་མ་རྟོགས་པར་
ལོག་པའི་སྤོབས་པ་ཧ་ཅང་མྱུར་བར་སྐྱེས་པ་ནི། ཡུམ་ལས་ཉམས་པའི་རྒྱུ་སྟེ། སྔོན་དང་ཕྱི་
མཐའ་མ་བརྟགས་པས་མི་བརྟན་པས་སོ། །སྡུད་པར། འགྲོ་བའི་དོན་མ་བྱས་པར་གློག་
བཞིན་མྱུར་དུ་ཡང་། །ཡོངས་སུ་ཉམས་པར་འགྱུར་བར་བདུད་ཀྱི་ལས། །ཞེས་སོ། གླལ་
བ༑ རྒོད་པ། སྟེག་ཅིང་འདྲི་བ་ལུས་ཀྱི་གནས་ངན་ལེན་དང་། སེམས་གཡེང་བ། གས་
པ༑ དྲན་པ་མ་ཐོབ་པའམ། འདིའི་རོ་མི་མྱོང་ངོ་སྙམ་པ་སེམས་ཀྱི་གནས་ངན་ལེན་དང་།
རིགས་པ་མ་ཡིན་པ་ལུས་ཀྱི་གསུམ་གྱིས་བསྐྱེད་པའི་ཁ་ཏོན་བྱེད་པ་ལ་སོགས་དང་།
སོགས་པ་སེམས་ཀྱི་གསུམ་གྱིས་འཛིན་པ་སོགས་དང་། བདག་ལུང་མ་བསྟན་པ་ཡུམ་ལས་
ཕྱིར་ཕྱོགས་པའི་རྒྱུ་མཚན་ཡང་དག་ཏུ་འཛིན་པ་སྟེ། སྡུད་པར། འདི་བཤད་ཆེན་ཁ་ཅིག་
སོམ་ཉི་ཟ་འགྱུར་ཏེ། །འདྲེན་པས་འདིར་ནི་བདག་གི་མིང་ཡང་ཡོངས་མ་བརྗོད། །རིགས་
དང་ས་དང་རུས་ཀྱང་ཡོངས་སུ་མ་བརྗོད་ཅེས། །འདི་ནི་ཉན་པར་མི་འགྱུར་སྤོང་འགྱུར་
བདུད་ཀྱི་ལས། །ཞེས་སོ། །ཆོས་ཐམས་ཅད་རྟོགས་ཤིང་ཡོན་ཏན་ཐམས་ཅད་ཐོབ་པའི་
རྒྱུ་ཡུམབོར་ནས་ཉན་རང་གི་སྡེ་སྣོད་ལས་དེ་ཚོལ་ན། རྒྱུ་ལ་མངོན་པར་ཞེན་པས་ཉམས་པ་
！
4
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ༑ རྩ་བ་བོར་ནས་ཡལ་ག་ཚོལ་བ་བཞིན་ནོ། །འབྲས་བུ་མཆོག་གམ། གྱ་ནོམ་པ་བདེ་
བའི་ཕར་ཕྱིན་གྱི་རོ་མི་མྱོང་བར་རང་དོན་ཐོབ་པས་ཚིམ་པ་ཡུམ་གྱི་རོ་མྱང་བ་ལས་ཉམས་པ་
སྟེ༑ ཇོ་བོའི་ཟན་བོར་ནས་ལས་མི་ལ་ཟན་ཚོལ་བའི་ཁྱི་བཞིན་ནོ། །རྣམ་པ་ཐམས་ཅད་དུ་
ཐེག་པའི་མཆོག །འབྲས་བུའི་ཐེག་ཆེན་ཀུན་ཏུ་འཛིན་པའི་རྒྱུ་ཡུམ་རྙེད་པ་བོར་ནས་ཉན་
རང་གི་སྡེ་སྣོད་ལས་ཐོབ་པར་འདོད་ན། སངས་རྒྱས་ཀྱི་ལམ་མཆོག་ལས་ཉམས་པ་སྟེ།
སྡུད་པར། གླང་པོ་རྙེད་ནས་གླང་པོའི་རྗེས་ནི་ཚོལ་བ་ལྟར། །ཤེས་རབ་ཕ་རོལ་ཕྱིན་ཐོས་
མདོ་ཚོལ་དེ་བཞིན་ནོ། །ཞེས་སོ། །རྣམ་མཁྱེན་གྱི་རྒྱུ་ཡུམ་རྙེད་པ་བོར་ནས་བཀར་འདྲ་བའི་
རྒྱུ་མཚན་གྱིས་ཉན་རང་གི་སྡེ་སྣོད་ལས་དེ་ཚོལ་ན། རྟག་ཏུ་རྣམ་མཁྱེན་གྱི་ཆེད་དུ་བྱ་བ་ལས་
ཉམས་པ་སྟེ། རྨིག་རྗེས་ཀྱི་ཆུ་ལ་ནོར་བུ་ཚོལ་བ་བཞིན་ནོ། །བཅུ་ཚན་དང་པོའོ། །
རྣམ་མཁྱེན་གྱི་རྒྱུ་ཡུམ་ལ་རྒྱུར་མ་ཤེས་ཤིང་། ཉན་ཐོས་ཀྱི་སྡེ་སྣོད་ལས་ཀྱང་
སྙིང་རྗེ་སོགས་བསྟན་པས་དེ་རྣམ་མཁྱེན་གྱི་རྒྱུར་འཛིན་པ་ནི། རྒྱུ་དང་འབྲས་བུ་འབྲེལ་བ་
ཉམས་པ་སྟེ། ཉི་ཟླའི་ཚད་ཀྱིས་རྣམ་རྒྱལ་ཁང་བཟང་བྱེད་པའི་ཕྱྭ་མཁན་བཞིན་ནོ། གོང་
ན་མེད་པ་ཆོས་སྐུ། ལོངས་སྐུ། སྤྲུལ་སྐུའི་རྒྱུ་ཡུམ་བོར་ནས་སྙིང་རྗེ་སོགས་བསྟན་པའི་རྒྱུ་
མཚན་གྱིས་ཉན་ཐོས་ཀྱི་སྡེ་སྣོད་ལས་ཐོབ་པར་འདོད་ན། སྐུ་གསུམ་གྱི་རྒྱུ་ལས་ཉམས་པ་
སྟེ༑ རིམ་པ་ལྟར། མཁར་གྱི་རྒྱལ་ཕྲན་དང་འཁོར་ལོས་བསྒྱུར་རྒྱལ་བསྐྲུན་པ་དང་། རོ
བརྒྱ་ལྡན་པའི་ཟས་རྙེད་ནས་ཞག་དྲུག་ཅུའི་འབྲས་ཆན་ཚོལ་བ་དང༌། ནོར་བུ་འཆིང་བུ་དང་
བཻཌུརྱ་མཉམ་པར་སེམས་པ་བཞིན་ནོ། །གཟུགས་སྒྲ་ལ་སོགས་ཡུལརྣམ་པ་མང་པོ་ལ་རྣམ་
རྟོག་གི་སྤོབས་པ་འབྱུང་ཞིང་འཕྲོ་བ་དང༌། ལམ་འབྲས་ལ་རྣམ་གཡེང་ཡི་གེར་འབྲི་བཞིན་
པ་ལ་ཤེར་ཕྱིན་དུ་མངོན་པར་ཞེན་པ་དང་། གསུམ་གའི་རྣམ་གཡེང་དངོས་པོ་མེད་པ་ལ་
- ]
4 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
ཡུམ་དུ་མངོན་པར་ཞེན་པ་དང་། ལམ་འབྲས་ལ་རྣམ་གཡེང་ཡི་གེ་ཉིད་ལ་ཡུམ་དུ་མངོན་
པར་ཞེན་པ་དང་། གཞུང་ལ་རྣམ་གཡེང་ཡི་གེ་མེད་པ་ལ་ཡུམ་དུ་མངོན་པར་ཞེན་པ་དང་།
ཆགས་སྡང་གི་མཚན་མ་ཡུལ་དང་། སོགས་པ་གྲོང་ནས་ལ་གཅན་ལ་སོགས་པ་ཡིད་ལ་
བྱེད་པ་དང༌། རིན་པོ་ཆེ་སོགས་རྙེད་པ་དང་ ། དཔལ་གྱི་དར་དཔྱངས་འང་བ་སོགས་
བཀུར་སྟི་དང༌། སྙན་པའི་ཚིགས་སུ་བཅད་པའི་ རོ་མྱང་ཞིང་བརྐམ་པ་དང་། ཡུམ་དོར་
ནས་བདུད་ཀྱི་བཏད་པའི་མདོ་སྡེ་ལས་ཐབས་མཁས་ཚོལ་ན། ཐབས་མཁས་ཀྱི་ལམ་མ་
ཡིན་པས་ཐབས་ལ་མཁས་པ་ཚོལ་བ་ཞེས་པ་ནི། བཅུ་ཚན་གཉིས་པའོ། །
འཇུག་པའི་བར་ཆད་རྣམས་བཤད་ནས། ལ་སོགས་པའི་དང་པོར་དཔོན་སློབ་
ཚོགས་པ་དང་བྲལ་བའི་བར་ཆད་ནི། གྲངས་བཞིན་དུ་ཉན་པ་པོ་སྔ་མ་འཆད་པ་པོ་ཕྱི་མ་
དང་མངོན་པར་འབྲེལ་ན་ཉེས་པ་ཆེ་བས་དེ་ལྟར་སྦྱར་རོ། །གང་ཡང་རུང་བས་དེ་ལས་ལྡོག་
ནའང་ཉེས་པར་བསྟན་ནོ། །ཉན་པོ་འདུན་པ་ཆེ་ལ། འཆད་པོ་སྙོམས་ལས་སམ། ལེལོ་ཆེ་
བས་ཚོགས་པ་ལས་ཉམས་པ་དང༌། གཅིག་ཡུམ་འདིར་ཉན་འདོད་ལ་གཅིག་གཞན་དུ་
འཆད་འདོད་ན། འདུན་པའི་ཡུལ་ཐ་དད་པས་ཚོགས་པ་ལས་ཉམས་པ་དང༌། ཉན་པོ་
འདོད་ཆེན་ཆུང་ཞིང་ཆོག་ཤེས་ལ། འཆད་པོ་རྙེད་པ་སོགས་གཙོར་བྱེད་པས་འདོད་ཆེན་ཆུང་
བ་མ་ཡིན་པ་ཉིད་ཀྱིས་ཚོགས་པ་ལས་ཉམས་པ་དང་། ཉན་པ་པོ་སྦྱངས་པའི་ཡོན་ཏན་བཅུ་
གཉིས་དང་ལྡན་པ་དང༌། འཆད་པོ་དེ་དང་མི་ལྡན་པ་དག་དང་། ཉན་པོ་དད་པ་སོགས་དགེ་
བའི་ཆོས་ཅན་དང་། འཆད་པ་སྲོག་གཅོད་སོགས་དགེ་བ་མ་ཡིན་པའི་ཆོས་ཉིད་ཅན་དང་
།
ཉན་པོ་ཡོ་བྱད་གཞན་ལ་གཏོང་བ་དང་། འཆད་པོ་སེར་སྣ་བྱེད་པ་དང་། ཉན་པོ་ཟང་ཟིང་
སྦྱིན་འདོད་པ་དང༌། འཆད་པོ་དེ་མི་ལེན་པ་དང་། ཉན་པོ་ཆོས་ཀྱི་མགོ་སྨོས་པས་ཐམས་
- 1 43 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་གོ་ལ། འཆད་པོ་རྣམ་པར་སྤྲོས་པས་གོ་བ་དང༌། ཉན་པོས་མདོའི་སྡེ་དང་། སོགས་པ་
དབྱངས་ཀྱིས་བསྙད་པ་སོགས་ཏེ། མདོ་སྡེ་དབྱངས་བསྙད་ལུང་དུ་བསྟན། །ཚིགས་བཅད་
ཆེད་བརྗོད་གླེང་གཞི་དང་། །རྟོགས་བརྗོད་དེ་བཞིན་བྱུང་སྐྱེས་རབས། །རྒྱས་དང་རྨད་བྱུང་
གཏན་ལ་ཕབ། །ཅེས་བསྡུ་བའི་ཚིགས་བཅད་དེ། དེ་ལྟ་བུའི་གསུང་རབ་ཡན་ལག་བཅུ་
གཉིས་མངོན་པར་ཤེས་པ་དང་། འཆད་པོས་དེ་དག་མངོན་པར་མི་ཤེས་པ་ཉིད་དང་། ཉན་
པོ་སྦྱིན་ལ་སོགས་པའི་ཕར་ཕྱིན་དྲུག་དང་ལྡན་པ་དང་། འཆད་པོ་དེ་དག་དང་མི་ལྡན་པ་
ཞེས་བྱ་བ་བཅུ་ཚན་གསུམ་པའོ། །སྔ་ཕྱིའི་རིམ་པ་སྔར་གྱི་དེ་ཁོ་ན་བཞིན་དུ་ཉན་པོ་སངས་
རྒྱ་བའི་ཐབས་ལ་མཁས། འཆད་པོ་ཐབས་མ་ཡིན་པ་ལ་མཁས་པ་དང་ཉན་པོ་མི་བརྗེད་
པའི་གཟུངས་ཐོབ་པ་དང་། འཆད་པོས་གཟུངས་མ་ཐོབ་པ་དང་། ཉན་པོ་ཡུམ་ཡི་གེར་འབྲི་
འདོད་པ་དང་། འཆད་པོ་ཡུམ་ཡི་གེར་འབྲི་མི་འདོད་པ་དང་། ཉན་པོ་འདོད་པའི་ཡོན་ཏན་
ལ་འདུན་པ་དང༌། དེས་མཚོན་ནས་གནོད་སེམས་སོགས་སྒྲིབ་པ་ལྔ་དང་བྲལ་བ་དང་།
འཆད་པོ་དེ་དང་མ་བྲལ་བ་ཉིད་ཅེས་བྱ་བ་བཞིའོ། །གཞན་དོན་དུ་ངན་སོང་གི་འགྲོ་བར་སྐྱེ་
བ་ལ་ཡིད་ཕྱིར་ཕྱོགས་པ་དང་། རང་དོན་དུ་བདེ་འགྲོ་མཐོ་རིས་དང་རྒྱུན་ཞུགས་སོགས་སུ་
འགྲོ་བ་ལ་ཡིད་བདེ་བ་སྟེ། གཉིས་དང་། བར་ཆད་གོ་རིམ་མ་ངེས་པར་བསྟན་པའི་ཕྱིར་
གྲངས་བཞིན་དུ་འཆད་པ་པོ་སྔ་མ་དང་། ཉན་པ་པོ་ཕྱི་མ་གང་ཡང་རུང་བ་དང་འབྲེལ་བས་
འཆད་པ་པོ་གཅིག་པུ་ལ་དགའ་བ་དང་། ཉན་པ་པོ་འཁོར་ལ་མངོན་པར་དགའ་བ་ཉིད་དང་།
འཆད་པ་པོས་ཉན་པ་པོ་ཕྱི་བཞིན་རྗེས་སུ་འབྲངས་པའི་གོ་སྐབས་མི་འབྱེད་པ་དང་། ཉན་
པ་པོ་ཕྱི་བཞིན་རྗེས་སུ་འབྲེལ་བར་འདོད་པ་དང་། འཆད་པོ་ཟང་ཟིང་ཅུང་ཟད་ཙམ་འདོད་
པ་དང་། ཉན་པོ་དེ་སྦྱིན་པར་མི་འདོད་པ་དང་། འཆད་པོ་སྲོག་གི་བར་ཆད་དུ་འགྱུར་བའི་
- 1 4 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཕྱོགས་སུ་འགྲོ་བ་དང༌། ཉན་པོ་སྲོག་གི་བར་ཆད་དུ་འགྱུར་བའི་ཕྱོགས་སུ་མི་འགྲོ་བ་ཞེས་
བྱ་བ་བཞི་སྟེ། བཅུ་ཚན་བཞི་པའོ། །རིམ་པ་དེ་བཞིན་དུ་འཆད་པོ་མུ་གེ་བྱུང་བའི་ཕྱོགས་སུ་
འགྲོ་ལ། ཉན་པོ་མི་འགྲོ་བ་དང་། འཆད་པོ་ཆོམ་རྐུན་དང་། སོགས་པ་གདོལ་པ་ལ་སོགས་
པས་དཀྲུགས་པའི་ཕྱོགས་སུ་འགྲོ་ལ། ཉན་པོ་མི་འགྲོ་བ་དང༌། འཆད་པོ་མཛའབོ་ལ་
སོགས་ཀྱི་ཁྱིམ་གྱི་བདེ་བ་ལྟ་བས། ཉན་པོ་དེ་ལ་ཡིད་མི་བདེ་བ་ཞེས་བྱ་བ་གསུམ་སྟེ།
བདུན་ནོ། །ཡུམ་ནི། ངེད་ཀྱི་མདོ་སྡེར་བྱུང་བ་བཞིན་ཡིན་གྱི། རྒྱས་འབྲིང་བསྡུས་གསུམ་
ལས་བྱུང་བ་ནི་མ་ཡིན་ནོ། །ཞེས་ཟེར་བ་བདུད་ཀྱིས་འབྱེད་པའི་སྦྱོར་བ་དང་། མི་རྟག་ལ་
སོགས་པ་སྟོན་པ་བཅོས་མ་ཉེ་བར་སྒྲུབ་པ་དང་། བཅོས་མ་བསྟན་པའི་ཕྱིར་བདུད་དེ་
བཞིན་གཤེགས་པའམ་བྱང་སེམས་ཆེན་པོར་སྤྲུལ་པ་ལ། དད་ཅིང་གུས་པ་ཡུལ་ཇི་ལྟ་བ་
བཞིན་མ་ཡིན་པ་ལ་དགའ་བ་བསྐྱེད་པ་ཞེས་བྱ་བ་གཞན་རྣམ་པ་གསུམ་སྟེ། དེ་ལྟར་སྤྱིར་
བསྡོམས་ན། ཡུམ་ཤེས་པ་ལ་སོགས་པར་རུང་བའི་སེམས་སུན་འབྱིན་པའི་སྐྱོན་གྲངས་ཞེ་
དྲུག་ཡིན་ནོ། ། །
གཉིས་པ་ནི། རིན་པོ་ཆེ་ལ་དགྲ་མང་བའི་དཔེས་བར་ཆད་དུ་མ་ཡོད་ཀྱང་དེ་སེལ་
བྱེད་གཉེན་པོ་དཀར་ཆོས་ཡོངས་སུ་རྫོགས་པ་ནི། སངས་རྒྱས་ཀྱི་མཐུ་སྟེ། བུ་མང་པོ་ཡོད་
པའི་མའི་དཔེས་ཕྱོགས་བཅུའི་དེ་བཞིན་གཤེགས་པ་དང་བྱང་སེམས་རྣམས་ཀྱིས་སྲུང་བའི་
ཕྱིར་རོ། །དེས་ན་རྒྱུ་བཞི་དང་ལྡན་པ་ལ་བར་ཆད་ཀྱིས་མི་ཚུགས་ཏེ། སྡུད་པར། རྒྱུརྣམ་
བཞི་ཡིས་བྱང་ཆུབ་སེམས་དཔའ་མཁས་སྟོབས་ལྡན། །བདུད་བཞིས་ཐུབ་པར་དཀའ་ཞིང་
བསྐྱོད་པར་མི་ནུས་ཏེ། །སྟོང་པར་གནས་དང་སེམས་ཅན་ཡོངས་སུ་མི་གཏོང་དང་། །ཇི་
སྐད་སྨྲས་བཞིན་བྱེད་དང་བདེ་གཤེགས་བྱིན་རླབས་ཅན། །ཞེས་སོ། །
- 1 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་ལ། སྤྱི་གཞུང་གཉིས་སོ། །དང་པོ་ལ་གཉིས་ཏེ། ཤེས་བྱ་མཚན་ཉིད་
ཀྱིས་མཚོན་བྱ་མཚོན་ཚུལ་དང་། དེ་ཤེས་པ་སྔོན་དུ་འགྲོ་བའི་རྒྱུ་མཚན་ནོ། །དང་པོ་ལ་
གསུམ་ལས། གཞན་ལུགས་དགག་པ་ནི། ལོ་ཙཱ་བ་ན་རེ། ཤེས་པས་ཡུལ་དུ་བྱས་པའི་རང་
བཞིན་ཤེས་པའི་མཚན་ཉིད་དོ། །ཞེ་ན། ཁྱད་པར་གྱི་མཚན་ཉིད་ཆོས་ཅན། ཤེས་པའི་
མཚན་ ཉིད་དུ་ ཐལ། ཤེས་པས་ཡུལ་དུ་བྱས་པའི་ ཕྱིར་ རོ། །བཟད་པ་ན་རེ། གཞུང་གི་
དགོངས་པ་མཁྱེན་གསུམ་སྦྱོར་བ་མཚན་གཞི། ཤེས་བྱེད་སྐྱེད་པའི་རྒྱུར་མཚོན། ཤེས་བྱེད་
སྐྱེད་པའི་ནུས་པ་མཚན་ཉིད། བྱང་སེམས་ཀྱི་མཐོང་ལམ་མཚན་གཞི། ཉན་རང་མཐོང་
ལམ་ལས་ཁྱད་འཕགས་སུ་མཚོན། བསམ་མི་ཁྱབ་སོགས་བཅུ་དྲུག་མཚན་ཉིད། སྦྱོར་བ་
མཚན་གཞི། ཤེས་བྱེད་སྐྱེད་པའི་ནུས་པའི་ངོ་བོ་ཉིད་དུ་མཚོན། སྦྱོར་བའི་རང་བཞིན་དུ་
གྱུར་པ་མཚན་ཉིད་དོ། །འོན་ཀྱང་ཤེས་བྱེད་སྐྱེད་པའི་ནུས་པ་མཚན་ཉིད་དངོས་ཡིན་ལ། ངོ
བོ་དང་ཁྱད་པར་མཚན་ཉིད་བཏགས་པ་བ་ཡིན་ནོ། །ཞེས་སོ། །གཞུང་གི་དགོངས་པ་ཤེས་
བྱེད་སྐྱེད་པའི་ནུས་པ། མཚན་ཉིད་དངོས་མ་ཡིན་ཏེ། ཤེས་པ་དང་བྱེད་པ་རང་མཚན་ཉིད་
དུ་བཤད་པས་སོ། །ཤེས་པའི་རྣམ་པའི་བྱེ་བྲག་བཅུ་དྲུག་གིས་ཚུལ་བཞིན་དུ་ཐམས་ཅད་
ཤེས་པ་ཉིད་ཀྱི་སྦྱོར་བ་རྣམས་ཇི་ལྟ་བ་བཞིན་མཚོན་ཞེས་སོགས་བཤད་པས་སོ། །དངོས་
བཏགས་ཀྱི་ཁྱད་པར་ཡང་མི་རིགས་ཏེ། ཐམས་ཅད་བཏགས་པ་བར་མཚུངས་པས་སོ།།
རང་ལུགས་བཞག་པ་ནི། སྦྱོར་བ་ཉི་ཤུ་པོ་ལམ་ཤེས་ཀྱི་རང་བཞིན་དུ་གྱུར་པར་མཚུངས་
མོད་ཀྱི། འོན་ཀྱང་བསྒོམ་པར་བྱ་བའི་ཡུལ་མཁྱེན་གསུམ་གྱི་རྣམ་པ་ལ་དམིགས་པའི་སྒོ་
ནས་མཁྱེན་གསུམ་གྱི་སྦྱོར་བ་གསུམ་དུ་འགྱུར་རོ། །ཡང་ན། ཟབ་གཏིང་དཔག་དཀའ་ཆད་
མེད་པའི་སྦྱོར་བའི་དབང་གིས་གསུམ་མོ། །དེ་དག་གི་འབྲས་བུ་ཤེས་པ། ཁྱད་པར། བྱེད་
བ 1
4
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
པ་རྣམས་མཚན་ཉིད་ཡིན་ནོ། །མཚན་ཉིད་འབྲས་བུ་དེ་དག་གིས། མཚན་གཞི་མཁྱེན་
གསུམ་གྱི་སྦྱོར་བ་དེ་དག །འབྲས་བུ་དེ་དག་སྐྱེད་བྱེད་དུ་མཚོན་པ་ཡིན་ནོ། །འདིའི་མཐའ་
དཔྱད་པ་ལ། འབྲས་བུའི་མཚན་ཉིད་དང༌། རྒྱུའི་མཚན་ཉིད་དང་། འབྲས་བུ་མཚོན་ཚུལ་
གསུམ་མོ། །དང་པོ་ལ། ལོངས་སྐུ་མཚན་གཞི། རྫོགས་པའི་སངས་རྒྱས་སུ་མཚོན་པ་ལ།
སྐྱེས་བུ་གང་ཞིག་བཞེད་དོན་ཕུན་སུམ་ཚོགས་པ་མཐར་ཐུག་པ་དང་ལྡན་པའོ། །དེ་ལ་
གཉིས་ལས། རང་དོན་མཐར་ཐུག་གི་མཚན་ཉིད། རང་གི་བཞེད་དོན་མཐར་ཕྱིན་པའོ།
དེ་ལ་གཉིས་ལས། སྤངས་པ་མཐར་ཐུག་གི་མཚན་ཉིད་སྒྲིབ་པས་དག་པ་མཐར་ཕྱིན་པ་སྟེ།
མཚན་བརྗོད་ལས། བག་ཆགས་བཅས་པ་གཏན་སྤངས་པ། །ཞེས་སོ། །རྟོགས་པ་མཐར་
ཐུག་ལ་གསུམ་སྟེ། ཤེས་པ། ཁྱད་པར། ངོ་བོ་ཉིད་དོ། །དང་པོ་ལ་གསུམ་ལས། སངས་
རྒྱས་སའི་གཞི་ཤེས་པའི་མཚན་ཉིད། གཞི་ཤེས་ཀྱི་སྦྱོར་བ་ལས་གཞིའི་མཚན་ཉིད་མངོན་
སུམ་དུ་རྟོགས་པ་མཐར་ཐུག་པ་སྟེ། མདོ་ནི། དེ་བཞིན་གཤེགས་པས་ཡུམ་འདི་ཉིད་ལ་
བརྟེན་ཏེ་ གཟུགས་མཁྱེན་ཏེ། ཞེས་སོ། །འོནཀྱང་གཞི་ཤེས་ཀྱི་ སྦྱོར་བ་བསྒོམས་པའི་
འབྲས་བུ་དེ་བཞིན་གཤེགས་པ་འབྱུང་བ་ཤེས་པ་སོགས་བཅུ་དྲུག་ནི། གཞི་ཤེས་ཀྱི་ཤེས་
པའི་མཚན་ཉིད་དོ། །གཉིས་པ་སངས་རྒྱས་པའི་ལམ་ཤེས་པའི་མཚན་ཉིད་ནི། ལམ་ཤེས་
ཀྱི་སྦྱོར་བ་ལས་ལམ་གྱི་མཚན་ཉིད་མངོན་སུམ་དུ་རྟོག་པ་མཐར་ཐུག་པའོ། །འོན་ཀྱང་ལམ་
ཤེས་ཀྱི་སྦྱོར་བ་ལ་བརྟེན་ནས་སྟོང་པ་ཉིད་ཤེས་པ་ལ་སོགས་བཅུ་དྲུག་ནི། ལམ་ཤེས་ཀྱི་
ཤེས་པའི་མཚན་ཉིད་དོ། །གསུམ་པ་རྣམ་མཁྱེན་གྱི་ཤེས་པའི་མཚན་ཉིད་ནི། རྣམ་མཁྱེན་
གྱི་སྦྱོར་བ་ལ་བརྟེན་ནས་རྣམ་པའི་མཚན་ཉིད་མངོན་སུམ་དུ་རྟོགས་པ་སྟེ། འདིར་རྣམ་
མཁྱེན་གྱི་སྦྱོར་བ་ལ་བརྟེན་ནས་གནས་པ་ཤེས་པ་ལ་སོགས་བཅུ་དྲུག་གོ །གཉིས་པ་ནི།
- ，
4 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་ཤེས་རྣམ་མཁྱེན་གྱི་སྦྱོར་བ་ལ་བརྟེན་ནས་གཞི་ཤེས་ལས་ཁྱད་པར་དུ་འཕགས་པའི་
ཆོས་ཕུལ་དུ་ཕྱིན་པར་ངེས་པ་སྟེ། དེས་ལམ་ཤེས་རྣམ་མཁྱེན་གྱི་སྦྱོར་བ་དེ་གཞི་ཤེས་ཀྱི་
སྦྱོར་བ་ལས་ཁྱད་པར་འཕགས་པར་མཚོན་ནོ། །འདིར་མཐོང་ལམ་བསམ་གྱིས་མི་ཁྱབ་
སོགས་བཅུ་དྲུག་གིས་ཁྱད་པར་དུ་འཕགས་པར་དངོས་སུ་བསྟན་པས་སྒོམ་ལམ་དང་རྣམ་
མཁྱེན་ཁྱད་པར་དུ་འཕགས་པར་ཤུགས་ལ་མཚོན་ནོ། །གསུམ་པ་ནི། མཁྱེན་པའི་རང་
བཞིན་དུ་གྱུར་པ་སྟེ། འདིར་ཉོན་མོངས་ཀྱིས་དབེན་པ་སོགས་བཅུ་དྲུག་གོ །གཉིས་པ་
གཞན་དོན་ཕུན་ཚོགས་ཀྱི་མཚན་ཉིད། གཞན་དོན་གྱི་རྒྱུ་སྦྱོར་བ་དང་མཁྱེན་པ་ལས་གཞན་
དོན་གྱི་ཐབས་ཕུན་སུམ་ཚོགས་པར་མཛད་པའོ། །དེ་ལ་གཞི་ཤེས་ལས་གཞན་དོན་སྒྲུབ་པ་
ཕན་བདེ་སྐྱོབ་པ་གསུམ། ལམ་ཤེས་ལས་གཞན་དོན་སྒྲུབ་པ་སྐྱབས་སོགས་བདུན། རྣམ་
མཁྱེན་ལས་གཞན་དོན་སྒྲུབ་པ་རྟེན་གྱི་མཛད་པའོ། །གཉིས་པ་ནི། སྦྱོར་བ་ཉི་ཤུ་པོ་མཚན་
གཞི། དེ་བཞིན་གཤེགས་པའི་ རྒྱུར་མཚོན། དེ་ བཞིན་གཤེགས་པ་འབྱུང་ རུང་ལྡན་པ་
མཚན་ཉིད་དོ། །མཁྱེན་གསུམ་སྦྱོར་བ་མཚན་གཞི། དེ་བཞིན་གཤེགས་པའི་མཁྱེན་པའི་
རྒྱུར་མཚོན། དེ་སྐྱེད་ནུས་ལྡན་མཚན་ཉིད་དེ། བུ་སྐྱེད་ནུས་ལྡན་གྱིས་བུའི་རྒྱུར་མཚོན་པ་
བཞིནནོ། །ལམ་ཤེསརྣམ་མཁྱེན་གྱི་སྦྱོར་བ་མཚནགཞི། དེ་ཁོ་ན་གཞི་ཤེས་ལས་ཁྱད་པར་
དུ་བྱེད་ཆོས་སྐྱེད་བྱེད་དུ་མཚོན། དེ་ཁོ་ན་གཞི་ཤེས་ལས་ཁྱད་པར་དུ་བྱེད་ཆོས་སྐྱེད་པའི་
ནུས་ལྡན་མཚན་ཉིད་དོ། །དེས་ལམ་ཤེས་རྣམ་མཁྱེན་གྱི་སྦྱོར་བ་མཚན་གཞི། གཞི་ཤེས་ཀྱི་
སྦྱོར་བ་ལས་ཁྱད་འཕགས་སུ་མཚོན། གཞི་ཤེས་ལས་ཁྱད་འཕགས་སྐྱེད་པའི་ནུས་ལྡན་
མཚན་ཉིད་དུ་བསྟན་ནོ། །མཁྱེན་གསུམ་སྦྱོར་བ་མཚན་གཞི། གཞན་དོན་བྱེད་པའི་རྒྱུར་
མཚོན། གཞན་དོན་བྱེད་པ་སྐྱེད་པའི་ནུས་ལྡན་མཚན་ཉིད་དོ། །མཁྱེན་གསུམ་སྦྱོར་བ་
- 1
༔
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
མཚན་གཞི། སྦྱོར་བའི་ངོ་བོ་ཉིད་དུ་མཚོན། སྦྱོར་བའི་རང་བཞིན་དུ་གྱུར་པ་མཚན་ཉིད་དོ།།
གསུམ་པ་ལ་གཉིས་ཏེ། བྱེད་སྒྲུབ་དང་། ལས་སྒྲུབ་བོ། །དང་པོ་ལ་གསུམ་སྟེ།
ཤེས་པ། ཁྱད་པར། བྱེད་པའོ། །དང་པོ་ལ། ཤེས་པ་ཡང་ཡིན། མཚན་ཉིད་ཀྱང་ཡིན་པས་
སམ། ཤེས་པ་སྐྱེད་བྱེད་དུ་མཚོན་པས་ཤེས་པའི་མཚན་ཉིད་དོ། །གང་ན། མཁྱེན་གསུམ་
གྱི་སྦྱོར་བ་རྣམས་སོ། །སྦྱོར་བའི་མཚན་ཉིད་ཅེས་བཤད་པས་སོ། །གང་གིས་ན། ཤེས་པ་
བཅུ་དྲུག་པ་གསུམ་གྱིས་ཏེ། བྱེ་བྲག་བཅུ་དྲུག་གིས་སོ། །ཇི་ལྟརན། ཤེས་པ་དེ་དག་སྦྱོར་
བས་བྱས་པར་ཤེས་པ་ན། སྦྱོར་བ་རྣམས་ཤེས་པའི་རྒྱུར་མཚོན་པ་ཡིན་ཏེ། མདོ་ནི། དེ་
བཞིན་གཤེགས་པས་ཡུམ་འདི་ཉིད་ལ་བརྟེན་ཏེ་གཟུགས་མཁྱེན་ཏོ། །ཞེས་སོ། །ཡུམ་ནི།
སྦྱོར་བ་ཡིན་ལ། གཟུགས་མཁྱེན་པ་ཤེས་པ་ཡིན་པས། སྦྱོར་བ་ཤེས་པའི་རྒྱུར་རྟོགས་ཏེ།
དཔེར་ན། ཟས་ལ་བརྟེན་ཏེ་འགྲངས་པར་ངེས་པས་ཟས་འགྲངས་པའི་རྒྱུར་གོ་བ་བཞིན་ནོ།།
གཉིས་པ་ནི། གང་ན། ལམ་ཤེས་རྣམ་མཁྱེན་གྱི་སྦྱོར་བའོ། །གང་གིས་ན། བསམ་མིཁྱབ་
སོགས་གཞི་ཤེས་ལས་ཁྱད་པར་དུ་འཕགས་པའི་ཆོས་ཀྱིས་སོ། །ཇི་ལྟར་ན། ལམ་ཤེས་
རྣམ་མཁྱེན་གྱི་སྦྱོར་བ་དེ། གཞི་ཤེས་ལ་ཁྱད་འཕགས་སྐྱེད་བྱེད་དུ་མཚོན་ཏེ། དེས་དེ་བྱས་
པའི་ཕྱིར་རོ། །དེ་གཞི་ཤེས་ཀྱི་སྦྱོར་བ་ལས་ཁྱད་འཕགས་སུ་ཡང་མཚོན་ནོ། །གསུམ་པ་ནི།
གང་ན། མཁྱེན་གསུམ་གྱི་སྦྱོར་བའོ། །གང་གིས་ན། བྱེད་པ་བཅུ་གཅིག་གིས་སོ། །ཇི་ལྟར་
ན༑ སྦྱོར་བ་ལ་བརྟེན་ནས་བྱེད་པ་བྱུང་བར་ངེས་པས་སྦྱོར་བ་དེ་བྱེད་པ་སྐྱེད་བྱེད་དུ་མཚོན་
ནོ༑ གཉིས་ པ་ ནི། གང་ ན། མཁྱེན་ གསུམ་ གྱི་ སྦྱོར་ བའོ། །གང་ གིས་ ན། ཉོན་
མོངས་སོགས་ཀྱིས་དབེན་པ་སོགས་བཅུ་དྲུག་གིས་སོ། །ཇི་ལྟར་ན། སྔར་གྱི་མཚན་ཉིད་དེ་
དག་གིས་མཚོན་པར་བྱ་བའི་གཞི་ལྟ་བུར་རོ། །རྩོད་པ་སྤངས་པ་ལ་གསུམ་སྟེ། འབྲས་བུའི་
- 1
4
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་ཉིད་ལ་ དང༌། རྒྱུའི་ལ་དང༌། འབྲས་བུ་མཚོན་ཚུལ་ལ་རྩོད་སྤང་ངོ༌། །དང་པོ་ནི།
བཞེད་དོན་ཕུན་ཚོགས་མཐར་ཐུག་པའི་སྐྱེས་བུ་སངས་རྒྱས་མ་ཡིན་ཏེ། འཇིག་པའི་ཕྱིར།
ཁྱབ་པ་ཡོད་དེ། མདོ་ནི། ང་ལ་འཇིག་ཚོགས་ཀྱི་སྐུར་མ་ལྟ་བར་ཆོས་སྐུ་ཡོངས་སུ་རྫོགས་
པར་ལྟོས་ཤིག་ཅེས་པས་སོ། །ཞེ་ན། སྐྱོན་མེད་དེ། དེ་རང་སྣང་རྐྱང་པའི་དབང་དུ་བྱས་པ་
ཡིན་ལ། འདིར་གཞན་སྣང་དང་ཚོགས་པའི་ དབང་དུ་བྱས་པས་སོ། །གཉིས་པ་ནི། དེ་
བཞིན་གཤེགས་པ་འབྱུང་རུང་དང་ལྡན་པ་མཚན་ཉིད་མིན་ཏེ། དེ་བཞིན་གཤེགས་པ་ཡོད་
མེད་རྗེས་སུ་འགྲོ་ལྡོག་བྱས་པ་ཡིན་པས་སོ། །ཞེ་ན། དེ་གཉིས་དོན་གཅིག་པས་སྐྱོན་མེད་
དོ༑ ་གསུམ་པ་ནི། ཤེས་པ་ཁྱད་པར་སོགས་སྦྱོར་བའི་ མཚན་ཉིད་མིན་ཏེ། བདག་མི་
གཅིག་པས་སོ། །ཞེ་ན། མཚན་ཉིད་དངོས་མིན་ཀྱང་དེ་དག་ལ་བརྟེན་ནས་སྦྱོར་བ་དེ་དག་
གི་རྒྱུར་མཚོན་པས་མཚན་ཉིད་དུ་བརྗོད་དོ། །གཉིས་པ་ནི། སྦྱོར་བ་སྒོམ་པ་པོ་ནི། ཤེས་པ།
ཁྱད་པར། བྱེད་པ་རྣམས་དོན་དུ་གཉེར་ལ། སྦྱོར་བ་ཤེས་བྱེད་ཀྱི་རྒྱུར་རྟོགས་པ་ནི། རྟོག་
ལྡན་སྦྱོ་བ་སྒོམ་པའི་སྔོན་དུ་འགྲོ་སྟེ། སྨན་ལ་ནད་ཞི་བྱེད་ཀྱི་ནུས་པ་ཡོད་པར་ཤེས་པས་
སྨན་བསྟེན་པའི་སྔོན་དུ་འགྲོ་བ་བཞིན་ནོ། །
གཉིས་པ་ལ་གསུམ་གྱི་དང་པོ་མདོར་བསྟན་ལ། གསུམ་ལས། སྔ་འགྲེལ་ནི།
འཆད་དོ། །ཞེས་དྲང་ངོ༌། གང་ན། སྦྱོར་བ་དེ་དག་གི་མཚན་ཉིད། གང་དུ་ན། སྐྱོན་གྱི་འོག་
ཏུའོ། །དེའི་རྒྱུ་མཚན་གོ་རིམ་བཞིན་དུ་ཡོན་ཏན་བླང་བ་དང་སྐྱོན་དོར་བས་སྦྱོར་བ་རྣམས་
བསྒོམ་པར་བྱ་བནི། སྦྱོར་བའི་མཚན་ཉིད་དེ་ཤེས་པ་སྔོན་དུ་འགྲོ་བ་ཅན་ཡིན་པའི་ཕྱིར་རོ།།
རྩ་བ་ལ་གཉིས་ཏེ། བྱེད་སྒྲུབ་དང༌། ལས་སྒྲུབ་བོ། །དང་པོ་ནི། ཤེས་པར་བྱ་ཞེས་དྲང་ངོ༌།།
གང་ན། རྒྱུ་མཚན་གངགིས་མཚོན་པར་བྱེད་པ་དེའོ། །ཇི་ལྟར་དུ་ན། མཚན་ཉིད་དུའོ། །དེ་
- ，
5 (） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ལ་དུཡོད་ཅེ་ན། འདིས་མཚོན་པར་བྱེད་པ་བྱེད་སྒྲུབ་ཀྱི་མཚན་ཉིད་དེའང་རྣམ་པ་གསུམ་སྟེ།
ཤེས་པའི་བདག་ཉིད་ཀྱི་མཚན་ཉིད་དང་། ཉན་རང་དང་ཐུན་མོང་མིན་པའི་ཆོས་ཁྱད་པར་
གྱི་དང་། གཞན་ལ་ཕན་པ་སྒྲུབ་པ་བྱེད་པའི་མཚན་ཉིད་དོ། གཉིས་པ་ནི། མཚོན་པར་བྱ་
བའི་ངོ་བོ་ཉིད་གང་ཡིན་པ་དེ་ལ་ཡང་ལས་སུ་སྒྲུབ་པའི་མཚན་ཉིད་དུ་ཤེས་པར་བྱའོ།།
འགྲེལ་ པ་ ལ། ཤེས་པར་བྱའོ། །ཞེས་དྲང་ངོ༌། །གང་ན། སྦྱོར་བའི་མཚན་ཉིད་ནིའོ། །ཇི་
ལྟར་ན། རྣམ་པ་བཞིར་རོ། །བཞི་པོ་གང་ཞེ་ན། བྱེད་པར་སྒྲུབ་པའི་མཚན་ཉིད་འདིས་སྦྱོར་
བ་རྣམས་མཚོན་པར་བྱེད་པ་ཡིན་པས་ན། མཚན་ཉིད་དེ། ཤེས་པ་དང་། ཁྱད་པར་དང་།
བྱེད་པའི་མཚན་ཉིད་དང་གསུམ་དང་། ལས་སུ་སྒྲུབ་པའི་མཚན་ཉིད་ཀྱི་སྦྱོར་བ་དེ་རྣམས་
མཚན་ཉིད་ཀྱིས་མཚོན་པར་བྱ་བ་ཡིན་པས་ངོ་བོ་ཉིད་ཀྱི་མཚན་ཉིད་བཞིའོ། །
རྒྱས་བཤད་ལ་བཞི་སྟེ། ཤེས་པ་དང་། ཁྱད་པར་དང་། བྱེད་པ་དང་། ངོ་བོ་ཉིད་
ཀྱི་མཚན་ཉིད་དོ། །དང་པོ་ལ་གསུམ་སྟེ། གཞི་ཤེས་དང༌། ལམ་ཤེས་དང་། རྣམ་མཁྱེན་གྱི་
ཤེས་པའི་མཚན་ཉིད་དོ། །དང་པོ་ལ་གསུམ་ལས། སྔ་འགྲེལ་ནི། མཚན་ཉིད་བཞི་ཡོད་པ་
དེ་ལ། དང་པོར་ཤེས་པའི་མཚན་ཉིད་ལའང་ཐམས་ཅད་མཁྱེན་པ་ཉིད་གསུམ་གྱི་དབྱེ་བས་
མཚན་ཉིད་ཐ་དད་པ་གསུམ་ཡོད་པ་ལས། རེ་ཞིག་ཐམས་ཅད་ཤེས་པ་ཉིད་ཀྱི་སྒོ་ནས་ཤེས་
པའི་ མཚན་ཉིད་ སྟོན་ནོ། །རྩ་ བ་ལ། བསྡུས་པ་ཡིན་ཞེས་དྲང་ངོ། གང་ན། ཤེས་པའི་
མཚན་ཉིད་དང་པོ་བཅུ་དྲུག་ནིའོ། །གང་གིས་ན། གཞི་ཐམས་ཅད་ཤེས་པ་ཉིད་ཀྱི་སྐབས་
ཀྱིས་སོ། །བཅུ་དྲུག་པ་གང་ན། གཞི་ཤེས་ཀྱི་སྦྱོར་བ་ལ་བརྟེན་ནས་ཞེས། ཐམས་ཅད་ཀྱི་
གོང་དུ་སྦྱར། བར་གྱི་རྣམ་པར་མངོན་སུམ་གྱིས་ཤེས་ཞེས་པ་དེ། བདུན་པའི་མཐའ་ཅན་གྱི་
བསྡུ་བ་ཡིན་པས་ཐམས་ཅད་ཀྱི་མཇུག་ཏུ་སྦྱར་ལ། ཡུམ་ལས་དེ་བཞིན་གཤེགས་པ་འབྱུང་
- 1
5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞིང་སྐྱེདཔའིའོ། །མདོ་ནི། ཡུམ་ཟབ་མོ་འདི་ནི། དེ་བཞིན་གཤེགས་པ་བསྐྱེད་པའོ། །ཞེས་
སོ༑ །ཕུང་པོ་ལྔའི་ལོ་ཀ་སྐད་ཅིག་དང་རྒྱུན་གྱིས་འཇིག་པ་ཡང་དག་པར་མེད་པའི་བདག་
ཉིད་དང་། མདོ་ནི། ཡུམ་འདིནི། ཕུང་པོ་འདི་དག་འཇིག་པར་སྟོན་པ་མ་ཡིན་ནོ། །ཞེས་སོ།།
སེམས་ཅན་ཐམས་ཅད་ཀྱི་སེམས་ཀྱི་སྤྱོད་པ་ཚད་མེད་པ་དང༌། སེམས་དེ་དམིགས་པ་ལ་
ནང་དུ་བསྡུས་པ་དང༌། ཕྱིར་བལྟས་ཏེ་རྣམ་པར་གཡེང་བ་དང༌། ནམ་མཁའ་བཞིན་དུ་
གཞལ་མེད་ཅིང་མི་ཟད་པའི་རྣམ་པ་དང༌། སེམས་འདོད་ཆགས་ཞེ་སྡང་གཏི་མུག་དང་
བཅས་པ་དང༌། སོགས་པ་ཆགས་སོགས་དང་བྲལ་བ་དང༌། ཆོས་ཉིད་ཀྱི་ངོ་བོ་ཉིད་ཡིན་
པས་སེམས་རྒྱ་ཆེན་པོ་དང༌། ཐམས་ཅད་ལ་ཁྱབ་པས་སེམས་ཆེན་པོར་གྱུར་པ་དང་།
སེམས་རྟེན་མེད་པས་ཚད་མེད་པ་དང༌། རང་གི་མཚན་ཉིད་མེད་པས་རྣམ་ཤེས་འདིའོ་ཞེས་
བསྟན་དུ་མེད་པ་དང་། སེམས་དེ་བཞིན་གཤེགས་པའི་སྤྱན་ལྔས་ཀྱང་བལྟར་མེད་པ་དང་།
ཤེས་པ་དེ་གཡོ་བ་སྟེ། ཡུལ་ལ་སྒྲུབ་པའི་སྒོ་ནས་འཇུག་པ་དང་། སོགས་པབཅུགསུམ་པ་
དགག་པའི་སྒོ་ནས་འཇུག་པ་སྟེ། བདག་དང་ལོ་ཀ་རྟག་པ་དང༌། མི་རྟག་པ་དང་། གཉིས་
ཀ་དང༌། གཉིས་མིན་པར་འདོད་པ་སྔོན་གྱི་མཐའ་ལ་བརྟེན་པ་དང་། བདག་དང་ལོཀ་
མཐའ་དང་ལྡན་པ་དང༌། མི་ལྡན་པ་དང་། གཉིས་ཀ་དང་། གཉིས་ཀ་མིན་པ་སྟེ། ཕྱི་མའི་
མཐའ་ལ་བརྟེན་པ་དང༌། དེ་བཞིན་གཤེགས་པ་གྲོངས་ནས་འབྱུང་བ་དང་། མི་འབྱུང་བ་
དང༌། གཉིས་ཀ་དང་། གཉིས་ཀ་མིན་པ་སྟེ། མྱང་འདས་ལ་བརྟེན་པ་དང་། ལུས་དེ་ཉིད་
སྲོགགོ །ཞེས་པ་དང༌། སྲོག་ཀྱང་གཞན་ལ་ལུས་ཀྱང་གཞན་ནོ། །ཞེས་པ་ལུས་སྲོག་ལ་
བརྟེན་པ་སྟེ། དང་པོ་རྣམས། གྲངས་ཅན་གྱི་ལྟ་བ་གཡོ་བ། གཉིས་པརྣམས་རྒྱང་འཕེན་གྱི་
ལྟ་བ་འདུ་བ། གསུམ་པ་རྣམསགཅེར་བུ་པའི་ལྟ་བ་བཀྲམ་པ། བཞི་པ་རྣམས་གནས་མའི་
- 1 52 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
བུ་པ་རྣམས་ཀྱི་ལྟ་བ་བཅུམ་པ་སྟེ། ལུང་མ་བསྟན་གྱི་ལྟ་བ་བཅུ་བཞི་པོ་ནི། སྒྱུ་མ་ལྟ་བུའི་
ཕུང་པོ་ལ་བརྟེན་ནས་སྐྱེའོ། །དེ་དག་གི་ཡུལ་ནི། མེད་དོ། །ཞེས་བྱ་བ་དང་། མདོ་ནི། དེ་
བཞིན་གཤེགས་པས་ཡུམ་འདི་ལ་བརྟེན་ཏེ། སེམས་ཅན་ཕ་རོལ་པོ་རྣམས་དང་། གང་ཟག་
ཕ་རོལ་པོ་རྣམས་ཀྱི་སེམས་གཡོ་བ་དང༌། འདུ་བ་དང༌། བཀྲམ་པ་དང་། བཅུམ་པ་ཡང་
དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །ཞེས་སོ། །སེམསགཡོ་བ་སོགས་དང་། དེ་ལས་
གཞན་ཡང་ཕུང་པོ་ལྔ་པོ་དེ་དག་ནི། དེ་བཞིན་ཉིད་ཀྱི་རྣམ་པར་མངོན་སུམ་དུ་ཤེས་པ་དང་།
ཆོས་ཐམས་ཅད་ཀྱི་དེ་བཞིན་ཉིད་ཐ་མི་དད་པ་དེ། ཐུབ་པས་རྟོགས་ཤིང་ཁོང་དུ་ཆུད་
དེ་གཞན་ལ་སྟོན་པར་བྱེད་པ་ཞེས་བྱ་བ་འདི་ཐམས་ཅད་སྦྱོར་བ་ཉི་ཤུ་པོས་བྱས་པར་ཤེས་
པར་བྱའོ། །འགྲེལ་པ་ལ། བསྡུས་པ་ཡིན་ནོ། །ཞེས་དྲང་ངོ། གང་གིས་ན། ཐམས་ཅད་
ཤེས་པ་ཉིད་ཀྱིས་སོ། །གང་ན། ཤེས་པའི་མཚན་ཉིད་དེ་མཚོན་ཞེས་དྲངངོ། གང་ན།
གཞི་ཐམས་ཅད་ཤེས་པ་ཉིད་ཀྱི་སྦྱོར་བ་རྣམས་སོ། །གང་གིས་ན། དེ་བཞིན་གཤེགས་པ་
འབྱུང་བ་སོགས་འདི་རྣམས་ཀྱི་རྣམ་པ་མངོན་སུམ་དུ་ཤེས་པའི་རྣམ་པའི་བྱེ་བྲག་བཅུ་དྲུག་
གིས་སོ། །ཇི་ལྟར་ན། འབྲས་བུ་བཅུ་དྲུག་ཡོད་པའི་ཚུལ་བཞིན་དུ་གཞི་ཤེས་ཀྱི་སྦྱོར་བ་
རྣམས་ཤེས་པ་བཅུ་དྲུག་སྐྱེད་བྱེད་ཀྱི་རྒྱུར་མཚོན་ཏེ། མཚན་ཉིད་ཀྱིས་མཚོན་བྱ་མཚོན་པ་ཇི་
ལྟ་བ་བཞིན་ནོ། །བཅུ་དྲུག་པོ་གང་ན། རྣམ་པ་མངོན་སུམ་དུ་ཤེས་ཞེས་ཐམས་ཅད་ཀྱི་
མཇུག་ཏུ་སྦྱར་ལ། སྟོབས་སོགས་སྐྱེད་པས་ན། དེ་བཞིན་གཤེགས་པ་འབྱུང་བ་དང་། ལོ་
ཀ་དེ་ཁོ་ནར་ངོ་བོ་མེད་ཅིང་སྟོང་པས་འཇིག་པ་མེད་པ་དང་། གཟུགས་ནས་རྣམ་མཁྱེན་གྱི་
བར་དུ་མི་དམིགས་པས་སེམས་ཅན་གྱི་སེམས་ཀྱི་སྤྱོད་པ་དམིགས་སུ་མེད་པ་དང་། སེམས་
ནང་དུ་བསྡུས་པ་དང༌ ། ཕྱིར་ སེམས་རྣམ་པར་གཡེང་བ་གཉིས་ཆོས་ཉིད་ཀྱི་ངོ་བོར་
- 1
5
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་དམིགས་པ་དང་། བསྡུས་གཡེང་གི་སེམས་འདོད་ཆགས་དང་བྲལ་བ་དང་། འགོག་པ་
དང༌། སྤོང་བ་རྣམས་ཀྱི་མི་ཟད་པའི་རྣམ་པ་དང་། སེམས་འདོད་ཆགས་དང་བཅས་པ་དང་།
སོགས་པ་ཞེ་སྡང་ལ་སོགས་པ་བཅས་པ་དང༌། རྩ་བར་སོགས་པ་ཞེས་བྱ་བའི་སྒྲས་བསྡུས་
པ་སེམས་འདོད་ཆགས་དང་བྲལ་བ་ལ་སོགས་པ་སེམས་ཀྱི་ངོ་བོ་ཉིད་ཡིན་པ་དང་། ངོབོ་
ཉིད་མི་དམིགས་པས་སེམས་རྒྱ་ཆེན་པོ་དང་། མཉམ་པ་ཉིད་ཀྱི་སེམས་ཆེན་པོ་གྱུར་པ་དང་།
སེམས་འཇལ་བྱེད་ཀྱི་ཚད་མ་མེད་པ་དང་། དབང་པོའི་ཡུལ་མིན་པས་སེམས་བསྟན་དུ་
མེད་པ་དང་། དེ་སེམས་མེད་པས་སྤྱན་ལྔས་ཀྱང་བལྟར་མེད་པ་དང་། སེམས་གཡོ་བ་དང་།
སོགས་པ་འདུ་བ་ལ་སོགས་པ་དང་། ཕུང་པོ་ལྔ་དང༌། གཡོ་བ་ལ་སོགས་པ་དེ་བཞིན་ཉིད་
གཅིག་ཉིད་ཀྱི་རྣམ་པ་དང་། དེ་བཞིན་གཤེགས་པས་ཆོས་ཉིད་དེ་བཞིན་ཉིད་རྟོགས་པ་དེ།
གདུལ་བྱ་གཞན་ལ་བསྟན་ཅིང་བརྡ་བཏགས་པ་ཞེས་བྱ་བ་རྣམས་སོ། །
གཉིས་པ་ལ་གསུམ་ལས། སྔ་འགྲེལ་ནི། གཞི་ཤེས་ཀྱི་མཚན་ཉིད་བཤད་
ཟིན་པ་དེའི་འོག་ཏུ་ལམ་ཤེས་ཉིད་ཀྱི་སྒོ་ནས་ཤེས་པའི་མཚན་ཉིད་འཆད་དོ། །རྩ་བ་ལ།
བསྡུས་པ་ཡིན་ཞེས་དྲང་ངོ༌། །གང་ན། ཤེས་པའི་མཚན་ཉིད་བར་པ་བཅུ་དྲུག་གོ །གང་
གིས་ན། ལམ་ཤེས་ཉིད་ཀྱི་སྐབས་ཀྱིས་ནིའོ། །བཅུ་དྲུག་པོ་གང་ན། ལམ་ཤེས་ཀྱི་སྦྱོར་བ་
ལ་བརྟེན་ནས་ཞེས་ཐམས་ཅད་ཀྱི་གོང་དུ་སྦྱར། རྣམ་པ་མངོན་སུམ་དུ་ཤེས་ཞེས་མཇུག་ཏུ་
སྦྱར་བ་ནི། རྩ་བ་དང་འགྲེལ་པ་གཉིས་ཀ་ལ་ཤེས་པར་བྱས་ལ། ཡུམ་ངོ་བོས་སྟོང་པ་ཉིད་
དང༌། རྒྱུའི་མཚན་མ་མེད་པ་དང་བཅས་པ་དང༌། འབྲས་བུ་ལ་སྨོན་པ་རྣམ་པར་སྤངས་པ་
དང༌། དོན་དམ་པར་རྒྱུ་ལས་སྐྱེ་བ་མེད་པ་དང༌། འགག་པ་འཇིག་པ་མེད་པ་དང་། སོགས་
པཀུནནས་ཉོན་མོངས་པ་མེད་པ་སོགས་དྲུག་གོ །མདོ་ནི། ཡུམནི། སྟོང་པ་ཉིད་ཀྱི་མཚན་
- 1
5
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཉིད་དོ། །ཞེས་སོགས་སོ། །ཆོས་ཉིད་ལྷ་ལ་སོགས་པས་རྣམ་པར་འཁྲུག་ཅིང་བསྐྱོད་པ་མེད་
པ་སྟེ། མདོ་ནི། མཚན་ཉིད་དེ་དག་ནི། ལྷ་དང་མི་དང་ལྷ་མ་ཡིན་དུ་བཅས་པའི་ལོ་ཀས་
དཀྲུགས་པ་མི་ནུས་སོ། །ཞེས་སོ། །གཟུགས་ནས་རྣམ་མཁྱེན་གྱི་བར་གྱིས་འདུ་མི་བྱེད་པ་
སྟེ༑ མདོ་ནི། མཚན་དེ་དག་ནི། གཟུགས་ཀྱིས་འདུས་བྱས་པ་མ་ཡིན་ནོ། །ཞེས་སོ། །ག་
པ་ཡོད་མེད་སོགས་སུ་རྣམ་པར་མི་རྟོག་པ་སྟེ། མདོ་ནི། ནམ་མཁའ་ལ་མཚན་ཉིད་ཅུང་ཟད་
ཀྱང་མ་མཆིས་སོ། །ཞེས་སོ། །སྟོང་པ་ཉིད་སོགས་མཚན་ཉིད་ཀྱི་རབ་དབྱེ་སྟེ། མདོ་ནི།
མཚན་ཉིད་ཐམས་ཅད་ཀྱི་རབ་ཏུ་དབྱེ་བ་མཛད་པ་ངོ་མཚར་ཆེའོ། །ཞེས་སོ། །ང་དང་
སྤྱིའི་མཚན་ཉིད་མེད་པ་ཉིད་དེ། མདོ་ནི། རྣམ་མཁྱེན་ཉིད་ཀྱི་ཡེ་ཤེས་ཀྱི་མཚན་ཉིད་ནི།
མངོན་སུམ་སྟེ། དེ་ དག་ནི། དེ་ བཞིན་གཤེགས་པས་མཚན་ཉིད་མེད་པར་མངོན་པར་
རྫོགས་པར་སངས་རྒྱས་སོ། །ཞེས་སོ། །འགྲེལ་པ་ལ། བསྡུས་པ་ཡིན་ནོ། །ཞེས་དྲང་ངོ༌།།
གང་ གིས་ ན། ལམ་ ཤེས་ ཉིད་ ཀྱིས་ སོ། །གང་ ན། མཚོན་ པར་ བྱེད་ པས་ན། ཤེས་
པའི་མཚན་ཉིད་དེ། མཚན་གཞིའོ། །གང་ན། ལམ་ཤེས་ཉིད་ཀྱི་སྦྱོར་བ་རྣམས་སོ། །གང་
གིས་ན། སྟོང་ཉིད་སོགས་འདི་རྣམས་ཀྱི་རྣམ་པ་མངོན་སུམ་དུ་ཤེས་པའི་རྣམ་པའི་ཁྱད་པར་
བཅུ་དྲུག་གིས་སོ། །ཇི་ལྟར་ན། མཚན་ཉིད་ཀྱིས་མཚོན་བྱ་མཚོན་པ་ཇི་ལྟ་བ་བཞིན་དུ་ཤེས་
པ་བཅུ་དྲུག་གི་རྒྱུར་རོ། །བཅུ་དྲུག་པོ་གང་ན། ཀུན་བཏགས་པས་སྟོང་པ་ཉིད་དང་། ཡོངས་
གྲུབ་ལ་མཚན་མ་མེད་པ་དང༌། གཞན་དབང་ལ་སྨོན་པ་མེད་པ་དང་། སྐྱེ་བ་མེད་པ་ད་།
འགག་པ་མེད་པ་དང༌། རྩ་བའི་སོགས་པ་ཞེས་བྱ་བའི་སྒྲས་བསྡུས་པ། ཆགས་སོགས་ཀུན་
ནས་ཉོན་མོངས་པ་མེད་པ་དང་། དད་སོགས་རྣམ་བྱང་མེད་པ་དང༌། འདུས་བྱས་ཀྱི་དངོས་
པོ་མེད་པ་དང༌། ཆོས་ཐམས་ཅད་ཀྱི་ངོ་བོ་ཉིད་རང་བཞིན་མེད་པདང་། གནས་པའི་རྟེན་
- 1
j 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པ་དང་། སྤྲོས་བྲལ་ནམ་མཁའི་མཚན་ཉིད་དྲུག་དང༌། ཆོས་ཉིད་སྒྲོ་སྐུར་གྱིསརྣམ་པར་
འཁྲུག་པ་མེད་པ་དང་། མཚན་ཉིད་དེ་གཟུགས་སོགས་ཀྱིས་འདུ་མི་བྱེད་པ་དང་། ཆོས་ཉིད་
འདུས་མ་བྱས་པས་མཚན་ཉིད་གང་དུའང་རྣམ་པར་མི་རྟོག་པ་དང་། མཚན་ཉིད་མེད་པར་
སངས་རྒྱས་ནས་མཚན་ཉིད་ཀྱི་རབ་ཏུ་དབྱེ་བ་སྟོན་པ་དང༌། གཟུགས་ཀྱི་མཚན་ཉིད་
གཟུགས་སུ་རུང་བ་ནས་རྣམ་མཁྱེན་གྱི་མཚན་ཉིད་ཆོས་ཐམས་ཅད་མངོན་སུམ་དུ་བྱེད་
པའི་བར་མེད་པ་ཞེས་བྱ་བ་རྣམས་སོ། ། །
གསུམ་པ་ལ་གསུམ་ལས། སྔ་འགྲེལ་ནི། ལམ་ཤེས་ཀྱི་མཚན་ཉིད་དེའི་འོག་
ཏུ་རྣམ་མཁྱེན་ཉིད་ཀྱི་སྒོ་ནས་ཤེས་པའི་མཚན་ཉིད་འཆད་དོ། །རྩ་བ་ལ། བཤད་དོ། །ཞེས་
དྲང་ངོ༌། །གང་དུ་ན། རྣམ་པ་ཀུན་མཁྱེན་པའི་ཚུལ་ལ་ནིའོ། གང་ན། ཤེས་པ་ཐ་མ་བཅུ་
དྲུག་གོ །ཇི་ལྟར་ན། ཤེས་པའི་མཚན་ཉིད་ཅེས་བྱ་བར་རོ། །བཅུ་དྲུག་པོ་གང་ཞེ་ན། དེ་
བཞིན་གཤེགས་པ་དེ་ནི་རྣམ་མཁྱེན་གྱི་སྦྱོར་བ་ལ་བརྟེན་ནས་ཞེས་གོང་དུ་དང༌། རྣམ་པ་
མངོན་སུམ་དུ་ཤེས་པ་ཞེས་རྩ་བ་དང་འགྲེལ་པ་གཉིས་ཀའི་མཇུག་ཏུ་སྦྱར་ལ། སངས་རྒྱས་
ཉིད་ ཀྱི་ ཆོས་ དེ་ སྐྱེད་པའི་ རྒྱུ་ ཡུམ་ ལ་བརྟེན་ནས་ གནས་པ་དང༌། མདོ་ནི། དེ་བཞིན་
གཤེགས་པ་རྣམས་ཡུམ་འདི་ལ་བརྟེན་ཅིང་གནས་སོ། །ཞེས་སོ། །སྒོ་གསུམ་གྱིས་ཡུལ་ལ་
གུས་པར་བྱ་བ་དང༌། ཡུམ་ཡོན་ཏན་གྱིས་ལྕི་བའི་བླ་མ་ཉིད་དུ་བྱ་བ་དང་། བསྙེན་བཀུར་
གྱིས་མཉེས་པར་བྱ་བ་དང་། ཡུམ་དེ་ལ་མེ་ཏོག་ལ་སོགས་པས་མཆོད་པར་བྱ་བ་སྟེ། མདོ་
ནི༑ ཆོས་ལ་རིམ་གྲོར་མཛད། བསྟི་སྟང་དུ་མཛད་དོ། །ཞེས་སོ། །ཆོས་ཐམས་ཅད་ལ་བྱེད་
པ་པོ་མེད་པའོ། །མདོ་ནི། བྱེད་པ་པོ་མེད་པའི་ཕྱིར་ཆོས་ཐམས་ཅད་མ་བྱས་པ་ཞེས་བྱ་བར་
མངོན་པར་རྫོགས་པར་སངསརྒྱས་ཞེས་སོ། །ཤེས་བྱ་ཀུན་ཏུ་ཡེ་ཤེས་འཇུག་པར་མཁྱེན་པ་
- ] 5 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། ༡༣
གང་ཡིན་པ་སྟེ། མདོ་ནི། ཆོས་ཐམས་ཅད་ལ་འཇུག་པ་མེད་པའི་བརྡས་འཇུག་སྟེ། ཞེས་སོ།།
ཡུམ་ཉིད་དེ་བཞིན་གཤེགས་པ་ལ་གཟུགས་སོགས་ཅི་ཡང་མ་མཐོང་བ་ཉིད་དོན་དམ་
མཐོངབར་སྟོན་པར་མཛད་པསྟེ། མདོ་ནི། གཟུགསནི། མཐོང་བ་མེད་པའི་ཕྱིར་སྟོན་པར་
བྱེད་པའོ། །ཞེས་སོ། །ཡུམ་ཉིད་དེ་བཞིན་གཤེགས་པ་ལ་ཕུང་པོ་ལྔའི་ལོ་ཀ་སྟོང་པ་ཉིད་ཀྱི་
རྣམ་པར་སྟོན་པ་དང༌། ཡང་དག་པར་བསྡུས་པའི་གདུལ་བྱ་ལ་ལོ་ཀ་སྟོང་པ་ཉིད་དུ་བརྗོད་
པར་མཛད་པའོ། །མདོ་ནི། ཕུང་པོ་ལྔའི་ལོ་ཀ་སྟོང་ངོ་། །ཞེས་བྱ་བར་བརྗོད་པར་མཛད་དོ།།
ཞེས་སོ། །ཡོངས་སུ་སྨིན་པ་ལ་ལོ་ཀ་སྟོང་པ་ཉིད་དུ་ཤེས་པར་མཛད་པ་སྟེ། མདོ་ནི། ཡུམ་
ནི༑ ལོ་ཀ་སྟོང་ཞེས་བྱ་བར་ཤེས་པར་མཛད་དོ། །ཞེས་སོ། །རྣམ་པར་གྲོལ་བ་ལ་ལོ་ཀ་སྟོང་
པ་ཉིད་དུ་མངོན་སུམ་དུ་མཐོང་བར་མཛད་པ་སྟེ། མདོ་ནི། ཡུམནི། དེ་བཞིན་གཤེགས་པ་
ལ་ལོ་ཀ་སྟོང་ཞེས་བྱ་བར་སྟོན་པར་མཛད་དོ། །ཞེས་སོ། །དེ་བཞིན་གཤེགས་པ་ལ་ལོཀ་
བསམ་གྱིས་མི་ཁྱབ་པར་སྟོན་པའོ། །མདོ་ནི། ཡུམ་འདི་ནི། དེ་བཞིན་གགས་པ་ལ་ལོ་ཀ་
བསམ་གྱིས་མི་ཁྱབ་ཅེས་བྱ་བར་སྟོན་ནོ། །ཞེས་སོ། །དེ་བཞིན་གཤེགས་པ་ལ་ལོ་ཀ་ཞི་བ་
ཉིད་དུ་སྟོན་པ་སྟེ། མདོ་ནི། ཡུམ་ཟབ་མོ་འདི་ནི། དེ་བཞིན་གཤེགས་པ་ལ་ལོ་ཀ་ཞི་ཞེས་བྱ་
བར་སྟོན་ནོ། །ཞེས་སོ། །དེ་བཞིན་གཤེགས་པ་ལ་ལོ་ཀ་ཟག་བཅས་ཀྱི་དངོས་པོ་འགོག་པ་
སྟེ༑ མདོ་ནི། ཡུམ་ནི། དེ་བཞིན་གཤེགས་པ་ལ་ལོ་ཀ་སྟོང་པ་ཉིད་ཅེས་བྱ་བར་སྟོན་ནོ།།
ཞེས་སོ། །དེ་བཞིན་གཤེགས་པ་ལ་འདི་དང་ཕ་རོལ་གྱི་མཚན་མར་འཛིན་པའི་འདུ་ཤེས་
འགོག་པསྟེ། ལནི། བདུན་པའོ། །མདོ་ནི། ཡུམཟབ་མོ་འདིའང་དེ་བཞིནགཤེགས་པ་ལ་
ལོ་ཀ་འདིའི་འདུ་ཤེས་དང་། ལོ་ཀ་ཕ་རོལ་གྱི་འདུ་ཤེས་སུ་མི་འགྱུར་བ་དེ་ལྟར་ལོ་ཀ་སྟོན་ནོ།།
ཞེས་སོ། །འགྲེལ་པ་ལ། བསྡུས་པ་ཡིན་ནོ། །ཞེས་དྲང་ངོ༌། །གང་གིས་ན། རྣམ་མཁྱེན་ཉིད་
s
- 1 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་སོ། །གང་ན། མཚོན་པར་བྱེད་པས་ན། ཤེས་པའི་ མཚན་ ཉིད་ཐ་མ་བཅུ་དྲུག་སྟེ།
མཚོན་ཞེས་དྲང་ངོ༌། །གང་ན། རྣམ་མཁྱེན་ ཉིད་ ཀྱི་ སྦྱོར་བ་རྣམས་སོ། གང་གིས་ན།
གནས་པ་ལ་སོགས་པ་འདི་རྣམས་ཀྱི་རྣམ་པ་མངོན་སུམ་དུ་ཤེས་པའི་རྣམ་པའི་བྱེ་བྲག་བཅུ་
དྲུག་གིས་སོ། །ཇི་ལྟར་ན། མཚོན་བྱ་མཚོན་པ་ཇི་ལྟ་བ་བཞིན་དུ། ཤེས་པ་བཅུ་དྲུག་གི་རྒྱུར་
རོ༑ ༑བཅུ་དྲུག་པོ་གང་ན། དེ་བཞིན་གཤེགས་པ་དེ་རང་ཉིད་ཀྱི་ཆོས་ཡུམ་ལ་མན་པར་
བརྟེན་པ་མཐོང་བའི་ཆོས་ལ་བདེ་བར་གནས་པ་དང༌། ཡོན་ཏན་དང་ལྡན་པར་གཟུང་བ་
གུས་པར་བྱ་བ་དང་། ཆེན་པོ་གནས་སུ་བཞག་པ་བླ་མར་བྱ་བ་དང་། ཀུན་དགའབར་བྱེད་
པ་མཉེས་པར་བྱ་བ་དང་། རྫས་དང་བསྙེན་བཀུར་གྱིས་མཆོད་པར་བྱ་བ་ཉིད་དུ་མཛད་པ་
དང༌། བྱེད་པ་པོའི་རྒྱུ་མེད་པས་མ་བྱས་པ་ཉིད་དང་། ཡུལ་ཐམས་ཅད་དུ་ཡེ་ཤེས་འགྲོ་བ་
དང༌། འགའ་ཡང་མ་མཐོང་བའི་དོན་དེ་ཁོ་ན་མཐོང་བར་སྟོན་པ་དང་། ཡུམ་ཉིད་དེ་བཞིན་
གཤེགས་ལ་སྤྱིར་ལོ་ཀ་སྟོང་པ་ཉིད་ཀྱི་རྣམ་པར་སྟོན་པ་དང༌། ཕྱོགས་གཅིག་ལ་ཞུགས་པ་
ལ་ལོ་ཀ་སྟོང་པ་ཉིད་དུ་བརྗོད་པ་དང་། ཆེད་དུ་བྱ་བ་ལ་ཞུགས་པ་ལ་ལོ་ཀ་སྟོང་པ་ཉིད་དུ་
ཤེས་པར་མཛད་པ་དང༌། མངོན་སུམ་དུ་ཞུགས་པ་ལ་ལོ་ཀ་སྟོང་པ་ཉིད་དུ་མཐོང་བར་
མཛད་པ་དང་། བསམ་པ་ལས་འདས་པས་བསམ་གྱིས་མི་ཁྱབ་པ་ཉིད་དུ་སྟོན་པ་དང་།
སྤྲོས་པའམ། ཉོན་མོངས་ཞི་བ་ཉིད་དུ་སྟོན་པ་དང༌། ལོ་ཀའི་དངོས་པོ་འགོག་པ་དང་།
མཚན་འཛིན་གྱི་འདུ་ཤེས་འགོག་པ་ཞེས་བྱ་བ་རྣམས་སོ། །གཉིས་པ་ལ་གཉིས་ཏེ། མདོར་
བསྟན་ལ་གསུམ་ལས། སྔ་འགྲེལ་ནི། གསུངསགཞིའོ། །གངན། ཁྱད་པར་གྱི་མཚན་ཉིད་
དོ༑ །གངགིསན། བར་སྐབས་ཀྱི་ཚིགས་སུ་བཅད་པས་སོ། །གང་དུན། ཤེས་པའི་མཚན་
ཉིད་ཀྱི་འོག་ཏུའོ། །དེའི་རྒྱུ་མཚན་ནི། སྔར་བཤད་པ་དེ་ལྟར་བར་སྐབས་ཀྱི་ཚིགས་བཅད་
- 1
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
དགུས་ཤེས་པའི་མཚན་ཉིད་མཁྱེན་གསུམ་གྱི་སྤྱིའི་ངོ་བོ་ཉིད་དུ་བརྗོད་ནས་ཤེས་པའི་རྣམ་
པ་ཐ་དད་དུ་ཡོངས་སུ་བཅད་པ་གསུམ་པོརྣམས་ཀྱིས་ཁྱད་པར་ཤེས་པར་བྱ་དགོས་པས་སོ།།
རྩ་བ་ལ། བཤད་པ་ཡིན་ནོ། །ཞེས་དྲང་ངོ༌། །གང་ན། ཁྱད་པར་གྱི་མཚན་ཉིད་དོ། གང་
གིས་ན། བསམ་མི་ཁྱབ་པ་དང་། སོགས་པ་མི་མཉམ་པ་ལ་སོགས་པའི་ཁྱད་པར་གྱི་མཚན་
ཉིད་ཀྱིས་ཐེག་དམན་ལས་ཁྱད་ཞུགས་པ་བདེན་པ་བཞིའི་སྤྱོད་ཡུལ་ཅན་གྱི་མཐོང་ལམ་
སྐད་ཅིག་མ་བཅུ་དྲུག་གིས་སོ། །འགྲེལ་པ་ལ། མཚོན་པར་བྱེད་པས་ན། ཁྱད་པར་གྱི་
མཚན་ཉིད་ཡིན་པས་མཚོན་ཞེས་དྲང་ངོ༌། །གང་ན། ལམ་ཤེས་པ་ཉིད་དང་། སོགས་པ་
རྣམ་མཁྱེན་གྱི་སྦྱོར་བ་དག་ཁོ་ནའོ། །གང་གིས་ན། བཅུ་དྲུག་གིས་མཚོན་པ་ཁྱད་པར་གྱི་
མཚན་ཉིད་ཀྱིས་ཏེ། ཁྱད་པར་དུ་བྱས་ཞེས་དྲང་ངོ༌། །གང་ན། དུབྷབ་ལ་སོགས་པའི་བདེན་
པ་བཞིའི་ཡུལ་ཅན་ཆོས་བཟོད་བཞི། རྗེས་སུ་ཤེས་པའི་བཟོད་པ་བཞི། ཆོས་ཤེས་བཞི།
རྗེས་སུ་ཤེས་པ་བཞི་སྟེ། སྐད་ཅིག་བཅུ་དྲུག་གི་མཚན་ཉིད་ནིའོ། །གང་ལས་ན། ཉན་ཐོས་
མཐོང་ལམ་ལས་སོ། །གང་གིས་ན། བསམ་གྱིས་མི་ཁྱབ་པ་དང༌། མི་མཉམ་པ་དང་།
སོགས་པ་གཞལ་བ་ལས་འདས་པ་ལ་སོགས་པའི་ཁྱད་པར་བཅུ་དྲུག་གིས་སོ། །འདིར་
མཐོང་ལམ་ཁྱད་པར་དུ་འཕགས་པར་དངོས་སུ་བསྟན་པས། སྒོམ་ལམ་དང་རྣམ་མཁྱེན་
ཁྱད་པར་འཕགས་པར་ཤུགས་ལ་མཚོན་ནོ། །ཇི་ལྟར་ན། ཁྱད་འཕགས་སྐྱེད་བྱེད་དུ་མཚོན་
ཞིང་གཞི་ཤེས་ཀྱི་སྦྱོར་བ་ལས་ཁྱད་འཕགས་སུའང་མཚོན་ནོ། །
རྒྱས་བཤད་ལ་གསུམ་ལས། སྔ་འགྲེལ་ནི། ཡང་ནི། བརྣན་པའོ། །བསམ་གྱིས་
མི་ཁྱབ་པ་ལ་སོགས་པའི་ཁྱད་པར་གང་ཞེ་ན། དེ་སྟོན་བྱེད་བར་སྐབས་ཀྱི་ཚིགས་བཅད་
གསུམ་མོ། །རྩ་བ་ལ། ཁྱད་པར་དུ་འཕགས་ཞེས་དྲང་ངོ༌། །གང་ན། བྱང་སེམས་གང་གི་
- 1 59 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་ལམ་འདིའོ། །གང་ལས་ན། གཞན་ཉན་རང་གི་ལམ་དག་ལས་སོ། །གང་གིས་ན།
ཁྱད་པར་བཅུ་དྲུག་གི་བདག་ཉིད་ཀྱིས་སོ། །བཅུ་དྲུག་པོ་གང་ན། བསམ་པ་ལས་འདས་
པས་བསམ་གྱིས་མི་ཁྱབ་པ་དང༌། མཉམ་པ་ལས་འདས་པས་མི་མཉམ་པ་ཉིད་དང་། ཚད་
མས་གཞལ་བ་ལས་འདས་པ་དང་། གྲངས་ཀྱིས་བགྲང་བ་ལས་ཡང་དག་པར་འདས་པའི་
རྣམ་པ་མངོན་སུམ་དུ་རྟོགས་པའམ། དེ་ལྟ་བུའི་སངས་རྒྱས་ཀྱི་ཡེ་ཤེས་ཀྱི་རྒྱུར་གནས་པ་
བཞི་ནི། དུཁའི་སྐད་ཅིག་བཞི་སྟེ། མདོ་ནི། གཟུགས་ཀྱང་བསམ་གྱིས་མི་ཁྱབ་པ་དང་།
མི་མཉམ་པ་དང༌ ། གཞལ་དུ་མེད་པ་དང༌། མི་མཉམ་པ་དང་མཉམ་པའོ། །ཞེས་སོ།།
འཕགས་པའི་གང་ཟག་ཀུན་གྱི་ཡོན་ཏན་ཐམས་ཅད་སྡུད་པ་སྟེ། སྡུད་པར། བྱང་ཆུབ་
སེམས་དཔའི་ཆོས་ཉིད་གང་དུའང་མི་འགྲོ་ལ། །སངས་རྒྱས་ས་ཡི་ཡོན་ཏན་གང་ཡིན་
ཐམས་ཅད་སྡུད། །ཅེས་སོ། །ཇི་ལྟ་ཇི་སྙེད་པའི་དོན་ལ་མཁས་པ་ཡིས་རིག་པར་བྱ་བ་སྟེ།
མདོ་ནི། ཡུམ་ནི། ཞི་བ། ཕྲ་བ། མཛངས་པ། མཁས་པ་རྣམཔར་ཤེས་པས་རིག་པར་བགྱི་
བ་སྟེ། ཞེས་སོ། །ཉན་རང་དང་ཐུན་མོང་མིན་པ་ཉན་རང་སྤངས་རྟོགས་ཐམས་ཅད་ཡར་
ལྡན་དུ་ཤེས་པ་ཉིད་དེ། མདོ་ནི། དགྲ་བཅོམ་པ་ཉིད་དང་། རང་སངས་རྒྱས་ཀྱི་ཡེ་ཤེས་དང་།
སྤངས་པ་གང་ཡིན་པ་དེ་ནི། བྱང་སེམས་ཆེན་པོ་མི་སྐྱེ་བའི་ཆོས་ལ་བཟོད་པ་ཐོབ་པའི་
བཟོད་པའོ། །ཞེས་སོ། །མངོན་ཤེས་དང་མྱང་འདས་མྱུར་དུ་ཐོབ་པ་སྟེ། ཀུན་འབྱུང་གི་སྐད་
ཅིག་བཞིའི་ཁྱད་པར་རོ། །མདོ་ནི། ཤིན་ཏུ་མྱུར་བར་མྱ་ངན་ལས་འདའ་བར་འདོད་པར་བྱ་
ཞེས་སོ། །དོན་དམ་པར་བྲི་བ་དང༌། གང་བ་མེད་པ་དང༌། མདོ་ནི། ཡུམ་ཟབ་མོ་འདི་
འགྲིབ་པའམ་འཕེལ་བར་ཡང་འཚལ་བར་མི་གདའོ། །ཞེས་སོ། །བ་དྲུས་མའི་དཔེས་ཕྱིན་
དྲུག་མོས་པས་སྒྲུབ་པ་སྟེ། མདོ་ནི། ཡུམ་ཟབ་མོ་འདི་ཐོས་མ་ཐག་ཏུ་མོས་པར་འགྱུར་རོ།
- ，
6 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཞེས་སོ། །ཚོགས་གཉིས་ཡང་དག་པར་འགྲུབ་པ་སྟེ། མདོ་ནི། ཡུམ་ཟབ་མོ་འདི་ཐོས་མ་
ཐག་ཏུ་མོས་པར་འགྱུར་རོ། །ཞེས་སོ། །ཆོས་ཐམས་ཅད་མི་རྟག་པར་དམིགས་པ་སྟེ། གྲུ་
ཆག་པའི་ཤིང་འཛིན་པ་བཞིན་ནོ། །མདོ་ནི། བར་མ་དོར་བྱང་ཆུབ་ལས་ཉམས་པར་མི་
འགྱུར་རོ། །ཞེས་སོ། །འགོག་བདེན་སྐད་ཅིག་བཞིའི་ཁྱད་པར་རོ། །བུམ་པའིདཔེས་ལམ་
གྱི་རྟེན་བྱང་སེམས་དང་བཅས་པ་དང་ངོ༌། །མདོ་ནི། ཉན་ཐོས་ཀྱི་སའམ་རང་སངས་རྒྱས་
ཀྱི་སར་བར་མ་དོར་ཉེ་ཞོར་མི་འགྱུར་རོ། །ཞེས་སོ། །བཅོས་ལེགས་བྱས་པའི་གྲུའིདཔེས་
ཐབས་ཤེས་སོགས་ལམ་གྱི་ཚོགས་པ་མཐའ་དག་ཚང་བ་སྟེ། མདོ་ནི། བྱང་སེམས་དེ་ནི།
ཉན་ཐོས་དང་རང་སངས་རྒྱས་ཀྱི་སར་མི་ལྟུང་ངོ༌། །ཞེས་སོ། །ཐབས་ཤེས་རབ་ཀྱིས་སྲིད་
ཞི་ལས་ཡོངས་སུ་འཛིན་པ་སྟེ། རྒས་པ་སྐྱེས་བུས་བཟུང་བ་བཞིན་ནོ། །མདོ་ནི། བླ་མེད་
རྫོགས་པའི་བྱང་ཆུབ་ཀྱི་གནས་དེར་ཕྱིན་པར་ནུས་སོ། །ཞེས་སོ། །གཟུགས་སོགས་ལ་ཞེན་
པའི་རོ་མྱང་བ་མེད་པ་སྟེ། མདོ་ནི། སྦྱིན་པ་དེ་ཐམས་ཅད་བླ་མེད་རྫོགས་པའི་བྱང་ཆུབ་ཏུ་
སྔོས་ཤིག་ཅེས་སོ། །ལམ་བདེན་སྐད་ཅིག་བཞིའི་ཁྱད་པར་ཏེ། དེ་དག་ཀྱང་དེ་དང་དེ་
རྟོགས་པ་དང༌། དེ་དང་དེ་ལྡན་པ་དང༌། དེ་དག་གི་རྒྱུ་བྱེད་པ་ཅི་རིགས་སུ་གོ་བར་བྱའོ།
ཁྱད་པར་འཕགས་པས་ན། ཁྱད་པར་གྱི་ལམ་ཞེས་པ་སྒྲ་དོན་ནོ། །འགྲེལ་པ་ལ། ཁྱད་
ཞུགས་ཞེས་དྲང་ངོ༌། །གང་ན། བྱང་སེམས་དང༌། སོགས་པ་སངས་རྒྱས་ཀྱི་ལམ་ཤེས་ཉིད་
དང་། སོགས་པ་རྣམ་མཁྱེན་གཉིས་ཁྱད་པར་གྱི་ལམ་ཡིན་པར་གོ །གང་ལས་ན། ཉན་
ཐོས་ལ་སོགས་པའི་ལམ་ལས། གང་གིས་ན། ཁྱད་པར་བཅུ་དྲུག་གིས་སོ། །བཅུ་དྲུག་པོ་
གང་ན། བྱང་སེམས་དེ། ཡང་དག་པར་རྫོགས་པའི་ སངས་རྒྱས་དང༌། སོགས་པ་བྱང་
སེམས་ལ་སོགས་པས་ལེགས་པར་ཡོངས་སུ་བཟུང་ཞིང་བྱིན་གྱིས་བརླབས་པའི་ཤེས་རབ་
1 f; 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་སྟོབས་ཀྱིས་རྟོག་གེའི་བློས་བསམ་གྱིས་མི་ཁྱབ་པ་ཉིད་དང་། མི་མཉམ་པ་ཉིད་དང་།
ཚད་མས་གཞལ་བ་ལས་ཡང་དག་པར་འདས་པ་དང་། གྲངས་ཀྱིས་བགྲང་བ་ལས་ཡང་
དག་པར་འདས་པ་དང་བཞི་ནི། དུབྷཁའི་བདེན་པའི་ཆོས་ཉིད་མཐོང་བའི་ཡེ་ཤེས་སྐད་ཅིག་
མ་བཞིའི་ཁྱད་པར་ཏེ། ཡེ་ཤེས་བཞིའི་རྒྱུ་བྱེད་པས་སོ། །བློན་པོའི་དཔེས་འཕགས་པའི་
གང་ཟག་ཐམས་ཅད་ཀྱི་ཡོན་ཏན་སྡུད་པ་དང༌། སྐྱེས་བུ་མཁས་པ་བློ་སྦྱངས་པ་དང༌།
བདེན་པ་མཐོང་བས་རིག་པར་བྱ་བ་ཤེས་པར་བྱེད་པ་དང་། ཉན་ཐོས་ལ་སོགས་པའི་སྤྱོད་
ཡུལ་མ་ཡིན་པ་ཡུལ་དུས་ཀྱིས་མཆོད་པའི་དངོས་པོ་ཕྲ་མོའམ་ཆོས་ཉིད་ཇི་ལྟ་བ་བཞིན་དུ་
ཡོངས་སུ་ཤེས་པ་དང་། ཐེག་ཆེན་རང་གི་ལུགས་ལ་ལྟོས་པའི་མངོན་པར་ཤེས་པ་སློབ་པ་
གཞན་གྱིས་བསྐལ་པས་ཀྱང་མི་འགྲུབ་པ་དེ་ཤིན་ཏུ་མྱུར་བར་སྒྲུབ་ཅིང་ངེས་པར་འབྱུང་བ་
ཤེས་པ་དང་བཞི་ནི། སོགས་པ་ཀུན་འབྱུང་སྐད་ཅིག་བཞིའི་ཁྱད་པར་རོ། །ཀུན་རྫོབ་ཀྱི་
བདེན་པ་ལ་བརྟེན་ནས་ཆོས་ཐམས་ཅད་བྲི་བ་མེད་པ་དང༌། དོན་དམ་པའི་བདེན་པ་ལ་
བརྟེན་ནས་ཆོས་ཐམས་ཅད་གང་བ་མེད་པའི་ངོ་བོ་མངོན་སུམ་དུ་རྟོགས་པ་དང་། འཁོར་
གསུམ་རྣམ་པར་དག་པའི་ཤེས་རབ་ཀྱིས་སྦྱིན་པ་ལ་སོགས་པའི་ཕར་ཕྱིན་བརྩོན་འགྲུས་
ཆེན་པོས་དྲག་ཏུ་རབ་ཏུ་སྒྲུབ་པ་དང་། ཡང་དག་པའི་སྦྱོར་བས་བསྐལ་པ་དུ་མར་བསྒྲུབས་
པའི་འབྲས་བུ་བསོད་ནམས་དང་ཡེ་ཤེས་ཡང་དག་པར་འགྲུབ་པ་དང༌། ཆོས་ཐམས་ཅད་
ལ་ཅིར་ཡང་རྣམ་པར་མི་རྟོག་པར་དམིགས་པ་དང་བཞི་ནི། འགོག་པའི་སྐད་ཅིག་བཞིའི་
ཁྱད་པར་རོ། །ཆོས་ཀྱི་དབྱིངས་ཀྱི་ངོ་བོ་ཉིད་ཀྱི་བྱང་སེམས་ཀྱི་ལམ་གྱི་རྟེན་རིགས་དང་།
སྨོན་ལམ་དང༌། སོགས་པ་ཡེ་ཤེས་ལ་སོགས་ པའི་ ཕར་ཕྱིན་ཡོངས་སུ་རྫོགས་པའི་རྒྱུ་
ཐམས་ཅད་ཚོགས་པ་དང་། ཐེག་ཆེན་དགེ་བའི་བཤེས་གཉེན་གྱིས་ཐབས་མཁས་ཀྱིས་སྲིད་
-，
6 2.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
ཞི་ལས་ཡོངས་སུ་བཟུང་བ་དང་། གཟུགས་ནས་རྣམ་མཁྱེན་གྱི་བར་ལ་འདོད་ཅིང་མངོན་
པར་ཞེན་པའི་རོ་མྱང་བ་མེད་པ་ཞེས་བྱ་བ་ལམ་བདེན་གྱི་ཁྱད་པརཏེ། དེ་ལྟར་བཅུ་དྲུག་གི་
བདག་ཉིད་དོ། །བཅུ་དྲུག་པོ་དེས་ཁྱད་ཞུགས་པ་དེའི་ཕྱིར་ཉན་ཐོས་ཀྱི་ལམ་དེ་དག་ནི།
སྔར་ཇི་སྐད་བཤད་པའི་ཁྱད་པར་བཅུ་དྲུག་དང་བྲལ་བའི་འཁོར་འདས་ལ་མངོན་པར་ཞེན་
པ་སྐྱེ་བ་དང་། སོགས་པ་ཡོངས་སུ་འཛིན་པ་ལ་སོགས་པ་སྔར་ལས་ལྡོག་པའི་མཚན་ཉིད་
ཀྱི་ཤུགས་ཀྱིས་གོ་སླ་བའི་ཕྱིར་དངོས་སུ་མ་བཤད་དོ། །
གསུམ་པ་ལ་གསུམ་ལས། སྔ་འགྲེལ་ནི། ཁྱད་པར་གྱི་མཚན་ཉིད་ཀྱིས་ཁྱད་
པར་རྣམ་པར་བཅད་པ་རྣམས་ཀྱི་གཞན་དོན་བྱེད་པའི་ཕྲིན་ལས་གང་ཡིན་ཞེ་ན། བར་
སྐབས་ཀྱི་ཚིགས་བཅད་གཉིས་ཀྱིས་བྱེད་པའི་མཚན་ཉིད་སྟོན་ནོ། །རྩ་བ་ལ། མི་རྣམས་
ཀྱིས་མཚོན་པ་གདུལ་བྱ་རྣམས་ལ་ཞེས་པ། ཐམས་ཅད་ཀྱི་གོང་དུ་སྦྱར། སྒྲུབ་པར་མཛད་
ཅེས་ཀུན་གྱི་མཇུག་ཏུ་སྦྱར་ཏེ། ཚེ་ཕྱི་མ་ལ་ཕན་པ་དང༌། ཚེ་འདིའི་བདེ་བ་དང་། གཏན་གྱི་
དུ་ཁ་ལས་སྐྱོབ་པ་དང་། བདེ་བ་ཐོབ་ཅིང་དུཁ་ལས་ཐར་པར་བྱེད་པ་སྐྱབས་དག་དང་།
བདེ་བའི་རྒྱུ་དང་ལྡན་ཞིང་དུ་ཁའི་རྒྱུ་དང་བྲལ་བར་བྱེད་པ་གནས་དང༌། སྲིད་ཞིམཉམ་པ་
ཉིད་དུ་རྟོགས་པའི་ཡེ་ཤེས་ཐོབ་པར་བྱེད་པ་དཔུང་གཉེན་དང་། གཉིས་ཀའི་དོན་འགྲུབ་
པའི་རྟེན་རྣམ་གྲོལ་གྱི་གླིང་དང༌། འགྲོ་བ་ཉེས་པའི་གནས་ནས་ཡོན་ཏན་གྱི་གནས་སུ་
ཡོངས་སུ་འདྲེན་པ་དང་། གཉིས་དོན་འབད་ པ་མེད་པར་ལྷུན་གྱིས་གྲུབ་པ་སྟེ། གཞི་
ཤེས་ཀྱི་བྱེད་པ་དགུ་པོ་ཐམས་ཅད་ནི། མྱ་ངན་ལས་འདས་པ་སྟོན་པའི་དོན་གྱིས་གསུངས་
པའོ། །ཐེག་པ་གསུམ་གྱི་ལམ་གྱིས་ངེས་པར་འབྱུང་ཞིང་། དེའི་འབྲས་བུ་ཡང་དག་པའི་
མཐའ་མངོན་སུམ་དུ་མི་བྱེད་པའི་བདག་ཉིད་ལམ་ཤེས་ཀྱི་བྱེད་པ་དང་། བྱེད་པ་ཐ་མ་རྣམ་
-1
6
3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཁྱེན་གྱི་ཆོས་ཐམས་ཅད་སྟོན་པར་བྱེད་པའི་ལོ་ཀའི་རྟེན་སྒྲུབ་པར་མཛད་པ་ཞེས་བྱ་བ་
བཅུ་གཅིག་པོ་འདི་ནི། བྱེད་པའི་མཚན་ཉིད་ཡིན་ནོ། །སྡུད་པར། དེ་ལྟར་སྤྱོད་པ་ལེགས་
འཚོ་སྒྲུབའི་ཟླ་བ་རྣམས། །འགྲོ་བའི་སྐྱབས་དང་དཔུངགཉེན་དངནི་གནས་ཡིནཏེ། །རྟེན་
དང་བློ་དང་གླིང་དང་ཡོངས་འདྲེན་དོན་འདོད་པ། །གསལ་བྱེད་སྒྲོན་མ་ཆོས་མཆོག་སྨྲ་བ་མི་
འཁྲུགས་ཡིན། །ཞེས་སོ། །
འགྲེལ་པ་ལ། མཚོན་པའི་ཆོས་བཞི་སྟེ། གང་། གང་གིས། ཇི་ལྟར། མཚོན་བྱེད་
མཚན་ཉིད་ཀྱི་དབྱེ་བའོ། །དང་པོ་ནི། བྱེད་པའི་རྒྱུ་ཐམས་ཅད་མཁྱེན་པ་ཉིད་གསུམ་གྱི་སྦྱོར་
བ་དགགོ །གཉིས་པ་ནི། གོང་གི་དེ་ལྟར་ན། བྱེད་པའི་རྣམཔབཅུ་གཅིག་པོ་དག་གིས་སོ།།
གསུམ་པ་ནི། ཇི་ལྟ་བ་བཞིན་དུ་སྟེ། བྱེད་པ་བཅུ་གཅིག་གི་རྒྱུར་རོ། །བཞི་པ་ལ་གསུམ་སྟེ།
གཞི་ཤེས་དང་། ལམ་ཤེས་དང་། རྣམ་མཁྱེན་གྱི་བྱེད་པའོ། །དང་པོ་ལ། ཉེ་བར་སྒྲུབ་ཅེས་
དྲང་ངོ༌། །གང་ལ་ན། གཞི་ཤེས་ཀྱི་གདུལ་བྱ་ལའོ། །གང་གིས་ན། གཞི་ཤེས་ཀྱི་སྦྱོར་བས་
སོ༑ ༑གང་ན། སེམས་ཅན་རྣམས་རྒྱུད་ལྔ་ལས་འདོན་ཞིང་མྱ་འདས་ལ་འགོད་པ་མ་འོངས་
པའི་ཕན་པ་དང་། དུགཁ་དང་ཡིད་མི་བདེ་བ་ལས་བཀྲོལ་ནས་མྱང་འདས་ལ་འགོད་པ་ཚེ་
འདིའི་བདེ་བ་དང༌། འཁོར་བའི་དུ:ཁ་སྐྱོབ་ཅིང་ཡང་མི་སྐྱེད་པར་བྱེད་པ་དུ་ཁ་མེད་པའི་
རྣམ་པར་སྨིན་པ་མ་ཡིན་པའི་ཆོས་ཉིད་ཉེ་བར་སྒྲུབ་པའི་དོན་གྱིས་ཐམས་ཅད་ཤེས་པ་ཉིད་
ཀྱི་ཕན་པ་དང༌། སོགས་པ་བདེ་བ། སྐྱོབ་པའི་བྱེད་པ་གསུམ་མོ། །སྔར་དགུར་བཤད་པ་ནི།
འཕགས་པའི་ ལུགས་སོ། །གཉིས་པ་ལ། ཉེ་བར་སྒྲུབ་ཅེས་དྲང་ངོ། གང་ལ་ན། ལམ་
ཤེས་ཀྱི་གདུལ་བྱ་ལའོ། །གང་གིས་ན། ལམ་ཤེས་ཀྱི་སྦྱོར་བས་སོ། །གང་ན། ལམ་ཤེས་
ཉིད་ཀྱི་སྐྱབས་དང༌། སོགས་པ་གནས་ལ་སོགས་པའི་བྱེད་པ་བདུན་པོ་འདི་རྣམས་སོ།།
- 1 6 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། [༡༣
བདུན་པོ་གང་ན། སྐྱེ་རྒ་ན་འཆི་ལས་བསྒྲལ་ནས་ལྷག་མེད་ལ་འགོད་པ་གཏན་དུ་ཕནཔ་ཉེ་
བར་སྒྲུབ་པའི་དོན་གྱིས་སྐྱབས་དང་། ཆོས་ཐམས་ཅད་འདྲེས་པ་མེད་པར་ཆོས་སྟོན་པས་
དུཥཁའི་རྒྱུ་ལྡོག་པས་གནས་དང་། འཁོར་བ་དང་མྱང་འདས་ཐ་དད་དུ་རྟོགས་པ་མེད་པར་
མཉམ་ཉིད་དུ་རྟོགས་པས་དཔུང་གཉེན་དང་། སྲེད་པ་ཟད་པ་དང་
། འདོད་ཆགས་དང་བྲལ་
བ་དང་། འགོག་པ་དང་། མྱང་འདས་སྟོན་པ་དང་། ཡེ་ཤེས་ཀྱི་སྣངབ་བྱེད་པ་དང་། གླིང་དུ་
ཕྱིན་པར་བྱེད་པས་རང་གཞན་གྱི་དོན་རྟོགས་པའི་རྟེན་གྱི་ངོ་བོས་གླིང་དང་། སྐྱེ་བ་མེད་པ་
སོགས་ཀྱི་ཆོས་བསྟན་པས་གཞན་གྱི་དོན་སྒྲུབ་པས་ཡོངས་འདྲེན་དང་། མངོན་པར་འདུ་
བྱེད་པ་མེད་པས་སེམས་ཅན་གྱི་དོན་ལྷུན་གྲུབ་ཏུ་འཇུག་པས་ལྷུན་གྲུབ་དང༌། ག་པ་
གསུམ་ གྱི་ ལམ་ གྱིས་ ངེས་ པར་ འབྱུང་ བའི་ འབྲས་ བུ། སྨིན་ རྫོགས་ མ་ སྦྱངས་ པར་
མངོན་སུམ་དུ་མི་བྱེད་པ་ཞེས་བྱ་བ་རྣམས་སོ། །ཇི་ལྟར་ན། ཕན་གདགས་པའི་དུས་ལ་བབ་
པ་ཇི་ལྟ་བ་བཞིན་དུ་ཡང་དག་པར་རོ། །གསུམ་པ་ནི། རྣམ་མཁྱེན་ཉིད་ཀྱིདབང་དུ་བྱས་
པའི་ཆོས་ཐམས་ཅདབསྟན་པ་ཉེ་བར་སྒྲུ་བ་པའི་དོན་གྱིསརྣམ་མཁྱེན་ཉིད་ཀྱི་སྦྱོར་བ་ལ་ནི།
ལོ་ཀའི་རྟེན་གྱི་མཛད་པ་གཅིག་སྟེ། བཅུ་གཅིག་པོ་དེ་སྦྱོར་བ་དང་ལྡན་པས་བྱང་སེམས་ཀྱི་
གནས་སྐབས་སམ། སངས་རྒྱས་ནས་ཆོས་བསྟན་པས་སྒྲུབ་པའོ། །
བཞི་པ་ལ་གསུམ་ལས། སྔ་འགྲེལ་ནི། འཆད་དོ། །ཞེས་དྲང་ངོ༌། །གངན། ངོ་
བོ་ཉིད་ཀྱི་མཚན་ཉིད་དོ། །གང་གིས་ན། བར་སྐབས་ཀྱི་ཚིགས་བཅད་གསུམ་གྱིས་སོ།།
ཅིའི་དོན་དུ་ན། བྱེད་པའི་མཚན་ཉིད་ཀྱི་བྱེད་ལས་ཤེས་པར་བྱ་བ་རྣམས་ཀྱི་ངོ་བོ་ཉིད་གང་
ཞེ་ན། དེའི་ལན་དུའོ། །རྩ་བ་ལ། བཞེད་པ་ཡིན་ཞེས་དྲང་ངོ་། གང་ན། མཁྱེན་གསུམ་གྱི་
ངོ་བོ་ཉིད་བཅུ་དྲུག་གི་བདག་ཉིད་ནིའོ། །ཇི་ལྟར་ན། མཚན་ཉིད་བཞི་པ་ལས་སྒྲུབ་ཀྱི་
- |
6
5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་ཉིད་དུའོ། །དེའི་རྒྱུ་མཚན་ནི། མཚན་ཉིད་ཀྱིས་འདི་མཚོན་པར་བྱ་བའི་གཞི་ལྟ་
བུར་མཚོན་པས་ནའོ། །བཅུ་དྲུག་པོ་གང་ན། ཉོན་མོངས་པའི་ངོ་བོས་དབེན་པ་དང་། མདོ་
ནི༑ འདོད་ཆགས་རྣམ་པར་བསལ་བས་དབེན་པའི་ རང་བཞིན་དུ་འགྱུར་ཞེས་སོ། །ཉོན་
མོངས་ཀྱི་འབྲས་བུ་རྟགས་ཀྱིས་དབེན་པ་དང༌། མདོ་ནི། འདོད་ཆགས་ཀྱི་རྟགས་ཀྱིས་
དབེན་པའི་རང་བཞིན་དུ་འགྱུར་རོ། །ཞེས་སོ། །ཉོན་མོངས་པའི་མཚན་མའམ་རྒྱུས་དབེན་
པ་དང༌། མདོ་ནི། འདོད་ཆགས་ཀྱི་མཚན་མས་དབེན་པའི་རང་བཞིན་དུ་འགྱུར་འོ །ཞེས་
སོ༔ ༑སྤང་བྱ་མི་མཐུན་ཕྱོགས་དང་། གཉེན་པོ་རྣམ་བྱང་དུ་རྟོགས་པའི་ཤེས་སྒྲིབ་ཀྱི་དབེན་
པ་དང༌། མདོ་ནི། འདོད་ཆགས་དང་འདོད་ཆགས་མེད་པས་རྣམ་པར་དབེན་པའི་རང་
བཞིན་དུ་འགྱུར་ཞེས་སོ། །བྱ་དཀའ་བའི་གོ་ཆ་གྱོན་པ་དང༌། མདོ་ནི། སེམས་ཅནཡོངས་
སུ་མྱ་ངན་ལས་འདའ་བར་བྱའོ། །ཞེས་གོ་ཆ་འདི་བགོས་པ་དེ་དག་ནི་དཀའ་བ་བྱེད་པར་
འགྱུར་བའོ། །ཞེས་སོ། །བསྒོམས་པས་མཐའ་གཅིག་ཏུ་ངེས་པར་སངས་རྒྱ་བ་དང་། མདོ་
ནི༑ ཉན་ཐོས་ཀྱི་སའམ་རང་རྒྱས་ཀྱི་སར་ལྟུང་བའི་གནས་དང་སྐབས་མ་མཆིས་སོ། །ཞེས་
སོ༑ ༑རྣམ་མཁྱེན་གྱི་དོན་དུ་གོ་ཆ་གྱོན་པ་ཆེད་དུ་བྱ་བ་མ་འཁྲུལ་པ་སྟེ། མདོན། སེམས་
ཅན་ཐམས་ཅད་མྱ་ངན་ལས་འདས་པ་དང་། རྣམ་མཁྱེན་གྱི་ཡེ་ཤེས་ཀྱི་དོན་དུ་གོ་ཆ་བགོས་
སོ༑ ༑ཞེས་སོ། །གཞི་ཤེས་ཀྱི་རྣམ་པ་སྒོམ་པ་འཁོར་གསུམ་མི་དམིགས་པ་སྟེ། མདོ་ནི།
སུས་ཀྱང་སྒོམ་པར་མི་བགྱིད། ཅིར་ཡང་སྒོམ་པར་མི་བགྱིད། ཇི་ལྟར་ཡང་སྒོམ་པར་མི་
བགྱིད། ཅེས་སོ། །ལམ་ཤེས་ཀྱི་རྣམ་པ་སྒོམ་པ་ཡུམ་ལ་མངོན་པར་ཞེན་པ་བཀག་པ་སྟེ།
མདོ་ནི། ཡུམ་ཟབ་མོ་འདི་ལ་མངོན་པར་ཞེན་པར་མི་བྱེད་དོ། །ཞེས་སོ། །རྣམ་མཁྱེན་གྱི་
རྣམ་པ་བསྒོམ་པ་དེ་བཞིན་ཉིད་ལ་དམིགས་པ་སྟེ། མདོ་ནི། རྣམ་མཁྱེན་ཉིད་ལ་གཞོལ་བའི་
-，
G
G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། ༡༣
བསམ་པས་ཡུམ་ཟབ་མོ་འདི་ལ་བརྟག་པར་བྱའོ། །ཞེས་སོ། །ཟབ་པས་ལོཀ་ཐམས་ཅད་
དང་མི་མཐུན་པ་སྟེ། མདོ་ནི། ལོ་ཀ་ཐམས་ཅད་དང་མི་མཐུན་པའོ། །ཞེས་སོ། །ཇི་སྙེད་པ་
ལ་ཡེ་ཤེས་ཐོགས་པ་མེད་པ་སྟེ། མདོ་ནི། གཟུགས་ལ་ཐོགས་པ་མ་མཆིས་སོ། །ཞེས་སོ། །
གཟུགས་སོགས་དེ་ལ་རྟེན་ནམ། གཞི་མེད་པ་སྟེ། མདོ་ནི། ཆོས་འདི་གཞིམ་མཆིས་པའོ།
ཞེས་སོ། །རྣམ་མཁྱེན་གྱི་རྣམ་པའི་རྗེས་སུ་སྐྱེས་པས་དེ་བཞིན་ཉིད་འགྲོ་བ་མེད་པ་སྟེ། མདོ་
ནི༔ གནས་བརྟན་རབ་འབྱོར་གྱིས་དེ་བཞིན་ཉིད་ཀྱང་མ་འོངས་མ་སོང་བ་སྟེ། ཞེས་སོ།།
ལམ་ཤེས་ཀྱི་རྣམ་པའི་རྗེས་སུ་སྐྱེས་པས་གཟུགས་སོགས་ཀྱི་རྗེས་སུ་སྐྱེ་བ་མེད་པསྟེ། མདོ་
ནི༑ སྐྱེ་ བར་ འགྱུར་ བའི་ཆོས་དེ་དག་མེད་ཅིང་ མི་ དམིགས་ པའི་ ཕྱིར་ རོ། །ཞེས་སོ།
གཟུགས་སོགས་མི་དམིགས་པས་དེའི་དེ་བཞིན་ཉིད་མི་དམིགས་པ་སྟེ། མདོ་ནི། གགས་
དངགཟུགས་ཀྱི་དེ་བཞིན་ཉིད་མི་དམིགས་པ་སྟེ་ཞེས་སོ། །ཞེས་བྱ་བ་གང་ཡིན་པརྣམས་ཀྱི་
མཇུག་ཏུ་ངོ་བོ་ཉིད་ཅེས་སྦྱར་རོ། །
འགྲེལ་པ་ལ་གཉིས་ཏེ། མཚོན་བྱེད་མཚན་ཉིད་ཀྱི་དབྱེ་བ་དང་། དེས་མཚོན་
ཚུལ་ལོ། །དང་པོ་ལ་གསུམ། གཞི་ཤེས་ཀྱི་ངོ་བོ་ཉིད་བཞི། ལམ་ཤེས་ཀྱི་ལྔ། རྣམ་མཁྱེན་
གྱི་བདུན་ནོ། །དང་པོ་ནི། གཞི་ཤེས་ཉིད་མཉམགཞག་ཏུ་འདོད་ཆགས་དང་། སོགས་པ་ཞེ་
སྡང་གཏི་མུག་སོགས་ཉོན་མོངས་པ་མངོན་གྱུར་སྟོང་ཞིང་དབེན་པ་ཉིད་ཀྱིས་གཞི་ཤེས་ཉིད་
ཀྱི་དབེན་པའི་ངོ་བོ་ཉིད་དང་པོའོ། །སྟོང་པ་ནས་ངོ་བོ་ཉིད་ཀྱི་བར་ཀུན་ལ་སྦྱར་ཏེ། ཉོན་
མོངས་པ་དེའི་རྟགས་ལུས་དང་ངག་གི་གནས་ངན་ལེན་སྲོག་གཅོད། རྫུན་ཚིག་སོགས་སྟོང་
པ་གཉིས་པ། ཉོན་མོངས་དེའི་རྒྱུའི་མཚན་མ་ཚུལ་བཞིན་མ་ཡིན་པའི་ཡིད་བྱེད་མིགཙང་བ་
ལ་གཙང་བར་འཛིན་པ་སོགས་དང་། སོགས་པ་རྫུན་གྱི་རྒྱུ་ཕྲ་རྒྱས་དང་བཅས་པ་སྟོང་པ་
- ]
6
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པོ་འདོད་ཆགས་དང་འདོད་ཆགས་མེད་པ་དང༌། སོགས་པ་ཞེ་སྡང་དང་ཞེ་སྡང་མེད་
པ་སོགས་མི་མཐུན་པའི་ཕྱོགས་དང་གཉེན་པོ་དག་སྟོང་ཞིང་དབེན་པ་སྟེ། བའོ། །གཉིས་
པ་ནི། དོན་དམ་པར་སེམས་ཅན་མེད་ཅིང་ཀུན་རྫོབ་ཏུ་གྲངས་མེད་པའི་སེམས་ཅན་མྱ་ངན་
ལས་འདའ་བར་བྱ་དཀའ་བའི་ དོན་དུ་གོ་ཆ་གྱོན་པ་དང༌། གོ་ཆ་གྱོན་པ་དེ་འཁོར་བའམ་
ཉན་རང་གི་ཐེག་པ་གཞན་དུ་མི་ལྟུང་བའི་མཚན་ཉིད་ཀྱིས་མཐའ་གཅིག་ཏུ་སངས་རྒྱ་བར་
ངེས་པ་དང༌། ཡུན་རིང་པོར་བསྐལ་པ་གྲངས་མེད་པ་ནས་བསྒྲུབ་པར་བྱ་བའི་མཆོག་རྣམ་
མཁྱེན་གྱི་ཡེ་ཤེས་ཉིད་ཀྱི་ཆེད་དུ་བྱ་བ་དང་། བསྒོམ་པར་བྱ་བ་ཡུམ་དང་། སྒོམ་པ་པོ་གང་
ཟག་དང༌། སྒོམ་པའི་ཆོས་མི་དམིགས་པ་དང༌། འཁོར་འདས་ལ་བླང་དོར་གྱི་དངོས་པོར་
མངོན་པར་ཞེན་པ་མཐའ་དག་བཀག་པ་ཞེས་བྱ་བ་དེ་ལྟ་བུ་དག་ནི། ལམ་ཤེས་ཉིད་ཀྱི་ངོ་བོ་
ཉིད་དོ། །ཞེས་ཀུན་གྱི་མཇུག་ཏུ་སྦྱར་བ་ལྔའོ། །གསུམ་པ་ནི། གཞི་ཤེས་ཉིད་དང་། ལམ་
ཤེས་ཉིད་ཀྱིས་བསྡུས་པ་ཡུལ་ཡུལ་ཅན་གྱི་དངོས་པོའི་ཁྱདཔར་སྒྱུ་མ་ལྟ་བུ་དང་། དེ་བཞིན་
ཉིད་ལ་དམིགས་པ་དང་། ལོ་ཀའི་སྒྲུབ་པའམ་སྤྱོད་པ་འཛིན་པ་དང་། སོགས་པ་མི་འཛིན་
པ་ལ་སོགས་པ་ལས་ལྡོག་སྟེ། གཟུང་མི་གཟུང་ལས་འདས་པའི་ཟབཔར་བསྟན་པས་ལོ་ཀ་
ཐམས་ཅད་དང་མི་མཐུན་པ་དང་། གཟུགས་ལ་སོགས་པ་ཐམས་ཅད་ལ་ཡེ་ཤེས་ཀྱི་ཆོས་
ཐོགས་པ་མེད་པར་ཤེས་པ་དང༌། ཡུལ་ཤེས་བྱ་དང༌། ཡུལ་ཅན་ཤེས་པ་མི་དམིགས་པར་
མཉམ་པས་གཟུགས་སོགས་ཀྱི་རྟེན་ནམ། གཞི་མེད་པ་དང་། འགྲོ་འོང་མེད་པའི་དེ་བཞིན་
ཉིད་ཀྱི་ངོ་བོ་ཡིན་པས་འགྲོ་ཞིང་སོང་བ་མེད་པ་དང་། གཟུགས་ལ་སོགས་པ་དང་། དེ་
བཞིན་ཉིད་ངོ་བོ་ཉིད་མེད་པས་དེའི་རྗེས་སུ་སྐྱེ་བ་མེད་པ་དང་། དངོས་པོ་དང་དངོས་པོ་མེད་
པ་དང་། སོགས་པ་གཉིས་ཀ་ཡིན་པའམ། མིན་པའི་ཕུང་པོ་གསུམ་གྱི་ངོ་བོ་དེ་བཞིན་ཉིད་
- 1
fG
8 བ



གྲོགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
མི་དམིགས་པ་ཞེས་བྱ་བ་དེ་ལྟ་བུ་དག་ནི། རྣམ་མཁྱེན་ཉིད་ཀྱི་ངོ་བོ་ཉིད་ཅེས་པ་ཐམས་ཅད་
ལ་སྦྱར་ཏེ། གྲངས་བདུན་ནོ། །གཉིས་པ་ནི། མཚོན་པར་བྱེད་པ་དེ་ལྟ་ན། བན་པ་ངོ་བོ་
ཉིད་ ཀྱི་མཚན་ཉིད་ དུ་བཞེད་དོ། །མཚན་གཞིའོ། །གང་ན། ཐམས་ཅད་མཁྱེན་པ་ཉིད་
གསུམ་གྱི་སྦྱོར་བ་དག་གོ །གང་གིས་ན། སྔར་བཤད་པ་དེ་ལྟར་ན། མཁྱེན་གསུམ་གྱི་ངོབོ་
ཉིད་བཅུ་དྲུག་གིས་སོ། །ཇི་ལྟར་ན། ཇི་ལྟ་བ་བཞིན་དུ་སྟེ། མ་ནོར་བར་སྦྱོར་བ་འདི་མཚན་
ཉིད་དང་ལྡན་པའི་མཚན་གཞི་བཞིན་དུ་སྟེ། འགྱུར་རྙིང་ལས། མཚན་གཞི་ལྟ་བུར་མཚོན་
པས་ན། །ཞེས་སོ། །དོན་བསྡུ་ནི། ཤེས་པ་ཞེ་ བརྒྱད། ཁྱད་པར་བཅུག །བྱེད་པ་བཅུ་
གཅིག །ངོ་བོ་ཉིད་བཅུ་དྲུག་ཡོད་པ་དེ་ལྟར་ན། སྤྱིར་མཚན་ཉིད་ཐམས་ཅད་གཅིག་ཏུ་
བསྡོམས་ན་མཚན་ཉིད་གོ་གཅིག་ཏུ་འགྱུར་རོ། །
བཞི་པ་ལ། ཐར་པ་ཆ་མཐུན་གྱི་ངོ་བོ། དེའི་ཁྱད་པར་གོ །དང་པོ་ལ་གསུམ་
ལས། སྔ་འགྲེལ་ནི། ཐར་པའི་ཆ་དང་མཐུན་པའི་དགེ་བའི་རྩ་བ་དང་ལྡན་པའི་གང་ཟག་ཁོ་
ན་ལ་སྔར་ཇི་སྐད་བཤད་པའི་སྦྱོར་བ་ཡོངས་སུ་ཤེས་ཤིང་སྒོམ་པ་འབྱུང་བས་ན། སྦྱོར་བའི་
སྔོན་འགྲོ་ཐར་པ་ཆ་མཐུན་སྟོན་ནོ། །རྩ་བ་ལ། འདོད་ཅེས་དྲང་ངོ། གང་ན། ཤེས་བ་
ཀྱིས་མཚན་མ་མེད་པར་རྟོགས་ནས་ཐབས་ཀྱིས་རབ་ཏུ་སྦྱིན་པ་དང༌། སོགས་པ་རྣམ་
མཁྱེན་གྱི་བར་སངས་རྒྱས་ཀྱི་ཆོས་རྣམས་རང་གི་རྒྱུད་ལ་ཡང་དག་པར་བསྐྱེད་ཅིང་སྒྲུབ་པ་
ལ་མཁས་པ་ནིའོ། །གང་དུ་ན། རྣམ་པ་ཐམས་ཅད་མངོན་པར་རྫོགས་པར་རྟོགས་པ་འདི་
ལའོ། །ཇི་ལྟར་ན། ཐར་པའི་ཆ་དང་མཐུན་པར་རོ། །མདོ་ནི། ཐོག་མ་སེམས་བསྐྱེད་པ་
ནས་ཉེ་བར་བཟུང་སྟེ་རྣམ་མཁྱེན་གྱི་སེམས་དང་མ་བྲལ་བར་སྦྱིན་པ་གཏོང་བ་ཞེས་པ་ནས་
རྣམ་མཁྱེན་ཉིད་ཀྱི་བར་དུ་བསྒོམ་ཞིང་མཚན་མར་མི་བྱེད་དོ། །ཞེས་སོ། །འགྲེལ་པ་ལ།
- ， f
【3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་དོ། །ཞེས་དྲང་ངོ༌། །གངན། གཟུགསནསརྣམ་མཁྱེན་གྱི་བར་དུ་མཚན་མ་མེད་པར་
དམིགས་པའི་ཤེས་རབ་ཀྱིས་ཟིན་པའི་རྣམ་པས་སྦྱིན་པ་ལ་སོགས་པའི་ཕར་ཕྱིན་ནས་
སྟོབས་ལ་སོགས་པ་རྣམ་མཁྱེན་ཉིད་ལ་ཐུག་པརྣམས་རང་གི་རྒྱུད་ལ་སྐྱེདཔར་མཁས་པའི་
ཐབས་ཤེས་རབ་ནིའོ། །གང་དུ་ན། རྣམ་པ་ཐམས་ཅད་མངོན་པར་རྫོགས་པར་རྟོགས་པའི་
སྦྱོར་བ་སྟོན་པའི་སྐབས་འདི་ལའོ། །ཇི་ལྟར་ན། ཐར་པའི་ཆ་མཐུན་ཡིན་པར་རོ། །
གཉིས་པ་ལ་གསུམ་ལས། སྔ་འགྲེལ་ནི། སྐྱེད་པར་མཁས་པ་དེ་གང་ཡིན་ཞེན།
དེ་དང་ཆེ་འབྲིང་གི་དབྱེ་བ་བསྟན་པའི་ཕྱིར་བར་སྐབས་ཀྱི་ཚིགས་བཅད་གཉིས་སྨོས་སོ།།
རྩ་བ་ལ། མཁས་པའི་ཁྱད་པར་དང༌། ཆེ་འབྲིང་གི་ ཁྱད་པརགཉིས་སོ། །དང་པོ་ནི། དུས་
གསུམ་གྱི་སངས་རྒྱས་དང་། སོགས་པ་དེ་རྣམས་ཀྱི་ཚུལ་ཁྲིམས་ལ་སོགས་པ་ལ་དམིགས་
པའི་དད་པ་སྟེ། མདོ་ནི། ཡུམ་དང་ཐབས་མཁས་པ་དང་མ་བྲལ་བར་དུས་གསུམ་གྱི་སངས་
རྒྱས་རྣམས་ཡིད་ལ་སེམས་ཏེ་མཚན་མར་མི་ བྱེད་དོ། །ཞེས་སོ། །སྤྱོད་ཡུལ་སྦྱིན་སོགས་
དྲུག་ལ་དམིགས་པའི་བརྩོན་འགྲུས་སོ། །མདོ་ནི། མཚན་མ་དང་བྲལ་བའི་སེམས་ཀྱིས་
སྦྱིན་པ་གཏོང་བ་དང༌། ཞེས་སོ། །ཡུམ་དང་ཐབས་མཁས་དང་མ་བྲལ་བའི་བསམ་པ་ཕུན་
ཚོགས་ལ་དམིགས་པའི་དྲན་པ་སྟེ། མདོ་ནི། ཡུམ་དང་ཐབས་ལ་མཁས་པ་དང་བྲལ་བའི་
བསམ་པ་ཅན་གང་ཡིན་པ་དེའི་བླ་མེད་རྫོགས་པའི་བྱང་ཆུབ་ནི་ཐེ་ཚོམ་མ་མཆིས་སོ་ཞེས་
སོ༑ ༑གཟུགས་སོགས་སུ་རྣམ་པར་མི་རྟོག་པ་ལ་མཁས་པའི་ཏིང་ངེ་འཛིན་ཏེ། མདོ་ནི།
ཐབས་མཁས་པ་དང་མ་བྲལ་བར་བསྒོམ་པར་བགྱིའོ། །ཞེས་སོ། །ཆོས་རྣམས་རྣམ་པ་
ཐམས་ཅད་དུ་རྟོགས་པར་ཡང་བྱ་ལ། དེ་དག་མི་དམིགས་པར་ཤེས་པའི་ཤེས་རབ་སྟེ།
མདོ་ནི། ཆོས་ཐམས་ཅད་ནི། ཤིན་ཏུ་རྣམ་པར་དག་པའི་ཕྱིར་རོ། །ཞེས་སོ། །དེ་ལྟར་ན་
- ]
7 (! -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
མཁས་པ་རྣམ་པ་ལྔའོ། །གཉིས་པ་ནི། ཐེག་ཆེན་དད་སོགས་ལྔ་པོ་ཆོས་ཅན། རྫོགས་པའི་
བྱང་ཆུབ་རྟོགས་ཤིང་ཐོབ་པར་སླ་སྟེ། དབང་པོ་རྣོན་པོའི་དད་སོགས་ཡིན་པའི་ཕྱིར་རོ།།
མདོ་ནི། བྱང་སེམས་ཆེན་པོ་བླ་མེད་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་
རྒྱ་བར་སླའོ། །ཞེས་སོ། །ཐེག་དམན་ དད་སོགས་ལྔ་ཆོས་ཅན། རྫོགས་པའི་བྱང་ཆུབ་
རྟོགས་དཀའ་ཞིང་ ཐོབ་མི་ནུས་པར་བཞེད་དེ། དབང་པོ་རྟུལ་ པོའི་ དད་སོགས་ཡིན་
པའི་ཕྱིར་རོ། །མདོ་ནི། རྣམ་གྲངས་དེས་བླ་མེད་རྫོགས་པའི་བྱང་ཆུབ་ཏུ་མངོན་པར་རྫོགས་
པར་འཚང་རྒྱ་བ་ནི་དཀའོ། །ཞེས་སོ། །འགྲེལ་པ་ལ་མཁས་པ་དང་། ཆེ་འབྲིང་གི་ཁྱད་པར་
གཉིས་ལས། དང་པོ་ནི། སངས་རྒྱས་སོགས་ཀྱི་སྒྲ་དང་ཡུལ་ཞེས་སྦྱར། དད་པ་སོགས་
ཁྱད་པར་ཅན་སོགས་སྦྱར་བ་ཡུལ་ཡུལ་ཅན་གྲངས་བཞིན་དུ་སྦྱར་ཏེ་བཤད་པ་ནི། སངས་
རྒྱས་དང་བྱང་སེམས་རྣམས་ཀྱི་ཚུལ་ཁྲིམས་སོགས་ཀྱི་ཡུལ་ལ་དམིགས་ནས་སྟོང་པ་སོགས་
སུ་སེམས་པ་ཡི་དད་པ་ཁྱད་པར་ཅན་དབང་པོའི་དོན་རྣམ་བྱང་ལ་དབང་བྱེད་པ་མེད་པས་
དབང་པོའི་ངོ་བོར་མ་གྱུར་པ་དང༌། སྦྱིན་སོགས་ཕྱིན་དྲུག་ལ་བརྩོན་འགྲུས་དང་། མིདགེ་
བ་མཐའ་དག་སྤོང་ཞིང་དགེ་བ་སྒྲུབ་པའི་ཐབས་ཤེས་ཀྱི་བསམ་པ་ཕུན་སུམ་ཚོགས་པ་ལ་
དྲན་པ་དང་། འཁོར་གསུམ་དུ་རྣམ་པར་མི་རྟོག་པའི་ཏིང་ངེ་འཛིན་དང་། གགས་སོགས་
ཆོས་ཐམས་ཅད་ཀྱི་རྣམ་པ་ཐམས་ཅད་ཡོངས་སུ་ཤེས་པར་ཡང་བྱ་ལ་དེ་དག་ཀྱང་མི་
དམིགས་པའི་ཤེས་རབ་སྟེ། ཡུལ་རྣམ་པ་ལྔ་ལ་དམིགས་པའི་མཁས་པ་ལྔ་ཡིན་ནོ། ། །
གཉིས་ པ་ ལ། དངོས་ བསྟན། ཤུགས་ བསྟན་ གཉིས་སོ། །དང་པོ་ལ། དད་
སོགས་ལྔ་ཡིན་པ་དེ་ལྟ་མོད་ཀྱི། ཐར་པ་ཆ་མཐུན་ཐམས་ཅད་ཀྱིས་བླ་ན་མེད་པའི་བྱང་ཆུབ་
ཐོབ་པས་ཁྱབ་པ་མ་ཡིན་ཏེ། རྒྱུ་མཚན་འདི་ལྟར། དད་པ་དང་། སོགས་པ་བརྩོན་འགྲུས་
- ]
7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། ་
ལ་སོགས་པ་ཆེན་པོ་དབང་པོ་རྣོན་པོས་ནི། ཡང་དག་པར་རྫོགས་པ་བྱང་ཆུབ་རྟོགས་ཤིང་
ཐོབ་པར་སླ་ལ། དད་སོགས་ཀྱི་དབང་པོ་དེ་དག་ཉིད་ཆུང་ངུའམ། རྟུལ་པོས་ནི། རྫོགས་
པའི་བྱང་ཆུབ་རྟོགས་པར་དཀའོ། །ཞེས་བྱ་བ་འདི་ནི། ཆོས་ཉིད་ཀྱི་རིག་པ་ཡིན་པས་
དགག་ཏུ་མེད་དོ། །གཉིས་པ་ནི། དེ་དངོས་སུ་བསྟན་པའི་ཤུགས་ཀྱིས་ན། དད་སོགས་ཀྱི་
དབང་པོ་འབྲིང་པོ་རྣམས་ཀྱིས་ནི། རང་སངས་རྒྱས་ཀྱི་བྱང་ཆུབ་རྟོགས་ལ། དད་སོགས་ཀྱི་
དབང་པོ་ཆུང་ངུ་རྣམས་ཀྱིས་ནི། ཉན་ཐོས་ཀྱི་བྱང་ཆུབ་རྟོགས་སོ། །ཞེས་བྱ་བ་འདི་འཕངས་
པ་ཡིན་ནོ། །་་་་་་
གཉིས་པ་ལ། རྒྱུད་ཡོངས་སུ་སྨིན་པ་ངེས་འབྱེད་ཆ་མཐུན། རྟེན་ཕྱིར་མི་ལྡོག་
པའི་དགེ་འདུན། ཡན་ལག་སྲིད་ཞི་མཉམ་ཉིད། ཉེ་བའི་ཡན་ལག་ཞིང་དག་སྦྱོར། གཞན་
ཡོངས་སུ་འཛིན་པའི་རྒྱུ་ཐབས་ལ་མཁས་པའི་སྦྱོར་བ་དང་ལྔའོ། །དང་པོ་ལ། དངོས་དང་།
ཟློས་སྤང་གཉིས་སོ། །དང་པོ་ལ་གསུམ་ལས། སྔ་འགྲེལ་ནི། ཐར་པ་ཆམཐུན་སྐྱེས་པའི་
གང་ཟག་གཞན་དོན་ལ་སྤྲོ་བ་ཅན་ལ་འདིར་སྨོས་ངེས་འབྱེད་ཆ་མཐུན་འབྱུང་བས་དེ་སྟོན་
ནོ༑ ༑རྩ་བ་ལ། དམིགས་པ་ནི། དྲོ་བ་དང༌། རྣམས་ཀྱི་སྒྲས་མཚོན་ནས་རྩེ་མོ་ལ་སོགས་པ་
རྣམས་ཀྱི་དམིགས་པ་ནི། རྣམ་ཀུན་གྱི་སྐབས་འདིར་སེམས་ཅན་ཐམས་ཅད་ལ་དམིགས་པ་
ཡིན་པར་མདོ་ལས་བསྔགས་ཤིང་བརྗོད་དོ། །རྣམ་པ་ལ་བཞི་སྟེ། དྲོད་རྩེ་བཟོད་མཆོག་གོ །
དྲོད་ལ་གསུམ་ལས། ཆུང་ངུ་ནི། སེམས་ཅན་དེ་དག་ཉིད་ལ་སེམས་མཉམ་པ་ཉིད་དང་
བྱམས་པའི་སེམས་ཏེ། མདོ་ནི། སེམས་ཅན་རྣམས་ཀྱི་དྲུང་དུ་སེམས་མཉམ་པ་ཉིད་གནས་
པར་བྱའོ། །ཞེས་སོ། །འབྲིང་ནི། ཕན་པ་སོགས་གསུམ་སྟེ། མདོ་ནི། སེམས་ཅན་རྣམས་
ཀྱི་དྲུང་དུ་ཕན་པའི་སེམས་བསྐྱེད་པར་བྱའི། གནོད་པའི་བསྐྱེད་པར་མི་བྱའོ། །ཞེས་སོ།།
-1 7 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། ༡༣
ཆེན་པོ་ནི། ཕ་དང་མའི་སེམས་སོགས་ལྔ་སྟེ། རྣམ་པ་བཅུར་མདོ་ལས་བཤད་དོ། །མདོ་ནི།
སེམས་ཅན་རྣམས་ཀྱི་དྲུང་དུ་མའི་སེམས་བསྐྱེད་པར་བྱའོ། །ཞེས་སོ། །རྩེ་མོར་གྱུར་པ་ཆུང་
ངུནི། བདག་ཉིད་སྡིག་པ་མི་དགེ་བ་ལས་ལྡོག་ཅིང་། གདུལ་བྱ་གཞན་སྡིག་པ་ལས་ལྡོག་པ་
དེ་དག་ལ་ནི་འགོད་པ་དང་། ཞུགས་ཙམ་ལ་བསྔགས་པ་བརྗོད་པ་དང་། མ་བསྐུལ་བར་
ཞུགས་པ་ལ་མཐུན་པར་དགའ་བར་བྱ་བ་ཉིད་དོ། །མདོ་ནི། བདག་ཉིད་ཀྱང་སྲོག་གཅོད་
པ་ལས་ལྡོག་པར་བྱ་ཞེས་སོ། །འབྲིང་ནི། བདག་ཉིད་སྦྱིན་སོགས་ཕར་ཕྱིན་དྲུག་ལ་གནས་
པས་གང་ཟག་གཞན་སྦྱིན་སོགས་ལ་གནས་པ་དེ་དག་ལ་ནི་འགོད་པ་སོགས་སྔར་བཞིན་ནོ།།
མདོ་ནི། བདག་ཉིད་ཀྱང་སྦྱིན་པ་སོགས་ཕར་ཕྱིན་དྲུག་ཡོངས་སུ་རྫོགས་པར་བྱ་ཞེས་སོ།
ཆེན་པོ་ནི། སོགས་པ་བདག་ཉིད་ནང་སྟོང་ཉིད་སྒོམ་སོགས་ལ་གནས། གཞན་དེ་ལ་འགོད་
སོགསཏེ། མདོ་ནི། བདག་ཉིད་ཀྱང་ནང་སྟོང་པ་ཉིད་བསྒོམ་པར་བྱ་ཞེས་སོ། །བཟོད་པ་ནི།
རྩེ་མོ་ལ་རང་གཞན་ལ་བརྟེན་པའི་དམིགས་རྣམ་གྱི་དབྱེ་བ་ཡོད་པ་དེ་བཞིན་དུ་རང་སྡུག་
བདེན་ཤེས། ཀུན་འབྱུང་སྤོང་། འགོག་པ་མངོན་སུམ་དུ་བྱེད། ལམ་སྒོམ་པ་ལ་གནས་ནས་
གཞན་དེ་ལ་འགོད་སོགས་ཆུང་ངུའོ། །མདོ་ནི། བདག་ཉིད་ཀྱང་དུཁ་ཡོངས་སུ་ཤེས་པར་
བྱའོ། །ཞེས་སོ། །འོག་གི་སོགས་ཀྱི་སྒྲ་འདིར་སྦྱར་ཏེ། སོགས་པ་རང་ཉིད་ཤེས་རབ་ཀྱིས་
ཐེག་དམན་གྱི་འབྲས་བུ་ཤེས་པ་མངོན་དུ་བྱེད་པའི་ཕྱིར་སྒོམ་ཞིང་། ཐབས་ཀྱིས་ཡང་དག་
པའི་མཐའ་མངོན་དུ་མི་བྱེད་པའི་ཐབས་མཁས་པ་ལ་གནས་ནས་གཞན་དེ་ལ་དགོད་
སོགས་འབྲིང་ངོ༌། །མདོ་ནི། བདག་ཉིད་ཀྱང་རྒྱུན་དུ་ཞུགས་པའི་འབྲས་བུ་ཤེས་པ་མངོན་
དུ་བྱ་བའི་ཕྱིར་ཤེས་པ་བསྐྱེད་དེ། ཡང་དག་པའི་མཐའ་མངོན་དུ་མི་བྱ་ཞེས་སོགས་སོ།།
ཆེན་པོ་ནི། རང་བྱང་སེམས་ཀྱི་སྐྱོན་མེད་པ་ལ་འཇུག་པ་ལ་གནས་ནས་གཞན་དེ་ལ་འགོད་
-，
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་ཏེ། མདོ་ནི། བདག་ཉིད་ཀྱང་བྱང་སེམས་ཀྱི་སྐྱོན་མེད་པ་ལ་འཇུག་པར་བྱ་ཞེས་སོ།།
ཆོས་མཆོག་ནི། རང་གཞན་གྱི་རྟེན་གྱི་དབྱེ་བ་སྔར་གྱི་དེ་བཞིན་དུ་རང་སེམས་ཅན་རྣམས་
སྨིན་པར་བྱེད་སོགས་ལ་གནས་ནསགཞན་དེ་ལ་འགོད་སོགས་ཆུང་ངུའོ། །མདོ་ནི། བདག་
གིས་སེམས་ཅན་རྣམས་ཡོངས་སུ་སྨིན་པར་བྱ་ཞེས་སོ། །སོགས་པ་རང་མངོན་ཤེས་ཁྱད་
པར་ཅན་ལ་གནས་ནས་གཞན་དེ་ལ་འགོད་སོགས་འབྲིང་ངོ༌། །མདོ་ནི། བདག་ཉིད་ཀྱང་
བྱང་སེམས་ཀྱི་མངོན་པར་ཤེས་པ་བསྐྱེད་པར་བྱ་ཞེས་སོ། །ཆེན་པོ་ནི། རང་རྣམ་མཁྱེན་གྱི་
ཡེ་ཤེས་སྐྱེད་པ་ལ་གནས་ནས་གཞན་དེ་ལ་འགོད་སོགས་ཀྱིས་ཤེས་པར་བྱའོ། །མདོ་ནི།
བདག་ཉིད་ཀྱང་རྣམ་མཁྱེན་གྱི་ཡེ་ཤེས་སྐྱེད་པར་བྱ་ཞེས་སོ། །འདི་དག་འཕགས་པའི་རྗེས་
སུ་འབྲངས་པའི་བཤད་པའོ། །འགྲེལ་པ་ལ། དྲོད་རྩེ་བཟོད་མཆོག་བཞི་ལས། དྲོད་ནི།
སྦྱོར་བ་དང་ལྡན་པ་རྣམ་པ་ཐམས་ཅད་མངོན་པར་རྫོགས་པར་རྟོགས་པའི་སྐབས་འདི་ལ་
ཚུལ་ངན་པ་མེད་པས་མཉམ་པ་དང་། ད་ལྟར་ཕན་པའི་དོན་སེམས་པས་བྱམས་པ་དང་
གཉིས་ནི། ཚེ་འདིར་གཞན་ལ་མི་འཚེ་བས་ཆུང་ངུའོ། །མ་འོངས་པའི་ཕན་པ་སེམས་པས་
ཕན་པ་དང་། ང་རྒྱལ་བཅོམ་ནས་གཞན་བདེ་བ་ལ་ཁོང་ཁྲོ་བ་མེད་པ་དང་། མཐོམི་འཚམ་
པས་རྣམ་པར་འཚེ་བ་མེད་པའི་སེམས་ཀྱི་རྣམ་པ་གསུམ་ནི། ཚེ་ཕྱི་མར་ཕན་པས་འབྲིང་སྟེ།
ལྔ་དང་། སྐྱེས་བ་དང་བུད་མེད་རང་བས་རྒན་པརྣམས་ལ་ཕ་དང་མའི་སེམས་དང་། མཉམ་
པ་རྣམས་ལ་སྤུན་དང་སྲིང་མོའི་སེམས་དང༌། གཞོན་པ་ལ་བུ་དང་བུ་མོའི་སེམས་དང་།
ཡིད་བརྟན་པའི་ཤེས་དང༌། ཕན་འདོགས་པའི་གྲོགས་ཀྱི་སེམས་དང་། རུས་གཅིག་པའི་
གཉེན་དང་། མི་གཅིག་པའི་སྣག་གི་གཉེན་མཚམས་ཀྱི་སེམས་ཀྱི་རྣམ་པ། ཆུང་འབྲིང་ལས་
གཞན་གཉིས་གཅིག་ཏུ་བྱས་པ་ལྔ་ནི། ཆེན་པོ་སྟེ། འདི་ཕྱི་གཉིས་ཀར་གཞན་ཀྱི་འདོད་པ་
- 1
， 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། ༼༡༣
སྒྲུབ་པས་སོ། །དེ་ལྟར་བཅུས་སེམས་ཅན་ལ་དམིགས་པ་ནི། དྲོ་བར་གྱུར་པར་བཞེད་དོ།།
རྩེ་མོའི་རྣམ་པ་ནི། མདོར་བསྡུས་ན། སྲོག་གཅོད་སོགས་མི་དགེ་བ་ལ་གྲངས་བཞིན་དུ་
སྤོང་བར་འདོད་པའི་སྒོ་ནས་མི་དགེ་བ་ལས་ལྡོག་པའི་བདག་ཉིད་ཅན་ལ་རིང་གནས་ཏེ།
དེའི་སྒོ་ནས་གདུལ་བྱ་གཞན་རྣམས་སྡིག་པ་ལས་ལྡོག་པ་དག་ལ་སྦྱོར་བ་ཆུང་ངུ་དང་། སྦྱིན་
སོགས་དགེ་བ་ལ་ལེན་པར་འདོད་པའི་སྒོ་ནས་དགེ་བ་ལ་ཞུགས་ཤིང་གནས་པའི་བདག་
ཉིད་ཅན། དེའི་སྒོ་ནས་གཞན་རྣམས་དགེ་བ་ལ་གནས་པ་དག་ལ་སྦྱོར་བའི་རྣམ་པ་ནི།
འབྲིང་སྟེ། གཉིས་དང་། རང་གིས་བསྐུལ་བ་ལས་གཞན་མ་སྐུལ་བར་བདག་ཉིད་དགེ་
སྡིག་ལ་འཇུག་ལྡོག་མ་ནོར་བ་དེ་བཞིན་དུ་ཞུགས་པ་རྣམས་ལ། ཡོན་ཏན་བསྔགས་པ་
བརྗོད་པ་དང་དགའ་ཞིང་མཐུན་པར་བྱེད་པ་རྣམ་པ་གཉིས་པོ་ཆེན་པོ་སྟེ། སྦྱར་བྱ་དང་།
སྦྱོར་པོ་དང་། སྦྱོར་ཡུལ་གྱི་ཆོས་ཀྱི་རབ་ཏུ་དབྱེ་བ་བྱས་ན་ནི། རྣམ་པ་མཐའ་ཡས་པ་ཞེས་བྱ་
སྟེ༑ རྣམ་པ་དེ་རྣམས་ཀྱི་དམིགས་ཡུལ་སེམས་ཅན་ལ་དམིགས་པ་ནི། རྩེ་མོར་གྱུར་པའི་
དམིགས་རྣམ་ཡིན་ནོ། །རྩེ་མོ་བཟོད་པ་གཉིས་ཀྱི་བཤད་པ་ནི། ཆོས་བཤེས་ཀྱིས་བཤད་པ་
བཞིན་ཡིན་ནོ། །ཡང་ན། རྩ་བ་བཞིན་ ཁོ་ ནས་བྱའོ། །བཟོད་པ་ནི། རྩེ་མོར་གྱུར་པ་ལ་
འགོད་བྱེད་རང་དང་། འགོད་བྱ་གཞན་གྱི་རྟེན་གྱི་དབྱེ་བ། དམིགས་པ་དང་། རྣམ་པ་དག་
གི་དབྱེ་བ་ཇི་ལྟ་བ་བཞིན་དུ། ཆུང་ངུའི་རྣམ་པ། རང་གནས་ནས་གཞན་དེ་ལ་སྦྱོར་བ་དང་།
འབྲིང་གི་རྣམ་པ། ཞུགས་པ་ལ་བསྔགས་པ་བརྗོད་པ་དང་། ཆེན་པོའི་རྣམ་པ། ལེགས་པར་
ཞུགས་པ་ལ་དགའབས་མཐུན་པར་བྱེད་པ་ཉིད་ཀྱི་རྣམ་པ་གསུམཔོ་རྣམས་ཀྱི་དམིགས་པ།
རང་དུ་ཁ་ཤེས། ཀུན་འབྱུང་མྱོང་། འགོག་པ་མངོན་དུ་བྱེད། ལམ་སྒོམ་པ་ལ་གནས་ཤིང་།
གཞན་གྱི་རྟེན་ཅན་ཡང་དུགཁ་ལ་སོགས་པའི་བདེན་པ་བཞི་ཤེས་སྤོང་མངོན་དུ་བྱེད་སྒོམ་པ་
-，
༈
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་དམིགས་པ་ནི། བཟོད་པ་ཡིན་ནོ། །འདིར་བཟོད་པ་ཆེན་པོའང་སྐད་ཅིག་དུ་མར་བལྟའོ།
འདིར་བོད་རྣམས་ན་རེ། གང་ལ་སྦྱོར་བའི་ཡུལ་ངོས་མ་བཟུང་། ཤེས་པའི་འགྲེལ་པ་ཚད།
བདེན་པ་དམིགས་པར་བཤད་པ་ནོར་ཟེར་རོ། ། །
བཞི་པ་ནི། སྔ་མ་རྩེ་མོར་བསྟན་པ་བཞིན་དུ་རང་སེམས་ཅན་རྣམས་དགེ་རྩས་
སྨིན་པར་བྱེད་པ་དང་། ཤེས་རབ་ཀྱིས་གྲོལ་བར་བྱེད་པ་ལ་གནས་ནས་གཞན་གྱི་རྟེན་ཅན་
ཁོ་ན་ཡང་དེ་ལ་འགོད་སོགས་ཆུང་ངུ་དང་། སོགས་པ་རང་མངོན་ཤེས་ཁྱད་པར་ཅན་ལ་
གནས་ནས་གཞན་འགོད་སོགས་འབྲིང་དང༌། རང་རྣམ་མཁྱེན་གྱི་ཡེ་ཤེས་སྐྱེད་པ་ལ་
གནས་ནས་གཞན་འགོད་སོགས་ཆེན་པོའི་རྣམ་པ་དག་གིས། ཡུལ་སེམས་ཅན་ལ་དམིགས་
པ་ནི། ཆོས་ཀྱི་མཆོག་ཡིན་ཏེ། དམིགས་རྣམ་གྱི་ཚུལ་དེ་ལྟར་ན། ངེས་འབྱེད་ཆ་མཐུན་གྱི་
རྗེས་ཐོབ་ཀྱི་དམིགས་རྣམ་ཡིན་ནོ། །འོ་ན། ཆོས་མཆོག་ཆེན་འབྲིང་གསུམ་ཡོད་ན། ས་
མཆོགསྐད་ཅིག་གཅིག་ཏུ་བཤད་པ་དང་འགལ་ལོ། །ཞེ་ན། དེ་ནི། ཉན་ཐོས་རང་དོན་སྒྲུབ་
པའི་དབང་དུ་བྱས་པ་ཡིན་ལ། འདི་གཞན་དོན་སྒྲུབ་པན། རིམ་གྱི་གནས་སྐབས་ཡོད་པས་
ཆེ་འབྲིང་འཐད་དོ། ། །
གཉིས་པ་རྩོད་པ་ནི། སྐབས་དང་པོ་དྲུག་ཏུ་སྦྱོར་མཐོང་སྒོམ་གསུམ་ལན་དྲུག་
སྟོན་པའི་གཞུང་ཟློས་པར་ཐལ། བརྗོད་བྱ་སྦྱོར་མཐོང་སྒོམ་གསུམ་དུ་ཁྱད་མེད་པའི་ཕྱིར་རོ།
ཞེ་ན། ལན་ལ་གཉིས་ཏེ། སྐབས་དང་པོ་གསུམ་གྱི་ལམ་གསུམ་མཚན་ཉིད་པར་བསྟན།
འོག་མ་གསུམ་གྱི་ལམ་གསུམ་བཏགས་པར་བསྟན་པའོ། །དང་པོ་ནི། སྐབས་དང་པོ་
གསུམ་དུ་སྦྱོར་མཐོང་སྒོམ་གསུམ་སྟོན་པའི་གཞུང་ཡང་ཟློས་སོ། །ཞེ་ན། སྐྱོན་མེད་དེ། རྣམ་
པ་ཐམས་ཅད་སྐྱེ་མེད་དུ་རྟོགས་ཏེ་རྣམ་པར་སྒོམ་པའི་དབྱེ་བས་གོ་རིམ་བཞིན་དུ་རྣམ་
- }
7 (G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
མཁྱེན་ཉིད་དང་། ལམ་ཐམས་ཅད་སྐྱེ་མེད་དུ་རྟོགས་ཏེ་སྒོམ་པའི་དབྱེ་བས་སོགས་པ་ལམ་
ཤེས་ཉིད་དང༌། གཞི་ཐམས་ཅད་སྐྱེ་མེད་དུ་རྟོགས་ཏེ་སྒོམ་པའི་དབྱེ་བས་གཞི་ཤེས་ཀྱི་སྟེ།
མངོན་པར་རྟོགས་པ་རྣམ་པ་གསུམ་ལ་ལོ་ཀའི་ངེས་འབྱེད་ཆ་མཐུན་མཚན་ཉིད་པ་རྟོགས་
ཤིང་ཤེས་པའི་དོན་དུ་སྦྱོར་ལམ་བསྟན་ལ། སྦྱོར་ལམ་དེ་རྟོགས་པ་སྔོན་དུ་འགྲོ་བས། དེའི་
འབྲས་བུ་ལ་ལོ་ཀ་ལས་འདས་པའི་མཐོང་ལམ་དང་། སྒོམ་ལམ་མཚན་ཉིད་པ་རྟོགས་ཤིང་
ཤེས་པའི་རྒྱུར་མཐོང་སྒོམ་བཤད་པ་ཡིན་ནོ། །ལ་ནི། མཚམས་སྦྱར་རོ། གཉིས་པ་ནི།
རྣམ་པ་ཀུན་མངོན་པར་རྫོགས་པར་རྟོགས་པ་དང༌། སོགས་པ་རྩེ་སྦྱོར་དང་། མཐར་གྱིས་
པ་སྟེ། མངོན་རྟོགས་གསུམ་གྱིས་སྐབས་ལ་ནི། ངེས་འབྱེད་ཆ་མཐུན་དང༌། སོགས་པ་
མཐོང་ལམ་སྒོམ་ལམ་གྱི་མིང་གིས་བཏགས་པའམ་ཐ་སྙད་དུ་གསུངས་པ་ཡིན་པར་ཤེས་
པར་བྱའོ། །ཐ་སྙད་དུ་བཏགས་གཞིར་བྱའོ། །གང་ལ་ན། སྤངས་རྟོགས་གང་ག་གི་ཡོན་
ཏན་རྣམ་པ་ཐམས་ཅད་དུ་ཁྱད་པར་འཕགས་པའི་ཁྱད་པར་གྱི་ལམ་གྱིས་བསྡུས་པའི་ཡེ་
ཤེས་སྒྲིབ་གཉིས་ཀྱི་ཟག་པ་མེད་པ་ས་བརྒྱད་པ་དགུ་པ་བཅུ་པ་གསུམ་གྱི་ཡེ་ཤེས་ཆུང་ངུ་
དང་འབྲིང་དང་ཆེན་པོ་གསུམ་ལའོ། །གང་གིས་ན། སྦྱོར་མཐོང་སྒོམ་གསུམ་གྱི་མིང་གིས་
སོ༑ ༑འདོགས་པའི་རྒྱུ་མཚན། རིམ་གྱིས་སྐྱེ་བ་ཡིན་པར་ཆོས་མཐུན་པས་སོ། །དེའི་རྒྱུ་
མཚན་ཡང་། གནས་སྐབས་ཀྱི་ཁྱད་པར་སྒོམ་པ་གོང་ནས་གོང་དུ་ཁྱད་པར་དུ་འགྲོ་བ་
ཕྱིར་རོ། །བཏགས་པའི་དགོས་པ་ནི། ཁྱད་པར་དུ་ཟག་མེད་ཀྱི་ཡེ་ཤེས་ཐམས་ཅད་གཅིག་
ཅར་སྐྱེ་བའི་དོགས་པ་དགག་པའི་ཕྱིར་རོ། །འདིར་བོ་དོང་པ་ན་རེ། གཞུང་འདི་སློབ་དཔོན་
གྱི་ ཕྱོགས་ སྔ་ཡིན་ གྱི། བཞེད་ པ་ མིན་ནོ། །ཟེར་བ་ནི། མི་འཐད་དེ། སློབ་དཔོན་གྱིས་
གཞུང་གང་དུའང་དེ་མ་བཀག་པའི་ཕྱིར་དང༌། སྡུད་འགྲེལ་དུ་འདི་དང་མཐུན་པར་སྦྱོར་
- 1 77 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིའི་ས་མཚམས་བཞག་པའི་ཕྱིར་རོ། །འོན་ཀྱང་སྐབས་འོག་མ་གསུམ་གྱི་སྦྱོར་མཐོང་
སྒོམ་གསུམ་བཏགས་པ་བར་མི་འགྲུབ་སྟེ། དངོས་ལ་གནོད་བྱེད་མེད་པའི་ ཕྱིར་རོ།།
རྟགས་མ་གྲུབ་སྟེ། རྣམ་མཁྱེན་གྱི་ཡེ་ཤེས་བསྐྱེད་པར་ངེས་པ་ལ་རང་གནས་ནས་གཞན་
འགོད་པ་སོགས་དང་། བག་ལ་ཉལ་ཀུན་འཇོམས་པ་དང༌། །ཞེས་པ་དང་། མི་སྐྱེ་བའི་ཆོས་
ལ་བཟོད་པ་ཐོབ་པར་བཤད་པས་སོ། །ཞེ་ན། སྐྱོན་མེད་དེ། རྣམ་མཁྱེན་གྱི་ཡེ་ཤེས་བསྐྱེད་
པ་ཞེས་གསུངས་ཀྱི། སྐྱེད་པར་ངེས་པ་ཞེས་བཤད་པ་མེད་པས་སོ། །མ་རིག་པ་དང་ལྟ་བའི་
བག་ལ་ཉལ་འཇོམས་པ་དང་། བཟོད་པ་ཐོབ་པ་ཙམ་དྲོད་ནས་ཀྱང་ཡོད་པས་སོ། །དེས་ན།
འཕགས་པ་ལ་སོགས་པའི་དམ་པ་རྣམས་ཀྱི་རྗེས་སུ་འབྲངས་ཏེ་སྐབས་འོག་མ་གསུམ་དུ་
བསྟན་པའི་ལམ་གསུམ་ཡང་མཚན་ཉིད་པ་ཉིད་དུ་སྨྲའོ། །
གཉིས་པ་ལ་གསུམ་གྱི་མདོར་བསྟན་ལ་གསུམ་ལས། སྔ་འགྲེལ་ནི། གང་
ཟག་ཕྱིར་མི་ལྡོག་པའི་བྱང་སེམས་ཀྱི་དགེ་འདུན་ལ་རྟོགས་པ་སྔར་ཇི་སྐད་བཤད་པའི་ངེས་
འབྱེད་ཆ་མཐུན་འབྱུང་བས། དེའི་ཕྱིར་ཕྱིར་མི་ལྡོག་པའི་བྱང་སེམས་ཀྱི་དགེ་འདུན་གྱི་
མཚན་ཉིད་འཆད་དོ། །རྩ་བ་ལ་གསུམ་ལས། གཞན་ལུགས་དགག་པ་ནི། བཟད་པ་ན་རེ།
བདག་ཆོས་ཅན། རྫོགས་པའི་ བྱང་ ཆུབ་ལས་ཕྱིར་མི་ལྡོག་པ་ཡིན་ཏེ། མཉམ་རྗེས་ཀྱི་
སྤངས་རྟོགས་ཁྱད་པར་ཅན་ལ་གནས་པའི་ཕྱིར། དཔེར་ན། སྐྱེས་བུ་གཞན་ལ་འདི་བཞིན།
ཞེས་ཁྱབ་པ་གཞན་གྱི་སྟེང་དུ་ངེས་ནས་རང་གི་སྟེང་དུ་ཐ་སྙད་བྱར་རུང་སྒྲུབ་བོ། །ཞེ་ན། དེ་
མི་འཐད་དེ། གཞན་རྒྱུད་ལ་ཕྱིར་མི་ལྡོག་པ་མངོན་སུམ་གྱིས་གྲུབ་ན། རང་ལ་མ་གྲུབ་པར་
འགལ་ལོ། །རྗེས་དཔག་གིས་སྒྲུབ་ན་རང་གཞན་གཉིས་ཀ་རྩོད་གཞིར་སོང་བས་མཐུན་
དཔེ་མི་རྙེད་དོ། །སློབ་དཔོན་གྱིས་ཀྱང་ཇི་ལྟར་གཞན་ཡིད་ཆེས་པར་བྱེད་པའི་མཚན་ཉིད་
- 1 ？ $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
དག་ཡིན་ནོ། ། ཞེས་གཞན་གྱི་ཕྱིར་མི་ལྡོག་ཏུ་སྒྲུབ་པར་བཤད་པས་སོ། །ཐ་སྙད་སྒྲུབ་ཀྱང་
མི་འཐད་དེ། དེ་དག་ལ་དོན་ངེས་ནས་ཐ་སྙད་ལ་རྨོངས་པ་མི་སྲིད་པས་སོ། །
རང་ལུགས་བཞག་པ་ནི། རྟགས་འགོད་ཚུལ་སྒྲུབ་བོ། །དང་པོ་ནི། སྦྱོར་ལམ་
ནས་བཟུང་སྟེ་ཕྱིར་མི་ལྡོག་ཏུ་སྒྲུབ་པ་ནི། བྱང་སེམས་གང་དག་ངེས་འབྱེད་ཡན་ལག་ལ་
གནས་པ་དབང་རྣོན་ཆོས་ཅན། དེ་འདིར་རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ།
རྟགས་ཉི་ཤུ་དང་ལྡན་པའི་ཕྱིར། མཐོང་ལམ་ལ་གནས་པ་དབང་པོ་འབྲིང་ཆོས་ཅན།
རྫོགས་པའི་བྱང་ཆུབ་ལས་ཕྱིར་མི་ལྡོག་སྟེ། རྟགས་བཅུ་དྲུག་དང་ལྡན་པའི་ཕྱིར་རོ། །སྒོམ་
པའི་ལམ་ལ་ཁྱད་པར་ཅན་དག་ལ་གནས་པ་ཆོས་ཅན། དབང་པོ་རྟུལ་ཡང་ཕྱིར་མི་ལྡོག་སྟེ།
ཟབ་མོ་བརྒྱད་དང་ལྡན་པའི་ཕྱིར་རོ། །ཚོགས་ནི། དགེ་འདུན་ནོ། །གཉིས་པ་ལ། ཕྱོགས་
ཆོས་མངོན་སུམ་གྱིས་གྲུབ་སྟེ། མཉམ་གཞག་གི་འབྲས་བུ་ལུས་ངག་གི་ཐ་སྙད་རྣམས་
རྟགས་ཡིན་ལ། དེ་མངོན་སུམ་གྱིས་གྲུབ་པས་སོ། ཁྱབ་པ་ནི། རང་གི་སྟེང་དུ་ལུས་ངག་གི་
ཐ་སྙད་ལ། ཕྱིར་མི་ལྡོག་གི་རྒྱུ་མཉམ་གཞག་གི་སྤངས་རྟོགས་ཁྱད་པར་ཅན་གྱིས་ཁྱབ་པ་
ངེས་པ་ཡིན་ནོ། །ཆོས་བཅུ་པར། དུ་བ་ལས་ནི་མེར་ཤེས་དང༌། །ཆུ་སྐྱར་ལས་ནི་ཆུ་ཤེས་
ལྟར། །བྱང་ཆུབ་སེམས་དཔའ་བློ་ལྡན་གྱི། །རིགསནི་མཚན་མ་དག་ལས་ཤེས། །ཞེས་སོ།།
རྩོད་སྤངས་ལ། བློ་གོང་མས་རྗེས་དཔག་གིས་སྒྲུབ་མི་དགོས། འོག་མས་སྒྲུབ་མི་ནུས་པས་
བློ་མཉམ་པས་སྒྲུབ་ན། མཐོང་ལམ་པ་ལ་སྒྲ་དོན་སྣང་བའི་རྟོག་པ་ཡོད་ན། མཐོང་བར་
འགལ། མེད་ན་རྗེས་དཔག་སྐྱེ་བར་འགལ་ལོ། །ཞེ་ན། མཐོང་ལམ་མཉམ་གཞག་པ་ལ་
རྗེས་དཔག་སྐྱེ་བའང་མེད། རྟོག་པའང་མེད་དོ། །རྗེས་ཐོབ་ན་རྗེས་དཔག་སྐྱེ་བ་ཡོད་ཀྱང་
རྟོགས་པས་ཁྱབ་པ་མེད་དོ། །ཡང་ས་བརྒྱད་པ་ཡན་ཆོད་ན་ཡིད་ཤེས་རྣམ་རྟོག་ཡོད་པར་
-， 7
J -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐལ། རྗེས་དཔག་སྐྱེ་བའི་ཕྱིར་ཞེ་ན། སྒྲ་དོན་སྣང་བའི་ཡིད་ཤེས་རྟོག་པ་ཡོད་པར་ཐལ་
ཟེར་ན། ཁྱབ་པ་མ་གྲུབ། ཡང་དག་པའི་རྟོག་པ་ཡོད་པར་ཐལ་བ་འདོད་པ་ཡིན་ནོ། །ཡིད་
ཤེས་གནས་གྱུར་པ་བཤད་པ་ནི། མ་ལུས་པར་གྱུར་པ་ལ་དགོངས་པ་མིན་ནོ། །ཡང་། བློ་
འོག་མ་ཞིག་གིས་གོང་མའི་རྟགས་ངེས། ཁྱབ་པ་སངས་རྒྱས་ཀྱི་ལུང་གིས་གྲུབ་པས་རྗེས་སུ་
དཔོག་པས་སྐྱོན་མེད་དོ། །འགྲེལ་པ་ལ། འཁོར་བའི་གཡུལ་ཟློག་པའི་དཔའ་བོ་གང་དག་
ངེས་འབྱེད་ཆ་མཐུན་བཞི་དང༌། མཐོང་ལམ་དང༌། སྒོམ་ལམ་འོག་ནས་འད་པར་འགྱུར་
བ་ལ་གནས་པའི་བྱང་སེམས་དེ་དག་ནི། རིམ་པ་བཞིན་དབང་པོ་རྣོ་འབྲིང་རྟུལ་པོ་རྣམས་
ཆོས་ཅན། སློབ་པ་རྫོགས་པའི་བྱང་ཆུབ་ལས་ཕྱིར་མི་ལྡོག་པའི་དགེ་འདུན་ཡིན་ནོ།།
རྟགས་ཉི་ཤུ་དང༌། བཅུ་དྲུག་པོ་དེ་དང་། ཟབ་མོ་བརྒྱད་པོ་དེ་རྟོགས་པའི་ཚུལ་གྱིས་གནས་
པའི་ཕྱིར་རོ། །
རྒྱས་པར་བཤད་པ་ལ་གསུམ་སྟེ། སྦྱོར་མཐོང་སྒོམ་གསུམ་པ་ཕྱིར་མི་ལྡོག་ཏུ་
སྒྲུབ་པའོ། །དང་པོ་ལ་གཉིསཏེ། མདོར་བསྟན་ལ་གསུམ་ལས། སྔ་འགྲེལ་ནི། དགེ་འདུན་
གསུམ་པ་དེ་རྣམས་ཀྱི་ཕྱིར་མི་ལྡོག་གི་མཚན་ཉིད་མ་འདྲེས་པ་གང་ཡིན་ཞེ་ན། འཆད་ཅེས་
དྲང་ངོ༌། །གང་ན། ངེས་འབྱེད་ཆ་མཐུན་ལ་གནས་པ་རྣམས་ཀྱི་ཕྱིར་མི་ལྡོག་གི་མཚན་ཉིད་
དོ༑ ༑གང་དུ་ན། རེ་ཞིག་སྟེ། གསུམ་གྱི་ཐོག་མར་རོ། གང་གིས་ན། བར་སྐབས་ཀྱི་ཚིགས་
བཅད་གཅིག་གིས་སོ། །རྩ་བ་ནི། ངེས་འབྱེད་ཡན་ལག་ལ་གནས་པའི་བྱང་སེམས་དབང་
རྣོན་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་སྟེ། གཟུགས་ལ་སོགས་པ་ལས་
ལྡོག་པ་དང་། སོགས་པ་ཐེ་ཚོམ་མེད་པ་སོགས་རྣམ་པ་ཉི་ཤུ་དང་ལྡན་པའི་ཕྱིར་རོ། ཁྱབ་པ་
ཡོད་དེ། ཉི་ཤུ་པོ་དེ་ཕྱིར་མི་ལྡོག་གི་མཚན་ཉིད་དུ་བརྗོད་པ་ཡིན་པས་སོ། །འགྲེལ་པ་ལ།
- ]
8 (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༣
ཤེས་པར་བྱ་བ་ཡིན་ནོ། །ཞེས་དྲང་ངོ༌། །གང་ན། ངེས་འབྱེད་ཆ་མཐུན་ལ་གནས་པའི་བྱང་
སེམས་རྣམས་ཀྱི་ཕྱིར་མི་ལྡོག་པའི་མཚན་ཉིད་དོ། །གང་གིས་ན། གཟུགས་ལ་སོགས་པ་
ལས་ལྡོག་པ་དང་། ཐེ་ཚོམ་མེད་པ་དང༌། སོགས་པ་མི་ཁོམ་པ་ཟད་པ་ལ་སོགས་པ་རྣམ་
པ་ཉི་ཤུས་སོ། །
རྒྱས་བཤད་ལ་གསུམ་ལས། སྔ་འགྲེལ་ནི། ཡང་། གགས་སོགས་ལས་ལྡོག་
པ་ལ་སོགས་པའི་མཚན་ཉིད་ཉི་ཤུ་པོ་དེ་དག་གང་ཡིན་ཞེ་ན། མཚན་ཉིད་དེ་དག་བསྟན་
པའི་ཕྱིར་བར་སྐབས་ཀྱི་ཚིགས་བཅད་བཅུ་དྲུག་གིས་འཆད་དོ། །རྩ་བ་ལ་བཞི་སྟེ། ད་རྩེ་
བཟོད་མཆོག་གི་མཚན་ཉིད་དོ། །དང་པོ་ནི། དྲོད་ལ་གནས་པ་བྱང་སེམས་དབང་རྣོན་ཆོས་
ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་སྟེ། རྟགས་བཅུ་གཅིག་དང་ལྡན་པའི་ཕྱིར།
བཅུ་གཅིག་པོ་གང་ཞེ་ན། གཞན་དུ་ཞེས་ཀུན་གྱི་གོང་དུ་སྦྱར་ཏེ། གགས་ལ་སོགས་པར་
རྟོག་པ་ལས་ཕྱིར་ལྡོག་པའི་ཕྱིར་རོ། །མདོ་ནི། གཟུགས་ལས་ཕྱིར་ལྡོག་པའི་བྱང་སེམས་
ཕྱིར་མི་ལྡོག་པར་རིག་པར་བྱའོ། །ཞེས་སོ། །སྲིད་ཞིར་ལྟུང་བ་ལས་སྐྱོབ་པའི་སྐྱབས་
གསུམ་ལ་ཐེ་ཚོམ་ཟད་པའི་ ཕྱིར་ རོ། །སྡུད་ པར། དགེ་སྦྱོང་དག་དང་བྲམ་ཟེ་གཞན་
ལ་བརྟེན་མི་བྱེད། །ཅེས་སོ། །མི་དལ་བ་བརྒྱད་དུ་སྐྱེད་པའི་རྒྱུ་ཟད་པའི་ཕྱིར་རོ། །མདོ་ནི།
ལོག་པར་ལྟ་བར་མི་འགྱུར་རོ། །ཞེས་སོ། །བདག་ཉིད་དགེ་བ་བཅུ་ལ་གནས་ཤིང་གཞན་
དག་དེ་ལ་འགོད་བསྔགས་མཐུན་པས་དགའ་བའི་ཕྱིར་རོ། །མདོ་ནི། དགེ་བ་བཅུའི་ལས་
ཀྱི་ལམ་ལ་ཡང་དག་པར་བསྐུལ་ཞིང་སྤྱོད་དོ། །ཞེས་སོ། །སེམས་ཅན་གཞན་གྱི་རྟེན་ཅན་
ལ་དམིགས་ཏེ་སྦྱིན་སོགས་ཕྱིན་དྲུག་སྒོམ་ཞིང་སྒྲུབ་པའི་ཕྱིར་རོ། །མདོ་ནི། སེམས་ཅན་
ཐམས་ཅད་ཀྱི་དོན་དུ་སྦྱིན་པ་ཡོངས་སུ་གཏོང་ཞེས་སོ། །ཟབ་མོའི་དོན་བདེན་གཉིས་ཀྱི་
- ]
8 ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པ་ལ་སོམ་ཉི་མེད་པའི་ཕྱིར་རོ། །མདོ་ནི། ཆོས་ཟབ་མོ་ལ་དོགས་པ་དང་། ཡིད་གཉིས་
དང༌། ཐེ་ཚོམ་མེད་ཞེས་སོ། །སེམས་ཅན་ཐམས་ཅད་ལ་བྱམས་པས་ཟིན་པའི་ལུས་དང་།
སོགས་པ་ངག་དང་ཡིད་ཀྱི་ལས་དང་ལྡན་པའི་ཕྱིར་རོ། །མདོ་ནི། བྱམས་པ་ལུས་དང་།
ངག་དང་། ཡིད་ཀྱི་ལས་དང་ལྡན་པ་ཡིན་ཞེས་སོ། །བསླབ་པ་གསུམ་ལ་སྒྲིབ་པ་ནི་རྣམ་པ་
ལྔ་དང་རྒྱུན་དུ་མི་འགྲོགས་པའི་ཕྱིར་རོ། །མདོ་ནི། སྒྲིབ་པ་ལྔ་པོ་འདི་དག་དང་ལྷན་ཅིག་ཏུ་
མི་གནས་ཏེ་ཞེས་སོ། །མ་རིག་པ་དང་ལྟ་བའི་བག་ལ་ཉལ་ཀུན་འཇོམས་པའི་ཕྱིར་རོ།།
མདོ་ནི། བག་ལ་ཉལ་བ་ཐམས་ཅད་ཀྱི་ཐམས་ཅད་དུ་མེད་དོ། །ཞེས་སོ། །འགྲོ་འོང་ལ་
སོགས་པའི་སྤྱོད་པ་ལ་དྲན་པ་དང༌། ཤེས་བཞིན་དང་ལྡན་པའི་ ཕྱིར་རོ། །མདོ་ནི། དྲན་
བཞིན་དུ་འགྲོ་ཞེས་སོགས་སོ། །ཆོས་གོས་དང༌། སོགས་པ་ལོངས་སྤྱོད་ལ་སྲོ་མ་སོགས་
མེད་པས་གཙང་བའི་ཕྱིར་རོ། །མདོ་ནི། ཆོས་གོས་ལོངས་སྤྱོད་པ་ལ་སྲོམ་མེད་ཅིང་སྤྱད་དུ་
མེད་པ་ཡིན་ཞེས་སོ། །གཉིས་པ་ནི། རྩེ་མོ་ལ་གནས་པའི་བྱང་སེམས་དབང་རྣོན་ཆོས་ཅན།
བྱང་ཆུབ་ལས་ཕྱིར་མི་ལྡོག་སྟེ། རྟགས་དྲུག་དང་ལྡན་པའི་ཕྱིར་རོ། །དྲུག་གང་ན། ལུས་ལ་
སྲིན་བུའི་རིགས་རྣམས་མི་འབྱུང་བའི་ཕྱིར་རོ། །མདོ་ནི། བྱང་སེམས་དེའི་ལུས་ལ་སྲིན་བུའི་
རིགས་སྟོང་ཕྲག་བརྒྱད་ཅུ་པོ་དེ་དག་མེད་དོ། །ཞེས་སོ། །ལུས་ངག་སེམས་ཀྱི་གྱ་གྱུར་རང་
དོན་གྱི་སེམས་མེད་པའི་ཕྱིར་རོ། །མདོ་ནི། ལུས་དང་། ངག་དང་། སེམས་ཀྱི་གྱ་གྱུ་ཡོངས་
སུ་སྦྱོར་བར་བྱེད་དོ། །ཞེས་སོ། །སྦྱངས་པའི་ཡོན་ཏན་བཅུ་གཉིས་ནི། ལེན་ཅིང་སྤྱོད་པའི་
ཕྱིར་རོ། །མདོ་ནི། སྦྱངས་པའི་ཡོན་ཏན་བཅུ་གཉིས་ཀྱང་ཡང་དག་པར་བླངས་ཏེ་སྤྱོད་ཅེས་
སོ༑ ༑སེར་སྣ་དང་། སོགས་པ་ཚུལ་ཁྲིམས་འཆལ་བ་སོགས་ཀྱི་སེམས་མེད་པའི་ཕྱིར་རོ།།
མདོ་ནི། སེར་སྣའི་སེམས་སྐྱེ་བ་མེད་དོ། །ཞེས་སོ། །ཆོས་ཐམས་ཅད་ཀྱི་ཆོས་ཉིད་དང་ལྡན་
- ]
8 ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
ཞིང་མི་འགལ་བར་འགྲོ་བ་སྟེ། རྟོགས་པའི་ཡུམ་གྱི་རྣལ་འབྱོར་སྒོམ་པ་ཉིད་ཀྱི་ཕྱིར་རོ།།
མདོ་ནི། ལོ་ཀ་པའི་བྱ་བ་གང་ཇི་སྙེད་པ་དེ་དག་ཐམས་ཅད་ཡུམ་ལ་བརྟེན་ནས་ཆོས་ཉིད་
དང་ཡང་དག་པར་སྦྱོར་བར་བྱེད་དེ་ཞེས་སོ། །བྱང་ཆུབ་ཀྱི་སེམས་ཀྱི་ཉེས་དམིགས་ངན་
སོང་གི་དུ༔ཁ་མྱོང་བ་སོགས་བཤད་ཀྱང་གཞན་གྱི་དོན་དུ་དམྱལ་བ་སོགས་ཚོལ་ཞིང་བྱང་
ཆུབ་ཀྱི་སེམས་མི་འདོར་བའི་ཕྱིར་རོ། །མདོ་ནི། བྱང་སེམས་ཆེན་པོ་དམྱལ་བར་སྐྱེ་བར་
འགྱུར་བ་དེ་ནི། གནས་མེད་དོ། །ཞེས་སོ། །གསུམ་པ་ནི། བཟོད་པ་ལ་གནས་པ་དབང་
རྣོན་ཆོས་ཅན། བྱང་ཆུབ་ལས་ཕྱིར་མི་ལྡོག་སྟེ། བདུད་སོགས་གཞན་གྱིས་ལམ་དམན་པར་
དཀྲི་བ་སྟེ། དྲང་ཞིང་བསྒྱུར་བར་མི་བཏུབ་པ་དང༌། ལམ་གཞན་མི་རྟག་ལ་སོགས་ལམ་
གྱིས་གཟུགས་ཅན་ཉེ་བར་སྟོན་པའི་བདུད་ལ་བདུད་ཅེས་བྱ་བར་རྟོགས་པའི་ཕྱིར་ཏེ། སྡུད་
པར། བདུད་ཀྱི་ཡུལ་ལས་འདས་ཤིང་གཞན་གྱི་དྲིང་མི་འཇོག །ཅེས་སོ། །བཞི་པ་ནི། བྱང་
སེམས་ཆོས་མཆོག་རྣམས་ལ་གནས་པ་ནི་དབང་རྣོན་ཆོས་ཅན། བྱང་ཆུབ་ལས་ཕྱིར་མི་ལྡོག་
སྟེ༑ དེ་བཞིན་གཤེགས་པས་གསུངས་པ་བཞིན་དུ་སློབ་པ་སངས་རྒྱས་དགྱེས་པའི་སྤྱོད་པ་
དང་ལྡན་པའི་ཕྱིར་རོ། །མདོ་ནི། དེ་བཞིན་གཤེགས་པས་ཇི་སྐད་དུ་བསྟན་པ་དེ་ལྟར་
བསླབ་པ་ལ་སྤྱོད་དོ། །ཞེས་སོ། ཁྱབ་པ་ཡོད་དེ། རྟོགས་ཉི་ཤུ་པོ་དེ་དག་གིས་ཕྱིར་མི་ལྡོག་
ཏུ་སྒྲུབ་ནུས་པར་བཤད་པས་སོ། །འགྲེལ་པ་ལ། ཤེས་པར་བྱའོ། །ཞེས་དྲང་ངོ༌། གང་
གིས་ན། གོ་རིམ་བཞིན་དུ་དྲོད་ཀྱི་བཅུ་གཅིག །རྩེ་མོའི་དྲུག །བཟོད་པའི་གཉིས། ས་
མཆོག་གི་གཅིག་སྟེ། རྟགས་ཉི་ཤུ་པོ་འདི་དག་གིས་སོ། །གང་ན། དྲོ་བ་དང་རྩེ་མོ་དང་
བཟོད་པ་དང་ཆོས་མཆོག་ལ་གནས་པའི་བྱང་སེམས་ཀྱིའོ། །ཇི་ལྟར་ན། བླ་ན་མེད་པའི་
བྱང་ཆུབ་ཏུ་འཚང་རྒྱ་བར་འགྱུར་གྱི། སྲིད་ཞིར་ཕྱིར་མི་ལྡོག་པ་ཡིན་པར་། །རྟགས་ཉི་ཤུ་
- ] 8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོ་གང་ཞེ་ན། བཞི་ལས། དྲོད་ཀྱི་རྟགས་ནི། ཆོས་ཐམས་ཅད་དོན་དམ་པར་རང་རང་གི་ངོ་
བོ་ཉིད་མེད་པ་ལ་མེད་པར་རྟོགས་པ་ཉིད་ཀྱིསགཟུགས་ལ་སོགས་པའི་ཆོས་ལས་ལྡོག་པ།
དཀོན་མཆོག་གསུམ་གྱི་ཡོན་ཏན་ཤེས་ནས་ཡིད་ཆེས་པའི་དད་པ་ཐོབ་པས་སྐྱབས་གནས་
ལ་ཐེ་ཚོམ་ཟད་ཅིང་ལྷ་གཞན་ལ་མི་བརྟེན་པ་དང་། མི་ཁོམ་གནས་སུ་མི་སྐྱེ་བའི་སྨོན་ལམ་
གྲུབ་པས་རྒྱུ་འབྲས་ལ་སྐུར་པ་འདེབས་པ་ལོག་པར་ལྟ་བ་ཅན་དང་། སེམས་ཅན་དམྱལབ་
དང༌། གཤིན་རྗེའི་ལོ་ཀ་ཡི་དྭགས་དང༌། དུད་འགྲོར་སྐྱེ་ བ་དང་། རྫོགས་བྱེད་དུས་ཀྱི་
སེམས་ཅན་སངས་རྒྱས་ཀྱི་བཀའ་མི་ཐོས་པ་དང༌། ཆོས་དང་འཁོར་རྣམས་བཞི་མེད་པའི་
ཡུལ་མཐའ་འཁོབ་ཏུ་སྐྱེ་བ་དང༌། ཡིད་ཀྱི་དབང་པོ་མ་ཚང་བ་གླེན་པ་དང་། ལྕེ་དབང་མ་
ཚང་བ་ལྐུགས་པའི་དངོས་པོ་དང་། འདུ་ཤེས་མེད་པའི་སེམས་ཅན་དང་། གཟུགས་མེད་དུ་
སྐྱེད་པའི་སོ་སྐྱེ་སྟེ། ལྷ་ཚེ་རིང་པོ་གཉིས་སུ་སྐྱེ་བ་ཞེས་བྱ་བ་དམ་པའི་ཆོས་སྒྲུབ་ཏུ་མི་ཁོམ་
པའི་སྐྱེ་གནས་བརྒྱད་ཟད་པ་དང༌། སེམས་ཅན་ལ་དམིགས་པའི་སྙིང་རྗེས་ཀུན་ནས་
བསླངས་ཏེ་བདག་དང་གཞན་དགེ་བ་བཅུའི་ཆོས་ལ་སྦྱོར་བ་དང༌། བདག་གི་བདེ་བ་དང་།
གཞན་གྱི་དུསྙཁ་སྙིང་ཐག་པ་ནས་བརྗེ་བ་ཉིད་ཀྱིས་སེམས་ཅན་གཞན་གྱི་ཡུལ་ལམ་རྒྱུད་ལ་
འབྲས་བུ་སྨིན་པར་ཡོངས་སུ་བསྔོས་པའི་སྦྱིན་པ་ལ་སོགས་སྤྱོད་པ་དང་། འགའ་ཡང་
མཐོང་བ་མེད་པའི་ཆོས་ཡང་དག་པར་རྟོགས་པ་ཉིད་ཀྱིས་ཟབ་མོའི་དོན་ལ་ཡང་སོམ་ཉི་
མེད་པ་དང༌། བསམ་སྦྱོར་གཉིས་ཀས་གཞན་ལ་ཕན་པ་ཉིད་དུ་ཞུགས་པས་བྱམས་པས་
ཟིན་པའི་ལུས་ངག་ཡིད་ཀྱི་ལས་དང་། སྒྲིབ་པའི་གཉེན་པོ་བསླབ་པ་གསུམ་གྱི་སྦྱོར་བ་ཕུན་
སུམ་ཚོགས་པས་དགེ་ཕྱོགས་མི་རྟོགས་པའི་རྒྱུ་སྒྲིབ་པ་ལྔ་པོ་དག་དང་མི་འགྲོགས་པ་སྟེ།
ལྔ་ནི། དང་པོར་རབ་ཏུ་འབྱུང་བའི་བར་གཅོད་འདོད་པའི་ཡོན་ཏན་ལ་འདུན་ཅིང་གས་པ་
བ 1
8 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
དང༌། རྒྱུད་ནས་ལྟུང་བ་འཆོས་པ་ལ་བསྐུལ་བ་ན། དེ་ལ་གནོད་སེམས་དང་། ཞི་གནས་ལ་
བར་གཅོད་ནང་དུ་ཞུམ་པར་བྱེད་པ་གཉིད་དང་རྨུགས་པ་དང་། ལྷག་མཐོང་གི་བར་གཅོད་
ཕྱིར་འཕྲོ་བར་བྱེད་པ་རྒོད་པ་དང་འགྱོད་པ། བཏང་སྙོམས་ཀྱི་བར་གཅོད་གཏན་ལམ་
ཕེབས་པའི་ཐེ་ཚོམ་སྟེ། བསྒྲིབ་བྱའི་དབང་གིས་ལྔའོ། །མ་རིག་པ་སོགས་ཀྱི་གཉེན་པོ་སྤྲོས་
བྲལ་དུ་རྟོགས་ཏེ་རྣམ་པར་བསྒོམས་པ་ཉིད་ཀྱིས་མ་རིག་པ་དང་སོགས་པ་ལྟ་བའི་བག་ལ་
ཉལ་ཐམས་ཅད་འཇོམས་ཀྱི། འདོད་སྲེད་ཀྱི་བག་ལ་ཉལ་མི་འཇོམས་སོ། །བྱང་ཆུབ་རྒྱུ་
འབྲས་བླང་དོར་ལ་རྟག་ཏུ་མཉམ་པར་བཞག་པ་སྟེ། མ་ཡེངས་པ་ཉིད་ཀྱིས་སྤྱོད་ལམ་
ཐམས་ཅད་དྲན་པ་དང་ཤེས་བཞིན་དང་ལྡན་པ་དང་། གཙང་སྦྲའི་ཀུན་སྤྱོད་དང་ལྡན་ཞིང་
ནད་ཉུང་བ་ཉིད་ཀྱིས། ཆོས་གོས་དང་། སོགས་པ་གདན་ལ་སོགས་པ་ཡོངས་སུ་སྤྱོད་པ་
གཙང་བ་ཞེས་བྱ་བ་རྣམ་པ་བཅུ་གཅིག་གོ །རྩེ་མོའི་ནི། སྲིན་བུ་དང་ལྷན་ཅིག་མི་གནས་
པའི་དགེ་བའི་རྩ་བ་ལོ་ཀ་ཐམས་ཅད་ལས་མངོན་པར་འཕགས་པ་ཐོབ་པ་ཉིད་ཀྱིས་ལུས་
ལ་སྲིན་བུའི་རིགས་བརྒྱད་ཁྲི་མི་འབྱུང་བ་དང་། ཐེག་ཆེན་གྱི་དགེ་རྩ་རྣམ་པར་དག་པས་
སེམས་གྱི་རྒྱུ་སྟེ། འཁྱོག་པོ་རང་དོན་གྱི་སེམས་མེད་པ་དང་། རང་དོན་དུ་རྙེད་བཀུར་དང་།
སོགས་པ་གྲགས་པ་སོགས་ལ་མི་ལྟ་ཞིང་ལྷུར་མི་ལེན་པ་ཉིད་ཀྱིས་ཕྱག་དར་ཁྲོད་པ་ཉིད་
དང༌། སོགས་པ་ཕྱིང་པ་བ་ལ་སོགས་པའི་སྦྱངས་པའི་ཡོན་ཏན་བཅུ་གཉིས་ཡང་དག་པར་
ལེན་པ་དང༌། སྦྱིན་པ་ལ་སོགས་པའི་ཁྱད་པར་གཉེན་པོ་རྣམས་བསྒྲུབས་པསསྦྱིན་སོགས་
དེ་དག་དང་འགལ་བ་སེར་སྣ་དང༌། འཆལ་བའི་ཚུལ་ཁྲིམས་དང༌། སོགས་པ་ཁོང་ཁྲོ་
སོགས་མེད་པ་དང་། ཆོས་ཐམས་ཅད་ཆོས་ཉིད་དུ་ཡང་དག་པར་སྡུད་པ་སྟེ། འདུས་པ་ཉིད་
ཀྱི་ཆོས་ཉིད་དང་མི་འགལ་བའི་ཡུམ་གྱི་རྣལ་འབྱོར་དང་ལྡན་པར་འགྲོ་བ་སྟེ། རྟོགས་པ་
- }
8
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། འགྲོ་བ་ཐམས་ཅད་བདག་ཉིད་ཀྱི་སྟེ། མཉམ་པའམ་གཅེས་པར་བྱས་པ་ཉིད་ཀྱིས་
གཞན་གྱི་དོན་དུ་དམྱལ་བ་ཡང་འགྲོ་འདོད་པ་ཞེས་བྱ་བ་རྣམས་དྲུག་གོ །དགྲ་བཅོམ་པ་
བཞིན་དུ་དེ་བཞིན་ཉིད་རྟོགས་པ་ལ་ཡིད་ཆེས་པའི་ཆོས་ཉིད་ཀྱིས་གཞན་གྱིས་དཀྲིར་མི་
བཏུབ་པ་དང་། སངས་རྒྱས་ཉིད་ཐོབ་བྱེད་ཀྱི་རྒྱུའམ་ཐབས་སྟོང་ཉིད་སྙིང་རྗེའི་སྙིང་པོ་ཅན་
ཤེས་པ་ལ་མཁས་པ་ཉིད་ཀྱིས་མི་སྡུག་པ་ལ་སོགས་པ་ལམ་ལྟར་བཅོས་མ་ཉེ་བར་སྟོན་པའི་
བདུད་ལ་བདུད་ཉིད་དུ་རྟོགས་པ་ཞེས་བྱ་བ་རྣམ་པ་གཉིས་ནི། བཟོད་པའིའོ། །ཆོས་མཆོག་
ནི༑ སྦྱིན་སོགས་འཁོར་གསུམ་གྱི་དྲི་མས་རྣམ་པར་དག་ཅིང་སྦྱིན་སོགས་ནས་རྣམ་མཁྱེན་
གྱི་བར་ལས་མི་ཉམས་པའི་བསམ་པས་སྤྱོད་པ་ཐམས་ཅད་ལ་སངས་རྒྱས་དགྱེས་པ་ཞེས་
བྱ་བ་རྣམ་པ་གཅིག་གོ །
གཉིས་པ་ལ་གཉིས་ཀྱི་མདོར་བསྟན་ལ་གསུམ་ལས། སྔ་འགྲེལ་ནི། གསུངས་
པ་ཞེས་དྲང་ངོ༌། །གང་ན། མཐོང་ལམ་ལ་གནས་པའི་ཕྱིར་མི་ལྡོག་པའི་མཚན་ཉིད་དོ།།
གང་གིས་ན། བར་སྐབས་ཀྱི་ཚིགས་བཅད་གཅིག་གིས་སོ། །གང་དུ་ན། ངེས་འབྱེད་ཆ་
མཐུན་ལ་གནས་པའི་ཕྱིར་མི་ལྡོག་པའི་མཚན་ཉིད་ཀྱི་འོག་ཏུའོ། །རྩ་བ་ལ། བྱང་སེམས་
མཐོང་ལམ་ལ་གནས་པ་དབང་པོ་འབྲིང་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་
ལྡོག་སྟེ། བཟོད་པ་དང་ཤེས་པའི་སྐད་ཅིག་བཅུ་དྲུག་གི་རྟགས་ཁྱད་པར་ཅན་དང་ལྡན་པའི་
ཕྱིར། ཁྱབ་པ་ཡོད་དེ། དེ་བྱང་སེམས་ཕྱིར་མི་ལྡོག་པའི་མཚན་ཉིད་ཡིན་པར་མདོ་ལས་
ཤེས་པར་བྱ་བས་སོ། །འགྲེལ་པ་ལ། མཚན་ཉིད་ཡིན་ནོ། །གང་ན། དུ་བ་དང་། སོགས་
པཀུན་འབྱུང་འགོག་ལམ་གྱི་བདེན་པའི་སྒོ་ནས་ཆོས་ཤེས་པའི་བཟོད་པ་བཞི། རྗེས་སུ་
ཤེས་པའི་བཟོད་པ་བཞི། ཆོས་ཤེས་བཞི། རྗེས་སུ་ཤེས་པ་བཞི་སྟེ། སྐད་ཅིག་མ་བཅུ་དྲུག་
- 1
8 f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ནིའོ། །གང་གི་ན། བྱང་སེམས་མཐོང་ལམ་ལ་གནས་པ་རྣམས་ཀྱི་ཕྱིར་མི་ལྡོག་པའིའོ། །
རྒྱས་བཤད་ལ་གསུམ་ལས། སྔ་འགྲེལ་ནི། སྐད་ཅིག་མ་བཅུ་དྲུག་གི་རྣམ་པ་
ཅི་འདྲ་བ་ཞིག་ཕྱིར་མི་ལྡོག་པའི་མཚན་ཉིད་ཡིན་ཞེ་ན། སྐད་ཅིག་མའི་རྣམ་པ་རྣམས་བར་
སྐབས་ཀྱི་ཚིགས་བཅད་ལྔས་གསུངས་པ་ནི། རྩ་བ་ལ། རྟགས་དང་ཡིན་ཞེས་དྲང་ངོ༌།།
གང་ན། གོང་གི་ཚུལ་དེ་འདྲ་བའི་སྐད་ཅིག་མ་བཅུ་དྲུག་ནིའོ། །གང་གི་ན། བློ་ལྡན་བྱང་
སེམས་མཐོང་ལམ་ལ་གནས་པའི་ཕྱིར་མི་ལྡོག་པའོ། །བཅུ་དྲུག་པོ་གང་ཞེན། སྡུག་
བདེན་སྐད་ཅིག་བཞི་ལ་གཞན་དོན་དུ་ཞེས་ཐམས་ཅད་ཀྱི་གོང་དུ་སྦྱར་ལ། གགས་
སོགས་ཀྱི་ཆོས་སུ་འདུ་ཤེས་པ་དང༌། མངོན་པར་འདུ་ཤེས་པ་ལས་ལྡོག་པ་ཆོས་བཟོད་དོ།།
མདོ་ནི། གཟུགས་ཀྱི་འདུས་ཤེས་ལས་ཕྱིར་ལྡོག་གོ །ཞེས་སོ། །བྱང་ཆུབ་ཀྱི་སེམས་བརྟན་
པས་བདུད་ཀྱིས་མི་ཕྱེད་པ་ཆོས་ཤེས་སོ། །མདོ་ནི། སེམས་བརྟན་པར་བྱའོ། །ཞེས་སོ།།
ཐེག་དམན་དུ་ལྟུང་བའི་གཉེན་པོར་ཐེག་པ་དམན་པའི་ས་ཡིད་ལ་བྱེད་པ་ལས་རྣམ་པར་
ལོག་པ་རྗེས་བཟོད་དོ། །མདོ་ནི། ཉན་ཐོས་ཀྱི་སའམ་རང་སངས་རྒྱས་ཀྱི་ས་ལས་ཕྱིར་ལྡོག་
པདེ་ནི་ཞེས་སོ། །བསམ་གཏན་དང་། སོགས་པ་གཟུགས་མེད་བྱང་ཕྱོགས་སོ་བདུན། རྣམ་
ཐར་སྒོ་གསུམ་ལ་སྙོམས་པར་འཇུག་ཅིང་དེའི་འབྲས་བུ་ཐོབ་པར་མི་བྱེད་པས། གགས་
དང་གཟུགས་མེད་ཀྱི་གཉེན་པོར་གང་གི་ཡན་ལག་གང་ཡིན་པ་དེ་ཡོངས་སུ་ཟད་ཅིང་སྤོང་
བ་རྗེས་ཤེས་སོ། །མདོ་ནི། བསམ་གཏན་གྱི་འབྲས་བུ་ཡོངས་སུ་མི་འཛིན་ནོ། །ཞེས་སོ།།
ཀུན་འབྱུང་གི་གཞི་ནི། མཐོང་སྤང་རྟོགས་པ་སྤངས་པས་ལུས་སེམས་ཡང་ཞིང་ལས་སུ་རུང་
བ་ཉིད་ཆོས་བཟོད་དོ། མདོ་ནི། བྱང་ཆུབ་ཀྱི་སེམས་དང་མི་འབྲལ་ཞིང་ལུང་ལྟར་ལེན་པ་མ་
ཡིན་ནོ། །ཞེས་སོ། །མངོན་ཞེན་མེད་པར་འདོད་པའི་ཡོན་ཏན་ལ་སྤྱོད་པ་ལ་ཐབས་མཁས་
-， y
.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར༔
པས་སྦྱིན་སོགས་ཀྱིས་སེམས་ཅན་སྨིན་པར་བྱེད་པ་ཆོས་ཤེས་སོ། །མདོ་ནི། ཐབས་མཁས་
པས་སེམས་ཅན་ཡོངས་སུ་སྨིན་པར་བྱ་བའི་ཕྱིར་འདོད་པའི་ཡོནཏན་ལྔ་ལ་གནས་ཞེས་སོ།།
རྟག་ཏུ་འཁྲིག་པ་སྤོང་བས་ཚངས་པར་སྤྱོད་ཅིང་གཞན་ལ་མི་གནོད་པ་རྗེས་བཟོད་དོ།།
མདོ་ནི། རྟག་ཏུ་རྒྱུན་མི་ཆད་པར་ཚངས་པར་སྤྱོད་དོ། །ཞེས་སོ། །ཚུལ་འཆོས། རྙེད་པས་
རྙེད་པ་ཚོལ་བ། གཞོགས་སློང་། ཁ་གསག །ཐོབ་འཇལ་སོགས་སྤངས་པས་འཚོབ་རྣམ་
པར་དག་པ་ཉིད་རྗེས་ཤེས་སོ། །མདོ་ནི། འཚོ་བ་ཡོངས་སུ་དག་པས་གནས་པས་གནས་པ་
ཡིན་ཏེ་ཞེས་སོ། །འགོག་བདེན་ གྱི་བཞི་ནི། ཕུང་པོ་དང༌། སོགས་པ་ཁམས་དང་སྐྱེ་
མཆེད་སྡུག་ཀུན་གྱིས་བསྡུས་པ་ལ་སྦྱོར་བ་དང༌། འགོག་ལམ་གྱིས་བསྡུས་པ་ལ་རྗེས་སུ་
སྦྱོར་བའི་གནས་པ་སོ་སོར་བཀག་པ་ཆོས་བཟོད་དོ། །མདོ་ནི། ཕུང་པོའི་གཏམ་གྱི་སྦྱོར་བ་
དང་། རྗེས་སུ་སྦྱོར་བ་ལ་བརྩོན་པར་མི་གནས་སོ། །ཞེས་སོ། །རྟོགས་པའི་རྒྱུ་དང་དགེ་
ཕྱོགས་ཀྱི་བར་ཆད་བྱེད་པའི་ཆོས་སྤང་བྱ་རྣམས་ལ་སྦྱོར་སོགས་ཆོས་ཤེས་སོ། །མདོ་ནི།
རྐུན་པོའི་གཏམ་གྱི་སྦྱོར་བ་དང་། རྗེས་སུ་སྦྱོར་བ་ལ་བརྩོན་པར་མི་གནས་སོ། །བྱང་ཆུབ་
ཀྱི་ཚོགས་ཉུང་མང་ལ་སྦྱོར་སོགས་རྗེས་བཟོད་དོ། །མདོ་ནི། དམག་གི་གཏམ་གྱི་སྦྱོར་བ་
དང༌། རྗེས་སུ་སྦྱོར་བ་ལ་བརྩོན་པར་མི་གནས་སོ། །ཞེས་སོ། །དབང་པོ་དང། སོགས་པ་
དབང་རྟེན་སོགས་དང་བཅས་པའི་སྤང་བྱ་གཉེན་པོ་གཡུལ་འགྱེད་པ་ལ་སྦྱོར་སོགས་རྗེས་
ཤེས་སོ། །མདོ་ནི། གཡུལ་གྱི་གཏམ་གྱི་སྦྱོར་བ་དང༌། རྗེས་སུ་སྦྱོར་བ་ལ་བརྩོན་པར་མི་
གནས་སོ། །ཞེས་སོ། །
འདིའི་མཐའ་དཔྱད་པ་ལ། ཆོས་ལྔ་ངོས་བཟུང་། དེ་འགོག་ཚུལ་ལོ། །དང་པོ་ལ།
དབང་པོ། དབང་ རྟེན། དབང་ ཡུལ། བདག །བདག་ གི་ བ་སྟེ། ལྔའོ། །དང་པོ་ནི། ཉེར་
བ ！
$ 8 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
གཉིས་ཏེ། ཡུལ་ ལ་ དབང་བྱེད་ པ་མིག །རྣ་བ། སྣ། ལྕེ། ལུས། ཡིད་ཀྱི་དབང་པོའོ། །སྐྱེ་
བར་དབང་བྱེད་པ་ཕོ་མོའི་དབང་པོ། ལུས་གནས་པར་དབང་བྱེད་པ་སྲོག་གི་དབང་པོ།
འབྲས་བུ་ལ་ཉེ་བར་སྤྱོད་པར་དབང་བྱེད་པ་བདེ་བ་དང་དུཁ་དང༌། ཡིད་བདེ་བ་དང་།
ཡིད་མི་བདེ་བ་དང༌། བཏང་སྙོམས་ཀྱི་དབང་པོ་སྟེ། ཀུན་ནས་ཉོན་མོངས་ཀྱི་དབང་པོ་བཅུ་
བཞིའོ། །ལོ་ཀ་པའི་རྣམ་པར་དག་པ་ལ་དབང་བྱེད་པ་དད་པ། བརྩོན་འགྲུས། དྲན་པ།
ཏིང་ངེ་འཛིན། ཤེས་ རབ་ལྔ་སྟེ། དེས་ཉོན་མོངས་པ་རྣམ་པར་གནོན་པས་སོ། །ལོཀ་
ལས་འདས་པའི་རྣམ་པར་དག་པ་ལ་དབང་བྱེད་པ་མི་ཤེས་པ་ཀུན་ཤེས་པར་བྱེད་པའི་
དབང་པོ་དང་། ཀུན་ཤེས་པའི་དབང་པོ་དང་། ཀུན་ཤེས་པ་དང་ལྡན་པའི་དབང་པོ་གསུམ་
སྟེ༑ དེ་དག་གི་བག་ལ་ཉལ་ལེགས་པར་འཇོམས་པས་སོ། །དེ་བརྒྱད་རྣམ་བྱང་གི་དབང་
པོའོ། །དེ་ལ། སྤྱིར་འདོད་ཁམས་ན་ཐམས་ཅད་ཡོད་དུ་རུང་བ་ལ། བྱེ་བྲག་འོན་ལོང་ལ་རྣ་
མིག་མེད། དམྱལ་བ་ལ་དགའ་བདེ་མེད་དོ། །བསམ་གཏན་དང་པོ་ཡན་ཆད་ན་ཕོ་མོའི་
དབང་པོ་མེད་དེ། རྒྱུ་འདོད་པ་ལ་འདོད་ཆགས་དང་བྲལ་བས་སོ། །ཡིད་མི་བདེ་བའང་མེད་
དེ༑ ཁྱབ་བྱེད་ཁོང་ཁྲོ་མེད་པའི་ཕྱིར་རོ། །གསུམ་པན་དགའཁ་མེད་དེ། དགའ་བའི་གཉེན་
པོ་ ཡོད་ པས་སོ། །བཞི་ པ་ན། བདེ་ བའང་མེད་དེ། བདེ་སྡུག །རྟོག་དཔྱོད། ཡིད་བདེ་མི་
བདེ། དབུགས་འབྱུང་རྔུབ་སྟེ། བསམ་གཏན་གྱི་སྐྱོན་བརྒྱད་ ལས་ གྲོལ་ བའིཕྱིར་རོ།།
གཟུགས་མེད་ན་གཟུགས་ཅན་གྱི་དབང་པོ་ཅི་ཡང་མེད་དེ། ཁྱབ་བྱེད་གཟུགས་མེད་པའི་
ཕྱིར་རོ། །འོན་ཀྱང་ཡིད་སྲོག་བཏང་སྙོམས་ཀྱི་དབང་པོ་གསུམ་ཡོད་དོ། །གཉིས་པ་ནི།
དབྱིག་གཉེན་གྱིས། འདོད་ན་དབང་པོ་མེད་པ་དང་། །སྒྲ་མེད་ཕྲ་རབ་རྡུལ་རྫས་བརྒྱད།།
ལུས་དབང་ལྡན་ལ་རྫས་དགུའོ། །དབང་པོ་གཞན་ལྡན་རྫས་བཅུའོ། །ཞེས་པས། འདོད་
- ]
8 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་དབང་པོ་དང༌། སྒྲ་མེད་པའི་གོང་བུ་ལ་འབྱུང་བ་བཞི་སྟེ། གཟུགས་དྲིརོ་རེག་བརྒྱད།
ལག་པ་ལྟ་བུ་ལ་ལུས་དབང་དང་དགུ། མིག་ལྟ་བུ་ལ་མིག་དབང་དང་བཅུ། དེ་དག་སྒྲ་དང་
བཅས་ན་རེ་རེས་འཕེལ་ལོ། །ཐོགས་མེད་ཀྱིས་ངེས་མེད་དུའང་བཤད་དོ། །གཟུགས་ན་དྲི་
རོ་མེད་དེ། ཁམ་ཟས་ལ་འདོད་ཆགས་དང་བྲལ་བས་སོ། །གཟུགས་མེད་ན། རིས་མཐུན་
པ་དང་སྲོག་ལ་ཡང་། །སེམས་ཀྱི་རྒྱུད་ནི་བརྟེན་པ་ཡིན། །ཞེས་དབྱིག་གཉེན་གྱིས་བཤད་
པ་བཞིན་ནོ། །གསུམ་པ་ནི། འདོད་པར་ཡུལ་དྲུག་ཀའོ། །གཟུགས་ན་དྲིརོ་མ་གཏོགས་པ་
བཞི། གཟུགས་མེད་ན་ཆོས་གཅིག་པུའོ། །བཞི་པ་ནི། སེམས་ཏེ། སེམས་བྱུང་ལ་དབང་
བསྒྱུར་བས་སོ། །ལྔཔ་ནི། སེམས་བྱུང་ སྟེ། སེམས་ཀྱི་དབང་བསྒྱུར་བྱ་ཡིན་པས་སོ། །དེ་
གཉིས་ཁམས་གསུམ་གར་ཡོད་དོ། །གཉིས་པ་ནི། ཟག་བཅས་ཀྱི་རྣམ་སྨིན་གྱི་ལྷག་མར་
གྱུར་པ་ཤེས་པའི་རྟེན་དབང་པོ་འགོག་པ་ནི། སྐྱེ་བོའི་རྟེན་གྲོང་གི་སྒྲས་གསུངས་སོ།།
དབང་པོ་འཕེལ་འགྲིབ་ཀྱི་རྟེན་འགོག་པ་ནི། གྲོང་འཕེལ་འགྲིབ་ཀྱི་རྟེན་གྲོང་ཁྱེར་གྱི་སྒྲས་
གསུངས་སོ། །དབང་པོའི་ཡུལ་འགོག་པ་ནི། སྐྱེ་བོའི་འཇུག་ལྡོག་གི་ཡུལ་གྲོང་རྡལ་གྱི་སྒྲས་
གསུངས་སོ། །དེ་གསུམ་འགོག་ཚུལ་ཡང་ཟག་བཅས་ཀྱི་ལས་ཀྱི་རྣམ་སྨིན་དུ་གྱུར་པརྣམས་
འགོག་པའམ། ཡང་ན། དེ་དག་ཏུ་མངོན་པར་ཞེན་པ་སྟེ། ཤཱནཔས། ལུས་དང་གནས་དང་
ལོངས་སྤྱོད་དུ་སྣང་བའི་རྣམ་པར་རིག་པ་དག་ཤིན་ཏུ་ལྡོག་པ་ནི། འགོག་པའོ། །ཞེས་སོ།།
སེམས་བྱུང་ལ་དབང་བསྒྱུར་བའི་བདག་ཏུ་མངོན་པར་ཞེན་པ་འགོག་པ་ནི། བདག་གི་སྒྲས་
གསུངས་སོ། །སེམས་ཀྱི་དབང་བསྒྱུར་བར་བྱ་བའི་བདག་གི་བར་མངོན་ཞེན་འགོག་པ་ནི།
བློན་པོའི་སྒྲས་གསུངས་ཏེ། འདི་ཉི་ཁྲི་ལ་མེད་དོ། །ལམ་བདེན་གྱི་བཞིན། ཕྱིན་དྲུག་ལ་
སྤྱོད་ཅིང་སེར་སྣ་དང༌། སོགས་པ་འཆལ་བའི་ཚུལ་ཁྲིམས་ལ་སོགས་པ་ལ་སྦྱོར་བ་དང་།
༤ ！
]
] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
རྗེས་སུ་སྦྱོར་བའི་གནས་པ་སོ་སོར་བཀག་པ་ཆོས་བཟོད་དོ། །མདོ་ནི། སེར་སྣའི་གཏམ་གྱི་
སྦྱོར་བ་ལ་བརྩོན་པར་མི་ གནས་སོ། །ཞེས་སོ། །རྟོགས་པའི་ཆོས་ནི། རྡུལ་ཙམ་ཡང་མི་
དམིགས་པ་ཉིད་དུ་མངོན་སུམ་དུ་རྟོགས་པས་སྒོ་གསུམ་ལ་གནས་པ་ཆོས་ཤེས་སོ། །མདོ་
ནི༑ ཆོས་རྡུལ་ཙམ་ཡང་ཡང་དག་པར་རྗེས་སུ་མི་མཐོང་ངོ༌། །ཞེས་སོ། །རང་གི་ས་ལ་ངེས་
པ་ཐོབ་པསགཞན་གྱི་དྲིང་མི་འཇོག་ཅིང་མཁྱེན་པ་གསུམ་གྱིས་གསུམ་ལ་ནི་གནས་པ་ཉིད་
ནི་ རྗེས་བཟོད་དོ། །སྡུད་པར། རང་གི་ས་ལ་དོགས་མེད་རྟག་ཏུ་རི་རབ་འདྲ། །ཞེས་སོ།།
སངས་རྒྱས་ཀྱིས་བསྟན་པའི་ཆོས་གཟུང་བའི་དོན་དུ་བདག་དང་སྲོག་གཏོང་བ་རྗེས་ཤེས་
སོ༑ ༑སྡུད་པར། ཆོས་ཕྱིར་སྲོག་ཀྱང་འདོར་ཞིང་རྣལ་འབྱོར་རབ་ཏུ་བརྩོན། །ཞེས་སོ། །
འགྲེལ་པ་ལ། སྐད་ཅིག་མ་བཅུ་དྲུག་བཤད། དེས་ཕྱིར་མི་ལྡོག་ཏུ་སྒྲུབ་པ་གཉིས་
སོ༑ །དང་པོ་ནི། གཞན་དོན་དུ་ཞེས་ཐམས་ཅད་ལ་སྦྱར་ལ། གགས་སོགས་ཀྱི་རང་གི་
མཚན་ཉིད་ངོ་བོ་ཉིད་ཀྱི་སྟོང་པ་ཉིད་དུ་མངོན་སུམ་དུ་རྟོགས་པ་ཉིད་ཀྱིས་གཟུགས་ལ་
སོགས་པའི་ཆོས་སུ་རྟོགས་པའི་མཐོང་སྤང་ལས་ལྡོག་པ་དང་། བྱང་ཆུབ་ཀྱི་སེམས་བརྟན་
པར་སངས་རྒྱས་དང་། སོགས་པ་བྱང་སེམས་ཀྱིས་བྱིན་གྱིས་བརླབས་པས་བྱང་ཆུབ་ཀྱི་
སེམས་རྒྱུན་མི་ཆད་པར་བརྟན་པ་ཉིད་ཐེག་པ་ཆེན་པོའི་ཆོས་ཐབས་ཤེས་ཟུང་འབྲེལ་ཁྱད་
པར་ཅན་བསྒྲུབས་པས་ཉན་རང་གི་ཐེག་པ་ལས་སེམས་རྣམ་པར་ལོག་པ་དང༌། ཆོས་ང་
བཞིན་མེད་པར་རབ་ཏུ་རྣམ་འབྱེད་ཀྱི་ཤེས་རབ་ཀྱི་མཐུས་བསམགཏན་དང་གཟུགས་མེད་
པའི་སྙོམས་འཇུག་དང་། སོགས་པ་སྒོ་གསུམ་གྱི་བར་ལ་གནས་ཤིང་ཁམས་གོང་མར་སྐྱེ་
བའི་ཡན་ལག་ཡང་དག་པར་ཡོངས་སུ་ཟད་པ་ཞེས་བྱ་བ་བཞིན་དུཁའི་བདེན་པའི་རྣམ་པ་
དེ་ལྟར་རྟོགས་པ་ཡེ་ཤེས་སྐད་ཅིག་བཞི་ཡིན་ནོ། །ལས་མི་དགེ་བ་དང་། མཐོང་སྤང་རྟོག་པ་
- ，
9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་བྲལ་བ་ཉིད་ཀྱིས་ལུས་དང་སེམས་ཡང་བ་དང་ཆགས་པ་ཅན་གྱི་སེམས་ཅན་འདུལ་
བའི་ཐབས་ལ་མཁས་པའི་མཐུས་ཁྱིམ་ན་གནས་ཀྱང་མངོན་པར་ཞེན་པ་མེད་པར་འདོད་པ་
ལ་ཉེ་བར་སྤྱོད་པ་དང་། ཆགས་པའི་ཡུལ་གྱི་ཉེས་དམིགས་ཐར་པའི་གེགས་བྱེད་སོགས་
མངོན་སུམ་དུ་མཐོང་བས་རྟག་ཏུ་ཚངས་པར་སྤྱོད་པ་ཉིད་དང༌། བྱང་ཆུབ་ཀྱི་སེམས་མི་
བརྗེད་པ་ལ་དབང་བའི་སྐྱེས་བུ་དམ་པར་གྱུར་པའི་ཆོས་ཉིད་ཀྱིས་འཚོ་བའི་ཡོ་བྱད་རྣམ་
པར་དག་པ་ཉིད་ཅེས་བྱ་བ་བཞི་ནི། ཀུན་འབྱུང་བདེན་པའི་རྣམ་པ་དེ་ལྟར་རྟོགས་པ་ཡེ་
ཤེས་སྐད་ཅིག་བཞི་ཡིན་ནོ། །ཆོས་ཐམས་ཅད་སྟོང་པ་ཉིད་མངོན་སུམ་དུ་རྟོགས་པ་ལ་
གནས་པ་ཉིད་ཀྱི་ཕུང་པོ་དང༌། སྐྱེ་མཆེད་དང༌། ཁམས་རྣམས་ལ་སྦྱོར་བ་དང་། རྗེས་སུ་
སྦྱོར་བ་དག་ཏུ་མི་བྱའོ། །ཞེས་པའི་མདོ་བཞིན་དུ་དེ་ལྟར་ཕུང་སྐྱེ་ཁམས་གསུམ་ལས་དང་
པོར་ཞེན་པ་སྦྱོར་བ་དང་། རྒྱུན་དུ་ཤིན་ཏུ་ཞེན་པ་རྗེས་སུ་སྦྱོར་བའི་ཚུལ་གྱིས་གནས་པསོ་
སོར་བཀག་པ་དང༌། མཐོང་ལམ་གྱི་མི་མཐུན་ཕྱོགས་མཐོང་སྤང་གཟུང་འཛིན་དུ་ཞེན་པ་
བསལ་བ་ཉིད་ཀྱིས་མཁྱེན་གསུམ་གྱི་རྟོགས་པའི་བར་ཆད་བྱེད་པའི་ཆོས་རྣམས་ལ་སྔ་མ་
བཞིན་དུ་སྟེ། སྟོང་ཉིད་རྟོགས་པ་ལ་གནས་པས་སྦྱོར་བ་དང་། རྗེས་སུ་སྦྱོར་བའི་གནས་པ་
སོ་སོར་བཀག་པ་དང་། མཐོང་སྤང་རྣམ་པར་རྟོག་པའི་སྐྱོན་ཉེས་པ་ཐམས་ཅད་འབྱུང་བར་
ཡོངས་སུ་ཤེས་པ་ཉིད་ཀྱིས་བྱང་ཆུབ་ཀྱི་ཚོགས་སྦྱིན་པ་ལ་སོགས་པ་སྔ་མ་བཞིན་དུ་སྦྱོར་བ་
དང༌། རྗེས་སུ་སྦྱོར་བའི་གཏམ་ལ་གནས་པ་སོ་སོར་བཀག་པ་དང་། སྔ་མབཞིན་དུ་ཞེས་པ་
སྟོང་ཉིད་རྟོགས་པའམ། སྦྱོར་བ་དང་པོར་ཞེན་པ། རྗེས་སུ་སྦྱོར་བ་ཤིན་ཏུ་ཞེན་པ་གཉིས་
མཚོན་པའོ། །གཏམ་སྨོས་པ་ནི། དངོས་པོའི་རྣམ་རྟོག་སྡུག་ཀུན་ཤེས་པའི་དུས་སུ་བཅོམ་
པས་འདིར་མིང་ཙམ་གྱི་རྣམ་རྟོག་གི་གཉེན་པོར་ཤེས་པའི་དོན་ནོ། །གཟུང་བ་དང་འཛིན་
1
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
པའི་རྣམ་རྟོག་དག་སྤང་བར་བྱ་བ་ཉིད་ཀྱིས་དབང་པོ་གྲོང་དང་། དབང་རྟེན་གྲོང་ཁྱེར་དང་།
སོགས་པ་ཡུལ་གྲོང་རྡལ་དང་། བདག་ཏུ་ཞེན་པའི་སྤང་བྱ་དང་གཉེན་པོ་གཡུལ་འགྱེད་པ་
ལ་སྔ་མ་བཞིན་དུ་སྦྱོར་བ་དང༌། རྗེས་སུ་སྦྱོར་བའི་གནས་པ་སོ་སོར་བཀག་པ་ཞེས་བྱ་བ་
བཞི་ནི། འགོག་པའི་བདེན་པའི་རྣམ་པ་དེ་ལྟར་རྟོགས་པ་ཡེ་ཤེས་བཞི་ཡིན་ནོ། །སྦྱིན་པ་ལ་
སོགས་པའི་ཁྱད་པར་བར་ཆད་མེད་ལམ་སྤང་བྱ་སྤོང་བྱེད་དུ་རྟོགས་པས་སེར་སྣ་དང་
འཆལ་བའི་ཚུལ་ཁྲིམས་དང་། སོགས་པ་ཁོང་ཁྲོ་སོགས་ལ་སྦྱོར་བ་དང་། རྗེས་སུ་སྦྱོར་བའི་
གནས་པ་སོ་སོར་བཀག་པ་དང་། དོན་དམ་པར་ཆོས་ཐམས་ཅད་རྣམ་ཐར་སྒོ་གསུམ་གྱི་ངོ་
བོ་ཉིད་ཡིན་པས་རྟོགས་པའི་ཆོས་བྱང་ཆུབ་རྡུལ་ཙམ་ཡང་མི་དམིགས་པར་རྟོགས་པ་དང་།
མངོན་ཤེས་དྲུག་གིས་ཡང་དག་པའི་དོན་ལ་ཡིད་ཆེས་པའི་ངེས་ཤེས་ཐོབ་པས་ཐམས་ཅད་
མཁྱེན་པ་ཉིད་གསུམ་གྱི་བདག་ཉིད་ཀྱིས་རང་གི་ས་གསུམ་ལ་ཇི་ལྟ་བ་བཞིན་དུ་ཐེ་ཚོམ་
མེད་པར་ངེས་པ་ཉིད་ཀྱིས་གནས་པ་དང་། མཐའ་གཅིག་ཏུ་གཞན་དོན་དུ་རྣམ་མཁྱེན་ལ་
བརྟེན་ཅིང་གཞོལ་བ་ཉིད་ཀྱིས་རྣམ་མཁྱེན་ཉིད་དང་། སོགས་པ་ལམ་ཤེས་ཀྱི་ཆོས་ཀྱི་དོན་
དུ་སྲོག་གཏོང་བ་ཞེས་བྱ་བ་བཞི་ནི། ལམ་གྱི་བདེན་པའི་རྣམ་པ་དེ་ལྟར་རྟོགས་པ་ཡེ་ཤེས་
སྐད་ཅིག་བཞི་ཡིནནོ། །གཉིས་པ་ནི། ཕྱིར་མི་ལྡོག་པའི་མཚན་ཉིད་དག་ཡིན་ནོ། །ཞེས་
དྲང་ངོ༌། །གང་གི་ན། བྱང་སེམས་མཐོང་ལམ་ལ་གནས་པའིའོ། །གང་ན། མཉམ་གཞག་
གིས་བསྐྱེད་པའི་འབྲས་བུ་བཅུ་དྲུག་སྟེ། བསྐྱེད་ཅེས་དྲང་ངོ་། །གང་གིས་ན། གོང་དུ་བསྟན་
པ་དེ་ལྟརབཟོད་པ་བརྒྱད་དང་ཤེས་པ་བརྒྱདདེ། མཉམ་གཞག་སྐད་ཅིག་མ་བཅུ་དྲུག་གིས་
སོ༑ །གང་གི་ཚེ་ན། དེ་དག་གིས་བསྡུས་པའི་ཡེ་ཤེས་འདི་རྣམས་ཡང་དག་པར་ཐོབ་ཅིང་
རྫོགས་པའི་དུས་ནའོ། །གང་ན། དག་པ་ལོ་ཀ་པ་སྟེ། གཟུང་བ་དང་འཛིན་པར་མངོན་པར་
- ， 93 -



gང བ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་ཞེན་པའི་རྣམ་པ་ཅན་ཡིན་པས་དག་པ་རྗེས་ཐོབ་ཀྱི་སེམས་ཀྱིས་བསྡུས་པས་ལོ་ཀ་པ་
གཟུགས་ལ་སོགས་པའི་འདུ་ཤེས་ལྡོག་པ་དང་། སོགས་པ་སེམས་བརྟན་པ་ལ་སོགས་
པའོ། །འདི་དག་མཉམ་གཞག་ཏུ་བཤད་དོ། །ཞེ་ན། ཉེ་བར་བཏགས་ནས་བཤད་པས་
སྐྱོན་མེད་དེ་། འདོགས་པའི་རྒྱུ་ནི། མཉམ་གཞག་རང་དང་མཐུན་པའི་འབྲས་བུ་ཡིན་པས་
སོ༑ ༑བཏགས་པའི་དགོས་པ་ནི། རྣལ་འབྱོར་པ་ས་ཐོབ་པ་རྣམས་ཀྱི་རྗེས་ཐོབ་བྱ་བ་ལ་
འཇུག་པའི་ལུས་ངག་གི་ཐ་སྙད་ནི། ཐམས་ཅད་དུ་མཉམ་གཞག་གི་རྟོགས་པ་དངམཐུན་པ་
ཁོ་ན་ཡིན་ཞེས་ཤེས་པར་བྱ་བའི་ཕྱིར་རོ། །འོ་ན། ཁྲོ་བོ་ལ་ཞེ་སྡང་ཡོད་པར་ཐལ་ལོ། །ཞེ
ན༑ ཆགས་སྡང་ཅན་གྱི་སེམས་ཅན་གདུལ་བར་བྱ་བའི་ཕྱིར་དེ་ལྟར་བསྟན་པ་ནི། གདུལ་
བྱའི་དགོས་པའི་དབང་ཡིན་པས་མ་གཏོགས་སོ། །དཔུང་བཟང་གིས་ཞུས་པ་ལས། གང་
གི་རང་བཞིན་ཆགས་སྡང་རྣམས་བྲལ་ཡང༌། །ཆགས་སེམས་ཅན་ལ་ཆགས་པ་ལྟར་སྟོན་
དང༌། །གདུལ་བྱའི་དོན་ཕྱིར་ཁྲོ་ལ་ཁྲོར་སྟོན་པའི། །བྱང་ཆུབ་མཆོག་གནས་དེ་ལ་ཕྱག་
འཚལ་ལོ། །ཞེས་སོ། །དངོས་ལ་གནོད་བྱེད་ནི། འདིར་སྨོས་སྐད་ཅིག་མ་རྣམས་ཆོས་ཅན།
ཇི་ལྟར་སྐྱེས་བུ་གཞན་ཕྱིར་མི་ལྡོག་པར་ཡིད་ཆེས་པར་བྱེད་པའི་མཚན་ཉིད་དག་ཡིན་ཏེ།
མིན་པར་ཐལ། མཉམ་གཞག་དངོས་མིན་པ་དེ་ལྟར་མ་ཡིན་ཏེ། དངོས་ཡིན་པའི་ཕྱིར།
ཁྱབ་པ་ཡོད་དེ། རྣལ་འབྱོར་པའི་རྒྱུད་ལ་ཡོད་པའི་མཉམ་གཞག་སོ་སོར་རང་གིས་རིག་གི་
གཞན་གྱིས་མི་རིག་པའི་ཕྱིར་རོ། །
གསུམ་པ་ལ་གསུམ་སྟེ། སྒོམ་ལམ་གྱི་ཁྱད་པར་བྱེད་ཆོས། ཁྱད་པར་གྱི་གཞི་
སྒོམ་ལམ། སྒོམ་ལམ་རྟགས་ཀྱི་དོན་བསྟན་པའོ། །དང་པོ་ལ་གསུམ་ལས། སྔ་འགྲེལ་ནི།
དོན་ལ་སྐྱེ་རིམ་གྱི་དབང་དུ་བྱས་ནས་མཐོང་ལམ་པ་དེ་འོག་ཏུ་སྒོམ་ལམ་ལ་གནས་པའི་ཕྱིར་
- 1
9 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ལྡོག་པའི་མཚན་ཉིད་བརྗོད་པར་རིགས་པ་ཡིན་པ་ལས། མཁས་པའི་གཞུང་ལུགས་ལས།
ཁྱད་པར་དུ་བྱེད་ཆོས་དབྱུག་པ་བློས་མ་བཟུང་བར་ཁྱད་པར་ཅན་དབྱུག་པ་ཅན་དུ་འཛིན་
པའི་བློ་མི་སྐྱེ་བ་ཞེས་འབྱུང་བའི་ཕྱིར་རེ་ཞིག་སྒོམ་ལམ་གྱི་ཁྱད་པར་དུ་བྱེད་ཆོས་སྟོན་ནོ། །
རྩ་བ་ལ་གསུམ་སྟེ། ཟབ་པར་བསྟན། ཟབ་པའི་ངོ་བོ། ཟབ་པར་སྒྲུབ་པའོ། །
དང་པོ་ནི། བྱང་སེམས་ཀྱི་སྒོམ་ལམ་ནི་ཆོས་ཅན། ཉན་རང་སྒོམ་ལམ་པས་ཆེས་ཆེར་ཟབ་
སྟེ༑ གཞན་དོན་དུ་ཟབ་མོ་མངོན་སུམ་དུ་མཐོང་ཟིན་སྒོམ་པའི་ཕྱིར་རོ། །མདོ་ནི། གནས་
ཟབ་མོ་རྣམས་ལེགས་པར་བསྟན་དུ་གསོལ། ཞེས་སོ། །གཉིས་པ་ནི། ཟབ་མོ་ནི། འཛིན་
པ་དང་བྲལ་བས་སྟོང་པ་ཉིད་དང་། སོགས་པ་གཟུང་བྱ་མེད་པས་མཚན་མེད་སོགས་སོ།།
མདོ་ནི། ཟབ་མོ་ཞེས་བྱ་བ་འདི་ནི། སྟོང་པ་ཉིད་ཀྱི་ཚིག་བླ་དྭགས་སོ། །ཞེས་སོ། །གསུམ་
པ་ནི། སྟོང་པ་ཉིད་ལ་སོགས་པ་དེ་ནི་ཆོས་ཅན། ཟབ་སྟེ། གཟུགས་ལ་སོགས་སུ་སྒྲོ་
འདོགས་པ་དང་། གཟུགས་སོགས་ལསགཞན་ཡིནནོ། །ཞེས་སྐུར་པ་འདེབས་པའི་མཐའ་
ལས་གྲོལ་བ་ཉིད་ཀྱི་ཕྱིར་རོ། །མདོ་ནི། གཟུགས་ཀྱི་དེ་བཞིན་ཉིད་དེ་ལ་གཟུགས་མེད།
གཟུགས་ལས་གུད་ནའང་དེ་བཞིན་ཉིད་མེད་དེ། གཟུགས་ཀྱི་དེ་བཞིན་ཉིད་དེ་ལྟ་བུའོ།
ཞེས་སོ། །འགྲེལ་པ་ལ་གསུམ་ལས། ཟབ་པར་བསྟན་པ་ནི། བྱང་སེམས་ཀྱི་སྒོམ་པའི་
ལམ་ཆོས་ཅན། ཟབ་པ་ཡིན་ནོ། །ཟབ་མོ་མངོན་སུམ་གྱིས་མཐོང་ཟིན་སྒོམ་པ་ཉིད་དང་
ལྡན་པའི་ཕྱིར་རོ། །ཟབ་པའི་ངོ་བོ་ནི། སྟོང་པ་ཉིད་དང་། སོགས་པ་ཡང་དག་པའི་མཐའི་
བར་ཡིན་ནོ། །ཟབ་པར་སྒྲུབ་པ་ནི། སྟོང་ཉིད་སོགས་དེ་ནི་ཆོས་ཅན། ཟབ་མོ་སྟེ། སྟོང་པ་
ཉིད་ལ་སོགས་པའངགཟུགས་སོགས་ཀྱི་ངོ་བོར་མེད་པསགོ་རིམ་བཞིན་དུ་སྒྲོ་འདོགས་པ་
ལས་གྲོལ་ཞིང་སྟོང་པ་ཉིད་ལ་སོགས་པ་གཟུགས་སོགས་ལས་གཞན་པ་ཡང་མ་ཡིན་པས་
- 1
9
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐུར་པའི་མཐའ་ལས་གྲོལ་བའི་ཕྱིར་རོ། །
གཉིས་པ་ལ་གསུམ་སྟེ། སྒོམ་ཚུལ། ཚུལ་དེ་ལྡན་གྱི་དབྱེ་བ། ཕྱེ་བའི་བྱེད་པའོ།
དང་པོ་ལ་གསུམ་ལས། སྔ་འགྲེལ་ནི། ཚུལ་དེ་ལྟར་ཁྱད་པར་བྱེད་ཆོས་བསྟན་ནས་ཁྱད་
པར་གྱི་གཞི་སྟོན་ནོ། །རྩ་བ་ནི། ངེས་འབྱེད་ཡན་ལག་དང་། མཐོང་ལམ་དང་། སྒོམ་ལམ་
དེ་དག་གིས་རྟོགས་པའི་དོན་ལ་ཐོས་པའི་ཤེས་རབ་ཀྱིས་ཡང་དང་ཡང་དུ་སེམས་པ་དང་།
བསམ་པས་ཡང་ཡང་འཇལ་བ་དང་། སྒོམ་པས་ཡང་ཡང་ངེས་པར་རྟོག་པ་སྒོམ་པའི་ལམ་
སྟེ༑ མདོ་ ནི། གནས་ཟབ་མོ་འདི་ དག་ལ་སེམས་པར་འགྱུར། འཇལ་བར་འགྱུར། ངེས་
པར་རྟོག་པར་འགྱུར་རོ། །ཞེས་སོ། །འགྲེལ་པ་ལ། ངེས་པར་འབྱེདཔ་འི་ཡན་ལག་དང་། །
སོགས་པ་མཐོང་ལམ། སྒོམ་ལམ་གསུམ་ལ་ཐོས་པའི་ཤེས་རབ་བམ། ཏིང་ངེ་འཛིན་གྱི་
སྦྱོར་བ་ལས་བྱུང་བའི་ཤེས་རབ་ཀྱིས་ངེས་པ་མཐོང་བའི་དོན་ཡང་དང་ཡང་དུ་སེམས་པ་
དང༌། བསམ་བྱུང་ངམ་དངོས་གཞི་ལས་བྱུང་བའི་ཤེས་རབ་ཀྱིས་ངེས་པར་མཐོང་བའི་དོན་
ཡང་ཡང་འཇལ་བ་དང་། བསྒོམས་པ་ལས་བྱུང་བའི་ཤེས་རབ་དག་གམ། ཏིང་ངེ་འཛིན་གྱི་
རྗེས་ལས་བྱུང་བའི་ཤེས་རབ་ཀྱིས་ངེས་པར་རྟོག་པ་ནི། སྒོམ་ལམ་མོ། །སྒོམ་ལམ་དེ་ཉིད་
ཡུལ་ཇི་ལྟར་ཡིན་ཞེ་ན། རྒྱུན་ཆགས་པ་ཡིན་པའི་ཕྱིར་ཕྱི་མ་ཕྱི་མའི་ཡུལ་སྔ་མ་སྔ་མ་ཡིན་ནོ།།
གཉིས་པ་ལ་གཉིས་ཏེ། དགུར་དབྱེ་བ་དང༌། གྲངས་ཉུང་བའི་ རྩོད་སྤང་ངོ༌།།
དང་པོ་ལ་གསུམ་ལས། སྔ་འགྲེལ་ནི། སྒོམ་ལམ་དེ་ལ་རྣམ་པའི་དབྱེ་བ་དུ་ཞིག་ཡོད་ཅེ་ན།
རྩ་ བ་ ལ། བཞེད་དོ། །ཞེས་དྲང་ངོ༌། །གང་ན། སྒོམ་ལམ་དེ་ནིའོ །ཇིལྟར་ན། རྣམ་པ་
དགུར་རོ། །དེའི་རྒྱུ་མཚན་ནི། སྒོམ་ལམ་ཆུང་ངུ་དང༌། འབྲིང་དང་། ཆེན་པོ་རྣམས་རྩ་བའི་
རྣམ་པ་ཡིན་ལ། དེ་ཉིད་ལ་ཆུང་ངུའི་ཆུང་ངུ་དང་། སོགས་པ་ཆུང་ངུའི་འབྲིང་། ཆུང་ངུའི་ཆེན་
- 1
9 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། ༼༡༣
པོ༑ འབྲིང་གི་ཆུང་ངུ་། འབྲིང་གི་འབྲིང་། འབྲིང་གི་ཆེན་པོ། ཆེན་པོའི་ཆུང་ངུ་། ཆེན་པོ་
འབྲིང་། ཆེན་པོའི་ཆེན་པོའི་དབྱེ་བ་ཡིས་ཡན་ལག་གི་རྣམ་པ་དགུ་ཡོད་པས་སོ། །དེ་ལྟར་
དགུ་པོ་བསྐལ་པ་གྲངས་མེད་གཉིས་སུ་རྒྱུན་ཆགས་པ་ཡིན་པའི་ཕྱིར་རོ། །དེའི་སྤང་བྱ་སྒོམ་
སྤང་ཆེན་པོའི་ཆེན་པོ་ནས་ཆུང་ངུའི་ཆུང་ངུའི་བར་རྣམ་པ་དགུ་ནི། རྒྱ་དཔེ་ལ་ཡངགི་སྒྲ་ཡོད་
པས་བསྡུས་པར་ཤཱནྟི་པས་བཤད་དོ། །མདོ་ནི། ཡུམ་དང་མ་བྲལ་བ་དེ་ལྟ་དེ་ལྟར་གྲངས་
མེད་ཚད་མེད་གཞལ་དུ་མེད་པའི་བསོད་ནམས་འཕེལ་བར་འགྱུར་རོ། །ཞེས་སོ། །འགྲེལ་
པ་ལ། འབྱུང་ཞེས་དྲང་ངོ༌། །གང་ན། སྒོམ་ལམ་རྣམ་པ་དགུའོ། །གང་དུན། ཐབས་མཁས་
པའི་སྟོབས་ཀྱིས་འདོད་ཁམས་དང་། སོགས་པ་བསམ་གཏན་བཞི། གཟུགས་མེད་བཞིསྟེ།
རྟེན་པ་ཁམས་གསུམ་ས་དགུ་དག་ཏུའོ། །གང་གི་སྒོ་ནས་ན། དོན་དམ་པར་ཆོས་ཐམས་
ཅད་སྟོང་པ་ཉིད་ཀྱི་མཚན་ཉིད་ཀྱི་རྣམ་པ་མངོན་སུམ་དུ་རྟོགས་ཟིན་སྒོམ་པའི་སྒོ་ནས་སོ།།
ཇི་ལྟར་ན། ས་དགུ་ལ་སྒོམ་ལམ་དགུ་པོ་གྲངས་བཞིན་དུ་བར་ཆད་མེད་ལམ་གྱི་བར་དུ་རྒྱུན་
ཆགས་སུའོ། །དགུ་འབྱུང་བའི་རྒྱུ་མཚན་ནི། གོང་དུ་བསྟན་པ་དེ་ལྟར་རྣམ་རྟོག་དགུའི་
གཉེན་པོའི་དབྱེ་བའང་དགུ་ཡོད་པའི་ཕྱིར་རོ། །ལསནི། རྒྱུ་མཚན་ནོ། །སྤང་གཉེན་གྱི་དབྱེ་
བ་དགུ་གང་ཞེ་ན། སྒོམ་སྤང་རྣམ་རྟོག་ཆེན་པོ་ དང༌། འབྲིང་དང༌། ཆུང་ངུ་སྟེ། གསུམ་
པོ་རྣམས་རེ་རེ་ཞིང་ཆེན་པོ་དང་། འབྲིང་དང༌། ཆུང་ངུའི་བྱེ་བྲག་གིས་བསྒྱུར་བས་ཐ་དད་པ་
དགུ་ཡོད་པའི་ཕྱིར་རྟོག་པ་དེ་དག་གཉེན་པོ་སྒོམ་ལམ་ཆུང་ངུ་དང་། འབྲིང་དང་། ཆེན་པོ་སྟེ།
རྩ་བ་རྣམ་པ་གསུམ་པོ་རྣམས་ཀྱང་རེ་རེ་ཆུང་ངུ་དང་། འབྲིང་དང༌། ཆེན་པོའི་བྱེ་བྲག་གིས་
ཐ་དད་པ་ཡོད་པའི་ཕྱིར་རོ། །དེའི་རྒྱུ་མཚན་ཡང་། ཐོག་མ་ཁོ་ནར་ལམ་ཆེན་པོ་མི་འབྱུང་
བའི་ཕྱིར་རམ། ལམ་ཆེན་པོ་སྐྱེས་པ་ན་ཉོན་མོངས་ཆེན་པོ་མི་སྲིད་པའིཕྱིར་རོ། །དཔེར་ན།
- ]
3
-



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མུན་པ་ཤིན་ཏུ་ཆེན་པོ་ནི། སྣང་བ་ཆུང་ངུས་སེལ་ལ། མུན་པ་ཆུང་ངུ་ནི། སྣང་བ་ཆེན་པོས་
སེལ་བ་བཞིན་ནོ། །འོ་ན། སྒོམ་ལམ་བཅོ་བརྒྱད་དུ་འགྱུར་ཏེ། ཉོན་སྒྲིབ་དགུ་ཡོད་པའི་
ཕྱིར་ རོ། །ཞེ་ན། སྐྱོན་མེད་དེ། ཉོན་སྒྲིབ་ཀྱང་རྟོག་པའི་ནང་དུ་འདུས་པའི་ཕྱིར་ཏེ། རྒྱན་
འགྲེལ་ལས། བྱང་སེམས་རྣམས་ཀྱི་ཉོན་མོངས་པ་ནི། རྣམ་པར་རྟོག་པའོ། །ཞེས་འབྱུང་
བའི་ཕྱིར་རོ། །
གཉིས་པ་ལ། རྩོད་ལན་གཉིས་ལས། དང་པོ་ནི། བྱང་སེམས་ཀྱི་སྒོམ་ལམ་
ཆོས་ཅན། བྱེ་བྲག་དགུ་པསརྣམཔ་མངབ་མ་ཡིནནམ་སྟེ། མང་བར་ཐལ། དེའི་འབྲས་བུ་
དགུ་པས་མང་བའི་ཕྱིར། རྟགས་གྲུབསྟེ། རྒྱལབའི་ཡུམ་རྒྱས་བསྡུས་དེ་དང་དེ་ལས། སྒོམ་
ལམ་གྱི་རྣམ་པ་རེ་རེའི་དབང་དུ་མཛད་དེ། འབྲས་བུ་བརྗོད་པར་བྱེད་པ་དོན་ཐ་དད་པ་ཅན།
བསོད་ནམས་ཀྱི་འབྲས་བུ་གྲངས་མེད་པ་དང་། གཞལ་དུ་མེད་པ་དང༌། ཚད་མེད་སྐྱེ་བ་
གསུངས་པའི་ཕྱིར་རོ། ཁྱབ་པ་ཡོད་དེ། འབྲས་བུའི་འཕེལ་འགྲིབ་རྒྱུའི་རྗེས་སུ་བྱེད་པའི་
ཕྱིར་རོ། །འདོད་ན། ཇི་ལྟར་རྣམ་པ་དགུ་ཞེས་བྱ་སྟེ། དགུར་གྲངས་ངེས་པ་ཉམས་སོ། །ཞེ་
ན༑ ལན་ལ་གཉིས་ལས། རྩ་བ་ལ་གཉིས་ཏེ། དོན་དམ་དུ་གས་མ་གྲུབ་དང་། ཀུན་རྫོབ་
ཏུ་ཁྱབ་པ་མ་གྲུབ་པའོ། །དང་པོ་ལ། ཐ་དད་བྱ་བར་བཟོད་པ་མ་ཡིན་ནོ། །ཞེས་དྲང་ངོ༌།།
གང་གིས་ན། བསོད་ནམས་གྲངས་མེད་པ་དང་། སོགས་པ་གཞལ་མེད་ཚད་མེད་དུ་བསྟན་
པ་རྣམས་ཀྱིས་སོ། །གང་ལ་ལྟོས་ཏེ་ན། དམ་པའི་དོན་སྤྲོས་བྲལ་ལ་ལྟོས་ཏེའོ། །མདོ་ནི།
ཆོས་དེ་དག་ལ་དོན་དམ་ཡི་གེ་ཐ་དད་དུ་བྱ་བ་མི་དམིགས་སོ། །ཞེས་སོ། གཉིས་པ་ནི།
བཞེད་ཅེས་དྲང་ངོ༌། །གང་ན། བསོད་ནམས་གྲངས་མེད་ལ་སོགས་པ་བསྟན་པ་དེ་དག་གོ།
གང་ལ་ལྟོས་ཏེ་ན། ཀུན་རྫོབ་ཏུ་ནིའོ། །ཇི་ལྟར་ན། དེ་བཞིན་གཤེགས་པའི་ཐུགས་བརྩེ་
- ]
] 8 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། ༡༣
བའི་རྒྱུ་མཐུན་པས་བསྟན་པར་རོ། །གང་གིས་ན། ཐུབ་པས་སོ། །མདོ་ནི། རབ་འབྱོར།
འོན་ཀྱང་བརྗོད་དུ་མེད་པའི་དོན་དེ་ལ་དེ་བཞིན་གཤེགས་པས་གྲངས་མེད་པ་ཞེས་བྱ་
བའམ། གཞལ་དུ་མེད་པ་ཞེས་བྱ་བའམ། ཚད་མེད་པ་ཞེས་བྱ་བར་མངོན་པར་བརྗོད་པ་
འདི་ནི། དེ་བཞིན་གཤེགས་པའི་ཐུགས་རྗེ་ཆེན་པོའི་རྒྱུ་མཐུན་གྱིས་བསྟན་པའོ། །ཞེས་སོ།།
འགྲེལ་པ་ལ་གཉིས་ལས། དང་པོ་ནི། བཟོད་པ་མ་ཡིན་ནོ། །ཞེས་དྲང་ངོ༌།།
གང་ལ་ན། སྒོམ་པའི་ལམ་སྟོང་པ་ཉིད་ལ་སོགས་པ་སྔར་ཇི་སྐད་བཤད་པའི་ཟབ་མོའི་
མཚན་ཉིད་ཅན་ལའོ། །གང་གིས་ན། བསོད་ནམས་གྲངས་མེད་པ་དང་། གཞལ་དུ་མེད་པ་
དང༌། ཚད་མེད་པ་བསྟན་པའི་ཚིག་ཏུ་བརྗོད་པའི་ངོ་བོ་རྣམས་ཀྱིས་ནིའོ། །གང་ལ་ལྟོས་ཏེ་
ན༑ དོན་དམ་པར་ནིའོ། །གང་ན། གྲངས་མེད་པ་ལ་སོགས་པ་གསུམ་ཐ་དད་པ་ཉིད་ཀྱི་ངོ་
བོར་དབྱེ་བ་བྱ་བར་རོ། །དེའི་རྒྱུ་མཚན་ནི། དོན་དམ་པར་སྒྲུབ་པའི་སྒོ་ནས་ཐ་དད་གསུམ་
མེད་ཀྱང་ལོགས་སུ་གྲངས་ཡོད་སོགས་ལས་ལོག་པའི་ལྡོག་པ་ཐ་དད་ལ་ལྟོས་ནས་ཉེ་བར་
བསྐྱེད་པ་སྟེ། ཐ་དད་དུ་རྣམ་གཞག་བྱས་པའི་ཐ་དད་དེ། དོན་གཅིག་ལ་རབ་ཏུ་སྦྱོར་བ་ཡིན་
པའི་ཕྱིར་རོ། །གཉིས་པ་ནི། བཞེད་ཅེས་དྲང་ངོ༌། །གང་ན། གས་རྗེའི་རྒྱུ་མཐུན་གྱིས་
བཤད་པའི་ཆོས་ཀྱི་དབྱིངས་ཀྱི་ངོ་བོ་ཉིད་གྲངས་མེད་ལ་སོགས་ཇི་སྐད་བཤད་ཅིང་བསྟན་
པ་དེ་དག་གོ །གང་ལ་ལྟོས་ཏེ་ན། ཐ་སྙདཀུན་རྫོབ་ཏུ་སྒྲོ་བཏགས་སེལ་བའི་དགོངས་པ་ལ་
ལྟོས་ཏེའོ། །གང་གི་དོན་དུ་ན། བྱིས་པའི་སྐྱེ་བོ་རྣམས་ལ་འབྲས་བུ་ཆེན་པོ་རྣམ་མཁྱེན་གྱི་ཡེ་
ཤེས་གྲངས་མེད་སོགས་སྐྱེ་བ་རབ་ཏུ་སྟོན་པ་ཉིད་ཀྱིས་རྒྱུ་ལ་བྲོད་པ་བསྐྱེད་པའི་དོན་དུའོ།།
ཇི་ལྟར་ན། དམིགས་པ་མེད་པའི་ཐུགས་རྗེ་ཆེན་པོའི་རང་བཞིན་གྱིས་ཆོས་ཀྱི་དབྱིངས་ལ་
གྲངས་ལ་སོགས་པ་མེད་པ་བཞིན་དུ་དེའི་རྒྱུ་མཐུན་པར་གྱུར་པ་སྟེ། དེ་དང་ཆ་མཐུན་པའམ་
- 1 99 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲས་བུ་ཡིན་པར་རོ། །གངགིསན། དེ་བཞིན་གཤེགས་པས་སོ། །དེསན་སྒོམ་ལམ་མང་
པོ་ཉིད་དུ་ཐལ་བར་མི་འགྱུར་རོ། །
གཉིས་པ་ལ་གསུམ་སྟེ། རྩོད་པ་དང༌། ལན་དང༌། ལན་ལ་རྩོད་སྤང་ངོ༌།།
དང་པོ་ལ་གསུམ་སྟེ། སྔ་འགྲེལ་ནི། སྒོམ་ལམ་ཆོས་ཅན། བསྒོམས་ཀྱང་ཉམས་བསྐྱེད་ཅུང་
ཟད་ཀྱང་མི་བྱེད་པ་ཁོ་ནར་ཐལ། གོམས་པ་ཕུལ་དུ་བྱུང་པ་བྱར་མེད་པ་མ་ཡིན་ནམ་སྟེ།
ཡིན་ པ་དེའི་ ཕྱིར་རོ། །རྟགས་གྲུབ་སྟེ། ཆོས་ཐམས་ཅད་སྟོང་པ་ཉིད་ཀྱི་མཚན་ཉིད་ཡིན་
པས་སོ། །སྙམ་པའི་སྐྱེ་བོ་བློ་དམན་པའི་ངོར་དོགས་པ་བསུས་ནས་དྲིས་པའི་ལན་དུ། རབ་
འབྱོར། ཆོས་ཐམས་ཅད་བརྗོད་དུ་མེད་པའོ། །ཞེས་རྟགས་དང༌། བརྗོད་དུ་མེད་པའི་དོན་
ལ་ནི། འཕེལ་བའམ་འགྲིབ་པ་མེད་དོ། །ཞེས་ཁྱབ་པ་ཞལ་གྱིས་བཞེས་ནས། བཅོམ་ལྡན་
འདས། དེས་ན་སྦྱིན་པའི་ཕར་ཕྱིན་འཕེལ་བའམ་ཡོངས་སུ་འགྲིབ་པ་མ་མཆིས་པར་འགྱུར་
རོ༑ ༑ཞེས་རྩོད་པ་བཀོད་དེ། རྩ་བནི། སྒོམ་ཞེས་བྱ་བའི་ལམ་གྱིསནི་ཆོས་ཅན། བསྒོམས་
ཀྱང་སྤང་བྱ་དགུ་པོ་ཅི་ཞིག་ཉམས་ཤིང་གཉེན་པོ་དགུ་པོ་ཅི་ཞིག་ཐོབ་སྟེ། ཉམས་ཐོབ་མེད་
པར་ཐལ། སྒོམ་ལམ་དངོས་པོ་བརྗོད་དུ་མེད་པའི་ཕྱིར། བརྗོད་དུ་མེད་པ་ལ་སྤང་བྱ་ཉམས་
པ་དང་གཉེན་པོ་འཕེལ་བར་མི་རུང་བས་ཁྱབ་པ་ཁས་བླངས། འདོད་ན་འཚང་རྒྱ་བའི་སྐལ་
བ་མེད་པར་འགྱུར་རོ། །འགྲེལ་པ་ལ་གཉིས་ཏེ། ཐལ་བ་དང་། ཆོས་གསུམ་མོ། །དང་པོ་
ནི༑ སྒོམ་པ་ཞེས་བྱ་བའི་ལམ་ཆོས་ཅན། དེས་སྤང་བྱ་མི་མཐུན་ཕྱོགས་ཀྱི་ངོ་བོ་ནི་ཅི་ཞིག་
བོར། གཉེན་པོ་རྣམ་བྱང་ནི་ཅི་ཞིག་ཐོབ་སྟེ། བོར་ཐོབ་མེད་པར་ཐལ། བརྗོད་དུ་མེད་པ་དེ་
བས་ན་སྟེ། དེའི་ཕྱིར་རོ། །གཉིས་པ་ལ། རྟགས་སྒྲུབ་ནི། སྒོམ་པ་ལམ་གྱི་དངོས་པོ་ཆོས་
ཅན། ཡང་ དག་ པར་ན། སྒོམ་ ལམ་ དེ་ ཉིད་དང༌། གཞན་ཉིད་དང༌། གཉིས་ཀ་དང༌།
- 2 {] { -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
གཉིས་ཀ་མིན་པ་ཉིད་དུ་བརྗོད་དུ་མེད་པ་ཡིན་ཏེ། རང་བཞིན་གྱིས་ངོ་བོ་ཉིད་མེད་པ་ཉིད་
ཀྱི་ཕྱིར་རོ། །རྟགས་དེ་གྲུབ་སྟེ། ལམ་དེ་དོན་དམ་པར་ཆོས་ཉིད་ཀྱི་རང་གི་ངོ་བོར་འདོད་
པའི་ཕྱིར་རོ། ཁྱབ་སྒྲུབ་ནི། བརྗོད་དུ་མེད་པ་ལ། མི་མཐུན་པའི་ཕྱོགས་དག་གོ་རིམ་བཞིན་
དུ་འབྲལ་བ་དང་གཉེན་པོ་དག་སྐྱེ་བར་མི་རུང་བས་ཁྱབ་སྟེ། བསྒོམས་ཀྱང་བསྒོམ་པ་ཕུལ་
དུ་ཕྱིན་པ་བྱར་མེད་པའི་ཕྱིར་རོ། །བསལ་བ་ནི། སྒོམ་ལམ་ཆོས་ཅན། སྤང་བྱ་གཉེན་
པོར་ཉེ་བར་དགོད་ཅིང་བསྒོམ་པར་མི་བྱ་བ་ཁོ་ནར་ཐལ། བོར་ཐོབ་ཅུང་ཟད་ཀྱང་མི་བྱེད་
པའི་ཕྱིར་རོ། །ཞེ་ན། ལན་ལ་གསུམ་ལས། སྔ་འགྲེལ་ནི། དེ་ལྟའི་སྐྱོན་ཡོད་པ་མ་ཡིན་ཏེ།
མེད་ཚུལ་འདི་ལྟར་རོ། །རྩ་བ་ལ། ཀུན་རྫོབ་ཏུ་བོར་ཐོབ་མེད་པར་ཐལ་བ་ལ། ཁྱབ་པ་མ་
གྲུབ་སྟེ། བླ་ན་མེད་པའི་བྱང་ཆུབ་སྤྲོས་པ་མེད་ཀྱང་ཀུན་རྫོབ་ཏུ་གདུལ་བྱའི་དོན་ཇིལྟ་བར་
སྒྲུབ་པ་དེ་བཞིན་དུ་སྒོམ་ལམ་འདི་ནི་དོན་དམ་པར་བརྗོད་དུ་མེད་པ་ཡིན་ཡང་ཀུན་རྫོབ་ཏུ་
འདོད་པའི་དོན་སྒྲུབ་པར་བྱེད་དོ། །མདོ་ནི། བྱང་ཆུབ་ཇི་ལྟ་བ་དེ་བཞིན་དུ་ཡོངས་སུ་བསྔོའོ།
ཞེས་སོ། །དོན་དམ་པར་ན་ཐལ་བ་དེ་འདོད་དེ། བྱང་ཆུབ་ཀྱི་མཚན་ཉིད་སྤྲོས་བྲལ་དེ་བཞི
ནི་དེ་ཡིན་པར་བཞིན་དུ་སྒོམ་ལམ་དེ་ཡང་སྤྲོས་བྲལ་དེ་བཞིན་ཉིད་དེའི་མཚན་ཉིད་ཅན་
ཡིན་པས་བོར་ཐོབ་མེད་པར་བཞེད་དེ། མདོ་ནི། ཆོས་ཐམས་ཅད་ཀྱི་དེ་བཞིན་ཉིད་ཇི་ལྟབ་
དེ་བཞིན་དུ་བླ་མེད་རྫོགས་པའི་བྱང་ཆུབ་བོ། །ཞེས་སོ། །
འགྲེལ་པ་ལ། ཀུན་རྫོབ་ཏུ་མ་ངེས་པ་དང༌། དོན་དམ་དུ་འདོད་པ་གཉིས་སོ།།
དང་པོ་ལ། དཔེ་དོན་གཉིས་ལས། དཔེ་ནི། སྒྲུབ་པར་བྱེད་ཅེས་དྲང་ངོ། །ཇི་ལྟར་ཏེ།
དཔེར་ནའོ། །གང་གིས་ན། འཕེལ་འགྲིབ་ཀྱི་ཁྱད་པར་དུ་བྱར་མེད་པའི་ཆོས་ཉིད་དེ་བཞིན་
ཉིད་ཀྱི་མཚན་ཉིད་ཅན་གྱི་བྱང་ཆུབ་གཟུང་འཛིན་གྱི་སྤྲོས་པ་མེད་པའི་ཡེ་ཤེས་ཀྱི་བདག་
- ? ） 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཆོས་ཀྱི་སྐུ་དང་། སོགས་པ་ངོ་བོ་ཉིད་ཀྱི་སྐུའི་རང་བཞིན་གྱིས་སངས་རྒྱས་ཀྱི་བདག་
པོའི་རྐྱེན་ཙམ་གྱིས་སོ། །གང་ན། གདུལ་བྱའི་སྐྱེ་བོ་རྣམས་ཀྱི་མངོན་པར་འདོད་པའི་དོན་
ནོ༑ །གང་གི་སྒོ་ནསན། གདུལ་བྱ་རང་རང་གི་བསོད་ནམས་དང་ཡེ་ཤེས་ཀྱི་ཚོགས་ཆེ་ཆུང་
གི་རྗེས་སུ་མཐུན་པར་ཚོགས་ཆེ་བ་ལ་ལོངས་སྐུ། ཆུང་བ་ལ་སྤྲུལ་སྐུ་སོགས་དོན་ཁྱད་པར་
ཅན་སྣང་བའི་སེམས་བསྐྱེད་པའི་སྒོ་ནས་སྒྲུབ་སྟེ། དཔེ་དེ་བཞིན་དུའོ། །དོན་ནི། ཆོས་ཉིད་
མངོན་སུམ་དུ་མཐོང་ཟིན་བསྒོམས་པས་གློ་བུར་གྱི་ཉོན་མོངས་པའི་དྲི་མ་དང་བྲལ་བའི་སྒོ་
ནས་ཆོས་ཉིད་མངོན་སུམ་དུ་བྱས་པའི་ལམ་འདི་ཡང་དོན་དམ་པར་སྤྲོས་བྲལ་དེ་བཞིན་ཉིད་
ཀྱི་མཚན་ཉིད་ཡིན་པས། བོར་ཐོབ་མེད་ཀྱང་ཀུན་རྫོབ་ཏུ་མངོན་པར་འདོད་པའི་དོན་གྱི་བྱ་
བ་སྤང་བྱ་ཉམས་པ་དང་གཉེན་པོ་སྐྱེད་པར་བྱེད་དོ། །གཉིས་པ་ནི། དོན་དམ་པར་ནི་སྤང་
བྱ་ཉམས་པ་དང༌། གཉེན་པོ་འཕེལ་བ་དགག་པའི་ཚུལ་དུ་བཞེད་པས་དེའི་ཚེ་ཅི་ལ་ཡང་
སྦྱོར་བ་མེད་པ་ཉིད་དེ་ཁོ་ན་ལ་སྦྱོར་བ་ཡིན་པས་མི་འདོད་པ་སྒྲུབ་པའི་ཉེས་པ་མེད་དོ། །
གསུམ་པ་ལ་རྩོད་ལན་གཉིས་ཀྱི་རྩོད་པ་ལ་གསུམ་ལས། སྔ་འགྲེལ་ནི། ཀུན་
རྫོབ་ཏུ་འདོད་པའི་དོན་སྒྲུབ་པ་དེ་ལྟ་ཡིན་ནའང་སེམས་བསྐྱེད་ཀྱིས་ཀུན་རྫོབ་ཏུ་ཡང་བྱང་
ཆུབ་བསྐྱེད་པའི་དོན་བྱེད་པར་མི་རུང་སྙམ་པའི་དོགས་པ་བསུ་བའི་རྩོད་པ་བསྟན་པའོ།།
རྩ་བ་ལ། སེམས་བསྐྱེད་ནི་ཆོས་ཅན། བྱང་ཆུབ་བསྐྱེད་པ་མེད་པར་ཐལ། སྔ་མས་བྱང་ཆུབ་
བསྐྱེད་པར་རིགས་པ་མིན་ཞིང་། ཕྱི་མས་ཀྱང་བསྐྱེད་པ་མ་ཡིན་པའི་ཕྱིར་རོ། །མདོ་ནི།
སེམས་དང་པོ་བསྐྱེད་པ་ཡང་སླད་མ་བསྐྱེད་པ་དང་མི་འགྲོགས་སོ། །སེམས་སླད་མ་བསྐྱེད་
པ་ཡང་སེམས་དང་པོ་བསྐྱེད་པ་དང་མི་འགྲོགས་ཏེ། བཅོམ་ལྡན་འདས། དེ་ལྟར་སེམས་
དང་སེམས་ལས་བྱུང་བའི་སེམས་རྣམས་མི་འགྲོགས་ན། ཇི་ལྟར་དགེ་བའི་རྩ་བ་རྣམས་
- 2 （
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། [༡༣
གསོག་པར་འགྱུར། དགེ་བའི་རྩ་བ་མ་བསགས་པར་བླ་མེད་རྫོགས་པའི་བྱང་ཆུབཏུ་མངོན་
པར་རྫོགས་པར་འཚང་རྒྱ་བར་མི་ནུས་སོ། །ཞེས་སོ། །འགྲེལ་པ་ལ་གཉིས་ཏེ། ཐལ་བ་
དགོད་པ་དང༌། དེའི་རྟགས་སྒྲུབ་པའོ། །དང་པོ་ནི། དོན་ཁྱད་པར་ཅན་སྣང་བའི་སེམས་
བསྐྱེད་པ་ཆོས་ཅན། དེའི་སྒོ་ནས་བྱང་ཆུབ་བསྐྱེད་པའི་དོན་ཇི་ལྟར་བྱེད་དེ། མི་བྱེད་པར་
ཐལ། སེམས་སྔ་ཕྱི་རེ་རེས་མི་སྐྱེད། མང་པོ་གཅིག་ཅར་འབྱུང་བས་མི་སྐྱེད། མང་པོ་རིམ་
གྱིས་འབྱུང་བས་ཀྱང་མི་སྐྱེད་པ་དེ་བས་ན་སྟེ། དེའི་ཕྱིར་རོ། །གཉིས་པ་ལ། རྟགས་མ་གྲུབ་
བོ༑ ༑ཞེ་ན། དེ་སྒྲུབ་པ་ལ་གསུམ་སྟེ། སྔ་ཕྱི་རེ་རེས་དང༌། མང་པོ་གཅིག་ཆར་འབྱུང་བས་
དང༌། མང་པོ་རིམ་གྱིས་འབྱུང་བས་མི་སྐྱེད་པར་བསྟན་པའོ། །དང་པོ་ནི། སེམས་བསྐྱེད་
ཆོས་ཅན། སྔ་ཕྱི་རེ་རེས་བྱང་ཆུབ་སྐྱེད་པར་ནི་རིགས་པ་མ་ཡིན་ནོ། །སྔ་མ་ལ་བྱང་ཆུབ་སྒྲུབ་
བྱེད་རྣམ་མཁྱེན་ཉིད་ལ་སོགས་པ་སེམས་བསྐྱེད་ཕྱི་མ་ལ་སྣང་བའི་དོན་མཐའ་དག་མི་སྣང་
བའི་ཕྱིར་དང་། ཕྱི་མར་གྱུར་པའི་བྱང་ཆུབ་སེམས་རེ་རེ་ལ་སངས་རྒྱས་ཀྱི་བྱང་ཆུབ་སྒྲུབ་
པར་བྱེད་པའི་དྲན་པ་ཉེར་གཞག་སོགས་སེམས་བསྐྱེད་སྔ་མ་ལ་སྣང་བའི་དོན་ཐམས་ཅད་
མི་སྣང་བའི་ཕྱིར་རོ། །གཉིས་པ་ནི། འདོད་པའི་དོན་བྱང་ཆུབ་སྒྲུབ་པར་བྱེད་པའི་ཆོས་སུ་
སྣང་བའི་སེམསབསྐྱེད་ཆོས་ཅན། དུས་གཅིག་ཅར་དུ་སེམས་བསྐྱེད་སྐད་ཅིག་མ་མང་པོ་
འབྱུང་བ་ཉིད་ཀྱིས་ཀྱང་བྱང་ཆུབ་བསྐྱེད་པ་མ་ཡིན་ཏེ། སེམས་བསྐྱེད་དུ་མ་དུས་གཅིག་ཅར་
འབྱུང་བ་མི་སྲིད་པའི་ཕྱིར་རོ། །རྟགས་གྲུབ་སྟེ། སེམས་ཅན་རྣམས་ནི། རྣམ་པར་ཤེས་པའི་
རྒྱུ་རེ་རེ་བའོ། །ཞེས་རྒྱན་འགྲེལ་ལས་འབྱུང་བས་སོ། །འདི་རྣམ་ཤེས་གཅིག་པུར་སྨྲ་བ་
མཐུན་པའམ། ཡང་ན། རིགས་མཐུན་དུ་མ་མེད་པ་ལ་དགོངས་སོ། །གསེར་གླིང་པ་ནི།
རྟོག་པ་དུ་མ་མེད་པ་ལ་དགོངས་སོ། །ཞེས་སོ། །གསུམ་པ་ནི། བླ་ན་མེད་པའི་སངས་རྒྱས་
-20 3



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་བྱང་ཆུབ་སྒྲུབ་པར་བྱེད་པ་དྲན་པ་ཉེ་བར་བཞག་པ་དང་། སོགས་པ་ཡང་དག་པར་སྤོང་
བ་ལ་སོགས་ནས་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་རྟོགས་ཤིང་ཤེས་
པར་འགྱུར་བའི་རང་གི་ངོ་བོ་རིམ་གྱིས་འབྱུང་བའི་སེམས་བསྐྱེད་ཆོས་ཅན། སེམས་སྔ་ཕྱི་
རིམ་གྱིས་འབྱུང་བར་འགྱུར་བའི་མང་པོ་ཉིད་ཀྱིས་ཀྱང་བྱང་ཆུབ་བསྐྱེད་པ་མ་ཡིན་ཏེ།
སེམས་བསྐྱེད་སྔ་ཕྱི་རྣམས་ཕན་ཚུན་འབྲེལ་བ་སྟེ། ཕྲད་ཅིང་ཚོགས་པ་མེད་པའི་ཕྱིར་རོ།།
རྟགས་གྲུབ་སྟེ། ཕྱི་མ་དེ་བྱུང་མ་ཐག་ཏུ་སྔ་མ་དེ་ཕྱི་མ་ལ་རྗེས་སུ་འགྲོ་བ་མེད་པ་ཉིད་དུ་
འཇིགས་པས་སོ། །ཞེ་ན། གཉིས་པ་ལ་གསུམ་ལས། སྔ་འགྲེལ་ནི། རྩོད་པ་དེ་ནི་ཡང་དག་
པ་མ་ཡིན་པས་དེའི་ལན་སྟོན་ནོ། །རྩ་བ་ལ། མེ་ལྕེས་སྡོང་བུ་བསྲེག་པ་མེད་པར་ཐལ། མེ་
ལྕེའི་སྐད་ཅིག་དང་པོ་ཁོ་ནས་དང་། ཕྱི་མ་ཁོ་ནས་དང་། མང་པོ་གཅིག་ཅར་འབྱུངབས་དང་།
མང་པོ་རིམ་གྱིས་འབྱུང་བས་མི་བསྲེག་པའི་ཕྱིར་གསུངས་པ་ལ། ལྟོས་མེད་དུ་མི་བསྲེག་
པར་ཐལ་བར་འདོད། ལྟོས་ནས་མི་བསྲེག་པར་ཐལ་བ་ལ། ཁྱབ་པ་མེད་དེ། མར་མེའི་
སྐད་ཅིག་རྣམས་ལྟོས་མེད་དུ་མི་བསྲེགས་ཀྱང་ལྟོས་ནསབསྲེགས་པའི་དཔེའི་ཚུལ་གྱིས་ནི།
སེམས་བསྐྱེད་སྔ་ཕྱི་རྣམས་ལྟོས་མེད་བྱང་ཆུབ་མི་བསྐྱེད་དོ། །ཞེས་བྱ་བ་ལ་སོགས་པ་ཟབ་
མོའི་ཆོས་ཉིད་རྣམ་པ་བརྒྱད་ཤེས་པར་བྱའོ། །མདོ་ནི། སེམས་དང་པོ་བསྐྱེད་པས་ཀྱང་།
སེམས་དང་པོ་བསྐྱེད་པ་ལ་མ་བརྟེན་པར་ཡང་། སེམས་ཕྱི་མ་བསྐྱེད་པས་ཀྱང་། སེམས་ཕྱི་
མ་བསྐྱེད་པ་ལ་མ་བརྟེན་པར་ཡང་བླ་མེད་རྫོགས་པའི་བྱང་ཆུབ་ཏུ་མངོན་པར་རྫོགས་པར་
འཚང་རྒྱ་བ་མ་ཡིན་མོད་ཀྱི། འོན་ཀྱང་བླ་མེད་རྫོགས་པའི་བྱང་ཆབ་ཏུ་མངོན་པར་རྫོགས་
པར་འཚང་རྒྱའོ། །ཞེས་སོ། །
འགྲེལ་པ་ལ། དཔེ་དོན་གཉིས་ལས། དཔེ་ལ་གསུམ་སྟེ། ལྟོས་མེད་དུ་མི་བསྲེག་
- ༔ {] 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
པ་དང་། ལྟོས་ནས་བསྲེག་པ་དང་། དོན་བསྡུབའོ། །དང་པོ་ལ། སྐད་ཅིག་དང་པོ་དང་། ཕྱི་
མས་མི་བསྲེག་པ་གཉིས་སོ། །དང་པོ་ནི། ཇི་ལྟར་ཏེ། དཔེར་ན། མེ་ལྕེ་དང་སྙིང་པོ་ཕྲད་
པའི་སྐད་ཅིག་དང་པོ་ཆོས་ཅན། དེ་ལ་མེ་ལྕེའི་སྐད་ཅིག་མ་གཉིས་པ་མེད་པར་རྒྱུའི་མཚན་
ཉིད་སྙིང་པོ་མ་ལུས་པ་སྲེག་བྱེད་དང་། འབྲས་བུའི་མཚན་ཉིད་བསྲེག་པར་བྱ་བ་སྙིང་པོ་མ་
ལུས་པ་ཚིག་པ་མེད་དེ། དེའི་ཚེ་གཉིས་པོ་རང་གི་རྒྱུས་ཕན་ཚུན་བརྒྱུད་དེ་འོངས་པའི་སྒོ་
ནས་དུས་མཉམ་པ་ཕྲད་ཙམ་དུ་བསྐྱེད་ཀྱི། སྙིང་པོ་མ་ལུས་པ་སྲེག་ནུས་ཀྱི་ནུས་པ་ཁྱད་པར་
ཅན་དུ་མ་བྱས་པའི་ཕྱིར་རོ། །གཉིས་པ་ནི། དཔེ་དེ་བཞིན་དུ་མེ་ལྕེ་དང་། སྙིང་པོ་ཁྱད་པར་
ཅན་སྐྱེ་བའི་སྐད་ཅིག་མ་གཉིས་པ་ཆོས་ཅན། དེ་ལ་ཡང་སྐད་ཅིག་མ་དང་པོ་ལ་ལྟོས་པ་མེད་
པར་རྒྱུ་དང་འབྲས་བུའི་མཚན་ཉིད་སྲེག་བྱེད་དང་བསྲེག་བྱ་མེད་དེ། སྐད་ཅིག་དང་པོ་ལམ་
ལྟོས་པར་དེ་ཀུན་རྫོབ་ཏུ་ཡང་འབྱུང་བ་མེད་པའི་ཕྱིར། རྟགས་མ་གྲུབ་ན། སྐད་ཅིག་གཉིས་
པ་ཆོས་ཅན། རྟག་ཏུ་ཡོད་པདང་། སོགས་པ་མེད་པར་ཐལ་གྱིས་མཚོན་ནས་དངོས་པོ་རེས་
འགའ་མིན་པར་ཐལ་བར་འགྱུར་ཏེ། རང་རྒྱུ་ལས་མ་སྐྱེས་པའི་ཕྱིར་རོ། །གཉིས་པ་ནི།
སྙིང་པོ་སྲེག་པར་བྱེད་པ་མི་ལྕེ་ཆོས་ཅན། བསྲེག་པར་བྱ་བ་སྙིང་པོ་ཚིག་པའི་རྒྱུ་ཡིན་ཏེ།
དོན་གཞན་ཕྱི་མ་སྙིང་པོ་ཚིག་པའི་རྗེས་སུ་འགྲོ་ལྡོག་བྱ་ས་ཡིན་པའི་ཕྱིར་རོ། །རྟགས་གྲུབ་
སྟེ༑ གང་གི་ཕྱིར་ན། མེ་ལྕེ་སྔ་ཕྱི་རེ་རེས་མི་བསྲེག་པ་དེ་ལྟ་ཡིན་པ་དེའི་ཕྱིར། གང་གི་ཚེརྒྱུ་
དང་རྐྱེན་ཉིད་འདི་པ་ཙམ་ལས་སྐྱེས་པ་ལས་སྲེག་བྱེད་དང་བསྲེག་བྱར་གྲུབ་པའི་བདག་
ཉིད་ཀྱི་རྟེན་འབྲེལ་གྱི་ཆོས་ཉིད་ཀྱིས་མེ་ལྕེ་དང་སྡོང་བུ་གཉིསཀ་ཕྲད་ཅིང་ཚོགས་པའི་ཁྱད་
པར་ཅན་དུ་སྐྱེད་པའི་སྐད་ཅིག་མ་དང་པོ་ལ་ལྟོས་ནས་བརྟགསན་རིགས་པས་གནོད་ཀྱང་།
ཀུན་རྫོབ་མ་བརྟགས་གཅིག་པུར་ཉམས་དགའ་བ་ཉིད་དུ་རྒྱུ་དང་འབྲས་བུ་འབྲེལ་བ་གྲུབ་
2 (] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་སྟོབས་ཀྱིས་སྐད་ཅིག་དང་པོ་དེས་བྱས་པའི་སྙིང་པོ་སྲེག་པ་ལ་སྔ་མ་བས་མཐུ་ཕུལ་དུ་
ཕྱིན་པ་དང་ལྡན་པའི་ཁྱད་པར་ཅན་མེ་ལྕེ་རིགས་འདྲ་སྐད་ཅིག་མ་གཉིས་པ་དང་། སོགས་
པ་གསུམ་པ་ལ་སོགས་པ་ཡོད་ན། གཉིས་པ་སྐྱེས་པ་དེའི་ཚེ་དང་པོ་འཇིག་རྒྱུ་མེད་པར་རང་
གིས་ཞིག་ཀྱང་གོ་རིམ་བཞིན་དུ་རྒྱུ་འཇིག་པ་དང་འབྲས་བུ་སྐྱེ་བ་དག་དུས་མཉམ་དུ་
དམིགས་པས་གསུམ་པ་ལྟོས་མེད་དུ་མི་བསྲེག །ལྟོས་ན་བསྲེག་པ་དེ་བས་ན། མེ་ལྕེ་སྐད་
ཅིག་མ་དང་པོས་ཀྱང་མེ་ལྕེའི་སྐད་ཅིག་མ་གཉིས་པ་ལ་མ་ལྟོས་པར་སྙིང་པོ་མི་བསྲེག་ལ།
མེ་ལྕེ་སྐད་ཅིག་མ་གཉིས་པས་ཀྱང་མེ་ལྕེ་སྐད་ཅིག་མ་དང་པོ་ལ་མ་ལྟོས་པར་སྙིང་པོ་མི་
བསྲེག་པ་ཞེས་བྱ་བའི་མར་མེའི་དཔེའི་ཚུལ་མེ་ལྕེའི་སྐད་ཅིག་མ་སྔ་ཕྱིར་གྱུར་པ་གཉིས།
ཡུལ་སྙིང་པོ་སྣུམ་ལྡནགཅིག་སྲེག་པ་ལ་དེའི་རྒྱུར་ཉེ་བར་སྦྱོར་བ་ཤེས་པར་བྱེད་པ་དེ་དཔེའི་
གཙོ་བོར་ལྷུར་ལེན་པས་སོ། །གཉིས་པ་ནི། མེ་ལྕེའི་སྐད་ཅིག་མ་སྔ་མ་ལ་བརྟེན་ནས་ཕྱི་མ་
བྱུང་བས་སྙིང་པོ་བསྲེགས་པ་བཞིན་དུ། བྱང་ཆུབ་སྒྲུབ་པར་བྱེད་པ་སེམས་བསྐྱེད་པའི་
དངོས་པོ་དྲན་པ་ཉེར་བཞག་ལ་སོགས་པ་ཚད་ཡོད་པ་སྟེ། ཉུང་ཟད་ཅིག་སྣང་བའི་ཡིད་ཀྱི་
རྣམ་པར་ཤེས་པ་སྔ་མ་ལ་བརྟེན་ནས་སྔ་མ་དེ་ལ་སྣང་བའི་དོན་གྱི་དབེན་པ་སྔ་མ་བས་ལྷག་
པར་ཁྱད་པར་དུ་འཕགས་པའི་དོན་སྟོབས་དངྒརྣམམཁྱེན་ལ་སོགས་པ་སྣང་བའི་རྣམ་པར་
ཤེས་པ་ཕྱི་མ་སྐྱེ་བས་གཉིས་ཀ་ལ་བརྟེན་ནས་བྱང་ཆུབ་ཐོབ་པར་རིགས་སོ། །
གསུམ་པ་ལ་གསུམ་ལས། སྔ་འགྲེལ་ནི། སྒོམ་ལམ་ཁྱད་པར་ཅན་ལ་གནས་
པའི་བྱང་སེམས་ཆོས་ཅན། དབང་པོ་རྟུལ་ཡང་བྱང་ཆུབ་ལས་ཕྱིར་མི་ལྡོག་སྟེ། བ་མོ་
བརྒྱདརྟོགས་པའི་ཕྱིར། འོ་ན། ཟབ་མོ་རྣམ་པ་བརྒྱད་ཡུལ་གང་ལ་ཡོད་པ་ཡིན་ཞེ་ན། གོང་
དུ་ཇི་སྐད་སྨོས་པའི་མར་མེའི་དཔེ་ཁོ་ནས་ཟབ་མོའི་ཆོས་ཉིད་རྣམ་པ་བརྒྱད་ཀྱང་ཁོང་དུ་
- ?）
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཆུད་པར་བྱ་བ་ཡིན་པས་ཕྱིར་མི་ལྡོག་གི་མཚན་ཉིད་བརྗོད་པའི་ཕྱིར་སྟོན་ནོ། །རྩ་བ་ལ།
སེམས་བསྐྱེད་སྔ་ཕྱི་གཉིས་ལས་བྱང་ཆུབ་མི་སྐྱེ་ཞིང་། ལྟོས་ནས་སྐྱེ་བས་སྐྱེ་མི་སྐྱེ་འགལ་བ་
ལྟ་བུའི་དོན་མི་འགལ་བས་སྐྱེ་བ་ཟབ་པ་སྟེ། མདོ་ནི། རྟེན་ཅིང་འབྲེལ་བར་འབྱུང་བ་ཟབ་
པ་དེ་ནི་ངོ་མཚར་ཏོ། །ཞེས་སོ། །དོན་དམ་དུ་མི་འགག་ཅིང་ཀུན་རྫོབ་ཏུ་སྐྱེས་ཙམ་གྱིས་
འགག་པས་འགག་པ་ཟབ་པ་སྟེ། མདོ་ནི། བཅོམ་ལྡན་འདས་འགག་པའི་ཆོས་ཅན་ལགས་
སོ༑ ༑ཞེས་སོ། །དངོས་པོའི་དོན་རྟོགས་ཀྱང་དེ་དང་ཐ་མི་དད་པའི་དེ་བཞིན་ཉིད་མངོན་
སུམ་དུ་བྱ་མི་ནུས་པས་དེ་བཞིན་ཉིད་ཟབ་པ་སྟེ། མདོ་ནི། དེ་བཞིན་ཉིདཟབ་བམ། གསོལ་
པ༑ བཅོམ་ལྡན་འདས་ཟབ་བོ། །ཞེས་སོ། །སེམས་ཙམ་པོ་འདི་དེ་བཞིན་ཉིད་ལས་ཐ་དད་
དང་ཐ་མི་དད་དུ་མ་གྲུབ་པ་ཤེས་བྱ་ཟབ་པ་སྟེ། མདོ་ནི། དེ་བཞིན་ཉིད་དེ་སེམས་ཡིན་ནམ།
གསོལ་པ། བཅོམ་ལྡན་འདས། དེ་ནི་མ་ལགས་སོ། །ཞེས་སོ། །དེ་ཁོ་ན་དེ་བཞིན་ཉིད་མ་
མཐོང་བ་ཡིན་པས་ཤེས་པ་ཟབ་པ་སྟེ། མདོ་ནི། དེ་ཉིད་ཀྱིས་དེ་བཞིན་ཉིད་ཡང་དག་པར་
བརྗེས་སུ་མཐོང་ངམ། ཞེས་སོ། །དེ་བཞིན་ཉིད་ལ་གནས་པས་ཅི་ཡང་མི་སྤྱོད་པ་ཡིན་པས་
སྤྱོད་པ་ཟབ་པ་སྟེ། མདོ་ནི། དེ་ལྟར་སྤྱོད་པ་དེ་ནི། ཅི་ལ་ཡང་མི་སྤྱོད་དོ། །ཞེས་སོ། །མཚན་
མ་དང་མཚན་མེད་པ་ལ་སྤྱོད་པ་གཉིས་མེད་པར་ཆོས་ཉིད་ལ་སྤྱོད་པ་ནི། གཉིས་མེད་ཟབ་
པའོ། །མདོ་ནི། གཉིས་ཀྱི་ཡོངས་སུ་རྒྱུ་བ་མ་མཆིས་པ་དེ་ནི། དོན་དམ་པ་ལ་སྤྱོད་དོ།།
ཞེས་སོ། །ཚོགས་རྫོགས་ཀྱང་འབྲས་བུ་བྱང་ཆུབ་མངོན་དུ་མི་བྱེད་པའམ། མཚན་མ་དོན་
དམ་དུ་སྤངས་ཀྱང་ཀུན་རྫོབ་ཏུ་མ་སྤངས་པ་ནི། ཐབས་མཁས་པ་ལ་ཟབ་པ་ཉིད་དོ། །མདོ་
ནི༑ ཐབས་མཁས་པ་དེས། ཆོས་གང་ཡང་དངོས་པོར་མི་བགྱིད། དངོས་པོ་མ་མཆིས་པར་
ཡང་མི་བགྱིད་དོ། །ཞེས་སོ། །འགྲེལ་པ་ལ། སེམས་བསྐྱེད་སྐད་ཅིག་མ་སྔ་མདང་ཕྱི་མ་
- 2 [
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་གིས་ཀྱང་བྱང་ཆུབ་སྐྱེད་པ་མ་ཡིན་ཞིང་། ངོ་བོ་ཉིད་མེད་པས་ཀྱང་སྐྱེད་པ་མ་ཡིན་ལ།
འོན་ཀྱང་སེམས་བསྐྱེད་དེ་བསྒོམས་པས་རྟོགས་པར་ཏེ། ཐོབ་པར་བྱ་བའི་དོན་ཉན་ཐོས་
ལས་ཁྱད་པར་དུ་འཕགས་པ་རྫོགས་པའི་བྱང་ཆུབ་བསྐྱེད་དེ་ཞེས་བྱ་བ་རྟེན་ཅིང་འབྲེལ་
བར་འབྱུང་བ་སྐྱེ་བ་དང་། དངོས་པོ་ཐམས་ཅད་རང་རྒྱུ་ལས་འབྱུང་བ་ཉིད་ནས་རང་བཞིན་
གྱིས་ངོ་བོ་ཉིད་མེད་པས་འགག་པ་མེད་ལ། ཀུན་རྫོབ་ཏུ་ཡང་སྐྱེས་པ་འགག་གོ། །ཞེས་བྱ་བ་
འགག་པ་དང་། གནས་སྐབས་ཐམས་ཅད་དུ་ཆོས་ཉིད་དེ་བཞིན་ཉིད་གོམས་པར་བྱེད་ཀྱང་
ཐབས་ཀྱིས་དེ་བཞིན་ཉིད་དེ། མངོན་སུམ་དུ་མི་བྱེད་ཅེས་བྱ་བ་དེ་བཞིན་ཉིད་དང་། དོན་
དམ་པར་ཆོས་ཐམས་ཅད་ཤེས་བྱའི་སྤྲོས་བྲལ་དེ་བཞིན་ཉིད་ཀྱི་རང་བཞིན་ཉིད་པས་ཤེས་
བྱ་མིན་ཡང་ཀུན་རྫོབ་ཏུ་སྦྱིན་པ་ལ་སོགས་པ་རྣམ་པ་དུ་མར་རྗེས་སུ་སྒྲུབ་ཅིང་ཤེས་པར་བྱ་
བ་ཞེས་བྱབ་ཤེས་བྱ་དང་། སྤོས་བྲལ་དེ་བཞིན་ཉིད་ཀྱི་ངོ་བོ་ཉིད་ཡིན་པས་མཐོང་བྱ་མིན་པ་
ལ༑ ཅི་ཡང་མཐོང་བ་མེད་པ་ཉིད་མཐོང་བ་ཡིན་ནོ། །ཞེས་བྱ་བ་ཤེས་པ་དང་། ཆོས་ཉིད་
སྤྱད་བྱར་མེད་པ་ཉིད་ཀྱིས་ཐམས་ཅད་ལ་སྤྱོད་པ་མེད་པ་ཉིད་སྤྱོད་པའོ། །ཞེས་བྱ་བ་སྤྱོད་པ་
དང་། མཚན་མ་ཡོད་མེད་གཉིས་སུ་མེད་པ་ཆོས་ཉིད་ཀྱི་ངོ་བོ་ཉིད་དུ་ཆོས་ཐམས་ཅད་སྒྲུབ་
བོ༑ །ཞེས་བྱ་བ་གཉིས་སུ་མེད་པ་དང་། བསོད་ནམས་དང་ཡེ་ཤེས་ཀྱི་ཚོགས་ཐམས་ཅད་
ཡོངས་སུ་རྫོགས་ལ་ཐབས་ཀྱིས་དེའི་འབྲས་བུ་སངས་རྒྱས་ཉིད་མི་ཐོབ་པ་ཞེས་བྱ་བ་ཐབས་
ལ་མཁས་པ་སྟེ། འདི་དག་ནི། རྟོག་གེའི་བློས་བསམ་གྱིས་མི་ཁྱབ་པའི་རྣམ་པར་ཐར་པ་
ཐོབ་པའི་སྒོ་ནས་ཕན་ཚུན་འགལ་འགལ་འདྲ་ལ། མི་འགལ་བའི་དོན་སྒྲུབ་པས་སྐྱེ་བ་
སོགས་ཟབ་པ་ཉིད་ཡིན་ནོ། །ཞེས་སོགས་ཀུན་ལ་སྦྱར་རོ། །དེ་ལྟར་མཉམགཞག་ཏུ་ཟབ་
མོ་བརྒྱད་རྟོགས་ནས་རྗེས་ཐོབ་ཏུ་དེ་དང་རྗེས་སུ་མཐུན་པའི་ལུས་ངག་གི་ཐ་སྙད་འཇུག་པ་
- 2 ()
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། ༼༡༣
དེ༑ སྒོམ་ལམ་པའི་རྟགས་ཡིན་ནོ། །གསུམ་པ་ནི། སློབ་པ་བྱང་ཆུབ་ལས་ཕྱིར་མི་ལྡོག་པའི་
ཚོགས་རང་རང་གི་མཚན་ཉིད་ཞར་བྱུང་དང་བཅས་པ་བཤད་ཟིན་ཏོ། །
གསུམ་པ་ལ་གསུམ་ལས། སྔ་འགྲེལ་ནི། ཐོབ་ཅེས་ང་ངོ། །གང་ན། རྫོགས་
པའི་སངས་རྒྱས་ཉིད་དོ། །གང་གིས་ན། སློབ་པའི་ཚོགས་ཀྱི་ཆོས་ཕྱིར་མི་ལྡོག་གི་རྟགས་
ཐོབ་པས་སོ། །ཚུལ་ཇི་ལྟ་བུས་ན། སངས་རྒྱས་ཉིད་ཐོབ་པར་བྱ་བའི་ཕྱིར་འབད་དེ་སྒོམ་
པས་སོ། །དེ་ཐོབ་པའི་རྒྱུ་མཚན་ཏེ། རྒྱུནི། འཁོར་བ་དང་མྱང་འདས་མཉམ་པ་ཉིད་ཀྱི་སྦྱོར་
བ་ཡིན་པས་དེ་སྟོན་ནོ། །རྩ་བ་ལ། ངེས་དོན་དང༌། ཀླན་ཀ་སྤངས་པའོ། །དང་པོ་ནི། སྲིད་
པ་ལ་དོར་བྱ་དང་ཞི་བ་ལ་བླང་བྱར་མི་རྟོག་པར་མཉམ་པ་ཉིད་དུ་སྒོམ་པ་ཆོས་ཅན། ཆོས་
སྐུའི་རྒྱུ་ཡིན་ཏེ། ཆོས་སྐུའི་ཆེད་དུ་འཁོར་འདས་ཀྱི་ཆོས་རྣམས་རང་བཞིན་མེད་པ་རྨི་ལམ་
དང་འདྲ་བར་རྟོགས་ནས་སྒོམ་པའི་ཕྱིར། མདོ་ནི། རྨི་ལམ་དང་ཉིན་པར་ནི་རྣམ་པར་རྟོག་
པ་མེད་པའོ། །ཞེས་སོ། །འདིར་འགྲེལ་ཆེན་དང་། འཕགས་པས། མི་སློབ་པའི་དགེ་འདུན་
གྱི་མཚན་ཉིད་དུ་བཤད་དེ། བསླབ་བྱ་ནི། སྤང་བྱར་རྟོག་པ་སྤོང་བ་དང་། གཉེན་པོར་རྟོག་
པ་སྤོང་བ་ཙམ་དུ་ཟད་ལ། དེ་གཉིས་སྤངས་ཏེ་གཉིས་ཀ་མཉམ་པ་ཉིད་དུ་རྟོགས་པས་མི་
སློབ་པར་འགྱུར་ཏེ། དེ་ནས་བསླབ་བྱ་ཟད་པའི་ཕྱིར་རོ། །
གཉིས་པ་ལ་བཞི་ལས། ལས་མེད་པ་དང༌། ཧ་ཅང་ཐལ་བ་དང་། ལུང་དང་
འགལ་བ་དང༌། རྨི་ལམ་ན་ལས་གསོག་པར་ཐལ་བའི་ཀླན་ཀ་སྤང་བའོ། །དང་པོ་ནི། ཉིན་
པར་ཡང་ལས་དགེ་སྡིག་མེད་པར་ཐལ། རང་བཞིན་མེད་པའི་ཕྱིར། དཔེར་ན། རྨི་ལམ་
བཞིན་ནོ། །ཞེ་ན། དོན་དམ་པར་འདོད་པ་ཡིན་ནོ། །ཀུན་རྫོབ་ཏུ་རྟགས་མ་ངེས་ཤིང་།
དཔེ་མ་གྲུབ་སྟེ། རྨི་ལམ་གྱི་དུས་ཀྱི་དགེ་སྡིག་ཏུ་སྣང་བ་ལ་དེར་ཞེན་པ་དགེ་སྡིག་གི་ལས་
-2 09 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཡིན་པའི་ཕྱིར་རོ། །མི་རིགས་ཏེ། བདེན་པར་མེད་པའི་ཕྱིར་རོ། །ཞེན། དེ་ནི་གཉིད་སད་
པ་ཡང་མཚུངས་སོ། །འོ་ན། རྨི་ལམ་དུ་མི་བསད་པ་རྨིས་པས་ཀྱང་དགེ་སློང་གི་སྡོམ་པ་
གཏོང་བར་ཐལ། གཉིས་སད་དུས་དང་མཚུངས་པའི་ཕྱིར་རོ། །ཞེ་ན། ཁྱབ་པ་མེད་དེ།
ཉན་ཐོས་པ་ལྟར་ནའང་། གཉིད་སད་པའི་དུས་ཀྱི་རགས་པ་དང་། རྒྱུན་དུ་སྣང་བ་དང་། རྨི་
ལམ་གྱི་སྣང་བ་གཉིས་རྫུན་པར་མཚུངས་ཀྱང་སྡོམ་པ་གཏོང་མི་གཏོང་གི་ཁྱད་འདོད་པ་
བཞིན་ནོ། །དེས་ན་བསླབ་པ་བྱིན་པ་ལྟར་དེ་བཞིན་གཤེགས་པས་བསླབ་པ་བཅས་པའི་
དབང་ལས་བཞག་གོ །མདོ་ནི། ཆོས་ཐམས་ཅད་རྨི་ལམ་ལྟ་བུར་གསུངས་པ་དེ་ལྟ་ན། དེ་
ལས་གསོག་པའམ། འབྲི་བར་འགྱུར་བ་མེད་དོ། །དེ་ཅིའི་ཕྱིར་ཞེ་ན། རྨི་ལམ་གྱི་ཆོས་གང་
ཡང་གསོག་པའམ། འབྲི་བ་མི་དམིགས་པའི་ཕྱིར་རོ། །འོན་ཏེ་སད་ནས་རྣམ་པར་རྟོག་ན་
ནི༑ དེ་ལས་གསོག་པའམ། འབྲི་བར་ཡང་འགྱུར་རོ། །གཉིས་པ་ནི། དེ་བཞིན་གཤེགས་
པ་ལ་ལས་གསོག་པ་ཡོད་པར་ཐལ། རྗེས་ལ་གསོས་འདེབས་ཡོད་ པའི་ ཕྱིར་ཞེན།
བཏགས་པ་ཡོད་ཀྱི། མཚན་ཉིད་པ་མེད་དེ། རྟོག་པ་མེད་པའི་ཕྱིར་རོ། །མདོ་ནི། དམིགས་
པ་མེད་པར་ལས་མི་སྐྱེ་སྟེ། ལས་ནི་དམིགས་པ་དང་བཅས་པ་ཁོ་ནར་སྐྱེའོ། །ཞེས་སོ།།
གསུམ་པ་ནི། མདོ་ལས། ལས་དང་། སེམས་པ་ཐམས་ཅད་དབེན་ཞེས་པ་དང་འགལ་ལོ།
ཞེ་ན། སྐྱོན་མེད་དེ། དབེན་པ་དོན་དམ་དུ་ཡིན་ལ། ཡོད་པར་འདོད་པ་ཀུན་རྫོབ་ཏུ་ཡིན་
པས་སོ། །མདོ་ནི། དམིགས་པ་དང་བཅས་པར་ལས་སྐྱེ་སྟེ། དམིགས་པ་མེད་པར་ནི་མ་
ཡིན་ནོ། །ཞེས་སོ། །བཞི་པ་ནི། རྨི་ལམ་དུ་སྦྱིན་སོགས་བྱང་ཆུབ་ཏུ་བསྔོས་ན། བསྔོ་བ་ཡང་
དག་པར་ཡིན་ནམ་མིན་ཞེ་ན། རབ་འབྱོར་རང་ཉིད་ཀྱིས་ལན་བརྗོད་ཟིན་ཅིང་མ་འོངས་
པའི་སངས་རྒྱས་བརྒྱུད་མར་འབྱུང་བ་རྣམས་ལན་འདེབས་པར་འགྱུར་བས་དྲིས་ལན་མ་
2 ] [ –



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
རྫོགས་པར་བསྟན་པའི་དོན་དུ་བྱམས་པ་ལ་དྲིས་ཤིག །དེས་ལན་ལྡོན་པར་འགྱུར་རོ།
ཞེས་རབ་འབྱོར་སྨྲ་ན། ལན་ཇི་ལྟ་བུ་ཞེས་དྲིས་པས། བདག་གིས་ནི། གང་ལན་ལྡོན་པ་
དང་། གང་གིས་ལན་གླན་པ་དང་། གང་ལ་ལན་གླན་པའི་ཆོས་དེ་ལྟ་བུ་ཡང་དག་པར་རྗེས་
སུ་མ་མཐོང་ངོ༌། །ཞེས་སོ། །དེ་ ལྟར་ན། ཀླན་ཀ་རྣམས་ཀྱི་ལན་ནི། མདོ་ལས། ཇིསྐད་
བཤད་པར་ཟད་དོ། །འགྲེལ་པ་ལ་ གཉིས་ཏེ། དངོས་ཀྱི་དོན་དང༌། ཀླན་ཀ་སྤང་བའོ།
དང་པོ་ནི། འཁོར་བ་དང་མྱང་འདས་དག་ལ་ཐ་དད་ཉིད་དུ་རྣམ་པར་མི་རྟོག་པས་ན། སྲིད་
ཞི་མཉམ་པ་ཉིད་ཀྱི་སྦྱོར་བ་ཆོས་ཅན། ཆོས་སྐུའི་རྒྱུ་ཡིན་ཏེ། མི་མཐུན་པ་འཁོར་བ་དང་།
གཉེན་པོ་རྣམ་བྱང་རྣམས་སྣང་བརྙན་ཏེ། འཁྲུལ་སྣང་ཙམ་གྱི་ངོ་བོ་རྨི་ལམ་དང་འདྲ་བར་
རང་བཞིན་མེད་པ་ཉིད་དུ་རྟོགས་ནས་སྒོམ་པའི་ཕྱིར་རོ། །
གཉིས་པ་ལ་གཉིས་ཏེ་ཀླན་ཀ་དང༌། ལན་ནོ། །དང་པོ་ནི། གཉིད་མ་ལོག་
པའི་གནས་སྐབས་ནའང་ཆོས་ཅན། སྲོག་གཅོད་སོགས་མི་དགེ་བ་བཅུ་དང༌། སྲིན་པ་
སོགས་པ་མེད་པར་འགྱུར་བ་མིན་ཏེ། ཡིན་པར་ཐལ། རྨི་ལམ་དང་འདྲ་བར་རང་བཞིན་
མེད་པ་ཉིད་ཡིན་པའི་ཕྱིར། དཔེར་ན། གཉིད་ལོག་པའི་རྨི་ལམ་གྱི་གནས་སྐབས་བཞིན།
ཞེས་བྱ་བའི་ཀླན་ཀ་རྣམས་བཀོད་དོ། །གཉིས་པ་ལན་ནི། གཉིས་ཏེ། དོན་མི་རིགས་པ་
དང་། དཔེ་མ་གྲུབ་པའོ། །དང་པོ་ལ་གཉིསཏེ། ཉན་ཐོས་རང་ལ་གྲུབ་པ་དཔེར་བསྟན། དེ་
དབུ་མ་པ་ལའང་མཚུངས་པར་བསྟན་པའོ། །དང་པོ་ལ་གསུམ་སྟེ། ཉན་ཐོས་པའི་འདོད་པ་
བསྟན། དེ་ལ་ཐལ་བ་དགོད། དེའི་ལནནོ། །དང་པོ་ནི། ཇི་ལྟར་ཏེ། དཔེར་ན། ཕྱི་རོལ་གྱི་
དོན་དོན་དམ་དུ་སྨྲ་བ་མདོ་སྡེ་པ་ལ་སོགས་པའི་ལུགས་ལ། རགས་པ་དང་། རྒྱུན་དུ་སྣང་
བའི་བློ་འཕྲུལ་པ་རྫུན་པ་ཀུན་རྫོབ་ཏུ་འདོད་དོ། །རྡུལ་ཕྲན་ཆ་མེད་དང་། རྒྱུ་གཞན་ལ་ལྟོས་
- 2 ]
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་དུ་འཇིག་པའི་སྐད་ཅིག་མ་དོན་དམ་དུ་ཡོད་ཅིང་། དེར་འཛིན་གྱི་བློ་མ་འཁྲུལ་བ་ཡིན་
ནོ༑ །གཉིས་པ་ནི། སྲོག་གཅོད་སོགས་མི་དགེ་བ་དང༌། སྦྱིན་སོགས་དགེ་བའི་ལས་མེད་
པར་ཐལ། སྐད་ཅིག་དང་རྡུལ་ཕྲན་ཆ་མེད་དུ་བདེན་པའི་ཕྱིར། ཁྱབ་པ་ཡོད་དེ། ཆ་མེད་ན།
མཚོན་བསྣུན་པ་ལ་སོགས་འགལ་བའི་ཕྱིར་དང་། སྐད་ཅིག་མ་ཡིན་ན། རྒྱུ་གཞན་ལལྟོས་
པ་མེད་པར་རང་གི་ངང་གིས་འཇིག་པ་ཡིན་ལ། དེ་ལ་གསོད་པ་པོ་ལ་སྡིག་པ་འགལ་བས་
སོ༑ ༑སྦྱིན་པའང་ཇི་ལྟར་མྱུར་ཡང་སྐད་ཅིག་དང་པོ་ལ་རྫས་མཐོང་། གཉིས་པ་ལ་སྦྱིན་པར་
བཟོ། གསུམ་པར་སྦྱིན་པའི་ཕྱིར། ལུང་གིས་ཀྱང་གྲུབ་སྟེ། ལུང་རིགས་ཀྱིས་རབ་ཏུ་བསྟན་
པ་རང་གི་འདོད་པ་གྲུབ་པ་དེ་ལས་ཕར་ཡང་འགྲོར་མེད་པའི་མཐའ་རང་གི་གཞུང་མཛོད་
ལས། ལོཀ་སྣ་ཚོགས་ལས་ལས་སྐྱེས། །ཞེས་འབྱུང་བས་རང་གི་ལས་ཀྱིས་ཤི་བ་ལ་གསོད་
པ་པོ་ལ་སྡིག་པ་འགལ་ཞིང་། རང་གི་ལས་ཀྱིས་རྫས་ཐོབ་ལ་སྦྱིན་པ་པོ་ལ་བསོད་ནམས་
འགལ་བས་སོ། །གསུམ་པ་ནི། དོན་དམ་དུ་འདོད། ཀུན་རྫོབ་ཏུ་ཁྱབ་པ་མ་གྲུབ་ཟེར་བ་དེ།
དོན་དམ་པར་སུས་ཀྱང་སུ་ཡང་བསད་པའི་སྲོག་གཅོད་པའི་ལས་ཀྱང་མེད། དེ་མེད་པའི་
ཕྱིར་མ་བསད་པའི་དགེ་བ་ཡང་ཡོད་པ་མ་ཡིན། སུས་ཀྱང་སུའི་ནོར་མ་བྱིན་པར་བླངས་པ་
ཡང་མེད། དེ་མེད་པས་མ་བྱིན་པར་མ་བླངས་པའི་དགེ་བ་ཡང་ཡོད་པ་མ་ཡིན། སོགས་པ་
འདོད་ལོག་དང་། དེ་སྤངས་པ་ལ་སོགས་པ་མེད་དོ། །ཞེས་བྱ་བ་ཁས་ལེན་པའི་ཕྱོགས་ལ་
ཡང་ཀུན་རྫོབ་ཏུ་སྲོག་གི་རྒྱུན་མ་ཆད་པར་འཇུག་པ་དང་འགལ་བ། སྲོག་གི་རྒྱུན་ཆད་པའི་
དངོས་པོ་བསྐྱེད་པ་ལ། འདི་བསད་དོ། །བདག་ནི། གསོད་པ་པོའོ། །འདི་ལྟར་བསད་དོ།།
ཞེས་ལྷག་པར་ཞེན་ཅིང་རྟོག་པའི་སྒོ་ནས་སྲོག་གཅོད་པར་འཇོག །གཞན་གྱིས་བདག་ཏུ་
བཟུང་བའི་ནོར་གྱི་རྒྱུན་འཇུག་པ་དང་འགལ་བའི་དངོས་པོ་བསྐྱེད་པ་ལ་བརྐུས་པར་རྟོག་
-2 ，
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
པའི་སྒོ་ནས་མ་བྱིན་ལེན་དུ་འཇོག་སྟེ། དཔེར་ན། ཚུལ་བཞིན་མ་ཡིན་པར་ཡིད་ལ་བྱེད་པ་
ཆགས་སེམས་སམ། གནོད་སེམས་ཀྱིས་གཞན་ལ་དངོས་སུ་གནོད་པ་མེད་ཀྱང་མི་དགེ་
བར་འཇོག་པ་དང་འདྲ་བར་རོ། །ཡང་སེར་སྣའི་རྒྱུ་མཚན་འཇུག་པ་དང་འགལ་བའི་དངོས་
པོ་བསྐྱེད་པ་ལ་སོགས་པ་སྦྱིན་པར་རྟོག་པའི་སྒོ་ནས། སོགས་པ་སྦྱིན་པ་ལ་སོགས་པར་
འཇོག་སྟེ། དཔེར་ན། སོགསཔ་ཚུལ་བཞིན་ཡིད་ལ་བྱེད་པ་ཕན་སེམས་སོགས་ཀྱིས་གཞན་
ལ་དངོས་སུ་ཕན་པ་མེད་ཀྱང་། སོགས་པ་དགེ་བར་འཇོག་པ་དང་འདྲའོ། །ཞེ་ན། གཉིས་
པ་ནི། དཔེ་དེ་བཞིན་དུ་དབུ་མ་པའི་ལུགས་ཀྱིས། དངོས་པོ་ཐམས་ཅད་རྨི་ལམ་དང་འདྲ་བ་
ལ་ཡང་ཉན་ཐོས་པ་འདོད་པ་དེ་དང་རྗེས་སུ་མཐུན་པའི་གསད་བྱ་དང་གསོད་བྱེད་སོགས་
ཀྱི་དོན་དངོས་པོ་དང་། སོགས་པ་སྦྱིན་བྱ་སོགས་དོན་གྱི་དངོས་པོར་མངོན་པར་ཞེན་པས་
ཕྱིན་ཅི་ལོག་དངོས་འཛིན་གྱི་འཆིང་བ་མཐའ་དག་མ་ཉམས་ཤིང་མ་སྤངས་པ་རྣམས་ལ་
ལས་དགེ་མི་དགེར་རྣམ་པར་བཞག་གོ །ཞེས་བྱ་བ་ལ་སོགས་པའི་ལན་དེ་དང་དེ། ཕྱོགས་
གཞན་དབུ་མ་པའི་མདོ་དང་བསྟན་བཅོས་ཀྱང་གསུངས་པས་དེར་ཁོང་དུ་ཆུད་པར་བྱའོ། །
གཉིས་པ་ལ་གཉིས་ཏེ། ལུང་གཞན་གྱི་དང་། ལུང་འདིའི་དོན་བཤད་པས་དཔེ་
མ་གྲུབ་པར་བསྟན་པའོ། །དང་པོ་ལ། གཞན་ཡང་ནི། ལན་གཞན་བསྡུ་བའོ། །ཉི་ཤུ་པ་
ལས། རྨི་ལམ་གྱི་སེམས་ནི། གཉིད་ཀྱིས་ཉམས་པས་མི་གསལ་ཞིང་འཆོལ་བར་རྟོག་པས་
འབྲས་བུ་དམན་ལ། གཉིད་སད་པའི་ཚེ་གསལ་ཞིང་། མ་འཆོལ་བས་འབྲས་བུ་ལྷག་པ་
དེས་ན། འབྲས་བུ་འདྲ་བ་མ་ཡིན་ནོ། །ཞེས་བྱ་བས། ལས་མེད་དེ། རྨི་ལམ་བཞིན་གྱི་
དཔེ་མ་གྲུབ་བོ། །གཉིས་པ་ནི། དེ་བཞིན་དུ་རྨི་ལམ་ན་སྦྱིན་སོགས་དགེ་བ་དང་། སྲོད་
གཅོད་སོགས་མི་དགེ་བ་སྤྱོད་པ་རྨིས་ཏེ་གཉིད་སད་པའི་གནས་སྐབས་ན། ངོ་མཚར་བས་
- 2
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱེ་མ་དགེ་མི་དགེ་བྱས་སོ། །ལེགས་པར་བྱས་སོ། །ཞེས་དགའ་ཞིང་རྗེས་སུ་ཡི་རང་ན། རྨི་
ལམ་གྱི་དགེ་སྡིག་ཏུ་སྣང་བ་དེ་སད་པའི་རྗེས་ཀྱི་གནས་སྐབས་ཀྱི་སེམས་ཀྱིས་དགེ་མི་
དགེར་མངོན་པར་ཞེན་པའི་གསོས་ཀྱིས་ཡོངས་སུ་གསོས་ཏེ་དགེ་མི་དགེ་འཕེལ་བ་དེའི་
ཕྱིར་ཡང་། ལས་མེད་དེ། རྨི་ལམ་བཞིན་གྱི་དཔེ་མ་གྲུབ་པས། རྨི་ལམ་དང་། གཉིད་སད་
པ་མཚུངས་པའི་ཕྱིར་རྨི་ལམ་གྱིས་མཚོན་པའི་འཁོར་བ་དང༌། གཉིད་སད་པས་མཚོན་
པའི་མྱ་འདས་མ་ཉམ་པ་ཉིད་དོ། །བཞི་པ་ལ་གསུམ་ལས། སྔ་འགྲེལ་ནི། འཁོར་འདས་
གཉིས་ཀ་མཉམ་པ་ཉིད་དུ་རྟོགས་ཏེ་རྣམ་པར་བསྒོམས་པས་ནི། མ་འོངས་པ་ན་རང་གི་
སངས་རྒྱས་ཀྱི་ཞིང་དུ་སངས་རྒྱས་སུ་འགྱུར་ཞིང་། དེའི་ཚེ་ཞིང་དག་པ་དགོས་པས་སྲིད་ཞི་
མཉམ་ཉིད་ཀྱི་སྦྱོར་བ་དེའི་འོག་ཏུ་སངས་རྒྱས་ཀྱི་ཞིང་ཡོངས་སུ་དག་པའི་སྦྱོར་བ་སྟོན་ནོ།།
རྩ་བ་ལ། སེམས་ཅན་གྱི་ལོ་ཀ་ངན་སོང་ལ་སོགས་པས་མ་དག་པ་དེ་ལ་ངན་སོང་ལ་སོགས་
པའི་སྒྲ་མི་གྲག་པར་དག་པར་སྒྲུབ་པ་ཡིས། སངས་རྒྱས་ཀྱི་བཅུད་ཀྱི་ཞིང་དག་པའི་སྦྱོར་བ་
དང༌། བཅུད་དག་པར་སྒྲུབ་པ་དེ་བཞིན་དུ་སྣོད་ཀྱི་ལོ་ཀ་ལྡན་ལྗིན་དང༌། ལུང་ཁུང་ལ་
སོགས་པས་མ་དག་པ་དེ་ལ་དེ་དག་གི་གཉེན་པོས་དག་པར་སྒྲུབ་པ་ཡིས། སངས་རྒྱས་ཀྱི་
སྣོད་ཀྱི་ཞིང་དག་པའི་སྦྱོར་བ་ཉིད་དོ། །སྡུད་པར། ལོ་ཀ་དགོན་པའི་ལམ་དང་མུ་དགེའི་
ནད་བཅས་པ། །མཐོང་ནས་སྐྲག་པ་མེད་ཅིང་དེ་ནས་གོ་གྱོན་ཏེ། །ཕྱི་མའི་མུ་མཐའ་རྟག་ཏུ་
བརྩོན་ཞིང་རབ་ཤེས་པས། །ཡོངས་སུ་སྐྱོ་བའི་བློ་ནི་རྡུལ་ཙམ་སྐྱེ་མི་བྱེད། །ཅེས་སོ།།
འགྲེལ་པ་ལ། སེམས་ཅན་གྱི་ལོ་ཀའི་བྱེ་བྲག་གིས་སངས་རྒྱས་ཀྱི་ཞིང་རྣམ་པ་གཉིས་ཀྱི་
ནང་ནས་བཅུད་ཀྱི་ཞིང་ལ་གོ་རིམ་བཞིན་དུ་བཀྲེས་པ་དང་། སྐོམ་པ་དང་། འོག་གི་སོགས་
པ་དབང་པོ་མ་ཚང་བ་ལ་སོགས་པས་མ་དག་པ་གང་ཡིན་པའི་གཉེན་པོར་ལྷའི་ཉེ་བར་སྤྱོད་
- 2
1
1



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
པ་དང་། འོག་གི་སོགས་པ་དབང་པོ་ཚང་བ་ལ་སོགས་པ་དག་པ་སྐྱེད་པའི་སྒོ་ནས་བཅུད་
རྣམ་པར་དག་པ་དང༌། སྣོད་ཀྱི་ལོཀའི་བྱེ་བྲག་གིས་སངས་རྒྱས་ཀྱི་སྣོད་ཀྱི་ཞིང་ལ་རྡོབ་
དང༌། ཚེར་མ་དང་། སོགས་པ་ངམ་གྲོག་ལ་སོགས་པ་ཉིད་ཀྱིས་མ་དག་པགང་ཡིན་པ་དེའི་
གཉེན་པོར་གསེར་གྱི་ས་ཕྱོགས་དང་། སོགས་པ་ལག་མཐིལ་ལྟར་མཉམ་པ་སོགས་དག་པ་
སྐྱེད་པའི་སྒོ་ནས་སྣོད་རྣམ་པར་དག་པ་དང་གཉིས་ནི། སངས་རྒྱས་ཀྱི་ཞིང་རྣམ་པར་དག་
པའི་སྦྱོར་བའོ། །ལྔ་པ་ལ་གསུམ་ལས། སྔ་འགྲེལ་ནི། བྱ་དགོས་ཞེས་དྲང་ངོ༌། གང་ན།
སངས་རྒྱས་ཀྱི་མཛད་པའོ། །གང་གིས་ན། རང་གི་སངས་རྒྱས་ཀྱི་ཞིང་རྣམ་པར་དག་པ་
བསྒྲུབས་ནས་སངས་རྒྱས་པས་ནིའོ། །ཇི་ལྟར་ན། གདུལ་བྱ་གདུལ་བའི་ཐབས་ལམཁས་
པས་ལྷུན་གྲུབ་རྒྱུན་ཆད་མེད་པར་གདུལ་བྱའི་སྐལ་བ་ཇི་ལྟ་བ་བཞིན་དུ་སྒྲུབ་དགོས་པས་
དེའི་རྒྱུ་ཐབས་ལ་མཁས་པའི་སྦྱོར་བ་སྟོན་ནོ། །རྩ་བ་ལ་གསུམ་སྟེ། སྦྱོར་བའི་ཡུལ། ཡུལ་
ཅན་སྦྱོར་བའི་ངོ་བོ། ཁྱད་པར་གྱི་དབྱེ་བའོ། །དང་པོ་ནི། སྟོང་པ་ཉིད་ལ་སོགས་པ་བཅུཔོ་
སྒྱུ་མ་ལྟ་བུ་ནི། ཡུལ་ལོ། །མདོ་ནི། ཇི་ལྟར་སྟོང་པ་ཉིད་ལ་འདྲིས་པར་བགྱིའོ། །ཞེས་སོ།།
སྟོང་ཉིད་སོགས་སྒོམ་པ་ལ་འདྲིས་པར་བྱེད་ཅིང་། མངོན་དུ་བྱེད་པའི་དུས་དང་དུས་མཡིན་
པ་ཤེས་པ་ནི། ཡུལ་ཅན་སྦྱོར་བ་སྟེ། མདོ་ནི། རྣམ་པའི་མཆོག་ཐམས་ཅད་དང་ལྡན་པའི་
སྟོང་པ་ཉིད་ལ་སོ་སོར་རྟོག་པ་ན། མངོན་སུམ་དུ་བྱའོ། །སྙམ་དུ་རྟོག་པར་མི་བྱེད་དོ། །ཞེས་
སོ༑ ༑གསུམ་པ་ནི། སྦྱོར་བ་འདི་ནི་དབྱེ་ན། རྣམ་པ་བཅུ་སྟེ། སྐྱེས་བུ་དཔའ་བོའི་དཔེས།
གདུལ་བྱ་ལ་བར་དུ་གཅོད་པའི་དགྲ་ས་གཉིས་སམ། བདུད་རྣམས་ལས་འདས་ཤིང་ཐར་
པར་བྱེད་པའི་སྟེ། སྡུད་པར། བདུད་བཞི་དག་དང་ས་གཉིས་ལས་ཀྱང་བ་འདས་ནས།།
ཏིང་འཛིན་མཆོག་ལ་གནས་ཤིང་བྱང་ཆུབ་རེག་མི་བྱེད། །ཅེས་སོ། །བྱའི་དཔེས། སྟོང་ཉིད་
- 2 |
5 -



བརྩེ་ཆེན་འོད་སྣ ང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་ལ་སྤྱོད་ཀྱང་མངོན་སུམ་དུ་བྱེད་པའི་ཚུལ་གྱིས་མི་གནས་པའི་སྟེ། སྡུད་པར། དེ་
བཞིན་བྱང་ཆུབ་སེམས་དཔའ་རྣམ་ཐར་སྒོར་སྤྱོད་པ། །མྱ་ངན་འདས་ལ་མི་རེག་མཚན་མར་
སྤྱོད་མ་ཡིན། །ཞེས་སོ། །མདའ་རྒྱུད་མར་འཕངས་པའི་དཔེས། སྨོན་ལམ་གྱི་ཤུགས་ཀྱིས་
ས་གཉིས་སུ་མི་ལྟུང་པར་དུས་ཇི་ལྟ་བ་བཞིན་རྣམ་མཁྱེན་ཐོབ་ཅིང་གཞན་དོན་བྱེད་པའི་སྟེ།
མདོ་ནི། དེ་ལྟར་ཡོངས་སུ་བརྟག་པར་བྱའོ། །ཞེས་སོ། །ཉན་རང་དང་ཐུན་མོང་མིན་པའི་
མཚན་ཉིད་སེམས་ཅན་ཡོངས་སུ་མི་གཏོང་བའི་བསམ་པས་དཀའ་བའི་གནས་ལ་སྦྱོར་
བའིའོ། །མདོ་ནི། ཡང་དག་པའི་མཐའ་མངོན་དུ་མི་བྱེདདོ། །ཞེས་སོ། །སེམས་ཅན་རྣམས་
ཀྱི་ཉེས་སྤྱོད་སྤོང་ཞིང་སྒོ་གསུམ་ལ་སྙོམས་པར་འཇུག་པ་དང་དེའི་འབྲས་བུ་ལ་མ་ཆགས་
པའོ། །མདོ་ནི། རབ་འབྱོར་བྱང་ཆུབ་ཐོབ་པར་འགྱུར་བ་མངོན་དུ་མི་བྱེད་དོ། །ཞེས་སོ།།
བདག་སངས་རྒྱསནས་སེམས་ཅནརྣམས་ཀྱི་དམིགས་པར་ལྟ་བ་སྤངས་བའི་ཕྱིར་རྣམ་ཐར་
སྟོང་ཉིད་སྒོམ་པ་མི་དམིགས་པའིའོ། །མདོ་ནི། སེམས་ཅན་རྣམས་ཀྱི་དམིགས་པའི་ཉེས་པ་
དེ་དག་མེད་པར་བྱའོ། །ཞེས་སོ། །མཚན་མར་ལྟ་བ་ཟད་པའི་དོན་དུ་མཚན་མེད་སྒོམ་པ་
མཚན་མ་ཟད་པའིའོ། །མདོ་ནི། སེམས་ཅན་རྣམས་ཀྱི་ཉེས་པ་དེ་དག་མེད་པར་བྱའོ།
ཞེས་སོ། །སྨོན་པར་ལྟ་བ་སྤང་བའི་ཕྱིར་སྨོན་མེད་སྒོམ་པ་སྨོན་ལམ་ཟད་པའོ། །མདོནི།
སེམས་ཅན་རྣམས་ཀྱི་སྨོན་ལམ་གྱི་ཉེས་པ་དེ་དག་མེད་པར་འགྱུར་བ་དེ་ལྟ་དེ་ལྟར་ཆོས་
བསྟན་པར་བྱའོ། །ཞེས་སོ། །གཞན་གྱིས་དྲིས་པ་ན། ཕྱིར་མི་ལྡོག་པར་རྟོགས་པ་རྗེས་སུ་
མཐུན་པར་ལུང་བསྟན་མ་བསྟན་གྱིས་ཕྱིར་མི་ལྡོག་ཏུ་ངེས་པར་གཟུང་བས་ཕྱིར་མི་ལྡོག་
དེའི་རྟགས་ཀྱིའོ། །མདོ་ནི། ཕྱིར་མི་ལྡོག་པའི་བྱང་སེམས་ཀྱིས་ཡོངས་སུ་དྲི་བར་བྱ་བ་དེ་
བརྗོད་དོ། །ཞེས་སོ། །ཐབས་ཀྱི་ཡུལ་ཐམས་ཅད་ཤེས་པས་ཡུལ་ད་མེད་པའོ། །མདོ་
- 2
]
G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
ནི༑ དེ་དག་ནི། ལྷ་དང་མི་དང་ལྷ་མ་ཡིན་དུ་བཅས་པའི་ལོ་ཀས་མི་འཕྲོག་པ་ཡིན་ནོ།།
ཞེས་སོ། །ཐབས་ལ་མཁས་པའི་སྦྱོར་བ་ཞེས་རེ་རེའི་མཇུག་ཏུ་སྦྱར་གོ །འགྲེལ་པ་ལ། ལོ་
ཀ་པའི་དགེ་བ་དང༌། ཚེ་དང༌། ལྷག་བཅས་དང༌། ལྷག་མེད་ལ་བར་ཆད་བྱེད་པའི་ཆོས་
ལས་ཡང་དག་པར་བརྒལ་བས་ལྷའི་བུ་དང་། སོགས་པ་འཆི་བདག་དང་། ཉོན་མོངས་པ་
དང༌། ཕུང་པོའི་བདུད་ལས་འདས་པ་དང་། འཁོར་འདས་ཀྱི་ཆོས་ཐམས་ཅད་མཉམ་པ་
ཉིད་དུ་རྣམ་པར་བསྒོམས་པས་མཐའ་གཉིས་ལ་མི་གནས་པར་གནས་པ་དང་། སྔོན་གྱི་
སྨོན་ལམ་གྲུབ་པས་གཞན་གྱི་དོན་སྔོན་གྱི་ཤུགས་ཀྱིས་འཕངས་པ་བྱེད་པ་དང༌། ཉན་རང་
གི་བྱ་དཀའ་བར་སྤྱོད་པ་མགོ་གཏོང་བ་སོགས་ཐམས་ཅད་ཤིན་ཏུ་གོམས་པ་ཉིད་ཀྱིས་ཐུན་
མོང་མ་ཡིན་པ་དང་། དགེ་བའི་ཆོས་དཀར་པོ་ལ་ཞེན་པ་དང་རོ་མྱང་བས་རྣམ་པར་དག་པ་
ཆོས་ཐམས་ཅད་ལ་ཆགས་ཤིང་འཛིན་པ་མེད་པ་དང་། རྣམ་ཐར་སྒོ་སྟོང་པ་ཉིད་བསྒོམས་པ་
རྫོགས་པ་ཉིད་ཀྱིས་ང་དང་ང་ཡིར་མི་དམིགས་པ་དང༌། རྣམ་ཐར་སྒོ་མཚན་མེད་བསྒོམས་
པ་ཉིད་ཀྱིས་མཚན་མར་འཛིན་པ་མེད་པ་དང་། རྣམ་ཐར་སྒོ་སྨོན་མེད་བསྒོམས་པ་ཉིད་ཀྱིས་
འབྲས་བུ་ལ་སྨོན་པ་མེད་པ་དང་། གཞན་གྱིས་དྲི་བ་སྔོན་དུ་བཏང་བ་ཅན་གྱི་ཕྱིར་མི་ལྡོགཏུ་
རྟོགས་ནུས་ཀྱི་ཆོས་བརྗོད་པས་ཕྱིར་མི་ལྡོག་གི་རྟགས་དང་། ཡུལ་སྒྲ་དང་། གཏན་ཚིགས་
དང༌། བཟོ་དང་། གསོ་བ་དང༌། ནང་རིག་པ་ཐམས་ཅད་ཤེས་པ་ཉིད་ཀྱིས་ཚད་མེད་པ་སྟེ།
ཡུམ་ཐབས་ལ་མཁས་པའི་ཡུལ་གོང་དུ་བསྟན་པ་རྣམ་པ་བཅུ་མངོན་སུམ་དུ་བྱ་བའི་དུས་
སེམས་ཅན་འདུལ་བར་གྱུར་པའི་དུས་ལ་བབ་པ་དང་། མངོན་སུམ་དུ་བྱ་བའི་དུས་མ་ཡིན་
པ་འདུལ་བའི་དུས་ལ་མ་བབས་པ་ན། བཏང་སྙོམས་སུ་བྱ་བ་ཤེས་པའི་སྦྱོར་བ་ནི། ཐབས་
ལ་མཁས་པའི་སྦྱོར་བ་ཡིན་ནོ། །གསུམ་པ་ནི། བཞི་པ་ནི། གསུམ་པ་ལ་ལྟོས་པའིའོ།།
- 2 { 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་ཞིག་གང་གིས་ཇི་ལྟར་སྒོམ་ཚུལ་དང་། །བླང་དོར་མཚན་ཉིད་འཇུག་པའི་རྒྱུ་ཤེསནས།།
གང་ལ་བརྟེན་ནས་གང་གི་མཉམ་ཉིད་དང་། །ཞིང་སྦྱོང་ཐབས་མཁས་རྣམ་རྫོགས་སྦྱོར་བ་
བསྒོམ། །བསྡུ་བའི་ཚིགས་བཅད་དོ།། །།
༈ གཉིས་པ་ལ་གསུམ་སྟེ། འབྲེལ་དགོད་པས་མཚམས་སྦྱར། རྩེ་སྦྱོར་རྒྱས་
པར་བཤད། སྐབས་བསྡུ་ བའོ། །དང་ པོ་ ནི། འཆད་ དོ། །ཞེས་དྲང་ངོ༌། །གང་དུ་ན།
རྣམ་ཀུན་གྱི་འོག་ཏུའོ། །གང་ན། རྩེ་མོའི་མངོན་རྟོགས་སོ། །དེའི་རྒྱུ་མཚན། རྣམ་པ་ཐམས་
ཅད་མངོན་པར་རྫོགས་པ་ཐོབ་པ་ལ་དེ་ཉིད་གོམས་པ་ངང་དུ་གྱུར་པ་བསྡུས་སྒོམ་རབ་ཀྱི་
མཐར་ཕྱིན་པའི་རྟོགས་པ་རྩེ་སྦྱོར་འབྱུང་བས་དོན་གྱི་རིམ་པས་སོ། །ཇི་ལྟར་ན། གས་དང་།
སོགས་པ་ལོག་སྒྲུབ་ཀྱི་བར་བསྙད་ཅིང་ཞིབ་ཏུ་བསྟན་པ་སྔོན་དུ་འགྲོ་བ་ཅན་གྱིས་སོ། །ཅིའི་
དོན་དུ་ན། རྩེ་སྦྱོར་གོ་སླ་བར་རྟོགས་པར་བྱ་བའི་ཕྱིར་རོ། །གཉིས་པ་ལ་བཞི་སྟེ། སྦྱོར་
མཐོང་། སྒོམ་ལམ་བར་ཆད་མེད་པའི་རྩེ་སྦྱོར་རོ། །དང་པོ་ལ་གཉིས་ཏེ། སོ་སོར་བཤད་པ་
དང༌། བསྡུས་ཏེ་བསྟན་པའོ། །དང་པོ་ལ། དྲོད་རྩེ་བཟོད་མཆོག་གི་རྩེ་སྦྱོར་བཞི་ལས། དང་
པོ་ལ་གཉིས་ལས། རྩ་བ་ནི། སྐྱེས་བུ་འདི་ཆོས་ཅན། རྩེ་མོར་ཕྱིན་པའི་སྦྱོར་བ་ཐོབ་པ་ཡིན་
ཏེ༑ རྨི་ལམ་ནའང་ཆོས་རྣམས་ཀུན་རྨི་ལམ་ལྟ་བུ་ལྟ་བ་ལ་སོགས་པ་རྣམ་པ་བཅུགཉིས་དང་
ལྡན་པའི་ཕྱིར། ཁྱབ་པ་ཡོད་དེ། དེ་དག་རྩེ་སྦྱོར་གྱི་རྟགས་སུ་སངས་རྒྱས་ཀྱིས་བཞེད་པས་
སོ༑ ༑འདིའང་མཉམ་གཞག་གིས་འབྲས་བུ་རྗེས་ཐོབ་རྣམས་རྟགས་སུ་གོ་བར་བྱའོ།
འགྲེལ་པ་ལ། རྟགས་བཅུ་གཉིས་ནི། སྔར་ཆོས་ཐམསཅད་རྨི་ལམ་ལྟ་བུ་ལསོགས་པ་ཤིན་
ཏུ་གོམས་པའི་ཕྱིར་རྨི་ལམ་གྱི་གནས་སྐབས་ནའང་ཆོས་ཐམས་ཅད་རྨི་ལམ་དང་འདྲ་བ་དང་།
སོགས་པ་སྒྲ་བརྙན་སོགས་དང་འདྲ་བར་ལྟ་བ་དང་། མདོ་ནི། རྨི་ལམ་ནའང་ཆོས་ཐམས་
-2 18 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
ཅད་རྨི་ལམ་དང་འདྲ་བ་ཉིད་དུ་ལྟ་ཞེས་སོ། །རྨི་ལམ་དུ་ཞེས་འོག་མ་དྲུག་ལའང་སྦྱར་ཏེ། རྩ་
བའི་སོགས་པ་ཉན་ཐོས་དང་། སོགས་པ་རང་རྒྱལ་གྱི་ས་དང༌། ཁམས་གསུམ་ལ་དགའ་
བའི་སེམས་མི་བསྐྱེད་པ་དང་། མདོ་ནི། ཉན་ཐོས་ཀྱི་སའམ། རང་སངས་རྒྱས་ཀྱི་སའམ།
ཁམས་གསུམ་ལ་འདོད་པའི་ སེམས་མི་བསྐྱེད་དོ། །ཞེས་སོ། །དེ་བཞིན་གཤེགས་པ།
སོགས་པ་འཁོར་མང་པོས་བསྐོར་བ་ལ་ཆོས་སྟོན་པ་སོགས་མཐོང་བ་དང་། མདོ་ནི། ཆོས་
སྟོན་པ་མཐོང་ངོ༌། །ཞེས་སོ། །སངས་རྒྱས་ནམ་མཁར་འཕགས་ཏེ་ཆོས་སྟོན་པ་སོགས་རྫུ་
འཕྲུལ་གྱི་རྣམ་འཕྲུལ་དམིགས་པ་དང་། མདོ་ནི། རྫུ་འཕྲུལ་དང་ཆོ་འཕྲུལ་མང་པོ་སྟོན་པ་
མཐོང་ཞེས་སོ། །རྨི་ལམ་དུ་དུ་ཁས་ནོན་པ་སད་པའི་ཚེ་ཁམས་གསུམ་པོ་རྨི་ལམ་དང་འདྲ་
བར་ཆོས་སྟོན་པའི་སེམས་སྐྱེ་བ་དང༌། མདོ་ནི། ཆོས་ཐམས་ཅད་རྨི་ལམ་ལྟ་བུར་བསྟན་
པར་བྱའོ། །ཞེས་སོ། །དམྱལ་བ་དང༌། སོགས་པ་ཡི་དྭགས་ལ་སོགས་པ་སེམས་ཅན་
མཐོང་བ་སྔོན་དུ་འགྲོ་བས་བདག་སངས་རྒྱས་པའི་ཞིང་དུ་ངན་སོང་གི་དུ་ཁ་མི་སྲིད་པར་
གྱུར་ཅིག་ཅེས་རང་གི་སངས་རྒྱས་ཀྱི་ཞིང་གི་ངན་སོང་སྤོང་བ་རྗེས་སུ་དྲན་པ་དང་། མདོ་ནི།
ངན་སོང་གསུམ་པོ་མེད་པར་འགྱུར་བ་དེ་ལྟར་འཇུག་པར་བྱའོ། །ཞེས་སོ། །བདག་ལུང་
བསྟན་ན་མེ་འདི་ཞི་བར་གྱུར་ཅིག་ཅེས་བརྗོད་པས་གྲོང་ཁྱེར་དང༌། སོགས་པ་གྲོང་ལ་
སོགས་པ་ཚིག་པ་རབ་ཏུ་ཞི་བར་བྱེད་པའི་བདེན་པའི་བྱིན་གྱི་རླབས་ཤིང་ང་རྒྱལ་མེད་པ་
དང༌། སྡུད་པར། བདེན་པའི་བྱིན་གྱིས་རླབས་ཀྱིས་མེ་ཡི་ཕུང་པོ་ཞི། །ཞེས་སོ། །བདག་
བསམ་པ་དག་ཅིང་བྱང་ཆུབ་ཏུ་ལུང་བསྟན་ན། མི་མ་ཡིན་པས་བཟུང་བ་འདི་གཏོང་བར་
གྱུར་ཅིག་ཅེས་བརྗོད་པས་གནོད་སྦྱིན་དང༌། སོགས་པ་ཤ་ཟ་ལ་སོགས་པ་མི་མ་ཡིན་པ་
མེད་པར་བྱེད་པའི་ཚིག་གྲུབ་པ་དང༌། མདོ་ནི། དེ་སྐད་དུ་བརྗོད་པས་མི་མ་ཡིན་པ་དེ་གུད་
-2 1
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་སོང་ན་ཞེས་སོ། །བྱང་སེམས་རང་གི་བདུད་ལས་དང་། ཉེས་པ་མངོན་པར་ཤེས་པས་ཕ་
རོལ་བདུད་དང་སྡིག་གྲོགས་ཟིལ་གྱིས་གནོན་ཅིང་དགེ་བའི་བཤེས་གཉེན་སངས་རྒྱས་དང་
བྱང་སེམས་བསྟེན་པ་དང༌། མདོ་ནི། རང་གི་མངོན་པར་ཤེས་པས་ཕ་རོལ་རྣམ་པར་གནོན་
པར་རིག་པར་བྱའོ། །ཞེས་སོ། །རྣམ་པ་ཐམས་ཅད་དུ་བསམ་པ་ཐམས་ཅད་ཡོངས་སུ་
རྫོགས་པར་འདོད་པས་ཡུམ་ལ་སློབ་པ་དང༌། མདོ་ནི། སེམས་ཅན་ཡོངསསུ་སྨིན་པར་བྱ་
བར་འདོད་པས་ཡུམ་ལ་བསླབ་པར་བྱའོ། །ཞེས་སོ། །ཀུན་བྱང་གི་ཆོས་ཐམས་ཅད་ལ་
མངོན་ཞེན་མེད་པ་དང༌། མདོ་ནི། ནམ་མཁའ་ལྟར་ཆགས་པ་མེད་པའི་མཚན་ཉིད་ནི།
ཡུམ་མོ། །ཞེས་སོ། །འཁོར་གསུམ་མི་དམིགས་པར་ཡུམ་ལ་སྤྱོད་པ་སངས་རྒྱས་ཀྱི་བྱང་
ཆུབ་ལ་ཉེ་བར་གྱུར་པ་སྟེ། མདོ་ནི། བྱང་སེམས་ཆེན་པོ་ནི། རྣམ་མཁྱེན་ཉིད་དང་ཉེ་བར་
གྱུར་བ་ལགས་སོ། །ཞེས་སོ། །སྦྱོར་བ་ལས་དོན་གཞན་བརྒྱད། ངོ་བོ་བཞི་སྟེ། རྣམ་པ་བཅུ་
གཉིས་ནི། རྩེ་སྦྱོར་ཐོབ་པའི་གནས་སྐབསཀྱི་ཁྱད་པར་གྱི་རྟགས་ཡིན་ནོ། །
གཉིས་པ་ལ་གསུམ་ལས། སྔ་འགྲེལ་ནི། དེ་ལྟར་རྟགས་ཀྱིས་མཚོན་པའི་
བསོད་ནམས་རྣམ་པར་འཕེལ་བ་རྣམ་པ་དུ་ཞིག་ཡོད་ཅེ་ན། དེའི་ལན་རྣམ་འཕེལ་བཅུ་
དྲུག་སྟོན་ནོ། །རྩ་བ་ལ། འཛམ་བུའི་གླིང་གི་སྐྱེ་བོ་ཇི་སྙེད་དང་། སྟོང་གསུམ་གྱི་སྐྱེ་བོ་ཇི་
སྙེད་ཀྱིས་སངས་རྒྱས་ལ་མཆོད་པའི་དགེ་བ་བྱང་ཆུབ་ཏུ་བསྔོས་པའི་དགེ་བ་རྣམ་པ་མང་དུ་
དཔེར་མཛད་ནས་དེ་བས་རང་རྩེ་སྦྱོར་ལ་གནས་ནས་གཞན་ལ་ཡུམ་སྟོན་པ་བསོད་ནམས་
རྣམ་པར་འཕེལ་བ་དང༌། སོགས་པ་ལྷག་མ་བཅོ་ལྔ་སྟེ། བཅུ་དྲུག་གི་བདག་ཉིད་དོ།།
འགྲེལ་པ་ལ། རྣམ་པར་འཕེལ་བ་ཡིན་ནོ། །ཞེས་དྲང་ངོ༌། །གང་ན། ཕྱི་གཙོ་བོར་གྱུར་པ་
བརྒྱད། ནང་གཙོ་བོར་གྱུར་པ་བརྒྱད་དེ། གནས་སྐབས་བཅུ་དྲུག་གི་ངོ་བོ་ཉིད་ནིའོ། །གང་
- 2
- 0 ,



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། [༡༣
ལས་ན། མེ་ཏོག་དང༌། སོགས་པ་བདུག་པ་ལ་སོགས་པས་སངས་རྒྱས་ནམ་འཚོའི་བར་དུ་
མཆོད་པའི་དགེ་བ་དང་། སོགས་པ་དེ་བྱང་ཆུབ་ཏུ་བསྔོས་པའི་དགེ་བ་རྣམ་པ་མང་པོ་དང་
པོར་དཔེར་མཛདནས། དེ་ལ་སོགས་པ་སྔ་མ་སྔ་མ་ལས་སོ། །ཇི་ལྟར་ན། གོང་ནས་གོང་དུ་
སྔ་མ་བས་ཕྱི་མ་ཁྱད་པར་དུ་འཕགས་པ་ཉིད་ཀྱིས་སོ། །བཅུ་དྲུག་གང་ཞེ་ན། གཉིས་ཏེ། །
སྦྱོར་བ་ལས་དོན་གཞན་པ་བརྒྱད་དང༌། སྦྱོར་བའི་ངོ་བོ་བརྒྱད་དོ། །དང་པོ་ནི། འཛམ་བུའི་
གླིང་དང༌། སོགས་པ་སྟོང་གཅིག་དང་། སྟོང་གཉིས་དང༌། སྟོང་གསུམ་གྱི་ལོ་ཀའི་ཁམས་
ཀྱི་སེམས་ཅན་ཇི་སྙེད་ཀྱི་གྲངས་དང་མཉམ་པའི་དེ་བཞིན་གཤེགས་པ་ལ་མཆོད་པ་བས་
ཡུམགཞན་སྟོན་ཅིང་རང་ཡུམ་ཡིད་ལ་བྱེད་པས་བསོད་ནམས་ལྷག་པར་འཕེལ་ཏེ། མདོ་ནི།
ཡུམ་དང་ལྡན་པའི་ཡིད་ལ་བྱེད་པས་རྣམ་པར་སྤྱོད་ན། དེའི་བསོད་ནམས་ཆེས་མང་དུ་
འཕེལ་ལོ། །ཞེས་སོ། །བོ་དོང་པ་ན་རེ། གང་ཟག་ཚོགས་སྦྱོར། སྦྱིན་པ་ཟང་ཟིང་དང༌།
ཆོས་ཀྱི་ཁྱད་དོ། །ཞེས་སོ། །ནོར་བུ་རྙེད་ཅིང་སྟོར་བའི་ དཔེས། ཁྱད་པར་དུ་ཡུམ་ཉིད་
མཚན་རྩེ་གཅིག་ཏུ་ཡིད་ལ་བྱེད་པ་དང་། མདོ་ནི། ཡུམ་དང་ལྡན་པའི་ཡིད་ལ་བྱེད་པ་ཉིད་
ཡིད་ལ་བྱ་ཞེས་སོ། །དོན་དམ་དུ་སྤྱོད་པ་མེད་ཅིང་ཀུན་རྫོབ་ཏུ་སྤྱོད་པ་ཡོད་པ་མི་སྐྱེ་བའི་
ཆོས་ལ་ལྷག་པར་མོས་པའི་བཟོད་པ་ཐོབ་པ་དང་། མདོ་ནི། བྱང་སེམས་ན་པོ་དེས་མི་སྐྱེ་
བའི་ཆོས་ལ་བཟོད་པ་ཐོབ་པའི་ཕྱིར་ཏེ་ཞེས་སོ། །ཆོས་ཐམས་ཅད་མི་སྐྱེ་བའི་ཕྱིར་བྱང་ཆུབ་
པར་བྱ་བ་འབྲས་བུ་དང༌། བྱང་ཆུབ་པར་བྱེད་པ་རྒྱུའི་ཆོས་གང་ཟག་དང་བཅས་པ་མི་
དམིགས་པར་རྟོགས་པ་དང་། མདོ་ནི། དེ་ལྟ་བུའི་ཆོས་ཀྱང་བདག་གིས་ཡང་དག་པར་རྗེས་
སུ་མ་མཐོང་ངོ༌། །ཞེས་སོ། །འཛམ་བུའི་གླིང་གི་སེམས་ཅན་ཐམས་ཅད་དགེ་བ་བཅུ་དང་།
སོགས་པ་བསམ་གཏན་བཞི་དང་། གཟུགས་མེད་པའི་སྙོམས་པར་འཇུག་པ་ཐོབ་པ་བས་
- 2
2 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡུམ་ལ་འཇུག་པ་བསོད་ནམས་ཁྱད་པར་འཕགས་པ་དང༌། མདོ་ནི། འཛམ་བུའི་གླིང་གི་
སེམས་ཅན་ཐམས་ཅད་དགེ་བ་བཅུའི་ལས་ཀྱི་ལམ་དང་ལྡན་པར་འགྱུར་ཞེས་སོ། །དཀར་
ཕྱོགས་ཀྱི་ལྷའི་རིས་ཐམས་ཅད་མཆོད་ཅིང་བསྲུང་བའི་ཕྱིར་ཉེ་བར་འོང་ཞིང་ནད་དང་
གནོད་པ་མེད་པ་དེ་བཞིན་གཤེགས་པས་དགོངས་པ་དང༌། མདོ་ནི། རྒྱལ་པོ་ཆེན་པོ་བཞི་
དག་ཀྱང་འགྲོ་བར་བྱ་བར་སེམས་ཏེ་ཉེ་བར་འོང་ཞེས་སོ། །ལྷག་བསམ་གྱི་མཐུས་བདུད་
ལས་དང་། བདུད་ཐམས་ཅད་ཟིལ་གྱིས་གནོན་ཅིང་ཚུར་མི་ཚུགས་པ་དང་། མདོ་ནི། ཡུམ་
དང་མ་བྲལ་བར་གྱུར་པ་དེའི་ཚེ་བདུད་སྡིག་ཅན་མྱ་ངན་གྱི་ཟུང་རྔུས་ཟུག་པར་འགྱུར་རོ།།
ཞེས་སོ། །སྟོན་པ་སངས་རྒྱས་དང་འདྲ་བར་ཐེག་པ་གཅིག་ལ་ཞུགས་པའི་སྐྱེ་བོ་བྱང་སེམས་
ལ༑ བསླབ་པ་མཚུངས་པར་རམ། གུས་པར་གནས་པ་ཞེས་བྱ་བ། ཕྱི་གཙོབོར་གྱུར་པའི་
བསོད་ནམས་རྣམ་པ་བརྒྱད་དང༌། མདོ་ནི། སྟོན་པ་དང་ཇི་ལྟར་གནས་པ་དེ་བཞིན་དུ་ཞེས་
སོ༑ ༑བརྒྱད་ཚན་གཉིས་པ་ཡང་རྣམ་པ་ཐམས་ཅད་དུ་བསམ་གཏན་གྱི་དབང་གིས་མི་སྐྱེ་
བའི་ཐབས་ལ་མཁས་པ་དེ་བཞིན་ཉིད་ལ་སློབ་པའི་བསླབ་པ་ཡོངས་སུ་དག་པ་དང་། མདོ་
ནི༔ དེ་ལྟར་སློབ་པའི་བྱང་སེམས་ནི། དེ་བཞིན་ཉིད་ལ་སློབ་པ་སྟེ། རྣམ་མཁྱེན་ཉིད་ལ་
སློབ་པ་ཡིན་ནོ། །ཞེས་སོ། །ས་ལེ་སྦྲམ་དཀོན་པའི་དཔེས། སངས་རྒྱས་ཀྱི་རིགས་ཅན་རྩེ་
སྦྱོར་འཕེལ་བ་ཐོབ་པར་འགྱུར་བ་ཉུང་བ་དང་། མདོ་ནི། ཡུམ་ལ་སློབ་པའི་སེམས་ཅན་དེ་
ལྟ་བུ་ཡང་ཉུང་ཞེས་སོ། །འཁོར་ལོས་བསྒྱུར་རྒྱལ་དཀོན་པའི་དཔེས། རྩེ་སྦྱོར་གྱི་འབྲས་བུ་
སངས་རྒྱས་ཉིད་ཐོབ་པའི་རྒྱུ་མཚན་རྣམ་འཕེལ་བཅུགཅིག་པ་ཐོབ་པ་ཉུང་བ་དང་། མདོནི།
རྣམ་མཁྱེན་གྱི་ལམ་འདིར་འཇུག་པ་དེ་ལྟ་བུ་ཡང་ཉུང་ཞེས་སོ། །ཕྱིན་དྲུག་གི་མི་མཐུན་པའི་
ཕྱོགས་སེར་སྣ་ལ་སོགས་པའི་སེམས་མི་སྐྱེ་བ་དང་། མདོ་ནི། སེར་སྣ་དང་ལྡན་པའི་སེམས་
- 2
2
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
མི་སྐྱེའོ། །ཞེས་སོ། །ཆོས་ཐམས་ཅད་མི་དམིགས་པས། གཟུགས་ལ་སོགས་པ་དང་ལྡན་
པར་རྟོག་པའི་སེམས་མི་སྐྱེ་བ་དང༌། མདོ་ནི། གཟུགས་དང་ལྡན་པའི་སེམས་མི་སྐྱེའོ།།
ཞེས་སོ། །འཇིག་ཚོགས་ལ་ལྟ་བའི་དཔེས། ཡུམ་ཕར་ཕྱིན་ཀུན་བསྡུས་པར་ཤེས་པ་དང་།
མདོ་ནི། ཡུམ་ཟབ་མོ་འདིར་ཕར་ཕྱིན་ཐམས་ཅད་འདུས་སོ། །ཞེས་སོ། །ཡུམ་ལ་སློབ་ན།།
ཉན་ཐོས་སོགས་ཀྱི་སྤངས་རྟོགས་ཕུན་སུམ་ཚོགས་པ་ཐམས་ཅད་ཐོབ་པ་དང་། མདོ་ནི།
བྱང་སེམས་ཆེན་པོས་ནི། ཕུན་སུམ་ཚོགས་པགང་ཐོབ་པར་བྱ་བ་དེ་དག་ལ་མི་ཐོབ་པ་གང་
ཡང་མེད་དོ། །ཞེས་སོ། །ཕུན་སུམ་ཚོགས་པ་དེ་དག་ལ་མི་རྟོག །མི་ཞེན་པར་སྤྱོད་པ་ཡང་
དག་པར་རྫོགས་པའི་བྱང་ཆུབ་ལ་ཉེ་བར་གྱུར་པ་ཞེས་བྱ་བ་ཕྱི་གཙོ་བོར་གྱུར་པའི་བསོད་
ནམས་ལས་གཞན་ནང་གཙོ་བོར་གྱུར་པ་རྣམ་པ་བརྒྱད་དེ། བཅུ་དྲུག་གོ །མདོ་ནི། དེ་ལྟར་
སྤྱོད་པའི་བྱང་སེམས་ནི། ཡུམ་ལ་སྤྱོད་པ་ཡིན་ནོ། །ཞེས་སོ། །
གསུམ་པ་ལ་གསུམ་ལས། སྔ་འགྲེལ་ནི། དེ་ལྟར་བསོད་ནམས་རྣམ་པར་
འཕེལ་བས་རྣམ་པར་སྤེལ་ཞིང་བསྐྱེད་པའི་རྩེ་སྦྱོར་རང་དབང་དུ་གྱུར་པ་སྟེ། གཞན་ལ་མི་
རེག་པར་རང་གི་ངང་གིས་འབྱུང་བ་སྔར་ལས་རབ་ཀྱི་མཐར་ཕྱིན་པའི་མཚན་ཉིད་ནི། ངེས་
པར་བརྟན་པ་ཡིན་པས་རྣམ་འཕེལ་གྱི་འོག་ཏུ་ངེས་པར་བརྟན་པ་སྟོན་ནོ། །རྩ་བ་ལ།
མངོན་པར་བརྗོད་ཅེས་དྲངངོ༌། །གང་ན། ཀུན་མཁྱེན་ཉིད་གསུམ་གྱི་ཆོས་བླ་ན་མེད་པ་
སུམ་ཅུ་པོ་རྣམ་ཡོངས་སུ་རྫོགས་པར་བྱེད་པ་ལ་རང་གི་འཇུག་ཅིང་སླར་མི་ལྡོག་པ་སྟེ། མདོ་
ནི༑ སངས་རྒྱས་ཀྱི་ཆོས་རྣམས་ཡོངས་སུ་རྫོགས་པར་གྱུར་ཅིག །རྣམ་མཁྱེན་ཉིད་དང་།
རང་བྱུང་གི་དང་། ཟག་པ་མེད་པའི་ཆོས་རྣམས་ཡོངས་སུ་རྫོགས་པར་གྱུར་ཅིག་ཅེས་སོ།།
ཉན་རང་དུ་ལྷུང་བའི་གཉེན་པོར་སྙིང་རྗེ་ཆེན་པོས་སེམས་ཅན་གྱི་དོན་ཡོངས་སུ་མི་གཏོང་
-2 2
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་སྒྲུབ་པ་ལ་རང་གི་ངང་གིས་འཇུག་པ་སྟེ། མདོ་ནི། སེམས་ཅན་མ་བརྒལ་བ་རྣམས་
བསྒྲལ་བར་བྱ་ཞེས་སོ། །དེ་ལྟར་གཉིས་པོ་ནིའོ། །ཇི་ལྟར་ན། དེ་ལས་སླར་མི་ལྡོག་པས་ན།
བརྟན་པ་ཞེས་བྱ་བར་རོ། །དཔེ་ཁ་ཅིག་ནས་ངེས་པ་ཞེསཏེ། དོན་གཅིག་གོ །འགྲེལ་པ་ལ།
མཐའ་གཅིག་ཏུ་ངེས་པར་དེ་ལ་འཇུག་གི །གཞན་དུ་མི་འགྱུར་བས་བརྟན་པ་ཡིན་ནོ།།
ཞེས་དྲང་ངོ༌། །གང་ན། རྣམ་མཁྱེན་ཉིད་དང༌། སོགས་པ་ལམ་ཤེས་དང་། གཞི་ཤེས་གོང་
དུ་ཇི་སྐད་བཤད་པ་ཐམས་ཅད་མཁྱེན་པ་ཉིད་གསུམ་གྱི་ཆོས་སེམས་བསྐྱེད་པ་དང་།
སོགས་པ་གདམས་ངག་ལ་སོགས་པ་གོང་དུ་སྨོས་པ་རྣམས་ཡོངས་སུ་རྫོགས་པ་བླ་ན་མེད་
པར་བྱེད་པ་རང་དབང་དུ་གྱུར་པ་ནིའོ། །དེ་ཡང་སེམས་ཅན་མི་གཏོང་བའི་མཚན་ཉིད་ཡིན་
པས་མི་གཏོང་བ་ཞེས་དྲང་ངོ༌། །གང་ན། སེམས་ཅན་གྱི་དོན་ནོ། །གང་གིས་ན། བརྩེ་བ་
སྙིང་རྗེ་ཆེན་པོ་མངོན་དུ་བྱེད་པའི་ངོ་བོས་སོ། །གང་གི་སྐབས་སུ་ན། རྫས་འཛིན་དུ་རྣམ་
པར་མི་རྟོག་པར་བཟོད་པ་ཐོབ་ཅིང་རྟོགས་པའི་གནས་སྐབས་ནའོ། །ཇི་ལྟར་ན། བསོད་
ནམས་སྤེལ་བའི་རིམ་པ་དེ་ལྟར་གཞན་དོན་བྱེད་པའི་ཡང་དག་པའི་ཐབས་ལ་མཁས་པ་
སྨོན་ལམ་ལ་སོགས་པའི་སྟོབས་ཀྱིས་སོ། །
བཞི་པ་ལ་གསུམ་ལས། སྔ་འགྲེལ་ནི། དེ་ལྟར་ངེས་པར་བརྟན་པར་བྱེད་པ་
བཟོད་པའི་སྟོབས་ཀྱིས་རྟོགས་པ་ངེས་པར་བརྟན་པར་གྱུར་པའི་མཚན་ཉིད་ནི། སེམས་རྩེ་
གཅིག་ཏུ་ཀུན་ཏུ་གནས་པ་ཡིན་པས་ཆོས་མཆོག་གི་རྩེ་སྦྱོར་སེམས་ཀུན་ཏུ་གནས་པ་སྟོན་ནོ།།
རྩ་བ་ལ། ཡོངས་སུ་བསྒྲགས་པ་ཡིན། ཞེས་དྲང་ངོ༌། །གང་ན། ག་པ་ལ་གསར་དུ་ཞུགས་
པ་དང༌། སྤྱོད་པ་ལ་ཞུགས་པ་དང༌། ཕྱིར་མི་ལྡོག་པ་དང༌། སྐྱེ་བ་གཅིག་གིས་ཐོགས་པའི་
བྱང་སེམསརྣམས་ཀྱི་དགེ་བ་ལ་རྗེས་སུ་ཡི་རང་བའི་ཏིང་ངེ་འཛིན་ནི། གཉིས་དང་། གཉིས་
-2
2
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
མེད་པའི་འདུ་ཤེས་ནུབ་པས་སེམས་དང་དེ་ལས་དོན་གཞན་ལ་མི་འཇུག་པར་རང་བཞིན་
གནས་པ་དེའོ། །གང་གིས་ན། གླིང་བཞི་མཐའ་ལྕགས་རིས་བསྐོར་བ་དང་། དེ་སྟོང་ལ་
སྟོང་སྤྱི་ཕུད་དང༌། དེ་སྟོང་ལ་སྟོང་གཉིས་པ་བར་མ་དང༌། དེ་སྟོང་ལ་སྟོང་གསུམ་གྱི་སྟོང་
ཆེན་པོ་སྟེ། དེ་དག་སྲང་ལ་གཞལ་བའི་གྲངས་དང་། དེའི་ཆུ་སྐྲའི་རྩེ་མོ་བརྒྱར་བཤགས་
པའི་ཆའི་ཆུ་ཐིགས་ཀྱི་གྲངས་དཔེར་མཛད་ནས། དེ་བས་ཆེས་ཆེར་ཏིང་ངེ་འཛིན་གྱི་བསོད་
ནམས་མང་པོར་བསྟན་པ་ཉིད་ཀྱིས་སོ། །མདོ་ནི། དེ་དག་གི་རྗེས་སུ་ཡི་རང་བ་དང་ལྡན་
པའི་སེམས་བསྐྱེད་པའི་བསོད་ནམས་ལ་ནི་ཚད་མེད་དོ། །ཞེས་སོ། །འགྲེལ་པ་ལ། བརྗོད་
ཅེས་དྲང་ངོ༌། །གང་ན། ཏིང་ངེ་འཛིན་གྱི་མཚན་ཉིད་དོ། །གང་གིས་ན། བསོད་ནམས་མང་
པོ་ཉིད་ཀྱིས་ཏེ། མང་ཞེས་དྲང་ངོ༌། །གང་ན། སྦྱིན་ པ་ལ་སོགས་པའི་ཕར་ཕྱིན་དང༌།
སོགས་པ་སྙིང་རྗེ་ལ་སོགས་པའི་ཚོགས་ཐམས་ཅད་ཀྱི་ངོ་བོ་ཉིད་རྗེས་སུ་ཡི་རང་དང་
མཚུངས་ལྡནགྱི་ཏིང་ངེ་འཛིན་གྱི་འབྲས་བུ་བསོད་ནམས་དང་ཡེ་ཤེས་ཀྱི་ཚོགས་རྣམས་སོ།།
གང་ལས་ན། གླིང་བཞི་པ་དང་། སོགས་པ་སྟོང་གཅིག་དང་སྟོང་གཉིས་དང་སྟོང་གསུམ་གྱི་
ལོ་ཀའི་ཁམས་རྣམས་ཀྱི་ས་དང་ཆུའི་སྲང་གྲངས་དང་ཐིགས་པའི་གྲངས་སོ་སོར་དཔེར་
མཛད་ནས་དེ་ལས་ཀྱང་ངོ༌། །ཇི་ལྟར་ན། དེ་དག་ལས་ཆེས་ཆེར་ཁྱད་པར་དུ་འཕགས་པར་
རོ༑ །དེའི་རྒྱུ་མཚན་ནི། ལུགས་ལས། ཚད་སྲིད་པའི་དངོས་པོ་ནི། རྣལ་འབྱོར་པ་རྣམས་
ཀྱིས་སྲང་ཚད་ཀྱིས་གཞལ་བར་ནུས་སོ། །ཞེས་བྱའི་ཚུལ་གྱིས་སྟོང་གསུམ་གྱི་ ཚད་གཟུང་
ནུས་ལ། ཚོགས་གཉིས་ཚད་ལས་འདས་པའི་ཕྱིར་རོ། །དེས་ན། རྩེ་གཅིག་ཏུ་གནས་པའི་
ཏིང་ངེ་འཛིན་སེམས་ཀུན་ཏུ་གནས་པ་ཡིན་ནོ། །གཉིས་པ་ནི། རྟགས་དང་། སོགས་པ་རྣམ་
འ ཕེལ། བརྟན་པ། སེམས་ཀུན་ཏུ་གནས་པ་དེ་དག་ནི། གོ་ རིམ་ བཞིན་དུ་དྲོ་བ་དང་།
- 2
2
5.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པ་རྩེ་མོ། བཟོད་པ། ཆོས་མཆོག་སྟེ། ངེས་འབྱེད་ཆ་མཐུན་བཞིའི་ངོ་བོ་ཡིན་པར་
ཁོང་དུ་ཆུད་པར་བྱའོ། །
གཉིས་པ་ལ་བཞི་སྟེ། སྤང་བྱ་གཉེན་པོ་དང་བཅས་པ་དང༌། བྱང་ཆུབ་ཆེན་
པོ་སྐྱེད་པའི་རྒྱུ་དང༌། འབྲས་བུ་བྱང་ཆུབ་ཆེན་པོ་དང༌། ངོ་བོ་མཐོང་ལམ་རྩེ་སྦྱོར་བཤད་
པའོ། །དང་པོ་ལ་གསུམ་སྟེ། མདོར་བསྟན། རྒྱས་བཤད། དོན་བསྡུ་བའོ། །མདོར་བསྟན་
ལ༑ གཟུང་རྟོག་མདོར་བསྟན། འཛིན་རྟོག་མདོར་བསྟན་པའོ། །དང་པོ་ལ་གསུམ་ལས།
སྔ་ འགྲེལ་ ནི། མཐོང་ལམ་ སྤྱིའི་མཚམས་སྦྱར་ནི། དོན་ལ་ སྐྱེ་ རིམ་ དང་བསྟུན་ན། ངེས་
འབྱེད་ཆ་མཐུན་གྱི་འོག་ཏུ་མཐོང་ལམ་འབྱུང་བ་ཡིན་ཏེ། དེ་ལའང་མི་མཐུན་པའི་ཕྱོགས་
གཉེན་པོ་དང་བཅས་པ་རྣམ་པ་བཞི་ཡོད་པས་དེ་སྟོན་ནོ། །བྱེ་བྲག་ནི། རེཞིག་སྤང་བྱ་མི་
མཐུན་པའི་ཕྱོགས་གཟུང་རྟོག་གཉིས་པོ་མདོར་བསྟན་པ་འཆད་དོ། །རྩ་བ་ལ། རྟོག་པའི་ངོ་
བོ༑ དབྱེ་བ། རྟོག་པར་འཇོག་པའི་རྒྱུ་མཚན་ནོ། །དང་པོ་ནི། སྦྱོར་བ་པོས་འཇུག་པར་བྱ་
བའི་ཡུལ། བྱང་སེམས་ཀྱི་ཆོས་ལ་དོན་དམ་པར་འཇུག་པར་བྱ་བའི་ཡུལ་ལོ། །ཞེས་གཟུང་
བར་རྣམ་པར་རྟོག་པ་སྟེ། མདོ་ནི། ཇི་ལྟར་གཉིས་ཀྱི་འདུ་ཤེས་དང་། གཉིས་མེད་པའི་འདུ་
ཤེས་སུ་མི་འགྱུར་བ་དེ་ལྟར་ཡོངས་སུ་བསྔོ་བར་བྱའོ། །ཞེས་སོ། །སྦྱོར་བ་པོས་ལྡོག་པར་བྱ་
བའི་ཡུལ། ཐེག་དམན་གྱི་ཆོས་ལ་དོན་དམ་པར་ལྡོག་པར་བྱ་བའི་ཡུལ་ལོ། །ཞེས་གང་
བར་རྣམ་པར་རྟོག་པ་སྟེ། མདོ་ནི། ཡུམ་རྣམ་པར་མི་རྟོག་པའོ། །ཞེས་སོ། གཉིས་པ་ནི།
ཡུལ་དགུ་དགུ་ཡོད་པས་སོ་སོར་ཏེ། རེ་རེ་ལ་དགུ་དགུའི་བདག་ཉིད་དོ། །གསུམ་པ་ནི། བློ་
དེ་དག་གིས་གཟུང་བ་ཇི ལྟ་བ་བཞིན་དུ་ཡུལ་དོན་ལ་གནས་པ་མིན་པས་རྟོག་པའི་
བདག་ཉིད་དག་ཏུ་ཤེས་པར་བྱའོ། །འགྲེལ་པ་ལ། སྔར་བཞིན་གསུམ་ལས། དང་པོ་ལ་
- 2
2
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༣
གསུམ་སྟེ། འཇུག་པ་གཟུང་རྟོག །ལྡོག་པ་གཟུང་རྟོག །མི་མཐུན་ཕྱོགས་སུ་བསྟན་པའོ།
དང་པོ་ནི། བྱང་སེམས་ཀྱི་འཇུག་པའི་ཡུལ། བྱང་སེམས་ཀྱི་ཆོས་མི་དམིགས་པར་རྟོགས་
པའི་ཤེས་རབ་ཐབས་དང་བཅས་པའི་ངོ་བོ་ཉིད་ལ་གོ་རིམ་བཞིན་དུ་ལེན་པར་འདོད་པའི་
སྒོ་ནས་དོན་དམ་པར་འཇུག་བྱར་གཟུང་བའོ། །གཉིས་པ་ནི། བྱང་སེམས་ཀྱི་ལྡོག་པའི་
ཡུལ། ཉན་ཐོས་ལ་སོགས་པའི་ཆོས་རང་དོན་དུ་དམིགས་ཞེན་དང་བཅས་པའི་ངོ་བོཉིད་
དག་ལ་འདོར་བར་འདོད་པའི་སྒོ་ནས་དོན་དམ་པར་ལྡོག་བྱར་གཟུང་བའོ། །གསུམ་པ་ནི།
གཟུང་བར་རྣམ་རྟོག་གཉིས་པོ་ཆོས་ཅན། མཐོང་ལམ་རྩེ་སྦྱོར་གྱི་མི་མཐུན་པའི་ཕྱོགས་སུ་
གྱུར་པ་ཡིན་ཏེ། མཐོང་ལམ་རྩེ་སྦྱོར་སྐྱེ་བའི་གེགས་བྱེད་པའི་ཕྱིར། མཐོང་སྤང་ཉོན་མོངས་
པ་དང་འདྲ་བར་རོ། །གཉིས་པ་ནི། ཡུལ་དགུ་དགུ་ཡོད་པའི་དབྱེ་བས་སོ་སོར་རྣམ་པ་དགུ་
དགུ་ཡོད་དོ། །གསུམ་པ་ནི། རྟོག་པ་བཅོ་བརྒྱད་ནི་ཆོས་ཅན། ཡུལ་རིལྟ་བ་བཞིན་མ་ཡིན་
པར་འཛིན་པའི་རང་གི་ངོ་བོ་དག་ཏུ་ཤེས་པར་བྱའོ། །ཡུལ་གྱི་དངོས་པོ་དང་མ་འབྲེལ་བར་
འཇུག་པ་ཉིད་ཀྱིས་ཕྱིན་ཅི་ལོག་ཏུ་སྣང་བའི་ཕྱིར་རོ། །
གཉིས་པ་ལ་གསུམ་ལས། སྔ་འགྲེལ་ནི། དེ་ལྟར་གཟུང་བར་རྣམ་པར་རྟོག་
པའི་ཕྱོགས་གཉིས་བསྟན་ནས་འཛིན་རྟོག་གཉིས་པོ་མདོར་བསྟན་པ་འཆད་དོ། །རྩ་བ་ལ།
ངོ་བོ། དབྱེ་བ། རྒྱུ་མཚན་གསུམ་ལས། དང་པོ་ནི། དམིགས་ཡུལ་སོ་སོ་སྐྱེ་བོའི་འཛིན་པ་
ལ་སེམས་ཅན་ཏེ། གང་ཟག་རྫས་སུ་ཡོད་པར་རྣམ་པར་རྟོག་པ་རྫས་འཛིན་ཏེ། མདོ་ནི།
གཟུགས་དབེན་པའི་ཕྱིར་སེམས་ཅན་དབེན་པའོ། །ཞེས་སོ། །དམིགས་ཡུལ་འཕགས་པའི་
འཛིན་པ་ལ་སྐྱེས་བུ་བཏགས་པར་ཡོད་པར་འཛིན་པའི་རྣམ་རྟོག་དག་ཏུ་འདོད་དོ། །མདོན།
ཡུམ་ལ་སྤྱོད་པ་དེ་ནི། སྙིང་པོ་མེད་པ་ལ་སྤྱོད་ཅེས་སོ། །གཉིས་པ་ནི། རྟོག་པ་དེ་དག་ཡུལ་
- 2 2 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་དབྱེ་བས་སོ་སོར་དགུའི་བདག་ཉིད་དོ། །གསུམ་པ་ནི། རྟོག་པ་དེ་དག་ཆོས་ཅན། ཡུལ་
བདེན་པ་འཛིན་པའི་ངོ་བོས་སྟོང་པའི་མཚན་ཉིད་ཅན་ཡིན་ཏེ། དེ་དག་ཡུལ་བདེན་པགང་
གི་ཡང་འཛིན་པར་འདོད་དེ། འཛིན་པ་མ་ཡིན་པ་དེ་ལྟརཏེ། དེའི་ཕྱིར་རོ། །རྟགས་གྲུབ་སྟེ།
གལ་ཏེ་རྟོག་པས་གཟུང་བའི་དོན་ཇི་ལྟ་བ་དེ་བཞིན་དུ་དོན་ལ་མེད་པས་སོ། །འགྲེལ་པ་ལ།
སྔར་བཞིན་གསུམ་ལས། དང་པོ་ལ་གསུམ་སྟེ། རྫས་འཛིན་རྟོག་པ། བཏགས་འཛིན་རྟོག་
པ༑ མི་མཐུན་ཕྱོགས་སུ་བསྟན་པའོ། །དང་པོ་ནི། སོ་སོ་སྐྱེ་བོའི་གང་ཟག་ཡུལ་དུ་བྱས་ཏེ་
གོ་རིམ་བཞིན་དུ་སྐྱེས་བུ་རྫས་སུ་ཡོད་པར་འཛིན་པའི་རྟེན་ཅན་ཏེ། ཡུལ་ཅན་རྫས་འཛིན་ནོ།
གཉིས་པ་ནི། འཕགས་པའི་གང་ཟག་ཡུལ་དུ་བྱས་ཏེ་སྐྱེས་བུ་བཏགས་པར་ཡོད་པའི་རྟེན་
ཅན་བཏགས་འཛིན་ནོ། །གསུམ་པ་ནི། འཛིན་རྟོག་ཆོས་ཅན། མཐོང་ལམ་རྩེ་སྦྱོར་གྱི་མི་
མཐུན་པའི་ཕྱོགས་ཡིན་ཏེ། མཐོང་ལམ་སྐྱེ་བ་ལ་གེགས་བྱེད་པའི་ཕྱིར་རོ། གཉིས་པ་ནི།
ཡུལ་གྱི་དབྱེ་བས་སོ་སོར་རྣམ་པ་དགུ་དགུའོ། །གསུམ་པ་ནི། རྟོག་པ་བཅོ་བརྒྱད་ཡོད་པ་དེ་
དག་ནི་ཆོས་ཅན། ཡུལ་ཇི་ལྟ་བ་བཞིན་མིན་པར་འཛིན་པའི་རང་གི་ངོ་བོ་དག་ཏུ་ཤེས་པར་
བྱའོ། །ཡུལ་བདེན་པ་འཛིན་པའི་ངོ་བོས་དབེན་པའི་ངོ་བོ་ཉིད་ཡིན་པས་ཕྱིན་ཅི་ལོག་ཏུ་
སྣང་བའི་ཕྱིར་རོ། །དེ་ཅི་སྟེ་ན། རྟོག་པས་ཡུལ་འཛིན་པ་གང་གི་ཚེ། རྟོག་པ་དེ་དག་ཡུལ་གྱི་
དངོས་པོར་གྱུར་པ་གཟུང་བའི་དོན་དག་ཇི་ལྟར་གཟུང་བ་དེ་བཞིན་དུ་གཟུང་བྱའི་ངོ་
བོར་ཡོད་པ་མ་ཡིན་པ་དེའི་ཚེ། ཡུལ་བདེན་པ་གང་གི་ཡང་འཛིན་པ་མ་ཡིན་ཏེ། རྒྱུ་མཚན་
དེའི་ཕྱིར་རོ། །
རྒྱས་བཤད་ལ། གཟུང་རྟོག་དང་། འཛིན་རྟོག་བཤད་པ་གཉིས་སོ། །དང་པོ་
ལ་གཉིས་ཏེ། འཇུག་པ་དང༌། ལྡོག་པ་གཟུང་རྟོག་བཤད་པའོ། །དང་པོ་ལ་གསུམ་ལས།
-2 28 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། [༡ ༣
སྔ་འགྲེལ་ནི། གཟུང་རྟོག་གཉིས་ཀྱི་དང་པོ་འཇུག་པའི་རྟེན་ཅན་ཇི་ལྟར་རྣམ་པ་དགུ་ཡིན་ཞེ་
ན༑ རྩབ་ལ་བཞི་སྟེ། རྟོག་པའི་ཡུལ། ངོ་བོ། གྲངས། དེ་དག་སྦྱར་ཏེ་བཤད་པའོ། །དང་པོ་
ནི༑ ལཀུན་ལ་སྦྱར་བ་ཡུལ་དགུ་སྟེ། རིམ་པ་བཞིན་ཡུལ་སྤྱིའི་ངོ་བོ་དང༌། དེའི་རྒྱུ་དང་།
ལམ་གྱི་རང་བཞིན་དང༌། ཡུལ་དང༌། བྱེད་པ་དང༌། རང་དོན་ཐོབ་པ་དང༌། གཞན་དོན་
བྱེད་པའི་ནུས་པ་དང༌། བྱ་བའི་ལས་དང༌། བྱ་བའི་འབྲས་བུའོ། །གཉིས་པ་ནི། འཇུག་པ་
ཕྱོགས་ཀྱི་རྟེན་ཅན་གྱི་རྣམ་རྟོག་གོ །གསུམ་པ་ནི། ཡུལ་དགུ་ཡོད་པས། ཡུལ་ཅན་རྣམ་པ་
དགུར་འདོད་དོ། །བཞི་པ་ནི། འདིར་རྟོག་ པ་དགུ་ ཚན་བཞི། འཇུག་པ་གཟུང་རྟག་ཏུ་
མཚོན། དམིགས་ཡུལ་བྱང་སེམས་ཀྱི་ཆོས་ལ་དམིགས་ནས་རྣམ་པ་དོན་དམ་པར་འཇུག་
ཡུལ་དུ་འཁྲུལ་པ་མཚན་ཉིད་དོ། །རེ་རེ་ལ་འཇུག་བྱར་རྟོག་པ་ཞེས་བྱ་སྟེ། ཡུལ་གྱི་ངོ་བོ་
ཉིད་སེམས་བསྐྱེད་པའོ། །མདོ་ནི། ཡུམ་ཤིན་ཏུ་དབེན་པའོ། །ཞེས་སོ། །སངས་རྒྱས་ཀྱི་
རིགས་ཆོས་ཉིད་དེ། ནམ་མཁའི་དཔེས་སོ། །མཐོང་སྒོམ་གྱི་ལམ་ཡང་དག་པར་གྲུབ་
པའི་ཐབས་མཁས་ཏེ། སྒྱུ་མའི་སྐྱེས་བུའི་ དཔེས་སོ། །བྱང་སེམས་ཀྱི་ཤེས་པ་ལམ་གྱི་
དམིགས་པ་མ་འཁྲུལ་ཞིང་ཕྱིན་ཅི་མ་ལོག་པ་སྟེ། གཟུགས་བརྙན་གྱི་དཔེས་སོ། །མི་མཐུན་
པའི་ཕྱོགས་རྟོག་པ་འདོར་བ་དང་། གཉེན་པོ་རྟོག་མེད་ལེན་པ་སྟེ། རྫོགས་པའི་སངས་རྒྱས་
ཀྱི་དཔེས་སོ། །སྐྱེ་མེད་རང་གིས་མངོན་སུམ་དུ་རྟོགས་པ་སྟེ། སངས་རྒྱས་ཀྱི་དཔེས་སོ།།
ཉན་རང་གིས་ཐག་བསྲིང་བར་བྱེད་པ་ནི། སྤྲུལ་པའི་དཔེས་སོ། །བྱང་སེམས་དེའི་ཕྲིན་
ལས་གཞན་དོན་བྱེད་པ་སྟེ། སངས་རྒྱས་ཀྱི་སྤྲུལ་པའི་དཔེས་སོ། །བསྒྲུབ་པར་བྱ་བའི་
འབྲས་བུ་མི་ གནས་པའི་མྱང་འདས་ཏེ། འཕྲུལ་འཁོར་གྱི་དཔེས་སོ། །རྟོག་པ་འདི་དག་
འདིར་དངོས་སུ་བསྟན་ལ། མདོ་ནས་གཉེན་པོ་དངོས་སུ་བསྟན་ནས་རྟོག་པ་དོན་གྱིས་
- 2
2 9,



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཕངས་སོ། །
འགྲེལ་པ་ལ་དྲུག་སྟེ། རྟོག་པའི་ཡུལ། འཁྲུལ་པའི་རྒྱུ་མཚན། རང་གི་ངོ་བོ།
སྦྱོར་བའི་ལམ་ གྱི་ སྤང་བྱར་བསྟན། གྲངས། དེ་ དག་སྦྱར་ཏེ་བཤད་པའོ། །དང་པོ་ནི།
ལམ་ཀུན་གྱི་མཇུག་ཏུ་སྦྱར་བའོ། །གཉིས་པ་ནི། བྱང་སེམས་ཀྱི་ལམ་འབྲས་ལ་སྐྱོན་མེད་
ཅིང་ཀུན་རྫོབ་ཏུ་འཇུག་བྱ་ཡིན་པ་ཉིད་ཀྱིས་སོ། །གསུམ་པ་ནི། གཟུང་བའིརྣམ་རྟོག་དང་
པོ་སྦྱོར་བ་པོས་འཇུག་པར་བྱ་བའི་ཕྱོགས་ཀྱི་རྟེན་ཅན་ཏེ། ཡུལ་ཅན་དོན་དམ་པར་འཇུག་
བྱར་འཁྲུལ་པའོ། །བཞི་པ་ནི། ཐུན་མོང་གི་སྦྱོར་བ་ཉེར་བསྡོགས་ཀྱི་ལམ་གྱི་གནས་སྐབས་
ཀྱི་སྤང་བྱར་བྱམས་པས་བཞེད་པ་ཡིན་ནོ། །ལྔ་པ་ནི། རྣམ་པ་དགུའོ །ག་པ་ནི། རྣམ་པ་
ཐམས་ཅད་དུ་གཟུང་བར་བྱ་བ་ཉིད་དུ་འཇུག་པར་བྱའོ། །ཞེས་འཁྲུལ་པ་ཞེས་ཐམས་ཅད་
ལ་སྦྱར་ཏེ། གཟུགས་སོགས་ངོ་བོ་ཉིད་ཀྱིས་དབེན་པའི་ཕྱིར་དབེན་པ། དེ་དོན་དམ་དུ་ཡོད་
པར་མ་རྟོགས་ཀྱི་ཀུན་རྫོབ་ཙམ་དུ་རྟོགས་པའི་ངོ་བོ་ཉིད་དང་། ས་བརྒྱད་པ་མི་གཡོ་བདང་། །
སོགས་པ་དགུ་པ་སོགས་ལ་འཇུག་པས། དེའི་ཆོས་ཉིད་དེ། སངས་རྒྱས་ཀྱི་རིགས་སུ་ངེས་
པ་དང་། ཆོས་ཐམས་ཅད་བདེན་མེད་སྒྱུ་མ་ལྟ་བུར་རྟོགས་ཏེ་སྒོམ་པའི་ལམ་ཡང་དག་པར་
འགྲུབ་པ་དང༌། ཆོས་ཐམས་ཅད་སྣང་བརྙན་ཙམ་དུ་ཟད་པས་གཉིས་སུ་མེད་པའི་ཤེས་པའི་
དམིགས་པ་མ་འཁྲུལ་བ་དང་། ཡོན་ཏན་མཐོང་བ་སྔོན་དུ་འགྲོ་བས་སྤང་བར་བྱ་བར་ཤེས་
པས་གཉེན་པོ་ལེན་པ་དང༌། སྐྱོན་མཐོང་བ་སྔོན་དུ་འགྲོ་བས་དོར་བྱར་ཤེས་པས་མི་མཐུན་
ཕྱོགས་འདོར་བ་དང༌། མཁྱེན་གསུམ་ལ་སྒྲིབ་པའི་འཁྲུལ་པའི་དྲི་མ་ཐམས་ཅད་དང་བྲལ་
བ་ཉིད་ཀྱིས་རང་གི་རྟོགས་པ་བྱང་ཆུབ་ཐོབ་པ་དང་། སྤངས་པ་དམན་ཞིང་རྟོགས་པ་རྒྱ་
ནོམ་པ་མ་ཡིན་པ་ཉིད་ཀྱིས་ཉན་ཐོས་ལ་སོགས་པའི་ས་ཐག་བསྲིང་ཞིང་སྤོང་བར་བྱེད་པ་
- 2
3 （3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
དང༌། བྱང་སེམས་ཀྱི་གདུལ་བྱའི་བསམ་པ་ཇི་ལྟ་བ་དང་མཐུན་པར་ཉན་ཐོས་སོགས་སུ་
སྤྲུལ་པས་སེམས་ཅན་གྱི་དོན་གྱི་ལས་དང་། གདུལ་བྱ་འདུལ་བའི་ཡང་དག་པའི་ཐབས་ལ་
མཁས་པའི་སྟོབས་ཀྱིས་སྐྱེ་བོ་ཐམསཅད་མི་གནས་པའི་མྱང་འདས་ལ་དགོད་པར་བྱ་བའི་
འབྲས་བུ་ལའོ། །
གཉིས་པ་ལ་གསུམ་ལས། སྔ་འགྲེལ་ནི། གཟུང་རྟོག་གཉིས་པ་ལྡོག་པའི་རྟེན་
ཅན། ཡུལ་གྱི་དབྱེ་བས་ཇི་ལྟར་རྣམ་པ་དགུ་ཡིན་ཞེ་ན། རྩ་བ་ལ་བཞི་ལས། ཡུལ་ནི། རྟོག་
པ༑ ཡོངས་འཛིན། གཉེན་པོ། དབང་པོ། ཆེད་དུ་བྱ་བ་དམན་པ་སྟེ། ལམ་དམན་པ་ལྔ་དང་།
སྤངས་པ་དང༌། རྟོགས་པ་དང༌། གཞན་རྗེས་སུ་འཛིན་པ་དང༌། མྱང་འདས་དམན་པ་སྟེ།
ལམ་འབྲས་དམན་པ་བཞི་སྟེ། དགུ་ལ་ལ་མཇུག་ཏུ་སྦྱར་བའོ། །ངོ་བོ་ནི། ལྡོག་པའི་ཕྱོགས་
ཀྱི་རྟེན་ཅན་གྱི་རྣམ་རྟོག་གོ །གྲངས་ངེས་ནི། དགུའི་བདག་ཉིད་དོ། །སྦྱར་ཏེ་བཤད་པ་ནི།
རྟོག་པ་དགུ་པོ་འདི་མཚན་གཞི། ལྡོག་པ་གཟུང་རྟོག་ཏུ་མཚོན། དམིགས་ཡུལ་ཉན་ཐོས་ལ་
སོགས་པའི་ཡིད་ལ་བླང་བྱར་འབྱུང་བའི་ཆོས་ལ་དམིགས་ནས། རྣམ་པ་དོན་དམ་པར་ལྡོག་
ཡུལ་དུ་འཁྲུལ་པ་མཚན་ཉིད་ཡིན་པས། རེ་རེ་ལ་ལྡོག་བྱར་རྟོག་པ་ཞེས་སྦྱར་ཏེ། ཐབས་
ཤེས་དང་བྲལ་བས་སྲིད་པ་དང་ཞི་བར་ལྟུང་བའི་ཕྱིར་བྱང་སེམས་ལ་ལྟོས་ཏེ་རྟོགས་པ་
དམན་པ་ཉིད་དེ། ཉི་ཟླས་གླིང་བཞིའི་ལས་བྱེད་ཅིང་རྗེས་སུ་འབྲངས་པའིདཔེས་སོ། །ཕྱི་
ནང་གི་ཡོངས་སུ་འཛིན་པ་མེད་པས་བར་ཆད་ཀྱིས་མི་ཚུགས་པ་སྟེ། ཁྱིམ་ཐབ་ཡོད་པའི་
དཔེས་སོ། །བྱང་ཆུབ་ཀྱི་ལམ་གྱི་རྣམ་པ་ཤེས་སྒྲིབ་ཀྱི་གཉེན་པོ་མ་ཚང་བ་སྟེ། སྐྱེས་བུ་
མཚོན་ཆ་ཐོགས་པའི་དཔེས་སོ། །རྟོགས་པ་ལ་རང་དབང་མ་ཐོབ་པར་གཞན་གྱི་གདམས་
ངག་གི་རྐྱེན་གྱིས་བྱང་ཆུབ་ཏུ་འགྲོ་བ་སྟེ། མཁར་གྱི་རྒྱལ་པོ་འཁོར་ལོས་བསྒྱུར་བའི་རྗེས་སུ་
- 2 3 ༔ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲངས་པའི་དཔེས་སོ། །ཆེད་དུ་བྱ་བ་རྣམ་མཁྱེན་ནམ། ཆེན་པོ་གསུམ་ལས་འོག་པ་སྟེ།
ཆུ་ཀླུང་ཕྲ་མོ་ཐམས་ཅད་གངྒར་སོང་སྟེ་རྒྱ་མཚོར་འགྲོ་བའི་དཔེས་སོ། །སྤངས་པ་ཉི་ཚེ་བ་
སྟེ༑ ལག་པ་གཡས་པས་དགོས་པ་ཐམས་ཅད་བྱེད་པའི་དཔེས་སོ། །རྒྱུན་ཞུགས་སོགས་
རྟོགས་པ་ཐ་དད་སྣ་ཚོགས་པ་ཉིད་དེ། ཆུ་ཀླུང་ཕྲ་མོ་ཐམས་ཅད་རྒྱ་མཚོར་ཕྱིན་ནས་ལན་
ཚྭར་རོ་གཅིག་པའི་དཔེས་སོ། །རང་དོནགནས་པ་དང་། གཞན་དོན་ལ་འཇུག་པ་ལ་རྨོངས་
པ་སྟེ། འཁོར་ལོས་བསྒྱུར་རྒྱལ་དཔུང་ཚོགས་དང་ལྡན་པའི་མདུན་དུ་འཁོར་ལོ་རིན་ཆེན་
སོགས་འགྲོ་བའི་དཔེས་སོ། །ཉན་རང་བྱང་ཆུབ་ཐོབ་པའི་རྗེས་ལ་རྣམ་མཁྱེན་གྱི་ལམ་ནས་
འགྲོ་དགོས་པ་སྟེ། འཁོར་ལོས་བསྒྱུར་རྒྱལ་གྱི་མདུན་དུ་རིན་ཆེན་སྣ་བདུན་འགྲོ་བའི་
དཔེས་སོ། །བཞི་པ་མ་གཏོགས་པ་ཐམས་ཅད་ལ་ཉན་རང་རྣམས་ཞེས་སྦྱར་རོ། །འགྲེལ་པ་
ལ༑ རྟོག་པའི་ཡུལ། འཁྲུལ་པའི་རྒྱུ་མཚན། རང་གི་ངོབོ། གྲངས། བར་ཆད་མེད་ལམ་གྱི་
སྤང་བྱར་བསྟན། ཡུལ་ཡུལ་ཅན་སྦྱར་ཏེ་བཤད་པ་དང་དྲུག་གོ །དང་པོ་ནི། འཀུན་གྱི་
མཇུག་ཏུ་སྦྱར་རོ། །གཉིས་པ་ནི། ཉན་རང་གི་ལམ་འབྲས་ཉེས་པ་དང་བཅས་པ་ཉིད་ཀྱིས་
སོ༑ ༑གསུམ་པ་ནི། གཟུང་རྟོག་གཉིས་པ་ལྡོག་པའི་ཕྱོགས་ཀྱི་རྟེན་ཅན་ནོ། །བཞི་པ་ནི།
རྣམ་པ་དགུའོ། །ལྔ་པ་ནི། བྱང་སེམས་རྣམས་ཀྱི་མཐོང་ལམ་རྩེ་སྦྱོར་གྱི་དངོས་གཞིའི་
སེམས་ཟག་པ་མེད་པའི་ཡིད་ཤེས་དང་། ཤེས་རབ་སོགས་སེམས་ལས་བྱུང་བ་འཇུག་པའི་
བར་ཆད་མེད་ལམ་གྱི་གནས་སྐབས་ཀྱི་སྤང་བྱར་བཞེད་པ་ཡིན་ནོ། །དྲུག་པ་ནི། རྟོག་པ་
འདི་དག་ཆོས་ཅན། ལྡོག་པ་གཟུང་རྟོག་ཡིན་ཏེ། དམིགས་ཡུལ་ཉན་ཐོས་དང་རང་སངས་
རྒྱས་ཀྱི་རྒྱུད་ལ་བླང་བར་བྱ་བ་ཉིད་དུ་འབྱུང་བའི་ཆོས་ལ་རྣམ་པ་ཐམས་ཅད་དུ་གཟུང་བར་
བྱ་བ་མ་ཡིན་པ་ཉིད་དུ་ལྡོག་པར་བྱའོ། །ཞེས་འཁྲུལ་པའི་ཕྱིར། རྣམ་པ་ཐམས་ཅད་དུ་ལྡོག་
- 2
3 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
བྱར་རྟོག་པ་ཞེས་སྦྱར་ཏེ། རང་བཞིན་མེད་རྟོགས་ཀྱི་ཤེས་རབ་མེད་པས་འཁོར་བ་དང་།
སྙིང་རྗེ་ཆེན་པོ་མེད་པས་མྱང་འདས་གང་ཡང་རུང་བ་ཞིག་ཏུ་ལྟུང་བ་ཉིད་ཀྱིས་རྟོགས་པ་
དམན་པ་ཉིད་དང་། ཐེག་ཆེན་དགེ་བའི་བཤེས་གཉེན་ཐབས་ལ་མཁས་པ་དང་བྲལ་བ་ཉིད་
ཀྱིས་ཡོངས་སུ་འཛིན་པ་མེད་པ་དང་། འཛིན་པ་སྤྲོས་བྲལ་མ་རྟོགས་པས་ཤེས་བྱའི་སྒྲིབ་པ་
མཐའ་དག་གི་གཉེན་པོ་མ་ཡིན་པ་ཉིད་ཀྱིས་རྫོགས་པའི་བྱང་ཆུབ་སྒྲུབ་པའི་ལམ་མ་ཚང་བ་
དང༌། ཉན་ཐོས་འདོད་ཁམས་པས་སྲིད་པ་ཐ་མ་པའི་ཚེའང་བྱང་ཆུབ་ཐོབ་པ་དེ་བཞིན་
གཤེགས་པ་དང༌། སོགས་པ་ཉན་ཐོས་སོགས་ཀྱི་གདམས་ངག་ལ་ལྟོས་པ་དང་བཅས་པ་
ཉིད་ཀྱིས་གཞན་གྱི་རྐྱེན་གྱིས་འགྲོ་བ་དང༌། སེམས་ཅན་ཐམས་ཅད་ཀྱི་མཆོག་ཉིད་ཀྱིས་
ཆེན་པོ་ཉིད་དང་། སོགས་པ་སྤོང་བ་ཆེན་པོ་དང༌། རྟོགས་པ་ཆེན་པོ་ལ་མི་འཇུག་པ་ཉིད་
ཀྱིས་ཆེད་དུ་བྱ་བ་ལོག་པ་དང་། ཉན་ཐོས་ཤེས་རབ་ཀྱི་རྣམ་གྲོལ་སློབ་པ་རྣམས་ཉོན་མོངས་
པའི་སྒྲིབ་པ་ཙམ་གྱི་གཉེན་པོ་བྱེད་པས་སྤང་བྱ་ཉི་ཚེ་བ་སྤོང་བའི་ལམ་གྱི་བྱེད་པ་དང་། མི་
རྟག་སོགས་སུ་དམིགས་པ་དང་བཅས་པ་ཉིད་ཀྱིས་འབྲས་བུ་དང་པོ་རྒྱུན་ཞུགས་དང་།
སོགས་པ་ཕྱིར་འོང་སོགས་རྟོགས་པ་ཐ་དད་པ་ཉིད་དང༌། ཤེས་བྱ་ལ་རྨོངས་པའི་མ་རིག་
པའི་བག་ལ་ཉལ་ཕྲ་མོ་ཐམས་ཅད་མ་སྤངས་པ་ཉིད་ཀྱིས་རང་དོན་གནས་པ་དང་། གཞན་
དོན་འགྲོ་བ་མི་ཤེས་པ་དང༌། རྣམ་མཁྱེན་རྒྱུ་དང་འབྲས་བུར་བཅས་པས་ཐེག་ཆེན་པ་
ཐམས་ཅད་སྡུད་པར་བྱེད་པ་ཉིད་ཀྱིས་ཐེག་ཆེན་དང་བྲལ་བའི་ཤེས་རབ་ཀྱི་རྗེས་སུ་རྣམ་
མཁྱེན་མི་འབྲང་གི །མྱང་འདས་གཞན་རྣམ་མཁྱེན་གྱི་རྗེས་སུ་འབྲངས་པས་རྣམ་མཁྱེན་
ཉིད་མྱང་འདས་ཐམས་ཅད་ཀྱི་མཇུག་ཏུ་ལུས་པས་ན། འགྲོ་བའོ། །
གཉིས་པ་ལ་གཉིས་ཏེ། རྫས་འཛིན་དང༌། གཏགས་འཛིན་རྟོག་པ་བཤད་
- 2 3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའོ། །དང་ པོ་ ལ་ གསུམ་ ལས། སྔ་ འགྲེལ་ ནི། སོ་ སོ་ སྐྱེ་ བོའི་ འཛིན་ པ་ལ་དམིགས་
པའི་འཛིན་པའི་རྣམ་རྟོག་དང་པོ་སྐྱེས་བུ་རྫས་སུ་ཡོད་པའི་རྟེན་ཅན་ཇི་ལྟརརྣམ་པ་དགུ་ཡིན་
ཞེ་ན། རྩ་བ་ལ། ཡུལ། ངོ་བོ། སྦྱར་ཏེ་བཤད་པའོ། །དང་པོ་ནི། ལ་ཀུན་གྱི་མཇུག་ཏུ་སྦྱར་
བའོ། །གཉིས་པ་ནི། འཛིན་རྟོག་དང་པོ་རྫས་འཛིན་རྟོག་པར་ཤེས་པར་བྱའོ །གསུམ་པ་
ནི༑ རྟོག་པ་དགུ་ཚན་བཞི། རྗེས་འཛིན་རྟོག་པར་མཚོན། དམིགས་ཡུལ་སོ་སོ་སྐྱེ་བོའི་
འཛིན་པ་ལ་དོན་དམ་པར་རྫས་འཛིན་དུ་འཁྲུལ་པ་མཚན་ཉིད་ཡིན་པས། རེ་རེ་ལ་རྫས་ཀྱི་
འཛིན་པར་འཁྲུལ་པ་ཞེས་སྦྱར་ལ། བླང་བྱ་འཛིན་པ་དང༌། སྐྱོན་འདོར་བ་སྟེ། མདོ་ནི།
ཡུམ་ནི། ཆོས་གང་ཡང་ཡོངས་སུ་འཛིན་པའམ་གཏོང་བ་མེད་དོ། །ཞེས་སོ། །ས་རྣམས་
ལ་བདེན་པར་ཡིད་ལ་བྱེད་པ་སྟེ། མདོ་ནི། གཟུགས་ཡིད་ལ་མི་བྱེད་དོ། །ཞེས་སོ། །བདེན་
པར་ཡིད་ལ་བྱས་པས་ཁམས་རྣམས་ནི་གསུམ་པོ་དག་དང་ཉེ་བར་འབྲེལ་བ་སྟེ། མདོ་ནི།
ཡིད་ལ་མི་བྱེད་པ་ནི། གང་དུ་ཡང་འདྲེས་པར་མི་འགྱུར་རོ། །ཞེས་སོ། །གགས་སོགས་
མཚན་ མ་ ལ་གནས་པ་སྟེ། མདོ་ནི། གཟུགས་ལ་གནས་པར་མི་འགྱུར་རོ། །ཞེས་སོ།།
གཟུགས་སོགས་ལ་ཆགས་ཤིང་མངོན་པར་ཞེན་པ་སྟེ། མདོ་ནི། མན་པར་གས་པ་མེད་
པ་དང་གནས་པ་མེད་པའི་ཚུལ་གྱིས་ཡུམ་ལ་སྤྱོད་དོ། །ཞེས་སོ། །ཀུན་རྫོབ་ཏུ་གགས་
སོགས་ཀྱི་ཆོས་ཀྱི་དངོས་པོ་ཐ་སྙད་དུ་བཏགས་པ་ཙམ་སྟེ། མདོ་ནི། དེ་བཞིན་གཤེགས་པ་
ནི༑ ཆོས་གང་ལ་ཡང་འདོགས་པ་མེད་དོ། །ཞེས་སོ། །འཁོར་གསུམ་དུ་གས་པ་སྟེ། མདོ་
ནི༑ མངོན་པར་ཆགས་པས་བརྗོད་པ་མ་ཡིན་ནོ། །ཞེས་སོ། །འཁོར་འདས་ལ་བླང་དོར་དུ་
འཛིན་པའི་གཉེན་པོ་སྟེ། མདོ་ནི། ཡུམ་ཡང་ཡུམ་དང་མ་བྲལ་ཞེས་སོ། །སྦྱིན་སོགས་རྐྱང་
པས་ཇི་ལྟར་འདོད་པ་བཞིན་བྱང་ཆུབ་འགྲོ་བའི་ནུས་པ་ཉམས་པ་སྟེ། མདོ་ནི། རྣམ་མཁྱེན་
- 2
3
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། ༡༣
ཉིད་གང་ན་དེར་གནས་པར་འགྱུར་རོ། །ཞེས་སོ། །
འགྲེལ་པ་ལ་ལྔ་སྟེ། ཡུལ། ངོ་བོ། སྦྱོང་ལམ་གྱི་སྤང་བྱར་བསྟན། གྲངས། སྦྱར་
ཏེ་བཤད་པའོ། །དང་པོ་ནི། ལ་མཇུག་ཏུ་སྦྱར་བ་དགུའོ། །གཉིས་པ་ནི། སོ་སོའི་སྐྱེ་བོའི་
འཛིན་པ་ལ་རྫས་སུ་རྣམ་པར་རྟོག་པ་དང་པོའོ། །གསུམ་པ་ནི། མཐོང་ལམ་གྱི་སྦྱོར་བའི་
གནས་སྐབས་ཀྱི་སྤང་བྱར་བཞེད་དོ། །བཞི་པ་ནི། རྣམ་པ་དགུའོ། །ལྔ་པ་ནི། དོན་དམ་
པའི་རྫས་ཀྱི་དངོས་པོར་མངོན་པར་ཞེན་པ་ཞེས་ཀུན་ལ་སྦྱར་ཏེ། དོན་དམ་པར་འཛིན་དོར་
མེད་ཀྱང་ཀུན་རྫོབ་ཏུ་སྒྱུ་མ་བཞིན་དུ་འཛིན་པ་དང༌། གཏོང་བ་དང་། ཡང་དག་པ་མཚན་མ་
མེད་པ་ཉིད་དུ་ཡིད་ལ་མི་བྱེད་པར་ཡིད་ལ་བྱེད་པ་དང་། ཡིད་ལ་བྱས་པའི་རྟེན་འབྲེལ་གྱི་
ཆོས་ཉིད་ཀྱིས་ཁམས་གསུམ་ཆར་དང་ཉེ་བར་འབྲེལ་བ་དང༌། གཟུགས་སོགས་སྟོང་པ་
ཉིད་རྟོགས་ཏེ་མི་གནས་པས་མཚན་མ་ལ་གནས་པ་དང་། དངོས་པོ་ལ་བདེན་པར་མངོན་
པར་མ་ཞེན་པས་ཐམས་ཅད་ལ་སྒྱུ་མ་ལྟ་བུར་མངོན་པར་ཞེན་པ་དང༌། དོན་དམ་པའི་རྫས་
སུ་ཡོད་པ་མེད་པས་ཀུན་རྫོབ་ཏུ་ཆོས་ཐམས་ཅད་མིང་དུ་བཏགས་པ་ཙམ་དང་། ཐོས་
བསམ་གྱིས་དེ་ཁོ་ན་ཉིད་ཤེས་པས་འཁོར་གསུམ་དུ་མ་ཆགས་པས་མངོན་པར་མ་ཞེན་པ་
སྔོན་དུ་འགྲོ་བའི་ཕྱིན་དྲུག་ལ་ཆགས་ཤིང་སྤྱོད་པ་དང་། འཁོར་འདས་མཉམ་པ་ཉིད་དུ་
རྟོགས་ཏེ་སྒོམ་པ་བླང་དོར་དུ་རྟོག་པའི་གཉེན་པོ་ཉིད་ཀྱིས་གཉེན་པོ་དང་། ཡུམ་རྣམ་མཁྱེན་
གྱི་ལམ་དུ་ཡང་དག་པར་མ་ཤེས་པ་ཉིད་ཀྱིས་སྦྱིན་སོགས་ཀྱིས་རང་ཇི་ལྟར་འདོད་པ་བཞིན་
དུ་འགྲོ་བ་ཐོགས་པ་ལའོ། །
གཉིས་པ་ལ་གསུམ་ལས། སྔ་འགྲེལ་ནི། འཛིན་རྟོག་གཉིས་པ་འཕགས་པའི་
འཛིན་པ་ལ་སྐྱེས་བུ་བཏགས་པར་ཡོད་པའི་རྟེན་ཅན་ཇི་ལྟར་རྣམ་པ་དགུ་ཡིན་ཞེ་ན། རྩ་བ་
- 2
3
5-



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་གསུམ་སྟེ། ཡུལ་དང༌། ངོ་བོ་དང༌། སྦྱར་ཏེ་བཤད་པའོ། །དང་པོ་ནི། ཉན་རང་གི་ལམ་
གཉིས། བྱང་སེམས་ཀྱི་ལམ་དྲུག །གཉིས་ཀའི་མི་མཐུན་ཕྱོགས་ཏེ། དགུ་ལ་ལ་མཇུག་ཏུ་
སྦྱར་བའོ། །གཉིས་པནི། འཕགས་པའི་འཛིན་པ་ལ་བཏགས་པར་ཡོད་པརརྣམརྟོག་རྫས་
འཛིན་ ལས་ གཞན་ བཏགས་ འཛིན་ ཡིན་ ནོ། །གསུམ་ པ་ ནི། འདིར་ རྟོག་མཚན་གཞི།
བཏགས་འཛིན་རྟོག་པར་མཚོན། དམིགས་ཡུལ་འཕགས་པའི་འཛིན་པ་ལ་དམིགས་ནས་
བཏགས་པར་ཡོད་པར་འཁྲུལ་པ་མཚན་ཉིད་དོ། །དེས་ན། རེ་རེ་ལ་བཏགས་པར་ཡོད་པར་
རྟོག་པ་ཞེས་སྦྱར་ཏེ། ཉན་རང་ཀུན་ཆེད་དུ་བྱ་བ་ཆེན་པོ་གསུམ་ཇི་ལྟ་བ་བཞིན་དུ་ངེས་པར་
མི་འབྱུང་བ་སྟེ། མདོ་ནི། རྣམ་མཁྱེན་ཉིད་གང་ན་བ་དེར་ལམ་མཉམ་པ་ཉིད་ནས་འགྲོའོ།།
ཞེས་སོ། །ཉན་རང་ཀུན་སངས་རྒྱས་ཀྱི་ལམ་ཕྱིན་དྲུག་ལ་ལམ་མིན་པར་ངེས་པར་འཛིན་པ་
སྟེ༑ མདོ་ནི། ཕྱིན་དྲུག་ནི། བྱང་སེམས་རྣམས་ཀྱི་ལམ་སྟེ་ཞེས་སོ། །ཀུན་རྫོབ་ཏུ་རྒྱུ་འགག་
པ་དང༌། འབྲས་བུ་སྐྱེ་བ་དང་བཅས་པ་སྟེ། མདོ་ནི། ཡུམ་ནི། ཆོས་གང་ཡང་བསྐྱེད་པ་མ་
ཡིན། འགོག་པ་མ་ཡིན་ཞེས་སོ། །བར་ཆད་མེད་ན། ལམ་གྱི་དངོས་པོ་མཐའ་དག་རྒྱུན་
དང་ལྡན་པ་དང༌། ཡོད་ན་མི་ལྡན་པ་སྟེ། མདོ་ནི། གཟུགས་དང་ལྡན་པ་ཡང་མ་ཡིན་མི་
ལྡན་པ་ཡང་མ་ཡིན་ཞེས་སོ། །ཆོས་རྣམས་ཀྱི་ཆོས་ཉིད་ལ་མི་གནས་པའི་ཚུལ་གྱིས་གནས་
པ་སྟེ། མདོ་ནི། གཟུགས་ནི། གང་ལ་ ཡང་མི་ གནས་སོ། །ཞེས་སོ། །བྱང་ཆུབ་ཆེན་པོར་
སེམས་བསྐྱེད་པའི་སྒོ་ནས་ཐེག་དམན་རིགས་འཇིག་པ་སྟེ། མདོ་ནི། སེམས་ཅན་རྣམས་
སྦྱིན་པས་རྗེས་སུ་བཟུང་བར་བྱའོ། །ཞེས་སོ། །དོན་དམ་པར་བྱང་ཆུབ་དོན་དུ་གཉེར་བ་
མེད་པ་སྟེ། མདོ་ནི། ཆོས་ཀྱི་འཁོར་ལོ་བསྐོར་བར་འདོད་པས་ཕྱིན་དྲུག་ལ་བསླབ་པར་
བྱའོ། །ཞེས་སོ། །དོན་དམ་པར་བྱང་ཆུབ་ཀྱི་ རྒྱུ་ཕྱིན་དྲུག་མེད་པ་སྟེ། མདོ་ནི། ཡུམ་ཡང་
- 2
3
6 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཆོས་ཐམས་ཅད་ཀྱི་སྒོའོ། །ཞེས་སོ། །རྣམ་མཁྱེན་གྱི་ལམ་ལ་ཕྱིར་རྒོལ་བ་མཚན་འཛིན་
དམིགས་པ་སྟེ། མདོ་ནི། ཡུམ་ལ་སྤྱོད་པ་ལ་ཡང་བདུད་དམ་བདུད་ཀྱི་རིས་ཀྱི་ལྷ་རྣམས་
ཀྱིས་ཐུབ་པར་དཀའོ། །ཞེས་སོ། །
འགྲེལ་པ་ལ་ལྔ་སྟེ། རྟོག་པའི་ཡུལ། ངོ་བོ། །གྲངས། བར་ན་མེད་ལམ་
གྱི་སྤང་བྱར་བསྟན། སྦྱར་ཏེ་བཤད་པའོ། །དང་པོ་ལ་ལ་མཇུག་ཏུ་སྦྱར་བ་དགུའོ། །གཉིས་
པནི། འཛིན་རྟོག་གཉིསཔའོ། །གསུམ་པནི། རྣམ་པ་དགུའོ། །བཞི་པནི། མཐོང་ལམ་གྱི་
སེམས་དང་སེམས་ལས་བྱུང་བ་འཇུག་པའི་གནས་སྐབས་ཀྱི་སྤང་བྱར་བཞེད་པ་ཡིན་ནོ།།
ལྔ་པ་ནི། སྐྱེས་བུ་བཏགས་པའི་དངོས་པོར་མངོན་པར་ཞེན་པ་ཞེས་སྦྱར་ཏེ། ཉན་རང་དག་
ཉན་ཐོས་དགྲ་བཅོམ་པ་ལ་སོགས་པས་ངེས་པར་འབྱུང་བ་ཉིད་ཀྱིས་རྣམ་མཁྱེན་གྱི་ཆེད་དུ་
བྱ་བ་ཇི་ལྟ་བ་བཞིན་དུ་ངེས་པར་མི་འབྱུང་བ་དང་། ཐེག་དམན་རང་གི་འབྲས་བུ་མངོན་
པར་འདོད་པའི་ལམ་མེད་པས་ཐེག་ཆེན་གྱི་ལམ་གཞན་ལ་ལམ་མ་ཡིན་པར་ངེས་པར་
འཛིན་པ་དང་། ཀུན་རྫོབ་ཀྱི་ངོ་བོ་ཡིན་པའི་ཕྱིར་འབྲས་བུ་སྐྱེ་བ་དང་། རྒྱུ་འགག་པ་དང་།
བདུད་བཞི་དང་། ས་གཉིས་ཀྱི་བར་ཆད་མེད་པ་ཉིད་ཀྱིས་ལམ་གྱི་དངོས་པོ་མཐའ་དག་
རྒྱུན་དང་ལྡན་པ་དང་། གཅིག་ཤོས་མཚན་འཛིན་བར་ཆད་ཅན་དུ་སྣང་བ་ཉིད་ཀྱིས་ལམ་གྱི་
དངོས་པོ་རྒྱུན་དང་མི་ལྡན་པ་དང་། ནམ་མཁའ་ལ་གནས་པའི་བྱ་མི་གནས་པར་གནས་པ་
དང་འདྲ་བ་ཉིད་ཀྱིས་གཟུགས་ལ་སོགས་པ་ལ་གནས་པ་དང་། བྱང་ཆུབ་ཏུ་སེམས་བསྐྱེད་
པ་དང་། སོགས་པ་གདམས་ངག་ལ་སོགས་པ་ཡོངས་སུ་བཟུང་བའི་སྒོ་ནས་སངས་རྒྱས་ཀྱི་
རིགས་སུགྱུར་ཅིང་། ཉན་ཐོས་ལ་སོགས་པའི་རིགས་འཇིག་པ་དང་། དེ་བཞིན་ཉིད་སྟོང་པ་
ཉིད་ལས་ཁྱད་པར་དུ་འཕགས་པའི་ཆོས་གཟུགས་སོགས་སམ། བྱང་ཆུབ་མེད་པས་འདོད་
- 2 3
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་མེད་པ་དང་། སྤྲོས་བྲལ་དོན་དམ་པའི་བདེན་པ་ལ་བརྟེན་ནས་རྒྱུ་མེད་པ་དང་། སེར་སྣ་
སྟེ༑ དངོས་པོ་ལ་མངོན་པར་ཞེན་པ་ཤིན་ཏུ་གོམས་པར་བྱས་པའི་རྟེན་འབྲེལ་གྱི་ཆོས་ཉིད་
ཀྱིས་བདུད་བཞི་དང་། ས་གཉིས་ལ་སོགས་པ་ཕྱིར་རྒོལ་བའི་དངོས་པོ་དམིགས་པ་ལའོ།
དོན་བསྡུ་ནི། སྤང་གཉེན་སྦྱར་ཏེ་བཤད་པ་དེ་ལྟར་ན། རྗོད་བྱེད་བར་སྐབས་ཀྱི་གས་
བཅད་དགུས་གཟུང་རྟོག་གཉིས། འཛིན་རྟོག་གཉིས་ཏེ། རྣམ་པ་བཞི་པོ་ཉིད་ལ་སོ་སོར་རེ་
རེ་ལ་མཐོང་ལམ་རྩེ་སྦྱོར་གྱི་མི་མཐུན་པའི་ཕྱོགས་ཡུལ་གྱིས་ཕྱེ་བ་རྣམ་པ་དགུ་དགུ་ཡོད་པ་
ཡིན་ལ། དེ་བཞིན་དུ་རྟོག་པ་བཞི་པོ་དེ་དག་སྤང་བར་བྱ་བ་ཉིད་དུ་གཉེན་པོ་སྦྱོར་བ་དང་།
འཇུག་པའི་ལམ་རྣམ་པ་བཞི་ཡང་སྤང་བྱའི་དབྱེ་བས་རེ་རེ་ལ་དགུ་དགུ་ཐ་དད་དོ། །ཞེས་བྱ་
བར་ཁོང་དུ་ཆུད་པར་བྱའོ། །རྟོག་པ་འདི་དག་ལ་བརྗོད་པར་བྱ་བ་མང་དུ་ཡོད་མོད་ཀྱི།
མང་བས་འཇིགས་པས་མ་བྲིས་སོ། །
གཉིས་པ་ལ་གསུམ་ལས། སྔ་འགྲེལ་ནི། འཆད་ཅེས་དྲང་ངོ། །གང་ན། མཐོང་
ལམ་གྱི་འབྲས་བུ་བྱང་ཆུབ་ཆེན་པོ་འགྲུབ་པར་བྱེད་པའི་ཉེར་ལེན་གྱི་རྒྱུ་མཐོང་བའི་ལམ།
ལྷན་ཅིག་བྱེད་པའི་རྒྱུ་གསུམ་པོ་གང་དང་བཅས་པས་བྱང་ཆུབ་བསྐྱེད་པར་བཞེད་པའི་རྒྱུ་
གང་ཡིན་པ་དེའོ། །གང་གིས་ན། བར་སྐབས་ཀྱི་ཚིགས་བཅད་དག་གིས་སོ། །གང་དུ་ན། །
དེ་ལྟར་ན་མཐོང་ལམ་ལ་མི་མཐུན་པའི་ཕྱོགས་གཉེན་པོ་དང་བཅས་པ་བསྟན་ནས་དེའི་
རྗེས་སུའོ། །རྩ་བ་ལ། གཞན་འབྲས་བུ་རྟོགས་པའི་ཆོས་ལ་འགོད་པ་དང་། རྒྱུ་ལུང་གི་ཆོས་
ལ་འགོད་པ་དང༌། རང་གི་རྒྱུད་སྦྱོང་བ་གསུམ་མོ། །དང་པོ་ནི། གདུལ་བྱ་གཞན་ལུང་སྟོན་
པའི་སྒོ་ནས་བྱང་ཆུབ་ཆེན་པོ་ལ་འགོད་པ་སྟེ། མདོ་ནི། བྱང་སེམས་དེ་དག་ནི། དཀའ་བར་
བགྱིད་པའོ། །ཞེས་སོ། །གཉིས་པ་ནི། བྱང་ཆུབ་ཆེན་པོ་དེའི་རྒྱུ་ཡུལ་ནི། ཚིག་དོན་གཉིས་
- 2
3
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཀའི་སྒོ་ནས་ཡོངས་སུ་གཏོད་པ་སྟེ། མདོ་ནི། ཡུམ་ཟབ་མོ་འདི་ཁྱོད་ལ་གཏད་དེ་ཞེས་སོ། །
གསུམ་པ་ནི། བྱང་ཆུབ་དེ་ཐོབ་པ་ལ་བར་ཆད་མེད་པའི་རྒྱུ་ཡུམ་རང་གིས་བསྒོམ་ཞིང་
གཞན་ལ་སྟོན་པ་དེ། སྟོང་གསུམ་སེམས་ཅན་ཐམས་ཅད་དགྲ་བཅོམ་པར་གྱུར་པའི་སྦྱིན་པ་
ལ་སོགས་བསོད་ནམས་ལས་བསོད་ནམས་ཆེས་མང་བའི་མཚན་ཉིད་དོ། །མདོ་ནི། ཡུམ་
དང་ལྡན་པའི་ཆོས་བསྟན་ན། ཀུན་དགའ་བོ་དེའི་བསོད་ནམས་ཆེས་མང་དུ་འཕེལ་བར་
འགྱུར་རོ། །ཞེས་སོ། །འགྲེལ་པ་ལ་སྔར་བཞིན་གསུམ་ལས། དང་པོ་ནི། རབ་ཏུ་འགོད་
ཅེས་དྲང་ངོ༌། །གང་ལ་ན། འོག་ནས་འཆད་པར་འགྱུར་བའི་ཟད་པ་དང་མི་སྐྱེ་བ་ཤེས་པའི་
མཚན་ཉིད་ཅན་གྱི་ བྱང་ ཆུབ་ལའོ། །གང་ན། གདུལ་བྱ་གཞན་དག་གོ །གང་གིས་ན།
མཐོང་ལམ་དང་། སོགས་པ་སྒོམ་ལམ་ལ་སོགས་པ་སྟོན་པསསོ། །གཉིས་པ་ནི། གཏོད་པ་
ནི༑ རྐྱེན་གཉིས་པ་ཡིན་ནོ་ཞེས་དྲང་ངོ༌། །གང་གི་དོན་དུ་ན། བྱང་ཆུབ་ཀྱི་རྒྱུ་མཚན་ཁོ་ནར་
རོ༑ །གང་ལ་ན། ཡུམ་ ཆུད་མི་ གསོན་པ་དེ་དག་ལའོ། །གང་ན་ཡུམ་མོ། །ཇི་ལྟར་ན།
བཅོས་མ་མིན་པར་ཡང་དག་པའི་ཚིག་དང༌། དོན་དང༌། སོགས་པ་ལམ་དང་། སྒོ་དང་།
མན་ངག་ལ་སོགས་པའི་སྒོ་ནས་ཡང་དག་པར་སོ་སོར་རོ། །གསུམ་པ་ནི། འབྲས་བུ་བྱང་
ཆུབ་ཐོབ་པ་ལ་བར་ཆད་མེད་པའི་རྒྱུ་ཡུམ་རང་གིས་སྒོམ་པ་དང་། སོགས་པ་ཐོས་པ་དང་།
བསམ་པ་དང་། སྟོན་པ་སོགས་ཉན་རང་གི་སྦྱིན་སོགས་པས་བསོད་ནམས་ཆེས་མང་བའི་
མཚན་ཉིད་ནི་རྐྱེན་གསུམ་པ་ཡིན་ནོ། །མཐོང་ལམ་དེ་བྱང་ཆུབ་ཐོབ་པའི་བར་ཆད་མེད་པའི་
རྒྱུར་མི་འཐད་དེ། ས་དགུས་བར་དུ་ཆོད་པའི་ཕྱིར་རོ། །ཞེ་ན། བར་དུ་ད་ཀྱང་རྒྱུ་གསུམ་
གྱིས་གདོན་མི་ཟ་བར་བྱང་ཆུབ་སྐྱེད་པས་སམ། ཡང་ན། མཐོང་སྤང་སྤངས་མ་ག་དེ་ཐོབ་
པ་ཡིན་པས་ཉེས་པ་མེད་དེ། ཞེས་ཤཱནྟི་པས་སོ། །
- 39 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་ལ་གསུམ་སྟེ། དབུ་མ་པའི་བྱང་ཆུབ་ཆེན་པོ་བསྟན། དངོས་སྨྲ་བའི་
བྱང་ཆུབ་ཆེན་པོ་དགག །ཐར་པ་འདོད་ན་སྟོང་ཉིད་ཁས་བླངས་དགོས་པར་བསྟན་པའོ།
དང་པོ་ལ་གསུམ་ལས། སྔ་འགྲེལ་ནི། བྱང་ཆུབ་ཆེན་པོ་གང་གི་དོན་དུ་ཉེར་ལེན་གྱི་རྒྱུ་
མཐོང་ལམ་པའི་ལམ་ཉིད། གྲོགས་རྒྱུ་གསུམ་པོ་དེ་ལྟ་བུ་དང་བཅས་པས་སྐྱེད་པར་བཞེད་
པའི་བསྐྱེད་བྱ་བྱང་ཆུབ་ཆེན་པོ་གང་ཡིན་ཞེ་ན། བར་སྐབས་ཀྱི་ཚིགས་སུ་བཅད་པས་བྱང་
ཆུབ་ཆེན་པོ་སྟོན་ནོ། །རྩ་བ་ནི། སྒྲིབ་པ་གཉིས་ཀྱི་དྲི་མ་གདོད་མ་ནས་ཟད་པ་དང་། མི་སྐྱེ་
བ་མངོན་སུམ་ཤེས་པའི་ཡེ་ཤེས་ཆོས་ཅན། བྱང་ཆུབ་ཆེན་པོ་ཞེས་བརྗོད་དེ། དྲིམ་གཞིམ་
གྲུབ་པས་སྐྱེད་པ་ཟད་པ་མེད་ཅིང་། མ་སྐྱེད་པ་སྐྱེ་བ་མེད་པར་མངོན་སུམ་དུ་རྟོགས་པའི་
ཕྱིར། ཆོས་ཅན་གཉིས་ཀྱི་བཤད་པར་རྟགས་དེ་དག་གོ་ རིམ་བཞིན་དུ་ཤེས་པར་བྱའོ།
མདོ་ནི། ཆོས་དེ་དག་ལ་ནི་སྐྱེ་བ་ཡང་མེད་ན། དེ་དག་ཟད་པར་འགྱུར་བ་ལྟ་ག་ལ་ཡོད་ཅེས་
སོ༑ ༑འགྲེལ་པ་ལ། རྟགས་དགོད། ཕྱོགས་ཆོས་སྒྲུབ་པ། །དང་པོ་ནི། ཆོས་ཐམས་ཅད་
ཕྱིན་ཅི་མ་ལོག་པར་རྟོགས་པའི་མཚན་ཉིད་ཆོས་སྐུ་དང་། སོགས་པ་ལོངས་སྐུ་ལ་སོགས་པ་
ཆོས་ཉིད་ཇི་ལྟ་བ་བཞིན་གྱི་བདག་ཉིད་ནི་ཆོས་ཅན། བྱང་ཆུབ་ཆེན་པོ་ཡིན་པར་བརྗོད་དོ།།
སྒྲིབ་གཉིས་ཀྱི་དྲི་མ་སྔར་ཡོད་འགག་པ་མེད་པརརྟོགས་པས་གོ་རིམ་བཞིན་དུ་དྲི་མ་རྣམས་
གདོད་ནས་ཟད་པ་ཤེས། རང་བཞིན་གྱིས་སྐྱེ་བ་མེད་པར་རྟོགས་པའི་ཕྱིར་མི་སྐྱེ་བ་ཤེས་
པའི་ཕྱིར་རོ། །
གཉིས་པ་ལ། ལུང་གིས་སྒྲུབ་པ་དང༌། རིགས་པས་སྒྲུབ་པ་གཉིས་སོ། །དང་པོ་
ནི༑ ཆགས་སོགས་ཉོན་མོངས་པ་དང༌། འཁོར་གསུམ་དུ་རྟོག་པ་ཤེས་བྱའི་སྒྲིབ་པའི་དྲི་མ་
སྐྱེས་པ་དང༌། མ་སྐྱེས་པ་ཉིད་དུ་རྟོགས་པ་རྣམས་ནི་ཆོས་ཅན། སྔར་ཡོད་འགག་པ་དང་།
A
- 2
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
རྒྱུ་ལས་སྐྱེ་བར་བདེན་པར་མེད་དོ། །ཆོས་ཀྱི་དབྱིངས་ཀྱི་ངོ་བོ་ཉིད་ཡིན་པའི་ཕྱིར། རྟགས་
གྲུབ་སྟེ། དབུས་མཐར། ཆོས་ཀྱི་དབྱིངས་དེ་བཞིན་ཉིད་ལས་མ་གཏོགས་པའམ་བྲལ་བ་
འདི་ལྟ་བུའི་གཟུགས་སོགས་གཅིག་ཀྱང་ཡོད་པ་མ་ཡིན་ཏེ་ཞེས་འབྱུང་བས་སོ། ཁྱབ་པ་
ཆོས་ཉིད་ ལ་འགག་སྐྱེ་མེད་པས་ ཁྱབ་སྟེ། ནམ་མཁའ་བཞིན་ནོ། གཉིས་པ་ནི། སྒྲིབ་
གཉིས་ཆོས་ཅན། སྔར་ཡོད་འགག་པ་དང་། རྒྱུ་ལས་སྐྱེ་བརབདེན་པ་མེདདེ། རིགས་པས་
འཐད་པའི་དངོས་པོར་གྲུབ་པ་མེད་པའི་ཕྱིར། ནམ་མཁའི་པདྨ་བཞིན་ནོ། །རྟགས་མ་གྲུབ་
བོ༑ ཞེ་ན། སྒྲིབ་ གཉིས་ཆོས་ཅན། འཐད་པའི་ དངོས་པོར་མེད་དེ། བདེན་པའི་གཅིག་
དང་དུ་མའི་ངོ་བོ་ཉིད་དང་བྲལ་བའི་ཕྱིར་། དེ་བཞིན་དུ་རྒྱུ་ལ་དཔྱོད་པ་རྡོ་རྗེ་གཟེགས་མ་
དང༌། འབྲས་བུ་ལ་དཔྱོད་པ་ཡོད་མེད་སྐྱེ་འགོག་གི་ཚད་མ་དང་། སོགས་པ་རྟེན་འབྲེལ་གྱི་
རྟགས་སམ། མུ་བཞི་སྐྱེ་འགོག་གིས་བདེན་དངོས་ཁེགས་སོ། །གཉིས་པ་ལ། ཁས་བླངས་
བརྗོད་པ་དང་། དེ་ དགག་པའོ། །དང་པོ་ནི། དངོས་པོར་སྨྲ་བ་གང་དག་ཀུན་འབྱུང་གི་
དངོས་པོ་སྔར་ཡོད་འཇིག་པ་བདེན་པར་འདོད་པའི་བསམ་པས་ཀུན་འབྱུང་ཟད་པ་ལ་ཟད་
དོ༑ ༑སྙམ་པའི་ཤེས་པ་ནི། ཟད་པ་ཤེས་པར་བརྗོད། དུ༔ཁའི་དངོས་པོ་གཉེན་པོའི་དབང་
གིས་རྒྱུ་ཟད་ནས་མི་སྐྱེ་བའི་བསམ་པས་དུག་ཁ་མི་སྐྱེ་བ་ལ་མི་སྐྱེའོ། །སྙམ་པའི་ཤེས་པ་ནི།
མི་སྐྱེ་བ་ཤེས་པ་ཡིན་པར་བརྗོད་ཅིང་། རང་ལུགས་ཀྱི་བྱང་ཆུབ་ཀྱང་དེ་ལྟ་བུའི་ཟད་པ་དང་
མི་སྐྱེ་བ་ཤེས་པ་ཡིན་པར་བརྗོད་དོ། །
གཉིས་པ་ལ་གཉིས་ཏེ། རིགས་པ་དང་ཁས་བླངས་ཀྱི་དགག་པའོ། །དང་པོ་ལ་
གསུམ་ལས་སྔ་འགྲེལ་ནི། ཁྱོད་ཀྱི་ཟད་པ་དང་མི་སྐྱེ་བ་ཤེས་པ་དེ་ཆོས་ཅན། ཤེས་པ་མ་
འཁྲུལ་བར་རུང་བ་མ་ཡིན་ནོ། །དེའི་ཡུལ་ཀུན་འབྱུང་ཟད་པ་དང་། དུ༔ཁ་མི་སྐྱེ་བ་མེད་པ་
- 2 4
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁོ་ནའི་ཕྱིར་རོ། །གང་གི་ཕྱིར་ན། དཔྱད་ན་དུཉཁ་ཀུན་དང༌། སྐྱེ་འགག་མ་གྲུབ་པ་དེ་ལྟར་
ཡིན་པ་དེའི་ཕྱིར་ཞེས་བར་སྐབས་ཀྱི་ཚིགས་སུ་བཅད་པས་གསུངས་པ། རྩ་བ་ལ། མཐོང་
སྤང་རྣམ་རྟོག་གི་རིགས་ཆོས་ཅན། མཐོང་ལམ་གྱིས་ཅི་ཞིག་ཟད་པར་བྱས་ཤིང་། སླར་སྐྱེ་
བ་མེད་པའི་རྣམ་པ་ཅི་ཞིག་ཐོབ་སྟེ། ཐོབ་པ་མེད་པར་ཐལ། སྐྱེས་པ་ཟད་པ་དང་མ་སྐྱེས་པ་
མི་སྐྱེ་བའི་འགོག་པ་མེད་པའི་ཕྱིར། རྟགས་གྲུབ་སྟེ། རྣམ་རྟོག་གདོད་ནས་མགྲུབ་པ་ཉིད་
ཀྱི་རང་བཞིན་ཡིན་པས་སོ། །འགྲེལ་པ་ལ། དངོས་པོ་ལ་ལོག་པར་ཏེ། བདེན་པར་མངོན་
པར་ཞེན་པ་དངོས་སྨྲ་བ་ཁྱེད་ཀྱི་མཐོང་ལམ་ཆོས་ཅན། དེའི་སྟོབས་ཀྱིས་མཐོང་སྤང་རྣམ་
རྟོག་དང་། སོགས་པ་ཉོན་མོངས་པའི་ངོ་བོ་སྐྱེས་པ་ཅི་ཞིག་ཟད། དུཁ་མི་སྐྱེ་བའི་ཆོས་ཅན་
མ་སྐྱེས་པ་ནི་ཅི་ཞིག་སྐྱེས་ཏེ། ཟད་ཐོབ་ཅུང་ཟད་ཀྱང་བྱས་པ་མེད་པ་ཁོ་ནར་ཐལ། དོན་
དམ་པར་དྲི་མ་སྐྱེས་པ་གོ་རིམ་བཞིན་དུ་ཟད་པ་དང་། སྔར་མ་སྐྱེས་པ་དག་སྐྱེ་བ་ལ་གཉེན་
པོས་གེགས་བྱས་པའི་མཚན་ཉིད་ཀྱི་འགོག་པ་དང་བྲལ་བའི་ཕྱིར། དེའི་རྒྱུ་མཚན་དྲིམ་
རྣམས་ཆོས་ཉིད་དེ་བཞིན་ཉིད་ཀྱི་ངོ་བོའི་རང་བཞིན་ཡིན་ལ། དེ་བཞིན་ཉིད་ལ་འགག་སྐྱེ་
མེད་པའི་ཕྱིར་རོ། །དངོས་པོ་སྐྱེས་ནས་ཟད་པ་དང་མི་སྐྱེ་བ་མེད་པ་དེའི་ཕྱིར་བྱང་ཆུབ་ཆེན་
པོ་ཐོབ་པར་འདོད་ན། ཁོ་བོ་ཅག་གི་གཞུང་ལུགས་རང་བཞིན་གྱིས་ཟད་སྐྱེ་མེད་པ་ཁས་
བླངས་པར་བྱའོ། །སྙམ་དུ་བྱམས་པས་དགོངས་པ་ཡིན་ནོ། །
གཉིས་པ་ལ་ ཁས་བླངས་བརྗོད། དེ་ དགག་པའོ། །དང་པོ་ནི། དངོས་པོ་དོན་
དམ་དུ་མེད་པ་དེ་ལྟ་མ་ཡིན་ཏེ། ཕུང་པོ་ལྔའམ། རང་རིག་གི་ཆོས་ཡང་དག་པར་ཏེ། དོན་
དམ་དུ་ཡོད་པར་ ཁས་ལེན་ན། གཉིས་པ་ལ་གསུམ་ལས། སྔ་འགྲེལ་ནི། བཅོམ་ལྡན་
འདས་ཀྱིས་ཆོས་ཅན། ཉོན་མོངས་པ་དང་། ཤེས་བྱའི་སྒྲིབ་པའི་རྣམ་རྟོག་རྣམ་པ་ཐམས་
བ 2 4
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། [༡༣
ཅད་དུ་སྤངས་པ་མ་ཡིན་པར་ཐལ། དངོས་པོ་བདེན་འཛིན་མ་སྤངས་པའིཕྱིར། ཁྱབ་པ་
མེད་ན། འགལ་བ་གཞི་གཅིག་ལ་བསྒྲུབས་པས་ངོ་མཚར་ཆེ་བའི་གནས་ཡིན་ནོ། །ཞེས་
བར་སྐབས་ཀྱི་ཚིགས་སུ་བཅད་པས་གསུངས་པ། རྩ་བ་ལ། དངོས་སྨྲ་བགཞན་གྱིས་
བཏགས་པའི་ཆོས་ཕུང་པོ་ལྔའམ་རང་རིག་ཆོས་ཅན། དེ་བདེན་པར་འཛིན་པའི་བློ་སྤང་དུ་
མི་རུང་བར་ཐལ། དེ་རྣམས་དོན་དམ་པའི་བདེན་པར་ཡོད་པའི་ཕྱིར། ཁྱབ་པ་ཡོད་དེ།
གཉེན་པོས་སྤང་ནུས་པ་ལ་ཡུལ་དོན་ལ་མེད་ཅིང་ཡུལ་ཅན་འཁྲུལ་པས་ཁྱབ་པས་སོ།།
ཐོགས་མེད་ཀྱིས། དོན་ནི་དོན་དུ་གྲུབ་གྱུར་ན། །ཤེས་པ་རྟོགས་པ་མེད་མི་འགྱུར། །དེ་མེད་
པས་ན་སངས་རྒྱས་ཉིད། །ཐོབ་པར་འཐད་པ་མ་ཡིན་ནོ། །ཞེས་སོ། །འདོད་ན་སྟོན་པ་
སངས་རྒྱས་ཆོས་ཅན། ཤེས་བྱའི་སྒྲིབ་པ་ཟད་པ་མ་ཡིན་པར་ཐལ། དངོས་པོ་བདེན་པར་
འཛིན་པ་མ་སྤངས་པའི་ཕྱིར། ཁྱབ་པ་མེད་ན། དངོས་འཛིན་མ་སྤངས་ཀྱང་ཤེས་སྒྲིབ་
སྤངས་པར་བརྗོད་པ་གང་ཡིན་པ་དེ་ལ་བྱམས་པ་ཁོ་བོས་མཚར་དུ་བརྩིས་ཞེས་པ། བསྙིང་
ཚིག་གོ །
འགྲེལ་པ་ལ་གསུམ་སྟེ། ཡུལ་བདེན་མེད་དུ་རྟོགས་ན། ཡུལ་ཅན་སྤང་ནུས་པར་
བསྟན། ཡུལ་བདེན་པར་གྲུབ་ན། ཡུལ་ཅན་སྤང་མི་ནུས་པར་བསྟན། དེས་ན་གལ་བ་
ཁས་བླངས་པར་བསྟན་པའོ། །དང་པོ་ལ། རྣལ་འབྱོར་གྱི་ས་བཞི་སྟེ། བདག་མེད་པ་ལ་
དམིགས་པ་དང་། སེམས་ཙམ་དང་། དེ་བཞིན་ཉིད་དང༌། སྣང་བ་མེད་པ་ལ་དམིགས་པའི་
རྣལ་འབྱོར་གྱི་སའོ། །དང་པོ་ནི། ལྟ་བ་ཆོས་བདག་མེད་དུ་གཏན་ལ་དབབ། དེ་སྒོམ་པའི་
ཚུལ། བསྒོམས་པའི་འབྲས་བུའོ། །དང་པོ་ནི། ཕུང་པོ་ལྔ་ཆོས་ཅན། གང་ཟག་གི་བདག་
མེད་དེ། སྐྱེ་ཞིང་འཇིག་པའི་ཕྱིར། ཁྱབ་པ་ནི། གང་ཟག་གི་བདག་དེ་ལ། སྐྱེ་བ་དང་འཇིག་
-2 4 3 -



བརྩེ་ཆེན་འོད་སྣ ང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་སྟོང་པས་ཁྱབ་པར་ཁས་བླངས་པའི་ཕྱིར་རོ། །རྟགས་གྲུབ་སྟེ། འདུས་བྱས་ཡིན་ཞིང་།
འདུས་བྱས་མི་རྟག་པས་སོ། །ལུང་ལས། ཀྱེ་མ་འདུས་བྱས་རྣམས་མི་རྟག །སྐྱེ་ཞིང་འཇིག་
པའི་ཆོས་ཅན་ཡིན། །ཞེས་སོ། །གཉིས་པ་ནི། བདག་དེས་དབེན་པའི་ཕུང་པོ་ལྔ་དང་།
སོགས་པ་ཁམས་དང་། སྐྱེ་མཆེད་རྟེན་འབྲེལ་སྐྱེ་བ་འཇིག་པའི་ཆོས་ཅན་ལ་ཡང་དག་པར་
དམིགས་ཏེ། བདག་མེད་དོ། །སྙམ་དུ་རྩེ་ གཅིག་ སྒོམ་པའོ། གསུམ་པ་ནི། དེ་བསྒོམས་
པས་བདག་ཏུ་མངོན་པར་ཞེན་པ་ཡོངས་སུ་བོར་ཏེ། བདག་འཛིན་སྤངས་པས་སོ། །
གཉིས་པ་ལ་གསུམ་སྟེ། ལྟ་བ་སེམས་ཙམ་དུ་གཏན་ལ་དབབ། དེ་སྒོམ་
པའི་ཚུལ། བསྒོམས་པའི་འབྲས་བུའོ། །དང་པོ་ནི། གཟུང་བྱ་སྔོན་པོ་སོགས་སུ་སྣང་བ་དང་།
དེ་འཛིན་པའི་བློ་དག་ཆོས་ཅན། ཡང་དག་པར་རྫས་གཞན་དུ་བདེན་པ་མེད་དེ། ལྷན་ཅིག་
དམིགས་པ་ངེས་པའི་ཕྱིར། རྣམ་ངེས་ལས། ལྷན་ཅིག་དམིགས་པ་ངེས་པའི་ཕྱིར། །སྔོ་དང་
དེ་བློ་གཞན་མཡིན། །ཞེས་སོ། །འདི་ ལ་ཆོས་ཅན། དམ་བཅའ། རྟགསགསུམ་མོ། །དང་
པོ་ནི། གཟུང་འཛིན་ཕྲུགས་གཅིག་གོ །གཉིས་པ་ནི། ཡང་དག་པར་ཐ་དད་དུ་བདེན་པ་
མེད་པའོ། །གསུམ་པ་ལ། རྟགས་ཀྱི་མཚན་གཞི་ནི། གཟུང་འཛིན་དུས་གཅིག་པས་ལྷན་
ཅིག་དམིགས་པ་སྟེ། རྟོག་པ། ངེས་པ་ནི། གཟུང་བ་རྟོག་པ་ལ། འཛིན་པ་རྟོག་པས་ཁྱབ།
འཛིན་པ་རྟོག་པ་ལའང་གཟུང་བ་རྟོག་པས་ཁྱབ་པའོ། །ཕྱོགས་ཆོས་ནི། གཟུང་འཛིན་
གཉིས་པོ་དུས་གཅིག་ཅར་རྟོག་པས་ཁྱབ་པར་མངོན་སུམ་གྱིས་གྲུབ་བོ། ཁྱབ་པ་མགྲུབ་སྟེ།
སངས་རྒྱས་ ཀྱི་ ཡེ་ ཤེས་དང༌ ། སེམས་ཅན་གྱི་ཤེས་རྒྱུད་ལ་རྟགས་ཞུགས་སོ། །ཞེ་ན། མ་
ཞུགས་ཏེ། སེམས་ཅན་གྱི་ཤེས་རྒྱུད་དམིགས་པས། ཡེ་ཤེས་མ་དམིགས་པས་སོ། །རྟགས་
མ་གྲུབ་སྟེ། གཞན་གྱི་གཟུང་བ་དམིགས་ཀྱང་འཛིན་པ་མ་དམིགས་པས་སོ། །ཞེན།
- 2 4
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
རྟགས་མ་གྲུབ་སྟེ། གཞན་གྱི་གཟུང་བ་གཞན་གྱིས་ཤེས་པ་ཡིན་གྱིས་བདག་ལ་མི་སྣང༌།།
ཀུན་རྫོབ་ཏུ་དེ་ལྟར་ཐ་སྙད་བྱེད་པ་ནི། བག་ཆགས་མཐུན་པར་སད་པ་ཙམ་ཡིན་ནོ། །
གཉིསཔནི། དོན་དུ་སྣང་བ་འདི་ནི། སེམས་ཙམ་ཁོ་ན་ཡིན་གྱི་ཕྱི་རོལ་གྱི་དོན་ནི་
མེད་དོ། །ཞེས་བྱ་བར་རྟོགས་ཏེ། རྩེ་གཅིག་ཏུ་ཡིད་ལ་བྱེད་ཅིང་སྒོམ་པ་སྟེ། ལང་གཤེགས་
ལས། སེམས་ཙམ་ལ་ནི་བརྟེན་ནས་ནི། །ཕྱི་རོལ་དོན་ལ་མི་རྟོག་གོ །ཞེས་སོ། །གསུམ་པ་
ནི༑ འཛིན་པ་བདེན་མེད་དུ་མ་རྟོགས་པས་འཛིན་པའི་རྣམ་པ་ཅན་གྱི་སེམས་ལ་མངོན་པར་
ཞེན་པ་ཡོངས་སུ་མ་བོར་ཡང་། སྔར་གྱི་བསྒོམ་བྱ་མངོན་སུམ་དུ་མཐོང་བས་ན། ཕྱི་རོལ་གྱི་
དོན་དུ་མངོན་པར་ཞེན་པ་སྤངས་པ་ཐོབ་བོ། །གསུམ་པ་ལ། ལྟ་བ་ཆོས་ཐམས་ཅད་གང་
འཛིན་གཉིས་མེད་དུ་བསྟན། དེ་སྒོམ་པའི་ཚུལ། བསྒོམས་པས་གྲོལ་ཚུལ་ལོ། །དང་པོ་ནི།
ཤེས་པ་ཆོས་ཅན། འཛིན་པ་བདེན་པ་མེད་དེ། གཟུང་བ་བདེན་པ་མེད་པའི་ཕྱིར། ཁྱབ་པ་
ཡོད་དེ། འཛིན་པར་གཟུང་བས་བཞག་པས་སོ། །གཟུང་བ་མེད་ན་དེར་འཛིན་མེད། །ཅེས་
སོ༑ ༑གཉིས་པ་ནི། འཛིན་པ་རྣམ་བཅས་སུ་བདེན་པ་མེད་དོ། །སྙམ་དུ་རྩེ་གཅིག་ཏུ་ངེས་
པར་སེམས་པས་བསྒོམ་ཞིང་གཟུང་འཛིན་གཉིས་སུ་མེད་པའི་ཡེ་ཤེས་འབའ་ཞིག་འདི།
ཡང་དག་པར་ཡོད་པའི་ངོ་བོ་ཡིན་སྙམ་དུ་ངེས་པར་བྱནས་བསྒོམ་པས་སེམས་ཙམ་ལ་ཡང་
མི་གནས་པས་ཅིར་ཡང་མི་དམིགས་པ་འབྱུང་སྟེ། དབྱིག་གཉེན་གྱིས། འདི་དག་རྣམ་རིག་
ཙམ་ཉིད་ཅེས། །དེ་སྙམ་དུ་ནི་བསམས་ནས་སུ། །ཅི་ཡང་རུང་སྟེ་མདུན་འཇོག་ན། །དེ་ནི་
ཙམ་ལ་མི་གནས་སོ། །ཞེས་སོ། །གསུམ་པ་ནི། དེ་ལྟར་སྒོམ་པ་རྫོགས་པ་ན། འཛིན་པའི་
རྣམ་པའི་མཚན་ཉིད་རྣམ་རིག་སེམས་ཙམ་དུ་རྟོགས་པ་དེ་ཡང་བསལ་ཏེ། དེས་དག་པ་ཐོབ་
བོ༑ ༑
- 2
4
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞི་པ་ལ་གསུམ་སྟེ། ལྟ་བ་མཐའ་ བྲལ་བསྟན། དེ་བསྒོམ་པའི་ཚུལ། དེ་
བསྒོམས་པའི་འབྲས་བུའོ། །དང་པོ་ནི། གཟུང་འཛིན་གཉིས་མེད་ཀྱི་ཡེ་ཤེས་དེ་ཡང་ཆོས་
ཅན། ཡང་དག་པར་ན་བདེན་པའི་ངོ་བོ་ཉིད་མེད་པ་ཡིནཏེ། རྟེན་ཅིང་འབྲེལ་བར་འབྱུང་བ་
ཡིན་པའི་ཕྱིར། དཔེར་ན། སྔགས་དང་རྫས་ཀྱི་རྒྱུ་རྐྱེན་ལ་བརྟེནནས་སྒྱུ་མའི་རྟ་གླང་དུ་སྣང་
བ་འབྱུང་ཡང་རྟ་གླང་གི་ངོ་བོ་ཉིད་མེད་པ་བཞིན་དུའོ། །ཀླུ་སྒྲུབ་ཀྱིས། དེ་དང་དེ་བརྟེན་གང་
བྱུང་བ། །རང་གི་ངོ་བོར་དེ་མ་སྐྱེས། །རང་གི་ངོ་བོ་གང་མ་སྐྱེས། །དེ་ལ་སྐྱེས་ཞེས་ཇི་སྐད་
བརྗོད། །ཅེས་སོ། །དེས་ན་སྣང་བ་འདི་ཆོས་ཅན། ཡང་དག་པར་ན་མཐའ་གཅིག་ཏུ་དངོས་
པོར་བཏགས་ཤིང་བདེན་པའི་ངོ་བོ་དང་བྲལ་བ་ཡིན་ནོ། །རྟེན་འབྲེལ་ཡིན་པའི་ཕྱིར། སྣང་
བ་ཆོས་ཅན། ཡང་དག་པར་ན་མཐའ་གཅིག་ཏུ་དངོས་པོ་མེད་པར་བདེན་པའི་ངོ་བོ་དང་
བྲལ་བ་ཡིན་ནོ། །ཡང་དག་པར་དགག་བྱའི་དངོས་པོ་མེད་པའི་ཕྱིར། ཡེ་ཤེས་སྙིང་པོས།
དགག་བྱ་ཡོད་པ་མ་ཡིན་པས། །ཡང་དག་ཏུ་ན་བཀག་མེད་གསལ། །ཞེས་སོ། །སྣང་བ་
ཆོས་ཅན། སོགས་པ་དངོས་པོ་དང་དངོས་མེད་གཉིས་ཀ་ཡིན་པ་དང་། གཉིས་ཀ་མིན་པར་
བདེན་པ་མེད་དེ། ཡང་དག་པར་དངོས་མེད་མ་གྲུབ་པའི་ཕྱིར། དེ་དག་གིས་ཆོས་ཐམས་
ཅད་ནམ་མཁའ་སྒྱུ་མ་ལྟར་བསྟན་པ་ཡིན་ནོ། །གཉིས་པ་ནི། ཆོས་ཐམས་ཅད་སྤྲོས་པའི་
མཐའ་ཐམས་ཅད་དང་བྲལ་བ་ཡིན་ནོ། །སྙམ་དུ་བསྒོམས་པས་སྒོམ་པའི་སྟོབསགྲུབ་ཅིང་
སྒོམ་པ་རྫོགས་པ་ན། དཔེར་ན། མིག་དག་པ་ཁ་ཅིག་གིས། ནོར་བུ་དང་། དངུལ་དང་།
སོགས་པ་མེ་ལོང་དག་པ་ལ་སོགས་པ་གཅིག་ཅར་གསལ་བར་མཐོང་བའི་ཤེས་པ་བཞིན་
ནམ། ནོར་བུ་ལ་སོགས་ལ་ཤར་བའི་གཟུགས་བརྙན་བདེན་པས་སྟོང་ཡང་གསལ་བར་
སྣང་བའི་ཤེས་པ་བཞིན་དུ་སྒྲོ་འདོགས་སྐུར་འདེབས་ཀྱི་འཁྲུལ་པའི་མཚན་མ་སྟེ། རྒྱུབདེན་
-2 4 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
འཛིན་མཐའ་དག་སྤངས་པས་དངོས་པོ་ཐམས་ཅད་སྣང་ཡང་བདེན་པར་མེད་པ་སྒྱུ་མ་ལྟ་
བུའི་བདག་ཉིད་དུ་སྣང་བའི་བློ་ཡོད་མེད་གང་དུ་ཡང་རྣམ་པར་མི་རྟོག་པ་གང་ཟག་སོ་སོ་
རང་ཁོ་ནས་རིག་གི །གཞན་ལ་དངོས་སུ་བསྟན་མི་ནུས་ཤིང་། གཞན་གྱིས་ཀྱང་དེ་བསྟན་
ཅིང་གཟུང་མི་ནུས་པ་ཅི་ཞིག་ལྟར་ཏེ། ཡོད་ཀྱང་ཐ་སྙད་གདགས་དཀའ་བ་དེ་ཡང་དག་པར་
སྐྱེའོ། །འདི་ནི། སློབ་དཔོན་རྣལ་འབྱོར་སྤྱོད་པ་པའི་དབུ་མའི་གྲུབ་མཐའ་ཞལ་གྱིས་བཞེས་
པས་མཉམ་གཞག་ཏུ་སྒྱུ་མ་ལྟ་བུ་སྣང་བར་འདོད་ཀྱི། དབུ་མ་ཐལ་འགྱུར་བ་ནི། ཆོས་ཉིད་
སྤྲོས་བྲལ་ལ་བློས་ཀྱང་ཅིར་ཡང་མི་རྟོག་པ། འགའ་ཡང་མཐོང་བ་མེད་པས་དེ་ཁོ་ན་མཐོང་
བ་མཉམ་གཞག་ཡིན་པར་སྨྲའོ། །ལངགཤེགས་ལས། དེ་བཞིན་ཉིད་ལ་དམིགས་ནས་ནི།།
སེམས་ཙམ་ལ་ནི་བཟླ་བར་བྱ། །སེམས་ཙམ་ལས་ནི་འདས་ནས་ནི། །སྣང་བ་མེད་ལ་བཟླ་
བར་བྱ། །སྣང་མེད་གནས་པའི་རྣལ་འབྱོར་པ། །དེས་ནི་ཐེག་པ་ཆེན་པོ་མཐོང་། །ཞེས་སོ།།
གསུམ་པ་ནི། རྟོགས་པ་དེ་སྐྱེད་ན། རྣལ་འབྱོར་བས་ཤེས་བྱའི་སྒྲིབ་པ་དངོས་འཛིན་ཡང་
དག་པར་སྤོང་ངོ་། །དེ་དག་གིས་ལམ་སྒོམ་པའི་ཚུལ་བསྟན་ནོ། ། །
གཉིས་པ་ལ། ཁས་བླངས་བརྗོད་པ་ནི། དངོས་པོ་དོན་དམ་དུ་མེད་པ་དེ་ལྟ་མ་
ཡིན་ཏེ། སེམས་ཙམ་ལྟར་ན། སྐད་ཅིག་མའི་ཤེས་པ་རང་རིག་ཙམ་གྱི་ངོབོ་དང༌། ཉན་
ཐོས་ལྟར་གཟུགས་སོགས་ཤེས་བྱའི་མཚན་ཉིད། བེམས་པོ་རྣམས་གལ་ཏེ་དོན་དམ་པར་
ཡོད་པ་ཉིད་དུ་གྱུར་ན། དེ་དགག་པ་ནི། རང་རིག་དང་གཟུགས་སོགས་ཆོས་ཅན། དེ་
བདེན་མེད་དུ་རྟོགས་པའི་བློ་བསྐྱེད་དུ་མེད་པ་དང་། དེ་བདེན་པར་འཛིན་པའི་བློ་སྤང་དུ་
མེད་པའི་རང་གི་ངོ་བོ་འཛིན་པར་ཐལ། དོན་དམ་པའི་དངོས་པོར་ཡོད་པའི་ཕྱིར། ཁྱབ་པ་
ཡོད་དེ། དུས་ཐམས་ཅད་དུ་ནམ་མཁའ་རྫས་མེད་པ་ཙམ་གྱི་ངོ་བོར་གནས་པསདེར་འཛིན་
- 2 4 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་བློ་སྤང་དུ་མི་རུང་བར་འདོད་པ་བཞིན་ནོ། །འདོད་ན། དངོས་པོར་བདེན་པར་འཛིན་པ་
ཆོས་ཅན། དེའི་ཚེ་གཉེན་པོ་བསྒོམས་པས་དེ་ལ་གནོད་པ་ཅུང་ཟད་ཀྱང་མི་བྱེད་པར་ཐལ།
གཉེན་པོ་བསྐྱེད་དུ་མེད་པ་དང་། རང་སྤང་དུ་མེད་པའི་མ་འཁྲུལ་བར་གནས་པའི་ཕྱིར།
དཔེར་ན། ནམ་མཁའ་བཞིན་ནོ། །འདོད་ན་རང་བཞིན་མེད་རྟོགས་ཀྱི་ཤེས་རབ་ཀྱིས་
དངོས་འཛིན་སྤོང་བར་ངེས་པར་བསལ་ལོ། །འདིར་སྒྲིབ་པ་རྟག་པ་སོགས་སུ་ཁས་བླངས་
ཞེས་སྦྱོར་བ་དང་། སྒྲིབ་པ་གདོད་མ་ནས་ཡོད་པའི་མ་འཁྲུལ་བར་ཁས་བླངས་ཞེས་ཟེར་བ་
ནི༑ ནན་གྱིས་འདོད་དེ། སྒྲིབ་པ་སྤོང་བར་འདོད་པ་རྣམས་དེ་ལྟར་ཁས་ལེན་པ་མི་སྣང་བའི་
ཕྱིར་རོ། །གསུམ་པ་ནི། བཅོམ་ལྡན་འདས་ཆོས་ཅན། ཤེས་བྱའི་སྒྲིབ་པ་རྣམ་པ་ཐམས་ཅད་
དུ་སྤངས་པ་མ་ཡིན་པར་ཐལ། དངོས་པོར་མངོན་པར་ཞེན་པའི་ཕྱིན་ཅི་ལོག་མ་ལྡོག་པའི་
ཕྱིར། རྟགས་མ་གྲུ་བ་ན། དངོས་པོར་འཛིན་པ་ཆོས་ཅན། སྤང་དུ་མི་རུང་བ་ཐལ། དེའི་
ཡུལ་དངོས་པོའི་ཆོས་རྣམས་དོན་དམ་དུ་ཡོད་པའི་ཕྱིར། ཁྱབ་པ་མེད་ན། ཡུལ་བདེན་པར་
ཡོད་ན། ཡུལ་ཅན་སྤང་དུ་མི་རུང་བས་ཁྱབ་པ་དེའི་ཕྱིར་དངོས་སྨྲ་བ་གཞན་དག་གིས་ཤེས་
སྒྲིབ་དངོས་འཛིན་སྤངས་པ་དང༌། དངོས་པོ་དོན་དམ་དུ་ཁས་ལེན་པ་གང་ཡིན་པ་དེ་ནི།
ཕན་ཚུལ་འགལ་བའི་དོན་ཁས་ལེན་པས་ཁོ་བོ་བྱམས་པས་མཚར་དུ་བརྩིས་སོ། །ཞེས་བྱ་
བ་ཡིན་ནོ། ། །
གསུམ་པ་ལ་གསུམ་ལས། སྔ་འགྲེལ་ནི། ཚུལ་དེ་ལྟར་དངོས་པོ་དོན་དམ་དུ་
ཡོད་པའི་ ཕྱོགས་བསལ་ནས། རང་བཞིན་གྱིས་ངོ་བོ་ཉིད་མེད་པ འི་ ཕྱོགས་བརྟན་པོར་
མཛད་ནས་ཐར་པ་འདོད་པ་རྣམས་ཀྱིས་སྟོང་ཉིད་འདི་ཁོ་ན་ཁས་བླངས་པར་བྱའོ། །ཞེས་
བསྟན་པའི་ཕྱིར་བར་སྐབས་ཀྱི་ཚིགས་སུབཅད་པས་དོན་ལ་གནས་པའི་ཕྱོགས་འཆདདོ།།
- 2 4
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
རྩ་བ་ལ་གསུམ་སྟེ། ལྟ་བ་ཆོས་ཐམས་ཅད་མཐའ་བྲལ་དུ་བསྟན། དེ་རྟོགས་ཡང་དག་པའི་
ལྟ་བ། རྟོགས་ནས་གྲོལ་ཚུལ་ལོ། །དང་པོ་ནི། ཀུན་རྫོབ་ཏུ་རྟེན་འབྲེལ་མ་འགག་པར་སྣང་
བ་འདི་ལ་དོན་དམ་པར་མི་མཐུན་ཕྱོགས་བསལ་བར་བྱ་བ་ཅི་ ཡང་མེད། གཉེན་པོའི་
ཕྱོགས་གཞག་པར་བྱ་བ་ཅུང་ཟད་ཀྱང་མེད་པ་མཐའགཉིས་སུ་མ་ལྷུང་བའོ། །གཉིས་པནི། །
མཐའ་གཉིས་དང་བྲལ་བའི་ཆོས་ཉིད་ཡང་དག་པ་ཉིད་ལ་ཅིར་ཡང་མི་འཛིན་པའི་ཚུལ་
གྱིས་ཡང་དག་པར་ལྟ་བའོ། །གསུམ་པ་ནི། དེ་ཁོ་ན་ཉིད་ཡང་དག་པའི་དོན་མངོན་སུམ་དུ་
མཐོང་ན། དངོས་པོར་འཛིན་པའི་ཤེས་སྒྲིབ་ལས་རྣམ་པར་གྲོལ་ལོ། །སྡུད་པར། བྱང་ཆུབ་
སེམས་དཔའ་གང་ཞིག་རྟེན་ཅིང་འབྲེལ་འབྱུང་བ། །སྐྱེ་མེད་ཟད་པ་མེད་པར་ཤེས་བ་འདི་
ཤེས་ཏེ། །ཉི་མ་སྤྲིན་མེད་འོད་ཟེར་འཕྲོ་བས་མུན་བསལ་ལྟར། །མ་རིག་བས་པོ་བཅོམ་
ནས་རང་བྱུང་ཐོབ་པར་འགྱུར། །ཞེས་སོ། །
འགྲེལ་ པ་ ལ། བརྟག་པའི་ ཡུལ། བརྟག་པའི་ ཚུལ། བརྟགས་པའི་འབྲས་
བུའོ། །དང་པོ་ནི། སྣང་བའི་ཆོས་གང་ལ་ཡང་རྒྱུ་མེད་པ་སོགས་སྐུར་པ་འདེབས་པ་དང་།
བདག་ལ་སོགས་པར་སྒྲོ་འདོགས་པའི་ངོ་བོར་སྔར་ནས་ཡོད་མ་མྱོང་པས་སྔར་ཡོད་བསལ་
བར་མ་བྱས། སྒྲོ་སྐུར་དང་བྲལ་བ་གསར་དུ་བཞག་པར་མ་བྱས་ཏེ། གང་གི་ཕྱིར་ན།
བསལ་བཞག་ཡོད་ན། དངོས་པོ་མངོན་པར་ཞེན་པ་ལས་གྲོལ་བར་མི་འཐད་པ་དེའི་ཕྱིར་
རོ༑ །བསལ་བཞག་གང་ ཡང་མེད་ན། མེད་ པའི་ ཐར་ལྷུང་ངོ། །ཞེ་ན། མི་ལྟུང་སྟེ།
གཟུགས་ལ་སོགས་པའི་དངོས་པོ་རྒྱུ་ལས་བྱུང་བའི་རྟེལ་ཅིང་འབྲེལ་བར་བྱུང་བ་ཀུན་རྫོབ་
ཏུ་ཡང་དག་པར་ཡོད་པའི་ངོ་བོ་ཉིད་ཡིན་པས་སོ། །དེ་ཁོ་ན་ལ་འཇུག་པར། དེའི་ཕྱིར་རང་
བཞིན་མེད་སྨྲ་ཡི། །སྣང་བ་བསལ་ཕྱིར་མ་ཡིན་ནོ། །ཞེས་པ་ལྟར་མཐའ་གཉིས་དང་བྲལ་
. 2
4
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་འདི་ ལའོ། །གཉིས་པ་ལ། སྣང་ཡང་རང་བཞིན་མེད་པ་སྒྱུ་མ་ལྟ་བུ་དང་། སོགས་པ་
གདོད་མ་ནས་སྐྱེ་འགག་མེད་པ་ལ་སོགས་པའི་ངོ་བོར་བརྟག་ཅིང་བསྒོམ་པར་བྱ་སྟེའོ།།
གསུམ་པ་ནི། སྣང་བ་ལྟར་བདེན་པ་མེད་པ་ལ་མེད་པར་རྟོགས་པ་དེ་ལྟར་ན། བདེན་པར་
མེད་བཞིན་དུ་སྒྱུ་མའི་གླང་པོས་སྒྱུ་མའི་གླང་པོ་གཞན་ཞིག་ཕམ་པར་བྱས་པ་བཞིན་དུ།
ཡང་དག་པའི་དོན་དེ་ཁོ་ན་ཉིད་མཐོང་བ་སྒྱུ་མ་ལྟ་བུ་དེ་སྐྱེས་ན། སྒྲིབ་པ་སྒྱུ་མ་ལྟ་བུ་ལས་
རྣམ་པར་གྲོལ་བར་འགྱུར་རོ། །དངོས་འཛིན་གྱི་ཕྱིན་ཅི་ལོག་སྒྱུ་མ་ལྟ་བུ་དེ་ལྡོག་པའི་ཕྱིར་
རོ༑ ༑སྒྱུ་མའི་རྒྱལ་པོས་སྒྱུ་མ་ཡི། །རྒྱལ་པོ་གཞན་ཞིག་ཕམ་བྱས་ལྟར། གང་དག་གིས་ནི་
ཆོས་མཐོང་བའི། །རྒྱལ་སྲས་དེ་དག་ང་རྒྱལ་མེད། །ཅེས་སོ། །
བཞི་པ་ལ་གཉིས་ཏེ། མཐོང་ལམ་རྩེ་སྦྱོར་གྱི་ངོ་བོ་དང་། དེའི་བྱེད་པའོ། །དང་
པོ་ལ་གསུམ་ལས། སྔ་འགྲེལ་ནི། ཚུལ་དེ་ལྟར་མདོས་མ་ཟིན་པས་ཞར་ལ་འོངས་པའི་དོན་
ཚིགས་བཅད་གསུམ་བརྗོད་ནས་རྣལ་མ་དཀྱུས་མཐོང་བའི་ལམ་གྱི་ངོ་བོ་ཉིད་སྟོན་ནོ། །རྩ་
བ་ལ། ཡུལ་ཡུལ་ཅན་གཉིས་ལས། དང་པོ་ནི། བསྡུས་ཞེས་དྲང་ངོ༌། །གང་དུ་ན། སྦྱིན་པ་
ལ་སོགས་ཕར་ཕྱིན་དྲུག་པོ་རེ་རེའི་ནང་དུའོ། །གང་ན། ཕར་ཕྱིན་རེ་རེ་ལ་གཞན་ལྔ་པོ་དེ་
དག་གོ །ཇི་ལྟར་ན། ཕན་ཚུན་ཏེ། གཅིག་གི་ནང་དུ་གཅིག་འདུས་པར་འོ། །ཡུལ་ཅན་ནི།
བསྡུས་པ་དེ་རྩེ་སྦྱོར་སྟོན་པའི་སྐབས་འདིར་མཐོང་བའི་ལམ་ཡིན་པསབསྡུས་ཞེས་དྲང་ངོ༌།།
གང་ན། ཕར་ཕྱིན་རེ་རེ་ཐམས་ཅད་བསྡུས་པ་གང་ཡིན་པ་དེའོ། །གང་གིས་ན། དུགཁ་ལ་
ཆོས་ཤེས་པའི་བཟོད་པ་ཡིས་སོ། །ཇི་ལྟར་ན། བྱ་རྫོགས་ཀྱི་སྐད་ཅིག་མགཅིག་ལའོ།
མདོ་ནི། བྱང་སེམས་སྦྱིན་པའི་ཕར་ཕྱིན་ལ་གནས་ཤིང་ཚུལ་ཁྲིམས་ཀྱི་ཕར་ཕྱིན་ཡོངས་སུ་
འཛིན་ནོ། །ཞེས་སོ། །འགྲེལ་ པ་ལ། ཡུལ་ ཡུལ་ཅན། སྤངས་པའི་བྱེད་པའོ། །དང་པོ་ནི། །
- 25 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༣
བསྡུས་ཞེས་དྲང་ངོ༌། །གང་ན། སྦྱིན་པ་ལ་སོགས་པའི་ཕར་ཕྱིན་དྲུག་པོ་དག་གོ །གང་དུ་ན།
སྦྱིན་པ་ལ་སོགས་པའི་ངོ་བོ་རེ་རེའི་ནང་དུའོ། །ཇི་ལྟར་ན། སྔ་མ་གོ་སྒྲུབ་ཏུ་བསྟན་པ་བཞིན་
དུ་ཕར་ཕྱིན་རེ་རེ་ལ་དྲུག་དྲུག་ཚང་བར་རོ། །ཡུལ་ཅན་ནི། དེ་ལྟར་ཕར་ཕྱིན་རེ་རེ་ལ་ཐམས་
ཅད་ཚང་བར་བསྡུས་པ་གང་ཡིན་པ་དེ་བྱ་རྫོགས་ཀྱི་སྐད་ཅིག་མགཅིག་པའི་དུཁ་ལ་ཆོས་
ཤེས་པའི་བཟོད་པས་བསྡུས་པ་འཁོར་གསུམ་རྣམ་པར་དག་པས་ཕྱིན་དྲུག་ཏུ་རབ་ཏུ་ཕྱེ་བ་
དྲུག་ཚན་དྲུག་གི་རྣམ་པ་སོ་དྲུག་ཅན་སྐྱེ་བ་གངཡིན་པ་དེ་ནི་རྩེ་སྦྱོར་སྟོན་པའི་སྐབས་འདིར་
མཐོང་བའི་ལམ་ཡིན་ནོ། །གསུམ་པ་ནི། མཐོང་ལམ་རྩེ་སྦྱོར་ དེ་སྐྱེད་ པ་ན་ཆོས་ཅན།
མཐོང་སྤང་རྣམ་པར་རྟོག་པ་སྐྱེད་པར་བྱེད་པའི་རྒྱུ་སྔ་མའི་བག་ཆགས་ཀྱི་ཉོན་མོངས་པ་
བརྒྱ་རྩ་བརྒྱད་སྤངས་པ་ཐོབ་བོ། །གཟུང་འཛིན་གྱི་རྣམ་པར་རྟོག་པ་བཞི་པོ་སོ་སོར་ཏེ། རེ
རེ་ལ། ལ་རྣམ་པ་དགུ་དགུ་ཡོད་པ་ཉིད་ཀྱིས་སོ་དྲུག་ཏུ་འགྱུར་ལ། དེ་ཡང་། འདོད་ཁམས་
ན་སོ་དྲུག །གཟུགས་ཁམས་ན་སོ་དྲུག །གཟུགས་མེད་པའི་ཁམས་ན་སོ་དྲུག་ཡོད་པའི་
གཟུང་འཛིན་གྱི་རྣམ་རྟོག་བརྒྱ་རྩ་བརྒྱད་སྤངས་པའི་ཕྱིར། ཁྱབ་པ་ཡོད་དེ། རྟོག་པ་དེ་དག་
གིས་ཉོན་མོངས་རྣམས་བསྡུས་པས་སོ། །རྟགས་གྲུབ་སྟེ། མཐོང་ལམ་སྐྱེས་ན། མཐོང་
སྤངས་རྟོག་པ་སྤོང་བ་རྟེན་འབྲེལ་གྱི་ཆོས་ཉིད་ཀྱིས་ཐོབ་པས་སོ། །
གཉིས་པ་ལ་གསུམ་ལས། སྔ་འགྲེལ་ནི། སྒོམ་ཞེས་དྲང་ངོ། གང་གི་ཕྱིར་ན།
མཐོང་ལམ་གྱི་རྟོགས་པ་དེ་ལ་དབང་ཐོབ་པར་བྱ་བའི་ཕྱིར་རོ། །གང་ན། མཐོང་ལམ་དེ་
ཉིད་དོ། །ཇི་ ལྟར་ན། མཉམ་ རྗེས་སུ་ཡང་དང་ཡང་དུ་བསྒོམ་པར་བྱེད་དོ། །ཞེས་བར་
སྐབས་ཀྱི་ཚིགས་སུ་བཅད་པས་གསུངས་སོ། །རྩ་བ་ལ། མཉམ་རྗེས་གཉིས་ལས། མཉམ་
གཞག་ནི། བཟོད་པ་ཐོབ་པ་དེ་ནས་མཐོང་སྤང་གི་འཇིགས་པ་མེད་པས་སེངྒེ་རྣམ་པར་
- 2
; 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྒྱིངས་པའི་ཏིང་ངེ་འཛིན། རྣམ་ཐར་བརྒྱད། སྙོམས་འཇུག་དགུ་ལ་སྙོམས་པར་འཇུག་པ་
སྟེ༑ མདོ་ནི། རྣམ་པར་ཐར་པ་བརྒྱད་པོ་དེ་དག་དང༌། མཐར་གྱིས་གནས་པའི་སྙོམས་པར་
འཇུག་པ་དགུ་པོ་དེ་དག་རྣམ་པར་ཕྱེ་ཞིང་སེངྒེ་རྣམ་པར་བསྒྱིངས་པའི་ཏིང་ངེ་འཛིན་ལ་
སྙོམས་པར་འཇུག་གོ །ཞེས་སོ། །གཉིས་པ་ནི། རྟོག་པར་བྱེད་དོ། །ཞེས་དྲང་ངོ། གང་གི་
ཚེ་ན། སྙོམས་པར་ཞུགས་ནས་དེའི་ རྗེས་སུའོ། །གང་ལ་ན། རྟེན་ཅིང་འབྲེལ་བར་འབྱུང་
བའི་ཡན་ལག་བཅུ་གཉིས་ལའོ། །ཇི་ལྟར་ན། ཀུན་ནས་ཉོན་མོངས་པ་དང༌། རྣམ་བྱང་གི་
ལུགས་མཐུན་དང་། ལུགས་དང་མི་མཐུན་པར་རོ། །མདོ་ནི། མ་རིག་པའི་རྐྱེན་གྱིས་འདུ་
བྱེད་ཅེས་སོ་སོར་རྟོག་ཅེས་སོ། །འདིའི་མཐའ་དཔྱད་པ་ནི། སྤྱིར་དབུ་མ་པས་ཤེས་བྱ་
ཐམས་ཅད་རྟེན་འབྲེལ་དུ་བཤད་པ་ཡོད་ཀྱང་འདིར་དངོས་པོའི་རྟེན་འབྲེལ་སྟོན་ལ། དེ་
ལའང་སྐད་ཅིག་མ་དང་། འབྲེལ་བ་ཅན་དང་། གནས་སྐབས་པ་དང་། རྒྱུན་ཆགས་པ་སྟེ།
བཞིའོ། །དང་པོ་ནི། སེམས་སྐད་ཅིག་གཅིག་ལ་ཡན་ལག་བཅུ་གཉིས་པོ་ཐམས་ཅད་ཚང་
བ་སྟེ། དངོས་པོ་གང་ལ་འདོད་ཆགས་དང་ལྡན་པའི་སེམས་བསྐྱེད་པ་དེ་བཞིན་ནོ། །གཉིས་
པ་ནི། འདུས་བྱས་ཀྱི་ཆོས་ཐམས་ཅད་དེ། རབ་ཏུ་བྱེད་པའི་གཞི་ལས། རྟེན་ཅིང་འབྲེལ་
བར་འབྱུང་བ་གང་ཞེ་ན། འདུ་བྱེད་ཐམས་ཅད་དོ། །ཞེས་པས་སོ། །འདི་ལ་དབྱེ་ན། ཐོགས་
མེད་ཀྱིས་བརྒྱད་བཤད་དེ། མིག་དང་གཟུགས་ལས་མིག་ཤེས་འབྱུང་བ་ལྟ་བུ་ནང་གི་རྣམ་
པར་ཤེས་པ་འབྱུང་བའི་དང་། མ་རིག་པའི་རྐྱེན་གྱིས་འདུ་བྱེད་སོགས་འཆི་འཕོ་དང་སྐྱེ་བའི་
དང་། ས་བོན་ལས་མྱུ་གུ་དང་དེ་ལས་སྡོང་བུ་འབྱུང་བ་སོགས་ཕྱིའི་ལོ་ཏོག་འབྱུང་བའི་དང་།
སེམས་ཅན་གྱི་ཐུན་མོང་གི་ལས་ཀྱི་ས་ཆུ་འབྱུང་བ་སོགས་འཇིག་པ་དང༌། འགས་པའི་
དང༌། ཁམས་གསུམ་པ་རྣམས་ཟས་བཞི་ལ་བརྟེན་ནས་གནས་པ་ཟས་ཀྱིས་བརྟན་པའི་དང།
- 2
5 2 བ



གྲོགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
དགེ་མི་དགེ་ལས་བདེ་འགྲོ་ངན་འགྲོར་སྐྱེ་བ་འདོད་པ་དང་མི་འདོད་པའི་འགྲོ་བ་རྣམ་པར་
འབྱེད་པའི་དང༌། ཚོགས་ལམ་ལས་སྦྱོར་ལམ་སོགས་རྣམ་པར་དག་པའི་དང་། བསམ་
གཏན་ལས་མངོན་ཤེས་སོགས་མཐུ་ཐོབ་ ཀྱི་ རབ་ཏུ་དབྱེ་བའོ། །གསུམ་པ་ནི། གནས་
སྐབས་ཐ་དད་ལ་བཞག་པ་སྟེ། ཚེའདིའི་ཕུང་པོའི་རྒྱུ། ཚེ་སྔ་མའི་ལས་ཀྱི་ཀུན་སློང་ཉོན་
མོངས་པ་དེ། ཚེ་འདི་ལ་ལྟོས་པའི་མ་རིག་པ། ཉོན་མོངས་དེས་ཀུན་ནས་བསླངས་པའི་ཚེ་
འདིའི་ཕུང་པོའི་རྒྱུ་བསོད་ནམས་དང་། བསོད་ནམས་མ་ཡིན་པ་དང༌། མིགཡོ་བའི་ལས་
ཀྱི་གནས་སྐབས་ནི། འདུ་བྱེད་པ། མའི་མངལ་དུ་ཡིད་ཉིང་མཚམས་སྦྱོར་བའི་ཕུང་པོ་ལྔ་
ཚོགས་པ་ནི། རྣམ་ཤེས། མཚམས་སྦྱར་བའི་སྐད་ཅིག་གཉིས་པ་ནས་མེར་མེར་པོ་ལ་
སོགས་པ་སྐྱེ་མཆེད་དྲུག་དོད་ཀྱི་བར་ནི། མིང་གཟུགས། དྲུག་དོད་ནས་ཡུལ་དབང་རྣམ་
ཤེས་གསུམ་ཕྲད་པའི་བརནི། སྐྱེ་མཆེད་དྲུག །སྐྱེ་མཆེད་དང་ཕྲད་ནས་ཚོར་བ་གསུམ་གྱི་རྒྱུ་
ངོ་ཤེས་ཀྱི་བར་ནི། རེག་པ། ཤེས་ནས་འཁྲིག་པ་སྤྱོད་མི་ནུས་ཀྱི་བར་ནི། ཚོར་བ། འདོད་
པའི་ཡོན་ཏན་དང་འཁྲིག་པའི་འདོད་ཆགསཀུན་ཏུ་སྦྱོར་བ་ལ་ཞུགས་པའི་བརནི། སྲེད་པ།
འདོད་པའི་ཡོན་ཏན་ལ་ཐོབ་པར་བྱ་བའི་ཕྱིར་རྒྱུག་པའི་དུས་ཀྱི་བསམ་པ་ནི། ལེན་པ།
རྒྱུག་པའི་དུས་ན་སྐྱེ་བ་ཕྱི་མ་འགྲུབ་པའི་ལས་གསོག་པའི་གནས་སྐབས་ནི། སྲིད་པ། དེ་
ནས་ལས་དེས་སྐྱེ་བ་གཞན་དུ་ཉིང་མཚམས་སྦྱོར་བ་ནི། སྐྱེ་བ་གཞན་དེ་ལ་ལྟོས་ཏེ་རྣམ་ཤེས་
ཡིན་ཡང་སྐྱེ་བ་འདི་ལ་ལྟོས་ཏེ་སྐྱེ་བ་ཡིན་ནོ། །དེ་ནས་སྐྱེ་བ་གཞན་དེའི་མིང་གོགས། སྐྱེ་
མཆེད་དྲུག །རེག་པ། ཚོར་བའི་བར་ནི། སྐྱེ་བ་འདི་ལ་ལྟོས་ཏེ་རྒ་ཤིའོ། །དབྱིག་གཉེན་
གྱིས། མ་རིག་ཉོན་མོངས་སྔོན་གནས་སྐབས། །འདུ་བྱེད་དག་ནི་སྔོན་ལས་ཀྱི། །རྣམ་ཤེས་
མཚམས་སྦྱོར་ཕུང་པོ་ཡིན། །མིང་དང་གཟུགས་ནི་དེ་ཕན་ཆད། །སྐྱེ་མཆེད་དྲུག་དོད་ཚུན་
- 2
5
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆད་དོ། །དེ་ནི་གསུམ་འདུས་ཚུན་ཆད་དོ། །རེག་པ་བདེ་སྡུག་ལ་སོགས་ཀྱི། །རྒྱུ་ཤེས་ནུས་
པ་ཚུན་ཆད་དོ། །ཚོར་འཁྲིག་ཚུན་ཆད་སྲེད་པ་ནི། །ལོངས་སྤྱོད་འཁྲིག་པའི་ཆགས་ཅན་གྱི།།
ཉེ་བར་ལེན་པ་ལོངས་སྤྱོད་རྣམས། །ཐོབ་པར་བྱ་ཕྱིར་ཡོངས་རྒྱུག་པ། །དེ་སྲིད་འབྲས་བུ་
འབྱུང་འགྱུར་བའི། །ལས་དེ་ཉིད་ནི་སྲིད་པ་ཡིན། །ཉིང་མཚམས་སྦྱོར་བ་སྐྱེ་བ་ཡིན། །ཚོར་
བའི་བར་ནི་རྒ་ཤི་ཡིན། །འདིར་ནི་གནས་སྐབས་པར་འདོད་དོ། །ཞེས་སོ། །
བཞི་པ་ལ་བཞི་སྟེ། མཚན་ཉིད། མཚོན་བྱ། མཚན་གཞིའི་དབྱེ་བསྡུ། ངེས་པ་
བསམ་པའོ། །དང་པོ་ནི། རྐྱེན་གསུམ་ལས་བྱུང་བ་སྟེ། ཐོགས་མེད་ཀྱིས། མཚན་ཉིད་ཀྱིས་
ཇི་ལྟ་བུ་ཞེ་ན། གཡོ་བ་མེད་པའི་རྐྱེན་ལས་བྱུང་བ་དང་། མི་རྟག་པའི་རྐྱེན་ལས་བྱུང་བ་དང་།
ནུས་པའི་རྐྱེན་ལས་བྱུང་བའི་ཕྱིར། །ཞེས་སོ། །དེ་ལ་དང་པོ་ནི། འབྲས་བུ་བསྐྱེད་པར་བྱ་
བའི་ཕྱིར་རྐྱེན་བློ་སྔོན་དུ་གཏོང་བའི་གཡོ་བ་མེད་ཀྱང་རྐྱེན་ཡོད་ན་འབྲས་བུ་འབྱུང་བ་སྟེ།
དེས་འབྲས་བུ་ཐམས་ཅད་དབང་ཕྱུག་གིས་བློ་སྔོན་དུ་བཏང་ནས་བྱས་པ་སེལ་ལོ། །གཉིས་
པ་ནི། རྒྱུ་ལས་མ་བྱུང་བའི་རྐྱེན་རྟག་པ་ལས་འབྲས་བུ་མི་འབྱུང་གི །སྔར་མེད་གསར་དུ་
སྐྱེས་པ་མི་རྟག་པའི་རྐྱེན་ལས་བྱུང་བ་དེས་གཙོ་བོ་སོགས་རྒྱུ་རྟག་པ་ལས་སྐྱེསཔ་སེལ་ལོ།།
གསུམ་པ་ནི། གཡོ་བ་མེད་ཅིང་མི་རྟག་ཏུ་ཟིན་ཀྱང་རྐྱེན་གང་རུང་ལས་འབྲས་བུ་ཐམས་
ཅད་མི་འབྱུང་གི །འབྲས་བུ་དེ་སྐྱེད་ནུས་པའི་རྐྱེན་མ་རིག་པ་ལས་འདུ་བྱེད་འབྱུང་བ་ལྟ་བུ་
སྟེ༑ དེས་ཐམས་ཅད་ཐམས་ཅད་ཀྱི་རྒྱུར་རྟོག་པ་སེལ་ལོ། །འདི་ནི། དངོས་པོ་ཐམས་ཅད་
ལ་ཁྱབ་པས་གོང་མ་གསུམ་གྱི་མཚན་ཉིད་ཡང་ཡིན་ནོ། །མཚོན་བྱ་ལ་གཉིས་ཏེ། སྤྱི་དང་བྱེ་
བྲག་གི་མཚོན་བྱའོ། །དང་པོ་ནི། རྟེན་ཅིང་ནི། རྐྱེན་ལ་རྟེན་ཅིང་འབྱུང་བ་སྟེ། སྔར་གྱི་རྐྱེན་
གསུམ་མམ། རྐྱེན་འདས་པ་དང་མ་བཏང་བ་ལས་བྱུང་བའོ། །འགྲེལ་པརནི། རྒྱུ་འབྲས་བུ་
- 25 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། [༡༣
མ་འཆོལ་བར་ རང་རྒྱུད་ལ་འབྲེལ་བར་འབྱུང་བའོ། །འབྱུང་བ་ནི། རྒྱུ་ལས་སྐྱེ་བ་སྟེ། དེ་
དག་གིས་སྤྱིར་མ་བྱུང་བ་དང་། རྒྱུ་འབྲས་འཆོལ་བར་འབྱུང་བ་དང༌། རྒྱུགཏན་མེད་ལས་
འབྱུང་བ་སེལ་ལོ། །ཐོགས་མེད་ཀྱིས། བདག་དང་ཆོས་རྒྱུ་མེད་པ་དང་། མི་མཐུན་པའི་རྒྱུ་
ལས་བྱུང་བར་མངོན་པར་ཞེན་པ་སྤང་བའི་ཕྱིར་རོ། །ཞེས་སོ། །གཉིས་པ་ནི། ཡང་དག་པ་
ཇི་ལྟ་བ་བཞིན་མཐོང་བ་ལ་སྒྲིབ་པས་མ་རིག་པ། རྣམ་ཤེས་ལ་ལས་ཀྱི་ས་བོན་འདེབས་
པས་འདུ་བྱེད། སྐྱེ་གནས་སུ་ཁྲིད་པར་བྱེད་པས་རྣམ་ཤེས། ལུས་ཀུན་འཛིན་པས་མིང་
གཟུགས། དབང་པོ་རྫོགས་པར་བྱེད་པས་སྐྱེ་མཆེད་དྲུག །གསུམ་འདུས་ནས་གཅོད་པས་
རེག་པ། ཉེ་བར་སྤྱོད་པས་ཚོར་བའོ། །ལས་ཀྱིས་བཏབ་པའི་ཡང་སྲིད་པ་བསྡུས་པས་སྲེད་
པ༑ ཁམས་སོ་སོ་ལ་སྦྱོར་བས་ལེན་པ། ལས་ཀྱི་རྣམ་སྨིན་ཡང་སྲིད་པར་འབྱིན་པར་མན་
དུ་བྱེད་པས་སྲེད་པ། དུཁའི་སྐྱེ་བ་དང་
། རྒ་ཤིས་འགྲོ་བ་རྣམས་ཉོན་མོངས་པར་བྱེད་པའོ།།
དེ་སྐད་དུ། སྒྲིབ་པའི་ཕྱིར་དང་འདེབས་པའི་ཕྱིར། ཁྲིད་པའི་ཕྱིར་དང་ཀུན་འཛིན་ཕྱིར།།
རྫོགས་བྱེད་ཕྱིར་དང་གསུམགཅོད་ཕྱིར། །ཉེ་བར་སྤྱོད་ཕྱིར་སྡུད་པའི་ཕྱིར། །སྦྱོར་བའི་ཕྱིར་
དང་མངོན་དུའི་ཕྱིར། །དུ་ཁའི་ཕྱིར་ནི་འགྲོ་ཉོན་མོངས། །ཞེས་སོ། །
གསུམ་པ་ལ། དབྱེ་བ་དང་། བསྡུབ་གཉིས་སོ། །དངཔོ་ལ། ངོ་བོ་དང་། བྱེད་
ལས་ཀྱི་དབྱེ་བ་གཉིས་སོ། །དང་པོ་ལ། བདེན་པའི་གནས་ལུགས་ཡང་དག་པར་མི་ཤེས་པ་
འདུ་བྱེད་ཀྱི་རྐྱེན་དུ་གྱུར་པ་ནི། མ་རིག་པ་སྟེ། དེ་ལ་ལས་རྒྱུ་འབྲས་ལ་རྨོངས་པ་དང་། དེ་ཁོ་
ན་ལ་རྨོངས་པ་གཉིས་སོ། །མ་རིག་པས་ཀུན་ནས་བསླངས་པའི་ཟག་བཅས་ཀྱི་ལུས་འགྲུབ་
པའི་རྒྱུ་ལུས་ངག་ཡིད་གསུམ་གྱིས་བྱས་ཤིང་བསགས་པ་ནི། འདུ་བྱེད་དེ། དེ་ལ་བསོད་
ནམས་དང༌། བསོད་ནམས་མ་ཡིན་པ་དང་། མི་གཡོ་བའི་ལས་གསུམ་མོ། །ལས་དེའི་ས་
- ?
5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བོན་བགོས་པའི་ སེམས་ སམ། ལས་དེ་དང་འབྲེལ་བའི་སེམས་ནི། རྣམ་ཤེས་ཏེ། དེ་ལ་
གཉིས་ལས། རྒྱུའི་རྣམ་ཤེས་ནི། ལས་དེ་དང་འབྲེལ་བའི་རྣམ་ཤེས། ཚེའདིའི་ཕུང་པོ་ལ་
ཉིང་མཚམས་སྦྱོར་བའི་རྒྱུར་གྱུར་པ། སྲིད་པའི་གྲོགས་བྱེད་པའི་ཚུལ་གྱིས་གནས་པའོ།
འབྲས་བུའི་རྣམ་ཤེས་ནི། ཚེ འདིའི་ཕུང་པོ་ལ་ཉིང་མཚམས་སྦྱར་བ་ན་མངལ་དུ་ལུས་
གྲུབ་སྟེ། མེར་མེར་པོ་ལ་སོགས་པ་ནས་རྒ་ཤིའི་བར་དུ་མིང་གཟུགས་དང་མདུང་ཁྱིམ་ལྟར་
ཕན་ཚུན་བརྟེན་ཏེ་གནས་པའོ། །དེ་དུས་ཀྱི་ཕུང་པོ་ལྔ་མིང་གཟུགས་ཡིན་ལ། མིང་ལ་ཚོར་
བ༑ འདུ་ཤེས། འདུ་བྱེད། རྣམ་ཤེས་བཞི། གཟུགས་ལ་འབྱུང་བ་དང་། འབྱུང་བ་ལས་གྱུར་
པ་གཉིས་སོ། །མིང་གཟུགས་འཕེལ་བས་རྣམ་ཤེས་སྐྱེ་བའི་སྒོར་གྱུར་པ་ནི། སྐྱེ་མཆེད་དེ།
མིག་ནས་ཡིད་ཀྱི་བར་དྲུག་གོ །དེ་རྣམས་སྨིན་པ་ལས་ཡུལ་དབང་རྣམ་ཤེས་གསུམ་འདུས་
པ་ལས་སྐྱེས་པ་སྡུག་པ་ལ་སོགས་པའི་དོན་འཛིན་པ་ནི། རེག་པ་སྟེ། ཚོར་བ་གསུམ་གྱི་རྒྱུ་
གསུམ་མོ། །དེ་ལས་སེམས་གདུང་སོགས་སུ་ཉམས་སུ་མྱོང་བ་ནི། ཚོར་བ་སྟེ། དེ་ལ་བདེ་
སྡུག་བཏང་སྙོམས་གསུམ་མོ། །དེ་ལ་འཚོ བ་བདེ་བ་ལས་མི་འབྲལ་བར་འདོད། དུཉཁ་
ལས་འབྲལ་བར་མངོན་པར་འདོད། བཏང་སྙོམས་ལས་གཉིས་ཀར་མི་འདོད་པ་སྲེད་པསྟེ།
དེ་ལ་ཁམས་གསུམ་ལ་སྲེད་པ་གསུམ་མོ། །དེ་ལས་གང་འདོད་པ་ལ་སོགས་པ་ལ་འདུན་
ཅིང་ཆགས་པས་སྦྱོར་བ་ནི། ལེན་པ་སྟེ། དེ་ལ་འདོད་པའི་ཉེར་ལེན། ལྟ་བའི་ཉེར་ལེན།
ཚུལ་ཁྲིམས་དང་བརྟུལ་ཞུགས་ཀྱི་ཉེར་ལེན། བདག་ཏུ་སྨྲ་བའི་ཉེར་ལེན་བཞིའོ། །དེ་ལྟར་
འདུ་བྱེད་ཀྱི་ས་བོན་སྲེད་ལེན་གྱིས་གསོས་བཏབ་པས། འབྲས་བུ་སྐྱེད་པ་ལ་མངོན་སུམ་དུ་
ཕྱོགས་པ་ནི། སྲིད་པ་སྟེ། འདིས་བར་མ་ཆོད་པར་ཡང་སྲིད་པར་འབྱུང་བར་བྱེད་པས་སྲིད་
པ་སྟེ། དེ་ལ་སྔོན་དུས་ཀྱི་སྲིད་པ། སྐྱེ་བའི་སྲིད་པ། འཆི བའི་སྲིད་པ། བར་དོའི་སྲིད་པའོ།།
- ! 5 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། ༡༣
དེའི་རྗེས་ཀྱི་རྣམ་ཤེས་དང་མིང་གཟུགས་ནས་ཚོར་བའི་བར་ཕུང་པོ་ལྔའི་རྒྱུན་གསར་དུ་
འབྱུང་བ་སྐྱེ་བ་སྟེ། སྒོ་ང་དང༌། མངལ་དང༌། གཤེར་དང་། རྫུས་ཏེ་སྐྱེ་བ་བཞིའོ། །དེ་ལས་
ན་ཚོད་འགྱུར་བ་ནི། རྒབ་སྟེ། ཚེ་དང་། དབང་པོ་དང་། གཟུགས་དང་། སྟོབས་དང་། དྲན་
པ་དང༌། ཤེས་རབ་དང༌། བདེ་བ་འགྱུར་བ་སྟེ། བདུན་ནོ། །དེ་ནས་ཕུང་པོ་འཇིག་པའི་ཚེ་
ཟད་ནས་རིམ་གྱིས་ཤི་བ་དང་། འཆི་བའི་གནས་སྐབས་གཉིས་ཀ་ཤི་བ་སྟེ། དེ་ལ་དུས་དང་།
དུས་མིན་གཉིས་སོ། །རྒ་ཤི་གཉིས་ཡན་ལག་གཅིག་ཏུ་བྱེད་པ་ནི། རྒ་བ་མེད་པར་འཆིབ་
སྲིད་པའི་ཕྱིར་རོ། །མྱ་ངན་དང༌། སྨྲེ་སྔགས་འདོན་པ་དང་། དུབྷཁ་དང་། ཡིད་མི་བདེ་བ་
དང༌། འཁྲུག་པ་རྣམས་ཡན་ལག་ཏུ་མི་བཞག་སྟེ། འགའ་ཞིག་ཡིད་བདེ་ཞིང་འཆིབས་
གདོན་མི་ཟ་བར་འབྱུང་བ་མིན་ཞིང་། གོ་རིམ་ཡང་མ་ངེས་པའི་ ཕྱིར་རོ། གཉིས་པ་ནི།
ཡན་ལག་རེ་རེས་ཀྱང་བྱ་བ་གཉིས་གཉིས་བྱེད་དེ། ཕྱི་མ་ཕྱི་མའི་རྐྱེན་དང་། རིམ་པ་བཞིན་
དུ་སྲིད་པ་ལ་སེམས་ཅན་རྣམས་རྨོངས་པར་བྱེད་པ་དང་། འགྲོ་བ་རྣམས་སུ་སེམས་ཅན་
དག་རྣམ་པར་འབྱེད་པ་དང༌། སེམས་ཅན་རྣམས་ཀྱི་ལས་ཀྱི་འཆིང་བ་འཛིན་པ་དང་།
སེམས་ཅན་རྣམས་ལུས་ལེན་དུ་འཇུག་པ་དང་། སེམས་ཅན་རྣམས་ལུས་ཡོངས་སུ་རྫོགས་
པར་ལེན་དུ་འཇུག་པ་དང་། ཡུལ་གྱི་ལོངས་སྤྱོད་ལ་སེམས་ཅན་རྣམས་འཛུད་པ་དང་། སྐྱེ་
བ་དང་། ལོངས་སྤྱོད་ལ་སེམས་ཅན་རྣམས་འཛུད་པ་དང༌། སེམས་ཅན་རྣམས་ཀྱི་སྐྱེ་བ་
འདྲེན་པ་དང་། ཡང་སྲིད་པ་ལེན་པའི་ཕྱིར་སེམས་ཅན་རྣམས་ཀྱི་རྣམ་པར་ཤེས་པ་ཉེ་བར་
ལེན་པ་དང་བཅས་པར་བྱེད་པ་དང༌། ཡང་སྲིད་པ་སེམས་ཅན་རྣམས་མངོན་དུ་ཕྱོགས་པར་
བྱེད་པ་དང༌། མིང་དང་གཟུགས་དང་སྐྱེ་མཆེད་དྲུག་དང་རེག་པ་དང་ཚོར་བའི་རིམ་གྱིས་
སེམས་ཅན་རྣམས་མངོན་པར་འགྲུབ་པར་བྱེད་དོ། །རྒ་ཤི་ནི། ཡང་དངཡང་ན་ཚོད་འགྱུར་
- ? $ 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་དང་། སྲོག་འགྱུར་བ་ལ་སེམས་ཅན་རྣམས་སྦྱོར་བའོ། །
གཉིས་པ་ལ་བཞི་སྟེ། རྒྱུ་བདུན་དང་། ཡན་ལག་བཞི་དང་། ལམགསུམ་དང་།
ཉོན་མོངས་པ་གཉིས་སུ་བསྡུ་བའོ། །དང་པོ་ནི། ཕྱིན་ཅི་ལོག་གི་རྒྱུ། གཉིས་པ་འདེབས་པ།
གསུམ་པ་ཁྲིད་པ། བཞི་ལྔ་གཉིས་ཀུན་འཛིན་པ། དྲུག་བདུན་གཉིས་ཉེ་བར་སྤྱོད་པ། དེ་
ནས་གསུམ་སྡུད་པའི། ཐ་མ་གཉིས་སྐྱོ་བའི་རྒྱུ་སྟེ། ཡང་དག་པ་མ་ཡིན་པའི་ཀུན་ཏུ་རྟོག་པ་
ལས་བྱུང་བའོ། །དེ་སྐད་དུ། རྣམ་བདུན་ཡངདག་མིན་རྟོག་ལས། །ཞེས་སོ། །གཉིས་པ་ནི།
དང་པོ་གསུམ་འཕེན་པའི་ ཡན་ལག །དེ་འོག་བཞི་ འཕངས་པའི་ཡན་ལག །དེ་འོག་ཏུ་
གསུམ་མངོན་པར་འགྲུབ་པར་བྱེད་པའི་ཡན་ལག །ཐ་མ་གཉིས་མངོན་པར་འགྲུབ་པའི་
ཡན་ལག་གོ །གསུམ་པ་ནི། མ་རིག་པ་སྲེད་པ་ལེན་པ་རྣམས། ཉོན་མོངས་པའི་ལམ་དང་
ཉོན་མོངས་པ། འདུ་བྱེད་སྲེད་པ། ལས་ཀྱི་ལམ་དང་། ལས་ཀྱི་ཉོན་མོངས་པ། ལྷག་མ་
རྣམས་རྣམ་པར་སྨིན་པའི་ལམ་དང༌། ཚེའི་ཉོན་མོངས་སོ། །ཐོགས་མེད་ནི། རྣམ་ཤེས་ཀྱང་
ལས་ཀྱི་ཉོན་མོངས་སུ་བཞེད་དོ། །ཀླུ་སྒྲུབ་ཀྱིས། དང་པོ་བརྒྱད་པ་དགུ་ཉོན་མོངས།།
གཉིས་པ་བཅུ་པ་ལས་ཡིན་ཏེ། །ལྷག་མ་བདུན་ནི་དུཉཁ་ཡིན། །ཞེས་པ་དང་། ལམ་གསུམ་
ཐོག་མཐའ་དབུས་མེད་པ། །ཞེས་སོ། །བཞི་པ་ནི། ཉོན་མོངས་པའི་ཉོན་མོངས་དང་།
ལས་ཀྱི་ཉོན་མོངསནི། རྒྱུའི་ཉོན་མོངསཏེ། ཀུན་འབྱུང་། ཚེའི་ཉོན་མོངསནི། འབྲས་བུའི་
ཉོན་མོངས་ཏེ། སྡུག་བདེན་ནོ། །དེ་སྐད་དུ། རྣམ་གསུམ་རྣམ་གཉིས་ཀྱང་ཉོན་མོངས།།
ཞེས་སོ། །བཞི་པ་ལ། གོ་རིམ་དང་། ཐ་དད་དང༌། རྐྱེན་བྱེད་ཚུལ་ངེས་པ་བསམ་པ་དང་།
ལུགས་མཐུན་ལུགས་མི་མཐུན་བསྟན་པ་དང་བཞིའོ། །དང་པོ་ལ། ལུགས་མཐུན་གྱི་དང་། །
ལུགས་མི་མཐུན་གྱི་གོ་རིམ་མོ། །དང་པོ་ནི། སྔ་མ་སྔ་མ་ལས་ཕྱི་མ་ཕྱི་མ་སྐྱེ་བས་དོན་ལ་སྐྱེ་
-
5 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། {༡ ༣
རིམ་ཡིན་ཏེ། ཐོག་མར་ལུས་ལ་བདག་ཏུ་རྨོངས་པ་ལས་དང་པོ་དྲུག་འབྱུང་བ་ལུས་ཀྱི་རྐྱེན་
དང༌། དེ་རྗེས་ཚོར་བ་ལ་སྲེད་པ་སྐྱེད་པ་ལས་ཕྱི་མ་རྣམས་འབྱུང་བ་ཡུལ་ལ་ཉེ་བར་སྤྱོད་
པའི་རྐྱེན་གྱི་རིམ་པའོ། །གཉིས་པ་ནི། རྟོགས་པའི་གོ་རིམ་ཡིན་ཏེ། གང་ཟག་རྟོགས་ལྡན་
གཅིག་གིས། རྒ་ཤི་དུཁར་རིག་སྟེ། དེ་སྐྱེ་བ་འགག་པས་འགག་པར་རྟོགས། དེ་ཡང་སྲིད་
པ་ནས་མ་རིག་པའི་བར་སྔ་མ་འགག་པས་འགག་པར་རྟོགས་པས་དེ་ལྟར་བསྟན་ཏེ། །
བདེན་བཞིའི་རིམ་པ་བཞིན་ནོ། །གཉིས་པ་ནི། ཡན་ལག་བཅུ་གཉིས་པོ་སྐད་ཅིག་མའི་
ལུགས་ཀྱིས། ངོ་བོ་གཅིག་ལ་ལྡོག་པ་ཐ་དད། གནས་སྐབས་པ་ནི། དངོས་པོ་ཐ་དད་ཁོ་ན།
རྒྱུན་ཆགས་པས། འཕེན་པ་དང། འཕངས་པའི་ཡན་ལག་གཉིས་དངོས་པོ་ཐ་དད་དེ། སྐྱེ་
བ་སྔ་མ་ནས་འདིར་འཕགས་པ་ཡིན་པས་སོ། །མངོན་པར་འགྲུབ་བྱེད་དང༌། གྲུབ་པའི་
ཡན་ལག་ཐ་དད་དེ། ཚེ་འདིའི་ལས་ཀྱིས་ཕྱི་མ་འགྲུབ་པར་བྱེད་པའི་ཕྱིར་རོ། །ཡན་ལག་
བཞི་པོའི་ནང་ཚན་རྣམས་ངོ་བོ་གཅིག་པ་དང་། ཐ་དད་པ་ཅི་རིགས་པའོ། །གསུམ་པ་ནི།
རིག་པ་རྣམས་བེམས་པོའི་བདག་རྐྱེན་དུ་འགྱུར་ཞིང༌། རིག་པའི་དམིགས་རྐྱེན། བདག་
རྐྱེན། དེ་མ་ཐག་རྐྱེན་གསུམ་དུ་འགྱུར་རོ། །བེམས་པོ་རྣམས་ནི། བེམས་པོའི་བདག་རྐྱེན་
དང༌། རིག་པའི་དམིགས་རྐྱེན་དང་བདག་རྐྱེན་དུ་འགྱུར་རོ། །ཐམས་ཅད་ཀྱི་རྒྱུའི་རྐྱེན།
རང་རང་གི་ས་བོན་ཀུན་གཞི་ལ་ཡོད་པ་དེ་ཡིན་པར་ས་སྡེར་བཤད་དོ། །ཀུན་ལས་བཏུས་
སུ༑ སྔ་མ་ཕྱི་མའི་རྒྱུའི་རྐྱེན་དུ་འགྱུར་བའང་བཤད་དོ། །འོ་ན། དབྱིག་གཉེན་གྱིས། བདག་
པོའི་རྐྱེན་ཏོ། །ཞེས་པ་དང་འགལ་ཞེ་ན། གཙོ་ཆེ་བ་དགོངས་པས་སྐྱོན་མེད་དོ། །
བཞི་ པ་ ལ་ གཉིས་ཏེ། ཀུན་ནས་ ཉོན་མོངས་ ཀྱི་དང༌། རྣམ་བྱང་ལུགས་
འབྱུང་ལུགས་ལྡོག་གོ །དང་པོ་ལ། སྔར་བཞིན་མ་རིག་པའི་རྐྱེན་གྱིས་འདུ་བྱེད་ཅེས་པ་ལ་
- 2 59.



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པ་ནི། ལུགས་འབྱུང་ངོ༌། །བདེན་པ་རྣམ་པར་བཞག་པའི་དབང་དུ་བྱས་ཏེ་བསྟན་
པ༑ རྒ་ཤི་དང་། རྒ་ཤི་ཀུན་འབྱུང་དང༌། རྒ་ཤི་འགོག་པ་དང་། རྒ་ཤི་འགོག་པ་དེར་འགྲོ་
བའི་ལམ་ཞེས་སོགས་ནི། ལུགས་ལྡོག་གོ །གཉིས་པ་ནི། མ་རིག་པ་འགག་པས་འདུ་བྱེད་
འགག་ཅེས་སོགས་ནི། ལུགས་འབྱུང་ངོ༌། །གང་འགག་པས་རྒ་ཤི་འགག །སྐྱེ་བ་འགག་
པས་རྒ་ཤི་འགག་གོ །གང་འགག་པ་སྐྱེ་བ་འགག །སྲིད་པ་འགག་པས་སྐྱེ་བ་འགག །ཞེས་
སོགས་ ལུགས་ ལྡོག་ གོ །འགྲེལ་ པ་ ལ། མཉམ་ རྗེས་ གཉིས་ ལས། མཉམ་གཞག་ནི།
སྙོམས་པར་འཇུག་ཅེས་དྲང་ངོ༌། །གང་ན། མཐོང་བའི་ལམ་བཟོད་པ་ཐོབ་ཟིན་པའི་རྣལ་
འབྱོར་པ་དེའོ། །གང་ལ་ན། སེང་གེ་རྣམ་པ་བསྒྱིངས་པའོ། །དེ་སེངྒེ་རྣམ་བསྒྱིངས་ཡིན་ཏེ།
ཅིའི་ཕྱིར་ཞེ་ན། རྣམ་ཐར་བརྒྱད་སྙོམས་འཇུག་དགུའི་ངོ་བོར་གྱུར་པའི་མཐོང་ལམ་རྩེ་སྦྱོར་
གྱི་ཏིང་ངེ་འཛིན་ནི་ཆོས་ཅན། སེངྒེ་རྣམ་པར་བསྒྱིངས་པའི་ཏིང་ངེ་འཛིན་ཡིན་ཏེ། མཐོང་
སྤང་ཉོན་མོངས་པ་དང་། ཤེས་བྱའི་སྒྲིབ་པའི་འཇིགས་པ་མེད་པའི་སྙོམས་འཇུག་ཡིན་པའི་
ཕྱིར་རོ། །གཉིས་པ་ལ། ཡང་དག་པར་རྟོག་ཅེས་དྲང་ངོ༌། །གང་གི་ཚེན། ཞུགས་ནས་དུས་
ཕྱིས་ རྗེས་ཐོབ་ཏུའོ། །གང་ལ་ན། རྟེན་ཅིང་འབྲེལ་བར་འབྱུང་བ་ལའོ །ཇིལྟར་ན། མ་
རིག་པའི་རྐྱེན་གྱིས་འདུ་བྱེད་རྣམས་སོ། །སོགས་པ་འདུ་བྱེད་ཀྱི་རྐྱེན་གྱིས་རྣམ་ཤེས་སོ།།
ཞེས་བྱ་བ་ལ་སོགས་པ་ལུགས་དང་མཐུན་པ་དང༌། སྐྱེ་བ་འགག་པས་རྒ་ཤི་འགག་གོ།
སོགས་པ་སྲིད་པ་འགག་པས་སྐྱེ་བ་འགག་གོ །ཞེས་བྱ་བ་ལ་སོགས་པ་ལུགས་དང་མི་
མཐུན་པར་རོ། ། །
གསུམ་པ་ལ་གསུམ་སྟེ། རྟེན་སྒོམ་པའི་ལམ། སྤང་བྱ་རྣམ་ག །བརྟེན་པ་ཡོན་
ཏན་ནོ། །དང་པོ་ལ་གསུམ་ལས། སྔ་འགྲེལ་ནི། འཆད་དོ། །ཞེས་དྲང་ངོ། གང་ན། སྤང་
- 2 6_0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
བྱ་སྤངས་པ་དང་། ཆཐ་མི་དད། ཡོན་ཡན་ཕུན་ཚོགས་ཀྱི་རྟེན་ཡང་ཡིན་ལ། རྩེ་སྦྱོར་གྱི་སྒོམ་
ལམ་སྙོམས་འཇུག་དགུས་བསྡུས་ཏེ། དེ་ཐོད་རྒལ་གྱིས་བསྡུས་པས་སྒོམ་པའི་ལམ་ཡང་
ཡིན་པ་དེའོ། །གང་དུ་ན། ཚུལ་དེ་ལྟར་མཐོང་ངམ། རྩེ་སྦྱོར་བརྗོད་ནས་དེའི་རྗེས་སུའོ། །དེ་
དང་པོར་སྟོན་པ་ཅི་ཞེ་ན། མི་མཐུན་ཕྱོགས་སྒོམ་སྤང་སྤོང་བ་དང་། སོགས་པ་ཡོན་ཏན་
བསྟེན་པ་ནི། རྟེན་སྒོམ་ལམགྲུབ་པ་སྔོན་དུ་འགྲོ་བ་ཅན་ཡིན་པའི་ཕྱིར་དང་། དེ་དང་པོར་
བཤད་ན། གཞན་གཉིས་ཀྱང་གོ་སླ་བས་སོ། །རྩ་བ་ལ། དངོས་དང་། རྩོད་སྤང་ངོ༌། །དང་
པོ་ལ་གཉིས་ཏེ། སྦྱོར་བ་སེངྒེ་རྣམ་བསྒྱིངས་དང༌། དངོས་གཞི་ཐོད་རྒལ་ལོ། །དང་པོ་ནི།
འགོག་པ་དང་བཅས་པའི་སྙོམས་འཇུག་དགུ་ལ་ལུགས་དང་མཐུན་པ་དང་། ལུགས་དང་མི་
མཐུན་པར་སྙོམས་པར་འཇུག་པ་གཉིས་སོ། །གཉིས་པ་ལ་གསུམ་སྟེ། དངོས་གཞི་ཙམ་
དང༌། ཁྱད་པར་ཅན་དང༌། ཆེས་ཁྱད་པར་ཅན་ནོ། །དང་པོ་ནི། བསམ་གཏན་དང་པོ་ནས་
འགོག་པའི་བར་དུ་རེ་རེ་བརྒལ་ནས་སྙོམས་པར་འཇུག་པ་སྟེ། རྣམ་པ་གཉིས་སུ་སོང་བའི་
ཡ་གྱལ་སོང་བ་དང་པོའོ། །གཉིས་པ་ནི། དེའི་འཕྲོ་ནས་འགོག་པ་ལས་ལངས་ཏེ་བསམ་
གཏན་དང་པོ་ལ། དེ་ནས་འགོག་པ་ལ། དེ་ནས་གཅིག་བརྒལ་ནས་གཉིས་པ་ལ། དེ་ནས་
འགོག་པ་ལ། དེ་ནས་གཉིས་བརྒལ་ནས་གསུམ་པ་ལ། དེ་ནས་འགོག་པ་ལ། དེ་ནས་
གསུམ་བརྒལ་ཏེ་བཞི་པ་ལ། དེ་ནས་འགོག་པ་ལ། དེ་ནས་བཞི་བརྒལ་ཏེ་ནམ་མཁའ་ལ།།
དེ་ནས་འགོག་པ་ལ། དེ་ནས་ལྔ་བརྒལ་ཏེ་རྣམ་ཤེས་ལ། དེ་ནས་འགོག་པ་ལ། དེ་ནས་དྲུག་
བརྒལ་ཏེ་ཅི་ཡང་ལ། དེ་ནས་འགོག་པ་ལ། དེ་ནས་བདུན་བརྒལ་ཏེ་སྲིད་རྩེ་ལ། དེ་ནས་
འགོག་པ་ལའོ། །འདིར་སྙོམས་འཇུག་བརྒྱད་ཀའི་ རྗེས་ལ་འགོག་པ་དང་བཅས་པ་ལ་
འཇུག་པ་ལ། དགུ་པ་ལ་མི་ནུས་ཏེ། འགོག་པ་ལས་འགོག་པར་སྡང་བ་མི་སྲིད་པའི་ཕྱིར་རོ།
- 2 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེས་ན་ཉེ་བའི་ཕྱིར་དང་། ཤུགས་ཀྱིས་དེ་ལས་ལངས་ནས་སྲིད་རྩེ་ལ། དེ་ནས་འདོད་པའི་
ཁམས་སུ་གཏོགས་པའི་རྣམ་པར་ཤེས་པ་མཉམ་གཞག་མིན་པར་གཅིག་གིས་མཚམས་
བཟུང་སྟེ་བརྒྱད་བརྒལ་ནས་འགོག་པ་ལ། དེ་ནས་མཉམ་པར་མ་བཞག་པ་ལ་གནས་པ།
སོང་བ་རྣམ་པ་གཉིས་པའོ། །གསུམ་པ་ནི། འོང་ པ་ གཅིག་ སྟེ། དེའི་འཕྲོ་ནས་གཅིག་
བརྒལ་སྲིད་རྩེ་ལ་དེ་ནས་འདོད་སེམས། དེ་ནས་གཉིས་བརྒལ་ཅི་ཡང་ལ། དེ་བཞིན་དུ་
བརྒྱད་བརྒལ་ནས་དང་པོ་ལ། དེ་ནས་འདོད་པའི་སེམས་ལ་གནས་པ་ནི། མཉམ་གག་
དང་རྗེས་ཐོབ་རིགས་མི་འདྲ་བ་སྤེལ་ནས་འགྲོ་བ་ནི། ཐོད་རྒལ་གྱི་སྙོམས་འཇུག་གོ །མདོ་
ནི༑ སེངྒེ་རྣམ་པར་བསྒྱིངས་པའི་ཏིང་ངེ་འཛིན་འདི་རྣམ་པར་དབྱེ་བ་བྱས་ནས་ཐོད་རྒལ་གྱི་
ཏིང་ངེ་འཛིན་ལ་སྙོམས་པར་འཇུག་གོ །ཞེས་སོ། །གཉིས་པ་ལ། འདོད་པའི་སེམས་ཏིང་ངེ་
འཛིན་མ་ཡིན་པས་ཐོད་རྒལ་གྱི་སྙོམས་འཇུག་ཏུ་འགལ་ཞེ་ན། སྙོམས་པར་འཇུག་པ་པོ་
འཕོ་བ་ལ་སྙོམས་འཇུག་ཏུ་བཏགས་པའི་ཕྱིར་སྐྱོན་མེད་དོ། །ཡང་། ཉན་ཐོས་པས་བསམ་
གཏན་བཞི། གཟུགས་མེད་བཞི་སྟེ། བརྒྱད་ཟག་བཅས་ལ་ཡར་སོང་མར་འོང་གཉིས། དེ་
ནས་སྲིད་རྩེ་དོར་བ་བདུན་པོ་ལ་རེ་རེ་བར་དུ་བོར་ནས་ཡར་སོང་མར་འོང་གཉིས། བ་
མེད་བདུན་ལ་ཡར་སོང་མར་འོང་གཉིས། རེ་རེ་བོར་བའི་ཡར་སོང་མར་འོང་གཉིས། ག་
བཅས་ཟག་མེད་བདུན་པོ་སྤེལ་བ་ལ་རེ་རེ་བོར་བའི་ཡར་སོང་མར་འོང་གཉིས་ཏེ། དབྱིག་
གཉེན་གྱིས། ས་བརྒྱད་རྣམ་པ་གཉིས་འབྲེལ་དང༌། །གཅིག་བརྒལ་སོང་ཞིང་འོངས་ནས་
ནི༑ ༑རིགས་མི་མཐུན་པ་གསུམ་པར་འགྲོ། །ཐོད་རྒལ་གྱི་ནི་སྙོམསའཇུག་ཡིན། །ཞེས་པ་
དང་འགལ་ལོ། །ཞེ་ན། སྐྱོན་མེད་དེ། ཐེག་པ་ཆེ་ཆུངགི་སྙོམས་འཇུག་མིང་འདྲཡང་། དོན་
མི་འདྲ་སྟེ། ཝཱ་ཡ་སུ་དང༌། བཱ་ཡ་སྱ་སྒྲ་མཚུངས་ཀྱང་དོན་བྱ་རོག་དང་། འོ་ཐུག་མི་འདྲ་བ་
- 2
6 2 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
བཞིན་ནོ། །འདི་ནི། འཕགས་པ་དང་ཤཱནྟིཔའི་བཤད་པ་སྟེ། སློབ་དཔོན་དང་མི་མཐུན་ནོ།།
འགྲེལ་པ་ལ། སྙོམས་པར་འཇུག་པའི་ཆོས་བཞི་སྟེ། གང༌། གང་ལ། ཛིལྟར། དགོས་པ་
ཅིའི་དོན་དུའོ། །དང་པོ་ནི། བྱང་སེམས་སྒོམ་ལམ་པ་རྣམས་ནིའོ། །གཉིས་པ་ནི། གང་ལ་
ན༑ བསམ་གཏན་བཞི་དང་། གཟུགས་མེད་པ་བཞི་དང་འགོག་པའི་མཚན་ཉིད་ཀྱི་སྙོམས་
པར་འཇུག་པ་དགུ་ལའོ། །གསུམ་པནི། སྙོམས་འཇུག་མངོན་དུ་བྱེད་པས་ཇི་ལྟར་འདོད་པ་
བཞིན་ལན་མང་དུ་འཇུག་པ་སྟེ། འདི་ལ་སྦྱོར་དངོས་གཉིས་སོ། །དངཔོ་ནི། བསམ་གཏན་
དང་པོ་ནས་བཟུང་སྟེ་འགོག་པའི་བར་དུ་སོང་ནས། དེའི་འོག་ཏུ་འགོག་པ་ནས་བཟུང་སྟེ།
བསམ་གཏན་དང་པོའི་བར་དུ་འོང་སྟེ། དེ་ལྟར་ལུགས་དང་མཐུན་པ་དང་། ལུགས་དང་མི་
མཐུན་པ་རྣམ་པ་གཉིས་སོ། །
གཉིས་པ་ལ་གསུམ་སྟེ། དངོས་གཞི་ཙམ་དང༌། ཁྱད་པར་ཅན་དང་། ཚེས་
ཁྱད་པར་ཅན་ནོ། །དང་པོ་ནི། སྙོམས་འཇུག་དགུ་ལ་ལུགས་དང་མཐུན་མི་མཐུན་གཉིས་
ཀྱིས་ཡར་སོང་ཞིང་། མར་འོང་བ་དག་གོ །གཉིས་པ་ནི། དེའི་རྗེས་ནས་ཡང་བསམ་གཏན་
དང་པོ་ལ་སྙོམས་པར་ཞུགས་ཏེ་དེ་ལས་ལངས་ནས་འགོག་པ་ལ་འཇུག་གོ །དེ་བཞིན་དུ་
སྙོམས་འཇུག་རེ་རེ་དང་། འགོག་པ་རེ་རེ་སྤེལ་ནས་འདུ་ཤེས་མེད་འདུ་ཤེས་མེད་མིན་གྱི་སྐྱེ་
མཆེད་ཀྱི་བར་ལ་འཇུག །དེ་ལས་འགོག་པ་ལ་སྙོམས་པར་ཞུགས་ཏེ། དེ་ལས་ལངས་ནས་
དེ་མ་ཐག་པའི་སྙོམས་པར་འཇུག་པ་སྲིད་རྩེ་ལ་དམིགས་ཏེ་འཇུག །དེ་ནས་འདོད་པ་ན་
སྤྱོད་པརྣམ་པར་ཤེས་པ་ཐུན་མཚམས་ཀྱི་ངོ་བོ་བཞག་ནས་ཐབས་མཁས་པའི་སྟོབས་ཀྱིས་
ལངས་ཏེ་རྣམ་པར་ཤེས་པ་མཉམ་པར་མ་བཞག་པ་འདོད་སེམས་དེ་ལྟ་བུ་རེ་མངོན་སུམ་
དུ་བྱས་ནས་དེའི་འོག་ཏུ་འགོག་པ་ལ་འཇུག །དེ་ནས་མཉམ་པར་མ་བཞག་པ་ལ་ནུད་ཆུང་
- 2 G
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ༑ ཁྲི་བརྒྱད་སྟོང་པར་བཤད་དོ། །གསུམ་པ་ནི། དེའི་འོག་ཏུ་འགོག་པ་གཅིག་པུ་བོར་བ་
འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ལའོ། །དེ་ནས་མཉམ་པར་མ་བཞག་པ་
འདོད་སེམས་ ལ། དེ་ནས་གཉིས་བོར། ཅི་ཡང་མེད་པའི་སྐྱེ་མཆེད་ལའོ །དེ་ནས་མཉམ་
པར་མ་བཞག་པ་ལའོ། །དེ་བཞིན་དུ་བརྒྱད་པ་བསམ་གཏན་གཉིས་པའི་བར་དུ་བོར་ནས་
བསམ་གཏན་དང་པོ་ལའོ། །དེ་ནས་མཉམ་པར་མ་བཞག་པ་ལའོ། །མར་འོང་ལུགས་མི་
མཐུན་ནོ། །དེ་ནས་སྔར་གྱི་དེ་ལྟར་གཅིག་བོར། གཉིས་པ་ལ་འདོད་སེམས་སྤེལ། སོགས་
པ་གཉིས་བོར། གསུམ་པ་ལ་སོགས་ནས་འགོག་པའི་སྙོམས་པར་འཇུག་པ་ལ་ཐུག་གི་བར་
མཉམ་རྗེས་མི་འདྲ་བ་སྤེལ་བའི་སྒོ་ནས་འགྲོ་བས་ན་མི་འདྲ་བར་འགྲོ་བ་ཐོད་རྒལ་གྱི་
སྙོམས་འཇུག་གོ །བཞི་པ་ནི། སྙོམས་འཇུག་ལ་ཇི་ལྟར་འདོད་པ་བཞིན་དབང་ཐོབ་པ་ཉིད་
ཀྱིས་མཚན་ཉིད་ཀྱི་ཆེད་དུའོ། །གཉིས་པ་ལ་གསུམ། མཚམས་སྦྱར་ནི། ཚུལ་དེ་ལྟར་སྒོམ་
པའི་ལམ་བརྗོད་ནས་དེ་ལ་སྤང་བྱ་སྤང་པའི་ཕྱིར་མི་མཐུན་སྣ་ཚོགས་རྟོག་པ་རྣམ་པ་བཞི་
བརྗོད་དགོས་པས་དེ་སྟོན་ནོ། །རྒྱས་བཤད་ལ་གཉིས་ཏེ། གཟུང་རྟོག་འཛིན་རྟོག་གོ །དང་
པོ་ལ་གཉིས་ཏེ། འཇུག་པ་དང༌། ལྡོག་པ་གཟུང་རྟོག་གོ །དང་པོ་ལ་གསུམ་ལས། སྔ་
འགྲེལ་ནི། རེ་ཞིག་གཟུང་རྟོག་དང་པོ་དགུ་སྟོན་ནོ། །རྩ་བནི། རྟོག་པའི་ཡུལ། ངོ་བོ། སྦྱར་
ཏེ་བཤད་པ། དེའི་གཉེན་པོ་བཞིའོ། །དང་པོ་ནི། ཆོས་གཉིས། གང་ཟག་གཅིག །ཡོན་
ཏན་གསུམ། ལམ་གསུམ་སྟེ། དགུའི་མཇུག་ཏུ་སྦྱར་བའོ། །གཉིས་པ་ནི། གཟུང་བའིརྣམ་
རྟོག་འདི་གཅིག་སྟེ། དང་པོར་འཇུག་པར་བྱའོ། །ཞེས་རྟོག་པའོ། །གསུམ་པ་ནི། ག་པ་
འདི་ ནི། མཚན་གཞི། འཇུག་ པ་ གཟུང་ རྟོག་ ཏུ་ མཚོན། དམིགས་ ཡུལ་འཇུག་བྱ་ ལ་
དམིགས་ནས་བདག་གིས་འཇུག་པར་བྱའོ། །ཞེས་འཁྲུལ་པ་མཚན་ཉིད་ཡིན་པས། ལ་
བ 2
6
4 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
འཇུག་བྱར་རྟོག་པ་ཞེས་ཐམས་ཅད་ལ་སྦྱར་ཏེ། མདོར་བསྡུས་ཏེ། སྤྱིའི་མཚན་ཉིད་སྟོན་
པའི་ཆོས་དང༌། རང་གི་མཚན་ཉིད་རྒྱས་པར་སྟོན་པ་སྟེ། མདོ་ནི། མདོ་དང་རྒྱས་པས་ཀུན་
ཆུབ་པར་བགྱིའོ། ཞེས་སོ། །ཡུམ་ལ་མི་སློབ་པ་སངས་རྒྱས་ཀྱིས་ཡོངས་སུ་མ་བཟུང་ཡང་
བསྟན་པ་ལྟར་སློབ་ན། སངས་རྒྱས་ཀྱིས་བཏང་བ་མེད་ཅིང་བཟུང་བ་སྟེ། མདོ་ནི། བྱང་
སེམས་ཡུམ་ལ་སྤྱོད་པ་དེ་ལ་དགོངས་པ་མཛད་དོ། །ཞེས་སོ། །ཡུམ་ལསྤྱོད་པ་ལ་སྦྱོར་ལམ་
གྱི་དུས་ཀྱི་ཡོན་ཏན་ཉོན་མོངས་པ་དང་བྲལ་བ་དོན་དམ་པར་མེད་ཅིང་། ཀུན་རྫོབ་ཏུ་ཡོད་
པ་སྟེ། མདོ་ནི། ཡུམ་ལ་སྤྱོད་པ་དེ་ལ་ཕན་ཡོན་འདི་དག་ཡོད་པ་ཡིན་ནོ། །ཞེས་སོ། །ཡུམ་
སྒྲུབ་པ་ཐུན་མོང་གི་དུས་ཀྱི་ཡོན་ཏན་སོགས་ཏེ། མདོ་ནི། ཡུམ་མངོན་པར་སྒྲུབ་པདང་ཞེས་
སོ༑ ༑དུས་གསུམ་པ་ཡུམ་སྒོམ་པའི་ལམ་གྱི་ཡོན་ཏན་སོགས་ཏེ། མདོ་ནི། ཡུམ་སྒོམ་པར་
བྱེད་པ་དེ་ལ་ཕན་ཡོན་འདི་དག་ཡོད་པར་རིག་པར་བྱའོ། །ཞེས་སོ། །ལེགས་པའི་ལམ་རྣམ་
པ་གསུམ་སྟེ། ཞི་བ་ལ་སོགས་པས་མྱང་འདས་སུ་སྦྱོར་བ་ལམ་སྟེ། མདོ་ནི། སྙིང་པོ་མེད་
པས་ཡུམ་ལ་སྦྱད་པར་བྱའོ། །ཞེས་སོ། །སྟོང་ཉིད་སྒྲུབ་པའི་མཐོང་ལམ་སྟེ། མདོ་ནི། ནམ་
མཁའ་སྟོང་པ་ཉིད་དུ་མངོན་པར་སྒྲུབ་པས་ཡུམ་མངོན་པར་བསྒྲུབ་པར་བྱའོ། །ཞེས་སོ།
སྟོང་ཉིད་སྒོམ་པའི་ལམ་སྟེ། མདོ་ནི། ནམ་མཁའ་སྟོང་པ་ཉིད་དུ་སྒོམ་པས་ཡུམ་ལ་བསླབ་
པར་བྱའོ། །ཞེས་སོ། །བཞི་པ་ནི། སྒོམ་ལམ་གྱི་སྦྱོར་བ་ཉེར་བསྡོགས་ཀྱི་ལམ་གྱི་སྐབས་སུ་
སྤོང་བས་དེའི་རྣམ་པའི་སྤྱོད་ཡུལ་ཅན་ནོ། །འགྲེལ་པ་ལ། རྟོག་པའི་ཡུལ། རྟོག་པའི་ངོ་བོ།
རྟོག་པའི་གཉེན་པོ། རྟོགས་པའི་དབྱེ་གྲངས་དང་བཞིའོ། །འོག་མ་གསུམ་ཡང་འདི་བཞིན་
ནོ༑ ༑དངཔོ་ནི། མདོར་བསྡུས་པ་ལ་དགའ་བའི་སེམས་ཅན་དབངནོན་རྗེས་སུ་འཛིན་པས་
ཆོས་མདོར་བསྡུས་པ་དང་། རྒྱས་པ་ལ་དགའ་བའི་སེམས་ཅན་དབང་རྟུལ་རྗེས་སུ་འཛིན་
- 2 6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་ཆོས་རྒྱས་པ་དང༌། སྟོན་པས་ཇི་སྐད་བཤད་པའི་དོན་ཕྱིན་དྲུག་ལ་ནན་ཏན་གྱིས་སྒྲུབ་
པར་མི་བྱེད་པས་སངས་རྒྱས་ཀྱིས་བཏང་སྟེ། ཡོངས་སུ་མ་བཟུང་ཡང་ལྡོག་པ་གཟུང་བ་དང་།
ཉོན་མོངས་པ་རྒྱུ་ལས་བྱུང་བ་དང་། རང་གི་ངང་གིས་འགག་པ་ཉིད་ཀྱིས། དོན་དམ་པར་
སྦྱོར་ལམ་གྱི་ཡོན་ཏན་ཉོན་མོངས་དང་བྲལ་བ་མེད་ཅིང་། ཀུན་རྫོབ་ཏུ་ཡོད་པ་དང་། ཡང་
དག་པར་ཉོན་མོངས་སྐྱེ་བའི་རྒྱུ་དང་མི་ལྡན་པས་སྐྱེ་བ་མེད་པའི་ཕྱིར་མཐོང་ལམ་གྱི་ཡོན་
ཏན་མེད་པ་དང་། མ་འོངས་པའི་ཉོན་མོངས་པ་རྣམས་རང་བཞིན་གྱིས་གྲུབ་པ་མེད་པ་ཉིད་
ཀྱིས་སྒོམ་ལམ་གྱི་ཡོན་ཏན་མེད་པ་དང་། དངོས་པོ་ཕྱིན་ཅི་ལོག་མེད་པས་ཞི་བ་ཉིད་དང་།
རྐྱེན་དབང་ཡིན་པས་ཡ་མ་བརླ་ལ་སོགས་པས་མྱང་འདས་ལ་སྦྱོར་བའི་ལམ་དང་། སྟོང་པ་
ཉིད་མངོན་སུམ་གྱིསགསར་རྟོགས་ཀྱིས་ཡུམ་མངོན་པར་སྒྲུབ་པ་ཉིད་ཀྱིས་མཐོང་ལམ་དང་།
རང་བཞིན་མེད་པར་མཐོང་ཟིན་སྒོམ་པར་བྱེད་པ་ཉིད་ཀྱིས་སྒོམ་ལམ་ལའོ། །གཉིས་པནི།
ཡུལ་དགུ་པོ་དེ་ལ་སྒྱུ་མ་ལྟ་བུར་བདག་གིས་འཇུག་པར་བྱའོ། །ཞེས་གཟུང་བར་རྣམ་པར་
རྟོག་པ་དང་པོའོ། །གསུམ་པ་ནི། ཉེ་བསྡོགས་ཀྱི་གནས་སྐབས་འདིར་སྤང་བར་བྱ་བ་ཉིད་
ཀྱིས་སྒོམ་པའི་ལམ་གྱི་སྦྱོར་བའི་གནས་སྐབས་ཀྱི་ཡུལ་ཅན་ནོ། །བཞི་པ་ནི། ཡུལ་གྱི་དབྱེ་
བས་རྣམ་པ་དགུའོ། །
གཉིས་པ་ལ་གསུམ་ལས། སྔ་འགྲེལ་ནི། དེ་ལྟར་གཟུང་རྟོག་དང་པོ་བསྟན་
ནས་གཟུང་བའི་རྣམ་རྟོག་གཉིས་པ་སྟོན་ནོ། །རྩ་བ་ལ། ཡུལ། ངོབོ། སྦྱར་ཏེ་བཤད་པ།
སྐབས་གང་དུ་སྤོང་བའོ། །དང་པོ་ནི། ཚོགས་ལམ་གཉིས། སྦྱོར་ལམ་གཅིག །མཐོང་ལམ་
གཅིག །སྒོམ་ལམ་གཅིག །མི་སློབ་ལམ་གཅིག །དེ་དག་ལས་ལྡོག་པ་དང་། བསལ་བྱ་སྟེ།
དགུ་ལ་མཇུག་ཏུ་ལ་སྦྱར་བའོ། །གཉིས་པ་ནི། གཟུང་རྟོག་གཉིས་པ་ལྡོག་པ་གཟུང་རྟོག་ཏུ་
བ 2
6 6 •



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
ཤེས་པར་བྱའོ། །གསུམ་པ་ནི། རྟོག་པ་ འདི་ དག་མཚན་གཞི། ལྡོག་པ་གཟུང་རྟག་ཏུ་
མཚོན། ཉན་རང་གི་ཆོས་ལ་དམིགས་ནས་ལྡོག་པར་བྱའོ། །ཞེས་འཁྲུལ་པ་མན་ཉིད་
ཡིན་པས། རེ་རེ་ལ་ལྡོག་བྱར་རྟོག་པ་ཞེས་སྦྱར་ཏེ། ཚོགས་ལམ་དུ་བྱང་ཆུབ་ཀྱི་སེམས་མི་
སྐྱེ་བ་སྟེ། མདོ་ནི། སེམས་དང་པོ་བསྐྱེད་པ་ནས་ཉེ་བར་བཟུང་སྟེ། ཞེས་སོ། །ཟད་པ་དང་
མི་སྐྱེ་བ་ཤེས་པའི་བྱང་ཆུབ་ཀྱི་སྙིང་པོ་མངོན་སུམ་དུ་བྱའོ། །ཞེས་ཡིད་ལ་མི་བྱེད་པ་སྟེ།
མདོ་ནི་བྱང་ཆུབ་ཀྱི་སྙིང་པོ་ཡིད་ལ་མི་བྱེད་དོ། །ཞེས་སོ། །སྦྱོར་ལམ་པ་ཐེག་དམན་རང་གི་
འབྲས་བུ་ཐོབ་པར་བྱའོ། །ཞེས་ཡིད་ལ་བྱེད་པ་སྟེ། མདོ་ནི། ཡིད་ལ་བྱེད་པ་གཞན་གྱི་གོ་
སྐབས་མི་འབྱེད་དོ། །ཞེས་སོ། །མཐོང་ལམ་པ་རྫོགས་པའི་བྱང་ཆུབ་ལ་མི་དམིགས་ཤིང་
ཐོབ་བྱར་ཡིད་ལ་མི་བྱེད་པ་སྟེ། མདོ་ནི། རྣམ་མཁྱེན་ཡིད་ལ་བྱ་བ་མི་འདོར་བས་ཡུམ་ལ་
སྤྱད་པར་བྱའོ། །ཞེས་སོ། །སྒོམ་ལམ་པ་གཟུགས་སོགས་སུ་དམིགས་ཏེ་རྒྱུན་ལྡན་དུ་སྒོམ་
པ་སྟེ། མདོ་ནི། སྒོམ་པར་བྱེད་པས་རྣམ་མཁྱེན་ཉིད་ཐོབ་བམ་ཞེས་སོ། །མི་སློབ་ལམ་དུ་
སྒོམ་པ་གཏུགས་པས་དམིགས་བཅས་སུ་སྒོམ་པ་མེད་པ་སྟེ། མདོ་ནི། མ་བསྒོམས་པས་
རྣམ་མཁྱེན་ཐོབ་བམ་ཞེས་སོ། །སྒོམ་མི་སྒོམ་དེ་དག་ལས་ལྡོག་སྟེ་བར་ཆད་ཡོད་མེད་འདྲེས་
མར་བསྒོམ་པ་སྟེ། མདོ་ནི། སྒོམ་པ་ཡང་མ་ལགས། མི་སྒོམ་པ་ཡང་མ་ལགས་པས་རྣམ་
མཁྱེན་ཉིད་ཐོབ་བམ་ཞེས་སོ། །དེ་བཞིན་ཉིད་ཇི་ལྟ་བ་བཞིན་གྱི་དོན་མིན་པར་རྣམ་པར་
རྟོག་པ་སྟེ། མདོ་ནི། དེ་བཞིན་ཉིད་ཇི་ལྟ་བ་བཞིན་ནོ། །ཞེས་སོ། །ཉན་རང་ཞེསཀུན་གྱི་
མགོར་སྦྱར་རོ། །བཞི་པ་ནི། སྒོམ་པའི་ལམ་གྱི་སེམས། ཟག་མེད་ཀྱི་ཡེ་ཤེས་དང་། སེམས་
བྱུང་ཤེས་རབ་སོགས་འཇུག་པའི་སྐབས་སུ་སྤོང་བས་དེའི་ཡུལ་ཅན་ཡིན་པར་བཞེད་དོ།།
འགྲེལ་པ་ལ་བཞིའི་དང་པོ་ནི། ཐེག་ཆེན་དགེ་བའི་བཤེས་གཉེན་དང་། སོགས་པ་ཐབས་
- 2
6 7 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཁས་སྙིང་རྗེ་སོགས་དང་བྲལ་བས་བྱང་ཆུབ་ཀྱི་སེམས་མི་སྐྱེ་བ་དང༌། གཞན་དོན་དུ་
སངས་རྒྱས་ལ་དམིགས་པའི་བསོད་ནམས་འཁོར་གསུམ་དག་པས་ཁྱད་པར་དུ་འཕགས་པ་
མེད་པས་བྱང་ཆུབ་ཀྱི་སྙིང་པོ་ཡིད་ལ་མི་བྱེད་པ་དང་། གནས་སྐབས་ཉན་ཐོས་ཀྱི་རིགས་
ཅན་དུ་སྦྱོར་ལམ་ནས་ངེས་པའི་ཕྱིར་ཉན་ཐོས་དེའི་ཐེག་པའི་ལམ་གྱི་འབྲས་བུ་ལ་རེ་ཞིག་
ཡིད་ལ་བྱེད་པ་དང་། གནས་སྐབས་རང་སངས་རྒྱས་ཀྱི་རིགས་ཅན་ཉིད་ཀྱི་ཕྱིར་དེའི་ཐེག་
པའི་འབྲས་བུ་མངོན་དུ་བྱེད་པ་དང་། གཞན་དོན་དུ་ཡུམ་སྒྲུབ་ཅིང་སློབ་པ་མེད་པས་ཡང་
དག་པར་རྫོགས་པའི་བྱང་ཆུབ་ཡིད་ལ་མི་བྱེད་པ་དང༌། གཟུང་བ་སོགས་སུ་དམིགས་པ་
དང་བཅས་པ་ཉིད་ཀྱིས་གཟུགས་སོགས་སུ་དམིགས་ཏེ་སྒོམ་པ་དང་། གཟུང་བ་སོགས་
དམིགས་པ་མེད་པ་ཉིད་ཀྱིས་གཟུགས་སོགས་མི་དམིགས་ཤིང་སྒོམ་པ་མེད་པ་དང༌།
གཟུགས་སོགས་སུ་དམིགས་པ་ཡང་མེད་པས་མི་རྟག་སོགས་སྒོམ་པ་ཡང་མེད། གགས་
སོགས་མི་དམིགས་པ་ཡང་མེད་པས་མི་རྟག་སོགས་སྒོམ་པ་མེད་པ་ཡང་མ་ཡིན་པ་དང༌།
གཟུང་བ་སོགས་བདེན་ནོ། །ཞེས་ཕྱིན་ཅི་ལོག་ཏུ་མངོན་པར་ཞེན་པས་དེ་ཁོ་ནའི་དོན་ཇི་ལྟ་
བ་བཞིན་མ་ཡིན་པ་ཉིད་ལའོ། །གཉིས་པ་ནི་ཡུལ་དེ་དག་ལ་དངོས་པོ་ལ་སོགས་པར་ཞེན་
པས་མ་རུངས་པར་ འགྱུར་ བས་བདག་ གིས་ལྡོག་ པར་བྱའོ། །ཞེས་ གཟུང་བ་རྣམརྟོག་
གཉིས་པའོ། །གསུམ་པ་ནི་ བར་ཆད་མེད་ལམ་གྱི་གནས་སྐབས་དེ་ན་སྤང་བར་བྱ་བ་
ཉིད་ཀྱིས་སྒོམ་ལམ་གྱི་སེམས་དང་སེམས་ལས་བྱུང་བ་འཇུག་པའི་གནས་སྐབས་ཀྱི་ཡུལ་
ཅན་ནོ། ། །
བཞི་པ་ནི། རྣམ་ པ་ དགུའོ། །གཉིས་པ་ལ་གཉིས་ཏེ། རྫས་འཛིན་དང་
བཏགས་འཛིན་ནོ། །དང་པོ་ལ་གསུམ་ལས་སྔ་འགྲེལ་ནི། དེ་ལྟར་གཟུང་རྟོག་གཉིས་པ་
- 2
6
8-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། [༡༣
བསྟན་ནས་འཛིན་རྟོག་དང་པོ་སྟོན་ནོ། །རྩ་བ་ལ་གསུམ་སྟེ། ཡུལ་ངོ་བོ་སྦྱརཏེ་བཤད་པའོ།
དང་པོ་ནི། ལ་མཇུག་ཏུ་སྦྱར་བ་དགུ་སྟེ། ཡུལ་ཡུན་ཅན་གཉིས་ལས་དང་པོ་གཉིས་ཡུལ་
ཅན་ལ། འཕགས་ལམ་ནི། ཤེས་རབ་གསུམ་ ཐབས་གཉིས་སོ། །སོ་སྐྱེའི་ལམ་ནི་ཕྱི་མ་
གཉིས་སོ། །གཉིས་པ་ནི། འདིར་རྟོག་དགུ་མཚན་གཞི་འཛིན་རྟོག་དང་པོ་རྫས་འཛིན་རྟོག་
པར་མཚོན། སོ་སོ་སྐྱེ་བོའི་གང་ཟག་རྫས་སུ་ཡོད་པ་ཉིད་འཛིན་པར་བྱེད་པ་ཡིན་ནོ། །ཞེས་
འཁྲུལ་པ་མཚན་ཉིད་དུ་ཤེས་པར་བྱ་བ་གྲགས་པ་ཡིན་ནོ། །གསུམ་པ་ནི། དེ་ལ་རྫས་ཀྱི་
འཛིན་པར་རྟོག་ཅེས་ཀུན་ལ་སྦྱར་ཏེ། རྟོག་པའི་སྤྱོད་ཡུལ་བདག་དང་སེམས་ཅན་དང་གང་
ཟག་གི་ཐ་སྙད་དུ་བཏགས་པ་སྟེ་མདོ་ནི། སེམས་ཅན་ཀྱི་ཁམས་སུ་གདགས་པར་མི་བྱའོ།།
ཞེས་སོ། །གཟུགས་སོགས་ཆོས་ཀྱི་ཐ་སྙད་དུ་བཏགས་པ་སྟེ་མདོ་ནི་གཟུགས་ལ་སློབ་པ་
དང༌། ཞེས་སོ། །མཁྱེན་གསུམ་ཀུན་རྫོབ་ཏུ་སྟོང་པ་ཉིད་མིན་པར་ཡོད་པ་སྟེ་མདོ་ནིམི་
དམིགས་པའི་ཚུལ་གྱིས་རྣམ་མཁྱེན་བསྒོམ་པར་བྱའོ་ཞེས་སོ། །ཆོས་རྣམས་ལ་མི་རྟོག་
སོགས་སུ་དམིགས་ཤིང་ཆགས་པ་སྟེ། མདོ་ནི། དམིགས་པ་ལ་ཡང་མི་ཆགས་ཞེས་སོ།།
ཐེག་ཆེན་པས་ཆོས་ཐམས་ཅད་རང་བཞིན་མེད་པར་རབ་ཏུ་རྣམ་པར་འབྱེད་པའི་བདག་
ཉིད་དེ། མདོ་ནི། དམིགས་པར་འགྱུར་བ་དེ་ལྟར་ཆོས་རྣམས་རབ་ཏུ་དབྱེ་བར་མི་བྱའོ།
ཞེས་སོ། །ཉན་རང་ཀུན་ཕྱི་ནང་གི་དངོས་པོའི་ཆེད་དུ་བྱ་བ་ལ་དམིགས་ཏེ་སྒྲུབ་པ་བྱེད་པ་
སྟེ༑ མདོ་ནི། གཟུགས་ཀྱི་དོན་དུ་ཡུམ་ལ་མི་སྤྱོད་ཅེས་སོ། །ཐེག་ཆེན་པས་ཐེག་པ་གསུམ་
གྱི་ལམ་གྱིས་ངེས་པར་འབྱུང་བ་སྟེ། མདོ་ནི། ཐེག་པ་གསུམ་པོ་འདི་དག་རྣམ་པར་དགོད་
པར་འགྱུར་རོ། །ཞེས་སོ། །སོ་སྐྱེས་གཞན་གྱིས་བྱིན་པའི་ཡོན་སྦྱོང་ཞིང་དག་པར་ནུས་པ་མ་
ཡིན་པ་སྟེ། མདོ་ནི། དེ་བཞིན་གཤེགས་པ་ལྷ་དང་བཅས་པའི་འཇིག་རྟེན་གྱི་ཡོན་གནས་སུ་
- 2 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་རོ། །ཞེས་སོ། །ཕྱིན་དྲུག་གི་སྤྱོད་པ་འཁོར་གསུམ་དུ་རྟོག་པའི་དྲི་མས་རྣམ་པར་
འཁྲུག་པ་སྟེ། མདོ་ནི། འདི་ནི། ཡུམ་མོ། །འདི་ནི། ཡུམ་གྱི་ཆོས་ཉིད་དོ། །ཞེས་རྣམ་པར་
དཀྲུག་པར་མི་བྱའོ། །ཞེས་སོ། །འགྲེལ་པ་ལ་བཞི་ལས། དངཔོ་ནི། དོན་དམཔའི་རྫས་སུ་
ཡོད་པར་མི་སྐྱེ་བས་སེམས་ཅན་དུ་བཏགས་པ་དང་། གཟུགས་སེམས་ཀྱི་སྣང་བ་ཙམ་དུ་
ཟད་ཀྱི། ཕྱིའི་དོན་མེད་པའི་ཕྱིར་ཆོས་སུ་བཏགས་པ་དང་། ཇི་ལྟ་ཇི་སྙེད་པ་ཐམས་ཅད་དུ་
ཐོགས་མེད་དུ་འགྲོ་བའི་ཕྱིར་རྣམ་མཁྱེན་ཉིད་དང༌། སོགས་པ་ལམ་ཤེས་དང་། གཞི་
ཤེས་ཀྱི་ཆོས་སེམས་བསྐྱེད་སོགས་སྟོང་པ་མ་ཡིན་པ་དང་། ཉན་ཐོས་ཀྱི་རྣམ་པ་ཐམས་ཅད་
དུ་གཟུང་འཛིན་དུ་མངོན་པར་ཞེན་པ་མ་སྤངས་པས་ཆོས་གཟུགས་སོགས་ལ་ཆགས་པ་དང་།
བྱང་སེམས་ཀྱི་གཟུང་འཛིན་ངོ་བོ་ཉིད་མེད་པར་རྟོགས་པས་ཆོས་རབ་ཏུ་རྣམ་པར་འབྱེད་པ་
དང༌། ཉན་རང་ཆེད་དུ་བྱ་བ་ཆེན་པོ་གསུམ་ལ་དམིགས་པར་མི་བྱེད་པས་དངོསཔོའི་ཆེད་དུ་
བྱ་བ་བྱེད་པ་དང༌། བྱང་སེམས་གཞན་དོན་དུ་གཟུགས་ལ་སོགས་པ་མི་དམིགས་པར་
རྟོགས་པའི་ཕྱིར་ཐེག་པ་གསུམ་གྱིས་ངེས་པར་འབྱུང་བ་དང་། སོ་སྐྱེས་ཆོས་ཉིདམངོན་སུམ་
དུ་རྟོགས་པ་ལ་ཡང་དག་པར་རབ་ཏུ་མ་ཞུགས་པ་ཉིད་ཀྱིས་ཡོན་མ་དག་པ་དང༌། སྦྱིན་བྱ་
དང༌། སྦྱིན་བྱེད་ལ་སོགས་པ་འཁོར་གསུམ་དུ་དམིགས་ཏེ་བསྒྲུབས་པས་སྤྱོད་པ་རྣམ་པར་
འཁྲུག་པ་ལའོ། །གཉིས་པ་ལ། སྔ་མ་མཐོང་ལམ་རྩེ་སྦྱོར་དུ་བསྟན་པ་བཞིན་དུ་བདག་
རྫས་སུ་ཡོད་པ་ཉིད་ འཛིན་ པར་ བྱེད་པའོ། །ཞེས་རྣམ་པར་རྟོག་པའོ། །གསུམ་པ་ནི།
གཉེན་པོ་སྒོམ་པ་ལམ་གྱི་གནས་སྐབས་ཀྱི་ཡུལ་ཅན་ནོ། །བཞི་པ་ནི། རྣམ་པ་དགུའོ། །
གཉིས་པ་ལ་གཉིས་ལས། མདོར་བསྟན་པ་ལ་གསུམ་ལས། སྔ་འགྲེལ་ནི།
དེ་ལྟར་འཛིན་རྟོག་དང་པོ་བསྟན་ནས་འཛིན་པའི་རྣམ་རྟོག་གཉིས་པ་སྟོན་ནོ། །རྩ་བ་ལ།
- 2
7
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
སེམས་ཅན་གྱི་ཐ་སྙད་དུ་བཏགས་པ་དང་། དེའི་རྣམ་འཇོག་གི་རྒྱུ་ཡུལདུ་ཡོད་པ་ཅན་རྫས་
འཛིན་ལས་གཞན་བཏགས་འཛིན་རྟོག་པ་རྣམ་པ་དགུ་ཆོས་ཅན། གཉེན་པོ་སྒོམ་པའི་ལམ་
དང་འབྲེལ་བའི་སྤང་བྱ་མི་མཐུན་ཕྱོགས་ཡིན་ཏེ། སྒོམ་ལམ་དེ་ཡིས་རྣམ་པར་འཇོམས་པའི་
ཕྱིར་རོ། །འགྲེལ་པ་ལ། སྒོམ་ལམ་གྱི་མི་མཐུན་པའི་ཕྱོགས་འཛིན་རྟོག་གཉིས་པ་སེམས་
ཅན་དུ་ཐ་སྙད་བཏགས་པ་དང་། ཐ་སྙད་དེར་རྣམ་པར་བཞག་པའི་རྒྱུ་ཕྱིའི་དོན་མེད་པས་
སེམས་ཀྱི་སྣང་བ་ཙམ་གྱི་ཡུལ་ཅན་ཆོས་ཅན། སྒོམ་ལམ་དེ་དང་སྤང་བྱར་འབྲེལ་བ་ཡིནཏེ།
སྒོམ་ལམ་གྱི་ཡང་དག་པར་སྤང་བར་བྱ་བ་ཡིན་པའི་ཕྱིར། དེ་ཡང་གྲངས་རྣམ་པ་དགུའོ། །
རྒྱས་བཤད་ལ་གསུམ་ལས། སྔ་འགྲེལ་ནི། རྟོག་པ་དེ་ཇི་ལྟར་རྣམ་པ་དགུ་
ཡིན་ཞེ་ན། བར་སྐབས་ཀྱི་ཚིགས་བཅདགཉིས་གསུངས་པ། རྩ་བ་ལ། ཡུལ། ངོ་བོ། སྦྱར་
ཏེ་བཤད་པའོ། །དང་པོ་ནི། ལཀུན་ཏུ་རྨོངས་པ་ལ་ཞེས་ཀུན་ལ་སྦྱར་ཏེ། རྨོངས་པའི་ཆོས་
དང་ལྡན་པའི་གང་ཟག་བཏགས་པར་ཡོད་པ་ཉིད་ཡུལ་དུ་བསྟན་པའོ། །ཡང་ན། རྨོངས་
པའི་ཡུལ་ཡིན་པས་རྨོངས་པ་ལ་ཞེས་བཏགས་པའོ། །འཕགས་པ་ནི། གཉིས་མེད་ལ་ཡན་
ཆད་ཡུལ། ཀུན་རྨོངས་པ་ངོ་བོར་འཆད་པར་གསལ་ལོ། །དེ་ཡང་སྒྲིབ་པ་ལ་རྨོངས་པ་
གསུམ། གཉེན་པོ་ལ་གཅིག །ཤེས་བྱ་ལ་ལྔའོ། །གཉིས་པ་ནི། རྣམ་རྟོག་འདི་དག་མཚན་
གཞི། རྟོག་པ་ཐ་མ་གཏགས་འཛིན་རྟོག་པར་མཚོན། སྣང་བ་ཙམ་གྱི་ཡུལ་ཅན་སྐྱེས་བུ་
བཏགས་པ་བར་ཡོད་པ་ཉིད་དུ་འཛིན་པར་བྱེད་པའོ། །ཞེས་འཁྲུལ་པ་མཚན་ཉིད་དུ་བཞེད་
དོ༑ ༑གསུམ་པ་ནི། བཏགས་པའི་ འཛིན་ པར་རྟོག་ཅེས་རེ་ རེ་ལ་སྦྱར་ཏེ། ཀུན་མཁྱེན་
གསུམ་གྱི་བདག་ཉིད་ལ་ཇི་ལྟ་བ་བཞིན་དུ་རང་རང་དང་འབྲེལ་བའི་སྒྲིབ་པ་རྣམ་པ་གསུམ་
སྟེ༑ མདོ་ནི། རྣམ་མཁྱེན་ཉིད་ནི། དེ་ བཞིན་ གཤེགས་པ་རྣམས་ཀྱི་ཡིན་ནོ། །ཞེས་སོ།།
- 2 ཌ ] .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒྲིབ་པ་ཐམས་ཅད་ཞི་བའི་ལམ་ཡུམ་སྟེ། མདོ་ནི། ཞི་བའི་རྣམ་པས་རྣམ་མཁྱེན་ཉིད་ཅེས་
བྱའོ། །ཞེས་སོ། །ཆོས་ཅན་གཟུགས་སོགས་དང༌། ཆོས་ཉིད་དེ་བཞིན་ཉིད་དང་། སོགས་
པ་ཆོས་ཀྱི་དབྱིངས་ཡང་དག་པའི་མཐའ་རྣམས་མཚུངས་པར་ལྡན་པ་སྟེ། དབྱེར་མེད་མི་
ལྡན་པ་སྟེ། དབྱེར་མེད་མ་ཡིན་པ་སྟེ། མདོ་ནི། ཡུམ་འདིར་དེ་བཞིན་ཉིད་ཀྱང་ཆུད་ཅེས་སོ།།
ཐེག་ཆེན་སྤངས་རྟོགས་གཞན་དང་མི་མཉམ་ཞིང་ཐུན་མོང་མིན་པ་སྟེ། མདོ་ནི། སྡིག་པའི་
གྲོགས་པོ་རྣམས་ཀྱི་མི་ཆོད་མི་འཕྲོག་པ་སྟེ་ཞེས་སོ། །དུཝཁ་ལ་སོགས་པ་བདེན་བཞི་སྒྱུ་མ་
ལྟ་བུ་སྟེ། མདོ་ནི། དུཁ་ཤེས་པའི་དོན་ལ་སྤྱད་པར་བྱའོ། །ཞེས་སོ། །ཉོན་མོངསཔ་རྣམས་
ཀྱི་རང་བཞིན་གདོད་ནས་ཟད་སྐྱེ་མེད་པ་སྟེ། མདོ་ནི། འདོད་ཆགས་བདག་གི་དོན་ཞེའམ་
དོན་མ་ཡིན་ཞེས་དཔྱད་པར་མི་བྱའོ། །ཞེས་སོ། །གཟུགས་འཛིན་གཉིས་སུ་མེད་པ་སྟེ།
མདོ་ནི། གཉིས་སུ་མེད་པའི་ ཆོས་ཀྱང་མི་དམིགས་ན་ཐོབ་པར་འགྱུར་རོ །ཞེས་སོ།།
འགྲེལ་པ་ལ་བཞིའི་དང་པོ་ནི། ཕྱི་ནང་གི་དངོས་པོ་རྣམས་ཀྱི་རྣམ་པ་དང༌། གས་དང་
།
མཚན་མ་ཐམས་ཅད་ཡོངས་སུ་མ་ཤེས་པས་རྣམ་མཁྱེན་ཉིད་ཀྱི་སྒྲིབ་པ་ལ་ཀུན་ཏུ་རྨོངས་པ་
དང༌། ཐེག་པ་གསུམ་གྱི་ལམ་ཐམས་ཅད་ཡོངས་སུ་མ་ཤེས་པས་ལམ་ཤེས་ཀྱི་སྒྲིབ་པ་ལ་
དང་། གཞི་ཕྱི་ནང་གི་དངོས་པོ་ཙམ་ཐམས་ཅད་ཡོངས་སུ་མ་ཤེས་པས་གཞི་ཤེས་ཉིད་སྒྲིབ་
པ་ལ་དང༌། ལམ་ཡུམ་ཡོངས་སུ་མི་ཤེས་པས་སྤང་བྱ་ཐམས་ཅད་ཞི་བའི་ལམ་ལ་དང་།
གཟུགས་ལ་སོགས་པའི་ཤེས་བྱ་དང་ཆོས་ཉིད་དེ་བཞིན་ཉིད་དག་མཐའ་བྲལ་དུ་ཡོངས་སུ་
མ་ཤེས་པས་དེ་བཞིན་ཉིད་དང༌། སོགས་པ་གཟུགས་སོགས་མཚུངས་པར་ལྡན་པ་དང་མི་
ལྡན་པ་བྲལ་བ་དང་བདུད་དང་། སོགས་པ་མུ་སྟེགས་དང་ཐེག་པ་གཞན་གྱི་ཕྱིར་རྒོལ་བའི་
རང་གི་ངོ་བོ་རང་བཞིན་གྱིས་སྟོང་པའམ། གྲོགས་ཉིད་ཡོངས་སུ་མི་ཤེས་པས་མི་མཉམ་པ་
- 2
7
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
ཉིད་དང་། བདག་དང་མི་རྟག་སོགས་དོན་ལ་སྒྲ་ཇི་བཞིན་དུ་འཛིན་པ་ཉིད་ཀྱིས་དུ་བ་ལ་
སོགས་པའི་བདེན་པ་ལ་དང༌། འདོད་ཆགས་དང༌། སོགས་པ་ཞེ་སྡང་སོགས་ཀྱི་རང་གི་ངོ་
བོ་ཉིད་གློ་བུར་བར་ཡོངས་སུ་མ་ཤེས་པས་ཉོན་མོངས་པའི་རང་བཞིན་ལ་དང་། གཟུ་
འཛིན་གྱི་མཚན་ཉིད་གཉིས་ཀྱིས་སྟོང་པར་ཡོངས་སུ་མ་ཤེས་པས་གཉིས་སུ་མེད་པ་ལ་ཀུན་
ཏུ་རྨོངས་པ་ལའོ། །གཉིས་པ་ནི། སྔ་མ་བཞིན་དུ་སྐྱེས་བུ་བཏགས་པར་ཡོད་པ་ཉིད་འཛིན་
པར་བྱེད་པའོ། །ཞེསརྣམ་པར་རྟོག་པ་ཐ་མའོ། །གསུམ་པནི། སྒོམ་ལམ་གྱི་སེམས་སེམས་
བྱུང་འཇུག་པའི་གནས་སྐབས་ཀྱི་ཡུལ་ཅན་ནོ། །བཞི་པ་ནི། རྣམ་པ་དགུའོ། །དོན་བསྡུ་ནི།
སྒོམ་ལམ་གྱི་མི་མཐུན་ཕྱོགས་སོགསརྟོག་པརྣམ་པ་བཞི་པོ་དེ་དག་སྤང་བ་ཉིད་དུ་གཉེན་པོ་
སྒོམ་ལམ་རྣམ་པ་བཞི་ཡང་སྤང་བྱ་དེའི་དབྱེ་བས་གཉེན་པོ་ཐ་དད་དོ། །ཞེས་བྱ་བ་ཁོང་དུ་
ཆུད་པར་བྱའོ། ། །
གསུམ་པ་ལ་གསུམ་ལས། སྔ་འགྲེལ་ནི། བྱང་སེམས་སྒོམ་ལམ་ཆེན་པོའི་ཆེན་
པོ་ལ་གནས་པ་ཆོས་ཅན། ཞེས་ཐེག་པ་གསུམ་གྱི་ཡོན་ཏན་ཕུན་ཚོགས་ཐམས་ཅད་བརྟེན་
ནོ༑ ༑སྔ་མ་མཐོང་ལམ་དུ་བསྟན་པ་བཞིན་དུ་སྒོམ་སྤང་རྣམ་རྟོག་བརྒྱ་རྩ་བརྒྱད་སྤངས་པ་
དང་དུས་མཉམ་པ་ཁོ་ནར་རྟོག་པ་དེ་དག་གིས་བསྡུས་པའི་སྒོམ་སྤང་ཉོན་མོངས་པ་བརྒྱ་རྩ་
བརྒྱད་ཀྱང་སྤངས་པའི་ཕྱིར་རོ། །ཞེས་བར་སྐབས་ཀྱི་ཚིགས་བཅད་དག་གིསགསུངས་པ།
རྩ་བ་ལ། བརྟེན་པར་བྱེད་ཅེས་དྲང་ངོ༌། །གང་ལ་ན། ངན་སོང་སྤངས་པའི་ལོ་མ་དང་། བདེ་
འགྲོར་སྐྱེ་བའི་མེ་ཏོག་དང༌། མྱང་འདས་ཀྱི་འབྲས་བུ་མཆོག་གིས་སྤང་བ་སྟེ། མཛེས་པའི་
བསོད་ནམས་ཀྱི་ཞིང་སེམས་དཔའ་ཆེན་པོ་དེ་ལ་ནིའོ། །གང་ན། རྣམ་པ་ཀུན་ཏུ་འགྲོ་བའི་
བདེ་བ་སྒྲུབ་པར་མཁས་པའི་ཡོན་ཏན་ཕུན་ཚོགས་དབང་པོ་ཡོངས་སུ་རྫོགས་པ་ལ་སོགས་
- 2 7 3 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཀུན་ནོ། །ཇི་ལྟར་ན། རྒྱ་མཚོ་ཆེན་པོ་ལ་ཆུ་བོ་བཞི་འབབ་པ་བཞིན་དུའོ། །དེའི་རྒྱུ་མཚན་
ལུང་ལས། བྱི་བ་ནེ་ཙོ་ཕྱ་ག་བ། །ཧ་ཅང་ཆར་ཆེ་ཆར་ཆུང་དང༌། །རྒྱལ་པོ་ངན་པར་གྱུར་པ་
སྟེ༑ ༑འདི་ དག་ ལོ་ ཀ་ཡམས་ཞེས་བྱ། །ཞེས་པ་ལྟར། ཡོན་ཏན་ཕུན་སུམ་ཚོགས་པ་
བགེགས་སམ། ཡམས་ནད་རྟོགས་པ་འདི་རྣམས་ཟད་པའི་ཕྱིར། དཔེར་ན། ནད་ཟད་ནས་
ཡུན་རིང་ལོན་ནས་ནད་པ་དབུགས་ཕྱིན་པའི་བདེ་བ་རྙེད་པ་བཞིན་ནོ། །མདོན། ལོ་མ་དང་།
མེ་ཏོག་དང་། འབྲས་བུ་ལྟར་སེམས་ཅན་ཐམས་ཅད་ལ་ཉེ་བར་འཚོ་བར་འགྱུར་རོ། །ཞེས་
སོ༑ ༑འགྲེལ་པ་ལ། བརྟེན་པ་བྱེད་དོ། །ཞེས་དྲང་ངོ༌། །གང་ལ་ན། བྱང་སེམས་སྒོམ་ལམ་
ཆེན་པོའི་ཆེན་པོ་ལ་གནས་པགཞན་དོན་གྱི་འབྲས་བུ་རབ་ཀྱི་མཐར་ཕྱིན་པ་ཐོབ་པ་དེ་དག་
གིས་མཛེས་པར་གྱུར་པ་ལའོ། །གང་ན། རྣམ་པ་ཐམས་ཅད་དུ་འགྲོ་བའི་བདེ་བ་སྐྱེད་པར་
མཁས་པའི་ཡོན་ཏན་ཕུན་སུམ་ཚོགས་པ་ཐེག་པ་གསུམ་གྱིས་བསྡུས་པ་ཐམས་ཅད་དོ། །རྒྱུ་
གང་ལས་ན། སྙིང་རྗེ་སེམས་ཅན་གཞན་གྱི་དབང་དུ་གྱུར་པའི་རྒྱུ་ལས་སོ། །ཇི་ལྟར་ན། རྒྱ་
མཚོ་ཆེན་པོ་ལ་ཆུ་བོ་གངྒཱ། སི། སཱི་ཏ། པཀྵ་བཞི་ཆུ་གཡོག་དང་བཅས་ཏེ་འབབ་པ་བཞིན་
དུརྣམ་པ་ཐམས་ཅད་དུ་མངོན་དུ་འོང་བའི་རྣམ་པས་སོ། །དེའི་རྒྱུ་མཚན་ནི། སྔར་སྒོམ་ལམ་
ལ་གོམས་པསརྣམརྟོག་རིགས་བཞི་པོ་ཡོན་ཏན་གྱི་འབྲས་བུ་ལ་འཚོ་བར་བྱེད་པ་ཉིད་ཀྱིས་
ཡམས་ཀྱི་ནད་དུ་གྱུར་པ་འདི་རྣམས་ཟད་པས་སོ། ཁྱབ་པ་ཡོད་དེ། ཡོན་ཏན་གེགས་བྱེད་
པ་མེད་པས་སོ། །དཔེར་ན། ནད་གྲོལ་ནས་འཚོབ་རྙེད་པ་ན། ནད་པ་དགའ་བས་དབུགས་
ཕྱིན་པ་ཐོབ་པ་བཞིན་ནོ། །
བཞི་པ་ལ་གསུམ་སྟེ། བར་ཆད་མེད་རྩེའི་ངོ་བོ། ཁྱད་པར་གྱི་ཆོས་དམིགསརྣམ།
བསལ་བྱ་ལོག་སྒྲུབ་བོ། །དང་པོ་ལ་གསུམ་ལས། སྔ་འགྲེལ་ནི། དོན་གྱི་རིམ་པའང་སྒོམ་
-
༈ ༣ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
པའི་ལམ་གྱི་རྗེས་ལ་བར་ཆད་མེད་ལམ་འབྱུང་བ་ཡིན་པས་བར་ཆད་མེད་པའི་ཏིང་ངེ་
འཛིན་སྟོན་ནོ། །རྩ་བ་ལ། བྱང་སེམས་རྡོ་རྗེ་ལྟ་བུའི་ཏིང་ངེ་འཛིན་ཆོས་ཅན། བར་ཆད་མེད་
པའི་རྩེ་སྦྱོར་གྱི་ངོ་བོ་ཡིན་ཏེ། བསྡུས་སྒོམ་རབ་ཏུ་གྱུར་པ་གང་ཞིག །སངས་རྒྱས་ཉིད་ཀྱི་
བར་ཆད་མེད་པའི་རྒྱུར་གྱུར་པའི་ཕྱིར་རོ། །དེ་ནི་བསོད་ནམས་མང་པོས་བསྟན་པས། མང་
ཞེས་དྲང་ངོ༌། །གང་ན། འདིའི་རྒྱུ་སེམས་དང་པོ་བསྐྱེད་པའི་བསོད་ནམས་དང་། བར་ཆད་
མེད་རྩེ་འདི་ཉིད་ཀྱི་བསོད་ནམས་སོ། །གང་ལས་ན། རིམ་པ་བཞིན་སྟོང་གསུམ་གྱི་སྐྱེ་བོ་
ཐམས་ཅད་ཉན་ཐོས་དང་། བསེ་རུ་རང་རྒྱལ་གྱི་རྟོགས་པ་ཕུན་ཚོགས་ལ་བཀོད་པའི་དགེ་
བ་དང་། བྱང་སེམས་སྐྱོན་མེད་པ་དང་པོ་ཡན་ཆད་ལ་བཀོད་པའི་དགེ་བ་རྣམས་དཔེར་
མཛད་ནས་སོ། །ཇི་ལྟར་ན། རིམ་པ་ལྟར། ཆ་ལ་སོགས་པར་མི་འགྲོ་བར་ཏེ། སྟོང་གསུམ་
གྱི་སྟོང་ཆེན་པོའི་ལོ་ཀའི་ཁམས་ཀྱི་སེམས་ཅན་དེ་དག་ཉན་ཐོས་ཀྱི་ཡོན་ཏན་དང་ལྡན་པར་
གྱུར་པ་དེ་དག་གི་བསོད་ནམས་ཀྱིས། བྱང་སེམས་སེམས་དང་པོ་བསྐྱེད་པའི་བསོད་ནམས་
ཀྱི་བརྒྱའི་ཆར་ཡང་ཉེ་བར་མི་འགྲོ་ཞེས་པ་དང་། བྱང་སེམས་སྐྱོན་མེད་པ་ལ་ཞུགས་པར་
གྱུར་ཀྱང་དེ་དག་གི་བསོདནམས་དེས་བྱང་སེམས་བྱང་ཆུབ་ཏུ་ཞུགས་པའི་བསོད་ནམས་ཀྱི་
བརྒྱའི་ཆར་ཡང་ཉེ་བར་མི་འགྲོའོ། །ཞེས་སོ། །འོ་ན། འབྲས་བུ་སངས་རྒྱས་གང་ཞེ་ན།
སངས་རྒྱས་དེ་ནི། རྣམ་པ་ཀུན་མཁྱེན་པ་ཉིད་དོ། །འགྲེལ་པ་ལ། རྒྱུན་མཐའི་ཏིང་ངེ་འཛིན་
གང་ཡིན་པ་དེ་ནི། མཚན་གཞི། སྐབས་འདིར་བར་ཆད་མེད་པའི་ཏིང་ངེ་འཛིན་ཞེས་བྱའོ།།
སངས་རྒྱས་ཉིད་ཐོབ་པའི་བར་ཆད་མེད་པའི་དེ་མ་ཐག་རྐྱེན་དུ་གྱུར་པའོ། །དེའི་བསྐྱེད་བྱ་
རྣམ་མཁྱེན་ཉིད་གང་ཡིན་པ་དེ་སངས་རྒྱས་ཉིད་ཡིན་ནོ། །ཏིང་ངེ་འཛིན་དེའང་སྐྱེས་བུ་
འགའ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སེམས་ཅན་རྣམས་
- 2 7
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉན་ཐོས་དང་། རང་སངས་རྒྱས་ལ་བཀོད་པ་བས། འདིའི་རྒྱུ་མཐོང་ལམ་པ་བསོད་ནམས་
མང་བ་དང༌། སེམས་ཅན་དེ་དག་བྱང་སེམས་སྐྱོན་མེད་པ་ལ་བཀོད་ནས་བསོད་ནམས་
བསྐྱེད་པ་གང་ཡིན་པ་དེ་དཔེར་མཛད་ནས། དེ་བས་འདི་ཁྱད་པར་དུ་འཕགས་པར་བསོད་
ནམས་མང་པོ་ཉིད་ཀྱིས་བསྟན་ནོ། །
གཉིས་པ་ལ་གསུམ་ལས། སྔ་འགྲེལ་ནི། བར་ཆད་མེད་པ་དེའི་དམིགས་པ་
དང༌། སོགས་པ་བདག་པོ་ལ་སོགས་ཇི་ལྟ་བུ་ཞིག་ཡིན་ཞེ་ན། བར་སྐབས་ཀྱི་ཚིགས་སུ་
བཅད་པས་དམིགས་པ་ལ་སོགས་པ་གསུངས་པ། རྩ་བ་ལ་གསུམ་སྟེ། སྤྱིར་རྒྱུ་རྐྱེན་གྱི་
མཚན་ ཉིད། གང་གང་ ལས་སྐྱེ་ ཚུལ། གཞུང་ལ་སྦྱར་བའོ། །དང་པོ་ནི། ཉེར་ལེན་རྒྱུའི་
མཚན་ཉིད། རྐྱེན་རྣམས་ལ་ལྟོས་ནས་འབྲས་བུ་སྐྱེད་པ་དང༌། རྐྱེན་གྱི་མཚན་ཉིད། ཉེར་
ལེན་རྒྱུ་འབྲས་བུ་སྐྱེད་པའི་གྲོགས་སུ་གྱུརཔ། ཁྱད་པར་དམིགས་རྐྱེན་གྱི་མཚན་ཉིད། བྱེད་
རྒྱུའི་ཡན་ལག་གང་ཞིག །ཤེས་པ་ལ་རྣམ་པ་གཏོད་བྱེད། དེ་མ་ཐག་རྐྱེན་གྱི་མཚན་ཉིད།
རིག་པ་གང་ཞིག །རང་འགག་ནས་རིག་པ་གཞན་གྱིས་བར་མ་ཆོད་པར་རིག་པ་ཕྱི་མ་སྐྱེད་
ནུས། བདག་རྐྱེན་གྱི་མཚན་ཉིད། བྱེད་རྒྱུའི་ཡན་ལག་གང་ཞིག །འབྲས་བུ་རང་དབང་དུ་
སྐྱེད་པའོ། །གཉིས་པ་ནི། སེམས་དང་སེམསབྱུང་ཐམས་ཅད་རྐྱེན་བཞི་ལས་སྐྱེ། འདུ་ཤེས་
མེད་པའི་དང་། འགོག་གཉིས་དམིགས་རྐྱེན་མ་ཡིན་པ་གསུམ་ལས་སྐྱེ། བེམས་པོ་རྣམས་
རྒྱུ་དང༌། བདག་རྐྱེན་ལས་སྐྱེ་སྟེ། དབྱིག་གཉེན་གྱིས། བཞི་ཡིས་སེམས་དང་སེམས་བྱུང་
རྣམས། །གསུམ་གྱིས་སྙོམས་པར་འཇུག་རྣམ་གཉིས། །གཞན་ནི་གཉིས་པོ་དག་ལས་སྐྱེ།།
ཞེས་སོ། །གསུམ་པ་ནི། རྣམ་མཁྱེན་འདིའི་དམིགས་པའི་རྐྱེན་ཆོས་ཐམས་ཅད་ཡོད་མེད་ལ་
སོགས་ཀྱི་དངོས་པོ་གང་ཡང་མེད་པའི་རང་བཞིན་ནོ། །བདག་པོའི་རྐྱེན་ནི། སདང་པོ་ནས་
- 2
？
$ -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
རྒྱུན་མཐའི་བར་དུ་བདེན་གཉིས་ཀྱི་ཆོས་ཉིད་ཡང་ཡང་བསྒོམས་ཏེ་འདྲིས་པར་བྱས་པ་མི་
བརྗེད་པའི་དྲན་པ་ཡིན་པར་བཞེད་དེ། རྣམ་པའང་རང་བཞིན་སྤྲོས་པ་མ་ལུས་པ་རང་
བཞིན་གྱིས་ཞི་བ་ཉིད་དོ། །རྒྱུ་རིགས། དེ་མ་ཐག་རྐྱེན་བར་ཆད་མེད་རྩེའོ། །མདོ་ནི། རྣམ་
མཁྱེན་ཉིད་འདིའི་དམིགས་པ་ནི། དངོས་པོ་མེད་པའོ། །ཞེས་སོ། །འདི་འཕགས་པ་རྣམ་
གྲོལ་སྡེའི་བཤད་པའོ། །འགྲེལ་པ་ལ། བར་ཆད་མེད་པའི་ཏིང་ངེ་འཛིན་འདིའི་དམིགས་
པའི་རྐྱེན་ཆོས་ཐམས་ཅད་དངོས་པོ་མེད་པར་དམིགས་པ་ཡིན་ནོ། །བདག་པོའི་རྐྱེན། སྔར་
གྱི་རྟོགས་པ་དྲན་པ་ཡིན་ནོ། །རྣམ་པ་ནི། དངོས་པོ་འགོག་པ་མིན་པར་རང་བཞིན་གྱིས་ཞི་
བ་ཉིད་ཡིན་ནོ། །རྣམ་མཁྱེན་དང་། བར་ཆད་མེད་རྩེ་གཉིས་དམིགས་པ་དྲན་པ་རྣམ་པ་
མཚུངས་པས། སློབ་དཔོན་གྱི་འདི་ལའང་འགལ་བ་མེད་དོ། ། །
གསུམ་པ་ལ་གཉིས་ཏེ། མདོར་བསྟན་ལ་གཉིས་ལས། རྩ་བ་ནི། རྣམ་མཁྱེན་
ནམ། བར་ཆད་མེད་རྩེ་འདིའི་དམིགས་པ་ལ་སོགས་པ་ལ་ནི། དངོས་པོ་ལ་སྒྲོ་སྐུར་དུ་རབ་
ཏུ་སྨྲ་བ་རྣམས་གཅིག་ནས་གཅིག་ཏུ་བརྒྱུད་མར་རྒོལ་ལོ། །འགྲེལ་ པ་ ལ་གསུམ་སྟེ།
བསལ་བྱ། སེལ་བྱེད། དེས་བསྙད་ཚུལ་ལོ། །དང་པོ་ནི། རྒོལ་ཞེས་དྲང་ངོ༌། །གང་ལ་ན།
བར་ཆད་མེད་རྩེའི་དམིགས་པ་ལ་སོགས་པ་སྟོན་པའི་གནས་སྐབས་འདི་ལ་ནིའོ། གངན།
བདེན་གཉིས་རྣམ་འབྱེད་ཀྱི་ཐབས་ལ་མཁས་པའི་བྱང་སེམས་མ་གཏོགས་པ་མི་མཁས་པ་
སྒྲོ་སྐུར་དུ་རབ་ཏུ་སྨྲ་བ་རྣམས་སོ། །ཇི་ལྟར་ན། རྩོད་པ་སྣ་ཚོགས་ཀྱིས་ཀླན་ཀའི་རྒོལ་བ་
བརྒྱུད་མར་ མང་ པོར་ འབྱུང་བས་སོ། །དེའི་ རྒྱུ་ མཚན་ནི། རྟོག་གེའི་ ཡུལ་ མིན་པས་
གཏིང་དཔག་དཀའ་བ་སྟེ། རྟོགས་དཀའ་བའི་ཕྱིར་རོ། །གཉིས་པ་ནི། བདེན་གཉིས་རྣམ་
འབྱེད་ཀྱི་ཐབས་ལ་མཁས་པས་ཀླན་ཀ་དེ་དག་བསལ་བར་བྱ་སྟེ། བདེན་གཉིས་ལ་བརྟེན་
- 2 7
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་མི་འགལ་བའི་ཚུལ་སྟོན་པའོ། །གསུམ་པ་ནི། མདོ་ལས་རབ་འབྱོར་གྱི་ཚིག་གིས་ཀླན་
ཀ་དང༌། སྟོན་པས་དེའི་ལན་བསྟན་པ་འདི་ནི། བར་ཆད་མེད་རྩེ་འདིའི་ཟབ་པ་རྟོགས་
དཀའ་བ་ཉིད་བསྙད་ཅིང་བསྟན་ནོ། །སྙམ་དུ་བྱམས་པས་དགོངས་པ་ཡིན་ནོ། །
རྒྱས་བཤད་ལ་གསུམ་ལས། སྔ་འགྲེལ་ནི། བདེན་གཉིས་རྣམ་འབྱེད་ཀྱི་ཐབས་
ལ་མཁས་པའི་བློའི་ནོར་གྱིས་ཕྱུག་པ་ཅན། བྱང་སེམས་རྣམས་ཀྱིས་འགལ་རྐྱེན་ལོག་པར་
རྟོག་པ་ཇི་ལྟ་བུ་ཞིག་བསལ་བས་ཏིང་ངེ་འཛིན་དེ་བསྐྱེད་པར་བྱ་ཞེ་ན། ཏིང་ངེ་འཛིན་གྱི་
འོག་ཏུ་ལོག་རྟོག་སྟོན་ནོ། །རྩ་བ་ལ། བསལ་བྱཀླན་ཀ །སེལ་བྱེད་ལན། དེ་གཉིས་སྦྱར་ཏེ་
བཤད་པའོ། །དང་པོ་ལ། ལོག་པར་རྟོག་པའི་ཆོས་བཞི་སྟེ། ཡུལ་གང་ལ། གང་ཟག་དང་།
ཇི་ལྟར། གྲངས་ངེས་སོ། །དང་པོ་ནི། ལ་མཇུག་ཏུ་སྦྱར་བ་བཅུ་དྲུག་གོ །གཉིས་པ་ནི། དོན་
དམ་ལ་བརྟེན་ནས་ཀུན་རྫོབ་དང་འགལ་བ་དང༌། ཀུན་རྫོབ་ལ་བརྟེན་ནས་དོན་དམ་དང་
འགལ་བར་སྨྲ་བ་ཐབས་མི་མཁས་པ་རྣམས་སོ། །གསུམ་པ་ནི། འཕགས་པ་ལྟར་ན། རྣམ་
མཁྱེན་དངོས་སམ། སློབ་དཔོན་ལྟར་ན། རྣམ་ཀུན་མཁྱེན་ཉིད་ཀྱི་རྒྱུ་ལ་དེར་བཏགས་པ་
བར་ཆད་མེད་རྩེའི་རྟེན་ཅན་ཏེ། ཡུལ་ཅན། ཆོས་ཐམས་ཅད་ངོ་བོ་མེད་ན་རྣམ་མཁྱེན་གྱི་
དམིགས་པར་འགལ་ཞེས་སོགས་ཆོས་བཅུ་དྲུག་མི་སྲིད་པར་རྩོད་པའོ། །བཞི་པ་ནི། རྣམ་
པ་བཅུ་དྲུག་དག་ཏུ་བཞེད་དོ། །གཉིས་པ་ནི། ལང་གཤེགས་ལས། ཀུན་རྫོབ་ཏུནི་ཐམས་
ཅད་ཡོད། །དམ་པའི་དོན་དུ་ཡོད་མ་ཡིན། །དེས་ན་དངོས་པོ་གཅིག་ཉིད་ལ། །ཡོད་དང་
མེད་པ་ཇི་ལྟར་འགལ། །ཞེས་པ་ལྟར། བདེན་པ་གཉིས་ལ་བརྟེན་ནས་མི་འགལ་བའི་ཚུལ་
སྟོན་པ་ནི། ལན་ནོ། །གསུམ་པ་ནི། རྣམ་མཁྱེན་གྱི་དམིགས་པ་མིའན་པར་ཐལ། ཆོས་
ཐམས་ཅད་ངོ་བོ་མེད་པའི་ཕྱིར། ཞེ་ན། དོན་དམ་པར་གསལ་བ་མེད། ཀུན་རྫོབ་ཏུ་རྟགས་
- 2 7
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
མ་གྲུབ། དོན་དམ་དུ་མེད་པའི་ཕྱིར་ཀུན་རྫོབ་ཏུ་མི་འཐད་པར་ཐལ་ཞེ་ན། ཁྱབ་པ་མེད་དེ།
དོན་དམ་པར་ཆོས་ཐམས་ཅད་དངོས་པོ་མེད་པ་ཉིད་ཀུན་རྫོབ་ཏུ་རྣམ་མཁྱེན་གྱི་དམིགས་
པར་འཐད་དེ། དེ་བཞིན་དུ་གཞན་ལའང་སྦྱར་རོ། །མདོ་ནི། འདུས་བྱས་དང་འདུས་མ་
བྱས་ ཀྱི་ཁམས་ཀྱང་དངོས་པོ་མེད་པའོ། །ཞེས་སོ། །དམིགས་པ་དེའི་ངོ་བོ་ཉིད། རྣམ་
མཁྱེན་གྱི་ཡུལ་དུ་ངེས་པས་གཟུང་བ་མེད་པར་ཐལ། དམིགས་པ་དངོས་པོ་ཡོད་མེད་གང་
ཡང་མ་ཡིན་པས་ཤེས་བྱར་མ་གྲུབ་པས་སོ། །ཞེ་ན། ཁྱབ་པ་མེད་དེ། དེ་ལྟ་བུའི་དེ་ཁོ་ན་
རྣམ་མཁྱེན་གྱི་ཡུལ་ཆོས་ཉིད་ཀྱི་ངོ་བོར་འཐད་དེ། མདོ་ནི། བྱང་ཆུབ་ཀྱི་ལམ་དེའང་དངོས་
པོ་མེད་པའི་ངོ་བོ་ཉིད་དུ་རབ་ཏུ་ཤེས་སོ། །ཞེས་སོ། །རྣམ་ཀུན་མཁྱེན་ཉིད་ཀྱི་ཡེ་ཤེས་མེད་
པར་ཐལ། ཤེས་བྱ་དངོས་པོ་ཡོད་མེད་གང་ཡང་མ་དམིགས་པའི་ཕྱིར། ཞེ་ན། དོན་དམ་
པར་ཤེས་བྱ་འགའ་ཡང་མ་གཟིགས་ཤིང་། ཀུན་རྫོབ་ཏུ་ལོ་ཀའི་ཐ་སྙད་དངོས་མེད་སོགས་
རྟོགས་པ་རྣམ་མཁྱེན་གྱི་ཡེ་ཤེས་སུ་འཐད་དོ། །མདོ་ནི། རྣམ་མཁྱེན་ཉིད་དེ་ལ་མིརྟོག་གོ།
ཞེས་སོ། །དམ་པའི་དོན་དང་ཀུན་རྫོབ་ཀྱི་བདེན་པ་གཉིས་མེད་པར་ཐལ། སྤྲོས་བྲལ་དེ་
བཞིན་ཉིད་ཡིན་པའི་ཕྱིར་ཞེ་ན། སྤྲོས་བྲལ་ཡིན་པས་དེ་ལྟར་མ་རྟོགས་པའི་ཡུལཀུན་རྫོབ་
དང༌། རྟོགས་པའི་ཡུལ་དོན་དམ་པའི་བདེན་པར་འཐད་དོ། །མདོ་ནི། ཀུན་རྫོབ་ཀྱི་དེ་
བཞིན་ཉིད་གང་ཡིན་པ་དེ་ཉིད་དོན་དམ་པའི་བདེན་པ་ཡིན་ནོ། །ཞེས་སོ། ། །
འདིའི་མཐའ་དཔྱད་པ་ལ། བདེན་ གཉིས་ ཀྱི་མཚན་ཉིད། མཚོན་བྱ། མཚན་
གཞིའོ། །མཚན་ཉིད་ལ། དོན་དམ་བདེན་པའི་མཚན་ཉིད་ནི། རང་བཞིན་སྤྲོས་བྲལ་གང་
ཞིག །ཡོངས་གཅོད་དུ་ཤེས་བརྗོད་གཞལ་བྱ་ལས་འདས་པ་སྟེ། ཀླུ་སྒྲུབ་ཀྱིས། གཞན་
ལས་ཤེས་མིན་ཞི་བ་དང༌། །སྤྲོས་པ་རྣམས་ཀྱིས་མ་སྤྲོས་པས། །རྣམ་རྟོག་མེད་དོན་ཐ་དད་
- 2 7
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མིན། །དེ་ དེ་ ཁོ་ ནའི་མཚན་ཉིད་དོ། །ཞེས་སོ། །ཀུན་རྫོབ་བདེན་པའི་མཚན་ཉིད། རྟེན་
འབྲེལ་སྣ་ཚོགས་སུ་སྣང་བའོ། །བདེན་གཉིས་ལས། ཇི་ལྟར་སྣང་བ་འདི་ཁོ་ན། །ཀུན་རྫོབ་
གཞན་ནི་གཅིག་ཤོས་ཡིན། །ཞེས་སོ། །འོ་ན། སྣང་བ་ལ་དོན་དམ་དུ་དོགས་པ་མངོན་སུམ་
གྱིས་ལེགས་པར་ཐལ། མཚན་ཉིད་ཁེགས་པའི་ཕྱིར་ཞེ་ན། མཚན་ཉིད་ཀྱི་འབྲེལ་བ་ཤེས་
པ་ལ་འདོད། མི་ཤེས་པ་ལ་ཁྱབ་པ་མེདདོ། །དོན་དམ་སྤྲོས་བྲལ་མ་ཡིན་པར་ཐལ། མཚན་
ཉིད་ཡོད་པའི་ཕྱིར། ཞེ་ན། མཚན་ཉིད་སྒྲོ་མ་བཏགས་པར་ཡོད་པའི་རྟགས་མ་གྲུབ། དོན་
དམ་གྱི་སྤྱི་རྣམ་ལ་ཞེན་ནས་མཚན་ཉིད་ཡོད་པའི་ཕྱིར་ཞེ་ན། ཁྱབ་པ་མེད་དེ། རང་མཚན་
ལ་མཚན་ཉིད་ཡོད་པ་བཞིན་ནོ། །ཏིང་ངེ་འཛིན་རྒྱལ་པོར། ཡི་གེ་མེད་པའི་ཆོས་རྣམས་ལ།།
ཉན་པ་གང་དང་སྟོན་པ་གང༌། །འགྱུར་བ་མེད་ལ་སྒྲོ་བཏགས་ནས། །ཉན་ཅིང་སྟོན་པར་
བྱེད་པའང་ཡིན། །ཞེས་སོ། །མཚོན་བྱ་ནི། ཡང་དག་པའི་དོན་ལ་སྒྲིབ་བྱེད་ཀྱི་བདེན་པ་ནི།
ཀུན་རྫོབ་བདེན་པ་སྟེ། བདེན་གཉིས་ལས། གང་ཞིག་གིས་སམ་གང་ཞིག་ལ། །ཡང་དག་
སྒྲིབ་བྱེད་ཀུན་རྫོབ་འདོད། །ཅེས་སོ། །འཕགས་པའི་ཡེ་ཤེས་དམ་པའི་ཡུལ་དུ་སླུ་བ་མེད་
པས་དོན་དམ་བདེན་པ་སྟེ། ལང་གཤེགས་ལས། ཡེ་ཤེས་དམ་པ་བདག་མེད་པ། །སྣང་བ་
མེད་ལ་མི་གཟིགས་སོ། །ཞེས་སོ། །བདེན་གཉིས་ལས། སླུ་བ་མེད་པའི་རིགས་པ་དེ།།
དོན་དམ་ཡིན་ ཏེ་ ཞེས་སོ། །མཚན་གཞི་ ལ། དབྱེ་གཞི། རྟེན་འབྲེལ་ཙམ་མོ། །དབྱེ་ངོ་།
དོན་དམ་དང་། ཀུན་རྫོབ་བདེན་པ་གཉིས་སོ། །དོན་དམ་ལའང་རྣམ་གྲངས་དང་། རྣམ་
གྲངས་མིན་པ་གཉིས་སོ། །ཀུན་རྫོབ་ལ། ཡང་དག་དང༌། འོག་པའི་ཀུན་རྫོབ་གཉིས་སོ།།
ཐ་དད་ནི། དོན་དམ་པར་གཅིག་དང་ཐ་དད་ཀྱི་སྤྲོས་པ་དང་བྲལ་ལ། ཀུན་རྫོབ་ཏུ་དོན་དམ་
དེ་ཀུན་རྫོབ་ལས་དེ་ཉིད་དང་གཞན་དུ་བརྗོད་དུ་མེད་པ་སྟེ། དེ་ཉིད་ཡིན་པ་ལ་སྔར་ངོ་བོ་
- 2 8 () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
གཅིག་པ་ལ་བརྗོད་པའི་སྐྱོན་གྱིས་རེག་ལ། གཞན་ཡིན་ན་དེ་གཉིས་ཆོས་ཅན། ཆོས་ཉིད་
མིན་པར་ཐལ་བ་དང་། ཀུན་རྫོབ་ལ་རིགས་པས་དཔྱད་པས་མ་རྙེད་པ་དོན་དམ་མིན་པར་
ཐལ་བ་དང་། རིགས་ཤེས་ཀྱིས་དོན་དམ་རྟོགས་པས་ཀུན་རྫོབ་བདེན་པར་འཛིན་པ་མི་
ཁེགས་པར་ཐལ་བ་དང་། སངས་རྒྱས་ཀྱིས་བདེན་པ་གཉིས་ཐ་དད་དུ་དམིགས་པར་འགྱུར་
བ་དང་བཞིའོ། །འོ་ན། ཀླུ་སྒྲུབ་ ཀྱིས། འདི་ ལྟར་སྣང་བའི་དངོས་པོ་ལ། །རིགས་པས་
བརྟགས་ན་འགའ་མི་རྙེད། །མ་རྙེད་པ་དེ་དོན་དམ་དེ། །ཡེ་ནས་གནས་པའི་ཆོས་ཉིད་དོ།།
ཞེས་ངོ་བོ་གཅིག་ཏུ་བཤད་པ་དང་འགལ་ཞེ་ན། དེ་ནི། དེ་ཉིད་དང་གཞན་དུ་བརྗོད་དུ་མེད་
པའི་རིགས་པ་ཡིན་གྱི། ངོ་བོ་གཅིག་ཏུ་མ་བཤད་དེ། མབཏགས་པ་དང་བཏགས་པགཅིག་
ཏུ་འགལ་བས་སོ། །གྲངས་ངེས་ནི། བདེན་པ་གཞིར་བྱས་པ་ལ་སྣང་བའི་ཡུལ་ལས་འདས་
མ་འདས་གཉིས་ཡོད་པས་དང་པོ་དོན་དམ། གཉིས་པ་ཀུན་རྫོབ། དངཔོ་ལའང་སྤྲོས་པ་མ་
ལུས་པ་དང་བྲལ་བ་དང་། སྤྲོས་པ་ཕྱོགས་རེ་དང་བྲལ་བ་གཉིས་སུ་ངེས་པས་དང་པོ་རྣམ་
གྲངས་མ་ཡིན་པའི་དོན་དམ་སྟེ། དབུ་མ་སྣང་བར། དངོས་དང་དངོས་མེད་ལ་སོགས་པའི།།
སྤྲོས་པ་མ་ལུས་བྲལ་ཞིང་ཞི། །རང་གི་རྟོགས་པའི་དེ་ཁོ་ན། །ཐ་སྙད་ལ་སོགས་སྤང་བར་
བསྟན། །ཞེས་སོ། །གཉིས་པ་རྣམ་གྲངས་ཀྱི་དོན་དམ་སྟེ་བཏགས་པའོ། །བདེན་གཉིས་
ལས། སྐྱེ་བ་ལ་སོགས་བཀག་པ་ཡང་། །ཡང་དག་པ་དང་མཐུན་པའིཕྱིར། །དོན་དམ་ཡིན་
པར་ཁོ་བོ་འདོད། །ཅེས་སོ། །གཉིས་པ་ལ། སྣང་བ་ལྟར་དོན་བྱེད་ནུས་པ་ཡང་དག་ཀུན་
རྫོབ། མི་ནུས་པ་ལོག་པའི་ཀུན་རྫོབ་སྟེ། བདེན་གཉིས་ལས། སྣང་དུ་འདྲ་ཡང་དོན་བྱེད་
དག །ནུས་པའི་ཕྱིར་དང་མི་ནུས་ཕྱིར། །ཡང་དག་ཡང་དག་མ་ཡིན་པའི། །ཀུན་རྫོབ་ཀྱི་ནི་
དབྱེ་བ་བྱས། །ཞེས་སོ། །སྦྱོར་བ་མེད་པར་ཐལ། སྦྱར་ས་སྦྱོར་པོ། ཆེད་དུ་བྱ་བརྣམས་མེད་
- 2
8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར་ཞེ་ན། ཁྱབ་པ་མེད་དེ། ཆོས་གསུམ་མེད་པར་རྟོགས་ནས་ཅི་ལའང་མི་སྦྱོར་བ་
ཉིད་སྦྱོར་བ་སྟེ། མདོ་ནི། བྱང་ཆུབ་ཀྱི་དོན་དུ་སྤྱོད་པ་དེའི་ཕྱིར་བྱང་སེམས་ཀྱི་སྤྱོད་པ་ཞེས་
བྱའོ། །ཞེས་སོ། །སངས་རྒྱས་དཀོན་མཆོག་མེད་པར་ཐལ། རྟོགས་བྱ་ཅིཡང་མེད་པའི་
ཕྱིར་ཞེ་ན། ཁྱབ་པ་མེད་དེ། དེ་རྟོགས་ན་ཡང་དག་པའི་དོན་རྟོགས་པས་སངས་རྒྱས་སུ་
འཐད་དེ། མདོ་ནི། ཡང་དག་པའི་དོན་རབ་ཏུ་རྟོགས་པ་དེའི་ཕྱིར་སངས་རྒྱས་ཞེས་བྱའོ།།
ཞེས་སོ། །ཆོས་དཀོན་མཆོག་མེད་པར་ཐལ། ཆོས་ཐམས་ཅད་མིང་ཙམ་དུ་ཟད་པའི་ཕྱིར་ཞེ་
ན༑ ཁྱབ་པ་མེད་དེ། དེའི་ཕྱིར་བྱང་ཆུབ་མིང་ཙམ་དུ་སྟོན་པ་དང་རྟོགས་པའི་ཆོས་འཐད་དེ།
མདོ་ནི། མིང་དང་མཚན་མ་ཙམ་དུ་རྟོགས་པར་བྱེད་དོ། །དེའི་ཕྱིར་བྱང་ཆུབ་ཅེས་བྱའོ།།
ཞེས་སོ། །དགེ་འདུན་དཀོན་མཆོག་མེད་པར་ཐལ། གཟུགས་ནས་རྣམ་མཁྱེན་གྱི་བར་ལ་
དམིགས་ནས་སྒོམ་པ་མེད་པའི་ཕྱིར་ཞེ་ན། ཁྱབ་པ་མེད་དེ། དེའི་ཕྱིར་མི་དམིགས་པར་སྒོམ་
པ་པོ་དགེ་འདུན་འཐད་དེ། མདོ་ནི། དམིགས་པའི་ཚུལ་གྱིས་ཉེ་བར་གནས་པ་མ་ཡིན་ནོ།།
ཞེས་སོ། །རྣམ་མཁྱེན་གྱི་རྒྱུ་ཐབས་མཁས་པ་མེད་པར་ཐལ། སྦྱིན་བྱ་སྦྱིན་བྱེད་མེད་པའི་
ཕྱིར་ཞེ་ན། མ་ཁྱབ་སྟེ། འཁོར་གསུམ་མི་དམིགས་པའི་ཕྱིན་དྲུག་ལ་སྤྱོད་པ་ཐབས་བཅས་
སུ་འཐད་དེ། མདོ་ནི། སྦྱིན་པ་ལའང་སྦྱིན་པའི་འདུ་ཤེས་སུ་མི་འགྱུར་རོ། །ཞེས་སོ། །ཐུབ་
པའི་རྟོགས་པ་མེད་པར་ཐལ། མཐའ་བཞི་རྟོགས་པ་མ་ཡིན་པའི་ཕྱིར་ཞེ་ན། མ་ཁྱབ་སྟེ།
དེའི་ཕྱིར་མུ་བཞི་དང་བྲལ་བ་ཡོད་མེད་མཉམ་ཉིད་དུ་རྟོགས་པར་འད་དེ། མདོ་ནི། སྤྲོས་
པ་མེད་ཅིང་སྤྲོས་པ་ཐམས་ཅད་དང་བྲལ་བ་ནི། མངོན་པར་རྟོགས་པའོ། །ཞེས་སོ། །རྟག་
འཛིན་སོགས་ཕྱིན་ཅི་ལོག་མིན་པར་ཐལ། མི་རྟག་སོགས་མ་གྲུབ་པའི་ཕྱིར་ཞེ་ན། ག་མི་
རྟག་སོགས་གང་ཡང་མ་གྲུབ་པ་ལ་རྟག་པར་འཛིན་སོགས་སྤྲོས་པ་འཐད་དེ། མདོ་ནི།
- 2
8 ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
གཟུགས་རྟག་ཅེས་བྱ་བའམ། མི་རྟག་ཅེས་བྱ་བ་ནི། བྱང་སེམས་ཀྱི་སྤྲོས་པའོ། །ཞེས་སོ། །
སངས་རྒྱས་ཀྱི་ལམ་མིན་པར་ཐལ། ཤེས་རབ་ཀྱིས་ཉན་རང་གི་ལམ་སྒོམ་པའི་ཕྱིར་ཞེ་ན།
ཁྱབ་པ་མེད་དེ། ཐབས་ཀྱིས་མྱང་འདས་མངོན་དུ་མི་བྱེད་པ་སངས་རྒྱས་ཀྱི་ལམ་ཡིན་ནོ།།
མདོ་ནི། ཉན་ཐོས་དང་རང་སངས་རྒྱས་ཀྱི་ལམ་ཡོངས་སུ་རྫོགས་པར་བྱ་ཞིང་
། ལམ་ཤེས་
ཉིད་ཀྱི་ཡེ་ཤེས་ཀྱིས་བྱང་སེམས་ཀྱི་སྐྱོན་མེད་པར་འཇུག་གོ །ཞེས་སོ། །སྤོང་བྱེད་གཉེན་པོ་
དང༌། སྤང་བྱ་མི་མཐུན་ཕྱོགས་མེད་པར་ཐལ། བླང་དོར་མེད་པའི་ཕྱིར་ཞེ་ན། དོན་དམ་
པར་བླང་དོར་མེད་ཀྱང་ཀུན་རྫོབ་པའི་ངོར་དེ་ལྟར་མ་རྟོགས་པ་སྤང་བྱ། རྟོགས་པ་གཉེན་
པོར་འཐད་དེ། མདོ་ནི། འདོད་ཆགས་དང་ལྡན་པ་ཡང་མ་ཡིན། བྲལ་བ་ཡང་མ་ཡིན་ནོ།།
ཞེས་སོ། །ཆོས་རྣམས་ཀྱི་མཚན་ཉིད་མེད་པར་ཐལ། མཚན་གཞི་མེད་པའི་ཕྱིར་ཞེ་ན། དོན་
དམ་དུ་འདོད་ཅིང་། ཀུན་རྫོབ་ཏུ་མཚན་ཉིད་མེད་པ་ཉིད་མཚན་ཉིད་དུ་འད་དེ། མདོ་ནི།
མཚན་ཉིད་མེད་པར་མཚན་ཉིད་གཅིག་པས་ན་ཞེས་སོ། །ཡུམ་སྒོམ་པ་མེད་པར་ཐལ།
བསྒོམ་བྱ་རང་སྤྱིའི་མཚན་ཉིད་མེད་པའི་ཕྱིར་ཞེ་ན། དེའི་ཕྱིར་དེ་རྟོགས་ནས་སྒོམ་པ་འཐད་
དེ༑ མདོ་ནི། མཚན་ཉིད་མེད་པ་བསྒོམ་པ་ནི། བྱང་སེམས་ཆེན་པོའི་ཡུམ་བསྒོམ་པའོ།
ཞེས་སོ། ། །
འགྲེལ་པ་ལ་གསུམ་སྟེ། བསལ་བྱ་ཀླན་ཀ །སེལ་བྱེད་ལན། བསལ་ནས་ཏིང་
ངེ་འཛིན་སྐྱེད་ཚུལ་ལོ། །དང་པོ་ལ་ལྔསྟེ། ལོག་པར་རྟོག་པའི་ཡུལ། རྟོག་བྱེད་གང་ཟག།
རྟོག་པའི་ངོ་བོ། རྟོག་པའི་གྲངས། རྟོག་ཚུལ་རྒྱས་པར་བཤད་པའོ །དང་པོ་ནི། ལ་མཇུག་
ཏུ་སྦྱར་བ་བཅུ་དྲུག་གོ །གཉིས་པ་ནི། སྐྱེ་བོ་བྱང་སེམས་ཀྱི་ཐབས་ལ་མཁས་པ་འགལ་བ་
འདྲ་ལ་མི་འགལ་བའི་ཚུལ་མི་ཤེས་པའི་རྟོག་གེ་རབ་ཏུ་སྨྲ་བ་ཉིད་དང༌། དབང་ཕྱུག་ལ་
.2 8 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པ་ཐམས་ཅད་ཀྱིས་ལོག་པར་རྟོག་གོ །གསུམ་པ་ནི། བྱང་སེམས་ཀྱི་བར་ཆད་མེད་
རྩེ་ལ་ཕན་ཚུན་འགལ་བ་ལྟར་སྣང་ལ་མི་འགལ་བའི་དོན་སྒྲུབ་པས་དེ་ལ་མི་འཐད་པར་
སེམས་པ་ཉིད་ཀྱིས་ལོག་པ་ཉིད་ཡིན་ནམ་སྙམ་དུ་ཐེ་ཚོམ་དང་། ཡིད་གཉིས་སུ་གྱུར་པའི་ངོ་
བོ་སྔར་ཇི་སྐད་བཤད་པའི་ཡུལ་བཅུ་དྲུག་གི་ཡུལ་ཅན་ཉིད་ཀྱིས་རྣམ་མཁྱེན་ཉིད་བཏགས་
པ་བ་བར་ཆད་མེད་རྩེའི་རྟེན་ཅན་ནོ། །ཡང་ན། ལོག་རྟོག་དེ་དག་ཐེ་ཚོམ་གྱི་ངོ་བོ་ཡིན་ཏེ། །
ཕན་ཚུན་འགལ་བར་སྨྲ་བའི་དོན་གཞི་གཅིག་ལ་བསྒྲུབས་ཤིང་དོན་ལ་དེ་མི་འཐད་པའི་
ཕྱིར་རོ། །བཞི་པ་ནི། ལོག་པར་རྟོག་པ་བཅུ་དྲུག་གོ །ལྔ་པ་ནི། རྣམ་མཁྱེན་གྱི་དམིགས་པ་
འཐད་པ་མེད་པར་ཐལ། འདུས་བྱས་དང་འདུས་མ་བྱས་ཀྱི་ཁམས་དག་དངོས་པོར་མེད་
པའི་ཕྱིར། དམིགས་པའི་ངོ་བོ་ཉིད་ཡུལ་གྱི་རྣམ་པར་ངེས་པར་གཟུང་བ་མེད་པར་ཐལ།
རྣམ་པ་ཐམས་ཅད་ངོ་བོའམ་རང་བཞིན་མེད་པའི་ཕྱིར་རོ། །རྣམ་མཁྱེན་ཉིད་ཀྱི་ཡེ་ཤེས་མེད་
པར་ཐལ། དངོས་པོ་དང་དངོས་པོ་མེད་པ་གང་ཡང་མ་རྟོགས་ཤིང་མི་དམིགས་པའི་ཕྱིར།
ཀུན་རྫོབ་དང་དོན་དམ་པའི་བདེན་པ་གཉིས་མེད་པར་ཐལ། དེ་བཞིན་ཉིད་དབྱེར་མེད་
པའི་ངོ་བོ་ཉིད་ཡིན་པའི་ཕྱིར། སྦྱོར་བ་མེད་པར་ཐལ། སྦྱིན་པ་དང་། སོགས་པ་སྦྱིན་བྱེད་ལ་
སོགས་པ་མི་དམིགས་པའི་ཕྱིར། སངས་རྒྱས་དཀོན་མཆོག་མེད་པར་ཐལ། རྟོགས་པར་བྱ་
བ་མེད་པའི་ཕྱིར། ཆོས་དཀོན་མཆོག་མེད་པར་ཐལ། དོན་ལ་མེད་པར་མིང་དུ་བཏགས་པ་
ཙམ་དུ་ཟད་པའི་ ཕྱིར། དགེ་འདུན་དཀོན་མཆོག་མེད་པར་ཐལ། ཕྱིའི་དོན་གཟུགས་ལ་
སོགས་པའི་ཕུང་པོར་དམིགས་པ་བཀག་པའི་ཕྱིར། ཐབས་ལ་མཁས་པ་མེད་པར་ཐལ།
སྦྱིན་བྱ་དང༌། སྦྱིན་བྱེད། སྦྱིན་པ་སོགས་མི་དམིགས་པའི་ཕྱིར། དེ་བཞིན་གཤེགས་པའི་
མངོན་རྟོགས་མེད་པར་ཐལ། དངོས་པོ་དང་དངོས་པོ་མེད་པ་དང༌། ཡོད་མེད་གཉིས་ཀའི་
- 2
3 4 ,



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ངོ་བོར་རྟོག་པ་བཀག་པའི་ཕྱིར། རྟག་པ་དང༌། ལ་སོགས་པ་བདེ་བ་སོགས་ཕྱིན་ཅི་ལོག་
མིན་པར་ཐལ། མི་རྟག་པ་ཉིད་ལ་སོགས་པའང་དྲང་དོན་ཡིན་གྱི་ཡང་དག་པར་སྤྲོས་པསྟེ།
ཕྱིན་ཅི་ལོག་ཏུ་རྣམ་པར་བཞག་པའི་ཕྱིར། སངས་རྒྱས་ཀྱི་ལམ་མེད་པར་ཐལ། ལམ་རྣམ་
པར་བསྒོམས་པའི་འབྲས་བུ་མངོན་དུ་མི་བྱེད་པའི་ཕྱིར། མི་མཐུན་ཕྱོགས་དང་གཉེན་པོ་
མེད་པར་ཐལ། དོར་བ་དང་བླང་བར་བྱ་བ་མེད་པའི་ཕྱིར། ཆོས་ཀྱི་མཚན་ཉིད་མེད་པར་
ཐལ། རྟེན་པ་ཆོས་ཅན་མེད་པའི་ཕྱིར། ཡུམ་སྒོམ་པ་མེད་པར་ཐལ། བསྒོམ་བྱ་རང་དང་
སྤྱིའི་མཚན་ཉིད་མི་འཐད་པའི་ཕྱིར་རོ། །གཉིས་པ་ནི། རྩོད་པའི་ཚུལ་དེ། བདེན་གཉིས་ལ་
བརྟེན་པ་དེ་བས་ན་ཀུན་རྫོབ་ཀྱི་སྒོ་ཅན་གྱི་ཀླན་ཀ་ལ་གོ་རིམ་བཞིན་དུ་དོན་དམ་པའི་སྒོ་
ནས་ལན་གདབ་ལ། དོན་དམ་པའི་སྒོ་ཅན་གྱི་ཀླན་ཀ་ལ་ཀུན་རྫོབ་ཀྱི་སྒོ་ནས་ལན་གདབ་
དགོས་པས་སྤང་གཉེན་མེད་པར་ཐལ། བླང་དོར་མེད་པའི་ཕྱིར་ཞེ་ན། ཀུན་རྫོབ་ཏུ་རྟགས་
མ་གྲུབ་ཅེས་པ་ལྟ་བུའོ། །གསེར་གླིང་པས་བཅུ་པ་ལ་བདེན་པ་གཉིས་ཀའི་ལན་གདབ།
བཅུ་གཉིས་པ་ལ་ཡང་དག་པར་ལོག་པའི་ཀུན་རྫོབ་ཀྱི་ལན་གདབ། དང་པོ་གསུམ་པ་བཞི་
པ་ལྔ་པ་དྲུག་པ་མ་གཏོགས་པ་རྣམས་ལ་ཀུན་རྫོབ་ཀྱི་ལན་དུ་བཞེད་ནའང་། ཕལ་ཆེར་
ལ་ཀུན་རྫོབ་ཏུ་རྟགས་མ་གྲུབ། དོན་དམ་པར་གསལ་བ་མེད། དོན་དམ་དུ་མེད་ཀྱང་ཀུན་
རྫོབ་ཏུ་ཡོད་པས་མི་འགལ་ཞེས་ལན་བཏབ་ན་ལེགས་སོ། །གསུམ་པ་ནི། བསྐྱེད་པར་བྱའོ།།
ཞེས་དྲང་ངོ་། །གང་གིས་ན། བྱང་སེམས་གཞན་དོན་དུ་བྱང་ཆུབ་ཀྱི་དགེ་བ་འདོད་པརྣམས་
ཀྱིའོ། །རྒྱུ་གང་ལས་ན། ཀུན་རྫོབ་དང་དོན་དམ་པའི་བདེན་པ་གཉིས་ཀ་ལ་བརྟེན་པའི་
ཐབས་ལ་མཁས་པས་སྔར་གྱི་ལོག་རྟོག་དེ་དག་རྣམ་པ་སྟོང་དུ་བསལ་བ་སྟེ། ལན་མི་ཟད་
པ་མཚོན་པའམ། ཡང་ན། ཉེ་བའི་གདུལ་བྱ་ལ་ལྟོས་ཏེ་བཅུ་དྲུག་ཏུ་བཤད་ཀྱི། དེར་མ་ཟད་
- ? 9 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཁྱབ་འཇུག་དང་། བདུད་ལ་སོགས་པའི་རྒོལ་བ་རྣམ་པ་སྟོང་དུ་བསལ་བ་སྔོན་དུ་འགྲོ་
བས་རྣམ་མཁྱེན་དང༌། བར་ཆད་མེད་རྩེ་ ལ་འདི་ཡིན་གྱི། གཞན་མིན་ནོ། །ཞེས་པ། ཡིད་
ཆེས་པའི་ངེས་པ་རྣམ་པ་ཐམས་ཅད་དུ་ཡང་དག་པར་བརྟན་པ་ཐོབ་པ་སྐྱེས་ནས་སོ། །གང་
ན༑ བར་ཆད་མེད་པའི་ཏིང་ངེ་འཛིན་ཏེ། བདུད་བཏུལ་ནས་རྡོ་རྗེ་ལྟ་བུ་སྒོམ་པ། གསུམ་
པནི། ལྔ་པནི། དྲུག་པ་ལ་ལྟོས་པའོ། །གངགིས་དང་པོར་སྦྱོར་ལམ་དེ་ནསནི། །རྟོག་པ་
འཇོམས་བྱེད་མཐོང་ལམ་སྒོམ་ལམ་དང་། །ལོག་རྟོག་བསལ་ནས་བར་ཆད་མེད་ལམ་གྱི།
རྟོགས་པ་ལྷུན་གྲུབ་རྩེ་མོའི་སྦྱོར་བ་བསྒོམ། །བསྡུ་བའི་ཚིགས་བཅད་དོ།། །། །
༈ གསུམ་པ་ལ་བཞི་སྟེ། སྔ་འགྲེལ། རྩ་བ། འགྲེལ་པ། སྐབས་བསྡུ་བའོ། །སྔ་
འགྲེལ་ ནི། སྒོམ་པར་ བྱེད་ ཅེས་དྲང་ ངོ༌། །གང་ གིས་ན། རྩེ་ སྦྱོར་ཐོབ་པའོ། གང་ན།
ཚོགས་ཀྱི་ལམ་ལ་སོགས་པ་གནས་སྐབས་རེ་རེས་བསྟན་པའི་རང་བཞིན་ཇི་སྙེད་པ་སོ་སོ་
བ་དང༌། ཆོས་ཉིད་རྣམ་པར་མི་རྟོག་པའི་ཡེ་ཤེས་བསྡུས་པ་ཉིད་དུ་མཉམ་རྗེས་ཀྱི་རྟོགས་
པའི་ དོན་རྣམས་སོ། །ཇི་ ལྟར་ན། གྲངས་མེད་གསུམ་གྱི་གོ་རིམ་བཞིན་དུ་ཡིད་ཀྱིས་
བཀླགས་ནས་སོ། །ཅིའི་དོན་དུ་ན། རྟོགས་པ་བརྟན་པོར་ཏེ། འབད་མེད་ལྷུན་གྲུབ་ཏུ་བྱ་
བའི་ཕྱིར། རྣམ་པར་ཏེ། སྔར་བས་ཁྱད་པར་དུ་འཕགས་པར་སྒོམ་པ་སྟེ། ཡིད་དེའི་སྐལ་བ་
ཅན་ནམ། དེའི་དངོས་པོར་ བྱེད་ པ་མཐར་གྱིས་པའི་མངོན་རྟོགས་སྟོན་ནོ། །རྩ་བ་ལ།
བཞེད་ཅེས་དྲང་ངོ༌། །གང་ན། སྦྱིན་པ་དང༌། ཤེས་རབ་དང༌། བར་དག་གིས་བསྡུས་པ་
ཚུལ་ཁྲིམས། བཟོད་པ། བརྩོན་འགྲུས། བསམ་གཏནཏེ། ཕྱིན་དྲུག་གོ །གསེར་གླིང་པས།
བར་དག་གིས་དྲན་པ་ཉེར་གཞག་སོགས་བསྡུས་ཞེས་པ་ནི། ནོར་བའོ། །སངས་རྒྱས་དང་།
སོགས་པ་ཆོས་ལ་སོགས་རྗེས་དྲན་དྲུག་དང༌། ཆོས་ཐམས་ཅད་རང་བཞིན་གྱིས་དངོས་པོ་
2 8 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། ༡༣
མེད་པའི་ངོ་བོ་ཉིད་དུ་རིམ་གྱིས་སྒོམ་པ་རྩེ་སྦྱོར་གྱི་རྗེས་ནས་བསྟན་པ་དེའོ། །ཇི་ལྟར་ན།
མཐར་གྱིས་པའི་བྱ་བ་སྟེ། སྦྱོར་བའོ། །མདོ་ནི། མཐར་གྱི་བྱ་བ་དང་། མཐར་གྱིས་བསླབ་
པ་དང་། མཐར་གྱིས་སྒྲུབ་པ་རྩོམ་མོ། །ཞེས་སོ། །
འགྲེལ་པ་ལ་གསུམ་སྟེ། གང་། གང་དུ། ཇི་ལྟརབཞེད་པའོ། །དང་པོ་ལ་གསུམ་
སྟེ༑ ཕྱིན་དྲུག་དང༌། རྗེས་དྲན་དྲུག་དང་། དངོས་མེད་ངོ་བོ་ཉིད་དོ། །དང་པོ་ནི། སྒྲུབ་པར་
བྱེད་ཅེས་དྲང་ངོ༌། །གང་ན། ས་བཅུའོ། །གང་གིས་ན། སྦྱིན་པའི་ཕར་ཕྱིན་ལ་སོགས་པ་
འཁོར་གསུམ་རྣམ་པར་དག་པས་ཕར་ཕྱིན་ཡིན་པར་རབ་ཏུ་ཕྱེ་བ་དྲུག །རྣམ་པ་ཐམས་ཅད་
དུ་མ་ལུས་པར་ཡོངས་སུ་རྫོགས་པས་སོ། །ཇི་ལྟར་ན། ཡང་དག་པར་ཏེ། རྫོགས་པར་རོ།
འོ་ན། ས་བཅུ་རྫོགས་པ་ལ་ཕར་ཕྱིན་བཅུ་དགོས་པར་བཤད་པ་དང་འགལའོ། །ཞེན།
སྐྱོན་མེད་དེ། ཐབས། སྟོབས། སྨོན་ལམ། ཡེ་ཤེས་ཀྱི་ཕར་ཕྱིན་བཞིནི། ཡུམ་གྱི་ནང་དུ་
འདུས་པའི་ཕྱིར་རོ། །གཉིས་པ་ལ། སངས་རྒྱས་རྗེས་སུ་དྲན་པ་རྣམ་པ་གསུམ་ནི། དྲན་པ་
ཉེ་བར་བཞག་པ་དང༌། སོགས་པ་སྟོབས་ལྔའི་བར་ཡིད་ལ་མི་བྱེད་པ་དྲནཔནི། གོ་རིམ་
བཞིན་དུ་ངེས་འབྱེད་ཆ་མཐུན་དང་། བྱང་ཆུབ་ཡན་ལག་གི་རྣམ་པ་དྲན་པ་མཐོང་ལམ་དང་།
འཕགས་པའི་ལམ་ཡན་ལག་བརྒྱད་པ་དྲན་པ་སྒོམ་ལམ་མཐར་གྱིས་པར་བརྗོད་པར་བྱེད་
དོ༑ ༑ལམ་དྲན་པས་སངས་རྒྱས་དྲན་པར་མི་འགྱུར་ཞེ་ན། སྐྱོན་མེདདེ། ལམ་ཐམས་ཅད་
ཆོས་སྐུའི་ཕྲིན་ལས་ཡིན་པས་ལས་ཀྱི་བྱེད་པ་པོ་དྲན་པར་བྱ་བའི་ཕྱིར་དང་། ལམ་ཇི་ལྟ་བུ་
ལས་བྱུང་བར་གྱུར་པ་ལམ་དང་བཅས་པར་དྲན་པ་ནི། རབ་ཏུ་དང་བའི་རྒྱུ་ཡིན་པའི་ཕྱིར་
རོ༑ ༑དེའང་དངོས་པོར་ཞེན་ན་འཆིང་བས་དོན་དམ་པར་དྲན་པ་མེད་པའི་མཚན་ཉིད་ཀྱིས་
དེ་དག་དང་ཏིང་ངེ་འཛིན་རྒྱལ་པོ་ལས་བྱུང་བ་ལྟར་དྲན་པར་བྱེད་པས་སོ། །དགེ་བ་ནི།
- ? 8 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟུང་བ་ལས་འཛིན་པས་ཆོས། མི་དགེ་བ་དང་། ལུང་དུ་མ་བསྟན་པ་ནི། རང་གི་མཚན་ཉིད་
འཛིན་པས་ཆོས། དེ་རྗེས་སུ་དྲན་པ་ནི། དགེ་བའི་ཆོས་ནི། ཐོག་མར་དགེ་བ་སོགས་དང་།
མི་དགེ་བ་ནི། སྤང་བྱར་རམ། རང་བཞིན་མེད་པ་དང༌། ལུང་མ་བསྟན་ནི། དེ་ལ་མི་འཇུག་
ཅིང་དགེ་བ་ལ་འཇུག་པར་རོ། །ཡང་ན་ཆོས་གསུམ་རང་གི་བློ་ལ་རག་ལས་ཀྱི། དོན་དམ་
པར་གྲུབ་པ་མེད་དོ། །ཞེས་དྲན་པ་ལ། དེ་ཡང་དོན་དམ་པར་དྲན་པ་མེད་པའི་མཚན་ཉིད་
ཀྱིས་དྲན་པ་སྔར་གྱི་དེ་བཞིན་དུའོ། །སྔ་མ་དགེ་འདུན་ཉི་ཤུའམ། ཕྱིར་མི་ལྡོག་ཏུ་བསྟན་པ་
དེ་བཞིན་དུ་བྱང་སེམས་འཕགས་པ་ཕྱིར་མི་ལྡོག་པའི་དགེ་འདུན་གྱིས་ཐུན་མོང་གི་ཡོན་ཏན་
ལེགས་པར་ཞུགས་པ་སོགས་དང་། ཐུན་མོང་མིན་པའི་ཡོན་ཏན་ཕྱིར་མི་ལྡོག་པའིས་རབ་
ཏུ་བརྙེས་པ་སོགས་དོན་དམ་པར་དྲན་པ་མེད་པའི་མཚན་ཉིད་ཀྱིས་རྗེས་སུ་དྲན་པ་དང་།
ཚུལ་ཁྲིམས་ནི། འགྱོད་པ་མེད་པས་རྒྱུད་བསིལ་བར་བྱེད་པའི་ཞེས་སོགས་སོ། །གཏོང་བ་
ནི༑ སྦྱིན་པ་ནི། མཛའ་བཤེས་འཕེལ་བར་བྱེད་པའོ། །ཞེས་སོགསདང་། ལྷནི། འཕགས་
པ་གྲོལ་སྡེ་ལྟརན། ལྷར་སྐྱེས་པའི་འཕགས་པ། བོད་ལྟརན། ལྷན་སྐྱེས། བར་སྣང་། རྣམ་
དག །དོན་ གྱི་ ལྷའམ། ཆོས་བཤེས་ལྟར་ན། རྒྱལ་ཆེན་རིས་བཞི་སོགས་ཏེ། ལྷ་ནི། དགེ་
བའི་ལས་ཁྱད་པར་ཅན་ལས་གྲུབ་པའོ། །ཞེས་སོགས་དང༌། འཇམ་དབྱངས་སོགས་ཀྱི་
ཡོན་ཏན་དོན་དམ་པར་དྲན་པ་མེད་པའི་མཚན་ཉིད་ཀྱིས་རྗེས་སུ་དྲན་པ་སྔར་གྱི་དེ་བཞིན་
དུའོ། །གསུམ་པ་ནི། གཟུགས་ལ་སོགས་པ་ཀུན་བྱང་གི་ཆོས་ཐམས་ཅད་དངོས་པོ་མེད་པ་
ཆོས་དབྱིངས་ཀྱི་ངོ་བོ་ཉིད་དུ་མོས་པ་ཡིད་ལ་བྱེད་པས་ཁོང་དུ་ཆུད་ཅིང་། དེ་ཁོ་ན་ཉིད་ཡིད་
ལ་བྱེད་པས་རྟོགས་པ་སྟེ། བཅུ་གསུམ་པོ་གང་ཡིན་པ་དེ་ནིའོ། །གཉིས་པནི། སྐབས་དྲུག་
པ་འདིར་རོ། །གསུམ་པ་ནི། མཐར་གྱིས་པའི་བྱ་བར་བྱམས་པས་བཞེད་པ་ཡིན་ནོ། །བན་
-
% $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
པ་ལ། དྲུག་པ་ནི། དང་པོ་ལྔ་ལ་ལྟོས་ནས་སོ། །སྐྱབས་གསུམ་ལ་བརྟེན་ལྷ་རྣམས་དཔང་
པོར་བཞག །ཚུལ་ཁྲིམས་གཏོང་བ་གཞིར་བཟུང་ཕར་ཕྱིན་དྲུག །དངོས་མེད་ངོབོ་ཉིད་དུ་
རྟོགས་པའི་དོན། །རིམ་སྒོམ་བརྟན་བྱེད་གོ་རིམ་སྦྱོར་བ་སྒོམ། །བསྡུ་བའི་ཚིགས་བཅད་
༈ བཞི་པ་ལ་གསུམ་སྟེ། འབྲེལ་བཀོད་པས་མཚམས་སྦྱར། སྐད་ཅིག་མ་རྒྱས་
པར་བཤད། སྐབས་བསྡུ་བའོ། །དང་པོ་ལ། ངོ་བོ་དང༌། དབྱེ་བ་གཉིས་སོ། །དང་པོ་ནི།
སྒོམ་ཞེས་དྲང་ངོ༌། །གང་གིསན། མཐར་གྱིས་པའི་མངོན་རྟོགསརྣམ་པར་སྒོམ་ཤིང་བསླབ་
པ་རྒྱུན་མཐའ་བས་ནིའོ། །གང་གི་ཕྱིར་ན། ཤིན་ཏུ་གོམས་པ་ལྷུན་གྲུབ་ལ་བརྟན་པ་ཐོབ་
པར་བྱ་བའི་ཕྱིར་རོ། །གང་ན། མཁྱེན་གསུམ་བསྡུས་བསྒོམ་དེ་དག་ཉིད་དོ། །ཇི་ལྟར་ན།
བྱ་རྫོགས་ཀྱི་སྐད་ཅིག་མ་གཅིག་གིས་སོ། །དེ་ནི། སྐད་ཅིག་མ་གཅིག་གིས་མན་པར་
རྫོགས་པར་བྱང་ཆུབ་པ་ཡིན་ནོ། །གཉིས་པ་ནི། སྐད་ཅིག་མ་དེ་ཡང་ངོ་བོ་གཅིག་ལ་སྤྱིའི་
མཚན་ཉིད་ཀྱིས་ཕྱེ་བ་རྣམ་པ་བཞི་ཡོད་པས་སོ། །གཉིས་པ་ལ་བཞི་སྟེ། རྣམ་སྨིན་མིན་པ་
དང༌། རྣམ་སྨིན་དང༌། མཚན་ཉིད་མེད་པ་དང་། གཉིས་སུ་མེད་པའི་སྐད་ཅིག་མའོ། །དང་
པོ་ལ། དོན་དགོད་པ་དང༌། དེ་ཉིད་དཔེས་སྒྲུབ་པའོ། །དང་པོ་ལ་གསུམ་ལས། སྔ་འགྲེལ་
ནི༑ སྐད་ཅིག་བཞིའི་དང་པོ་ཟག་བཅས་ཀྱི་ལས་ཀྱི་རྣམ་སྨིན་མིན་པ་ཉོན་མོངས་པ་དང་།
རྣམ་རྟོག་གི་ཟག་པ་མེད་པའི་ཆོས་སྦྱིན་སོགས་ཐམས་ཅད་སྐད་ཅིག་མ་གཅིག་ལ་རྟོགས་
ནས་སྒོམ་པའི་མཚན་ཉིད་ཀྱི་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པའི་
སྦྱོར་བ་བསྟན་ནོ། །རྩ་བ་ལ། ཤེས་པར་བྱ་ཞེས་དྲང་ངོ༌། །གང་དུ་ན། སྐབས་བདུན་པ་
འདིར་ནིའོ། །གང་ན། ལྷའི་པུའི་བདུད་ཐུབ་པའི་བྱང་སེམས་ཀྱི་རྟོགས་པའོ། །ཇི་ལྟར་ན།
- 2
8
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱིན་སོགས་ཟག་མེད་ཡེ་ཤེས་རེ་རེས་ཀྱང་ཟག་མེད་ཀྱི་ཆོས་ཀུན་བསྡུས་པའི་ཕྱིར་ཟག་མེད་
གཅིག་རྟོགས་པའི་སྐད་ཅིག་གཅིག་ལ་ཟག་མེད་ཐམས་ཅད་རྟོགས་པར་རོ། །མདོ་ནི།
སེམས་བསྐྱེད་པ་གཅིག་གིས་ཕྱིན་དྲུག་ཡོངས་སུ་རྫོགས་པར་བྱེད་དོ། །ཞེས་སོ། །འགྲེལ་
པ་ལ། རྒྱུན་མཐའི་ཐུབ་པ་བྱང་སེམས་ཀྱི་རྟོག་པ་མཚན་གཞི། རྣམ་སྨིན་མིན་པའི་སྐད་ཅིག་
གཅིག་པའི་མངོན་པར་རྫོགས་པར་བྱང་ཆུབ་པའི་སྦྱོར་བའོ། །ཞེས་བྱ་བར་ངེས་པར་བྱའོ།།
རྣམ་སྨིན་མིན་པའི་ཟག་མེད་ཡེ་ཤེས་གཅིག་རྟོགས་པས་ཟག་མེད་ཐམས་ཅད་གཅིག་ཅར་
རྟོགས་ཏེ་སྒོམ་པ་མཚན་ཉིད་དོ། །དེ་མི་འཐད་དེ། མང་པོར་གཅིག་འདུའི གཅིག་ཏུ་མང་
པོ་མི་འདུའོ། །ཞེ་ན། མངཔོར་གཅིག་བསྡུསཔ་འབའ་ཞིག་ཏུ་མ་ཟད་ཀྱི། འོན་ཀྱངགཅིག་
གིས་མང་པོ་བསྡུས་པའང་ཡོད་པས་བསྡུས་ཞེས་དྲང་ངོ༌། །གང་ན། སྦྱིན་པ་ལ་སོགས་པ་
ནས་དཔེ་བྱད་བཟང་པོ་བརྒྱད་ཅུའི་བར་གྱི་མཚན་ཉིད་ཀྱི་ཟག་མེད་ཀྱི་ཆོས་རྣམས་སོ།།
གང་གིས་ན། སྦྱིན་པ་ལ་སོགས་པའི་ཡེ་ཤེས་དམིགས་པར་བྱ་བའི་སྐད་ཅིག་མགཅིག་པས་
སོ༑ ༑དེའི་རྒྱུ་མཚན་ནི། དངོས་པོ་སོ་སོར་ཏེ། ཐ་དད་དུ་ངེས་པར་འཛིན་པའི་ཕྱིན་ཅི་ལོག་
དང་བྲལ་བ་ཐ་མི་དད་དུ་རྟོགས་པའི་ངོ་བོ་ཡིན་པའི་ཕྱིར་རོ། །དེ་ལུང་དང་སྦྱར་བ་ནི། ཨཱརྱ་
དེ་བའི་གཞུང་ལུགས་ལས། ཆོས་ཀྱི་དབྱིངས་ཀྱི་རང་གི་ངོ་བོར་གཅིག་པ་ལ་དགོངས་ནས་
དངོས་པོ་གཅིག་གི་ཆོས་ཉིད། དངོས་པོ་ཀུན་གྱི་ངོ་བོ་ཉིད་ཡིན་པས་དངོས་པོ་ཀུན་གྱི་ཆོས་
ཉིད་དངོས་པོ་གཅིག་གི་ངོ་བོ་ཉིད་དུ་འདུས་སོ། །དེའི་ཕྱིར་བློ་གང་གིས་དངོས་པོ་གཅིག་
གིས་དེ་བཞིན་ཉིད་མཐོང་བ་དེ་ཡིས། དངོས་པོ་ཀུན་གྱི་ཆོས་ཉིད་དེ་བཞིན་དུ་མཐོང་ཞེས་
འབྱུང་བའི་ཕྱིར་རོ། ། །
གཉིས་པ་ལ་གསུམ་ལས། སྔ་འགྲེལ་ནི། ཡང་ཇི་ལྟར་ན། ཟག་མེད་ཡེ་ཤེས་
• 2 9
] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། [༡ ༣
གཅིག་དམིགས་ན། ཟག་མེད་ཐམས་ཅད་བསྡུས་ནས་རྟོགས་པ་ཡིན་ཞེ་ན། ལོཀ་པའི་
དཔེས་བསྟན་ནོ། །རྩ་བ་ལ། ཇི་ལྟར་ཏེ། དཔེར་ན། སྐྱེས་བུས་ཟོ་ཆུན་རྒྱུད་ཀྱི་ཟོ་བ་གཅིག་
རྡོག་པ་ཐབསགཅིག་གིས་བསྐྱོད་པན། ཟོ་བ་ཐམས་ཅད་གཅིག་ཅར་འགུལ་བ་ལྟར། རྒྱུན་
མཐར་ཡེ་ཤེས་གཅིག་རྟོགས་པ་ན། ཡེ་ཤེས་ཐམས་ཅད་སྐད་ཅིག་གཅིག་ལ་ཤེས་པའང་དེ་
བཞིན་ནོ། །འགྲེལ་པ་ལ། མངོན་དུ་བྱེད་དོ། །ཞེས་དྲང་ངོ༌། །གང་ན། ཟག་མེད་དུ་རིས་
མཐུན་པ་ཐམས་ཅད་དོ། །རྒྱུ་གང་ལས་ན། སྐད་ཅིག་གཅིག་དང་ལྡན་པའི་ཤེས་རབ་ཀྱིས་
ཆོས་ཐམས་ཅད་རྟོགས་པར་གྱུར་ཅིག་པའི་ སྔོན་གྱི་སྨོན་ལམ་གྱི་འཕེན་པ་དང་། ཆོས་
དབྱིངས་ གཅིག་ཡིན་ པའི་ མཐུས་ སོ། །ཇི་ ལྟར་ན། ཟག་ པ་ མེད་ པའི་ ཡེ་ཤེས་གཅིག་
དམིགས་ན། དེའི་སྐད་ཅིག་མ་ ཁོ་ན་ལ་སྟེ། དཔེར་ན་ནས་དེ་བཞིན་དུའོ། །གཉིས་པ་ལ་
གསུམ་ལས། སྔ་འགྲེལ་ནི། དེ་ལྟར་སྐད་ཅིག་དང་པོ་བསྟན་ནས་གཉིས་པ་ཟག་མེད་རྣམ་
བྱང་གི་ཕྱོགས་འབད་མེད་ལྷུན་གྲུབ་ཏུ་རྣམ་པར་སྨིན་པའི་ཆོས་ཉིད་ཀྱི་གནས་སྐབས་ས་
བརྒྱད་པ་ཡན་ཆད་ཀྱི་ཟག་པ་མེད་པའི་ཆོས་ཐམས་ཅད་སྐད་ཅིག་མ་གཅིག་ལ་རྟོགས་པའི་
མཚན་ཉིད་ཀྱི་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་སྟོན་ནོ། །རྩ་བ་
ནི༑ རྒྱུན་མཐའི་ཡེ་ཤེས་ཆོས་ཅན། ཡུམ་སྐད་ཅིག་སྦྱོར་ཡིན་ཏེ། གང་གི་ཚེ་ཆོས་དཀར་པོ་
རྣམ་བྱང་ཐམས་ཅད་ཀྱི་རང་བཞིན། ཟག་མེད་ལྷུན་གྲུབ་ཏུ་རྣམ་པར་སྨིན་པའི་ཆོས་ཉིད་ཀྱི་
གནས་སྐབས་དྲི་བྲལ་སྐྱེས་པ་དེའི་ཚེ། དེ་དག་ཐམས་ཅད་སྐད་ཅིག་གཅིག་ལ་རྟོགས་ཏེ་
སྒོམ་པའི་ཕྱིར་རོ། །མདོ་ནི། རྣམ་པར་སྨིན་པ་ལས་བྱུང་པའི་བྱང་ཆུབ་ཀྱི་ལམ་དེས། ལམ་
གྱི་རྣམ་པར་ཤེས་པ་ཉིད་ལ་སྤྱོད་ཅིང་ཆོས་ཐམས་ཅད་ཀྱི་ཡོངས་སུ་རྫོགས་པ་ཐོབ་ཅེས་སོ།།
འགྲེལ་པ་ལ། རྒྱུན་མཐའི་ཡེ་ཤེས་མཚན་གཞི། ཡུམ་སྐད་ཅིག་མ་གཅིག་པའིམངོན་པར་
- ,
， ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྫོགས་པར་བྱང་ཆུབ་པར་མཚོན་ནོ། །མཚན་ཉིད་ནི། རྟོགསནས་སྒོམ་ཞེས་དྲང་ངོ༌། །གང་
ན༑ རྣམ་པར་སྨིན་པའི་གནས་སྐབས་སུ་གྱུར་པའི་ཟག་མེད་རྣམས་སོ། །ཇིལྟར་ན། སྐད་
ཅིག་མ་གཅིག་ཁོ་ན་ལའོ། །གང་གི་ཚེ་ན། དཀར་བའི་ངོ་བོ་ཉིད་སྐྱེས་པ་དེའི་ཚེའོ། །དཀར་
ཞེས་དྲང་ངོ༌། །གང་ན། རྣམ་པར་བྱང་བའི་ཕྱོགས་རྣམ་པར་སྨིན་པའི་ཆོས་ཉིད་ཀྱི་གནས་
སྐབས་ནིའོ། །ཇི་ལྟར་ན། ས་རྡུལ་གྱི་དྲི་མ་ཐམས་ཅད་བྲལ་བས་སྟོན་ཀའི་ཟླ་བའི་འོད་
བཞིན་དུ་ཤིན་ཏུའོ། །དེའི་རྒྱུ་མཚན་ནི། བྱང་སེམས་ཀྱིས་ཆོས་དབྱིངས་རང་བཞིན་གྱིས་
འོད་གསལ་བ་ལ་གློ་བུར་གྱི་དྲི་མའི་གཉེན་པོ་བསྒོམས་པས་མི་མཐུན་ཕྱོགས་དྲི་མ་ཐམས་
ཅད་དང་བྲལ་བའི་ཕྱིར་རོ། །
གསུམ་པ་ལ། སྔ་འགྲེལ་ནི། དེ་ལྟར་སྐད་ཅིག་གཉིས་པ་བསྟན་ནས་གསུམ་
པཀུན་བྱང་མཚན་ཉིད་མེད་པར་ཆོས་ཐམས་ཅད་སྐད་ཅིག་མ་གཅིག་ལ་རྟོགས་པའི་མཚན་
ཉིད་ཀྱི་སྐད་ཅིག་མ་སྟོན་ནོ། །རྩ་བ་ལ། རྟོགས་ཞེས་དྲང་ངོ༌། །གང་ན། ཀུན་བྱང་གི་ཆོས་
རྣམས་སོ། །རྒྱུ་བ།ང་ལས་ན། ཕྱིན་ཅི་མ་ལོག་པའི་རྒྱུ་ཆོས་ཀུན་རྨི་ལམ་དང་འདྲ་བར་རྟོགས་
པ་ལ་གནས་ནས་ངོ་བོའི་རྒྱུ་སྦྱིན་སོགས་ཕྱིན་དྲུག་ལ་སྤྱོད་པ་ཡིས་སོ། །ཇིལྟར་ན། དོན་
རྣམས་རང་སྤྱིའི་མཚན་ཉིད་མེད་པ་ཉིད་བློ་སྐད་ཅིག་མ་གཅིག་གིས་སོ། །མདོ་ནི། ཆོས་
ཐམས་ཅད་མཚན་ཉིད་མེད་པར་ཤེས་པས་ཕར་ཕྱིན་དྲུག་མཚན་ཉིད་མེད་པར་ཤེས་སོ།།
ཞེས་སོ། །འགྲེལ་པ་ལ། མཚན་ཉིད་མེད་པ་ཉིད་དུ་ཤེས་པས་སྒོམ་ཞེས་དྲང་ངོ༌། །གང་ན།
ཀུན་བྱང་གི་ངོ་བོ་ཟག་པ་ཡོད་མེད་ཀྱི་ཆོས་རྣམས་སོ། །ཇི་ལྟར་ན། སྦྱིན་པ་ལ་སོགས་པའི་
ངོ་བོ་ཉིད་སྟོང་པ་ཉིད་དུ་ངེས་པར་རྟོགས་པའི་རྣམ་པ་ཅན་གྱི་བློ་སྐད་ཅིག་མ་གཅིག་ཁོ་ནས་
ཆོས་ཐམས་ཅད་ནི་མཚན་ཉིད་དམ་ངོ་བོ་ཉིད་མེད་པའོ། །ཞེས་སོ། །རྒྱུ་གང་ལས་ན། ཉེ་
-
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
བར་ལེན་པ་འདོད་འདུན་དང་བཅས་པའི་ཕུང་པོ་ལྔ་དང་། སོགས་པ་སྐྱེ་མཆེད་ལ་སོགས་
པ་རྨི་ལམ་གྱི་ངོ་བོ་ཉིད་དུ་གྱུར་པའི་ཆོས་ཐམས་ཅད་ལ་སྦྱིན་པ་ལ་སོགས་པ་ཕར་ཕྱིན་དྲུག་
སྒྲུབ་པས་གནས་པའོ། །སྐབས་གང་དུ་ན། སྔོན་ཆོས་ཐམས་ཅད་རྨི་ལམ་ལྟ་བུར་གོམས་
པས་ཚོགས་གཉིས་རང་གི་རྒྱུད་ལ་ཉམས་སུ་མྱོང་ཞིང་རྫོགས་པར་བྱས་ནས་རྟོགས་པའི་
གནས་སྐབས་ནའོ། །དེ་ནི་མཚན་ཉིད་མེད་པའི་སྐད་ཅིག་མ་ཡིན་ནོ། །བཞི་པ་ལ་གསུམ་
ལས། སྔ་འགྲེལ་ནི། དེ་ལྟར་སྐད་ཅིག་མ་གསུམ་པ་བསྟན་ནས་བཞི་པ་གཟུང་འཛིན་
གཉིས་སུ་མེད་པའི་མཚན་ཉིད་དུ་ཆོས་ཐམས་ཅད་སྐད་ཅིག་མ་གཅིག་ལ་རྟོགས་པའི་མཚན་
ཉིད་ཀྱི་སྐད་ཅིག་མ་སྟོན་ནོ། །རྩ་བ་ལ། མཐོང་ཞེས་དྲང་ངོ་། །གངན། ཆོསརྣམས་ཀྱི་དེ་ཁོ་
ན་ཉིད་གཟུང་འཛིན་གཉིས་སུ་མེད་པའོ། །གང་གིས་ན། ཡེ་ཤེས་སྐད་ཅིག་མ་གཅིག་གིས་
སོ༑ ༑ཇི་ལྟར་ན། རྨི་ལམ་དང་། དེ་མཐོང་ཤེས་པ་ཉིད། གཉིད་སད་པའི་ཚེ་གཟུང་འཛིན་
གཉིས་ཀྱི་ཚུལ་དུ་མི་མཐོང་བ་ལྟར། ཆོས་ཐམས་ཅད་ཀྱང་དེ་བཞིན་དུའོ། །མདོ་ནི། ཡུམ་དེ་
ལ་གཉིས་སུ་མེད་དེ། གཉིས་སུ་བྱར་མེདདོ། །ཞེས་སོ། །འགྲེལ་པ་ལ། མཚོན་བྱ་ནི། སྐད་
ཅིག་མ་ཡིན་ནོ། །དེའང་མཚན་ཉིད། རྟོགས་ནས་ སྒོམ་ཞེས་དྲང་ངོ། གང་གིས་ན། དུས་
ཡུན་རིང་མོ་ཞིག་ན་སྒོམ་པ་བར་ཆད་མེད་པར་གཟུང་འཛིན་གཉིས་སུ་སྣང་བ་སྤོང་བའི་
གཉེན་པོ་ལ་གོམས་པ་དབང་དུ་གྱུར་པས་གཟུང་འཛིན་གཉིས་སུ་སྣང་བའི་བག་ཆགས་
དྲུངས་ཕྱུང་བའི་བྱང་སེམས་ཀྱིས་སོ། །གང་གི་ཚེ་ན། གཟུང་བ་དང་འཛིན་པའི་ཚུལ་དུ་རྨི་
ལམ་ལ་གཟུང་བ་དང་། རྨི་ལམ་མཐོང་བ་ལ་འཛིན་པར་མི་མཐོང་བ་རྟོག་པ་སྤངས་པ་དེའི་
ཚེའོ། །གང་ན། ཆོས་རྣམས་ཀྱི་དེ་ཁོ་ན་ཉིད་གཉིས་སུ་མེད་པའོ །ཇི་ལྟར་ན། ཆོས་ཐམས་
ཅད་ཀྱི་རྨི་ལམ་དེ་ལྟ་བུའི་ཆོས་ཉིད་ཡིན་ཞེས་སྐད་ཅིག་མ་གཅིག་ཁོ་ནས་སོ། །གསུམ་པནི།
- 2
g
3 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་དྲུག་ལ་ལྟོས་ནས་བདུན་པའོ། །རྟོགས་བྱ་རྣམ་སྨིན་རྣམ་སྨིན་ མིན་ པའི་ཆོས།།
རྟོགས་ཚུལ་མཚན་ཉིད་གཉིས་དང་གཉིས་མེད་པར། །རྟོགས་དུས་བྱ་རྫོགས་སྐད་ཅིག་
གཅིག་ཉིད་ལ། །རྟོགས་པ་མཁྱེན་གསུམ་མཐར་ཐུག་སྦྱོར་བ་བསྒོམ། །བསྡུ་བའི་ཚིགས་
བཅད་དོ།། །། །
༈ དེ་ལྟར་མཁྱེན་གསུམ་སྦྱོར་བཞིས་བསྒོམས་པའི་མཐར་ཐུག་ཆོས་སྐུ་ལ་
གསུམ་སྟེ། འབྲེལ་ བཀོད་པས་ མཚམས་སྦྱར། ཆོས་ སྐུའི་ ཡན་ ལག་ རྒྱས་པར་བཤད།
སྐབས་བསྡུ་བའོ། །དང་པོ་ནི། སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་
རྣམ་པར་བསྒོམས་པའི་རྗེས་སུ་སྐད་ཅིག་མ་གཉིས་པ་ལ་ཟག་མེད་ཀྱི་ཆོས་བསགས་པས་
སྐུར་མངོན་པར་རྫོགས་པར་བྱང་ཆུབ་པ་ཡིན་ཏེ། དེ་ཡང་ངོ་བོ་ཉིད་ཀྱི་སྐུ་ལ་སོགས་པ་བཞི་
ཡིན་པས་རིམ་པ་ལྟར་སྟོན་ནོ། །གཉིས་པ་ལ་ལྔ་སྟེ། ངོ་བོ་ཉིད་དང་། ས་དང་། ལོངས་
སྤྱོད་རྫོགས་པ་དང༌། སྤྲུལ་པའི་སྐུ་དང༌། ཆོས་སྐུ་མཛད་པའོ། །དང་པོ་ལ་གསུམ་ལས། སྔ་
འགྲེལ་ནི། སྐུ་བཞིའི་དང་པོའམ་མཆོག་གི་དོན་གྱིས་དང་པོ་ཆོས་ཅན་ཁྱད་པར་ཅན་རྣམས་
ཀྱི་ངོ་བོའམ་ཆོས་ཉིད་དུ་གྱུར་པའི་སྐུ་སྟོན་ནོ། །རྩ་བ་ནི། ཐུབ་པའི་ཡེ་ཤེས་རྣམས་ཀྱི་ངོ་བོ་
ཉིད་ཀྱང་ཡིན་ལ། སྐུ་ཡང་ཡིན་པ་ནི། ཟག་པ་མེད་པའི་ཆོས་བརྒྱ་ཞེ་བཞི་པོ་གང་དག་བ་
པར་གྱུར་པ་དེ་དག་དྲི་མ་རྣམ་པ་ཀུན་ཏུ་རྣམ་པར་དག་པ་དེ་དག་གི་རང་བཞིན་ཏེ། ངོབོ་
ཉིད་སྐྱེ་བ་མེད་པའི་མཚན་ཉིད་ཅན་ནོ། །མདོ་ནི། ཟག་པ་མེད་པའི་ཆོས་རྨི་ལམ་ལྟ་བུ་
དངོས་པོ་དང་མི་ལྡན་པ། དངོས་པོ་མེད་པའི་རང་བཞིན་ཅན། རང་གི་མཚན་ཉིད་ཀྱིས་སྟོང་
པ༑ རྣམ་པ་ཐམས་ཅད་དུ་ཡོངས་སུདག་པརགྱུར་པ་དེ་དག་ཐམས་ཅད་ཀྱི་རང་བཞིན་གང་
ཡིན་པ་མཚན་ཉིད་གཅིག་པོ་འདི་ལྟ་སྟེ། མཚན་ཉིད་མེད་པ་དེ་ནི། དེ་བཞིན་གཤེགས་པའོ།།
- 2
3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། ༼༡ ༣
ཞེས་སོ། །འགྲེལ་པ་ལ་གཉིསཏེ། ངོ་བོ་ཉིད་སྐུའི་རང་བཞིན་དང་། ལྷག་མ་དེ་ལས་ཐ་དད་
དུ་བསྟན་པའོ། །དང་པོ་ནི། ཐུབ་པ་སངས་རྒྱས་བཅོམ་ལྡན་འདས་ཀྱི་ངོ་བོ་ཉིད་ཀྱི་སྐུ་ནི།
ཡེ་ཤེས་དང་སྤངས་པ་གཉིས་ཀྱི་ཆོས་ཉིད་ཡིན་པ་ལ། ཡེ་ཤེས་ནི། དྲན་པ་ཉེ་བར་བཞག་པ་
དང༌། ལ་སོགས་པ་རྣམ་མཁྱེན་གྱི་བར་ལོ་ཀ་ལས་འདས་པའི་ཡེ་ཤེས་ཀྱི་བདག་ཉིད་ཆོས་
ཀྱི་དབྱིངས་ཀྱི་ངོ་བོ་ཉིད་ཀྱིས་ཟག་པ་མེད་པ་རྣམས་སོ། །སྤངས་པནི། སྒྲིབ་གཉིས་ཀྱི་དྲི་མ་
རྣམས་གློ་བུར་ཡིན་པ་ཉིད་ཀྱིས་རྣམ་པ་ཐམས་ཅད་དུ་རྣམ་པར་དག་ཅིང་། གདོད་མ་ནས་
རང་བཞིན་གྱིས་དབེན་པའི་མཚན་ཉིད་དུ་གྱུར་པ་སྟེ། ཤེས་སྒྲིབ་སྤངས་པ་གང་དག་ཡིན་པ་
དེ་དག་གི་རང་བཞིན་ཏེ། ངོ་བོ་ཉིད་རང་བཞིན་གྱིས་སྐྱེ་བ་མེད་པའི་ངོ་བོ་ཉིད་འདི། ངོ་བོ་
ཉིད་སྐུ་ཡིན་ཏེ། དེ་ནི། བཅོས་མ་མ་ཡིན་པའི་དོན་གྱིས་ལོ་ཀ་ལས་འདས་པའི་ལམ་མཉམ་
གཞག་རྣམ་པར་མི་རྟོག་པའི་ཡེ་ཤེས་ཀྱིས་ཐོབ་ཀྱི། སུས་ཀྱང་བྱས་པ་མ་ཡིན་པས་ལམ་
དེས་བསྐྱེད་ནས་ཐོབ་པ་མ་ཡིན་ཏེ། ལམ་དེ་སྐྱེད་པ་པོ་མིན་པའི་ཕྱིར་རོ། །འོན་ཀྱང་རྣམ་
པར་ཤེས་པ་སྟེ། ཡེ་ཤེས་སྒྱུ་མ་ལྟ་བུ་ཟག་མེད་ཀྱི་ཆོས་ཐམས་ཅད་ཇི་ལྟ་བ་བཞིན་དུ་རྟོགས་
པས་དེ་རྟོགས་པ་ལ་ཐོབ་པར་བཞག་གོ །གཉིས་པ་ལ། སྐུ་ལྷག་མ་གསུམ་པོ་ཆོས་ཅན།
དོན་དམ་པར་ཆོས་ཉིད་ཀྱི་ངོ་བོ་ཉིད་ཀྱི་སྐུ་དང་ཐ་མི་དད་དེ། ངོ་བོ་ཉིད་སྐུ་དེ་དག་གི་ཆོས་
ཉིད་ཡིན་པའི་ཕྱིར་ཏེ། ལུགས་ལས། གང་ཕྱིར་དྲི་མས་དབེན་པ་དགག་པ་དེ་དབེན་པར་
གྱུར་པ་དགག་གཞི་ཆོས་ཉིད་དེ་ལས་ཐ་མི་དད་པ་ཉིད་དུ་འདོད་ཅེས་འབྱུང་བའི་ཕྱིར་རོ།།
ཡང་སྐུ་གསུམ་ཆོས་ཅན། ངོ་བོ་ཉིད་སྐུ་དང་ཐ་དད་མེད་ཀྱང་ཐ་དད་པར་རྣམ་པར་བཞག་གོ།
ཡང་དག་པའི་ཀུན་རྫོབ་ཏུ་སྣང་བ་ཐ་དད་པའི་ཕྱིར་ཏེ། རང་ཇི་ལྟར་མོས་པ་རབ་ཏུ་ཕྱེ་བནི།
ཆོས་སྐུ་སངས་རྒྱས་རྣམས་ཁོ་ན་དང༌། ལོངས་སྐུ་བྱང་ཆུབ་སེམས་དཔའ་འཕགས་པ་ཡན་
- 2 95



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆད་ཁོ་ན་དང༌། སྤྲུལ་སྐུ་ཉན་ཐོས་འཕགས་པ་དང་། ལ་སོགས་པ་སོ་སོ་སྐྱེ་བོ་ལ་སོགས་
པའི་སྤྱོད་ཡུལ་དུ་རྣམ་པར་བཞག་པ་ཡིན་ནོ། །ཞེས་བསྟན་པའི་ཕྱིར་རོ། ། །
གཉིས་པ་ལ་གསུམ་སྟེ། རང་བཞིན་སྤྱིར་རྣམ་པར་བཞག །དེའི་ཁྱད་པར་
བཤད་པ། དེ་ལ་རྩོད་པ་སྤང་བའོ། །དངཔོ་ལ། ཡེ་ཤེས་ངོ་བོ་ཉིད་སྐུ་ལས་ཐ་དད་པའི་སྐུར་
བསྟན། ཐ་མི་དད་པར་འདོད་པ་དགག །ཐ་དད་ལ་རྩོད་སྤང་ངོ༌། །དང་པོ་ལ་གསུམ་ལས།
སྔ་འགྲེལ་ནི། དེ་ལྟར་སྐུ་དང་པོ་བསྟན་ནས་གཉིས་པ་ཆོས་ཀྱི་སྐུ་སྤྲོས་པ་མེད་པའི་ཡེ་ཤེས་
ཀྱི་བདག་ཉིད། ཟག་པ་མེད་པའི་དྲན་པ་ཉེ་བར་བཞག་པ་ལ་སོགས་པའི་ངོ་བོ། རྩ་བ་ལ།
རེ་རེ་ལ་ཡེ་ཤེས་མཐར་ཐུག་པ་ལ་ཆོས་ཀྱི་སྐུ་ཞེས་བརྗོད་པ་ཡིན་ཞེས་སྦྱར་ཏེ། སྔར་བཤད་
པའི་བྱང་ཆུབ་ཕྱོགས་མཐུན་དང་། ཚད་མེད་བཞི་དང་། སྔར་བཤད་པའི་རྣམ་པར་ཐར་པ་
བརྒྱད་དང་། མཐར་གྱིས་གནས་པའི་སྙོམས་འཇུག་དགུའི་བདག་ཉིད་དང་། ཟད་པར་ས་
ལ་སོགས་པ་བཅུའི་བདག་ཉིད་དང་། དམིགས་པ་ཟིལ་གྱིས་གནོན་པའི་སྐྱེ་མཆེད་ནི་རབ་
ཏུ་དབྱེ་བ་རྣམ་བརྒྱད་དང་། འོག་ནས་སྟོན་པའི་ཉོན་མོངས་མེད་པ་དང་། སྨོན་ནས་མཁྱེན་
པ་དང༌། སྔར་བཤད་པའི་མངོན་ཤེས་དྲུག་དང་། སོ་སོ་ཡང་དག་པར་རིག་པ་བཞི་དང་།
རྟེན། དམིགས་པ། ཐུགས། ཡེ་ཤེས་རྣམ་པ་ཐམས་ཅད་དུ་རྣམ་པར་དག་པ་བཞི་དང་། ཚེ
ལ་དབང་བ་སོགས་དབང་བཅུ་དང༌། སྔར་བཤད་པའི་སྟོབས་བཅུ་དང་། མི་འཇིགས་པ་
བཞི་དག་དང༌། སྐུ་གསུང་ཐུགས་ཀྱི་སྐྱོན་བསྲུང་བ་མེད་པ་རྣམ་པ་གསུམ་དང་། ཆོས་ཉན་
པ་གུས་མ་གུས་ལ་ཆགས་སྡང་མེད་པའི་དྲན་པ་ཉེར་བཞག་རྣམ་པ་གསུམ་དང་། སེམས་
ཅན་གྱི་དོན་ལ་བསྙེལ་བ་མེད་པའི་ཆོས་ཉིད་དང༌། སྒྲིབ་གཉིས་ཀྱི་བག་ཆགས་ཡང་དག་
པར་བཅོམ་པ་དང་། སྐྱེ་བོ་ལ་ཐུགས་རྗེ་ཆེན་པོ་དང་། ཐུབ་པ་ཁོ་ན་ལ་ཡོད་པའི་ཆོས་མ་
-29 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
འདྲེས་པ་བཅོ་བརྒྱད་སྔར་བཤད་པ་གང་ཡིན་དང་། རྣམ་མཁྱེན། ལམ་ཤེས། གཞི་ཤེས་
རྣམས་ སོ། །དང་ནི། ཟླས་དབྱེའོ། །མདོ་ ནི། ཟག་པ་མེད་པའི་ ཆོས་དེ་དག་ཀྱང་གང་
ལགས། བཅོམ་ལྡན་འདས་ཀྱིས་བཀའ་སྩལ་པ། བྱང་ཆུབ་ཀྱི་ཆོས་སུམ་ཅུ་རྩ་བདུན་དང་།
ཞེས་པ་ནས། རྣམ་པ་ཐམས་ཅད་མཁྱེན་པ་ཉིད་དང༌། ལམ་གྱི་རྣམཔ་ཤེས་པ་ཉིད་དང་།
ཐམས་ཅད་ཤེས་པ་ཉིད་དེ། རབ་འབྱོར། འདི་དག་ནི། ཟག་པ་མེད་པའི་ཆོས་ཐམས་ཅད་
ཅེས་བྱའོ། །ཞེས་སོ། །འགྲེལ་པ་ལ། རྣམ་པར་བཤད་པའི་དྲན་པ་ཉེ་བར་བག་པ་ལ་
སོགས་པ་ནས་འཕགས་པའི་ལམ་ཡན་ལག་བརྒྱད་པའི་བར་བྱང་ཆུབ་ཀྱི་ཕྱོགས་རྣམས་ཀྱི་
འབྲས་བུའི་ཆ་དང་། སྔ་མ་འཇུག་སྒྲུབ་ཏུ་བཤད་པ་བཞིན་དུ་བྱམས་པ་ལ་སོགས་པ་ཚངས་
པའི་གནས་པ་རྣམས་དང་། ནང་གཟུགས་ཅན་དང་གཟུགས་ཅན་མ་ཡིན་པར་འདུ་ཤེས་
པས་ཕྱི་རོལ་གྱི་གཟུགསརྣམས་ལ་ལྟ་བ་ཞེས་བྱ་བ་གཉིས་དང་། སྡུག་པའི་རྣམ་པར་ཐར་པ་
ལུས་ཀྱི་མངོན་སུམ་དུ་བྱས་ཏེ་རྫོགས་པར་བྱས་ནས་གནས་པ་ཞེས་བྱ་བ་གཅིག་དང་། ནམ་
མཁའ་དང༌། རྣམ་པར་ཤེས་པ་དང༌། ཅི་ཡང་མེད་པ་དང་། འདུ་ཤེས་མེད་འདུ་ཤེས་མེད་
མིན་སྐྱེ་མཆེད་ཅེས་བྱ་བ་བཞི་དང་། འདུ་ཤེས་དང་ཚོར་བ་འགོག་པ་ཞེས་བྱ་བ་གཅིག་སྟེ།
དེ་ལྟར་རྣམ་པར་ཐར་པ་བརྒྱད་དང་། གཟུགས་ཀྱི་ཁམས་ཀྱི་བསམ་གཏན་བཞི་དང་།
གོཟུགས་མེད་པའི་སྙོམས་པར་འཇུག་པ་བཞི་དང༌། འགོག་པའི་སྙོམས་པར་འཇུག་པ་སྟེ།
དགུ་ནི། ངོ་བོ་ཞི་གནས་ལྷག་མཐོང་ངོ༌། །
ཟད་པར་ལ་བདུན་ཏེ། དབྱེ་བ་དང༌། རྟེན་དང༌། སྦྱོང་ཚུལ་དང་། གྲུབ་པའི་
ཚད་དང་། མཚན་མ་དང༌། བྱེད་པ་དང་། སྐྱེ་མཆེད་གཞན་ལ་ཟད་པར་མི་འཇོག་པའི་རྒྱུའོ།།
དང་པོ་ནི། ཟད་པར་ས་དང༌། ཆུ་དང༌། མེ་དང༌། རླུང་དང་། སྔོན་པོ་དང་། སེར་པོ་དང་།
- 2 9 7 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམར་པོ་དང༌། དཀར་པོ་དང༌། ནམ་མཁའ་དང་། རྣམ་པར་ཤེས་པ་ཞེས་བྱ་བ་ཟད་པར་
བཅུ་ནི། ངོ་བོ་ཞི་ལྷག་གཉིས་སུ་ཐོགས་མེད་ཀྱིས་བཤད་དོ། །དབྱིག་གཉེན་གྱིས། བརྒྱད་
མ་ཆགས་པའི་དགེ་བ། གཉིས་གཟུགས་མེད་ཀྱི་ས་དག་པར་འཆད་དོ། །ཟད་པར་བཅུའོ་
བརྒྱད་མ་ཆགས། །ཞེས་སོ། །གཉིས་པ་ནི། བསམ་གཏན་བཞི་པ་བའི་དངོས་གཞི་དག་པ་
ལ་བརྟེན་ནོ། །གསུམ་པནི། སའི་སྦྱོང་ཚུལ་ནི། བསམ་གཏན་ལ་བརྟེན་ནས་དམིགས་པའི་
རྟེན་མེད་པར་སྦྱོར་བའི་དུས་སུ་སས་ཤེས་བྱ་ཐམས་ཅད་ལ་ཁྱབ་པའི་མོས་པ་ཡིད་ལ་བྱེད་
པ་སྔོན་དུ་བཏང་ནས། དངོས་གཞིའི་དུས་སུ་ས་ཞེས་པའི་མིང་ཙམ་ལ་དམིགས་ནས་གོམས་
པར་བྱེད་པའོ། །གཞན་རྣམས་ནི། རིམ་པ་ལྟར་སྣོད་ཆུ་གཙང་མས་བཀང་བ་དང། མེ་སྦར་
བ་དང༌། རླུང་ལུས་ལ་འཕོག་པ་དང༌། ཚོན་སྔོན་པོས་དཀྱིལ་འཁོར་བྱས་པ་དང་། སེར་པོ་
དང༌། དམར་པོ་དང༌། དཀར་པོས་བྱས་པ་དང༌། མཐོ་གང་སོར་བཞིཙམ་པའི་བུ་ག་ནམ་
མཁའ་དང་། བུམ་པའི་ནང་དུ་མར་མེ་བཞག་པའི་འོད་རྩིག་ངོས་ལ་ཕོག་པ་རྣམས་དམིགས་
པའི་རྟེན་དུ་བྱས་ཏེ། བསམ་གཏན་ལ་བརྟེན་ནས་སྦྱོར་བའི་དུས་སུ་ཆུ་ལ་སོགས་པས་ཤེས་
བྱ་ཐམས་ཅད་ལ་ཁྱབ་པར་མོས་པ་ཡིད་ལ་བྱེད་པ་སྔོན་དུ་བཏང་ནས། དངོས་གཞིའི་དུས་
སུ་ཆུ་ཞེས་པ་ལ་སོགས་པའི་མིང་ལ་དམིགས་ནས་གོམས་པར་བྱེད་པའོ། །བཞི་པ་ནི།
དམིགས་པ་རྟེན་དུ་བྱས་པ་མཐོང་བ་ན། ཇི་ལྟར་མོས་པ་བྱས་པ་བཞིན་དུ་ས་ལ་སོགས་པས་
ཤེས་བྱ་ཐམས་ཅད་ལ་ཁྱབ་པར་སྣང་བའོ། །ལྔ་པ་ལ། འཛིན་པའི་མཚན་མ་ནི། ཆུ་ལྷུབ་
ཅན་དང་། མེ་དུ་བ་འཐུལ་བ་དང༌། རླུང་རླངས་པ་འཐུལ་བ་ལྟ་བུ་དང་། སྔོན་པོ་ལ་སོགས་
མེ་ཏོག་སྔོན་པོ་དང་། གེ་སར་མེད་པའི་སྔོན་པོ་སོགས་དང་། རྩིག་པའི་མཐའི་བུག་སོགས་
དང་འདྲ་བར་འགྱུར་བ་སྐྱེད་ཀྱང་མི་འཕེལ་བ་དང༌། ས་ལ་སྐྱེས་པའི་དཀྱིལ་འཁོར་དང་འདྲ་
- 2
9 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
བ་སོགས་ཏེ། མ་གྲུབ་པའི་རྟགས་སོ། །ནམ་མཁའ་ལ་གནས་པའི་ནོར་བུའི་རླུང་གཡབ་ལྟ་
བུ་དང་། ནམ་མཁའ་ལ་གནས་པའི་ལྭ་བ་དམར་པོ་ལྟ་བུ་དང་། འདུག་པ་ལྟར་མི་གཡོ་བ་
དང། དཀྱིལ་འཁོར་ལས་འཕགས་ནས་ནམ་མཁའ་ལ་ནོར་བུའི་རླུང་གཡབ་ལྟར་སྣང་བ་
དང་། ནམ་མཁའི་དཀྱིལ་འཁོར་ལྟ་བུར་གྱུར་ནས་གནས་ཤིང་བསྐྱེད་ནས་འཕེལ་བ་དང།
སྣང་བའི་ཚོགས་སྟུག་པོ་རབ་ཏུ་དང་བ་རྣམས་སྣང་བའི་མཚན་མ་སྟེ། གྲུབ་པའི་རྟགས་སོ།
སའི་མཚན་མ་མ་བཤད་དོ། །དྲུག་པ་ནི། རིམ་པ་ལྟར། ཆུ་སར་སྤྲུལནས་གོམས་པ་འདོར་
བ་སོགས་དང༌། ས་ཆུར་སྤྲུལ་ནས་བྱིན་ཟུལ་བྱེད་པ་སོགས་དང༌། ཕུང་པོ་སྦྱོང་བ་སོགས་
དང༌། རླུང་ལྟར་མགྱོགས་པར་འགྲོ་བ་སོགས་དང༌། བཻཌཱུརྱ་སྔོན་པོ་དང༌། གསེར་དང་།
པདྨ་རཱ་ག་དང་། ཤེལ་གྱི་ས་གཞིར་བསྒྱུར་པ་ལ་སོགས་པ་དང་། རྩིག་པ་སོགས་ལ་ཐོགས་
མེད་དུ་འགྲོ་བ་དང་། རྨུགས་པ་དང༌། གཉིད་རྒྱང་རིང་དུ་བྱེད་པ་ལ་སོགས་པའོ། །བདུན་
པ་ནི། གཟུགས་མེད་ཅི་ ཡང་ མེད་པ་དང༌ ། སྲིད་རྩེ་ གཉིས་ལ་ཟད་པར་མི་བཞག་སྟེ།
སེམས་ནང་དུ་བསྡུས་ཤིང་མི་གསལ་བའི་ཕྱིར། དབང་པོ་ལྔ་ལ་མི་བག་སྟེ། ཕྱི་རོལ་དུ་སྤྲོ་
བར་མི་ནུས་པའི་ཕྱིར་རོ། །དྲི་རོ་གཉིས་ལ་མི་བཞག་སྟེ། གཟུགས་ཁམས་སུ་ཁྱབ་པར་སྤྲོ་
མི་ནུས་པའི་ཕྱིར་རོ། །སྒྲ་ལ་མི་བཞག་སྟེ། རྒྱུན་མེད་པའི་ཕྱིར་རོ། །འཕགས་པས། རྒྱུན་མི་
ཆད་པར་ཁྱབ་པར་སྤྲོ་བས་ཟད་པར་གྱི་སྐྱེ་མཆེད་ཅེས་སོ །དེ་དག་ཉན་རང་རང་དོན་དུ་སྒོམ་
ཞིང་རང་ལ་སྒྲུབ་བོ། །བྱང་སེམས་གཞན་དོན་དུ་ཡིད་ལ་བྱེད་ཅིང་རང་གཞན་གཉིས་ཀ་ལ་
སྒྲུབ་བོ། །ཟིལ་གནོན་ནི། ནང་གཟུགས་སུ་འདུ་ཤེས་པས་ཕྱི་རོལ་གྱི་གཟུགས་ཆུང་ངུ་ཁ་
དོག་བཟང་པོ་དང༌། ཁ་དོག་ངན་པ་རྣམས་ལ་ལྟ་ཞིང་། གཟུགས་དེ་དག་ཟིལ་གྱིས་མནན་
ནས་ཤེས། ཟིལ་གྱིས་མནན་ནས་མཐོང་སྟེ། དེ་ལྟར་འདུ་ཤེས་པ་འདི་ནི། ཟིལ་གྱིས་གནོན་
- 2 9 9 -



པ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་སྐྱེ་མཆེད་དང་པོའོ། །དེ་བཞིན་དུ་ཕྱི་རོལ་གྱི་གཟུགས་ཆེན་པོ་ལ་སྦྱར་བ་གཉིས་པ།
ནང་གཟུགས་མེད་པར་འདུ་ཤེས་པས་སོ་སོར་ཆུང་ངུ་ལ་སྦྱར་བ་གསུམ་པ། ཆེན་པོ་ལ་སྦྱར་
བ་སྟེ། བཞི་དང༌། དེ་ལ་གཟུགས་ཆུང་ངུ་ནི། བཅུད་ཀྱི་སེམས་ཅན་ནོ། །བཟང་ངན་ནི། ལྷ་
མིའིའོ། །ཤེས་པ་ནི། ཞི་གནས་ཀྱིས་སོ། །མཐོང་བ་ནི། ལྷག་མཐོང་གིས་སོ། །ཆེན་པོ་ནི།
སྣོད་ ཀྱི་ གཟུགས་སོ། །བཟང་ ན་ ནི། མཛེས་ མི་ མཛེས་ སོ། །དང་ པོ་ གཉིས་པོ་ནི།
གཟུགས་ཅན་གཟུགས་ལ་ལྟ་བའི་རྣམ་ཐར་རོ། །ནང་གཟུགས་མེད་པར་འདུ་ཤེས་པས་ཕྱི་
རོལ་གྱི་གཟུགས་སྔོན་པོ། ཁ་དོག་སྔོན་པོ། སྔོན་པོ་ལྟ་བུར་སྟོན་པ། འོད་སྔོན་པོ་འབྱུང་བ་
རྣམས་ལ་ལྟ་སྟེ། དཔེར་ན། ཟར་མའི་མེ་ཏོག་གམ། ཡུལ་ཝཱ་རཱ་ཎ་སཱིའི་རས་ཕུན་སུམ་
ཆོགས་པ་སྔོན་པོ། ཁ་དོག་སྔོན་པོ་སྔོན་པོ་ལྟ་བུར་སྟོན་པ། འོད་སྔོན་པོ་འབྱུང་བ་དེ་བཞིན་
དུ༑ ནང་གཟུགས་མེད་པར་འདུ་ཤེས་པས་སྔོན་པོ་སོགས་ལ་ལྟ་ཞིང་གཟུགས་དེ་དག་ཟིལ་
གྱིས་མནན་ནས་ཤེས། ཟིལ་གྱིས་མནན་ནས་མཐོང་སྟེ། དེ་ལྟ་བུར་འདུ་ཤེས་པ་འདི་ནི།
ལྔ་པའོ། །དེ་བཞིན་དུ་སེར་པོ་དོང་ཀའི་མེ་ཏོག་དང་སྦྱར་བ་དྲུག་པ། དམར་པོ་བནཱཛིབ་
ཀའི་མེ་ཏོག་དང་སྦྱར་བ་བདུན་པ། དཀར་པོ་སྐར་མ་པ་སངས་དང་སྦྱར་བ་རྒྱད་པའོ། །དེ་
ལ་སྔོན་པོ་ནི། སྤྱིར་བསྟན་པའོ། ཁ་དོག་སྔོན་པོ་ནི། ལྷན་སྐྱེས་སོ། །སྔོན་པོ་ལྟ་བུར་སྟོན་པ་
ནི༑ སྦྱར་བའིའོ། །འོད་སྔོན་པོ་འབྱུང་བ་ནི། གཉིས་ཀའི་འོད་འཕྲོ་ཞིང་མདངས་གསལ་
བའོ། །མེ་ཏོག་ནི། ལྷན་ སྐྱེས་ ཀྱི་དཔེའོ། །རས་ནི། སྦྱར་བའི་དཔེའོ། །ཟིལ་གྱིས་མནན་
ནས་ཤེས་ཞེས་བྱ་བ་ནི། དབང་བསྒྱུར་ནས་སོ། །དེ་ལྟར་འདུ་ཤེས་པ་ནི། ཟིལ་གྱིས་གནོན་
ནམ་མ་ནོན་ཡང་རུང་སྟེ། དེ་ལ་མངོན་པའི་ང་རྒྱལ་མེད་པའོ། །དེ་བཞི་ནི། ཁྱད་པར་སྡུག་
པའི་རྣམ་ཐར་ལས་བྱུང་ཞིང་། ཁྱད་པར་ནི། རྣམ་ཐར་གྱིས་སྒྲིབ་པ་ལས་ཐར་བར་བྱེད།
༤ 3 (0_f)



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཟད་པར་གྱིས་དམིགས་པས་ཁྱབ་པར་བྱེད་དེ། ཟིལ་གནོན་གྱིས་དམིགས་པ་ལ་དབང་
བསྒྱུར་ལ། ཐམས་ཅད་ངོ་བོ་ཞི་ལྷག་གོ །ཁྱོད་ཀྱི་མཁྱེན་པས་ཤེས་བྱ་ཁྱབ། །བ་པས་
སྒྲིབཀུན་ངེས་པར་བཅོམ། །ལོ་ཀ་ཐམས་ཅད་ཟིལ་གྱིས་གནོན། །ཐུགས་གྲོལ་ཁྱོད་ལ་
ཕྱག་འཚལ་ལོ། །ཞེས་སོ། །བསམ་གཏན་ལ་བརྟེན་པ་གང་ཟག་ཕ་རོལ་ གྱི་རྒྱུད་དུ་
གཏོགས་པའི་ཉོན་མོངས་པའི་དགྲའི་རྒྱུན་དྲུངས་བྱིན་པའི་ཏིང་ངེ་འཛིན་ཅེས་བྱ་བ་གང་
ཡིན་པ་ཉོན་མོངས་པ་མེད་པ་ཏིང་ངེ་འཛིན་དང་། ཤེས་རབ་བོ། །བསམ་གཏན་ལ་བརྟེན་
ནས་ཡང་དག་པར་མཚན་མ་ཐམས་ཅད་དང་བྲལ་ཞིང་། ཆགས་པ་བཅོམ་པའི་ཐེ་ཚོམ་སེལ་
བར་མཛད་པ་འདི་ཤེས་པར་གྱུར་ཅིག་གི་སྨོན་ལམ་གྲུབ་པར་འཁོར་བ་ཇི་སྲིད་པ་དང་།
རྣམ་པར་གྲོལ་བ་ཇི་སྲིད་པའི་གནས་སྐབས་སུ་འཇུག་པ་ཞེས་བྱ་བ་སྨོན་གནས་མཁྱེན་པ།
ངོ་བོ་ཤེས་རབ་དང་། ཏིང་ངེ་འཛིན་ནོ། །སྔར་གདམས་ངག་ཏུ་བཤད་པ་མངོན་པར་ཤེས་
པ་དྲུག་དང་། རྣམ་པར་བཤད་པའི་སོ་སོ་ཡང་དག་པར་རིག་པ་བཞི་ངོ་བོ་ཤེས་རབ་དང་།
ཏིང་ངེ་འཛིན་ནོ། །འདི་ཡན་ཆད་ཉན་ཐོས་ལའང་ཅུང་ཟད་ཡོད་དོ། །རྟེན་ལུས་འདོར་ལེན་
ལ་མངའ་བརྙེས་པ་དང༌། དམིགས་པ་སྤྲུལ་པ་དང་བསྒྱུར་བ་ལ་མངའ་བརྙེས་པ་དང་།
ཐུགས་ཏིང་ངེ་འཛིན་ལ་མངའ་བརྙེས་པ་དང་། ཡེ་ཤེས་ཇི་ལྟ་ཇི་སྙེད་པ་མཁྱེན་པ་ལ་མངའ་
བརྙེས་པ་སྟེ། ངོ་བོ་ཞི་གནས་དང་ལྷག་མཐོང་ངོ༌། །ཚེལ་དབང་བ་ནི། ཚེའི་འདུ་བྱེད་བྱིན་
གྱིས་བརླབས་ནས་ཇི་ལྟར་འདོད་པ་བཞིན་གནས་པའོ། །སེམས་ལ་དབང་བ་ནི། ཇི་ལྟར་
འདོད་པ་བཞིན་ཏིང་ངེ་འཛིན་ལ་སྙོམས་པར་འཇུག་གོ །ཡོ་བྱད་ལ་དབང་བ་ནི། ནམ་
མཁའ་མཛོད་ལ་མངའ་བརྙེས་པས་སེམས་ཅན་རྣམས་ལ་ནོར་གྱི་ཆར་འབེབས་ནུས་པའོ།།
འོན་ཀྱང་འགའ་ཞིག་ལ་མི་སྦྱིན་པ་ནི། བྱིན་ན་ཉེས་པར་འགྱུར་བའི་ཕྱིར་ཏེ། གས་མེད་
-3 (0 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས། ལས་དང་སྒྲིབ་དང་མངོན་གྱུར་དང༌། །གསོག་དང་གནོད་བྱེད་མཐོང་བའི་ཕྱིར།།
བྱང་ཆུབ་སེམས་དཔའ་རྣམས་ཀྱིས་ནི། །སེམས་ཅན་ལོངས་སྤྱོད་མི་ཐོབ་བརྗོད། །ཅེས་སོ།།
མདོ་ལས། བློ་གྲོས་སྤངས་པ་རྣམས་ལ་ནོར་མེད་དགེ་འགྱུར་ཏེ། །དབུལ་གྱུར་ཉིད་ནི་བླ་ཡི་
སྡིག་སྤྱོད་དེ་ལྟ་མིན། །ཞེས་སོ། །དེ་གསུམ་སྦྱིན་པའི་བདག་འབྲས་སོ། །ལས་ལ་དབང་བ་
ནི༑ ཁམས་དང༌། ས་དང༌། སྐྱེ་གནས་དང༌། འགྲོ་བ་དང་། གནས་སྐབས་གཞན་དུ་མྱོང་
བར་འགྱུར་བའི་ལས་གཞན་དུ་བསྒྱུར་བའོ། །བསམ་གཏན་ལས་མ་ཉམས་བཞིན་དུ་འདོད་
པར་སྐྱེས་པའམ། ལོ་ཀའི་ཁམས་ཐམས་ཅད་དུ་སྐྱེ་བ་ཀུན་ཏུ་སྟོན་པ་སྐྱེ་བ་ལ་དབང་པ་སྟེ།
ཚུལ་ཁྲིམས་ཀྱི་འབྲས་བུའོ། །ས་ལ་སོགས་པ་གསེར་ལ་སོགས་པར་མོས་པ་བཞིན་དུ་
བསྒྱུར་ནུས་པའམ། སངས་རྒྱས་མང་པོ་སྟོན་ནུས་པ་མོས་པ་ལ་དབང་བ་སྟེ། བཟོད་འབྲས་
སོ༑ ༑བརྩོན་འགྲུས་ཀྱི་འབྲས་བུ་སྨོན་ལམ་ལ་དབང་བ་ནི། རང་གཞན་གྱི་དོན་སྒྲུབ་པའི་
སྨོན་ལམ་རྒྱ་ཆེན་པོ་ཇི་ལྟར་སྨོན་པ་བཞིན་འགྲུབ་པའོ། །བསམ་གཏན་གྱི་འབྲས་བུ་རྫུ་
འཕྲུལ་ལ་དབང་བ་ནི། སེམས་ཅན་འདུན་པའི་ཕྱིར་དུ་མངོན་ཤེས་ལྔས་བསྡུས་པའི་རྫུ་
འཕྲུལ་དུ་མ་སྟོན་ནུས་པའོ། །ཡུམ་གྱི་འབྲས་བུ་ཡེ་ཤེས་ལ་དབང་བ་ནི། འདོད་པ་བཞིན་སོ་
སོ་ཡང་དག་པར་རིག་པ་ལ་སོགས་པ་མངོན་དུ་བྱེད་ནུས་པའོ། །ཆོས་ལདབང་བ་ནི། ཡན་
ལག་བཅུ་གཉིས་ཇི་ལྟར་རིགས་པར་སེམས་ཅན་རྣམས་ལ་མིང་ཚིག་ཡི་གེའི་ཚོགས་གཞན་
དང་གཞན་གྱིས་བསྟན་ནས་སེམས་ཚིམ་པར་བྱེད་ནུས་པ་སྟེ། དབང་བཅུ་ས་བརྒྱད་པ་ནས་
ཡོད་པར་བཤད་དོ། །སྔར་རྣམ་པར་བཤད་པའི་སྟོབས་བཅུ་དང་། མི་འཇིགས་པ་བཞི་དང་།
དེ་བཞིན་གཤེགས་པའི་སྐུ་དང་། གསུང་དང་། ཐུགས་ཀྱི་སྤྱོད་པ་ཡོངས་སུ་དག་པས་དེ་
བཞིན་གཤེགས་པས་འདི་ལ་ཕྱིན་ཅི་ལོག་གིས་ཀུན་ནས་བསླངས་པའི་སྐུ་གསུང་ཐུགས་
- 3 {} 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
ཀྱི་ཀུན་ཏུ་སྤྱོད་པ་མུ་སྟེགས་ལ་སོགས་གཞནགྱིས་ཡོངས་སུ་ཤེས་ཀྱིས་དོགས་པའི་བསྙེངས་
པ་སྟེ། འཇིགས་པས་བཅབ་པ་སྟེ། གསང་བར་བྱའོ། །སྙམ་པའི་དགོངས་པ་མི་མངའ་བ་
ཞེས་བྱ་བ་བསྲུང་བ་མེད་པ་རྣམ་པ་གསུམ་དང་། སྟོན་པ་ཐུགསབརྩེ་བ་ཅན་ཆོས་སྟོན་པན།
གུས་པས་ཉན་པར་འདོད་པ་དག་ལ་གོ་རིམ་བཞིན་དུ་རྗེས་སུ་ཆགས་པས་དབེན་པ་ཁོ་ནར་
ཤེས་བཞིན་དུ་བཏང་སྙོམས་སུ་དྲན་པ་དང་ལྡན་པར་གནས་སོ། །དེ་བཞིན་དུ་གུས་པས་
ཉན་པར་མི་འདོད་པ་དག་ལ་ཁོང་ཁྲོ་བས་དབེན་པ་དང་། ཕྱེད་གུས། ཕྱེད་མ་གུས་པ་ལ་
གཉིས་ཀ་དག་ལ་ཆགས་སྡང་གཉིས་ཀས་དབེན་པ་ཁོ་ནར་བཏང་སྙོམས་སུ་དྲན་པ་དང་
ལྡན་པར་གནས་སོ། །ཞེས་བྱ་བ་དྲན་པ་ཉེ་བར་བཞག་པ་རྣམ་པ་གསུམ་དང་། སེམས་ཅན་
གྱི་དོན་མཛད་པའི་དུས་ལས་སྐད་ཅིག་ཀྱང་མི་འདའ་བས་མཛད་པ་འབྲས་བུ་ཡོད་པའི་
མཚན་ཉིད་ཅེས་བྱ་བ་བསྙེལ་བ་མི་མངའ་བའི་ཆོས་ཉིད་དང་། ཉོན་མོངས་དང་། ཤེས་
བྱའི་སྒྲིབ་པ་སྤངས་བཞིན་དུ་མ་སྤངས་པ་ལྟ་བུར་སྤྱོད་པ་འབྱུང་བ་ནི། བག་ལ་ཉལགྱི་ངོ་བོ་
དེའི་རྒྱུའམ། ས་བོན་ཐུབ་པས་སྤངས་པས་བག་ཆགས་ཡང་དག་པར་བཅོམ་པ་དང་། སྐྱེ་བོ་
མཐའ་དག་ལ་ཉིན་མཚན་དུས་དྲུག་ཏུ་སུ་ནི་སྨིན། སུ་ནི་མ་སྨིན། སུ་ནི་མངོན་མཐོའི་སྣོད་
ཅེས་སོགས་ཀྱིས་རྟག་ཏུ་ཕན་པའི་བསམ་པས་གཟིགས་པ་ཉིད་ཅེས་བྱ་བ་སྐྱེ་བོ་ལ་ཐུགས་
རྗེ་ཆེན་པོ་ཉིད་དང༌། རྣམ་པར་བཤད་པའི་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་།
རྣམ་པ་ཐམས་ཅད་མཁྱེན་པ་ཉིད་དང་། རྩ་བར་དང་ཞེས་བྱ་བའི་སྒྲས་བསྡུས་པ། ལམ་
ཤེས་པ་ཉིད་དང་། ལ་སོགས་པ་གཞི་ཤེས་སྔར་བཤད་པ་དག་ཀྱང་ཡིན་ཏེ། བྱང་ཆུབ་ཀྱི་
ཕྱོགས་དང་མཐུན་པ་ལ་སོགས་པ་ཚད་མེད་པ་བཞི་ལ་སོགས་པ་ཕྱིན་ཅི་ལོག་གི་སྤྲོས་པ་
མེད་པའི་ཡེ་ཤེས་ཀྱི་བདག་ཉིད། ཟག་བཅས་ཐམས་ཅད་གནས་གྱུར་པས་ཟག་མེད་དུ་
- 30 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱུར་པ་ཐམས་ཅད་ཀྱང་ངོ་བོ་ཉིད་ཀྱི་སྐུ་ལས་གཞན་ཆོས་ཀྱི་སྐུར་མངོན་པར་རྫོགས་པཡིན་
ནོ༑ ༑ཞེས་བྱ་བ་ནི། མཁན་པོ་རྣམ་སྣང་ངམ། ཡེ་ཤེས་ཟླ་བ་ལ་སོགས་ཁ་ཅིག་གི་དམ་
བཅའོ། །
གཉིས་པ་ལ་གཉིས་ལས། འདོད་པ་བརྗོད་པ་ནི། འཕགས་པ་གྲོལ་སྡེ་ལ་
སོགས་པ་གཞན་དག་ནི། ཐུབ་པའི་ངོ་བོ་ཉིད་སྐུ་ནི། །ཟག་པ་མེད་པའི་ཆོས་གང་དག།
ཐོབགྱུར་རྣམ་ཀུན་རྣམ་དག་པ། །དེ་དག་རང་བཞིན་མཚན་ཉིད་ཅན། །ཞེས་བྱ་བའི་ཚིགས་
བཅད་ཀྱི་སྒྲ་ཇི་ལྟ་བ་བཞིན་ཉིད་དུ་སངས་རྒྱས་ཀྱི་ས་ན་ལོ་ཀ་ལས་འདས་པའི་ཟག་པ་མེད་
པའི་ཆོས་རྣམས་ཡོད་པ་ཁོ་ནར་ཁས་བླངས་ནས་ངོ་བོ་ཉིད་ཀྱི་སྐུ་ནི། ཟག་མེད་ཀྱི་ཆོས་དེ་
དག་གི་རང་བཞིན་སྐྱེ་བ་མེད་པའི་མཚན་ཉིད་ཅན་ངོ་བོ་ཉིད་སྐུ་ཡིན་པར་འདོད་དེ། ཟག་
མེད་ཀྱི་ཆོས་ཉིད་ངོ་བོ་ཉིད་སྐུ་ཡིན་ན། དེའི་ཆོས་ཅན། ཆོས་ཀྱི་སྐུ་གང་དག་གི་རང་བཞིན་
ཅན་ངོ་བོ་ཉིད་ཀྱི་སྐུའི་མཚན་ཉིད་ཅན་ཡིན་པའི་ཟག་པ་མེད་པའི་ཆོས་དེ་དག་ཀྱང་གང་དག་
ཅིག་ཡིན་ཞེ་ན། དེའི་ལན་དུ་ཆོས་ཅན་སྟོན་པ། བྱང་ཆུབ་མཆོག་མཐུན་ཚད་མེད་དང་།།
ཞེས་བྱ་བའི་ཚིག་ལེའུར་བྱས་པ་ལ་འཇུག་པར་བྱེད་དོ། །འོ་ན། ཆོས་སྐུ་ཞེས་བརྗོད་པ་ཡིན་
ཞེས་པ་དང་འགལ་ལོ། །ཞེ་ན། ཟག་མེད་དེ་ཉིད་ཀྱང་། དྷརྨཏཱ་ཀ་ཡ་ཞེས་བྱ་བ་ཆོས་ཉིད་ཀྱི་
སྐུ་ཡིན་པ་ལས། སྡེབ་སྦྱོར་གྱི་དབང་གིས་ངོ་བོའི་རྐྱེན་ཏཱ་ཕྱིས་ཏེ། མི་མངོན་པར་བྱས་ནས་
དྷརྨ་ཀ་ཡ་ཞེས་བྱ་བ་ཆོས་ཀྱི་སྐུ་ཞེས་བསྟན་ཏོ། །ཞེས་རྣམ་པར་བཤད་ནས། གཞན་དུ་ན།
ངོ་བོ་ཉིད་བཀག་པར་འགྱུར་ཞིང་། འདུས་བྱས་སུ་འགྱུར་རོ། །ཞེས་སོ། །
གཉིས་པ་དེ་དགག་པ་ནི། སྐུ་བཞིར་འདོད་པ་གཞན་དག་ན་རེ། རྣལ་འབྱོར་
པའི་ཀུན་རྫོབ་ཏུ་གདུལ་བྱའི་ཚོགས་གཉིས་དང་རྗེས་སུ་མཐུན་པར་དོན་ཁྱད་པར་ཅན་སྣང་
,3 (0 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། [༡ ༣
བ་སྐྱེད་པའི་སྒོ་ནས་ཆོས་སྟོན་པ་དང་། ལ་སོགས་པ་འོད་ཟེར་འགྱེད་པ་ལ་སོགས་དོན་གྱི་
བྱ་བ་མཛད་པའི་བདག་རྐྱེན་ཟག་བཅས་གནས་ཡོངས་སུ་གྱུར་པས་ཟག་མེད་དུ་གྱུར་པ།
གཟུང་འཛིན་གཉིས་སུ་མེད་པའི་སེམས་དང་སེམས་ལས་བྱུང་བ་གདོན་མི་ཟ་བར་ཁས་བླང་
དགོས་པའི་ཡེ་ཤེས་རྣམས་ཆོས་ཅན། སྐུ་གསུམ་ལས་གཞན་ཡིན་ པར་ ཐལ། ཇི་ལྟར་
སྐུ་གསུམ་གྱིས་བསྡུས་ཏེ་མ་བསྡུས་པའི་ཕྱིར། ཁྱབ་པ་སྐུ་གསུམ་ལས་མེད་པ་དེ་དག་གི་
ལྟརན་ཁས་བླངས། རྟགས་མ་གྲུབ་སྟེ། ཆོས་ཅན་ཆོས་ཉིད་ཐ་དད་མེད་པས་ངོ་བོ་ཉིད་སྐུར་
འདུས་སོ། །ཞེ་ན། འོ་ན། ལོངས་སྤྲུལ་ཡང་དེར་འདུ་བས་ངོ་བོ་ཉིད་སྐུ་གཅིག་པུར་ཐལའོ།།
དེ་གཞན་ནས་སྐུ་གསུམ་དུ་བཤད་དོ། །ཞེ་ན། འོ་ན། སྐུ་བཞིར་བཤད་པས་རིགས་པ་
མཚུངས་སོ། །ཞེས་ཟེར་རོ། །གསུམ་པ་ལ། རྩོད་ལན་གཉིས་ལས་དང་པོ་ནི། སྐུ་གསུམ་དུ་
འདོད་པ་ཁ་ཅིག་ན་རེ། ངོ་བོ་ཉིད་ལོངས་རྫོགས་བཅས་དང༌། །དེ་བཞིན་གཞན་པ་སྤྲུལ་པ་
ནི༑ ༑ཆོས་སྐུ་མཛད་པ་བཅས་པ་སྟེ། །རྣམ་པ་བཞིར་ནི་ཡང་དག་བརྗོད། །ཅེས་བྱ་བ་སྟོན་
པའི་ཚིག་ལེའུར་བྱས་པ་ལས། ངོ་བོ་ཉིས་ཅེས་བྱ་བའི་སྒྲའི་མཇུག་ཐོགས་སུ་ཆོས་ཀྱི་སྐུ་ཞེས་
བྱ་བའི་སྒྲ་མི་འབྱུང་བས་སྐུ་ནི། གསུམ་ཁོ་ནའོ། ཁྱབ་པ་ཡོད་དེ། ལུས་དང་། ཡན་ལག་
རིམ་པ་མཐུན་པར་གསུངས་པས་སོ། །དེས་ན། སྐུ་གསུམ་ལ་ཆོས་སྐུར་བརྡ་སྦྱར་ནས་
མཛད་པ་དང་བཅས་པ་བཞི་ཞེས་དོན་བསྡུརགསུངས་སོ། །ཞེས་ཟེར་རོ། །ལནནི། བཞིར་
སྨྲ་བ་གཞན་དག་ན་རེ། དགོས་པ་ཉེ་བར་སྟོན་པའི་ཤུགས་ཀྱིས་ཆོས་སྐུ་མཛད་པ་དང་
བཅས་པ་ཞེས་དེ་སྐད་དུ་གསུངས་པ་ཡིན་ཏེ། ངོ་བོ་ཉིད་ཀྱི་སྐུ་དང་འབྲེལ་བའི་དོན་གྱིས་
དེའི་རྗེས་སུ་ཐོབ་སྟེ། ཇི་སྐད་དུ། གང་ཞིག་གང་དང་འབྲེལ་བ་དེ། །རིང་ན་འདུག་ཀྱང་དེ་
དང་དེར། །ཞེས་སོ། །དགོས་པ་ནི། ཚིག་ལེའུར་བྱས་པ་སྦྱར་བདེ་བའི་ངོར་རམ་ཕྱིར་དང་།
. 3 (] 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡེ་ཤེས་ཁོ་ན་དང་མཛད་པ་སྦྱར་བས། བྱེད་པ་པོ་དང་ལས་སུ་སྦྱར་བས་མཛད་པ་ཐམས་
ཅད་ཆོས་སྐུའི་མཛད་པར་ཤེས་པར་བྱ་བའི་ཕྱིར་རོ། །འོ་ན། རྒྱས་བཤད་དུའང་འོག་ཏུ་སྟོན་
པར་རིགས་སོ། ཞེ་ན་སྐུ་མཆོག་གི་རིམ་པ་བཞིན་བསྟན་པ་ཡིན་ནོ། །དགོས་པའི་དབང་
གིས་ལུས་དང་ཡན་ལག་རིམ་པ་མི་མཐུན་པ་ཡོད་དེ། ཡོངས་འཛིན་དང་རྟོག་པ་བཞིན་ནོ།།
བཞི་ཡིན་པ་ལ་གནོད་བྱེད་མེད་པ་དེའི་ཕྱིར་ཕྱོགས་གཞན་དག་སྔར་ལས་སྐུ་བཞིར་
གསུངས་པ་ཐམས་ཅད་མི་འགལ་བར་འགྱུར་རོ། །ཞེས་ཟེར་རོ། །
གཉིས་པ་ལ་གཉིས་ཏེ། ཉོན་མོངས་མེད་པའི་དང༌། སྨོན་གནས་ཤེས་པའིཁྱད་
པར་རོ། །དང་པོ་ལ་གསུམ་ལས། སྔ་འགྲེལ་ནི། ཉན་ཐོས་ལ་སོགས་པའི་ཉོན་མོངས་པ་
མེད་པའི་ཏིང་ངེ་འཛིན་ལས་སངས་རྒྱས་ཀྱི་ཉོན་མོངས་པ་མེད་པའི་ཏིང་ངེ་འཛིན་གྱི་ཁྱད་
པར་དུ་བྱ་བའི་ཕྱིར་བར་སྐབས་ཀྱི་ཚིགས་སུ་བཅད་པ། རྩ་བ་ནི། ཉན་ཐོས་ཉོན་མོངས་
མེད་པའི་ཏིང་ངེ་འཛིན་ནི། བདག་ལ་ལྟ་བའི་མིའི་ཉོན་མོངས་སྐྱེ་བའི་དམིགས་རྐྱེན་མི་བྱེད་
པའི་སྒོ་ནས་གཞན་གྱི་ཉོན་མོངས་སྐྱེ་བ་ཡོངས་སུ་སྤོང་བ་ཉིད་ཡིན་ལ། རྒྱལ་བའི་ཉོན་
མོངས་པ་མེད་པ་ནི། གྲོང་དང་། སོགས་པ་ལྗོངས་སུ་བྱོན་ནས་ང་ལ་དམིགས་ནས་སེམས་
ཅན་དེའི་ཉོན་མོངས་རྣམས་རྒྱུན་ཆད་པར་གྱུར་ཅིག་ཅེས་ལྷག་པར་གཟིགས་ཤིང་རྒྱུན་
གཅོད་པས་ཁྱད་པར་འཕགས་སོ། །འགྲེལ་པ་ནི། ཞེས་བྱ་བ་གསུངས་ཏེ། ཉན་ཐོས་ལ་
སོགས་པའི་ཉོན་མོངས་པ་མེད་པའི་ཏིང་ངེ་འཛིན་ནི། བདག་མཐོང་བ་ལས་འགའ་ཞིག་གི་
ཉོན་མོངས་པ་སྐྱེ་བར་གྱུར་ན་མི་རུང་ངོ༌། །ཞེས་མིའི་ཉོན་མོངས་པ་སྐྱེ་བ་ཡོངས་སུ་སྤོང་བ་
ཉིད་ཡིན་ནོ། །དེ་བཞིན་གཤེགས་པ་རྣམས་ཀྱི་ཉོན་མོངས་པ་མེད་པའི་ཏིང་ངེ་འཛིན་ནི།
གྲོང་ལ་སོགས་པར་སྐྱེ་བོ་མཐའ་དག་ཉོན་མོངས་པའི་རྒྱུན་དྲུངས་འབྱིན་པར་མཛད་པ་
- 3
]
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཡིན་ནོ། །
གཉིས་པ་ལ་གསུམ་ ལས། སྔ་འགྲེལ་ནི། ཉན་ཐོས་ ལ་ སོགས་པའི་སྨོན་
གནས་ཤེས་པ་བས་དེ་བཞིན་གཤེགས་པའི་སྨོན་གནས་མཁྱེན་པ་ཁྱད་པར་དུ་བསྟན་པའི་
ཕྱིར་བར་སྐབས་ཀྱི་ཚིགས་སུ་བཅད་པ། རྩ་བ་ནི། སངས་རྒྱས་སྨོན་གནས་མཁྱེན་པ་ནི་
ཆོས་ཅན། ཉན་ཐོས་ཀྱི་སྨོན་གནས་ཤེས་པ་ལས་ཁྱད་པར་འཕགས་ཏེ། ཁྱད་པར་ལྔ་དང་
ལྡན་པའི་ཕྱིར། ལྔ་ནི། རང་གི་ངང་གིས་འཇུག་པས་ལྷུན་གྱིས་གྲུབ་པ་དང་། རྒྱུན་མི་ཆད་
པས་ཆགས་པ་སྤངས་པ་དང་། ཤེས་བྱ་ཐམས་ཅད་ལ་ཐོགས་པ་མེད་པར་འཇུག་པ་དང་།
ཐུགས་མཉམ་གཞག་ལ་རྟག་ཏུ་གནས་པ་དང་། མཁའ་མཉམ་གདུལ་བྱས་འདྲི་བ་ཀུན་གྱི་
ལན་གཅིག་ཅར་འདེབས་པར་བཞེད་དོ། །འཕགས་པ་གྲོལ་སྡེའི་ལུགས་སོ། །འགྲེལ་པ་
ལ༑ ཞེས་བྱ་བ་གསུངས་ཏེ། དེ་བཞིན་གཤེགས་པའི་ སྨོན་ནས་མཁྱེན་པ་ནི། འབད་པའི་
མཚན་མ་མེད་པ་ཉིད་དུ་རང་གི་ངང་གིས་འཇུག་པ་དང༌། དངོས་པོ་ལ་བདེན་པར་མངོན་
པར་མ་ཞེན་པས་གཟུགས་ལ་སོགས་པ་ལ་ཆགས་པ་དང་བྲལ་བ་དང་། ཉོན་མོངས་པ་དང་
ཤེས་བྱའི་སྒྲིབ་པ་བག་ཆགས་དང་བཅས་ཏེ་སྤངས་པས་ཤེས་བྱ་ཐམས་ཅད་ལ་ཐོགས་པ་
མེད་པ་དང་། འཁོར་བ་ཇི་སྲིད་པར་གནས་པའི་ཕྱིར་རྟག་ཏུ་གཞན་དོན་དུ་གནས་པ་དང་།
ཡང་དག་པའི་སོ་སོ་རིག་པ་བཞི་བརྙེས་པས་འདྲི་བའི་ལན་འདེབས་པར་མཛད་པ་ཡིན་
པར་བཞེད་དོ། །ཉན་ཐོས་ལ་སོགས་པའི་ནི། རྒྱུ་མཚན་ལྔ་ལས་ལྡོག་པ་ཉིད་ཀྱིས་ཁྱད་པར་
ལྔ་ལྡན་དེ་མ་ཡིན་ནོ། །
གསུམ་པ་ལ། ཆོས་སྐུ་རྟག་པ་དང༌། ཁྱབ་རྟག་གཉིས་ཀ་ལ་རྩོད་སྤང་ངོ༌།།
དང་པོ་ལ། རྩོད་ལན་གཉིས་ལས། རྩོད་པ་ནི། སངས་རྒྱས་ཆོས་ཀྱི་སྐུ་ལ་ཞུགས་པ་ཆོས་
ཐ3 (༼ .



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན། དུས་རྟག་ཏུ་ ཇི་ལྟར་སེམས་ཅན་གྱི་ དོན་ མི་ མཛད་དེ། མཛད་པར་ཐལ། རྟག་ཏུ་
ཐུགས་རྗེ་ཆེན་པོའི་ངོ་བོ་ཉིད་ནུས་ཅན་དང་ལྡན་པ་ཡང་ཡིན་པའི་ཕྱིར། ཞེས་བྱ་བའི་ལན་
གདབ་པའི་ཕྱིར་བར་སྐབས་ཀྱི་ཚིགས་སུ་བཅད་པ། ལན་ལ་གཉིས་ཏེ། གདུལ་བྱ་ལ་ལྟོས་
ཏེ་འདོད་པའི་ལན། གདུལ་བྱ་མིན་པ་ལ་ལྟོས་ཏེ་ཁྱབ་པ་མེད་པའི་ལན་ནོ། །དང་པོ་ལ་
གཉིས་ཏེ། རྩ་བ་ནི། སྣང་ངོ༌། །ཞེས་དྲང་ངོ༌། །གང་ན། སངས་རྒྱས་ཀྱི་མཛད་པ་དེའོ།
གང་ལ་ན། གདུལ་བྱ་དག་མ་དག་དེ་དང་དེ་ལའོ། །དུས་གང་གི་ཚེ་ན། བྱ་བ་ཕྲིན་ལས་
མཛད་པས་ཕན་པར་གྱུར་པའི་ཚེའོ། །ཇི་ལྟར་ན། ལོངས་སྐུའི་གདུལ་བྱགང་ལ་ལོངས་སྐུ་
གང་དང༌། སྤྲུལ་སྐུའི་གདུལ་བྱ་གང་ལ་སྤྲུལ་སྐུ་སོགས་སྐལ་བ་དང་འཚམ་པར་རོ། །རྒྱུ་
གང་ལས་ན། གདུལ་བྱ་དགེ་བས་ཡོངས་སུ་སྨིན་པར་གྱུར་པའི་རྒྱུ་ལས་སོ། །འགྲེལ་པ་ལ།
མཛད་ཅེས་དྲང་ངོ༌། །གང་ན། གཞན་དོན་གྱི་བྱ་བ་ཕྲིན་ལས་སོ། །རྒྱུ་གང་ལས་ན། སེམས་
ཅན་དེའི་དོན་བྱ་བའི་ཕྱིར་སེམས་ཅན་ཐམས་ཅད་ཀྱི་དོན་བྱེད་པར་གྱུར་ཅིག་གི་སྔོན་གྱི་
སྨོན་ལམ་གྲུབ་པས་འདུལ་བྱེད་ལ་ཡོད་པའི་རྒྱུ་དང་། གདུལ་བྱ་དགེ་བའི་བཤེས་གཉེན་
དང༌། ལ་སོགས་པ་གྲོགས་དམ་པ་དང་ཕྲད་པས། སྔོན་བསྐྱེད་པའི་དགེ་བའི་རྩ་བའི་ས་
བོན་སངས་རྒྱས་དང་། ལ་སོགས་པ་བྱང་སེམས་ལ་དམིགས་པའི་རྒྱུ་ཡོངས་སུ་བརྟས་པར་
གྱུར་པ་ལས་སོ། །གང་ལ་ན། གདུལ་བྱར་གྱུར་པའི་སེམས་ཅན་གང་ལའོ །གང་གི་དུས་
སུ་ན། ཆོས་སྟོན་པ་དང་། ལ་སོགས་པ་བསོད་སྙོམས་ཞེས་པ་སོགས་མཛད་པས་ཡུལ་ཅན་
དུ་འཕྲོད་པ་སྟེ། སྐྱེ་བ་ཐམས་ཅད་དུ་ཕན་པར་གྱུར་པ་དེའི་ཚེའོ། །ཇི་ལྟར་ན། བཅོམ་ལྡན་
འདས་དེ་དང་དེར་གདུལ་བྱའི་སྣང་བ་དང་འཚམ་པར་རོ། །འོ་ན། རྟག་ཏུ་དོན་མཛད་པ་མི་
སྣང་བས་བསལ་ལོ། །ཞེ་ན། བཅོམ་ལྡན་འདས་དུས་ཐམས་ཅད་དུ་རྟོགས་པ་མེད་བཞིན་
3
]
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
དུ་དགོས་འདོད་འབྱུང་བ་ཡིད་བཞིན་གྱི་ནོར་བུ་ལྟརགཞན་དོན་མཛད་པའི་ནུས་པ་ཉེ་བར་
གནས་ཀྱང་། སེམས་ཅན་རང་གི་ལས་ཀྱི་ཉེས་པས་བསྐྱེད་པ་ལ་ཕྲིན་ལས་འཇུག་པའི་རྒྱུ་
མ་ཚང་བས་འབྲས་བུ་སེམས་ཅན་སྨིན་པའི་ཕྲིན་ལས་མཛད་པར་མ་སྣང་སྙམ་དུ་བྱམས་
པས་དགོངས་པ་ཡིན་ནོ། ། །
གཉིསཔ་ལ་གསུམ་ ལས། སྔ་འགྲེལ་ནི། དེ་ ཇི་ ལྟ་བུ་ཞིག་སྙམ་པ་ལ། བར་
སྐབས་ཀྱི་ཚིགས་སུ་བཅད་པས་དཔེ། རྩ་བ་ལ། དཔེར་ན། ལྷའི་རྒྱལ་པོས་ཆར་ཕབ་ཀྱང་
ས་བོན་དུ་མི་རུང་བ་མེས་ཚིག་པ་ལ་མྱུ་གུ་སྔོན་པོ་མི་འཁྲུངས་པ་ལྟར། ཐབས་མཁས་ལ་
ཐུགས་རྗེ་ཆེ་བའི་སངས་རྒྱས་རྣམས་ནི་བྱོན་གྱུར་ཀྱང་། དོན་ཁྱད་པར་ཅན་སྣང་བའི་སྐལ་
བ་མེད་པས་འོད་ཟེར་འགྱེད་པ་སོགས་བཟང་པོ་མི་མྱོང་སྟེ། ཇི་ལྟར་ཆུ་ཡི་སྣོད་ག་ན། །ཟླ་
བའི་གཟུགས་བརྙན་མི་སྣང་བ། །དེ་བཞིན་སེམས་ཅན་ངན་པ་ལ། །སངས་རྒྱས་གཟུགས་
བརྙན་མི་ སྣང་ངོ༌། །ཞེས་སོ། །འགྲེལ་ པ་ནི། ཞེས་བྱ་བ་གསུངས་སོ། །དཔེར་ན། ལྷའི་
རྒྱལ་པོས་ཆར་ཕབ་ཏུ་ཟིན་ཀྱང་ཏིལ་ལ་སོགས་པའི་ས་བོན་རུལ་བའི་ངོ་བོ་ལ་སོགས་པས་
སབོན་མི་རུང་བར་གྱུར་པ་མི་འཁྲུངས་པ་དེ་བཞིན་དུ་སངས་རྒྱས་ཡིད་ལ་རེ་བ་མཐའ་དག་
ཡོངས་སུ་རྫོགས་པར་མཁས་པ་རྣམས་བྱུང་ཡང་སྐལ་བ་མེད་པསདམ་པའི་ཆོས་ཉན་པ་ལ་
སོགས་པའི་བཟང་པོ་ཐོབ་པར་མི་འགྱུར་རོ། །གཉིས་པ་ལ། རྩོད་ལན་གཉིས་ལས། དང་
པོ་ནི། ཡེ་ཤེས་ཀྱི་བདག་ཉིད་ཀྱི་ཆོས་ཀྱི་སྐུ་ཆོས་ཅན། ཇི་ལྟར་ཁྱབ་པ་དངརྟག་པ་ཞེས་ཀྱང་
བརྗོད་དེ་མ་ཡིན་པར་ཐལ། རྣལ་འབྱོར་པ་སོ་སོར་ངེས་པའི་རྒྱུད་ཀྱི་རྟེན་ཁོ་ན་ལ་ཡོད་པའི་
ཕྱིར་དང༌། སྐད་ཅིག་རེ་རེ་ལ་འབྱུང་བའི་ཕྱིར་རོ། །ཞེ་ན། ལན་ལ། སྔ་འགྲེལ་ནི། དེའི་
ལན་བར་སྐབས་ཀྱི་ཚིགས་སུ་བཅད་པས་གསུངས་པ། རྩ་བ་ལ། སངས་རྒྱས་ཆོས་ཅན།
. 3 (9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱབ་པར་ངེས་པར་བརྗོད་དེ། གདུལ་བྱའི་དོན་རྟག་ཏུ་མཛད་པ་དེ་ལྟར་ན། མཛད་པའི་
ཕྲིན་ལས་རྒྱ་ཆེ་བའི་ཕྱིར་རོ། །སངས་རྒྱས་དེ་ཉིད་ཆོས་ཅན། རྒྱུན་རྟག་པ་ཞེས་ཀྱང་བརྗོད་
པ་ཡིན་ཏེ། འཁོར་བ་ཇི་སྲིད་པར་ཟད་པའམ་རྒྱུན་ཆད་པ་མེད་པའི་ཕྱིར་རོ། །འགྲེལ་པ་ལ།
ཞེས་བྱ་བ་ཡིན་ཏེ། དེ་ལྟར་རྟག་གནས་དང་ཞེས་པ་དང་། དེ་དང་དེ་ལ་སྣང་ངོ་ཞེས་ཇི་སྐད་
བཤདཔའི་ཚུལ་གྱིས་ཐམས་ཅད་དུགདུལ་བྱ་ལ་དོན་ཁྱད་པར་ཅན་དུ་སྣང་བའི་སྒོ་ནས་བྱ་
བ་མཛད་པ་རྒྱ་ཆེ་བའི་ ཕྱིར་དང༌། རྒྱུན་ཆགས་སུ་འཁོར་བ་ཇི་སྲིད་པར་བཞུགས་ཀྱང་
བཅོམ་ལྡན་འདས་ལ་ཟད་པ་མི་མངའ་བའི་ཕྱིར་གོ་རིམ་བཞིན་དུ་སངས་རྒྱས་ཁྱབ་པ་དང་།
རྟག་པ་ཞེས་མངོན་པར་བརྗོད་དོ། །
གསུམ་པ་ལ་གཉིས་ཏེ། རང་བཞིན་མདོར་བསྟན། ཡོན་ཏན་རྒྱས་བཤད་དོ།།
དང་པོ་ལ་གསུམ་ལས། སྔ་འགྲེལ་ནི། དེ་ལྟར་སྐུ་གཉིས་པ་བསྟན་ནས་གསུམ་པ་ཐེག་ཆེན་
གྱི་ཆོས་ལ་རྫོགས་པར་ལོངས་སྤྱོད་པའི་སྐུ་གཟུགས་ཀྱི་སྐུའི་ངོ་བོ་ཉིད་མཚན་དང་དཔེ་བྱད་
བཟང་པོས་འབར་བ་སྟེ། གསལ་བའམ་མཛེས་པར་བརྒྱན་པའོ། །རྩ་བ་ལ། མཚན་ནི།
སུམ་ཅུ་རྩ་གཉིས་དང༌། དཔེ་བྱད་བརྒྱད་ཅུས་བརྒྱན་པའི་གཟུགས་སྐུའི་བདག་ཉིད་འོག་
མིན་ཁོ་ནར་བཞུགས་པ་འདི་ཆོས་ཅན། ཐུབ་པའི་ལོངས་སྤྱོད་རྫོགས་སྐུར་བཞེད་དོ།།
འཁོར་ས་བཅུའི་བྱང་ཆུབ་སེམས་དཔའ་དང་ལྷན་ཅིག་ཏུ་ཐེག་ཆེན་གྱི་ཆོས་ལ་རྫོགས་པར་
ཉེ་བར་ལོངས་སྤྱོད་པའི་ཕྱིར་རོ། །མདོ་ནི། བཅོམ་ལྡན་འདས་རྣམས་ཀྱི་སྐུ་སྐྱེས་བུ་ཆེན་
པོའི་མཚན་སུམ་ཅུ་རྩ་གཉིས་ཀྱིས་བརྒྱན་པ། དཔེ་བྱད་བཟང་པོ་བརྒྱད་ཅུས་བརྒྱན་པ།
བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་ཐེག་པ་ཆེན་པོའི་ཆོས་ཀྱི་ལོངས་སྤྱོད་
བླ་ན་མེད་པའི་དགའ་བ་དང༌། བདེ་བ་དང༌། ཚིམ་པ་དང༌། རབ་ཏུ་དགའ་བ་སྟོན་པར་
-3
1
] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
མཛད་པར་འགྱུར་རོ། །ཞེས་སོ། །འགྲེལ་པ་ལ། སྐྱེས་བུ་ཆེན་པོར་མཚོན་པར་བྱེད་པས་ན་
མཚན། དེ་ཡང་སངས་རྒྱས་ཀྱི་གསལ་ལ་རྫོགས་པ་ཡིན་ལ། བརྒྱ་བྱིན་སོགས་ཀྱི་དེ་ལས་
ལྡོག་པའོ། །ཕ་རོལ་གྱི་རྒྱུད་ལ་བསྒོ་ཞིང་ཞེན་པར་བྱེད་པས་སམ། ནང་གི་ཡོན་ཏན་གསལ་
བར་བྱེད་པས་དཔེ་བྱད་བཟང་པོ་བརྒྱད་ཅུའི་ངོ་བོ་ཉིད་འདི་ནི། བྱང་ཆུབ་སེམས་དཔའ་ཆེན་
པོ་ས་བཅུ་ལ་བཞུགས་པ་རྣམས་དང་ཐབས་ཅིག་ཏུ་ཐེག་པ་ཆེན་པོའི་ཆོས་ཀྱི་ལོངས་སྤྱོད་ཀྱི་
དགའ་བ་དང་བདེ་བ་ཤིན་ཏུ་ཁ་ན་མ་ཐོ་བ་མེད་པ་ཉེ་བར་སྤྱོད་པའི་ཕྱིར་སངས་རྒྱས་བཅོམ་
ལྡན་འདས་ཀྱི་ལོངས་སྤྱོད་རྫོགས་པའི་སྐུ་ཡིན་ནོ། །
གཉིས་པ་ལ་གཉིས་ཏེ། མཚན་དང་། དཔེ་བྱད་དོ། །དང་པོ་ལ། མཚན་གྱི་དབྱེ་
བ་དང༌། དེ་སྐྱེད་བྱེད་ཀྱི་རྒྱུའོ། །དང་པོ་ལ་གསུམ་ལས། སྔ་འགྲེལ་ནི། མཚན་སུམ་ཅུརྩ་
གཉིས་པོ་དེ་དག་གང་དག་ཅིག་ཡིན་ཞེ་ན། རྩ་བ་ནི། དེ་བཞིན་གཤེགས་པའི་ཕྱག་གི་
མཐིལ་ན་མཚོན་ཆའི་འཁོར་ལོ། ཞབས་ཀྱི་མཐིལ་ན་འགྲོ་བ་འདྲེན་པའི་འཁོར་ལོ་རྩིབས་
སྟོང་ལྡན། ལྟེ་བ་མུ་ཁྱུད་དང་བཅས་པ་ཡོངས་སུ་རྫོགས་པས་མཚན་པ་དང་། རུས་སྦལ་གྱི་
ལྟོ་བ་ལྟར་ཞབས་མཐིལ་མཉམ་པར་འཇོག་པ་དང༌། ཕྱག་དང་ཞབས་ཀྱི་སོར་མོ་རིན་པོ་
ཆེའི་དྲ་བས་འབྲེལ་བ་དང་། ཕྱག་ནི་ཞབས་བཅས་ཤིང་བལ་ལྟར་འཇམ་ཞིང་གཞོན་ཤ་
ཆགས་པ་དང་། ལོངས་སྐུ་འདིའི་སྐུ་ནི། ཞབས་ཀྱི་མཐིལ་གཉིས། ཕྱག་གི་མཐིལ་གཉིས།
ཕྲག་པ་གཉིས། ལྟག་པ་སྟེ། བདུན་དག་མཐོ་བ་དང་། ཞབས་མཐིལ་གྱི་དཀྱུས་དང་མཐོ་
མཉམ་པས་སོར་མོ་རིང་དང་། ཞབས་བཞི་ཆ་ཕྱིར་འཕགས་པས་རྟིང་པ་ཡངས་པ་དང་། ཁྲུ་
བདུན་ཡོད་པས་སྐུ་ཆེ་བ། ཡ་ཡོ་མེད་པས་དྲང་། ཞབས་པུས་མོའི་ལྷ་ང་དང་། ལོང་བུ་ཕྱིར་
འབུརབ་མི་མངོན་པ་དང་། བསྤུ་ནི། གཡས་ཕྱོགས་གྱེན་དུ་འཁྱིལ་ཞིང་ཕྱོགས་པ་སྟེ། བཅུ་
- 3 11 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚན་དང་པོའོ། །བྱིན་པ་མཉམ་ཞིང་རིམ་པར་འཚམ་ལ་རྒྱས་ཤིང་ཟླུམ་པས་རི་དྭགསཨེན་
ཡ་བསེ་ཁ་སྒོའི་འདྲ་བ་དང་། མ་བཏུད་པར་ཕྱག་མཐིལ་པུས་མོའི་ལྷ་ངར་སླེབས་པས་ཕྱག་
རིང་ཞིང་མཛེས་པ་དང༌། རྟ་ཅང་ཤེས་པ་ལྟར་མདོམས་ཀྱི་སྦ་བ་སྟེ། གསང་བའི་མཚན་མ་
སྦུབས་སུ་མཛེས་པར་ནུབ་པའི་མཆོག །པགས་པ་གསེར་སྦྱངས་པའི་མདོག་ལྟ་བུ། པགས་
པའི་སྐྱི་སྲབ་ཅིང་རྡུལ་གྱིས་མ་གོས་པ་དང་། བ་སྤུ་ནི། བུ་ག་གཅིག་ནས་གཉིས་མེད་པར་རེ་
རེ་ནས་གཡས་ཕྱོགས་སུ་ལེགས་འཁྲུངས་དང་། ཞལ་གྱི་སྨིན་མཚམས་ན་སྤུ་དཀར་འཇམ་
གཡས་འཁྱིལ་ཉི་ཟླ་ལས་ལྷག་པའི་འོད་དང་ལྡན་པ་ནི། མཛོད་སྤུ་སྟེ། དེས་བརྒྱན། སྐུ་རོ་
སྟོད་འཕེལ་ཁ་ཆེ་བས་སེང་གེ་འདྲ་བ་དང་། ལོངས་སྐུ་འདིའི་དཔུང་པའི་མགོ་མགྲིན་པ་དང་
འབྲེལ་ཞིང་ཟླུམ་པར་གནས་པ་ཐལ་གོང་རྒྱས་པ་དང་། ཐལ་གོང་ནི། བྲང་ངོ༌། །བཅུཚ་
གཉིས་པ་ནི། ལོངས་སྐུ་འདི་ལ་ལྗགསནད་ཀྱིས་མ་ཉམས་ཤིང་རོ་མི་ཞིམ་པ་རྟ་ཆག་ཀྱང་རོ་
མཆོག་ཏུ་སྣང་བ་དང༌། སྐུ་ནི། ཁྲུ་དང་འདོམ་གྱི་ཚད་དུ་མཉམ་པས་ཤིང་ནྱ་གྲོ་དྷ་ལྟར་མཆུ་
ཞེང་གབ། གཙུག་ཏོར་ཟླུམ་ཞིང་མཉམ་པ་གཡས་སུ་འཁྱིལ་བ་སོར་བཞི་ཙམ་འཕགས་པར་
དབུར་ལྡན། ཨུཏྤལ་དམར་པོ་ལྟར་ལྗགས་རིང་ཞིང་མཛེས་པ་ནི། སྲབ་པ་ལ་ཡངས་པའོ།།
ཀུན་ཤེས་པར་བྱ་ཞིང་རྣམ་པར་ཤེས་པར་བྱ་བ། མཉམ་པར་འོས་ཤིང་མི་མཐུན་པ་མེད་པ།
ཟབ་ཅིང་དབྱངས་ཀྱི་རྗེས་སུ་འགྲོ་བ། མི་ཚུགས་ཤིང་རྣམ་པར་སྙན་པ། རེག་ཅིང་ཁྱབ་པར་
བྱེད་པ་སྟེ། ལྔ་ལྡན་ཚངས་དབྱངས་དང་། མེ་ལོང་ལྟར་ཟླུམ་ལ་རྒྱས་པས་འགྲམ་པ་སེང་
གེའི་འདྲ་དང་། ཚེམས་ཀུནྡ་ལྟར་ཤིན་ཏུ་དཀར་དང་། མཐོ་དམན་མེད་པས་ཚད་མཉམ་པ་
དང་། མཚམས་མ་དོད་པས་ཐགས་བཟང་བ་དང༌། བླ་འོག་ལྷག་ཆད་མེད་པར་ཉི་ཤུ་ཉི་ཤུ་
ཡོད་པས་གྲངས་ནི་བཞི་བཅུ་ཐམ་པ་ཚང་བ་དང་། བཅུ་ཚན་གསུམ་པའོ། །དཀར་ནག་མ་
- 3 1
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
འདྲེས་དམར་པོའི་ར་རི་མེད་པས་སྤྱན་མཐོན་མཐིང་འདྲ་བ་དང་། སྤྱན་གྱི་སྟེང་འོག་གི་རྫི་མ་
གཞོལ་ཞིང་མ་འདྲེས་པ་བ་མཆོག་གི་རྫི་མ་འདྲ་བའོ། །
དོན་བསྡུ་ནི། འདི་དག་སུམ་ཅུ་རྩ་གཉིས་མཚན། འགྲེལ་པ་ལ། ཕྱེད་སྔ་མ་རྒྱུ་
དང༌། ཕྱི་མ་འབྲས་བུ་ཡིན་ནོ། །ཞེས་གསུངས་ཏེ། བླ་མ་རྣམས་ལ་སྐྱེལ་བ་དང་བསུ་བ་ལ་
སོགས་པ་ཆོས་ཉན་པ་དང༌། གཙུག་ལག་ཁང་དུ་འགྲོ་བ་དང་། གཡོག་འཁོར་བྱིན་པས་
ཕྱག་དང་ཞབས་འཁོར་ལོའི་མཚན་དང་ལྡན་པ་ཉིད་དང་། སྡོམ་པ་གསུམ་གྱི་ཡི་དམ་ཡང་
དག་པར་བླངས་པ་བརྟན་པ་ཉིད་ཀྱིས་རུས་སྦལ་བཞིན་དུ་ཞབས་ཤིན་ཏུ་གནསཔ་ཉིད་དང་།
སྦྱིན་པ། ཚིག་སྙན་པ། དོན་སྤྱོད་པ། དོན་མཐུན་པ་སྟེ། བསྡུ་བའི་དངོས་པོ་བཞི་བསྟེན་
པས་ཕྱག་དང་ཞབས་ཀྱི་སོར་མོ་ངང་པའི་རྒྱལ་པོ་ལྟ་བུར་དྲ་བས་འབྲེལ་བ་ཉིད་དང་།
བཟའ་བ་དང་། བཅའ་བ་དང༌། ལ་སོགས་པ་མྱང་བ་དང༌། དྲི་རོ་རེག་བྱ་གྱ་ནོམ་པ་བྱིན་
པས་ཕྱག་དང་ཞབས་འཇམ་ཞིང་གཞོན་ཤ་ཆགས་པ་ཉིད་དང་། བལྡག་པ་དང་། ལ་སོགས་
པ་བཏུང་བ་ཤིན་ཏུ་གྱ་ནོམ་པ་བྱིན་པས་ཕྱག་དང་། ཞབས་དང༌། ཕྲག་པ་དང་། ལྟག་པའི་
ཕྱོགས་མཐོ་བའི་ཕྱིར། བདུན་མཐོ་བ་ཉིད་དང་། གསད་པར་བྱ་བ་བཅིངས་པ་ལས་ཐར་
པར་བྱས་པས་སོར་མི་རིང་བ་ཉིད་དང་། སྲོག་བསྲུངས་ཏེ་འཚོ་བར་ཕན་བཏགས་པ་ཉིད་
ཀྱིས་རྙིང་པ་ཡངས་པ་ཉིད་དང༌། སྲོག་གཅོད་པ་སྤངས་པ་ཉིད་ཀྱིས་སྐུ་ཁྱོན་ཆེ་ཞིང་མི་
འཁྱོག་པས་དྲང་བ་དང༌། དགེ་བའི་ཆོས་ཡང་དག་པར་གསར་དུ་བླངས་ཤིང་བཟུང་བས་
ཞབས་ཀྱི་འབུར་པོ་མི་མངོན་པ་ཉིད་དང༌། དགེ་བ་ཡང་དག་པར་བླངས་པ་ཡི་རང་གིས་
སྤེལ་ཞིང་མ་ཉམས་པར་བྱས་པས་སྐུའི་སྤུ་གྱེན་དུ་ཕྱོགས་པ་ཉིད་དང་། གསོ་བ་རིག་པ་དང་།
བཟོ་དང་། སོགས་པ་ལྷམ་གུས་པར་བྱས་ཏེ་བྱིན་པས་བྱིན་པ་རི་དྭགས་ཨེ་ན་ཡའི་ལྟ་བུ་
-31 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། རང་ལ་ནོར་བདོག་པ་ལ་སློང་བའི་སྐྱེ་བོ་ལ་སྟེར་ཞིང་། མེད་ཅེས་ཕྱིར་མ་སྤངས་པས་
ཕྱག་རིང་ཞིང་མཛེས་པ་ཉིད་དང༌། གཞན་མི་འབྱེད་ཅིང་བྱེ་བ་བསྡུམ་པ་དང་། སྐྱེ་བོ་ཐམས་
ཅད་འཁྲིག་པ་ལས་ཚངས་པར་སྤྱོད་པ་ཡང་དག་པར་ལེན་དུ་འཇུག་པ་དང༌། གསང་བའི་
གྲོས་ཀྱི་གསང་ཚིག་བསྲུངས་པས་མདོམས་ཀྱི་སྦ་བ་སྦུབས་སུ་ནུབ་པ་ཉིད་དང་། དགབ་པ་
དང་གདིང་བ་གྱ་ནོམ་པ་བྱིན་བས་མདོག་གསེར་འདྲ་བ་ཉིད་དང༌། ཁང་བཟང་དང་། ལ་
སོགས་པ་གཞལ་ཡས་ཁང་དང་། གནས་ཁང་དམ་པ་བྱིན་པས་པགས་པ་འཇམ་པ་ཉིད་
དང༌། འདུ་འཛི་དང་ལ་སོགས་པ་རྣམ་གཡེང་ཡོངས་སུ་སྤངས་པས་སྤུ་རེ་རེ་ནས་གཡས་
ཕྱོགས་སུ་འཁྱིལ་བ་ཉིད་དང་། མཁན་སློབ་ཕ་མ་སོགས་སྐྱེ་བོ་བླ་མ་ཐམས་ཅད་བཀུར་བའི་
གནས་ཇི་ལྟ་བ་བཞིན་དུ་བཀོད་པས་ཞལ་མཛོད་སྤུས་བརྒྱན་པ་ཉིད་དང་། རྣམ་པ་ཐམས་
ཅད་དུ་ཁ་དྲག་གི་ཚིག་གིས་མུ་ཅོར་མི་སྨྲ་ཞིང་གཞན་ཁྱད་དུ་མ་བསད་པས་རོ་སྟོད་སེང་གེའི་
འདྲ་བ་ཉིད་དང༌། སྙན་པར་སྨྲ་བ་དང༌། ལེགས་པར་སྨྲ་བ་རྗེས་སུ་མཐུན་པར་སློབ་པར་
བྱས་པས་པུས་མགོ་ཤིན་ཏུ་ཟླུམ་པ་ཉིད་དང་། སྨན་དང་། ལ་སོགས་པ་རིམ་གྲོ་པ་སྨན་པ་
ཕན་པའི་ཟས་སོགས་བྱིན་པས་ཐལ་གོང་རྒྱས་པ་ཉིད་དང༌། སྐྱེ་བོ་ནད་པའི་གཡོག་དང་།
རིམ་གྲོ་བྱས་པས་རོ་བྲོ་བའི་མཆོག་མཁྱེན་པ་དང༌། ནགས་ཚལ་དང༌། ཀུན་དགའ་ར་བ་
དང༌། ལ་སོགས་པ་བསིལ་ཁང་དང་ཁྲོན་པ་སོགས་བྱེད་པ་ཡང་དག་པར་ལེན་ཏུ་བཅུག་
པས་ཤིང་ནྱ་གྲོ་དྷ་ལྟར་མཆུ་ཞེང་གབ་པ་ཉིད་དང་། གཙུག་ལག་ཁང་དང་། ལ་སོགས་པ་
འདུག་གནས་སོགས་ལྷག་པར་བྱིན་པས་གཙུག་གཏོར་དང་ལྡན་པ་དང༌། འཇམ་པོ་ལ་
སོགས་པ་སྙན་ལ་མཉེན་པར་གསུངས་པས་ལྗགས་རིང་བ་ཉིད་དང༌། འཇིག་རྟེན་གྱི་
ཁམས་མང་པོས་བར་ཆོད་པ་དང་། དྲུང་ན་གནས་པ་ཐམས་ཅད་ཀྱང་མཚུངས་པར་སེམས་
- 3
1 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༣
ཅན་ལ་དམ་པའི་ཆོས་གོ་བར་བྱས་པས་ཚངས་པའི་དབྱངས་ཉིད་དང་། ཚིག་འཁྱལ་བ་
སྤངས་ཤིང་། དུས་སུ་སྨྲ་བས་འགྲམ་པ་སེང་གེའི་འདྲ་བ་ཉིད་དང༌། སྐྱེ་བོ་ཐམས་ཅད་
བཀུར་བ་དང་། ལ་སོགས་པ་མི་བརྙས་པས་ཚེམས་དཀར་བ་ཉིད་དང་། འོག་འཚོསྤངས་
པས་འཚོབ་རྣམ་པར་དག་པ་ཉིད་ཀྱིས་ཚེམས་མཉམ་པ་ཉིད་དང་། ཡུན་རིང་པོ་ནས་བདེན་
པའི་ཚིག་ཀུན་ཏུ་སྤྱོད་པས་ཚེམས་ཐགས་བཟང་བ་ཉིད་དང༌། ཕན་ཚུན་འབྱེད་པ་ཕྲ་མའི་
ཚིག་སྤངས་པས་ཚེམས་བཞི་བཅུ་ཚང་བ་ཉིད་དང་། སེམས་ཅན་ཐམས་ཅད་ལ་བུ་གཅིག་པ་
དང་འདྲ་བར་བྱམས་པས་བལྟས་པས་སྤྱན་མཐོན་མཐིང་ཉིད་དང་། མི་སྡུག་པ་ཁོང་ཁྲོ་དང་།
ལ་སོགས་པ་སྡུག་པ་ལ་ཆགས་པ་མེད་པར་རྨོངས་པ་མེད་པའི་སྤྱན་གྱིས་བལྟས་པསརྫི་མ་
བའི་ལྟ་བུ་ཉིད་དོ། །
གཉིས་པ་ལ་གཉིས་ཏེ། རྒྱུ་རྫོགས་པས་མཚན་གྲུབ་པར་བསྟན། སྒྲུབ་བྱེད་རྒྱུའི་
དབྱེ་བའོ། །དང་པོ་ལ་གསུམ་ལས། སྔ་འགྲེལ་ནི། རྒྱུ་གྲུབ་པས་མཚན་གྲུབ་པ་ཞེས་བར་
སྐབས་ཀྱི་ཚིགས་སུབཅད་པ། རྩ་བ་ལ། ཡང་དག་པར་འགྲུབ་བོ། །ཞེས་དྲང་ངོ་། །གངན།
མཚན་སོ་གཉིས་པོ་འདི་དག་གོ །གང་གིས་ན། མཚན་སོ་གཉིས་གང་དང་གང་གིས་སྒྲུབ་
པར་བྱེད་པའི་རྒྱུ་གང་ཡིན་པ་དེ་དང་དེ་ནི་རབ་ཏུ་རྫོགས་པས་སོ། །གང་ལ་ན། ལོངས་སྐུ་
འདི་ལའོ། །འགྲེལ་པ་ལ། འབྱུང་བའི་ཆོས་གཉིས་ཀྱི་རྒྱུ་གང་གིས་ན། མཚན་གང་གིས་
སྒྲུབ་པར་བྱེད་པའི་རྒྱུ་གང་ཡིན་པ་དེ་རབ་ཏུ་རྫོགས་པས་སོ། །གང་ན། མཚན་སུམ་ཅུརྩ་
གཉིས་པོ་འདི་དག་གོ །གཉིས་པ་ལ་གསུམ་ལས། སྔ་འགྲེལ་ནི། རྒྱུ་དེ་གང་ཡིན་ཞེན།
དེའི་འོག་ཏུ་བར་སྐབས་ཀྱི་ཚིགས་སུ་བཅད་པ་དག་གིས། རྩ་བ་ནི། བླ་མ་སྐྱེལ་ལ་སོགས་
པ་དང་། །ཡང་དག་བླངས་པ་བསྟེན་པ་དང༌། །བསྡུ་བ་བསྟན་དང་གྱ་ནོམ་པའི། །དངོས་པོ་
- 3 1
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱིན་དང་གསད་བྱ་བ། །ཐར་པར་བྱེད་དང་དགེ་བ་ནི། །ཡང་དག་བླངས་པ་སྤེལ་ལསོགས།།
སྒྲུབ་བྱེད་རྒྱུ་ཡི་མཚན་ཉིད་དོ། ། ཕྲིན་ལས་ཀྱི་ཆོས་ཀྱི་སྦྱིན་པའི་བསྡུ་བའི་མདོ་ལས་ཇི་སྐད་
འབྱུང་བ་བཞིན་ཤེས་པར་བྱའོ། །འགྲེལ་པ་ནི། ཞེས་བྱ་བ་གསུངས་ཏེ། ཚིག་ལེའུར་བྱས་
པ་འདི་གཉིས་ནི། གོང་ཉིད་དུ་མཚན་བཤད་པར་བཀྲོལ་ཟིན་པས་ཡང་མི་བྲིའོ་ནི། མི་
དགོས་པའི་རྒྱུ་མཚན་ནོ། །
གཉིས་པ་ལ་གསུམ་ལས། སྔ་འགྲེལ་ནི། དེ་ལྟར་སྐྱེས་བུ་ཆེན་པོ་དེ་དག་གསལ་
བར་བྱེད་པའི་མཚན་རྣམས་བརྗོད་ནས་བར་སྐབས་ཀྱི་ཚིགས་སུ་བཅད་པ་བཅུ་གཉིས་ཀྱིས་
དེ་དག་མཛེས་པར་བྱེད་པའི་དཔེ་བྱད་བཟང་པོ་གསུངས་པ། རྩ་བ་ལ། བ་པ་ཞེས་ཀུན་
ལ་སྦྱར་བའི་བཅུ་ཚན་བརྒྱད་ལས། དང་པོ་ནི། སེན་མོ་ཟངས་མདོག་ལྟར་དམར་བ་དང་།
མདངས་དང་ལྡན་ཞིང་སྣུམ་པ་དང་། གཤོང་བུ་མེད་པས་མཐོ་བ་དང་། སོར་མོ་རྣམས་ཕན་
ཚུན་ཟླུམ། ཤས་ཁེངས་པས་རྒྱས། རྩ་བ་ནས་བྱིན་གྱིས་ཕྲ་བ་དང་། རྩ་བལྟར་མི་མངོན་པ་
དང༌། རྩ་ལ་མདུད་པ་མེད་པ་དང་། ལོང་བུ་ཆུང་ཤོས་སམ། ལོང་བུ་ནང་དུ་འཁུར་བ་མི་
མངོན་པ་དང་། ཆེ་ཆུང་རིང་ཐུང་མེད་པས་ཞབས་མཉམ་པ་དང༌། གཉིས་པ་ལ། སེང་གེའི་
སྟབས་ཀྱིསབརྗིད་པར་དང་། གླང་ཆེན་གྱི་སྟབས་ཀྱིས་ཐདཀར་དང་། བྱའི་སྟབས་ཀྱི་ནམ་
མཁའ་ལ་དང༌། ཁྱུ་མཆོག་གི་སྟབས་ཀྱིས་འཁོར་གྱི་སྣ་འདྲེན་ཞིང་གཤེགས་པ་དང་།
གཡས་ཕྱོགས་སུ་གཤེགས་ཤིང་གཡས་ཕྱོགས་སུ་ལྡོག་པ་དང་། བལྟ་ན་མཛེས་པར་
གཤེགས་པ་དང༌། མི་གཡོ་བར་དྲང་པོར་གཤེགས་པ་དང༌། འགྱིང་ལེགས་པས་འཁྲིལ་
བག་ཆགས་དང་། དྲི་མ་མེད་པས་བྱི་དོར་བྱས་པ་འདྲ་བ་དང་། རིང་ཐུང་སྦོམ་ཕྲའི་ཆ་ཕྱེད་
པར་རིམ་པར་ཚམ་པ་དང་། གསུམ་པ་ལ། གློ་བུར་གྱི་དྲི་མ་མེད་པས་སྐུ་གཙང་དང་། རེག་
- 3 | {j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ན་བདེ་བ་སྐྱེད་པས་འཇམ་དང༌། རང་བཞིན་གྱིས་དྲི་མ་མེད་པས་དག་པའི་སྐུ། མཚན་ནི།
ཆ་ཤས་ཡོངས་སུ་རྫོགས་པའི་ཆ་ནས་དཔེ་བྱད་དང་པོ། སྐུ་ཁྱོན་ཆེ་བས་སྐུའི་ཁོ་ལག་ཁྱད་
པར་ཡངས་ཤིང་བཟང་། གོམ་པ་ཆེ་ཆུང་སྙོམས་པ་དང༌། སྤྱན་གཉིས་ནི། རང་བཞིན་གྱིས་
དག་པ་དང་། འཇམ་ཞིང་གཉེན་པ་གཞོན་ཤ་ཅན་ཉིད་དང༌། སྐུ་ཤ་ཞུམ་པ་མེད་པ་དང་།
སྐུ་ཤ་ཁེངས་པ་རྒྱས་པ་དང་། བཞི་པ་ལ། ཤ་ལྷོད་མིན་པས་ཤིན་ཏུ་གྲིམས་པའི་སྐུ་ཉིད་དང་།
མཚན་དཔེའི་གནས་མ་འཆོལ་བར་རིང་ས་རིང༌། ཐུང་ས་ཐུང་བས་ཡན་ལག་དང་ཉིང་ལག་
ཤིན་ཏུ་རྣམ་འབྱེས་དང་། གཟིགས་པ་སྤྱན་ལ་ལིང་ཏོག་དང་རབ་རིབ་ཀྱི་སྒྲིབ་པ་མེད་པར་
མིག་སྣག་སོགས་དག་པ་དང་། དཀུའི་ཕྱལ་ཟླུམ། རྐེད་པ་སྐབས་ཕྱིན་པ་དང་། རྐེད་པ་མ་
རྙོངས་པ་བརྐྱང་བ་མིན་པའོ། །ཕྱལ་མཐོ་དམན་མེད་པས་ཕྱང་ངེ་བ་དང༌། ལྟེ་བའི་གཏིང་
རིང་ཞིང་ཟབ་པ་དང༌། ལྟེ་བའི་རི་མོ་གཡས་ཕྱོགས་སུ་འཁྱིལ་བ་དང་། སྤྱོད་ལམཀུན་ནས་
ལྟ་ན་སྡུག་པ་དང་། ལྔ་པ་ལ། སྒོ་གསུམ་གྱི་ཀུན་སྤྱོད་གཙང་བ་དང་། སྐུ་ལནི། རྨེ་བ་ནག་
བགནི། ཤ་མཚན་མེད་པ་དང་། ཕྱགནི། ཤིང་བལ་གྱི་འདབ་མ་ལྟར་འཇམ་པ་དང་། ཕྱག་
རིང་ལ་འོད་ཀྱི་མདང་གསལ་བ་ཡོད་པ་དང་། ཕྱག་གི་རི་མོ་གཏིང་ཟབ། རིམོ་དཀྱུས་རིང་
བ་དང༌། ཞལ་ནི། ཚིགས་ཧ་ཅང་མི་རིང་དང༌། མཆུ་ནི་མེ་ཏོག་བིམ་པ་ལྟར་དམར་བ་དང་།
ཡང་ན། ཞལ་ལ་གཟུགས་ ཀྱི་ གཟུགས་བརྙན་སྣང་བ་སྟེ། ཤཱནྟིས་པས་ ཞལ་གགས་
གཟུགས་བརྙན་འབྱུང་བ་དང་། ཞེས་འདོན་ནོ། །ལྗགས་བདེ་ཞིང་མཉེན་པ་དང་། ལྗགས་
པད་འདབ་ལྟར་སྲབ་པ་དང་། དྲུག་པ་ལ། ལྗགས་ཁ་དོག་དམར་བ་དང་། གླང་པོ་ཆེ་དང་
འབྲུག་གི་སྒྲ་ལྟར་བརྗིད་ཆེ་བ་ཉིད་དང་། གསུང་སྙན་ཅིང་མཉེན་ལ་འཇམ་པ་དང་། མཆེ་བ་
བཞི་པོ་རྣམས་ལྔ་ལ་སྦྱར་ཏེ། ཕན་ཚུན་ཟླུམ་རྩེ་མོ་རྣོ་བ་དང་། ཁ་དོག་དཀར་བ་དང་། རིང་
-3 ]
7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐུང་སྦོམ་ཕྲའི་ཚད་མཉམ་པ་དང༌། རྩ་བ་ནས་རྩེ་མོར་བྱིན་ནམ། རིམ་གྱིས་ཕྲ་བ་དང་།
ཤངས་རྒྱུད་བཟང་ཞིང་དོད་པས་མཐོ་བ་དང་། ཤངས་མ་ཉམས་ཤིང་སྣབས་ལ་སོགས་
པས་མཆོག་ཏུ་དག་པ་དག་དང་ནི། བདུན་པ་ལ། སྤྱན་དཀྱུས་རིང་ཞིང་ཡངས་པ་དང་།
ཡས་མན་གྱི་རྫི་མའི་མཚམས་སྡུག་པ་དང་། སྤྱན་དཀར་ནག་འབྱེས་ཤིང་པདྨའི་འདབ་མ་
རངས་པ་འདྲ་བ་དང༌། སྨིན་མ་ཞེས་བཞི་ལ་སྦྱར་ཏེ། གཡས་གཡོན་འབྲེལ་བས་ཚུགས་
རིང་བ་དང་། ཕྲ་ཞིང་མཉེན་པས་འཇམ་པ་དང་། མདོག་སྣུམ་པ་དང་། སྤུ་ནི་རིང་ཐུང་སྦོམ་
ཕྲ་མཉམ་པ་དང༌། ཞབས་དང་མཉམ་པའི་ཕྱག་མང་བས་ཕྱག་རིང་ཞིང་ཤ་རྒྱས་པ་དང་།
སྙན་མཐོ་དམན་་ཆུང་མཉམ་པ་དང༌། སྙན་མ་འོན་པའམ་གནས་གྱུར་ཐོབ་པས་ཉམས་པ་
རྣམ་པར་སྤངས་པ་དང་། བརྒྱད་པ་སྐུ་མཚམས་དོད་པས་དཔྲལ་བ་ལེགས་པར་འབྱེས་པ་
དང༌། ཟླ་བ་ཚེས་པ་ལྟར་དཔྲལ་བའི་དབྱེས་ཆེ་བ་དང་། དབུ་གདུགས་ལྟར་རྒྱས་པ་དང་།
དབུ་སྐྲ་ཞེས་དྲུག་ལ་སྦྱར་ཏེ། སྐྲ་དཀར་མེད་ཅིང་། ཁ་དོག་བུང་བ་ལྟར་ནག་སྟེ། སྐྲ་
མཚམས་སྡུག་པ་དང༌། རེག་ན་བདེ་བས་འཇམ་པ་དང༌། ཕན་ཚུན་མ་འདྲེས་པས་མ་
འཛིངས་དང་། ཁྲོ་བོ་ལྟར་གྱེན་དུ་མ་བརྗེས་པས་མི་ཤོར་བ་དང་། དྲི་ཞིམ་པོས་སྐྱེས་བུ་
གཞན་གྱི་ཡིད་འཕྲོག་ཅིང་དད་པར་བྱེད་པ་དང༌། ཕྱག་ཞབས་ཀྱི་མཐིལ་ལམ་མཐེ་བོ་ལ་
དཔལ་བེའུ་དང༌། མཐིལ་ལ་བཀྲ་ཤིས་ཏེ། གདུགས་སམ། རྫས་བརྒྱད་དམ། རིམོ་གྲུ་
བཞི་པ་དང༌། གཡུང་དྲུང་འཁྱིལ་བས་བརྒྱན་པའོ། །དོན་བསྡུ་བ་ནི། དེ་དག་ནི། སངས་
རྒྱས་དཔེ་བྱད་བཟང་པོར་བཞེད། མཚན་དཔེ་འདི་དག་མཆོག་གི་སྤྲུལ་སྐུ་ལའང་ཡོད་དེ།
རྒྱུད་བླར། སུམ་ཅུ་རྩ་གཉིས་ཞེས་བྱ་བ། །སྤྲུལ་པ་ཆོས་ལ་རྫོགས་པར་ནི། །ལོངས་སྤྱོད་
རྫོགས་སྐུ་གཉིས་ལ་བརྟེན། །ཞེས་སོ། །དེ་དག་འགྲུབ་པའི་རྒྱུ་ནི། གཙོ་ཆེ་ཤོས་བཟོད་པའི་
-3
1
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཕ་རོལ་ཏུ་ཕྱིན་པ་སྟེ། སྡུད་པར། བཟོད་ལ་གནས་པས་ལུས་འདི་ཡོངས་སུ་དག་འགྱུར་ཏེ།
སུམ་ཅུ་རྩ་གཉིས་མཚན་དང་མཐུ་སྟོབས་ཕ་མཐའ་ཡས། །ཞེས་སོ། །ཕལ་པའི་ཚུལ་གྱིས་
ཕ་རོལ་ཏུ་ཕྱིན་པ་དྲུག་ཀའི་འབྲས་བུ་ཡིན་ཏེ། དཔེར་ན། མཛོད་སྤུ་ལ་དཀར་བ་དང་།
གཡས་འཁྱིལ་དང༌། མཛེས་པ་དང༌། རིང་བ་དང༌། འཁྱིལ་ལེགས་པ་དང་། འོད་དང་ལྡན་
པ་རྣམས་རིམ་པ་བཞིན་དུ་ཕར་ཕྱིན་དྲུག་གི་འབྲས་བུའོ། །གཙོ་བོ་མཚན་གྱི་རྒྱུ་གང་ཡིན་པ་
དེ་འཁོར་དཔེ་བྱད་ཀྱི་ཡང་ཡིན་ལ། ཁྱད་པར་གྱི་རྒྱུ་ནི། མདོ་ལས། སྟན་རྒྱུ་སྣ་ཚོགས་ཆོས་
ཀྱི་སྟན་དུ་འབུལ། །གཞན་ལ་བསྟི་སྟངས་བྱེད་ལ་སྐྱོ་ངལ་མེད། །ཆོས་སྨྲ་བ་ལ་འཐབ་མོ་
ངོར་མི་རྒོལ། །སེམས་ཅན་རྣམས་ཀྱིས་བྱང་ཆུབ་འཛིན་དུ་འཇུག །འདི་བཞིས་ལུས་ལ་དཔེ་
བྱད་བཟང་པོ་རྣམས། །འདི་ནི་དེ་ཡིས་རྙེད་པས་དཀའ་བ་མེད། །ཅེས་སོ། །
འགྲེལ་པ་ལ། ཕྱེད་སྔ་མ་རྣམས་ཕལ་ཆེར་ནང་གི་ཡོན་ཏན། ཕྱི་མ་རྣམས་དེ་
རྣམས་གསལ་བྱེད་ཀྱི་དཔེ་བྱད་དུ་བཤད་དོ། །ལ་ལ་རྒྱུ་འབྲས་སུ་སྦྱར་རོ། །དེ་བཞིན་
གཤེགས་པ་ལ་འདུ་བྱེད་ཀྱི་དངོས་པོ་ཐམས་ཅད་ལ་འདོད་ཆགས་དང་བྲལ་བ་མངའ་བ་
ཉིད་ཀྱིས། དེ་གསལ་བྱེད་རྟགས་སེན་མོ་ཟངས་ཀྱི་མདོག་ལྟར་བུ་ཉིད་དང་། སེམས་ཅན་
ཐམས་ཅད་ལ་ཕན་པ་དང་བདེ་བར་དགོངས་པའི་ལྷག་པའི་བསམ་པ་ཉིད་ཀྱིས་སེན་མོ་
མདོག་སྣུམ་པ་ཉིད་དང༌། རིགས་དང་བརྒྱུད་ཀྱི་མཆོག་རྒྱལ་རིགས་སོགས་ལས་སྐྱེས་པ་
སེན་མོ་མཐོ་བ་ཉིད་དང༌། སྒོ་གསུམ་གྱི་ཚུལ་སྤྱོད་ལོ་ཀ་པའི་ཁ་ན་མ་ཐོ་བ་མེད་པ་ཉིད་ཀྱིས་
སོར་མོ་རྣམས་ཟླུམ་པ་ཉིད་དང་། དགེ་བའི་རྩ་བ་རྒྱ་ཆེན་པོ་བསགས་པ་ཉིད་ཀྱིས་སོར་མོ་
རྣམས་རྒྱས་པ་ཉིད་དང༌། ཡང་དག་པར་མཐར་གྱིས་ཏེ། བསླབ་པ་གསུམ་ལ་རིམ་གྱིས་
སློབ་པར་ཞུགས་པ་ཉིད་ཀྱིས་སོར་མོ་རྣམས་བྱིན་གྱིས་ཕྲ་བ་ཉིད་དང༌། ལུས་དང་། ལ་
- 3 ]
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པ་ངག་ཡིད་ཀྱི་ལས་ཀྱི་མཐའ་ངན་པ་དང་། ལོག་པར་འཚོབ་རབ་ཏུ་བསྲུང་བ་ཉིད་
ཀྱིས་རྩ་མི་མངོན་པ་ཉིད་དང༌། སེམས་ཅན་རྣམས་ཀྱི་ཉོན་མོངས་པའི་མདུད་པ་སྟེ། ཀུན་
ནས་དཀྲིས་པ་འགྲོལ་བ་ཉིད་ཀྱིས་རྩ་མདུད་པ་མེད་པ་ཉིད་དང༌། དགོངས་པ་དང་། ལྡེམ་
དགོངས་སོགས་ཤིན་ཏུ་སྦས་པའི་ཆོས་རྟོགས་པའི་བློ་གྲོས་ཅན་ཉིད་ཀྱིས་ལོང་བུ་མི་མངོན་
པ་ཉིད་དང༌། བགྲོད་དཀའ་ཞིང་ཉམ་ང་བ་འཁོར་བའི་གནས་ཐམས་ཅད་ལས་སྐྱེ་བོ་སྒྲོལ་
བར་མཛད་པ་ཉིད་ཀྱིས་ཞབས་མི་མཉམ་པ་མེད་པ་ཉིད་དང༌། མི་ཟིལ་གྱིས་གནོན་ཅིང་
འདུལ་བ་ལ་མཁས་པ་ཉིད་ཀྱིས་སེང་གེའི་སྟབས་སུ་གཤེགས་ པ་ཉིད་དང༌། ཀླུ་ཟིལ་
གྱིས་གནོན་ཅིང་འདུལ་བ་ལ་མཁས་པ་ཉིད་ཀྱིས་གླང་པོ་ཆེའི་སྟབས་སུ་གཤེགས་པ་ཉིད་
དང༌། ནམ་མཁའ་ལ་གཤེགས་པར་མཁས་པ་ཉིད་ཀྱིས་ངང་པའི་སྟབས་སུ་གཤེགས་པ་
ཉིད་དང་། སྐྱེས་བུ་ཁྱུ་མཆོག་ཏུ་མཁས་པ་ཉིད་ཀྱིས་ཁྱུ་མཆོག་གི་སྟབས་སུ་གཤེགས་པ་ཉིད་
དང༌། སངས་རྒྱས་པའི་བསྐོར་ཕྱོགས་ཀྱི་ལམ་དང་མཐུན་པར་གཤེགས་པ་ཉིད་ཀྱིས་
གཡས་ཕྱོགས་སུ་ལྡོག་ཅིང་གཤེགས་པ་ཉིད་དང༌། བལྟ་ན་མཛེས་པར་མཁས་པ་ཉིད་ཀྱིས་
མཛེས་པར་གཤེགས་པ་ཉིད་དང་། རྟག་ཏུ་སེམས་རང་དོན་ནམ། ཕྱིན་ཅི་ལོག་གི་གྱ་གྱུ་མི་
མངའ་བ་ཉིད་ཀྱིས་མི་ཡོ་བར་གཤེགས་པ་ཉིད་དང་། ཤིན་ཏུ་དག་པའི་ཡོན་ཏན་ཡང་དག་
པར་བརྗོད་པར་མཛད་པ་ཉིད་ཀྱིས་སྐུ་འཁྲིལ་བག་ཆགས་པ་ཉིད་དང༌། སྡིག་པ་མི་དགེ་
བའི་ཆོས་དང་མ་སྦགས་པ་ཉིད་ཀྱིས་སྐུ་བྱི་དོར་བྱས་པ་ལྟ་བུ་ཉིད་དང་། གདུལ་བྱའི་བློ་དང་
འཚམ་པའི་ཆོས་སྟོན་པར་མཛད་པ་ཉིད་ཀྱིས་སྐུ་རིམ་པར་འཚམ་པ་ཉིད་དང་། སྐུ་དང་ལ་
སོགས་པ་གསུང་ཐུགས་ཀྱི་ཀུན་སྤྱོད་གཙང་བའི་ཕྱིར་སྐུ་རྣམ་པར་དག་པ་ཉིད་དང་། རང་
བཞིན་གྱིས་ཐུགས་འཇམ་ཞིང་ཐུགས་རྗེ་ཅན་ཉིད་ཀྱི་ཕྱིར་སྐུ་འཇམ་པ་ཉིད་དང་། གས་རྗེ་
པ 3
2 [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། (༡༣
རང་བཞིན་གྱིས་རྣམ་པར་དག་པའི་ཕྱིར་སྐུ་རྣམ་པར་དག་པ་ཉིད་དང་། ཐེག་པ་གསུམ་གྱི་
ཆོས་ཉོན་མོངས་པ་འདུལ་བ་ཡོངས་སུ་རྫོགས་པའི་ཕྱིར་མཚན་རྫོགས་པ་ཉིད་དང་། རྒྱ་ཆེ་
བས་ཡངས་ཤིང་ཡིད་དུ་འོང་བས་མཛེས་པའི་ཡོན་ཏན་བརྗོད་པའི་ཕྱིར་སྐུའི་ཁོ་ལག་ཡངས་
ཤིང་བཟང་པོ་ཉིད་དང་། སེམས་ཅན་ཐམས་ཅད་ལ་ཐུགས་སྙོམས་པའི་ཕྱིར་གོམ་པ་སྙོམས་
པ་ཉིད་དང༌། གཞལ་བྱའི་གནས་གསུམ་ལ་ཚད་མ་གསུམ་གྱིས་མི་གནོད་པས་བརྗོད་པ་
གསུམ་གྱིས་རྣམ་པར་དག་པའི་ཆོས་སྟོན་པའི་ཕྱིར་སྤྱན་རྣམ་པར་དག་པ་ཉིད་དང་། ཆོས་
དཔེས་བསྙད་དེ་གོ་སླ་བར་སྟོན་པའི་ཕྱིར་སྐུ་ཤིན་ཏུ་གཞོན་ཤ་ཅན་ཉིད་དང༌། གས་
སེམས་ཅན་གྱི་དོན་ལ་རྟག་ཏུ་མ་ཞུམ་པའི་ཕྱིར་སྐུ་ཞུམ་པ་མེད་པ་ཉིད་དང་། དགེ་བའི་རྩབ་
ལོ་ཀ་ཐམས་ཅད་ལས་ཡང་དག་པར་འཕགས་པའི་སྐུ་རྒྱས་པ་ཉིད་དང༌། སྐྱེ་བ་ཕྱི་མ་མི་
ལེན་པས་ཡང་སྲིད་པ་ཟད་པ་ཉིད་ཀྱིས་སྐུ་ཤིན་ཏུ་གྲིམ་པ་ཉིད་དང་། རྟེན་ཅིང་འབྲེལ་བར་
འབྱུང་བ་ལུགས་འབྱུང་ལུགས་ལྡོག་ཤིན་ཏུ་རྣམ་པར་ཕྱེ་བ་སྟོན་པར་མཛད་པ་ཉིད་ཀྱིས་
ཡན་ལག་དང་ཉིང་ལག་ཤིན་ཏུ་རྣམ་པར་འབྱེད་པ་ཉིད་དང་། སྒྲོ་སྐུར་མེད་པའི་ཚིག་དོན་
ཤིན་ཏུརྣམ་པར་དག་པ་སྟོན་པས་གཟིགས་པ་རབ་རིབ་མེད་ཅིང་རྣམ་པར་དག་པ་ཉིད་དང་།
འཁོར་གྱི་སློབ་མ་ཚུལ་ཁྲིམས་ཕུན་སུམ་ཚོགས་པར་གྱུར་པ་ཉིད་ཀྱིས་སྐུ་ཟླུམ་པ་ཉིད་དང་། །
འཁོར་བའི་སྐྱོན་སྐྱེ་རྒ་ན་འཆིས་མ་སྦགས་པ་ཉིད་ཀྱིས་སྐུ་སྐབས་ཕྱིན་པ་ཉིད་དང་། ང་རྒྱལ་
གྱི་དྲེགས་པའམ་འགྱིང་བག་བཅོམ་པ་ཉིད་ཀྱི་སྐུ་མ་རྙོངས་པ་ཉིད་དང་། སྤོབས་པ་ཐོགས་
པ་མེད་པས་ཆོས་ཟད་པ་རྣམ་པར་ལྡོག་པ་ཉིད་ཀྱིས་ཕྱང་ངེ་བ་ཉིད་དང་། ཆོས་ཟབ་མོ་སྟོང་
ཉིད་སོགས་མངོན་སུམ་དུ་རྟོགས་པ་ཉིད་ཀྱིས་ལྟེ་བ་ཟབ་པ་ཉིད་དང་། སློབ་མ་ལྟ་བ་མཐུན་
པར་འཛིན་པར་གྱུར་པ་ཉིད་ཀྱིས་ལྟེ་བ་གཡས་ཕྱོགས་སུ་འཁྱིལ་བ་ཉིད་དང༌། འཁོར་
༤ 3
2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤངས་རྟོགས་ཡོན་ཏན་གྱིས་ཀུན་ནས་མཛེས་པར་གྱུར་པ་ཉིད་ཀྱིས་ཀུན་ནས་མཛེས་པ་
ཉིད་དང་། ཐུགས་སྒྲིབ་པ་མེད་པས་གཙང་བ་ཉིད་ཀྱིས་ཀུན་ཏུ་སྤྱོད་པ་གཙང་བ་ཉིད་དང་།
འདུལ་བའི་དུས་ལ་མ་བབས་ན། བཏང་སྙོམས་སུ་འཇོག་པས་དུས་མ་ཡིན་པའི་ཆོས་
འདུལ་བ་དང་བྲལ་བ་ཉིད་ཀྱིས་སྐུ་ལ་སྨེ་བ་དང་གནག་བག་མེད་པ་ཉིད་དང་། ལུས་དང་།
ལ་སོགས་པ་སེམས་ཡང་ཞིང་ཟོ་མདོག་བདེ་བ་ཐོབ་པའི་ཆོས་སྟོན་པར་མཛད་པ་ཉིད་
ཀྱིས་ཕྱག་ཤིང་བལ་ལྟར་ཤིན་ཏུ་འཇམ་པ་ཉིད་དང་། བདག་གཞན་མཉམ་པར་བསྒོམས་
པས་ཡོན་ཏན་གྱི་མདངས་ཡོད་པའི་དགེ་སྦྱོང་ཆེན་པོ་སངས་རྒྱས་བརྙེས་པ་ཉིད་ཀྱིས་ཕྱག་
གི་རི་མོ་མདངས་ཡོད་པ་ཉིད་དང་། ཆོས་ཟབ་མོ་ལ་བརྟན་པར་གནས་པ་ཉིད་ཀྱིས་ཕྱག་གི་
རི་མོ་ཟབ་པ་ཉིད་དང་། ཕུགས་སུ་ཕན་པ་ཕྱི་རྗེས་སུ་ཡང་དག་པར་ཡོངས་སུ་དག་པའི་ཆོས་
སྟོན་པར་མཛད་པ་ཉིད་ཀྱིས་ཕྱག་ངར་རིང་བ་ཉིད་དང༌། གདུལ་བྱ་མང་པོ་ལ་བསླབ་པ་
རབ་ཏུ་སྟོན་པར་མཛད་པ་ཉིད་ཀྱིས་ཞལ་ཧ་ཅང་མི་རིང་བ་ཉིད་དང༌། སྣོད་བཅུད་ཀྱི་ལོ་ཀ་
ཐམས་ཅདགཟུགས་ཅན་དང་འདྲ་བར་རྟོགས་པ་ཉིད་ཀྱིས་མཆུ་བིམ་པ་ལྟར་དམར་བ་ཉིད་
དང༌། ཚིག་འཇམ་པ་སྔོན་དུ་བཏང་ནས་འདུལ་བ་ཉིད་ཀྱིས་ལྗགས་མཉེན་པ་ཉིད་དང་།
ཡོན་ཏན་ཕྲ་མོའི་ཚོགས་འཐད་པ་མང་བ་ཉིད་ཀྱིས་ལྗགས་སྲབ་པ་ཉིད་དང་། ཆོས་འདུལ་
བ་བྱིས་པའི་སྐྱེ་བོ་ཆགས་པ་ཅན་རྣམས་ཀྱིས་གཏིང་དཔག་དཀའ་བ་ཉིད་ཀྱིས་ལྗགས་
དམར་བ་ཉིད་དང་། བསྙེངས་པའམ་བག་ཚ་བ་ཐམས་ཅད་མི་མངའ་བ་ཉིད་ཀྱིས་འབྲུག་གི་
སྒྲ་དང་ལྡན་པ་ཉིད་དང་། སྙན་པ་དང་། ལ་སོགས་པ་མཉེན་འཇམ་པར་གསུངས་པ་ཉིད་
ཀྱིས་གསུང་སྙན་ཅིང་མཉེན་ལ་འཇམ་པ་ཉིད་དང་། མ་རིག་པ་ལ་སོགས་པ་སྲིད་པརཀུན་
ཏུ་སྦྱོར་བ་བསྡམས་པ་ཉིད་ཀྱིས་མཆེ་བ་ཟླུམ་པ་ཉིད་དང་། དུག་གསུམ་ཤས་ཆེ་བའི་སྐྱེ་བོ་
-3
2 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
གདུལ་དཀའབ་འདུལ་བར་མཛད་པ་ཉིད་ཀྱིས་མཆེ་བ་རྣོ་བ་ཉིད་དང༌། ཆོས་འདུལབ་སྤང་
བྱ་ཟད་པས་ཤིན་ཏུ་དཀར་བ་ཉིད་ཀྱིས་མཆེ་བ་དཀར་བ་ཉིད་དང་། འཁོར་འདས་མཉམ་
ཉིད་དུ་རྟོགས་པའི་ས་ལ་གནས་པ་ཉིད་ཀྱིས་མཆེ་བ་མཉམ་པ་ཉིད་དང༌། སློབ་ལམ་གཞི་
མཐར་གྱིས་མངོན་པར་རྟོགས་པ་ཡི་གེར་རབ་ཏུ་སྟོན་པར་མཛད་པ་ཉིད་ཀྱིས་མཆེ་བ་བྱིན་
གྱིས་ཕྲ་བ་ཉིད་དང་། ཤེས་རབ་མཆོག་རྣམ་མཁྱེན་ལ་གནས་པ་ཉིད་ཀྱིས་ཤངས་མཐོ་བ་
ཉིད་དང་། གདུལ་བྱའི་སྐྱེ་བོ་སྡིག་པ་མེད་པས་གཙང་མ་ཕུན་སུམ་ཚོགས་པ་ཉིད་ཀྱིས་
ཤངས་གཙང་བ་ཉིད་དང་། རྨད་དུ་བྱུང་བའི་ཆོས་ཤིན་ཏུ་རྒྱ་ཆེ་བའི་ཕྱིར་སྤྱན་ཡངས་པ་ཉིད་
དང༌། སེམས་ཅན་གྱི་ཚོགས་འཁོར་བ་ནས་དྲངས་པ་ཉིད་ཀྱིས་རྫི་མ་སྟུག་པ་ཉིད་དང་།
འགྲོ་བ་གཞོན་ནུ་མ་ན་ཆུང་ངམ། མགུ་དཀའ་བ་ཐམས་ཅད་མངོན་པར་མགུ་བ་ཉིད་ཀྱིས་
སྤྱན་དཀར་ནག་འབྱེས་ཤིང་པདྨའི་འདབ་མ་རངས་པ་ལྟ་བུ་ཉིད་དང་། རྟག་ཏུ་ཕྱི་རྗེས་སུ་
མྱང་འདས་ལ་གཟིགས་པ་ཉིད་ཀྱིས་སྨིན་ཚུགས་རིང་བ་ཉིད་དང་། ཆོས་འདུལ་བ་ཐབས་
གནོད་འཛུགས་མེད་པའི་འཇམ་པོ་ལ་མཁས་པ་ཉིད་ཀྱིས་སྨིན་མ་འཇམ་པ་ཉིད་དང༌།
ཐུགས་ཀྱི་རྒྱུ་དགེ་བའི་སྣུམ་གྱིས་བརླན་པ་ཉིད་ཀྱིས་སྨིན་མ་སྣུམ་པ་ཉིད་དང་། ཀུན་ཏུ་
འཁོར་བའམ་རང་དོན་གྱི་སྐྱོན་གཟིགས་པ་ཉིད་ཀྱིས་སྨིན་མའི་སྤུ་མཉམ་པ་ཉིད་དང༌།
མཆོག་ཏུ་གནོད་པའི་ལས་མཚམས་མེད་སོགས་ཟློག་པར་མཛད་པ་ཉིད་ཀྱི་ཕྱག་རིང་ཞིང་
རྒྱས་པ་ཉིད་དང་། འདོད་ཆགས་དང་། ལ་སོགས་པ་ཞེ་སྡང་སོགས་ཉོན་མོངས་པའི་གཡུལ་
ལས་རྣམ་པར་རྒྱལ་བ་ཉིད་ཀྱིས་སྙན་མཉམ་པ་ཉིད་དང་། སེམས་ཅན་ཐམས་ཅད་ཀྱི་རྒྱུད་
ཉོན་མོངས་དང་སྡིག་པས་མཉམ་པར་མཛད་པ་ཉིད་ཀྱིས་སྙན་གྱི་དབང་པོ་མ་ཉམསཔ་ཉིད་
དང༌། གང་ཟག་དང་། ཆོས་སུ་ལྟ་བས་བྱས་པ་ཐམས་ཅད་ཀྱིས་གཞན་དུ་མི་འགྱུར་བ་ཉིད་
-3 2
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་དཔྲལ་བ་ལེགས་པར་འབྱེད་པ་ཉིད་དང་། རྟག་ཆད་དུ་སྨྲ་བའི་ཕས་རྒོལ་ཐམས་ཅད་
འཇོམས་པར་མཛད་པ་ཉིད་ཀྱིས་དཔྲལ་བར་དབྱེས་ཆེ་བ་ཉིད་དང་། སྨོན་ལམ་གྱི་མཆོག་
སེམས་བསྐྱེད་ཡོངས་སུ་རྫོགས་པ་ཉིད་ཀྱིས་དབུ་ཤིན་ཏུ་རྒྱས་པ་ཉིད་དང་། ཡུལ་འདོད་
པའི་ཡོན་ཏན་གྱི་དགའ་བ་ཟློག་པར་མཛད་པ་ཉིད་ཀྱིས་དབུ་སྐྲ་བུང་བ་ལྟར་ནག་པ་ཉིད་
དང༌། མཐོང་བ་དང་སྒོམ་པས་སྤང་བར་བྱ་བའི་སྒྲིབ་གཉིས་ཀྱི་བག་ལ་ཉལ་སྤངས་པ་ཉིད་
ཀྱིས་དབུ་སྐྲ་སྟུག་པ་ཉིད་དང་། བསྟན་པའི་སྙིང་པོ་སྒྲོ་སྐུར་མེད་པའི་བློ་འཇམཔོས་ཡོངས་
སུ་ཤེས་པ་ཉིད་ཀྱིས་དབུ་སྐུ་འཇམ་པ་ཉིད་དང་། ཐུགས་འདོད་ཆགས་དང་། ལསོགས་པ་
རྟོག་པས་མ་འཁྲུགས་པ་ཉིད་ཀྱིས་དབུ་སྐྲ་མ་འཛིངས་པ་ཉིད་དང་། རྟག་ཏུ་ཚིག་མི་བརླང་
ཞིང་མི་རྩུབ་པ་ཉིད་ཀྱིས་དབུ་སྐྲ་མི་ཤོར་བ་ཉིད་དང་། བྱང་ཆུབ་ཡན་ལག་གི་མེ་ཏོག་དྲི་ཞིམ་
པོ་བཀྲམ་པ་ཉིད་ཀྱིས་སྐྱེ་བོ་ཐམས་ཅད་མཐུན་པར་བསྒྲུབས་པ་དབུ་སྐུ་དྲི་ཞིམ་པ་ཉིདདང་།
རྣམ་པ་ཐམས་ཅད་དུ་བལྟ་ན་མཛེས་པར་གྱུར་པ་ཉིད་ཀྱིས་ཕྱག་དང་ཞབས་དཔལ་གྱི་བེའུ་
བཀྲ་ཤིས་དང་གཡུང་དྲུང་འཁྱིལ་བས་བརྒྱན་པ་ཉིད་དོ། ། །
བཞི་པ་ལ་གསུམ་ལས། སྔ་འགྲེལ་ནི། དེ་ལྟར་སྐུ་གསུམ་བསྟན་ནས་བཞི་པ་
སྤྲུལ་པའི་སྐུ་ལ་འཕགས་པ་དང་བྱིས་པའི་སྐྱེ་བོ་ཐམས་ཅད་དང་ཐུན་མོང་དུ་སྣང་བ་དེ་སྟོན་
ནོ༑ ༑རྩ་བ་ལ། མཛད་པའི་སྐུ་དེ་ནི་ཐུབ་པའི་སྤྲུལ་སྐུ་ཡིན་པས་མཛད་ཅེས་དྲང་ངོ་། །གང་
གིས་ན། བྱེད་པ་པོ་སྤྲུལ་སྐུ་གང་གིས་སོ། །དུས་ནི། སྲིད་པ་ཇིསྲིད་པ་གནས་ཀྱི་བར་དུའོ།།
གང་ལ་ན། ཡུལ་འགྲོ་བ་ཐམས་ཅད་ལའོ། །གངན། ཕན་པ་སྣ་ཚོགསདགགོ །ཇི་ལྟརན། །
མཉམ་པ་ཉིད་དུའོ། །རེས་འགའ་མི་མཛད་དམ་སྙམ་ན། མ་ཡིན་ཏེ། རྒྱུན་མི་ཆད་པར་
མཛད་དོ། །མདོ་ནི། ཕྱོགས་བཅུའི་ལོ་ཀ་ཁམས་དཔག་ཏུ་མེད་མཐའ་མེད་པར་དུས་ཐམས་
-3 2 4 •



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཅད་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པརརྫོགས་པའི་སངས་རྒྱས་ཀྱི་སྤྲུལ་
པསྣ་ཚོགས་ཀྱི་སྤྲིན་གྱིས་སེམས་ཅན་ཐམས་ཅད་ཀྱི་དོན་མཛད་དོ། །ཞེས་སོ། །འགྲེལ་པ་
ལ༑ སྐུ་དེ་ནི་མཚན་གཞིའོ། །མཚོན་བྱ་ནི། སངས་རྒྱས་བཅོམ་ལྡན་འདས་ཀྱིས་སྤྲུལ་པའི་
སྐུའོ། །མཚན་ཉིད་ནི། མཛད་ཅེས་དྲང་ངོ༌། །གང་གིས་ན། ཤཱཀྱ་ཐུབ་པ་དང་། ལ་སོགས་
པ་དྲི་ཟ་ལ་སོགས་པའི་གཟུགས་གང་གིས་སོ། །དུས་འཁོར་བ་ཇི་སྲིད་པར་རོ། །ཡུལ་གང་
དུ་ན། ལོ་ཀའི་ཁམས་ཐམས་ཅད་དུའོ། །དོན་གང་དུ་ན། སེམས་ཅན་རྣམས་ཀྱི་འཕྲལ་དང་
ཕུགས་ཀྱི་འདོད་པའི་དོན་ནོ། །ཇི་ལྟར་ན། མཉམ་པ་ཉིད་དུའོ །འདིནི། རྒྱུན་ཆགས་པ་
ཉིད་ཀྱིས་སྤྲུལ་སྐུ་རྒྱུན་མི་ཆད་པར་བཞག་པ་ཡིན་ནོ། །
ལྔ་པ་ལ་གསུམ་ལས། སྔ་འགྲེལ་ལ། བཤད་ཟིན་གྱི་མཚམས་སྦྱོར་དང་། འཆད་
འགྱུར་གྱི་མཚམས་སྦྱོར་རོ། །དང་པོ་ལ། སྐུ་གསུམ་བསྟན་ཅིང་བཤད་ནས་སོ། །སྐུགསུམ་
པོ་གང་ཞེ་ན། རང་བཞིན། རྒྱུ། ཡུལ་ ཅན། ངོ༌ བོ་བཞི་ལས། དང་པོ་ནི། བཤད་རིམ་དེ་
ལྟར། ངོ་བོ་ཉིད་ཀྱི་སྐུའི་བདག་ཉིད་དེ། རྒྱུ་ནི། ཆོས་ཉིད་ཐབས་དང་བཅས་པ་བསྒོམ་པའི་
སྟོབས་ལས་བྱུང་བའོ། །ཡུལ་ཅན་ནི། རིམ་པ་ལྟར། སངས་རྒྱས་དང་། ལ་སོགས་པ་བྱང་
སེམས་འཕགས་པ་དང༌། ཉན་ཐོས་སོགས་ཀྱི་སྤྱོད་ཡུལ་ཉིད་དུ་གྱུར་པའོ །ངོབོ་ནི། མེ་
ལོང་ཡེ་ཤེས་ལ་ལྟོས་ནས་ཆོས་སྐུར་རབ་ཏུ་བཏགས་པ་དང་། ལ་སོགས་པ་མཉམ་ཉིད་དང་།
སོར་རྟོག་ཡེ་ཤེས་ལ་ལྟོས་ནས་ལོངས་སྐུ་དང་། བྱགྲུབ་ཡེ་ཤེས་ལ་ལྟོས་ནས་སྤྲུལ་སྐུར་རབ་
ཏུ་བཏགས་པའོ། །གཉིས་པ་ནི། མཛད་པས་ན། ཞེས་དྲང་ངོ༌། །བྱེད་པ་པོ་གང་གིས་ན།
ཀུན་རྫོབ་ཏུ་ཡེ་ཤེས་ཆོས་སྐུ་ཁོ་ནས་སོ། །ཇི་ལྟར་ན། ལོངས་སྐུ་དང་། ལ་སོགས་པ་སྤྲུལ་
སྐུའི་སྣང་བ་བསྐྱེད་པའི་སྒོ་ནས་སོ། །ཕྲིན་ལས་ཀྱི་ངོ་བོ་ནི། བྱ་བ་ཡིན་ལ། དེ་ལ་བྱེད་པ་པོ་
3 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་ཡོད་པ་བྱེད་པའི་ལས་དང་། བྱ་བའི་ཡུལ་གདུལ་བྱ་ལ་གྲུབ་པའི་དོན་བྱ་བ་ལཡོད་པ་སྟེ།
གཉིས་ལས། ཤཱནྟི་པས་དང་པོ་ལ་འཆད་ཀྱང་སློབ་དཔོན་གྱིས་ཕྱི་མ་ལ་འཆད་པས་གདུལ་
བྱའི་སྐྱེ་བོ་སྣང་བ་ལ་བརྟེན་པའི་ལས། བྱ་བ་ལས་ལ་གྲུབ་པ། ཡེ་ཤེས་དེའི་བདག་པོ་ལ་
བརྟེན་ནས་བྱུང་བའོ། །དེ་རྣམས་ནི། ཆོས་སྐུའི་ཕྲིན་ལས་ཡིནནོ། །ཞེས་སྟོན་ནོ། །རྩ་བ་ལ་
གསུམསྟེ། དུས་ཀྱི་སྒོ་ནས་མདོར་བསྟན། དབྱེ་བའི་སྒོ་ནས་རྒྱས་པར་བཤད། གྲངས་ཀྱི་སྒོ་
ནས་དོན་བསྡུ་བའོ། །དང་པོ་ནི། འཕགས་པ་གྲོལ་སྡེ་ལྟར་ན། སྤྲུལ་སྐུ་སློབ་དཔོན་ལྟར་ན།
ཆོས་སྐུ་རྒྱུན་མི་ཆད་པ་དེ་བཞིན་དུ་འཁོར་བ་དང་ནམ་མཁའ་ཇི་སྲིད་པར་ཆོས་སྐུ་འདིའི་
ཕྲིན་ལས་རྒྱུན་མི་ཆད་པར་མདོ་ལས་འདོད་དོ། །མདོ་ནི། སྦྱིན་པ་སྦྱིན་པའི་འབྲས་བུ་
དམའ་བ་དེ་གཉིས་ལས་རྣམ་གྲངས་དུ་མས་བསྐྱེད་དེ་ཕུང་པོ་མ་ལུས་པའི་མྱ་ངན་ལས་
འདས་པའི་དབྱིངས་སུ་དབུགས་འབྱིན་ཏོ། །ཞེས་སོ། །
གཉིས་པ་ལ་གསུམ་སྟེ། ལམ་གྱི་རྟེན་དང༌། ལམ་དང༌། ལམ་འབྲས་ལ་
འགོད་པའོ། །དང་པོ་ནི། ངན་སོང་གི་འགྲོ་བ་རྣམ་དེའི་དུཁ་ཞི་བར་བྱས་ནས་བདེ་འགྲོ་
དང༌། ལྷ་རྣམས་འདོད་ཡོན་ལ་ཞེན་པ་དང༌། ཚངས་པ་རྣམས་ལྟ་བ་དང་བྲལ་བར་བྱེད་
པའམ། མི་རྣམས་བསྡུ་བ་བཞིས་བསྡུས་ཏེ་དུཁ་ཞི་བ་ལ་འགོད་པ་སྟེ། ཤཱནཔས་འདི་འོག་
མ་ལ་ སྦྱར་རོ། །མདོ་ནི། རབ་འབྱོར། འདི་ནི། སངས་རྒྱས་ཀྱི་སྤྱན་གྱིས་གཟིགས་ནས་
ཕྱོགས་བཅུའི་ལོ་ཀའི་ཁམས་རྣམས་ན་བྱང་ཆུབ་སེམས་དཔའ་ཆེན་པོ་གང་དག་བསམ་
བཞིན་དུ་ སེམས་ཅན་དམྱལ་བ་རྣམས་ སུ་སོང་ སྟེ། ཞེས་སོ། །གསུམ་པ་ལ་བཞི་སྟེ།
ཚོགས་སྦྱོར་མཐོང་ལམ་སྒོམ་ལམ་ལ་འགོད་པའོ། །དང་པོ་ལྔའི་དང་པོ། སེམས་ཅན་རྣམས་
བསྡུ་བའི་དངོས་པོ་སྦྱིན་པ། ཚིག་ཉན་པ། དོན་སྤྱོད་པ། དོན་མཐུན་རྣམ་པ་བཞི་ལ་འགོད་
-3 2 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
པ་སྟེ། དང་པོས་སྣོད་ཀྱི་དངོས་པོ་སྟེ། །གཉིས་པ་ཡིས་ནི་མོས་པར་བྱེད། །གསུམ་པ་ཡིས་
ནི་སྒྲུབ་པར་བྱེད། །བཞི་པ་ཡིས་ནི་ སྦྱོང་བའོ། །ཞེས་སོ། །མདོ་ནི། ཕྱོགས་བཅུའི་ལོ་ཀའི་
ཁམས་ཀྱི་སེམས་ཅན་རྣམས་སྦྱིན་པ་དང་། ཞེས་སོ། །གཉིས་པ་ཐོས་བསམ་གྱིསཀུན་ནས་
ཉོན་མོངས་པ་དང་བཅས་པ་དོར་བྱ། རྣམ་བྱང་བླང་བྱར་རྟོགས་པའོ། །མདོ་ནི། ཀུན་ནས་
ཉོན་མོངས་པ་མ་ཡིན། རྣམ་པར་བྱང་བ་མ་ཡིན་ཞེས་སོ། །གསུམ་པ་ལ། བདག་ཇི་བཞིན་
དུ་སེམས་ཅན་གྱི་དོན་སྒྲུབ་པ་ཚད་མེད་བཞི་སྟེ། མདོ་ནི། ཐབས་མཁས་པས་སེམས་ཅན་
རྣམས་ཡོངས་སུ་སྨིན་པར་བྱེད། ཅེས་སོ། །བཞི་པ་རང་གཞན་ཕྱིན་དྲུག་ལ་སྤྱོད་པ་སྟེ།
མདོ་ནི། བདག་ཀྱང་སྦྱིན་པ་གཏོང་བ་སྟེ། ཞེས་སོ། །ལྔ་པ་རང་གཞན་སངས་རྒྱས་ཀྱི་ལམ་
དགེ་བ་བཅུ་ནས་སངས་རྒྱས་ཀྱི་བར་ཏེ། མདོ་ནི། བདག་ཀྱང་དགེ་བ་བཅུའི་ལས་ཀྱི་ལམ་
ཡང་དག་པར་འཛིན་པ་ཡིན་ཞེས་སོ། །གཉིས་པ་ནི། གཟུང་འཛིན་གཉིས་རང་བཞིན་གྱིས་
སྟོང་པ་ཉིད་དུ་ལོ་ཀ་བའི་ལམ་གྱིས་རྟོགས་པ་སྟེ། མདོ་ནི། སེམས་ཅན་རྣམས་ཐབས་
མཁས་པས་རང་བཞིན་སྟོང་པ་ཉིད་དང་། རྒྱུ་དང་། འབྲས་བུ་ལ་སྦྱོར་ཞེས་སོ། །གསུམ་པ་
ནི༑ གཟུང་འཛིན་གཉིས་སྟོང་མངོན་སུམ་དུ་རྟོགས་པས་མཐོང་སྤངགཟུང་འཛིན་གཉིས་ཀྱི་
ས་བོན་ཟད་པ་སྟེ། མདོ་ནི། བྱང་ཆུབ་ནི། གཉིས་སུ་དབྱེར་མེད་པ་སྟེ་ཞེས་སོ། །བནཔ་ལ་
དྲུགསྟེ། ས་ལྔ་པའི་བར་དང་། དྲུག་པ་དང་། བདུན་པ་དང་། བརྒྱད་པ་དང་། དགུཔ་དང་།
བཅུ་པ་ལ་འགོད་པའོ། །དང་པོ་ནི། ཚུལ་ཁྲིམས་ནས་བསམ་གཏན་གྱི་བར་བརྡར་བཏགས་
པ་ཙམ་མངོན་སུམ་དུ་རྟོགས་པ་སྟེ། མདོ་ནི། གཟུགས་ཀྱང་ལོ་ཀ་པས་ཐ་སྙད་དུ་བཏགས་
པའོ། །ཞེས་སོ། །གཉིས་པ་ནི། ཤེས་རབ་ཀྱིས་བསྒོམ་བྱ་སྒོམ་པ་པོ་སྒོམ་པ་དམིགས་པ་
མེད་པར་རྟོགས་པ་སྟེ། མདོ་ནི། སྦྱིན་པ་དང༌། སྦྱིན་པའི་བདག་པོ་དང་། ལེན་པ་ཡང་མི་
- 3 2 7 -



བརྩེ་ཆེན་འོད་སྣང་ལས༔ པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་སོ། །གསུམ་པ་ནི། ཕར་ཕྱིན་དྲུག་གིས་ལུས་ཅན་རྣམས་ནི་རྒྱུད་ཡོངས་སུ་སྨིན་
པར་བྱེད་པ་སྟེ། མདོ་ནི། སེམས་ཅན་ཡོངས་སུ་སྨིན་པར་བྱེད་པ་སྟེ། ཞེས་སོ། །
བཞི་པ་ལ་གཉིས་ཀྱི་དང་པོ། ཉན་རང་དང་ཐུན་མོང་མིན་པ་བྱང་ཆུབ་སེམས་
དཔའི་ལམ་དུ་ངེས་པ་སྟེ། མདོ་ནི། ཕར་ཕྱིན་དྲུག་ནི། བྱང་སེམས་ཀྱི་བྱང་ཆུབ་ཀྱི་ལམ་མོ།།
ཞེས་སོ། །གཉིས་པ་ནི། མངོན་པར་ཞེན་པ་མངོན་གྱུར་ཐམས་ཅད་ལྡོག་ནས་མི་རྟོག་ཡེ་
ཤེས་ལྷུནགྲུབ་ཏུ་འཇུག་པ་སྟེ། མདོ་ནི། གང་ལ་ཡང་མངོན་པར་ཞེན་པ་མེད་དོ། །ཞེས་སོ།།
ལྔ་པ་ནི། སྨོན་ལམ་གྱི་མཐུས་བྱང་ཆུབ་ཐོབ་པ་ལྟར་མཛད་པ་བཅུ་གཉིས་སྟོན་པ་སྟེ། མདོ་
ནི༑ བྱང་ཆུབ་ཉིད་ཀྱང་ལམ་མོ། །ཞེས་སོ། །དྲུག་པ་ལ་གསུམ་སྟེ། ས་བཅུ་ཐོབ་མ་ཐག་
དང༌། སྐྱེ་བ་གཅིག་གིས་ཐོགས་པ་དང༌། སྲིད་པ་ཐ་མ་པ་ ལ་འགོད་པ། །དང་པོ་ནི།
སངས་རྒྱས་ཀྱི་སྣོད་བཅུད་ཀྱི་ཞིང་རྣམ་པར་དག་པ་སྟེ། མདོ་ནི། སངས་རྒྱས་ཀྱི་ཞིང་ཡོངས་
སུ་དག་པར་བྱ་བའི་ཕྱིར་ཡོངས་སུ་བསྔོའོ། །ཞེས་སོ། །འདིར་དབང་བསྐུར་བའི་ཚུལ་ལ་
གཉིས་ཏེ། སྣང་བས་ཕྲིན་ལས་སྒྲུབ་པ་དང་། མཆོད་པས་དབང་བསྐུར་ཐོབ་པའོ། །དང་པོ་
ལ༑ སྣོད་དག་པ། བཅུད་དག་པའི་སྣང་བ། ཕྲིན་ལས་སྒྲུབ་པ་གསུམ་ལས། དངཔོ་ནི། ས་
བཅུ་ཐོབ་མ་ཐག་པའི་ཚེ་ཏིང་ངེ་འཛིན་བརྒྱ་སྟོང་ཕྲག་བཅུའི་རྗེས་སུ་ཏིང་ངེ་འཛིན་ཐམས་
ཅད་མཁྱེན་པའི་ཡེ་ཤེས་དང་ཁྱད་པར་མེད་པའི་མངོན་པར་དབང་བསྐུར་བ་དང་ལྡན་པ་
ཞེས་བྱ་བ་ཐོབ་མ་ཐག་སྟོང་གསུམ་བྱེ་བའི་རྒྱ་དང་མཉམ་པའི་པདྨ་རིན་པོ་ཆེ་དུ་མས་སྤྲས་
པའི་གདན་དང་། དེའི་འཁོར་དུ་སྟོང་གསུམ་དང་མཉམ་པའི་པདྨ་བྱེ་བ་ཕྲག་ཁྲིག་གིས་གང་
བར་སྣང་བའོ། །གཉིས་པ་ནི། རང་ཉིད་གདན་དེ་ལ་འཚམ་ཞིང་རྐྱེན་དུ་བབ་པར་འདུག་
ལ༑ འཁོར་གྱི་པདྨ་ལ་ས་དགུ་པ་མན་ཆད་ཀྱི་བྱང་སེམས་བཞུགས་པས་བསྐོར་ཏེ་འདུད་
-3
2 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
པར་སྣང་ངོ་། །གསུམ་པ་ནི། བྱང་སེམས་དེའི་ཞབས་མཐིལ་གཉིས་དང་། པུས་མོའི་ལྷ་ང་
གཉིས་དང་། ལྟེ་བ་དང་རྩིབས་ལོགས་གཉིས་དང་། ཕྱག་མཐིལ་གཉིས་ལས་འོད་ཟེར་
གྲངས་མེད་པ་བརྒྱ་སྟོང་ཕྲག་བཅུ་སྤྲོས་པས། རིམ་པ་བཞིན་དམྱལ་བ། དུད་འགྲོ། ཡི་
དྭགས། མི། ལྷ་དང༌། ལྷ་མ་ཡིན་གྱི་གནས་ཐམས་ཅད་སྣང་བར་བྱས་ནས་དུ་ཁརྣམས་ཞི་
བར་བྱེད་དོ། །ཕྲག་པ་གཉིས་དང༌། རྒྱབ་དང་མགུལ་གཉིས་དང༌། ཞལ་ནས་འོད་ཟེར་
གྲངས་མེད་པ་བརྒྱ་སྟོང་ཕྲག་བཅུ་སྤྲོས་པ་ཕྱོགས་བཅུའི་ཉན་ཐོས་དང༌། རང་རྒྱལ་དང་།
སེམས་དང་པོ་བསྐྱེད་པ་ནས་ས་དགུ་པའི་བར་གྱི་གནསརྣམས་སྣང་བར་བྱས་ཤིང་རིམ་པ་
བཞིན་ཆོས་སྣང་བའི་སྒོ། ཞི་བ་ཏིང་ངེ་འཛིན་གྱི་ཚུལ་གྱི་སྒོ། ཐབས་ཤེས་རབ་ཀྱི་ཚུལ་གྱི་སྒོ་
ཉེ་བར་སྒྲུབ་བོ། །
གཉིས་པ་ལ་གཉིས་ཏེ། མཆོད་པ་དང་། དབང་བསྐུར་བའོ། །དང་པོ་ནི། བྱང་
སེམས་དེའི་མཛོད་སྤུ་ནས་འོད་ཟེར་གྲངས་མེད་པ་བརྒྱ་སྟོང་ཕྲག་བཅུ་སྤྲོས་པས་ཕྱོགས་
བཅུའི་བདུད་ཐམས་ཅད་ཟིལ་གྱིས་མནན་ཏེ། དབང་བསྐུར་ཐོབ་པའི་བྱང་སེམསརྣམས་
སྣང་བར་བྱས་ཏེ། དེ་དག་གི་ལུས་སུ་ནུབ་པར་བྱེད་དོ། །སྤྱི་གཙུག་ནས་འོད་ཟེར་མཐའ་
ཡས་པ་འཕྲོས་ནས་ཕྱོགས་བཅུའི་དེ་བཞིན་གཤེགས་པའི་དཀྱིལ་འཁོར་ཐམས་ཅད་སྣང་
བར་བྱས། ལོ་ཀ་ལན་བཅུར་བསྐོར་ནས་སྟེང་གི་ནམ་མཁའ་ལ་འོད་ཟེར་གྱི་དྲ་བའི་དཀྱིལ་
འཁོར་དུ་བྱས་ཏེ། དེ་བཞིན་གཤེགས་པ་མཆོད། སེམས་ཅན་གྱི་དོན་བྱས་ནས། དེ་བཞིན་
གཤེགས་པ་རྣམས་ཀྱི་ཞབས་མཐིལ་དུ་ནུབ་པར་བྱེད་དོ། །གཉིས་པ་ནི། རྒྱལ་བ་སྲས་
བཅས་དེ་དག་གིས། བྱང་སེམས་དེ་དབང་བསྐུར་བའི་དུས་ལ་བབས་པར་གཟིགས་ནས།
ཕྱོགས་བཅུ་ནས་ས་དགུ་པ་མན་ཆད་ཀྱི་བྱང་སེམས་མཐའ་ཡས་པ་འོངས་ཏེ། བྱང་སེམས་
- 3 29 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ལ་བལྟ་ཞིང་མཆོད་དེ། ཏིང་ངེ་འཛིན་སྟོང་ཕྲག་བཅུ་བཅུ་ལ་སྙོམས་པར་འཇུག་གོ །བྱང་
སེམས་དབང་བསྐུར་ཐོབ་པ་རྣམས་ཀྱི་དཔལ་བེའུ་དང་། རྡོ་རྗེ་དང་། བཀྲ་ཤིས་ལས་བདུད་
ཀྱི་དགྲ་ལས་རྒྱལ་བ་ཞེས་བྱ་བའི་འོད་ཟེར་གྲངས་མེད་པབརྒྱ་སྟོང་ཕྲག་བཅུ་དང་བཅས་པ་
བྱུང་སྟེ། ཕྱོགས་བཅུར་སྣང་བར་བྱས། ཆོ་འཕྲུལ་མུ་མེད་པ་བསྟན་ཏེ། བྱང་སེམས་དེའི་
དཔལ་བེའུ་དང༌། རྡོ་རྗེ་དང་། བཀྲ་ཤིས་སུ་ནུབ་པས་མཐུ་སྟོབས་ལྷག་པར་འཕེལ་ལོ། །དེ་
བཞིན་གཤེགས་པརྣམས་ཀྱི་མཛོད་སྤུ་ནས་ཐམས་ཅད་མཁྱེན་པའི་མངོན་ཤེས་དང་ལྡན་པ་
ཞེས་བྱ་བའི་འོད་ཟེར་གཅིག །འཁོར་འོད་ཟེར་གྲོངས་མེད་པ་བརྒྱ་སྟོང་ཕྲག་བཅུ་དང་
བཅས་པ་བྱུང་སྟེ། ཕྱོགས་བཅུ་སྣང་བར་བྱས། ལོ་ཀ་ལན་བཅུར་བསྐོར། ན་སོང་ཞི་ཞིང་
བསམ་པ་སྦྱངས་ཏེ། བདུད་ཟིལ་གྱིས་མནན་ནས་བྱང་སེམས་དེའི་སྤྱི་བོར་ནུབ་ལ། འཁོར་
གྱི་འོད་ཟེར་རྣམས་ནི། འཁོར་རྣམས་ཀྱི་སྤྱི་བོར་ནུབ་བོ། །གཉིས་པ་ལ་གསུམ་གྱི་དང་པོ།
སྐྱེ་བ་ཕྱི་མ་ལ་ཞིང་འདིར་དུས་འདིའི་ཚེ་སངས་རྒྱས་འདི་ཞེས་བྱ་བར་འགྱུར་བར་ངེས་པ་སྟེ། །
མདོ་ནི། བྱང་སེམས་ཆེན་པོ་ནི། སངས་རྒྱས་ཀྱི་ཕུང་པོར་ངེས་པའོ་ཞེས་སོ། །གཉིས་པ་
ལྷུན་གྲུབ་རྒྱུན་མི་ཆད་གཉིས་ཀྱིས་སེམས་ཅན་གྱི་དོན་ནི་ཚད་མེད་པ་བྱེད་པ་སྟེ། མདོ་ནི།
སེམས་ཅན་ཐམས་ཅད་ཀྱི་དོན་བྱེད་ཀྱང་དེས་རེག་པར་འགྱུར་བ་མེད་དོ། །ཞེས་སོ།།
གསུམ་པ་ནི། མངོན་ཤེས་ཆེན་པོའི་ལས་ལ་དབང་ཐོབ་པས་སངས་རྒྱས་བསྟན་པ་དང་།
སོགས་པ་བསྙེན་བཀུར་བྱ་བ་སོགས་ཡོན་ཏན་དང་ཡེ་ཤེས་ཚད་མེད་དེ། མདོ་ནི། མན་
པར་ཤེས་པར་བྱ་བའི་ཆོས་གང་ཇི་སྙེད་པ་དེ་དག་བྱེད་དོ། །ཞེས་སོ། གསུམ་པ་ལ་བཞི་སྟེ།
ནུས་པ། རྟོགས་པ། སྤངས་པ། དག་པའི་ རྒྱུ་ཚོགས་ཏེ། རེརེ་ལགཉིས་གཉིས་སོ། །དང་
པོ་ནི། ཚེ་འདི་ལ་བྱང་ཆུབ་ཆེན་པོ་ཐོབ་པའི་ཡན་ལག །སྦྱིན་སོགས་དགེ་བ་ཁྱད་པར་ཅན་
-3 3 ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཏེ༑ མདོ་ནི། གཞན་ཡང་འཁོར་བ་ལས་སྒྲོལ་བ་འདི་ནི། ལམ་ཡང་དག་གི་དགེ་བའི་ཆོས་
སོ༑ ༑ཞེས་སོ། །ཚོགས་གཉིས་ཀྱི་འབྲས་བུ་སངས་རྒྱས་ཐོབ་པས་ལས་རྣམས་ཆུད་མི་ཟ་བ་
སྟེ༑ མདོ་ནི། ཆུད་ཟོས་ཤིང་རྒྱུད་ལྔའི་འཁོར་བར་མི་ལྟུངབདེ་ལྟར་དོན་བྱེད་དོ། །ཞེས་སོ།།
གཉིས་པ་ལ། ཇི་སྙེད་པ་རྟོགས་པ་ནི། བདེན་བཞི་མཉམ་ཉིད་དུ་མཐོང་བ་སྟེ། མདོ་ནི།
འཕགས་པའི་བདེན་པ་བཞི་ཁོང་དུ་ཆུད་པར་བྱའོ། །ཞེས་སོ། །གསུམ་པ་ལ། འབྲས་བུ་
རྟག་པར་འཛིན་སོགས་ཕྱིན་ཅི་ལོག་བཞིའི་ས་བོན་ནི། སྤངས་པ་སྟེ། མདོ་ནི། བྱམས་པ།
སེམས་ཅན་གྱི་དོན་ལས་བརྩམས་ཏེ་འཁོར་བ་ཡོངས་སུ་མི་གཏོང་བས་མྱ་ངན་ལས་འདས་
པ་མ་ཡིན་ནོ། །ཞེས་སོ། །ཕྱིན་ ཅི་ ལོག་དེའི་གཞིའམ། རྒྱུ་དངོས་པོར་འཛིན་པའི་ཡུལ་
དངོས་པོ་བདེན་པ་གཅིག་ཀྱང་མེད་པའི་ཚུལ་རྟོགས་པ་སྟེ། མདོ་ནི། ཡང་དག་པའི་དོན་
མཐོང་བས་ནི། ཀུན་ནས་ཉོན་མོངས་པའམ་རྣམ་པར་བྱང་བར་འགྱུར་བ་མེད་དོ། །ཞེས་སོ།།
བཞི་པ་ལ། རང་བཞིན་རྣམ་དག་ནི། ཐ་སྙད་ལ་བརྟེན་ནས་ཆོས་ཉིད་མཉམ་པ་ཉིད་རྣམ་
པར་བྱང་བ་བྱང་ཆུབ་ཀྱི་དངོས་རྒྱུར་གྱུར་པ་སྟེ། མདོ་ནི། ཆོས་ཐམས་ཅད་ཀྱི་མཉམ་པ་ཉིད་
གང་ཡིན་པ་དེ་ནི། ངས་རྣམ་པར་བྱང་བར་གསུངས་སོ། །ཞེས་སོ། །གློ་བུར་དྲིབྲལ་ནི།
སྦྱིན་སོགས་རྣམ་བྱང་གི་ཚོགས་ཡོངས་སུ་རྫོགས་པ་སྟེ། མདོ་ནི། སྦྱིན་པའི་ཕར་ཕྱིན་ཡོངས་
སུ་རྫོགས་པར་བྱའོ། །ཞེས་སོ། །གཉིས་པའི་ཡ་གྱལ་ཇི་ལྟ་བ་རྟོགས་པ་ནི། འདུས་བྱས་
འཁོར་བ་དང༌། འདུས་མ་བྱས་མྱང་འདས་ལ་ཐ་དད་ཡོངས་སུ་མི་ཤེས་ཤིང་མི་འཛིན་པར་
མཉམ་པ་ཉིད་དུ་རྟོགས་པ་སྟེ། མདོ་ནི། འདུས་མ་བྱས་ཀྱི་དབྱིངས་སུ་འགོད་པའང་དེ་
བཞིན་གཤེགས་པའི་ཁྱུ་མཆོག་གི་མཐུར་མི་འགྱུར་རོ། །ཞེས་སོ། །གསུམ་པ་ལ། སེམས་
ཅན་ཐམས་ཅད་མི་གནས་པའི་མྱང་འདས་ཆོས་སྐུ་ལ་འགོད་པ་སྟེ། མདོ་ནི། རྨོངས་པ་མེད་
-3 3 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར༔
པའི་ཆོས་ཅན་གྱི་མྱ་ངན་ལས་འདས་པ་སྟེ། ཆོས་དེ་ནི་མ་སྤྲུལ་པའོ། །ཞེས་སོ། །འགོད་ཅེས་
པ་བར་པ་ཐམས་ཅད་ལ་སྦྱར་རོ། །
གསུམ་པ་ནི། ཆོས་ཀྱི་སྐུའི་ཕྲིན་ལསནི། དེ་འཇུག་པའི་ཡུལ་གྱི་དབྱེ་བས་རྣམ་པ་
ཉི་ཤུ་བདུན་དུ་འདོད་དོ། །འགྲེལ་པ་ལ་གསུམ་སྟེ། ཕྲིན་ལས་ཀྱི་དབྱེ་བ་དང་། དེའི་དུས་
དང༌། རིམ་པ་དེས་གཞན་ཡང་མཚོན་པར་བསྟན་པའོ། །དང་པོ་ལ། སྔར་བཞིན་གསུམ་
ལས། ལམ་གྱི་རྟེན་ལ་འགོད་པ་ནི། མཛད་ཅེས་དྲང་ངོ༌། །གང་གིས་ན། ཆོས་སྐུས་སོ།།
གང་གི་ཚེ་ན། ཕྲིན་ལས་ཀྱི་དང་པོར་རོ། །གང་ལ་ན། འགྲོ་བ་བཟང་པོ་ལྷ་མི་དང་། བཟང་
པོ་མ་ཡིན་པ་ངན་སོང་གསུམ་ལའོ། །གང་ན། འགྲོ་བ་དེ་དག་ལ་མངོན་པར་ཞེན་པ་མེད་
པར་གནས་པའི་མཚན་ཉིད་འགྲོ་བ་རབ་ཏུ་ཞི་བ་སྟེ། རྒྱུད་ལྔའི་ཉོན་མོངས་དང་། དུ་ཁ་ཞི་
བའི་ ཕྲིན་ལས་སོ། །ནས་ནི། མཚམས་སྦྱོར་རོ། །ལམ་ལ་འགོད་པ་ལ་བཞི་སྟེ། ཚོགས་
སྦྱོར་མཐོང་སྒོམ་ལའོ། །དང་པོ་ལ། སྦྱོར་བ། ལྟ་བ། སྤྱོད་པ་རྣམ་དག་གོ །དང་པོ་ནི། སྦྱིན་
པ་དང༌། ལ་སོགས་པ་དོན་མཐུན་པའི་བར་བསྡུ་བའི་དངོས་པོ་བཞི་ལ་བཀོད་དོ། གཉིས་
པ་ལ་བཞིའི་ནང་ནས་ཆོས་སྦྱིན་ནམ་སྙན་པར་སྨྲ་བ། ཐོས་པ་ལས་བྱུང་བ་དང་། ལསོགས་
པ་བསམ་བྱུང་གི་ཤེས་པས་མི་མཐུན་ཕྱོགས་དོར་བ་དང་གཉེན་པོར་བླང་བར་བྱ་བའི་སྒོ་
ནས་རྟོགས་པར་མཛད་དོ། །གསུམ་པ་ལ། གཞན་དོན། རང་དོན། གཉིས་དོན་གྱི་སྤྱོད་པ་
ལས། དང་པོ་ནི། སྒྱུ་མ་མཁན་སྒྱུ་མ་ལ་ཆགས་སྡང་མེད་པ་བཞིན་དུ་སེམས་ཅནརྣམས་ལ་
རྗེས་སུ་ཆགས་པ་དང་། སོགས་པ་ཁོང་ཁྲོ་ལ་སོགས་པས་རྣམ་པར་དབེན་པ་ཉིད་ཀྱིས། རྩ་
བར། སེམས་ཅན་གྱི་དོན་ཞེས་སྨོས་ཏེ། གཞན་གྱི་དོན་བྱམས་པ་ལ་སོགས་པ་ཚད་མེད་
བཞིའི་མཚན་ཉིད། བསམ་པ་ཇི་ལྟ་བའི་བདག་ཉིད་ལ་བཀོད་དོ། །གཉིསཔ་ནི། དེའི་རྗེས་
-3
3 2 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། ༡༣
ལ་གཙོ་ཆེར་རང་གི་དོན་དུ་གོམས་པར་བྱེད་པ་འཁོར་གསུམ་རྣམ་པར་དག་པས་རབ་ཏུ་ཕྱེ་
བའི་ཕ་རོལ་ཏུ་ཕྱིན་པ་དྲུག་ལ་གོམས་པ་ལ་འགོད་པའོ། །གསུམ་པ་ནི། དེའི་འོག་ཏུ་རང་
དང་གཞན་གྱི་དོན་སྒྲུབ་པའི་མཚན་ཉིད། རྩ་བར། སངས་རྒྱ་ལམ་ཞེས་སྨོས་ཏེ། སངས་
རྒྱས་ལམ་གྱི་གཙོ་བོ་དགེ་བ་བཅུའི་ལས་ཀྱི་ལམ་ལ་འགོད་པའོ། །གཉིས་པ་ནི། ཚོགས་
ལམ་གྱི་རྗེས་དེ་ནས་གཟུང་འཛིན་གྱི་ཆོས་ཐམས་ཅད་རང་བཞིན་གྱིས་སྟོང་པ་ཉིད། ལོཀ་
པའི་རྟོག་པས་གོམས་པ་སྦྱོར་ལམ་ལའོ། །འདིར་ལོ་ཙྪ་བས་དང་པོ་གསུམ་ཚོགས་ལམ། དེ་
ནས་བཞི་སྦྱོར་ལམ་དུ་བཞེད་ལ། ཆོས་བཤེས་ཀྱི་དང་པོ་ལྔ་ཚོགས་ལམ། དེ་ནས་གཉིས་
སྦྱོར་ལམ་དུ་འདོད་དེ། ཇི་ལྟར་རིགས་པར་སྦྱར་རོ། ། །
གསུམ་པ་ལ། འགོད་ པའི་ ཆོས་བཞི་སྟེ། དུས་ནམ་གྱི་ཚེ། གང་ལ་བརྟེན་ནས།
སྐབས་གང་དུ། ཚུལ་ཇི་ལྟ་བུ་ལ་སྟེ། འོག་མ་རྣམས་ཀྱང་འདི་བཞིན་ནོ། །དང་པོ་ནི། སྦྱོར་
ལམ་དེའི་རྗེས་ལའོ། །གཉིས་པ་ནི། སྦྱིན་པའི་ཕ་རོལ་ཏུ་ཕྱིན་པ་ཤས་ཆེར་སྤྱོད་པ་ལ་བརྟེན་
ནས་སོ། །གསུམ་པ་ནི། ས་དང་པོར་རོ། །བཞི་པ་ནི། ཆོས་ཀྱི་དབྱིངས་ཀུན་ཏུ་འགྲོ་བར་
རྟོགས་པའི་མཚན་ཉིད་གཟུང་འཛིན་གཉིས་སུ་མེད་པའི་ཆོས་མངོན་དུ་བྱས་པ་ལའོ། །བཞི་
པ་ལ། ས་ལྔ་པའི་བར་ལ་དང་། དྲུག་པ་དང་། བདུན་པ། བརྒྱད་པ། དགུ་པ། ས་བཅུ་ཐོབ་
མ་ཐག་པ། སྐྱེ་བ་གཅིག་གིས་ཐོགས་པ། སྲིད་པ་ཐ་མ་པ་ལ་འགོད་པའོ། །དང་པོ་ལ་བཞི་
ལས། དུས་ནི། ས་དང་པོའི་རྗེས་དེ་ནས་སོ། །སྐབས་ནི། ས་གཉིས་པ་དང་། ལ་སོགས་པ་
ལྔ་པའི་བར་ལའོ། །རྟེན་ནི། ཚོགས་གཉིས་ཡོངས་སུ་རྫོགས་པའི་རྒྱུར་གྱུར་པའི་ཚུལ་
ཁྲིམས་དང་། ལ་སོགས་པ་བསམ་གཏན་གྱི་ཕ་རོལ་ཕྱིན་པ་ལ་བརྟེན་ནས་སོ། །ཚུལ་ནི།
ཚུལ་ཁྲིམས་སོགས་ཆོས་ཐམས་ཅད་བརྡའམ་ཐ་སྙད་དུ་བཏགས་པར་ཤེས་པ་ལ་འགོད་དོ།།
-3 33.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ། དུས་ནི། ས་ལྔ་པའི་རྗེས་སུའོ། །སྐབས་ནི། ས་ག་པ་ལ། །རྟེན་ནི། སྔར་
ཕར་ཕྱིན་ལྔ་ལ་བརྟེན་པ་དེ་བཞིན་དུ་རིམ་གྱིས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་
ནས་སོ། །ཚུལ་ནི། ཤེས་པ་འཛིན་པ་དང༌། ཤེས་བྱ་གཟུང་པའི་དངོས་པོར་མངོན་པར་མ་
ཞེན་པའི་མཚན་ཉིད་གཟུང་འཛིན་གྱི་ཆོས་ཐམས་ཅད་དམིགས་སུ་མེད་པ་ལའོ། །གསུམ་པ་
ལ༑ དུས་ནི། ས་དྲུག་པ་དེའི་འོག་ཏུའོ། །སྐབས་ནི། ས་བདུན་པ་ལ། །རྟེན་ནི། ཐབས་
ཀྱི་ཕ་རོལ་ཏུ་ཕྱིན་པའི་སྟོབས་ཀྱིས་སོ། །ཚུལ་ནི། སེམས་ཅན་སྒྲིབ་པ་སྤང་བ་དང་གཉེན་པོ་
སྤྱད་དུ་རུང་བར་ཡོངས་སུ་སྨིན་པར་བྱེད་པ་ལའོ། །བཞི་པ་ལ། དུས་ནི། ས་བདུན་པའི་
རྗེས་དེ་ནས་སོ། །རྟེན་ནི། ཉན་རང་གི་ས་ཟིལ་གྱིས་གནོན་པའི་སྟོབས་ཀྱིས་ཕ་རོལ་ཏུ་ཕྱིན་
པའི་སྟོབས་ཀྱིས་སོ། །སྐབསནི། ས་བརྒྱད་པ་ལའོ། །ཚུལནི། ཉན་ཐོས་ལ་སོགས་པ་དང་
སྤངས་རྟོགས་ཐུན་མོང་མ་ཡིན་པའི་བྱང་ཆུབ་སེམས་དཔའི་ལམ་ཚད་མེད་ཀྱི་དབྱིངས་ལ་
གནས་ཀྱང་ཡང་དག་པའི་མཐའ་མངོན་དུ་མི་བྱེད་པའོ། །དེ་ནས་ས་བརྒྱད་པ་དེ་ཉིད་ལ་དེ་
བཞིན་གཤེགས་པ་སོགས་ཆོས་ཐམས་ཅད་ལ་སྐྱབས་སོགས་སུ་མངོན་པར་ཞེན་པའི་
ཆགས་པ་ཕྲ་མོ་སྤངས་པ་ལའོ། །ལྔ་པ་ལ། དུས་ནི། ས་བརྒྱད་པ་དེའི་རྗེས་ལའོ། །སྐབས་
ནི༑ ས་དགུ་པ་ལའོ། །རྟེན་ནི། སྨོན་ལམ་གྱི་ཕ་རོལ་ཏུ་ཕྱིན་པའི་མཐུས་སོ། །ཚུལ་ནི། དེ་
བཞིན་གཤེགས་པར་སྤྲུལ་ནུས་པས་ན། གཟུགས་ཀྱི་སྐུར་བྱང་ཆུབ་པ་ཐོབ་པ་ལའོ། །དྲུག་
པ་ལ། དུས་ནི། ས་དགུ་པ་དེའི་འོག་ཏུའོ། །རྟེན་ནི། ལས་ལ་དབང་བའི་ཡེ་ཤེས་ཀྱི་ཕ་
རོལ་ཏུ་ཕྱིན་པའི་སྟོབས་ཀྱིས་སོ། །སྐབས་ནི། ས་བཅུ་པ་ལའོ། །ཚུལ་ནི། སངས་རྒྱས་ཀྱི་
ཞིང་སྣ་ཚོགས་རྣམ་པར་དག་པ་ལ་བཀོད་ནས་སོ། །བདུན་པ་ནི། ཡང་ས་བཅུ་པ་དེ་ཉིད་ལ་
བྱང་ཆུབ་ལ་སྐྱེ་བ་གཅིག་གིས་ཐོགས་པའི་རང་གི་ངོ་བོ་ཡང་དག་པར་རྫོགས་པའི་བྱང་ཆུབ་
- 3
3 4 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
ཏུ་སར་ངེས་པ་མི་འགྱུར་བའི་ནུས་པ་དང་། སེམས་ཅན་སྒྲོལ་བའི་ཡན་ལག་ཕྱོགས་བཅུའི་
ལོ་ཀའི་ཁམས་ཀྱི་སེམས་ཅན་གྱི་དོན་ལྷུན་གྲུབ་རྒྱུན་མི་ཆད་དུ་བྱེད་པ་དང་། སངས་རྒྱས་
མཆོད་པའི་ཡན་ལག་ལོ་ཀའི་ཁམས་ཐམས་ཅད་དུ་སངས་རྒྱས་ཀྱི་དྲུང་དུ་ཉེ་བར་འགྲོ་བ་
དང་། ལ་སོགས་པ་མཆོད་པ་དང༌། མངོན་ཤེས་ལ་སོགས་པ་ཡོན་ཏན་ ལ་བཀོད་དེ།།
བརྒྱད་པ་ལ། སྐབས་ནི། སྔར་གྱི་དེ་ལྟ་བུའི་རིམ་པས་ཡང་ས་བཅུ་པ་དེ་ཉིད་ལའོ། །ངོ་བོ་
ནི༑ ཁྱད་པར་གྱི་ལམ་གྱི་རང་གི་ངོ་བོ་ལའོ། །ཚུལ་ནི། བརྒྱད་ལས། གཞན་འདྲེན་པའི་
ནུས་པ་ཐེག་པ་གསུམ་གྱི་བྱང་ཆུབ་མཐའ་དག་འདྲེན་པར་བྱེད་པའི་ཆོས་ཀྱི་མཚན་ཉིད་བྱང་
ཆུབ་ཀྱི་ཡན་ལག་དང༌། ཆུད་མི་ཟ་བའི་ནུས་པ་ཚོགས་གཉིས་ཀྱི་ལས་དང་། བྱང་ཆུབ་ཀྱི་
འབྲས་བུར་འབྲེལ་བའམ། ལས་དང་འབྲས་བུར་འབྲེལ་བའི་ཐ་སྙད་དང་ལྡན་པའི་འགྲོ་བ་
ལྔའི་འཁོར་བ་ཆུད་མི་ཟ་བ་དང་། ཇི་སྙེད་པ་རྟོགས་པ་བདེན་བཞིའི་དངོས་པོ་ཐམས་ཅད་
ཡང་དག་པ་ཇི་ལྟ་བ་བཞིན་དུ་རྟོགས་པ་དང་། འབྲས་བུ་སྤངས་པ་ངར་འཛིན་སོགས་ཕྱིན་
ཅི་ལོག་ཐམས་ཅད་སྤངས་པ་དང༌། རྒྱུ་སྤངས་པ་ཕྱིན་ཅི་ལོག་གི་གཞིའམ་དམིགས་པ་
བདེན་པ་མེད་པར་སྤངས་པའི་ཡེ་ཤེས་དང༌། རྒྱུའི་ཡོན་ཏན་རང་བཞིན་གྱིས་འོད་གསལ་
ཞིང་ཡོངས་སུ་དག་པའི་མཚན་ཉིད་ཀྱི་བྱང་ཆུབ་སེམས་དཔའི་རྣམ་པར་བྱང་བ་དང་། རྒྱུ་
དངོས་སངས་རྒྱས་ཀྱི་ས་དྲི་མ་ཐམས་ཅད་དང་བྲལ་བའིརྣམ་པར་བྱང་བའི་རྒྱུའི་ཚོགས་དང་།
ཇི་ལྟ་བ་རྟོགས་པ་འཁོར་འདས་ཐམས་ཅད་སྟོང་པ་ཉིད་ཀྱི་ངོ་བོ་ཉིད་ཀྱིས་འདུས་བྱས་དང་
འདུས་མ་བྱས་ཐ་མི་དད་པར་ཡོངས་སུ་ཤེས་པ་ལ་བཀོད་ནས། ལམ་འབྲས་ལ་འགོད་པ་
ནི༑ དེ་རྣམས་ཀྱི་རྗེས་ནས་དེ་བཞིན་གཤེགས་པའི་ས་མི་གནས་པའི་མྱང་འདས་ལ་འགོད་
པར་མཛད་དོ། །གཉིས་པ་ནི། མཛད་པའི་རིམ་པ་དེ་ལྟར་ན། ཆོས་ཀྱི་སྐུ་རྟག་པ་བཞིན་དུ་
-3 35.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེའི་ཕྲིན་ལས་རྣམ་པ་ཉི་ཤུ་རྩ་བདུན་ཡང་འཁོར་བ་ཇི་སྲིད་མ་སྟོང་བར་དུ་རྒྱུན་མི་ཆད་པར་
བཞེད་པ་སྟེ། ལྷུན་གྱིས་གྲུབ་པར་མཛད་པ་ཡིན་ནོ། །
གསུམ་པ་ནི། དོན་བདུན་ཅུའི་དང་པོ་སེམས་བསྐྱེད་པ་དང༌། ཐ་མ་ཕྲིན་ལས་
བསྟན་པ་ལ་རིམ་པ་སྟེ། ས་མཚམས་དངོས་སུ་བསྟན་པའི་རིམ་པས་ལྷག་མ་དེ་གཉིས་ཀྱི་
བར་གྱི་ཚིག་དོན་རེ་བརྒྱད་པོ་རྣམས་གོ་རིམ་སྟེ། ས་མཚམས་ཀྱང་ཤུགས་ལ་ཁོང་དུ་ཆུད་
པར་བྱ་སྟེ། བསྟན་བཅོས་འདིར་ཚིག་མང་དུ་དོགས་ནས་སེང་བཟང་བདག་གིས་ནི་མ་བྲིས་
སོ༑ །གསུམ་པ་ནི། དང་པོ་བདུན་ལ་ལྟོས་ནས་བརྒྱད་པའོ། །ཆོས་དབྱིངས་དྲི་མེད་ཡེ་ཤེས་
ཆོས་ཀྱི་སྐུ། །ཟབ་པའི་ཚུལ་སྟོན་ལོངས་སྤྱོད་རྫོགས་པའི་སྐུ། །སྣ་ཚོགས་ཚུལ་སྟོན་སྤྲུལ་
པའི་སྐུ་ཐོབ་ནས། །མཛད་པ་ལྷུན་གྲུབ་རྒྱུན་ཆད་མེད་པར་བསྔོ། །བསྡུ་བའི་ཚིགས་བཅད་
དོ༑༑ ༑༑
༈ གཉིས་པ་ལ་གསུམ་ལས། སྔ་འགྲེལ་ནི། རྒྱས་པ་ལ་དད་པའི་སེམས་ཅན་
ལ་ཕན་གདགས་པར་དེ་ལྟར་དོན་བརྒྱད་ཀྱིས་སྒོ་ནས་རྣམ་པར་བཤད་ནས། ཡངགཞན་དུ་
རྣམ་པར་བཤད་པ། རྩ་བ་ལ། མཁྱེན་གསུམ་ནི། ཆོས་སུམ་ཅུས་མཚོན་པའི་གནས་ཡིན་
པས་སོ། །ཡུལགཞི་ལམ་རྣམགསུམ་མཚོན་པར་བྱེད་པས་མཚན་ཉིད་དོ། །ཡེ་ཤེས་ཞབས་
བླང་དོར་གྱི་ མཚན་ ཉིད་ དོ། །ཞེས་ སོ། །ཡང་ ན། མཚན་ ཉིད་ ནི། རང་བཞིན་ཡིན་ལ།
གཞན་གནས་སྐབས་སོ། །མཁྱེན་གསུམ་དེ་ཡི་སྦྱོར་བ་རྣམ་ཀུན་དང་། མཁྱེན་གསུམ་དེ་ཡི་
རབ་ཏུ་གྱུར་པ་རྩེ་སྦྱོར། མཁྱེན་གསུམ་དེའི་གོ་རིམ་སྒོམ་པ་མཐར་གྱིས་པ་དང་། མཁྱེན་
གསུམ་དེའི་མཐར་ཐུག་པའི་སྦྱོར་བ་སྐད་ཅིག་མ་དང༌། གསུམ་པོ་དེ་ཡི་རྣམ་སྨིན་ནི། ཆོས་
སྐུ༑ ཡུམ་རྒྱས་འབྲིང་བསྡུས་གསུམ་གྱི་དོན་བསྡུས་པ་བརྒྱད་ལས། གཞན་དེ་རྣམ་པ་དྲུག་
བ 33 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
གོ །ཤཱནྟིཔས་དེ་འོག་མ་བཞི་སྦྱོར་བ་ལ་འཆད་དོ། །འགྲེལ་པ་ལ། ཞེས་བྱ་བ་གསུངས་ཏེ།
དང་པོ་རྣམ་པ་ཐམས་ཅད་མཁྱེན་པ་ཉིད་དང༌། ལ་སོགས་པ་ལམ་ཤེས། གཞི་ཤེས་ཏེ།
ཐམས་ཅད་མཁྱེན་པ་ཉིད་གསུམ་ནི་ཆོས་ཅན། སྦྱོར་བའི་མཚན་ཉིད་དོ། །སྦྱོར་བའི་ནུས་པ་
མངོན་པར་མཚོན་པའི་གནས་ཉིད་དམ་རྒྱུ་ཡིན་པའི་ཕྱིར་རོ། །སྔར་བཤད་པའི་རྣམ་པ་
ཐམས་ཅད་མངོན་པར་རྫོགས་པར་རྟོགས་པ་ནི་ཆོས་ཅན། ཐམས་ཅད་མཁྱེན་པ་ཉིད་
གསུམ་གྱི་སྦྱོར་བའོ། །མཁྱེན་གསུམ་ཐོས་བསམ་གྱིས་ཤེས་པ་དེ་ནས་བསྡུས་ སྒོམ་ལ་
དབང་ཐོབ་པར་བྱ་བའི་ཕྱིར་འདིས་ཐམས་ཅད་མཁྱེན་པ་ཉིད་གསུམ་བསྡུས་ཏེ་སྒོམ་པ་ལ་
སྦྱོར་བས་ནའོ། །སྔར་གྱི་རྩེ་མོའི་མངོན་པར་རྟོགས་པ་ནི་ཆོས་ཅན། ཐམས་ཅད་མཁྱེན་པ་
ཉིད་གསུམ་གྱི་རབ་ཀྱི་གནས་སྐབས་ཡིན་ནོ། །དེ་ནས་བསྡུས་སྒོམ་ཤིན་ཏུ་གོམས་པ་ལ་
དབང་ཐོབ་པ་ཕུལ་དུ་ཕྱིན་པར་འགྲོ་བའི་ཕྱིར། སྔར་གྱི་མཐར་གྱིས་པའི་མངོན་པར་རྟོགས་
པ་ནི་ཆོས་ཅན། ཐམས་ཅད་མཁྱེན་པ་ཉིད་གསུམ་གྱི་གོ་རིམ་གྱི་གནས་སྐབས་ཡིན་ནོ། །དེ་
ནས་རྩེ་སྦྱོར་གྱི་རྟོགས་པའི་དངོས་པོ་ངེས་པ་སྟེ། བརྟན་པ་སྐད་ཅིག་མ་ཐོབ་པར་བྱ་བའི་
ཕྱིར་མཁྱེན་གསུམ་གྱི་རྣམ་པ་རྣམཀུན། རྩེ་སྦྱོར་གཉིས་ཀྱི་རྣམ་པ་མཐའ་དག་བསྡུས་ཏེ་
རྣམ་པར་བསྒོམ་པའི་དོན་གཞུང་སྲོང་བ་སྟེ། མཉམ་པ་རྒྱུན་ལྡན་དུ་སྒོམ་པར་བྱེད་པས་སོ།།
ཡང་དག་པར་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་ནི་ཆོས་ཅན།
ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་མཐར་ཐུག་པའི་གནས་སྐབས་ཡིན་ནོ། །དེ་
ནས་སློབ་ལམ་བློའི་ནུས་པ་ཁྱད་པར་དུ་འགྲོར་མེད་ཅིང་མཐར་ཐུག་པས་སོ། །ཆོས་ཀྱི་སྐུ་
མཛད་པ་དང་བཅས་པ་ནི་ཆོས་ཅན། ཐམས་ཅད་མཁྱེན་པ་ཉིད་གསུམ་གྱི་སྦྱོར་བའི་རྣམ་
པར་སྨིན་པ་ཡིན་ནོ། །དེ་ནི་བསྡུས་སྒོམ་དེའི་འབྲས་བུ་ཡིན་པས་སོ། །དོན་བསྡུ་ནི། ཚུལ་དེ་
- 3 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་ན། ཡུམ་གསུམ་པོ་ཐམས་ཅད་ཀྱི་དོན་བསྡུས་པ་གཞན་རྣམ་པ་དྲུག་སྟེ། རྒྱས་པར་སྔ་
མ་བརྒྱད་དུ་བསྟན་པ་ཁོ་ན་བཞིན་དུ་བཤད་པར་བྱ་བ་ཡིན་ནོ། །
གསུམ་པ་ལ་གསུམ་ལས། སྔ་འགྲེལ་ནི། དབང་འབྲིང་བར་མ་ལ་དགའ་བའི་
སེམས་ཅན་ལ་ཕན་གདགས་པར་དེ་ལྟར་དོན་བསྡུས་པ་དྲུག་གི་སྒོ་ནས་རྣམ་པར་བཤད་
ནས། ཡང་མདོར་བསྡུས་པ་ལ་དགའ་བའི་སེམས་ཅན་དབང་རྣོན་ལ་ཕན་གདགས་པར་
གཞན་དུ་རྣམ་པར་བཤད་པ། རྩ་བ་ལ། འཇུག་ཡུལ་མཁྱེན་པ་རྣམ་པ་གསུམནི། སྦྱོར་བའི་
ཡུལ་ལོ། །ཆོས་སྐུའི་རྒྱུ་སྦྱོར་བ་བཞིའི་བདག་ཉིད་དང་ངོ༌། །སློབ་དཔོན་གྱིས་རྒྱུ་མཁྱེན་
གསུམ་ལ་བཞེད་དོ། །ཆོས་སྐུ་ཕྲིན་ལས་དང་བཅས་པ་ནི། འབྲས་བུ་སྟེ། ཡུམ་གསུམ་གྱི་
དོན་བསྡུས་པ་བརྒྱད་དང་། དྲུག་ལས་གཞན་རྣམ་པ་གསུམ་མོ། །འགྲེལ་པ་ལ། ཞེས་བྱ་བ་
གསུངས་ཏེ། དང་པོར་རྣམ་པ་ཐམས་ཅད་མཁྱེན་པ་དང་། ལ་སོགས་པ་ལམ་ཤེས་དང་།
གཞི་ཤེས་ཏེ། ཐམས་ཅད་མཁྱེན་པ་ཉིད་ཀྱི་ངོ་བོ་ཉིད་ནི། སྦྱོར་བ་པོས་བླང་དོར་བྱ་བའི་སྒོ་
ནས་འཇུག་པའི་ཡུལ། ཆོས་སྐུའི་རྒྱུ་ཡིན་ནོ། །ཡུལ་དེ་ལ་ཚུལ་ཇི་ལྟར་རབ་ཏུ་སྦྱོར་ཞེ་ན།
ཞེས་དྲིས་ནས། ལན་ནི། གསུམ་པོ་དེའི་འོག་ཏུ་རྣམ་པ་ཐམས་ཅད་མངོན་པར་རྫོགས་པར་
རྟོགས་པ་ལ་སོགས་པ་མངོན་པར་རྟོགས་པ་རྣམ་པ་བཞི་ནི། ཉམས་སུ་ལེན་པའི་སྦྱོར་བ་
ཡིན་ནོ། །སྦྱོར་བ་དེ་ལྟ་བུ་དང་ལྡན་པ་ཡང་ཡིན་ལ། རྒྱུ་ཡང་ཡིན་པས་སམ། ཡང་ན། སྦྱོར་
བ་རྐྱེན། མཁྱེན་གསུམ་རྒྱུ་དེའི་འབྲས་བུ་ཅི་ཡིན་ཞེ་ན། ལན་ནི། དེའི་འོག་ཏུ་ཆོས་ཀྱི་སྐུ་
ཕྲིན་ལས་དང་བཅས་པ་ནི། འབྲས་བུ་ཡིན་པས་སོ། །དོན་བསྡུ་ནི། རྒྱལ་བའི་ཡུམ་རྣམ་པ་
གསུམ་གྱི་དོན་བསྡུས་པ་གཞན་རྣམ་པ་གསུམ་སྟེ། དེ་ཁོ་ན་བཞིན་དུ་བཤད་པར་བྱ་བ་ཡིན་
ནོ༑ ༑
-3
3
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༣
གསུམ་པ་ལ་ལྔ་སྟེ། བཤད་པར་བྱ་བའི་ཁྱད་པར། ཇི་ལྟར་བཤད་པའི་ཚུལ།
དེའི་བསོད་ནམས་བསྔོ་བ། ཁེངས་བསྐྱུངས་ཏེ་བཟོད་པར་གསོལ་བ། འབད་པ་དོན་ཅན་
དུ་བསྟན་པས་སྤྲོ་བ་སྒྲུབ་པའོ། །དང་པོ་ནི། ཀུན་གྱི་རྒྱན་དུ་འགྱུར་བར་ནི་རྣམ་པར་དབྱེ་
ཞེས་པའི་གཞུང་འཛུགས་པ་སྟེ། མདོ་གསུམ་པོ་ལ་ལ་སྟེ། བརྒྱད་སྟོང་པ་ལས། དངོས་པོ་
བརྒྱད་ཀྱི་དོན་ཙམ་དང་
། གཞན་བར་མ་ལས། བརྒྱད་ཀྱི་ཚིག་རྫོགས་པ་དང་། གཞན་རྒྱས་
པ་ལས་དོན་རེ་རེའང་མིང་གི་རྣམ་གྲངས་མང་པོ་སྨོས་པས་བཤད་དེ། བསྟན་བཅོས་ལ་
མཁས་པ་རྣམས་ཀྱིས་ཡུམ་གསུམ་པོ་ཀུན་ལའང་དོན་བསྡུས་པ་བརྒྱད་པོ་དེ་ཙམ་དུ་ཤེས་
པར་བྱའོ། །མངོན་རྟོགས་བརྒྱད་དུ་འདུས་པ་དེ་ལྟ་མིན་ན། མདོ་གསུམ་པོ་ཐམས་ཅད་ཀྱི་
མངོན་རྟོགས་ཀྱི་རིམ་པ་བསྟན་བཅོས་འདིས་ལེགས་པར་བསྡུས་པ་མ་ཡིན་པར་ཐལ་ལོ།།
ཡང་ན། ཚིག་རྒྱས་བསྡུས་མ་གཏོགས་པ་དོན་ལ་ཁྱད་མེད་པ་དེ་ལྟ་མིན་ན། ཡུམ་རྒྱས་པ་
དང་། བར་མ་ཐམས་ཅད་ཀྱི་དོན་གྱི་རིམ་པ་བརྒྱད་སྟོང་པས་ལེགས་པར་བསྡུས་པ་མ་ཡིན་
པར་ཐལ་ལོ། །འོ་ན། ཁྱད་པར་གཏན་མེད་པས་ཟློས་སོ། །ཞེ་ན། ཡུམ་གསུམ་པོ་དེ་ལ་
ཚིག་བསྡུས་པ་དང་། སོགས་པ་འབྲིང་དང་། རྒྱས་པའི་རབ་ཏུ་དབྱེ་བའི་ཁྱད་པར་ཡོད་པས་
མི་ཟློས་ཤིང་། ཚིག་གི་ཁྱད་པར་དེ་ཁོ་ནར་ཟདཔསདོན་ཁྱད་མེད་དོ། །གཉིས་པ་ལ། བྱས་
ཞེས་དྲང་ངོ༌། །གང་གིས་ན། ཡུམ་གྱི་ཚིག་དོན་ལ་མཁས་པ་སེང་གེ་བཟང་པོས་སོ། གང་
ན༑ རྒྱན་གྱི་ཚིག་ལེའུར་བྱས་པའི་འགྲེལ་པ་དོན་གསལ་བ་འདི་ནིའོ། །གང་སྔོན་དུ་བཏང་
ནས་ན། ཉེ་བར་འཛིན་པས་མཁན་པོ་ཡང་དག་རྣམ་སྣང་མཛད་དང༌། བླ་མ་བཟང་པོ་
འཕགས་པ་རྣམ་གྲོལ་སྡེའོ། །ཡང་ན། མཁན་པོ་ཡང་ཡིན། བླ་མ་ཡང་ཡིན་པ་དེ་ལ་ཕྱག་
འཚལ་ཏེ། གནང་བ་མནོས་ཤིང་གདམས་ངག་གནང་ནས་ སོ། །ཚུལ་ནི། མཚམས་སྦྱོར་
-3 3g -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ས
：
ཚིག་དང་ངག་དོན་བརྒལ་ལན་དང་། །སོགས་པ་སྡེབ་སྦྱོར་སྙན་ངག་སོགས་ཀྱི་སྦྱོར་བའམ།
མདོའི་ཚིག་དང་། ངག་དོན་དང་། སོགས་པ་མིང་གི་རྣམ་གྲངས་དང་། བསྟན་བཅོས་སྦྱོར་
བ་མ་བྱས་པར་རོ། །གང་གི་དོན་དུ་ན། ངོ་བོ་དྲང་པོར་བསྟན་པས་གཞན་གྱིས་གོ་སླབར་བྱ་
བའི་ཕྱིར་རོ། །གང་གི་སྒོ་ནས་ན། འཕགས་པ་རྣམ་པར་གྲོལ་སྡེ་ཡི་འགྲེལ་པའི་མཐུ་ཡི་
སྟོབས་ཀྱིས་དོན་མཐོང་སྒོ་ནས་ནིའོ། །དགོས་པའི་གཞུང་འཛུགས་པའོ། ། །
གསུམ་པ་ནི། བསྔོ་རྒྱུ་འགྲེལ་པ་དེ་བསྡེབས་ཤིང་བརྩམས་པ་ལས་བྱུང་པའི་དགེ་
བ་སེང་བཟང་བདག་གིས་གང་ཐོབ་པ་དེ་ཡིས་སོ། །ཆེད་དུ་བྱ་བ་སྐྱེ་བོ་ཐམས་ཅད་ཀྱི་ཕྱིར་
རམ། ཡང་ན། གང་ཟག་སྐྱེ་བོ་ཐམས་ཅད་ཀྱིས་སོ། །བསྔོ་བའམ་ཐོབ་བྱ་བདེ་གཤེགས་
ཆོས་སྐུ་ཐོབ་པར་ཤོག་ཅིག་གོ །བཞི་པ་ལ། བཟོད་པར་མཛོད་ཅེས་དྲང་ངོ། གང་ལན།
བསྟན་བཅོས་ཀྱི་བརྗོད་བྱ་མ་ལུས་པ་བདག་གི་བློའི་སྤྱོད་ཡུལ་མ་ཡིན་པ་ལ། འོན་ཀྱང་རང་
གིས་རྟོགས་པ་མི་བརྗེད་པ་དང་། གཞན་ལའང་རྟོགས་པ་བསྐྱེད་པའི་དོན་གྱི་ངོར་བདག་
གིས་འབད་ནས་བགྱིས་པའི་འགྲེལ་པ་ལ་ནོར་བའི་ནོངས་པ་ཡོད་ན་དེ་ལའོ། །གང་ན། སྐྱེ་
བོ་བློ་དང་ལྡན་པའི་མཁས་པ་རྣམས་སོ། །སྤྱོད་ཡུལ་མིན་པའི་རྒྱུ་མཚན་ནི། བསྟན་བཅོས་
ཀྱི་དོན་ནི་ཆོས་ཅན། བདག་གི་བློའི་སྤྱོད་ཡུལ་གང་ན་ཡིན་ཏེ། མཡིན་ནོ། །བདག་སོ་སོ་སྐྱེ་
བོ་ཤེས་རབ་མི་གསལ་བའི་ཕྱིར་དང༌། བསྟན་བཅོས་ཀྱི་དོན་ཀུན་གྱི་ཕྱི་རོལ་ཏེ། ཤིན་ཏུ་
ལྐོག་ཏུ་གྱུར་པའི་ཕྱིར་རོ། ཁྱབ་པ་ཡོད་དེ། དེ་ལྟར་ན། བདག་གིས་གང་ན་ཞིག་རྟོགས་ཏེ།།
མི་རྟོགས་པས་ཁྱབ་པའོ། །འོ་ན། སུའི་སྤྱོད་ཡུལ་ཡིན། ཡོན་ཏན་གྱི་བདག་ཉིད་ཆེན་པོ་
སངས་རྒྱས་བྱམས་པ་སོགས་འཕགས་པ་རྣམས་ཀྱི་བློའི་སྤྱོད་ཡུལ་ལོ། །ལྔ་པ་ལ། མཐོང་
བ་ཡིན་ཞེས་དྲང་ངོ༌། །གང་ན། ཀྱེ་མ་ནི། སྨད་པ། སྨོན་པ། ཞུམ་པ། ངོམཚར་བ་བཞིལ་
- 3
4
] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བུ་སྟོན་ཆེན་པོའི་འགྲེལ་པ་བཞུགས། ༼༡༣
འཇུག་ཀྱང་། འདིར་ཕྱི་མའོ། །གཞུང་ལུགས་སྣ་ཚོགས་ཀྱི་འདོད་ཚུལ་མི་འདྲ་བ་དུ་མས་
ཡིད་སུན་ཅིང་དུབ་པ་བདག་གི་ངལ་བསོ་ཞིང་དབུགས་ཕྱིན་པའི་གནས་ཡུམ་གྱི་གཞུང་
ལུགས་ཀྱི་དོན་ནོ། །གང་གི་ཚེ་ན། དུས་ཡུན་རིང་མོ་ཞིག་ནས་བློ་སྦྱངས་ཤིང་བྱམས་པས་
རྗེས་སུབཟུང་བ་ནའོ། །གསུམ་པ་ལ། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་
བཅོས་མངོན་པར་རྟོགས་པའི་རྒྱན་ཅེས་བྱ་བའི་འགྲེལ་པ་སློབ་དཔོན་སེང་གེ་བཟང་པོས་
མཛད་པ་རྫོགས་སོ་ནི། འགྲེལ་པ་ཚར་བྱིན་པའོ། །
རྒྱ་གར་གྱི་མཁན་པོ་བིད་ཀ་ར་པྲ་བྷ་ནི། རིག་པའི་འབྱུང་གནས་འོད་ཟེར་
རམ། རིག་བྱེད་འོད་ཟེར་དང་། ཞུ་ཆེན་གྱི་ལོ་ཙཱ་བ་བནྡེ་དཔལ་བརྩེགས་ཀྱིས་བོད་སྐད་དུ་
བསྒྱུར་ཅིང་དག་པར་ཞུས་ཏེ་གཏན་ལ་ཕབ་པའོ། །སླད་ཀྱི་ནི། དུས་ཕྱིས་ཀྱིའོ། །པཎྜིཏ་
དཔལ་གོ་མི་ནི། བཙུན་པའམ། དགེ་བསྙེན་འཆི་མེད་ལ་སོགས་པ་དང་། རྒྱལ་བས་ལུང་
བསྟན་པའི་ལོ་ཙཱ་བ་དགེ་སློང་བློ་ལྡན་ཤེས་རབ་ཀྱིས་ལེགས་པར་གཏན་ལ་ཕབ་པའོ། །
བདེ་གཤེགས་གསུང་མཆོག་མཆོག་ཏུ་ཟབ་པ་ཕ་རོལ་ཕྱིན་ཚུལ་ཚུལ་བཞིན་
སྟོན་པ་མངོན་རྟོགས་རྒྱན། །རྒྱན་གྱི་ཚིག་དོན་དོན་བཞིན་འབྱེད་མཁས་མཁས་པའི་གཙུག་
རྒྱན་རྒྱན་འགྲེལ་མཛད་པ་བཟང་པོའི་གཞུང་། །གཞུང་དོན་གསལ་བ་གསལ་བར་འགྲེལ་
བའི་འགྲེལ་པ་མཆོག་འདི་འདི་དང་གཞན་དུ་བདེ་བའི་དཔལ། །དཔལ་འབྱོར་མ་ལུས་
ལུས་ཅན་ཀུན་ལ་ཀུན་ནས་སྒྲུབ་བྱེད་སྒྲུབ་པའི་ལམ་མཆོག་རྩོམ་པ་འདི། །གཉིས་མེད་ཡེ་
ཤེས་འགྲོ་བའི་དཔལ་མགོན་སངས་རྒྱས་གོ་འཕང་སྐུ་བཞིའི་མཆོག་ནི་དོན་གཉེར་ཞིང་།།
དར་རྒུད་བར་མའི་སྐྱེ་རྒུ་ཀུན་ལ་མ་ལྟར་བརྩེ་བའི་སྙིང་རྗེའི་རྒྱལ་མཚན་ལེགས་བཟུང་ནས།།
ཤཱཀྱ་སེང་གེ་རྒྱལ་བའི་དབང་པོ་གང་དེའི་གསུང་རབ་མཚན་མ་མེད་པའི་ཆོས་ཀྱི་ཚུལ།།
- 3 4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་པའི་བློ་ཅན་དུལ་ཞིང་བརྟན་ལ་སྤོབས་པར་ལྡན་པས་མཐུན་རྐྱེན་བསྒྲུབས་ནས་
བསྐུལ་བའི་ངོར། །གང་ཞིག་སྲིད་ན་མཁས་པའི་མཆོག་གྱུར་ཚད་མའི་སྐྱེས་བུའི་གསུང་གི་
བདུད་རྩི་ལེགས་འཐུང་ཞིང༌། །ཤེས་བྱའི་གནས་རྣམས་ཕལ་ཆེར་ཤེས་ཀྱང་ང་རྒྱལ་མེད་
ཅིང་མང་དུ་ཐོས་པས་མི་ངོམས་པ། །རང་གཞན་གྲུབ་མཐའ་རྒྱ་མཚོའི་མཐར་སོན་བུ་སྟོན་
ཁ་ཆེས་མདོ་འགྲེལ་འགྲེལ་བཤད་མཁས་པའི་གཞུང་། །ཀུན་དང་མཐུན་ཞིང་རིགས་
པས་གྲུབ་པ་མན་ངག་གིས་བརྒྱན་ལུང་གི་སྙེ་མ་འདི་བྱས་སོ། །དེ་ཡི་དགེ་བ་པདྨོའི་གཉེན་
གྱི་ཚ་ཟེར་གྱིས། །བློ་གསལ་བློ་ཡི་གངས་རི་བཞུས་པའི་གངྒའི་རྒྱུན། །མཐའ་ཡས་སེམས་
ཅན་ཆུ་གཙང་ཚོགས་དང་ལྷན་ཅིག་ཏུ། །ཀུན་མཁྱེན་ཡེ་ཤེས་རྒྱ་མཚོ་ཆེན་པོས་འཇུག་པར་
ཤོག །ཡུམ་གྱི་དགོངས་པ་བྱིས་པའི་སྤྱོད་ཡུལ་མིན། །རྒྱལ་ཚབ་དམ་པའི་གསུང་ནི་རབ་ཏུ་
བརླིང་། །བདག་ནི་བློ་མིག་ཞན་པ་བྱིས་པའི་ཚུལ། །དེ་ཕྱིར་འདི་ལ་ནོངས་པའི་ཚོགས་
མཆིས་ན། །ནང་གི་གཟིགས་པ་དག་པ་འཕགས་པའི་ཚོགས། །བློ་གྲོས་མཆོག་གྱུར་མཁས་
པའི་སྐྱེ་བོ་རྣམས། །བཟོད་པར་རིགས་སོ་འོན་ཀྱང་ཆོས་ཚུལ་ལ། །ཚད་མར་གྱུར་པ་རྒྱལ་
དང་རྒྱལ་སྲས་ཡིན། །དེང་སང་བདེ་བར་གཤེགས་པའི་བསྟན་པ་འདི། །བ་མོ་ཕོག་པའི་
པདྨ་བཞིན་དུ་རྙིང་། །སྡེ་སྣོད་འཛིན་པ་མང་དུ་ཐོས་པ་ཡང་། །ཉི་ཟེར་ཕོག་པའི་ཀུནྡའི་ཚལ་
བཞིན་ཟུམ། །བློ་གསལ་རྣམ་གྲོལ་དོན་གཉེར་སྐྱེ་བོ་ནི། ཨུ་དུམ་ཝ་རའི་མེ་ཏོག་བཞིན་དུ་
དཀོན། །དེ་ཕྱིར་རྣམ་བཤད་ལུང་གི་སྙེ་མ་འདི། །གཞན་ལ་ཕན་པར་འགྱུར་བ་དཀའ་མོད་
ནའང་། །ལྟ་ངན་ཚང་ཚིང་སྲེག་པའི་གཟི་བརྗིད་ཅན། །ཡང་དག་དོན་གྱི་སྣང་བ་སྐྱེད་བྱེད་
པ༑ ༑ལུང་རིགས་ཚ་ཟེར་སྟོང་དང་ལྡན་པ་འདིས། །སྐལ་ལྡན་འགའ་ཡི་པད་ཚལ་རྒྱས་པར་
བྱེད། །དེ་ལྟའི་ཚུལ་འདིས་འཛིན་མའི་ཁྱོན་འདིར་ཆེ་བར་མངོན་རློམ་པའི། །འཇིག་རྟེན་
- 3 4 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། [༡༣
མེས་པོ་མེ་ཏོག་ལྟོ་ཅན་གངས་རིའི་བུ་མོའི་བདག །མདའ་ལྔ་པ་དང་ལྷ་ཡི་བླ་མ་སེར་སྐྱ་ལ་
སོགས་པའི། །ལྟ་ངན་སུན་འབྱིན་བདེ་གཤེགས་བསྟན་པ་ཉིན་མོར་བྱེད་པར་བསྔོ། །
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་
པའི་རྒྱན་ཅེས་བྱ་བའི་འགྲེལ་པའི་རྒྱ་ཆེར་བཤད་པ་ལུང་གི་སྙེ་མ་ཞེས་བྱ་བ་འདི། སྒྲ་དང་།
ཚད་མ་དང༌། སྙན་ངག་དང༌། སྡེབ་སྦྱོར་དང༌། ཚིག་གི་རྒྱན་དང་། མིང་གི་མངོན་བརྗོད་ལ་
སོགས་པ་ཐ་སྙད་ཀྱི་གཙུག་ལག་རྣམས་ཕལ་ཆེར་ཤེས་ཤིང་། ནང་རིག་པའི་བསྟན་བཅོས་
སྡེ་སྣོད་གསུམ་ལ་མཁས་པ། ཤིན་ཏུ་ཟབ་པའི་སྡེ་སྣོད་ལ་ཡིད་ཆེས་རྙེད་པ། སྡོམ་པ་གསུམ་
དང་ལྡན་པའི་དགེ་སློང་རིན་ཆེན་གྲུབ་ཀྱིས། སངས་རྒྱས་ཀྱི་བསྟན་པ་ལོ་སུམ་སྟོང་བཞི་
བརྒྱ་ལྔ་བཅུ་རྩ་གཉིས་འདས་པ། ས་མོ་ལུག་གི་ལོ་དཔྱིད་ཟླ་འབྲིང་པོའི་ཚེས་གཅིག་ལ་
རྫོགས་པར་བྲིས་པའོ། །འདིས་ཁམས་གསུམ་སེམས་ཅན་ཐམས་ཅད་ཀྱི་འཁོར་བ་སྡུག་
བསྔལ་གྱི་རྒྱ་མཚོ་ཆེན་པོ་མྱུར་དུ་སྐེམ་པར་གྱུར་ཅིག །མངྒ་ལཾ།། །།
- 3 43 -



850010
པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ། ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་།
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
787mmX 1092mm1/16
པར་ཤོག
ཁྲི་ 1284
2015ལོའི་ཟླ་11པར་པར་གཞི་དང་པོ་བསྒྲིགས།
2015ལོའི་ཟླ་11པར་པར་ཐེངས་དང་པོ་དཔར།
ISBN 978-7-80589-670-0
སྒོར་3840.00 ༼ཁྱོན་པོད་དོན་དགུ་ཡོད། ༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག
དེབ་ཚད།
2316.25
ཡིག་གྲངས།
པར་གཞི།
པར་ཐེངས།
དཔེ་རྟགས།
རིན་གོང་།



图书在版编目(CIP)数据
六大集成之般若集:藏文/美桑古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
1.0六…II. 0美…0藏语-研究
IN.OH214
中国版本图书馆 CIP数据核字(2015)第210402号
六大集成之般若集
作者
责任编辑
封面设计
出版
社址
邮政编码
销
印开印字版印
刷 本张数次次
邦译师罗追丹巴 等
乌金群培 嘎瓦西热桑布 土旦美朗
土旦美朗 詐迦格列
西藏藏文古籍出版社
拉萨市色拉路22号
850010
全国新华书店
成都一千印务有限公司
787mm x 1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
3840.00元(全七十九册)
标准书号
定价
版权所有
翻印必究
