༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup:
ISBN:
13CN4396
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
Date:
n/a
bod jongs bod yig dpe raying dpe skrun khang /
Ina
Volume:
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་དྲུག་པ།
༡ - (༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



[ub
་་་་
འཕགས་ཡུལ་རྒྱན་དྲུག་མག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་དྲུག་པ།
༡ - (༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



༈ དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤུར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང་། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང༌། མཐུན་
འགྱུར་གྱི་རོགས་རོམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྡུར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟེ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང་། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས། །
༢༠༡༥ལོའི་ཟླ་བ་༡༡པའི་ཚེས༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
༈ བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བ
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
བia
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང་། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང་། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྨི་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང་། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང་། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང༌། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང༌། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་
ཛ་དར་བ



ལས་རིམ་གླེང་སློང་གཏམ།
ཚོགས་ལྔ་དང༌། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང་། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང་།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང༌། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལདར་རོ། །དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང༌། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང་། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲྭ་བསྐོར་ཕེབས་པའི་



ལས་རིམ་གླེང་སློང་གཏམ།
A
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང་
། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང༌། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།
བུ
བབས་ལའང
ཤི



ལས་རིམ་གླེང་སློང་གཏམ།
3
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང་། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་(སྤྱི་ལོ་༡༥ ༢ ༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྒོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་



ན་
ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་
ནང་སཔ་
པ
་ན
a



ལས་རིམ་གླེང་སློང་གཏམ།
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང༌།
གཡག་སྟོན་འགྲེལ་སྐོར་པོད་ཚན་པ་ཆུང་ངུ་ཞིག་ཁ་བསྐང་ཡོད། དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང༌། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་ བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང༌། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། ༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ༩
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། (༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་
། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། སྤྱི་ལོ་༢༠༡)ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་སྤྱི་ལོ་༢༠༠༧ལོ་དེ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་
Aག བན



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་༼སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་(སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་
jའ་བསམ་



ལས་རིམ་གླེང་སློང་གཏམ།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །། །
༼གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།༽
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤུད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།།
1
0



དཀར་ཆག
དཀར་ཆག
། མངོན་རྟོགས་རྒྱན་གྱི་འགྲེལ་པ་རྣམ་འབྱེད། .......……......……. ཨར་བྱང་ཆུབ་ཡེ་ཤེས།
ཐོག་མའི་གླེང་སློང་བ། ….........
སྔར་འགྲེལ་བྱུང་ཚུལ། .......
• •....• •(4)
མཚན་དོན། • • • • • • • • • •
...... ...• • • • •(8)
དམ་བཅའ་བ་ནི། ..............
• • • • • • • •(10)
གཞུང་དངོས་ཀྱི་སྔོན་འགྲོ་ནི། ................................ •(18)
........• •(21)
མཁྱེན་གསུམ་ལ་ཕྱག་མཛད་ཚུལ། .....• •
དམ་བཅའ་དང་དགོས་འབྲེལ་ངག .............................• •(33）
དགོངས་འབྲེལ་དངོས་ནི། ........................…........ •(46)
བསྡུས་དོན་ལུས་རྣམ་གཞག .
.... .. •(54)
གོ་རིམ་ངེས་པའི་ཚུལ་ནི། .......• • • • • • • • • • • • • • • ••...• • • • • •(67)
རྣམ་མཁྱེན་གྱི་ངོ་བོ་སོགས། .................................• •(77)
ལམ་ཤེས་ཀྱི་ངོ་བོ་སོགས། ........
གཞི་ཤེས་ཀྱི་ངོ་བོ་ནི། ………………………...
........ .• • • •(97)
བསྒོམ་བྱ་སྦྱོར་བཞི་ནི། ·...
......• •(104）
གང་ཟག་གི་ཆ་རྐྱེན། .......
....• • •(107）
འབྲས་བུ་ཆོས་སྐུ་ནི། ...........
• • • • • • •(118)
དོན་གསལ་དུ་ལུས་མ་བཀྲོལ་བའི་རྒྱུ་མཚན། ...... •........• •(122)
སེམས་བསྐྱེད་སྤྱིར་བསྟན་པ། ........
•........• •(123)
དབྱེ་བ་སྟོན་པ་ནི། ..........
གདམས་ངག་སྤྱིར་བསྟན་པ། ............……...
........... • • • •(137）
• • • • • • • • • • • • •
，
• • • • • • • • • • • • •(85)
- 1 -



དཀར་ཆག
• •••••••• • ••• • • • •••• • • • • • • • •(143)
• • ••• •••• •• • • •••••••• •• •• •(204)
•
•
• • • •• • • • • • • • •• • • • • • • • • • • •(༡1༡)
• • • • • • • • • • • • • •(230)
བཅུ་པོ་སོ་སོའི་མཚན་ཉིད་ནི། ...……..……….
དཀོན་མཆོག་གསུམ་བསྟན་པ། ...……….......
གདམས་ངག་དངོས་ནི། .....….......
...... • •(156)
དགེ་འདུན་དཀོན་མཆོག་བསྟན་པ། .……………………….
• • • • • • •(163)
ངེས་འབྱེད་ཡན་ལག་སྤྱིར་བསྟན་པ། ...........
....• • •(192)
ཡོངས་འཛིན་བསྟན་པ་ནི། .............…....…...…..….….... •(195)
ཁྱད་པར་རྒྱས་པར་བཤད་པ་ནི། • • •
དྲོད་སོགས་ཀྱི་ཁྱད་པར། ......….......….....
གཞུང་ལས་བསྟན་པའི་ཡོངས་འཛིན། …....……………….….....………………..(228）
སྒྲུབ་པ་བསྟན་པ། ...……..…........
སོ་སོའི་རང་བཞིན་བཤད་པ་ནི། .............….....…….........•(233)
སྒྲུབ་པའི་རང་བཞིན་སྟོན་པ་ནི། .......
............• •(244)
གོ་སྒྲུབ་བསྟན་པ་ནི། ........……...….. ...…........……..…….. •(245）
འཇུག་པའི་སྒྲུབ་པ་ནི། ...…….……...….
•... • •(248)
ཚོགས་ཀྱི་སྒྲུབ་པ་ནི། .....
• • • • • •(252)
སའི་ཚོགས་བཤད་པ། -
བསམ་སྦྱོར་བསྔོ་བ་ནི། ..…….…..…..…….
• • • • • •(271)
འབྲས་བུའི་ས་བཤད་པ། …...…....
•.. • • •(286)
གཉེན་པོའི་ཚོགས་ནི། •.….
• • • • • • •(290)
༈ ལམ་ཤེས་ལ་མཚམས་སྦྱོར་བ། .........……....…..…............ •(300)
ཉན་ཐོས་ཀྱི་ལམ་ཤེས། …….…........
•.....•(305)
རང་རྒྱལ་གྱི་ལམ་ཤེས། …...........
• • • • •(317)
བྱང་སེམས་ཀྱི་མཐོང་ལམ་ནི། །
•(265）
-



E
དཀར་ཆག
དོན་བཞིན་གཏན་ལ་དབབ་པ། ....• • • • • • •
• • • • • •(337)
བྱང་སེམས་ཀྱི་སྒོམ་ལུགས་བསྟན་པ། • • • • • • • • • • • • • • •..............•(344)
སྒོམ་པའི་ལམ་ནི། ..........
• • • •(351）
སྒོམ་ལམ་དངོས་ནི། .....................
......•(353)
བསྔོ་བ་བསྟན་པ། • • • • • • • • • • • • • • • • • • • • • • • • • • • • • • • •(357）
རྣམ་དག་སོགས་ནི། …..…...............................•(365)
༈ ཐམས་ཅད་ཤེས་པའི་མཚམས་སྦྱོར་ནི། ..........…..............• •(376)
གཞི་ལ་དོན་དྲུག་ནི། ........
• • • • • • •(377)
མི་མཐུན་པ་དང་གཉེན་པོའི་ཁྱད་ནི། •.......................•(380)
སྦྱོར་བའི་དབྱེ་བ་ནི། ................
.....•(385)
ལམ་ཤེས་ཉིད་ཀྱི་ཚུལ་ནི། .....…….....
• •• • • • •(399)
དོན་བསྡུ་བ་ནི། ………….….
• • • • • • • •(400)
-3-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། (༦
༄༅། །མངོན་རྟོགས་རྒྱན་གྱི་འགྲེལ་པ་རྣམ་འབྱེད་ཅེས་
བྱ་བ་བཞུགས་(སྟོད་ཆ།)སོ། །
ཨར་བྱང་ཆུབ་ཡེ་ཤེས་ཀྱིས་མཛད། །
༄༅། །རྟེན་དང་བརྟེན་པ་མཁྱེན་གྱུར་ཅིང༌། །མི་མཐུན་དྲི་གསུམ་རྣམ་བསལ་
དང༌། །གསུམ་གྱིས་སྡུད་སྨིན་གྲོལ་མཛད་པའི། །སྟོན་པ་དེ་ལ་མགོས་ཕྱག་འཚལ། །གཉིས་
མེད་མཁྱེན་པ་མཐར་ཕྱིན་དང་། །བྱེད་བཅས་སྤྲོས་བྲལ་དོན་རྟོགས་པ། །དེ་དག་གསལ་བྱེད་
གནས་གྱུར་པའི། །ཡུམ་གྱུར་ཆེན་མོ་ཁྱོད་ལ་འདུད། །མི་ཕམ་མཆེད་དང་རྣམ་གཉིས་དང་།།
སེང་གེ་བློ་ལྡན་རིན་ཆེན་འབར། །གང་གི་གསུང་གི་འོད་ཟེར་གྱིས། །བདག་གི་བློ་ཡི་མུན་
སེལ་བའི། །བླ་མ་རྣམས་ལ་གུས་བཏུད་ནས། །དོན་གཉེར་སྐྱེས་བུས་བསྐུལ་གྱུར་པས།།
གཞན་ཕན་བསམ་པས་ཤེས་རབ་ཀྱི། །ཕ་རོལ་ཕྱིན་པའི་ཚིག་དོན་གྱི། །གསལ་བྱེད་ཅུང་
ཟད་བདག་གིས་བྲི། །
དེ་ལ་བདག་ཅག་གི་སྟོན་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་རྫ་
མཁན་གྱི་བུ་སྣང་བྱེད་དུ་གྱུར་པའི་ཚེ་དང་པོ་སངས་རྒྱས་ཤཱཀྱ་ཐུབ་པ་ཆེན་པོ་ལ་བྱང་ཆུབ་ཏུ་
ཐུགས་བསྐྱེད་ནས། བར་དུ་དུས་བསྐལ་པ་གྲངས་མེད་པ་གསུམ་མམ་སུམ་ཅུ་རྩ་གསུམ་དུ་
སོ་སོའི་སྐྱེ་བོ་དང་འཕགས་པའི་རྟེན་ལ་ཚོགས་བསགས་ནས་ཐ་མ་སྐྱེ་བ་མཐའ་ཡི་བྱང་ཆུབ་
སེམས་དཔར་གྱུར་པའི་ཚེ། རྡོ་རྗེ་ལྟ་བུའི་ཏིང་ངེ་འཛིན་སྐད་ཅིག་མ་གཅིག་ལ་མངོན་པར་
རྫོགས་པར་བྱང་ཆུབ་པ་ལ་བརྟེན་ནས་སྐུ་བཞིའམ་གསུམ་དུ་མངོན་པར་རྫོགས་པར་སངས་
- ། -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་སོ། །དེ་ལ་སྐུ་བཞིར་འདོད་པ་ལྟར་ན། ཟག་པ་མེད་པའི་ཡེ་ཤེས་དང་དབྱེར་མེད་པའི་
དབྱིངས་རྣམ་པར་དག་པ་གློ་བུར་གྱི་དྲི་མ་ཐམས་ཅད་དང་བྲལ་བ་ནི་ངོ་བོ་ཉིད་ཀྱི་སྐུ་ཡིན་ལ།
ཟག་པ་མེད་པའི་ཡེ་ཤེས་བཞི་འཁོར་སེམས་ལས་བྱུང་བ་དང་བཅས་པ་ཐམས་ཅད་ནི་ཆོས་
ཀྱི་སྐུ་ཡིན་ལ། མཉམ་པ་ཉིད་ཀྱི་ཡེ་ཤེས་དང་སོ་སོར་རྟོག་པའི་ཡེ་ཤེས་གཉིས་ཀྱིས་བདག་
རྐྱེན་བྱས་ནས་རང་གཞན་གཉིས་ཀའམ་གཞན་ཁོ་ན་ལ་མཚན་དང་དཔེ་བྱད་དང་གསུང་ཡན་
ལག་དྲུག་ཅུའི་སྣང་བ་འབྱུང་བ་ནི་ལོངས་སྤྱོད་རྫོགས་པའི་སྐུ་ཡིན་ལ། བྱ་བ་གྲུབ་པའི་ཡེ་
ཤེས་ཀྱིས་བདག་རྐྱེན་བྱས་ནས་གདུལ་བྱ་ཉན་ཐོས་དང་རང་སངས་རྒྱས་དང་བྱང་ཆུབ་
སེམས་དཔའ་སོ་སོའི་སྐྱེ་བོ་ལས་དག་པ་ལ་སྤྲུལ་པ་གསུམ་གྱི་སྣང་བ་འབྱུང་བ་ནི་སྤྲུལ་པའི་
སྐུ་ཡིན་ནོ། །ཕྲིན་ལས་ནི་ཆོས་ཀྱི་སྐུ་ཡི་ཡིན་ནོ། །དེ་ལ་མཆོག་གི་སྤྲུལ་པ་འཛམ་བུའི་གླིང་བྱེ་
བ་ཕྲག་བརྒྱར་སྟོན་པ་ལས། འཛམ་བུའི་གླིང་འདིར་རྒྱལ་པོ་ཟས་གཙང་གི་སྲས་རྒྱལ་བུ་དོན་
ཐམས་ཅད་གྲུབ་པར་སྐྱེ་བ་བཞེས་པ་ལ་སོགས་པ་མཛད་པ་བཅུ་གཉིས་ཀྱི་ཚུལ་དུ་བསྟན་པ་
ཡིན་ནོ། །དེ་ལྟ་བུའི་སྤྲུལ་པ་དེ་རྡོ་རྗེ་གདན་དུ་མངོན་པར་རྫོགས་པར་སངས་རྒྱས་ནས་ཞག་
བདུན་ཕྲག་བདུན་དུ་ཆོས་མ་གསུངས་སོ། །བདུན་ཕྲག་ཐ་མ་ལ་ཤིང་སྒྲོལ་སྒྱུའི་དྲུང་ན་
བཞུགས་པའི་ཚེ་ཆོས་མི་གསུང་བའི་ཐུགས་དགོངས་བྱུང་ངོ༌། །དེ་ལྷ་ཡི་བུ་ཚངས་པས་མཁྱེན་
ནས་གསོལ་བ་བཏབ་པས་ཆོས་གསུངས་ཏེ་ཆོས་ཀྱི་འཁོར་ལོ་ལན་གསུམ་དུ་བསྐོར་བ་ལས།
དེ་ལ་བཀའ་འཁོར་ལོ་དང་པོ་ནི་གནས་གྲོང་ཁྱེར་ཝཱ་རཱ་ཎ་སཱི་རི་དྭགས་རྒྱུ་བའི་ཚལ་དྲང་སྲོང་
ལྷུང་བའི་ནགས་སུ། འཁོར་ཀུན་ཤེས་ཀོའུ་ཌི་ཎ་ལ་སོགས་པ་ལྔ་སྡེ་བཟང་པོ་ལ་སོགས་པ་
ཐེག་པ་ཆུང་ངུ་བའི་གང་ཟག་རྣམས་ལ། ཆོས་བདེན་པ་བཞི་ལན་གསུམ་དུ་བཟླས་པ་རྣམ་པ་
བཅུ་གཉིས་དང་ལྡན་པ་གསུངས་ཏེ། ཆོས་ཀྱི་བདག་རེ་ཤིག་ཞལ་གྱིས་བཞེས་ནས་གང་ཟག་
གི་བདག་དགག་པ་ཙམ་མཛད་དོ། །བཀའ་འཁོར་ལོ་གཉིས་པ་ནི་གནས་རྒྱལ་པོའི་ཁབ་ཀྱི་
- 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
རི་བྱ་རྒོད་སྤུངས་པར། འཁོར་བྱམས་པ་ལ་སོགས་པ་ཐེག་པ་ཆེན་པོ་པ་རྣམས་ལ། ཆོས་སྟོག་
ཕྲག་བརྒྱ་པ་ལ་སོགས་པ་མཚན་ཉིད་མེད་པའི་ཆོས་ཀྱི་འཁོར་ལོ་གསུངས་ཏེ་ཆོས་ཀྱི་བདག་
དགག་པར་མཛད་དོ། །བཀའ་འཁོར་ལོ་གསུམ་པ་ནི། གནས་ལངྐ་པུ་རི་ལ་སོགས་པར།
འཁོར་ཐེག་པ་ཆེན་པོ་པ་རྣམས་ལ། ཆོས་ལངྐར་གཤེགས་པ་ལ་སོགས་པ་ཐེག་པ་སྣ་ཚོགས་
པའི་འཁོར་ལོ་བསྐོར་ཏེ། ངོ་བོ་ཉིད་གསུམ་སྟོན་པར་མཛད་དོ། །དེ་དག་ཀྱང་སྡེ་སྣོད་གཉིས་
སམ་གསུམ་གྱིས་བསྡུས་པ་ཡིན་ནོ། །
དེ་ལ་མཚན་ཉིད་མེད་པའི་ཆོས་ཀྱི་འཁོར་ལོ་ལ་གཉིས་ཏེ། དངོས་དང་དེ་ལ་
བརྟེན་པའི་གསུང་རབ་བོ། །དེ་ལ་དངོས་ནི་ཤེས་རབ་ཕ་རོལ་ཕྱིན་པའི་མདོ་སྡེ་རིན་པོ་ཆེ་
ཡིན་ལ། དེ་དང་བརྗོད་བྱ་ཕྱོགས་རེ་མཐུན་པའི་ཐེག་པ་ཆེན་པོའི་མདོ་སྡེ་གཞན་ཡང་དེ་ཡིན་
ནོ༑ ༑དེ་སྐད་དུ་ཡང་དེ་དང་དེ་ལ་བརྟེན་པའི་གསུང་རབ་ཞེས་གསུངས་སོ། །དེ་ལ་ཤེས་རབ་
ཕ་རོལ་ཕྱིན་པ་ལ་གཉིས་ཏེ། མངོན་པར་རྟོགས་པ་བརྒྱད་དུ་མ་ཕྱེ་བར་དེའི་དོན་ཙམ་སྟོན་
པར་བྱེད་པ་དང༌། མངོན་པར་རྟོགས་པ་བརྒྱད་དུ་ཕྱེ་ནས་སྟོན་པའོ། །དང་པོ་ནི་ཤེས་རབ་
སྙིང་པོ་དང༌། རྡོ་རྗེ་གཅོད་པ་དང་། བདུན་བརྒྱ་པ་ལ་སོགས་པ་ཡིན་ཏེ། དེ་དག་གི་བརྗོད་བྱ་
ལམ་ལྔ་དང༌། ས་གསུམ་དང༌། ས་བཅུ་གཉིས་ལ་སོགས་པ་ནི་མངོན་པར་རྟོགས་པ་བརྒྱད་
ཀྱི་དོན་ཙམ་ཡིན་པའི་ཕྱིར་རོ། །གཉིས་པ་ནི་སྡེ་ཚན་དྲུག་རྒྱས་འབྲིང་གསུམ་ཡིན་ནོ། །དེ་ལ་
སྡེ་ཚན་དྲུག་ནི། འབུམ་དང་། ཉི་ཁྲི་ལྔ་སྟོང་པ་དང་། ཁྲི་བརྒྱད་སྟོང་པ་དང་། ཤེས་རབ་ཁྲི་པ་
དང༌། འཕགས་པ་བརྒྱད་སྟོང་པ་དང༌། སྡུད་པ་ཚིགས་སུ་བཅད་པ་རྣམས་ཡིན་ལ། དེ་ལ་
འབུམ་པ་ནི་རྒྱས་པ་ཡིན་ལ། ཉི་ཁྲི་ནི་བར་མའི་རྒྱས་པ་ཡིན་ལ། ཁྲི་བརྒྱད་སྟོང་པ་ནི་བར་
མའི་བར་མ་ཡིན་ལ། ཤེས་རབ་ཁྲི་པ་ནི་བར་མའི་བསྡུས་པ་ཡིན་པས་དེ་གསུམ་ནི་བར་མ་
ཡིན་ནོ། །བརྒྱད་སྟོང་པ་ནི་བསྡུས་པའི་རྒྱས་པ་ཡིན་ལ། སྡུད་པ་ནི་བསྡུས་པའི་བསྡུས་པ་
-3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པས་དེ་གཉིས་ནི་བསྡུས་པ་ཡིན་ནོ། །དེ་དག་ཀྱང་གདུལ་བྱ་གང་ལ་གསུངས་སྙམ་ན།
རྒྱས་པ་ལ་དད་པའི་ཚིག་ལྷུར་ལེན་པ་དང་། བར་མ་ལ་དད་པ་སྤྲོས་ཏེ་བཤད་པས་གོ་བ་དང་།
བསྡུས་པ་ལ་དད་པ་མགོ་སྨོས་པས་གོ་བ་གསུམ་ལ་རིམ་པ་བཞིན་གསུངས་སོ། །དེ་དག་གི་
དོན་གང་ཡིན་སྙམ་ན། གཟུགས་ནས་རྣམ་པ་ཐམས་ཅད་མཁྱེན་པའི་བར་གྱི་འགྲེས་རྐང་
བརྒྱ་རྩ་བརྒྱད་ཀྱི་དོན་དང་། གཟུགས་ལ་མི་གནས་སོ་ཞེས་པ་ལ་སོགས་པའི་ཚིག་རེ་རེ་ནས་
གསུངས་པས་དོན་དང་ཚིག་གཉིས་ཀ་རྒྱས་པ་ནི་དང་པོ་ཡིན་ལ། དོན་དེ་ཚོ་མ་ཚང་བ་མེད་
པར་སྟོན་ཀྱང་ཚིག་གཟུགས་ལ་མི་གནས་སོ། །དེ་བཞིན་དུ་རྣམ་པ་ཐམས་ཅད་མཁྱེན་པའི་
བར་དུ་མི་གནས་སོ་ཞེས་པ་ལ་སོགས་པ་ཚིག་བསྡུས་ནས་བསྟན་པ་ནི་གཉིས་པ་ཡིན་ནོ།།
འདུས་བྱས་ཐམས་ཅད་ཕུང་པོ་ལྔར་འདུ་བར་དགོངས་ནས་དོན་ཕུང་པོ་ལྔ་ཙམ་དང་། དེ་དང་
འཚམ་པའི་ཚིག་ཀྱང་ཤིན་ཏུ་བསྡུས་ནས་བསྟན་པ་ནི་གསུམ་པ་ཡིན་ནོ།
དེ་དག་དུས་རིམ་གྱིས་གསུངས་སམ་ཅིག་ཅར་གསུངས་སྙམ་ན། སྡེ་ཚན་ལྔ་ནི་
གཅིག་ཅར་གསུངས་ཀྱང་། གདུལ་བྱས་དུ་མར་གོ་བ་ཡིན་ནོ། །སྡུད་པ་ནི་དེ་དག་གི་བསྡུ་
བའི་ཚིགས་སུ་བཅད་པའི་ཚུལ་གྱིས་དུས་ཕྱིས་གསུངས་པ་ཡིན་ནོ། །དེ་དག་བཅོམ་ལྡན་
འདས་ཞལ་བཞུགས་པའི་དུས་ཀྱི་འཁོར་ཤེས་རབ་ཀྱིས་ལྷག་པར་རློམ་པ་རྣམས་ལ་བསྡུས་
པ་དོན་མེད་ཀྱང་། བཅོམ་ལྡན་འདས་མྱ་ངན་ལས་འདས་པའི་འོག་ཏུ་འཁོར་ལྟ་བ་ཤས་ཆེ་
བའི་གང་ཟག་རྣམས་ཀྱི་དོན་དུ་སྡུད་པ་པོའི་སྟོན་པས་བསྡུས་པ་ཡིན་ནོ། །བཅོམ་ལྡན་འདས་
ཀྱིས་དངོས་སུ་གསུངས་པ་དང་བཀས་གནང་བའི་བཀའ་ཐོར་བུ་ཐོར་བུར་ཡོད་པ་རྣམས་
ངག་གི་ཕྲེང་བ་གཅིག་ཏུ་བསྡེབས་པ་ནི་ཆོས་བསྡུས་པ་ཡིན་ལ། དེའི་མཁན་པོ་ནི་སྡུད་པ་པོའི་
སྟོན་པ་ཡིན་ནོ། །དེ་ནི་ཀུན་དགའ་བོའམ་ཕྱག་ན་རྡོ་རྗེའམ། སངས་རྒྱས་ཉིད་ཡིན་ནོ། །
ཤེས་རབ་ཕ་རོལ་ཕྱིན་པ་མདོ་ཡི་འགྲེལ་པ་མཛད་པའི་རྣམ་གྲངས་ནི། བཅོམ་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ལྡན་འདས་ཉིད་ཀྱིས་ཐེག་པ་ཆེན་པོའི་ཚུལ་གསལ་བར་བྱེད་པ་དང༌། མངོན་པར་རྫོགས་
པར་འཚང་རྒྱ་བར་ལུང་བསྟན་པའི་སློབ་དཔོན་ཀླུ་སྒྲུབ་ཀྱིས། སངས་རྒྱས་རྣམས་ཀྱིས་ཆོས་
བསྟན་པ། །ཞེས་པའི་ཚུལ་གྱིས་ཤེས་བྱའི་གནས་ལུགས་བདེན་པ་གཉིས་གཏན་ལ་དབབ་
པའི་ཚུལ་གྱིས་ཤེས་རབ་ཕ་རོལ་ཕྱིན་པའི་འགྲེལ་པ་དབུ་མ་རྩ་བ་ཤེས་རབ་ལ་སོགས་པ་
རིགས་པའི་ཚོགས་དྲུག་མཛད་དོ། །དེ་ནས་བཅོམ་ལྡན་འདས་མྱ་ངན་ལས་འདས་ནས་སྟོང་
དུ་ཉེ་བ་གཅིག་ལོན་པ་ན། འཛམ་བུའི་གླིང་འདིར་བཅོམ་ལྡན་འདས་ཀྱི་སྡེ་སྣོད་ཀྱི་ཆོས་མ་
ལུས་པ་ལ་མཁས་པའི་སློབ་དཔོན་ཐོགས་མེད་མཆེད་གཉིས་བྱོན་ནོ། །དེ་གཉིས་ནི་ཆོས་ཀྱི་
སྤྱན་ཙམ་ཡིན་པར་མི་གསུངས་སོ། །སློབ་དཔོན་ཐོགས་མེད་ཆོས་མངོན་པ་ལ་སོགས་པའི་
གསུང་རབ་ཀྱི་དོན་མ་ལུས་པ་ཐུགས་སུ་ཆུད་ཀྱང་། ཤེས་རབ་ཀྱི་ཕ་རོལ་ཏུ་ཕྱིན་པའི་མདོའི་
ཚིག་སོ་སོར་བཅད་པ་དང༌། ཟློས་པའི་སྐྱོན་སྤང་བ་མ་མཁྱེན་ནས། ལོ་བཅུ་གཉིས་ཀྱི་བར་དུ་
མི་ཕམ་པ་མཉེས་པར་བྱས་པས། དེ་ཞལ་མཐོང་ནས་དགའ་ལྡན་གྱི་གནས་སུ་མི་ཕམ་པས་
སྤྱིར་ཐེག་པ་ཆེན་པོའི་བཀའ་ཡི་འགྲེལ་པ་བྱམས་པའི་ཆོས་ལྔ་མཛད་ལ། ཁྱད་པར་དུ་ཤེས་
རབ་ཕ་རོལ་ཕྱིན་པ་བསྟན་པའི་རྩ་བ་ཡིན་པས་དེ་མི་ཉམས་པར་བྱ་བ་དང༌། ཟློས་པའི་སྐྱོན་
སྤང་བ་དང༌། ལོག་རྟོག་སྤང་བའི་དགོས་པ་གསུམ་ལ་གཟིགས་ནས། རྣལ་འབྱོར་པའི་རྒྱུད་
ལ་སྐྱེ་བའི་མངོན་པར་རྟོགས་པའི་རིམ་པ་གཏན་ལ་དབབ་པའི་སྒོ་ནས་ཤེས་རབ་ཕ་རོལ་
ཕྱིན་པའི་མདོའི་འགྲེལ་པ་མངོན་པར་རྟོགས་པའི་རྒྱན་གྱི་བསྟན་བཅོས་མཛད་དོ། །འོ་ན་
སློབ་དཔོན་དེ་གཉིས་ཀྱི་འགྲེལ་པ་དེ་གཉིས་ཚུལ་མི་འདྲ་བ་ཇི་ལྟར་ཡིན་ཞེ་ན། སློབ་དཔོན་
ཀླུ་སྒྲུབ་ཀྱིས་ནི་ཚིག་དོན་གྱི་འགྲེལ་པ་མཛད་པ་ཡིན། མ་ཕམ་པས་ནི་བསྡུས་དོན་གྱི་འགྲེལ་
པ་མཛད་པ་ཡིན་ནོ། །བསྡུས་པ་ཚིག་གི་དོན་ལས་ཤེས་ཞེས་བཤད་པ་དག་འགལ་ལོ་ཞེ་ན།
ཚིག་དོན་མ་བཤད་པ་ནི་མ་ཡིན་གྱི་གཙོ་ཆེ་བའི་དོན་ལ་དགོངས་པ་ཡིན་ནོ། །ཡང་ན་ཤེས་
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རབ་ཀྱི་དམིགས་པའི་ཡུལ་དང༌། ཡུལ་ཅན་གཉིས་ཀྱི་དབང་དུ་བྱས་པས་མི་འགལ་ལོ།།
གཞན་ཡང་སློབ་དཔོན་ཕྱོགས་ཀྱི་གླང་པོས་གཙོ་བོ་སུམ་ཅུ་རྩ་གཉིས་སྟོན་པ་ཡིན་ནོ་ཞེས་
པའི་འགྲེལ་པ་མཛད་དེ་སྔ་མ་གཉིས་དང་འགལ་རྒྱུ་མེད་དོ། །འབུམ་ཊིཀ་མཁན་པོས་སྒོ་
གསུམ་རྣམ་གྲངས་བཅུ་གཅིག་ཏུ་བཤད་པའི་འགྲེལ་པ་མཛད་དེ་སྔ་མ་གཉིས་དང་མི་འགལ་
ལོ༑ ༑དེའི་འོག་ཏུ་སློབ་དཔོན་ཐོགས་མེད་ཀྱིས་མངོན་པར་རྟོགས་པའི་རྒྱན་གྱི་འགྲེལ་པ་
མཛད་པ་དང༌། སློབ་དཔོན་དབྱིག་གཉེན་གྱིས་མདོ་ལེའུ་བརྒྱད་མ་དང་བསྟན་བཅོས་སྦྱར་
བའི་གཞུང་གི་འགྲེལ་པ་མཛད་པ་ ཡོད་ཟེར་ ཡང་ ། སུས་ཀྱང་མཐོང་བ་ཙམ་ཡོད་པ་མི་
འདྲའོའདྲེན་ནོ། །དེའི་འོག་ཏུ་འཕགས་པ་རྣམ་གྲོལ་སྡེས་མདོ་ཉི་ཁྲི་ལེའུ་བརྒྱད་མ་དང་བསྟན་
བཅོས་སྦྱར་བའི་ཉི་ཁྲི་སྣང་བ་མཛད་དོ། །དེའི་འོག་ཏུ་བཙུན་པ་རྣམ་གྲོལ་སྡེས་མདོ་ལེའུ་མང་
དང་བསྟན་བཅོས་སྦྱར་བ་ཉི་ཁྲི་རྣམ་འགྲེལ་ མཛད་དོ། །དེའི་འོག་ཏུ་སློབ་དཔོན་སེང་གེ་
བཟང་པོས་འགྲེལ་པ་རྣམས་མཛད་དེ།
སློབ་དཔོན་དེ་ཡི་ཡོན་ཏན་ནམ་ཚུལ་ལུགས་ནི། སྔོན་གྱི་དུས་སུ་ནངས་པར་རྒྱལ་
པོར་བསྐོས་པ་ནུབ་མོ་མི་མ་ཡིན་གྱིས་བསད་ནས་ནངས་རེ་རེས་སུ་བསྐོ་བར་འགྱུར་རོ། །དེ་
ནས་བ་གླང་རྫི་འུ་གཅིག་ཡོད་པ་ལ་རེས་བབ་དུ་ཉེ་བ་ན་གང་གཱའི་ལྷ་མོ་བསྒྲུབས་ཏེ་དེས་མི་
ཚུགས་པར་བྱས་ལ་ཡུན་རིང་དུ་རྒྱལ་པོ་བྱའོ་སྙམ་ནས། དེ་བསྒྲུབས་པས་མ་འགྲུབ་ནས་ཆུ་
འགྲམ་ཞིག་ན་ངུ་ཞིང་འདུག་པ་དང་། བུད་མེད་གཅིག་འོང་ནས་ཁྱོད་ཅི་ལ་ངུ་ཟེར་བ་དང༌།
སྔར་གྱི་རྣམ་ཐར་བརྗོད་པ་དང༌། དེས་ཁྱོད་ལ་ཅི་བྱ་ཟེར་རོ། །ཡང་སྔར་གྱི་རྣམ་ཐར་བརྗོད་
པས། དེ་ཉིད་ང་ཡིན་པས་དེའི་ནུབ་མོ་གཉིད་མ་ལོག་པར། དེ་སྦྲུལ་དང་སེང་གེ་ལ་སོགས་
པའི་གཟུགས་སུ་བྱུང་བ་ན་དབྱུག་པ་འདི་མགོ་ལ་རྒྱོབ་ཅིག་ཟེར་ཏེ་དབྱུག་པ་གཅིག་བྱིན་ནས་
མི་སྣང་བར་གྱུར་ཏོ། །དེས་དེ་བཞིན་དུ་བསྒྲུབས་པ་དང་དེས་མ་ཚུགས་པར་གྱུར་ཏོ། །དེ་
G -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
ནས་ནངས་པར་གྱི་དུས་སུ་མི་རྣམས་འདུས་ཏེ་རྒྱལ་པོའི་རོ་འདོན་དུ་ཆས་པ་དང་། དེ་མ་ཤི་
བར་འདུག་པ་དང་དེ་དེ་བཞིན་དུ་བསྐོས་པས་གོ་པཱ་ལ་ཞེས་བྱ་བའི་རྒྱལ་པོར་གྱུར་ཏོ། །དེ་ལ་
བཙུན་མོ་འབུམ་ཕྲག་དུ་མ་ཡོད་པའི་ནང་ནས་གཅིག་གིས་རྒྱལ་པོ་འདི་བདག་ཁོ་ནའི་དབང་
དུ་འགྱུར་བར་བྱའོ་སྙམ་སྟེ། རྣལ་འབྱོར་པ་ཞིག་མཉེས་པར་བྱ་བའི་ཆུ་དྲངས་ནས། སྨོན་
ལམ་མ་མནོས་པ་དང༌། ཁྱོད་ང་ལ་ཅི་འདོད་པ་ཡིན་ཟེར་རོ། །དེས་སྔར་གྱི་རྣམ་ཐར་བརྗོད་
པ་དང༌། དེས་དེ་ལ་འབུའི་ཚོད་མ་ཕོར་གང་གཏད་དེ་འདི་དེ་ལ་ལུད་ཅིག་ཟེར་རོ། །དེས་དེ་
ལ་བླུད་མ་ཕོད་ནས་རྒྱ་མཚོ་གཅིག་ཏུ་བླུགས་སོ། །དེའི་མཐུས་དེའི་ནང་གི་ཀླུའི་རྒྱལ་པོ་ཞིག་
དེའི་ཁྱིམ་ཐབ་ཏུ་གྱུར་ཏེ། དེ་དང་འདུས་པས་བུ་ཞིག་བྱུང་བར་གྱུར་ཏོ། །དེ་ལ་མི་རྣམས་ལ་ནི་
གོ་པཱ་ལའི་སྲས་དྷརྨ་པཱ་ལ་ཞེས་གྲགས་སོ། །དེ་ནར་སོན་པ་ན་གཙུག་ལག་ཁང་ཞིག་བཞེངས་
པར་འདོད་ནས་རྩིས་མཁན་ལ་རྩིས་བྱས་པས། མར་མེའི་སྐོང་བུ་ཞིག་སྟེགས་བུའི་སྟེང་དུ་
བཞག་ནས། འདི་བྱ་རོག་གིས་ཁྱེར་ཏེ་གར་བོར་བ་ཞིག་ཏུ་བརྩེགས་ཤིག་ཅེས་ཟེར་རོ། །དེ་
བྱ་རོག་གིས་རྒྱ་མཚོ་དེར་བོར་བ་དང༌། བདག་ལ་སྐལ་བ་མེད་དོ་ཞེས་རྒྱལ་པོ་མྱ་ངན་བྱེད་
པར་གྱུར་ཏོ། །དུས་ཕྱིས་མཚོ་དེ་གཤོ་བར་སད་པ་དང༌། དེའི་ཡབ་ཀླུ་ཡི་རྒྱལ་པོ་དེས་གྲོགས་
བྱས་ཏེ་མཚོ་བསྐམས་པར་གྱུར་ཏོ། །དེས་གཙུག་ལག་ཁག་བཞེངས་པས་རྒྱ་མཚོ་སྦས་པའི་
ལྷ་ཁང་ཞེས་བྱ་བའམ། ཏྲི་ཀ་ཏུར་གྱི་གཙུག་ལག་ཁང་ཞེས་གྲགས་སོ། །དེར་རབ་ཏུ་བྱུང་བར་
གྱུར་པའི་ཕྱི་རོལ་པའི་རྟོག་གེ་པའི་ཀླད་པ་འགེམས་པ་དང་། མཁན་པོའི་མིང་གི་མཐའ་དང་
འབྲེལ་བས་སེང་གེ་བཟང་པོ་ཞེས་འཇིག་རྟེན་ན་གྲགས་པ་དེ་ལྟ་བུའི་སློབ་དཔོན་དེས་དང་
པོར་འཕགས་པ་རྣམ་གྲོལ་སྡེའི་ཉི་ཁྲི་སྣང་བའི་རྗེས་སུ་འབྲངས་ནས། མདོ་ལེའུ་བརྒྱད་མའི་
བསྡུས་དོན་གྱི་འགྲེལ་པ་ལེའུ་བརྒྱད་མ་མཛད་དོ། །དེའི་འོག་ཏུ་འཕགས་པ་བརྒྱད་སྟོང་པ་
མདོ་ལེའུ་མང་མདོར་བསྡུས་པ་འདི་དཀའ་བར་དགོངས་ནས་མདོ་དང་བསྟན་བཅོས་སྦྱར་བ་
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྒྱད་སྟོང་པའི་བཤད་པ་མངོན་པར་རྟོགས་པའི་རྒྱན་གྱི་སྣང་བ་མཛད་དོ། །དེའི་འོག་ཏུ་
མདོ་དང་མ་སྦྱར་བའི་རང་གི་འདོད་པ་ཙམ་བཀོད་པའི་འགྲེལ་པ་ཆུང་བ་འདི་མཛད་དོ།།
པཎྜིཏ་དག་བརྩམས་པའི་གོ་རིམ་དེ་ལས་གཞན་དུ་འཆད་པ་ཡོད་དེ་ཤེས་རབ་སྐྱེ་བའི་རིམ་
པ་དང་སྦྱར་ན་དེ་ཁོ་ན་རིགས་སོ། །ཙ་དང་སུ་ན་ཡ་ཤྲཱི་ནི་འགྲེལ་ཆེན་དང་སྒྲ་འགྲོས་མཐུན་
པའི་སྡུད་འགྲེལ་གསར་མ་ཡང་སློབ་དཔོན་གྱིས་མཛད་པ་ཡིན་ཟེར་རོ། །འབུམ་པ་དང་མ་ཧཱ་
ནི་མ་ཡིན་པར་མཛད་དོ། །རྒྱལ་པོ་དེའི་སྲས་ནི་མ་ཧཱ་པཱ་ལ་ཞེས་གྲགས་པ་བི་ཀྲ་མ་ལ་ཤཱི་ལ་
བཞེངས་མཁན་ཡིན་ནོ། །པུན་ཡ་ཤྲཱིའི་གཏམ་རྒྱུད་ལས་ནི་སྔོན་གྱི་དུས་ན་དགེ་སློག་ཤེས་
རབ་ཕ་རོལ་ཕྱིན་པ་འཆད་པ་ཞིག་ཡོད་ལ། དེ་ལ་ནོར་བུ་རིན་པོ་ཆེ་ཞིག་ཡོད་པས་དེ་འཆི་
བའི་དུས་བྱེད་པ་ན་དེ་གཞན་ལ་མ་བྱིན་པར་ཤིང་ལ་ཁོང་ཕྱུང་སྟེ་དེར་བཅུག་ནས་བདག་མ་
འོངས་པ་ན་འདི་དེ་བཞིན་གཤེགས་པའི་སྐུ་གཟུགས་ཀྱི་སྨིན་མཚམས་སུ་འཇུག་པར་གྱུར་
ཅིག་ཅེས་སྨོན་ལམ་བཏབ་བོ། །སྐྱེ་བ་གཞན་དུ་དེ་རྒྱལ་པོ་ཞིག་ཏུ་སྐྱེས་ནས་གཙུག་ལག་ཁང་
ཞིག་བཞེངས་ཏེ་དེ་བཞིན་གཤེགས་པའི་དེར་བཅུག་པར་གྱུར་ཏོ། །གཞན་ཡང་དེས་ཤེས་
རབ་ཕ་རོལ་ཕྱིན་པའི་མདོ་མ་ལུས་པར་བྲིས་ནས་ཞུ་དག་བྱེད་པར་འདོད་པ་ན། དེའི་དུས་ན་
སེང་གེ་བཟང་པོའི་མདོ་ཁོ་ན་དག་གོ་ཞེས་གྲགས་པས་དེ་སྤྱན་དྲངས་ནས་ཞུ་དག་བྱས་སོ།།
དུས་དེར་དེའི་གནས་སུ་འགྲེལ་པ་རྣམས་བརྩམས་སོ་ཞེའོ། །དེའི་འོག་ཏུ་སངས་རྒྱས་ཡེ་
ཤེས་ཀྱིས་མདོ་བསྡུས་པ་གཉིས་ཀྱི་འགྲེལ་པ་མཛད་དོ། །དེའི་འོག་ཏུ་ཤཱནྟི་པས་དག་ལྡན་
དང༌། སྙིང་པོ་མཆོག་དང༌། ཤེས་རབ་ཕ་རོལ་ཕྱིན་པའི་མན་ངག་གསུམ་མཛད་དོ། །དེའི་
འོག་ཏུ་སློབ་དཔོན་ཤེས་རབ་འབྱུང་གནས་བློ་གྲོས་དང་། ཀུ་ལན་ཏ་དང་། རཏྣ་ཀིརྟི་དང་།
ད་ལྟའི་པཎྜི་ཏ་ཆེན་པོ་རྣམས་ལ་སོགས་པས་འགྲེལ་ཊཱིཀ་མང་དུ་མཛད་དོ། །
༈ གཉིས་པ། མཚན་གྱི་དོན་ལ། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱིར་གསུམ་
- 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། །༦
ལས་སྐབས་སུ་བབ་པ་ནི་གཙོ་བོར་རྒྱས་འབྲིང་གསུམ་གྱི་བདག་ཉིད་ཀྱི་གཞུང་ངོ་། །དེའི་
མན་ངག་ནི་རྟོགས་པར་དཀའ་བའི་མདོའི་དོན་བསྟན་བཅོས་ཀྱི་གཞུང་ཉུང་ངུས་ཚེགས་མེད་
པར་རྟོགས་པར་བྱེད་པའོ། །བསྟན་བཅོས་ནི་བསླབ་པ་གསུམ་མམ་ཤེས་རབ་ཁྱད་པར་དུ་
འཕགས་པ་བསྐྱེད་པས་སློབ་མའི་བློ་འཆོས་པའམ། སློབ་དཔོན་བློ་བརྟན་གྱིས་བཤད་པ་
བཞིན་ནོ། །མདོ་དོན་མངོན་པར་རྟོགས་པ་བརྒྱད་པོ་གསལ་བར་བྱེད་པས་རང་བཞིན་གྱིས་
ཡོན་ཏན་དང་ལྡན་པའི་མདོ་ལ་དགའ་བ་སྐྱེད་པར་བྱེད་པས་རྒྱན་ཞེས་བྱ་བ་སྟེ། དེ་ཡང་
གཟུགས་རྒྱན་རང་བཞིན་ཡོན་ཏན་ལྡན་པ་ཞེས་པའི་ཚུལ་གྱིས་དབྱེ་བ་དང་ངེས་ཚིག་གི་སྒོ་
ནས་ཤེས་པར་བྱའོ། །
གསུམ་ པ། འགྲེལ་ པ་ འདི་ ལ་ དོན་ གསུམ་སྟེ། བསྟན་བཅོས་ བཤད་ པ་ལ་
འཇུག་པ་དང་། བཤད་པ་ཉིད་ཉེ་བར་དགོད་པ་དང་། བཤད་པ་ཡོངས་སུ་རྫོགས་པའི་བྱ་
བའོ། །དང་པོ་ལ་བཞི་སྟེ། མཆོད་པར་བརྗོད་ཅིང་བཤད་པར་དམ་བཅའ་བའི་ཚུལ་གྱིས་
དགོས་འབྲེལ་གྱི་ངག་ཉེ་བར་དགོད་པ་དང་། རང་གི་བསྟན་བཅོས་ཀྱི་འབྲེལ་བ་དང༌།
འགྲེལ་པ་རྩོམ་པའི་རྒྱུ་དང་། བདག་ཉིད་ཁེངས་པ་བསྐྱུང་བའོ། །དེ་ལ་ངག་དང་པོ་ནི་མཆོད་
པར་བརྗོད་ཅིང་བཤད་པར་དམ་བཅའ་བའོ། །མཆོད་པར་བརྗོད་པའི་དགོས་པ་ནི་འབུམ་པ་
ལྟར་ན་གཉིས་ཏེ། བདག་ཉིད་དམ་པ་རྣམས་དང་སྤྱོད་པ་མཐུན་པར་སྟོན་པ་དང༌། བཀྲ་
ཤིས་པ་སྟེ་བར་ཆོད་ཀྱི་གེགས་ཉེ་བར་ཞི་བས་རྩོམ་པ་མཐར་ཕྱིན་པར་བྱ་བའོ། །འགྲེལ་ཆེན་
དུ་མགོན་པོས་མཆོད་བརྗོད་མཛད་པའི་དགོས་པ་ནི་གསུམ་སྟེ། དེ་བས་ལྷག་པ་བདག་ལ་
ཡོད་ཅེས་རློམ་སེམས་སམ་ང་རྒྱལ་སྤང་བ་དང༌། མཆོད་བརྗོད་ཀྱང་བསྟན་བཅོས་ཀྱི་བཀོད་
པས་ང་ཡི་མདོའི་བཤད་པ་ཐམས་ཅད་བསྟན་བཅོས་ཀྱི་རྗེས་སུ་འབྲངས་པ་ཡིན་ནོ་ཞེས་ཤེས་
པར་བྱ་བའི་དོན་དང་། སྔགས་ཀྱི་ཚིག་བཞིན་དུ་ཁྱད་པར་དུ་འཕགས་པའི་ཚིག་གིས་མཆོད་
-
4 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྗོད་བྱས་པས་རང་ཉིད་ཀྱི་རྒྱུད་ལ་ཚོགས་རྫོགས་པར་བྱ་བའི་དོན་དུའོ། །བཤད་པར་དམ་
བཅའ་བྱས་པའི་དགོས་པ་ནི་མགོ་འོག་ཏུ་ལུས་ཆུད་པར་བྱ་བའི་དོན་དུ་ཡིན་ནོ། །བསྡུས་པའི་
དོན་ནི་མཆོད་པར་བརྗོད་པ་དང་བཤད་པར་དམ་བཅས་པའོ། །དང་པོ་ནི་ཕྱག་གི་ཡུལ་ཉེ་
བར་དགོད་པ་དང་། དེ་ལ་ཕྱག་བྱ་བའི་ལས་སུ་སྒྲུབ་པའོ། །ཡུལ་དགོད་པ་ནི་ཅི་རིགས་པར་
སྒོ་འདོགས་པ་དང་སྐུར་པ་འདེབས་པའི་མཐའ་གཉིས་སུ་ལྷུང་བས་ཏན་སྡེ་ལྔ་དང་། ཡང་སྒོ་
འདོགས་པའི་མཐར་ལྷུང་བས་ཤེས་བྱའི་གཞི་ལྔའམ་གསུམ་རྫས་སུ་འདོད་པའི་སྡེ་པ་རྣམས་
དང་། ཡང་སྒྲོ་འདོགས་པའི་མཐར་ལྷུང་བས་སེམས་དང་སེམས་བྱུང་རྫས་ཐ་དད་པའམ་ཐ་
མི་དད་པ་བདེན་པར་འདོད་པའི་རྣམ་བདེན་རྣམ་རྫུན་དུ་འདོད་པ་ལ་མེད་པའི་ཤེས་པའི་རབ་
ཏུ་གྱུར་པས་ཤེས་རབ་སྟེ་དབུ་མ་སྒྱུ་མ་ལྟ་བུ་དང་རབ་ཏུ་མི་གནས་པ་གཉིས་ཀྱི་དོན་ཤེས་
པའོ། །དེ་ཡང་ཡང་དག་ཏུ་ཞེན་པ་དང༌། སྒྱུ་མར་ཞེན་པ་ན་ཡང་ཤེས་བྱའི་སྒྲིབ་པ་ཡིན་པས་
དེ་གཉིས་དགག་པའི་དོན་དུ་རིམ་གྱིས་བསྟན་པ་ཡིན་གྱིས། སྒྱུ་མ་རིག་པའི་ཤེས་བྱར་ཁས་
ལེན་པ་ནི་མ་ཡིན་ནོ། །དེས་ན་དབུ་མར་ཁས་ལེན་པ་གཅིག་གིས་ཀྱང་གཉིས་ཀ་ཁས་ལེན་
པར་བྱ་བ་ཡིན་ནོ། །དོན་དུ་ན་བདེན་པ་གཉིས་ལ་མཁས་པའོ། །ཕ་རོལ་ནི་རབ་གྱི་མཐའ་
འམ་མུའོ། །ཕྱིན་པ་ནི་མུར་ཐུག་པ་སྟེ་དེར་ཕྱིན་པའོ། །དེས་ན་སངས་རྒྱས་ཀྱི་གཉིས་སུ་མེད་
པའི་ཡེ་ཤེས་སོ། །དེས་ན་དོན་གྱི་བདག་ཉིད་ནི་གཙོ་བོ་ཡིན་ནོ། །ཕྱག་བྱ་བའི་ལས་སུ་སྒྲུབ་
པ་ནི་ཕྱིར་གུས་ཕྱག་འཚལ་ཞེས་པ་སྟེ་དང་བ་དྲག་པོས་ཀུན་ནས་བསླང་བའི་ལས་གསུམ་གྱི་
བདག་ཉིད་དོ། །
གཉིས་པ་ལ་གཉིས་ཏེ། བཤད་བྱ་ཉེ་བར་དགོད་པ་དང་། དེ་འཆད་པར་ཁས་
ལེན་པའོ། །དང་པོ་ནི་དེ་རྒྱན་ཚིག་ལེའུར་བྱས་པ་དག་ཅེས་པའོ། །གཉིས་པ་ནི་ཀུན་གྱི་རྒྱན་
དུ་འགྱུར་བར་ནི་རྣམ་པར་དབྱེ་ཞེས་པས་སྟོན་ཏེ། དེ་ཡང་བསྟན་བཅོས་ཀྱི་དོན་ཡིན་པ་ལ་མ་
- ] (） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཡིན་པར་བྱེད་པ་དང་། མ་ཡིན་པ་ལ་ཡིན་པར་བྱེད་པ་ནི་འདྲེས་ཅིང་མ་ཕྱེས་པ་ཡིན་པས། དེ་
གཉིས་སྤངས་ཏེ་ཚིག་གི་དོན་ཕྱིན་ཅི་མ་ལོག་པར་རྣམ་པར་དབྱེ་བའི་ཆེད་དུའོ། །དབྱེ་བྱ་གང་
ཡིན་སྙམ་པ་ལ་རྒྱས་འབྲིང་གསུམ་པོ་ནི་དུས་གསུམ་གྱི་སངས་རྒྱས་ཀྱི་རྒྱུད་ལ་སྐྱེ་བའི་མངོན་
པར་རྟོགས་པ་བརྒྱད་སྟོན་པས་རང་བཞིན་གྱི་རྒྱན་ལ་དེའི་གསལ་བྱེད་གྱི་རྒྱན་དུ་གྱུར་པས་
ཁྱད་པར་དུ་བྱས་པའི་ཚིག་ལེའུར་བཅད་པ་དག་གོ །ཇི་ལྟར་དབྱེ་ན་རྒྱས་འབྲིང་གསུམ་མམ་
ཚིག་དང་དོན་ཀུན་གྱི་རྒྱན་དུ་འགྱུར་བར་རོ། །དེ་ཡང་བསྟན་བཅོས་རྣམ་པར་ཕྱེ་བས་དེའི་
དོན་གོ་བ་རང་གིས་མདོའི་དོན་རྟོགས་པས་འཇུག་པ་ཞིག་གིས་འགྲུབ་པ་ཡིན་གྱི་རིམ་པའི་
ཚུལ་གྱིས་ནི་མ་ཡིན་ནོ། །དེ་མཐའ་དག་གིས་དགོས་འབྲེལ་ཡན་ལག་བཞི་སྟོན་པ་ཡིན་ནོ་
ཞེས་ཤེས་རབ་འབྱུང་གནས་བློ་གྲོས་ཀྱིས་བཤད་དོ། །དེའི་དགོས་པ་ནི་འདི་ཡི་ལྟར་ན་དོན་
དུ་འགྱུར་བའི་ཐེ་ཚོམ་བསྐྱེད་པས་གཞན་འཇུག་པའི་དོན་དུའོ། །ལྷག་མ་ནི་ཊིཀ་ཆུང་ལས་
སྟོན་ཏེ། དེ་ལ་བཤད་བྱ་ཉེ་བར་དགོད་པས་ནི་བརྗོད་བྱ་བསྟན་ཏོ། །དེ་བཤད་པར་ཁས་ལེན་
པས་ནི་དགོས་པ་བསྟན་ཏོ། །ཕྱག་གི་ཡུལ་དེ་ལ་ཕྱག་བྱེད་པས་ནི་དགོས་པའི་དགོས་པ་
བསྟན་ཏོ། །བསྟན་བཅོས་དང་དགོས་པ་དག་གི་འབྲེལ་བའམ་དགོས་པ་དང་དགོས་པའི་
དགོས་པ་དག་གི་འབྲེལ་བ་ནི་ཤུགས་ཀྱིས་སྟོན་ནོ། །
གཉིས་པ་རང་གི་བསྟན་བཅོས་ཀྱི་འབྲེལ་བ་ནི། འབུམ་པ་ལྟར་ན་ཁྱོད་ཀུན་གྱི་
རྒྱན་དུ་འགྱུར་བའི་འགྲེལ་པ་རྩོམ་ན་དེ་ཀུན་གྱི་རྒྱན་ཡིན་པར་ཁྱོད་ཉིད་ཀྱིས་ཇི་ལྟར་རྟོགས་
ཅེ་ན་ཞེས་པའི་རྩོད་པ་ཞིག་གདོན་ནོ། །མ་ཧཱ་ལྟར་ན་ཁྱོད་བཤད་པར་དམ་བཅའ་བྱས་ནས་
བསྟན་བཅོས་འཆད་ན། བསྟན་བཅོས་ཀྱི་དོན་ཐམས་ཅད་མངོན་སུམ་དུ་མྱོང་ནས་སམ་འོན་
ཏེ་བླ་མའི་གདམས་ངག་ལས་འཆད། དང་པོ་ནི་མི་རིགས་ཏེ་ཁྱོད་ལ་སོ་སོ་རང་གིས་རིག་
པའི་ཡེ་ཤེས་མེད་པའི་ཕྱིར་རོ། །གཉིས་པ་ལྟར་ན་བླ་མ་གང་གི་གདམས་པ་ལས་འཆད་ཅེ་ན།
- }
། -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱོགས་དང་པོ་ནི་ཁས་མི་ལེན་ནོ། །གཉིས་པའི་ཕྱོགས་ལ་སློབ་དཔོན་བཞིའི་གདམས་པ་
ལས་འཆད་དོ་ཞེས་བརྗོད་དོ། །དེ་ལ་དང་པོ་ནི་འབུམ་པ་ལྟར་ན། རྣམ་བཤད་མཛད་ཅེས་
བརྗོད་དོ། །གང་གི་ཞེ་ན། བསྟན་འཆོས་ཆེན་པོ་འདིའོ། །གང་ལ་བརྟེན་ནས་ཤེ་ན། མི་ཕམ་
མགོན་ལ་གསན་ནས་སོ། །གང་གིས་ཤེ་ན། འཕགས་པ་ཞེས་པའོ། །དེ་ཡོན་ཏན་གྱི་ཁྱད་
པར་ཅི་དང་ལྡན་ཅེ་ན། དེའི་མཚན་དོན་དང་ལྡན་པ་ཡིན་པས་རང་དང་གཞན་གྱི་དོན་ཕུན་
སུམ་ཚོགས་པ་བརྗོད་ལ། དེ་ཡང་རྒྱུ་དང་བཅས་པར་བརྗོད་དོ། །རང་གི་དོན་ནི་མཐོང་བས་
སྤང་བར་བྱ་བའི་ཉོན་མོངས་པ་སྤངས་པས་སྡིག་ཏོ་མི་དགེ་བའི་ཆོས་ལས་རིང་དུ་བསྲིངས་ཏེ་
སྤངས་པས་འཕགས་པ་སྟེ་སྤངས་པ་དང་། ཐོགས་ཤིང་ཆགས་པ་མེད་པའི་དེ་ཁོ་ནའི་ཡེ་ཤེས་
མངའ་བས་ཐོགས་མེད་དེ་ཡེ་ཤེས་སོ། །གཞན་དོན་ནི་ཉིད་ཀྱིས་གཟིགས་པའི་ལམ་བསྟན་
པས་གཞན་སྡུག་བསྔལ་དང་དེའི་རྒྱུ་ལས་སྐྱོབ་པས་སྐྱོབ་པ་ཉིད་དོ། །སྐྱེ་གནས་གཅིག་ནས་
གཅིག་ཏུ་འགྲོ་བའི་སེམས་ཅན་ལ་དམིགས་པའི་སྙིང་རྗེའི་ཆགས་པ་གོམས་པ་ནི་གཞན་དོན་
ཕུན་སུམ་ཚོགས་པའི་རྒྱུའོ། །འཇིག་རྟེན་ཆོས་མཆོག་མན་ཆད་དུ་དམིགས་པའམ་ཆགས་པ་
མེད་པའི་ཤེས་རབ་གོམས་པ་ནི་རང་དོན་གྱི་རྒྱུའོ། །མི་ཕམ་པ་ནི་དགྲའམ་ཡོན་ཏན་གྱི་བགོ་
སྐལ་གྱིས་སོ། །དེས་ན་སྤངས་པ་དག་ཡེ་ཤེས་ཏེ་རང་དོན་ནོ། །མགོན་པོ་ནི་ཐུགས་རྗེས་
གཞན་གྱི་དོན་མཛད་པས་ན་གཞན་དོན་ནོ། །དེ་ལ་གསན་པ་ནི་བར་དུ་དུས་བྱས་ཏེ་དགའ་
ལྡན་དུའོ། །རྒྱས་འབྲིང་གསུམ་གྱི་དོན་རྒྱ་ཆེ་བ་དང་ཟབ་པ་གསལ་བར་བྱེད་པས་བསྟན་
བཅོས་ཆེན་པོའོ། །མ་ཧ་ལྟར་ན་དེའི་ཡོན་ཏན་ནི་རང་དོན་དང་གཞན་དོན་ནོ། །དང་པོ་ནི་སྔ་
མ་དང་མཚུངས་སོ། །གཉིས་པ་ཡང་བསམ་པ་དང་སྦྱོར་བའོ། །སྦྱོར་བ་ནི་སྔ་མ་བཞིན་ནོ།།
བསམ་པ་ནི་འགྲོ་བ་སྡུག་བསྔལ་ལས་བསྒྲལ་བར་འདོད་པའི་སྙིང་རྗེའི་ཆགས་པས་ཀུན་
ནས་བསླང་བའི་སེམས་ཅན་ལ་ཡོངས་སུ་མི་གཏོང་ཞིང་ཡལ་བར་མི་འདོར་བའི་ཀུན་ནས་
- ]
? ཐ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
ཆགས་པའོ། །དེ་ལས་མ་གསལ་ པའི་ མངོན་པར་རྟོགས་ པའི་ རིམ་ པ་དང་མདོ་སྦྱོར་ལ་
སོགས་པ་འགའ་ཞིག་དབྱིག་གཉེན་གྱི་བསྟན་བཅོས་ལ་བརྟེན་ནས་ཤེས་པས་ཀྱང་རྩོམ་མོ་
ཞེས་སྟོན་པ་ནི། དེ་ཡང་རྣམ་པར་བཀྲོལ་ཞེས་བརྗོད་དོ། །གང་གིས་ཞེ་ན་དབྱིག་གཉེན་གྱིས་
སོ༑ །དེ་ལ་དབྱིག་ནི་སྤྱིར་ནོར་དང་ཤེས་པ་ལས་ད་རེས་ནི་ཤེས་རབ་བོ། །གཉེན་ནི་ལྡན་པའི་
དོན་ཡིན་པས་ཤེས་རབ་དང་ལྡན་པའོ། །དེ་ཡོན་ཏན་གང་དང་ལྡན་སྙམ་པ་ལ། འགྲོ་དོན་ནི་
མངོན་པར་མཐོ་བ་དང་ངེས་པར་ལེགས་པ་བྱང་ཆུབ་གསུམ་མོ། །རྩ་ལག་ནི་དེ་སྒྲུབ་པར་
བྱེད་པ་སྟེ། འགྲོ་བའི་དོན་སྒྲུབ་པར་བྱེད་པའི་ཡོན་ཏན་ནོ། །དེས་ནི་བརྩེ་བའི་ཆ་བཤད་དོ།།
སྔ་མས་ནི་ཤེས་རབ་ཀྱི་ཆའོ། །གང་དུ་ཞེ་ན་གཞུང་འགྲེལ་དུའོ། །ཇི་ལྟར་ཞེ་ན། ཤེས་པ་ལས་
ཐ་དད་དུ་སྣང་བའི་ཤེས་བྱ་ནང་སེམས་ཀྱི་ཡིན་པ་ལ་ངེས་པར་བརྟེན་ནས་སོ། །དེ་ཡང་ངོ་བོ་
ཉིད་གསུམ་ཞལ་གྱིས་བཞེས་ནས། མདོ་ལས་སྒྱུ་མ་ལ་སོགས་པར་གསུངས་པས་ནི་གཞན་
དབང་བསྟན་པར་འཆད་དོ། །མ་སྐྱེས་པ་ལ་སོགས་པས་ནི་འགྱུར་བ་མེད་པའི་ཡོངས་སུ་གྲུབ་
པར་རོ། །གཟུགས་མེད་པ་ལ་སོགས་པས་ནི་ཀུན་བརྟགས་དགག་པའོ། །ས་དང་ཕ་རོལ་ཏུ་
ཕྱིན་པ་ལ་སོགས་པ་ནི་ཕྱིན་ཅི་མ་ལོག་པའི་ཡོངས་སུ་གྲུབ་པ་སྟོན་པར་འཆད་དོ། །དེ་ཕྱིན་ཅི་
མ་ལོག་པ་ཡིན་ནམ་སྙམ་པ་ལ། རང་གི་སེམས་ཙམ་ལ་མོས་པ་གཙོར་བྱས་པ་ཡིན་གྱིས།
འཐད་པ་ནི་མ་ཡིན་ནོ། །འོན་ཀྱང་སློབ་དཔོན་ལ་ཟུར་ཟ་བ་ནི་མ་ཡིན་གྱི་མངོན་པར་རྟོགས་
པའི་རིམ་པ་དང་མདོའི་གཞུང་ལེགས་པར་བཤད་པའི་ཆ་ནས་བརྟེན་གྱི། ལྟ་བ་ལོག་པའི་ཆ་
ནས་ནི་བརྟེན་པ་མ་ཡིན་ནོ། །ཞེས་ཤེས་པར་བྱ་པའི་དོན་དུ་ཡིན་ནོ། །མ་ཧཱ་ལྟར་ན་དབྱིག་གི་
བཤད་པ་ནི་འགྲོ་དོན་ཏེ། གསེར་ལ་སོགས་པའི་དབྱིག་འདོད་པར་བྱ་བ་ཡིན་པ་བཞིན་དུ།
དེ་ཡང་འདོད་པར་བྱ་བ་ཡིན་པའི་ཕྱིར་རོ། །གཉེན་གྱི་བཤད་པ་ནི་རྩ་ལག་གོ །དེས་ན་
མཚན་གྱི་དོན་བཤད་པས་འགྲོ་བའི་དོན་སྒྲུབ་པར་བྱེད་པའོ། །དེ་ལས་མ་གསལ་པའི་ཤེས་
- ] ： -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱའི་གནས་ལུགས་སྟོང་པ་ཉིད་ལ་སོགས་པ་འགའ་ཞིག་འཕགས་པའི་བསྟན་བཅོས་ལ་ཡང་
བརྟེན་ནས་ཤེས་སོ་ཞེས་བརྗོད་པ་ནི། དེ་ཡང་རྣམ་པར་ཕྱེ་ཞེས་བརྗོད་དེ། གང་གིས་ཞེ་ན།
མཚན་དོན་དང་ལྡན་པའི་རྣམ་པར་གྲོལ་བའི་སྡེ་དེ་ཡོན་ཏན་གང་དང་ལྡན་སྙམ་པ་ལ།
འཇིག་རྟེན་ལས་འདས་པའི་ཤེས་རབ་སྐྱེས་པ་དང་མཐོང་སྤང་གི་ཉོན་མོངས་པ་སྤངས་པས་
འཕགས་པ་ཞེས་པའོ། །དེ་ཡང་ཉན་ཐོས་ཀྱི་དབང་དུ་བྱས་པའོ། །ཚུལ་ཇི་ལྟར་ཅེ་ན། མདོ་
དང་བསྟན་བཅོས་ཀྱི་ཡི་གེ་ལ་སྣང་ཚོད་ཀྱི་དོན་ལས་སྒྲོ་འདོགས་པ་རྟག་པ་དང༌། སྐུར་པ་
འདེབས་པ་བཅད་པའི་མཐའ་སྤངས་པའི་དབུ་མར་གནས་པའི་བློས་སོ། །ཡང་ན་ཕྱོགས་སུ་
མ་ལྷུང་བའི་གཟུར་བོའི་བློས་སོ། །ངོ་བོ་ཉིད་མེད་པར་རྟོགས་པའི་བློ་ཡིན་ཡང་སྲིད་དོ།།
དབྱིག་གཉེན་གྱིས་བྱས་པས་ཟློས་པས་དོན་མེད་དོ་སྙམ་པ་རྒྱུ་མཚན་གང་གིས་ཤེ་ན། འཛམ་
བུའི་གླིང་ན་ཐམས་ཅད་མཁྱེན་པ་གཉིས་པར་གྲགས་པ་དེས་རང་གི་མོས་པ་ལྟ་བ་ལོག་པ་ལ་
བརྟེན་ནས་བྱས་པ་དེ་མ་བྱས་པ་དང་འདྲ་བར་མཐོང་ནས་ཏེ། མ་འོངས་པའི་གང་ཟག་དག་
ལམ་ལོག་པ་ལ་ཞུགས་ཀྱིས་དོགས་པས་སོ། །འགྲེལ་ཆེན་དང་སྦྱར་ན་དེའི་ཡོན་ཏན་གཉིས་
བརྗོད་པ་ཡིན་ཏེ། ཤེས་ལྡན་གསར་སྐྱེས་པ་ཡན་ཆད་ཀྱི་དོན་ནི་འདིའི་འཕགས་པ་ཞེས་པ་
ཡིན་ལ། བློ་བཟང་བའི་དོན་ནི་དབུ་མར་གནས་པ་ཡིན་ནོ། །དེ་ལས་མ་གསལ་བའི་མངོན་
པར་རྟོགས་པའི་རིམ་པ་དང་སྟོང་པ་ཉིད་ཀྱི་དོན་གྱི་ཆ་ཤས་འགའ་ཞིག་ནི། བཙུན་པའི་ལ་
ཡང་བརྟེན་ནོ་ཞེས་བརྗོད་པ་ནི་རྣམ་བཤད་བྱས་ཅེས་པའོ། །གང་གིས་ཤེ་ན། བརྡའ་ཙམ་
གྱིས་བཞག་པའི་རྣམ་པར་གྲོལ་བས་སོ། །དེ་ཡོན་ཏན་གང་དང་ལྡན་སྙམ་པ་ལ། ཚོགས་ཀྱི་
ལམ་ལ་གནས་པའོ། །ཕ་ཀི་ནས་ལྷན་ཅིག་སྐྱེས་པ་དང༌། ལུང་ལ་མཁས་པའི་ཤེས་རབ་
གཉིས་དང་ལྡན་ཅེས་བཤད་དོ། །ཚུལ་ཇི་ལྟར་ཅེ་ན། དགོས་འབྲེལ་དང༌། སེམས་བསྐྱེད་
པའི་དབྱེ་བ་དང༌། དགེ་འདུན་ཉི་ཤུ་དང༌། ངེས་འབྱེད་རྒྱས་བཤད་ལ་སོགས་པའི་བསྟན་
I
ཤུ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
བཅོས་ཀྱི་ཚིག་མ་རྙེད་པར་བློའམ་རྟོག་པས་རང་བཟོ་བྱས་ཏེ། མདོ་ལེ་མང་རང་དང་རྗེས་སུ་
མཐུན་པ་ཙམ་གྱིས་སོ། །དེའི་བསམ་པ་ནི་བྱང་ཆུབ་བསྟན་བཤད་གཉིས་དང་། འདུན་པ་
དང་ལྡན་པ་དང་བསམ་པ་དང་ལྡན་པ་གཉིས་ལ་ཐ་དད་མེད་པ་དང་། རྒྱུན་དུ་ཞུགས་པ་ཁྱད་
པར་ཅན་མ་ ཡིན་ པ་ དང༌། འཕར་ གསུམ་ དང་ སྲིད་ པའི་ རྩེ་ མོའི་ མཐར་ཐུག་ པ་ དང༌ །
གཟུགས་ཀྱི་ཆགས་བཅོམ་པ་དང༌། དགྲ་བཅོམ་པའི་རྒྱུན་ལ་ཞུགས་པ་དང་། གཉེན་པོ་དང་
རྫས་ལ་བརྟེན་པའི་རྟོག་པ་སྟེ་ཚན་གཉིས་པོ་རྣམས་མདོ་ལེའུ་མང་ན་མེད་པས་དེ་དང་མ་
མཐུན་པས་བསྟན་འཆོས་ཀྱི་ཚིག་མ་ཡིན་སྙམ་དུ་བསམ་པའོ། །ཆོས་མངོན་པའི་བསྟན་
བཅོས་མ་རྙེད་པའམ་བླ་མ་དེ་དག་ལས་དངོས་སུ་མ་ཐོས་ཞེས་པ་ནི་འཁྲུལ་པར་ཤེས་པར་
བྱའོ། །འགྲེལ་ཆེན་ལས་བསྟན་བཅོས་ལ་མཁས་ཞེས་པ་ནི་རྟོག་གེ་ལ་ཡིན་པས་མི་འགལ་
ལོ༑ །ཟུར་ཟ་བ་ལྟ་བུར་བརྗོད་པ་ནི་མ་རྙེད་པའི་ཆ་ནས་མི་བརྟེན་ནོ་ཞེས་ཤེས་པར་བྱ་བའི་
དོན་དུའོ། །མཁས་པ་སྔ་མ་ལ་བརྟེན་པ་དེས་ན་བདག་གི་བསྟན་བཅོས་ལ་དོན་ལོག་པའམ།
རང་དགའ་འམ་གཟུ་ལུམ་གྱི་སྐྱོན་ཡོད་པ་མ་ཡིན་ནོ་ཞེས་དགོངས་པའོ། །སློབ་དཔོན་སྔ་མ་
དག་གི་རྗེས་སུ་འབྲངས་ན་འོ་ན་དེ་དག་གི་བསྟན་བཅོས་དང་ཟློས་སོ་སྙམ་ན། རེ་རེ་དང་
ཟློས་པ་ནི་མེད་དེ་བརྗོད་བྱ་ལྷག་པ་ཡོད་པའི་ཕྱིར་རོ། །ཐམས་ཅད་དང་ནི་མ་ཡིན་ཏེ་བརྗོད་
བྱ་ ཕྱོགས་གཅིག་ཏུ་བསྡུས་པ་ཉིད་ ཀྱིས་ལྷག་པའི་ཕྱིར་རོ། །འདི་མན་ཆོད་ནི་གསུམ་པ་
བསྟན་བཅོས་རྩོམ་པའི་རྒྱུ་ཡིན་ནོ་ཞེས་བརྗོད་དོ། །སྔ་མའི་འཕྲོར་བྱས་ཀྱང་འགྲིགས་སོ།།
བསྟན་མ་ཐག་པ་དེ་ལྟར་མཁས་པ་བཞི་པོས་སྣང་བར་བྱས་ཤིང་དབྱིག་གཉེན་དང་བཙུན་པ་
འགའ་ཞིག་ཁོ་ནས་དོན་དང་ཚིག་མ་རྙེད་པའོ། །བསྟན་བཅོས་དོན་དང་ཚིག་མཐའ་དག་པོ་
འདི་མཁས་པ་བཞིའི་རྗེས་སུ་འབྲངས་པའི་ཚུལ་དེ་ལྟར་སེང་གེ་བཟང་པོ་བདག་གིས་རྙེད་པ་
དེ་ནི་ངོ་མཚར་རོ། །དོན་དང་ཚིག་མཐའ་དག་མ་རྙེད་པ་དེ་ལྟར་རྙེད་དཀའ་བའི་ཤེས་རབ་ཕ་
རྫོ
- 1
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རོལ་ཕྱིན་པའི་ལམ་འདི། སངས་རྒྱས་ལ་མཆོད་པ་དང་དེ་ལ་ཚོགས་བསགས་པའི་དབང་
གིས་རྙེད་པ་ནི། སྤྱིར་མཁས་པ་རྣམས་ཀྱིས་དབྱེ་བར་རིགས་ལ་བྱེ་བྲག་ཏུ་སེང་གེ་བཟང་པོ་
བདག་གིས་དབྱེ་བར་རིགས་སོ། །དེ་ཡང་ལན་གཉིས་སུ་བསྐྱར་ལ་བཤད་པར་བྱའོ། ། །
བཞི་པ་ཁེགས་པ་སྐྱུང་བ་ནི། སངས་རྒྱས་ཀྱི་ཡུམ་དུ་གྱུར་པའི་བསྟན་བཅོས་ཀྱི་
བརྗོད་བྱ་ཤེས་རབ་ཀྱི་ཕ་རོལ་ཏུ་ཕྱིན་པའི་ཆོས་ཀྱི་བྱེ་བྲག་མ་ལུས་པ་བདག་གི་མངོན་སུམ་གྱི་
སྤྱོད་ཡུལ་མ་ཡིན་ཡང་། བསྟན་བཅོས་འཆད་པ་ལ་སྤྲོ་བ་སྐྱེས་ཞེས་འབྲེལ་ཏེ། དེའི་རྒྱུ་མཚན་
ནི་བག་ཆགས་བཞག་པ་དང་འདྲིས་པར་བྱ་བ་དང་བརྗེད་བྱང་དུ་བྱ་བ་ལ་སོགས་པས་རང་ལ་
ཕན་གདགས་པར་འདོད་པ་དང༌། བདག་བས་དམན་པ་དང་སྐལ་བ་མཚུངས་པ་གཞན་ལ་
ཕན་གདགས་པར་འདོད་པས་སོ། །རང་གཞན་ལ་ཕན་གདགས་པར་འདོད་པ་ཡང་བསོད་
ནམས་སྒྲུབ་པ་དང་མཐུན་པའི་ཕྱིར་རོ། །ཤེས་རབ་འབྱུང་གནས་བློ་གྲོས་ཀྱི་ཊིཀ་ནས་འདི་
སྐད་འཆད་དེ། སེང་བཟང་གིས་འཇིག་རྟེན་ན་འཕགས་པའི་ཡོན་ཏན་གྱིས་ཕྱུག་པ་དང་།
དབུལ་བ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་མཁས་པ་དང་རྨོངས་པའི་རྒྱུ་མཚན་གྱིས་ཡིན་
པ་ཞིག་ཏུ་རྟོགས་ནས། དེ་དག་ཐོབ་པ་དང་སྤང་བའི་དོན་དུ་བསྟན་བཅོས་ཀྱི་འགྲེལ་པ་བྱ་
བར་དགོངས་ནས་ཡུམ་ལ་མཆོད་པར་བརྗོད་པ་སྔོན་དུ་འགྲོ་བའི་བཤད་པར་དམ་བཅའ་
བའི་ཚུལ་གྱིས་དགོས་འབྲེལ་ཉེ་བར་བཀོད་པ་ལ། ཁྱོད་འགྲེལ་པ་བྱེད་པ་དེ་སྔོན་གྱི་མཁས་
པ་ཐོགས་མེད་སོགས་ཀྱིས་བྱས་པ་ཡོད་དམ་མེད། མེད་ན་དེ་དག་གིས་མ་བྱས་པར་ཁྱོད་
ཀྱིས་ཇི་ལྟར་བྱ་བར་ནུས། ཡོད་ན་ཟློས་པའི་ཉེས་པ་ཡོད་དོ་ཞེས་རྒོལ་བ་བཀོད་ནས། མེད་
པའི་ ཕྱོགས་ནི་ཁས་མི་ལེན་ནོ། །ཡོད་པའི་ཕྱོགས་ལ་ཟློས་པ་མེད་དེ། ཐོགས་མེད་ཀྱིས་
མཁྱེན་པ་གསུམ་ཙམ་གྱི་འགྲེལ་པ་བྱས་ཀྱི། གཞན་བརྒྱད་དུ་དབྱེ་བ་མ་བྱས་པས་མ་བཤད་
པའི་ཉེས་པ་ཆེན་པོ་ཡོད་པའི་ཕྱིར་དང་། དབྱིག་གཉེན་གྱིས་ལྟ་བ་ལོག་པ་དང་སྦྱར་ནས་
- ， f -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
བཤད་པས་ལོག་པར་བཤད་པའི་ཉེས་པ་ཆེན་པོ་ཡོད་པའི་ཕྱིར། དེ་གཉིས་ཀྱིས་མ་རྟོགས་
ལོག་རྟོག་གི་རང་བཞིན་གྱི་རྨོངས་པ་ཚབ་པོ་ཆེ་མ་བཟློག་ལ། འཕགས་པས་མཐའ་དག་གི་
འགྲེལ་པ་བྱས་ཤིང་ལྟ་བ་མ་ནོར་བར་བཤད་པས་རྨོངས་པ་བཟློག་ཀྱང་། སྐུ་བཞི་ཡིན་པ་ལ་
གསུམ་དུ་བཤད་པ་ལ་སོགས་པ་ལོག་པར་བཤད་པ་དང༌། བཤད་དགོས་པ་ཅུང་ཟད་མ་
བཤད་པས་མ་བཤད་པའི་ཉེས་པ་ཆུང་དུ་ཡོད་པས་དོགས་པ་ཕྲ་མོ་མ་བཟློག་ལ། བཙུན་
པས་ཀྱང་སྔ་མས་མ་བཟློག་པའི་རྨོངས་པ་བཟློག་ཀྱང་། བསྟན་བཅོས་ཡིན་པ་ལ་མ་ཡིན་
པའི་ལོག་པར་བཤད་པ་དང་། དེ་ཉིད་ཀྱིས་མ་བཤད་པའི་ཉེས་པ་ཕྲ་མོ་ཡང་ཡོད་པས།
དོགས་པ་མ་བཟློག་པ་ཡིན་ནོ། །སེང་གེ་བཟང་པོ་བདག་གིས་ནི་རྨོངས་པ་དང་དོགས་པ་
མཐའ་དག་བཟློག་པའི་བསྟན་བཅོས་ཀྱི་འགྲེལ་པ་རྩོམ་པས་ཟློས་པ་མེད་དོ། །དེ་ཡང་
གཏམ་རྒྱུད་ལས་འཆད་པ་པོ་རྣམས་ཀྱང་མི་མཐུན་པ་སྣ་ཚོགས་པ་བརྗོད་པ་མཐོང་ལ། པོ་ཏི་
དག་ལས་ཀྱང་འདོད་པ་མི་འདྲ་བ་དུ་མ་མཐོང་ནས་སེང་གེ་བཟང་པོ་བདག་གིས་ཤེས་རབ་ཕ་
རོལ་ཕྱིན་པའི་དོན་རྟོགས་པར་མི་ནུས་སྙམ་སྟེ། དབེན་པར་འདུག་སྟེ་མི་ཕམ་པ་མཉེས་པར་
བྱས་པས་དེ་གྲུབ་ནས་དེ་ལས་གདམས་པ་ཐོབ་ནས། རྩོམ་པ་ཡིན་ནོ་ཞེས་གྲགས་སོ། །དེས་
ན་མཁས་པ་མི་ཕམ་མགོན་པོས་སྣང་བར་བྱས་ཤིང་། སངས་རྒྱས་བྱམས་པའི་དབང་གིས་
རྙེད་པ་ཞེའོ། །བཤད་པ་དེའི་ཕྱོགས་ལ་མཁས་པ་བདག་གིས་སུ་རིགས་སོ་ཞེ་ན། རང་གི་
འགྲེལ་པ་ཆེ་ཆུང་དང་སྦྱར་ན་བཤད་པ་སྔ་མ་རིགས་ཏེ། བྱམས་པ་ལ་དངོས་སུ་གནས་ན་
འཕགས་པ་རྣམས་པར་གྲོལ་སྡེའི་མཐུ་ཡིས་དོན་མཐོང་ཞེས་པ་མི་རིགས་ལ། ཡང་འགྲེལ་
ཆེན་ལས་ཐོགས་མེད་དང་དེའི་རྗེས་སུ་འབྲངས་པ་སེར་སྣ་མེད་པའི་གང་ཟག་དང་མཁན་པོ་
རྣམ་པར་སྣང་མཛད་བཟང་པོའི་མན་ངག་ལས་ཤེས་རབ་ཕ་རོལ་ཕྱིན་པའི་དོན་རྟོགས་སོ་
ཞེས་པ་མི་རིགས་ལ། གཞན་ཡང་སྔོན་གྱི་སློབ་དཔོན་རྣམས་ཀྱི་བཤད་པའི་རྣམ་གྲངས་དུ་མ་
- 1
7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགོད་པ་ཡང་མི་རིགས་སོ། །གཞན་ཡང་ཉིན་དང་ཉིན་ལ་མ་དཔྱད་དངོས་པོ་ཚུལ་དེ་ཞེས་པ་
ཡང་མི་རིགས་སོ། ། །
བཤད་པ་ལ་འཇུག་པའི་ཚིགས་སུ་བཅད་པ་བརྒྱད་པོ་འདི་ཀུ་ལན་ཏས་བསྡུས་
དོན་ལྔས་འཆད་དེ། ཚིགས་སུ་བཅད་པ་དང་པོས་ནི་རང་དད་པའི་ལྷ་ལ་མཆོད་པ་བརྗོད་ཅིང་
བཤད་པར་དམ་བཅའ་བ་སྟོན་ནོ། ཁྱོད་དམ་བཅས་ནས་བསྟན་བཅོས་ཀྱི་འགྲེལ་པ་བྱེད་ན་
གཞན་གྱིས་འགྲེལ་པ་བྱས་པ་ཡོད་དམ་མེད་ཟེར་བ་ལ། དེའི་འོག་ཏུ་ཚིགས་སུ་བཅད་པ་
བཞིས་འགྲེལ་པ་མཛད་པའི་རྣམ་གྲངས་སྟོན་ནོ། །དེ་ནས་གཅིག་གིས་སློབ་དཔོན་བདག་
ཉིད་ཀྱི་ཤེས་རབ་ཀྱི་ཆེ་བ་སྟོན་ནོ། །དེའི་འོག་ཏུ་གཅིག་གིས་ཕྱི་རབས་ཀྱི་མཁས་པ་གཞན་
གྱིས་ཀྱང་དབྱེ་བར་རིགས་པར་གདམས་པ་སྟོན་ནོ། །དེའི་འོག་ཏུ་གཅིག་གིས་ནི་ཁེངས་པ་
སྐྱུང་ཞིང་འགྲེལ་པ་རྩོམས་པའི་རྒྱུ་མཚན་སྟོན་ནོ་སྐད་དོ། །ཚིག་དོན་ལོག་པར་བཤད་པ་ཡོད་
དོ༑ ༑དེ་ལ་བཤད་ལུགས་གསུམ་པོ་དེ་ལས་དང་པོའི་དོན་ནི་སྔོན་གྱི་སློབ་དཔོན་རྣམས་ཀྱིས་
ལེགས་པར་བཤད་པས་བླང་བྱ་ཡིན་ལ་ང་ཡང་དེ་དག་གི་རྗེས་སུ་འབྲངས་ནས་བཤད་པ་
བྱེད་པ་ཡིན་པས་ངའི་བཤད་པ་ལ་རང་དགའ་དང་གཟུ་ལུམ་གྱི་ཉེས་པ་མེད་དོ་བྱ་བ་ཡིན་ནོ།།
གཉིས་པ་ལྟར་ན་སྔོན་གྱི་སློབ་དཔོན་རྣམས་ཀྱིས་བཤད་པ་ལ་མ་བཤད་པ་དང་ལོག་པར་
བཤད་ པའི་ སྐྱོན་ཆགས་པས་དོར་ བྱ་ ཡིན་ པས་ ང་ དེ་ དག་ ལས་ ཁྱད་ པར་ དུ་འཕགས་
པའི་འགྲེལ་པ་རྩོམ་བྱ་བ་ཡིན་ནོ། །གསུམ་པ་ལྟར་ན་བླང་དོར་གང་དུ་ཡང་མི་བྱེད་ཀྱི་བཏང་
སྙོམས་པ་ཙམ་དུ་བྱེད་པ་ཡིན་ནོ། ། །
གཉིས་པ་བཤད་པ་ཉེ་བར་དགོད་པ་ལ་གསུམ་སྟེ། མཆོད་པར་བརྗོད་པ་དང༌།
དགོས་འབྲེལ་དང་། མངོན་པར་རྟོགས་པའི་རིམ་པ་སྟོན་པའི་གཞུང་རྒྱས་པར་བཤད་པའོ།།
དང་པོ་ལ་ལྔ་སྟེ། མཆོད་བརྗོད་གླེང་བསླང་བ་དང༌། དེའི་ཚིག་དགོད་པ་དང༌། དེའི་དགོས་
- 1
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
པའི་དོན་དང༌། བསྡུས་པའི་དོན་དང༌། ཚིག་གི་དོན་ནོ། །དང་པོ་ནི་ཉན་ཐོས་ཞི་བ་ཚོལ་
རྣམས་ཞེས་ཐད་ཀར་བརྗོད་ན་མི་མཛེས་པས། དང་པོ་གླེག་བསླང་བ་ནི་མི་ཕམ་པས་རང་གི་
བསྟན་བཅོས་རྩོམ་པའི་དང་པོར། རང་ཉིད་དམ་པའི་སྤྱོད་པ་དང་མཐུན་པར་སྟོན་པ་དང་།
གཞན་དག་ཤེས་རབ་ཕ་རོལ་ཕྱིན་པ་ལ་འཇུག་པའི་རྒྱུ་མཚན་ཅན་གྱི་དང་བ་བསྐྱེད་པའི་དོན་
དུ་ཡུམ་ལ་ཡོན་ཏན་ཇི་ལྟ་བ་བརྗོད་པ་སྔོན་དུ་འགྲོ་བའི་ཕྱག་འཚལ་བ་གསུངས་སོ་ཞེས་པ་སྟེ།
དེ་ཡང་གང་གིས་གང་ལ་ཇི་ལྟར་ཅིའི་དོན་དུ་མཆོད་ཅེས་དོན་བཞིས་ཤེས་པར་བྱའོ། །དང་པོ་
བྱེད་པ་པོ་ནི་འཕགས་པ་བྱམས་པ་ཞེས་པའོ། །གཉིས་པ་མཆོད་པའི་ཡུལ་ནི་རེ་ཞིག་དང་
པོར་ཡུམ་ལ་ཞེས་པ་སྟེ། འཕགས་པའི་གང་ཟག་ཐམས་ཅད་ཀྱི་ཡོན་ཏན་བསྐྱེད་པའམ་
བཞེད་པའི་དོན་སྒྲུབ་པར་བྱེད་པའི་མཁྱེན་པ་གསུམ་གྱི་ཤེས་རབ་ཕ་རོལ་ཕྱིན་པ་ཡིན་གྱི་བུ་
མེད་ཀྱི་ཆ་བྱད་ཅན་ནི་མ་ཡིན་ལ་དེ་ནི་མཆོན་བྱེད་ཙམ་དུ་ཟད་དོ། །གསུམ་པ་དེའི་ཚུལ་ནི་
ཡོན་ཏན་ཇི་ལྟ་བ་ཞེས་པ་སྟེ། དེ་ཡང་ཉེ་བར་ཞི་བར་ཁྲིད་པ་ལ་སོགས་པ་གསུམ་པོ་ཇི་སྙེད་པ་
དང་དེ་ཡང་དངོས་པོ་ལ་གནས་པ་ཇི་ལྟ་བའོ། །བཞི་པ་དེའི་དགོས་པ་ནི་རང་གི་དོན་དང་
གཞན་གྱི་དོན་གཉིས་སོ། །དེ་ལ་གཞན་གྱི་དོན་གྱི་དགོས་པ་ནི་དང་བ་བསྐྱེད་པའི་ཆེད་དུའོ།།
དེ་ཡང་བཞིས་ཤེས་པར་བྱ་སྟེ། དང་བ་དང་འབྲེལ་བའི་གང་ཟག་དང་། དེའི་ཡུལ་དང་། དེའི་
ངོ་བོ་དང༌། དེའི་འབྲས་བུའོ། །དང་པོ་ནི་ཚིག་ཙམ་ལ་ཡིད་ཆེས་པ་སྐྱེ་བ་དད་པའི་རྗེས་སུ་
འབྲང་བ་དང༌། ཡུམ་གྱི་ཡོན་ཏན་གྱི་དོན་ཆོས་ཀྱི་མཚན་ཉིད་རྟོགས་ནས་དེ་སྐྱེ་བའི་ཆོས་ཀྱི་
རྗེས་སུ་འབྲངས་པ་གཞན་དག་གོ །ཡུལ་ནི་འཕགས་པའི་གང་ཟག་ཐམས་ཅད་ཀྱི་ཡོན་ཏན་
མཐར་ཐུག་པས་ཕུལ་དུ་དབྱུང་དུ་མེད་པ་དང༌། གྲངས་མང་བས་དཔག་ཏུ་མེད་པའི་འབྱུང་
གནས་ལའོ། །ངོ་བོ་ནི་རབ་ཏུ་དང་བ་སྟེ་དང་བའི་དད་པ་ཁྱད་པར་ཅན་ཆེན་པོར་གྱུར་པའོ།།
འབྲས་བུ་ནི་ཡུམ་གྱི་ཡོན་ཏན་གྱི་དོན་གྱིས་ཏེ་དོན་དུ་གཉེར་ནས་དེ་ལ་ཐོས་པ་དང་བསམ་པ་
-，
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌ སྒོམ་པས་འཇུག་པའོ། །དེའི་ཡང་འབྲས་བུ་ནི་དངོས་སུ་མ་གསུངས་ཀྱང་དོན་གྱིས་
ལེགས་པ་ཐམས་ཅད་ཀྱི་མཆོག་ཐོབ་པའོ། །འདི་སྙམ་དུ་ཡུམ་ཁོ་ན་དེའི་མཆོད་བརྗོད་ཀྱི་
དཀོན་མཆོག་གསུམ་གང་ཡང་རུང་བ་ལ་དང་བ་བསྐྱེད་པའི་ཆེད་དུ་དེའི་ཡོན་ཏན་ཅི་སྟེ་མི་
བརྗོད་སྙམ་ན། ཤེས་རབ་ཀྱི་ཕ་རོལ་ཏུ་ཕྱིན་པ་ལ་དམིགས་པའི་དང་བ་ནི་ལེགས་པ་ཐམས་
ཅད་ཐོབ་པའི་རྒྱུའི་གཙོ་བོ་སྟེ་དང་པོའི་རྒྱུ་ཡིན་ནོ། །དེ་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་ནི་
མཁྱེན་པ་གསུམ་རྒྱུ་འབྲས་ཀྱི་གནས་སྐབས་མ་ལུས་པ་ཡིན་ལ། གང་ཟག་བཞི་དང་ཆོས་
ཀྱང་ཅི་རིགས་པར་དེའི་ཕྱོགས་རེ་ཙམ་ཡིན་ནོ། །དེས་ན་ཕྱོགས་གཅིག་ལ་དང་བ་བས་མཐའ་
དག་ལ་དང་བ་ཁྱད་པར་དུ་འཕགས་སོ། །རྒྱུ་འབྲས་ཀྱི་འབྲེལ་བ་བློས་བཏགས་པ་ཙམ་ཡིན་
ནམ། འོན་ཏེ་ཚད་མས་གྲུབ་སྙམ་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དམིགས་པའི་དང་བ་
ནི་མ་ཕམ་པ་རང་གི་རྒྱུད་ལ་མི་དམིགས་པ་སྔོན་དུ་སོང་བའི་མངོན་སུམ་སྟོན་བྱེད་གཞན་ལ་
མ་ལྟོས་པར་སོ་སོ་རང་གིས་རིག་པས་དེ་ལྟར་ངེས་པར་རྗེས་ཐོབ་ཀྱིས་བཟུང་ནས་སོ། །རང་
དོན་གྱི་དགོས་པ་ནི་སྤྱིར་རིགས་ཀྱིས་ཕྱེ་བའི་དམ་པའམ་སངས་རྒྱས་ཀྱི་བསྟན་པ་ལ་ལེགས་
པར་ཞུགས་པའི་སྤྱོད་པས་ཕྱེ་བའི་དམ་པ་རྣམས་ཀྱི་ཚུལ་ལུགས་ནི་རང་གི་ལས་སམ་བྱ་བ་རྒྱ་
ཆེན་པོ་ལ་འཇུག་པ་ན་རང་དོད་པའི་ལྷ་ལ་ཕྱག་འཚལ་མཆོད་པ་བྱས་གསོལ་བ་བཏབ་ནས་
འཇུག་ པ་ ཡིན་པས། བྱམས་པའི་རྣམ་ པར་ཐར་པའམ། བྱམས་པའི་ཏིང་ངེ་འཛིན་ཐོབ་
པའམ། འདིས་སེམས་ཅན་ལ་བྱམས་པར་གྱུར་བའམ། འདི་ལ་སེམས་ཅན་རྣམས་བྱམས་
པར་འགྱུར་བས་བྱམས་པ་རང་ཉིད་བྱ་བའི་སྔོན་དུ་མཆོད་པ་བྱས་པས་དམ་པའི་སྤྱོད་པ་དང་
མཐུན་པར་སྟོན་པས་སོ། །དེ་དངོས་པོ་ལ་དེ་ཡིན་པས་ཆོག་མོད་བསྟན་ཅི་དགོས་ཟེར་ན།
བྱམས་པ་དེ་ལྟ་བུ་ཡིན་མོད་ཀྱི་བསྟན་བཅོས་བྱེད་པས་མ་བསྟན་ན་བསྟན་བཅོས་བྱེད་པ་པོ་
དེར་མ་གྲུབ་པས་བསྟན་བཅོས་ལ་སུ་ཡང་གུས་པར་མི་འགྱུར་རོ། །གསུངས་པའི་མཆོད་
- 2 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
བརྗོད་དེ་ཡང་གང་ཞེ་ན།
གཉིས་པ་དེ་གདོན་པ་ནི་ཉན་ཐོས་ཞེས་པ་ལ་སོགས་པའོ། །འདི་ལ་ཡང་དགོས་
དོན་དང་། བསྡུས་དོན་དང་། ཚིག་དོན་དང་། བརྒལ་ལན་དང་། མཚམས་སྦྱར་བ་ལྔས་ཤེས་
པར་བྱའོ། །དང་པོ་ནི་གཞུང་ནས་ཤེས་སོ། །གཉིས་པ་ནི་བསྟོད་པ་དང་། ཕྱག་འཚལ་བའོ།།
དང་པོ་ལ་ཡང་རྒྱས་པར་བསྟན་པ་དང་། དོན་བསྡུས་པའོ། །དང་པོ་ལ་གསུམ་སྟེ། མཁྱེན་པ་
གསུམ་གྱི་ཡོན་ཏན་བརྗོད་པའོ། །དེ་རེ་རེ་ལ་ཡང་རྟེན་དང་ཐབས་དང་འབྲས་བུ་གསུམ་
གསུམ་མོ། །རྒྱས་པར་བསྟན་པ་དང་བསྡུས་པའི་ཚིག་སྦྱར་ཞིང་ཚིག་གི་མཚམས་བཅད་པ་ནི་
སླའོ། །བསྟོད་པ་དང་ཕྱག་གི་ཡུལ་ནི་ཡུམ་ཡིན་ནོ། །དེ་ཡང་སྤྱིར་གསུམ་སྟེ། གཞུང་དང་
ལམ་དང་འབྲས་བུའོ། །དང་པོ་ལམ་དང་འབྲས་བུའི་བདག་ཉིད་མངོན་པར་རྟོགས་པ་བརྒྱད་
གསལ་བར་བྱེད་པའི་རྒྱས་འབྲིང་གསུམ་མོ། །གཉིས་པ་ནི་ཚོགས་ལམ་ནས་རྡོ་རྗེ་ལྟ་བུའི་
བར་དུ་རྗེས་སུ་མཐུན་པ་དང་མཚན་ཉིད་པ་ཅི་རིགས་པར་རོ། །གསུམ་པ་ནི་སངས་རྒྱས་ཀྱི་
གཉིས་སུ་མེད་པའི་ཡེ་ཤེས་སོ། །དེ་ནི་མཚན་ཉིད་པ་ཡིན་ལ་སྔ་མ་གཉིས་ནི་བཏགས་པ་བ་
ཡིན་ནོ། །སེང་གེ་བཟང་པོས་འདིར་ཤེས་རབ་ཀྱི་ཕ་རོལ་ཏུ་ཕྱིན་པ་དང་མཁྱེན་པ་གསུམ་
གཉིས་ཀ་དངོས་དང་བཏགས་པའི་ཁྱད་པར་མ་བཟུང་བར་སྤྱིར་བཟུང་བ་ཡིན་ཡང་དེའི་
ཕུགས་ཀྱི་བཞེད་པ་ནི་ཤེས་རབ་ཕ་རོལ་ཕྱིན་པ་མཚན་ཉིད་པ་རྣམ་པ་ཐམས་ཅད་མཁྱེན་པ་
ལ་འདོད་དོ། །ཡུལ་ནི་མཁྱེན་པ་གསུམ་གྱི་ཤེས་རབ་ཕ་རོལ་ཕྱིན་པ་ཡིན་པས་ལམ་དང་
འབྲས་བུ་གཉིས་ཡིན་གྱི། གཞུང་ནི་དངོས་སུ་མ་ཡིན་ནོ། །དེའི་བརྗོད་བྱ་དེ་ཡིན་པས་དེ་ཡང་
དོན་གྱིས་ནི་འགྱུར་རོ། །ཡུལ་དེ་ལ་གང་ཟག་བཞིའི་ཡོན་ཏན་ནམ་བཞེད་པའི་དོན་སྒྲུབ་པའི་
ཡོན་ཏན་གྱི་སྒོ་ནས་བསྟོད་དོ། །དེ་ཡང་གསུམ་དུ་འགྱུར་ཏེ་སྙིང་རྗེ་ཙམ་ཡོད་ཀྱང་རང་གི་དོན་
ཁོ་ན་དོན་དུ་གཉེར་བ་དང༌། རང་གི་དོན་སྤངས་པ་དང་ཡེ་ཤེས་མཐར་མ་ཕྱིན་པར་གཞན་
- 2 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབའ་ཞིག་གི་དོན་དོན་དུ་གཉེར་བ་དང་། རང་གི་དོན་མཐར་ཕྱིན་ནས་གཞན་འབའ་ཞིག་གི་
དོན་འདོད་པའོ། །དེ་གསུམ་གྱི་བཞེད་པའི་དོན་ཉེ་བར་ཞི་བར་ཁྲིད་པ་ལ་སོགས་པ་གསུམ་
ནི་ཅི་རིགས་པར་མཁྱེན་པ་གསུམ་གྱི་ཤེས་རབ་ཕ་རོལ་ཕྱིན་པས་སྒྲུབ་བོ། །
གསུམ་པ་ཚིག་གི་དོན་ནི། རང་ཉིད་དགེ་བཤེས་གཞན་ལས་ལམ་སྟོན་པའི་
གདམས་ངག་ཉན་པ་དང་། གཞན་ལ་ངག་ཏུ་སྨྲ་བའི་སྒོ་ནས་ཆོས་སྟོན་པར་བྱེད་པས་སྒྲོགས་
པ་སྟེ་ཐོས་པའི་སྒྲོགས་པའོ། །ཆོས་དེ་གཉིས་ནི་ཉན་ཐོས་ཀྱི་རྟེན་གྱི་གང་ཟག་མ་གཏོགས་པ་
འཕགས་པའི་གང་ཟག་གཞན་ལ་དེ་མེད་དེ། སྲིད་པ་ཐ་མ་པའི་རང་སངས་རྒྱས་དང་བྱང་
ཆུབ་སེམས་དཔའ་གཉིས་ལ་ཡང་ཆོས་ཉན་པ་མེད་ལ། ཡང་དག་པར་རྫོགས་པའི་སངས་
རྒྱས་ལ་ཤིན་ཏུ་ཡང་མེད་པའི་ཕྱིར་རོ། །སྒྲ་མེད་པར་ཆོས་སྟོན་པར་བཤད་པ་དང་། དབང་
འབྱོར་བའི་སྟོན་པར་བཤད་པ་དང༌། གང་གི་མཚན་མོ་ལ་ང་མངོན་པར་སངས་རྒྱས་ཞེས་
བཤད་པའི་ཕྱིར། ངག་ཏུ་སྨྲ་བའི་སྒོ་ནས་ཆོས་སྟོན་པ་ཡང་དེ་གསུམ་ལ་མེད་པའི་ཕྱིར་རོ།།
ཞི་བ་ནི་མངོན་པ་ལྟར་ན་རྒྱུ་ཀུན་འབྱུང་གི་བདེན་པ་སྤངས་ལ་འབྲས་བུ་སྡུག་བསྔལ་གྱི་
བདེན་པ་དང་མ་བྲལ་བའི་ལྷག་བཅས་དང་། འབྲས་བུ་སྡུག་བསྔལ་གྱི་བདེན་པ་དང་ཡང་
བྲལ་ཏེ་འདུས་བྱས་ཀྱི་འཇུག་པ་ཐམས་ཅད་ལོག་པ་ལྷག་མ་མེད་པའི་མྱ་ངན་ལས་འདས་
པའོ། །དེའི་ཚེ་གཟུང་འཛིན་གྱི་རྟོག་པ་ཡང་གཉེན་པོས་སྤངས་པ་མེད་ཀྱང་གྲོགས་བཅོམ་
པའི་སྟོབས་ ཀྱིས་རང་ལོག་ཏུ་འདོད་དོ། །དེ་ཚོལ་ཞིང་དོན་དུ་གཉེར་བ་རྣམས་སོ། །དེའི་
ཕྱོགས་སུ་བསེ་རུ་ཡང་བསླན་ཏེ། གཉིས་ཀས་ཀྱང་འཁོར་བ་ལ་ཁང་བཟང་མེ་འབར་བ་དང་
འདྲ་བར་མཐོང་ནས་དེ་དང་བྲལ་བའི་མྱ་ངན་ལས་འདས་པ་དོན་དུ་གཉེར་བར་འདོད་པ་
མཚུངས་པའི་ཕྱིར་རོ། །གཉིས་སུ་འཇོག་པ་ནི་གཞན་གྱི་གདམས་ངག་ལ་ལྟོས་ནས་དེ་སྒྲུབ་
པ་དང་མ་ལྟོས་པར་རང་ཉིད་ཀྱིས་ལམ་གོམས་པར་བྱས་ནས་སྒྲུབ་པའི་སྒྲུབ་ཐབས་མི་འདྲ་
2
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
བའི་ཁྱད་པར་ལས་སོ། །འོ་ན་གཟུང་བའི་རྟོག་པ་མ་སྤངས་པ་དང་སྤུངས་པའི་ཁྱད་པར་དང་།
གཟུང་བ་རང་བཞིན་མེད་པར་རྟོགས་པ་དང་མ་རྟོགས་པའི་ཤེས་རབ་ཀྱི་ཁྱད་པར་དང་།
རང་བཞིན་གྱིས་ཀྱང་དབང་པོའི་ཁྱད་པར་ཡོད་པ་མ་ཡིན་ནམ། དེ་གཉིས་ཀྱི་འབྲས་བུ་མྱང་
འདས་མཚུངས་པར་ཇི་ལྟར་འགྱུར་ཟེར་ན། གཉིས་ཀའི་ཀྱང་དོན་དུ་གཉེར་བའི་རང་གི་སྡུག་
བསྔལ་ཉེ་བར་ཞི་བ་ཐོབ་པ་ལ་ཁྱད་པར་མེད་དོ། །ཡིད་ཀྱི་རང་བཞིན་གྱི་ལུས་གྲུབ་པ་ན་དེ་
སྤངས་པ་དང་མ་སྤངས་པའི་ཁྱད་པར་ནི་ཆེའོ། །དབུ་མ་པས་ཡང་གཞལ་ན་ཉན་ཐོས་དང་
རང་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ལྷག་མེད་ཀྱི་མྱ་ངན་ལས་འདས་
པ་ནི་མེད་དེ། དེ་དག་གིས་ཀྱང་ཟག་པ་མེད་པའི་ལས་དང་མ་རིག་པའི་བག་ཆགས་ཀྱི་སའི་
རྐྱེན་ལས་ཡིད་ཀྱི་རང་བཞིན་གྱི་ལུས་གསུམ་ལེན་པས་འདུས་བྱས་ཀྱི་འཇུག་པ་མ་ཞི་བའི་
ཕྱིར་རོ། །ཀུན་ནི་ཕུང་པོ་དང་ཁམས་དང་སྐྱེ་མཆེད་དེ། ལམ་གྱི་དམིགས་པར་བྱེད་པ་ན་ནི་དེ་
དག་ཉིད་བདེན་པ་བཞི་ཡིན་ལ་དེ་ཉིད་སྒྲོ་འདོགས་ཀྱི་ཤེས་པས་སྒྲོ་གདགས་པ་དང་། ངེས་
པའི་ཤེས་པས་སྒྲོ་འདོགས་གཅོད་པའི་གཞིའོ། །དེ་ལ་བྱེད་པ་པོ་དང་ཟ་བ་པོའི་བདག་དང་
གཟུང་བ་རང་བཞིན་མེད་པའི་ཤེས་རབ་ཡིན་གྱི་རྣམ་པར་ཤེས་པ་དང་མཚུངས་པར་ལྡན་པ་
ནི་ཤེས་པའོ། །དེ་ཡང་བཞི་སྟེ་ཚོགས་ཀྱི་ལམ་དུ་ཐོས་པའི་ཤེས་རབ་དང༌། བསམས་པའི་
ཤེས་རབ་དང་། དྲོད་ནས་འཇིག་རྟེན་ཆོས་མཆོག་མན་ཆད་དུ་འཇིག་རྟེན་པའི་སྒོམ་པ་ལས་
བྱུང་པའི་ཤེས་རབ་ཀྱི་ཤེས་པ་སྟེ། དེ་དག་ནི་རྗེས་སུ་མཐུན་པའོ། །བདེན་པ་མཐོང་བ་ཡན་
ཆད་དུ་ནི་འཇིག་རྟེན་ལས་འདས་པའི་སྒོམ་བྱུང་གིས་སོ། །ཐབས་དེས་འབྲས་བུ་སྔར་བསྟན་
པའི་ཉེ་བར་ཞི་བར་ཁྲིད་པ་སྟེ་དེའི་གོ་འཕང་ཐོབ་པར་བྱེད་པའོ། །རྟེན་དེ་ཐབས་དེས་འབྲས་
བུ་དེར་ཁྲིད་པར་ཅིས་ཤེས་ཤེ་ན། འཁོར་བའི་རྒྱུ་ནི་སྲེད་པ་ཡིན་ནོ། །སྲེད་པ་ཡང་ཕུང་པོ་
ལྔའི་མཚན་ཉིད་མ་ཤེས་པའི་མ་རིག་པ་དང་། དེའི་མཚན་ཉིད་ལ་དེ་མ་ཡིན་པར་འཛིན་པའི་
- 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇིག་ཚོགས་ལ་ལྟ་བ་ལས་འབྱུང་བ་ཡིན་ནོ། །ཀུན་ཤེས་པ་ནི་དེའི་མཚན་ཉིད་ཕྱིན་ཅི་མ་
ལོགས་པར་ཤེས་པ་ཡིན་ནོ། །དེས་ན་དེ་དང་འགལ་བའི་མི་ཤེས་པ་དང་ལོག་པར་ཤེས་པ་
ལྡོག་གོ །དེ་ལོགས་ན་དེའི་འབྲས་བུ་སྲེད་པ་ལྡོག་གོ །དེ་ལོག་ན་དེའི་འབྲས་བུ་སྡུག་བསྔལ་
ཡང་ལྡོག་པས། དེ་ཞི་བར་ཁྲིད་པར་བྱེད་པ་དེ་ཡིན་ནོ། །དེས་ན་ཞི་བར་ཁྲིད་པར་བྱེད་པ་
ཀུན་ཤེས་ཡིན་ཡང་། དེ་ཏིང་ངེ་འཛིན་ལ་རག་ལས་པས་དང་པོ་དེ་ལ་སློབ་བོ། །དེ་ཡང་ཚུལ་
ཁྲིམས་ལ་རག་ལས་པས་དང་པོ་དེ་ལ་སློབ་བོ། །འགྲོ་བ་ནི་འཁོར་བའི་སེམས་ཅན་ནོ། །དེ་
ལ་ཕན་པར་བྱེད་པ་ནི་བྱང་ཆུབ་སེམས་དཔའི་ཤེས་པའི་ཆོས་ཉིད་ཀྱིས་སེམས་ཅན་སྡུག་
བསྔལ་ལས་བསྒྲལ་བར་འདོད་པའི་སྙིང་རྗེ་དང་ལྡན་པས། དེས་ཀུན་ནས་བསླང་ནས་དེ་
དག་ལ་མངོན་མཐོ་དང་ངེས་ལེགས་ཀྱི་ཕན་པ་སྒྲུབ་པར་བྱེད་པའོ། །ལམ་ནི་ཉོན་མོངས་པའི་
སྒྲིབ་པའི་གཉེན་པོར་གྱུར་པ་ཉན་ཐོས་ཀྱི་ཉེ་བར་ལེན་པའི་ཕུང་པོ་ལྔ་ལ་གང་ཟག་གི་བདག་
མེད་པར་རྟོགས་པ་དང་། རང་གི་གཟུང་བའི་རྟོག་པའི་གཉེན་པོར་གྱུར་པ་དེ་ཉིད་ལ་གཟུང་
བ་རང་བཞིན་མེད་པའི་རྟོགས་པ་དང་། བྱང་ཆུབ་སེམས་དཔའི་སྒྲིབ་པ་ཐམས་ཅད་ཀྱི་གཉེན་
པོར་གྱུར་པ་དེ་ཉིད་ལ་སྐྱེ་བ་མཐའ་དག་མེད་པར་རྟོགས་པའོ། །དེ་ཤེས་པའི་ཤེས་རབ་ནི་
སྤྱིར་བཞིའོ། །མཚན་ཉིད་པ་ནི་འཇིག་རྟེན་ལས་འདས་པའི་མཉམ་པར་བཞག་པ་ན་དེ་
གསུམ་མི་དམིགས་པར་ཤེས་པའོ། །རྗེས་ཐོབ་ན་སྒྱུ་མ་ལྟ་བུའི་བློས་དེ་གསུམ་གྱི་ཡོན་ཏན་
དང་མཚན་ཉིད་ལེགས་པར་ཤེས་པ་ཡང་ལམ་ཤེས་སོ། །དེ་ནས་རང་གི་ལམ་ལེགས་པར་
རྟོགས་པའི་ཐབས་དེས། འབྲས་བུ་ཉན་ཐོས་ནས་བྱང་ཆུབ་སེམས་དཔའི་བར་རིགས་ཅན་
གསུམ་གྱི་འཇིག་རྟེན་ལ་སྨན་པས་རྫས་སྦྱིན་པའི་ཚུལ་གྱིས། གང་ལ་གང་འོས་པའི་ལམ་
བསྟན་པས་དེ་དག་གི་དོན་བྱང་ཆུབ་རྣམ་པ་གསུམ་ཐོབ་པར་མཛད་པ་གང་ཡིན་པའོ། །མདོ་
དང་བསྟན་བཅོས་གཞན་ཐམས་ཅད་ལས། སེམས་ཅན་གྱི་དོན་དང་སངས་རྒྱས་ཐོབ་པར་
-2 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
འདོད་པས་ཐབས་ཕ་རོལ་ཏུ་ཕྱིན་པ་དྲུག་ལ་བསླབ་པར་གསུངས་པ་མ་ཡིན་ནམ། ལམ་ཤེས་
ཉིད་དེ་ཇི་ལྟར་ཡིན་ཞེ་ན། བདེན་མོད་ཀྱི་ཕ་རོལ་ཏུ་ཕྱིན་པ་ལྔ་ནི་དམུས་ལོང་ལྟ་བུ་ཡིན་ལ་
ཤེས་རབ་ཕ་རོལ་ཕྱིན་པ་ནི་ལོང་ཁྲིད་ལྟ་བུ་ཡིན་ནོ། །ཡང་དེ་དག་ནི་སྒྲིབ་པ་མགོ་གནོན་པ་
ཙམ་ཡིན་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ནི་སྒྲིབ་པ་གཏན་ནས་སྤོང་བ་ཡིན་ནོ། །དེས་ན་དེ་
རྣམས་ཀྱི་ནང་ན་དེ་གཙོ་བོ་ཡིན་ནོ། །ཤེས་རབ་ཀྱི་ཕ་རོལ་ཏུ་ཕྱིན་པ་ཡང་མཁྱེན་པ་གསུམ་
ཡིན་ནོ། །དེ་ལས་ཀྱང་བྱང་ཆུབ་སེམས་དཔའ་ལ་ལམ་ཤེས་པ་གཙོ་ཆེ་བ་ཡིན་ཏེ། ཐམས་
ཅད་ཤེས་པ་ཡོད་ཀྱང་དེས་བྱང་ཆུབ་སེམས་དཔའི་དོན་སྒྲུབ་པར་མི་ནུས་སོ། །རྣམ་པ་ཐམས་
ཅད་མཁྱེན་པ་ནི་བྱང་ཆུབ་སེམས་དཔའ་ལ་མེད་དོ། །དེས་ན་ལམ་ཤེས་པ་ནི་ཐབས་ཀྱི་གཙོ་
བོ་ཉེ་བར་གཟུང་བ་ཡིན་གྱི། གཞན་གྱི་དོན་དང་མངོན་པར་རྫོགས་པར་འཚང་རྒྱ་བར་འདོད་
པ་དེས་གཙོ་བོ་མ་ཡིན་པ་ཕ་རོལ་ཏུ་ཕྱིན་པ་གཞན་ལ་མི་སློབ་པ་ནི་མ་ཡིན་ནོ། །ཐུབ་རྣམས་
ནི་རྟེན་ཏེ། སྐུ་ལ་འཁྲུལ་པ་མི་མངའ་བ་དང་། གསུང་ལ་ཅ་ཅོ་མི་མངའ་བ་དང་། ཐུགས་ལ་
མཉམ་པར་མ་བཞག་པ་དང༌། ཐ་དད་པའི་འདུ་ཤེས་པ་དང༌། དྲན་པ་ཉམས་པ་དང༌། མ་
བརྟགས་པའི་བཏང་སྙོམས་རྣམས་མི་མངའ་བས། ཐུབ་པ་ཐུན་མོང་མ་ཡིན་པ་དང་ལྡན་པས་
ཐུབ་རྣམས་སོ། །ཡང་ན་གསང་བ་བསམ་གྱིས་མི་ཁྱབ་པ་གསུམ་དང་ཡང་སྦྱར་རོ། །ཐབས་
ནི་གང་དང་ཞེས་སྤྱིར་བརྗོད་ཀྱང་མཁྱེན་པ་གསུམ་གྱི་ཡོན་ཏན་བརྗོད་པར་བྱེད་པ་ལས།
གཉིས་ཀྱི་ནི་གོང་དུ་བརྗོད་ཟིན་པས་རྣམ་པ་ཐམ་ཅད་མཁྱེན་པ་སྐབས་སུ་བབ་པ་ཡིན་ནོ།།
ཡང་རྟེན་ཐུབ་པ་དང་འབྲེལ་བས་ཀྱང་དེ་ལ་འཇུག་པར་གྲུབ་བོ། །དེས་ན་རྒྱུ་འབྲས་ཀྱི་རྣམ་
པ་མ་ལུས་པ་སྐྱེ་བ་མེད་པར་མངོན་སུམ་དུ་མཁྱེན་པ་གང་དང་ཡང་དག་པར་ལྡན་པས་སོ།།
དེ་ལ་ཐོས་བསམ་གྱིས་ཤེས་པ་སྲིད་དམ་མི་སྲིད་ཅེ་ན། སྤྱིའི་ཚུལ་གྱིས་རྗེས་མཐུན་ཙམ་དུ་
སྲིད་དོ། །ཐབས་དེས་འབྲས་བུ་ཀུན་རྫོབ་དང་དོན་དམ་པའི་རྣམ་པ་ཀུན་དང་ལྡན་པའི་ཆོས་
- 2 5.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན་ཕུང་པོ་ཁམས་དང་སྐྱེ་མཆེད་སྣ་ཚོགས་པ་འདི་གསུངས་པས་ཏེ། ཉོན་མོངས་པ་བརྒྱད་
ཁྲི་བཞི་སྟོང་གི་གཉེན་པོར་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གི་ཆོས་ཀྱི་འཁོར་ལོ་བསྐོར་
བའི་ཚོགས་དགེ་འདུན་དང་བཅས་པའི་སངས་རྒྱས་ཀྱི་ཡུམ་མོ། །
བཞི་པ་ནི་བརྒལ་བ་བཞི་བཀོད་ནས་ལན་བཞི་འདེབས་པས་སྟོན་ནོ། །གཞུང་
རྒྱས་པ་ནས་མཁྱེན་པ་གསུམ་འཆད་པའི་གོ་རིམ་དང་མི་མཐུན་པར་དེ་དག་གི་ཡོན་ཏན་
བརྗོད་པ་མི་རིགས་སོ་ཟེར་ན། ཉེས་པ་མེད་དེ་མདོ་ཡི་གོ་རིམ་དང་བསྟན་པའི་ཕྱིར་རོ། །དེ་
ཡང་ཐུན་མོང་གི་གླེང་གཞི་ལས་དང་པོ་ཐམས་ཅད་ཤེས་པའི་རྟེན། དགེ་སློང་ལྔ་སྟོང་ཙམ་
དང་ཐབས་ཅིག་སྟེ། འདི་ལྟ་སྟེ་ཚེ་དང་ལྡན་པ་འོད་སྲུང་དང་ཞེས་པ་དང་། སྲུ་སྐྱེ་རྒུའི་བདག་
མོ་ལ་སོགས་པའི་དགེ་སློང་མ་ལྔ་བརྒྱ་ཙམ་དང༌། གཟུགས་ཅན་སྙིང་པོ་ལ་སོགས་པའི་དགེ་
བསྙེན་ཕ་ཆོས་མཐོང་བ་ཤ་སྟག་དང༌། ས་ག་མ་ལ་སོགས་པའི་དགེ་བསྙེན་མ་སྨོས་པས་
གསུངས་སོ། །དེ་དག་གི་འབྲས་བུ་ནི་ཐམས་ཅད་ཀྱང་དགྲ་བཅོམ་པ་ཟག་པ་ཟད་པ་ཞེས་
པས་གསུངས་སོ། །དེས་ན་མི་ཕམ་པས་རྟེན་དེས་འབྲས་བུ་དེ་ཐོབ་པ་ནི་ཀུན་ཤེས་པའི་
ཐབས་ཀྱིས་ཡིན་ནོ་སྙམ་དུ་དགོངས་ནས་ཀུན་ཤེས་པའི་ཡོན་ཏན་གྱིས་དང་པོར་གསུངས་སོ།།
དེའི་འོག་ཏུ་བྱང་ཆུབ་སེམས་དཔའ་བྱེ་བ་ཕྲག་ཁྲིག་དུ་མ་དང་ཡང་ཐབས་ཅིག་སྟེ། འདི་ལྟ་སྟེ་
སྐྱེ་བ་གཅིག་གིས་ཐོགས་པའི་བྱང་ཆུབ་སེམས་དཔའ་བཟང་སྐྱོང་དང་བྱམས་པ་དང་ཞེས་བྱ་
བ་ལ་སོགས་པས་རྟེན་གསུངས་སོ། །ཐམས་ཅད་ཀྱང་གཟུངས་ཐོབ་པ་མ་ཉམས་པའི་མངོན་
པར་ཤེས་པ་ཐོབ་པ་ཞེས་པ་ལ་སོགས་པས་འབྲས་བུ་གསུངས་སོ། །དེས་ན་མ་ཕམ་པས་རྟེན་
དེས་འབྲས་བུ་དེ་ཐོབ་པ་ནི་ལམ་ཤེས་པའི་ཐབས་ཀྱི་ཡིན་ནོ་ཞེས་དགོངས་ནས་ལམ་ཤེས་
པའི་ཡོན་ཏན་དེའི་དེ་མ་ཐག་པར་གསུངས་སོ། །ཐུན་མོང་མ་ཡིན་པའི་གླེང་གཞི་ལས་བཅོམ་
ལྡན་འདས་ཀྱིས་གདན་སེང་གེའི་ཁྲི་བཤམས་སྐུ་དྲང་པོར་བསྲང་དགོངས་པ་མངོན་དུ་མཛད་
- 2 f -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས༔ (༦
ཅེས་པ་དང༌། ཕྱོགས་བཅུའི་སངས་རྒྱས་ཀྱིས་སྙན་སྨྲ་བ་དང་། སྐྱེས་བསྐུར་བས་ཐུབ་རྣམས་
ཞེས་པའི་རྟེན་གསུངས་ནས། ལྗགས་ཀྱི་དབང་པོ་ལས་འོད་ཟེར་ཕྱུང་སྟེ་དེའི་རྩེ་མོ་ལ་པདྨའི་
སྟེང་ན་སྤྲུལ་པའི་ཤཱཀྱ་ཐུབ་པ་མང་པོ་བཞུགས་པར་བསྟན་ནས། དེ་དག་ཐམས་ཅད་ཀྱང་ཕ་
རོལ་ཏུ་ཕྱིན་པ་དྲུག་ལས་བརྩམས་པའི་ཆོས་སྟོན་པ་སྤྲུལ་པས་ནི། ཆོས་ཀྱི་འཁོར་ལོ་བསྐོར་
བའི་འབྲས་བུ་གསུངས་སོ། །དེས་ན་མ་ཕམ་པས་རྟེན་དེས་འབྲས་བུ་དེ་ཐོབ་པ་ནི་རྣམ་པ་
ཐམས་ཅད་མཁྱེན་པའི་ ཐབས་ ཀྱིས་ ཡིན་ནོ་ཞེས་ དགོངས་ནས་དེའི་ཡོན་ཏན་ ཐ་མར་
གསུངས་སོ། །དེས་ན་ཚིགས་སུ་བཅད་པ་འདི་ནི་གླེང་གཞིའི་ལེའུའི་འགྲེལ་པ་ཡིན་ནོ། །དེ་
སྐད་དུ་ཡང་། གླེང་གཞི་རྒྱས་པ་བསྡུས་པ་ཕྱག་འཚལ་ཚིགས་བཅད་ཡིན་ཞེས་བཤད་དོ། །
མདོའི་གཞུང་རྒྱས་པ་དང་བསྟུན་ནས་རྣམ་པ་ཐམས་ཅད་མཁྱེན་པ་དང་པོར་བཤད་དོ། །
ཤེས་རབ་ཕ་རོལ་ཕྱིན་པ་ལ་བསྟོད་པ་སྔོན་དུ་འགྲོ་བའི་ཕྱག་བྱེད་ན། དེ་ནི་ཤེས་རབ་ཕ་རོལ་
ཕྱིན་པ་ནི་ཞེས་པའི་ཚུལ་གྱིས་མངོན་པར་རྟོགས་པ་བརྒྱད་ཡིན་པས། བསྟོད་པ་ཉུངས་སོ། །
ལྷག་མ་མཁྱེན་པ་གསུམ་དུ་འདུས་པས་དེ་གསུམ་ལ་བསྟོད་པས་ཐམས་ཅད་ལ་བསྟོད་པར་
གྲུབ་བོ་ཟེར་ན། དེ་ལྟ་ན་སེང་གེ་བཟང་པོ་ཉིད་ཀྱིས་རྣམ་པ་ཐམས་ཅད་མཁྱེན་པས་མངོན་
པར་རྟོགས་པ་ཐམས་ཅད་བསྡུས་ཞེས་པ་དང་། ཡང་དེས་འཕགས་པའི་གང་ཟག་ཐམས་ཅད་
བསྡུས་སོ་ཞེས་བརྗོད་པའི་ཕྱིར། དེ་ཁོ་ནའི་ཡོན་ཏན་བརྗོད་པར་རིགས་པས་གྲངས་མང་ངོ་
སྙམ་ན། མ་ཧཱ་ལྟར་ན་མཁྱེན་པ་གསུམ་ནི་དུས་གསུམ་དང་འབྲེལ་བ་རང་དང་གཞན་ཐམས་
ཅད་ཀྱི་ཐུན་མོང་བ་འཕགས་པའི་གང་ཟག་ཐམས་ཅད་ཀྱི་རྒྱུད་ལ་སྐྱེ་བ་ཤེས་བྱ་རྒྱ་མཚོའི་ལྟ་
བུ་ཡིན་ལ། སྦྱོར་བ་བཞི་དང་ཆོས་སྐུ་ནི་སྦྱོར་བ་ཉམས་སུ་ལེན་པ་པོ་བདག་ཉིད་དང་འབྲེལ་
བའི་རྒྱུ་དང་འབྲས་བུའི་གནས་སྐབས་ཙམ་ཡིན་པས། དེ་ནི་སྐྲའི་རྩེ་མོའི་ཆུའི་ཚོད་ཙམ་ཡིན་
པས་དེ་རྒྱ་མཚོ་ལྟ་བུར་དེ་ཅི་སྟེ་མི་འདུ། དེ་བས་ན་དེ་གསུམ་ལ་བསྟོད་པས་ཐམས་ཅད་ལ་
- 2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟོད་པར་གྲུབ་བོ་ཞེས་པའོ། །དེ་སེང་གེ་བཟང་པོའི་འདོད་པར་མི་རིགས་ཏེ། དེ་ལྟ་ན་
གསུམ་གྱིས་ལྔ་བསྡུས་ཅེས་བྱ་བར་འགྱུར་བ་ལས། བརྒྱད་བསྡུས་པར་བཤད་པའི་ཕྱིར་རོ། །
གཞན་ཡང་རྒྱ་ཆེ་བ་དང་ཆུང་བའི་ཁྱད་པར་ཉིད་ཀྱང་མི་འགྲུབ་སྟེ། དེ་དག་རྟེན་གྱི་གང་ཟག་
སོ་སོར་ངེས་པའི་མཐར་མ་ཐུག་པའི་དབང་དུ་བྱས་པ་ཡིན་ནམ། རྟེན་གྱི་གང་ཟག་སོ་སོར་
ངེས་པའི་མཐར་ཐུག་པའི་དབང་དུ་བྱས་པ་ཡིན། དང་པོ་ལྟར་ན་རྒྱ་ཆེ་མཉམ་དུ་འགྱུར་ཏེ།
སྦྱོར་བ་བཞི་དང་ཆོས་ཀྱི་སྐུ་ཡང་དུས་གསུམ་དང་འབྲེལ་བ་དང་། བདག་དང་གཞན་ཐམས་
ཅད་ལ་ཐུན་མོང་བ་ཡིན་ཏེ། འདས་པའི་དུས་སུ་སྦྱོར་བ་ཉམས་སུ་བླངས་པས་ཀྱང་ཆོས་སྐུ་
ཐོབ་པར་གྱུར་ལ། ད་ལྟ་ཉམས་སུ་བླངས་པས་ཀྱང་ཐོབ་ལ། མ་འོང་པ་ན་ཉམས་སུ་བླངས་
པས་ཀྱང་ཐོབ་པར་འགྱུར་བའི་ཕྱིར་དང༌། བདག་གིས་སྦྱོར་བ་བཞི་ཉམས་སུ་བླངས་པས་
ཀྱང་ཆོས་སྐུ་ཐོབ་ལ། གཞན་གྱིས་ཉམས་སུ་བླངས་པས་ཀྱང་ཆོས་སྐུ་ཐོབ་པའི་ཕྱིར་རོ།།
གཉིས་པ་ལྟར་ན་རྒྱ་ཆུང་མཉམ་དུ་འགྱུར་ཏེ། ཤཱཀྱ་ཐུབ་པའི་རྒྱུད་ལ་སྐྱེས་པའི་རྣམ་པ་ཐམས་
ཅད་མཁྱེན་པ་དང༌། འཇམ་དཔལ་གྱི་རྒྱུད་ལ་སྐྱེས་པའི་ལམ་ཤེས་དང་། ཀུན་དགའ་བོའི་
རྒྱུད་ལ་སྐྱེས་པའི་གཞི་ཤེས་ནི་དུས་གཞན་དང་མ་འབྲེལ་བ་དང་
། གང་ཟག་གཞན་དང་ཐུན་
མོང་མ་ཡིན་པའི་ཕྱིར་གསུངས་སོ། །སྐྱོན་དེ་དག་ནི་མི་འོང་སྟེ། གསུམ་གྱི་ནང་དུ་ལྔ་འདུས་
པ་ཉིད་ལ་སྡུད་བྱེད་དང་བསྡུ་བྱ་མ་ཕྱེ་བའི་དབང་དུ་བྱས་ནས་བརྒྱད་བསྡུས་ཞེས་བྱ་སྟེ། གོ་
ཆའི་སྒྲུབ་པ་བཞིན་ནོ། །སྐྱོན་གཉིས་པ་ཡང་མི་འོང་སྟེ། མི་ཕམ་པས། ཡུལ་ནི་རྣམ་པ་གསུམ་
པོ་རྒྱུ། །སྦྱོར་བ་བཞིའི་བདག་ཉིད་དང༌། །ཆོས་སྐུ་ ཕྲིན་ལས་འབྲས་བུ་ནི། །དོན་བསྡུས་
གཞན་ཏེ་རྣམ་པ་གསུམ། །ཞེས་གསུངས་པས། རྟེན་གྱི་གང་ཟག་སོ་སོར་ངེས་པའི་མཐར་མ་
ཐུག་པ་ནི་ཁས་མི་ལེན་ལ། སོ་སོར་ངེས་པའི་མཐར་ཐུག་པའི་དབང་དུ་བྱས་ཏེ། གང་ཟག་
གཅིག་གིས་མཁྱེན་པ་གསུམ་ནི་དུས་ནམ་གྱི་ཚེ་ཡོད་ཀྱང་རུང་གང་ཟག་གི་རྒྱུད་ལ་སྐྱེས་ཀྱང་
- 2
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
རུང་སྟེ་བྱང་ཆུབ་སེམས་དཔས་ཐོབ་པར་བྱ་བ་ལ་སོགས་པའི་ཚུལ་གྱིས་གཏན་ལ་འབེབས་
ཀྱི; ཤཱཀྱ་ཐུབ་པའི་རྣམ་པ་ཐམས་ཅད་མཁྱེན་པ་ནི་བྱང་ཆུབ་སེམས་དཔའ་ཐམས་ཅད་ཀྱིས་
ཐོབ་པར་བྱ་བ་ཡིན་ནོ་ཞེས་བྱ་བ་ལ་སོགས་པར་གཏན་ལ་དབབ་པར་མི་ནུས་པས་བྱེ་བྲག་གི་
ཚུལ་གྱིས་གཏན་ལ་འབེབས་པ་མ་ཡིན་པས་དེ་གསུམ་ནི་ཤེས་བྱ་རྒྱ་མཚོ་ལྟ་བུ་ཡིན་ལ། སྦྱོར་
བ་བཞི་ནི་ཉམས་སུ་ལེན་པའི་ཐབས་ཡིན་པས་དུས་གཞན་དང་མ་འབྲེལ་བ་ད་ལྟ་བའི་ཚུལ་
དང༌། གང་ཟག་གཞན་དང་ཐུན་མོང་མ་ཡིན་པ་བདག་ཉིད་ཀྱི་རྒྱུད་ལ་སྐྱེས་པའི་ཚུལ་གྱིས་
ཉམས་སུ་ལེན་གྱི། དུས་གསུམ་བསྡོམས་པའི་ཚུལ་དང་བདག་དང་གཞན་ཐུན་མོང་བའི་སྦྱོར་
བ་ཉམས་སུ་བླང་བར་མི་ནུས་པས་མངོན་པར་རྟོགས་པ་ཉུང་ཟད་ཡིན་ལ། ཆོས་སྐུ་ཡང་དུས་
གཞན་དང་མ་འབྲེལ་བ་གང་ཟག་གཞན་དང་ཐུན་མོང་མ་ཡིན་པའི་ཚུལ་གྱིས་ཐོབ་པས་སོ་
སོར་ངེས་པ་ཡིན་ནོ། །འོན་ཀྱང་དེ་ཡང་ས་མཚམས་དང་བསྒྲིག་པར་མི་ནུས་པས་ལེགས་ངེས་
མེད་དོ། །སེང་གེ་བཟང་པོ་ལྟར་ན་བསྟོད་པའི་ཡུལ་ནི་མཁྱེན་པ་གསུམ་གྱི་ལྡོག་པ་སྤྱི་ཙམ་
བཟུང་བ་ཡིན་ལ། མཚན་ཉིད་ཀྱི་སྒོ་ནས་བསྟན་པ་གསུམ་དང༌། སྦྱོར་བ་གསུམ་དང་། རབ་
ཀྱི་གསུམ་དང༌། གོ་རིམ་གྱི་གསུམ་དང་། མཐར་ཐུག་པའི་གསུམ་དང་། རྣམ་པར་སྨིན་པའི་
གསུམ་ནི་སྤྱི་དེར་འདུས་པའི་ཕྱིར་དེའི་ཡོན་ཏན་གྱིས་བསྟོད་དོ། །དེས་ན་བརྒྱད་བསྡུས་ཅེས་
སོ། །སེང་གེ་བཟང་པོའི་དེ་ནི་མི་འཐད་དེ་མཚན་ཉིད་པའི་དེ་གསུམ་ལས་སྤྱི་ལྡོག་པ་གཞན་
མི་རྙེད་པས་སོ། །དེས་ན་མཁྱེན་པ་གསུམ་ནི་རང་བཞིན་ཡིན་ལ། སྤྱོར་བ་བཞི་དང་ཆོས་ཀྱི་
སྐུ་ནི་གནས་སྐབས་ཡིན་པས་དེ་དེར་འདུས་ཞེས་པའི་ཕྱོགས་འཐད་ལ། སྦྱོར་བ་བཞི་དང་
ཆོས་སྐུ་གཉིས་ཀ་བསྡོམས་པའི་ནང་དུ་མཁྱེན་པ་གསུམ་ཀྱང་འདུ་བ་མ་ཧཱའི་ལུགས་དང་མི་
མཐུན་གསུང་སྟེ། དེ་ལྟ་ན་སོ་སོའི་སྐྱེ་བོའི་ས་ལ་གནས་སྐབས་སྦྱོར་བ་དང་པོ་གསུམ་ནི་
མཚན་ཉིད་པ་ཡོད་ལ། རང་བཞིན་མཁྱེན་པ་གསུམ་ནི་མཚན་ཉིད་པ་མེད་པས་རང་བཞིན་
- 2 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པའི་གནས་སྐབས་སུ་འགྱུར་རོ་ཞེས་ཞུས་པ་ལ། ང་ཅག་མཁྱེན་པ་གསུམ་རང་བཞིན་
ཡིན་ཞེས་པའི་དོན་མཚན་ཉིད་པ་ཁོ་ན་རང་བཞིན་ཡིན་ཞེས་མི་བརྗོད་ཀྱི། མཚན་ཉིད་པ་
དང་རྗེས་མཐུན་གཉིས་ཀ་ཡིན་པར་འདོད་པས། སོ་སོ་སྐྱེ་བོ་ལ་ཡང་མཁྱེན་པ་གསུམ་རྗེས་
སུ་མཐུན་པ་ཡོད་པ་ཡིན་ནོ་གསུང་སྟེ། དེ་ལྟར་ན་གནས་སྐབས་ཀྱང་རྗེས་མཐུན་ཙམ་དུ་
འགྱུར་བས་མི་འཐད་པ་ཁོ་ནར་སྣང་ངོ༌། །དེས་ན་འདིའི་དོན་མཁྱེན་པ་གསུམ་མཚོན་པར་
བྱེད་པའི་ཆོས་སུམ་ཅུ་ལ་མཁྱེན་པ་གསུམ་ཞེས་བྱ་ལ། དེས་སྦྱོར་བ་བཞི་དང་ཆོས་སྐུ་ཡང་
བསྡུས་ཏེ། སོ་སོ་སྐྱེ་བོའི་ས་ལ་ཡང་རྣམ་པ་ཐམས་ཅད་མཁྱེན་པ་མཚོན་བྱེད་སེམས་བསྐྱེད་པ་
དང་གདམས་ངག་དང་ངེས་འབྱེད་དང་གོ་ཆའི་སྒྲུབ་པ་ལ་སོགས་པ་མཚན་ཉིད་པ་ཡོད་པའི་
ཕྱིར་རོ། །དེ་ལྟར་ན་རྣམ་པ་ཐམས་ཅད་མཁྱེན་པ་མཚོན་བྱེད་སོ་སོ་སྐྱེ་བོའི་ས་ལ་ཡང་མཚན་
ཉིད་པ་ཡོད་པས་དེ་ཡང་མཚན་ཉིད་པ་ཡོད་པར་འགྱུར་རོ་ཞེ་ན། ཅི་མཚོན་བྱེད་ཀྱི་ཕྱོགས་
གཅིག་ཡོད་པས་དེ་ཡོད་ན། སྐྲ་ཤད་འཛག་པར་སྣང་བ་ཡང་མངོན་སུམ་ཡིན་ནམ་ཅི། ཆེད་
དུ་བྱ་བ་ཆོས་སྐུར་འདུའོ། །དེ་ལྟར་ན་གྲངས་མང་ངོ་ཟེར་ན། མཆོད་པ་བརྗོད་པ་ནི་གཞན་
དང་བ་བསྐྱེད་པའི་དོན་དུ་ཡིན་གྱི་འཕོངས་པ་ལ་སོགས་པས་ནི་མ་ཡིན་ནོ། །དེ་ཡང་འཇིག་
རྟེན་ན་མྱང་འདས་དོན་དུ་གཉེར་བ་ནི། སྟོན་པ་དོན་དུ་གཉེར་བ་ལ་སོགས་པ་རིགས་ཅན་
གསུམ་ཁོ་ནར་ངེས་ལ། དེ་ལ་རྣམ་པ་ཐམས་ཅད་མཁྱེན་པ་ཁོ་ནའི་དེ་བརྗོད་ན་རིགས་ཅན་
གཉིས་པོ་དང་བ་མི་སྐྱེའོ། །གསུམ་གྱི་བརྗོད་པ་ལྟར་ན་ཐམས་ཅད་ཤེས་པ་བརྗོད་པས་
རིགས་ཅན་གཉིས་པོ་དང་བ་སྐྱེ་སྟེ་ཁོང་གཉིས་ཀྱི་འདོད་པའི་དོན་སྒྲུབ་པར་གསུངས་པའི་
ཕྱིར་རོ། །མཁྱེན་པ་གཉིས་ཀྱི་བརྗོད་པས་ནི་ཐེག་པ་ཆེན་པོའི་རིགས་ཅན་ཐམས་ཅད་དང་བ་
སྐྱེ་སྟེ། དེའི་གནས་སྐབས་དང་མཐར་ཐུག་པའི་འདོད་པའི་དོན་སྒྲུབ་པར་གསུངས་པའི་ཕྱིར་
རོ༑༑ཉེ་བར་ཞི་བར་ཁྲིད་པར་བྱེད་པའི་ཐམས་ཅད་ཤེས་པ་དེ་གང་ཡིན། ཉན་ཐོས་རང་རྒྱལ་
-
[} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
རང་རྒྱུད་པའི་རྒྱུད་ལ་སྐྱེས་པ་ཡིན་པ་ནི་མི་འཐད་དེ། དེ་ནི་ཤེས་རབ་ཕ་རོལ་ཕྱིན་པ་མ་ཡིན་
པའི་ཕྱིར་རོ། །ཇི་ལྟར་ཞེ་ན། དེའི་དེ་ནི་ཕུང་པོ་ལྔ་པོ་མི་རྟག་པ་དང་སྡུག་བསྔལ་བ་དང་སྟོང་
པ་དང་བདག་མེད་པ་ལ་སོགས་པར་རྟོགས་པ་ཡིན་ལ། དེ་ཡང་ལམ་ཤེས་པའི་མདོ་ལས། །
གཟུགས་མི་རྟག་པ་དང་སྡུག་བསྔལ་བ་དང་སྟོང་པ་དང་བདག་མེད་པའོ། །ཞེས་སྟོན་ཅིང་
སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་པའི་གཟུགས་བརྙན་སྟོན་པ་དང་གཟུགས་བརྙན་ལ་སྤྱོད་
དོ་ཞེས་གཟུགས་བརྙན་དུ་གསུངས་པའི་ཕྱིར་དང༌། རྒྱུད་བླ་མ་ནས་དེ་དག་ཏུ་འཛིན་པ་ཆོས་
ཀྱི་སྐུ་ལས་ཕྱིན་ཅི་ལོག་ཏུ་གསུངས་པའི་ཕྱིར་དང་། འདི་ཉིད་ནས་གཟུགས་སོགས་ཕུང་པོ་
ཞེས་མི་མཐུན་ཕྱོགས་སུ་གསུངས་པའི་ཕྱིར་དང༌། སེང་གེ་བཟང་པོ་རང་གིས་མི་མཐུན་
ཕྱོགས་ཀྱི་གཞི་ཤེས་སུ་བཤད་པས་སོ། །བྱང་ཆུབ་སེམས་དཔའ་དང་སངས་རྒྱས་ཀྱི་རྒྱུད་ལ་
སྐྱེས་པ་ཡང་ཡིན་པར་མི་འཐད་དེ། འདི་ཉིད་ནས་ཉན་ཐོས་ཞི་བ་ཚོལ་བ་ཉེར་ཞིར་ཁྲིད་ཅེས་
གསུངས་པ་དང་འགལ་བའི་ཕྱིར་རོ། །དེ་ཉིད་ཀྱིས་ན་གཞི་ཤེས་ཙམ་གྱི་ལྡོག་པ་ལ་ཡང་བྱ་
བར་མི་འཐད་དོ། །སྤྲུལ་པའི་ཉན་ཐོས་དང་རང་རྒྱལ་གྱི་རྒྱུད་ལ་སྐྱེས་པ་ཡིན་ནོ་ཟེར་ན། དེ་
ནི་རྣམ་པ་གཅིག་ཏུ་མེད་པ་དང་། རྣམ་པ་གཅིག་སྤྲུལ་པ་པོ་བྱང་ཆུབ་སེམས་དཔའ་ཡིན་པས་
དེའི་དེ་ནི་ལམ་ཤེས་པའི་སྙིང་པོ་ཡིན་པས་དེའི་ཡོན་ཏན་ལམ་ཤེས་ཉིད་ཀྱིས་ཞེས་བརྗོད་
པས་ཆོག་གོ་ཞེ་ན། སེང་གེ་བཟང་པོ་ལྟར་ན་ཉན་ཐོས་དང་རང་སངས་རྒྱས་མཚན་ཉིད་པའི་
རྒྱུད་ལ་སྐྱེས་པ་ཡིན་ནོ། །དེ་ཤེས་རབ་ཀྱི་ཕ་རོལ་ཏུ་ཕྱིན་པ་མ་ཡིན་པའི་ཕྱིར་བསྟོད་པའི་ཡུལ་
དུ་འགལ་ལོ་ཟེར་ན། མཚན་ཉིད་པ་མ་ཡིན་པའི་ཕྱིར་ཟེར་ན་ཁྱབ་པ་མ་གྲུབ་པར་སྟོན་པ་ནི།
མཚན་ཉིད་པ་ནི་སངས་རྒྱས་གྱི་རྒྱུད་ལ་སྐྱེས་པའི་གཉིས་མེད་ཀྱི་ཡེ་ཤེས་ཁོ་ན་ཡིན་པས་ན་
དེར་མ་ཟད་ཀྱི་ལམ་ཤེས་པ་ཡང་མ་ཡིན་ནོ། །བཏགས་པ་བ་མ་ཡིན་པའི་ཕྱིར་ཟེར་ན་གཏན་
ཚིགས་མ་གྲུབ་པར་སྟོན་པ་ནི་འོན་ཀྱང་བཏགས་ནས་ཡིན་ནོ། །རྒྱུ་མཚན་ནི་སངས་རྒྱས་ཀྱི་
- 3 } -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་མེད་ཀྱི་ཡེ་ཤེས་གང་ཟག་གི་བདག་གི་སྒྲོ་འདོགས་ཆོད་པ་དང་འདྲ་བས་སོ། །བསྟོད་
པའི་ཡུལ་དུ་ནི་དངོས་དང་བཏགས་པ་གཉིས་ཀར་འགྱུར་རོ། །གཟུགས་བརྙན་ལ་སོགས་
པར་གསུངས་པ་དེ་བཏགས་ཀྱང་དེར་འགལ་ལོ་ཟེར་ན། མི་རྟག་པ་ལ་སོགས་པར་ཞེན་པའི་
ཆོས་ཀྱི་བདག་སྒྲོ་འདོགས་པའི་ལྡོག་པ་ནས་ནི་ཤེས་རབ་ཕ་རོལ་ཕྱིན་པར་མི་འདོད་དོ།།
དེའི་ཆ་ནས་ནི་ཁོའི་འབྲས་བུ་ཐོབ་པའི་རྒྱུ་ཡང་མ་ཡིན་ལ་གེགས་ཀྱང་མ་ཡིན་ནོ། །བདག་གི་
སྒྲོ་འདོགས་ཆོད་པའི་ཆ་ནས་མི་མཐུན་ཕྱོགས་ལ་སོགས་པ་མ་ཡིན་ན་སེང་གེ་བཟང་པོའི་སྤྱིའི་
རྣམ་གཞག་དང་འགལ་ལོ། །འཕགས་པ་ལྟར་ན་ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་མི་
རྟོག་པའི་ཡེ་ཤེས་ཡིན་པས། ཉན་ཐོས་དང་རང་རྒྱལ་གྱི་རྒྱུད་ལ་སྐྱེས་པའི་གང་ཟག་གི་བདག་
ཏུ་མི་རྟོག་པ་ཡང་ཆོས་ཀྱི་དབྱིངས་ཀྱི་ཕྱོགས་གཅིག་རྟོགས་པས་ཤེས་རབ་ཕ་རོལ་ཕྱིན་པ་
དངོས་ཡིན་ནོ། །གཟུགས་བརྙན་སོགས་སུ་བཤད་པ་ནི་ཡོངས་གཅོད་སྒྲོ་འདོགས་པའི་ཆ་
ནས་ཡིན་ནོ། །སྤྱིར་ཡུམ་དང་སྲས་ནི་རྒྱུ་འབྲས་དུས་སྔ་ཕྱིར་གྲུབ་པ་ཡིན་ན། རྣམ་པ་ཐམས་
ཅད་མཁྱེན་པ་ཐོབ་ནས་སངས་རྒྱས་སུ་མ་གྱུར་པའམ། ལམ་ཤེས་པ་ཐོབ་ནས་བྱང་ཆུབ་
སེམས་དཔར་མ་གྱུར་པའམ། ཀུན་ཤེས་པ་ཐོབ་ནས་ཉན་ཐོས་དང་རང་རྒྱལ་དུ་མ་གྱུར་པ་ནི་
མི་སྲིད་དོ། །དེས་ན་ཡུམ་དང་སྲས་ཇི་ལྟར་ཡིན་ཞེ་ན། ལམ་ཤེས་པའི་མདོ་ལས་ཀོའུ་ཤི་ཀ་
ངའི་སྐུ་འདི་བརྙེས་པས་ནི་དེ་བཞིན་གཤེགས་པའི་གྲངས་སུ་མི་འགྲོ་ཡི། རྣམ་པ་ཐམས་ཅད་
མཁྱེན་པ་བརྙེས་པས་དེ་བཞིན་གཤེགས་པའི་གྲངས་སུ་འགྲོ་ཞེས་གསུངས་ལ། རྡོ་རྗེ་གཅོད་
པ་ལས་མཚན་དང་ལྡན་པ་ཙམ་གྱིས་སངས་རྒྱས་སུ་ལྟ་ན་ནི་འཁོར་ལོ་སྒྱུར་བའི་རྒྱལ་པོ་ལ་
ཡང་ཐལ་བར་འགྱུར་རོ་ཞེས་གསུངས་སོ། །དེས་ན་རྣམ་པ་ཐམས་ཅད་མཁྱེན་པ་ནི་རྣམ་པར་
འཇོག་པའི་རྒྱུ་ཡིན་ལ། སངས་རྒྱས་ནི་རྣམ་པར་བཞག་པའི་འབྲས་བུ་ཡིན་ནོ། །ཤཱནྟི་པས་མ་
རྣམ་པ་གསུམ་དུ་གསུངས་པའི་དོན་དུ་སྟོན་པ་ལས། ཕན་འདོགས་པས་མ་ཡིན་པའི་དོན་ནི།
-3 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
སངས་རྒྱས་ཀྱི་བཞེད་པའི་དོན་གདུལ་བྱ་རྣམས་ལ་ཆོས་ཀྱི་འཁོར་ལོ་མ་ལུས་པ་བསྐོར་བ་ནི་
རྣམ་པ་ཐམས་ཅད་མཁྱེན་པས་སྒྲུབ་པས་དེ་དེའི་ཡུམ་ཡིན་ནོ། །བསྐྱེད་པར་བྱེད་པས་མ་ཡི་
དོན་དུ་སྟོན་པ་ནི་ཡང་ན་ཀུན་ཤེས་པ་དང་ལམ་ཤེས་པ་ནི་སངས་རྒྱས་ཀྱི་སྐྱེད་པར་བྱེད་པའི་
ཡུམ་ཡིན་ནོ། །གསོ་བར་བྱེད་པས་མ་ཡི་དོན་དུ་སྟོན་པ་ནི་རྣམ་པ་ཐམས་ཅད་མཁྱེན་པ་ནི་
གསོ་བར་བྱེད་པའི་ཡུམ་ཡིན་ནོ། །ཉན་ཐོས་རང་རྒྱལ་དུ་བྱེད་པའི་ཆོས་ནི་ཀུན་ཤེས་པ་ཡིན་
ནོ་བྱ་བ་དང༌། བྱང་ཆུབ་སེམས་དཔར་བྱེད་པའི་ཆོས་ནི་ལམ་ཤེས་པ་ཡིན་ནོ་ཞེས་གསུངས་
པས་ན། དེ་དག་ཀྱང་རྣམ་པར་བཞག་འཇོག་ཡིན་ནོ། །དེ་དག་གི་བཞེད་པའི་དོན་སྒྲུབ་པས་
ཀྱང་ཡིན་ནོ། །མ་ཧཱས་ཡེ་ཤེས་ཀྱི་བདག་ཉིད་མཁྱེན་པ་གསུམ་ཆོས་སྐུ་ལས་གཟུགས་སྐུའི་
སངས་རྒྱས་འགྲུབ་ལ་དེ་ལས་བྱང་ཆུབ་སེམས་དཔའ་དང་ཉན་ཐོས་རང་རྒྱལ་འགྲུབ་པར་
གསུངས་པ་ནི་མི་རིགས་ཏེ། ས་དང་པོ་ཉིད་དུ་ཡོན་ཏན་གྱི་ཆེ་བ་དང་། མཚན་དང་ཞིང་དག་
པ་དང༌། སྤྲུལ་པ་བརྒྱ་འགྱེད་པའི་སྐུ་གསུམ་པོ་གཅིག་ཅར་ཐོབ་ནས། ས་གཉིས་པ་ལ་ཡོན་
ཏན་དག་པ་དང་མཚན་དང་ཞིང་དག་པ་ལྷག་པ་དང་། སྤྲུལ་པ་སྟོང་འགྱེད་པ་ལ་སོགས་པས་
དེ་ཉིད་སྦྱོང་བ་ཡིན་ནོ། །དེ་བཞིན་དུ་ས་བཅུ་པའི་བར་དུའོ། །ས་བཅུ་རྒྱུན་གྱི་ཐ་མ་ལ་ཅུང་
ཟད་མ་དག་པ་ཙམ་ཡིན་ནོ། །སངས་རྒྱས་ཀྱི་ས་ལ་སྐུ་གསུམ་ག་ཡང་དྲི་མ་དེ་དག་དང་བྲལ་
ཏེ་རྣམ་པར་དག་པ་གཅིག་ཅར་ཐོབ་པ་ཡིན་ཏེ། ཚོགས་པ་གཅིག་ལ་རག་ལས་པའི་ཕྱིར་རོ།།
དེས་ན་སྔ་ཕྱི་མེད་དོ། །
ལྔ་པ་མཚམས་སྦྱར་བ་ནི་དེ་ལྟར་མཆོད་པ་བརྗོད་པས་ཤུགས་ཀྱིས་མངོན་
པར་རྟོགས་པའི་རྒྱན་བརྩམ་པར་དམ་བཅས་པ་ཡིན་ལ། དེ་ལྟར་དམ་བཅས་ནས་རྩོམ་པ་ལ་
དགོས་པ་ཅི་ཡོད་སྙམ་པ་ལ་རྣམ་པ་ཐམས་ཅད་མཁྱེན་པ་ཉིད་ཅེས་པ་སྟེ། མཆོད་བརྗོད་དང་
དགོས་འབྲེལ་གྱི་ཚིག་སྔ་ཕྱི་འབྲེལ་བར་བྱེད་པའོ། །
-3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
tg
གསུམ་པ་ནི་འདིའི་དགོས་པ་གང་ཡིན་སྙམ་པ་ལ། གླེང་སློང་བར་གཉིས་
བསྟན་པ་ལས་གཞན་དོན་གྱི་དགོས་པ་འབའ་ཞིག་སྟོན་ནོ། །དེ་ལ་ཡང་བཞི་ལས་དང་པོ་
དང་བ་སྐྱེད་པ་སྟོན་ནོ། །དེ་ལས་ཀྱང་དང་པོར་དད་པའི་རྗེས་འབྲང་གི་དེ་སྐྱེ་བའི་ཚུལ་སྟོན་
ཏེ༑ མཁྱེན་པ་གསུམ་གྱི་བདག་ཉིད་ཀྱི་ཡུམ་འདིའི་ཡོན་ཏན་གྱི་ཆེ་བ། གང་ཟག་གསུམ་གྱི་
བཞེད་པའི་དོན་སྒྲུབ་པ་དེ་གསུམ་ལས་ལྷག་པ་གཞན་མེད་པས་མཐར་ཐུག་པར་བརྗོད་དེ། །
དེ་ཐོས་ནས་ཚིག་ཙམ་ལ་ཡིད་ཆེས་པ་སྐྱེ་བའི་གང་ཟག་ནི། ཡུམ་འདི་ལ་ཐེ་ཚོམ་མེད་པ་དང༌།
བརྟགས་པའི་འབད་པ་ལ་མི་ལྟོས་པས་མྱུར་བ་དང་། རབ་ཏུ་སྟེ་ཆེན་པོར་གྱུར་པའི་དང་བ་
སྐྱེའོ། །དེ་ཐོས་ནས་ཆོས་ཀྱི་མཚན་ཉིད་རྟོགས་ནས་ཡིད་ཆེས་པ་སྐྱེ་བའི་གང་ཟག་ཀྱང༌།
ཡུམ་དེ་ལ་དང་བ་ཆེན་པོ་སྐྱེད་པར་བྱེད་དོ། །རྒྱུ་མཚན་གང་ལས་ཞེ་ན། གནོད་པ་མ་མཐོང་
བ་དང་། སྒྲུབ་བྱེད་མཐོང་བ་ལས་སོ། །དང་པོ་ནི་ཚིགས་སུ་བཅད་པའི་དོན་མཁྱེན་པ་གསུམ་
གྱི་བདག་ཉིད་ཀྱི་ཡུམ་ལ། ཡུམ་ཆོས་ཅན་ཡོན་ཏན་གསུམ་པོ་སྒྲུབ་པར་མི་འཐད་དེ། གཅིག་
དང་དུ་མ་དང་བྲལ་བའི་ཕྱིར་ཞེས་པ་ལ་སོགས་པའི་ཚད་མས་གནོད་པ་མ་མཐོང་ནས་སོ།།
དེའི་དོན་ནི། གཅིག་དང་དུ་མ་དང་བྲལ་བ་ལ་ནི་ཡང་དག་པ་བདེན་པའི་འགོག་བྱེད་ཡིན་ལ།
ཡུམ་སྣང་ཚོད་པས་ཡོན་ཏན་སྣང་ཚོད་པ་སྒྲུབ་པ་ནི། ཀུན་རྫོབ་པ་ཡིན་པས་མི་འགལ་ལོ།།
ཡང་ན་གཅིག་དང་དུ་མ་དང་བྲལ་པའི་ཕྱིར་ཞེས་པའི་ཚད་མ་གསུམ་པོ་སྐྱེ་བ་མེད་པར་ཤེས་
པར་བྱ་བ་རང་ཡིན་སྲིད་སྐད་དོ། །སྒྲུབ་བྱེད་མཐོང་བ་ནི་མཁྱེན་པ་གསུམ་ངོ་བོ་ཐ་དད་པ་
ཡིན་པས་རང་བཞིན་གསུམ་བྱ་བའམ། འབུམ་པ་ལྟར་ན། ཐེག་པ་གསུམ་ཞེས་བརྗོད་དེ།
ཐམས་ཅད་ཤེས་པ་ནི་ཉན་ཐོས་རང་རྒྱལ་གྱི་ཐེག་པ་ཡིན་ལ་ལམ་དང་རྣམ་པ་མཁྱེན་པ་ནི་
བྱང་ཆུབ་སེམས་དཔའི་ཡིན་ནོ། །དེ་ནི་རིགས་ཏེ། སྐབས་དང་པོའི་མཐར་ཚུལ་གསུམ་རྣམ་
པར་བཞག་པ་ལྷག་མ་ཞེས་པ་ལ། སེང་གེ་བཟང་པོས་ཐེག་པ་གསུམ་ལ་བཤད་པའི་ཕྱིར་རོ།།
-3
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
དེ་ལྟར་བུའི་ཤེས་རབ་ཕ་རོལ་ཕྱིན་པ་ནི་ཆོས་ཅན། གོམས་པར་བྱེད་པའི་ཡན་ལག་དང་མ་
བྲལ་བར་བསྒོམ་ནི། སངས་རྒྱས་ལ་སོགས་པ་བསྐྲུན་པ་སྟེ། མཁྱེན་པ་གསུམ་གསལ་བ་
རབ་ཀྱི་མཐར་ཐུག་པ་འབྱུང་དུ་རུང་སྟེ། རྟེན་བརྟན་པ་དང་བྱས་ཟིན་པ་ཡང་འབད་རྩོལ་ལ་
མི་ལྟོས་ལ་གོམས་པ་ལས་ཁྱད་པར་དུ་འགྱུར་བའི་ཕྱིར་རོ། །དཔེར་ན་མྱ་ངན་ཅན་གྱིས་དེའི་
དོན་བསྒོམ་པ་བཞིན་ནོ། །ཞེས་པའི་འབྲས་བུ་སྐྱེར་རུང་དཔོག་པའི་ཚད་མས་ངེས་པར་
བཟུང་བའོ། །དེ་ལྟར་ན་རང་ཉིད་ཀྱིས་ཆོས་ཀྱི་མཚན་ཉིད་རྟོགས་ནས་དང་བ་སྐྱེ་བས།
ཚིགས་སུ་བཅད་པའི་དགོས་པར་མི་འགྱུར་རོ་ཟེར་ན། ཚིགས་སུ་བཅད་པའི་སྣ་ཁྲིད་མེད་ན་
དེ་ལྟ་བུའི་བསམ་པ་རང་ཡང་མི་འཇུག་པས་བརྒྱུད་ནས་དེའི་ཡང་དགོས་པ་ཡིན་ནོ། །དགོས་
པ་གཉིས་པ་ནི་ཡུམ་ལ་དང་བ་ལས་གུས་པར་བྱེད་དོ། །གང་ཞེ་ན་གཉིས་ཀ་ཡང་ངོ༌། །གང་
ལ་ཞེ་ན་ཤེས་རབ་ཕ་རོལ་ཕྱིན་པའི་མདོ་སྡེ་དང་། དེ་དང་བརྗོད་བྱ་ཕྱོགས་རེ་མཐུན་པའི་མདོ་
གཞན་དེ་ལ་བརྟེན་པ་ལའོ། །བརྗོད་བྱ་ལ་གུས་པས་བརྗོད་བྱེད་ལ་ཡང་ངོ་། །དགོས་པ་གང་
གི་དོན་དུ་ཞེ་ན། གཟུང་བ་དང་བཅང་བ་ལ་སོགས་པའི་དོན་དུའོ། །གསུམ་པ་ནི་གུས་ནས་
གུས་པའི་ཡུལ་དེ་ལ་ཐོས་པ་ནས་སྒོམ་བྱུང་ལ་ཐུག་པའི་ཤེས་པ་སྐྱེ་བའི་རིམ་གྱིས་འཇུག་གོ་
ཞེས་པ་ཁ་བསྐང་ངོ༌། །དགོས་པ་བཞི་པ་ནི་སྔ་མ་ལྟ་བུའི་རིམ་གྱིས་འཇུག་པས་ལེགས་པ་
བྱང་ཆུབ་རྣམ་པ་གསུམ་མཐར་ཐུག་པས་མཆོག་ཏུ་གྱུར་པ་ཐོབ་པར་འགྱུར་བའོ། །
དོན་སྡུད་པ་ནི་དེའི་ཕྱིར་ཞེས་པའོ། །བཞི་པ་བསྡུས་པའི་དོན་ནི་གྲངས་ངེས་
པ་ཉམས་པའི་རྩོད་པ་བཀོད་དེ། སྔ་མའི་དོན་བརྗོད་དོ། །བརྒྱད་པོ་དེ་དག་ཀྱང་ཤེས་རབ་ཕ་
རོལ་ཕྱིན་པ་ཡིན་ཞིང་བརྒྱད་པོ་དེས་ཀྱང་ཡུལ་ནི་རྣམ་པ་གསུམ་པོ་རྒྱུ་ཞེས་འཆད་པའི་ཚུལ་
གྱིས་གང་ཟག་གཅིག་གི་ཤེས་པར་བྱ་བའི་ཡུལ་དང་སྦྱོར་བ་དང་། འབྲས་བུའི་དོན་ཐམས་
ཅད་ཕུན་སུམ་ཚོགས་པའོ། །
- 35 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྔ་པ་ཚིག་གི་དོན་ལ་བསླན་པའི་འཐད་པ་ཉོན་མོངས་པ་སྤངས་པས་འདྲ་བ་
བྱེད་པ་ནི་མི་རིགས་ཏེ། དེ་ལྟ་ན་སངས་རྒྱས་ཀྱི་ཕྱོགས་སུ་ཡང་དེ་བསླན་པ་རིགས་པའི་ཕྱིར་
རོ༑༑དེ་ལྟ་ན་དེ་ཉན་ཐོས་ལས་ལོགས་སུ་བཞག་པ་མི་རིགས་སོ་སྙམ་ན། རྣམ་པར་ཐར་པ་ནི་
གཟུང་བའི་རྟོག་པ་སྤངས་པ་དང་། དེ་རང་བཞིན་མེད་པར་རྟོགས་པའོ། །ཉན་ཐོས་ཞེས་པའི་
ཚིག་གི་རིམ་པ་གཅིག་གིས་སོ། །ཡང་ན་ཐེག་པའོ། །རྣལ་འབྱོར་ཅན་ནི་ཉན་ཐོས་དང་རང་
རྒྱལ་ལོ། །དབང་ཕྱུག་ནི་བྱང་ཆུབ་སེམས་དཔའོ། །དེའི་གཙོ་བོ་ནི་སངས་རྒྱས་སོ། །འདོད་
ཆགས་སྤྱོད་པ་ནི་དེ་དྲག་ལ་རྒྱུན་རིང་བའོ། །དྲག་པ་ནི་ཡུལ་དང་མི་མཐུན་པར་སྐྱེ་བའོ།།
ལྷག་མ་གཉིས་ལ་ཡང་དེ་བཞིན་དུ་སྦྱར་རོ། །ཆ་མཉམ་པ་ལ་ནི་ཡུལ་དང་མཐུན་པར་སྐྱེ་བའོ།།
དེ་དག་རེ་རེ་ཞིང་ཡུལ་དང་རྣམ་པ་ལ་སོགས་པའི་དབྱེ་བས་ཉི་ཁྲི་ཆིག་སྟོང་ངོ༌། །དེ་དག་གི་
གཉེན་པོར་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་ངོ༌། །དེའི་ཚད་ནི་ཉོན་མོངས་པ་རེ་རེའི་རྩ་བ་
ནས་སྤོང་བར་བྱེད་པའི་གཉེན་པོ་རྫོགས་པར་སྟོན་པའོ། །ཡང་ན་ཕུང་པོ་ལྟ་བུའི་བརྗོད་བྱ་
གཅིག་རྫོགས་པར་སྟོན་པའོ། །ཡང་ན་ཤོ་ལོ་ཀ་སྟོང་ཕྲག་དྲུག་ལ་བྱའོ། །མ་ལུས་པ་ནི་ཆོས་
ཅན་ནོ། །རྣམ་པ་ཐམས་ཅད་ནི་རྣམ་པའི་ཆོས་སྟོན་པའོ། །དེ་ལྟར་ཕྱག་འཚལ་བ་དང་ཞེས་
པའི་གཞུང་འདི་རྣམས་མ་ཧཱ་ལྟར་ན་ཡང་། མཁྱེན་པ་གསུམ་གྱི་ཡོན་ཏན་གྱིས་བསྟོད་པ་བྱས་
པས་དེ་དང་མཐུན་པའི་བཤད་པར་དམ་བཅས་ཤུགས་ཀྱིས་བྱས་པ་ལ། མཁྱེན་པ་གསུམ་
སྟོན་པའི་བསྟན་བཅོས་བྱེད་ན། དེ་དག་གི་དམིགས་པ་གཞི་དང་ལམ་དང་རྣམ་པ་སྟོན་
དགོས་ལ། དེ་ལ་ཡང་གཞུང་ནས་བསྟན་པའི་ཉེས་པ་ཡོད་དོ་ཞེས་བརྒལ་བ་བཀོད་ནས།
དེའི་ལན་སྟོན་པ་ཡིན་པས་མཆོད་བརྗོད་དུ་འདུའོ་ཞེས་གསུངས་སོ། །དེ་ནི་མི་རིགས་ཏེ།
འདི་དག་ནི་དགོས་འབྲེལ་གྱི་བརྗོད་བྱ་སྟོན་པའི་གཞུང་ཡིན་པའི་ཕྱིར་རོ། །འདི་དག་ནི་
དགོས་འབྲེལ་དུ་བྱེད་པ་ཡང་མི་རིགས་ཏེ། དེ་ལྟར་ན་ཚིགས་སུ་བཅད་པའི་འགྲེལ་པ་དེ་ཉིད་
- 3
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཀྱི་གཞུང་དུ་འོང་བར་རིགས་པའི་ཕྱིར་རོ་སྙམ་ན། འབུམ་པ་ལྟར་ན་དགོས་འབྲེལ་སྟོན་པའི་
གཞུང་ཡིན་ཏེ། ཉི་ཁྲི་འགྲེལ་དང་འགྲེལ་ཆེན་གཉིས་ཀར་དེའི་གཞུང་དུ་གསུངས་པའི་ཕྱིར་
རོ། །འདིར་ཡང་དེ་ཉིད་ཀྱི་གཞུང་དུ་ཅི་སྟེ་མི་སྟོན་ཅེ་ན། བསྟན་བཅོས་བཤད་པར་བྱ་བ་ཡིན་
པས་རྒལ་ལན་གྱི་གཞུང་མང་པོ་འདི་བཀོད་ན། ཚིགས་སུ་བཅད་པའི་དོན་ངེས་པའི་གེགས་
སུ་འགྱུར་བས་མ་བཀོད་དོ། །དེ་སྐད་དུ་ཡང་གོ་བར་སླ་ཕྱིར་ཞེས་གསུངས་སོ། །མཆོད་
བརྗོད་བྱས་པའི་ཤུགས་གྱིས་བཤད་པར་དམ་བཅའ་བྱས་པ་ལ། དེ་བརྗོད་བྱ་གང་སྟོན་པ་
ཞིག་བྱེད་ཅེས་རྩོད་པའི་ལན་སྟོན་པ་ཡིན་པས་དེ་ལས་འཕྲོས་པ་ཡིན་ནོ། །
གཉིས་པ་དགོས་འབྲེལ་ལ་གཉིས་ཏེ། དེའི་བརྗོད་བྱ་གཏན་ལ་དབབ་པ་དང་།
དེ་དངོས་སོ། །དང་པོ་ལ་ལྔ་སྟེ། རྒོལ་བ་དགོད་པ་དང་། ལན་གདབ་པ་དང་
། ཤེས་པར་བྱེད་
པའི་ལུང་དགོད་པ་དང་། མཁྱེན་པ་གསུམ་གྱི་རང་བཞིན་དང་བྱེད་པའི་ཁྱད་པར་བསྟན་པ་
དང༌། དོན་བསྡུ་བའོ། །དང་པོ་ནི། ཆོས་རྣམ་པར་འབྱེད་པའི་ཤེས་རབ་བསྐྱེད་པའི་དོན་དུ་
དེའི་དམིགས་པ་གཞི་ཙམ་བརྗོད་བྱར་བསྡུས་པའམ། མི་མཐུན་ཕྱོགས་མ་ལུས་པ་སྤང་བའི་
དོན་དུ་གཉེན་པོ་ཙམ་མམ། ཤེས་བྱ་མ་ལུས་པ་ཤེས་པའི་དོན་དུ་རྣམ་པ་ཙམ་བསྡུས་པས་
རྒྱན་དུ་བྱེད། དང་པོ་ལྟར་ན་མངོན་པ་ལས་མ་བསྟན་པའི་དེའི་མཚན་ཉིད་གཅིག་སྟོན་ནམ།
དེ་ནས་བཤད་པ་ཉིད་སྟོན། དང་པོ་ནི་མི་རིགས་ཏེ། དེ་ལས་མ་བཤད་པའི་གཞིའི་མཚན་
ཉིད་འདི་ལས་བསྟན་དུ་མེད་པའི་ཕྱིར་རོ། །གཉིས་པ་ལྟར་ན་ཡང་སྤྱིར་མངོན་པ་བྱེ་བྲག་ཏུ་
མངོན་པ་དོན་རྣམ་པར་ངེས་པ་དང་ཟློས་པས་འབད་པ་དོན་མེད་པ་ཡིན་ནོ། །གཉེན་པོ་ཙམ་
སྟོན་ན་དེ་མི་མཐུན་ཕྱོགས་དང་བཅས་པར་སྟོན་ནམ། དེ་དང་བྲལ་བ་སྟོན། དང་པོ་ལྟར་ན་
ཉོན་མོངས་པ་དང་ཤེས་བྱའི་སྒྲིབ་པ་དང་བཅས་པར་སྟོན་དགོས་སོ། །དེས་ན་སྲེད་པ་ལྟ་བུ་
གཅིག་སྟོན་པ་ན་ཡང་དེའི་བདག་པོའི་རྐྱེན་དབང་པོ་དྲུག་དང་། དམིགས་པའི་རྐྱེན་ཡུལ་དྲུག་
-3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། རྒྱུའི་རྐྱེན་ཀུན་གཞི་དང༌། མཚུངས་ལྡན་སེམས་བྱུང་གཞན་དང་། གཙོ་བོ་རྣམ་ཤེས་
དྲུག་བསྟན་དགོས་པས་གཞི་མ་ལུས་པ་བསྟན་དགོས་པས་ཟློས་སོ། །གཉིས་པ་ལྟར་ན་
གཉེན་པོ་གསུམ་པོ་འདི། ཉོན་མོངས་པ་དང་གཟུང་རྟོག་དང་འཛིན་རྟོག་གང་གི་གཉེན་པོ་
ཡིན་པ་མི་རྟོགས་པས་ནད་ངོས་མ་ཟིན་པའི་སྨན་ལྟ་བུར་འགྱུར་རོ། །དེས་ན་སོ་སོར་ངེས་
པའི་དོན་རྟོགས་པ་མེད་པར་འགྱུར་རོ། །གསུམ་པ་ལྟར་ན་རྣམ་པ་གཞི་དང་བཅས་པ་སྟོན་
ནམ། གཞི་མེད་པ་སྟོན། དང་པོ་ལྟར་ན་མངོན་པའི་དེ་ཉིད་སྟོན་དགོས་པས་ཟློས་སོ། །སྐྱོན་
འདི་ནི་མི་འོང་སྟེ། མངོན་པ་ལས་ནི་གཞི་ཙམ་བསྟན་གྱི་དེ་རྣམ་པ་དང་བཅས་པ་མ་བསྟན་
ལ༑ འདིར་ནི་རྣམ་པ་དང་བཅས་པའི་གཞི་སྟོན་པས་སོ། །གལ་ཏེ་མངོན་པ་ནས་ཀྱང་རྣམ་
པའི་རབ་ཏུ་དབྱེ་བ་གསུངས་པས་སྐྱོན་ཡོད་དོ་ཟེར་ན། དེ་ཡང་མ་ཡིན་ཏེ། དེར་ནི་རྣམ་པ་
ཕྱོགས་གཅིག་བསྟན་པ་ཡིན་ལ། འདིར་ནི་རྣམ་པ་མ་ལུས་པ་གཞི་དང་བཅས་པར་སྟོན་པས་
སོ་ཟེར་ན། སེང་གེ་བཟང་པོའི་སྐྱོན་མི་འོང་སྟེ། དེས་ན་མདོ་རང་གིས་རྣམ་པ་གཙོ་བོར་སྟོན་
པར་མི་སྣང་གི་མི་རྟོག་པའི་ཡེ་ཤེས་གཙོ་བོར་སྟོན་པར་སྣང་ངོ་ཞེས་བྱ་བར་རིགས་སོ།།
གཉིས་པ་ལྟར་ན་ཡང་འཇུག་པའི་ཡུལ་སོ་སོར་ངེས་པའི་དོན་རྟོགས་པ་མེད་པས། སྐྱེས་བུ་ལ་
མཁོ་བའི་དོན་ཅུང་ཟད་ཀྱང་མ་བཤད་པའི་ཕྱིར། བསྟན་བཅོས་བརྩམ་པ་དོན་མེད་པ་ཡིན་ནོ་
ཞེས་པ་སྟེ། གཞི་མེད་པའི་དེ་ཙམ་ནི་དང་པོ་སྒྲོ་འདོགས་གཅད་དུ་མི་འདོད་ལ། དེས་ན་སྒོམ་
དུ་མི་འདོད་དོ། །མ་བསྒོམ་པས་འདོད་པའི་དོན་མི་ཐོབ་བོ། །དེ་ནི་འགྲེལ་ཆེན་ཉིད་ནས་
བཤད་དོ། །གཉིས་པ་ནི་དཔེར་ན་ལྷ་དང་བུ་རམ་དང་ན་ལེ་ཤམ་གསུམ་སོ་སོར་ཟོས་ན་རིམ་
པ་བཞིན་མཁྲིས་པ་དང་བད་ཀན་དང་རླུང་གསུམ་སྐྱེད་པར་བྱེད་ཀྱང་། དེ་གསུམ་སྦྱར་ནས་
ཟོས་ན་ནད་གང་ཡང་མི་སྐྱེད་པ་བཞིན་དུ། གསུམ་ག་བརྗོད་བྱར་བསྡུས་པས་རེ་རེའི་སྐྱོན་
གང་ཡང་མེད་པ་ཡིན་ཏེ། གཞི་གཉེན་པོ་དང་རྣམ་པ་དང་བཅས་པ་སྟོན་པས་ཟློས་པ་མེད་ལ།
- 3 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
གཉེན་པོ་མི་མཐུན་པ་དང་བཅས་པ་སྟོན་པས་ངེས་པ་མེད་པའི་སྐྱོན་མེད་དོ། །རྣམ་པ་གཞི་
དང་གཉེན་པོ་དང་བཅས་པ་སྟོན་པས་མཁོ་བའི་དོན་མི་རྟོགས་པའི་ཉེས་པ་མེད་དོ། །དེས་ན་
ཕྱོགས་གསུམ་ཆར་བསྡུས་ལ། ཕྱོགས་གསུམ་ཆར་གྱིས་ཀྱང་མཁྱེན་པ་གསུམ་བསྡུས་པའི་
ཕྱིར་ཏེ། ཡུལ་གྱིས་ཡུལ་ཅན་བསྡུས་པའི་ཕྱིར་རོ། །མཁྱེན་པ་གསུམ་གྱིས་ཀྱང་རྟེན་གྱི་གང་
ཟག་བཞིའི་མངོན་པར་རྟོགས་པ་མཐའ་དག་གོ་རིམ་ཇི་ལྟ་བ་བཞིན་བསྡུས་པས་ན། མདོར་
ན་འདིའི་བརྗོད་བྱ་ནི་མངོན་པར་རྟོགས་པ་མ་ལུས་པ་ཡིན་པར་བརྗོད་པ་ཡིན་ནོ། །ཉི་ཁྲི་
འཆད་པའི་དུས་སུ་ཕྱོགས་གསུམ་ཆར་གྱིས་ཀྱང་མངོན་པར་རྟོགས་པ་ཐམས་ཅད་བསྡུས་སོ་
བྱས་པ་ལ། ཕྱོགས་གསུམ་གྱིས་མངོན་པར་རྟོགས་པ་ཐམས་ཅད་བསྡུས་པ་དེ་ཇི་ལྟར་ཞེ་ན་
ཞེས་པ་ལ། ཕྱོགས་གསུམ་གྱིས་ནི་མཁྱེན་པ་གསུམ་བསྡུས་པ་ལ་དེ་གསུམ་གྱིས་མངོན་པར་
རྟོགས་པ་ཐམས་ཅད་བསྡུས་སོ་ཞེས་ལན་དུ་བརྗོད་ནས་དེ་ལ་ཤེས་པར་བྱེད་པའི་ལུང་དགོད་
པ་ལ་སོགས་པ་བྱེད་པར་སྣང་སྟེ། ཤིང་གིས་ཤ་པ་ཆུང་ངུ་ཐམས་ཅད་བསྡུས་སོ་ཞེས་པ་དང་
འདྲའོ། །གསུམ་པ་ནི་སྔ་མ་གཉིས་འཐད་དུ་ཆུག་མོད་མཁྱེན་པ་གསུམ་གྱིས་མངོན་རྟོགས་
ཐམས་ཅད་བསྡུས་པ་ཇི་ལྟར་ཞེ་ན་ཞེས་པ་ལ། དེའི་ཤེས་པར་བྱེད་པ་གསུམ་འགོད་པ་ལས་
དང་པོ་ནི་འདི་ལྟར་ཞེས་པ་སྟེ། དེ་ལ་ཐམས་ཅད་ཤེས་པ་ནི་ཉན་ཐོས་དང་རང་སངསརྒྱས་ཀྱི་
ཡིན་ནོ་ཞེས་པས་ནི་དེ་གཉིས་ཀྱི་རྒྱུད་ལ་སྐྱེས་པའི་མངོན་པར་རྟོགས་པ་ཐམས་ཅད་ནི་གཞི་
ཤེས་པ་ཡིན་ནོ་ཞེས་བརྗོད་པ་ཡིན་ནོ། །འོག་མ་གཉིས་ལ་ཡང་ཅི་རིགས་པར་དེ་བཞིན་དུ་
སྦྱར་རོ། །དེ་ལ་མ་ཧཱ་ལྟར་ན་གཞི་ཤེས་པའི་མཚན་ཉིད་ནི་གཞི་ཙམ་མཐའ་དག་བདག་མེད་
པར་མངོན་སུམ་དུ་ཤེས་པའོ། །ཙམ་ཞེས་པས་ལམ་དང་རྣམ་པ་ཤེས་པ་བསལ་ལོ། །ལམ་
ཤེས་པའི་མཚན་ཉིད་ནི། ལམ་ཙམ་མཐའ་དག་སྐྱེ་བ་མེད་པར་མངོན་སུམ་དུ་ཤེས་པའོ། །
ལམ་ཙམ་ཤེས་ཞེས་པས་རྣམ་པར་ཤེས་པ་གཅོད་ཀྱིས་གཞི་ཤེས་པ་གཅོད་པ་ནི་མི་འགྱུར་ཏེ།
-3
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་ཤེས་པ་ནི་གཞི་ཤེས་པའི་ཁྱད་པར་ཅན་ཡིན་པས། ཁྱད་པར་ཅན་གྱི་ངེས་པར་གཟུང་
བས་ཁྱད་པར་མི་གཅོད་པའི་ཕྱིར་ན། དབྱུག་ཐོགས་ཉིད་ཅེས་པས་དབྱུག་པ་མི་གཅོད་པ་
བཞིན་ཏེ། དེར་ཡང་ཟླ་བོ་རྣམ་གཅོད་པའི། ཞེས་པའི་ཚུལ་གྱིས་སོ། །རྣམ་པ་ཐམས་ཅད་
མཁྱེན་པའི་མཚན་ཉིད་ནི། ཀུན་རྫོབ་དང་དོན་དམ་པའི་རྣམ་པ་མཐའ་དག་སྐྱེ་བ་མེད་པར་
མངོན་སུམ་དུ་མཁྱེན་པའོ། །དེ་ལ་ཙམ་ཞེས་མི་སྨོས་སོ། །དེས་ན་མཁྱེན་པ་གསུམ་ནི་མེད་པ་
མི་འཁྲུལ་བའི་འགལ་བ་ཡིན་པས་ངོ་བོ་ཐ་དད་པ་ཁོ་ན་ཡིན་ནོ། །དེས་ན་སངས་རྒྱས་ཀྱི་རྒྱུད་
ལ་ཡང་གཞི་རྐྱང་ཤེས་པ་དང་ལམ་རྐྱང་ཤེས་པ་དང་རྣམ་པ་ཐམས་ཅད་མཁྱེན་པ་གསུམ་ངོ་
བོ་ཐ་དད་པར་སྐྱེ་བ་ཡིན་ནོ་གསུངས་སོ། །དེ་ལ་སྐྱོན་གསུམ་སྟེ། སངས་རྒྱས་ཀྱི་རྒྱུད་ལ་སྐྱེས་
པ་རྣམ་པ་ཐམས་ཅད་མཁྱེན་པ་དེས་དེའི་རྟེན་གཞི་ཕུང་པོ་ལ་སོགས་པ་དག་ལམ་མཁྱེན་ནམ་
མ་མཁྱེན། དང་པོ་ལྟར་ན་རང་གིས་མཁྱེན་པ་གསུམ་ངོ་བོ་ཐ་དད་པ་གཞི་དང་ལམ་ཤེས་པས་
རྣམ་པ་མི་ཤེས་པར་ཁས་བླངས་པ་དང་འགལ་ལོ། །གཉིས་པ་ལྟར་ན་རྟེན་ནི་ཆོས་ཅན་ལམ་
དང་གཞི་མ་རྟོགས་པའི་བརྟེན་པ་དེའི་ཆོས་རྣམ་པ་རྟོགས་པར་མི་འཐད་དོ། །གལ་ཏེ་རྟོགས་
ན་གཞི་མ་གྲུབ་པ་སྐྱོན་མ་ཡིན་པར་ཐལ་ལོ། །རྣམ་པ་གཞི་མེད་པའི་ཉེས་པ་ཡང་སྐྱོན་མ་ཡིན་
པར་འགྱུར་རོ། །དེ་ནི་རིགས་པ་དང་འགལ་བའོ། །རྣམ་པ་མཁྱེན་པ་དེས་གཞི་དང་ལམ་
མཁྱེན་ཀྱང་དེས་གཞི་ཤེས་དང་ལམ་ཤེས་སུ་ནི་མི་བཞག་སྟེ་རྣམ་པ་ཐམས་ཅད་མཁྱེན་པའི་
ཁོ་ནར་ཚུད་པའི་ཕྱིར་ཏེ། དཔེར་ན་དགེ་སློང་གི་སྡོམ་པའི་ནང་ན་དགེ་ཚུལ་དང་དགེ་བསྙེན་
གྱི་སྡོམ་པ་ཡོད་ཀྱང་དེས་དགེ་ཚུལ་དང་དགེ་བསྙེན་དུ་མི་འཇོག་པར་དགེ་སློང་ཁོ་ནར་འཇོག་
པ་ལྟ་བུའོ་སྙམ་ན།
གསུམ་པ་ནི་ཀུན་མཁྱེན་གསུམ་དུ་ཕྱེ་བས་ན་སུམ་ཅུ་བདུན་དང་སུམ་ཅུ་བཞི་ཞེས་
རྣམ་པ་ཐམས་ཅད་མཁྱེན་པའི་རྣམ་པ་ཉིད་ལ་གཞི་དང་ལམ་གྱི་ཡང་གསུངས་པས་ལུང་དང་
- 4 [ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
འགལ་བོ། །མ་ཧཱ་ནི་དེའི་སྐབས་སུ་ནི་འདྲ་བ་རྒྱུ་མཚན་དུ་བྱས་ནས་རྣམ་པ་ཐམས་ཅད་
མཁྱེན་པའི་རྣམ་པ་ལ་དེ་གཉིས་ཀྱི་རྣམ་པར་བཏགས་པ་ཡིན་ནོ་གསུངས་སོ། །དེ་ནི་མི་
རིགས་ཏེ། དངོས་ལ་གནོད་པ་ཅན་གྱི་ཚད་མ་མེད་པའི་ཕྱིར་རོ། །དེ་ནི་མ་གྲུབ་སྟེ། གཞི་
ཤེས་ཀྱི་མཚན་ཉིད་ནི་གཞི་རྐྱང་ཤེས་པ་ལ་བྱ་བ་ཡིན་ལ། སངས་རྒྱས་ཀྱི་དེ་ནི་རྣམ་པ་དང་
བཅས་པ་ཤེས་པ་ཡིན་པས་སོ་སྙམ་ན། འོ་ན་སངས་རྒྱས་ལ་གཞི་ཤེས་གཏན་མེད་པར་ཐལ་
ཏེ༑ དོན་གྱི་རང་གི་ངོ་བོ་གཅིག་བྱ་བའི་ཚུལ་གྱིས་གཞི་རྐྱང་ཕུང་པོ་ལྟ་བུ་གཅིག་མངོན་སུམ་
དུ་བྱས་པ་ན་དེ་ལ་ཡོད་པའི་རྣམ་པ་མངོན་སུམ་དུ་མ་བྱས་པ་ནི་མི་སྲིད་ལ། བློ་གྲོས་ཆེན་པོ་
མཐོང་ཉིད་ལ་ཞེས་པའི་རིགས་པས་མ་ངེས་པ་ཡང་མི་སྲིད་པའི་ཕྱིར། གཞི་རྟོགས་པའི་
གནས་སྐབས་ཐམས་ཅད་དུ་རྣམ་པ་དང་བཅས་པ་ཁོ་ནར་རྟོགས་པའི་ཕྱིར་རོ། །གཞན་ཡང་
གཞི་ཤེས་ཀྱི་སྤྱིའི་མཚན་ཉིད་གཞི་རྐྱང་ཤེས་པ་ཡིན་པར་ཡང་མ་གྲུབ་ལ་ལམ་ཤེས་ཀྱི་སྤྱིའི་
མཚན་ཉིད་ལམ་རྐྱང་ཤེས་པ་ཡིན་པར་ཡང་མ་གྲུབ་སྟེ། ཉན་ཐོས་དང་བྱང་ཆུབ་སེམས་
དཔའ་ལ་དེ་གཉིས་སུ་བཞག་པའི་མཚན་ཉིད་དེ་ལ་མ་ཚང་བ་མེད་པར་ཡོད་པའི་ཕྱིར་རོ།།
ལམ་ཐམས་ཅད་ཀྱིས་ཀྱང་མ་ཡིན་ལ་རྣམ་པ་ཐམས་ཅད་དུ་ཡང་མ་ཡིན་ཞེས་བཤད་པས་
ཤེས་སོ་ཟེར་ན། འོ་ན་ཐམས་ཅད་ཤེས་པ་ཉན་ཐོས་དང་རང་རྒྱལ་གྱི། ལམ་ཤེས་པ་བྱང་ཆུབ་
སེམས་དཔའི་ཟེར་བས་དེ་དག་སངས་རྒྱས་ལ་མེད་པར་འགྱུར་རོ། །དེ་གཉིས་དེ་དག་ཁོ་ནའི་
ཞེས་ནི་མི་ཟེར་རོ་སྙམ་ན། ལམ་དང་རྣམ་པ་མ་ཡིན་ཟེར་བ་ཡང་ཉན་ཐོས་རང་རྒྱལ་གྱི་རྒྱུད་
ལ་སྐྱེས་པའི་ཐམས་ཅད་ཤེས་པའི་དབང་དུ་བྱས་པ་ཡིན་གྱི། ཐམས་ཅད་ཤེས་པ་སྤྱིའི་མཚན་
ཉིད་ནི་མ་ཡིན་ཏེ། ཐམས་ཅད་ཤེས་པ་ཐམས་ཅད་ཀྱིས་ལམ་དང་རྣམ་པ་མི་ཤེས་ཞེས་ནི་མི་
ཟེར་རོ། །དེའི་དོན་ནི་ཚོགས་ཀྱི་ལམ་གྱི་དྲན་པ་ཉེར་བཞག་དེ་ཉིད་དྲོད་རྩེ་མོའི་གནས་སྐབས་
ན་ཡོན་ཏན་ལྷག་པའི་ཆོས་དང་འབྲེལ་བས་ཤེས་རབ་ཀྱི་དབང་པོའི་ཐ་སྙད་ཀྱི་དོན་ཡིན་ནོ།།
-4
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ལྟ་ན་ཡང་དེ་ན་ཆོས་རབ་ཏུ་རྣམ་པར་འབྱེད་པ་དང་དྲན་པ་ཉེ་བར་བཞག་པའི་མཚན་ཉིད་
ནི་མ་ཚང་བ་མེད་པར་ཡོད་པ་བཞིན་དུ། གཞི་དང་ལམ་གྱི་རྟོགས་པ་དེ་ལ་རྣམ་པ་སྐྱེ་བ་མེད་
པར་རྟོགས་པའི་ཡོན་ཏན་གྱི་ཆོས་དང་འབྲེལ་བས་རྣམ་པ་ཐམས་ཅད་མཁྱེན་པའི་རྣམ་པ་
རྟོགས་ཞེས་བྱ་ལ། སྔར་གྱི་གཞི་དང་ལམ་གྱི་རྟོགས་པའི་རང་བཞིན་མ་དོར་བར་ཡོད་པས་
མཁྱེན་པ་གཉིས་ཀྱི་རྟོགས་པ་ཞེས་ཀྱང་བྱའོ། །ཉན་ཐོས་རང་རྒྱལ་དང་བྱང་ཆུབ་སེམས་
དཔའ་ལ་ཡོད་པའི་ཐམས་ཅད་ཤེས་པའི་རྟོགས་པ་མ་ཉམས་པ་སངས་རྒྱས་ལ་ཡོད་པས་
ཅིའི་ཕྱིར་དེ་དག་ཏུ་མི་བཞག །དེའི་ཕྱིར་མཁྱེན་པ་གསུམ་ནི་ཉན་ཐོས་རང་རྒྱལ་གྱི་ཐམས་
ཅད་ཤེས་པ་དང༌། བྱང་ཆུབ་སེམས་དཔའི་ལམ་ཤེས་པ་དང་། སངས་རྒྱས་ཀྱི་རྣམ་པ་ཐམས་
ཅད་མཁྱེན་པ་ལྟ་བུ་ཆོས་ཅན་སོ་སོར་ངེས་པའི་མཐར་ཐུག་པ་ནི་ངོ་བོ་ཐ་དད་ཀྱང༌། སྤྱིའི་
མཚན་ཉིད་ཉེ་བར་བཟུང་ན་ཁྱབ་བྱ་ཁྱབ་བྱེད་ངོ་བོ་གཅིག་པ་ཡིན་ཏེ། ལམ་ཤེས་པ་ནི་གཞི་
ཤེས་པས་ཁྱབ་པར་སྐྱེ་ལ། རྣམ་པ་ཐམས་ཅད་མཁྱེན་པ་ནི་ལམ་དང་གཞི་ཤེས་པས་ཁྱབ་
པར་སྐྱེའོ། །དེས་ན་ཤིང་དང་ཤ་པ་ལྟ་བུ་ཡིན་ནོ། །དེ་བས་ན་སངས་རྒྱས་ཀྱི་རྣམ་པ་ཐམས་
ཅད་མཁྱེན་པ་ནི་དེ་གཉིས་ཀྱི་སྙིང་པོ་ཅན་ཡིན་ལ། ལམ་ཤེས་པ་ཡང་གཞི་ཤེས་པའི་སྙིང་པོ་
ཅན་ཡིན་ནོ། །འོ་ན་ཐམས་ཅད་ཤེས་པ་ནི་ཉན་ཐོས་དང་རང་རྒྱལ་གྱི་ཡིན་ལ། ཐམས་ཅད་
ཤེས་པ་དང་ལམ་ཤེས་པ་ནི་བྱང་ཆུབ་སེམས་དཔའི་ཡིན་ནོ། །ཐམས་ཅད་ལམ་དང་རྣམ་པ་
རྣམས་ཤེས་པ་ནི་སངས་རྒྱས་ཀྱི་ཡིན་ནོ་ཞེས་ཟེར་བར་རིགས་པས་མདོ་དང་འགལ་ལོ་ཟེར་
ན༑ མདོའི་དེ་ནི་གཙོ་ཆེ་བ་རྒྱུ་མཚན་དུ་བྱས་པ་ཡིན་ཏེ། ཐམས་ཅད་ཤེས་པ་ནི་ཉན་ཐོས་དང་
རང་རྒྱལ་ལ་གཙོ་ཆེ་སྟེ། དེས་དེ་དག་ཏུ་རྣམ་པར་འཇོག་པ་དང་། དེས་དེ་དག་གི་བཞེད་པ་
སྒྲུབ་པའི་ཕྱིར་དང་། དེ་དག་ལ་དེ་ལས་མེད་པའི་ཡང་ཕྱིར་རོ། །ལམ་ཤེས་པ་ནི་བྱང་ཆུབ་
སེམས་དཔའ་ལ་གཙོ་ཆེ་སྟེ། དེས་དེར་འཇོག་པ་དང༌། དེའི་བཞེད་པའི་དོན་སྒྲུབ་པའི་ཕྱིར་
༤ 4 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
རོ ་ཐམས་ཅད་ཤེས་པ་དེ་ལ་ཡོད་ཀྱང་དེ་དག་མི་སྒྲུབ་པས་དེ་དག་ལ་མི་གཙོའོ། །རྣམ་པ་
ཐམས་ཅད་མཁྱེན་པ་ནི་སངས་རྒྱས་ལ་གཙོ་སྟེ། དེས་དེར་འཇོག་པ་དང་། དེས་དེའི་བཞེད་
པ་སྒྲུབ་པའི་ཕྱིར་རོ། །གཉིས་པོ་ཡོད་ཀྱང་དེ་དག་མི་སྒྲུབ་པས་དེ་ལ་མི་གཙོའོ། །ཕྱིའི་ཆོས་ནི་
ཕྱི་ཡི་སྐྱེ་མཆེད་དོ། །ནང་གི་ཆོས་ནི་ནང་གི་སྐྱེ་མཆེད་དོ། །ཉན་ཐོས་ཀྱི་ལམ་གང་ཟག་གི་
བདག་གི་སྒྲོ་འདོགས་ཆོད་པ་དང་། རང་རྒྱལ་གྱི་ལམ་གཟུང་བ་མེད་པར་རྟོགས་པ་དང་།
བྱང་ཆུབ་སེམས་དཔའི་ལམ་ཆོས་ཐམས་ཅད་སྐྱེ་བ་མེད་པར་རྟོགས་པ་ཐམས་ཅད་བྱང་ཆུབ་
སེམས་དཔའ་རང་གི་རྒྱུད་ལ་སྦྱོར་ལམ་དུ་བསྐྱེད་པར་བྱ་ཞིང་ཐེག་པ་གསུམ་ཆར་ཐོབ་པའི་རྒྱུ་
ཞེས་བཤད་པས་དངོས་སུ་སྐྱེས་པ་ནི་ས་དང་པོ་ཡན་ཆད་དོ། །དེས་ན་ལམ་གཞན་རིག་ཏུ་
ཤེས་པ་ཙམ་ནི་ལམ་ཤེས་མ་ཡིན་ནོ། །ཀུན་རྫོབ་ཏུ་ལམ་གསུམ་པོ་ཐམས་ཅད་ཀྱི་རྟོགས་པ་
དང་ཡོན་ཏན་ཐམས་ཅད་ཉམས་སུ་མྱོང་བར་བྱས་ནས་དོན་དམ་པར་མི་དམིགས་པར་མངོན་
སུམ་དུ་ཤེས་པར་བྱེད་པའོ། །གསུམ་པོ་དེ་དག་ཀྱང་རྫོགས་པར་བྱ་ཞེས་པ་ནི་འཕགས་པ་
ལྟར་ན་ཉན་ཐོས་རང་རྒྱལ་གྱི་ལམ་གྱི་སྤངས་པ་དང་རྟོགས་པ་ཐམས་ཅད་སྡུག་བསྔལ་ལ་
ཆོས་ཤེས་པར་རྫོགས་ལ། བྱང་ཆུབ་སེམས་དཔའི་ཆོས་ཉིད་རྟོགས་པ་ནི་ས་རབ་ཏུ་དགའ་
བར་རྫོགས་ལ། དེའི་ཡོན་ཏན་གྱི་ཆེ་བ་དང་ཀུན་རྫོབ་རྟོགས་པ་དང་སྤངས་པ་ནི་ས་བཅུ་རྒྱུན་
གྱི་ཐ་མ་ལ་རྫོགས་སོ། །སེང་གེ་བཟང་པོ་ལྟར་ན། ཉན་ཐོས་རང་རྒྱལ་གྱི་རྟོགས་པ་ས་རབ་ཏུ་
དགའ་བར་རྫོགས་ལ། སྤངས་པ་ས་བརྒྱད་པ་མན་ཆད་དུ་རྫོགས་སོ། །དེ་ཡང་ས་དེ་ལ་ཉོན་
མོངས་པ་ཅན་གྱི་ཡིད་ཀྱི་སྣང་བ་གཞན་དུ་གྱུར་པར་བཤད་པ་དང༌། ཐོགས་མེད་ཀྱིས་མུ་
བཞིར་སྦྱར་བ་ལས་ས་དེ་ལ་འཇུག་པའི་རྣམ་ཤེས་ཡིན་ཡང་ཟག་པ་དང་བཅས་པའི་གཞི་མ་
ཡིན་པའི་མུར་བཤད་པའི་ཕྱིར་རོ། །བྱང་ཆུབ་སེམས་དཔའི་རྟོགས་པ་ཡང་ས་དང་པོ་ཉིད་དུ་
རྫོགས་ཏེ་ཆོས་ཀྱི་དབྱིངས་རྟོགས་པ་ལ་ཁྱད་པར་མེད་པའི་ཕྱིར་རོ། །སྤངས་པ་ནི་རྒྱུན་གྱི་ཐ་
- ,
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་ལ་རྫོགས་སོ། །ལམ་གྱི་བྱ་བ་ནི་གཉིས་ཏེ། སེམས་ཅན་གྱི་དོན་གྱི་དང༌། སྒྲིབ་པ་སྤོང་
བའོ། །དང་པོ་ནི་ས་བདུན་པ་མན་ཆད་དུ་གཙོ་ཆེའོ། །གཉིས་པ་ནི་ས་བརྒྱད་པ་ནས་བཅུ་
པའི་བར་དུའོ། །བྱ་བ་ཡང་བྱ་ལ་དེ་དག་གིས་ཡང་དག་པའི་མཐའ་ནི་མངོན་དུ་མི་བྱའོ་ཞེས་
འབྲེལ་ཏེ། ཡང་དག་པའི་མཐའ་ནི་ཆོས་ཀྱི་དབྱིངས་དྲི་མ་དང་བྲལ་བའི་འགོག་པའོ། །དེ་
མངོན་སུམ་དུ་བྱེད་པ་ནི་སེམས་ཅན་གྱི་དོན་གྱི་བྱ་བ་རྒྱུན་བཅད་ནས་རང་ཉིད་མྱ་ངན་ལས་
འདའ་བའོ། །མཐའ་དེ་མངོན་སུམ་དུ་མ་ བྱས་ན་ སངས་ རྒྱས་ པ་ མི་ རིགས་ སོ་ཟེར་ན།
དམིགས་བསལ་བྱེད་པ་ནི་སྨོན་ལམ་ཞེས་པའོ། །དེ་ནི་སྐྱབས་འགྲོ་དང་སེམས་བསྐྱེད་དེ།
དེས་ན་སྨོན་ལམ་གྱི་ཡུལ་ལོ། །རང་གི་གདུལ་བྱར་གྱུར་པའི་སེམས་ཅན་ངེས་འབྱེད་ཡན་
ཆད་ལ་བཀོད་པས་སྨིན་པར་མ་བྱས་པ་དང་། ཞིང་སྦྱོང་བ་མ་བྱས་པ་རྣམས་ལ་ནི་མཐོ་དམན་
ཅན་ལ་སོགས་པར་སྣང་ལ། བྱས་པ་རྣམས་ལ་ནི་མཉམ་པ་དང་མནན་ན་ནེམས་བྱེད་པ་དང་། །
བཏེག་ན་འཕར་བར་བྱེད་པ་དང་། གསེར་གྱི་ས་གཞི་ལ་བེ་ཌཱུརྱ་མིག་མང་རིས་སུ་བྲིས་པ་ལ་
སོགས་པར་སྣང་བ་ཡིན་ནོ། །དེ་སྦྱོང་བ་ནི་རང་གི་སེམས་སྦྱོང་བའོ། །དེ་ཡང་རྗེས་སུ་མཐུན་
པའི་ཚོགས་བསགས་ཤིང་སྨོན་ལམ་འདེབས་པའོ། །རྣམ་པ་ནི་ངོ་བོའོ། །རྟགས་ནི་འབྲས་
བུའོ། །མཚན་མ་ནི་རྒྱུའོ། །དེ་དག་གིས་གཟུགས་ནས་རྣམ་པ་ཐམས་ཅད་མཁྱེན་པ་མན་ཆོད་
ཀྱི་ཀུན་ནས་ཉོན་མོངས་པ་དང་རྣམ་པར་བྱང་བའི་ཆོས་རྣམས་མཚོན་པར་བྱེད་པའོ། །དེ་
དག་སངས་རྒྱས་ཁོ་ནས་མཁྱེན་གྱི་བྱང་ཆུབ་སེམས་དཔའ་མན་ཆད་ཀྱིས་མ་ཡིན་ཏེ། དེ་དག་
ལ་ཤེས་བྱའི་སྒྲིབ་པ་ཡོད་པའི་ཕྱིར་རོ། །ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཤེས་
རབ་གྱི་ཕ་རོལ་ཏུ་ཕྱིན་པ་མཉན་པར་བྱ་གཟུང་བར་བྱ་ཞེས་པ་ལ་སོགས་པའི་དོན་ནི་ཉན་
ཐོས་དང་རང་རྒྱལ་གྱི་ས་ནི་དེ་དག་གི་ལམ་དང་འབྲས་བུ་མྱང་འདས་སོ། །དེ་ལ་སློབ་ཅིང་
ཐོབ་པར་འདོད་པས་གཞི་ཤེས་པའི་ཤེས་རབ་ཕ་རོལ་ཕྱིན་པ་ལ་བསླབ་པར་བྱ་བའོ། །དེས་
- 4
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ནི་དེའི་རྟོགས་པ་དེར་འདུས་པར་སྟོན་ནོ། །དེ་བཞིན་དུ་བྱང་ཆུབ་སེམས་དཔའ་དང་། སངས་
རྒྱས་ལ་ཡང་སྦྱར་རོ། །རྒྱ་ཆེར་ཞེས་པའི་དོན་ནི་གཉིས་ཀ་གསུངས་པས་སོ། །དེ་ལ་ཞེས་པ་
མན་ཆོད་ནི་མདོའི་བཤད་པ་ཡིན་བྱ་བའམ། ཡང་ན་མཁྱེན་པ་གསུམ་གྱི་རང་བཞིན་དང་བྱེད་
པའི་ཁྱད་པར་བསྟན་པར་བྱའོ། །མ་ཧཱས་གཞན་དུའོ། །གཟུགས་སོགས་ནི་ཕུང་པོ་ལྔའམ་
བདེན་པ་བཞི་སྟེ་དམིགས་པའོ། །མི་རྟག་སྡུག་བསྔལ་ལ་སོགས་པ་ནི་རྣམ་པའོ། །རྟེན་ནི་
ཡུལ་ཏེ་དེས་ན་དམིགས་རྣམ་དེ་ལྟ་བུའི་ཡུལ་ཅན་གྱི་རང་བཞིན་ནོ། །བྱེད་པ་ནི་བདག་ཏུ་
རྨོངས་པ་དང་ང་རྒྱལ་བ་ལ་སོགས་པ་སྤངས་པ་ཡིན་ནོ། །ལམ་ཤེས་པའི་རང་བཞིན་ནི་
དམིགས་པ་ལམ་ཐམས་ཅད་ཀྱིས་ངེས་པར་འབྱུང་བ་ཡིན་ནོ། །ཆོས་ཀྱི་དབྱིངས་དྲི་མ་དང་
བྲལ་བའི་དེ་ཁོ་ན་ཉིད་ལམ་གསུམ་གྱི་འབྲས་བུ་མངོན་དུ་མི་བྱེད་པ་ནི་རྣམ་པའོ། །རྟེན་ཅན་
ནི་དེ་གཉིས་ཀྱི་ཡུལ་ཅན་ནོ། །ཡང་ན་ཐེག་པ་ཐམས་ཅད་ཀྱིས་ངེས་པར་འབྱུང་བ་ནི་ཤེས་
རབ་ཡིན་ལ། དེ་ཁོ་ན་མངོན་དུ་མི་བྱེད་པ་ནི་སྙིང་རྗེ་ཡིན་པས། དེའི་རང་བཞིན་སྲིད་པ་དང་
ཞི་བ་ལ་མི་གནས་པ་ཡིན་ནོ། །དེ་ལྟ་ན་རྟེན་ནི་རང་བཞིན་ནོ། །དེ་ཡང་མདོའི་རྫོགས་པར་བྱ་
ཞིང་ཡན་ཆད་ཀྱིས་ནི་ཤེས་རབ་བསྟན་ལ། སེམས་ཅན་གྱི་དོན་གྱི་བྱ་བ་མན་ཆོད་ཀྱིས་ནི་
སྙིང་རྗེ་བསྟན་ནོ། །བྱེད་པ་ནི་གོ་སླའོ། །ཆོས་ཐམས་ཅད་ནི་དམིགས་པའོ། །སྐྱེ་བ་མེད་པ་ནི་
རྣམ་པའོ། །གཞན་དོན་གྱི་བྱེད་པ་ལ་ནམ་མཁའི་ཁམས་ཀྱི་མཐས་གཏུག་པས་ནི་ཁྱབ་པའམ་
རྒྱ་ཆེ་བ་བསྟན་ནོ། །རྒྱུན་མི་ཆད་པ་ནི་རྟག་པར་རོ། །རང་དོན་ཡེ་ཤེས་ནི་དྲི་མ་མཐའ་དག་
དང་བྲལ་བའི་ཆོས་ཀྱི་དབྱིངས་རྟོགས་པ་ཡིན་ལ། དེའི་ངོ་བོ་ནི་དག་མ་དག་གཉིས་ཀ་རྟོགས་
པ་ཡིན་པས་ཁྱད་ཆེ་བའོ། །ཆོས་ཐམས་ཅད་སྐྱེ་བ་མེད་པར་རྟོགས་པས་སྒྲིབ་པ་ཐམས་ཅད་
དང་བྲལ་བ་ན་ཡང་དག་པའི་མི་རྟོག་པ་འགྲུབ་ཅེས་ལན་ཅིག་བརྗོད་ཀྱི་མཐར་དེ་ཉིད་དུས་
མཉམ་པ་ཡིན་ནོ། །སྤངས་པ་ནི་བག་ཆགས་ཞེས་པའོ། །ལྔ་པ་དོན་བསྡུ་བ་ནི་ཕྱོགས་གསུམ་
-4j.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱིས་མཁྱེན་པ་གསུམ་བསྡུས་ལ་དེ་གསུམ་གྱིས་མངོན་པར་རྟོགས་པ་ཐམས་ཅད་བསྡུས་པ་
དེ་ལྟ་བས་ན་ཞེས་པའོ། །
གཉིས་པ་དགོས་འབྲེལ་དངོས་ལ་བཞི་སྟེ། དགོས་པའི་དོན་དང༌། བསྡུས་
པའི་དོན་དང༌། དེའི་ངག་ཉེ་བར་དགོད་པ་དང་། ཚིག་གི་དོན་ནོ། །དང་པོ་སྟོན་པས་ཚིག་གི་
འབྲེལ་བ་ནི་འགྲེལ་པ་ལྟར་ན་བརྗོད་བྱ་གཏན་ལ་དབབ་པ་བྱས་པས་འདིའི་བརྗོད་བྱ་མངོན་
པར་རྟོགས་པ་བརྒྱད་ཡིན་པར་གོ་ནས། དོན་བརྒྱད་པོ་དེ་ནི་མདོ་ཉིད་ཀྱིས་གསལ་བར་བྱས་
པས་འདི་ལ་ཟློས་པའི་ཉེས་པ་ཆགས་པས་དགོས་པ་མེད་དོ་ཞེས་དོགས་པ་ཡོད་པས།
དགོས་པ་སྟོན་པ་ཡིན་ནོ་ཞེས་བྱ་བའོ། །རྩ་བ་ལྟར་ན་ཤུགས་ཀྱིས་བཤད་པར་དམ་བཅའ་
བྱས་པ་རང་ལ་རྒོལ་བ་ཡིན་ནོ། །དགོས་པ་ནི་སྐྱེ་བོ་ནས་དོན་ལ་ཐེ་ཚོམ་བསྐྱེད་པ་ཡན་ཆད་
ཀྱི་བར་གྱིས་སྟོན་ནོ། །དོན་དུ་མི་འགྱུར་པའི་ཐེ་ཚོམ་ནི་སྐྱེ་བོ་བློ་དམན་པ་དག་དོགས་པ་ཞེས་
འབྲེལ་ལོ། །རྣམ་པ་ཇི་ལྟར་ཞེ་ན། བཅོམ་ལྡན་འདས་འཕགས་པ་མ་རྒྱལ་བ་ལས་རྒྱལ་བས་
ཡང་བརྒྱད་པོ་དེ་བསྟན་ཅིང་བསྟན་བཅོས་རྩོམ་པ་ལ་དོན་ཅི་ཡོད་དེ་མེད་དོ་སྙམ་དུ་དོགས་
པའོ། །མེད་པ་དེ་ཅིའི་ཕྱིར་ཞེ་ན། གསལ་བར་མཛད་ཟིན་པའི་ཕྱིར་རོ། །གང་ཞེ་ན། མངོན་
པར་རྟོགས་པ་བརྒྱད་ཤེས་རབ་ཕ་རོལ་ཕྱིན་པའི་དོན་མཐའ་དག་གོ །གང་དུ་ཞེ་ན། རྒྱས་
པའི་ཡུམ་དེ་དང་དེ་ལས་སོ། །གང་གིས་ཞེ་ན་རྒྱས་པ་ལ་དད་པ་ལ་སོགས་པ་ལ་འབུམ་ལ་
སོགས་པ་བཤད་པས་ཕན་འདོགས་པར་བཞེད་པའི་བཅོམ་ལྡན་འདས་ཀྱིས་སོ། །དེའི་དོན་
ནི་ཁྱོད་བསྟན་བཅོས། རྒྱས་པ་དང་འབྲིང་དང་བསྡུས་པ་ལ་དད་པ་གང་གི་དོན་དུ་རྩོམ། དེ་
གསུམ་གའི་ཡང་རྒྱས་པ་ལ་སོགས་པས་དོན་བྱས་ཟིན་པས་དོན་མེད་དོ་བྱ་བའོ། །དེ་བཟློག་
པ་ནི་བསལ་བའི་ཕྱིར་གསུངས་ཞེས་པ་སྟེ། དོན་ནི་བཅོམ་ལྡན་འདས་ཀྱི་སྐུས་དངོས་སུ་
གདུལ་བར་བྱ་བའི་འཁོར་ཤེས་རབ་ཀྱིས་ལྷག་པར་རློམ་པ་དེ་རྣམས་ལ་དོན་མེད་པ་ཡིན་
- 4 (; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཡང་། དངོས་སུ་གདུལ་བྱར་མ་གྱུར་པ་ལྟ་བ་ཤས་ཆེ་བ་དུས་ཕྱི་རབས་ཀྱི་སེམས་ཅན་མདོ་
རྒྱས་འབྲིང་གསུམ་གྱིས་དོན་བརྒྱད་པོ་རྟོགས་པར་མ་ནུས་པ་རྣམས་ཀྱི་དོན་དུ་དོན་མེད་པ་མ་
ཡིན་ནོ་བྱ་བའོ། །ཡོངས་གཅོད་ལ་དོན་དུ་འགྱུར་བའི་ཐེ་ཚོམ་བསྐྱེད་པའི་ཕྱིར་དོན་ལ་ཐེ་ཚོམ་
བསྐྱེད་པ་ཉིད་ཀྱིས་འཇུག་པའི་ཡན་ལག་ཏུ་གསུངས་སོ་བྱ་བའོ། ། །
སྤྱིར་དགོས་དོན་ལ་མི་མཐུན་པ་ཡང་མང་སྟེ་ཁ་ཅིག་ནི་དགོས་འབྲེལ་གྱི་ཚིག་ལ་
བརྟེན་ནས་དེའི་དོན་ལ་ངེས་པ་སྐྱེད་ནས་འཇུག་པའི་ཡན་ལག་ཏུ་བྱེད་པ་ནི། བསྟན་བཅོས་
དག་ནི་ཐམས་ཅད་དམ་ཞེས་འདོད་པ་ཡིན་ནོ། །ཡང་ཁ་ཅིག་གནའ་རབས་ཀྱི་གཞུང་རྗེས་སུ་
བསྐྱང་བའི་ཆེད་ཙམ་ཡིན་ནོ་ཟེར་བ་དང་། ཁ་ཅིག་ནི་ཁྱོད་ཀྱི་བསྟན་བཅོས་འདི་བརྩམ་པར་
བྱ་བ་མ་ཡིན་ཏེ། དགོས་པ་མེད་པའི་ཕྱིར་བྱ་རོག་གི་སོ་བརྟགས་པའི་བསྟན་བཅོས་བཞིན་ནོ་
ཞེས་ཁྱབ་བྱེད་མ་དམིགས་པ་ལྟར་འཆོས་པའི་རྟགས་ལ་བརྟེན་ནས་བསྟན་བཅོས་རྩོམ་པའི་
སྐབས་འགོགས་པའི་ངག་གམ་ལོག་རྟོག་ཕྱིར་ཟློག་པའི་ཆེད་དུ་ཡིན་ཟེར་བ་ཡང་ཡོད་དོ། ཁ་
ཅིག་ནི་བསྟན་བཅོས་ཀྱི་གཞུང་གི་ཚིག་གམ་ཡི་གེ་མཛེས་པ་སྐྱེད་པའི་ཆེད་དུ་བརྩམ་པ་ཡིན་
ཟེར་བ་ཡོད་མོད་ཀྱི། སློབ་དཔོན་འདིས་ནི་སློབ་དཔོན་ཆོས་མཆོག་གི་རྗེས་སུ་འབྲངས་ནས།
དགོས་འབྲེལ་གྱི་ཚིག་ལ་བརྟེན་ནས་རྣམ་གཅད་ལ་དོན་དུ་མི་འགྱུར་བའི་ཐེ་ཚོམ་བཞི་པོ་
ལྡོག་པའི་ཡན་ལག་ཏུ་གྱུར་པ་བསལ་ནས། ཡོངས་གཅོད་ལ་དོན་དུ་འགྱུར་བའི་ཐེ་ཚོམ་བཞི་
པོ་འཇུག་པའི་ཡན་ལག་ཏུ་གྱུར་པ་བསྐྱེད་ནས་ཉན་པ་པོ་བསྟན་བཅོས་ལ་འཇུག་པའི་ཡན་
ལག་ཏུ་ཡིན་ནོ་ཞེས་འདོད་དོ། །དེ་ལ་དོན་དུ་གྱུར་བའི་ཐེ་ཚོན་ནི། མ་ཧཱས་སློབ་དཔོན་ཆོས་
མཆོག་གི་དགོངས་པ་བཞག་པ་ལྟར་ན། མཁོ་བའི་དོན་ལ་ཡོད་པ་ཤས་ཆེར་རྟོག་པ་ཡིན་ལ།
དོན་དུ་མི་འགྱུར་བའི་ཐེ་ཚོམ་ནི་མི་མཁོ་བའི་དོན་ལ་ཡོད་པ་ཤས་ཆེར་རྟོག་པ་དང་། མཁོ་
བའི་དོན་ལ་ཡོད་པ་ཤས་ཆུང་ངུ་རྟོག་པ་ཡིན་ནོ། །དེ་ལ་དོན་དུ་མི་འགྱུར་བའི་ཐེ་ཚོམ་བཞི་ནི།
-4
7 ,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་བཅོས་འདི་རྩོམ་པ་དང་མཉན་པ་ལ་སོགས་པ་ལ་དགོས་པ་ཕལ་ཆེར་མེད་ལས་ཆེ་
སྙམ་པ་དང་། དེ་ཕལ་ཆེར་སྒྲུབ་པར་མི་ནུས་ལས་ཆེ་སྙམ་པ་དང་། དེ་ཡང་ཕལ་ཆེར་འདོད་
པར་བྱ་བ་མ་ཡིན་ལས་ཆེ་སྙམ་པ་དང༌། དེ་ཡང་ཕལ་ཆེར་བསྟན་བཅོས་འདི་དང་མ་འབྲེལ་
ལས་ཆེ་སྙམ་པ་སྟེ། དེ་བཞི་ཀ་ཡོད་ཀྱང་འཇུག་པ་ལྡོག་གོ །དོན་དུ་འགྱུར་བའི་ཐེ་ཚོམ་བཞི་
ནི༑ བསྟན་ཆོས་འདི་རྩོམ་པ་དང་མཉན་པ་ལ་དགོས་པ་ཕལ་ཆེར་ཡོད་ལས་ཆེ་སྙམ་པ་དང་།
དེ་ཡང་ཕལ་ཆེར་སྒྲུབ་པར་ནུས་ལས་ཆེ་སྙམ་པ་དང༌། དེ་ཡང་ཕལ་ཆེར་འདོད་པར་བྱ་བ་ཡིན་
ལས་ཆེ་སྙམ་པ་དང༌། དེ་ཡང་ཕལ་ཆེར་བསྟན་བཅོས་འདི་དང་འབྲེལ་ལས་ཆེསྙམ་པ་སྟེ། དེ་
བཞི་ཚང་བར་ཡོད་པས་འདི་ལ་འཇུག་པར་འགྱུར་བའོ། །
བསྡུས་པའི་དོན་ནི་འཇུག་པའི་ཡན་ལག་གསུངས་ཏེ་བྱ་བ་སྟེ། དེ་དག་ཀྱང་
གང་ཞེ་ན་རང་གི་ཞེས་པ་ནས་འབྲེལ་བ་ཁོང་ན་ཡོད་པའི་བར་རོ། །དེ་ཡང་དགོས་འབྲེལ་
ཅན་དང༌། དེ་ལ་ཡོད་པའི་དགོས་འབྲེལ་དངོས་གཉིས་སོ། །དང་པོ་ནི་མ་ཕམ་པ་རང་གི་
བསྟན་བཅོས་ཞེས་པ་སྟེ། དེའི་ལྡང་ཚད་ནི། ཡི་གེ་དུ་མ་འདུས་པ་ལས་མིང་ངོ༌། །མིང་དུ་མ་
འདུས་པ་ལས་ཚིག་གོ །ཚིག་དུ་མ་འདུས་པ་ལས་ངག་གོ །ངག་དུ་མ་འདུས་པ་ལས་རབ་ཏུ་
བྱེད་པའོ། །རབ་ཏུ་བྱེད་པ་དུ་མ་འདུས་པ་ལས་བསྟན་བཅོས་སོ། །དེ་ཡང་རྟེན་གྱི་གང་ཟག་
དང༌། ཤེས་པར་བྱ་བའི་ཡུལ་དང༌། སྤང་བྱའི་སྒྲིབ་པ་དང༌། དེ་སྤོང་བའི་གཉེན་པོ་ཡེ་ཤེས་
དང༌། ཐོབ་པར་བྱ་བའི་འབྲས་བུ་ལྔ་པོ་མ་ཚང་པར་སྟོན་པ་ནི་དང་པོ་ཡིན་ལ། དེ་ལྔ་ཀ་ཚང་
བར་སྟོན་པ་ནི་བསྟན་བཅོས་ཡིན་ནོ་ཞེས་བཤད་དོ། །སྒྲའི་དོན་ནི་སློབ་དཔོན་བློ་བརྟན་གྱིས།
ཉོན་མོངས་དགྲ་རྣམས་མ་ལུས་འཆོས་པ་དང༌། །ཞེས་པ་ལ་སོགས་པས་བཤད་པ་བཞིན་
ལྟའོ། །དེ་ཡང་བཏགས་པ་དང་། དངོས་གཉིས་སུ་ཤེས་པར་བྱའོ། །གཉིས་ནི་བརྗོད་བྱ་དང་།
དགོས་པ་དང་། དགོས་པའི་དགོས་པ་དང་། འབྲེལ་བའོ། །དེ་ལ་བརྒྱད་སྟོང་འགྲེལ་པ་ལས་
- 4
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
བརྗོད་བྱ་དང་འབྲེལ་བ་མ་སྨྲས་ན། སྨྱོན་ཚིག་ལྟར་སུ་ཡང་འཇུག་པར་མི་འགྱུར་རོ། །དགོས་
པ་ཐུན་མོང་མ་ཡིན་པ་དང༌། དེ་ཡང་འདི་དང་འབྲེལ་བར་མ་སྨྲས་ན་འདི་ལ་སུ་ཡང་འཇུག་
པར་མི་འགྱུར་རོ། །དོན་གྱི་དགོས་པ་བར་དུ་ཆོད་པ་འབྲས་བུ་མ་ཡིན་པ་དང༌། སྒྲའི་དངོས་
ཀྱི་དོན་གོ་བ་ཙམ་དགོས་པ་ཡིན་པ་དགག་པ་དང༌། དགོས་པའི་དགོས་པ་མ་སྨྲས་ན་འདོད་
པར་བྱ་བ་མ་ཡིན་པར་དོགས་པས་སུ་ཡང་འཇུག་པར་མི་འགྱུར་བྱ་བ་ལ་སོགས་པ་གསུངས་
ཏེ༑ དེ་འདིར་བཏབ་པས་ཕན་པ་ཙམ་མེད་དོ། །
འདི་ལ་དོན་གསུམ་གྱིས་ཤེས་པར་བྱ་སྟེ། དགོས་འབྲེལ་སོ་སོའི་རང་བཞིན་
དང༌། དེའི་གྲངས་ངེས་པ་དང༌། དེ་དག་བསྟན་པའི་ཚུལ་ལོ། །དེ་ལ་བརྗོད་བྱ་ནི་བསྟན་
བཅོས་འདིའི་བཤད་པར་བྱ་བ་སྟེ། མངོན་པར་རྟོགས་པ་བརྒྱད་དོ། །དེ་ཡང་དངོས་དང༌།
ཞེན་པའི་བརྗོད་བྱ་གཉིས་སོ། །དགོས་པ་ནི་བསྟན་བཅོས་དེ་མཉན་པ་ལ་བརྟེན་ནས་དེའི་
བརྗོད་བྱ་དེའི་སྒྲའི་རྗེས་སུ་འབྲངས་པའི་ཐོས་བྱུང་གི་ཤེས་རབ་ཀྱིས་རྟོགས་པའོ། །དགོས་
པའི་དགོས་པ་ནི་ཐོས་པ་ལས་བྱུང་བའི་དགོས་པ་དེས་བཞག་པའི་བག་ཆགས་ལས་བྱུང་བའི་
དྲན་པའི་ཤེས་པ་ལ་མདོའི་དོན་བཞག་ནས། བསམ་པ་དང༌། འཇིག་རྟེན་པ་དང་། འཇིག་
རྟེན་ལས་འདས་པའི་ཤེས་རབ་ཀྱིས་བསྒོམས་པས་མངོན་པར་རྟོགས་པ་བརྒྱད་མངོན་སུམ་
དུ་ཉམས་སུ་མྱོང་ཞིང་རྣམ་པ་ཐམས་ཅད་མཁྱེན་པ་དང་ཆོས་ཀྱི་སྐུ་ཡོངས་སུ་རྫོགས་པར་
མངོན་དུ་བྱས་པས་མངོན་པར་རྫོགས་པར་སངས་རྒྱས་པའོ། །འབྲེལ་བ་ནི་བསྟན་བཅོས་
དང་དགོས་པ་དག་གི་ཐབས་དང་ཐབས་ཀྱིས་བསྒྲུབ་པར་བྱ་བའི་འབྲེལ་བ་སྟེ། དགོས་པ་དེ་
བསྟན་བཅོས་སམ་དེ་མཉན་པ་ལ་རག་ལས་ཤིང་དེས་བསྐྱེད་པར་བྱ་བ་སྟེ། དེས་ན་དེ་དགོས་
པའི་རང་བཞིན་ཡིན་པས་དེའི་ཁོང་ན་ཡོད་པའོ། །དེས་ན་དགོས་འབྲེལ་གསུམ་བློ་གཅིག་གི་
སྟེང་དུ་ཚོགས་སུ་རུང་ཞེས་པའི་དོན་ནི་གཞན་དུ་ཤེས་པར་བྱའོ། །སྤྱིར་དགོས་འབྲེལ་ནི་
- 4
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་བཅོས་ཀྱི་ཡིན་ལ། དེའི་ཚིག་གིས་ནི་ཁ་མར་འདོགས་པ་ཡིན་ནོ། །
གཉིས་པ་གྲངས་ངེས་པ་ནི་དགོས་འབྲེལ་གསུམ་མམ་ལྔ་ལ་སོགས་པར་མི་
བྱ་བར་བཞི་ཁོ་ནར་ཇི་ལྟར་གྲངས་ངེས་སྙམ་ན། དགོས་འབྲེལ་གྱི་ཚིག་ལ་བརྟེན་ནས་ཉན་པ་
པོ་དགོས་འབྲེལ་གྱི་དོན་ལ་ཐེ་ཚོམ་བསྐྱེད་ནས་འཇུག་པའི་ཡན་ལག་ཏུ་བྱེད་པ་ལ། དེ་དག་
ཉེ་བར་མཁོ་བས་ཡིན་ནོ། །འོ་ན་ཚད་མ་ལོག་པའི་དོན་ལ་བློ་མངོན་དུ་ཕྱོགས་པ་ཙམ་གྱིས་དེ་
སྐྱེ་བས་དེ་མི་དགོས་སོ་སྙམ་ན། ཐེ་ཚོམ་ཙམ་ཞིག་སྐྱེ་ཡང་ཁྱད་པར་ཅན་ལྡོག་པའི་ཡན་ལག་
གི་དོན་དུ་མི་འགྱུར་བའི་ཐེ་ཚོམ་བཞི་བཅད་ནས། འཇུག་པའི་ཡན་ལག་གི་དོན་དུ་འགྱུར་
བའི་ཐེ་ཚོམ་བཞི་བསྐྱེད་པ་ལ་དེ་དག་དགོས་ཏེ། དེ་ཡང་དགོས་པ་བསྟན་པས་དེ་ཕལ་ཆེར་
མེད་ལས་ཆེ་སྙམ་པའི་ཐེ་ཚོམ་སྤོང་ལ། བརྗོད་བྱ་བསྟན་པས་དེ་ཕལ་ཆེར་སྒྲུབ་པར་མི་ནུས་
ལས་ཆེ་སྙམ་པའི་ཐེ་ཚོམ་སྤོང་ལ། དགོས་པའི་དགོས་པ་བསྟན་པས་དེ་ཕལ་ཆེར་འདོད་པར་
བྱ་བ་མ་ཡིན་ལས་ཆེ་སྙམ་པའི་ཐེ་ཚོམ་སྤོང་ལ། འབྲེལ་བ་བསྟན་པས་དེ་འདི་དང་ཕལ་ཆེར་
མ་འབྲེལ་ལས་ཆེ་སྙམ་པའི་ཐེ་ཚོམ་སྤོང་ངོ་། །དེ་ལྟ་བུ་བསྐྱེད་པར་མི་ནུས་སོ་སྙམ་ན། དེ་ཡང་
རྩོམ་པ་པོའི་ཚིག་ཡིན་པས་བསྐྱེད་པར་ནུས་སོ། །གསུམ་པ་དེ་དག་བསྟན་པའི་ཚུལ་ཡང་ངག་
དོན་དུ་དགོས་པའི་དགོས་པ་ཁོ་ན་དངོས་སུ་བསྟན་པ་ཡིན་ཏེ་གཙོ་བོར་བསྟན་པའི་ཕྱིར་རོ།།
དེའི་དོན་ཡང་ཁྱད་པར་གྱི་གཞིར་བསྟན་པའི་ཕྱིར་ཏེ། དེ་ཡང་དགོས་པ་ནི་དགོས་པའི་དགོས་
པའི་ཁྱད་པར་ཡིན་ལ། དེ་ཉིད་ཀྱིས་དེའི་རང་བཞིན་གྱི་འབྲེལ་བ་ཡང་དེ་ཡིན་ནོ། །བརྗོད་བྱ་
ནི་དགོས་པའི་ཁྱད་པར་ཡིན་པས་བརྒྱུད་པས་དེའི་ཡང་ཁྱད་པར་དུ་གྲུབ་པའོ། །དཔེར་ན་ལྷ་
སྦྱིན་དབྱུག་པ་ཁྱེར་ལ་བ་ནག་མོ་ཡུལ་གཞན་དུ་སྐྱོད་ཅིག་ཅེས་བྱ་བ་ལྟ་བུའོ། །ཚིག་དོན་དུ་
གསུམ་དངོས་སུ་བསྟན་ཏོ། །འབྲེལ་བ་ནི་དགོས་པའི་ཤུགས་ཀྱིས་སོ། །གསུམ་ནི་དགོས་པ་
དང་བསྡུས་པ་དང་བཅས་པའི་དགོས་འབྲེལ་དེ་ཡང་གང་ཡིན་སྙམ་པ་ལ། རྣམ་པ་ཐམས་
- 5 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཅད་ཉིད་ཅེས་པས་དེ་དྲངས་པ་ཡིན་ནོ། །དེ་ལ་རྣམ་པ་ཐམས་ཅད་ནས་གང་གི་བར་གྱིས་
བརྗོད་བྱ་བསྟན་ཏོ། །གཞན་གྱིས་ནས་མཐོང་འགྱུར་གྱི་བར་གྱིས་ནི་དགོས་པའི་དགོས་པ་
བརྗོད་དོ། །ཆོས་སྤྱོད་བཅུའི་བདག་ཉིད་ཀྱི་མདོའི་དོན་ཕྱིར་བདེ་བླག་ཏུ་ནི་རྟོགས་པ་ཞེས་བྱ་
བ་ལ་སོགས་པར་འབྲེལ་བས་ནི་དགོས་པ་བསྟན་ཏོ། །འབྲེལ་བ་སྟོན་པའི་ཚིག་ནི་རྩ་བ་ལ་
མེད་དོ། ། །
བཞི་པ་ནི་རྣམ་པ་ཐམས་ཅད་མཁྱེན་པ་སངས་རྒྱས་ཀྱིས་ཐུགས་སུ་ཆུད་ཅིང་
མངོན་སུམ་དུ་མཛད་པའི་ལམ་གང་ཡིན་པ་ནི་བརྗོད་བྱ་ཡིན་ནོ། །ཡང་ན་རྣམ་པ་ཐམས་ཅད་
མཁྱེན་པ་ནི་སེམས་བསྐྱེད་པ་ལ་སོགས་པའི་ཆོས་བཅུ་ཡིན་ལ་དེ་དག་ནི་སངས་རྒྱས་ལ་
སོགས་པ་ཐོབ་པར་བྱེད་པ་ཡིན་ལས་དེ་དེའི་ལམ་ཡིན་ནོ་ཟེར་རོ། །འོ་ན་མངོན་རྟོགས་བདུན་
དེ་མ་ཡིན་ནམ་ཟེར་ན། དེས་ཉེ་བར་མཚོན་ནས་དེ་དག་ཀྱང་ཡིན་ནོ། །ཇི་ལྟར་ཞེ་ན་དེའི་ནང་
དུ་གཞན་ཐམས་ཅད་འདུས་པའི་ཚུལ་གྱིས་གཙོ་བོ་ཉེ་བར་བཟུང་ནས་ཡིན་ནོ། །ཐམས་ཅད་
དེར་འདུས་ན་དེ་བསྟན་པས་གཞན་མཚོན་བྱར་འཐད་ངེས་མེད་དོ། །དེ་ཡང་གདུལ་བྱ་མ་
བསྡུས་པ་སྡུད་པར་བྱེད་པའི་སྐུའི་རྫུ་འཕྲུལ་གྱི་ཚོ་འཕྲུལ་དང་། མ་སྨིན་པ་སྨིན་པར་བྱེད་པ་
ཐུགས་ཀྱི་སྤྱོད་པའི་གཉེན་པོའི་ཆོས་བསྟན་པས་སྨིན་པར་བྱེད་པ་ཀུན་བརྗོད་པའི་ཆོ་འཕྲུལ་
དང༌། མ་གྲོལ་བ་གྲོལ་བར་བྱེད་པའི་གསུང་གི་གྲོལ་བར་བྱེད་པའི་ཆོས་བསྟན་པས་གྲོལ་
བར་བྱེད་པ་རྗེས་སུ་བསྟན་པའི་ཆོ་འཕྲུལ་གསུམ་གྱིས་འགྲོ་བ་ལ་ལམ་སྟོན་པའམ། ཡང་ན་
ཡན་ལག་དང་ཉིང་ལག་དང་བ་སྤུའི་བུ་ག་དང་རང་བཞིན་གྱི་དང་ལྗགས་ཀྱི་དབང་པོ་བཞི་
ལས་འོད་བཀྱེ་བས་སེམས་ཅན་བྱང་ཆུབ་ཏུ་ངེས་པར་བྱེད་པ་དང་རྒྱལ་བའི་ཡུམ་སྟོན་པའི་སྔ་
ལྟས་སུ་གྱུར་པའི་ཏིང་ངེ་འཛིན་གྱི་རྒྱལ་པོ་འདི་དང༌། ས་གཡོ་བ་ལ་སོགས་པས་སྣོད་དང་
བཅུད་ཀྱི་གནས་སྦྱངས་པའི་སེང་གེ་རྣམ་པར་རོལ་བ་གཉིས་ཀྱིས་ཏིང་ངེ་འཛིན་གྱི་དང་། སྐུ་
- 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱད་པར་དུ་འཕགས་པ་དང་། ཐ་མལ་བ་བསྟན་པ་གཉིས་ཀྱིས་སྤྲུལ་པའི་དང་། མཆོད་པ་
བྱས་པ་བྱིན་གྱིས་བརླབས་པ་གཉིས་ཀྱིས་རྫུ་འཕྲུལ་གྱི་དང༌། འོད་དང་སྐུ་གཟུགས་ལ་
སོགས་པས་འཇིག་རྟེན་གྱི་ཁམས་བསྟན་པ་དང་། རང་གི་སྟོན་པ་ལ་ཞུ་བ་དང་། སྙན་སྨྲ་བ་
དང་སྐྱེས་བསྐུར་བ་ལ་སོགས་པས་འཁོར་སྡུད་པ་གཉིས་ཀྱིས་ཆོས་སྣང་བའི་ཆོ་འཕྲུལ་
གསུམ་གྱིས་སོ། །མདོ་འདི་ལས་སོ། །དེས་ཀྱང་མདོ་ལས་བཤད་པའི་མངོན་པར་རྟོགས་པ་
བརྒྱད་འདིས་སྟོན་བྱས་པས་འདི་མདོའི་འགྲེལ་པར་གོ་བའི་ཆེད་དུ་ཡིན་ནོ། །དགོས་པའི་
དགོས་པ་ནི་མཐོང་བ་སྟེ་མངོན་སུམ་དུ་གྱུར་པའོ། །དེ་ཡང་བཞིས་སྟོན་པ་ལས། དང་པོ་
མངོན་སུམ་དུ་བྱ་བའི་ཡུལ་ལམ་དོན་ནི། ཁྱབ་འཇུག་འཇིག་རྟེན་གནས་པར་བྱེད་པ་སེང་
གེའི་མགོ་བོ་ཅན་དང་། དབང་ཕྱུག་འཇིག་རྟེན་འཇིག་པར་བྱེད་པ་འཕྲོག་བྱེད་དང་། ཚངས་
པ་དབྱིག་གི་སྙིང་པོ་ལ་སོགས་པ་ཕྱི་རོལ་པ་དང༌། དེ་ལས་གཅིག་ཤོས་སུ་གྱུར་པ་ནང་པ་
སངས་རྒྱས་པའི་འདོད་ཆགས་དང་བྲལ་བ་ཉན་ཐོས་དང་རང་རྒྱལ་དགྲ་བཅོམ་པ་དང༌།
སོགས་པའི་ཚིག་གིས་བཟུང་བ་འཇིག་རྟེན་པའི་འདོད་ཆགས་དང་ བྲལ་བ་རྣམས་ལ། །
འགལ་བའི་རྐྱེན་དངོས་པོར་མངོན་པར་ཞེན་པའི་དུག་གིས་བསམ་པའི་རྒྱུད་མ་རུངས་པར་
བྱས་པ་ཡོད་པ་དང་། མཐུན་པའི་རྐྱེན་ཆོས་ཐམས་ཅད་བདག་མེད་པར་གོམས་པར་བྱས་པ་
མ་ཚང་བས་མ་མྱོང་བ་དེའོ། །མངོན་དུ་བྱེད་པའི་ཐབས་ཀྱི་དང་པོ་ནི་མདོའམ་བསྟན་བཅོས་
ཐོས་པའི་ཤེས་རབ་སྒྲའི་དོན་ངེས་པ་ལ་མ་རྟོགས་ལོག་རྟོག་ཐེ་ཚོམ་གསུམ་བསལ་བ་ཙམ་
གྱིས་ཉམས་སུ་མྱོང་བ་གསལ་པོར་གྱུར་པ་སྟེ་སྒྲའི་སྒོ་ནས་དོན་གསལ་བར་རྟོགས་པ་ཙམ་མོ།
དེས་ཀུན་གཞིའི་རྣམ་ཤེས་ལ་བག་ཆགས་བཞག་པའི་བག་ཆགས་ལས་བྱུང་བའི་དྲན་པའི་
ཤེས་པ་ལ། མདོའི་དོན་ཆུ་ལ་ ཆུའམ་མར་ལ་མར་བཞིན་དུ་མ་བརྗེད་པར་བཞག་པའོ། །
མདོའི་དོན་དེ་ཡང་གང་ཞེ་ན། ཆོས་སྤྱོད་བཅུའི་བདག་ཉིད་ཀྱིའོ། །དེ་ལ་ཆོས་ནི་རྣམ་པར་
- 5
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
དཀར་བའམ་མཚན་ཉིད་འཛིན་པའོ། །ཉམས་སུ་བླང་བར་བྱ་བའི་དོན་གྱིས་སྤྱོད་པར་གྱུར་
པ་ཞེས་འགྲེལ་ཆེན་ལས་ བཤད་པས། སྤྱོད་པ་ནི་ཉམས་སུ་བླང་བར་བྱ་བའོ། །བཅུ་ནི་
སྐབས་དང་པོའི་ཆོས་བཅུའོ། །འོ་ན་ལམ་ཤེས་པའི་བཅུ་གཅིག་ལ་སོགས་པ་དེ་མ་ཡིན་ནམ་
སྙམ་པ་ལ། དེ་ཐམས་ཅད་ཀྱང་དང་པོའི་བཅུ་པོ་དེས་མཚོན་པའི་ཕྱིར་ན་བདག་ཉིད་ཀྱི་ཞེས་
པའོ། །ནས་ཞེས་པས་མཚོན་པའི་ཐབས་ལྷག་མ་ནི། ཐབས་བར་པ་ཐོས་པའི་དོན་ལེགས་
པར་བསམ་ཞིང་འཇིག་རྟེན་པའི་སྒོམ་བྱུང་སྐྱེས་པའོ། །མཐར་ཐུག་པ་ནི་ས་དང་པོ་ལ་སོགས་
པའི་རྟོགས་པ་རིམ་གྱིས་སྐྱེས་པ་ཡིན་ནོ། །མངོན་དུ་བྱེད་པའི་རྟེན་ནི་བློ་དང་ལྡན་པ་སྟེ།
བདེན་པ་གཉིས་ལ་བརྟེན་པའི་སྦྱིན་པ་ལ་སོགས་པའི་ཚོགས་གཉིས་ལེགས་པར་བསགས་པ་
དང༌། རང་དང་གཞན་གྱི་དོན་ཕུན་སུམ་ཚོགས་པ་སྒྲུབ་པ་ལ་བློ་མ་གཡེང་པའོ། །ཡང་ན་དེ་
གཉིས་སྒྲུབ་པར་ནུས་ཤིང་སྒྲུབ་པ་ལ་གེགས་མེད་པའོ། །དེས་ནི་ཕྱི་རོལ་པ་དང་ཉན་ཐོས་
དང་རང་རྒྱལ་ལས་ཁྱད་པར་དུ་གྲུབ་པའོ། །ངོ་བོ་ནི་མཐོང་གྱུར་རོ། །དགོས་པའི་ངོ་བོ་ནི་སྒྲ་
ལས་བྱུང་བའི་རྟོགས་པའོ། །ཡུལ་ལམ་རྟོགས་བྱ་གང་རྟོགས་པ་ཡིན་སྙམ་པ་ལ། ཆོས་སྤྱོད་
བཅུའི་བདག་ཉིད་ཀྱི་མདོ་དོན་ནོ། །དགོས་པ་གང་གི་ཆེད་དུ་བསྐྱེད་པའི་དགོས་པ་ཡིན་སྙམ་
ན༑ མཐོང་འགྱུར་ཕྱིར་བསྐྱེད་པའོ། ཁྱད་པར་གང་དང་ལྡན་སྙམ་པ་ལ། བདེ་བླག་ཏུ་ནི་ཞེས་
པ་སྟེ། དོན་རྒྱ་ཆེན་པོ་ཡི་གེ་ཉུང་ངུས་རྟོགས་པའོ། །འགྲེལ་ཆེན་ལྟར་ན་ཚུལ་ཇི་ལྟར་སྙམ་པ་
ལ་བདེ་བླག་ཏུ་ནི་ཞེས་བརྗོད་དོ། །འགྲེལ་པ་ལས་རྗོད་པར་བྱེད་པ་ནི་བསྟན་བཅོས་ཏེ་
རྟོགས་པ་སྒྲུབ་པའི་ཐབས་དང་དེའི་བརྗོད་པར་བྱ་བ་རྟོགས་པར་བྱ་བ་ཡིན་པས་ཐབས་ཀྱིས་
བསྒྲུབ་པར་བྱ་བ་མ་ཕམ་པས་འབྲེལ་བར་མཛད་པ་ཞེས་པའི་གཞུང་ནི་འབུམ་པ་ལྟར་ན་
ཤུགས་ཀྱི་གོ་བའི་འབྲེལ་བ་སྟོན་པ་ཡིན་ནོ་ཟེར་རོ། །གང་ཡིན་པ་དེ་ཡང་རྗོད་པར་བྱེད་པ་
མདོ་དང་བརྗོད་པར་བྱ་བ་དེའི་དོན་སངས་རྒྱས་ཀྱིས་འབྲེལ་བར་མཛད་པ་དེ་བརྗོད་བྱ་ཡིན་
-5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནོ་ཞེས་དེ་ཉིད་སྟོན་པར་བྱའོ། །སྐབས་དང་པོའི་ཆོས་བཅུ་ཡིན་ན་སྦྱིན་པ་ལ་སོགས་པ་ཇི་
ལྟར་ཡིན་ཟེར་ན། དེ་ནི་ཆོས་བཅུ་ཐ་མ་སྒྲུབ་པ་བཞི་བཟུང་བ་ཡིན་ཏེ། དེ་དག་ནི་ཐམས་ཅད་
ཀྱང་ཕ་རོལ་ཏུ་ཕྱིན་པ་དྲུག །སྒྲུབ་པ་ཡིན་པའི་ཕྱིར་རོ། །རྣམ་པ་ཐམས་ཅད་མངོན་དུ་བྱེད་པ་
ནི་ཆོས་སྐུ་མངོན་དུ་གྱུར་པ་ཡིན་པས་སངས་རྒྱས་པ་ཡིན་ནོ་དེ་ནི་འབྲས་བུ་མཐར་ཐུག་པ་
ཡིན་ནོ། །དགོས་པའི་རྟེན་ནི་ཉན་པ་པོའི་གདུལ་བྱའོ། །མ་ཧཱའི་ལྟར་ན་རྣམ་པ་ཐམས་ཅད་
མཁྱེན་པ་ནི་སངས་རྒྱས་ཡིན་པ་དེའི་ལམ་ནི་མངོན་རྟོགས་བདུན་པོ་ཡིན་ནོ། །འོ་ན་ཆོས་སྐུ་
དེ་མ་ཡིན་ནམ་ཟེར་ན། མངོན་པར་རྟོགས་པ་ཐམས་ཅད་མཚོན་ཞེས་པས་དེ་ཡང་དེར་བརྗོད་
དོ་ཞེས་སོ། །ཆོས་བྱང་ཆུབ་ཀྱི་སེམས་ལ་སྤྱོད་པ་ནི་ཕ་རོལ་ཕྱིན་པ་བཅུ་ལ་འཆད་དོ། །དེ་ནི་
མི་འཐད་དེ་སློབ་དཔོན་གྱིས་རྣམ་པ་ཐམས་ཅད་མཁྱེན་པ་ཉིད་ལ་སོགས་པ་མངོན་པར་
རྟོགས་པ་བརྒྱད་ཀྱི་རིམ་པ་ཕྱིན་ཅི་མ་ལོག་པ་མངོན་པར་མཐོ་བ་དང་ངེས་པར་ལེགས་པའི་
ཆོས་རྣམས་ཐོབ་པར་བྱེད་པའི་ལམ་མ་ལུས་པ་ཞེས་ལམ་དང་གཞི་མཐུན་དུ་བྱས་པ་དང་། དེ་
ལྟར་ན་ཆོས་སྐུ་གཅིག་པུ་ལ་ཐམས་ཅད་ཀྱི་སྒྲ་མི་འཇུག་གོ །ཕ་རོལ་ཏུ་ཕྱིན་པ་བཅུ་ཡང་འདི་
ཡི་དགོས་པ་མ་ཡིན་ཏེ། འགྲེལ་ཆེན་ལས། སེམས་བསྐྱེད་པ་དང་གདམས་ངག་ལ་སོགས་པ་
སྒྲུབ་པའི་རང་བཞིན་གནས་སྐབས་བརྒྱད་ཀྱི་དབྱེ་བས་ཕྱེ་བ་ཐམས་ཅད་ཞེས་བརྗོད་པའི་
ཕྱིར་རོ། །གཞན་གྱིས་མྱོང་བ་མ་ཡིན་ཏེ་ཞེས་བྱ་བ་དེ་ཡང་དགོས་པའི་གཞུང་ན་ཡོད་པ་ཡིན་
ནོ༑ ༑།
༈ གསུམ་པ་མངོན་པར་རྟོགས་པའི་རིམ་པ་བཤད་པ་ལ་གསུམ་སྟེ། རྒྱས་པ་ལ་
དད་པ་ལ་དེ་བརྒྱད་དུ་དབྱེ་བ་དང་། བར་མ་ལ་དད་པ་ལ་དེ་དྲུག་ཏུ་བསྡུ་བ་དང༌། མདོར་
བསྡུས་པ་ལ་དད་པ་ལ་དེ་གསུམ་དུ་བསྡུ་བའོ། །དང་པོ་ལ་གཉིས་ཏེ། ལུས་རྣམ་པར་བཞག་
པ་དང་། ཡན་ལག་རྒྱས་པར་བཤད་པའོ། །ལུས་རྣམ་པར་བཞག་པ་ལ་བཞི་སྟེ། དགོས་པའི་
- 5
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། [༦
དོན་དང༌། བསྡུས་པའི་དོན་དང་། དེ་ཉེ་བར་དགོད་པ་དང་། དེ་མ་བཀྲོལ་བའི་རྒྱུ་མཚན་ནོ།།
དང་པོ་ནི། འཕགས་པ་ཐོགས་མེད་ཀྱིས་ཆོས་མདོར་བསྟན་པའི་དགོས་པ་ཆོས་ལ་གུས་པས་
ཚོགས་རྫོགས་པ་ལ་སོགས་པ་བཅུ་གསུངས་པའི་ནང་ནས་སེང་གེ་བཟང་པོས་གཉིས་ཙམ་
ཞིག་དགོས་པར་བྱེད་པས་ལུས་རྣམ་པར་བཞག་པའི་དགོས་པ་ནི་གཉིས་ཏེ། དཀྱུས་ས་
བསྟན་པའི་རྟ་ཐོགས་པ་མེད་པར་རྒྱུག་པ་ལྟར་ཉན་པ་པོས་བདེ་བླག་ཏུ་རྟོགས་པར་བྱ་བའི་
ཕྱིར་དང༌། རྩོམ་པ་པོའི་ཡན་ལག་རྒྱས་བཤད་ཀྱི་བསྟན་བཅོས་གྱི་དོན་རྒྱས་པར་བསྟན་པ་
དང་པོ་ལུས་རྣམ་གཞག་གིས་མདོ་ཙམ་དུ་རྣམ་པར་དབྱེ་བ་བྱས་པས་འཆད་པ་པོས་བཤད་སླ་
བར་གཟིགས་ཏེ། དེའི་རྒྱུ་མཚན་ནི་མ་འཛིངས་པ་ཉིད་ཀྱིས་སོ། །གཉིས་པ་བསྡུས་པའི་དོན་
ནི༑ ཚིག་ལེའུར་བྱས་པ་བཅོ་ལྔས་ཞེས་པའོ། །དབྱེ་བ་ནི་ཚིག་གི་ལུས་དང་དོན་གྱི་ལུས་སོ།།
ངེས་ཚིག་ནི་ཡན་ལག་ལ་ཁྱབ་པར་བྱེད་པའམ། དེའི་རྟེན་བྱེད་པའམ། དེ་བསགས་པའམ།
ངོ་བོ་ཉིད་དུ་གྲུབ་པའོ། །གསུམ་པ་དེ་ཉིད་ཉེ་བར་དགོད་པ་ལ་གཉིས་ཏེ། ཤེས་རབ་ཕ་རོལ་
ཕྱིན་པའི་གྲངས་ཀྱི་དབྱེ་བ་དང༌། གྲངས་དེ་ཉིད་མིང་གི་ཁྱད་པར་དུ་བྱས་པའོ། །དང་པོ་ནི།
ཤེས་རབ་ཕ་རོལ་ཕྱིན་པ་ནི་ཞེས་པ་ལ་སོགས་པའོ། །རྒྱས་འབྲིང་གསུམ་ནི་བརྗོད་བྱ་ཤེས་
རབ་ཕ་རོལ་ཕྱིན་པ་ཡིན་པས་དེ་ཡིན་ལ། དེ་ནི་ཡང་དག་པ་སྟེ་ཕྱིན་ཅི་མ་ལོག་པར་བཤད་དོ།།
ཇི་ལྟར་བཤད་སྙམ་པ་ལ། ཆོས་ཀྱང་དོན་རྣམས་ཕྱེ་བས་ཞེས་པའི་ཚུལ་གྱིས་བརྗོད་བྱ་དངོས་
པོ་བརྒྱད་དུ་ཕྱེ་ནས་བཤད་པའོ། །དེ་ལ་སྐབས་བརྒྱད་ནི་གཞུང་ཡིན་ལ། དངོས་པོ་བརྒྱད་ནི་
དེའི་བརྗོད་བྱ་ཡིན་ནོ། །སེང་གེ་བཟང་པོ་དང་སངས་རྒྱས་ཡེ་ཤེས་ལྟར་ན་མངོན་དུ་ཕྱོགས་པ་
དང་མངོན་སུམ་དུ་རྟོགས་པ་གཉིས་ཀ་ཡང་མངོན་རྟོགས་སུ་བཞེད་པས་མངོན་རྟོགས་ཀྱང་
བརྒྱད་ཡིན་ནོ། །གྲོལ་སྡེ་རྣམ་གཉིས་ལྟར་ན་མངོན་དུ་ཕྱོགས་པར་རྟོགས་པ་ཁོ་ན་ལ་དེར་
བཞེད་པས་མངོན་རྟོགས་བཞི་ཡིན་ནོ། །གཞུང་དེ་ཁོ་ན་ལྟར་སྦྱར་ནས་སྣང་ཡང་། དེ་ལྟར་ན་
- 5
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་བཅོས་ཀྱི་ཕྱོགས་གཅིག་མངོན་རྟོགས་རྒྱན་མ་ཡིན་པར་འགྱུར་བ་དང་། སྐད་ཅིག་མ་
དང་མཁྱེན་པ་གསུམ་ལ་ཁྱད་པར་མེད་པར་འགྱུར་བས་མངོན་རྟོགས་བརྒྱད་དུ་བཞེད་པ་
ཡང་སྲིད་དོ། །
དེ་ལ་ཤེས་རབ་ཕ་རོལ་ཕྱིན་པ་ནི་དོན་ལྔས་ཤེས་པར་བྱ་སྟེ། དབྱེ་བ་དང༌།
མཚན་ཉིད་དང༌། དངོས་དང་བཏགས་པའི་ཁྱད་པར་དང་། ཤེས་པར་བྱེད་པའི་ལུང་དགོད་
པ་དང༌། དེ་རྒྱུད་ལ་བསྐྱེད་པའི་རིམ་པའོ། །དང་པོ་མཚན་གཞིའི་དབྱེ་བ་ནི། སྤྱིར་ཤེས་རབ་
ཕ་རོལ་ཕྱིན་པ་ནི་གསུམ་སྟེ། འབྲས་བུ་དང༌། ལམ་དང༌། གཞུང་ངོ་། །དང་པོ་ནི་སེང་གེ་
བཟང་པོ་ལྟར་ན། གཉིས་སུ་མེད་པའི་ཡེ་ཤེས་སྒྱུ་མ་ལྟ་བུ་དེ་བཞིན་གཤེགས་པའི་རྒྱུད་ལ་
སྐྱེས་པའམ། ཆོས་ཀྱི་སྐུའི་རང་བཞིན་ལྡོག་པ་བཞི་དང་ལྡན་པའོ། །དེས་ཀྱང་རྣམ་གཅད་
བཞི་བཅད་དེ། དང་པོས་ནི་ཉན་ཐོས་སྡེ་པ་དང་ཕྱི་རོལ་པོ་གཟུང་འཛིན་ཁས་ལེན་པའི་འདོད་
པ་སྤངས་ཏེ་ཀུན་རྫོབ་ཏུ་ཡང་གཉིས་མེད་པའི་ཕྱིར་རོ། །གཉིས་པས་ནི་ཡེ་ཤེས་རྒྱུན་ཆད་དུ་
འདོད་པ་དང་ཆད་པར་ལྟ་བ་སྤངས་ཏེ་སངས་རྒྱས་ཀྱི་ས་ན་དེ་ཡོད་པའི་ཕྱིར་རོ། །གསུམ་
པས་ནི་གཉིས་མེད་བདེན་པར་འདོད་པ་སྤངས་ཏེ། རང་བཞིན་མེད་པའི་མྱོང་བ་སྒྱུ་མ་ལྟ་བུ་
ཡིན་པའི་ཕྱིར་རོ། །བཞི་པས་ནི་སོ་སོ་སྐྱེ་བོའི་རྒྱུད་ལ་སྐྱེས་པའི་གཉིས་མེད་དེ་ཡིན་པ་སྤངས་
སོ༑ ༑གཉིས་པ་ནི། སེང་གེ་བཟང་པོས་མཐོང་བ་ལ་སོགས་པ་ཞེས་བརྗོད་ཀྱང་ཚོགས་ནས་
སྒོམ་པའི་ལམ་གྱི་བར་གནས་སྐབས་བཞིའི་དེ་ཁོ་ནའི་ཡུལ་ཅན་གྱི་ཐོས་བསམ་སྒོམ་གསུམ་
གྱི་ཤེས་རབ་སྟེ་འབྲས་བུ་དེར་ཕྱིན་པར་བྱེད་པའི་ཕྱིར་རོ། །གསུམ་པ་ནི་དེ་གཉིས་སྟོན་པའི་
གཞུང་ངོ༌། །དེ་ཡང་མཚན་ཉིད་པ་དང་བཏགས་པ་བའོ། །གཉིས་པ་མཚན་ཉིད་ནི། ཡེ་གེའི་
ཆ་ལས་ཤེས་པར་བྱེད་དེ། སློབ་དཔོན་རང་གི་བཤད་པ་ལྟར་ཤེས་རབ་ནི་ཆོས་རབ་ཏུ་རྣམ་
པར་འབྱེད་པའོ། །འབུམ་པ་ལྟར་ན་སྒྱུ་མ་ལྟ་བུ་དང་རབ་ཏུ་མི་གནས་པ་གཉིས་ཀྱི་དོན་ཤེས་
- 5 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
པའོ། །མ་ཧཱ་ལྟར་ན་དོན་དམ་པའི་བདེན་པ་ཤེས་པའོ། །ཕ་རོལ་ནི་རབ་གྱི་མུའམ་མཐའོ།།
ཕྱིན་པ་ནི་དེར་ཐུག་པའམ་དེའི་བདག་ཉིད་དུ་སོན་པའམ་དེ་ཐོབ་པའོ། །དེས་ན་དོན་དམ་
ཤེས་པའི་བློ་རབ་ཀྱི་མཐུ་མཐར་ཕྱིན་པ་ཡིན་ནོ། །དེ་མཐར་ཐུག་པའི་ཚད་ནི་རྣམ་པ་ཐམས་
ཅད་མཁྱེན་པ་རྟོགས་པ་སྟེ། གསལ་བ་དང་རྟོགས་པ་དང་བརྟན་པ་དང་སྒྲིབ་པ་སྤངས་པ་
དང་བྱེད་པ་གང་ལ་ཡང་བོགས་དབྱུང་ཏུ་མེད་པའོ། །དེས་ན་ས་བཅུའི་གནས་སྐབས་ཀྱི་ལམ་
དང་གཞི་ཤེས་དང་ཆོས་དབྱིངས་རྟོགས་པ་ཙམ་ལ་ཁྱད་མེད་ཀྱང་ཕྱོགས་གཞན་ནས་ཁྱད་
ཆེའོ། །གསུམ་པ་དངོས་དང་བརྟགས་པའི་བྱེ་བྲག་ནི་འབྲས་བུའི་བདག་ཉིད་ཁོ་ན་དངོས་
ཡིན་ཏེ། དེ་ཁོ་ན་ལ་མཚན་ཉིད་དེ་དང་ལྡན་པའི་ཕྱིར་རོ། །གཉིས་པོ་ལ་ནི་བཏགས་ནས་ཡིན་
ནོ༑ ༑དེ་ལ་ལམ་ལ་བཏགས་པའི་རྒྱུ་མཚན་ནི་དོན་དེ་འབྲས་བུར་ལྡན་པ་སྟེ། རྒྱུ་འབྲས་ཀྱི་
འབྲེལ་བ་ཡིན་ནོ། །དགོས་པ་ནི་རྒྱུ་མཚན་གོ་བ་སྟེ། གང་ཞིག་དོན་དེ་རྒྱུད་ལ་བསྐྱེད་པར་
འདོད་པ་དེས། དེའི་རྒྱུ་ལམ་རྒྱུད་ལ་བསྐྱེད་དགོས་སོ་ཞེས་ཤེས་པར་བྱ་བའི་དོན་དུའོ། །
དངོས་ལ་གནོད་པ་ནི། དེ་ཤེས་རབ་ཡིན་ཡང་རབ་ཀྱི་མུར་ཐུག་པ་མ་ཡིན་ཏེ་ཚོགས་ལ་སྦྱོར་
བ་དང༌། སྦྱོར་བ་ལ་མཐོང་བ་དང་། མཐོང་བ་ལ་སྒོམ་པ་དང་། དེ་ལ་སངས་རྒྱས་ཀྱི་སར་
གོང་ནས་གོང་དུ་འགྲོར་ཡོད་པའི་ཕྱིར་མཚན་ཉིད་དང་མི་ལྡན་པས་སོ། །སློབ་དཔོན་ལྟར་ན་
དངོས་ལ་ཡང་མི་ལྡན་པའི་དོགས་ཡོད་དོ། །སེང་གེ་བཟང་པོ་ལ་དེ་མཚན་ཉིད་པའི་ཤེས་བྱེད་
མེད་ཅེའོ། །གཞུང་ལ་འདོགས་པའི་རྒྱུ་ནི་བརྗོད་བྱའམ་རྒྱུ་ཡིན་པས་དོན་དེ་དང་ལྡན་པའོ།།
དགོས་པ་ནི་དོན་དེ་བསྐྱེད་པར་འདོད་པས་གཞུང་རྒྱུད་ལ་བསྐྱེད་དགོས་སོ་ཞེས་གོ་བའོ། །
གནོད་པ་ནི་དེ་ཤེས་རབ་ཙམ་ཡང་མ་ཡིན་པའོ། །བཞི་པ་ནི། ཤེས་རབ་ཕ་རོལ་ཕྱིན་གཉིས་
མེད། །ཡེ་ཤེས་དེ་ནི་དེ་བཞིན་གཤེགས། །བསྒྲུབ་བྱའི་དོན་དེ་དང་ལྡན་པས། །གཞུང་ལམ་
དག་ལ་དེ་སྒྲས་ཡིན། །ཞེས་གསུངས་སོ། །ལྔ་པ་དེ་རྒྱུད་ལ་བསྐྱེད་པའི་རིམ་པ་ནི། དང་པོར་
.5
？ ,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚོགས་ ལེགས་ པར་ བསགས། དགེ་ བའི་ བཤེས་ གཉེན་ ལེགས་ པར་ བསྟེན། སྨོན་ ལམ་
ལེགས་པར་བཏབ་པ་ཞིག་གིས་དང་པོ་དེའི་གཞུང་རྙེད་པར་འགྱུར་རོ། །དེ་ནས་དེའི་དོན་
རྟོགས་པར་འགྱུར་རོ། །དེ་ནས་དེའི་དོན་ལེགས་པར་བསམ་ཤིང་འཇིག་རྟེན་པ་དང་འཇིག་
རྟེན་ལས་འདས་པའི་སྒོམ་པས་ལེགས་པར་བསྒོམས་པས། མཐར་འབྲས་བུའི་བདག་ཉིད་
དེ་མངོན་དུ་འགྱུར་བའོ། །དེས་ན་སྐབས་བརྒྱད་ཀྱི་དབྱེ་གཞི་ནི་གཞུང་ཡིན་ནོ། །དབྱེ་བའི་
དོན་ནི་ངོ་བོ་ཐ་དད་པ་ཡིན་ནོ། །དངོས་པོ་བརྒྱད་ཀྱི་དབྱེ་གཞི་ནི་དོན་དང་ལམ་དངོས་དང་
བཏགས་པ་མ་ཕྱེ་བའོ། །དབྱེ་བའི་དོན་ནི་ཐམས་ཅད་དུ་དངོས་པོ་ཐ་དད་པ་ནི་མ་ཡིན་ཏེ། །
རྣམ་པ་ཐམས་ཅད་མཁྱེན་པ་དང་ཆོས་སྐུ་ལ་ཐ་དད་མེད་པ་དང༌། ལམ་དང་གཞི་ཤེས་པ་དང་
སྤྱོར་བ་བཞི་ཐ་དད་པ་མེད་པའི་ཕྱིར་རོ། །ཐམས་ཅད་དུ་ངོ་བོ་གཅིག་པ་ཡང་མ་ཡིན་ཏེ། ཆོས་
སྐུ་དང་སྦྱོར་བ་བཞི་རྒྱུ་འབྲས་ཡིན་པ་དང་། རྣམ་ཀུན་མངོན་རྫོགས་དང་རྩེ་མོ་གཉིས་ཀྱང་རྒྱུ་
འབྲས་ཡིན་པ་དང༌། མཐར་གྱིས་པ་དང་སྐད་ཅིག་མ་གཉིས་ཀྱང་རིམ་གྱིས་དང་། གཅིག་
ཅར་སྒོམ་པ་ཡིན་པས་རྣམ་པ་འགལ་བ་དང་། རྒྱུ་འབྲས་ཡིན་པའི་ཕྱིར་རོ། །གཅིག་བཀག་
པ་ཙམ་ཡང་མ་ཡིན་ཏེ། ཐམས་ཅད་དངོས་པོ་ཡིན་པའི་ཕྱིར་རོ། །དེས་ན་དངོས་པོ་གཅིག་
གམ་ཐ་དད་ཟེར་ན་འཁྲུལ་བ་དང་དོན་གཅིག་ལ་འདུ་བ་ཡིན་ནོ། །དངོས་པོ་བརྒྱད་དུ་འབྱེད་
པ་ནི་ལྡོག་པའམ་མཚན་ཉིད་མི་འདྲ་བ་བརྒྱད་ཀྱིས་ཡིན་ནོ། །
དངོས་པོ་བརྒྱད་ཀྱི་མཚན་ཉིད་གྲངས་ངེས་གོ་ རིམ་ས་མཚམས་ སོགས་
བཤད་པ། གཉིས་པ་ནི་བརྒྱད་པོ་དེ་ཡང་གང་ཞེ་ན་རྣམ་ཀུན་ཞེས་པ་ལ་སོགས་པའོ། །དེ་ལ་
དོན་ལྔས་ཤེས་པར་བྱ་སྟེ། དངོས་པོ་བརྒྱད་ཀྱི་མཚན་ཉིད་དང༌། གྲངས་ངེས་པ་དང༌། གོ་
རིམ་ངེས་པ་དང༌། ས་མཚམས་དང༌། ཟློས་པའི་སྐྱོན་སྤང་བའོ། །དེ་ལ་དང་པོ་ནི་དེ་དག་གི་
མཚན་ཉིད་དོ། །དེ་ལ་རྣམ་པ་ཐམས་ཅད་མཁྱེན་པའི་མཚན་ཉིད་ནི་འཕགས་པས་གཞག་
-5 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ལུགས་རྣམ་པ་ལྔར་གསུངས་ཀྱང་། དེ་སེང་གེ་བཟང་པོའི་གཞུང་ལ་མི་གསལ་བས། སེང་གེ་
བཟང་པོ་ལྟར་ན་ཀུན་རྫོབ་ཀྱི་རྣམ་པ་དང་དོན་དམ་པའི་རྣམ་པ་མ་ལུས་པ་མཁྱེན་པ་གཉིས་
སོ༑ ༑དང་པོ་ལ་ཡང་གཉིས་ཏེ། དང་པོ་ནི་མདོ་ནས་གསུངས་པའི་རྣམ་པ་གང་དག་དང་
རྟགས་གང་དག་དང་མཚན་མ་གང་དག་གིས་ཞེས་ཆོས་རྣམས་ཀྱི་ངོ་བོ་དང་འབྲས་བུ་དང་རྒྱུ་
མ་ལུས་པ་མངོན་སུམ་དུ་མཁྱེན་པའོ། །གཉིས་པ་ནི་བསྟན་བཅོས་ལྟར་ན་སྐབས་དང་པོའི་
ཆོས་བཅུ་པོ་རྒྱུ་འབྲས་ཀྱི་ཆོས་ཀྱི་རྣམ་པ་མ་ལུས་པ་མངོན་སུམ་དུ་རྟོགས་པའོ། །གཉིས་པ་ནི་
རབ་འབྱོར་ཆོས་གཅིག་གིས་རྣམ་པ་ཐམས་ཅད་མཁྱེན་པ་ཉིད་ཅེས་བྱ་སྟེ་ཞི་བའི་རྣམ་པས་སོ་
ཞེས་གསུངས་པས་ན། ཆོས་ཀྱི་དབྱིངས་དྲི་མ་དང་བྲལ་བ་མངོན་སུམ་དུ་རྟོགས་པ་སྟེ་སངས་
རྒྱས་ཀྱི་ཡིན་པའི་ཕྱིར་རོ། །ཀུན་རྫོབ་ཀྱི་རྣམ་པ་མ་ལུས་པ་མཁྱེན་པས་ཀྱང་ཤེས་བྱའི་སྒྲིབ་
པ་མ་ལུས་པ་དང་བྲལ་བར་གྲུབ་ལ། དེས་ན་ཞི་བའི་རྣམ་པ་མཁྱེན་པ་ཡང་གྲུབ་བོ་ཞི་བའི་
རྣམ་པ་མཁྱེན་པས་ཀྱང་དེ་དང་བྲལ་བར་གྲུབ་པས་དེ་མཁྱེན་པར་གྲུབ་པ་ཡིན་ནོ། །དེས་ན་
ཕན་ཚུན་དུ་མཚོན་པ་ཡིན་ནོ། །ལམ་ཤེས་པའི་མཚན་ཉིད་ནི་ལམ་ཐམས་ཅད་དོན་དམ་པར་
མི་ དམིགས་ པར་ མངོན་ སུམ་དུ་རྟོགས་ པའོ། །དེ་ ཡང་ ཉོན་མོངས་ པའི་ སྒྲིབ་པ་དང༌།
གཟུང་བའི་རྟོག་པ་དང༌། རྟོགས་པ་ཐམས་ཅད་གྱི་གཉེན་པོ་ཉན་ཐོས་དང་རང་སངས་རྒྱས་
དང་བྱང་ཆུབ་སེམས་དཔའི་ལམ་གསུམ་པོ་ཀུན་རྫོབ་ཏུ་དེ་དག་གི་རྟོགས་པ་དང་ཡོན་ཏན་
ཐམས་ཅད་མངོན་སུམ་དུ་ཉམས་སུ་མྱོང་བར་བྱས་ནས། དེའི་འོག་ཏུ་རིགས་ཅན་གསུམ་གྱི་
དེ་དག་དོན་དུ་གཉེར་བ་ལ་ཅི་རིགས་པར་སྟོན་ཞིང་། དོན་དམ་པར་མི་དམིགས་པར་རྟོགས་
པའོ། །དེ་ཡང་རྣམ་པ་མི་དམིགས་སྒོ་ནས་ནི། །ཞེས་བཤད་པ་དང༌། ཉན་ཐོས་དང་རང་རྒྱལ་
ལ་རང་རང་གི་ལམ་དམིགས་པའི་སྒོ་ནས་རྟོགས་པ་ཡོད་ཀྱང་དེར་མི་འགྲུབ་པས་མི་དམིགས་
པར་རྟོགས་པ་ཡིན་ལ། ཐེག་པ་གསུམ་ཆར་ཐོབ་པའི་རྒྱུ་ཞེས་པའི་རིགས་པས་དེ་ནི་བདེན་པ་
- j། -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་བ་ཡན་ཆད་ན་ཡོད་པ་ཡིན་ནོ། །དེའི་ཕྱིར་མངོན་སུམ་དུ་རྟོགས་པ་ཡིན་ནོ། །གཞི་
ཤེས་པའི་སྤྱིའི་མཚན་ཉིད་ནི་གཞི་ཐམས་ཅད་བདག་མེད་པར་མངོན་སུམ་དུ་རྟོགས་པའོ།།
གཉེན་པོའི་གཞི་ཤེས་ཀྱི་མཚན་ཉིད་ནི། ཕུང་པོ་ཁམས་དང་སྐྱེ་མཆེད་དམ། ལམ་གྱི་
དམིགས་པར་བྱེད་པའི་ཚེ་བདེན་པ་བཞི་པོ་སྒྲོ་འདོགས་དང་ངེས་པའི་ཤེས་པས་སྒྲོ་གཏགས་
པ་དང་གཏན་ལ་དབབ་པར་བྱ་བའི་གཞི། ཁྱད་པར་གྱི་ཆོས་དུ་མའི་རྟེན་དེ་དག་གང་ཟག་
དང་ཆོས་ཀྱི་བདག་མེད་པར་མངོན་སུམ་དུ་རྟོགས་པ་སྟེ་ལམ་ཤེས་ཀྱི་སྐབས་ཀྱི་རིགས་པས་
སོ༑ ༑མི་མཐུན་པའི་ཕྱོགས་ཀྱི་ལ་ཉན་ཐོས་ཀྱི་ནི་དེ་དག་ལ་གང་ཟག་གི་བདག་མེད་པར་
མངོན་སུམ་དུ་རྟོགས་པའོ། །
རང་སངས་རྒྱས་ཀྱི་ནི་གཞི་ཐམས་ཅད་གང་ཟག་གི་བདག་དང་གཟུང་བ་རང་
བཞིན་མེད་པར་མངོན་སུམ་དུ་རྟོགས་པའོ། །རྣམ་པ་ཀུན་མངོན་པར་རྟོགས་པའི་མཚན་ཉིད་
ནི༑ ཡུལ་མཁྱེན་པ་གསུམ་གྱི་རྣམ་པའམ་ཡུལ་ཅན་མཁྱེན་པ་གསུམ་ལ་ཅི་རིགས་པར་དབང་
དུ་བྱ་བའི་དོན་དུ་དེ་གསུམ་བསྡུས་ནས་སྒོམ་པའོ། །དེ་ལ་མཁྱེན་པ་གསུམ་བསྡུས་ནས་སྒོམ་
པ་ཙམ་མཚན་ཉིད་དུ་བྱས་ན་ནི་རྩེ་མོའི་སྦྱོར་བ་ལ་ཡང་ཁྱབ་བོ། །དབང་དུ་བྱ་བའི་དོན་དུ་
སྨོས་པ་ནི་དེ་དག་གཅོད་དེ་དེ་ནི་དབང་དུ་གྱུར་པ་ཐོབ་པའི་སྒོམ་པའི་ཕྱིར་རོ། །དབང་དུ་བྱ་
བའི་དོན་དུ་སྒོམ་པ་ཙམ་པ་ཙམ་དེར་བརྗོད་ན་ནི། རྣམ་ཀུན་མངོན་རྫོགས་མ་ཐོབ་པ་ནམ་སྐྱེ་
མེད་གང་རུང་རེ་ལ་བློ་གཏོད་པའམ། ཐོས་བསམ་གྱིས་འདྲིས་པར་བྱེད་པ་ལ་ཡང་ཁྱབ་ཆེས་
པར་འགྱུར་བས་བསྡུས་པ་སྨོས་པས་དེ་དག་སྤོང་ངོ་། །ཀུ་ལན་ཏ་རིགས་ཀྱི་སྦྱིན་པས་གོ་རིམ་
དང་གོ་རིམ་འཆོལ་བར་སྒོམ་པ་དང་། གོ་རིམ་ལྷུན་གྲུབ་དང་འཆོལ་བ་ལྷུན་གྲུབ་ཏུ་བཤད་པ་
ནི་མི་རིགས་ཏེ། དང་པོ་ཚད་མས་གཏན་ལ་ཕབ་པའི་དོན་སྒོམ་པ་ཡིན་ལ། དེས་ནི་གཞི་ཕུང་
པོ་ཁམས་དང་སྐྱེ་མཆེད། རྡོ་རྗེ་ཟེགས་མའི་རྟགས་ལས་སྐྱེ་བ་མེད་པར་རྟོགས་པ་ན་དེ་འཇལ་
- 6 ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
བའི་རྗེས་དཔག་ལམ་གྱི་ངོ་བོ་དེའི་སྐྱེ་བ་མེད་པར་མ་རྟོགས་པ་ནི་མི་སྲིད་དོ། །གཞི་དང་ལམ་
སྐྱེ་བ་མེད་པར་རྟོགས་པ་ན་དེ་དག་གི་རྣམ་པ་སྐྱེ་བ་མེད་པར་མ་རྟོགས་པ་ནི་མི་སྲིད་དོ། །དེས་
ན་དེའི་ཚེ་མཁྱེན་པ་གསུམ་ཚང་བ་ཡིན་ནོ། །སྐྱེ་མེད་རྣམ་གསུམ་ལ་འབད་རྩོལ་དང་བཅས་
པས་སྒོམ་པ་ནི་རྣམ་ཀུན་མངོན་རྫོགས་ཡིན་ནོ། །ཇོ་བོ་ཡང་འཆོལ་བ་སྒོམ་པར་བཞེད་ལ།
དེ་ཡང་ཁྱད་པར་ཅན་དང་ཁྱད་པར་ཅན་མ་ཡིན་པ་གཉིས་སོ། །དེ་ལས་ཁྱད་པར་ཅན་མ་ཡིན་
པ་ནི་ལས་དང་པོ་པའི་ནས་ས་བཅུ་པའི་བར་དུའོ། །ས་བརྒྱད་པ་ཡན་ཆད་ཀྱི་རྣམ་ཀུན་མངོན་
རྫོགས་ལ་དབང་དུ་བྱ་བའི་དོན་དུ་སྒོམ་པའམ་འབད་རྩོལ་གྱིས་སྒོམ་པར་བྱེད་པས་མ་ཁྱབ་
པ་ཡིན་ནོ་སྙམ་ན། དེ་ཡང་སྔར་གོམས་པར་མ་བྱས་པའི་རྣམ་པ་གསར་པ་སྒོམ་པས་འབད་
རྩོལ་གྱིས་སྒོམ་པ་དེའི་རིགས་སུ་འདུས་པ་ཡིན་ནོ། །རྩེ་མོའི་མཚན་ཉིད་ནི་ནིམ་པ་ཟ་བ་
གོམས་པའི་ཚུལ་གྱིས་རྣམ་ཀུན་མངོན་རྫོགས་བསྒོམས་པ་ལས་དབང་དུ་གྱུར་པ་ཐོབ་པའི་
སྒོམ་པའམ་སྦྱོར་བ་ཡིན་ནོ། །དེའི་དོན་ཡང་གོམས་པ་ལྷུན་གྲུབ་ཏུ་བྱུང་བའི་མཁྱེན་པ་གསུམ་
གྱི་རྣམ་པ་ཕྱོགས་རེའམ་མཐའ་དག་ལ་དབང་དུ་གྱུར་པ་ཐོབ་པའི་མཁྱེན་པ་གསུམ་གྱི་རྣམ་པ་
བསྡུས་ནས་བསྒོམ་པ་ཡིན་ནོ། །དབང་དུ་གྱུར་པ་ཐོབ་པས་ནི་རྣམ་ཀུན་མངོན་རྫོགས་ལ་
སོགས་པ་ལས་ཁྱད་པར་དུའོ། །སྒོམ་པས་ནི་སངས་རྒྱས་ཀྱི་ཆོས་སྐུ་ལས་ཁྱད་པར་དུའོ།
ལྟོས་ས་ཐ་དད་ལ་ལྟོས་ནས། ཀློག་སློབ་པ་བཞིན་དུ་རྣམ་ཀུན་མངོན་རྫོགས་དང་ངོ་བོ་ཡང་
གཅིག་ལ་རྒྱུ་འབྲས་ཀྱང་ཡིན་ནོ། །མཐར་གྱིས་པའི་མཚན་ཉིད་ནི། བརྟན་པ་ཐོབ་པའི་དོན་
དུ་མཁྱེན་པ་གསུམ་གྱི་ཆོས་རིམ་གྱིས་བསྒོམ་པའོ། །གཅིག་ཅར་མངོན་དུ་བྱེད་པར་མི་ནུས་
པ་ཙམ་ལ་ལྟོས་ནས་དེ་སྐད་བརྗོད་ཀྱི་རེ་རེ་ཁོ་ན་ནས་སྒོམ་པའི་ངེས་པ་ནི་མེད་དོ། །སོ་སོ་
བའི་མངོན་པར་རྟོགས་པ་ནི་མཁྱེན་པ་གསུམ་གྱི་སྐྱེ་མེད་རེ་རེ་བའི་རྟོགས་པའོ། །བསྡུས་པ་
ནི་རྣམ་ཀུན་དང་རྩེ་མོས་དེ་དག་བསྡུས་ནས་རྟོགས་པའོ། །མཐར་གྱིས་པ་ནི་སེར་སྣ་ལ་
- d
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པའི་ཉམས་པ་དང༌། རྟེན་དཀོན་མཆོག་དང་བྲལ་བའི་ཉམས་པ་དང༌། མངོན་པར་
མཐོ་བ་ལྷ་དང་མི་ལས་ཉམས་པ་དང༌། དངོས་པོར་མངོན་པར་ཞེན་པའི་ཉམས་པ་བཞིའི་
གཉེན་པོར་དྲུག་དང་གསུམ་དང་གསུམ་དང་གཅིག་རིམ་པ་བཞིན་སྒོམ་པ་ཡིན་ཀུ་མ་རི་ཟེར་
སྐད་དོ། །དེ་དག་གི་བརྟན་པ་ནི་ཉམས་པ་བཞིས་མི་ཉམས་པར་བྱེད་པ་ནི་མ་ཡིན་ཏེ། རྩེ་མོ་
ཐོབ་པ་ན་ཉམས་པ་མི་སྲིད་པའི་ཕྱིར་རོ། །དེས་ན་དེ་ནི་བློ་ཡི་ནུས་པ་མཐར་ཐུག་པ་ཡིན་ཏེ་
ཆོས་གཅིག་མངོན་དུ་བྱས་པ་ན། སྦྱིན་པ་ནས་མཚན་དཔེའི་བར་གྱི་དཀར་པོའི་ཆོས་ཐམས་
ཅད་མངོན་དུ་བྱེད་པར་ནུས་པའོ། །དེ་བས་ན་དཀར་པོའི་ཆོས་རེ་རེ་ཡང་གཞན་དང་འབྲེལ་
བར་བྱས་ཤིང་རིམ་གྱིས་བསྒོམ་པའོ། །སྦྱིན་པ་ལྟ་བུ་ལ་སྟོབས་ལ་སོགས་པ་དང་འབྲེལ་བར་
སྒོམ་པར་མི་ནུས་པར་མཐོང་བ་མ་ཡིན་ནམ་ཟེར་ན། ཁྱེད་ལྟ་བུས་མི་ནུས་མོད་འདི་ཡི་
ལུགས་ཀྱི་རྩེ་མོ་ཐོབ་པ་ཡན་ཆོད་ན་དེ་སྒོམ་པ་ཡིན་པས་ས་མཐོན་པོའི་བསྒོམ་བྱ་ཡིན་ནོ།།
བརྟན་པ་ཐོབ་པའི་དོན་དུ་སྒོམ་པ་ཉིད་ཀྱིས་སྦྱོར་བ་གཞན་ལས་ཁྱད་པར་དུ་གྲུབ་པའོ། །སྐད་
ཅིག་མའི་མཚན་ཉིད་ནི་དེའི་འབྲས་བུ་བརྟན་པ་ཐོབ་པའི་སྒོམ་པ་ཡིན་ནོ། །ཆོས་གཅིག་
མངོན་དུ་བྱས་པ་ན་དཀར་པོའི་ཆོས་ཐམས་ཅད་མངོན་སུམ་དུ་བྱེད་ནུས་པས་སྦྱོར་བ་གཞན་
ལས་ཁྱད་པར་དུ་གྲུབ་ལ། སྒོམ་པ་ཡིན་པས་སངས་རྒྱས་ཀྱི་ས་ལས་ཁྱད་པར་དུ་གྲུབ་བོ།།
ཆོས་ཀྱི་སྐུའི་མིང་གི་དོན་ལ་ཆོས་ནི་རྣམ་པར་དཀར་བ་སྟེ། ངོ་བོ་ཉིད་ཀྱི་སྐུ་དང་། ལོངས་སྤྱོད་
རྫོགས་པའི་སྐུ་དང༌། སྤྲུལ་སྐུ་དང༌། ཆོས་སྐུ་དང༌། ཕྲིན་ལས་སོ། །དོན་བདུན་ཅུ་ལ་བྱ་ཡང་
ཟེར། དེ་རྣམས་བསགས་ཤིང་ཚོགས་པ་ན་སྐུའོ། །དེའི་མཚན་ཉིད་ནི་མཁྱེན་པ་གསུམ་གྱི་
ཆོས་སྨིན་ཞིང་རྫོགས་པའོ། །མཚན་ཉིད་བརྒྱད་པོ་དེས་ནི་དེ་རྣམས་ཀྱི་རང་བཞིན་ཤེས་པར་
བྱེད་དོ། །
གཉིས་པ་དངོས་པོ་བརྒྱད་ཀྱི་གྲངས་ངེས་པ་ནི་གཉའ་ན་ཕྱི་ལྟར་ན་རྟེན་གྱི་
- 6 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
གང་ཟག་བཞིའི་དབང་དུ་བྱས་པ་ཡིན་ཏེ། ཉན་ཐོས་དང་རང་རྒྱལ་ཆེན་པོ་པ་ཆོས་ཀྱི་བདག་
མེད་རྟོགས་ལ། སྙིང་རྗེ་དང་བྲལ་བ་གཉིས་དང༌། བྱང་ཆུབ་སེམས་དཔའ་གཞོན་ནུའི་ས་པ་
ས་བཅུ་པ་དེ་ཉིད་ལ་གནས་ཏེ་སེམས་ཅན་གྱི་དོན་སྒྲུབ་ཀྱི་གཏན་སངས་མི་རྒྱ་བ་དང་། ཐེག་
པ་ཆེན་པོའི་རིགས་ཅན་གྱི་བྱང་ཆུབ་སེམས་དཔའ་སངས་རྒྱ་བའི་གང་ཟག་གོ །དེ་ལ་མཁྱེན་
པ་གསུམ་གྱིས་ནི་དེ་དག་གི་ལམ་རིམ་པ་བཞིན་བསྟན་ཏོ། །སྦྱོར་བ་བཞིས་དེ་དག་སོ་སོའི་
ཉམས་སུ་ལེན་པའི་རིམ་པ་བསྟན་ཏོ། །ཆོས་སྐུའི་ནི་དེ་དག་གི་འབྲས་བུ་མི་འདྲ་བ་བཞི་
བསྟན་ཏོ། །དེས་ན་ལམ་དང་དེ་ཉམས་སུ་ལེན་པའི་སྦྱོར་བ་དང་། འབྲས་བུ་གསུམ་གྱི་དབང་
དུ་བྱས་ཏེ་བརྒྱད་དུ་ངེས་སོ་ཞེས་པའོ། །དེ་ནི་མི་རིགས་ཏེ། གཞི་ཐམས་ཅད་ཤེས་པའི་ལེའུས་
དེའི་ལམ་སྟོན་ན། གཉེན་པོའི་གཞི་ཤེས་སྟོན་པས་སམ། མི་མཐུན་པའི་དེ་སྟོན་པས་སྟོན།
དང་པོ་ནི་མ་ཡིན་ཏེ། དེའི་དེ་ནི་སྙིང་རྗེ་དང་བྲལ་བ་ཡིན་པ་ལས། དེ་ནི་སྙིང་རྗེས་ཞི་ལ་ཞེས་
པའི་ཚུལ་གྱིས་ཐབས་དང་མ་བྲལ་བ་དེའི་གྲོགས་དང་བཅས་པར་གསུངས་པའི་ཕྱིར་རོ།།
གཉིས་པ་ཡང་མ་ཡིན་ཏེ། དེ་ནི་མཚན་མར་དམིགས་སྒོ་ནས་ཞེས་མཚན་མར་འཛིན་པར་
གསུངས་ལ། དེའི་དེ་ནི་ཆོས་ཀྱི་བདག་མེད་རྟོགས་པའི་སྒོ་ནས་མཚན་མར་མི་འཛིན་པའི་
ཕྱིར་རོ། །གཞོན་ནུའི་ས་ས་བཅུ་པ་ལ་བྱ་བར་ཡང་མི་རིགས་ཏེ། ས་བརྒྱད་པ་ལ་མདོ་སྡེ་ས་
བཅུ་པ་ལས་བཤད་པའི་ཕྱིར་རོ། །དེ་ལ་གཏན་གནས་པ་ལ་ཡང་ལུང་གིས་གནོད་དེ། དེ་
ལས་འདའ་བར་འདོད་པས་ཀྱང་ཞེས་གསུངས་པའི་ཕྱིར་རོ། །རིགས་པ་དང་ཡང་འགལ་ཏེ།
འཚང་མི་རྒྱ་བར་འདོད་པ་དེ་ཆོས་ཅན་འཚང་རྒྱ་བར་འགྱུར་ཏེ། འཚང་རྒྱ་བར་འདོད་པ་དང་
ཚོགས་མཚུངས་ པར་ བསགས་ པའི་ ཕྱིར། དཔེར་ན་འཚང་རྒྱ་བར་འདོད་པའི་བྱང་ཆུབ་
སེམས་དཔའ་བཞིན་ནོ། །སངས་རྒྱས་ཀྱི་ས་ལ་སྒྲིབ་པའི་དབང་གིས་ཡིན་ནོ་ཟེར་ན། དེ་ཉིད་
མི་རིགས་ཏེ། དེའི་གཉེན་པོ་གོམས་པར་བྱས་པའི་ཕྱིར་རོ། །དེས་ན་ཐེག་པ་ཆེན་པོའི་རིགས་
- 6
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན་མངོན་པར་རྫོགས་པར་འཚང་རྒྱ་བར་འདོད་པའི་རྟེན་གྱི་གང་ཟག་གཅིག་གི་དབང་དུ་
བྱས་ནས་དེ་འཚང་རྒྱ་བའི་ཆ་རྐྱེན་ལ་དངོས་པོ་བརྒྱད་དུ་གྲངས་ངེས་པ་ཡིན་ནོ། །འོ་ན་དྲུག་
དང་གསུམ་དུ་བཤད་པ་དང་འགལ་ལོ་ཟེར་ན། དངོས་པོ་བརྒྱད་དུ་ངེས་པར་བརྗོད་ཀྱི་དེ་
ཉིད་དབྱེ་བ་དང་བསྡུས་པའི་སྒོ་ནས་མང་བ་དང་ཉུང་བ་ནི་མི་འགོག་གོ །དེ་ལ་བརྒྱད་ཅི་
དགོས་སྙམ་པ་ལ། དང་པོ་གསུམ་དུ་ངེས་ཏེ། ཤེས་པར་བྱ་བའི་ཡུལ་དང་། ཉམས་སུ་ལེན་
པའི་སྦྱོར་བ་དང༌། ཉམས་སུ་བླངས་པའི་འབྲས་བུའོ། །དཔེར་ན་སྐྱེས་བུ་གཅིག་གིས་སྟོན་
ཐོག་ཕུན་སུམ་ཚོགས་པ་ཐོབ་པར་བྱེད་པ་ལ། ཆོས་གསུམ་དགོས་ཏེ། དང་པོ་སོ་ནམ་གྱི་སྦྱར་
ཐབས་ཤེས་དགོས་ཏེ། དེ་མ་ཤེས་ན་དེས་སོ་ནམ་ལག་ལེན་དུ་བྱ་བར་མི་ནུས་ཏེ། དེ་མ་བྱས་
ན་འབྲས་བུ་མི་ཐོབ་པས་སོ། །དེ་ཤེས་ཀྱང་དེ་ལག་ལེན་དུ་མ་བྱས་ན་འབྲས་བུ་མི་ཐོབ་པས་
དེ་བྱེད་དགོས་སོ། །དེ་བྱས་ཀྱང་སྟོན་ཐོག་སད་དང་སེར་བས་ཁྱེར་ན་དེ་དག་དོན་མེད་པར་
འགྱུར་བས། དེ་དག་གིས་བར་དུ་མ་ཆོད་པར་མངོན་དུ་གྱུར་པ་ཞིག་དགོས་པ་བཞིན་དུ།
དང་པོ་ཤེས་པར་བྱ་བའི་ཡུལ་ཤེས་དགོས་ཏེ། དེ་མེད་ན་དེ་ཉམས་སུ་ལེན་པའི་སྦྱོར་བ་མི་
འབྱུང་ངོ༌། །དེ་མེད་ན་དེའི་འབྲས་བུ་མི་འབྱུང་བས་ཡུལ་བསྟན་དགོས་སོ། །སྦྱོར་བ་ཉམས་
སུ་མ་བླང་ན་ཡུལ་གཏན་ལ་ཕབ་པ་ཙམ་གྱིས་འབྲས་བུ་མི་ཐོབ་པས་དེ་བསྟན་དགོས་སོ། །དེ་
ཉམས་སུ་བླངས་ཀྱང་འབྲས་བུ་ཐོབ་པ་མེད་ན་དེ་དོན་དུ་མེད་པར་འགྱུར་བས་དེ་བསྟན་
དགོས་སོ། །འོ་ན་ཤེས་རབ་རྣམ་གསུམ་གྱིས་གཏན་པ་དབབ་པའི་ཡུལ་ལ་གསུམ་ཅི་དགོས་
སྙམ་པ་ལ། བྱང་ཆུབ་སེམས་དཔའ་རྣམས་ཀྱིས་ཐོབ་པར་བྱ་བའི་འབྲས་བུ་ཐུན་མོང་མ་ཡིན་
པ་རྣམ་པ་ཐམས་ཅད་མཁྱེན་པ་མ་ཤེས་ན་རྒྱུ་ལ་ནན་ཏན་གྱིས་འཇུག་པར་མི་འགྱུར་རོ། །དེ་
ལ་མ་ཞུགས་ན་འབྲས་བུ་མི་ཐོབ་པས་དེ་ཤེས་པའི་དོན་དུ་བསྟན་དགོས་སོ། །དེ་ཤེས་ཀྱང་དེ་
ཐོབ་པར་བྱེད་པའི་རྒྱུ་ཐུན་མོང་མ་ཡིན་པ་ལམ་ཤེས་པ་མ་ཤེས་ན་ཡང་། དེ་ཉམས་སུ་བླང་
6
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
བར་མི་ནུས་པས་དེ་ཤེས་པའི་དོན་དུ་བསྟན་དགོས་སོ། །དེ་ཤེས་ཀྱང་སྤང་བྱ་ཐུན་མོང་མ་
ཡིན་པ་གཞི་ཤེས་པ་མ་ཤེས་ན་ལམ་ལོག་པ་ལ་འཇུག་པ་སྲིད་པས་དེའི་གོལ་ས་ཤེས་པའི་
དོན་དུ་མི་མཐུན་པའི་གཞི་ཤེས་བསྟན་དགོས་སོ། །དེས་ན་སྡེ་སྣོད་གཞན་ལས་ལྷག་མ་དང་
བཅས་པ་དང་དེ་མེད་པའི་འབྲས་བུ་དང༌། གང་ཟག་གི་བདག་མེད་པ་དང་གཟུང་བ་རང་
བཞིན་མེད་པ་ཙམ་རྟོགས་པའི་ལམ་དང༌། ཉོན་མོངས་པ་འདོད་ཆགས་ལ་སོགས་པའི་སྤང་
བྱ་བསྟན་པ་ལྟ་བུ་ནི་མ་ཡིན་ནོ། །ཉམས་སུ་ལེན་པའི་སྦྱོར་བ་ལ་བཞི་ཅི་དགོས་སྙམ་ན།
དབང་དུ་བྱེད་པ་རྒྱུ་འབྲས་དང་བརྟན་པ་རྒྱུ་འབྲས་གཉིས་ཀྱི་དབང་དུ་བྱས་ནས་གྲངས་ངེས་
ཡིན་ཏེ། དེ་ཡང་འདི་ལྟར་མཁྱེན་པ་གསུམ་དབང་དུ་བྱ་བའི་དོན་དུ་སྐྱེ་མེད་རྣམ་གསུམ་ལ་བློ་
གཏོད་ཅིང་མཁྱེན་པ་གསུམ་འབད་རྩོལ་གྱིས་གོམས་པར་བྱེད་པའི་རྣམ་ཀུན་མངོན་རྫོགས་
དགོས་ཏེ། དེ་རྩ་བའམ་གཞིའི་སྦྱོར་བ་ཡིན་པས་དེ་མ་སྒོམ་ན་སྦྱོར་བ་གང་ཡང་མི་འབྱུང་ལ་
ཁྱད་པར་དུ་དེ་ལ་དབང་དུ་གྱུར་པ་ཐོབ་པ་རྩེ་མོ་མངོན་རྟོགས་མི་འབྱུང་བས། དེ་ཉམས་སུ་
བླང་དགོས་སོ། །དེ་བོར་ན་རྩེ་མོ་མ་བྱུང་མོད་ཟེར་ན། རྟོགས་པ་ལྷུན་གྲུབ་དེ་མ་བྱུང་ན། དེ་
ཡོངས་སུ་སྨིན་པའི་སངས་རྒྱས་པའི་སངས་རྒྱས་ཀྱི་ཆོས་ཀྱི་སྐུ་མི་ཐོབ་བོ། །དབང་དུ་གྱུར་པ་
ཐོབ་པར་བྱ་བའི་དོན་དུ་སྒོམ་པས་ཆོག་མོད། དབང་དུ་གྱུར་པ་ཐོབ་པའི་སྒོམ་པས་ཅི་བྱ་སྙམ་
ན༑ དེ་མེད་ན་དབང་དུ་བྱ་བའི་དོན་དུ་འབད་རྩོལ་གྱིས་བསྒོམ་པ་དོན་མེད་པར་འགྱུར་བ་
དང་། རྟོགས་པ་ལྷུན་གྲུབ་ཏུ་འབྱུང་བ་དེ་མེད་ན་ཆོས་ཀྱི་སྐུ་ཐོབ་པ་མི་འབྱུང་པའི་ཡང་ཕྱིར་རྩེ་
མོ་སྒོམ་དགོས་སོ། །འོ་ན་མཐར་གྱིས་པ་ཅི་དགོས་སྙམ་པ་ལ། མཁྱེན་པ་གསུམ་གྱི་རྟོགས་པ་
དབང་དུ་གྱུར་པ་ཐོབ་པ་དེ་བརྟན་པ་ནུས་པ་མཐར་ཐུག་པར་བྱ་བའི་དོན་དུ་སྒོམ་པ་དེ་མེད་ན།
སྐད་ཅིག་རེ་རེ་ལ་ཆོས་ཤིག་མངོན་དུ་བྱས་པ་ན་ཆོས་ཐམས་ཅད་མངོན་དུ་བྱེད་པར་ནུས་པ་
མཐར་ཐུག་པ་ཐོབ་པའི་སྐད་ཅིག་མ་མི་འབྱུང་བས། ཚོགས་པ་གཅིག་ལ་རག་ལུས་པར་བྱེད་
- 6
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་སྒོམ་པ་དེ་དགོས་སོ། །དེ་བོར་ན་ནུས་པ་མཐར་ཐུག་པ་དེས་ཅི་བྱ་ཟེར་ན། དེ་མེད་ན་
སངས་རྒྱས་ཀྱི་རྣམ་པ་ཐམས་ཅད་མཁྱེན་པ་མི་འགྲུབ་བོ། །འོ་ན་བརྟན་པའི་དོན་དུ་སྒོམ་པ་
ཙམ་གྱིས་ཆོག་མོད་དེ་ཐོབ་པ་ཅི་དགོས་སྙམ་ན། ནུས་པ་མཐར་ཐུག་ཐོབ་པ་དེ་མེད་ན་དེའི་
དོན་དུ་སྒོམ་པ་མཐར་གྱིས་པ་སྒོམ་པ་དོན་མེད་དུ་འགྱུར་བའི་ཕྱིར་དང་། རྣམ་པ་ཐམས་ཅད་
མཁྱེན་པ་ཐོབ་པར་མི་འགྱུར་བའི་ཕྱིར་རོ། །གལ་ཏེ་བརྟན་པ་རྒྱུ་འབྲས་སྒོམ་པས་ཆོག་མོད་
དབང་དུ་བྱེད་པ་རྒྱུ་འབྲས་ཀྱིས་ཅི་བྱ་ཟེར་ན། དཔེར་ན་མི་འགའ་ཞིག་གིས་བསྟན་བཅོས་
འགའ་ཞིག་གི་བརྗོད་བྱ་ལ་རྐང་པ་མ་ཚུགས་པར། དེ་ཉིད་བསྟན་བཅོས་གཞན་དང་འབྲེལ་
བར་འདྲིས་པར་བྱས་ཀྱང་། བསྟན་བཅོས་ཐམས་ཅད་ཀྱི་བརྗོད་བྱ་རྟོགས་པ་ལ་ནུས་པ་
ཐོགས་མེད་གྱི་བློ་མི་ཐོབ་པ་བཞིན་དུ། ཆོས་འགའ་ཞིག་ལ་དབང་དུ་གྱུར་པ་མ་ཐོབ་པར། དེ་
གཞན་དང་འབྲེལ་བར་སྒོམ་པར་མི་ནུས་ལ། བསྒོམས་ཀྱང་ནུས་པ་མཐར་ཐུག་པ་འབྱུང་བ་
མི་སྲིད་དེ་གཞི་མ་གྲུབ་པའི་ཕྱིར་རོ། །འདི་སྙམ་དུ་དབང་དུ་བྱེད་པ་རྒྱུ་འབྲས་ཀྱིས་ཆོག་མོད།
བརྟན་པ་རྒྱུ་འབྲས་ཀྱིས་ཅི་བྱ་སྙམ་ན། ཆོས་འགའ་ཞིག་ལ་དབང་དུ་གྱུར་པ་ཐོབ་ཀྱང་ཆོས་
གཅིག་མངོན་དུ་བྱས་པ་ན་ཆོས་གཞན་ཐམས་ཅད་རྟོགས་པར་ནུས་པ་དེ་མེད་ན་ཤེས་བྱ་མ་
ལུས་པ་མཁྱེན་པའི་རྣམ་པ་ཐམས་ཅད་མཁྱེན་པ་འགྲུབ་མི་སྲིད་དོ། །རྒྱུ་འབྲས་ཆ་གཉིས་ཁོ་
ནར་བྱ་བའི་ངེས་པ་མེད་པ་མ་ཡིན་ནམ། འདི་ལྟར་སེང་གེ་བཟང་པོ་ལྟར་ན། རྩེ་མོ་ཡང་
མཐར་གྱིས་པའི་རྒྱུ་ཡིན་ལ་དེ་ཡང་རྩེ་མོའི་འབྲས་བུ་ཡིན་པས་སོ་སྙམ་ན། རྩེ་མོ་མཐར་གྱིས་
པ་ཐོབ་པའི་དོན་དུ་སྒོམ་པ་མ་ཡིན་གྱི་དབང་དུ་གྱུར་པ་ཐོབ་པའི་སྒོམ་པ་ཙམ་ཡིན་པས་
བསམ་པས་འཕངས་པའི་འབྲས་བུ་མ་ཡིན་པས་དེར་མི་བཞག་གོ །དངོས་པོ་ལ་དེ་ཐོབ་པ་དེ་
རྟེན་དུ་དགོས་པ་ཙམ་ཡིན་ནོ། །དེས་ན་དེ་རྟེན་དུ་དགོས་ཀྱང་དེ་བསྒོམས་པའི་དབང་གིས་དེ་
འགྲུབ་པ་མ་ཡིན་ཏེ་དམིགས་རྣམ་མི་འདྲ་བའི་ཕྱིར་རོ། །དེ་ལྟ་བས་ན་སྦྱིན་པ་ལྟ་བུ་གཅིག་ལ་
- 5
6



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
ཡང་། དང་པོར་སོ་སོར་བརྟགས་ཤིང་འབད་རྩོལ་དང་བཅས་པས་ཟང་ཟིང་དང་ཆོས་དང་མི་
འཇིགས་པ་གསུམ་གཏོང་བ་ནི་རྣམ་ཀུན་མངོན་རྫོགས་ཡིན་ནོ། །དེ་ལྟར་གོམས་པར་བྱས་པ་
ལས། དེ་རྣམས་གཏོང་བ་ལ་འབད་རྩོལ་མི་དགོས་པར་ལྷུན་གྲུབ་ཏུ་གཏོང་བའི་བློ་ཐོབ་པ་ན་
རྩེ་མོ་མངོན་རྟོགས་ཡིན་ནོ། །སྦྱིན་པ་ལ་ལྷུན་གྲུབ་དེ་ཉིད་ཚུལ་ཁྲིམས་ལ་སོགས་པའི་དཀར་
པོའི་ཆོས་གཞན་དང་འབྲེལ་ཅིང་རྒྱུ་ཚོགས་པ་གཅིག་ལ་རག་ལས་པར་རིམ་གྱིས་སྒོམ་པ་ནི་
སྦྱིན་པའི་མཐར་གྱིས་པ་ཡིན་ནོ། །དེ་ལྟར་གོམས་པར་བྱས་པ་ལས་སྦྱིན་པ་མངོན་སུམ་དུ་
བྱས་པ་ན་ཚུལ་ཁྲིམས་ལ་སོགས་པ་དཀར་པོའི་ཆོས་ཐམས་ཅད་མངོན་སུམ་དུ་བྱེད་པར་ནུས་
པ་དང་། སྦྱིན་པ་མི་དམིགས་པར་རྟོགས་པ་ན་དཀར་པོའི་ཆོས་ཐམས་ཅད་མི་དམིགས་པར་
རྟོགས་པར་ནུས་པ་ནི་སྦྱིན་པའི་སྐད་ཅིག་མ་གཅིག་ལ་མངོན་པར་རྫོགས་པར་བྱང་ཆུབ་པ་
ཡིན་ནོ། །དེ་བཞིན་དུ་ཚུལ་ཁྲིམས་ལ་སོགས་པ་གཞན་ཐམས་ཅད་ལ་སྦྱོར་རོ། །མདོར་ན་
ཆོས་ཤིག་མི་སྒོམ་ན་མི་སྒོམ་འཐད་སྒོམ་ན་ཐམས་ཅད་དུ་སྦྱོར་བ་བཞིའི་ཚུལ་འདི་ཁོ་ནས་
ཡིན་ནོ། །དེ་ལྟར་ཡུལ་གཏན་ལ་ཕབ་ནས་སྦྱོར་བ་ཉམས་སུ་བླངས་བའི་འབྲས་བུ་མཐར་
ཐུག་པ་ནི་ཆོས་སྐུ་ཁོ་ནར་ཟད་པས་འབྲས་བུ་ནི་གཅིག་ཁོ་ན་ཡིན་ནོ། །
གོ་རིམ་ངེས་པའི་ཚུལ་ལ་གཉིས་ལས། མཁྱེན་པ་གསུམ་ནི་བཤད་པའི་རིམ་པ་
ཡིན་ལ་སྦྱོར་བ་བཞི་དང་ཆོས་སྐུ་ནི་དོན་གྱི་རིམ་པ་ཡིན་ནོ། །དང་པོ་ནི་འཆད་པ་པོས་གོ་རིམ་
ཇི་ལྟར་བསྟན་ན་སློབ་མས་གོ་སླ་ཞིང་གོ་བར་འགྱུར་བ་དེ་བཞིན་དུ་བསྟན་པ་ཡིན་ཏེ། དཔེར་
ན་མཁས་པ་གཅིག་གིས་འབྲས་ཀྱི་ཡོན་ཏན་བརྗོད་ནས། དེའི་རྒྱུ་ཤེས་པར་འདོད་པ་ལ་རྒྱུ་
བརྗོད་ཅིང་། རྒྱུ་མ་ཡིན་པ་ལ་དེའི་རྒྱུར་དོགས་པ་ལ་རྒྱུའི་གོལ་ས་བསྟན་ན་རྟོགས་པ་སླ་བ་ལྟ་
བུ་ཡིན་ནོ། །མི་མཁས་པས་ཐོལ་བྱུང་དུ་འདི་ཀུན་ཏུ་འབྲས་མི་སྐྱེ་བྱས་ནས། གཞན་ཉན་པར་
འདོད་པ་ཙམ་མེད་པ་ལ། ཡུལ་དྲོ་ས་འདམ་རྫབ་ཆེ་བའི་སར་སྐྱེ་བ་ཡིན་ཞེས་བརྗོད་ནས།
-
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡུལ་འདིར་མི་སྐྱེ་ན་འབྲས་ཅི་འདོད་རྙེད་སྙམ་པ་ལ། དེའི་ཡོན་ཏན་བརྗོད་པ་ལྟ་བུ་ནི་མ་ཡིན་
ནོ༑ ༑དེས་ན་ཉན་པ་པོ་ཐེག་པ་ཆེན་པོའི་རིགས་ཅན་བརྩེ་བ་དང་ལྡན་པ་གཞན་དོན་ཁོ་ན་
སྒྲུབ་པར་འདོད་པ་ཞིག་ལ། རྒྱུ་འབྲས་ཀྱི་རྣམ་པ་ཐམས་ཅད་མཁྱེན་པ་གདུལ་བྱ་རྣམས་ལ་
ལམ་སྟོན་པའི་ཆོས་ཀྱི་འཁོར་ལོ་མ་ལུས་པ་བསྐོར་བ་ཞིག་ཡོད་བྱས་པས་གཞན་དོན་འདོད་
པ་དེས་དེ་གོ་ནས་དེ་འདོད་པ་ན། དེ་ཐོབ་པར་བྱེད་པའི་རྒྱུ་གང་ཡིན་སྙམ་པ་ལ། དེའི་རྒྱུ་ནི་
སྤྱིར་ཕ་རོལ་ཕྱིན་པ་དྲུག་དེའི་ནང་ནས་ཀྱང་ཤེས་རབ། དེ་ལས་ཀྱང་བྱང་ཆུབ་སེམས་དཔའ་
ལ་གཙོ་ཆེ་བའི་ལམ་ཐམས་ཅད་ཤེས་པ་ཡིན་ནོ་ཞེས་བརྗོད་ནས། མི་རྟག་པ་ལ་སོགས་པའི་
རྣམ་པ་ཅན་འདི་ཡང་དེའི་རྒྱུ་ཡིན་ནམ་སྙམ་པ་ལ་དེ་གོལ་སར་བསྟན་ན་རྟོགས་སླ་བ་ཡིན་ནོ།།
དེ་ལྟར་ཡུལ་གཏན་ལ་ཕབ་ནས་དེ་ཉམས་སུ་ལེན་པའི་སྦྱོར་བ་འབྱུང་བས་དེའི་འོག་ཏུ་སྦྱོར་
བའོ། །སྦྱོར་བ་བཞི་དང་མཁྱེན་པ་གསུམ་རང་ལ་ནི་དོན་གྱི་གོ་རིམ་མེད་དོ། །དེ་ནི་དོན་ཏེ་སྐྱེ་
བའི་རིམ་པ་ཡིན་ནོ། །དེས་ན་དེ་གསུམ་འབད་རྩོལ་གྱིས་སྒོམ་པའི་རྣམ་ཀུན་མངོན་རྫོགས་
སོ༑ ༑དེ་ལས་འབད་རྩོལ་མི་དགོས་པའི་རྩེ་མོའོ། །རྩེ་མོ་ཐོབ་པ་ཞེས་བཤད་པས་འདིའི་
འདོད་པ་ལྟར་ན་དབང་དུ་གྱུར་པ་དེ་ལས་ནུས་པ་མཐར་ཐུག་པར་བྱེད་པ་མཐར་གྱིས་པའོ།།
དེ་ལས་དེ་མཐར་ཐུག་པའི་སྐད་ཅིག་མའོ། །དེ་ལས་སྐད་ཅིག་མ་གཉིས་པ་ལ་སངས་རྒྱས་ཀྱི་
སའི་ཆོས་ཀྱི་སྐུ་སྐྱེ་བ་ཡིན་ནོ། །
བཞི་པ་ས་མཚམས་ལ། མ་ཧཱ་ལྟར་ན་མཁྱེན་པ་གསུམ་ནི་ཤེས་པར་བྱ་བའི་
ཤེས་བྱ་ཡིན་པས་ས་མཚམས་བཞག་པར་མི་བྱ་སྟེ་རང་དང་སྤྱིའི་མཚན་ཉིད་བཞིན་ནོ། །སྦྱོར་
བ་བཞི་དང་ཆོས་སྐུ་ནི་རྟེན་གྱི་གང་ཟག་གི་རྒྱུད་ལ་སྐྱེ་བ་ཡིན་པས་ས་མཚམས་བཞག་གོ་ཞེས་
གསུངས་པ་ནི། ཕྱོགས་གཅིག་ནས་རིགས་ཀྱང་། མཁྱེན་པ་གསུམ་ཤེས་བྱ་ཡིན་ཡང་སའི་
རྡུལ་ཕྲ་རབ་བཞིན་དུ་གང་ཟག་གི་རྒྱུད་དང་མ་འབྲེལ་བ་ནི་མ་ཡིན་གྱི། གང་ཟག་གི་རྒྱུད་དང་
- G
8 -



h
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
འབྲེལ་བ་ཡིན་པས་གང་ཟག་གང་ལ་དུས་གང་གི་ཚེ་ཆོས་གང་སྐྱེ་ཞེས་ཤེས་པར་བྱ་དགོས་
པས་ས་མཚམས་བཞག་པར་བྱའོ། །དེས་ན་དང་པོ་རྣམ་པ་ཐམས་ཅད་མཁྱེན་པའི་མཚན་
ཉིད་པ་ནི་སངས་རྒྱས་ཀྱི་ས་ཁོ་ན་ལ་ཡིན་ཏེ། རྣམ་པ་ཐམས་ཅད་མཁྱེན་པ་ནི་དེ་བཞིན་
གཤེགས་པ་ཡིན་ནོ་ཞེས་གསུངས་པའི་ཕྱིར་རོ། །རྗེས་སུ་མཐུན་ཚབས་ཆེ་བ་ནི། སྦྱོར་བའི་
ས་གསུམ་ལ་ཡིན་ཏེ། དེ་དག་ལ་རིམ་པ་བཞིན་དེ་བཞིན་གཤེགས་པའི་ཡོན་ཏན་སྟོབས་ལ་
སོགས་པ་ཐམས་ཅད་པ་དང་ཚད་མེད་པ་དང་བསམ་གྱིས་མི་ཁྱབ་པ་ཐོབ་ལ། དྲི་མ་མེད་པ་
ནི་སངས་རྒྱས་ཀྱི་ས་ལ་ཡིན་ནོ་ཞེས་གསུངས་པའི་ཕྱིར་རོ། །རྣམ་པའི་ཆོས་སྐྱེ་བ་མེད་པ་
མངོན་སུམ་དུ་རྟོགས་པས་རྗེས་སུ་མཐུན་པ་ནི་ས་དང་པོ་ཡན་ཆད་དུའོ། །རྣམ་པ་སྐྱེ་བ་མེད་
པར་ཐོས་བསམ་གྱིས་རྟོགས་ནས་སྒོམ་པས་རྗེས་སུ་མཐུན་པ་ཙམ་ནི་ལས་དང་པོ་པ་ཡན་
ཆོད་ན་ཡོད་དོ། །ལམ་ཤེས་པ་མཚན་ཉིད་པ་ནི་ས་དང་པོ་ཡན་ཆོད་ན་ཡོད་དེ་དེར་ཆོས་
ཐམས་ཅད་བདག་མེད་པར་མངོན་སུམ་དུ་རྟོགས་པ་ན་གང་ཟག་གི་བདག་མེད་པ་དང་
གཟུང་བ་རང་བཞིན་མེད་པ་དང་ཆོས་ཐམས་ཅད་བདག་མེད་པར་རྟོགས་པ་གསུམ་ནི་རིམ་
པ་བཞིན་ལམ་གསུམ་ཡིན་ལ། དེ་གསུམ་སྐྱེ་བ་མེད་པར་མངོན་སུམ་དུ་རྟོགས་པ་ནི་ལམ་
ཤེས་པ་ཡིན་ནོ། །དེ་ནས་ས་གཉིས་པ་ནས་བདུན་པའི་བར་དུ་ནི་རང་གིས་རྟོགས་པའི་ལམ་
ལ་གཞན་བསྐོས་པའི་སེམས་ཅན་སྨིན་པར་བྱེད་དོ། །ས་བརྒྱད་པ་ལ་སོགས་པ་གསུམ་ལ་ནི་
ལམ་ཤེས་པའི་དྲི་མ་ཐམས་ཅད་དག་པར་སྤོངས་ཏེ། མདོ་སྡེ་རྒྱན་ལས། སེམས་ཅན་སྨིན་
པའི་སྤྱོད་པ་བདུན་པ་མན་ཆད་དུ་བཤད་པ་དང༌། རྒྱུད་བླ་མ་ལས། ས་བརྒྱད་པ་ལ་མི་སྐྱེ་
བའི་ཆོས་ལ་བཟོད་པ་ཐོབ་པ་ལམ་ཤེས་པ་རྣམ་པར་དག་པ་ལ་བརྟེན་ནས་ཞེས་བཤད་པའི་
ཕྱིར་རོ། །ཡང་བདུན་པ་མན་ཆོད་མ་དག་པའི་སར་བཤད་ལ་གསུམ་པོ་དག་པའི་སར་བཤད་
པའི་ཕྱིར་རོ། །དེ་ཡང་ལམ་མཚན་ཉིད་པ་ནི་མཐོང་ལམ་སྒོམ་ལམ་ཡིན་ཏེ། རྒྱུད་བླ་མ་ལས།
-j 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་གསལ་གཉེན་པོའི་ཕྱོགས་ཉིད་ཀྱིས། །ཞེས་བཤད་པའི་ཆོས་གསུམ་པོ་དེ་དག་ལ་ཡོད་
པའི་ཕྱིར་དང༌། ཀུན་ལས་བཏུས་ཀྱི་འགྲེལ་པ་ལས། ལམ་གྱི་བདེན་པ་འཁོར་དང་བཅས་
པས་ལམ་ལྔ་ཡིན་ཞེས་བཤད་པ་དང༌། ལམ་གྱི་ཆོས་བཞི་པོ་མཐོང་ལམ་ཡན་ཆད་ཁོ་ནར་
ཡོད་པའི་ཕྱིར་རོ། །ཆོས་མཆོག་ཆེན་པོ་མན་ཆད་ལ་ཐེག་པ་གསུམ་ཆར་ཐོབ་པའི་རྒྱུ་ཞེས་
བཤད་པའི་ཕྱིར་ཡང་། ཐེག་པ་གསུམ་ནི་ས་དང་པོ་ཡན་ཆད་ན་ཡོད་པར་གསལ་ལོ། །བྱང་
ཆུབ་སེམས་དཔའི་མཐོང་བའི་ལམ་འདི་ཉིད་དུ་ཉན་ཐོས་དང་རང་རྒྱལ་གྱི་རྟོགས་པ་ཐམས་
ཅད་འདུས་ཞེས་གསུངས་པས་ན། དེ་དག་གི་ལམ་ཡང་ས་དང་པོ་རབ་ཏུ་དགའ་བར་ཐོབ་པ་
ཡིན་ནོ། །དེ་བས་ན་ལམ་ཐམས་ཅད་བསྐྱེད་པར་བྱ་ལ་ཞེས་པའི་དོན་ལམ་ཐམས་ཅད་སྐྱེས་
པ་ནི་ཐོབ་པ་ཡིན་ལ། དེ་དག་མི་དམིགས་པར་མངོན་སུམ་དུ་ཤེས་པ་ཡང་དེ་ན་ཡོད་པ་ཡིན་
ནོ༑ ༑ཆོས་མཆོག་མན་ཆད་དུ་ནི་དག་གསལ་གཉེན་པོའི་ཕྱོགས་ཉིད་ཀྱིས་ཞེས་པའི་ཆོས་
གསུམ་པོ་དང་ལམ་གྱི་བདེན་པའི་ཆོས་བཞི་པོ་མ་ཐོབ་པས་ལམ་རང་ཡང་རྗེས་མཐུན་ཡིན་
པས་དེ་ཡང་རྗེས་སུ་མཐུན་པ་ཙམ་ཡིན་ནོ། །གཞི་ཤེས་ཀྱི་ས་མཚམས་ལ་མི་མཐུན་པས་དེ་
ཤེས་པ་ནི་ཉན་ཐོས་དང་རང་རྒྱལ་གྱི་མཐོང་བའི་ལམ་དང་སྒོམ་པ་དང་མི་སློབ་པའི་ལམ་
གསུམ་ན་མཚན་ཉིད་པ་ཡོད་དོ། །ཆོས་མཆོག་མན་ཆད་ན་དེ་དག་མཚན་ཉིད་པ་མེད་པར་ནི་
དེ་དག་གི་ལམ་མེད་པར་སྔར་བསྟན་པ་རང་གིས་གྲུབ་སྟེ། དེ་དག་གི་ལམ་ནི་གཞི་ཤེས་ཡིན་
པའི་ཕྱིར་རོ། །དེས་ན་དེ་རྗེས་མཐུན་ཙམ་མོ། །དེ་ལ་ཉན་ཐོས་དང་རང་རྒྱལ་གྱི་མཐོང་ལམ་
སོགས་ཀྱིས་ནི་བདེན་པ་བཞི་མི་རྟག་པ་ལ་སོགས་པའི་ཆོས་སུ་མངོན་སུམ་དུ་རྟོགས་པ་ཡིན་
ལ༑ དེའི་ཚེ་ཆོས་སུ་མངོན་པར་ཞེན་པ་ནི་ཡོད་པར་མི་རིགས་ཏེ་དེ་ལྟ་ན་དེ་རྟོགས་པར་ཐལ་
ལ་འདོད་ན་ནི་མཐོང་ལམ་སོགས་སུ་འགལ་བས་འཕགས་པའི་གང་ཟག་ལ་སྐུར་པར་འགྱུར་
རོ༑ ༑ཆོས་སུ་མངོན་པར་ཞེན་པ་མེད་ན་ནི་དེ་མི་མཐུན་ཕྱོགས་སུ་ཇི་ལྟར་འགྱུར་ཆོས་སུ་ཞེན་
- 7 () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
པ་མེད་ཀྱང་སྣང་བ་ཙམ་གྱིས་མི་མཐུན་ཕྱོགས་སུ་འཇོག་ན་ནི། བྱང་ཆུབ་སེམས་དཔའ་ལ་
ཡང་དེ་ལྟ་བུ་སྲིད་པས་མི་མཐུན་ཕྱོགས་ཀྱི་ལམ་ཤེས་ཀྱང་ཡོད་པར་འགྱུར་རོ་སྙམ་ན། དངོས་
གཞིའི་དུས་སུ་བདག་གཉིས་ཀར་མངོན་པར་ཞེན་པ་མེད་པར་འདྲ་མོད་ཀྱི། དེ་དག་གི་
མཉམ་གཞག་ན་ཆོས་སུ་ཞེན་པའི་སྒྲོ་འདོགས་པ་དང་འགལ་བར་མི་འཇུག་ལ། སྦྱོར་བ་དང་
རྗེས་ཀྱི་དུས་ན་ཆོས་སུ་མངོན་པར་ཞེན་པར་བྱེད་པས་སྤྱིར་མི་མཐུན་པའི་ཕྱོགས་ཀྱི་དྲི་མ་དང་
འབྲེལ་བ་ཙམ་གྱིས་དེར་བཞག་པ་ཙམ་ལས་མི་རྙེད་དོ། །བྱང་ཆུབ་སེམས་དཔའ་ནི་དེ་དག་
ལས་བཟློག་པ་ཡིན་ནོ། །གཉེན་པོའི་ནི་ས་དང་པོ་ནས་བདུན་པའི་བར་ན་མཚན་ཉིད་པར་
ཡོད་དོ། །ཆོས་མཆོག་མན་ཆད་ན་མཚན་ཉིད་པ་མེད་དེ། དེ་ཉིད་རྟོག་པ་ཡིན་པས་ཉན་ཐོས་
དང་རང་རྒྱལ་གྱི་དེ་སྤོང་མི་ནུས་པའི་ཕྱིར་རོ། །བརྒྱད་པ་ཡན་ཆད་ན་ཡང་མེད་དེ་ཉན་ཐོས་
དང་རང་སངས་རྒྱས་ཀྱི་དབང་དུ་བྱས་པའི་རྟོག་པ་ནི་ས་བདུན་པ་ན་ཕུང་པོ་རྒྱུ་དང་ཞེས་པའི་
ཚུལ་གྱིས་སྤངས་པའི་ཕྱིར་ན། དེ་མེད་པས་དེ་ལ་ལྟོས་པའི་གཉེན་པོ་ཡང་མེད་དོ། །དེའི་རྒྱུན་
ནི་སངས་རྒྱས་ཀྱི་སའི་བར་ན་ཡོད་དོ། །ལམ་དང་གཞི་ཤེས་སངས་རྒྱས་ཀྱི་ས་ལ་ཡོད་པ་ཡང་
དེ་དང་འདྲའོ། །རྣམ་ཀུན་མངོན་རྫོགས་ནི་སེང་གེ་བཟང་པོ་ལྟར་ན་གཉིས་ལས་ཁྱད་པར་
ཅན་ནི་ས་བརྒྱད་པ་ན་ཡོད་དོ། ཁྱད་པར་ཅན་མ་ཡིན་པ་ནི་ཚོགས་ནས་སོ། ཁྱད་པར་ཅན་
དང་ཁྱད་མེད་ནི་ཞེས་པ་དང་འདྲ་བར། གཙོ་ཆེ་ཆུང་ཡིན་གྱི། ལམ་འོག་མ་ནི་དེ་མཚན་ཉིད་
དང་ལྡན་པ་མེད་པ་ནི་མ་ཡིན་ནོ། ཁྱད་པར་ཅན་གྱི་ཁྱད་པར་ཡང་གསུམ་སྟེ། ཡུལ་གྱི་ཁྱད་
པར་སྟོབས་ལ་སོགས་པའི་རྣམ་པ་མ་ལུས་པ་ཡུལ་དུ་བྱེད་པ་དང་། རྟེན་གྱི་ཁྱད་པར་བྱང་
ཆུབ་སེམས་དཔའ་བཞི་ལས་ཕྱིར་མི་ལྡོག་པར་བཤད་པའི་རྣམ་པ་ཐམས་ཅད་དུ་ཕྱིར་མི་ལྡོག་
པས་སྒོམ་པ་དང༌། སྦྱོར་བའི་ཁྱད་པར་སྐྱོན་ཐམས་ཅད་དང་བྲལ་བའོ། །དེ་ཡང་རྨི་ལམ་
བསྟན་པ་ནས་ས་དང་པོ་ནས་བདུན་པའི་བར་དུ་ནི་བདུད་ཀྱི་ལས་ཀྱང་འབྱུང་ལ་དེའི་གོང་ན་
- 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་མེད་པར་བཤད་པ་དང༌། ཐོགས་མེད་ཀྱིས་མཚན་མ་འབྱུང་བ་དེ་སྲིད་དུ་བདུད་ཀྱི་ལས་
འབྱུང་ལ་དེ་མི་འབྱུང་བ་ན་དེ་ཡང་མི་འབྱུང་ངོ་ཞེས་བཤད་ལ་དེ་ཡང་ས་བདུན་པ་མན་ཆད་ན་
འབད་རྩོལ་མ་བྱས་ན་མཚན་མ་འབྱུང་སྲིད་ལ། ས་བརྒྱད་པ་ཡན་ཆད་ནི་མཚན་མ་མེད་པ་
ལྷུན་གྱིས་གྲུབ་པ་ཡིན་པས་སོ། །དེ་ལྟར་ཡིན་པ་ཡང་ཅིས་ཤེས་སྙམ་ན། སྒོམ་པར་བྱ་བའི་
རྣམ་པ་རྣམས་ལས་དང་པོ་པ་ནས་ས་བཅུ་པའི་བར་ན་རིམ་པ་བཞིན་ཡོད་པ་དང་། མཆོག་ཏུ་
རྣམ་པར་དག་པ་མཐར་ཐུག་པ་ཞེས་བཤད་པ་ས་བཅུ་པ་ན་ཡོད་པར་གསལ་ལ། ལས་དང་
པོ་པ་ཡང་དག་པ་མ་ཡིན་པའི་སྦྱོར་བ་མེད་པ་ཉིད་ཀྱིས་ཞེས་བཤད་པས་ཚོགས་ལམ་ན་ཡོད་
པར་གསལ་བས་དེ་གཉིས་ཀྱིས་ཡ་མཐའ་མ་མཐའ་བཟུང་བས་བར་གྱི་གནས་སྐབས་ཐམས་
ཅད་ན་ཡོད་པར་ཤེས་སོ། །ཐར་དང་ངེས་འབྱེད་ཅེས་པ་དང༌། རྣམ་པ་ཐམས་ཅད་དུ་ཁྱོད་
པར་གྱི་ལམ་གྱིས་བསྡུས་པའི་ཟག་པ་མེད་པའི་ཆུང་ངུ་ལ་དེའི་ངེས་འབྱེད་དུ་ཐ་སྙད་བྱེད་པ་
ལ་སོགས་པའི་ཕྱིར་རོ། །རྩེ་མོ་ཁྱད་པར་ཅན་མ་ཡིན་པ་ནི་འཇིག་རྟེན་པའི་དྲོད་ནས་ཡོད་ལ།
དེ་ཁྱད་པར་ཅན་ནི་ས་དགུ་པ་དང་བཅུ་པའི་དང་པོ་ནས་ཡོད་དོ། །དེ་ཅིའི་ཕྱིར་ཞེ་ན། དྲོད་ལ་
རྟགས་ཐོབ་པར་བཤད་པ་དང་། ས་དགུ་པ་དང་བཅུ་པ་གཉིས་ལ་དབུས་མཐའ་ནས་ཕུལ་དུ་
བྱུང་བའི་དམིགས་པར་བཤད་པ་དང་། སེང་གེ་བཟང་པོས་མཐོང་བའི་ལམ་གྱི་རྩེ་མོ་ས་བཅུ་
པ་ལ་བཤད་པའི་ཕྱིར་རོ། །སེང་གེ་བཟང་པོའི་སྐབས་སུ་དེ་དག་སྒྲུབ་བྱེད་དུ་མི་ཆེ་བས།
རྣམ་ཀུན་མངོན་རྫོགས་ཁྱད་པར་ཅན་དང་ཁྱད་པར་ཅན་མ་ཡིན་པའི་ས་མཚམས་ཀྱིས་དེའི་
འབྲས་བུ་རྩེ་མོ་ཁྱད་པར་ཅན་དང་ཁྱད་པར་ཅན་མ་ཡིན་པའི་ས་མཚམས་ཀྱང་ཤེས་པར་བྱའོ།།
མཐར་གྱིས་པ་ཁྱད་པར་ཅན་མ་ཡིན་པ་ནི་དྲོད་ནས་ཡོད་ལ། ཁྱད་པར་ཅན་ནི་ས་བཅུ་པའི་
སྨད་ནས་ཡོད་དོ། །དེ་ཅིའི་ཕྱིར་ཞེ་ན། དེ་ནི་རྩེ་མོ་ཐོབ་ནས་དེ་བསྟན་པའི་དོན་དུ་སྒོམ་པ་
ཡིན་པའི་ཕྱིར་རོ། །ཤཱནྟི་པས་སྐད་ཅིག་མ་དང་པོ་དང་གཉིས་པ་བཤད་པའི་རྗེས་སུ་འབྲངས་
- 7 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ནས་མ་ཧཱས་སྐད་ཅིག་མ་བཞི་ནི་རིམ་པ་བཞིན་དུ་ས་བདུན་པ་ཡན་ཆད་ལ་བརྩིས་ནས། དེའི་
འཐད་པར་ས་བདུན་པ་ལ་སྐད་ཅིག་གི་བློ་ཐོབ་པར་བཤད་པ་དང༌། ས་བརྒྱད་པ་ལ་རྣམ་
པར་སྨིན་པའི་སེམས་བསྐྱེད་པ་ཞེས་དེ་ལ་རྣམ་པར་སྨིན་པར་བཤད་པ་བྱེད་པ་ནི་མི་རིགས་
ཏེ༑ དབྱིག་གཉེན་གྱིས་ས་བདུན་པ་ལ་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དང་།
ཐོགས་མེད་ཀྱིས་ཕ་རོལ་ཏུ་ཕྱིན་པ་དྲུག་ཙམ་ལ་བློ་ཐོབ་པ་ཡིན་པར་བཤད་པ་དང་། རྣམ་
སྨིན་མ་ཡིན་པ་ནི་མདོ་ལས་ཕ་རོལ་ཏུ་ཕྱིན་པ་དྲུག་དང༌། སྟོང་པ་ཉིད་ཉི་ཤུ་ནས་མཚན་དང་
དཔེ་བྱད་ཀྱི་བར་ལ་བློ་ཐོབ་པར་བཤད་པའི་ཕྱིར་སྒྲུབ་བྱེད་མེད་པ་དང་། དེ་ནི་ཉོན་མོངས་པ་
དང་རྟོག་པའི་དྲི་མ་མ་སྤངས་པས་སྟོབས་ལ་སོགས་པ་ལ་བློ་ཐོབ་པ་ཡང་མི་སྲིད་པའི་ཕྱིར་ན།
གནོད་བྱེད་ཀྱང་ཡོད་པ་ཡིན་ནོ། །དེས་ན་ས་བཅུ་པའི་ཐ་མ་ལ་བཞག་པར་བྱ་སྟེ། བརྒྱད་སྟོང་
འགྲེལ་པ་ལས་སྐད་ཅིག་མ་ནི་མཐར་ཐུག་པ་ཡིན་པས་ཁྱད་པར་དུ་འགྲོར་མེད་ཅེས་བཤད་
པས་སོ། །བདུན་པ་ལ་སོགས་པ་ནི་མཐར་མ་ཐུག་པས་ཁྱད་པར་དུ་འགྲོར་ཡོད་དོ། །དེ་ཡང་
སངས་རྒྱས་ཀྱི་སར་འགྲོར་ཡོད་དོ་ཟེར་ན། དེ་ནི་སྦྱོར་བ་མ་ཡིན་པས་སྦྱོར་བ་མཐར་ཐུག་པ་
ནི་དེ་ཁོ་ནར་ཟད་དོ། །བསྟན་བཅོས་ལས་ཀྱང་དེ་མཐར་ཞེས་པའི་ཕྱིར་རོ། །ཡང་སྐད་ཅིག་
མ་བཞི་ནི་ལྡོག་པས་ཐ་དད་པ་ཡིན་པས་སྐད་ཅིག་མ་གཅིག་གིས་དབྱེ་བ་རྣམ་པ་བཞིར་
མངོན་སུམ་དུ་བྱེད་དོ་ཞེས་བཤད་དོ། །མཚན་ཉིད་ཀྱིས་ནི་རྣམ་པ་བཞི་ཞེས་བཤད་པས་ཀྱང་
ངོ་བོ་ཐ་དད་པར་འགལ་ལོ། །ཆོས་ཀྱི་སྐུ་ལ་དང་པོ་སྐུ་དང་བཅས་པ་ནི་ངེས་འབྱེད་ནས་ཡོད་
དེ༑ དེས་ན་བདག་མེད་པ་ལ་བསྒོམས་པའི་སྟོབས་ཀྱིས་གསལ་སྣང་སྐྱེས་པས་གཟུང་འཛིན་
གྱི་རྟོག་པ་ཅུང་ཟད་འཇིག་པའི་ཕྱིར་རོ། །དེ་ཐོབ་པ་ནི་ས་དང་པོ་ནས་ཏེ། དེ་ན་མཐོང་སྤང་གི་
སྒྲིབ་པ་ལས་གྲོལ་བས་ངོ་བོ་ཉིད་ཀྱི་དང་། བདག་མེད་པ་མངོན་སུམ་དུ་མཐོང་བའི་མི་རྟོག་
པའི་ཡེ་ཤེས་ཐོབ་པས་ཆོས་སྐུ་དང༌། ཞིང་དག་པ་དང་མཚན་ཐོབ་པ་དང་། སངས་རྒྱས་དང་
? -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྷན་ཅིག་ཏུ་ཐེག་པ་ཆེན་པའི་ཆོས་ཀྱི་ལོངས་སྤྱོད་བྱེད་པས་ལོངས་སྐུ་དང་། སྐད་ཅིག་རེ་རེ་
ལ་སྤྲུལ་པ་བརྒྱ་འགྱེད་པར་ནུས་པས། སྤྲུལ་པའི་སྐུ་ཐོབ་པའི་ཕྱིར་རོ། །ས་བརྒྱད་པ་ལ་སྒྲིབ་
པ་སྤངས་པའི་ཁྱད་པར་གྱིས་དེ་ཐམས་ཅད་ཡོངས་སུ་རྫོགས་པར་ཡོད་དོ། །སངས་རྒྱས་ཀྱི་
ས་ལ་ནི་སྒྲིབ་པ་ཐམས་ཅད་དང་བྲལ་བས་སྐུ་ཐམས་ཅད་ཡོངས་སུ་སྨིན་པར་ཡོད་དོ། །དེ་
ལྟར་ན་དངོས་པོ་བརྒྱད་ཀྱི་མཚན་ཉིད་ཀྱིས་ནི་དེ་དག་གི་ངོ་བོའམ་རང་བཞིན་ཤེས་པར་བྱེད་
པ་ཡིན་ནོ། །གྲངས་ངེས་པས་ནི་རྟེན་གྱི་གང་ཟག་གཅིག་གི་ཆ་རྐྱེན་དུ་བྱེད་པ་ཡིན་ནོ། །གོ་
རིམ་གྱིས་ནི་དེ་ཉིད་ལ་དོགས་པ་སེལ་བ་ཙམ་ཞིག་བྱེད་པ་ཡིན་ནོ། །ས་མཚམས་ཀྱིས་ནི་
གནས་སྐབས་གང་ན་གང་སྒོམ་པ་ཤེས་པར་བྱེད་དོ། །
ལྔ་པ་ཟློས་པའི་སྐྱོན་སྤང་བ་ལ་འཕགས་པ་དང་སེང་གེ་བཟང་པོས་བཤད་པ་ནི།
རྣམ་པ་ཀུན་མངོན་པར་རྫོགས་པའི་རྣམ་པའི་སྐབས་སུ་ཡང་མཁྱེན་པ་གསུམ་གྱི་རྣམ་པ་
བཤད་པ་དང༌། དེའི་མཚན་ཉིད་ཀྱི་སྐབས་སུ་ཡང་མཁྱེན་པ་གསུམ་བཤད་པས། མཁྱེན་པ་
གསུམ་དང་རྣམ་ཀུན་མངོན་རྫོགས་ཟློས་སོ་སྙམ་པ་ལ། དེའི་སྐྱོན་སྤོང་གསུམ་སྟེ། མཁྱེན་པ་
གསུམ་ནི་རྣམ་པ་སོ་སོར་ངེས་པ་གཞི་དང་ལམ་དང་རྣམ་པ་སྐྱེ་བ་མེད་པའི་ཡུལ་ཅན་ཡིན་ལ།
རྣམ་པ་ཀུན་མངོན་པར་རྫོགས་པ་ནི་རྣམ་པ་མ་ལུས་པའི་ཡུལ་ཅན་ཡིན་པས་དེ་མེད་དོ། །སོ་
སོར་ཕྱེ་བ་དང་བསྡུས་པ་ཙམ་ཡིན་པར་གསུངས་སོ། །མཁྱེན་པ་གསུམ་ནི་མཚན་ཉིད་ཀྱི་སྒོ་
ནས་བསྟན་པས་མཚན་ཉིད་པ་ཡིན་ལ། རྣམ་པ་ཀུན་མངོན་པར་རྫོགས་པ་ནི་མཁྱེན་པ་
གསུམ་ཉམས་སུ་ལེན་པའི་སྒོ་ནས་བསྟན་པས་མཁྱེན་པ་གསུམ་གྱི་སྦྱོར་བ་ཡིན་ནོ། །ཡང་
མཁྱེན་པ་གསུམ་ནི་ཆོས་ཉིད་དྲི་མ་དང་བྲལ་བ་རྟོགས་པས་ཞི་བའི་རྣམ་པ་ཡིན་ལ། རྣམ་པ་
ཀུན་མངོན་པར་རྫོགས་པ་ནི། མི་མཐུན་པའི་ཕྱོགས་སྤོང་བའི་གཉེན་པོ་ཡིན་པས་དྲི་མ་ཞི་
བྱེད་ཙམ་ཡིན་པས་ཟློས་པ་མེད་དོ། །སེང་གེ་བཟང་པོའི་བཤད་པ་འདི་ནི་དྲི་མ་ཕྱོགས་
- 7
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས༔ ༼༦
གཅིག་ཙམ་དང་བྲལ་བ་ལ་དེར་བཤད་པ་ཡིན་ལ། འཕགས་པས་དྲི་མ་མཐའ་དག་དང་བྲལ་
བ་ལ་དེར་དགོངས་ནས་རྣམ་པ་ཐམས་ཅད་མཁྱེན་པ་ཁོ་ན་ཞི་བའི་རྣམ་པར་བཤད་ནས། དེ་
དང་ཟློས་པའི་སྐྱོན་སྤོང་དུ་དེ་བྱས་སོ། །མཁྱེན་པ་གསུམ་པོ་རང་ནི་ཡུལ་གྱི་མི་འདྲ་བ་དང་
རྟེན་དང་བྱེད་པ་མི་འདྲ་བ་གསུམ་གྱིས་ཟློས་པ་མེད་དོ། །རྣམ་ཀུན་དང་རྩེ་མོ་སོགས་ནི་རྒྱུ་
འབྲས་ཡིན་པས་ཟློས་པ་མེད་དོ། །སེང་གེ་བཟང་པོས་མ་བཤད་པ་ནི། ཆོས་སྐུ་དང་རྣམ་པ་
ཐམས་ཅད་མཁྱེན་པ་ཟློས་སོ་ཟེར་ན། སྦྱོར་བ་གཞིར་བཞག་པའི་དུས་སུ་རྣམ་པ་ཐམས་ཅད་
མཁྱེན་པ་ནི་སྦྱོར་བ་ཡུལ་གྱི་སྒོ་ནས་བཤད་པ་ཡིན་ལ། ཆོས་སྐུ་ནི་དེའི་འབྲས་བུའི་ལྡོག་པ་
ནས་བཤད་པ་ཡིན་པས་དེ་མེད་དོ། །སྤྱིར་ནི་རྟོགས་པར་བྱ་བའི་དམིགས་པ་དང་རྣམ་པ་ལ་
ཡུལ་དུ་བཤད་པའི་ཕྱིར་ན། མཁྱེན་པ་གསུམ་སྦྱོར་བའི་དམིགས་པ་དང་རྣམ་པ་གང་ཡང་མ་
ཡིན་པའི་ཕྱིར་སྦྱོར་བའི་ཡུལ་ཇི་ལྟར་ཡིན་ཞེ་ན། དཔེར་ན་སྙིང་རྗེ་སྒོམ་པའི་བློ་ཡི་ཡུལ་སྙིང་
རྗེ་ཡིན་ཟེར་བ་བཞིན་དུ། མཁྱེན་པ་གསུམ་ནི་སྦྱོར་བས་གོང་ནས་གོང་དུ་གོམས་པར་བྱ་བ་
ཡིན་པ་ཙམ་གྱིས་སྦྱོར་བའི་ཡུལ་ཡིན་ཞེས་བརྗོད་པ་ཡིན་གྱི། དམིགས་པ་དང་རྣམ་པའི་དོན་
ནི་མ་ཡིན་ནོ། །ཡང་ན་རྣམ་པ་ཐམས་ཅད་མཁྱེན་པ་ནི་ཡུལ་གྱིས་མཚོན་ནས་བཤད་པ། ཆོས་
སྐུ་ནི་ངོ་བོའི་སྒོ་ནས་བཤད་པ་ཡིན་པས་ཟློས་པ་མེད་དོ། །ལམ་རིང་བུའམ་རྐྱང་པར་འདོད་
པ་ཁ་ཅིག་ན་རེ་རྣམ་པ་ཐམས་ཅད་མཁྱེན་པ་ནི་ལས་དང་པོ་པའི་ས་ནས་སངས་རྒྱས་ཀྱི་ས་ཡི་
བར་དུ་རྒྱུད་ལ་སྐྱེད་པ་ཡིན་ཏེ། རྣམ་པ་ཐམས་ཅད་མཁྱེན་པའི་ཆོས་བཅུ་པོའི་ནང་ནས་སེམས་
བསྐྱེད་པ་དང་གདམས་ངག་དང་ངེས་འབྱེད་གསུམ་ནི། འཇིག་རྟེན་ཆོས་མཆོག་མན་ཆད་དུ་
སྒོམ་པ་ཡིན་ལ། ལམ་ཤེས་ནི་ས་དང་པོ་ནས་ས་དྲུག་པའི་བར་དུ་ཡིན་ལ། གཞི་ཤེས་པ་ནི་ས་
བདུན་པ་ནས་སྒོམ་པ་ཡིན་ལ། རྣམ་པ་ཀུན་མངོན་པར་རྫོགས་པ་ནི་ས་བརྒྱད་པ་ནས་སྒོམ་
པ་ཡིན་ལ། རྩེ་མོ་ནི་ས་དགུ་པ་དང་བཅུ་པའི་སྟོད་ལ། མཐར་གྱིས་པ་ནི་ས་བཅུའི་སྨད་ལ།
. 7
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐད་ཅིག་མ་ནི་ས་བཅུ་རྒྱུན་གྱི་ཐ་མ་ལ་སྒོམ་པ་ཡིན་ལ། ཆོས་ཀྱི་སྐུ་ནི་སངས་རྒྱས་ཀྱི་ས་ལ་
ཡིན་པས་མངོན་པར་རྟོགས་པ་བརྒྱད་ནི་རིམ་པ་བཞིན་དུ་རེ་རེ་ནས་རྒྱུད་ལ་སྐྱེད་པ་ཡིན་པས་
ར་ཟམ་པ་ལ་བཏང་བ་ལྟ་བུ་ཡིན་ནོ་ཟེར་རོ། །སྦྱོར་བ་ཁྱད་པར་ཅན་གྱིས་རྣམ་པ་རྣམས་སྒོམ་
དགོས་ན་ཞེས་པ་དང་། རྣམ་པ་ཀུན་མངོན་པར་རྫོགས་པ་ནི་རྣམ་པ་མ་ལུས་པའི་ཡུལ་ཅན་
ཡིན་ནོ་ཞེས་བཤད་པས་ན། དེ་ནི་མཁྱེན་པ་བསྡུས་ནས་སྒོམ་པ་ཡིན་པས། མཁྱེན་པ་གསུམ་
ནི་ཡུལ་ཡིན་ལ་རྣམ་པ་ཀུན་མངོན་པར་རྫོགས་པ་ལ་སོགས་པ་ནི་ཉམས་ལེན་ཡིན་ལ་ཆོས་སྐུ་
འབྲས་བུ་ཡིན་པས་མངོན་རྟོགས་ཁུག་པ་རིགས་པ་ཡིན་ཏེ། མཁྱེན་པ་གསུམ་དང་སྦྱོར་བ་
བཞི་གནས་སྐབས་འགའ་ཞིག་ཏུ་ངོ་བོ་གཅིག་དང་དུས་གཅིག་ཏུ་ཉམས་སུ་ལེན་པའི་ཕྱིར་རོ།།
བསྟན་བཅོས་བྱེད་པ་ཀུན་གྱི་འདོད་པ་ཡང་དེ་ཡིན་ནོ། །ལ་ལ་དག་ནི་ལམ་ཁུག་པའི་དོན་ནི་
མཁྱེན་པ་གསུམ་གྱི་སྐབས་སུ་རྒྱུ་འབྲས་སྐོར་གཅིག་བཤད་པ་ནི་འདས་པའི་སངས་རྒྱས་དང་
བྱང་ཆུབ་སེམས་དཔའི་རྒྱུད་ལ་སྐྱེ་བའི་མངོན་པར་རྟོགས་པ་བཤད་པ་ཡིན་ལ། རྣམ་ཀུན་
མངོན་རྫོགས་མན་ཆད་དུ་རྒྱུ་འབྲས་སྐོར་གཅིག་བཤད་པ་ནི་ད་ལྟ་དང་མ་འོངས་པའི་སངས་
རྒྱས་དང་བྱང་ཆུབ་སེམས་དཔའི་རྒྱུད་ལ་སྐྱེ་བའི་མངོན་པར་རྟོགས་པ་ཡིན་ལ། ལམ་རྐྱང་
པའི་དོན་ནི། མཁྱེན་པ་གསུམ་ཡུལ་དུ་བྱས་ཏེ་སྦྱོར་བ་བཞི་བསྒོམས་པས་འབྲས་བུ་ཆོས་སྐུ་
ཐོབ་པའི་ཞེས་རྟེན་གྱི་གང་ཟག་ཞིག་གི་ཆ་རྐྱེན་དུ་བྱེད་པ་ཡིན་ནོ་ཟེར་རོ། །དེའི་རྐྱང་པ་དང་
སྔ་མའི་ཁུག་པ་གཉིས་དོན་གཅིག་པས་དེ་ལྟར་ན་རྐྱང་པ་བདེ་བ་ཡིན་ནོ། །ད་ལྟ་ལག་ཏུ་ལེན་
ན་གང་ནས་ལེན་བྱས་པ་ལ། འབུམ་པ་ན་རེ། སེམས་བསྐྱེད་ནས་ལེན་པ་ཡིན་ཟེར་རོ། །དེའི་
ཡང་སྔོན་དུ་བཤེས་གཉེན་དམ་པ་ལ་བརྟེན་ཞིང་ཚོགས་ལེགས་པར་བསོག་པ་དང་སྨོན་ལམ་
ལེགས་པར་འདེབས་པ་བཏང་སྟེ། སངས་རྒྱས་ལ་བཀུར་སྟི་བྱས་པའི་རྟེན་བཞི་པོ་དེ་ཐར་
པའི་ཆ་མཐུན་སྔོན་དུ་བཏང་སྟེ་ཐོས་བསམ་གྱི་སྒོ་ནས་སྦྱོར་བའི་མཚན་ཉིད་རང་གི་ལྟ་བ་ལ་
- 7 {} མ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
བརྟེན་ནས་ཤེས་པར་བྱས། ཡོན་ཏན་ཤེས་པར་བྱས། སྐྱོན་ཤེས་ནས་ཅི་རིགས་པ་སྤང་བར་
བྱས་ནས། རྣམ་པ་བརྒྱ་བདུན་ཅུ་རྩ་གསུམ་གྱི་ནག་ནས་དྲན་པ་ཉེ་བར་བཞག་པ་ལྟ་བུ་ལ་
གནས་པ་དང་རྣལ་འབྱོར་བཀག་ནས། ཞི་ གནས་ཡོད་ན་ལེགས་མོད་ཀྱང་ལྷག་མཐོང་
འབའ་ཞིག་གིས་གོམས་པར་བྱེད་ཀྱང་རྣམ་ཀུན་མངོན་རྫོགས་མཚན་ཉིད་པ་ཉིད་དུ་སྐྱེ་བ་
ཡིན་ནོ། །དེས་ན་ཁ་ཅིག་ཚོགས་ལམ་ཆེན་པོར་རྫུ་འཕྲུལ་གྱི་རྐང་པ་ཐོབ་ནས་དེ་སྒོམ་ཟེར་བ་
ནི་མི་རིགས་སྐད་དོ། །
ཅུང་ཟད་རྒྱས་པར་སྟོན་པ་ལས། རྣམ་པ་ཐམས་ཅད་མཁྱེན་པའི་མཚོན་བྱེད་
ནི་སེམས་བསྐྱེད་ཅེས་པ་ལ་སོགས་པའོ། །གལ་ཏེ་རྣམ་པ་ཐམས་ཅད་མཁྱེན་པ་སྟོན་ན། གང་
ཚེ་ཤེས་དང་ཤེས་བྱ་དང༌། །བདག་གི་རྗེས་སུ་མི་མཐོང་བ། །ཞེས་པ་ལ་སོགས་པའི་ཚུལ་
གྱིས་སྣང་བ་མེད་པའི་ཐམས་ཅད་མཁྱེན་པ་ནི་འདི་ལྟ་བུ་ཡིན་ནོ། །བཏགས་པའི་དོན་གྱིས་
དབེན་གྱུར་པ་ཞེས་པ་ལ་སོགས་པའི་ཚུལ་གྱིས་སྣང་བ་དང་བཅས་པའི་ཐམས་ཅད་མཁྱེན་པ་
ནི་འདི་ལྟ་བུ་ཡིན་ནོ་ཞེས་སངས་རྒྱས་ཀྱི་སའི་ཡེ་ཤེས་ཤིག་བཤད་པར་རིགས་པ་ལ། དེ་ལྟ་བུ་
མ་བརྗོད་པར་འདི་དག་གིས་དེ་ཅི་ལྟར་སྟོན་ཅེ་ན། དེ་ལ་མ་ཧཱ་ལྟར་ན་ཆོས་བཅུ་པོ་འདི་
ཐམས་ཅད་མཁྱེན་པ་ཐོབ་པར་བྱེད་པའི་རྗེས་སུ་སྒྲུབ་པའི་རྒྱུ་མ་ཚང་བ་མེད་པ་ཡིན་ལ་དེ་
དག་བསྟན་པས་རྒྱུ་འདི་རྣམས་ཀྱིས་ཐོབ་པར་བྱ་བ་ཞིག་རྣམ་པ་ཐམས་ཅད་མཁྱེན་པ་ཡིན་ནོ་
ཞེས་རྒྱུའི་སྒོ་ནས་མཚོན་ནས་སྟོན་པ་ཡིན་ཏེ། ས་བོན་གྱི་ཚོགས་པ་བསྟན་པས་རྒྱུས་མྱུ་གུ་
སྟོན་པ་བཞིན་ནོ། །དེ་དག་ཀྱང་རྗེས་སུ་སྒྲུབ་པའི་རྒྱུ་ཇི་ལྟར་ཡིན་ཞེ་ན། རྒྱུ་ནི་སྒྲུབ་པ་ཡིན་ལ།
དེ་ཡང་ཆོས་བཞིས་ཤེས་པར་བྱ་སྟེ། རྟེན་གྱི་གང་ཟག་དང་། དམིགས་པ་དང༌། ཆེད་དུ་བྱ་བ་
དང༌། རང་གི་ངོ་བོའོ། །རྟེན་ཡང་ཆོས་བཞི་དང་ལྡན་པ་སྟེ། བསམ་པའི་ཁྱད་པར་སེམས་
བསྐྱེད་པ་དང་། གདམས་ངག་དང་རྗེས་སུ་བསྟན་པ་ཐོབ་པ་དང་། སྦྱོར་བའི་ཁྱད་པར་
- ? 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངེས་འབྱེད་ཆ་མཐུན་ཐོབ་པ་དང་། རིགས་ཀྱི་ཁྱད་པར་ཆོས་ཀྱི་དབྱིངས་ཀྱི་རིགས་དང་ལྡན་
པའོ། །རྟེན་ཆོས་བཞི་དང་ལྡན་པ་དེས་དམིགས་པ་བཅུ་གཅིག་ལ་དམིགས་ཏེ། ཆེད་དུ་བྱ་བ་
གསུམ་གྱི་ཆེད་དུ་སྒྲུབ་པ་བཞི་བྱས་པས་དེ་ཐོབ་པ་ཡིན་ནོ། །སློབ་དཔོན་ལྟར་ན་རྣམ་པ་
ཐམས་ཅད་མཁྱེན་པའི་ཆོས་བཅུ་པོས་ནི་རྒྱུ་འབྲས་ཀྱི་ཆོས་མ་ལུས་པ་བསྟན་པ་ཡིན་ཏེ། ཆེད་
དུ་བྱ་བ་གསུམ་དང་གང་དུ་ངེས་པར་འབྱུང་བ་བདུན་པོས་ནི་འབྲས་བུ་བསྟན་པ་ཡིན་ལ།
ལྷག་མས་ནི་རྒྱུའི་ཆོས་ཡིན་ནོ། །ཡང་དེར་མ་ཟད་ཀྱི་དམིགས་པའི་ནང་དུ་ཤེས་བྱ་ཐམས་
ཅད་ཀྱང་འདུས་སོ། །དེས་ན་རྒྱུ་འབྲས་ཀྱི་ཆོས་ཀྱི་རྣམ་པ་མ་ལུས་པ་བཤད་ནས་དེ་དག་
མངོན་སུམ་དུ་མཁྱེན་པ་ནི་དེ་ཡིན་ནོ་ཞེས་དམིགས་པ་ཡུལ་གྱི་སྒོ་ནས་མཚོན་ཏེ་བཤད་པ་
ཡིན་ནོ། །དེ་སྐད་དུ་ཡང་། སངས་རྒྱས་ཡེ་ཤེས་ཀྱིས་ཀྱང་ཤེས་རབ་སྒྲུབ་པའི་དགོས་པ་
མཐར་ཐུག་པ་ནི་སེམས་བསྐྱེད་པ་ལ་སོགས་པ་རྒྱུ་དང་འབྲས་བུའི་རྣམ་པ་མ་ལུས་པ་ཡོངས་
སུ་གཅོད་པ་ཡིན་པས་རྣམ་པ་ཐམས་ཅད་མཁྱེན་པ་ཡིན་ནོ་ཞེས་བཤད་དོ། །སེང་གེ་བཟང་པོ་
ཉིད་ཀྱིས། ལེའུ་དང་པོའི་མཐར་སེམས་བསྐྱེད་པ་ལ་སོགས་པའི་རྒྱུ་དང་འབྲས་བུ་ཆོས་ཀྱི་
རྣམ་པ་མ་ལུས་པ་ཉམས་སུ་བླང་བར་བྱ་བས་སྤྱོད་པར་གྱུར་པ་ཞེས་གསུངས་ལ། ཡང་རྒྱུ་
དང་འབྲས་བུའི་རྣམ་པ་མ་ལུས་པ་ཐུགས་སུ་ཆུད་པ་ལ་ལྟོས་ཏེ། རྣམ་པ་ཐམས་ཅད་མཁྱེན་པ་
ཞེས་བརྗོད་ལ་དེ་ཡང་སྲས་བྱང་ཆུབ་སེམས་དཔའི་མ་ཡིན་པར་དོགས་པས་དེ་ལས་རྒྱུའི་ཆོས་
ཙམ་ཞིག་དྲངས་ཏེ་མཐོང་བ་དང་སྒོམ་པའི་བདག་ཉིད་ཅན་ལམ་ཤེས་པ་ལོགས་སུ་གསུངས་
སོ་ཞེས་བཤད་དོ། །འཕགས་པས་ཀྱང་རྣམ་པ་ཐམས་ཅད་མཁྱེན་པའི་དོན་བསྡུ་བ་ནས་རང་
དང་གཞན་གྱི་དོན་གྱིས་བསྡུས་པའི་རྣམ་པ་མ་ལུས་པ་རྟོགས་པ་བཤད་པའི་ཆོས་འབྱུང་བའི་
གཞི་གྱུར་པ་ཞེས་བཤད་དོ། །རྒྱུའི་སྒོ་ནས་མཚོན་པར་བྱེད་པ་ལ་ནི་ལམ་ཤེས་པ་དང་ཟློས་
པའི་དོགས་པ་ཡོད་དོ། །གལ་ཏེ་དེའི་རྒྱུ་མ་རྫོགས་པས་དེ་དགོས་སོ་ཟེར་ན། དེ་ནི་མ་ཡིན་ཏེ།
-7
S -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
བཅུ་པོར་གཞན་མ་ལུས་པ་འདུས་པའི་ཕྱིར་རོ། ཁྱེད་ཀྱི་ཕྱོགས་ལ་ཡང་སེམས་བསྐྱེད་སོགས་
རྒྱུ་ལ་ཆེད་དུ་བྱ་བ་འབྲས་བུར་སྟོན་པ་ན་ཆེད་དང་རྣམ་པ་ཐམས་ཅད་མཁྱེན་པ་ལ་ཁྱད་པར་
མེད་པས་དེ་འབྲས་བུ་གཞན་རྒྱུར་གྲུབ་པས་ལམ་ཤེས་པ་དོན་མེད་དོ་ཟེར་ན། བཅུ་པོ་ནི་དེའི་
ཡུལ་ཡིན་ནོ་ཞེས་ལྡོག་པ་དེ་ཙམ་ནས་བཤད་ཀྱི། རྣམ་པ་ཐམས་ཅད་མཁྱེན་པ་བསྒྲུབ་པར་བྱ་
བའི་འབྲས་བུར་བྱས་ནས་དེ་ཐོབ་པར་བྱེད་པའི་རྒྱུ་འདི་ཡིན་ནོ་ཞེས་པའི་ལྡོག་པ་ནས་ནི་མ་
བཤད་དོ། །དེ་ལ་རྣམ་པ་ཐམས་ཅད་མཁྱེན་པ་མཚོན་པར་བྱེད་པའི་དབང་དུ་བྱས་པའི་རྒྱུ་
དང་འབྲས་བུའི་ཆོས་ནི་བཅུ་པོ་འདི་ཁོ་ནར་ཟད་ཀྱི་འདི་ལས་མང་ན་མི་དགོས་ལ་ཉུང་ན་མི་
ནུས་པས་གྲངས་ངེས་སོ། །གོ་རིམ་ཀྱང་དང་པོ་གསུམ་ནི་དོན་གྱི་གོ་རིམ་ཡིན་ནོ། །དེའི་འོག་
མ་གསུམ་ནི་བཤད་པའི་གོ་རིམ་ཡིན་ནོ། །དེའི་འོག་མ་བཞི་ནི་དོན་གྱི་གོ་རིམ་ཡིན་ནོ། །དེ་
ལ་སེང་གེ་བཟང་པོ་ལྟར་ན། ཆོས་བཅུ་པོ་ནི་བླ་ན་མེད་པའི་བྱང་ཆུབ་བམ་རྣམ་པ་ཐམས་ཅད་
མཁྱེན་པ་ཐོབ་པའི་ལམ་གྱི་དངོས་པོ་དང་། ཡན་ལག་གཉིས་སུ་བཤད་དོ། །དང་པོ་ནི་དངོས་
སུ་བསྟན་པ་གསུམ་དང༌། འདིར་ཤུགས་ལ་བསྟན་པའི་མཐོང་ལམ་སྒོམ་ལམ་དང་བཅས་
པའོ། །གཉིས་པ་ནི་ངེས་འབྱེད་ལ་སོགས་པ་སྐྱེ་བ་ཡང་སྒྲུབ་པ་དང་ལྡན་པ་ལ་སྐྱེ་ཡི་དེ་དང་མི་
ལྡན་པ་ལ་མི་སྐྱེ་བས་སྒྲུབ་པ་ཡིན་ལ། དེ་ཡང་རྟེན་ལ་སོགས་པ་བཞི་ཡིན་ནོ། །དེ་ལ་གསང་
བའི་བདག་པོ་ཞེས་པའི་ཚུལ་གྱིས་སངས་རྒྱས་ཐོབ་པའི་རྒྱུའི་དང་པོ་ཡིན་པས། སྐལ་བ་དང་
ལྡན་པའི་གཞི་རིགས་དང་ལྡན་པ་ཞིག་གིས་དང་པོར་སྤྱོད་པ་སྒྲུབ་པའི་གཞི་སེམས་བསྐྱེད་
དགོས་པས་དེ་དང་པོར་བསྟན་ཏོ། །དེ་ཡང་རྒྱུ་བཞི་ལ་སོགས་པ་གསུངས་པས་ཐེགས་པ་ཆེན་
པོའི་རིགས་མེད་ན་དེ་དང་པོར་མི་སྐྱེ་ལ་སྐྱེས་ཀྱང་རྒྱུན་གནས་སུ་མི་འདོད་པས་དེའི་རིགས་
དང་ལྡན་པ་དང་། བྱམས་པ་སྔོན་དུ་སོང་བའི་སྙིང་རྗེ་གོམས་པར་བྱས་པ་དང་། དེའི་ཕན་
ཡོན་ལ་སོགས་པ་སྟོན་པའི་དགེ་བའི་བཤེས་གཉེན་བསྟེན་པའི་རྒྱུ་གསུམ་ལས་བྱུང་བ་ཡིན་
-
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནོ༑ ༑བྱང་ཆུབ་སེམས་དཔའི་ས་ལས་སེམས་ཅན་གཞན་སྡུག་བསྔལ་གྱི་གཙེས་པ་མཐོང་བ་
ཡང་གསུངས་པ་ནི་སྙིང་རྗེར་འདུས་པ་ཡིན་ནོ། །
ཕན་ཡོན་དུ་མ་དང་བཅས་པའི་སྨོན་པ་དང་འཇུག་པའི་རང་བཞིན་གྱི་སེམས་
གཙོ་བོ་རྣམ་པར་ཤེས་པ་དང་པོ་མ་བསྐྱེད་པ་ལས་བསྐྱེད་པ། འདུན་པ་དང་ལྡན་པ་ལ་སོགས་
པ་གསུམ་ཚོགས་ལམ་ཆེ་འབྲིང་གསུམ་དུ་བསྒོམས་ནས། རྒྱུ་སེམས་བསྐྱེད་པ་དང་ལྡན་པ་དེ།།
རྐྱེན་བཤེས་གཉེན་དམ་པ་ལ་གདམས་ངག་ནོད་པ་འབྱུང་བས་དེའི་འོག་ཏུ་དེ་སྟོན་ནོ། །དེ་
ཡང་སྤྱིར་ཁྱད་པར་ཅན་དང་ཁྱད་པར་ཅན་མ་ཡིན་པ་ལས་འདི་ནི་ཁྱད་པར་ཅན་ཡིན་ནོ། །དེ་
ཡང་ནོད་པ་པོའི་རྟེན་ཚོགས་ལམ་རབ་ཀྱི་མཐར་ཕྱིན་པ་ཞིག་གིས། ཡུལ་སྤྲུལ་པའི་སྐུའི་
སངས་རྒྱས་ལས། སེམས་ལས་སུ་རུང་བའི་རྒྱུ་ལས་བྱུང་བའི་ཆོས་རྒྱུན་གྱི་ཏིང་ངེ་འཛིན་ཐོབ་
པའི་དུས་སུ་བདེན་པ་མངོན་པར་རྟོགས་པའི་ཐབས་སྟོན་པའི་གདམས་ངག་སྤྱིའི་མཚན་ཉིད་
དོན་དུ་གཉེར་བའི་དོན་ཐོབ་པའི་ཐབས་སྟོན་པ་དང༌། བྱེ་བྲག་ཏུ་གདམས་པའི་མཚན་ཉིད་
ཡོན་ཏན་ཐོབ་པ་ཡོངས་སུ་སྲུང་བའི་དོན་གྱིས་མི་ཉམས་ཤིང་འཕེལ་བར་བྱེད་པ་དང་། རྗེས་
སུ་བསྟན་པའི་མཚན་ཉིད་ཡོན་ཏན་མ་ཐོབ་པ་ཐོབ་པར་བྱེད་པའི་ཐབས་སྟོན་པ་ཐོབ་བོ། །དེ་
ནས་གདམས་ངག་གི་དོན་སེམས་རྣམ་པ་དྲུག་གིས་བསྒོམས་པ་ལས་ངེས་འབྱེད་སྐྱེའོ། །དེ་
ལ་ངེས་པར་འབྱེད་པ་ནི་མཐོང་ལམ་ལ་སོགས་པའི་རྣམ་པར་མི་རྟོག་པའི་ཡེ་ཤེས་ཡིན་ཏེ།
དེས་སེམས་ཀྱི་རྒྱུད་མཐོང་སྤང་གི་ཉོན་མོངས་པ་དང་། རྣམ་པར་རྟོག་པ་དང་འདྲེས་པ་ཆུ་དང་
འོ་མ་བཞིན་འབྱེད་པར་བྱེད་པའི་ཕྱིར་རོ། །དེའི་ཡན་ལག་ནི་དེ་ཐོབ་པར་བྱེད་པའི་རྒྱུའོ།།
རྣམ་བཞི་ནི་དྲོད་ལ་སོགས་པའོ། །དེ་ཡང་དང་པོར་ཆོས་ཐམས་ཅད་བདག་མེད་པར་གཏན་
ལ་ཕབ་ནས་ཚོགས་ལམ་དུ་ཞི་གནས་ལྷག་མཐོང་ཟུང་དུ་འབྲེལ་བར་བསྒོམས་པ་ལས་
འཇིག་རྟེན་པའི་སྒོམ་པ་ལས་བྱུང་བའི་ཤེས་རབ། ཀུན་ནས་ཉོན་མོངས་པའི་ཕུང་པོ་ལ་
- 3 (） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
སོགས་པ་ནི་རང་གི་སེམས་ཀྱི་སྣང་བ་ཙམ་ཡིན་གྱི། ཕྱི་གཟུང་བར་གྱུར་པ་མེད་དོ་ཞེས་དེའི་
གཟུང་བ་མེད་པའི་གསལ་སྣང་དང་པོ་སྐྱེ་བ་ནི། རྣམ་པར་མི་རྟོག་པའི་མེའི་སྔ་ལྟས་སུ་གྱུར་
པའི་དྲོད་སྣང་བ་ཐོབ་པ་ཡིན་ནོ། །དེ་ལས་ནི་ཐམས་ཅད་བདག་མེད་པར་སྒོམ་པའི་ནང་ནས་
ས་དང་ཕ་རོལ་ཏུ་ཕྱིན་པ་ལ་སོགས་པའི་གཉེན་པོའི་ཆོས་ཀྱི་གཟུང་བ་མེད་པར་རྟོགས་པའི་
རྩེ་མོ་སྣང་བ་མཆེད་པ་སྐྱེའོ། །དེ་ལས་གཟུང་བ་རང་བཞིན་མེད་པ་ལ་རྟོགས་པ་བརྟན་ཞིང་།
གང་ཟག་གི་བདག་གཅིག་པུ་ལ་སོགས་པའི་འཛིན་པའི་རང་བཞིན་མེད་པའི་གསལ་སྣང་དེ་
ཁོ་ནའི་ཕྱོགས་གཅིག་ལ་ཞུགས་པའི་བཟོད་པ་སྐྱེའོ། །དེ་ལས་ནི་བཏགས་པའི་ཆོས་ཀྱི་
འཛིན་པ་རང་བཞིན་མེད་པར་ཤེས་པའི་གསལ་སྣང་འབྲས་བུ་འཇིག་རྟེན་ལས་འདས་པ་
སྒྲུབ་པའི་འཇིག་རྟེན་ཆོས་མཆོག་བར་ཆད་མེད་པའི་ཏིང་ངེ་འཛིན་སྐྱེའོ། །དེ་ཡང་དབུས་
མཐའ་ལས། དམིགས་པ་ལ་ནི་བརྟེན་ནས་སུ། །མི་དམིགས་པ་ནི་རབ་ཏུ་སྐྱེ། །མི་དམིགས་
པ་ལ་བརྟེན་ནས་ནི། །མི་དམིགས་པ་ནི་རབ་ཏུ་སྐྱེ། །ཞེས་གསུངས་སོ། །སློབ་དཔོན་གྱི་ངེས་
འབྱེད་ཀྱང་རྟོགས་པའི་རྣམ་པ་བཤད་པ་འདི་ནི། རྣམ་པར་རྟོག་པ་བཞི་དགག་པའི་རྣམ་པ་
ཅན་དུ་བྱས་ནས་དེ་དག་ངེས་འབྱེད་ཆ་བཞི་ལ་རིམ་པ་བཞིན་ངོ་བོ་ཉིད་དུ་ལྡན་པར་བྱས་ན་དེ་
དང་བསྟུན་པའི་བཤད་པ་ཡིན་ནོ། །མངོན་པ་ནས་གཟུང་བ་རང་བཞིན་མེད་པ་རྟོགས་པ་
ཆུང་ངུ་དང་འབྲིང་དང་ཆེན་པོ་གསུམ་ནི་རིམ་པ་བཞིན་དྲོད་ནས་བཟོད་པའི་བར་ཡིན་པས་དེ་
དག་གིས་གཟུང་བ་མེད་པར་རྟོགས་ལ། ཆོས་མཆོག་གིས་འཛིན་པ་རང་བཞིན་མེད་པར་
རྟོགས་པར་བཤད་དོ། །དེ་ལས་མཐོང་ལམ་སྐྱེ་བས་དེ་ལས་སྒོམ་ལམ་སྐྱེ་མོད་ཀྱི། དེ་དག་
དོན་གྱིས་གོ་བས་འདིར་དངོས་སུ་མ་གསུངས་སོ། །སེམས་བསྐྱེད་ནས་སྒོམ་པའི་ལམ་གྱི་
བར་དངོས་དང་ཤུགས་ཀྱིས་བསྟན་པ་ནི་ལམ་གྱི་དངོས་པོ་ཡིན་ལ། སྒྲུབ་པ་ནི་དེའི་ཡན་ལག་
ཡིན་སྐད་དོ། །
-8 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ད་ནི་དེའི་ཡན་ལག་སྟོན་པར་བྱེད་པས་དེ་དག་ཀྱང་བསྒྲུབས་པ་བྱས་པ་ལས་
སྐྱེའི་དེ་མ་བྱས་པར་མི་སྐྱེ་བས་དེའི་འོག་ཏུ་སྒྲུབ་པ་བསྟན་པ་ནི་བཤད་པའི་རིམ་པའོ། །དེས་
ན་སྒྲུབ་པ་བྱེད་དགོས་ལ་དེ་བྱེད་པ་ལ་ཡང་རྟེན་མེད་པར་བྱ་བར་མི་ནུས་པས་རྟེན་སྟོན་ནོ།།
དེ་ཡང་སེང་གེ་བཟང་པོ་ལྟར་ན་འབྲས་བུ་སྔོན་དུ་བསྟན་ནས་རྒྱུ་ཕྱིས་བསྟན་ན་རྟོགས་སླ་བ་
ཡིན་ནོ་གསུངས་སོ། །དེ་ཡང་སེམས་ཙམ་པ་ལྟར་ན་སྐྱེ་མཆེད་དྲུག་གི་ནུས་པའི་ཁྱད་པར་ཏེ་
ཀུན་གཞི་ལ་ཡོད་པའི་ཟག་པ་མེད་པའི་ས་བོན་ལ་འདོད་དོ། །དེ་ཡང་ཐོས་པའི་བག་ཆགས་
སམ། ཡེ་ནས་གནས་པ་བརྒྱུད་དེ་འོངས་པའོ། །དབུ་མ་པ་ལྟར་ན། དེ་ཡང་གློ་བུར་གྱི་དྲི་མ་
མ་ལུས་པ་དང་བྲལ་བའི་དེ་བཞིན་གཤེགས་པའི་རང་བཞིན་བདག་ཐམས་ཅད་ཀྱིས་སྟོང་
པའི་ཆོས་ཉིད་སྟོང་པ་ཉིད་ཡིན་ལ། དེ་ཡང་སྐྱེ་མཆེད་དྲུག་གི་ཆོས་ཉིད་དྲི་མ་ཅི་རིགས་པ་དང་
མ་བྲལ་བའི་ཁམས་ཡིན་ནོ། །དེ་ཡང་སྒྲུབ་པའི་རྟེན་དུ་གྱུར་པ་ནི་རིགས་ཀྱི་ཉེས་དམིགས་
དང་བྲལ་ཞིང༌། སྦྱོར་བའི་སྔོན་དུ་སྙིང་རྗེ་ལ་སོགས་པའི་རྟགས་དང་ལྡན་པ་ཡིན་པས་སད་
པའི་ཁམས་ཡིན་ནོ། །དེ་སྒྲུབ་པའི་རྟེན་དུ་འགྱུར་བ་ཡང་དག་པར་བྱ་བའི་དོན་ཡོན་ཏན་དང་
ལྡན་ན་ཞེས་པའི་ཚུལ་གྱིས་སོ། །སྒྲུབ་པའི་རྟེན་དེ་དང་ལྡན་པའི་བྱང་ཆུབ་སེམས་དཔའ་དེ་
སྒྲུབ་པ་བྱེད་པ་ན་ཡང་། དམིགས་པ་ཁྱད་པར་རྟོགས་པའམ། སྒྲོགས་འདོགས་གཅོད་པའི་
གཞི། བཅུ་ལ་དམིགས་ནས་སྒྲུབ་པས་དེ་བསྟན་ཏོ། །ཆོས་དེ་རྣམས་སུ་མ་འདུས་པའི་ཤེས་
བྱ་ནི་གང་ཡང་མེད་དོ། །དེ་དག་ཀྱང་ཀུན་རྫོབ་ཀྱི་བདེན་པ་ལ་ལྟོས་ཏེ་བྱང་ཆུབ་སེམས་
དཔའི་ལ་ལ་ནི་སྤང་བྱ། ལ་ལ་ནི་བླང་བྱ། ལ་ལ་ནི་ཐོབ་བྱ་ཡིན་ལ། དོན་དམ་པའི་བདེན་པ་
ལ་ལྟོས་ཏེ་བདེན་པའི་སྒྲོ་འདོགས་གཅོད་པའི་གཞིར་གྱུར་པ་ཡིན་ནོ། །དེ་དམིགས་པ་དེ་ལ་
སྒྲུབ་པ་ཡང་ཆེད་དུ་བྱ་བ་གསུམ་གྱི་ཆེད་དུ་བྱེད་པ་ཡིན་པས་དེ་སྟོན་ནོ། །དེ་གསུམ་ནི་འབྲས་
བུ་ཡིན་ཏེ། སེམས་ཅན་ཐམས་ཅད་ཀྱི་ནང་ནས་མཆོག་ཏུ་གྱུར་པ་དང་། དེའི་ཁྱད་པར་སྒྲིབ་
-
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
པ་མ་ལུས་པར་སྤངས་པ་ཆེ་བ་དང་རྟོགས་པ་ཆེ་བའོ། །ཇི་ལྟར་སྟོན་ཐོག་འདོད་པའི་སྐྱེས་བུ་
དེ་རྒྱུ་མཚན་དུ་བྱས་ཏེ་སོ་ནམ་ལ་འཇུག་པ་བཞིན་དུ། འབྲས་བུ་དེ་གསུམ་དོན་དུ་གཉེར་བ་
རྒྱུ་མཚན་དུ་བྱས་ཏེ་སྒྲུབ་པ་ལ་འཇུག་པས་དེ་ནི་སྒྲུབ་པ་ལ་འཇུག་པའི་རྒྱུ་མཚན་ཡིན་ནོ། །
དེ་ལྟར་རྟེན་དེ་དང་ལྡན་པས་དམིགས་པ་དེ་དག་ལ་ཆེད་དུ་བྱ་བ་དེའི་ཆེད་དུ་
སྒྲུབ་པ་རང་གི་ངོ་བོ་ནི་རྣམ་པ་བཞིའོ། །དེ་ཡང་གནས་རྩོམ་འབྲས་བུ་འབྱུང་བ་ཆེ་བདག་
ཉིད། །ཅེས་གསུངས་པ་དེ་ཉིད་ཡིན་པས། གནས་ནི་སེམས་བསྐྱེད་པ་སྟེ། བྱང་ཆུབ་འདོད་
པའི་བློ་སྐྱེས་པ་ན་དེའི་རྒྱུ་ལ་འཇུག་པའི་ཕྱིར་རོ། །དེའི་ངོ་བོ་ནི་བྱ་བ་ཡིན་ལ་དེ་ཡང་བརྩོན་
འགྲུས་རྣམ་པ་ལྔ་ཡིན་ཏེ། གོ་ཆའི་བརྩོན་འགྲུས་ནི་དེའི་སྒྲུབ་པ་ཡིན་ལ། སྦྱོར་བའི་བརྩོན་
འགྲུས་ནི་འཇུག་པའི་སྒྲུབ་པའི་ངོ་བོ་ཡིན་ནོ། །ཐེག་པ་ཆེན་པོའི་ཆོས་ལ་མི་ཞུམ་པ་དང༌། མི་
མཐུན་པའི་ཕྱོགས་ཀྱིས་མི་འཁྲུགས་པའི་བརྩོན་འགྲུས་ནི་ཚོགས་ཀྱི་སྒྲུབ་པའི་ངོ་བོ་ཡིན་ནོ།།
ཆོག་པར་མི་འཛིན་པ་ནི་ངེས་པར་འབྱུང་བའི་སྒྲུབ་པའི་ངོ་བོ་ཡིན་ནོ། །དེ་དག་ལས་དང་པོ་
གསུམ་ནི་བརྒྱུད་པའི་སྦྱོར་བ་ཡིན་ལ། ངེས་པར་འབྱུང་བ་ནི་དངོས་ཀྱི་ཡིན་ནོ། །དེ་དང་པོ་སྐྱེ་
བའི་ས་མཚམས་ནི། སེང་གེ་བཟང་པོ་ལྟར་ན། གོ་ཆ་ནི་ཚོགས་ལམ་ནས་སོ། །འཇུག་པ་ནི་
དྲོད་ནས་ཆོས་མཆོག་འབྲིང་ཡན་ཆོད་ན་གཙོ་ཆེའོ། །ཚོགས་ནི་ཆོས་མཆོག་ཆེན་པོ་ནས་བཅོ་
ལྔ་སྐྱེ་ལ། ས་དང་གཉེན་པོ་ནི་ས་དང་པོ་ཡན་ཆད་དུའོ། །ངེས་པར་འབྱུང་བ་ནི་ས་བཅུ་པའི་
ཁྱད་པར་གྱི་ལམ་ནའོ། །ཡོན་ཏན་ཡར་ལྡན་དུ་ནི་འོག་མ་འོག་མ་གོང་གི་གནས་སྐབས་ཀུན་
ནའོ། །དེ་ལྟར་ཡིན་པ་ལ་ཤེས་བྱེད་ཅི་ཡོད་ཟེར་ན། ཚོགས་ཀྱི་ལམ་ན་བཟང་དང་སྨོན་པའི་
སྟོབས་ཅན་ལ་སོགས་པའི་སེམས་བསྐྱེད་པ་ཡོད་པས། དེར་སངས་རྒྱས་ཐོབ་པར་འདོད་
པའི་བསམ་པ་བཅོས་བུ་མ་ཡིན་པ་སྐྱེས་ཙམ་ན། དེ་ཐོབ་པར་བྱེད་པ་ལ་དེའི་རྒྱུ་མ་སྒྲུབ་པར་
མི་ཐོབ་པས། འོ་ན་བདག་གིས་ཕ་རོལ་ཏུ་ཕྱིན་པ་དྲུག་གི་མི་མཐུན་པའི་ཕྱོགས་ཀྱི་མཚོན་



བརྩེ་ཆེན་འོད་སྣང་ལས། པོད་ཆེན་དྲུག་གི་ངང་པོ་ཕར་ཕྱིན་འགྲེལ་སྐོར།
ཆས་མི་ཚུགས་པར་བྱ་བའི་དོན་དུ། ཕ་རོལ་ཏུ་ཕྱིན་པ་རེ་རེ་ཡང་ཕ་རོལ་ཏུ་ཕྱིན་པ་དྲུག་ལྡན་
དུ་བསྒྲུབ་པར་བྱའི་ཞེས་སེམས་ཀྱིས་གོ་བགོས་ཤིང་བསམ་པས་དམ་འཆའ་ལ་དཔའ་རླབས་
སྐྱེད་པ་དེ་རྒྱུའི་སྟོབས་ཀྱིས་ཆོས་ཉིད་ཀྱིས་སྐྱེ་བ་ཡིན་ལ། དེ་གོམས་པར་ཡང་བྱེད་པ་ཡིན་ནོ།།
དེ་ལ་སྦྱིན་པའི་གོ་ཆ་ནི། གཏང་བར་བྱ་བའི་དངོས་པོ་གསུམ་པོ་ལ་སེར་སྣ་མེད་ཅིང་མ་
ཆགས་པས་གཏོང་བ་དང་། དེ་ཉིད་ཀྱི་ཚེ་དེ་ལ་ཉན་ཐོས་དང་རང་རྒྱལ་གྱི་སེམས་སྤངས་པ་
དང་། ཡང་ན་ཁ་ན་མ་ཐོ་བ་དང་བཅས་པའི་དེ་སྤངས་པ་དང༌། ཐེག་པ་ཆེན་པོའི་ཆོས་ལ་མི་
སྐྲག་པ་དང་། དེ་ལ་ཆོག་པར་འཛིན་པ་མེད་པ་དང་། རྣམ་པ་ཐམས་ཅད་མཁྱེན་པའི་ཡིད་ལ་
བྱེད་པའི་རྩེ་གཅིག་པ་དང༌། འཁོར་གསུམ་དུ་མི་དམིགས་པའོ། །དེ་བཞིན་དུ་ཅི་རིགས་པར་
གཞན་ལ་ཡང་སྦྱར་རོ། །དེ་ན་འཇུག་པ་ཡོད་ཀྱང་གཙོ་མི་ཆེ་བ་ཡིན་ནོ། །དྲོད་ཐོབ་པ་ཡན་
ཆད་དུ་ནི། སྒོམ་པ་ལས་བྱུང་བའི་ཤེས་རབ་སྐྱེས་པས། ཐེག་པ་ཆེན་པོའི་ལམ་རྒྱུ་དང་འབྲས་
བུ་དང་བཅས་པ་ལ་འཇུག་ཅིང་བསམ་པས་དམ་བཅས་པ་དེ་དག་ལ་དངོས་སུ་སྦྱོར་བ་ཡིན་
ནོ༑ ༑མཐོང་བའི་ལམ་རྣམ་པར་མི་རྟོག་པ་ནི། མཐོང་སྤང་དེ་དག་སྤངས་པས་བྱང་བ་དང་།
བདག་མེད་མངོན་སུམ་རྟོགས་པས་བྱང་ཆུབ་པ་ཡིན་པས་བྱང་ཆུབ་དང༌། ཉན་ཐོས་དང་རང་
རྒྱལ་གྱི་བྱང་ཆུབ་ལས་ཁྱད་པར་དུ་འཕགས་པས་ཐེག་པ་ཆེན་པོ་ཡང་ཡིན་ལ། དེ་དངོས་སུ་
འབྱིན་པར་བྱེད་པའི་ཚོགས་ནི་ཆོས་མཆོག་ཆེན་པོ་ནས་ཡིན་ནོ། །དེ་བཞིན་དུ་ས་གཉིས་པའི་
དེ་འབྱིན་པར་བྱེད་པ་ནི་ས་དང་པོ་ནའོ། །དེ་བཞིན་དུ་སྦྱར་རོ། །སྤྱིར་སེང་གེ་བཟང་པོས་
ཚོགས་ལམ་དུ་བསོད་ནམས་ངེས་འབྱེད་དུ་ཡེ་ཤེས་ཀྱི་ཚོགས་གསོག་པར་བཤད་ཀྱང་འདི་
འབྲས་བུ་བྱང་ཆུབ་དངོས་སུ་འབྱིན་པའི་དབང་དུ་བྱས་པའོ། །ངེས་པར་འབྱུང་བ་ནི་སྒོམ་པའི་
ལམ་ལ་བརྟེན་པ་ཡིན་ཞེས་པ་དང༌། ཁྱད་པར་གྱི་ལམ་གྱིས་བསྡུས་པ་ཡིན་ཞེས་བཤད་པས།
ས་བཅུ་པའི་སྨད་སངས་རྒྱས་ཀྱི་ས་ལ་ཉེ་བ་ན་ཡིན་ནོ། །འབྲོམ་ནི་ས་བརྒྱད་པ་ནས་སོ། །དེ་
- 8 :4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཡང་ས་བདུན་པ་མན་ཆད་སྒོམ་ལམ་ཕལ་པ་ཡིན་པས་དེ་ལ་བརྟེན་ལ་ས་བརྒྱད་པའི་ཁྱད་
པར་གྱི་ལམ་གྱིས་བསྡུས་པས་སོ། །འཕགས་པ་ལ་ས་དང་པོ་རང་ནས་འཛིན་པའི་ལུགས་
གཅིག་ཡོད་དོ། །འཕགས་པས་མི་མཐུན་ཕྱོགས་སྤོང་བའི་དབང་དུ་བྱས་ཏེ་དམག་དཔོན་
དཔའ་བོའི་དཔེ་བཤད་པ་དང་། ཡང་ན་ཡོན་ཏན་རྒྱ་ཆེན་པོ་སྒྲུབ་པའམ་རྣམ་པ་ཐམས་ཅད་
མཁྱེན་པའི་ཆོས་ཐོབ་པར་བྱེད་པའི་དབང་དུ་བྱས་ཏེ་མ་བྱུང་བ་ལས་བྱུང་བ་དང་། དེ་ཁྱད་
པར་དུ་འགྲོ་བ་དང་འབྲས་བུ་ལ་མངོན་དུ་ཕྱོགས་པར་བྱེད་པ་དང་། འབྲས་བུ་དངོས་སུ་
འབྱིན་པར་བྱེད་པའི་དབང་དུ་བྱས་ནས་བཤད་པ་དེ་སེང་གེ་བཟང་པོས་དངོས་སུ་མ་བཤད་
ཀྱང་དོན་གྱིས་གོ་བར་བྱ་དགོས་སོ། །འབྲས་བུ་འབྱུང་བ་ནི་རང་དང་གཞན་གྱི་དོན་ཕུན་སུམ་
ཚོགས་པའོ། ། །
དེ་ཐོབ་པར་བྱེད་པའི་རྒྱུ་ལམ་ཤེས་ནི་དངོས་པོ་བཅུ་གཅིག་གིས་སྟོན་ནོ། །དེ་
དག་མ་ཧཱས་དོན་ལྔར་བསྡུས་པ་ནི་མི་ལེགས་པས། དེ་ཡང་གཉིས་ཏེ། དེའི་ཡན་ལག་སྟེ་
ཚོགས་པ་དང༌། རང་བཞིན་ནོ། །འབྲས་བུ་དེ་འདོད་པས་དེའི་རྒྱུ་ལ་འཇུག་དགོས་ལ་དེ་ལ་
ཡང་དེའི་རྒྱུ་ལ་འཇུག་དགོས་པས་དེ་ཐོབ་པར་བྱེད་པའི་ཐབས་སམ་རྒྱུ་གང་ཡིན་སྙམ་པ་ལ།
དེའི་ཡན་ལག་གསུམ་སྟོན་པས། མོག་མོག་པོར་བྱེད་ཅེས་པ་ལ་སོགས་པ་གསུངས་སོ།།
དཔེར་ན་ནས་ཀྱི་མྱུ་གུ་འབྱུང་ཞིང་སྐྱེ་བ་ལ་ཆོས་གསུམ་དགོས་ཏེ། རྟེན་ཚྭ་སྒོ་ལ་སོགས་པའི་
གེགས་དང་བྲལ་བའི་ས་གཞི་དང༌། རྐྱེན་ཆུ་དང་དྲོ་ཚད་ལ་སོགས་པ་དང་། རྒྱུ་ནས་ཀྱི་ས་
བོན་གྲུང་པོའོ། །དེ་གསུམ་ཚོགས་ན་དེ་འབྱུང་བ་བཞིན་དུ། ལམ་ཤེས་པའི་ཤེས་རབ་ཕ་རོལ་
ཕྱིན་པའི་རྟོགས་པ་འབྱུང་བ་ལ་ཡང་ཆོས་དེ་གསུམ་དགོས་པས། དེ་ལ་རྟེན་དེ་སྐྱེ་བའི་གེགས་
ང་རྒྱལ་དང་བྲལ་བ་ཞིག་དགོས་ལ། སྔོན་གྱི་དུས་སུ་རྣམ་པ་ཐམས་ཅད་མཁྱེན་པ་བཤད་
ནས་ལམ་ཤེས་པ་ལ་འཇུག་པའི་བར་དེར། རྒྱལ་ཆེན་བཞི་ནས་འོག་མིན་གྱི་བར་གྱི་ལྷའི་
- s：， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུའི་འཁོར་མང་པོ་འདུས་པ་ལ། དེ་དག་ལ་ཤེས་རབ་ཕ་རོལ་ཏུ་ཕྱིན་པ་ཞིག་བསྟན་ནི་
དགོས་ལ་སྔ་མའི་དེ་ཉིད་བསྟན་ན་འཁོར་སྔ་མ་རྣམས་མ་དད་པར་འགྱུར་པས་དེར་བསྟན་
པའི་རྒྱུའི་ཆོས་རྣམས་ཉིད་ལྡོག་པ་གཞན་ནས་ལམ་ཤེས་པར་བཤད་དོ་ཟེར་ཏེ། དེ་ལྟར་ན་
རྒྱུའི་སྒོ་ནས་བསྟན་པར་བྱས་ཀྱང་སྐྱོན་མེད་པར་འགྱུར་རོ། །དེ་ཐམས་ཅད་འཇིག་རྟེན་སྐྱོང་
བ་དང་འདོད་པའི་ལོངས་སྤྱོད་ཕུན་སུམ་ཚོགས་པ་དང་བསམ་གཏན་ཐོབ་པ་ལ་སོགས་པའི་
ང་རྒྱལ་དང་ལྡན་པ། སངས་རྒྱས་ཀྱི་ཐུགས་ཀྱིས་མཁྱེན་ནས། དེ་དག་ལ་ལམ་ཤེས་པའི་
རྟོགས་པ་སྐྱེ་བའི་སྐལ་བ་མེད་པར་དགོངས་ནས། དེ་གཅག་པའི་དོན་དུ་རང་བཞིན་གྱི་འོད་
བཀྱེ་བས་དེ་དག་གི་འོད་མོག་མོག་པོར་བྱས་པས། དེ་དག་གིས་བདག་ཅག་གི་འོད་ནི་ལས་
དང་ཉོན་མོངས་པ་ལས་བསྐྱེད་པ་རྣམ་པར་སྨིན་པ་ལས་བྱུང་བ་དང༌། སངས་རྒྱས་ཀྱི་འོད་ནི་
བསོད་ནམས་དང་ཡེ་ཤེས་ལས་བྱུང་བ་ཡིན་ནོ་ཞེས་སྐྱོན་དང་ཡོན་ཏན་རྟོགས་པས། ང་རྒྱལ་
ཆག་པ་ན་དེ་གསུངས་སོ། །དེ་སྡུད་པ་པོས་བསྡུས་པའི་དགོས་པ་ནི་ཕྱི་རབས་ཀྱི་སེམས་ཅན་
ལ་ལམ་ཤེས་པའི་རྟོགས་པ་སྐྱེ་བར་འདོད་ན་ང་རྒྱལ་སྤང་དགོས་སོ་ཞེས་ཤེས་པར་བྱ་བའི་
དོན་དུ་ཡིན་ནོ། །དེ་ནི་མཚོན་པ་ཡིན་པས་ཉོན་མོངས་པ་གཞན་ཤས་ཆེ་བ་ཡང་སྤང་དགོས་
སོ༑ ༑སེམས་བསྐྱེད་པའི་ཤས་ཆོས་ཀྱི་སངས་རྒྱས་ཐོབ་པར་འདོད་པས་དེའི་དོན་དུ་
ཚོགས་རྫོགས་པར་འདོད་པ་ཡིན་ལ། ལམ་ཐམས་ཅད་ཤེས་པ་ནི་རང་གིས་ལམ་གྱི་མ་ལུས་
པ་རྟོགས་ནས་གཞན་རིགས་ཅན་གསུམ་ཅི་རིགས་པར་ལམ་དེ་དག་ལ་འགོད་པ་ཚོགས་
རྫོགས་པའི་རྒྱུ་ཡིན་པས། དེ་དང་ལྡན་པ་དེ་སྐྱེད་པར་བྱེད་པས་རྐྱེན་སེམས་བསྐྱེད་པ་ཡིན་ནོ།།
ཡང་ན་སེམས་བསྐྱེད་པ་ནི་སངས་རྒྱས་ཐོབ་པར་འདོད་པ་ཡིན་ལ། དེ་དང་ལྡན་པས་དེའི་རྒྱུ་
ཚོལ་ལ། དེ་བཙལ་བ་ལས་དེའི་རྒྱུ་ནི་སྤྱིར་ཕ་རོལ་ཏུ་ཕྱིན་པ་དྲུག་ཡིན་ལ། དེ་ལས་ཀྱང་གཙོ་
བོ་ཤེས་རབ་ཡིན་པར་གོ་ལ། དེ་ཡང་མཁྱེན་པ་གསུམ་ཡིན་ལ་དེའི་ནང་ནས། དེའི་རྒྱུ་ནི་
-
f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ལམ་ཤེས་པ་ཡིན་པར་ཤེས་ཏེ་གཉིས་པོ་ནི་འབྲས་བུ་དང་སྤང་བྱ་ཡིན་པས་སོ། །རྟོགས་པ་དེ་
སྐྱེ་བའི་རྒྱུ་ནི་རིགས་ཡིན་པས་ཁྱད་པ་གསུངས་སོ། །དེ་ཡང་མཐར་རིགས་ཐ་དད་པ་མེད་
ཀྱང་རེ་ཞིག་པའི་རིགས་ངེས་པ་ནི་དེ་ལ་སད་པ་དང་མ་སད་པའི་ཁྱད་པར་ཡིན་པས་དེ་སད་
པའོ། །འགྲེལ་ཆུང་ལས་རང་བཞིན་དག་ལས་སེམས་བསྐྱེད་ཀྱི་བཤད་དོ། །འགྲེལ་ཆེན་དང་
ཉི་ཁྲིའི་འགྲེལ་ལས་ལམ་ཤེས་ཀྱིས་བཤད་པས་ཕན་ཚུན་མཚོན་པའི་དོན་དུ་ཡིན་ནོ། །དེས་
ན་དེ་དང་ལྡན་པ་དེ་སྐྱེད་པར་བྱེད་དེ་རྗེས་སུ་སྒྲུབ་པའི་རྒྱུ་ཡིན་པའི་ཕྱིར་རོ། །རང་བཞིན་ནི་
ལམ་ཐམས་ཅད་ཀྱི་རྟོགས་པ་རྫོགས་པར་བྱེད་པ་ཡིན་པས་སློབ་མ་ལ་སོགས་པའི་གསུམ་
གྱིས་དེ་ཤེས་པ་སྟོན་ནོ། །མདོ་དང་བསྟན་བཅོས་ནས་སློབ་མའི་ལམ་ཤེས་པ་ནི་ངོ་བོ་ཉིད་ཀྱི་
སྒོ་ནས་སྟོན་ནོ། །བསེ་རུའི་དེ་ཤེས་པ་ནི་ཡུལ་གྱི་སྒོ་ནས་སོ། །བྱང་ཆུབ་སེམས་དཔའི་དེ་
ཤེས་པ་ནི་གཉིས་ཀའི་སྒོ་ནས་སོ། །དེ་ལ་སློབ་མའི་ལམ་ནི། རང་གི་རིགས་དང་ལྡན་པ་ཞིག་
གིས་ཚུལ་ཁྲིམས་དག་པར་བྱས་ཏེ། རང་གི་སྡེ་སྣོད་ལ་ཐོས་བསམ་བྱས་ནས་ཚོགས་ཀྱི་ལམ་
དུ་ཏིང་ངེ་འཛིན་བསྐྱེད་དེ། བདེན་པ་བཞི་ལ་འཇུག་པའི་དོན་དུ་དྲན་པ་ཉེར་བཞག་བཞི་
བསྒོམས་ནས། དྲོད་ཡན་ཆོད་དུ་བདེན་པ་བཞི་མི་རྟག་པ་ལ་སོགས་པ་ཆོས་བཅུ་དྲུག་ཏུ་
བསྒོམ་མོ། །དེ་ལ་སྡུག་བསྔལ་ནི་ཤེས་པར་བྱ་བ་ཡིན་པས་ཕྱིན་ཅི་ལོག་བཞིའི་གཉེན་པོར་
དེའི་ཆོས་མི་རྟག་པ་ལ་སོགས་པ་བཞི་བསྒོམ་མོ། །དེའི་རྒྱུ་ཀུན་འབྱུང་ནི་སྤང་བར་བྱ་བ་ཡིན་
པས། སྲེད་པ་བཞིའི་གཉེན་པོར་དེའི་ཆོས་སྡུག་བསྔལ་གྱི་རྩ་བའམ་དང་པོའི་ས་བོན་སོགས་
པ་བཞི་བསྒོམ་མོ། །འགོག་པ་ནི་མངོན་སུམ་དུ་བྱ་བ་ཡིན་པས་སྲེད་པ་བཞི་འགོག་པ་དེའི་
ཆོས་ཉོན་མོངས་པ་འགོག་པ་ལ་སོགས་པ་བཞི་བསྒོམ་མོ། །ལམ་ནི་བསྟེན་པར་བྱ་བ་ཡིན་
པས་སྲེད་པ་བཞི་འགོག་པའི་ལམ་དེའི་ཆོས་མྱ་ངན་ལས་འདས་པའི་ལམ་ལ་སོགས་པ་བཞི་
བསྒོམ་མོ། །དེའི་ངེས་འབྱེད་ཆེ་བཞིའི་གནས་སྐབས་ན་དམིགས་རྣམ་དེ་ལ་གསལ་སྣང་གི་
- G
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱད་པར་རེ་རེ་གྲུབ་པ་ཡིན་ནོ། །དེ་ནས་བདེན་པ་མངོན་སུམ་དུ་མཐོང་བ་ན་ཡང་། དེ་ཉིད་
མཐོང་བས་ཉོན་མོངས་པ་མཐོང་སྤང་སྤོང་བ་ཡིན་ནོ། །སྒོམ་ལམ་དུ་ཡང་དེ་ཉིད་གོམས་པར་
བྱས་པས་སྒོམ་སྤང་སྤོང་བ་ཡིན་ནོ། །ཉོན་མོངས་པ་དེ་དག་སྤངས་པ་ནི་ལྷག་བཅས་ཡིན་ལ།
ལས་ཀྱིས་འཕངས་པའི་ཕུང་པོ་ཡང་འགགས་པ་ནི་ལྷག་མེད་ཡིན་ནོ། །དེས་ན་མྱ་ངན་ལས་
འདས་པ་གཉིས་ཐོབ་པར་བྱེད་པས་དེའི་ལམ་དེ་དག་ཡིན་ནོ། །དེ་བྱང་ཆུབ་སེམས་དཔས་
ཤེས་པར་བྱེད་པ་ན། སྦྱོར་བའི་དུས་སུ་རྣམ་པ་ཐམས་ཅད་མཁྱེན་པ་ཐོབ་པར་བྱེད་པ་ལ་
ལམ་བདེན་པའི་རྣམ་པ་ཅན་མ་སྒོམ་པར་དེ་ཐོབ་པར་མི་ནུས་པས་དེའི་དོན་དུ་དེ་བསྒོམ་སྙམ་
པའོ། །ཐམས་ཅད་མཁྱེན་པ་ཡིད་ལ་བྱེད་པ་སྔོན་དུ་བཏང་སྟེ། དངོས་གཞིའི་དུས་སུ་མི་རྟག་
པ་ལ་སོགས་པའི་ཆོས་དེ་དག་སྒྱུ་མ་ཙམ་དུ་བཟུང་སྟེ་མི་དམིགས་པའི་ཤེས་རབ་ཀྱིས་དེ་དག་
ཤེས་པར་བྱེད་པ་ཡིན་ནོ། །རྗེས་ཀྱི་དུས་སུ་དེའི་དགེ་བའི་རྩ་བ་བྱང་ཆུབ་ཏུ་བསྔོ་བས་ཟིན་
པས་ཤེས་པར་བྱེད་དོ། །དེ་སྐད་དུ་ཡང་མདོ་ནས་རྣམ་པ་ཐམས་ཅད་མཁྱེན་པ་ཡིད་ལ་བྱེད་
པས་ཞེས་པ་དང༌། གཟུགས་མི་དམིགས་པའི་ཚུལ་གྱིས་ཞེས་པ་དང་། བསྔོ་བའི་སེམས་ཞེས་
གསུངས་པས་ཤེས་སོ། །དེ་ནས་དེའི་རིགས་ཅན་གང་དག་དེའི་ལམ་དོན་དུ་གཉེར་བ་ལ་དེ་
སྟོན་པར་བྱེད་པ་ཡིན་ནོ། །དེས་ན་བྱང་ཆུབ་སེམས་དཔའ་ལ་ཉན་ཐོས་ཀྱི་ལམ་ཤེས་པ་ཡང་
ཡོད་པ་ཡིན་ཏེ། ཉན་ཐོས་ལ་ནི་དེའི་ལམ་ཡོད་ཀྱང་དེ་ཤེས་པར་མེད་དོ། །བསེ་རུའི་ལམ་ནི་
རིགས་དང་ལྡན་པ་ཞིག་གིས་ཐར་པའི་ཆ་མཐུན་བསྐལ་པ་བརྒྱའི་བར་དུ་སངས་རྒྱས་ལ་
མཆོད་པ་ལ་སོགས་པ་ཚོགས་བསགས་ཏེ། ཚེ་སྨད་ལ་ཕུང་པོ་ལ་སོགས་པ་ལ་མཁས་པའི་
ཐོས་པ་རྒྱས་པ་ཞིག་བྱས་ཏེ། བདག་སྐྱེ་བ་ཕྱི་མ་ལ་སངས་རྒྱས་དང་དེའི་ཉན་ཐོས་མེད་པའི་
འཇིག་རྟེན་ཞིག་ཏུ་སྐྱེས་ཏེ། སློབ་དཔོན་མེད་པར་རང་གིས་ལམ་བསྒོམས་པས་རང་གི་བྱང་
ཆུབ་ཐོབ་པར་གྱུར་ཅིག །དེ་ཐོབ་ནས་གཞན་ལ་སྒྲ་མེད་པར་ཆོས་སྟོན་པར་གྱུར་ཅིག་ཅེས་
- 8 9 ཐ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
སྨོན་ལམ་བཏབ་སྟེ། དུས་བྱས་ནས་སྐྱེ་བ་གཞན་དུ་དེ་ལྟ་བུའི་འཇིག་རྟེན་ཞིག་ཏུ་སྐྱེས་ཏེ།
ཚོགས་ནས་བཟུང་སྒོམ་པའི་ལམ་གྱི་བར་རང་ཉིད་ཀྱིས་བསྐྱེད་དེ། རྡོ་རྗེ་ལྟ་བུ་ལ་བརྟེན་ནས་
ཟད་པ་ཤེས་པ་དང་མི་སྐྱེ་བ་ཤེས་པ་མངོན་སུམ་དུ་བྱེད་པའོ། །དེའི་ལམ་དེ་ནི་དམིགས་པ་
བདེན་པ་བཞི་ལ་རྣམ་པ་མི་རྟག་པ་ལ་སོགས་པའི་རྣམ་པ་དང་གཟུང་བ་མེད་པར་ཤེས་པ་
ཡིན་ལ། བྱང་ཆུབ་སེམས་དཔས་དེ་ཤེས་པར་བྱེད་པ་ན་ཡང་སྦྱོར་བ་དངོས་གཞི་མཇུག་
གསུམ་གྱི་ཚུལ་དེ་ཉིད་ཀྱིས་ཤེས་པར་བྱས་ཏེ། སེམས་ཅན་གང་དག་དེའི་ལམ་དོན་དུ་གཉེར་
བ་ལ་རང་གིས་རྟོགས་པ་དེ་སྟོན་པས་དེའི་བྱ་བ་ཡང་བྱེད་པ་ཡིན་ནོ། །བྱང་ཆུབ་སེམས་
དཔའི་མཐོང་བའི་ལམ་སྡུག་བསྔལ་ལ་ཆོས་ཤེས་པའི་བཟོད་པ་ལ་སོགས་པ་ཐོབ་པ་ན་ཆོས་
ཐམས་ཅད་ཀྱི་བདག་མེད་པ་མངོན་སུམ་དུ་རྟོགས་པས་གང་ཟག་གི་བདག་དང་གཟུང་བའི་
ཆོས་སུ་མངོན་པར་ཞེན་པའི་སྒྲོ་འདོགས་གཅོད་པའི་ལྡོག་པ་ནས་ཉན་ཐོས་དང་རང་རྒྱལ་གྱི་
ལམ་སྒོམ་པ་ཞེས་བརྗོད་ལ་དེ་དག་མི་དམིགས་པར་རྟོགས་པའི་ལྡོག་པ་ནས་ནི་དེ་དག་ཤེས་
པ་མིན་ནོ། །མི་རྟག་པ་ལ་སོགས་པ་སྒྱུ་མ་ལྟ་བུར་རྟོགས་པར་བྱེད་པའི་ཚུལ་དེ་ནི་རྗེས་ཐོབ་
ན་ཡིན་གསུངས་སོ། །བྱང་ཆུབ་སེམས་དཔའི་ཚེ་འདི་ལ་རྒྱལ་པོ་དང་བློན་པོ་དང་མེ་དང་ཆུ་
དང༌། སྟག་དང་སྦྲུལ་ལ་སོགས་པས་མི་ཚུགས་པ་དང་། ནད་ཀྱི་རྣམ་པ་གང་ཡང་མི་འབྱུང་
བས། འཕགས་པ་དགྲ་བཅོམ་པ་ལས་ཀྱང་ཁྱད་པར་དུ་འཕགས་པའི་ཕན་ཡོན་དང་། སྐྱེ་བ་
གཞན་དུ་སངས་རྒྱས་དང་མི་འབྲལ་བ་དང་། དེས་ཐུགས་ཀྱིས་དགོངས་པ་དང༌། དེས་ཡོན་
ཏན་བརྗོད་པ་ལ་སོགས་པའི་ཕན་ཡོན་དང་ལྡན་པའི་བདེན་པ་གཅིག་ཅར་དུ་རྟོགས་པའི་
ཆོས་ཐམས་ཅད་སྐྱེ་བ་མེད་པ་མཐོང་བའི་མཐོང་ལམ་ནི། བདེན་པ་བཞིའི་ཆོས་ཉིད་མཐོང་
བས་མཐོང་སྤང་གི་སྒྲིབ་པ་སྤོང་བའི་བྱང་ཆུབ་སེམས་དཔའི་ལམ་ཡིན་ལ། ཡེ་ཤེས་དེ་ཉིད་སྐྱེ་
བ་མེད་པར་མཐོང་བས་ལམ་ཤེས་པ་ཡིན་ནོ། །ཡེ་ཤེས་སྐད་ཅིག་མ་བཅུ་དྲུག་པོ་དེ་ལས་ལྔ་
- 8
） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་གཏོགས་པ་ཕལ་ཆེར་མདོ་དང་བསྟན་བཅོས་ལས་ཕན་ཡོན་གྱིས་གསུངས་སོ། །སྒོམ་པའི་
ལམ་གྱི་བྱེད་པ་ནི་དེའི་གནས་སྐབས་ཀྱི་འབྲས་བུ་སྒོམ་ལམ་སྒོམ་བཞིན་པ་ན་འབྱུང་བ་ཡིན་
ནོ༑ ༑དེ་དང་པོར་སྟོན་པ་ནི་བརྗོད་བྱ་ཉུང་བའམ། འབྲས་བུ་སྔོན་དུ་བརྗོད་པས་དེ་ལ་བྲོད་པ་
སྐྱེས་པས་རྒྱུ་ལ་ནན་ཏན་གྱིས་འཇུག་པའི་དོན་དུ་ཡིན་ནོ། །དེ་ཡང་ཀུན་ནས་ཞི་བ་ལ་སོགས་
པའོ། །དེ་ཉིད་ནི་གཉིས་ལས་མ་ཧཱ་ལྟར་ན་ཟག་པ་དང་བཅས་པའི་ནང་ནས་མོས་པ་གཙོ་བོ་
ཡིན་ཏེ། དང་པོར་དེས་ཤེས་རབ་ཀྱི་ཕ་རོལ་ཏུ་ཕྱིན་པ་ནི་རང་གཞན་གྱི་དོན་ཕུན་སུམ་ཚོགས་
པའི་འབྱུང་གནས་ཡིན་ནོ་ཞེས་མོས་ཤིང་ཡིད་ཆེས་པར་བྱས་པ་ལས་དེ་ལ་གུས་ཤིང་དེ་ལ་
ཆོས་སྤྱོད་བཅུས་སྒྲུབ་པར་བྱེད་པ་ཡིན་ནོ། །དེ་ཡང་བདག་ཏུ་ང་རྒྱལ་མ་སྤང་པའི་འཇིག་རྟེན་
ཆོས་མཆོག་མན་ཆད་དུ་ནི་རང་གི་དོན་གྱི་མོས་པ་ཆུང་ངུ་ཡིན་ལ། ས་དང་པོ་ནས་བདུན་པའི་
བར་དུ་ནི་བདག་གཞན་མཉམ་པར་རྟོགས་པས་གཉིས་ཀའི་དོན་གྱི་མོས་པ་འབྲིང་ཡིན་ལ།
ས་བརྒྱད་པ་ཡན་ཆད་དུ་ནི་བདག་གི་དོན་བཏང་སྙོམས་སུ་བཞག་སྟེ་གཞན་ཁོ་ནའི་དོན་བྱེད་
པས་གཞན་དོན་གྱི་མོས་པ་ཆེན་པོ་ཡིན་ནོ། །དེ་དག་ལ་རིམ་པ་བཞིན་སངས་རྒྱས་ཀྱིས་
བསྟོད་པ་ལ་སོགས་པའི་ཕན་ཡོན་གསུམ་འབྱུང་བ་ཡིན་ནོ། །རྗེས་སུ་ཡི་རང་བས་ཀྱང་དེའི་
དགེ་བ་ལ་ཡི་རང་བ་ཡིན་ལ། བསྔོ་བས་ཀྱང་དེའི་དགེ་བའི་རྩ་བ་བསྔོ་བ་ཡིན་པའི་ཕྱིར་རོ།།
དེས་ན་གནས་སྐབས་དེ་གསུམ་གྱི་མོས་པ་ལ་སོགས་པ་ནི་སྒྲ་དོན་སྣང་བའི་རྟོག་པ་དང་
བཅས་པ་ཡིན་པས་ཟག་བཅས་ཡིན་ལ། རྟོག་མེད་ཀྱི་སྒོམ་ལམ་ནི་ཟག་མེད་ཡིན་ནོ། །དེ་
ཡང་ཡོན་ཏན་རྒྱ་ཆེན་པོ་སྒྲུབ་པར་བྱེད་པའི་རྗེས་ཐོབ་སྒྲ་དོན་སྣང་བའི་རྟོག་པ་ནི་མེད་ལ་སྣང་
བ་དང་བཅས་པའི་དག་པ་འཇིག་རྟེན་པ་སྒྲུབ་པ་དང༌། ཉེས་པའི་དྲི་མ་དག་པར་བྱེད་པ་
མཉམ་གཞག་ཤིན་ཏུ་རྣམ་པར་དག་པ་དང་གཉིས་ཡིན་ནོ་ཞེས་སོ། །དེ་ནི་མི་རིགས་ཏེ། ངེས་
འབྱེད་ཀྱི་དེ་ལ་སྒོམ་ལམ་ཞེས་བརྗོད་ན་བརྡ་འཆོལ་བའི་ཕྱིར་དང་། བཏགས་ནས་ཡིན་ནོ་
-
(༽ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
སྙམ་ན་དངོས་ཀྱི་དོན་ལ་གནོད་པ་མེད་པའི་ཕྱིར་རོ། །མདོ་སྡེ་རྒྱན་དང་ཐོགས་མེད་ཀྱི་བསྟན་
བཅོས་ལས། ས་དང་པོ་ནས་ལྔ་པའི་བར་དུ་ནི་མཚན་མ་མང་དུ་འབྱུང་བ་དང་། དྲུག་པ་ན་དེ་
ཕྲ་བ་འབྱུང་བ་དང་། བདུན་པ་ན་རྩོལ་བ་དང་བཅས་ལ་དེ་མེད་པ་དང་། བརྒྱད་པ་ཡན་ཆོད་
ན་རྩོལ་བ་ཡང་མེད་ལ་མཚན་མ་ཡང་མེད་པར་བཤད་པ་དང་། ཐོགས་མེད་ཀྱིས་དེ་ཡང་མིང་
གི་མཚན་མ་དང་དོན་གྱི་མཚན་མ་ཞེས་བཤད་པས་ན། ས་བརྒྱད་པ་ཡན་ཆད་ན་སྒྲ་དོན་སྣང་
བའི་རྟོགས་པ་ཡོད་པ་མི་རིགས་ཏེ། དེའི་ཁྱབ་བྱེད་མཚན་མ་མེད་པའི་ཕྱིར་རོ། །མིང་གི་
མཚན་མ་མེད་པས་ཀྱང་དེ་མེད་པར་གྲུབ་བོ། །དེ་མེད་ན་ཟག་བཅས་ཀྱི་སྒོམ་ལམ་ཡང་མེད་
པར་འགྱུར་རོ། །ཡང་ཇོ་བོ་འདའ་དང༌། ཨ་དང་། སུ་ན་ཡ་རྫི་ནི་ཟག་པ་ནི་ཉོན་མོངས་པའི་
ཚོགས་ཡིན་ལ་དེ་དང་བཅས་པའི་སྒོམ་ལམ་ནི་འཇིག་རྟེན་ཆོས་མཆོག་མན་ཆོད་ཁོ་ན་ཡིན་
ལ༑ མཐོང་ལམ་ཐོབ་པ་ཡན་ཆད་ན་ཉོན་མོངས་པ་སྐྱེ་མི་སྲིད་པས། ས་དང་པོ་ཡན་ཆད་ཟག་
མེད་ཡིན་ནོ་ཟེར་བ་ནི་མི་རིགས་ཏེ། སེང་གེ་བཟང་པོའི་འདོད་པར་འཆད་ན་ནི་དེ་ཉིད་ཀྱིས་
འདོད་ཆགས་ལ་སོགས་པ་དྲུག་སྒོམ་སྤང་དུ་བཤད་པས་ཀྱང་གནོད་དོ། །དེ་ནི་ས་བོན་ལ་
བསམ་པ་ཡིན་ནོ་སྙམ་ན། སྒོམ་ལམ་གྱི་གནས་སྐབས་ན་མངོན་དུ་རྒྱ་ཡོད་པ་ཡང་མགོན་པོ་
བྱམས་པས། ཡིད་དང་འཛིན་དང་རྣམ་པར་རྟོག །གྱུར་ཕྱིར་ཞེས་ས་བརྒྱད་པ་ལ་ཉོན་མོངས་
པ་ཅན་གྱི་ཡིད་གྱུར་པས་མི་རྟོག་པ་ལ་དབང་ཐོབ་བོ་ཞེས་གསུངས་པས། ས་བདུན་པ་མན་
ཆད་ན་དེ་ཡོད་པས་དེའི་འཁོར་དུ་བདག་ཏུ་ལྟ་བ་དང་། རྨོངས་པ་དང་། ཆགས་པ་དང་། ང་
རྒྱལ་རྣམས་འབྱུང་བས། དེ་དང་བཅས་པ་ས་བདུན་པ་མན་ཆད་ཀྱི་དེ་ཟག་བཅས་སུ་འགྱུར་
རོ༑ ༑ཉོན་མོངས་པའི་ཡིད་ས་བརྒྱད་པ་ལ་གནས་གྱུར་པ་ཡིན་ལ་མངོན་གྱུར་ནི་ས་བདུན་པ་
མན་ཆད་ལ་ཡང་མི་འབྱུང་བས་དེས་ཀྱང་མངོན་དུ་རྒྱུ་མི་འབྱུང་ངོ་ཟེར་ན། དེ་གནས་གྱུར་ན་
བརྒྱད་པ་ལ་མཉམ་པ་ཉིད་ཀྱི་ཡེ་ཤེས་ཐོབ་པར་ཐལ་ལོ། །དེས་ན་དེའི་སྣང་བ་གྱུར་ནས་
-
| -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདག་གཞན་མཉམ་པར་རྟོགས་པ་ཡིན་ནོ། །གཞན་ཡང་ས་ལྔ་པ་མན་ཆད་ལ་ང་རྒྱལ་མ་
སྤངས་པ་དང་། ས་དྲུག་པ་ན་དེ་ཕྲ་བ་དང་། ས་བདུན་པ་ཡན་ཆད་ན་དེ་མེད་པར་བཤད་
པས། དྲུག་པ་མན་ཆོད་ཟག་བཅས་སུ་ཐལ་ལོ། །ངེས་འབྱེད་ལ་སྒོམ་ལམ་ཟེར་ན་བརྡ་
འཆོལ་བའི་སྐྱོན་ཡང་ཡོད་དོ། །འཕགས་པ་དང་སེང་གེ་བཟང་པོ་གཉིས་ཀས་ཐམས་ཅད་
ཤེས་པ་ནི་ཉན་ཐོས་དང་བྱང་ཆུབ་སེམས་དཔའི་བྱེ་བྲག་གིས་ཟག་པ་དང་བཅས་པ་དང་དེ་
མེད་པ་གཉིས་ཀ་ཡིན་ལ། ལམ་ཤེས་པ་ནི་ཐམས་ཅད་དུ་ཟག་པ་དང་བཅས་པ་ཁོ་ནའོ།།
རྣམ་པ་ཐམས་ཅད་མཁྱེན་པ་ནི་ཟག་པ་མེད་པ་ཁོ་ན་ཡིན་ནོ། །ཞེས་བཤད་ལ། ཁྱེད་ཀྱི་ལྟར་
ན་ཟག་པ་ནི་ཉོན་མོངས་པའི་རང་བཞིན་ཡིན་ལ། དེ་ས་དང་པོ་ཡན་ཆད་ན་མེད་པར་འདོད་
པས་དེ་ལྟར་ན་ལམ་ཤེས་མེད་པར་འགྱུར་རོ། །འོན་ཏེ་ཟག་པ་འཁོར་བར་སྐྱེ་བ་ལེན་པའི་རྒྱུ་
མི་སྤོང་བ་ལ་ཟེར་ན་འདིའི་ཟག་པ་ཡང་དེ་ཉིད་ལ་བརྗོད་པར་མི་ནུས་པའི་རྒྱུ་ཅི་ཡོད། འབུམ་
པ་ན་རེ་ཟག་པ་ནི་ལྟ་བ་དང་མ་རིག་པ་ཡིན་པས་དེ་དང་བཅས་པ་ནི་ས་བདུན་པ་མན་ཆད་
ཡིན་ལ། སྦྱོར་བའི་ས་གསུམ་ལ་ནི་དེ་མེད་པ་ཡིན་ཟེར་བ་ཡང་སྤྱིར་རིགས་མོད་ཀྱི། སྐབས་
འདིར་མི་རིགས་ཏེ། མོས་པ་ལ་སོགས་པ་ས་ཐམས་ཅད་ན་ཡོད་པ་ནི། ག་བཅས་ས་བདུན་
པ་མན་ཆད་ཁོ་ནར་བཞག་ལ། སྒྲུབ་པ་དང་རྣམ་དག་ས་ཐམས་ཅདན་ཡོད་པནི་ཟག་མེད་ས་
བརྒྱད་པ་ཡན་ཆད་ཁོ་ནར་གཞག་པའི་རྒྱུ་མེད་པའི་ཕྱིར་རོ། །དེའི་ཕྱིར་སངས་རྒྱས་ཡེ་ཤེས་
ཀྱི་རྗེས་སུ་འབྲངས་ཏེ། མཐོང་ལམ་གྱི་གོང་ཡན་ཆད་ཀྱི་མཉམ་གཞག་རྣམ་པར་མི་རྟོག་པནི་
སྒོམ་ལམ་ཟག་མེད་དུ་བཞག་ལ། རྗེས་ཐོབ་དག་པ་འཇིག་རྟེན་པ་ནི་ཟག་བཅས་སུ་བཞག་
གོ ༑དེ་ལ་ཟག་པ་ནི་ཉོན་མོངས་པ་དང་རྣམ་རྟོག་ཡིན་ལ། དེ་སྐྱེ་བའི་རྒྱུ་ནི་དེའི་ས་བོན་
མ་སྤངས་པ་དང༌། ཚུལ་བཞིན་མ་ཡིན་པ་ཡིད་ལ་བྱེད་པ་དང༌། རྐྱེན་གཉིས་སྣང་དུ་ཤར་བ་
ཡིན་ནོ། །དེས་ན་རྗེས་ཐོབ་ཀྱི་གནས་སྐབས་ན། དངོས་སུ་ཟག་པ་ཡོད་དམ་མེད་ཀྱང་རུང་
- 9
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
སྟེ༑ གཉིས་སྣང་དུ་ཤར་བས་དེ་འབྱུང་དུ་རུང་བའམ། དེའི་རྐྱེན་ཉེ་བར་གནས་པས་དེ་དང་
བཅས་པར་བཞག་སྟེ། བརྗོད་པ་དང་འདྲེ་རུང་དུ་སྣང་བ་བཞིན་ནོ། ཁྱེད་ཀྱི་ལྟརན་སབརྒྱད་
པ་ཡན་ཆད་ལ་སྒྲ་དོན་སྣང་བའི་རྟོག་པ་མེད་ན་ཤེས་རབ་ཀྱི་ཕ་རོལ་ཏུ་ཕྱིན་པ་ནི་ཡོན་ཏན་
ཐམས་ཅད་ཀྱི་འབྱུང་གནས་ཡིན་ནོ། །བདག་གིས་ཀྱང་དེ་ཉམས་སུ་བླངས་ན་དེའི་ཡོན་ཏན་
ཐོབ་པར་འགྱུར་རོ་སྙམ་པའི་མོས་པ་ལ་སོགས་པ་ནི་ཇི་ལྟར་འབྱུང་སྙམ་ན། མདོ་སྡེ་དག་
ལས་ཤིང་གི་ཡལ་ག་གཅོད་པའི་དཔེ་དང༌། སྣང་སྒལ་ལེགས་པར་བྱས་པའི་ཞིང་ཆུ་མའི་དཔེ་
གསུངས་པ་བཞིན་དུ། དེ་ན་དོན་དུ་ཞེན་པའི་རྟོག་པ་མེད་ཀྱང་སྔོན་གོམས་པའི་དབང་གིས་
ཤེས་པ་ཉིད་དེ་ལྟ་བུར་སྣང་བ་མངོན་པར་ཞེན་པ་མེད་པ་འབྱུང་བ་ལ་འགལ་བ་མེད་དོ། །
མཉམ་གཞག་ན་གཉིས་སྣང་ནུབ་པས་དེ་འབྱུང་དུ་མི་རུང་བས་དེ་མེད་པར་བཞག་གོ ། །
ཟག་བཅས་ལ་གཉིས་ཏེ། སོ་སོའི་རང་བཞིན་དང༌། དེ་དག་རྒྱུད་ལ་སྐྱེད་པའི་
ཚུལ་ལོ། །དང་པོ་ལ་གསུམ་ལས། མོས་པ་ལ་གཉིས་ཏེ། དངོས་དང་དེའི་ཕན་ཡོན། དེ་སྒོམ་
པའི་བྱང་ཆུབ་སེམས་དཔའ་ལ་སྤྲོ་བ་སྒྲུབ་པ་བསྟོད་པ་ལ་སོགས་པའོ། །དང་པོ་ལ་དོན་བཞི་
སྟེ༑ དེའི་ཡུལ་དང་། ངོ་བོ་དང༌། དབྱེ་བ་དང༌། ས་མཚམས་སོ། །དང་པོ་ནི་བསོད་ནམས་ཀྱི་
འབྱུང་གནས་སུ་གྱུར་པའི་ཤེས་རབ་ཕ་རོལ་ཕྱིན་པ་གསུམ་པོའོ། །གཉིས་པ་ནི་ངེས་པའི་
དངོས་པོ་ལ་ངེས་པར་འཛིན་པའི་མོས་པ་གྲོགས་དད་པ་དང་འདུན་པ་དང་བཅས་པ་སྟེ།
དེས་ཤེས་རབ་ཕ་རོལ་ཕྱིན་པ་ནི་རང་དང་གཉིསཀ་དང་གཞན་གྱི་དོན་ཕུན་སུམ་ཚོགས་པའི་
འབྱུང་གནས་ཡིན་ནོ་ཞེས་ངེས་པར་འཛིན་པ་སྟེ། གྲོགས་དད་པས་ཡིད་ཆེས་པར་བྱེད་ལ་
འདུན་པས་ཤེས་རབ་ཀྱི་འབྲས་བུ་དོན་ཕུན་སུམ་ཚོགསཔ་འདོད་ལ་དེ་ལ་བརྩོན་འགྲུས་རྩོམ་
པའི་ལས་ཅན་ཡིན་པས་དེས་བརྩོན་འགྲུས་ཀྱིས་ཆོས་སྤྱོད་བཅུས་སྒྲུབ་པ་བྱས་པས་རང་གི་
རྒྱུད་ལ་བསོད་ནམས་གསོག་པར་བྱེད་པ་ཡིན་ནོ། །དབྱེ་བ་ལ་རྩ་བའི་དབྱེ་བ་ནི་རང་དང་
-9 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ཀ་དང་གཞན་གྱི་དོན་གྱི་མོས་པ་གསུམ་ཡིན་ནོ། །དེ་དག་ཀྱང་ཆེ་འབྲིང་དུ་བཞག་གོ།
དེ་ཡང་སེང་བཟང་ལྟར་ན་བདག་ཏུ་ང་རྒྱལ་བའི་བག་ཆགས་མ་ཟད་པའི་གནས་སྐབས་ཀྱི་ནི་
དང་པོ་ཡིན་ལ། བདག་དང་གཞན་གཉིས་མཉམ་པར་རྟོགས་པའི་གནས་སྐབས་ཀྱི་ནི་
གཉིས་པ་ཡིན་ལ། བདག་གི་དོན་བཏང་སྙོམས་སུ་བཞག་ནས་གཞན་ཁོ་ནའི་དོན་བྱེད་པའི་
གནས་སྐབས་ཀྱི་ནི་གསུམ་པ་ཡིན་ནོ། །བྱེ་བྲག་གི་དབྱེ་བ་ནི་རེ་རེ་ལ་དགུ་དགུ་ཡིན་པ་དེ་
ཡང་མི་མཐུན་ཕྱོགས་ཆེ་འབྲིང་གི་དབང་གིས་ཡིནནོ། །ས་མཚམསཞི་བྱ་བ་འདི་ནི་སྒོམ་པའི་
ལམ་གསུངས་པས་སོ་སོ་སྐྱེ་བོའི་ས་ལ་མི་འཇོག་པས། རང་གི་དོན་གྱི་མོས་པ་ནི་ས་དང་པོའི་
རྗེས་ཐོབ་ནས་ས་བདུན་པའི་བར་གྱི་ཡིན་ཏེ། བདག་ཏུ་ང་རྒྱལ་མཟད་པའི་གནས་སྐབས་ཀྱི་
ཡིན་ཞེས་པ་དང་། རྒྱན་ལས་ང་རྒྱལ་མང་དང་ཞེས་གསུངས་པའི་ཕྱིར་རོ། །གཉིས་ཀའི་དོན་
ནི་ས་བརྒྱད་པ་དང་དགུ་པའི་གནས་སྐབས་ཀྱི་ཡིན་ཏེ། མཉམ་པར་རྟོགས་པའི་གནས་
སྐབས་སུ་བཤད་པའི་ཕྱིར་རོ། །དེ་ས་དང་པོ་ནས་བཤད་ཀྱང་བདག་ཏུ་ང་རྒྱལ་མ་ཟད་པ་དེ་
རང་གི་དོན་ལ་བཤད་པས་སོ། །གཞན་གྱི་དོན་གྱི་ནི་ས་བཅུ་པའི་ཡིན་ཏེ་རྗེས་ཐོབ་དེ་བཞིན་
གཤེགས་པ་རྣམས་དང་ཞེས་བཤད་པའི་ཕྱིར་རོ། །གཉིས་པ་ཕན་ཡོན་ནི་དེ་གསུམ་བསྒོམས་
པའི་བྱང་ཆུབ་སེམས་དཔའ་ལ་གྲངས་བཞིན་དུ་སངས་རྒྱས་ཀྱི་དངོས་པོ་ལ་ཡོད་པའི་ཡོན་
ཏན་ཐུགས་ཀྱིས་རྟོགས་ནས་བརྗོད་པ་བསྟོད་པ་ལ་སོགས་པ་གསུམ་འབྱུང་ངོ༌། །
གཉིས་པ་བསྔོ་བ་ལ་ཆོས་ལྔ་སྟེ། བསྔོ་བར་བྱ་བའི་དངོས་པོ་དང་། ཆེད་དུ་བྱ་
བ་དང་། ཡུལ་དང་། སེམས་དང་། རྣམ་པའོ། །དང་པོ་ནི་མོས་པ་ལས་བྱུང་བ་དང་རྗེས་སུ་ཡི་
རང་བ་ལས་བྱུང་བ་དང་སྦྱིན་པ་ལ་སོགས་པའི་དགེ་བའོ། །གཉིས་པ་ནི་མཐའ་ཡས་པའི་
སེམས་ཅན་ཐམས་ཅད་ཀྱི་ཆེད་དུའོ། །གསུམ་པ་ནི་བླ་ན་མེད་པའི་བྱང་ཆུབ་བོ། །བཞི་པ་ནི་
སེམས་དཔའ་དགེ་བ་གྲོགས་འདུན་པ་དང་ཤེས་རབ་དང་བཅས་པའོ། །ལྔ་པ་ནི་སྣང་བའི་ཆ་
- 3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
མ་དོར་བའི་ཐབས་དང་མི་དམིགས་པར་རྟོགས་པའི་ཤེས་རབ་བོ། །དེས་ན་དགེ་བའི་རྩ་བ་
འདིས་བདག་སེམས་ཅན་ཐམས་ཅད་ཀྱི་དོན་དུ་སངས་རྒྱས་པར་གྱུར་ཅིག་ཅེས་པ་སྟེ། དེས་
དམིགས་པ་ཅན་གྱི་དགེ་བ་རྒྱ་ཆེན་པོ་ཟིལ་གྱིས་གནོན་པ་བླ་ན་མེད་པ་ཡིན་ནོ། །དེས་ནི་དགེ་
བའི་རྩ་བར་སྒྱུར་ཅིང་རྫོགས་པའི་བྱང་ཆུབ་ཀྱི་ཡན་ལག་ཏུ་བྱེད་པ་ཡིན་ནོ། ། །
རྗེས་སུ་ཡི་རང་བ་ལ་གསུམ་སྟེ། ཡུལ་དང་། རྣམ་པ་དང་། བློའི་རང་གི་ངོ་བོའོ།།
དང་པོ་ནི་སོ་སོའི་སྐྱེ་བོ་དང་ཉན་ཐོས་དང་རང་རྒྱལ་དང་བྱང་ཆུབ་སེམས་དཔའ་དང་སངས་
རྒྱས་ཀྱི་ཟག་པ་མེད་པའི་ཕུང་པོ་ལྔའི་བར་གྱི་དགེ་བ་ཐམས་ཅད་དོ། །གཉིས་པ་ནི་སྣང་བའི་
ཆ་མ་དོར་བའི་ཐབས་དང་དོན་དམ་པར་མི་དམིགས་པའི་ཤེས་རབ་བོ། །གསུམ་པ་ནི་དང་
བའི་དད་པ་ཚོར་བ་ཡིད་བདེ་བ་དང་བཅས་པའོ། །དེས་ན་ཡུལ་དེ་དག་བར་གྱི་དགེ་བ་
གསུམ་དུ་བསྡུས་ནས། དེ་ལྟ་བུ་ཡོད་པ་ཨ་རེ་ལེགས་ཨ་རེ་ཡིན་སྙམ་དུ་རྣམ་པ་དང་བཅས་
པའི་སེམས་ཀྱིས་མངོན་པར་དགའབ་སྒོམ་པ་ཡིན་ནོ། །དེས་ཀྱང་ཉན་ཐོས་རང་རྒྱལ་གྱི་དགེ་
བ་ཟིལ་གྱིས་གནོན་པས་བླ་ན་མེད་པ་ཡིན་ནོ། །དེའི་བྱེད་པ་ནི་རང་གིས་བྱས་པ་དང་གཞན་
གྱིས་བྱས་པའི་དགེ་བ་ལ་དགའ་བའི་བློ་མཉམ་པོར་ཐོབ་པ་དང་། མོས་པས་བསགས་པའི་
དགེ་བ་འཕེལ་བར་བྱེད་པ་ཡིན་ནོ། །གཉིས་པ་ཉམས་སུ་ལེན་པའི་རིམ་པ་ནི་ཁ་ཅིག་མཉམ་
གཞག་ཏུ་སྟོང་པ་ཉིད་བསྒོམས་ནས་དེའི་རྗེས་ཐོབ་ན་བསྔོ་བ་ཡིད་ལ་བྱེད་པ་སྒོམ་པ་ཡིན་ལ་
དེའི་འོག་ཏུ་རྗེས་སུ་ཡི་རང་བསྒོམས་ནས་དེའི་འོག་ཏུ་མོས་པ་ཡིད་ལ་བྱེད་པསྒོམ་པ་ཡིན་ཏེ་
ཀློག་པའི་མན་ངག་དང་ལྡན་པས་ཀློག་པ་ལ་སོགས་པ་བྱེད་པ་ཡིན་ནོ་ཟེར་བ་དང་། སྡུད་
འགྲེལ་གསར་མ་ནས་བསྔོ་བ་སྔོན་དུ་སོང་བའི་རྗེས་སུ་ཡི་རང་ཞེས་བཤད་པ་ནི་མདོ་དང་མི་
མཐུན་པས་མི་རིགས་པས་ཆོས་སྤྱོད་ཚར་གཅིག་གི་དབང་དུ་བྱས་ནས་དང་པོ་མོས་པ་སྒོམ་
པས་བསོད་ནམས་བསགས་ནས་དེ་ནས་རྗེས་སུ་ཡི་རང་བས་དེ་སྤེལ་ཏེ་དེ་ནས་བསྔོ་བ་ཡིད་



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་བྱེད་པས་རྒྱས་འདེབས་པ་ཡིན་ཏེ་སྡུད་པ་ནས་བཤད་དོ། །མདོ་རྒྱས་འབྲིང་གཞན་ལས་
ནི་བསྔོ་བའི་སྐབས་སུ་བསྔོ་བར་བྱ་བའི་རྫས་ཀྱི་རང་བཞིན་རྗེས་སུ་ཡི་རང་རྒྱས་པར་བཤད་
ནས། དེ་བླ་ན་མེད་པར་བཤད་པའི་དོན་གཏན་ལ་དབབ་པའི་དོན་དུ་རྗེས་སུ་ཡི་རང་ཕྱིས་
བསྟན་པས་བཤད་པའི་གོ་རིམ་ཡིན་ནོ། །བསྟན་བཅོས་ཀྱང་དེ་དང་མཐུན་པར་བཤད་པ་
ཡིན་ནོ། །དེ་ལྟར་ན་ཇི་ལྟར་གསེར་པས་འབྱུང་ཁུངས་ནས་གསེར་ཕྱུང་ནས་དེ་ཚོང་དང་སྐྱེད་
ལ་སོགས་པས་སྤེལ་ཏེ་དེ་རྒྱན་ཆའི་རྣམ་པ་ལྟ་བུར་བྱེད་པ་ཡིན་ནོ། །ཟག་མེད་ལ་མ་ཧཱ་ལྟར་
ན་གཞན་དབང་གི་ཡུལ་ཅན་ཡོན་ཏན་སྒྲུབ་པར་བྱེད་པ་དང་། ཡོངས་སུ་གྲུབ་པའི་ཡུལ་ཅན་
གྱི་མི་རྟོག་པས་ཉེས་པའི་དྲི་མ་སེལ་བར་བྱེད་པའོ། །འབུམ་པ་ལྟར་ན་ཆོས་ཉིད་ལ་མཉམ་
པར་བཞག་པའི་མི་རྟོག་པ་དང༌། ཆོས་ཉིད་དྲི་མ་དང་བྲལ་བ་སྟེ་ཀུན་རྫོབ་དེ་བཞིན་ཉིད་གང་
ཞེས་དྲངས་པའི་ཚུལ་གྱིས་སོ། །དེ་སྒོམ་ལམ་ཇི་ལྟར་ཡིན་ཟེར་ན་དེའི་འབྲས་བུ་ལ་དེར་
བཏགས་པ་ཡིན་ནོ། །ཡང་ན་འབྲས་བུ་དག་པ་ཞེས་བཤད་པས་ན་སྒོམ་ལམ་གྱི་གནས་
སྐབས་ཀྱི་རྣམ་པར་མི་རྟོག་པ་བར་ཆད་མེད་པའི་ལམ་ནི་སྒྲུབ་པ་ཡིན་ལ། དེའི་འབྲས་བུ་
སངས་རྒྱས་ཀྱི་རྣམ་གྲོལ་ལམ་མ་གཏོགས་པའི་རྣམ་པར་གྲོལ་བའི་ཡེ་ཤེས་ནི་རྣམ་དག་ཡིན་
ནོ༑ ༑གཟུགས་ལ་སོགས་པ་ལ་ཕྱིན་ཅི་མ་ལོག་པའི་ ངོ༌ བོ་ཉིད་དང༌། ག་བཅས་ལས་
མཆོག་ཏུ་གྱུར་པ་དང་། ཆོས་ཀུན་ལ་འདུ་མི་བྱེད་པའི་རྣམ་པ་དང་། མིདམིགས་པར་སྡུད་པ་
ལས་འདུས་བྱས་ཞེས་བཤད་པའི་ཚུལ་དུ་རྒྱུད་ལ་གཏོད་པར་བྱེད་པ་དང་། སངས་རྒྱས་སམ་
རྣམ་པ་ཐམས་ཅད་མཁྱེན་པ་ཐོབ་པར་བྱེད་པས་དོན་ཆེ་བར་བཤད་པའི་གཞུང་རྒྱས་པ་མ་
ཧཱའི་ལ་ཕལ་ཆེར་མི་འགྲིགས་སོ་སྐད་དོ། །རྣམ་པར་དག་པ་སྤྱིར་བསྟན་པ་དང་ཁྱད་པར་དུ་
བསྟན་པའི་སྒོ་ནས་འཆད་དོ། །འདིར་བྱང་ཆུབ་སེམས་དཔའི་ངེས་འབྱེད་མ་བཤད་པ་ནི་
སྐབས་དང་པོར་བཤད་ཟིན་པའི་ཕྱིར་རོ། །བདེན་པ་གཉིས་སམ་ཐབས་ལ་མཁས་པའོ། །
- J {j



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
ད་ནི་གཞི་ཤེས་པའི་དབང་དུ་བྱས་ནས་སྟོན་པ་ནི། ཤེས་པས་སྲིད་ལ་མི་གནས་
ཞེས་པ་ལ་སོགས་པ་སྟེ། དེ་ལ་འབྲོམ་ལྟར་ན་སེང་གེ་བཟང་པོའི་ལུགས་ཀྱིས་ལེའུ་འདིས་
གཉེན་པོའི་དེ་ཤེས་པ་གཙོ་བོར་བསྟན་པ་ཡིན་ལ། སངས་རྒྱས་ཡེ་ཤེས་ལྟར་ན་མི་མཐུན་
པའི་དེ་ཤེས་པ་གཙོ་བོར་བསྟན་ནོ། །མ་ཧཱ་ལྟར་ན་གཉིས་ཀའོ། །འོན་ཀྱང་འདིར་ནི་མི་
མཐུན་པའི་དེ་ཤེས་པ་བསྟན་པ་ཡིན་ཏེ། མདོ་ལས་ཐམས་ཅད་ཤེས་པ་ནི་ཉན་ཐོས་དང་རང་
རྒྱལ་ཀྱི་ཡིན་ནོ་ཞེས་པ་དང་། བསྟན་བཅོས་ལས་ཞི་བ་ཚོལ་རྣམས་ཀུན་ཤེས་ཉིད་ཀྱིས་ཞེས་
པ་དང་། ཉན་ཐོས་ལ་སོགས་མཐོང་བའི་ལམ་ཞེས་གསུངས་པའི་ཕྱིར་རོ། །གཞན་ཡང་སེང་
གེ་བཟང་པོས་བརྒྱད་སྟོང་འགྲེལ་ཆེན་གྱི་ལུས་རྣམ་གཞག་ལས་ཚུ་རོལ་གྱི་འགྲམ་མམ་ཞེས་
པ་ནས། རབ་འབྱོར་འདི་ནི་བྱང་ཆུབ་སེམས་དཔའ་རྣམས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་
ཡིན་ནོ་ཞེས་པའི་བར་གྱི་གཞུང་འདིས་ནི་ཉན་ཐོས་དང་རང་རྒྱལ་གྱི་ཐམས་ཅད་ཤེས་པ་ཉིད་
བཟློག་པའི་སྒོ་ནས་བསྟན་པ་ཡིན་ནོ་ཞེས་པ་དང་། གཞུང་རྒྱས་པ་ལས་ཉན་ཐོས་དང་རང་
རྒྱལ་གྱི་ཐམས་ཅད་ཤེས་པ་སློབ་མ་བསེ་རུའི་ལམ་གང་དང་ཞེས་ལམ་ཤེས་པར་བཤད་ཟིན་
པ་མིན་ནམ། ཡང་དེ་བསྟན་པར་མི་རིགས་སོ་ཞེས་པའི་རྩོད་པ་བཀོད་ནས། ལན་དུ་དེར་ནི་
དེ་དག་མི་དམིགས་པར་ཤེས་པར་བྱེད་པའི་སྒོ་ནས་ཡིན་ལ། འདིར་ནི་མི་རྟག་པ་ལ་སོགས་
པའི་རྣམ་པ་འཕངས་པའི་གཞི་མ་ལུས་པར་ཤེས་པའི་ཐམས་ཅད་ཤེས་པ་བརྗོད་དོ་ཞེས་
གསུངས་པའི་ཕྱིར་རོ། །དེ་གཉིས་ཀྱི་དོན་ནི་གཉེན་པོའི་དེ་ཤེས་པ་ཉན་ཐོས་རང་རྒྱལ་གྱི་དེ་
ཤེས་པ་ལས་བཟློག་པ་དངོས་སུ་བསྟན་པས་བཟློག་པས་སྒོ་ནས་ཉན་ཐོསདང་རང་རྒྱལ་གྱི་
དེ་གཙོ་བོར་བསྟན་པ་ཡིན་ནོ་བྱ་བ་དང་། གཞི་སྐྱེ་བ་མེད་པར་ཤེས་པ་དངོས་སུ་བཤད་པས་
དེ་ལས་བཟློག་པ་མི་རྟག་པ་ལ་སོགས་པར་ཤེས་པ་དེ་འཕངས་པ་ཡིན་ནོ་བྱ་བའོ། །དེའི་
གོལ་ས་ཤེས་ནས་སྤང་བར་བྱ་བ་ནི་དོན་ཟུང་བཞི་ཡ་གཅིག་དང་དགུས་སྟོན་ནོ། །དེ་ཡང་ངོ་
- ] 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བོ་དང༌། རྒྱུ་མཚན་དང༌། མི་མཐུན་པ་དང་གཉེན་པོའི་ཁྱད་པར་དང་། དེའི་ཡན་ལག་དང་།
ལམ་གྱི་རང་བཞིན་དང་ལྔར་བསྡུའོ། །དེ་ཡང་དང་པོ་གསུམ་གྱིས་ནི་དངོས་པོ་དང་ནུས་པ་
དང་འགལ་བའི་རང་བཞིན་དུ་བསྟན་པས་དེའི་མཚན་ཉིད་གོ་བར་བྱས་པ་ཡིན་ནོ། །ཡན་
ལག་གིས་ནི་གཉེན་པོ་དེའི་ཉམས་ལེན་དངོས་སུ་བསྟན་པས་མི་མཐུན་པ་དེ་དོན་གྱིས་བསྟན་
ནོ༑ ༑ལམ་གྱི་ངོ་བོས་ནི་གཉེན་པོ་དེའི་དངོས་སུ་བསྟན་པས་མི་མཐུན་པ་དེ་དོན་གྱིསབསྟན་
ནོ༑ ༑དེ་ལ་ཕུང་པོ་ཁམས་ལ་སོགས་པའི་ཆོས་ཐམས་ཅད་ངོ་བོ་ཉིད་མེད་པའམ་སྐྱེ་བ་མེད་
པར་ཤེས་པས་དེའི་རང་བཞིན་ནི་སྲིད་པ་ལ་མཚན་མར་འཛིན་པའི་སྒོ་ནས་མི་གནས་པ་ནི་
བྱང་ཆུབ་སེམས་དཔའི་དེའི་ངོ་བོ་ཡིན་ནོ། །འོ་ན་དེ་ལ་མི་གནས་པས་ཉན་ཐོས་དང་རང་རྒྱལ་
བཞིན་དུ་མྱ་ངན་ལས་འདའ་བར་འགྱུར་རོ་སྙམ་ན། དེའི་གྲོགས་སྟོན་པ་ནི། གཞན་གྱི་སྡུག་
བསྔལ་དང་བྲལ་བར་འདོད་པའི་སྙིང་རྗེས་རང་ཉིད་མྱ་ངན་ལས་འདས་པའི་ཞི་བ་མངོན་དུ་
བྱས་ནས་མི་གནས་སོ། །དེ་ནི་འཁོར་བ་སྔོན་གྱི་མཐའ་ལ་སོགས་པ་དུས་གསུམ་མཉམ་པར་
ཤེས་པས་ཡང་དག་པའི་ཤེས་རབ་ཕ་རོལ་ཕྱིན་པ་ལ་ཉེ་བ་ཡིན་ནོ། །དེ་ལས་བཟློག་པས་
ཉན་ཐོས་དང་རང་རྒྱལ་གྱི་དེ་ཤེས་པའི་ངོ་བོ་ནི་ཤེས་རབ་ཆེན་པོ་དང་བྲལ་བས། ཕུང་པོ་ལ་
སོགས་པ་ལ་མི་རྟག་པ་ལ་སོགས་པར་རྟོགས་པས་དོར་བྱར་མཚན་མར་འཛིན་པས་སྲིད་པ་
ལ་གནས་པ་དང༌། སྙིང་རྗེ་དང་བྲལ་བས་རང་ཉིད་ཞི་བ་དོན་དུ་གཉེར་ཞིང་གནས་པ་ཡིན་ནོ།།
གང་ཟག་གི་བདག་མེད་པར་རྟོགས་པའི་ཤེས་རབ་མཚན་མར་འཛིན་པ་དང་བཅས་པ་
གྲོགས་སྙིང་རྗེ་དང་བྲལ་བ་དེ་ནི་དུས་གསུམ་མཉམ་པར་ཤེས་པ་དང་བྲལ་བས་ཡང་དག་
པའི་ཤེས་རབ་ཕ་རོལ་ཕྱིན་པ་ལས་རིང་བ་ཡིན་ནོ། །དེ་ནི་དངོས་པོའི་གཏམ་མོ། །སེང་གེ་
བཟང་པོས་བརྒྱད་སྟོང་འགྲེལ་པའི་ལུས་རྣམ་གཞག་ལས། ཤེས་རབ་ཀྱིས་འཁོར་བའི་སྐྱོན་
མཐོང་བས་སྲིད་པར་མི་གནས་པ་ལ། སེམས་ཅན་གྱི་དོན་བྱེད་པའི་གཞན་གྱི་དབང་དུ་གྱུར་
- （
3 -



ཀ
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
པས་ཞེའོ། །དེ་ནི་མི་རིགསཏེ་དུས་མཉམ་པ་ཉིད་ཤེས་ཕྱིར་ཞེས་གསུངས་པསན། དེ་མཉམ་
པར་ཤེས་པ་ནི་ཆོས་ཉིད་ཤེས་ན་འཐད་ཀྱི། འཁོར་བའི་སྐྱོན་ནི་ཀུན་རྫོབ་པ་ཡིན་པས་དེ་
མཐོང་ན་དེའི་བཟློག་པ་མྱ་ངན་ལས་འདས་པའི་ཡོན་ཏན་ཡང་མཐོང་བར་འགྱུར་བས་མཉམ་
པར་ཤེས་པ་མི་སྲིད་དོ། །གཞན་ཡང་ཉན་ཐོས་དང་རང་རྒྱལ་གྱི་དེ་ཤེས་པ་ནི་དེ་ལས་བརྒྱ་
པས་སྟོན་པ་ཡིན་པས་དེའི་སྐྱོན་དེས་མི་ཤེས་པར་ཐལ་ལོ། །ཐལ་བ་ལས་དེ་དག་གིས་ནི་
ཆེར་སྐྱོན་མཐོང་བས་བཟློག་པར་མི་ནུས་སོ། །སེང་བཟང་གི་དགོངས་པ་ནི། སྒྱུ་མ་ལྟ་བུ་
རྟོགས་པའི་བློས་འཁོར་བའི་སྐྱོན་མཐོང་བར་བྱ་བ་ཡིན་པས་སྐྱོན་སྤོང་ངེས་མེད་དོ། །དེ་དག་
ནི་རིམ་པ་བཞིན་སངས་རྒྱས་ཀྱི་ཤེས་རབ་ཕ་རོལ་ཕྱིན་པ་ཡངདག་པ་དེ་ལ་ཉེ་བ་དང་རིང་བ་
ཡིན་ནོ། །ཇོ་བོ་ནི་དོན་དེ་ཐུགས་ལ་བཞག་ནས་ཚོགས་པ་ལས་གང་རུང་ཞིག་ཟློག་པར་བྱེད་
པས་ཉན་ཐོས་ལ་ལ་ནི་ཤེས་རབ་དང་བྲལ་བས་སྙིང་རྗེས་སེམས་ཅན་གྱི་དོན་བྱེད་ཅིང་
གནས་པས་འཚང་མི་རྒྱ་བ་ཡིན་ལ། ལ་ལ་ནི་སྙིང་རྗེ་དང་བྲལ་བས་རང་ཉིད་མྱ་ངན་ལས་
འདའ་བ་ཡིན་ཟེར་ཏེ། རྩེ་མོ་དང་སྦྱར་ན་བྱར་རུང་ངོ༌། །
དེ་དག་གི་རྒྱུ་མཚན་ལ་གཉིས་ལས་དང་པོ་ནི་རང་གིས་བདེན་པགཉིས་ཀྱི་དོན་ལ་
ཐོས་བསམ་བྱས་པ་དང་། ཆོས་ཀྱི་བདག་མེད་སྟོན་པའི་དགེ་བའི་བཤེས་གཉེན་བསྟེན་པའི་
ཐབས་མཁས་པ་དང་བྲལ་བས་མིང་དང་དོན་ལ་མཚན་མར་དམིགས་པའི་སྒོ་ནས་དངོས་
པོའི་རང་གི་ངོ་བོ་མ་ཤེས་པས་དུས་གསུམ་མཉམ་པ་ཉིད་དུ་ཤེས་པ་མེད་པ་ཡིན་ནོ། །གཉིས་
པ་ནི་དེ་ལས་བཟློག་པས་ཤེས་པར་བྱ་སྟེ་ཅི་རིགས་པར་སྦྱར་རོ། །དབུ་མ་པ་ཁ་ཅིག་ན་རེ།
འདི་ཇི་སྐད་བྱ་བ་ཡིན་ཁྱོད་ཀྱི་རྒྱུ་མཚན་དེ་ནི་མི་འགྲུབ་སྟེ། གཞི་ཞེས་བྱ་བ་ནི་རྟེན་འབྲེལ་
ཡིན་ལ་དེའི་རང་བཞིན་ནི་སྟོང་པ་ཡིན་པས། ཉན་ཐོས་དང་རང་རྒྱལ་གྱིས་ཀྱང་དེ་ཤེས་ལ་
དེས་ན་རྟེན་འབྲེལ་ཤེས་པས་སྟོང་པ་ཤེས་པའི་ཕྱིར། དུས་གསུམ་མཉམ་པར་ཤེས་པས་དེའི་



བརྩེ་ཆེན་འོང་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐབས་སུ་འདྲའོ་ཟེར་རོ། །དེ་ནི་བདེན་ཏེ་ཕྱི་རོལ་པས་དེ་མ་ཤེས་པས་རྟག་ཆད་དུ་ལྟ་བ་ཡིན་
ནོ༑ ༑སངས་རྒྱས་ཀྱི་བསྟན་པའི་རྩ་བ་ནི་དེ་ཡིན་མོད་ཀྱི། འོན་ཀྱང་དེ་ལ་གང་ཟག་གི་བདག་
མེད་པ་དང་གཟུང་བ་མེད་པ་དང་འཛིན་པ་མེད་པ་རྣམས་རིམ་པ་བཞིན་ཉན་ཐོས་དང་། རང་
རྒྱལ་བ་དང་། སེམས་ཙམ་པ་རྣམས་ཀྱིས་རྟོགས་པས་དེའི་ཕྱོགས་གཅིག་དང་ཕལ་ཆེར་ཤེས་
པ་ཡིན་ཡང་མཐའ་དག་མ་རྟོགས་པས་ངོ་བོ་ཉིད་དུ་འཛིན་ཅིང་དུས་གསུམ་མཉམ་པར་
རྟོགས་པས་རིང་བ་ཡིན་ནོ། །དབུ་མ་པས་མཐའ་དག་རྟོགས་པས་ཉེ་བ་ཡིན་ནོ། །དེ་བས་ན་
ཐབས་མ་ཡིན་པ་དེ་ཤེས་པར་བྱ་བའི་དོན་དུ་ལྷན་ཅིག་མི་གནས་པའི་འགལ་བར་སྟོན་པས་
ཡུལ་གསུམ་ལ་མཚན་མར་འཛིན་པ་ནི་མི་མཐུན་པ་དང་། ཆགས་པའི་ཚོགས་འགོག་པ་ལ་
སོགས་པ་གཉེན་པོར་སྒྲུབ་པ་ནི་མི་མཐུན་པ་ཞེས་པ་ལ་སོགས་པའོ། །དེ་ཉིད་མི་རིགས་ཏེ་
ཉན་ཐོས་དང་རང་རྒྱལ་གྱི་རྒྱུད་ལ་སྐྱེས་པའི་དེ་ཤེས་པ་དང་
། བྱང་ཆུབ་སེམས་དཔའི་རྒྱུད་ལ་
སྐྱེས་པའི་དེ་ཤེས་པ་ནི་གནོད་བྱ་གནོད་བྱེད་མ་ཡིན་པའི་ཕྱིར་རོ་ཟེར་ན། ཉན་ཐོས་དང་རང་
རྒྱལ་གྱི་དེའི་རིགས་ཅན་བྱང་ཆུབ་སེམས་དཔའ་ལ་ཡང་སྐྱེ་བས་དེ་དང་ཐབས་མཁས་པའི་
བྱང་ཆུབ་སེམས་དཔའ་རྒྱུན་གཅིག་པའི་དེ་ཤེས་པ་ནི་དངོས་སུ་གནོད་བྱ་གནོད་བྱེད་ཡིན་ལ།
ཉན་ཐོས་དང་རང་རྒྱལ་གྱི་དེ་དང་བྱང་ཆུབ་སེམས་དཔའི་དེ་ནི་འགལ་བའི་རིགས་ཡིན་ནོ།།
དེ་ཡང་ཉན་ཐོས་དང་རང་རྒྱལ་གྱི་དེ་ནི་མི་མཐུན་པའི་དྲི་མ་དང་འདྲེས་པས་དེར་བཞག་གོ་
ཞེས་སོ། །དེའི་ཡན་ལག་ནི་གཉེན་པོའི་གཞི་ཤེས་ཐོབ་པར་བྱེད་པསྟོན་ཏེ། དེས་ནགཟུགས་
ལ་མི་སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ་ཞེས་པ་དང་། གཟུགས་ག་པ་དང་།
མི་རྟག་པ་དང༌། གཟུགས་རྫོགས་པ་དང་། མ་རྫོགས་པ་དང༌། ག་ས་གས་པ་མེད་པ་
དང༌། གས་པ་དང་བཅས་པའོ་ཞེས་མི་སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ་
ཞེས་གསུངས་པས་ན། གཞིའི་ཆོས་ཀྱི་ངོ་བོ་དང་། དེའི་ཆོས་ཀྱི་ཁྱད་པར་དང་
། དེའི་དབྱེ་བ་
- ༔ []
} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། (༦
དང༌། མི་མཐུན་པ་དང་གཉེན་པོ་ལ་དངོས་པོར་ཞེན་པའི་སྤྱོད་པ་བཀག་པའི་སྦྱོར་བ་ཡིན་ལ།
དེའི་རྣམ་པ་ནི་གཟུགས་ལ་སོགས་པའི་དངོས་པོ་དང༌། དེའི་སྔོན་པོ་ལ་སོགས་པའིམཚན་མ་
དང༌། དེའི་དབྱེ་བའི་སྤོས་པ་དང་། དེའི་ངེས་འབྱེད་སོགས་ཀྱིས་འདི་ལྟར་རྟོགས་སོ་ཞེས་
རྟོགས་པའི་རློམ་པ་བཞི་མེད་པའི་མཉམ་པ་ཉིད་དོ། །དེ་ལ་སྔ་མ་གསུམ་ནི་གཟུང་བའི་ཡུལ་
དུ་རློམ་པ་ཡིན་ལ། ཕྱི་མ་ནི་འཛིན་པ་ཡུལ་ཅན་དུ་རློམ་པ་ཡིན་པས་ཡུན་ཅན་རློམ་པ་དེ་
བཀག་པས། ཡུལ་རློམ་པར་བྱ་བས་སྟོང་པའི་གཟུང་འཛིན་རང་བཞིན་མེད་པའི་ཆོས་ཉིད་
མཉམ་པ་ཉིད་ཀྱི་རྣམ་པ་ཅན་ནོ། །ཉན་ཐོས་ཀྱི་ཆོས་ཅན་ལ་སོགས་པའི་མཚན་མར་
འཛིན་པའི་སྦྱོར་བ་དེ་ནི་དེ་བསྟན་པས་འཕངས་ནས་སྟོན་པ་ཡིན་ནོ། །དེའི་ས་མཚམས་ནི་
སེང་གེ་བཟང་པོ་ལྟར་ན་སྦྱོར་བ་དང་མཐོང་བ་དང་སྒོམ་པའི་ལམ་གྱི་གནས་སྐབས་གསུམ་
ག་ན་ཡོད་དོ། །ལམ་གྱི་ངོ་བོ་ནི་ཉན་ཐོས་ལ་སོགས་མཐོང་བའི་ལམ་ཞེས་པ་སྟེ། འདི་ཡང་
མཐོང་ལམ་ཉན་ཐོས་ཀྱི་བྱ་བར་རིགས་ཏེ། མཚན་ཉིད་དང་ཡན་ལག་དང་། ལམ་གྱི་ངོ་བོ་
ཐམས་ཅད་ཉན་ཐོས་ཀྱི་རྟེན་དང་འབྲེལ་བར་སྟོན་དགོས་པའི་ཕྱིར་རོ། །འདི་ལྟར་ན་ངོ་བོ་ཁོ་
ན་རྟེན་དང་འབྲེལ་བར་བསྟན་པར་འགྱུར་རོ། །སོགས་པའི་སྒྲ་ནི་དང་པོའི་བྱེད་ཚིག་ཡིན་ལ་
དེ་ཡང་ཨ་ཏིའི་དོན་ཡིན་ལ་དེ་ཡང་མཆོག་ཏུ་གྱུར་པ་ཡིན་ནོ་ཞེས་པ་ལ་སོགས་པའི་དོན་ཡང་
ཤེས་པར་བྱའོ། །དེ་ལ་མདོ་དང་བསྟན་བཅོས་ལས་སྒྲོ་འདོགས་ཟུང་བཅུ་དྲུག་ཡ་སུམ་ཅུརྩ་
གཉིས་ཆོད་པའི་གཞི་སྐྱེ་མེད་དུ་མཐོང་བའི་མཐོང་ལམ་གསུངས་ཀྱི། ཉན་ཐོས་དང་རང་རྒྱལ་
གྱི་ནི་དངོས་སུ་མ་གསུངས་སོ་འདིར་དོན་གྱིས་འཕངས་པ་ལ་དགོངས་ནས་ཉན་ཐོས་དང་
རང་རྒྱལ་གྱི་དེ་སྨོས་པ་ཡིན་ནོ། །དེའི་དེ་མ་ཐག་པར་སྒོམ་ལམ་བཤད་པར་རིགས་སོཟེར་ན།
དེ་ནི་བྱང་ཆུབ་སེམས་དཔས་ཤེས་ནས་སྤང་བར་བྱ་བ་ཡིན་པས་མ་བཤད་དོ། །མཐོང་ལམ་
ཡང་མཚུངས་སོ་ཟེར་ན། དེ་ནི་ཤེས་པའི་ཡན་ལག་ཏུ་བསྟན་དགོས་སོ། །འོན་སྒོམ་ལམ་
-， [| !



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་དེའི་དོན་དུ་བསྟན་དགོས་སོ་ཟེར་ན། དེ་ནི་མཐོང་ལམ་ཤེས་པ་རང་གིས་ཤེས་སོ།།
འོ་ན་སྒོམ་ལམ་ཤེས་པའི་དོན་དུ་བསྟན་པས་དེ་ཡང་ཤེས་སོ་ཟེར་ན། དེ་སྟོན་པ་ལ་མཐོང་
ལམ་སྟོན་དགོས་ཏེ། དེ་ནི་མཐོང་བ་གོམས་པར་བྱེད་པ་ཡིན་པའི་ཕྱིར་རོ། །འོན་ངེས་འབྱེད་
ཅི་སྟེ་མི་སྟོན་ཟེར་ན། བྱང་ཆུབ་སེམས་དཔའི་དེ་ནི་སྐབས་དང་པོར་བསྟན་པསགོ་སྟེ། ལམ་
ཤེས་ཐོབ་པར་བྱེད་པ་དེ་ཉིད་འདིའི་ཡང་ངེས་འབྱེད་ཡིན་པའི་ཕྱིར་རོ། །དེས་ན་འབུམ་པན་
རེ་དེ་གཉིས་ལ་ཁྱད་ཅི་ཡོད་བྱས་པ་ལ། དངོས་པོ་ནི་གཅིག་ཡིན་ལ་མཚན་ཉིད་མི་འདྲ་བ་
ཙམ་དུ་ཟད་དོ་ཟེར་རོ། །ཉན་ཐོས་དང་རང་རྒྱལ་གྱི་ངེས་འབྱེད་ནི་ལམ་ཤེས་སུ་བསྟན་
པའམ། ཡང་ན་སེང་གེ་བཟང་པོས་ཟག་པ་དང་བཅས་པའི་ལམ་དེ་ནི་གོ་བར་སླ་སྟེ། ཟག་
མེད་ཀྱི་ལམ་བསྟན་པས་དེ་དང་དམིགས་རྣམ་མཚུངས་པདེ་ཡང་རྟོགས་པར་འགྱུར་བའི་ཕྱིར་
རོ༑ ༑ཞེས་བཤད་པ་བཞིན་དུ་བལྟ་བར་བྱའོ། །
ད་ནི་རྩད་པའི་སྦྱོར་བ་སྟོན་ནོ། །དེ་ལ་ཆོས་བཅུ་གཅིག་ཡོད་པ་ལས། དེ་ཡང་
གཉིས་སུ་བཅད་དེ་སྦྱོར་བ་སྒོམ་པར་བྱེད་པའི་རྟེན་གྱི་གང་ཟག་དང༌། སྦྱོར་བ་ཕྱིན་ཅི་མ་
ལོག་པ་རྒྱུད་ལ་སྐྱེས་པའི་རྟེན་གྱི་གང་ཟག་གི་སྒོམ་རིམ་མོ། །དེ་ལས་རྟེན་དང་པོའི་སྦྱོར་བའི་
ནང་ནས་གདོན་ནོ། །དེ་ཡང་ཤེས་རབ་ཕ་རོལ་ཕྱིན་པ་ཉན་པ་དང་། དེའི་གཞུང་འཛིན་པ་
དང༌། དོན་རྟོགས་པར་བྱེད་པ་དང༌། སྒོམ་པའི་རང་བཞིན་ཚུལ་བཞིན་ཡིད་ལ་བྱེད་པ་གཙོ
བོ་དང་། གཙོ་བོ་མ་ཡིན་པའི་སྦྱོར་བའི་རྟེན་གྱི་གང་ཟག་བཞི་པོ་སངས་རྒྱས་རྣམས་ལ་བཀུར་
སྟི་བྱས་པ་ལ་སོགས་པ་དང་། སངས་རྒྱས་བསྟེན་པ་དང་། ཐེ་ཚོམ་གྱི་དོན་ཀུན་དྲིབ་བྱས་པ་
དང་། སྦྱིན་པ་ལ་སོགས་པའི་ཚོགས་བསགས་པར་བསྟན་བཅོས་ལས་གསུངས་པ་རྣམས་སོ།།
གཉིས་པ་ནི་སློབ་པ་ཕྱིར་མི་ལྡོག་པའི་བྱང་ཆུབ་སེམས་དཔའི་དགེ་འདུན་ནོ། །དེ་གཉིས་ཀྱི་
ས་མཚམས་ནི། ཚོགས་གསོག་པར་བྱེད་པ་འདི་ནི་བསོད་ནམས་ཀྱི་ཆ་དང་མཐུན་པནས་ས་
k，
- ] []
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
བཅུ་པའི་བར་ན་ཡོད་པ་ཡིན་ནོ། །གང་ཟག་གཉིས་པ་ནི་སེང་གེ་བཟང་པོ་ལྟར་ན་ས་བརྒྱད་
པ་ན་གཙོ་ཆེ་ལ། ཡོད་པ་ནི་དྲོད་ཡན་ཆད་ན་ཡོད་དོ། །འཕགས་པ་ལྟར་ན་དྲོད་ཡན་ཆད་ན་
གཙོ་བོའོ། །འོ་ན་དྲོད་ཡན་ཆད་དུ་དེ་གཉིས་ལ་ཁྱད་པར་ཅི་ཡོད་སྙམ་ན། དེ་གཉིས་ཀྱི་ཁྱད་
པར་ལས་དང་པོ་ནི་སྦྱོར་བ་མ་སྐྱེས་པ་སྐྱེར་རུང་བ་དང་། སྐྱེས་པ་རྒྱུན་གནས་སུ་རུང་བའོ།
གཉིས་པ་ནི་སྦྱོར་བ་སྐྱེས་པའི་ལྡོག་པ་ཙམ་མོ། །ཡང་སྦྱོར་བའི་རྒྱུ་དང་ལྡན་པ་དང༌། འབྲས་
བུ་དང་ལྡན་པའོ། །དང་པོ་ཆོས་བདུན་པོ་ཡང་། དོན་གཉིས་ཀྱི་ཤེས་པར་བྱ་སྟེ། དེ་དག་སོ་
སོའི་རང་བཞིན་དང་། གང་ཟག་གི་ཆ་རྐྱེན་དུ་ཇི་ལྟར་བྱ་བའོ། །དང་པོ་ལ་གཉིས་པའི་བསྟན་
ཟིན་ཏོ། །
དང་པོ་ནི་རྣམ་པ་སྟེ། དེ་དོན་ལྔས་རྟོགས་པར་བྱ་སྟེ། དེའི་མཚན་ཉིད་དང་། དབྱེ་
བ་དང་། དེ་མདོ་དང་བསྟན་བཅོས་ནས་ཚུལ་ཇི་ལྟར་བསྟན་པ་དང་། བསྒོམ་པར་བྱ་བ་གང་
ཡིན་དཔྱད་པ་དང་། དེ་ལ་རྩོད་པ་སྤང་བའོ། །དང་པོ་ནི་རྣམ་པའི་དོན་གཞན་ནས་བཤད་པ་
ནི་འདིར་མི་བཟུང་བས། རྣམ་པ་ནི་ཆོས་ཀྱི་བྱེ་བྲག་སྟེ་དབྱེ་བའོ། །གཉིས་པ་ལ་གཉིས་ཏེ།
དོན་ལ་ཡོད་པའི་བྱེ་བྲག་དང་
། དེ་འཛིན་པར་བྱེད་པའི་ཤེས་པའི་བྱེ་བྲག་གོ །དོན་ནི་བདེན་
པ་བཞི་ཡིན་ལ་དེའི་བྱེ་བྲག་བརྒྱ་བདུན་ཅུ་རྩ་གསུམ་ལས། སྡུག་བསྔལ་གྱི་བདེན་པའི་དགུ་
དང༌། ཀུན་འབྱུང་གི་བཅུ་གཉིས་དང་། འགོག་པའི་ཉི་ཤུ་ལས་གཞན་ཐམས་ཅདནི་ལམ་གྱི་
བདེན་པའི་ཡིན་ནོ། །ཤེས་པ་ནི་མཁྱེན་པ་གསུམ་སྟེ། དེའི་བྱེ་བྲག་བརྒྱ་བདུན་ཅུ་རྩ་གསུམ་
ལས། གཞི་ཤེས་པའི་ནི་ཉི་ཤུ་རྩ་བདུན་ཡིན་ནོ། །ལམ་ཤེས་པའི་ནི་སུམ་ཅུ་རྩ་དྲུག་ཡིན་ནོ།།
རྣམ་པ་ཐམས་ཅད་མཁྱེན་པ་ཡི་ནི་བརྒྱ་དང་བཅུ་ཡིན་ནོ། །གསུམ་པ་བསྟན་པའི་ཚུལ་ནི།
བསྟན་བཅོས་ལས་ནི་མདོར་བསྟན་པའི་སྐབས་སུ་ནི་དངོས་སུ་ཤེསཔའིརྣམ་པ་གསུངས་སོ།།
རྒྱས་པར་བཤད་པའི་སྐབས་སུ་ནི་དོན་གྱི་རྣམ་པ་གསུངས་སོ། །མདོ་ལས་ནི་གཉིས་ཀ་
-། ] 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དངོས་སུ་གསུངས་ཏེ། དེ་ཡང་རབ་འབྱོར་གྱི་ཚིག་གིས་ཤེས་པའི་རྣམ་པ་གསུངས་པ་ནི།
རབ་འབྱོར་གྱིས་གསོལ་པ། བཅོམ་ལྡན་འདས་ཤེས་རབ་ཀྱི་ཕ་རོལ་ཏུ་ཕྱིན་པ་ནིམ་མཆིས་
པའི་ཕ་རོལ་ཏུ་ཕྱིན་པའོ་ཞེས་བསྒྲུབ་བྱའམ་རྒྱུ་མཚན་ཅན་ལྟ་བུར་བསྟན་ལ། བཅོམ་ལྡན་
འདས་ཀྱི་གསུང་གིས་དོན་གྱི་རྣམ་པ་གསུངས་པ་ནི་རབ་འབྱོར་ནམ་མཁའ་མེད་པའི་ཕྱིར་རོ་
ཞེས་འཐད་པའམ་རྒྱུ་མཚན་ལྟ་བུར་བསྟན་ནོ། །
བཞི་པ་བསྒོམ་པར་བྱ་བའི་དོན་ནི། ལ་ལ་དག་ཤེས་པའི་རྣམ་པ་སྒོམ་པ་ཡིན་
ཟེར་བ་ཡང་ཡོད་དོ། །དེ་ནི་མི་རིགས་པས་དོན་གྱི་རྣམ་པ་སྒོམ་པ་ཡིན་པས། དོན་ལ་ཡོད་
པའི་རྣམ་པ་ལ་སྒྲོ་འདོགས་བཅད་ནས་སྒོམ་པས་སྦྱོར་བའི་ཡུལ་ཡིན་ཏེ། ཕྱོགས་གཅིག་ལ་
མཚོན་ན་མི་རྟག་པ་ལྟ་བུ་ཞིག་ལ་ཐ་སྙད་དུ་དེ་ཉིད་བསྒོམ་ལ། དོན་དམ་པར་རྟག་པ་དང་མི་
རྟག་པར་ བདེན་ པའི་ སྒྲོ་འདོགས་བཅད་ནས་ མི་ དམིགས་པར་བསྒོམ་པ་ཡིན་ནོ། །དེ་
བསྒོམས་པས་དེ་རྟོགས་པའི་ཤེས་པའི་རྣམ་པ་གོང་ནས་གོང་དུ་གོམས་པར་འགྱུར་བ་ནི་ཡིན་
ནོ༑ ༑ཉན་ཐོས་ཀྱི་སྐབས་སུ་སྡུག་བསྔལ་གྱི་བདེན་པ་མི་རྟག་པ་ཡིན་ནོ་ཞེས་སྒོམ་གྱི་མི་རྟག་
པ་རྟོགས་པའི་ཤེས་པ་ཡིན་ནོ་ཞེས་མི་སྒོམ་པ་བཞིན་དུ། དབུ་མ་པའི་སྐབས་སུ་ཡང་ཆོས་
ཉིད་སྒོམ་པ་ཡིན་གྱི་རྟོགས་པའི་མི་རྟོག་པ་ཡིན་ནོ་ཞེས་ནི་མི་སྒོམ་མོ། །ཤེས་པའི་དེ་ནི་སྦྱོར་
བའི་སྒོམ་པར་བྱ་བའི་ཡུལ་མ་ཡིན་ཏེ། སློབ་པའི་གནས་སྐབས་ན་ལམ་ཡིན་ལ་མི་སློབ་པའི་
གནས་སྐབས་ན་འབྲས་བུ་ཡིན་ནོ། །
ལྔ་པ་རྩོད་པ་སྤང་པ་ལས། དང་པོ་དགོད་པ་ནི། རྣམ་པ་བསྟན་པའི་དགོས་པ་ནི་
སྦྱོར་བའི་ཡུལ་གོ་བའི་དོན་དུ་ཡིན་ནོ། དེ་ཡང་དོན་གྱི་རྣམ་པ་ཁོ་ན་ཡིན་གྱི་ཤེས་པ་མ་ཡིན་
ན་དེ་བསྟན་པ་ལ་དོན་མེད་དོ་ཞེ་ན། ཤེས་པའི་དེ་ནི་དོན་གྱི་དེ་སྒོམ་པའི་ཡན་ལག་ཏུ་བྱེད་པ་
ལ་དགོས་པ་ཡིན་ཏེ། ཤེས་པའི་དེས་དོན་གྱི་དེ་རྟོགས་པར་བྱས་ནས་དོན་གྱི་དེ་སྒོམ་པ་ཡིན་
- ] [) 4.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཏེ༑ མཚོན་ན་སྡུག་བསྔལ་གྱི་བདེན་པའི་མི་རྟག་པ་ལྟ་བུ་ལ་དེ་ཉིད་དང་དེའི་ཆོས་ཉིད་དོན་
གྱི་རྣམ་པ་སྒོམ་པ་ཡིན་ལ། དེ་ལྟ་བུ་ཡིན་པར་ཅིས་ཤེས་ཟེར་ན། དེ་དག་རྟོགས་པའི་ཤེས་
པས་ཤེས་སོ་ཞེས་དེ་དཔང་པོ་ལྟ་བུར་བྱས་ནས་དེ་སྒོམ་པ་ཡིན་ནོ། །ཤེས་པའི་རྣམ་པས་དོན་
གྱི་དེ་རྟོགས་པར་བྱས་ནས། དེ་སྒོམ་པ་དེ་ལྟ་ན་མདོ་ལས་དོན་གྱི་རྣམ་པས་ཤེས་པའི་རྣམ་པ་
རྟོགས་པར་བྱེད་པར་བཤད་པས་ཕན་ཚུན་བརྟེན་པར་འགྱུར་རོ་ཟེར་ན། དཔེར་ན་གཟུགས་
ཀྱི་ཡུལ་ཅན་མིག་གི་རྣམ་ཤེས་ཡིན་ནོ་ཞེས་ཡུལ་གྱིས་མཚོན་ནས་བསྟན་ཀྱང་། དངོས་པོ་
རྟོགས་པར་བྱེད་པ་ན། མིག་གི་རྣམ་པར་ཤེས་པས་གཟུགས་རྟོགས་པར་བྱེད་ཀྱི་གགས་ཀྱི་
རྣམ་པར་ཤེས་པ་རྟོགས་པར་མི་བྱེད་པ་བཞིན་དུ། འཆད་པ་པོས་ཡུལ་གྱིས་ཡུལ་ཅན་མཚོན་
ནས་བསྟན་ཀྱང་། ཤེས་པས་དོན་རྟོགས་པར་བྱེད་ཀྱི་དོན་གྱིས་ཤེས་པ་རྟོགས་པར་བྱེད་པ་ནི་
མ་ཡིན་ཏེ། ལས་དང་པོ་པའི་གནས་སྐབས་ན་མཁྱེན་པ་གསུམ་རྗེས་སུ་མཐུན་པའིརྣམ་པ་དེ་
ཐོས་བསམ་གྱིས་ཤེས་པའི་རང་བཞིན་ཙམ་ཡིན་པའི་དེ་ཉིད་ཀྱི་རང་རིག་གིས་གྲུབ་ལ། ངེས་
འབྱེད་ཀྱི་གནས་སྐབས་ན་འཇིག་རྟེན་པའི་སྒོམ་བྱུང་གི་རང་བཞིན་ཡིན་པས་དེ་ཉིད་ཀྱི་རང་
རིག་གིས་གྲུབ་ལ། ས་དང་པོ་ཡན་ཆད་དུ་གཞི་ཤེས་དང་ལམ་ཤེས་མཚན་ཉིད་པར་མངོན་
སུམ་གྱིས་གྲུབ་ལ། རྣམ་པ་ཐམས་ཅད་མཁྱེན་པ་རྗེས་མཐུན་དུ་ཡང་མངོན་སུམ་གྱིས་གྲུབ་
པས་ཤེས་བྱེད་གཞན་ལ་མ་ལྟོས་པས་དེས་དོན་གྱི་རྟོགས་པར་བྱེད་པ་ཡིན་ནོ། །
གསུམ་པ་དངོས་གཞི་ནི་སྦྱོར་བ་ཉི་ཤུའོ། །དེ་ཡང་རང་བཞིན་གྱི་ལྔ་དང༌།
གནས་སྐབས་ཀྱི་བཅུ་བཞི་དང་། དེ་ཐོབ་པར་བྱེད་པའི་གཅིག་གོ །དང་པོ་ཡང་ངོ་བོ་ཉིད་ཀྱི་
ནི་གཉིས་ཡིན་ལ་རྟོགས་པའི་རྣམ་པའི་སྒོ་ནས་ནི་གསུམ་ཡིན་ནོ། །དང་པོ་ནི་མི་གནས་པ་
དང༌། སྦྱོར་བ་མེད་པའི་སྦྱོར་བ་སྟེ། དེ་དག་གི་དོན་ཡང་སེང་བཟང་གིས་གནས་པ་དང་རྣལ་
འབྱོར་བཀག་པར་བཤད་པས། དང་པོ་ནི་གཅིག་དང་དུ་མ་དང་བྲལ་བའི་རྟགས་ལ་བརྟེན་
- ]
] 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་རྗེས་སུ་དཔག་པས། བདེན་པ་བཞིའམ་ཕུང་པོ་ཁམས་དང་སྐྱེ་མཆེད་ཀྱི་ཆོས་ཐམས་
ཅད་ལ་བློས་གནས་པར་བྱ་བའམ་ཞེན་པར་བྱ་བའི་ངོ་བོ་ཐམས་ཅད་བཀག་ནས་ཚད་མས་
གཏན་ལ་ཕབ་པའི་དོན་དེ་ལ་བློས་གང་དུ་ཡང་མི་གནས་ཤིང་མི་རྟོག་པ་དང༌། མི་དམིགས་
པར་གོམས་པར་བྱེད་པའོ། །གཉིས་པ་སྦྱོར་བ་མེད་པ་ནི་བདག་ནི་ཤེས་རབ་ཕ་རོལ་ཕྱིན་
པའི་མི་རྟོག་པ་སྒོམ་པ་ཡིན་ནོ་ཞེས་པའི་བློ་དེ་ཉིད་ལ་ཞེན་པ་བཀག་ནས་མི་དམིགས་པར་
སྒོམ་པའོ། །དེ་ཡང་རིམ་ཅན་དུ་སྒོམ་པ་ནི་མ་ཡིན་ནོ། །དེ་དག་ཉིད་ལ་གཟུང་བ་བཀག་པ་
དང་འཛིན་པ་བཀག་པ་ཡང་ཟེར་རོ། །ཤེས་བྱ་དང་ཤེས་པ་མི་དམིགས་པར་སྒོམ་པ་དེ་ཉིད་
ཀྱིས། གཞིའི་དེ་བཞིན་ཉིད་ཟབ་པར་རྟོགས་པ་དང་། ལམ་གྱི་དེ་བཞིན་ཉིད་གཏིང་དཔག་
དཀའ་བར་རྟོགས་པ་དང༌། རྣམ་པ་ཚད་མེད་པའི་དེ་བཞིན་ཉིད་ཚད་མེད་པར་རྟོགས་པས་
སྦྱོར་བ་གསུམ་གྱི་ཐ་སྙད་དུ་བྱས་པའོ། །གཉིས་པ་ནི་ལས་དང་པོ་པ་ཞིག་སྔར་གྱི་སྦྱོར་བ་དེ་
ལྟ་བུ་གཅིག་བསྒོམ་ན་གནས་སྐབས་དེ་ཙ་ན་ཚེགས་ཆེན་ཡུན་རིང་རྟོགས་པ་ཞེས་བརྗོད་པ་
ནས། ས་བཅུ་པ་ཐོབ་པ་ཞིག་དེ་ལྟ་བུ་ཞིག་སྒོམ་པ་ན་དག་པའི་སྦྱོར་བ་ཞེས་བརྗོད་པའི་བར་
དུའོ། །གསུམ་པ་ནི་དམ་བཅའ་བརྟན་པོས་དེ་དག་འགྲུབ་པའི་རྒྱུར་གྱུར་པའོ། །ཡོན་ཏན་ནི་
དེའི་གནས་སྐབས་ཀྱི་འབྲས་བུ་བདུད་ཀྱི་མཐུ་བཅོམ་པ་ལ་སོགས་པའོ། །ཚོགས་ལམ་ནས་
རྗེས་སུ་མཐུན་པ་འབྱུང་དྲོད་ནས་ཕལ་དུ་འབྱུང་ས་དང་པོ་ན་རྫོགས་པར་འབྱུང་ངོ་། །དེ་དག་
མ་ཤེས་ན་དེ་ལ་བྲོད་པ་མ་སྐྱེས་པས་འཇུག་པར་མི་འགྱུར་རོ། །སྐྱོན་ནི་གཉིས་ཏེ། མཐུན་
རྐྱེན་མ་ཚང་བ་དང་འགལ་རྐྱེན་ཉེ་བར་གནས་པའོ། །འགལ་རྐྱེན་ཉེ་བར་གནས་པ་ཡང་
གཉིས་ཏེ། སྦྱོར་བ་སྐྱེ་བའི་གེགས་དང་དེའི་རྒྱུན་གནས་པའི་གེགས་དང་། དེ་ཡང་གཙོབོ་
དང་དེ་མ་ཡིན་པའི་བར་ཆད་དོ། །དེ་དག་མ་སྤངས་ན་སྦྱོར་བ་སྒོམ་པར་མི་ནུས་པས་སོ།།
མཚན་ཉིད་ནི་ཤེས་པའི་མཚན་ཉིད་ལ་མཚོན་ན། སྦྱོར་བ་མཚན་གཞིར་བཞག་སྟེ། དེ་བཞིན་
- ， [， {-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
གཤེགས་པ་བསྐྱེད་པར་བྱེད་པའམ་དེ་ལ་འཇིག་རྟེན་སྟོན་པར་བྱེད་པ་ཡིན་ནོ་ཞེས་མཚོན་
པར་བྱ་སྟེ། དེ་བཞིན་གཤེགས་པའམ་སངས་རྒྱས་ཀྱི་སའི་མཁྱེན་པ་གསུམ་གྱི་ཤེས་པ་བཅུ་
དྲུག་ཕྲག་གསུམ་སྐྱེད་བྱེད་ཡིན་པས་ཤེས་པ་ནི་མཚོན་བྱེད་དོ་ཞེས་པ་ལ་སོགས་པ། །དེ་
ཤེས་པར་བྱེད་པ་ན་ཡང་གཉིས་ཀྱིས་ཤེས་པར་བྱ་བ་ཡིན་ཏེ། སྦྱོར་བའི་རང་བཞིན་ཇི་ལྟ་བུ་
ཡིན་བྱ་བ་དང་། དེའི་སངས་རྒྱས་བསྐྱེད་པའི་ནུས་པའོ། །དེ་དག་མ་ཤེས་ན་ཉམས་སུ་བླང་དུ་
མི་བཏུབ་པ་དང་། སངས་རྒྱས་དོན་དུ་གཉེར་བའི་འཇུག་པའི་རྒྱུ་མཚན་དུ་མི་རུང་བའི་ཕྱིར་
རོ༑ ༑ཐར་པའི་ཆ་མཐུན་ནི། ཐར་པ་ནི་བྲལ་བར་གྱུར་པ་སྟེ་མྱ་ངན་ལས་འདས་པའི་དེའི་ཆ་
ནི་ཕྱོགས་གཅིག་གོ །དེ་དང་མཐུན་པ་ནི་དེའི་རྒྱུར་གྱུར་པའི་དགེ་བའོ། །དེ་ལ་སྤྱིར་སེམས་
བསྐྱེད་པ་གང་དང་ཡང་མ་འབྲེལ་བར། སྦྱིན་པ་དང་ཚུལ་ཁྲིམས་ལ་སོགས་པའི་དགེ་བའི་
ལས་བྱེད་པ་ནི་བསོད་ནམས་ཀྱི་ཆ་མཐུན་ཡིན་ནོ། །དགེ་བཤེས་གཞན་ལ་བརྟེན་ཏེ་རང་
བཞིན་གྱིས་འཁོར་བའི་སྡུག་བསྔལ་ཞི་བར་བྱ་སྙམ་ནས་སྐྱབས་སུ་འགྲོ་བ་དང་དེ་ལྟ་བུའི་
སེམས་བསྐྱེད་ཡན་ཆད་ཀྱི་དགེ་བ་ཅི་བྱེད་ཀྱང་ཉན་ཐོས་ཀྱི་ཐར་པའི་ཆ་མཐུན་ཡིན་ནོ།།
སློབ་དཔོན་ལ་མ་ལྟོས་པར་རང་གི་དེ་ཞི་བ་ཐོབ་པར་བྱ་སྙམ་པ་ཡན་ཆོད་ཀྱི་ཅི་བྱེད་ཀྱང་རང་
སངས་རྒྱས་ཀྱི་དེ་ཡིན་ནོ། །སེམས་ཅན་སྡུག་བསྔལ་ལས་བསྒྲལ་བའི་དོན་དུ་དཀོན་མཆོག་
ལ་སྐྱབས་སུ་འགྲོ་བ་དང་། དེའི་ཆེད་དུ་སངས་རྒྱས་ཐོབ་པར་འདོད་པའི་སེམས་བསྐྱེད་ཡན་
ཆོད་ཀྱི་དགེ་བ་ཅི་བྱེད་ཀྱང་ཐེག་པ་ཆེན་པོའི་ཐར་པའི་ཆ་མཐུན་ཡིན་ནོ། །དེ་ཡང་དད་པ་ལ་
སོགས་པའི་ཆོས་ལྔ་པོ་མཚན་མ་མེད་པ་ཡིན་ནོ། །
གཉིས་པ་རྒྱུད་ལ་སྐྱེས་པའི་རིམ་པ་གང་ཟག་གི་ཆ་རྐྱེན་དུ་ཇི་ལྟར་བྱ་བ་ནི། དེ་དག་
ཀྱང་ཆོས་བཞིར་བསྡུ་སྟེ། སྦྱོར་བའི་ཡུལ་དང༌། རྟེན་དང༌། དངོས་དང༌། སྔོན་དུ་འགྲོ་བའོ།།
དེ་ལ་ཡུལ་ནི་རྣམ་པའོ། །རྟེན་ནི་སངས་རྒྱས་ལ་བཀུར་སྟི་བྱས་པ་ལ་སོགས་པའོ། །དངོས་ནི་
- ། །]



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་གནས་པའི་སྦྱོར་བ་ལ་སོགས་པའོ། །སྔོན་དུ་འགྲོ་བ་ནི་བཞི་སྟེ། ཡོན་ཏན་ཤེས་པ་དང༌།
སྐྱོན་ཤེས་ནས་སྤོང་བ་དང་། མཚན་ཉིད་ཤེས་པ་དང་། ཐར་པའི་ཆ་མཐུན་རྒྱུད་ལ་སྐྱེ་བའོ།།
དེ་ལ་ལས་དང་པོ་པས་ཉམས་སུ་ལེན་པ་ན། དངཔོ་བདག་ཉིད་སྦྱོར་བའི་སྣོད་དུ་རུང་བར་བྱ་
དགོས་པས་སངས་རྒྱས་ལ་བཀུར་སྟི་བྱས་པ་ལ་སོགས་པས་ཚོགས་གསོག་གོ །དེ་བསགས་
པས་བདག་སྦྱོར་བའི་རྟེན་དུ་གྱུར་པ་ན་གཞུང་ནས་བཤད་པའི་རིམ་པས་བསྟན་ཀྱང་དོན་
ཉམས་སུ་ལེན་པ་ན་མས་ཟློག་ནས་ལེན་པ་ཡིན་པས། དང་པོར་ཐེག་པ་ཆེན་པོའི་ཐར་པའི་
ཆ་མཐུན་བྱང་ཆུབ་མཆོག་གི་སེམས་བསྐྱེད་ལ་སོགས་པ་རྒྱུད་ལ་བསྐྱེད་དོ། །དེ་སྐྱེས་པས་
སངས་རྒྱས་ཐོབ་པར་འདོད་པའི་བློ་བཅོས་མ་མ་ཡིན་པ་ཞིག་རྒྱུད་ལ་སྐྱེས་པ་ན། དེའི་རྒྱུ་ཁོ་
ན་ཚོལ་བས་མཚན་ཉིད་ཤེས་པར་འགྱུར་བས་དེ་ལ་བརྟེན་ནས་དེ་ཤེས་པར་བྱེད་དོ། །མཚན་
ཉིད་ཤེས་པ་ལ་བརྟེན་ནས་སྐྱོན་དང་ཡོན་ཏན་ཤེས་པར་འགྱུར་བས། སྐྱོན་ཤེས་ནས་ཅི་
རིགས་པར་སྤོང་ངོ༌། །ཡོན་ཏན་ཤེས་ནས་བྲོད་པ་སྐྱེད་དོ། །རྟེན་དེས་སྔོན་དུ་འགྲོ་བ་དེ་དག་
སྔོན་དུ་བཏང་ནས་ཡུལ་ཅན་སྦྱོར་བས་ཡུལ་རྣམ་པ་རྣམས་སྒོམ་པ་ན། དང་པོ་དྲན་པ་ཉེར་
བཞག་གི་རྣམ་པ་སྒོམ་སྟེ། ལུས་ལ་སོགས་པ་བཞིར་ཞེན་པ་ནི་ཉེས་པ་ཐམས་ཅད་ཀྱི་རྩ་བ་
ཡིན་ པས། ཚད་མས་གཏན་ལ་ཕབ་པའི་ རྗེས་སུ་འབྲངས་ཏེ། མཉམ་གཞག་ཏུ་ལུས་ལ་
སོགས་པ་ལ་གནས་པ་དང་རྣལ་འབྱོར་བཀག་ནས་དེ་དག་གི་དེ་བཞིན་ཉིད་བསྒོམ་མོ། །རྗེས་
ཐོབ་ན་སྒྱུ་མ་ལྟ་བུར་རྟོགས་པའི་བློས་ལུས་མི་གཙང་བ་ལ་སོགས་པར་བསྒོམ་མོ། །དེ་དག་
ལ་རིམ་པ་བཞིན་དེ་དག་ལ་ཞེན་པ་བཟློག་པ་དང་། བདེན་པ་བཞི་ལ་རྟོགས་པ་འཇུག་པའི
དགོས་པ་ཡོད་དོ། །ཚོགས་ལམ་དུ་ཆོས་བཞི་གསུམ་བཅུ་གཉིས་ཀྱི་རྣམ་པ་བསྒོམས་པས།
དྲོད་ཡན་ཆད་དུ་བདེན་པ་བཞི་རྟོགས་པ་ལ་འཇུག་གོ །དེ་བཞིན་དུ་ས་བཅུ་པའི་བར་དུ་ཅི་
རིགས་པར་རོ། །གཉིས་པ་ཆོས་ལྔ་པོ་ཡང་གསུམ་དུ་བསྡུ་སྟེ། དེ་སྐྱེས་པའི་གནས་སྐབས་
-] []
༣ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
སམ་ས་མཚམས་དང༌། དེ་ཉམས་སུ་ལེན་པའི་རྟེན་གྱི་གང་ཟག་དང༌། གང་ཟག་དེའི་སྒོམ་
པའི་རིམ་པའོ། །དང་པོ་ནི་ངེས་འབྱེད་ཆ་མཐུན་ཏེ། དེ་ཡང་བསམ་པ་ཕུན་སུམ་ཚོགས་པ་
གསུམ་དང༌། སྦྱོར་བ་ཕུན་སུམ་ཚོགས་པ་དགུ་ཡིན་ནོ། །དེ་རྣམས་ཀྱི་སེང་གེ་བཟང་པོ་ལྟར་
ན་འཇིག་རྟེན་པའི་དྲོད་ལ་སོགས་པར་ཐོབ་པར་འགལ་བས། སངས་རྒྱས་ཀྱི་ཕུན་སུམ་
ཚོགས་པ་རབ་ཀྱི་མཐར་ཕྱིན་པ་རྣམ་པ་ཐམས་ཅད་མཁྱེན་པ་ཐོབ་པ་དང་། བག་ཆགས་ཀྱི་
མཚམས་སྦྱོར་བ་སྤོང་བ་ལ་སོགས་པ་མང་པོ་ལ་བདག་ཉིད་གནས་ཤིང་། གཞན་དག་མི་
གནས་པ་འགོད་པ་དང་། གང་དག་དེ་དག་ལ་གནས་པའི་བསྔགས་པ་བརྗོད་ཅིང་མཐུན་
པས་དགའ་བར་བྱེད་པར་གསུངས་པས་ན། དེ་ཁྱད་པར་ཅན་ས་བརྒྱད་པའི་ཟག་མེད་ཆུང་ངུ་
ཡིན་ལ། ཁྱད་པར་ཅན་མ་ཡིན་པ་འོག་ན་ཡང་ཡོད་དོ། །འཕགས་པ་ལྟརན་དེ་དག་དངོས་སུ་
ཐོབ་པ་ལ་མི་བརྗོད་ཀྱི་རྒྱུ་ལ་གནས་པས་སམ་མོས་པ་བརྟན་པ་ལ་ཟེར་བས་དྲོད་ལ་སོགས་
པ་རང་ལ་འཛིན་ནོ། །གཉིས་པ་ནི་དེ་རྒྱུད་ལ་སྐྱེས་པས་རང་གི་སེམས་ཀྱི་རྒྱུད་ས་དང་ཕ་རོལ་
ཏུ་ཕྱིན་པ་ལ་སོགས་པའི་རྟོགས་པ་དང་ཡོན་ཏན་མང་པོས་གང་བས། ཁྱིམ་མིག་གི་མེའི་དུ་བ་
བཞིན་དུ། བྱང་ཆུབ་ལས་ཕྱིར་མི་ལྡོག་པའི་ལུས་དང་ངག་དང་ཡིད་ཁ་ཕྱིར་བལྟས་ཀྱི་རྟགས་
མང་པོ་ཕྱིར་ཤར་བའི་གང་ཟག་གོ །དེ་ཡངབསླབ་པ་གསུམ་ལ་སློབ་པ་དང་། བྱང་ཆུབ་ལས་
ཕྱིར་མི་ལྡོག་པ་དང་ཚོགས་སུ་གྱུར་པས་སློབ་པ་ཕྱིར་མི་ལྡོག་པའི་དགེ་འདུན་ནོ། །དེ་ཡང་
མཚན་ཉིད་པའམ་ཁྱད་པར་ཅན་ནི་ས་བརྒྱད་པའི་ཟག་མེད་ཆུང་ངུ་དང་འབྲིང་དང་ཆེན་པོ་
གསུམ་ལ་གནས་པ་རྣམས་ལ་རིམ་པ་བཞིན་དུ་ངེས་འབྱེད་སོགས་ལ་གནས་པར་བྱའོ།།
དེའི་ས་མཚམས་ནི་སྔ་མ་ཉིད་དོ། །
གསུམ་པ་ནི་དེས་ཆོས་གསུམ་སྒོམ་སྟེ། བདག་གིས་ཅི་ནས་བྱང་ཆུབ་ཐོབ་པར་
མཐོང་ནས། སངས་རྒྱས་ཀྱི་ཆོས་སྐུ་ཐོབ་པའི་རྒྱུ་མཚན་དུ། སྲིད་ཞི་སྟོང་པ་ཉིད་དང་སྐྱེ་བ་
བྱ
- 1 [] ：



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པར་མཉམ་པ་ཡོན་ཏན་གྱི་ཆོས་ཐམས་ཅད་དང་དབྱེར་མེད་པའི་ཆོས་ཀྱི་དབྱིངས་རྣམ་
པར་དག་པ་བསྒོམ་མོ། །དེ་དང་མི་གནས་པའི་སྦྱོར་བ་སྒོམ་པ་ལ་ཁྱད་པར་ཅི་ཡོད། མེད་ན་
གང་ཟག་དེའི་སྒོམ་པའི་རིམ་པར་མི་འཐད་དོ་ཞེ་ན། མཉམ་གཞག་ན་མི་གནས་པའི་སྦྱོར་བ་
བསྒོམས་པས་ཀྱང་དེ་ཉིད་གོམས་པར་འགྱུར་བ་ཡིན་ནོ། །འོན་ཀྱང་གང་ཟག་འདིས་རྗེས་
ཐོབ་ན་ཡང་སྒྱུ་མ་ལྟ་བུར་རྟོགས་པའི་བློས་དེ་སྒོམ་པར་ནུས་པསགང་ཟག་འདིའི་སྒོམ་རིམ་
དུ་གསུངས་སོ། །དེ་ཡང་ས་བརྒྱད་པ་ལ་གཙོ་ ཆེ སྟེ། མདོ་སྡེ་རྒྱན་ལས་མི་གནས་མྱ་ངན་
འདས་པ་ཞེས་པ་དེ་ལ་བཤད་པའི་ཕྱིར་རོ། །དེས་ཀྱང་ཆོས་སྐུ་ཐོབ་པའི་གེགས་འཁོར་བ་
དང་མྱ་ངན་ལས་འདས་པ་ཐ་དད་པའམ་བླང་དོར་དུ་ཞེན་པ་སྤོང་བ་ཡིན་ནོ། །གཉིས་པ་ནི་
སངས་རྒྱས་ཀྱི་མཚན་དང་དཔེ་བྱད་དང་ལྡན་པའི་གཟུགས་སྐུ་གཉིས་ཐོབ་པའི་དོན་དུ་ཞིང་
དག་པ་སྒོམ་པ་སྟེ། དེ་ལ་ཞིང་དག་པ་ནི་འཁོར་འཕགས་པའམ་ཉོན་མོངས་པ་ཤས་ཆུང་བ་
དང༌། སྣོད་གསེར་གྱི་ས་གཞི་ལ་བེ་ཌཱུརྱའི་མིག་མང་རིས་སུ་བྲིས་པ་མནན་ན་ནེམས་བྱེད་པ་
དང་བཏེག་ན་འཕར་བྱེད་པ་ལ་སོགས་པ་ནི་ཞིང་དག་པ་བླ་ན་མེད་པའོ། །དེ་སྒོམ་པ་ནི་རྗེས་
སུ་མཐུན་པའི་ཚོགས་བསགས་ཤིང་སྨོན་ལམ་འདེབས་པས་རང་གི་སེམས་སྦྱོང་བའོ། །དེ་
ཡང་ས་བརྒྱད་པ་ལ་གཙོ་ཆེ་སྟེ། མདོ་སྡེ་རྒྱན་ལས། སངས་རྒྱས་ཞིང་ནི་སྦྱོང་བ་དང་ཞེས་པ་
དང་འདི་ཉིད་ཀྱི་སའི་སྦྱོང་བ་ལས་ཀྱང་བཤད་དོ། །གསུམ་པ་ནི་སངས་རྒྱས་ཀྱི་གཞན་གྱི་
དོན་བྱེད་པའི་ཕྲིན་ལས་ཕུན་སུམ་ཚོགས་པ་ཐོབ་པའི་དོན་དུ་མི་གནས་པའི་མྱ་ངན་ལས་
འདས་པའི་ཐབས་ཐབས་ཤེས་ཟུང་དུ་འབྲེལ་བའི་ཐབས་མཁས་པ་སྒོམ་པ་སྟེ། འགྲེལ་པ་
ལས་རང་གི་སངས་རྒྱས་ཀྱི་ཞིང་དུ་སངས་རྒྱས་ཀྱི་མཛད་པ་བྱ་དགོས་པས་ཞེས་བཤད་དོ།
ཁ་ཅིག་ན་རེ་རྣམ་པ་ནི་རྣལ་འབྱོར་པའི་སྦྱོར་བའི་གནས་སྐབས་སུ་བསྒོམ་པར་བྱ་བ་དེ་ཡང་
ཡོད་ཅེས་གཤར་འདེབས་པ་ཡིན་ལ་སྦྱོར་བ་ནི་དངོས་གཞི་ཡིན་ནོ་ཟེར་རོ། །གཞན་དག་ནི་
- 11 ( -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
རྣམ་པ་ནི་སངས་རྒྱས་དང་བྱང་ཆུབ་སེམས་དཔའི་རྒྱུད་ལ་སྐྱེས་པའི་མཁྱེན་པ་གསུམ་གྱི་ཡེ་
ཤེས་ཀྱི་བྱེ་བྲག་ཡིན་ལ། དེ་དང་རང་གི་དྲན་པ་ཉེ་བར་བཞག་པ་ལ་སོགས་པའི་ཤེས་པ་ཐ་མི་
དད་པར་རློམས་ཏེ་རྣལ་འབྱོར་པས་གོམས་པར་བྱ་བ་ཡིན་ནོ། །དེས་ན་ཤེས་རབ་ཕ་རོལ་
ཕྱིན་པའི་ལམ་འདི་མཚན་ཉིད་ཀྱི་ཐེག་པ་གཞན་བས་ལམ་ཉེ་བ་ཡིན་ཏེ་འབྲས་བུ་ལམ་དུ་
ཁྱེར་བའི་ཕྱིར་རོ། །སྦྱོར་བ་ནི་གཞི་དང་ལམ་དང་རྣམ་པ་སྐྱེ་བ་མེད་པར་སྒོམ་པ་མཁྱེན་པ་
གསུམ་གྱི་སྦྱོར་བ་ཡིན་ནོ་ཟེར་རོ། །རྣམ་པ་དང་སྦྱོར་བ་ཐ་དད་དུ་སྒོམ་པ་དེ་ནི་མི་རིགས་ཏེ་
སྦྱོར་བ་ཁྱད་པར་ཅན་གྱིས་རྣམ་པ་རྣམས་སྒོམ་དགོས་ན་ཞེས་བཤད་པའི་ཕྱིར་རོ། །དེ་
བསྒོམས་པས་གོམས་པ་ལྷུན་གྲུབ་ཏུ་སྐྱེ་བའི་རྩེ་མོ་ནི། རྩེ་མོ་བདུན་ལོག་སྒྲུབ་དང་བརྒྱད་
ཀྱིས་སྟོན་ནོ། །དེ་ཡང་ངེས་འབྱེད་ཀྱི་དེ་བཞི་གཅིག་ཏུ་བྱས་པས་བཞིར་བསྡུའོ། །འདི་སྙམ་དུ་
དཔེར་ན་རྣམ་ཀུན་མངོན་རྫོགས་བཞིན་དུ་དེ་སྦྱོར་བ་ཡིན་པས། དེ་བསྒོམ་པའི་རྟེན་དང༌།
བསྒོམ་པར་བྱ་བའི་ཡུལ་དང༌། དེའི་སྔོན་དུ་འགྲོ་བའི་ཆོས་དགོས་པས་དེ་དག་བསྟན་པར་
རིགས་སོ་སྙམ་ན། འདིའི་རྟེན་དང་ཡུལ་ནི་རྣམ་པ་ཀུན་མངོན་པར་རྫོགས་པའི་དེ་དག་ཉིད་
ཡིན་པས་དེར་བསྟན་པས་གོ་བ་ཡིན་ནོ། །སྔོན་དུ་འགྲོ་བ་ནི་རྣམ་ཀུན་ཡིན་ལ་དེའི་ཡང་སྔོན་
དུ་འགྲོ་བ་ནི་བཞི་པོ་ཡིན་པས་འདིའི་ཡང་ཡིན་པར་གྲུབ་བོ། །འོ་ན་སྦྱོར་བ་ཡང་ལོགས་སུ་
བཤད་དུ་མེད་དོ་ཟེར་ན། དེ་ནི་དེ་བསྒོམས་པ་ལས་རྟོགས་པ་ལྷུན་གྲུབ་ཏུ་སྐྱེ་བ་མཚན་ཉིད་
གཞན་ཐོབ་པ་ཡིན་ནོ། །དེས་ན་དེ་ལ་ཡུལ་ལ་སོགས་པའི་སྒོ་ནས་བསྟན་དུ་མེད་པས། སྔ་
ནས་མེད་པའི་ཡོན་ཏན་གྱི་ཆོས་ལྷག་པ་ཐོབ་པའི་སྒོ་ནས་སྟོན་པ་ཡིན་པས། དྲོད་ཐོབ་པ་ན་དེ་
གོང་ན་མེད་པའི་རྟགས་ཀྱིས་མཚོན་ནས་སྟོན་པ་ཡིན་ནོ། །རྩེ་མོ་ཐོབ་པ་ནི་སྔར་མེད་པའི་
རྣམ་པར་འཕེལ་བ་ཐོབ་པ་ཡིན་ནོ། །བཟོད་པ་ཐོབ་པ་ན་སྔར་མེད་པའི་བརྟན་པ་ཐོབ་པ་ཡིན་
ནོ༑ ༑ཆོས་མཆོག་ཐོབ་པ་ན་སྔར་མེད་པའི་སེམས་གནས་པ་ཐོབ་པ་ཡིན་ནོ། །མཐོང་ལམ་
- ] |



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐོབ་པ་ན་སྔར་མེད་པའི་མཐོང་སྤང་གི་རྟོག་པ་བཞིའི་གཉེན་པོ་ཐོབ་པ་ཡིན་ནོ། །སྒོམ་ལམ་
ཐོབ་པ་ན་སྔར་མེད་པའི་སྒོམ་སྤང་གི་རྟོག་པ་བཞིའི་གཉེན་པོ་ཐོབ་པ་ཡིན་ནོ། །བར་ཆད་མེད་
པ་ཐོབ་པ་ན་སྔར་མེད་པའི་ལོག་སྒྲུབ་ཀྱི་གཉེན་པོའམ་སངས་རྒྱས་ཀྱི་ས་ལ་བར་མེད་པའི་
ནུས་པ་ཐོབ་པ་ཡིན་ནོ། །དེ་ལ་ཚོགས་ལམ་དུ་རྣམ་ཀུན་མངོན་རྫོགས་བསྒོམས་པ་ལས་
འབད་རྩོལ་ཇེ་ཞི་ཇེ་ཞི་སོང་བ་ལས་དེ་ལྷན་གྱིས་ཞི་བའི་རྩེ་མོ་དྲོད་དུ་ཐོབ་པ་ནི། དངོས་པོ་
རང་རིག་གིས་གྲུབ་པ་ཡིན་ཡང་། སྔར་སྐྱེ་མ་མྱོང་བས་ཐ་སྙད་མི་འགྲུབ་པ་སྲིད་པས་དེའི་ཐ་
སྙད་སྒྲུབ་པའི་རྟགས་རྨི་ལམ་གྱི་ལྔ་དང་། གཉིད་མ་ལོག་པའི་ལྔ་དང་གཉིས་ཀའི་གཉིས་ཏེ་
བཅུ་གཉིས་སོ། །དེ་ནི་དང་པོ་ཐོབ་པའི་དུས་ཡིན་གྱི་ཕྱིས་ཀྱང་དབང་པོ་ལ་སོགས་པའི་རྣམ་
པ་གསར་པ་རེ་སྒོམ་པ་ན་དེ་ལ་རྟོགས་པ་ལྷུན་གྲུབ་ཏུ་སྐྱེ་བའི་རྩེ་མོ་རེ་ཡོད་ལ་དེ་ལ་དེའི་
རྟགས་རེ་ཡོད་པ་ཡིན་ནོ། །སྔར་རྟགས་ཀྱིས་གྲུབ་ཟིན་པ་ལ་ནི་ཕྱིས་རྟགས་ཀྱིས་དཔག་མི་
དགོས་སོ། །འོ་ན་རྩེ་མོ་དང་འདྲ་བར་མཚན་ཉིད་ཚོ་རྟགས་སུ་བྱས་ཏེ་རྣམ་ཀུན་མངོན་རྫོགས་
ལ་ཡང་དེ་དཔག་ཅི་སྟེ་མི་དགོས་ཟེར་ན། དེ་ནི་སྦྱོར་བ་མ་ཤེས་པར་མི་སྒོམ་པས་སྦྱོར་བ་སྒོམ་
པའི་སྔོན་དུ་མཚན་ཉིད་གཏན་ལ་ཕབ་ནས་སྒོམ་པ་ཡིན་པས། དེ་རང་གི་རྒྱུད་ལ་སྐྱེས་པ་ན་
ཐ་སྙད་མི་འགྲུབ་པ་མི་སྲིད་དོ། །རྩེ་མོ་ནི་སྤྱིར་ཐོས་བསམ་གྱིས་ངེས་པར་བྱས་ཀྱང་། དེ་རྣམ་
ཀུན་མངོན་རྫོགས་བསྒོམས་པའི་འབྲས་བུ་ཡིན་པས་ནམ་སྐྱེ་རང་ལ་ཆ་མེད་པས་སྦྱོར་བའི་
སྔོན་དུ་མཚན་ཉིད་གཏན་ལ་དབབ་པར་མི་ནུས་སོ། །དེ་ལྟ་མ་ཡིན་ན་རྣམ་ཀུན་སྒོམ་རེས་
ཀྱིས་རྩེ་མོའི་མཚན་ཉིད་གཏན་ལ་དབབ་དགོས་སོ། །དེའི་འོག་ཏུ་རྩེ་མོའི་རྩེ་མོ་ནི། འཛམ་བུ་
གླིང་ནས་སྟོང་གསུམ་གྱི་སྟོང་ཆེན་པོའི་བར་གྱི་སེམས་ཅན་ཐམས་ཅད་སངས་རྒྱས་པར་གྱུར་
པ་ལ་སྐྱེས་བུ་ཞིག་གིས་བྱང་ཆུབ་ཏུ་སེམས་བསྐྱེད་བྱས་ཏེ། དེ་དག་ལ་དུས་བསྐལ་པ་དུ་མའི་
བར་དུ་མེ་ཏོག་ལ་སོགས་པས་མཆོད་པ་བྱསཏེ་དེའི་དགེ་བ་བྱང་ཆུབ་ཏུ་བསྔོ་བ་བྱས་པ་བས་
- 1 ，
， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༡༦
ཀྱང་། རྩེ་མོ་ཐོབ་པའི་བྱང་ཆུབ་སེམས་དཔའ་ཞིག་གིས་དུས་ཉི་མ་གཅིག་ཙམ་གདུལ་བྱ་
ཞིག་གི་དྲུང་དུ་སོང་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་སྟོན་ན་བསོད་ནམས་ཆེས་འཕེལ་བ་
ཐོབ་པས་མཚོན་པའི་རྣམ་འཕེལ་བཅུ་དྲུག་ཐོབ་པས་ཡིན་ནོ། །རྩེ་མོའི་གནས་སྐབས་ན་
བསོད་ནམས་འཕེལ་བ་ཐོབ་ཀྱང་མི་བརྟན་པ་སྲིད་པས། བཟོད་པའི་དུས་ན་མཁྱེན་པ་
གསུམ་གྱི་ཆོས་སུམ་ཅུ་པོ་ཡོངས་སུ་རྫོགས་པ་བླ་ན་མེད་པ་ལ་མོས་པ་བརྟན་པའམ། དེའི་
ཆོས་མ་ལུས་པ་ལ་བརྟན་པ་ཐོབ་པས་སེམས་ཅན་གྱི་དོན་ཡོངས་སུ་མི་གཏོང་བའི་བརྟན་པ་
ཐོབ་པ་ཡིན་ནོ། །ཆོས་མཆོག་གི་རྩེ་མོ་ནི། ཏིང་ངེ་འཛིན་བརྒྱ་ཉི་ཤུ་རྩ་གཅིག་ཐོབ་པས་
སེམས་ཀུན་ཏུ་གནས་པ་ཡིན་ནོ། །ཏིང་ངེ་འཛིན་དེ་དག་ཀྱང་འཛམ་བུའི་གླིང་ནས་སྟོང་
གསུམ་གྱི་སྟོང་ཆེན་པོའི་བར་སྲང་ལ་གཞལ་བའི་ཚད་ཤེས་པར་རུང་གི་ཏིང་ངེ་འཛིན་
ལ་མཉམ་པར་བཞག་པའི་བསོད་ནམས་ཀྱི་ཚད་ཤེས་པར་མི་ནུས་པའི་བསོད་ནམས་དང་
ལྡན་པའོ། །དེ་ལྟར་ན་ཡོན་ཏན་གྱི་ཆོས་བཞི་དང་ལྡན་པའི་ངེས་འབྱེད་བཞིའི་རྩེ་མོ་ཡིན་ནོ།།
མཐོང་བའི་ལམ་གྱི་རྩེ་མོའི་ངོ་བོ་ནི་རྗེས་ཀྱི་གནས་སྐབས་ན་སྦྱིན་པ་ལ་སོགས་པགང་རུང་རེ་
རེ་ཡུལ་དུ་བྱས་པ་ན་དྲུག་ག་ཡུལ་དུ་བྱེད་པའི་རྟོགས་པ་སྐྱེད་པའི་ནུས་པ་ཐོབ་པ་སྟེ། སྡུག་
བསྔལ་ལ་ཆོས་ཤེས་པའི་བཟོད་པ་ཡིན་ནོ། །དེ་ཡང་སེང་གེ་བཟང་པོ་ལྟར་ན་ས་བཅུཔའི་
ཟག་མེད་ལ་དེར་བཏགས་པ་ཡིན་པས་དེའི་ཟག་མེད་ཀྱི་ཡེ་ཤེས་ཡིན་ནོ། །ཤཱནྟིཔས་བཟོད་
པས་བསྡུས་པ་ཡིན་གྱི་བཟོད་པ་བརྒྱད་དང་ཤེས་པ་བརྒྱད་ནི་མ་ཡིན་ནོ། །ཞེས་བཤད་པས་
དེ་དང་འཕགས་པ་ལྟར་ན་ཆོས་ཤེས་པའི་བཟོད་པ་བཞི་ངོ་བོ་གཅིག་ཏུ་སྐྱེ་བ་ཡིན་ནོ། །དེའི་
སྤང་བྱ་ནི་འཇུག་པའི་ཕྱོགས་བྱང་ཆུབ་སེམས་དཔའི་བླང་བར་བྱ་བའི་ཆོས་རྣམས་ལ་འདི་
དག་ནི་བླང་བར་བྱ་བའི་གཟུང་བ་ཡིན་ནོ་ཞེས་རྟོག་པ་དང་། ལྡོག་པའི་ཕྱོགས་ཉན་ཐོས་དང་
རང་རྒྱལ་གྱི་ཆོས་རྣམས་ལ་འདི་དག་ནི་དོར་བར་བྱ་བའི་གཟུང་བ་ཡིན་ནོ་ཞེས་རྟོག་པ་དང་།
- } 1
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་ཟག་གི་རྫས་ལ་འཛིན་པ་པོརཡིནནོ་ཞེསརྟོག་པ་དང་། བཏགས་པའི་སྐྱེས་བུ་ལ་འཛིན་
པ་པོར་རྟོག་པའི་སྒྲུབ་པའི་རྣམ་པ་ཅན་ངན་རྟོག་བཞི་ཡིན་ནོ། །དེའི་གཉེན་པོ་ནི་གཟུང་རྟོག་
དང་འཛིན་རྟོག་དང་པོ་གཉིས་ཀྱི་གཉེན་པོ་ནི་མཐོང་བའི་ལམ་གྱི་སྦྱོར་བའི་གནས་སྐབས་
ཡིན་ལ། ཕྱི་མ་གཉིས་ཀྱི་གཉེན་པོ་ནི་དངོས་གཞིའི་གནས་སྐབས་ཡིན་ནོ། །སྒོམ་ལམ་གྱི་རྩེ་
མོའི་ངོ་བོ་ནི་ཐོད་རྒལ་གྱི་སྙོམས་འཇུག་ཐོབ་པའི་གོམས་པ་ལྷུན་གྲུབ་ཡིན་ནོ། །དེའི་སྤང་བྱ་
ནི་སེང་གེ་བཟང་པོ་ལྟར་ན་རྟོག་པ་སྔ་མ་བཞི་པོ་རགས་པའི་ཆ་ནས་མཐོང་སྤང་ཡིན་ལ། དེ་
དག་གི་ཕྲ་བའི་ཆ་ནས་སྒོམ་སྤྱང་ཡིན་ནོ། །དེ་ལ་ས་བོན་རག་ལ་ཕྲ་རགས་ཡོད་པ་མ་ཡིན་
པས་མངོན་དུ་རྒྱུ་རགས་པ་དང་ཕྲ་བ་སྐྱེད་པས་དེར་གཞག་པའམ། ཡང་ན་སྤང་དཀའ་སླ་
ཙམ་གྱིས་དེར་བཞག་གོ །དེའི་གཉེན་པོའི་ཚུལ་ཡང་སྔ་མ་ཉིད་དོ། །དེ་དག་ཀྱང་སེང་གེ་
བཟང་པོ་ལྟར་ན་ས་དགུ་པ་དང་བཅུ་པ་གཉིས་ཀྱི་ཟག་མེད་ཆེ་འབྲིང་གསུམ་ལ་བཞག་གོ།
དེ་ལྟར་ཡང་སེང་གེ་བཟང་པོས་རྟོག་པ་འདི་དག་ནི་སྔོན་ཉིད་དུ་སྤངས་པ་མ་ཡིན་ནམ། རྩེ་མོ་
མངོན་པར་རྟོགས་པ་རབ་ཏུ་གྱུར་པ་ལ་ཇི་ལྟར་སྤོང་ཞེས་རྩོད་པ་བཀོད་ནས། མདོ་སྡེ་
དགོངས་པ་ངེས་པར་འགྲེལ་པ་ནས་གསང་བ་ཕྲ་མོ་ལ་འཇུག་པའི་ཀུན་ཏུ་རྨོངས་པ་དང༌།
མངོན་པར་ཤེས་པ་ཆེན་པོ་ལ་ཀུན་ཏུ་རྨོངས་པ་དང་། དེའི་ས་བོན་ནི་ས་བཅུ་པ་ལ་སྤོང་ངོ༌།།
ཞེས་གསུངས་པས། རྩེ་མོ་མངོན་པར་རྟོགས་པ་ས་བཅུ་པ་དང་འབྲེལ་བ་འདི་ལ་ངེས་པར་
སྤོང་ལ་གཞན་དག་ཏུ་ནི་རེས་འགའབའི་སྤོང་བ་ཡིན་ནོ་ཞེས་མཐོང་ལམ་གྱི་རྩེ་མོ་ས་བཅུ་པ་
ལ་བཤད་པ་ཡིན་ནོ། ཁྱད་པར་ཅན་མ་ཡིན་པ་སོ་སོའི་སྐྱེ་བོའི་ས་རང་ནས་སོ། །བར་ཆད་
མེད་པའི་རྩེ་མོའི་ངོབོ་ནི་སངས་རྒྱས་ཐོབ་པར་བྱེད་པ་ལ་བར་ཆད་མེད་པའི་ཏིང་ངེ་འཛིན་ནོ།།
དེ་ཡང་སུ་ཀ་ཏ་ན་རེ་ས་བརྒྱད་པ་ལའོ། །ལ་ལ་དག་ན་རེ་བཅུ་པ་སངས་རྒྱས་ཀྱི་ས་ཡིན་པས་
དགུ་པ་ལའོ། ཁྱུང་དང་འདའ་ན་རེ། ས་བཅུ་པའི་དཀྱིལ་སྟོད་ལ་ཡིན་ཏེ་དེ་བྱང་ཆུབ་སེམས་
-༑ 1 1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
དཔའི་མངོན་རྟོགས་ཡིན་པས་སོ། །དེས་ན་ས་བཅུ་པའི་སྟོད་ལ་རྣམ་ཀུན་དཀྱིལ་ལ་རྩེ་མོ་
སྨད་ལ་མཐར་གྱིས་པ་ཐ་མ་ལ་སྐད་ཅིག་མ་ཞེས་སོ། །དེ་དག་གིས་སྤྱིར་རྩེ་མོ་བརྟན་པར་
བྱེད་པ་མཐར་གྱིས་པ་ཡིན་ནོ་ཞེས་བཤད་པས། དེ་ས་བཅུ་རྒྱུན་གྱི་ཐ་མ་ལ་བྱས་ན་རིམ་པ་
ཅན་དུ་སྒོམ་པའི་མཐར་གྱིས་པའི་བརྟན་བྱར་མི་འཐད་དེ། དེ་ལ་རིམ་པ་མེད་པ་དང་། དེའི་
གོང་ནས་ལམ་གཞན་མེད་པའི་ཕྱིར་རོ་ཞེས་བསམ་པ་ཡིན་ནོ། །དེ་ནི་སེང་གེ་བཟང་པོ་ལྟར་
ན་ཡང་ས་དེ་ལ་བཞག་སྟེ་རྣམ་པ་ཐམས་ཅད་མཁྱེན་པའི་སངས་རྒྱས་ལ་བར་ཆད་མེད་པར་
བཤད་པའི་ཕྱིར་རོ། །དེ་དེའི་བརྟན་བྱར་འགལ་ལོ་ཟེར་ན་དེའི་བརྟན་བྱ་ཡིན་པར་སྒྲུབ་བྱེད་
མེད་པའི་ཕྱིར་ཏེ། འདི་ལྟར་སྤྱིར་རྩེ་མོ་བརྟན་བྱར་བཤད་པའི་ཕྱིར་དེ་བརྟན་བྱ་ཡིན་ཟེར་ན་
ཁྱབ་པ་མེད་པ། དེ་ཉིད་བརྟན་བྱར་བཤད་པའི་ཕྱིར་ཟེར་ན་ཕྱོགས་ཆོས་མེད་དོ། །རྩེ་མོ་
ཐམས་ཅད་བརྟན་བྱར་བཤད་པའི་ཕྱིར་ཟེར་ན་ཡང་ཕྱོགས་ཆོས་མེད་དོ། །དེས་ན་ཁྱབ་བྱེད་
ཀྱིས་ཁྱབ་བྱ་དཔོག་པ་དང་འདྲའོ། །འོ་ན་དེ་བརྟན་བྱ་མ་ཡིན་པར་ཡང་མི་འགྲུབ་བོ་ཟེར་ན།
དེ་ནི་རྣམ་པ་ཐམས་ཅད་མཁྱེན་པ་ལ་བར་ཆད་མེད་པར་བཤད་པའི་དོན་གྱིས་གྲུབ་བོ། །དེའི་
སྤང་བྱ་ནི་བདེན་པ་གཉིས་ཀྱི་མཚན་ཉིད་མ་ཤེས་པས་དེ་ལ་ལོག་པར་རྟོག་པ་བཅུ་དྲུག་གོ།
དེ་ཡང་མངོན་དུ་རྒྱུ་ནི་སྤྲོས་པ་གཅོད་པའི་རྗེས་དཔག་གིས་ཚོགས་ལམ་རང་ནས་སྤོང་ལ། ས་
བོན་ཕྲ་མོ་ནི་འདི་སྐྱེ་བ་ལ་ཕྱོགས་པ་ན་དེ་འགག་པ་ལ་ཕྱོགས་པས་འདིས་སྤོང་བ་ཡིན་ནོ།།
འདིའི་དམིགས་པ་ནི་བདེན་པའི་དངོས་པོ་མེད་པའོ། །བདག་པོ་ནི་རྣམ་པ་ཐམས་ཅད་མཁྱེན་
པ་ཡིད་ལ་བྱེད་པ་མ་བརྗོད་པའི་དྲན་པའོ། །རྣམ་པ་ནི་ཆོས་ཉིད་གནས་ངན་ལེན་གྱི་དྲི་མ་
ལས་གཞན་མ་ལུས་པར་ཞི་བའོ། །དཀར་པོའི་ཆོས་ཐམས་ཅད་ཀྱི་དངོས་པོ་སྡུད་པར་བྱེད་
པ༑ མཁྱེན་པ་གསུམ་སོ་སོ་བ་དང་རྣམ་ཀུན་དང་རྩེ་མོས་བསྡུས་པ་རྟོགས་པའི་དོན་རྣམས་
བརྟན་པ་སྟེ་ནུས་པ་མཐར་ཐུག་པར་བྱ་བའི་དོན་དུ་སྦྱིན་པ་ལ་སོགས་པ་རེ་རེ་ཡང་དཀར་པོའི་
-1 1 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་གཞན་དང་འབྲེལ་བར་བྱས་ཤིང་རིམ་པ་ཅན་དུ་སྒོམ་པའི་མཐར་གྱིས་པ་ཡུལ་གྱི་སྒོ་
ནས་བཅུ་གསུམ་མོ། །འདི་རྒྱུའི་སྦྱོར་བ་ཡིན་པས་རྟེན་ལ་སོགས་པ་བསམ་པར་རིགས་པས་
དེའི་རྟེན་ནི་རྩེ་མོ་ཐོབ་པའི་གང་ཟག་གོ །ཡུལ་ནི་བཅུ་གསུམ་ཉིད་དོ། །སྔོན་འགྲོན་རྩེ་མོའོ།།
རང་བཞིན་ནི་ཡུལ་དེ་དག་ལ་རིམ་ཅན་དུ་སྒོམ་པའོ། །སངས་རྒྱས་ཉིད་ཀྱི་ལམ་ཕ་རོལ་ཏུ་
ཕྱིན་པ་བཅུ་ཞེས་བཤད་པའི་ཕྱིར་དེ་དྲུག་ནི་སངས་རྒྱས་ཀྱི་ལམ་གྱི་དངོས་པོ་ཡིན་ནོ། །དེ་
ཡང་སངས་རྒྱས་ཡེ་ཤེས་ལྟར་ན་ཕ་རོལ་ཕྱིན་པ་བཞི་པོ་དྲུག་གར་འདུས་ཏེ། སྦྱིན་པ་བྱིན་
ནས་དེ་ལ་རྗེས་སུ་ཡི་རང་བའི་ཐབས་དང་། སྦྱིན་པ་རྫོགས་པར་བྱེད་པའི་སྨོན་ལམ་དང་།
དེའི་མི་མཐུན་ཕྱོགས་འཇོམས་པའི་སྟོབས་དང༌། དེའི་རྣམ་པ་ལ་མཁས་པར་བྱེད་པའི་ཡེ་
ཤེས་བཞི་ནི་སྦྱིན་པར་འདུ་ལ་གཞན་ཡང་དེས་འགྲེའོ། །དེ་ལ་རྗེས་ཐོབ་ཀྱི་གནས་སྐབས་ཀྱི་
དགེ་བའི་རྩ་བ་བྱང་ཆུབཏུ་བསྔོ་བས་དགེ་བ་མི་ཟདཔར་བྱེད་པའི་ཐབས་ལ་མཁས་པ་དང་།
དགེ་བའི་རྩ་བ་རྒྱུན་མི་གཅོད་པའི་སྨོན་ལམ་དང༌། སྒོམ་པ་དང་སོ་སོར་རྟོག་པའི་སྟོབས་
གཉིས་ཀྱིས་མི་མཐུན་པས་མི་རྫི་བའི་སྟོབས་དང༌། ཤེས་བྱ་ཇི་སྙེད་པ་ཤེས་པས་རང་ཉིད་
ཐེག་ཆེན་གྱི་ཆོས་ལ་རྫོགས་པར་ལོངས་སྤྱོད་པར་བྱེད་པ་དང་། གཞན་ལ་ཆོས་སྟོན་པས་
གཞན་སྨིན་པར་བྱེད་པའི་ཡེ་ཤེས་དང་མཉམ་གཞག་གི་མི་རྟོག་པའི་ཤེས་རབ་ཕ་རོལ་ཕྱིན་
པ་ལྔར་བཤད་ཀྱང་དེ་ཐམས་ཅད་ཤེས་རབ་ཕ་རོལ་ཕྱིན་པར་འདུ་བསརྫས་སུ་དྲུག་ཡིན་ནོ།།
འཁོར་བ་ལས་ལྡོག་ཅིང་སངས་རྒྱས་ཀྱི་ལམ་དུ་འཇུག་པའི་རྟེན་གྱི་ཡན་ལག་ནི་དཀོན་
མཆོག་གསུམ་ཡིན་པས་དེ་གསུམ་རྗེས་སུ་དྲན་པའོ། །དེའི་གཞིའི་ཡན་ལག་ནི་གཏོང་བ་དང་
ཚུལ་ཁྲིམས་ཡིན་ཏེ་དེ་གཉིས་ལ་བརྟེན་ནས་ཡོན་ཏན་ཐམས་ཅད་སྐྱེ་བའི་ཕྱིར་རོ། །དེ་ལྟ་
བུའི་སྤྱོད་པ་ཉམས་སུ་ལེན་པའི་དཔང་པོའི་ཡན་ལག་ནི་འཇིག་རྟེན་པ་དང་འཇིག་རྟེན་ལས་
འདས་པའི་ལྷ་ཡིན་པས་དེ་རྗེས་སུ་དྲན་པའོ། །དེ་ཡང་གཙོ་བོར་འཇིག་རྟེན་ལས་འདས་པའི་
- 1
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
ལྷ་ཡིན་ཏེ་རྣམ་པར་དག་པའམ་དོན་གྱི་ལྷ་འཕགས་པའི་གང་ཟག་བཞི་པོའོ། །ཤེས་རབ་ཀྱི་
ཕ་རོལ་ཏུ་ཕྱིན་པའི་མདོ་ལས་ཀྱང་འདི་གསུངས་སོ། །ལམ་རྫོགས་ཤིང་རྣམ་པར་དག་པར་
བྱེད་པའི་ཡན་ལག་ནི་ཆོས་ཐམས་ཅད་ནི་དངོས་པོ་མེད་པའི་ངོ་བོ་ཉིད་དུ་སྒོམ་པ་སྟེ། མདོ་
ལས་དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་གཟུགས་ནས་རྣམ་པ་ཐམས་ཅད་མཁྱེན་པ་
ཉིད་ཀྱི་བར་དུ་བསླབ་པར་བྱའོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་སྦྱིན་པ་ནས་
རྣམ་པ་ཐམས་ཅད་མཁྱེན་པའི་བར་རྫོགས་པར་བྱའོ་ཞེས་གསུངས་པའི་ཕྱིར་རོ། །ཀུ་ལན་
ཏས་གསུམ་དཀོན་མཆོག་གསུམ་དང་བཅུ་ཕ་རོལ་ཏུ་ཕྱིན་པ་བཅུ་ལ་བྱས་པ་ནི་མི་རིགས་ཏེ་
སེང་གེ་བཟང་པོ་རང་གིས་གཞན་དུ་བཤད་པའི་ཕྱིར་རོ། ། །
སྐད་ཅིག་མ་ནི་དབྱེ་གཞིའོ། །བཞི་ནི་དེའི་དབྱེ་བའོ། །མཚན་ཉིད་དེ་ལྡོག་པ་མི་
འདྲ་བ་ནི་དེའི་རྒྱུ་མཚན་ནོ། །དེ་ཡང་ཡོན་ཏན་གྱི་ཆོས་ཀྱི་རྣམ་པ་མངོན་དུ་བྱེད་པ་དང་། ཤེས་
རབ་ཀྱིས་ཤེས་བྱ་ཡོངས་སུ་གཅོད་པའི་སྒོ་ནས་རིམ་པ་བཞིན་གཉིས་གཉིས་ཡིན་ནོ། །དེ་ལ་
དང་པོའི་སྡུད་པར་བྱེད་པ་ནི་ཕ་རོལ་ཏུ་ཕྱིན་པ་ལྔའོ། །བསྡུས་པར་བྱ་བ་ནི་ལས་དང་ཉོན་
མོངས་པས་མ་སྒྲུབ་པའི་ཟག་པ་མེད་པའི་ཆོས་ཐམས་ཅད་དོ། །བསྡུས་པའི་ཚུལ་ལམ་རྒྱུ་
མཚན་ནི། ལྔ་པོ་གང་རུང་ཞིག་མངོན་དུ་བྱེད་པ་དང་ཟག་མེད་གཞན་མངོན་དུ་བྱེད་པ་ཚོགས་
པ་གཅིག་ལ་རག་ལས་པ་སྟེ། བསྡུས་པའི་གོ་བ་ནི་ལྔ་པོ་གང་རུང་ཞིག་མངོན་དུ་བྱེད་པ་ན་
གཞན་ཡང་མངོན་དུ་བྱེད་པའོ། །དེ་ཡང་ཕ་རོལ་ཏུ་ཕྱིན་པ་ལྔའི་མཐར་གྱིས་པས་བསྐལ་པ་
གྲངས་མེད་པ་གཉིས་སུ་ཕན་ཚུན་དུ་འབྲེལ་བར་བསྒོམས་པའི་རྒྱུ་ལས་བྱུང་བའོ། །གཉིས་
པའི་སྡུད་བྱེད་ནི་ཤེས་རབ་ཕ་རོལ་ཕྱིན་པའོ། །བསྡུ་བྱ་ནི་འབད་རྩོལ་བྱ་མི་དགོས་པའི་
གནས་སྐབས་ཀྱི་ཟག་མེད་ཀྱི་ཆོས་ཐམས་ཅད་དོ། །བསྡུས་པའི་ཚུལ་ནི་དེ་ཐམས་ཅད་ཀྱི་
རང་བཞིན་ཤེས་རབ་ཕ་རོལ་ཕྱིན་པ་ཡིན་པས་སོ། །བསྡུས་པའི་གོ་བ་ནི་ཤེས་རབ་མངོན་དུ་
- 1
[
7



བརྩེ་ཆེན་འོང་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་པ་ན་དེ་ཐམས་ཅད་མངོན་དུ་བྱེད་པའོ། །དེ་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་དེ་
བསྒོམས་པ་ལས་འབྱུང་ངོ༌། །གསུམ་པ་ནི་སྤྱིར་ཆོས་ཐམས་ཅད་རྨི་ལམ་ལྟ་བུ་རྟོགས་པ་ལ་
གནས་ཏེ་སྦྱིན་པ་ལྟ་བུ་གཅིག་འཁོར་གསུམ་མི་དམིགས་པས་མཚན་ཉིད་མེད་པར་མངོན་
སུམ་དུ་བྱས་པ་ན་ཀུན་ནས་ཉོན་མོངས་པ་དང་རྣམ་པར་བྱང་བའི་ཆོས་ཐམས་ཅད་མཚན་
ཉིད་མེད་པར་མངོན་སུམ་དུ་རྟོགས་པའོ། །བཞི་པ་ནི་ཆོས་ཀྱི་དབྱིངས་དང་ཡེ་ཤེས་ལགང་
འཛིན་མེད་པར་མངོན་སུམ་བྱས་པའམ་རྨི་ལམ་དང་རྨི་ལམ་མཐོང་བ་ལ་གཉིས་སུ་མེད་པར་
མངོན་སུམ་དུ་བྱས་པ་ན་ཆོས་ཐམས་ཅད་གཟུང་འཛིན་གཉིས་སུ་མེད་པར་མངོན་པར་བྱང་
ཆུབ་པའོ། །དེ་གཉིས་ནི་དངོས་པོ་མེད་པའི་ངོ་བོ་ཉིད་ཀྱི་དེ་བསྒོམས་པ་ལས་འབྱུང་ངོ༌།།
འདིར་ནི་བར་ཆད་མེད་པའི་རྩེ་མོ་དང་ངོ་བོ་གཅིག་ལ་གཉིས་སུ་འཇོག་པ་ནི་རྒྱུ་མི་འདྲ་བ་
གཉིས་ཀྱི་འབྲས་བུ་ཡིན་པས་སོ། །དེ་གཉིས་ལ་རྒྱུ་གཉིས་ཅི་དགོས་ཟེར་བ་ནི་སྤྱིར་རྒྱུ་འབྲས་
ཀྱི་རྣམ་པར་བཞག་པ་མ་ཤེས་པར་ཟད་དོ། །
ད་ནི་འབྲས་བུ་ཆོས་སྐུ་སྟོན་ནོ། །དེ་འཕགས་པ་ལ་སོགས་པས་སྐུ་གསུམ་དུ་
བཤད་ཀྱང་། སེང་གེ་བཟང་པོ་ལྟར་ན་སྐུ་བཞིར་བཞེད་པས། སྐུ་བཞི་དབྱེ་བའི་རྒྱུ་མཚན་
བསྟན་པས་དེའི་གྲངས་ངེས་རྣམ་པར་བཞག་པ་དང་། དེ་སོ་སོའི་རང་བཞིན་བསྟན་པགཉིས་
ཙམ་གྱིས་ཤེས་པར་བྱའོ། །དེ་ལ་སྣང་བའི་མཚན་མ་ཐམས་ཅད་ལས་འདས་པའི་དོན་དམ་
པའི་བདེན་པ་དང༌། སྣང་བའི་སྤྱོད་ཡུལ་དུ་གྱུར་པའི་ཀུན་རྫོབ་ཀྱི་བདེན་པ་གཉིས་ལ་བརྟེན་
ནས་བཞག་པར་བྱ་སྟེ། དེ་ཡང་དེ་གཉིས་ལ་གཅིག་དང་གསུམ་རིམ་པ་བཞིན་ནོ། །གང་ཟག་
དང་ཆོས་ཐམས་ཅད་ཀྱིས་སྟོང་པའི་སྟོང་པ་ཉིད་རང་བཞིན་གྱིསརྣམ་པར་དག་པ་ནི་དོན་དམ་
པའི་བདེན་པ་ཡིན་ནོ། །དེ་སེམས་ཅན་གྱི་གནས་སྐབས་ན་ཉོན་མོངས་པ་དང་རྟོག་པའི་གློ་
བུར་གྱི་དྲི་མས་དྲི་མ་ཅན་དུ་གྱུར་པ་ལས། དེ་སྤོང་བར་བྱེད་པའི་ལམ་བསྒོམས་པ་ལས་དྲིམ་
: |
|
8



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
ཐམས་ཅད་དང་བྲལ་བའི་དག་པ་ཐོབ་པའི་དག་པ་གཉིས་ལྡན་ཟག་མེད་ཀྱི་ཆོས་ཐམས་ཅད་
དང་དབྱེར་མེད་པ་ནི་ངོ་བོ་ཉིད་ཀྱི་སྐུ་ཡིན་ལ། དེས་ན་དེའི་རང་བཞིན་ནི་དོན་དམ་པའི་
བདེན་པ་ཡིན་པས་དོན་དམ་པའི་སྐུ་ཞེས་བྱའོ། །བདེན་པ་གཉིས་པ་ནི་སྣང་བ་འཇལ་བའི་
ཤེས་པའི་སྤྱོད་ཡུལ་དུ་གྱུར་པ་ཡིན་ལ། སངས་རྒྱས་ཀྱི་སྐུ་ལ་དམིགས་པའི་ཤེས་པ་དེ་ཡང་སྡེ་
ཚན་གསུམ་དུ་ཟད་དེ། སངས་རྒྱས་ཀྱི་ཡེ་ཤེས་དང༌། ས་བཅུ་པའི་བྱང་ཆུབ་སེམས་དཔའི་ཡེ་
ཤེས་དང༌། ཉན་ཐོས་དང་རང་རྒྱལ་དང་མོས་པ་སྤྱོད་པའི་བྱང་ཆུབ་སེམས་དཔའ་ལས་དག་
པའི་བྱིས་པ་སོ་སོའི་སྐྱེ་བོའི་ཤེས་པ་རྣམས་གཅིག་ཏུ་བྱས་པའོ། །དེའི་ཕྱིར་རིམ་པ་ཇི་ལྟ་བ་
བཞིན་དེ་དག་གི་སྤྱོད་ཡུལ་དུ་གྱུར་པའི་སྐུ་ནི་ཆོས་ཀྱི་སྐུ་དང་། ལོངས་སྤྱོད་རྫོགས་པའི་སྐུ་
དང༌། སྤྲུལཔའི་སྐུ་གསུམ་ཡིན་པའི་ཕྱིར་ཀུནརྫོབ་ཀྱི་བདེན་པའི་སྐུ་ཡང་གསུམཁོ་ནར་ངེས་
སོ༑ ༑འོ་ན་ངོ་བོ་ཉིད་ཀྱི་སྐུ་དེ་སངས་རྒྱས་ཀྱི་ཡེ་ཤེས་ཀྱི་སྤྱོད་ཡུལ་ཡིན་ནམ་མ་ཡིན། དང་པོ་
ལྟར་ན་ཀུན་རྫོབ་ཀྱི་བདེན་པར་ཐལ་ལོ། །གཉིས་པ་ལྟར་ན་དེ་འདྲ་བ་ཞིག་ཡོད་པར་ཅིས་
ཤེས་ཞེ་ན། ཕྱོགས་དང་པོ་ནི་མ་ཡིན་ཏེ། དེ་རང་མ་ཡིན་པས་རང་རིག་པའི་ཡུལ་མ་ཡིན་ལ།
གཞན་དུ་མ་གྲུབ་པས་གཞན་རིག་པའི་ཡུལ་མ་ཡིན་པའི་ཕྱིར་རོ། །འོ་ན་མ་ཤེས་པར་འགྱུར་
རོ་ཞེ་ན། ཤེས་པས་ཡུལ་དུ་བྱ་རྒྱུའི་ཡོངས་གཅོད་ཀྱི་ཆོས་སུ་གྲུབ་པ་མེད་མོད་ཀྱི། དེའི་དོན་
ནི་རྣམ་པར་མི་རྟོག་པས་སྤྲོས་པའི་ཆོས་གང་དུ་ཡང་མ་དམིགས་པས་དེའི་སྒྲོ་འདོགས་ཆོད་པ་
ཙམ་ལ་དེ་རྟོགས་ཞེས་བརྗོད་དོ། །འགའ་ཡང་མཐོང་བ་མེད་པ་ནི་དེ་ཁོ་ན་མཐོང་བ་ཞེས་པ་
དང་འདྲའོ། །གཉིས་པ་རང་བཞིན་ལས་དང་པོ་ནི་ཆོས་གསུམ་དང་ལྡན་པ་སྟེ། རང་བཞིན་
རྣམ་པར་དག་པགློ་བུར་གྱི་དྲི་མ་དང་བྲལ་བ་ཟག་པ་མེད་པའི་ཆོས་ཐམས་ཅད་དང་དབྱེར་
མེད་པའོ། །རང་བཞིན་དག་པ་ཙམ་གྱིས་ནི་དེར་མི་འགྲུབ་སྟེ་སོ་སོའི་སྐྱེ་བོའི་ཆོས་ཉིད་ལ་
ཡང་ཐལ་བར་འགྱུར་བས་སོ། །དྲི་མ་དང་བྲལ་བ་ཙམ་གྱིས་ཀྱང་མི་འགྲུབ་སྟེ། ལྷག་མེད་ཀྱི་
- ] |
}



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མྱང་འདས་དང་ཡེ་ཤེས་རྒྱུན་ཆད་པའི་དེ་ལ་ཡང་ཐལ་བས་སོ། །ཟག་མེད་དང་དབྱེར་མེད་པ་
ཙམ་གྱིས་ཀྱང་མི་འགྲུབ་སྟེ། དེ་དང་ཐ་མི་དད་པའི་ཀུན་རྫོབ་པའི་ཆོས་ལ་ཡང་ཐལ་བསསོ།།
གློ་བུར་གྱི་དྲི་མ་དང་བྲལ་བ་ཞེས་པའི་དོན་ནི་དྲི་མ་སྤངས་པའི་ཡེ་ཤེས་ཀྱི་ཆོས་ཉིད་ལ་བྱསྐད་
དོ༑ ༑ །
གཉིས་པ་ཆོས་ཀྱི་སྐུ་ནི་ཁྱད་པར་ལྔ་དང་ལྡན་པར་ཤེས་པར་བྱ་སྟེ། ངེས་པར་
ཁས་བླང་དགོས་པ་དེའི་རང་བཞིན་ནི། སོ་སོ་སྐྱེ་བོའི་གནས་སྐབས་ན་རྣམ་པར་ཤེས་པའི་
ཚོགསབརྒྱད་འཁོར་སེམས་ལས་བྱུང་བ་དང་བཅས་པ་ལསགཞན་པའི་ཤེས་བྱ་ནི་མེད་པས་
དེ་དག་གནས་ཡོངས་སུགྱུར་པའི་གཉིས་སུ་མེད་པའི་ཟག་པ་མེད་པའི་ཡེ་ཤེས་བཞི་པོ་ཡོན་
ཏན་གྱི་ཆེ་བ་ཕུན་སུམ་ཚོགས་པ་དང་ལྡན་པ་འཁོར་སེམས་ལས་བྱུང་བ་དང་བཅས་པའོ།།
དེའི་སྤངས་པའི་ཁྱད་པར་ནི་གནས་ངན་ལེན་ལ་སོགས་པ་གནས་གྱུར་པའོ། །དེའི་མཛད་
པའི་ཁྱད་པར་ནི་ཆོས་སྟོན་པ་ལ་སོགས་པའོ། །དེའི་ཡུལ་ཅན་གྱི་ཁྱད་པར་ནི་སངས་རྒྱས་
རྣམས་ཀྱི་རང་རིག་པ་དང་གཞན་རིག་པའི་ཡུལ་དུ་གྱུར་པའོ། །དེའི་རྒྱུ་ཡི་ཁྱད་པར་ནི་གཙོ་
བོར་ཡེ་ཤེས་ཀྱི་ཚོགས་ལས་བྱུང་བའོ། །
གསུམ་པ་ལོངས་སྤྱོད་རྫོགས་པ་ནི་ཆོས་བཞིས་ཤེས་པར་བྱའོ། །དང་པོ་དེའི་
རང་བཞིན་ནི་མཚན་དང་དཔེ་བྱད་ཀྱིས་ལེགས་པར་བརྒྱན་པའི་གཟུགས་ཡིན་ནོ། །དེ་ཡང་
མཉམ་པ་ཉིད་དང་སོ་སོར་རྟོག་པའི་ཡེ་ཤེས་ཀྱི་བདག་རྐྱེན་ལས་སར་ཆུད་པའི་བྱང་ཆུབ་
སེམས་དཔའ་ལ་གཟུགས་སུ་སྣང་བ་ཡིན་གྱི་ཕྱིའི་དོན་ནི་འདིའི་ལྟར་ན་མེད་དོ། །ཡེ་ཤེས་ཀྱི་
གཟུང་ཆའི་སྣང་བ་དེ་ལྟ་བུ་སངས་རྒྱས་རང་ལ་ཡང་ཡོད་པར་འདོད་དོ། །གཉིས་པ་དེའི་ངེས་
ཚིག་ནི་སར་ཆུད་པའི་བྱང་ཆུབ་སེམས་དཔའ་ཆེན་པོ་རྣམས་དང་ལྷན་ཅིག་ཐེག་པ་ཆེན་པོའི་
ཆོས་ཀྱི་ལོངས་སྤྱོད་ཀྱི་དགའ་བ་དང་བདེ་བ་ཁ་ན་མ་ཐོ་བ་མེད་པ་བྱེད་པའོ། །གསུམ་པ་ཡུལ་
- {
2 {] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༡༦
ཅན་ནི་སར་ཆུད་པའི་བྱང་ཆུབ་སེམས་དཔའི་ཡང་ཡུལ་ཡིན་ནོ། །བཞི་པ་དེའི་རྒྱུ་ཁྱད་པར་
ནི་གཙོར་བསོད་ནམས་ཀྱི་ཚོགས་གཞལ་དུ་མེད་པ་བསྒྲུབས་པ་ལས་བྱུང་བའོ། །
བཞི་པ་སྤྲུལ་པའི་སྐུ་ནི་ཁྱད་པར་ལས་ཤེས་པར་བྱ་སྟེ། དང་པོ་དེའི་རང་བཞིན་
ནི་མཆོག་དང་བཟོ་དང་སྐྱེ་བ་སྤྲུལ་པ་གསུམ་མོ། །བྱ་བ་གྲུབ་པའི་ཡེ་ཤེས་ཀྱི་བདག་རྐྱེན་
ལས་བྱུང་བའི་གདུལ་བྱའི་སེམས་ལ་སྣང་བའི་གཟུགས་ཡིན་ནོ། །དེ་འདྲ་བའི་སྣང་བ་དེ་
སངས་རྒྱས་རང་ལ་མེད་པར་འདོད་དོ། །གཉིས་པ་དུས་ཀྱི་ཁྱད་པར་ནི་འཁོར་བ་ཇི་སྲིད་བར་
རོ༑ ༑གསུམ་པ་མཛད་པའི་ཁྱད་པར་ནི་སྐལ་བ་དང་མཐུན་པར་མ་དག་པའི་དོན་མཛད་པའོ།།
བཞི་པ་ཡུལ་ཅནནི་ཉན་ཐོས་དང་རང་རྒྱལ་དང་བྱིས་པ་སོ་སོའི་སྐྱེ་བོ་ལས་དག་པརྣམས་ཀྱི་
ཡུལ་དུ་གྱུར་པའོ། །ལྔ་པ་རྒྱུའི་ཁྱད་པར་ནི་བསོད་ནམས་དང་ཡེ་ཤེས་གཉིས་ཀའི་ཆ་ལས་
བྱུང་པའོ། །སྐུ་གསུམ་དུ་འདོད་པ་རྣམས་ཀྱིས་བཞིར་འདོད་པ་ལ་དེ་ལྟ་ན་ངོ་བོ་ཉིད་ཀྱི་སྐུའི་
རྗེས་སུ་ཆོས་ཀྱི་སྐུ་གསུང་བར་རིགས་པ་ལས་མ་གསུངས་པས་བཞིར་བཞེད་པ་མ་ཡིན་ནོ་
ཞེས་སོ། །དེ་ལ་སེང་གེ་བཟང་པོས་སྐུ་གསུམ་པོ་ལས་གཞན་པའི་ཟག་པ་མེད་པའི་སེམས་
དང་སེམས་ལས་བྱུང་བའི་ཆོས་ཇི་སྙེད་པ་དེ་ཐམས་ཅད་ཆོས་ཀྱི་སྐུར་འདུའོ་ཞེས་ཤེས་པར་བྱ་
བའི་དགོས་པ་ཉེ་བར་བཞག་པའི་ཤུགས་ཀྱིས་དང༌། ཚིག་ལེའུར་བཅད་པ་བདེ་བའི་ངོར་
དང༌། ཡེ་ཤེས་ཁོ་ན་དང་མཛད་པ་སྦྱར་བར་བྱ་བའི་ཆེད་ཀྱི་དགོས་པ་གསུམ་གཟིགས་ནས་
གསུངས་པ་ཡིན་ནོ་ཞེའོ། །དེ་ལྟར་ན་དེས་ནི་སྐུའི་གོ་རིམ་རྟོགས་པར་བྱ་བ་ཡིན་ཏེ། ངོ་བོ་
ཉིད་ཀྱི་སྐུ་ནི་དོན་དམ་པའི་སྐུ་ཡིན་པའི་གཙོ་བོ་ཡིན་པས་དང་པོར་བསྟན་ལ། གཟུགས་སྐུ་
གཉིས་ལས་ལོངས་སྐུ་གཙོ་བོ་ཡིན་པས་དང་པོར་བསྟན་ནོ། །ཆོས་སྐུ་ཐ་མར་སྟོན་པའི་རྒྱུ་ནི་
བརྗོད་ཟིན་ཏོ། །སྐུ་གསུམ་དུ་འདོད་པ་ལ་སེང་གེ་བཟང་པོས་སངས་རྒྱས་ཀྱི་ས་ལ་ངེས་པར་
ཁས་བླང་དགོས་པའི་ཟག་པ་མེད་པའི་སེམས་དང་སེམས་ལས་བྱུང་བ་འདི་རྣམས་སྐུ་གསུམ་
- ]
2
|



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་མ་འདུས་པས་ཤ་ལྷག་ལྟ་བུར་ཐལ་བའི་སྐྱོན་འགོད་པ་ནི་འདི་ལྟ་སྟེ། དེ་དག་ངོ་བོ་ཉིད་ཀྱི་
སྐུར་བསྡུ་བ་ནི་མི་རིགས་ཏེ་སྤྲོས་པ་དང་སྤྲོས་བྲལ་ཡིན་པའི་ཕྱིར་རོ་བྱ་བའམ། ཡང་ན་སྣང་
བཅས་དང་སྣང་བ་ལས་འདས་པ་ཡིན་པའི་ཕྱིར་རོ་བྱ་བའོ། །འོག་མ་གཉིས་སུ་ཡང་བསྡུ་
བར་མི་རིགས་ཏེ། གཟུགས་སུ་སེམས་དང་སེམས་བྱུང་བསྡུ་བར་མི་རིགས་སོ་ཞེའོ། །གལ་
ཏེ་དེ་དག་ནི་ངོ་བོ་ཉིད་དུ་འདུ་སྟེ། ཆོས་ཀྱི་དབྱིངས་ལས་མ་གཏོགས་པའི། །འདི་ལྟར་ཆོས་
ཡོད་མ་ཡིན་ཏེ་ཞེས་པའི་ཚུལ་གྱིས་ཟེར་ན། དེ་ལྟར་ན་གཟུགས་ཀྱི་དེ་དག་ཀྱང་ངོ་བོ་ཉིད་དུ་
འདུ་བས་སྐུ་གཅིག་ཁོ་ནར་ཐལ་ལོ། །གསུང་རབ་ལས་གསུམ་དུ་གསུངས་པསགསུམ་ཡིན་
ནོ་ཞེ་ན། ཕྱོགས་གཞན་ནས་བཞིར་ཡང་གསུངས་སོ་ཞེས་སོ། །
ཕྲིན་ལས་ནི་སེང་གེ་བཟང་པོ་ལྟར་ན་ལམ་དང་འབྲས་བུ་ལ་འགོད་པ་ཉི་ཤུ་རྩ་
བདུན་པོ་གདུལ་བྱའི་རྒྱུད་ལ་གྲུབ་པའི་མཛད་པ་ལྷུན་གྱིས་གྲུབ་པ་དང་རྒྱུན་མི་ཆད་པ་འགྲོ་
བ་ཞི་བ་ལ་སོགས་པ་ཡིན་ནོ། །དེ་དག་ལ་སྤྱིར་དོན་འཆུགས་པ་མེད་ཀྱང་། མགོན་པོའི་
དགོངས་པ་ནི་གསུམ་དུ་བཞེད་པ་ཡིན་ཏེ། ཆོས་སྐུ་ནི་དབྱེ་གཞི་ཡིན་ལ། བཞི་པོ་ནི་དབྱེ་བ་
ཡིན་ནོ། །བཞིར་བཞེད་ན་ཆོས་སྐུ་དབྱེ་བའི་ཡ་གྱལ་ཞིག་ཡིན་པའི་ཕྱིར་དབྱེ་གཞི་མེད་པའི་
དབྱེ་བར་ཐལ་ལོ། །དེས་ན་མགོན་པོའི་ཚིགས་སུ་བཅད་པ་ཕྱེད་དང་གཉིས་ནི་རྩ་བ་ལྟ་བུའི་
ཚིག་ཡིན་ལ། བཅུ་གསུམ་ནི་འགྲེལ་པ་ལྟ་བུའི་ཚིག་ཡིན་པས། རྩ་བའི་གནས་དང་འགྲེལ་
པའི་གནས་སྦྱར་བའི་སྐལ་བ་བཅད་པའི་ཉེས་པ་ཡང་ཡོད་དོ། །
༈ ད་ནི་བཞི་པ་ལུས་རྣམ་གཞག་མ་བཀྲོལ་བའི་རྒྱུ་མཚན་སྟོན་པ་ལས། དང་པོ་
ཚིག་ལེའུར་བཅས་པའི་དོན་བསྡུས་པ་ཅུང་ཟད་བརྗོད་པ་ནི་དེ་ལ་ཞེས་པ་ལ་སོགས་པའོ།།
ཅུང་ཟད་ཕྱེ་བས་རྒྱས་པར་བཤད་པའོ། །བསྡུས་པའི་དོན་གྱི་ནི་མ་བཀྲོལ་ལོ། །གལ་ཏེ་
བཀྲོལ་ན་ཟློས་པར་དོགས་པས་སོ། །གང་དང་ཟློས་ན་བསྟན་བཅོས་མཛད་པ་ཉིད་ཀྱི་འད་
.1 ? 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། [༦
པས་དེ་དང་ངོ༌། །འོ་ན་མ་བཤད་པའི་ཉེས་པ་ཆགས་སོ་ཞེ་ན། ལན་དེ་དག་རྣམ་པར་བཤད་
པས་ཞེས་པ་ལ་སོགས་པའོ། །
འབྲས་བུ་ལ་བྲོད་པ་བསྐྱེད་པའི་ཆེད་དུ་རྣམ་པ་ཐམས་ཅད་མཁྱེན་པ་ལུས་རྣམ་
པརབཞག་པའི་ཚིག་ལེའུར་བཅས་པས་དང་པོར་བསྟན་པ་དེའི་དོན་བཤད་པའི་སྒོ་ནསརྣམ་
པ་ཐམས་ཅད་མཁྱེན་པ་དང་པོར་བརྗོད་དོ་ཞེས་སྟོན་པ་ནི། དེ་ལྟར་ཞེས་པ་ལ་སོགས་པའོ།།
དེ་ལ་ཆོས་བཅུ་ལས་དང་པོ་སེམས་བསྐྱེད་པ་ལ་གསུམ་སྟེ། མཚན་ཉིད་དང་། དེ་ཁྱད་པར་དུ་
བྱེད་པའི་དམིགས་པ་དང༌། དབྱེ་བའོ། །དང་པོ་ལ་གཉིས་ཏེ། དངོས་དང་རྩོད་པ་སྤོང་བའོ།
དང་པོ་ནི། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད།།
ཅེས་གསུངས་ཏེ། དེ་ལ་དོན་དྲུག་གིས་ཤེས་པར་བྱ་སྟེ། ངོ་བོ་དང༌། དམིགས་པ་དང༌།
གྲོགས་དང༌། རྒྱུ་དང༌། དབྱེ་བ་དང༌། ས་མཚམས་སོ། །དང་པོ་དེའི་ངོ་བོན་ཤཱནྟཔས་ནི་འདི་
ཉིད་དང་བསྟུན་ནས་འདུན་པ་ལ་འདོད་དོ། །དབྱིག་གཉེན་ནི་སེམས་པ་སྟེ་ཞེས་པའི་རྗེས་སུ་
འབྲངས་ནས་སེམས་པ་འདོད་དོ། །ཐོགས་མེད་ནི་སྨོན་ལམ་རྣམས་ཀྱི་མཆོག་ཡིན་ནོ་ཞེས་དེ་
ལ་འདོད་དོ། །སྔ་མ་གཉིས་ཀྱང་གྲོགས་དང་བཅས་པ་ལ་འདོད་པ་ཡིན་པས་དེ་རྣམས་ནི་
བརྟན་པ་ཞེས་གསུངས་པའི་ཚུལ་གྱིས་དེ་དག་སེམས་ལས་བྱུང་བ་སེམས་པ་དང་འདུན་པ་
གཉིས་ལ་འདོད་པ་ཡིན་ནོ། །འཕགས་པ་དང་སེང་གེ་བཟང་པོས་དེ་དག་གི་སེམས་བསྐྱེད་
པའི་མིང་གི་དོན་དང་དོན་གཉིས་ལྡན་པའི་སེམས་ཞེས་པའི་དོན་མ་རྟོགས་པར་བསམས་
ནས། འཕགས་པས་སེམས་ནི་རྣམ་པར་ཤེས་པའོ། །རྣམ་པར་ཤེས་པ་གང་ཡིན་ཞེ་ན་ཡིད་
ཀྱི་རྣམ་པར་ཤེས་པ་སྟེ་དཀར་པོའི་ཆོས་ཐམས་ཅད་ལ་དམིགས་པ་ནི་དེ་ལ་སྲིད་པའི་ཕྱིར་རོ།།
ཞེས་སེམས་ཀྱི་བྱེ་བྲག་ལ་བཞག་པས་ན་གྲོལ་སྟེ་རྣམགཉིས་ལྟར་ན་ཡིད་ཀྱི་རྣམ་པར་ཤེས་
པ་ཡིན་ནོ། །སེང་བཟང་གིས་སེམས་ཡུལ་ཁྱད་པར་དུ་འཕགས་པ་སྣང་ཞེས་སེམས་སྤྱི་ལ་
- ，
༧
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞག་པ་ཡིན་ནོ། །འདུན་པ་ལ་སོགས་པ་ལ་བཤད་པ་ནི་རྒྱུའམ་གྲོགས་ཀྱི་ཐ་སྙད་ཀྱིས་
བསྟན་པར་ཟད་དོ་སྐད་དོ། །དེའི་བསམ་པ་ནི་སངས་རྒྱས་ཀྱི་ས་ལ་དེ་འདོད་པས་ཡིད་ཀྱི་
རྣམ་ཤེས་ལ་སོགས་པ་ལ་བྱས་ན། ངོ་བོ་མེད་པའི་སེམས་བསྐྱེད་པར་སོང་གིས་དོགས་པའོ།།
སངས་རྒྱས་ཀྱི་ས་ལ་ཟག་པ་མེད་པའི་སེམས་དང་སེམས་ལས་བྱུང་བ་ཞེས་སེམས་ཀྱི་སྒྲའི་
དོན་ནི་གནས་པར་འདོད་དོ། །དེས་བཞག་པའི་ངོ་བོ་དེ་ནི་ཁྱད་པར་གཉིས་ཀ་དང་མི་འགལ་
བ་ཡིན་ནོ། །གཉིས་པ་དེའི་དམིགས་པ་ནི་གཞན་གྱི་དོན་མངོན་པར་མཐོ་བ་དང་ངེས་པར་
ལེགས་པ་བྱང་ཆུབ་གསུམ་དང༌། བླ་ན་མེད་པའི་བྱང་ཆུབ་བོ། །དེ་ལ་སྟོན་ཐོག་འདོད་པའི་
བློའི་དམིགས་པདེ་ཉིད་བློ་དེའི་འབྲས་བུ་སོ་ནམ་བྱེད་པར་འདོད་པའི་བློའི་ཆེད་དུ་བྱ་བ་ཡིན་
པ་བཞིན་དུ། སྙིང་རྗེའི་དམིགས་པ་གཞན་དོན་དེ་ཉིད་སྙིང་རྗེའི་འབྲས་བུ་སེམས་བསྐྱེད་ཀྱི་
ཆེད་དུ་བྱ་བའི་དམིགས་པ་ཡིན་ཏེ། དེའི་དམིགས་པ་དེ་འདོད་ནས་སེམས་བསྐྱེད་པའི་ཕྱིར་
རོ༑ ༑བླ་ན་མེད་པའི་བྱང་ཆུབ་ནི་དངོས་ཀྱི་དམིགས་པ་ཡིན་ནོ། ། །
གསུམ་པ་ནི་ སེམས་དེ་ཡང་གྲོགས་མེད་པར་མི་འབྱུང་བས་དེའི་གྲོགས་ནི་
གཉིས་ཏེ། གཏན་དུ་བའམ་ངེས་པའི་དང༌། རེས་འགའ་བའོ། །དང་པོ་ནི་ཐེག་པ་ཆེན་པོའི་
སྨོན་ལམ་སྟེ་དེ་དང་རྒྱུ་ཚོགས་གཅིག་ལས་སྐྱེ་བའི་ཕྱིར་རོ། །དེ་ཉིད་ལས་འདུན་པ་དང་ལྡན་
པ་ཞེས་བཤད་པ་ཡིན་ནོ། །དེ་ལ་འདིའི་ལུགས་ཀྱིས་སེམས་དང་སེམས་ལས་བྱུང་བ་རྫས་ཐ་
དད་པར་འདོད་པ་ཡིན་ནོ། །དེ་ལ་འདིའི་ལུགས་ཀྱིས་སེམས་དང་སེམས་ལས་བྱུང་བ་རྫས་
ཐ་དད་པར་འདོད་པ་ཡིན་ཏེ། དེ་ནི་བདེན་མོད་ཀྱི་ཞེས་པའི་ཕྱིར་རོ། །དེ་ན་མཚུངས་ལྡན་
ལྔས་མཚུངས་པ་ཡིན་པས་རྣམ་པ་ཡང་མཚུངས་དགོས་པས། དེའི་དབང་གིས་གཙོ་བོ་ཡང་
དེའི་ཆེད་དུ་ཐོབ་པར་གྱུར་ཅིག་པའི་རྣམ་པར་སྐྱེ་བ་ཡིན་ནོ། །གཙོ་འཁོར་གྱི་ཁྱད་པར་ནི་རང་
སྟོབས་གཞན་སྟོབས་ཀྱིས་ཡིན་ནོ། །རེས་འགའ་བའི་གྲོགས་ནི་བསམ་པ་ལ་སོགས་པའོ།།
- ] 2 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
བཞི་པ་དེ་སྐྱེ་བའི་རྒྱུ་ནི་རིགས་དང་དགེ་བཤེས་དང་སྙིང་རྗེ་ཡིན་པར་བརྗོད་ཟིན་ཏོ། །དེའི་
དབྱེ་བ་ནི་སྤྱིར་བརྗོད་ན་ངོ་བོའི་སྒོ་ནས་གཉིས་དང༌། ས་མཚམས་ཀྱིས་བཞི་དང་། གྲོགས་
ཀྱིས་ཉི་ཤུ་རྩ་གཉིས་ཡིན་ནོ། །དེ་ལས་དང་པོ་ནི་མ་ཧཱ་ལྟར་ན་བྱང་ཆུབ་ལ་མ་ཞུགས་ཤིང་དེ་
མ་ཐོབ་པ་ན་དེ་ལ་དམིགས་པ་ནི་སྨོན་པ་ཡིན་པས་འཇིག་རྟེན་ཆོས་མཆོག་མན་ཆད་ཀྱི་དེ་
ཡིན་ལ། དེ་ཐོབ་ཅིང་ཞུགས་པ་ན་དེ་ལ་དམིགས་པ་ནི་འཇུག་པ་ཡིན་པས་ས་དང་པོ་ཡན་
ཆད་ཀྱི་དེ་ཡིན་ཏེ། མི་འགྲོ་བ་དང་འགྲོ་བ་ན་དེ་ལ་དམིགས་པ་ལྟ་བུ་ཡིན་ནོ་གསུངས་སོ། །དེ་
ནི་མི་རིགས་ཏེ་སོ་སོའི་སྐྱེ་བོ་ལ་བྱང་ཆུབ་སེམས་དཔའི་སྡོམ་པ་སྐྱེ་བར་གསུངས་པའི་ཕྱིར་རོ།
ཁ་ཅིག་ན་རེ་སྨོན་པ་ནི་དེའི་དོན་དུ་དེ་ལ་དམིགས་པ་ཡིན་ལ། ཕ་རོལ་ཏུ་ཕྱིན་པ་དྲུག་གི་སྤྱོད་
པ་ཉམས་སུ་ལེན་པ་ནི་འཇུག་པ་ཡིན་ནོ་ཟེར་རོ། །དེ་ནི་མི་འཐད་དེ། སྦྱིན་པ་ལ་སོགས་པ་ནི་
གྲོགས་སུ་བཤད་པས་རང་ཉིད་རང་གི་གྲོགས་སུ་འགལ་ལོ། །གཞན་དག་ནི་དང་པོ་ནི་
འབྲས་བུ་ལ་དམ་འཆའ་བ་ཡིན་ལ། འཇུག་པ་ནི་རྒྱུ་ལ་དམ་འཆའ་བ་ཡིན་ནོ་ཟེར་རོ། །དེ་
གཉིས་ཀ་ལྟར་ན་འཇུག་པ་ལ་སྤྱིའི་མཚན་ཉིད་ཀྱིས་མ་ཁྱབ་པའི་ཉེས་པ་ཡོད་དེ། གཞན་གྱི་
དོན་དུ་ཡང་དག་པར་རྫོགས་པའི་བྱང་ཆུབ་འདོད་པ་མེད་པའི་ཕྱིར་རོ། །འོན་ཀྱང་སྨོན་པནི་
ཇི་སྐད་བརྗོད་པ་དེ་ཉིད་ཡིན་ལ། འཇུག་པའི་དེ་ཉིད་ལ་ཕ་རོལ་ཏུ་ཕྱིན་པའི་སྤྱོད་པའི་གྲོགས་
ཀྱིས་ཟིན་པ་ཡིན་ནོ། །དེས་ན་སྦྱིན་པའི་ཕ་རོལ་ཏུ་ཕྱིན་པ་དང་ལྡན་པ་ཞེས་པ་ལསོགས་པས་
དེ་གྲོགས་དང་ལྡན་པར་བཤད་དོ། །འོ་ན་སངས་རྒྱས་ཀྱི་སའི་སེམས་བསྐྱེད་པ་དེ་གཉིས་
ལས་གང་ཡིན་ཟེར་ན། གང་ཡང་མ་ཡིན་ཏེ་འདི་གཉིས་ནི་སློབ་པའི་གནས་སྐབས་ཀྱི་དབྱེ་བ་
ཙམ་དུ་ཟད་དོ། །དེ་ཡི་ས་མཚམས་ནི་སྤྱིར་སེམས་བསྐྱེད་དེ་ནི་ཞེས་པ་ཡིན་ལ་བྱེ་བྲག་ཏུ་
གཞུང་ནས་བརྗོད་དོ། །དེ་ལྟ་ན་སེམས་བསྐྱེད་པ་ཞེས་པ་དང༌། གཞན་དོན་ཕྱིར་ཡང་དག་
རྫོགས་པའི་ བྱང་ཆུབ་ཅེས་པ་དང་། འདོད་ཅེས་པ་རྣམས་ཀྱིས། ངོ་བོ་དང་། ཡུལ་དང་།
བ } 25



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲོགས་དང་། རྒྱུ་རྣམས་རིམ་པ་བཞིན་བརྗོད་ལ། དབྱེ་བ་དང་ས་མཚམས་ནི་དོན་གྱིས་ཤེས་
པར་འགྱུར་རོ། །སསྔ་ན་རེ་སྨོན་ལམ་ནི་དཀར་པོའི་ཆོས་ཐམས་ཅད་ལ་དམིགས་པ་ཡིན་
པས་སྤྱི་ཡིན་ལ་སེམས་བསྐྱེད་པའི་གཞན་དོན་དང་བྱང་ཆུབ་ལ་དམིགས་པ་ཡིན་པས་སྤྱི་དེའི་
བྱེ་བྲག་ཡིན་པས་ཁྱད་ཆེའོ་ཟེར་བ་ནི་མི་རིགས་ཏེ། བྱང་ཆུབ་རྒྱུ་དང་བཅས་པ་དང་གཞན་
དོན་དུ་མ་འདུས་པའི་དཀར་པོའི་ཆོས་མེད་པའི་ཕྱིར་རོ། །འོ་ན་དེ་གཉིས་ཀྱི་ཁྱད་པར་ཅིཡིན་
ཟེར་ན། དམིགས་པ་ལ་ཁྱད་པར་མེད་ཀྱངརྣམ་པའི་ཁྱད་པར་ཡོད་པ་ཡིན་ཏེ། ཉན་ཐོས་དང་
རང་རྒྱལ་གྱི་བྱང་ཆུབ་ཐོབ་པར་གྱུར་ཅིག་སྙམ་པ་ལྟ་བུ་ནི་སྨོན་ལམ་ཡིན་ཡང་གཞན་གྱི་ཆེད་
དུ་མི་འདོད་པས་སེམས་བསྐྱེད་པ་མ་ཡིན་པ་ལྟ་བུ་ཡིན་སྐད་དོ། །མཚན་ཉིདརྣམ་པར་བཞག་
པ་དེ་ཉིད་ངེས་པར་བྱ་བའི་དོན་དུ་རྒོལ་བ་བཀོད་པ་སྔོན་དུ་བཏང་ནས་སྟོན་པར་འདོད་ནས་
རྒོལ་བ་དགོད་པ་ནི། སྤྱིར་བྱང་ཆུབ་སེམས་དཔའ་གཅིག་བུར་སྨྲ་བ་ལ་སོགས་པ་ནི་སེམས་
དང་སེམས་ལས་བྱུང་བ་ཡང་རྫས་ཐ་མི་དད་ལ། སེམས་རྣམ་ཤེས་ཚོགས་བརྒྱད་ཀྱང་ཐ་མི་
དད་པར་འདོད་དེ། དེའི་སྒྲུབ་བྱེད་ཀྱི་ལུང་ཡང་གང་ཞིག་འཇིགས་མེད་ཕུག་གནས་ཞེས་པ་
ལ་སོགས་པ་དགོད་པར་བྱེད་དོ། །ཐོགས་མེད་ལ་སོགས་པ་ནི་དེ་ནི་མི་འཐད་དེ། ལྔ་ཉིད་
འཐད་པ་མིན་ཕྱིར་ལ་སོགས་པས་སྐྱོན་བཀོད་ནས། སེམས་དང་སེམས་ལས་བྱུང་བ་དང་། །
སེམས་རྣམ་ཤེས་ཚོགས་བརྒྱད་ཀྱང་རྫས་ཐ་དད་པར་བཞེད་དོ། །དེ་དག་གི་མཚན་ཉིད་ཀྱང་
མགོན་པོས། དེ་ལ་དོན་མཐོང་རྣམ་པར་ཤེས། །དེའི་ཁྱད་པར་སེམས་ལས་བྱུང༌། །ཞེས་
བཤད་དོ། །དེ་དག་གི་རྗེས་སུ་འབྲངས་པའི་རྒོལ་བ་ཡིན་ཏེ། སེམས་བསྐྱེད་པ་མཚན་ཉིད་
དུ་རྣམ་པར་བཞག་པའི་བྱང་ཆུབ་འདོད་པ་ཉིད་ནི་དེ་དོན་དུ་གཉེར་བ་དགེ་བའི་ཆོས་བླ་ན་
མེད་པའི་བྱང་ཆུབ་རང་གི་རྒྱུད་ལ་ཐོབ་པར་འདོད་པའི་སྨོན་ལམ་གྱི་ངོ་བོར་གྱུར་པའི་དོན་གྱི་
ཁྱད་པར་འཛིན་པའི་སེམས་ལས་བྱུང་བ་ཡིན་ལ། སེམས་བསྐྱེད་པའི་མཚན་ཉིད་དུ་བཞག་
- !
?
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
པའི་གཞན་དོན་ཕྱིར་འདོད་པ་ནི་གཞན་གྱི་དོན་དེ་དོན་དུ་གཉེར་བའི་དགེ་བའི་ཆོས་བྱང་ཆུབ་
གསུམ་པོ་གཞན་གྱི་རྒྱུད་ལ་ཐོབ་པར་འདོད་པ་སྙིང་རྗེའི་ངོ་བོ་ཉིད་དུ་གྱུར་པའི་འདུན་པ་དོན་
གྱི་ཁྱད་པར་འཛིན་པའི་སེམས་ལས་བྱུང་བ་ཡིན་ལ། དེ་སྐྱེད་པ་ནི་དོན་གྱི་ངོ་བོ་ཙམ་འཛིན་
པའི་སེམས་ཡུལ་དེ་འདྲ་བ་ཅན་འབྱུང་ཞིང་སྐྱེ་བ་མ་ཡིན་ནམ། ཇི་ལྟར་ན་སེམས་ལས་བྱུང་བ་
དེ་བསྐྱེད་པར་འགྱུར་ཞེས་སེམས་དང་སེམས་ལས་བྱུང་བརྫས་ཐ་དད་པའི་ཀླནཀས་རྒོལ་བ་
ཡིན་ནོ། །རྒོལ་བ་གཉིས་པོའི་ལན་དུ་སེམས་དང་སེམས་ལས་བྱུང་བ་རྫས་ཐ་དད་པ་དང་དེ་
བསྐྱེད་པ་ཡང་སེམས་ཡུལ་དུ་ཁྱད་པར་ཅན་དུ་སྣང་བ་ཡིན་པ་དེ་བདེན་མོད་ཀྱི། འོན་ཀྱང་
སྐབས་འདིར་ཉེ་བར་བཏགས་པ་ལ་བརྟེན་པས་ཉེས་པ་མེད་དོ་ཞེས་འབྲེལ་ལོ། །དོན་ནི་
འབྲས་བུ་སེམས་བསྐྱེད་པ་རྒྱུ་སྙིང་རྗེའི་ངོ་བོར་གྱུར་པའི་འདུན་པར་བཏགས་ནས་བསྟན་
པས་ཉེས་པ་མེད་ཅེས་པའོ། ། །
དེ་ལྟར་ན་དེའི་རྒྱུ་མཚན་དང་དགོས་པ་དང་དངོས་ལ་གནོད་པ་གསུམ་བརྗོད་
དགོས་སོ་སྙམ་པ་ལ། རྒྱུ་མཚན་དེ་ལས་བྱུང་བའི་འབྲེལ་བ་ཡིན་པར་སྟོན་པ་ནི། སྙིང་རྗེ་
བདག་ཉིད་ཀྱི་དོན་དུ་གཉེར་བའི་རྒྱུ་དེ་ཡོད་ན་འབྲས་བུ་བྱང་ཆུབ་ཏུ་སེམས་བསྐྱེད་པ་ཞེས་
པའོ། །དེས་ན་འགྲེལ་ཆེན་ལས་འགྲོ་བ་མགོན་མེད་པ་སྡུག་བསྔལ་གྱི་རྒྱ་མཚོར་ནུབ་པ་ལ་
མངོན་པར་བལྟས་ནས། དེ་གདོན་པའི་བསམ་པའི་དགེ་བའི་ཆོས་ལ་འདུན་པའི་མཚན་ཉིད་
ཅན་གྱི་དོན་དུ་གཉེར་བ་ཡོད་ན་ཞེས་གསུངས་སོ། །དགོས་པ་བརྗོད་པ་ནི་དེ་ལྟར་དོན་དུ་
གཉེར་བའི་ཞེས་པ་ལ་སོགས་པའོ། །དགེ་བའི་ཆོས་ནི་སེམས་བསྐྱེད་སོགས་སོ། །དངོས་ལ་
གནོད་པ་ནི་བདེན་མོད་ཀྱི་ཞེས་པས་སེམས་དང་སེམས་ལས་བྱུང་བ་ཐ་དད་པར་ཁས་བླངས་
པ་ཡིན་ནོ། །རྒོལ་བ་དང་པོའི་ལན་ནི་ཡིན་ལ་ཞེས་སྔོན་དུ་བརྗོད་དེ་སེམས་བསྐྱེད་པ་ལ་ཡང་
སྨོན་ལམ་དེའི་སྒྲས་ཡང་དག་རྫོ་གས་པའི་བྱང་ཆུབ་འདོད་ཅེས་བསྟན་པ་ནི་གྲོགས་ཀྱི་མིང་
-|



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲོགས་ཅན་ལ་བཏགས་པ་ཡིན་ནོ། །དེའི་རྒྱུ་མཚན་ནི། སྨོན་ལམ་དེ་དང་ལྷན་ཅིག་སྤྱོད་པ་
ཞེས་པ་སྟེ་ཚོགས་པ་གཅིག་ལ་རག་ལས་པའི་འབྲེལ་བ་སྟེ། གཉིས་ཀ་ཡང་སྙིང་ རྗེ་ལ་
སོགས་པས་བསྐྱེད་པ་ཡིན་ནོ། །དགོས་པ་ནི་དེ་ལྟར་ན་ཞེས་པ་ལ་སོགས་པའོ། །གནོད་པ་ནི་
སྔ་མ་ཉིད་དོ། །
མ་ཧཱ་ལྟར་ན་སྐྱབས་སུ་འགྲོ་བ་ལ་གཉིས་ཏེ། འབྲས་བུའི་སྐྱབས་འགྲོ་དང་། རྒྱུ་
ཡིའོ། །དང་པོ་ནི་སྐྱབས་ནི་ སྐྱོབ་པ་ཡིན་པས་བདག་གིས་མ་འོངས་པ་ན་དཀོན་མཆོག་
གསུམ་ཐོབ་པར་བྱས་ཏེ། བདག་དང་གཞན་སྡུག་བསྔལ་དང་འཇིགས་པ་ལས་འདའ་བར་
བྱའོ་ཞེས་དེ་ལ་དེ་བདག་དང་གཞན་སྡུག་བསྔལ་དང་འཇིགས་པ་ལས་འདའ་བའི་རྟེན་དུ་
འཛིན་པ་ཡིན་ནོ། །གཉིས་པ་ནི་དཀོན་མཆོག་གསུམ་བྱོན་ཟིན་པ་ལ་སྟོན་པ་དང་ལམ་དང་
གྲོགས་སུ་བཟུང་སྟེ་བདག་དང་གཞན་སྡུག་བསྔལ་དང་འཇིགས་པ་ལས་འདའ་བའི་རྟེན་དུ་
འཛིན་པ་ཡིན་ནོ། །དེ་ལ་རྒྱུད་བླ་མ་ནས་གཉིས་ཀ་གསུངས་ལ། མདོ་སྡེ་རྒྱན་ནས་དེ་དངོས་
འདོད་པས་ཁས་ལེན་ཞེས་འབྲས་བུ་ཁོ་ན་གསུངས་སོ། །རྣལ་མ་གཅིག་རྒྱུད་ལ་སྐྱེས་ན་
གཉིས་ཀ་ཚང་བ་ཞིག་སྐྱེ་དགོས་སོ། །དེས་ན་ཡང་དག་རྫོགས་པའི་སངས་རྒྱས་འདོད་པ་ནི་
འབྲས་བུའི་སྐྱབས་འགྲོའི་ངོ་བོ་འདུན་པ་སེམས་ལས་བྱུང་བ་ཡིན་ལ་སེམས་བསྐྱེད་པ་ནི་
སེམསཡུལ་ཁྱད་པར་ཅན་སྣང་བ་འབྱུང་བ་ཡིན་ནོ་ཞེས་སྐྱབས་འགྲོ་དང་སེམས་བསྐྱེད་ཀྱི་སྒོ་
ནས་བརྒལ་བ་བྱས་ནས་ལན་འདེབས་པར་མཛད་པ་ནི་མི་རིགས་ཏེ། དྲིན་ལན་བསབ་པའི་
མདོ་ནས། སངས་རྒྱས་ལ་སྐྱབས་སུ་འགྲོ་སངས་རྒྱས་ལ་སྐྱབས་སུ་འགྲོ་ཞེས་བྱ་བ་ནི་ངག་
གིས་འཁོར་ལོའི་ཞེས་བྱ་བ་གསུངས་པ་དང་། རྒྱན་ལས་ཀུན་ཏུ་འགྲོ་དང་ཞེས་པ་ལ་སོགས་
པ་གསུངས་པའི་ཕྱིར་དང་། མངོན་པ་ལས་སྐྱབས་སུ་འགྲོ་བ་ནི་ངག་གི་རྣམ་པ་རིག་བྱེད་དེ།
སྡོམ་པ་ཐམས་ཅད་ལེན་པའི་སྒོར་གྱུར་པ་ཡིན་ནོ་ཞེས་གསུངས་པའི་ཕྱིར་ན། དེའི་ངོ་བོ་ནི་
- 1
2
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
སྟོན་པདང་ལམ་དང་སྒྲུབ་པའི་གྲོགས་སུ་འཛིན་པའི་བསམ་པས་ཀུན་ནས་བསླང་པའི་ཁས་
ལེན་པ་ཡིན་ནོ། །གཞན་ཡང་ཐོགས་མེད་ཀྱིས་སྐྱབས་འགྲོ་ལ་ཆོས་བཞི་སྟེ། དཀོན་མཆོག་
གསུམ་གྱི་ཡོན་ཏན་ཤེས་པ་དང༌། ཕྱི་རོལ་པའི་སྐྱབས་འགྲོའི་ཡུལ་ལས་ཁྱད་པར་དུ་
འཕགས་པའི་བྱེ་བྲག་ཤེས་པ་དང་། ཁས་ལེན་པ་དང་གཞན་མི་སྨྲ་བ་ནི་སྐྱབས་འགྲོ་ཡིན་ནོ་
ཞེས་གསུམ་ལ་བརྟེན་པར་ཁས་ལེན་པ་ནི་དེར་བཤད་པས། སྐྱབས་འགྲོ་སངས་རྒྱས་ཐོབ་
པར་འདོད་པ་ཙམ་དང༌། དེ་ཉིད་དམ་བཅའི་ལྕགས་ཀྱུས་ཟིན་པ་ནི་སེམས་བསྐྱེད་པ་ཡིན་
པའི་ཕྱིར་རོ། །དེ་དངོས་འདོད་པས་ཞེས་བྱ་བ་ནི་གསུམ་ལ་བརྟེན་པར་ཁས་ལེན་པའི་ཁྱད་
པར་ཙམ་དུ་བརྗོད་པར་ཟད་དོ། །ཆོ་གས་དམ་བཅའ་བྱེད་པ་ནི་གཉིས་ཀ་ལ་མཚུངས་སོ།།
སྐྱབས་འགྲོ་རྣམས་ཀྱི་ཁྱད་པར་ནི་བསམ་པ་ལས་ཏེ། ཚེ་འདིའི་གནོད་པ་ཞི་བ་དང་སྐྱེ་བ་
གཞན་གྱི་མཐོ་རིས་འདོད་པའི་བསམ་པས་ཁས་ལེན་པ་ནི་འཇིག་རྟེན་པའི་ཡིན་ལ། ང་
ཉིད་ཀྱི་སྡུག་བསྔལ་ཞི་བའི་མྱ་ངན་ལས་འདས་པ་ཐོབ་པའི་དོན་དུ་ཁས་ལེན་པ་ནི་ཉན་ཐོས་
ཀྱིའོ། །དེ་ལྟ་བུའི་ཚུལ་དེ་སློབ་དཔོན་མེད་པར་དོན་དུ་གཉེར་བས་ཁས་ལེན་པ་ནི་རང་རྒྱལ་
གྱི་ཡིནནོ། །སེམས་ཅན་ཐམས་ཅད་སྡུག་བསྔལ་ལས་བསྒྲལ་བར་འདོདནས་དེ་ལ་རང་ཉིད་
འཚང་རྒྱ་དགོས་པས་དེ་དོན་དུ་གཉེར་ནས་བརྟེན་པར་ཁས་ལེན་པ་ནི་བྱང་ཆུབ་སེམས་
དཔའོ། ། །
གཉིས་པ་དེ་ཁྱད་པར་དུ་བྱེད་པའི་ཆོས་དམིགས་པ་སྟོན་པ་ནི། ཡང་གང་འདོད་
པའི་བྱང་ཆུབ་དེ་ནི་གང་ཡིན་ཞེས་པ་ལ་སོགས་པ་སྟེ། མདོ་བཞིན་དུ་ཞེས་པ་ལ་དགེ་བཤེས་
ལྟར་ན་མདོ་བཞིན་དུ་ཤེས་པར་བྱའོ་ཞེས་ཁ་བསྐངས་ལ། མདོ་ལས་ཇི་སྐད་བརྗོད་སྙམ་པ་
ལ༑ བསྡུས་དང་རྒྱས་པའི་སྒོ་ནས་བརྗོད་ཅེས་འབྲེལ་ལོ། །འབྲོམ་ལྟར་ན་དཀོན་རྣམ་བདུན་
གྱི་མདོ་བཞིན་དུ་མདོ་རྒྱས་འབྲིང་ལས་བསྡུས་དང་རྒྱས་པའི་སྒོ་ནས་བརྗོད་ཅེས་བྱའོ། །ཇོ་བོ་
-1 2 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་ན་མདོ་རྒྱས་འབྲིང་བཞིན་དུ། བསྟན་བཅོས་ལས་བསྡུས་དང་རྒྱས་པའི་སྒོ་ནས་དོན་
ནམ་ཤུགས་ཀྱིས་བརྗོད་ཅེས་བྱའོ། །རྒྱལ་བའི་ཡུམ་གསུམ་ནི་རྒྱས་འབྲིང་གསུམ་ཡིན་ཏེ།
བརྒྱད་སྟོང་པ་ལས་དོན་གྱིས་བརྗོད་པ་ཡིན་ནོ། །ཞེས་འབུམ་པ་ཟེར་རོ། །བྱང་ཆུབ་བསྡུས་
པ་ནི་ཤཱ་རིའི་བུ་འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་ཐམས་ཅད་རྣམ་པ་
ཐམས་ཅད་དུ་མངོན་པརརྫོགས་པར་འཚང་རྒྱ་བར་འདོད་པས་ཤེས་རབ་ཕ་རོལ་ཕྱིན་པ་ལ་
བརྩོན་པར་བྱའོ་ཞེས་གསུངས་པ་ཡིན་ནོ། །དེ་ནི་དམིགས་པ་ཆོས་ཐམས་ཅད་རྣམ་པ་ཐམས་
ཅད་དུ་འཚང་རྒྱ་བ་ཞེས་དམིགས་རྣམ་མ་ཕྱེ་བར་རྟོགས་པར་བཤད་པས་མདོར་བསྟན་པ་
ཡིན་ནོ། །བྱང་ཆུབ་དེ་ནི་གཉིས་སུ་མེད་པའི་ཡེ་ཤེས་ཤེས་རབ་ཕ་རོལ་ཕྱིན་པ་ཡིན་པས། དེ་
མཚོན་པ་ནི་འགྲེལ་པ་ལས་ཤེས་རབ་ཕ་རོལ་ཕྱིན་པ་དང་ཞེས་གསུངས་སོ། །ཡང་ན་མདོའི་
ཚིག་ཞབས་བཟུང་བར་བྱའོ། །རྒྱས་པར་བསྟན་པ་ནི་ཤཱ་རིའི་བུ་འདི་ལ་བྱང་ཆུབ་སེམས་
དཔའ་སེམས་དཔའ་ཆེན་པོ་གནས་པ་མེད་པའི་ཚུལ་གྱིས་ཤེས་རབ་ཕ་རོལ་ཕྱིན་པ་ལ་
གནས་ཏེ། སྦྱིན་པ་དང་། གཏོང་བ་དང་། ལེན་པ་པོ་མི་དམིགས་པའི་ཕྱིར་ཡོངས་སུ་གཏང་
བ་མེད་པའི་ཚུལ་གྱིས་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱའོ་ཞེས་པ་ལ་
སོགས་པ་ནི་དེ་རྒྱས་པར་བཤད་པ་ཡིན་ཏེ། དམིགས་པ་ཆོས་ཐམས་ཅད་ཅེས་པ་དེ་ཕ་རོལ་
ཏུ་ཕྱིན་པ་དྲུག་ཏུ་ཕྱེ་ལ་རྣམ་པ་རྣམ་པ་ཐམས་ཅད་དུ་ཞེས་པ་དེ་དག་ཡོངས་སུ་རྫོགས་པར་ཕྱེ་
ནས་རྟོགས་པར་བསྟན་པའི་ཕྱིར་རོ་གསུངས་སོ། །དེ་ཉིད་མཚོན་པ་ནི་སྦྱིན་པ་ལ་སོགས་པ་
ཞེས་པའོ། །མ་ཧཱ་ལྟར་ན་རྒྱུ་རྣམ་པར་མ་ཕྱེ་བས་ཐོབ་པར་བྱ་བའི་འབྲས་བུ་བསྟན་པ་ནི་
མདོར་བསྟན་པ་ཡིན་ལ། རྒྱུ་རྣམ་པར་ཕྱེ་བས་ཐོབ་པར་བྱ་བའི་འབྲས་བུར་བཤད་པནི་རྒྱས་
པར་བསྟན་པ་ཡིན་ནོ། །གཞན་དོན་བསྡུས་ཏེ་བསྟན་པ་ནི་ཕྱོགས་བཅུ་རེ་རེ་ཞིང་གངྒའི་ཀླུང་
གི་བྱེ་མ་སྙེད་ཀྱི་འཇིག་རྟེན་གྱི་ཁམས་ན་སེམས་ཅན་གང་ཇི་སྙེད་ཡོད་པ་དེ་དག་ཐམས་ཅད་
- ༈
3 {] -



གྲལ།ས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཕུང་པོ་ལྷག་མ་མེད་པའི་དབྱིངས་སུ་མྱ་ངན་ལས་འདའ་བར་འདོད་པས་ཞེས་བྱ་བ་ནི་དེ་
ཐམས་ཅད་མ་ཕྱེ་བའི་འབྲས་བུར་བསྟན་པས་བསྡུས་ཏེ་བསྟན་པ་ཡིན་ནོ། །དེ་མཚོན་པ་ནི་
སེམས་ཅན་ཐམས་ཅད་ཅེས་པའོ། །རྒྱས་པར་བསྟན་པ་ནི་སེམས་ཅན་སེར་སྣ་ཅན་རྣམས་
སྦྱིན་པ་ལ་དགོད་པར་འདོད་པ་ཞེས་པ་ལ་སོགས་པ་ནི་དེ་རྒྱས་པར་བཤད་པ་ཡིན་ཏེ། སྦྱིན་
པ་ལ་སོགས་པ་ལ་བཀོད་པས་དེ་ཐོབ་པར་བྱེད་པ་ཞེས་ཐབས་བྱེ་བྲག་ཏུ་ཕྱེ་བའི་འབྲས་བུར་
བསྟན་པའི་ཕྱིར་རོ། །དེ་མཚོན་པ་ནི་སེར་སྣ་ཅན་ཞེས་པ་ལ་སོགས་པའོ། །ག་ཅེས་པ་ལ་
སོགས་པ་ནི། ཇོ་བོ་ལྟར་ན་བྱང་ཆུབ་དང་གཞན་གྱི་དོན་གཉིས་རབ་ཏུ་སྟོན་པ་ལྟར་བྱེད་པའི་
བསྟན་བཅོས་ཀྱི་ངག་གིས་མདོ་རྒྱས་འབྲིང་གི་དོན་དང་མི་འགལ་བར་མངོན་རྟོགས་རྒྱན་
གྱིས་བསྡུས་པ་དང་རྒྱས་པའི་སྒོ་ནས་ཤུགས་ཀྱིས་བསྟན་ཏེ་ཞེས་པ་ཡིན་ནོ། །འབྲོམ་ལྟརན་
རབ་ཏུ་སྟོན་པ་ལྷུར་བྱེད་པའི་རྒྱས་འབྲིང་གི་ངག་གིས་རྣམབདུན་གྱི་མདོ་དང་མི་འགལ་བར་
གཉིས་ཀ་བསྡུས་པ་དང་རྒྱས་པའི་སྒོ་ནས་གཉིས་པོ་དངོས་སུ་བསྟན་བྱས་པའོ། །གཙུག་
ལག་གི་གཞུང་ནི་མདོ་རྒྱས་འབྲིང་གསུམ་ལ་བྱ་ལ་སྐབས་ཀྱི་དོན་སྟོན་ལྷུར་ལེན་པ་ནི་བསྟན་
བཅོས་ལ་བྱའོ། །ཐམས་ཅད་ནི་མདོ་གཞན་ལ་བྱའོ་འབུམ་པ་ཟེར་རོ། །གཙུག་ལག་གི་
གཞུང་ཞེས་པ་ལ་སོགས་པ་ནི་སེང་བཟང་གིས་ཤེས་པར་བྱེད་པ་དགོད་དགོས་པ་ཞིག་ཡོད་
ལ༑ དེ་ལ་ཤེས་བྱེད་མང་དུ་འགོད་དུ་ཡོད་དེ་བཀོད་ན་གཞུང་མང་བར་འགྱུར་བས་མབཀོད་
དོ་བྱ་བར་སྟོན་པར་སྣང་ངོ༌། །དེས་ན་སྔར་གྱི་བཤད་ལུགས་གསུམ་པོ་ལས་སློབ་དཔོན་
གཉིས་ཀྱི་བཤད་པ་ནི་སེང་གེ་བཟང་པོའི་བཤད་པ་མ་ཡིན་ཏེ། གཉིས་ཀ་ལྟར་ན་ཡང་དོན་
གཉིས་པོ་བསྡུས་པ་དང་རྒྱས་པའི་སྒོ་ནས་མདོ་རྒྱས་འབྲིང་ནས་གསུངས་བྱ་བ་ཡིན་པས་དེ་
ལ་ཤེས་བྱེད་འགོད་མི་དགོས་པའི་ཕྱིར་རོ། །དེས་ན་ཇོ་བོའི་བཤད་པར་རིགས་ཏེ་དེ་དག་
བསྟན་བཅོས་ནས་བསྡུས་པ་དང་རྒྱས་པའི་སྒོ་ནས་ཤུགས་ཀྱིས་བསྟན་པ་ཡིན་བྱས་པས་
- 13 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེཌ་སྐོར།
བསྟན་བཅོས་ན་དངོས་སུགསུངས་པ་མེད་པས་དེ་དག་སྟོན་པར་ཅིས་ཤེས་སྙམ་པ་ལ་ཤེས་
བྱེད་དགོས་པའི་ཕྱིར་རོ། །ཤེས་བྱེད་དུ་ཇི་ལྟར་ཆེ་སྙམ་ན་གཙུག་ལག་ནི་བཀའ་སྟེ། དེའི་
གཞུང་ནི་རྒྱས་འབྲིང་གསུམ་པོའོ། །དེའི་སྐབས་ནི་སྐབས་ཆེན་པོ་བརྒྱད་སྐབས་ཕྲན་བདུན་
ཅུའོ། །སེམས་བསྐྱེད་པའི་སྐབས་ཕྲན་དེ་ཡི་བརྗོད་པར་བྱ་བའི་དོན་ནི་མདོར་བསྟན་རྒྱས་
བཤད་བཞི་པོས་བསྟན་པའི་གཉིས་པོ་དེ་བསྟན་བཅོས་ཀྱིས་དོན་གྱིས་སྟོན་པ་ལྷུར་བྱེད་པ་
ཡིན་ཏེ། མདོ་ཐམས་ཅད་ནས་དེ་དག་གསུངས་པའི་ཕྱིར་རོ། །དེ་དག་ནས་གསུངས་པས་
དེའི་སྒྲུབ་བྱེད་དུ་འོང་བ་ལ་ཅི་ཕན་སྙམ་ན། བསྟན་བཅོས་ཀྱིས་མདོའི་དོན་ཐམས་ཅད་
གསལ་བར་བྱེད་པ་ནི་ཡིན་པས། མདོ་ནས་བཤད་པ་དེ་དག་ཀྱང་གསལ་བར་བྱ་དགོས་ལ་
དངོས་སུ་མ་བསྟན་པའི་ཕྱིར་དོན་གྱིས་སྟོན་དགོས་ཏེ། དོན་གྱིས་ཀྱང་མི་སྟོན་ན་མདོའི་དོན་
ཐམས་ཅད་གསལ་བར་བྱེད་པ་མ་ཡིན་པར་ཐལ་ལོ་དེ་ཡང་མི་རིགས་པས་སོ། །
གསུམ་པ་དབྱེ་བ་སྟོན་པ་ལས་དང་པོ་དེའི་གཞི་ནི། སྔར་མཚན་ཉིད་བསྟན་པ་
དེ་ཡང་ངོ༌། །གྲངས་ཀྱི་དབྱེ་བ་ནི་རྣམ་པ་ཉི་ཤུ་རྩ་གཉིས་སོ། །གསལ་བའི་དབྱེ་བ་ནི་ས་
གསེར་ཞེས་པ་ལ་སོགས་པའོ། །དེ་ལ་སྤྲིན་གྱིས་ཞེས་པ་ནི་བྱེད་ཚིག་ཡིན་པས་ཐམསཅད་ལ་
སྦྱར་ཏེ། དེས་ན་ས་གསེར་གྱིས་ཞེས་པ་ལ་སོགས་པར་སྦྱར་རོ། །འདིའི་སྤྱིའི་དོན་ནི་གཉིས་
ཀྱི་ཤེས་པར་བྱ་བ་ལས། དང་པོ་གྲངས་ངེས་པ་ནི་རྒྱུའི་གནས་སྐབས་དང་འབྲས་བུའི་གནས་
སྐབས་ཀྱི་སེམས་བསྐྱེད་པ་ཐམས་ཅད་དབྱེ་བ་འདིར་འདུས་པས་ཉུང་བ་མ་ཡིན་ལ། འདི་
ལས་འགའ་ཞིག་མ་བརྗོད་ན་ཅི་རིགས་པར་རྒྱུ་དང་འབྲས་བུའི་གནས་སྐབས་ཀྱི་དེ་མ་འདུས་
པར་འགྱུར་བས་དེ་དག་སྡུད་པར་བྱེད་པ་ལ་གྲངས་འདི་ཁོ་ན་ཉེ་བར་མཁོ་བས་གྲངས་ངེས་
པ་ཡིན་ནོ། །གཉིས་པ་ནི་འདུན་པ་དང་ལྡན་པ་ལས་བསམ་པ་དང་ལྡན་པ་སྐྱེ་བ་ནས་བཟུང་
ནས། བགྲོད་པ་གཅིག་པའི་ལམ་དང་ལྡན་པ་ལས་ཆོས་ཀྱི་སྐུ་དང་ལྡན་པ་སྐྱེ་བའི་བར་དོན་
- ། } ༡ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
གྱི་གོ་རིམ་ཡིན་པས་དེ་ཡང་ངེས་སོ། །དེ་ལ་རྩ་བའི་ཚིགས་སུ་བཅད་པ་གཉིས་ནི་མདོར་
བསྟན་པ་ལྟ་བུར་བྱའོ། །འགྲེལ་པའི་སྐབས་སུ་དོན་བཞིས་ཤེས་པར་བྱ་སྟེ། དོན་ཉི་ཤུ་རྩ་
གཉིས་དང་། དཔེ་ཉི་ཤུ་རྩ་གཉིས་དང༌། དཔེ་དོན་གྱི་ཆོས་མཐུན་ཉི་ཤུ་རྩ་གཉིས་དང་། དབྱེ་
བའི་དོན་བསྡུབའོ། །དངཔོ་ནི་འདུན་པ་དང་ཞེས་པ་ནས་ཏེ། དེ་ལ་ཆོས་ཀྱི་སྐུ་དང་ལྡན་པནི་
ཞེས་པའི་ལྡན་པ་ཐམས་ཅད་ལ་སྦྱར་བར་བྱ་བ་ཡིན་པས་འདུན་པ་དང་ལྡན་པ་ཞེས་པ་ལ་
སོགས་པར་སྦྱར་བར་བྱའོ། །དེ་ལ་འདུན་པས་ནི་སེམས་དཔའ་མཚོན་པས་ངེས་པའི་གྲོགས་
སྨོན་ལམ་སྟེ་དེ་དང་ལྡན་པའོ། །དེ་ཉིད་ཀྱི་ཕྱིར་སེམས་བསྐྱེད་པའི་ངོ་བོ་ཉིད་མི་ཟད་པ་ཞེས་
བཤད་དོ། །བསམ་པ་ནི་ཤེས་རབ་སྟེ་ཕ་རོལ་ཏུ་ཕྱིན་པ་དྲུག་གིས་བསྡུས་པའི་ཕན་བདེ་ལ་
དམིགས་པའི་བསམ་པའོ། །ལྷག་པའི་བསམ་པ་ནི་དྲན་པ་ཉེ་བར་བཞག་པ་ནས་ཐུགས་རྗེ་
ཆེན་པོའི་བར་གྱི་ཡོན་ཏན་ལྷག་པ་ཐོབ་ཅིང་འཕེལ་བའི་མགོ་བཙུགས་པའོ། །སྦྱོར་བཞི་སྒོམ་
བྱུང་སྐྱེས་པས་མཁྱེན་པ་གསུམ་སྒོམ་པའི་རྟག་ཏུ་བྱེད་པ་དང་གུས་པར་བྱེད་པའི་བརྩོན་
འགྲུས་ཀྱིས་སྒོམ་པའོ། །སྦྱིན་པ་ནས་ཤེས་རབ་ཀྱི་བར་ནི་གཙོ་ཆེ་བ་བཟུང་བའོ། །ཐབས་
མཁསཔ་ནི་སེམས་ཅན་གྱི་དོན་བྱེད་པའོ། །ཡང་ན་དགེ་བ་མི་ཟད་པར་བྱེད་པ་སྟེ་བསྔོ་བའོ།
སྨོན་ལམ་ནི་དགེ་བ་རྒྱུན་མི་ཆད་པའོ། །སྟོབས་ནི་སྒོམ་པ་དང་སོ་སོར་རྟོག་པའོ། ཡངན་སོ་
སོ་ཡང་དག་པར་རིགས་པ་བཞིའོ། །རང་ཆོས་ལ་རྫོགས་པར་ལོངས་སྤྱོད་པ་གཞན་སྨིན་པར་
བྱེད་པའི་བྱེད་པ་ཅན་གྱི་ཡེ་ཤེས་ནི་ཇི་སྙེད་པ་ཤེས་པ་ཡིན་ནོ། །མངོན་པར་ཤེས་པ་ནི་དྲུག་གོ།
དེས་ན་ཤཱནྟི་པའི་དེ་མི་བདེའོ། །ཚོགས་གཉིས་ནི་ཕ་རོལ་ཏུ་ཕྱིན་པ་དྲུག་ལ་འཇོག་པའོ།།
བྱང་ཆུབ་ཀྱི་ཕྱོགས་དང་མཐུན་པ་ནི་སུམ་ཅུ་རྩ་བདུན་ནོ། །སྙིང་རྗེ་དང་ལྷག་མཐོང་ནི་ཐབས་
དང་ཤེས་རབསྟེ། དེ་ལ་སྙིང་རྗེ་ནི་སེམས་བསྐྱེད་པའི་ཁོང་སྙིང་ལྟ་བུ་ཡིན་པསངོ་བོ་ཉིད་ཡིན་
པས། རྒྱན་གྱི་འགྲེལ་པ་དང༌། ཉི་ཁྲི་འགྲེལ་དང༌། འགྲེལ་ཆེན་ནས་བཤད་པ་བཞིན་དུ་ཞི་
| 33



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་སུ་རིགས་སོ། །གཟུངས་ནི་དྲན་པ་སྟེ་འཛིན་པར་བྱེད་པས་གཟུངས་སོ། །སྤོངས་པ་ནི་
ཤེས་རབ་བོ། །ཆོས་ཀྱི་སྡོམ་བཞིའམ་བཀའ་རྟགས་ཀྱི་ཕྱག་རྒྱ་བཞི་ནི་དཔེའི་ཐ་སྙད་ཀྱིས་
ཆོས་ཀྱི་དགའ་སྟོན་ནོ། །འགྲོད་པ་གཅིག་པ་ནི་སེང་བཟང་ལྟར་ན། སངས་རྒྱས་ཐམས་ཅད་
ཤེས་རབ་དང་ཐུགས་རྗེ་མཚུངས་པས་གཞན་གྱི་དོན་བྱེད་པའི་ཕྲིན་ལས་ཐ་མི་དད་པའོ།།
ཆོས་ཀྱི་སྐུ་ནི་སངས་རྒྱས་ཀྱི་དག་པ་འཇིག་རྟེན་པ་རྗེས་ཐོབ་ཀྱི་ཡེ་ཤེསཏེ་སྤྲུལ་པའི་སྐུ་འབྱུང་
བའི་རྒྱུ་མཚན་དུ་གྱུར་པའོ། །
གཉིས་པ་ནི་གོ་རིམ་བཞིན་དུ་ས་དང་ཞེས་པ་ནས་ཏེ། དེ་ཡང་སྤྲིན་ལྟབུ་སྟེ་ཞེས་
པའི་ལྟ་བུ་ནི་ཐམས་ཅད་དང་འབྲེལ་བར་བྱ་བ་ཡིན་པས། ས་ལྟ་བུ་དང་ཞེས་པ་ལ་སོགས་
པར་སྦྱར་རོ། །ས་ནི་རྟེན་བྱེད་པའོ། །གསེར་ནི་ལན་བཅུ་དྲུག་ཏུ་བཞུས་པའོ །ཟླ་བ་ཚེས་པ་
ནི་ཡར་ངོའོ། །མེ་ནི་སེང་བཟང་ལྟར་ན་ཤིང་བསྲེག་པའོ། །གཞན་དག་ལྟར་ན་བུད་ཤིང་གི་
ཁྱད་པར་གྱིས་ཁྱད་པར་དུ་འགྱུར་བའོ། །གཏེར་ཆེན་པོ་ནི་དགོས་འདོད་ཐམས་ཅད་འབྱུང་
ཞིང་ཟད་མི་ཤེས་པའོ། །རིན་ཆེན་འབྱུང་ཁུངས་ནི་མང་པོ་དང་འོད་གསལ་བ་དང་ལས་སུ་
རུང་བ་འབྱུང་བའོ། །རྒྱ་མཚོ་ཆེན་པོ་ནི་འདོམ་བཅུ་གཉིས་མན་ཆོད་དོ། །རྡོ་རྗེ་ནི་ཕ་ལམ་མོ།།
རིའི་རྒྱལ་པོ་ནི་རིན་པོ་ཆེ་སྣ་བཞི་ལས་གྲུབ་པའོ། །སྨན་ནི་ཆེན་པོའོ། །དགེ་བའི་བཤེས་
གཉེན་ནི་མཚན་ཉིད་པའོ། །ཡིད་བཞིན་གྱི་ནོར་བུ་ནི་མཆོད་པ་བྱས་ན་འདོད་པ་ཐམས་ཅད་
སྦྱིན་པའོ། །ཉི་མནི་སྨིན་པར་བྱེད་པའོ། །ཆོས་ཀྱི་སྒྲ་དབྱངསནི་གདུལ་བྱ་འདུན་པར་བྱེད་པ་
སྟེ་དྲི་ཟའི་གླུའོ། །རྒྱལ་པོ་ཆེན་པོ་ནི་ཕན་གནོད་ལ་མཐུ་ཐོགས་པ་མེད་པའོ། །བང་མཛོད་ནི་
ནོར་མང་པོའི་གནས་སོ། །ལམ་པོ་ཆེ་ནི་མི་རིགས་བཞི་ཀ་འགྲོ་བའོ། །བཞོན་པ་ནི་བརྟན་
པའོ། །བཀོད་མའི་ཆུ་ནི་ཆུ་མི་ཟད་པ་དང་གསར་དུ་འབྱིན་པའོ། །སྒྲ་སྙན་པ་ནི་རྔ་བོ་ཆེའི་
ཆོས་ཀྱི་ཤུགས་ཀྱིའོ། །ཆུ་བོའི་རྒྱུན་ནི་བྱ་བ་ཐ་མི་དད་པའོ། །སྤྲིན་ནི་ཆར་འབྱུང་བའི་རྒྱུ་མཚན་
-| { ཤུ .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
ནོ༑ ༑གསུམ་པ་ནི་དཀར་པོའི་ཆོས་ཐམས་ཅད་ཞེས་པ་ནས་ཏེ། དེ་ལ་གྲོགས་དང་ལྡན་པའི་
སེམས་བསྐྱེད་དང་དཔེའི་ཆོས་མཐུན་ནི་ཐམས་ཅད་དང་སྦྱར་རོ། །གྲོགས་དང་དཔེ་ནི་ཕལ་
ཆེར་ཆོས་མཐུན་པར་སྦྱར་བ་ཡིན་གྱི་ལ་ལར་སྦྱར་བར་མི་ནུས་པ་ཡང་ཡོད་དོ། །དེ་དག་ལས་
ཅུང་ཟད་བརྗོད་ན། མི་འགྱུར་བ་དང་འཕེལ་བ་ནི་དེའི་མགོ་བཙུགས་པ་ཙམ་ཡིན་གྱི་ཚོགས་
ལམ་ན་དེ་དག་རྫོགས་པར་ནི་མེད་དོ། །སྒྲིབ་པ་བསྲེག་པ་ནི་དེའི་རྒྱུ་ཙམ་མོ། ཁྲིམསནི་རྒྱུ་
དང་མི་རྒྱུ་ཀུན་གྱི་ས་བཞིན་དུ་ཞེས་པའི་ཚུལ་གྱིས་སོ། །མི་འཁྲུགས་པ་ནི་ཆུའི་རང་བཞིན་
གཡོ་བ་ཡིན་པས་མི་འཁྲུགས་པ་དང་ཆོས་མཚུངས་སོ། །བྱང་ཆུབ་ཀྱི་ཕྱོགས་སུམ་ཅུརྩ་
བདུན་ལ་མཁས་པའི་ཤེས་རབ་བམ་ཤེས་རབ་ཀྱི་ཡོན་ཏན་ལ་ཡིད་ཆེས་པ་བརྟན་པས་སྤྲོ་བ་
མི་ཕྱེད་པའོ། །འདོད་པའི་ཡོན་ཏན་ལྔ་ལ་དམིགས་པ་གཡེང་བའོ། །ཚོར་བའི་གནས་སྐབས་
གསུམ་གྱིས་བསྡུས་པའི་སེམས་ཅན་གྱི་དོན་མི་གཏོང་བའོ། །བསོད་ནམས་དང་ཡེ་ཤེས་མང་
པོའི་མཛོད་ཅེས་པ་ནི་གྲོགས་ཅན་ཁོ་ནའི་ཆོས་མཐུན་ཡིན་གྱི་གྲོགས་ཀྱི་མ་ཡིན་ནོ།།
འཕགས་པའི་གང་ཟག་ཐམས་ཅད་གཤེགས་པ་ནི་གྲོགས་ལས་ནི་ཐེག་པ་གསུམ་གྱི་གང་
ཟག་ཐམས་ཅད་གཤེགས་པའོ། །གྲོགས་ཅན་ལས་ནི་ཐེག་པ་ཆེན་པོའི་ཁོ་ནའི་གཤེགས་པ་
ཡིན་ནོ། །ཞི་གནས་ཀྱིས་མྱ་ངན་ལས་འདས་པར་མི་ལྟུང་བ་ནི་དེའི་བདེ་བ་ཉམས་སུ་མྱོང་
བས་འཁོར་བའི་སྡུག་བསྔལ་གྱིས་མི་སྐྱོ་བས་ཡིན་ནོ། །བཞི་པ་ནི་དེ་ལྟ་ན་ཡང་ཞེས་པ་ནས་
ཏེ༑ དེ་ལ་དང་པོ་གསུམ་ནི་ལས་དང་པོ་པའི་ས་ཚོགས་ལམ་གྱིས་བསྡུས་པའོ། །དེ་ལ་གསུམ་
ཇི་ལྟར་ཡིན་སྙམ་ན། ཆུང་དང་ཞེས་པ་སྟེ་ཚོགས་ལམ་ཆེ་འབྲིང་གསུམ་གྱིས་དེ་གསུམ་ཡང་
ཆུང་ངུ་ལ་སོགས་པར་བཞག་གོ །དེ་ལ་ཤེས་རབ་འབྱུང་གནས་བློ་གྲོས་ལྟར་ན། དད་པ་ནི་
འདུན་པ་བསྐྱེད་པའི་ལས་ཅན་ཡིན་པས། དེས་དད་པ་མཚོན་པ་ཡིན་པས་དེ་ནི་དད་པའི་
རྗེས་འབྲངས་ཀྱིས་ཡིན་ལ། བསམ་པ་ནི་ཤེས་རབ་ཡིན་པས་དེ་དང་ལྡན་པ་ནི་ཆོས་ཀྱི་རྗེས་
-13 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུ་འབྲས་བ་ཡིན་ལ། ལྷག་པའི་བསམ་པ་ནི་རྟོགས་པ་ཁྱད་པར་དུ་འགྱུར་བ་ཡིན་པས་དེ་ནི་
མཐོང་བས་ཐོབ་པའི་གང་ཟག་ཡིན་ནོ་ཟེར་རོ། །ཊིཀྐ་གཞན་ལས་གཞན་དོན་འདོད་པ་ཆུང་
ངུ་ལ་སོགས་པ་ཡིན་ནོ་ཟེར་རོ། །མ་ཧས་དེ་དག་ནི་དང་པོ་ཐོབ་པ་དང༌། དེ་མི་ཉམས་ཤིང་
བརྟན་པ་དང༌། དེ་འཕེལ་བའི་དབང་དུ་བྱས་ནས་ཆུང་ངུ་ལ་སོགས་པར་ རིམ་པ་བཞིན་
བཞག་གསུང་སྟེ། དེ་ཉིད་འཐད་དོ། །ས་དང་པོ་ལ་འཇུག་པའི་ལམ་ནི་སྦྱོར་བའི་ལམ་སྟེ་སྒྲ་
དོན་མཐུན་ནོ། །སྤྱོད་ཡུལ་ཅན་ནི་རྟེན་ཅན་ཏེ། དེ་ལ་དང་པོ་མཐོང་བའི་ལམ་ལ་བརྟེན་ལ།
ལྷག་མ་ནི་སྒོམ་པའི་ལམ་ལ་བརྟེན་ནོ། །འདའ་དང་ཁྱུང་པོ་ནི་ཁྱད་པར་གྱི་ལམ་གྱི་ལྔ་པོ་ནི་
ས་བཅུ་གའི་ཡིན་ཏེ། སདང་པོ་ཐོབ་པ་མ་གཏོགས་ལ་སྦྱིན་པ་དང་ལྡན་པ་དེ་བོགས་དབྱུང་བ་
ཁྱད་པར་ཅན་ལ་མངོན་པར་ཤེས་པ་དང་ལྡན་པ་ལ་སོགས་པ་ཡིན་ནོ། །དེ་བཞིན་དུ་བཅུ་
པའི་བར་དུ་སྦྱར་རོ་ཟེར་བ་ནི་དེ་སེང་གེ་བཟང་པོའི་འདོད་པ་མ་ཡིན་ཏེ། དེས་དོན་གྱི་གོ་རིམ་
དུ་བཤད་པས་དེ་ལྟར་ན་གོ་རིམ་འཁྲུགས་པར་འགྱུར་བས་སོ། །གཞན་ཡང་དང་པོའི་ཁྱད་
པར་ལ་ཡོད་ལ་གཉིས་པའི་དངོས་གཞི་ལ་མེད་པ་ཡང་མི་འཐད་དོ། །དེས་ན་ས་བཅུ་པའི་
ཁྱད་པར་གྱི་ལམ་ལ་བྱ་སྐད་དོ། །འཕགས་པས་ཁྱད་པར་གྱི་ལམ་གྱི་དེ་བརྒྱད་ཅེས་བཤད་པ་
ནི༑ སྒྲིབ་པ་སྤངས་པའི་སེམས་བསྐྱེད་དེར་མི་འདུ་བས་མི་རིགས་པར་མཐོང་ནས་སེང་གེ་
བཟང་པོའི་སངས་རྒྱས་ཀྱི་ས་ལ་གསུམ་བཞག་པ་ཡིན་ནོ། །དེ་ལ་སངས་རྒྱས་ཀྱི་ས་ལ་དེ་
བཞག་པར་མི་རིགས་ཏེ་དེའི་མཚན་ཉིད་གཞན་གྱི་དོན་དུ་སངས་རྒྱས་ཐོབ་པར་འདོད་པ་
མེད་པའི་ཕྱིར་རོ། །དེ་ཡང་ཐོབཟིན་པའི་ཕྱིར་རོ། །དེ་མེད་ཀྱང་དེ་ཡོད་པར་འདོད་ན་མཚན་
ཉིད་མེད་པའི་དངོས་པོར་འགྱུར་རོ་ཟེར་ན། སེང་གེ་བཟང་པོའི་བསམ་པ་ནི་འདོད་པནི་སྙིང་
རྗེའི་བདག་ཉིད་ཀྱི་དོན་དུ་གཉེར་བའི་འདུན་པ་དེའི་རྒྱུར་གྱུར་པ་ཡིན་པས། དེ་འབྲས་བུའི་
དུས་ན་མེད་པ་སྐྱོན་མ་ཡིན་ནོ། །ཉིད་ཀྱིས་བརྙེས་པའི་བྱང་ཆུབ་ཐུགས་སུ་ཆུད་ནསགནས་པ་
- ]
3 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
དང༌། དེ་ཡང་གཞན་གྱི་དོན་དུ་བསྐྱེད་པ་ཡིན་པར་ཐུགས་སུ་ཆུད་ནས་གནས་པས་དེ་གཉིས་
ལ་དམིགས་པ་ནི་སངས་རྒྱས་ཀྱི་ས་ལ་མི་འགལ་བར་ཡོད་དོ། །ཡང་ན་དེ་སྨོན་ལམ་གྱི་
བདག་ཉིད་ངེས་པ་པའི་གྲོགས་ཡིན་ལ། དེ་ཡང་མི་འབྲེལ་བའི་འདུན་པ་ཡིན་ཏེ། སངས་
རྒྱས་ཀྱི་ས་ལ་འདུན་པ་ཉམས་པ་མི་མངའ་ཞེས་བཤད་པའི་ཕྱིར་རོ། །དེ་ཙམ་ཞིག་ས་དེ་ལ་
བཞག་པར་ནུས་ཀྱང་སེང་གེ་བཟང་པོས་བཤད་པ་ནི་མི་རིགས་ཏེ། རྒྱལ་སྲས་རྣམས་ཀྱི་ཞེས་
པ་དང་། བགྲོད་པ་གཅིག་པ་ས་བརྒྱད་པ་ཡན་ཆད་ན་ཡོད་པའི་ཕྱིར་རོ། །དེ་ལ་སོ་སོའི་སྐྱེ་
བོའི་སེམས་བསྐྱེད་བཞི་ནི་མོས་པ་དང་ལྡན་པ་ཡིན་ལ། ས་དང་པོ་ནས་བདུན་པའི་བར་གྱི་
བདུན་ནི་ལྷག་པའི་བསམ་པ་རྣམ་པར་དག་པའི་སའི་ཡིན་ལ། སྨོན་ལམ་དང་ལྡན་པ་ནས་
སངས་རྒྱས་ཀྱི་སྦྱོར་བའི་གནས་སྐབས་ཀྱི་བར་དགུ་ནི་རྣམ་པར་སྨིན་པའི་སའི་ཡིན་ལ།
སངས་རྒྱས་ཀྱི་སའི་དངོས་གཞི་དང་རྗེས་ཀྱི་གཉིས་ནི་སྒྲིབ་པ་སྤང་བའི་ཡིན་ནོ། །
དེ་ལྟར་རིགས་དང་ལྡན་པ་སེམས་བསྐྱེད་པར་བརྟེན་ནས་རྐྱེན་བཤེས་གཉེན་
དམ་པ་ལ་གདམས་ངག་ནོད་པར་བྱེད་པས་དེ་སྟོན་པར་འདོད་ནས་མཚམས་སྦྱོར་བ་ནི་དབྱེ་
བ་ཞར་ལ་བརྗོད་ནས་ཞེས་པའོ། །མདོ་ནས་སེམས་བསྐྱེད་པའི་མཚན་ཉིད་དང་དབྱེ་བ་
གཉིས་ཀ་བསྟན་པར་འདྲ་བ་ལ། མཚན་ཉིད་ནི་དངོས་སུ་བསྟན་ལ་དབྱེ་བ་ནི་ཞར་ལབསྟན་
པར་འགྱུར་བ་དེ་ཇི་ལྟར་ཡིན་ཟེར་ན། མདོ་ལས་ནི་མངོན་རྟོགས་ལམ་གྱི་རིམ་པར་སྟོན་པ་
ཡིན་ལ། དེ་ཡང་རིགས་དང་ལྡན་པས་མཚན་ཉིད་དང་ལྡན་པའི་སེམས་བསྐྱེདནསགདམས་
ངག་ནོས་ཏེ་དེའི་དོན་བསྒྲུབས་པས་ངེས་འབྱེད་ལ་སོགས་པ་སྐྱེ་བ་ཡིན་པས་དེ་སྐབས་སུ་
བབ་པའི་དོན་ཡིན་པས་གཙོ་བོར་བསྟན་པ་ཡིན་ལ། རིགས་དང་ལྡན་པ་དེའི་དབྱེ་བ་དེ་ཚོ་
རྒྱུད་ལ་བསྐྱེད་ནས་གདམས་ངག་ནོད་པ་ནི་མ་ཡིན་ཏེ་དེ་ལྟ་ན་སངས་རྒྱས་ཀྱི་སའི་བར་གྱི་
ཆོས་རྫོགས་པར་བྱས་ནས་དེ་ནོས་པ་ལ་དོན་མེད་པའི་ཕྱིར་རོ། །དེས་ན་སྐབས་སུ་བབ་པའི་
- 1 37



JIH3
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དོན་བརྗོད་པར་མི་འདུག་པས་ཞར་ཙམ་ལ་ཡིན་ནོ། །
གདམས་ངག་ལ་བཞི་སྟེ། དེའི་སྤྱིའི་དོན་དང་། སོ་སོའི་མཚན་ཉིད་དང་། དབྱེ་
བའི་དོན་བསྡུ་བ་དང་། དགེ་འདུན་དཀོན་མཆོག་ལ་ཁྱད་པར་བརྗོད་པའོ། །དང་པོ་དེའི་སྤྱིའི་
རྣམ་གཞག་ལ་དོན་དྲུག་གི་ངེས་པར་བྱ་སྟེ། ནོད་པ་པོ་རྟེན་གྱི་གང་ཟག་དང༌། དེ་ཐོབ་པའི་
དུས་དང་། ནོད་པའི་ཡུལ་དགེ་བའི་བཤེས་གཉེན་དང༌། དེའི་དགོས་པ་དང་། དེའི་ངོ་བོ་དང་།
དབྱེ་བའོ། །དང་པོ་རྟེན་ནི་དེ་ལྟར་ཞེས་པ་ནས་བྱེད་པའི་བར་གྱིས་སྟོན་ཏེ། སེམས་དང་པོས་
མཚོན་པ་ནི་ ཚོགས་ ལམ་གྱི་གཉིས་སོ། །དེའི་རྟོགས་པ་ཐོབ་པའི་ སྐབས་སུ་བབ་པས་
གདམས་ངག་ཐོབ་ཏུ་རུང་བའི་དུས་ཇི་ལྟ་བར་དེ་དོན་དུ་གཉེར་བ་ནི་རྟག་ཏུ་ངུ་ལྟ་བུའོ།།
བསྐལ་པ་གྲངས་མེད་ངེས་འབྱུང་ཞིང་ཞེས་པའི་དོན་ནི། འགྲེལ་ཆེན་ལས་སྦྱིན་པ་ལ་སོགས་
པའི་ཚོགས་བསགས་པ་ཡང་གསུངས་སོ། །ཤེས་རབ་ཕ་རོལ་ཕྱིན་པ་བསྟན་པ་ལ་མི་
དངངས་པ་ལ་སོགས་པས་མཚོན་པ་བདེན་པ་གཉིས་ཀྱི་དོན་བསྟན་པ་ལ་མི་དངངས་པ་ལ་
སོགས་པ་ཡང་སྨོས་སོ། །འགྲེལ་ཆེན་ལས་ཐོབ་པའི་དུས་དང༌། བཤེས་གཉེན་གྱི་ཁྱད་པར་
གཉིས་བར་འདི་ན་སྨོས་ནས་ཡོད་པས་བར་འདིར་དེ་གཉིས་ཤེས་པར་བྱའོ། །དེ་ལས་དང་པོ་
ནི་ཆོས་ཀྱི་རྒྱུན་གྱི་ཏིང་ངེ་འཛིན་ཐོབ་པའི་དུས་ནའོ། །དེ་ཡང་ཆོས་གསུམ་གྱིས་ཤེས་པར་བྱ་
སྟེ༑ དེའི་མཚན་ཉིད་དང་རྒྱུ་དང་དུས་སོ། །དང་པོ་ནི་ཏིང་ངེ་འཛིན་གང་ལ་མཉམ་པར་
བཞག་ན་སངས་རྒྱས་ལས་ཆོས་ཀྱི་ཚིག་དང་དོན་མ་ལུས་པར་འཛིན་པར་ནུས་པའོ། །ངེས་
ཚིག་ནི་དེ་ཉིད་དང་རང་གི་རྒྱུད་ལ་ཡོན་ཏན་གྱི་ཆོས་མང་པོའི་རྒྱུན་འབྱུང་བས་དེ་ལ་རྒྱུན་ཅེས་
བྱའོ། །དེའི་རྒྱུ་ནི་སེམས་གནས་པའི་ཐབས་དགུ་ཡིད་ལ་བྱེད་པ་བཅུ་གཅིག་དང་འབྲེལ་བར་
བསྒོམས་པས་བསམགཏན་གྱི་དངོསགཞི་བསྒྲུབསནས་དེ་ལས་མངོན་པར་ཤེས་པ་སྒྲུབ་ཏེ།
དེའི་སྟོབས་ཀྱིས་ཚོགས་བསགས་པས་སེམས་ལས་སུ་རུང་བའི་མཆོག་ཏུ་གྱུར་པ་ལས་འབྱུང་
.：
3 S -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
ངོ་༑ ༑བསམ་གཏན་ལ་ཐོབ་ཅེས་པའི་ཚུལ་གྱིས་སོ། །དེ་དང་པོ་སྐྱེ་བའི་ཚུལ་ནི་ཚོགས་ལམ་
རབ་ཀྱི་མཐར་ཕྱིན་པའོ། །ཕྱིས་མངོན་དུ་བྱེད་པ་ནི་ས་དང་པོ་དང་བརྒྱད་པ་ལ་སོགས་པ་ཅི་
རིགས་པར་རོ། །དེས་ན་ཁ་ཅིག་གིས་གདམས་ངག་ཐོབ་ནས་དེའི་དོན་སེམས་ག་བསྒོམས་
ནས་ཞི་གནས་བསྐྱེད་པའི་ཐབས་སུ་སེམས་གནས་པའི་ཐབས་དགུ་ཡིད་ལ་བྱེད་པ་བཅུ་
གཅིག་བསྒོམས་ནས་བསམ་གཏན་བསྐྱེད་དེ། དེ་ནས་མངོན་ཤེས་བསྒྲུབས་དེ་ནས་ཚོགས་
བསགསནས་སེམས་ལས་སུ་རུང་བ་ཐོབ་པ་ལ་དྲོད་སྐྱེའོ་ཞེས་གདམས་ངག་དངངེས་འབྱེད་
ཀྱི་བར་དུ་ཤེས་པའི་ཕྲེང་བ་མང་པོ་སྐྱེ་བར་འཆད་པ་ནི་ནོར་བར་ཤེས་པར་བྱའོ་སྐད་དོ། །
འདི་གདམས་ངག་ཁྱད་པར་ཅན་ཡིན་པས་བཤེས་གཉེན་ནི་སྤྲུལ་པའི་སངས་རྒྱས་དངོས་
ཡིན་ནོ། ། །
བཞི་པ་དགོས་པ་ལས། སྦྱོར་བ་དང་ལྡན་པ་ལ་སོགས་པའི་བྱང་ཆུབ་ཀྱི་སེམས་
བསྐྱེད་པ་དང༌། སེམས་བསྐྱེད་པ་དེས་ཡུལ་དུ་བྱས་པའི་ཆོས་ཏེ། བསམ་པ་དང་ལྡན་པས་ཕ་
རོལ་ཏུ་ཕྱིན་པ་དྲུག་དང༌། ལྷག་པའི་བསམ་པ་དང་ལྡན་པས་དྲན་པ་ཉེར་བཞག་ནས་དཔེ་
བྱད་ཀྱི་བར་དུ་ཡུལ་དུ་བྱས་པ་ལ་སོགས་པ་ཆོས་མ་ཐོབ་པ་རྣམས་རང་གི་རྒྱུད་ལ་གྲུབ་ཅིང་
ཐོབ་པར་བྱ་བ་ནི་རྗེས་བསྟན་གྱི་དགོས་པའོ། །སེམས་བསྐྱེད་པ་དང་པོ་གསུམ་དངགོ་ཆའི་
སྒྲུབ་པ་ལ་སོགས་པ་ཡོན་ཏན་ཐོབ་ཟིན་པ་མི་ཉམས་པར་བྱེད་པའི་ཐབས་ཀྱིས་སྲུང་ཞིང་།
དེ་མ་ཉམས་པས་མངོན་པར་འཕེལ་བར་བྱ་བ་ནི་གདམས་ངག་གི་དགོས་པའོ། །ངོ་བོ་ནི་
འདོམས་པ་ནི་ཞེས་པ་སྟེ། དེ་ལ་གདམས་ངག་ནི་དོན་དུ་གཉེར་བའི་དོན་ཐོབ་པའི་བྱ་བའམ་
ཐབས་ཉེ་བར་སྟོན་པའོ། །དེས་ན་ཆོས་འཆད་པ་དང་མི་འདྲ་བ་ཡིན་ནོ། །གདམས་པའི་ངོ་བོ་
ནི་ཡོན་ཏན་ཐོབ་པ་མི་ཉམས་ཤིང་འཕེལ་བར་བྱེད་པའི་ཐབས་ཀྱི་བྱ་བ་སྟོན་པ་ཡིན་ནོ།།
རྗེས་སུ་བསྟན་པ་ནི་ཡོན་ཏན་མ་ཐོབ་པ་ཐོབ་པར་བྱེད་པའི་ཐབས་ཀྱི་བྱ་བ་སྟོན་པའོ། །འདི་
- | 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་བྱེད་པའི་སྒོ་ནས་བསྟན་པའོ། །འདི་དག་གི་ཡུལ་ལ་ཁྱད་པར་ཅི་ཡོད་ཟེར་ན། གས་མེད་
ཀྱིས་ལྷག་པའི་ཚུལ་ཁྲིམས་ལ་འདོམས་པ་ནི་གདམས་ངག་ཡིན་ལ། སེམས་དང་ཤེས་རབ་
ལ་འདོམས་པ་ནི་རྗེས་སུ་བསྟན་པར་བཤད་དོ། །འོན་ཀྱང་བྱེད་པ་འདི་གཉིས་ཀ་ཡང་ཡུལ་
གཅིག་བསྟན་པས་འགྲུབ་པ་ཡང་སྲིད་དོ། །དེ་ཡུལ་གྱི་སྒོ་ནས་བཅུར་དབྱེ་བ་ནི། གདམས་
ངག་ནི་བཅུའི་བདག་ཉིད་ཤེས་པར་བྱ་ཞེས་པས་སྟོན་ནོ། །དེ་བཅུར་གྲངས་ངེས་པར་ཇི་ལྟར་
འགྲུབ་ཟེར་ན་དེ་ནི་བརྗོད་བྱ་བཅུར་ངེས་པས་སོ། །དེ་ཉིད་ཇི་ལྟར་འགྲུབ་སྙམ་ན། གང་ཟག་
ཞིག་གི་མངོན་པར་འདོད་པའི་དོན་གྱི་སྒྲུབ་པ་མ་ཚང་བ་མེད་ཅིང་ཕུན་སུམ་ཚོགས་པནི་འདི་
བཅུ་ཁོ་ནས་འགྲུབ་པའི་ཕྱིར་ཏེ། དེ་ཡང་མཐོང་ལམ་སྒོམ་ལམ་མམ་མཐར་ཐུག་པའི་འབྲས་
བུ་འདོད་པས་དེའི་རྒྱུ་སྒྲུབ་པ་བྱེད་དགོས་ལ་དེ་ཡང་དམིགས་བཅས་ཀྱི་དེ་བྱས་པས་ཀྱང་དེ་
དག་མི་ཐོབ་པས་མི་དམིགས་པའི་རྣམ་པ་ཅན་གྱི་སྒྲུབ་པ་བྱ་དགོས་པས་དེ་བསྟན་ཏོ། །དེ་
ཡང་གོ་ཆ་ལ་སོགས་པའི་སྒྲུབ་པ་ཉིད་ཡིན་ནོ། །དེ་ལ་ཡང་ཡུལ་གང་མི་དམིགས་པར་སྒོམ་
པར་བྱ་བའི་དམིགས་པ་དགོས་པས་དེའི་མི་དམིགས་པར་བདེན་པ་བཞིའོ། །ཡང་དེ་ལ་རྟེན་
དགོས་པས་རྟེན་དཀོན་མཆོག་གསུམ་མོ། །བརྟེན་པ་ནི་སྐྱབས་སུ་འགྲོ་བའོ། །དེ་ལྟ་བུའི་
སྒྲུབ་པ་བྱེད་པ་ལ་མི་མཐུན་ཕྱོགས་སྤོང་དགོས་ལ་དེ་ཡང་བརྩོན་འགྲུས་ཡིན་པའི་ཕྱིར་དེ་ཡི་
མི་མཐུན་ཕྱོགས་ནི་ལེ་ལོ་ཡིན་ནོ། །དེ་ཡང་གསུམ་ལས་སེང་གེ་བཟང་པོ་ལྟར་ན་དང་པོ་སྙོམ་
ལས་འཛིན་པ་ནི། འདོད་པའི་ཡོན་ཏན་ཉལ་བ་ལ་སོགས་པའི་ལུས་ངག་ཡིད་གསུམ་གྱི་བདེ་
བ་ལ་ཆགས་ནས་དེ་ལ་མི་སྦྱོར་བ་ཡིན་ལ་དེའི་བྱེད་པ་ནི་སྒྲུབ་པ་ཁྱད་པར་དུ་མི་འགྱུར་ཞིང་
ངན་དུ་འགྲོ་བའོ། །དེའི་གཉེན་པོར་ཁྱད་པར་དུ་འགྲོ་བའི་རྒྱུ་ལུས་ལ་སོགས་པ་ཆོས་ཐམས་
ཅད་ལ་མ་ཞེན་ཞིང་ཆགས་པ་མེད་པར་སྒོམ་དགོས་སོ། ། །
གཉིས་པ་སྒྱིད་ལུག་པ་ནི་བདག་གིས་དེ་སྔ་ཕན་ཆོད་སྒྲུབ་པ་དེ་ཙམ་ཞིག་བྱས་
-， 1 (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
སོ་ཞེས་རློམ་སེམས་སུབཟུངནས། དེ་ཙམ་བྱས་ཀྱང་བདག་ལ་གྲུབ་པའི་མཚན་མ་ཅི་ཡང་མ་
བྱུང་པས་ཡང་བདག་གིས་ནམ་ཡང་མི་འགྲུབ་སྙམ་དུ་སྐྱིད་ལུག་ནས་སྒྲུབ་པ་ལ་སྐྱོ་ཞིང་སུན་
པའི་ངལ་བས་དེའི་བྱེད་པ་སྒྲུབ་པ་དེ་མཐར་ཐུག་པར་མི་འགྱུར་རོ། །དེའི་གཉེན་པོར་ཆོས་
ཐམས་ཅད་ལ་རློམ་པ་མེད་པས་ཕྱིར་མི་ལྡོག་པའི་རྒྱུ་མི་ངལ་བ་སྒོམ་དགོས་སོ། །གསུམ་པ་
བདག་ཉིད་བརྙས་པ་ནི་སངས་རྒྱས་ཐོབ་པར་བྱེད་པ་ལ་ཤེས་བྱ་མ་ལུས་པ་ཤེས་དགོས་ལ་དེ་
ལ་ཡང་ཤེས་པར་བྱ་བའི་དོན་རེ་རེ་ཤེས་པའི་ཕྱིར་ཡང་འཇིག་རྟེན་གྱི་ཁམས་མང་པོར་འགྲོ་
ཞིང་སངས་རྒྱས་རྣམས་ལ་གདམས་པ་ནོད་དགོས་ན་བདག་གིས་དེ་ལྟ་བུ་ག་ལ་ནུས་སྙམ་
ནས་རང་ཁྱད་དུ་བསད་ཅིང་དེའི་བྱེད་པབདག་རང་ལམ་སླ་མོ་ཚིག་བཞི་པ་ཞིག་གི་དོན་ཙམ་
བསྒོམས་པས་ཆོག་པའི་ཉན་ཐོས་དང་རང་རྒྱལ་གྱི་ལམ་དུ་འཇུག་པར་བྱ་སྙམ་ནས་ལམ་
གཞན་དུ་འགྲོ་བར་འགྱུར་བས། དེའི་གཉེན་པོར་ཆོས་ཐམས་ཅད་སྐྱེ་བ་མེད་པ་དང་འགག་
པ་མེད་པ་སངས་རྒྱས་ཀྱི་ལམ་འདི་མ་བཏང་བར་ཟུངས་ཤིག་ཅེས་སློབ་དཔོན་གྱིས་འདོམས་
ལ་སློབ་མས་ཐེག་པ་གཞན་དུ་མི་འགྲོ་བའི་རྒྱུ་ལམ་ཡོངས་སུ་འཛིན་པ་བསྒོམ་དགོས་ཏེ། དེ་
ལ་མཉམ་པར་བཞག་ན་སངས་རྒྱས་ཐམས་ཅད་ཚུར་བྱོན་ནས་གདམས་པ་ཐམས་ཅད་སྟོན་
པའི་ཕྱིར་དེའི་དོན་དུ་གཞན་དུ་འགྲོ་མི་དགོས་པའི་ཕྱིར་རོ། །ཡེ་ཤེས་དེ་ལྟ་བུ་དང་ལྡན་པས་
ཤར་ཕྱོགས་ཀྱི་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་ཀྱི་སངས་རྒྱས་ཀྱང་ལྷའི་མིག་
གིས་མཐོང་ངོ་དེ་ལ་ཆོས་ཀྱང་ཉན་ནོ། །དེ་བཞིན་དུ་ཕྱོགས་བཅུ་ལ་བསྲེའོ། །སྒྲུབ་པ་དེ་རྒྱས་
ཤིང་འཕེལ་བར་བྱེད་པའི་ཐབས་སུ་དེ་དང་འབྲེལ་བའི་ཡོན་ཏན་ཁྱད་པར་ཅན་བསྒྲུབ་
དགོས་སོ། །དེ་ལས་ཀྱང་གཞན་ལ་རག་མ་ལས་པས་སྒྲུབ་པ་གཞན་དྲིང་མི་འཇོག་པའི་རྒྱུ་
སྤྱན་ལྔ་སྟེ། དེ་ལ་ཤའི་མིག་གིས་སངས་རྒྱས་སམ་གདུལ་བྱ་གནས་པའི་ཡུལ་ཤེས་པ་གཞན་
ལ་རག་མི་ལས་པའོ། །ལྷའི་མིག་གིས་ནི་གདུལ་བྱའི་འཆི་འཕོ་བ་ལ་སོགས་པ་ཤེས་པ་
- 1
| །



བརྩེ་ཆེན་འོད་སྣང་ལ ས༔ པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་ལ་རག་མི་ལས་སོ། །ཤེས་རབ་ཀྱི་མིག་གིས་མི་རྟོག་པའི་ཡུལ་བདག་མེད་པ་དང་།
ཆོས་ཀྱི་མིག་གིས་ནི་སྒྲུབ་པའི་གྲོགས་དང་། སངས་རྒྱས་ཀྱི་སྤྱན་གྱིས་ནི་རྒྱུ་འབྲས་ཀྱི་ཆོས་ཀྱི་
དབྱེ་བ་མ་ལུས་པར་ཤེས་པས་བླང་བྱ་དང་དོར་བྱ་ཤེས་པ་རྣམས་གཞན་ལ་མི་རག་གོ།
དེ་དང་འབྲེལ་བའི་ཡོན་ཏན་གཉིས་པ་ནི་རང་གི་རྒྱུད་ལ་རྣམ་པ་ཐམས་ཅད་མཁྱེན་པའམ་
དེའི་ཚོགས་ཡོངས་སུ་རྫོགས་པར་བྱེད་པའི་རྒྱུ་མངོན་ཤེས་དྲུག་སྟེ་དེའི་མཐུས་ཚོགས་ཡོངས་
སུ་རྫོགས་པར་བྱེད་པའི་ཕྱིར་རོ། །སྒྲུབ་པ་མཐར་ཐུག་པར་བྱེད་པའི་རྒྱུ་ནི་ལམ་གཉིས་ཏེ།
མཐོང་ལམ་ཐོབ་པས་ཆོས་མཆོག་མན་ཆད་ཀྱི་སྒྲུབ་པ་དེ་མཐར་ཐུག་པར་འགྱུར་ལ། སོམ་
ལམ་ཐོབ་པ་ན་མཐོང་ལམ་གྱི་སྒྲུབ་པ་དེ་མཐར་ཐུག་པར་འགྱུར་ལ། དེ་བཞིན་དུ་སགཉིས་
པའི་སྒོམ་ལམ་ལ་སོགས་པ་ལ་ཡང་སྦྱར་རོ། །དེ་ལྟ་ན་ཆོས་བཅུ་པོ་དེས་མཐོང་ལམ་སྒོམ་
ལམ་དང་མི་སློབ་བའི་ཡེ་ཤེས་ཕུན་སུམ་ཚོགས་པ་རྒྱུད་ལ་སྐྱེད་པར་འདོད་པའི་གང་ཟག་
གཅིག་གིས་དེའི་རྒྱུར་ཉམས་སུ་བླང་བ་དང་བྱ་བ་ཐམས་ཅད་རྫོ་གས་པ་ཡིན་ནོ། །
དེ་རྣམས་ ཀྱི་ས་གཅོད་ནི་བཞིར་ཤེས་པར་བྱ་སྟེ། སྒྲུབ་པའི་དབང་དུ་བྱས་པ་
གསུམ་དང་། དེའི་མི་མཐུན་པའི་ཕྱོགས་སྤོང་བའི་གཉེན་པོའི་དབང་དུ་བྱས་པགསུམ་དང་།
དེ་དང་འབྲེལ་བའི་ཡོན་ཏན་ཁྱད་པར་ཅན་གྱི་དབང་དུ་བྱས་པ་གཉིས་དང་། དེ་མཐར་ཐུག་
པའི་རྒྱུའི་དབང་དུ་བྱས་པ་གཉིས་ཏེ་རིམ་པ་བཞིན་ནོ། །ཡང་ན་སྒྲུབ་པའི་ངོ་བོ་ཉིད་ཀྱི་དབང་
དུ་བྱས་པ་གཅིག་དང༌། དམིགས་པའི་དབང་དུ་བྱས་པ་གཅིག་དང་། རྟེན་གྱི་དབང་དུ་བྱས་
པ་གཅིག་དང༌། དེའི་ཁྱད་པར་གྱི་རྒྱུའི་དབང་དུ་བྱས་པ་བདུན་ནོ། །དེ་ཡང་དེའི་མི་མཐུན་
ཕྱོགས་ཀྱི་གཉེན་པོའི་དབང་དུ་བྱས་པའི་ཁྱད་པར་གྱི་རྒྱུ་གསུམ་སྟེ། སྙོམས་ལས་འཛིན་པའི་
གཉེན་པོར་མ་ཞེན་པས་ཁྱད་པར་དུ་འགྲོ་བའི་རྒྱུ་དང༌། སྐྱིད་ལུག་པའི་གཉེན་པོར་རློམ་པ་
མེད་པས་སྒྲུབ་པ་ལ་སླར་མི་ལྡོག་པའི་རྒྱུ་དང་། བདག་ཉིད་བརྙས་པའི་གཉེན་པོར་སྐྱེ་བ་མེད་
- ，
4
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
པ་སངས་རྒྱས་ཀྱི་ལམ་ཡོངས་སུ་འཛིན་པ་ཐེག་པ་གཞན་དུ་མི་འགྲོ་བའི་རྒྱུའོ། །སྒྲུབ་པ་དང་
འབྲེལ་བའི་ཡོན་ཏན་ཁྱད་པར་ཅན་གྱི་དབང་དུ་བྱས་པའི་ཁྱད་པར་གྱི་རྒྱུ་གཉིས་ལས། སྒྲུབ་
པར་བྱེད་པ་ལ་གཞན་གྱི་དྲིང་མི་འཇོག་པའི་རྒྱུ་ནི་སྤྱན་ལྔའོ། །རྣམ་པ་ཐམས་ཅད་མཁྱེན་པ་
ཡོངས་སུ་རྫོགས་པའི་རྒྱུ་ནི་མངོན་པར་ཤེས་པའོ། །དེ་མཐར་ཐུག་པའམ་རྣམ་པར་དག་པར་
བྱེད་པའི་དབང་དུ་བྱས་པའི་ཁྱད་པར་གྱི་རྒྱུ་ནི་མཐོང་བ་དང་སྒོམ་པའི་ལམ་གཉིས་སོ། །
སོ་སོའི་མཚན་ཉིད་ནི་བཅུ་ལས་དང་པོ་ནི། སྒྲུབ་པ་བྱེད་དགོས་པས་དེ་ལ་
འདོམས་སོ། །དེའི་ངོ་བོ་ནི་སེང་གེ་བཟང་པོ་ལྟར་ན་བྱང་ཆུབ་ཀྱི་སེམས་ཀྱི་དབྱེ་བ་ཉི་ཤུ་རྩ་
གཉིས་པོ་དང་། དེས་འཕངས་པའི་ཆོས་རྣམས་ལ་ཐོབ་པ་མི་ཉམས་པ་དང་
། འཕེལ་བ་དང་།
མ་ཐོབ་པ་ཐོབ་པར་སྒྲུབ་པ་ལ་འཇུག་པར་བྱའོ་ཞེས་འོག་ཏུ་འབྲེལ་ལོ། །ཚུལ་ཇི་ལྟར་སྒྲུབ་
སྙམ་པ་ལ་མི་དམིགས་པའི་ཚུལ་གྱིས་ཞེས་པའོ། །མི་དམིགས་པ་དེ་ཉིད་ཇི་ལྟར་སྒྲུབ་སྙམ་པ་
ལ། བདེན་པ་གཉིས་ལས་མི་འདའ་བས་ཞེས་པ་སྟེ། དེ་ལས་མི་འདའ་བའམ་དམིགས་པ་
ཞེས་བྱ་བའི་དོན་ནོ། །དེ་ཡང་བྱང་ཆུབ་སེམས་དཔའ་ཆེན་པོ་ཤེས་རབ་ཕ་རོལ་ཕྱིན་པ་ལ་
སྤྱོད་པའི་ཚེ། བྱང་ཆུབ་སེམས་དཔའ་ཡོད་བཞིན་དུ་ཞེས་པས་ཀུན་རྫོབ་ལས་མི་འདའ་བར་
སྟོན་ནོ། །དོན་དམ་པ་ལས་མི་འདའ་བ་ནི་བྱང་ཆུབ་སེམས་དཔའ་ལ་མངོན་པར་ཞེན་པ་ལྔ་
ཡོད་པས་དེའི་གཉེན་པོ་བསྟན་པས་གསུངས་སོ། །དེ་ལྔ་ཡང་སྤྱོད་པ་པོ་བྱང་ཆུབ་སེམས་
དཔར་ཞེན་པ་དང༌། སྤྱོད་པ་པོའི་འབྲས་བུ་བྱང་ཆུབ་ཏུ་ཞེན་པ་དང༌། སྤྱད་པར་བྱ་བ་ཤེས་
རབ་ཀྱི་ཕ་རོལ་ཏུ་ཕྱིན་པར་ཞེན་པ་དང༌། སྤྱོད་པ་རང་གི་ངོ་བོ་ཟློག་ཟླ་དང་བཅས་པར་ཞེན་
པ་དང་། ཤེས་བྱ་ཕུང་པོ་ལྔར་ཞེན་པའོ། །དེ་དག་གི་གཉེན་པོ་རིམ་པ་བཞིན་དུ་མདོ་ལས་
བྱང་ཆུབ་སེམས་པ་ཡང་དག་པར་རྗེས་སུ་མི་མཐོང་། བྱང་ཆུབ་སེམས་དཔའི་མིང་ཡང་དག་
པར་རྗེས་སུ་མི་མཐོང་ངོ༌། །བྱང་ཆུབ་ཡང་དག་པར་རྗེས་སུ་མི་མཐོང་ངོ་། །ཤེས་རབ་ཀྱི་ཕ་
- ， 43



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རོལ་ཏུ་ཕྱིན་པ་ཡང་དག་པར་རྗེས་སུ་མི་མཐོང་ངོ་། །ཤེས་རབ་ཕ་རོལ་ཕྱིན་པའི་མིང་ཡང་
དག་པར་རྗེས་སུ་མི་མཐོང་ངོ༌། །སྤྱོད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ༌། །སྤྱོད་
ཀྱང་སྤྱོད་ལ་མི་སྤྱོད་ཀྱང་མི་སྤྱོད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ༌། །སྤྱོད་པ་
ཡང་མ་ཡིན་མི་སྤྱོད་པ་ཡང་མ་ཡིན་ཞེས་ཡང་དག་པར་རྗེས་སུ་མི་མཐོང་ངོ༌། །གཟུགས་ཡང་
དག་པར་རྗེས་སུ་མི་མཐོང་ཞེས་ལེའུ་བརྒྱད་མ་ནས་གསུངས་སོ། །སྒྲུབ་པ་དེ་ཉིད་ཀྱི་ཁྱད་
པར་ཉན་ཐོས་དང་རང་རྒྱལ་དང་ཐུན་མོང་མ་ཡིན་པ་ནི་ཉན་ཐོས་ཞེས་པའོ། །དེ་དག་གི་ན་
མོང་མ་ཡིན་པ་ནི། མདོ་ལས་གལ་ཏེ་ཤཱ་རིའི་བུ་འཛམ་བུའི་གླིང་འདི་དགེ་སློང་ཤཱ་རིའི་བུ་དང་
མོའུ་འགལ་གྱི་བུ་ལྟ་བུ་ཤ་སྟག་གིས་འདི་ལྟ་སྟེ་དཔེར་ན་འདམ་བུའི་ཚལ་ལམ། འོད་མའི་
ཚལ་ལམ། བུ་རམ་ཤིང་གི་ཚལ་ལམ། སྨིག་མའི་ཚལ་ལམ། འབྲས་ཀྱི་ཞིང་ངམ། ཏིལ་གྱི་
ཞིང་ལྟར་ཡོངས་སུ་གང་བར་གྱུར་ཀྱང་། དེ་དག་གི་ཤེས་རབ་གང་ཡིན་པ་དེས་ནི། བྱང་ཆུབ་
སེམས་དཔའ་སེམས་དཔའ་ཆེན་པོ་ཤེས་རབ་ཕ་རོལ་ཕྱིན་པ་ལ་སྤྱོད་པའི་ཤེས་རབ་ཉིན་
གཅིག་བསྒོམས་པའི་བརྒྱའི་ཆར་ཡང་ཉེ་བར་མི་འགྲོའོ། །སྟོང་གི་ཆ་དང་བརྒྱ་སྟོང་ནས་བྱེ་བ་
བརྒྱ་སྟོང་གི་ཆ་དང་། གྲངས་སུདང་། ཆར་ཡངབགྲང་བར་ཡང་རྒྱུར་ཡངདཔེར་ཡང་ཉེ་བར་
མི་འགྲོའོ། །ཕྱོགས་བཅུ་གང་གཱའི་ཀླུང་གི་བར་གྱི་འགྲེས་ཀྱིས་གསུངས་སོ། །དེའི་རྒྱུ་མཚན་
ནི་གསུམ་སྟེ། ཆེད་དུ་བྱ་བ་སེམས་ཅན་ཐམས་ཅད་ཀྱི་ཆེད་དུ་བྱེད་པ་དང་། སྦྱོར་བའི་ཁྱད་
པར་ཕ་རོལ་ཏུ་ཕྱིན་པ་རྣམས་ལ་སྦྱོར་བ་དང་། རྟོགས་པའི་ཁྱད་པར་སངས་རྒྱས་ཀྱིཆོས་མ་
འདྲེས་པ་ལ་སོགས་པ་ཐོབ་པར་བྱེད་པའོ། །བྱང་ཆུབ་སེམས་དཔའ་ནི་ལས་དང་པོ་པ་ཉིད་
ཤེས་རབ་སྒོམ་པ་ཡིན་ནོ། །བདེན་པ་ལ་གདམས་པ་སྟོན་པ་ལས། སྤྱིར་སངས་རྒྱས་ཀྱི་
བསྟན་པ་ལ་ཞུགས་པ་རྣམས་ལ་རྟོག་པ་བཞི་སྐྱེ་སྟེ། སྡུག་བསྔལ་ལ་ཤེས་བྱར་བདེན་པར་
ཞེན་པ་དང༌། ཀུན་འབྱུང་ལ་སྤང་བྱར་ཞེན་པ་དང༌། འགོག་པ་ལ་མངོན་དུ་བྱ་བར་ཞེན་པ་
- ]
4 ༤། -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
དང༌། ལམ་ལ་བསྟེན་པར་བྱ་བར་ཞེན་པའོ། །དེ་དག་ཉན་ཐོས་རང་རྒྱལ་ལསྐྱོན་མ་ཡིན་ནོ།།
བྱང་ཆུབ་སེམས་དཔའི་སྤང་བྱ་ནི་རྟོག་པ་ཡིན་པས་དེ་དག་སྐྱོན་ཡིན་ནོ། །དེ་དག་གི་གཉེན་
པོར་དགེ་བཤེས་སངས་རྒྱས་ཀྱིས། སློབ་མ་ཚོགས་ལམ་མཐར་ཕྱིན་པ་དེ་ལ་འདོམས་པ་ཡིན་
ནོ༑ ༑སྡུག་བསྔལ་ལ་འདོམས་པ་ཇི་ལྟར་འདོམས་སྙམ་པ་ལ། སྤྱིར་སེམས་ཅན་སྐྱེབ་དང་།
དེའི་གནས་ཀྱིས་སྡུག་བསྔལ་དུ་བཤད་པའི་ཕྱོགས་དེ་འདིར་མི་བཟུང་ངོ་། །འདིར་འབྲས་བུ་
གྱུར་པའི་ཕུང་པོ་ལྔ་ལ་འཛིན་པས། གཟུགས་ལ་སོགས་པ་འབྲས་བུར་གྱུར་པ་ཞེས་སོ།།
དེའི་སྟོང་པ་ཉིད་ནི་མ་ཧ་ལྟར་ན་བདུན་ཏེ། ཕུང་པོ་དང་སྐྱེ་མཆེད་དང་ཁམས་དང་རྟེན་འབྲེལ་
དང་བདེན་པ་དང་འདུས་བྱས་འདུས་མ་བྱས་ཀྱི་ཆོས་ཐམས་ཅད་སྟོང་པ་ཉིད་དོ། །ལེའུ་
བརྒྱད་མ་ལས་ཕུང་པོ་སྐྱེ་མཆེད་ཁམས་བདེན་པ་རྟེན་འབྲེལ་སྟོང་པ་ཉིད་ཉི་ཤུ་དང་དྲུག་ལས་
མི་སྣང་ངོ༌། །དེ་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཇི་ལྟར་བརྩོན་པར་བགྱི་ཞེས་ཞུས་པ་
ལ༑ འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་གཟུགས་སྟོང་པ་ཉིད་ལ་བརྩོན་ན་
བརྩོན་ཞེས་བརྗོད་པར་བྱའོ་ཞེས་གསུངས་སོ། །གཞན་དེས་འགྲེའོ། །དེ་འཇལ་བར་བྱེད་
པའི་ཤེས་རབ་ཕ་རོལ་ཕྱིན་པ་དག་དེ་བཞིན་ཉིད་གྱི་ངོ་བོ་སྟོང་པ་ཉིད་སྐྱེ་བ་མེད་པར་རང་
བཞིན་གཅིག་པ་སྟེ་དབྱེར་མེད་དོ་ཞེས་འདོམས་སོ། །དེས་ཀྱང་ཤེས་བྱ་སྡུག་བསྔལ་དེའི་ཆོས་
ཉིད་སྟོང་པ་ཉིད་དང་བཅས་པ་དང་། དེ་འཇལ་བའི་ཤེས་པ་ཤེས་རབ་ཕ་རོལ་ཕྱིན་པ་གཉིས་
ཀ་དེ་བཞིན་ཉིད་ཀྱི་ངོ་བོ་ཡིན་ནོ་ཞེས་ཤེས་བྱ་ཤེས་བྱེད་ཐམས་ཅད་ལ་བཀག་པས་དེ་ལ་ཤེས་
པར་བྱ་བར་ཞེན་པ་སྤོང་། སློབ་དཔོན་ལྟར་ན་ཤེས་རབ་ཕ་རོལ་ཕྱིན་པ་དེ་བཞིན་ཉིད་ཀྱི་ངོ་
བོར་སྟོན་པའི་མདོ་མི་གསལ་གསུངས་སོ། །མ་ཧཱས་དེའི་མདོར་དེ་སྟོང་པ་ཉིད་བདུན་པོ་འདི་
དག་གིས་ཤེས་རབ་ཕ་རོལ་ཕྱིན་པ་ལ་བརྩོན་ཡང་བརྩོན་ཞེས་བྱ་བར་མི་བརྗོད་དོ་ཞེས་པས་
འཐད་པ་དང་བཅས་པར་བྱེད་དོ། །ཀུན་འབྱུང་ལ་མ་ཡིན་ནོ་ཞེས་ཀུན་འབྱུང་ལ་འདོམས་སོ་
- ] 4 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་འབྲེལ་ལོ། །དེ་ལ་སྤྱིར་ལས་དང་ཉོན་མོངས་པ་ལ་དེར་འཇོག་པའི་ཕྱོགས་དེ་འདིར་མ་
བཟུང་ངོ༌། །འདིར་རྒྱུར་གྱུར་པའི་ཕུང་པོ་ལ་འཛིན་པ་ཡིན་པས་ན། རྒྱུར་གྱུར་པའི་གཟུགས་
ལ་སོགས་པ་ནི་ཆོས་ཅན་གྱི་དོན་དུ་བྱའོ། །མདོ་ལས་སྐྱེ་བ་དང་འགག་པར་ཡང་དག་པར་
རྗེས་སུ་མི་མཐོང་།ཀུན་ནས་ཉོན་མོངས་པ་དང་རྣམ་པར་བྱང་བར་ཡང་དག་པར་རྗེས་སུ་མི་
མཐོང་ཞེས་གསུངས་པའི་མདོ་དྲངས་པ་བཞི་ནི་བསྒྲུབ་བྱའི་གནས་སུ་བྱའོ། །འཐད་པ་ནི་
སྟོང་པ་ཉིད་དང་གཟུགས་ལ་སོགས་པ་རྒྱུར་གྱུར་པ་དག་ཐ་མི་དད་པ་ཉིད་ཀྱིས་ཞེས་བརྗོད་
དོ༑ ༑དེ་ཡང་མདོ་ནས་གཟུགས་གཞན་མ་ཡིན་སྟོང་པ་ཉིད་ཀྱང་གཞན་མ་ཡིན་ཏེ་གཟུགས་
ཉིད་ཀྱང་སྟོང་པ་ཉིད་སྟོང་པ་ཉིད་ཀྱང་གཟུགས་སོ་ཞེས་འབྲེས་ཞབས་གསུངས་སོ། །དེའི་
དོན་ནི་རྒྱུར་གྱུར་པའི་གཟུགས་ལ་སོགས་པ་སྤང་བར་བྱ་བའི་ཆོས་སུ་ཡོད་པ་ལ་ནི། སྐྱེ་བ་
དང་འགག་པ་དང་ཀུན་ནས་ཉོན་མོངས་པའི་ཆོས་སུ་ཡོད་པས་ཁྱབ་ལ། ཁྱབ་བྱེད་དེ་གསུམ་
མདོ་ནས་བཀག་པས་ཁྱབ་བྱ་སྤང་བར་བྱ་བའི་ཆོས་སུ་བདེན་པར་ཞེན་པ་སྤོང་བ་ཡིན་ནོ།།
རྣམ་པར་བྱང་བ་བཀག་པ་ནི་ཞར་ལ་བྱུང་བ་ཙམཡིན་ནོ། །ཉན་ཐོས་བྱེ་བྲག་ཏུ་སྨྲ་བཞི་བྲལ་
བའི་རྫས་རྣམ་ཇི་སྙེད་པ་ཞེས་དེ་རྫས་སུ་འདོད་པ་དང་། མདོ་སྡེ་པ་དེའི་སེམས་ནི་རྣམ་པར་
ཐར་ཞེས་ཅང་མེད་དུ་འདོད་པ་ནི་འདིར་བརྗོད་པར་མི་འདོད་པས་སོ། །ཐེག་པ་ཆེན་པོ་པས་
གང་ཟག་དང་ཆོས་ཀྱི་བདག་གིས་སྟོང་པའི་ཆོས་ཉིད་དྲི་མ་དང་བྲལ་བ་ལ་དེར་འདོད་པ་ཡིན་
པས་དེ་འདིར་འཛིན་པ་ནི་སྟོང་པ་ཉིད་ཅེས་བྱ་བའོ། །དེ་མཚན་ཉིད་ཐམས་ཅད་ལས་འདས་
པར་སྟོན་པ་ལས། དང་པོ་འདུས་བྱས་ཀྱི་མཚན་ཉིད་ལས་འདས་པར་སྟོན་པ་ནི་སྐྱེ་བ་དང་
འགག་པ་དང་བྲལ་བ་ཞེས་པའོ། །མི་མཐུན་པ་དང་གཉེན་པོའི་ལས་འདས་པ་ནི་ཀུན་ནས་
ཞེས་པའོ། །གནས་སྐབས་ཀྱི་ལས་འདས་པར་སྟོན་པ་ནི་ཉམས་པ་དང་ཞེས་པའོ། །དུས་
གསུམ་རྒྱུ་འབྲས་ཀྱི་ཆོས་ཀྱི་མཚན་ཉིད་ལས་འདས་པར་སྟོན་པ་ནི་སོགས་པ་དང་བྲལ་བ་
- ༈
L (G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
ཞེས་པའོ། །དེ་ཡང་མདོ་ལས་ཤཱ་རིའི་བུ་སྟོང་པ་ཉིད་ནི་མི་སྐྱེ་མི་འགག་ཅིང་ཀུན་ནས་ཉོན་
མོངས་པ་མ་ཡིན་རྣམ་པར་བྱངབ་མ་ཡིན། འགྲིབ་པ་མ་ཡིན་འཕེལ་བ་མ་ཡིན། འདས་པ་མ་
ཡིན་མ་འོངས་པ་མ་ཡིན་ད་ལྟར་བྱུང་བ་མ་ཡིན་ནོ་ཞེས་གསུངས་སོ། མཚན་ཉིད་ཐམས་ཅད་
ལས་འདས་པ་དེ་ལ་ཆོས་ཐམས་ཅད་ཀྱི་ངོ་བོར་གྲུབ་པ་འགོགས་པ་ནི་གཟུགས་མེད་པ་ནས་
མ་རིག་པ་སྐྱེ་བ་ཡང་མེད་ཅེས་པས་ནི་ཀུན་ནས་ཉོན་མོངས་པའི་ཆོས་དགག་པའོ། །མ་རིག་
པ་འགག་པ་ཡང་མེད་ཅེས་པས་ནི་རྣམ་པར་བྱང་བ་སྤྱིར་དགག་པའོ། །བྱེ་བྲག་ཏུ་དགག་པ་
ནི་སངས་རྒྱས་ཀྱང་མེད། བྱང་ཆུབ་ཀྱང་མེད་ཅེས་པའོ། །སངས་རྒྱས་ནི་ཡེ་ཤེས་སོ། །བྱང་
ཆུབ་ནི་སྤངས་པའམ་དབྱིངས་དག་པའོ། །དེ་ཡང་མདོ་ལས་གང་ཡང་དེ་འདྲ་བ་དེ་ལ་ནི་
གཟུགས་མེད་ཅེས་པ་ལ་སོགས་པས་ཕུང་པོ་དང་སྐྱེ་མཆེད་དང་ཁམས་དགག་པ་དང་། མ་
རིག་པ་སྐྱེ་བ་ཡང་མེད་མ་རིག་པ་འགག་པ་ཡང་མེད་ཅེས་པ་ལ་སོགས་པ་དང་། བདེན་པ་
བཞི་མེད། ཐོབ་པ་མེད་མངོན་པར་རྟོགས་པ་མེད། རྒྱུན་དུ་ཞུགས་པ་ནས་རང་སངས་རྒྱས་
མེད། བྱང་ཆུབ་སེམས་དཔའ་མེད། སངས་རྒྱས་མེད་བྱང་ཆུབ་མེད་དོ་ཞེས་གསུངས་སོ།།
དེའི་དོན་ནི་འགོག་པ་མངོན་དུ་བྱ་བ་ལ་ནི་ཆོས་ཀྱི་མཚན་ཉིད་འགའ་ཞིག་དང་ལྡན་པ་ཆོས་ཀྱི་
དངོས་པོ་མ་ཐ་ན་བྱང་ཆུབ་ཀྱི་བར་དུ་ཡོད་པས་ཁྱབ་པ་ལས། ཁྱབ་བྱེད་དེ་དག་མདོ་ནས་
བཀག་པས་ཁྱབ་བྱ་མངོན་སུམ་དུ་བྱ་བར་བདེན་པའི་ཞེན་པ་སྤོང་བ་ཡིན་ནོ། །
ལམ་གྱི་བདེན་པ་ལ་ཆོས་གསུམ་ཡོད་པ་ལས་དང་པོ་ལམ་གྱི་དབང་དུ་བྱས་པ་ནི།
སངས་རྒྱས་ཉིད་ཀྱི་ལམ་ཕ་རོལ་ཏུ་ཕྱིན་པ་བཅུ་ཞེས་གྲགས་པས་སྦྱིན་པ་ལ་སོགས་པ་ཞེས་
སྨོས་སོ། །དེ་དང་བདག་ཉིད་སྦྱོར་བའམ་ལྡན་པ་སྟེ་ཉམས་སུ་ལེན་པ་དང་མི་སྦྱོར་བའམ་མི་
ལྡན་པ་སྟེ་ཉམས་སུ་མི་ལེན་པ་མ་ཡིན་པ་ཉིད་དུ་སྒྲུབ་བོ་ཞེས་འོག་ཏུ་འབྲེལ་ཏེ། དེ་ཡང་མདོ་
ལས་བྱང་ཆུབ་སེམས་དཔའ་ཤེས་རབ་ཕ་རོལ་ཕྱིན་པ་ལ་སྤྱོད་པའི་ཚེ་བདག་ཉིད་ལ་སྦྱིན་
-
༣ 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕ་རོལ་ཏུ་ཕྱིན་པ་ལ་བརྩོན་ཞེས་བྱ་བའམ་མི་བརྩོན་ཞེས་ཡང་དག་པར་རྗེས་སུ་མི་
མཐོང་ཞེས་པ་དང་། དེ་བཞིན་དུ་ཕུང་པོ་དང་སྐྱེ་མཆེད་དང་བྱང་ཆུབ་ཀྱི་ཕྱོགས་དང་མན་
པར་ཤེས་པ་དང་སྟོབས་ནས་མ་འདྲེས་པའི་བར་ལ་བརྩོན་པ་དང་མི་བརྩོན་པ་དགག་པར་
གསུངས་སོ། །དེས་ཀྱང་ཀུན་རྫོབ་ཏུ་འཁོར་གསུམ་དུ་མི་རྟོག་པར་ཕ་རོལ་ཏུ་ཕྱིན་པ་དྲུག་
སྒྲུབ་བོ་ཞེས་བསྟན་ལ་དོན་དམ་པར་བདག་ཉིད་ལ་དེ་དང་ལྡན་མི་ལྡན་ཐམས་ཅད་བཀག་
པས་མྱ་ངནས་ལས་འདས་པ་ཐོབ་པར་བྱེད་པའི་ལམ་བསྟེན་པར་བྱའོ་ཞེས་པའི་ཞེན་པ་སྤོང་
བ་ཡིན་ནོ། །
གཉིས་པ་རིགས་པ་དང་སྒྲུབ་པ་གཉིས་བསྡུས་ཏེ་རྣམ་པར་མི་རྟོག་པའི་དབང་
དུ་བྱས་པ་ནི། ནང་སྟོང་པ་ཉིད་ལ་སོགས་པའི་ཚིག་གི་ཞབས་སུ་ཕན་ཚུན་ལྡན་པ་དང་མི་ལྡན་
པ་མ་ཡིན་པ་ཉིད་ཅེས་པ་གདགས་སོ། །དེ་ཡང་སྐབས་གཞན་གྱི་མདོ་ལས་ནང་སྟོང་པ་ཉིད་
ནི་ཕྱི་སྟོང་པ་ཉིད་ལ་ཡང་དག་པར་རྗེས་སུ་མི་མཐོང་ཞེས་པ་ལ་སོགས་པ་སྟོང་པ་ཉིད་ཐམས་
ཅད་ལ་དེ་བཞིན་དུ་སྦྱར་ནས་གསུངས་སོ། །དེ་ལ་སྦྱོར་བའམ་ལྡན་པ་ནི་ཡུལ་དང་ཡུལ་ཅན་
དུའོ། །དེ་བཀག་པ་ནི་སྟོང་པ་ཉིད་ལ་གཟུང་འཛིན་བཀག་པ་ཡིན་ནོ། །དེས་ཀྱང་སྟོང་པ་ཉིད་
རྟོགས་པའི་བློ་ནི་ཉོན་མོངས་པའི་གཉེན་པོ་བྱེད་པ་དང་། སེམས་ཕྱིན་ཅི་མ་ལོག་པར་སྒྲུབ་པ་
ཡིན་ནོ་དེ་དག་ཏུ་ཞེན་པ་འགོག་གོ །མདོ་ལས་སྟོང་པ་ཉིད་ལ་སྟོང་པ་ཉིད་ཀྱིས་སྦྱོར་བར་མི་
བྱེད་དེ་སྟོང་པ་ཉིད་ཀྱི་རྣམ་འབྱོར་ལ་མ་ཡིན་ནོ་ཞེས་གསུངས་པས་ནངདང་ཕྱི་ཞེས་པ་དེ་མེད་
པ་མི་སྲིད་དོ། །དེ་ལྟར་ན་བསྒོམ་པར་བྱ་བ་དང་སྒོམ་པ་པོ་དང་སྒོམ་པ་གསུམ་དུ་རྟོགས་པ་
བཀག་པ་ཡིན་ནོ། །དེ་ཡང་འཁོར་གསུམ་དུ་མི་རྟོག་པ་ཡིན་ལ། དེ་ཡང་ཉོན་མོངས་པའི་
གཉེན་པོ་བྱེད་པ་དང་། སེམས་ཕྱིན་ཅི་མ་ལོག་པར་སྒྲུབ་པས་རིགས་དང་སྒྲུབ་པ་ཡིན་ནོ།།
གསུམ་པ་ངེས་པར་འབྱིན་པའི་དབང་དུ་བྱས་པ་ནི་སྔོན་གྱི་མཐའ་ལ་སོགས་པའི་ཚིག་རིམ་པ་
- ]
4
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
ཇི་ལྟ་བ་བཞིན་བཞག་གོ །དེ་ཡང་མདོ་ལས་གཟུགས་ལ་སྔོན་གྱི་མཐས་སྦྱོར་བར་མི་བྱེད་
འབྱེད་པར་མི་བྱེད་དོ། །དེ་ཅིའི་ཕྱིར་ཞེ་ན། བྱང་ཆུབ་སེམས་དཔས་སྔོན་གྱི་མཐའ་ཉིད་ཡང་
དག་པར་རྗེས་སུ་མི་མཐོང་ངོ་ཞེས་པ་ལ་སོགས་པ་དང་། སྔོན་གྱི་མཐའ་ལ་ཕྱི་མའི་མསམི་
སྦྱོར་མི་འབྱེད་ཕྱི་མའི་མཐའ་ལ་སྔོན་གྱི་མཐས་མི་སྦྱོར་མི་འབྱེད་ཞེས་པ་ལ་སོགས་པས་
གསུངས་སོ། །དེ་ལ་སྔོན་གྱི་མཐའ་ནི་འཁོར་བའོ། །ཕྱི་མའི་མཐའ་ནི་མྱང་འདས་སོ། །སྦྱོར་
བ་ནི་དེ་དག་ཕན་ཚུན་རང་བཞིན་དུ་ཡོད་པར་འཛིན་པའོ། །དེས་ཀྱང་ཀུན་རྫོབ་ཏུ་མཐའ་
ཐམས་ཅད་མི་དམིགས་པས་དུས་གསུམ་མཉམ་པར་རྟོགས་པས་ངེས་པར་འབྱིན་པར་
བྱེད་པ་ཡིན་ལ། དོན་དམ་པར་ངེས་པར་འབྱུང་བར་བྱ་བ་རྣམ་པ་ཐམས་ཅད་མཁྱེན་པ་
བཀག་པས་ནི་ལམ་ལ་ངེས་པར་འབྱིན་བྱེད་དུ་འཛིན་པའི་ཞེན་པ་སྤོང་ངོ༌། །དེ་ཡང་མདོ་
ལས་རྣམ་པ་ཐམས་ཅད་མཁྱེན་པ་ཉིད་ལ་འདས་པས་སྦྱོར་བར་མི་བྱེད་དེ་འདི་ལྟར་འདས་པ་
ཉིད་ཡང་དག་པར་རྗེས་སུ་མི་མཐོང་ན་རྣམ་པ་ཐམས་ཅད་མཁྱེན་པ་ཉིད་ལ་འདས་པས་སྦྱོར་
བར་ཇི་ལྟར་བྱེད་ཅེས་གསུངས་སོ། །
དཀོན་མཆོག་གསུམ་ལ་སྐྱབས་སུ་སོང་བའི་གང་ཟག་རྣམས་ལ་སྤྱིར་སངས་རྒྱས་
ནི་བདག་ཅག་ལ་ལམ་སྟོན་པར་བྱེད་པ་སྨན་པ་མཁས་པ་ལྟ་བུ་ཡིན་ནོ། །དེས་གསུངས་པའི་
ཆོས་ནི་བདག་ཅག་གིས་ཉམས་སུ་བླང་བར་བྱ་བ་སྨན་བཟང་པོ་ལྟ་བུ་ཡིན་ནོ། དེ་ལ་ལེགས་
པར་ཞུགས་པའི་དགེ་འདུན་རྣམས་ནི་བདག་ཅག་གི་སྒྲུབ་པའི་གྲོགས་ནད་གཡོག་བཟང་པོ་
ལྟ་བུ་ཡིན་ནོ་ཞེས་དཀོན་མཆོག་གསུམ་ལ་སྐྱབས་གནས་སུ་བདེན་པར་ཞེན་པ་འབྱུང་ལ།
ཁྱད་པར་དུ་སངས་རྒྱས་ཞེས་བྱ་བ་ནི་རྣམ་པ་ཐམས་ཅད་མཁྱེན་པའི་ཡེ་ཤེས་ཡིན་ལ་དེ་ཡང་
བདག་གི་སྐྱབས་གནས་ཤེས་བྱ་མ་ལུས་པ་གཅིག་ཅར་དུ་ཤེས་པ་ཡིན་ནོ་ཞེས་དེ་ལ་གཟུང་
འཛིན་དང་བཅས་པར་བདེན་པར་ཞེན་པ་འབྱུང་ངོ༌། །དེ་ཡང་བྱང་ཆུབ་སེམས་དཔའ་ལ་སྐྱོན་
- 1
4
9



བརྩེ་ཆེན་འོད་སྣང་ལ ས༑ པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པས་དེ་འགོག་པའི་གདམས་པ་སྟོན་ནོ། །སངས་རྒྱས་ལ་ཤེས་པ་ཞེས་འདོམས་སོ་ཞེས་
འབྲེལ་ལོ། །སངས་རྒྱས་དང་ཞེས་པ་ནས་གཅིག་པ་ཉིད་ཀྱི་བར་ནི་མདོའི་ཚིག་གོ །སངས་
རྒྱས་སུ་བྱེད་པ་ནས་མི་དམིགས་པ་ལ་ཞེས་པའི་བར་ནི་མདོའི་དོན་བརྗོད་པའོ། །གཟུགས་
ལ་སོགས་པ་མི་སྦྱོར་བས་ཞེས་པ་མདོའི་ཚིག་གོ །དམིགས་པར་བྱ་བ་མན་ཆད་ནི་མདོའི་དོན་
ནོ༑ ༑གཟུང་འཛིན་གྱི་ཞེན་པ་དེ་དགག་པའི་དོན་དུ་དམིགས་པར་བྱ་བ་གཟུགས་ལ་སོགས་
པ་དང་དམིགས་པར་བྱེད་པརྣམ་པ་ཐམས་ཅད་མཁྱེན་པ་མཉམ་པར་ཤེས་པ་ཞིག་དེ་ཡིན་ནོ་
ཞེས་སྟོན་དགོས་པས་དམིགས་པར་བྱ་བ་དང་ཞེས་གསུངས་སོ། །དེ་ཡང་དོན་ཇི་ལྟར་བསྟན་
པས་སྟོན་སྙམ་པ་ལ། སངས་རྒྱས་སུ་མཚོན་པར་བྱེད་པའི་མཚན་ཉིད་རྣམ་པ་ཐམས་ཅད་
མཁྱེན་པ་ཉིད་མི་དམིགས་པ་ལ་ཟེར་ཡང་དེ་མི་དམིགས་པར་བསྟན་པའི་སྒོ་ནས་སྟོན་དགོས་
སོ༑་མཉམ་པ་ཉིད་དེ་ཡང་ཚིག་གིས་ཇི་ལྟར་སྟོན་སྙམ་པ་ལ། གཟུགས་ལ་སོགསཔ་མི་སྦྱོར་
བས་ཞེས་པས་ཏེ་གཟུགས་ལ་སོགས་ལ་སྦྱོར་བ་མེད་པར་བསྟན་པས་སོ། །དེ་ཡང་མདོ་ནས་
ཤེས་རབ་ཕ་རོལ་ཕྱིན་པ་ལ་སྤྱོད་པའི་ཚེ་གཟུགས་ལ་རྣམ་པ་ཐམས་ཅད་མཁྱེན་པས་སྦྱོར་
བར་མི་བྱེད་དེ། འདི་ལྟར་གཟུགས་ཉིད་ཡང་དག་པར་རྗེས་སུ་མི་མཐོང་ངོ་ཞེས་ཡུལ་དང་
ཡུལ་ཅན་དུ་སྦྱོར་བ་བཀག་པ་དང་། སངས་རྒྱས་ལ་རྣམ་པ་ཐམས་ཅད་མཁྱེན་པསྦྱོར་བར་མི་
བྱེད་དེ་འདི་ལྟར་སངས་རྒྱས་ཉིད་ཡང་དག་པར་རྗེས་སུ་མི་མཐོང་ཞེས་མཚན་ཉིདདང་མཚོན་
བྱར་སྦྱོར་བ་བཀག་པ་དང་། བྱང་ཆུབ་ལ་རྣམ་པ་ཐམས་ཅད་མཁྱེན་པས་སྦྱོར་བར་མིབྱེད་དེ་
འདི་ལྟར་བྱང་ཆུབ་ཉིད་ལ་ཡང་དག་པར་རྗེས་སུ་མི་མཐོང་ངོ་ཞེས་དབྱིངས་དང་ཡེ་ཤེས་སུ་
སྦྱོར་བ་བཀག་པས་སྟོན་ནོ། །མཉམ་པ་ཉིད་ཀྱི་ཡེ་ཤེས་སངས་རྒྱས་ཡིན་པར་ཅིས་ཤེས་སྙམ་
པ་ལ། སངས་རྒྱས་དང་བྱང་ཆུབ་དག་མཚན་ཉིད་གཅིག་པ་ཉིད་ཀྱིས་ཞེས་པ་འད་པར་
བྱའོ། །དེ་ཡང་མདོ་ནས་དེ་ཅིའི་ཕྱིར་ཞེ་ན་ཞེས་པ་ལ་བྱང་ཆུབ་ཉིད་རྣམ་པ་ཐམས་ཅད་མཁྱེན་
- 1
j {} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
པ་རྣམ་པ་ཐམས་ཅད་མཁྱེན་པ་ཉིད་ཀྱང་བྱང་ཆུབ་བོ་ཞེས་པ་ལ་སོགས་པས་སྟོན་ནོ། །དེས་
ན་གཞུང་འདིས་མཉམ་པ་ཉིད་ཀྱི་ཡེ་ཤེས་དེ་ཡིན་པར་བསྟན་པ་དང་། དེ་དོན་དང་ག་གིས་
ཇི་ལྟར་སྟོན་པ་དང་། དེའི་འཐད་པ་བསྟན་པ་གསུམ་གྱིས་ཤེས་པར་བྱའོ། །ཆོས་ལ་བདག་
གི་རྒྱུད་ལ་བསྐྱེད་པར་བྱ་བ་ལམ་གྱི་རང་བཞིན་དུ་ཞེན་པ་དགག་པའི་དོན་དུ་འདོམས་སོ།།
དེ་ལ་བསྡུས་པ་དང་པོ་ནི་ཡུལ་དུ་བྱས་པའོ། །གཉིས་པ་ནི་བསྡོམས་པའོ། །གསུམ་པ་ནི་ཁྱབ་
པ་ཡིན་པས་ན། ཀུན་མཁྱེན་གསུམ་གྱིས་ཡུལ་དུ་བྱས་པའི་གཞི་དང་ལམ་དང་རྣམ་པ་མཐའ་
དག་བསྡོམས་པས་ཁྱབ་པའི་རང་གི་མཚན་ཉིད་འཛིན་པའི་ཆོས་ཐམས་ཅད་ངོ་བོ་ཉིད་མེད་
པར་འདོམས་པ་སྟེ། སེང་གེ་བཟང་པོས་སྡེ་སྣོད་ཀྱི་ཆོས་ཀྱི་བརྗོད་བྱ་ལ་ཆོས་དཀོན་མཆོག་ཏུ་
དགོངས་པ་ཡིན་ཏེ། དེ་རྗེས་སུ་དྲན་པའི་སྐབས་སུ་དགེ་བ་དང་མི་དགེ་བ་དང་ལུང་དུ་མ་
བསྟན་པ་དྲན་པར་བཤད་པའི་ཕྱིར་རོ། །དེས་ན་དེའི་བརྗོད་བྱ་མཁྱེན་པ་གསུམ་པོ་ཅི་རིགས་
པ་ལ་ཞེན་པ་སྤངས་པས་ནི་ཆོས་བརྟེན་པར་བྱ་བའི་ཞེན་པ་སྤོང་བ་ཡིན་ལ། དེ་དག་གི་ཡུལ་
ལ་མངོན་པར་ཞེན་པ་སྤངས་པས་ནི་ཤེས་བྱ་ལ་ཞེན་པ་སྤོང་བ་ཡིན་ནོ། །དེས་ནི་དེ་ལ་མངོན་
པར་ཞེན་པ་དེ་སྤོང་ངོ༌། །དེ་ཡང་མདོ་ལས་གཞིས་བསྡུས་པ་ངོ་བོ་ཉིད་མེད་པར་སྟོན་པ་ནི་
གཟུགས་དངོས་པོ་ཡོད་ཅེས་བྱ་བར་མི་སྦྱོར་བ་དང་། གཟུགས་དངོས་པོ་མེད་ཅེས་བྱ་བར་མི་
སྦྱོར་ཞེས་པ་དང་། གཟུགས་རྟག་ཅེས་བྱ་བར་མི་སྦྱོར་གཟུགས་མི་རྟག་ཅེས་བྱ་བར་མི་སྦྱོར་
ཞེས་པ་ལ་སོགས་པ་གསུངས་སོ། །ལམ་གྱིས་བསྡུས་པའི་ངོ་བོ་ཉིད་མེད་པར་སྟོན་པནིཤེས་
རབ་ཕ་རོལ་ཕྱིན་པ་ལ་སྤྱོད་པའི་ཚེ་སྦྱིན་པའི་ཕ་རོལ་ཏུ་ཕྱིན་པའི་དོན་དུ་ཤེས་རབ་ཕ་རོལ་
ཕྱིན་པ་ལ་མི་སྤྱོད་དོ་ཞེས་པ་ལ་སོགས་པའོ། །རྣམ་པས་བསྡུས་པའི་ངོ་བོ་ཉིད་མེད་པར་སྟོན་
པ་ནི་མདོ་ལས་ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལྟར་ཤེས་རབ་ཕ་
རོལ་ཕྱིན་པ་ལ་སྤྱོད་པ་ལ་བདུད་སྡིག་ཅན་གྱིས་གླགས་རྙེད་པར་མི་འགྱུར་རོ། །འདི་འཇིག་
-]
; ]



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟེན་པའི་ཉོན་མོངས་པ་གང་ཇི་སྙེད་ཡོད་པ་དེ་དག་ཐམས་ཅད་ཀྱང་རབ་ཏུ་སྤང་བར་འགྱུར་
རོ་ཞེས་པ་ལ་སོགས་པ་དེའི་ཕན་ཡོན་བཅུ་གཅིག་བསྟན་པའི་སྒོ་ནས་གསུངས་སོ། །དགེ་
འདུན་ལ་སྒྲུབ་པའི་གྲོགས་སུ་བདེན་པར་ཞེན་པས་དེ་དགག་པའི་དོན་དུ་ཞེས་འཇུག་པར་
བྱའོ་ཞེས་འདོམས་སོ། །དེའི་དབྱེ་གཞི་ནི་ཞུགས་པ་བཞི་དང་། འབྲས་བུ་ལ་གནས་པགསུམ་
དང༌། རང་སངས་རྒྱས་དང་བརྒྱད་པོའོ། །སྐྱེས་བུ་ཟུང་བཞི་ཡོད་པ་མ་ཡིན་ནམ་སྙམ་པ་ལ།
དགྲ་བཅོམ་པ་མ་གཏོགས་པས་སོ། །དེའི་ཅིའི་ཕྱིར་ཞེ་ན། དེ་སངས་རྒྱས་ཀྱི་ཁོངས་སུ་
གཏོགས་པའོ། །ཉོན་མོངས་པ་ཙམ་སྤངས་པ་དེ་དེར་འདུ་བར་མི་རིགས་སོ་ཟེར་ན། དེའི་
ཞུགས་པ་ས་བཅུ་པའི་བྱང་ཆུབ་སེམས་དཔའ་ཡིན་པའི་ཕྱིར་དེ་དེ་ཡིན་པར་རིགས་སོ། །དེའི་
དབྱེ་བ་ནི་གྲངས་ཉི་ཤུར་འཆད་པའོ། །དེའི་རྒྱུ་མཚན་ནི་དབང་པོ་རྟུལ་པོ་དང་རྣོན་པོ་ལ་
སོགས་པའི་བྱེ་བྲག་གིས་སོ། །དེ་ཡང་རྒྱུན་དུ་ཞུགས་པ་ལ་ལྔ་དང་། ལན་ཅིག་ཕྱིར་འོང་བ་
ལ་གསུམ་དང་། ཕྱིར་མི་འོང་བ་ལ་བཅུ་དང་། གཉིས་པོ་ལ་རེ་རེ་ཡིན་ནོ། །དེ་ཐེག་པ་གསུམ་
གྱི་གང་ཟག་གང་ཡིན་སྙམ་པ་ལ། དེ་ཡང་ཉན་ཐོས་དང་རང་རྒྱལ་མ་ཡིན་པས་བྱང་ཆུབ་
སེམས་དཔའོ། །དེའི་ས་མཚམས་སྟོན་པ་ནི། དེ་ཡང་སོ་སོའི་སྐྱེ་བོ་མ་ཡིན་པས་འཕགས་
པའོ། །དེ་ཡང་སློབ་པ་དང་རྣམ་པ་ཐམས་ཅད་དུ་ཕྱིར་མི་ལྡོག་པའོ། །དེ་དག་ལ་སྐྱེ་བ་ལ་
སོགས་པའི་དངོས་པོ་མེད་པ་ཉིད་དུ་འཇུག་པ་སྟེ་རྟོགས་པར་བྱའོ་ཞེས་འདོམས་པ་སྟེ། དེས་
ཞེན་པ་ལྡོག་གོ །ཡང་ན་བདག་ཉིད་ཀྱང་སྐྱེ་བ་མེད་པ་ཉིད་དུ་བསྒོམས་ཤིང་དེ་རྟོགས་པར་བྱ་
སྟེ་རྒྱུ་དེས་དེ་དག་གི་ནང་དུ་འཇུག་པ་སྟེ་གཏོགས་པར་བྱའོ་ཞེས་སོ། །སྔར་བསྟན་པའི་
སྙོམས་ལས་ཀྱི་ལེ་ལོའི་གཉེན་པོ་ནི། བརྩོན་འགྲུས་བརྩམས་པའི་རྒྱུས། བྱང་ཆུབ་ཀྱི་སེམས་
ཀྱི་དབྱེ་བ་ལ་སོགས་པ་ཇི་སྐད་བཤད་པའི་དོན་ལ་ནན་ཏན་ཏེ་སྒྲུབ་པ་བྱེད་པ་ལ། ལུས་ལ་
སོགས་པའི་བསོད་ཉམས་ཏེ་བདེ་བས་ལ་ལ་བདེ་བ་དེ་ལ་ཞེན་པར་འགྱུར་ལ་དེའི་རྒྱུ་མཚན་
- 1 5 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
གྱིས་སྒྲུབ་པ་བྱེད་པ་ལ་སྙོམ་ལས་འཛིན་པའི་ལེ་ལོ་སྐྱེ་བར་འགྱུར་བས། དེའི་གཉེན་པོ་མ་
ཞེན་པ་ལ་འདོམས་སོ། །ཇི་སྐད་འདོམས་སྙམ་པ་ལ། ལུས་ལ་སོགས་པ་ཞེས་པ་སྟེ། ལུས་དོ་
བོ་ཉིད་མེད་པའི་ཕྱིར་དེའི་བདེ་བ་ལ་ཞེན་པར་མ་བྱེད་ཅིག་ཞེས་པ་ལ་སོགས་པའོ། །ཡང་ན་
ལུས་ལ་སོགས་པའི་བདེ་བས་དེ་ལ་ཞེན་ནས་ལ་ལ་སྒྲུབ་པ་ལ་མངོན་པར་ཞེན་པ་མེད་པར་
འགྱུར་བས་དེའི་གཉེན་པོར་མ་ཞེན་པ་ཞེས་འབུམ་པ་འཆད་དོ། །མདོ་ལས་བྱང་ཆུབ་སེམས་
དཔའ་སེམས་དཔའ་ཆེན་པོ་ཤེས་རབ་ཕ་རོལ་ཕྱིན་པ་ལ་སྤྱོད་པས་ལུས་གང་དང་ངག་གང་
དང་ཡིད་གང་གིས། སེར་སྣ་དང་ཚུལ་ཁྲིམས་འཆལ་བ་དང་གནོད་སེམས་དང་ལེ་ལོ་དང་
རྣམ་པར་གཡེང་བ་དང་ཤེས་རབ་འཆལ་བའི་སེམས་བསྐྱེད་པར་བྱེད་པའི་ལུས་མི་དམིགས་
སོ་ངག་མི་དམིགས་སོ་སེམས་མི་དམིགས་སོ་ཞེས་གསུངས་སོ། །མ་ཧཱའི་ཊིཀ་ཆུང་ལས་
གསལ་ལོ། །སྒྱིད་ལུག་པའི་ལེ་ལོའི་གཉེན་པོ་སྟོན་པ་ནི། དངངས་པ་སྟེ་སྐྲག་པའི་རང་བཞིན་
ཅན་སྒྲུབ་པ་ལ་སྒྱིད་ལུག་ནས། དེ་ལ་སྐྱོ་ཞིང་ལ་ལ་སུན་པར་འགྱུར་བས། དེའི་གཉེན་པོར་
ངལ་བ་མེད་པ་ལ་འདོམས་སོ། །ཇི་ལྟར་སྙམ་པ་ལ་གཟུགས་ལ་སོགས་པ་ཞེས་པ་སྟེ། ངལ་
བ་ལ་སོགས་པ་ཐམས་ཅད་ཀྱི་རྒྱུ་ནི་རློམ་སེམས་ཡིན་པའི་ཕྱིར་རོ། །དེ་ཡང་དེའི་ཡུལ་བཀག་
པའི་སྒོ་ནས་སོ། །མདོ་ལས་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཕ་རོལ་
ཕྱིན་པ་ལ་སྤྱོད་པའི་ཚེ་གཟུགས་སུ་མི་རློམ་པ་དང་ཞེས་པ་ལ་སོགས་པ་གསུངས་སོ། །བདག་
ཉིད་བརྙས་པའི་ལེ་ལོའི་གཉེན་པོ་ནི་བྱང་ཆུབ་ཆེན་པོ་ཐོབ་པར་བྱེད་པ་ལ་དེ་འདྲ་བའི་དཀའ་
བ་དགོས་པས་དེ་ང་འདྲ་བས་ག་ལ་ནུས་སྙམ་དུ་ཞུམ་ནས། ང་རང་ཚེགས་ཆུང་ངུས་འབྲས་བུ་
ཐོབ་པའི་ཉན་ཐོས་རང་རྒྱལ་གྱི་དེ་སྒྲུབ་སྙམ་ནས་ལམ་གཞན་དུ་འགྲོ་འདོད་པ་ལ། དེའི་
གཉེན་པོར་ཐེག་པ་ཆེན་པོའི་ལམ་ཡོངས་སུ་འཛིན་པ་ལ་འདོམས་སོ། །དེ་ལ་ཇི་ལྟར་སྙམ་པ་
ལ་ཆོས་རྣམས་ཞེས་པ་ལ་སོགས་པ་སྟེ། སྐྱེ་བ་མེད་པ་འདི་ཉིད་སྒོམ་དང་གདམས་པ་ཐོབ་པ་
བ 1 53



བརྩེ་ཆེན་འོད་སྣང་ལས༔ པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་སོགས་པ་གཞན་ཐམས་ཅད་དེ་ཉིད་ཀྱིས་འགྲུབ་ཀྱིས་ཞེས་འདོམས་སོ། །མདོ་ལས་ཤ་
རིའི་བུ་བྱང་ཆུབ་སེམས་དཔའ་ཆེན་པོ་ཡེ་ཤེས་གང་དང་ལྡན་པས་ཤར་ཕྱོགས་ཀྱི་འཇིག་རྟེན་
གྱི་ཁམས་གང་གཱའི་ཀླུང་གི་བྱེ་མ་སྙེད་ཀྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་གང་གཱའི་ཀླུང་གི་བྱེ་མ་སྙེད་ཀྱང་མཐོང་ངོ༌། །དེ་དག་གི་ཆོས་བསྟན་
པ་ཡང་ཉན་ཏོ། །བྱང་ཆུབ་སེམས་དཔའི་དགེ་འདུན་དང༌། སངས་རྒྱས་ཀྱི་ཞིང་གི་ཡོན་ཏན་
རྣམ་པར་ཕྱེ་བ་དག་ཀྱང་མཐོང་ངོ་ཞེས་པ་ལ་སོགས་པགསུངས་སོ། །དེ་དང་འབྲེལ་བའི་
ཡོན་ཏན་ཁྱད་པར་ཅན་ལས་སྤྱན་ལྔ་ནི་མདོ་ལས་ཡུལ་གྱི་སྒོ་ནས་སྟོན་ནོ། །མངོན་ཤེས་དྲུག་
ནི་བྱེད་པའི་སྒོ་ནས་སྟོན་ནོ། །ཤའི་སྤྱན་ནི་དབང་པོ་ལ་བརྟེན་པ་ཡིན་ནོ། །ལྷག་མ་བཞིན་ཡེ་
ཤེས་ལ་བརྟེན་པ་ཡིན་ནོ། །དེ་ལ་སྤྱན་ལྔ་ཉིད་བཤད་པ་དང་། དེ་ལ་འདོམས་པ་གཉིས་ལས་
དང་པོ་ལ་དོན་བཞིས་ཤེས་པར་བྱ་སྟེ། དེ་ལས་དང་པོ་སོ་སོའི་མཚན་ཉིད་ནི་གཞུང་ཉིད་ནས་
བཤདདེ། དེ་སྐྱེ་བ་གཞན་དུ་མར་མེ་ཕུལ་བ་ལ་སོགས་པའི་རྣམ་པར་སྨིན་པ་ལས་བྱུང་བའོ།།
དེའི་ཡུལ་ནི་སྟོང་གསུམ་གཅིག་ཚུན་ཆོད་ཡིན་པས་སོ་སོར་ངེས་སོ། །ལྷའི་ནི་སེམས་ཅན་
ཐམས་ཅད་ཀྱི་ཡིན་པས་མ་ངེས་སོ། །
གཉིས་པ་དེ་དག་དང་པོར་སྐྱེར་རུང་བའམ་མ་ངེས་པར་སྐྱེ་བའི་ས་མཚམས་ནི།
ཤའི་ནི་ཚོགས་ལམ་དུའོ། །ལྷའི་ནི་སྦྱོར་ལམ་དུའོ། །ཤེས་རབ་ཀྱི་ནི་མཐོང་ལམ་གྱི་མཉམ་
གཞག་ཏུའོ། །ཆོས་ཀྱི་ནི་རྗེས་ཐོབ་ཏུའོ། །སངས་རྒྱས་ཀྱི་ནི་ས་བརྒྱད་པ་ལ་སྟེ། དེ་སངས་
རྒྱས་ཀྱི་དང་རྫོགས་མ་རྫོགས་དང་དག་མ་དག་གི་ཁྱད་པར་ཡོད་ཀྱང་ཐ་སྙད་ཀྱི་དོན་དུ་རུང་
བ་ནི་དེར་ཐོབ་བོ། །གསུམ་པ་དེ་དག་ཐོབ་པར་བྱེད་པའི་རྒྱུ་ནི་མདོ་ལས་མིག་ལྔ་ཐོབ་པར་
འདོད་པ་དང་ཡོངས་སུ་སྦྱོང་བར་འདོད་པས་ཕ་རོལ་ཏུ་ཕྱིན་པ་དྲུག་ལ་བསླབ་པར་བྱའོ། །དེ་
ཅིའི་ཕྱིར་ཞེ་ན་ཕ་རོལ་ཏུ་ཕྱིན་པ་དྲུག་ཏུ་མ་འདུས་པའི་དཀར་པོའི་ཆོས་ནི་གང་ཡང་མེད་དོ་
- ，
5 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཞེས་གསུངས་སོ། །བཞི་པ་སྤྱན་ལྔ་པོ་སློབ་མས་སྒྲུབ་པའམ་སློབ་དཔོན་གྱིས་གདམས་པའི་
དགོས་པ་ནི་གཞན་གྱི་དྲིང་མི་འཇོག་པའོ། །གཉིས་པ་གདམས་པ་ནི་དེ་ལྟ་བུའི་ཡུལ་ཅན་
རྣམས་ཁྱོད་ཀྱི་སྒྲུབ་དགོས་སོ་ཞེས་འདོམས་སོ། །དེ་ཡང་དོན་དམ་པའི་བདེན་པ་ལས་མི་
འདའ་བར་སྒྲུབ་བོ་ཞེས་སྟོན་པ་ནི། དེ་བཞིན་ཉིད་དེ་སྟོང་པ་ཉིད་དུ་གཅིག་གོ་ཞེས་པའོ། །འོ་
ན་ལྷའི་སྤྱན་དང་ལྷའི་མིག་གི་མངོན་པར་ཤེས་པ་ལ་ཁྱད་པར་ཅི་ཡོད་ཟེར་ན། ཁྱད་པར་
གསུམ་སྟེ། རྒྱུའི་སྒོ་ནས་ནི་སྤྱན་ནི་རྣམ་པར་སྨིན་པ་ལས་བྱུང་བ་ཡིན་ལ། མངོན་ཤེས་ནི་
བསམ་གཏན་མངོན་པར་འདུ་བྱས་པ་ལས་བྱུང་པ་ཡིན་ནོ། །ཡུལ་གྱི་སྒོ་ནས་ནི་སྤྱན་ནི་
སེམས་ཅན་གྱི་འཆི་འཕོ་བ་དང་སྐྱེ་བ་ཤེས་པ་ཡིན་ལ། མངོན་པར་ཤེས་པ་ནི་གགས་
ཐམས་ཅད་མཐོང་བ་ཡིན་ནོ། །སྡེ་ཚན་གྱི་སྒོ་ནས་ནི་སྤྱན་དང་མངོན་ཤེས་ཀྱིའོ། །མངོན་པར་
ཤེས་པ་དྲུག་པོ་ཡང་དོན་གཉིས་ཏེ། དེ་ཉིད་བཤད་པ་དང༌། དེ་ལ་གདམས་པའོ། །དང་པོ་ལ་
དོན་བཞིས་ཤེས་པར་བྱ་བ་ལས། དེའི་སོ་སོའི་རང་བཞིན་ནི་གཞུང་ལས་གསལ་ལོ། །
གཉིས་པ་དེ་དག་སྐྱེ་བའི་ས་མཚམས་ནི་ལྔ་པོ་ནི་སོ་སོའི་སྐྱེ་བོའི་ས་ལ་ཡང་ཐོབ་
ཏུ་རུང་ངོ་། །ཟག་པ་ཟད་པ་ནི་ས་བརྒྱད་པ་ལའོ། །དེ་ནི་ཟག་པ་བཞི་པོའི་རང་བཞིན་གྱི་ཉོན་
མོངས་པ་ཟད་པར་ཤེས་པ་ཡིན་པས་དགྲ་བཅོམ་པ་ལ་ཡང་ཡོད་པ་མ་ཡིན་ནམ་དེ་ཤེས་བྱའི་
སྒྲིབ་པ་སྤངས་པར་བརྗོད་པ་ཇི་ལྟར་ཡིན་ཟེར་ན། འདི་ནི་བྱང་ཆུབ་སེམས་དཔའི་དབང་དུ་
བྱས་ནས་དེའི་ས་བརྒྱད་པ་ལ་ཀུན་གཞི་རྣམ་ཤེས་ཀྱི་ཟག་པ་དང་བཅས་པའི་རྟེན་བྱེད་པའི་
ནུས་པ་གྱུར་པས་དེའི་དེ་དེ་ལ་ཡོད་པ་ཡིན་ནོ། །གསུམ་པ་དེ་ཐོབ་པར་བྱེད་པའི་རྒྱུ་ནི།
བསམ་གཏན་གྱི་དངོས་གཞི་རྣམ་པར་དག་པ་ལ་བརྟེན་ནས་རང་རང་གི་རྣམ་པར་གནས་
པའི་ཐབས་ཡིད་ལ་བྱེད་པའོ། །ཟག་པ་ཟད་པ་ནི་ཤེས་རབ་ཕ་རོལ་ཕྱིན་པ་བསྒོམས་པ་རང་
གིས་ཐོབ་བོ། །བཞི་པ་དེ་དག་གི་དགོས་པ་ནི་དེ་དག་གིས་སེམས་ཅན་གྱི་དོན་དང་སངས་
- } 55



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་ལ་མཆོད་པ་ལ་སོགས་པས་ཚོགས་རྫོགས་པར་བྱས་པས་རྣམ་པ་ཐམས་ཅད་མཁྱེན་པ་
རྫོགས་པར་བྱེད་པ་སྟེ། དེ་ཡང་མདོ་ལས་མངོན་པར་ཤེས་པས་ཡོངས་སུ་ཟིན་པའི་ཕ་རོལ་ཏུ་
ཕྱིན་པ་དྲུག་ནི་རྣམ་པ་ཐམས་ཅད་མཁྱེན་པ་གཏོད་པར་བྱེད་པ་ཡིན་ནོ་ཞེས་གསུངས་སོ། །
གཉིས་པ་གདམས་པ་དངོས་ནི། དེ་རྣམས་རང་གི་རྒྱུད་ལ་བསྐྱེད་པར་བྱ་བ་ནི་
རྟོགས་པར་བྱ་བ་སྟེ། དེ་ཡང་མི་དམིགས་པ་དང་འབྲེལ་བར་སྟོན་པ་ནི་གཟོད་མ་ནས་ཞེས་
པའོ། །ཡང་ན་རྟོགས་པ་ནི་མཚན་ཉིད་ཤེས་པའོ། །འཇིག་རྟེན་པའི་སྒྲུབ་པ་མཐར་ཐུག་
པའམ་ཡང་ན་རྣམ་པར་དག་པའི་རྒྱུ་མཐོང་བའི་ལམ་ལ་མདོ་ནས་དེའི་མཚན་ཉིད་ཙམ་
བརྗོད་པའི་སྒོ་ནས་འདོམས་པ་ནི། གདམས་པའི་ཡུལ་ནི་སྐད་ཅིག་བཅུ་དྲུག་གི་བདག་ཉིད་
ལའོ། །ཇི་ལྟར་འདོམས་ཤེ་ན། དེ་རྣམ་པར་བསྒོམ་པར་བྱེད་དོའམ་བྱ་བའོ་ཞེས་པའོ།
བསྒོམ་པར་བྱ་བ་གང་སྙམ་ན་སྐད་ཅིག་མ་བཅུ་དྲུག་གོ །དེ་ཅིའི་དོན་དུ་སྙམ་པ་ལ། དེའི་ཆེད་
དུ་བྱ་བ་བརྗོད་པ་ནི་མཐོང་སྤང་གི་ཉོན་མོངས་པ་དང་རྟོག་པ་སྤང་བར་བྱ་བའི་དོན་དུ་ཞེས་
པའོ། །སྒོམ་པ་པོ་གང་གིས་སྙམ་པ་ལ་ཐམས་ཅད་ལ་ཞེས་པའོ། །དེ་དཔེ་ཅི་དང་འདྲ་བར་
ཞེན་པ་མེད་སྙམ་ན། སྒྱུ་མ་མཁན་ཞེས་པའོ། །ཞེན་པ་མེད་པའི་རྒྱུ་གང་ཡིན་སྙམ་པ་ལ།
འཇིག་རྟེན་ཆོས་མཆོག་མན་ཆད་ཀྱི་དེ་རྒྱུར་སྟོན་པ་ནི་རྣལ་འབྱོར་པ་ཞེས་པའོ། །དེ་ཡང་མདོ་
ལས་སྤྱིར་བསྟན་པའི་དབང་དུ་བྱས་ནས། རབ་འབྱོར་ཁྱོད་བྱང་ཆུབ་སེམས་དཔའ་སེམས་
དཔའ་ཆེན་པོ་རྣམས་ཀྱི་ཤེས་རབ་ཕ་རོལ་ཕྱིན་པ་ལས་བརྩམས་ཏེ་ཇི་ལྟར་བྱང་ཆུབ་སེམས་
དཔའ་ཆེན་པོ་རྣམས་ཤེས་རབ་ཕ་རོལ་ཕྱིན་པ་ལ་ངེས་པར་འབྱུང་བར་འགྱུར་བ་དེ་ལྟར་
སྤོབས་པར་གྱིས་ཤིག་ཅེས་པ་ནས་གཞན་གྱི་རྟོགས་པ་བསལ་བའི་བར་གྱིས་གསུངས་སོ།།
སྡུག་བསྔལ་ལ་ཆོས་ཤེས་པའི་བཟོད་པའི་དབང་དུ་མཛད་ནས་བཅོམ་ལྡན་འདས་བྱང་ཆུབ་
སེམས་དཔའ་བྱང་ཆུབ་སེམསདཔའ་ཞེས་གསུང་ན་ཆོས་འདི་གང་གི་ཚིག་བླ་དྭགས་འགས་
- 1 5 6 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
ཏེ་འདི་ལྟ་སྟེ་བྱང་ཆུབ་སེམས་དཔའ་ཞེས་བགྱི། བཅོམ་ལྡན་འདས་བདག་གིས་ནི་ཆོས་དེ་
དག་ཡང་དག་པར་རྗེས་སུ་མ་མཐོང་སྟེ། བྱང་ཆུབ་སེམས་དཔའ་ཞེས་བགྱི་བའོ་ཞེས་པ་ལ་
སོགས་པ་དང་། རབ་འབྱོར་འདི་ལྟ་སྟེ་འདི་ནི་མིང་ཙམ་སྟེ། བྱང་ཆུབ་སེམས་དཔའ་ཞེས་བྱ་
བ་དང༌། ཤེས་རབ་ཕ་རོལ་ཕྱིན་པ་ཞེས་བྱའོ། །བྱང་ཆུབ་སེམས་དཔའི་མིང་དེ་ཡང་ནངན་
ཡང་མེད་ཅེས་པ་ལ་སོགས་པ་གསུངས་སོ། །
མཐོང་བའི་ལམ་གྱི་སྒྲུབ་པ་མཐར་ཐུག་པའི་རྒྱུ་སྒོམ་པའི་ལམ་ལ་འདོམས་པ་ལ།
གདམས་པའི་ཡུལ་དང༌། དེ་དངོས་གཉིས་ལས། དང་པོ་ནི་མེད་ཀྱི་ཡན་ན་ཀྱིས་སྟོན་ལ།
གཉིས་པ་ནི་འོན་ཀྱང་མན་ཆད་ཀྱིས་སྟོན་ནོ། །དེ་ལ་སྒོམ་པའི་ལམ་ནི་ཆོས་ཅན། མཐོང་
ལམ་ལས་དངོས་པོ་གཞན་དུ་ཡོད་ཀྱང་མཐོང་ལམ་གྱི་མཚན་ཉིད་དུ་མ་གཏོགས་པའི་མཚན་
ཉིད་པ་གཞན་དུ་མེད་ཀྱི་ཞེས་པ་ནི་བསྒྲུབ་བྱའོ། །མཐོང་བ་དང་སྒོམ་པ་དག་ཐ་དད་དུ་གྱུར་
པ་མེད་པས་ཞེས་པ་ནི་གཏན་ཚིགས་སོ། །འདུས་བྱས་ལམ་དང་འདུས་མ་བྱས་འགོག་པ་ཐ་
དད་དུ་གདགས་པར་མི་ནུས་པ་བཞིན་དུ་ཞེས་པ་ནི་དཔེའོ། །གཏན་ཚིགས་དེས་ཇི་ལྟར་སྒྲུབ་
སྙམ་པ་ལ། དེ་སྒྲུབ་པ་ནི་ཇི་སྐད་དུ་བཤད་པ་ཞེས་པའོ། །མཐོང་བ་དང་སྒོམ་པ་ཐ་དད་དུ་
གྱུར་པ་མེད་པས་ཞེས་པ་དེའི་དོན་ནི་ཆོས་ཀྱི་དབྱིངས་རྟོགས་པ་ལ་ཁྱད་པར་མེད་ཅེས་པའོ།།
དེ་ཡང་མདོ་ལས་དཔེའི་སྒོ་ནས་མཚོན་ཏེ་སྟོན་པའི་དབང་དུ་བྱས་ནས། རབ་འབྱོར་འདུས་
བྱས་ཀྱི་དབྱིངས་མེད་པར་ཡང་འདུས་མ་བྱས་ཀྱི་དབྱིངས་གདགས་པར་མི་ནུས། འདུས་མ་
བྱས་ཀྱི་དབྱིངས་མེད་པར་ཡང་འདུས་བྱས་ཀྱི་དབྱིངས་གདགས་པར་མི་ནུས་སོ། །ཞེས་
གསུངས་སོ། །འོ་ན་དེ་བསྒོམ་པ་ལ་དོན་མེད་དོ་ཟེར་ན། གཉིས་པ་ནི་འོན་ཀྱང་སྒོམ་ལམ་དེ་
ནི་རྣལ་འབྱོར་པ་དེས་རྣམ་པར་བསྒོམ་པར་བྱའོ་ཞེས་འདོམས་སོ། །གང་གི་དོན་དུ་སྙམ་པ་ལ་
སྒོམ་སྤང་གི་སྒྲིབ་པ་སྤང་བའི་དོན་དུའོ། །མཐོང་བའི་ལམ་ལས་རྟོགས་པ་ཁྱད་པར་མེད་ན་དེ་
- 1 57



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་མི་འགྲུབ་བོ་ཟེར་ན། རྟེན་ཅིང་འབྲེལ་བ་ཞེས་པ་སྟེ། རྟོགས་པ་ལ་ཁྱད་པར་མེད་ཀྱང་
ཡང་དང་ཡང་དུ་གོམས་པའི་རྒྱུའི་སྟོབས་ཀྱིས་སོ། །
འདིའི་དོན་གཏན་ལ་དབབ་པ་ནི་བཞིས་ཤེས་པར་བྱ་སྟེ། རང་གི་ལུགས་བརྗོད་པ་
དང༌། གཞན་གྱི་ལུགས་ལ་ཉེས་པ་བརྗོད་པ་དང་། རང་གི་ལུགས་ལ་ཉེས་པ་སྤང་བ་དང་།
དེ་ལ་ཤེས་པར་བྱེད་པ་དགོད་པའོ། །དང་པོ་ནི་འདི་ལྟ་སྟེ། ས་དང་པོ་ནས་བཅུ་པའི་བར་དུ་
མཉམ་གཞག་ལ་ཆོས་ཀྱི་དབྱིངས་གང་ཟག་དང་ཆོས་ཀྱི་བདག་མེད་རྟོགས་པ་ལ་ཁྱད་པར་
མེད་དོ། །བྱང་ཆུབ་སེམས་པ་དེས་རང་ཉིད་ཀྱི་བདེན་པ་བཞི་པོ་ལ་གང་གིས་ཁྱད་པར་དུ་མ་
བྱས་པར་སྤྱིར་བདེན་པ་བཞི་ཙམ་གྱི་ལྡོག་པ་ནས་གང་ཟག་དང་ཆོས་ཀྱི་བདག་གི་སྤྲོས་པ་
རྣམ་པར་བཅད་པ་ཙམ་གྱི་སྟོང་པ་ཉིད་མཐོང་ལམ་གྱིས་མངོན་སུམ་དུ་རྟོགས་པ་ཡིན་ལ། ས་
གཉིས་པ་ཡན་ཆད་ཀྱི་མཉམ་གཞག་གིས་ཀྱང་དེ་ལས་ལྷག་པའི་དོན་རྟོགས་པ་བྱར་མེད་དོ།།
འོན་ཀྱང་ཆོས་ཀྱི་སྐུ་རྟོགས་པ་ལ་ནི་ཁྱད་པར་ཡོད་དོ། །དེ་ཉིད་དེའི་ཁྱད་པར་ཡིན་ནོ་ཟེར་ན།
དེ་ནི་མ་ཡིན་ཏེ་ཆོས་དབྱིངས་རྟོགས་པ་དེ་ཆོས་སྐུ་རྟོགས་པས་ཁྱད་པར་དུ་བྱེད་པ་མ་ཡིན་པ་
དང༌། དེ་གཉིས་ལྡོག་པ་ཐ་དད་པའི་ཕྱིར་རོ། །ཆོས་དབྱིངས་ནི་དྲི་མ་ཡོད་དམ་མེད་ཀྱང་བླ་སྟེ་
རང་བཞིན་རྣམ་པར་དག་པ་ཡིན་ལ། ཆོས་སྐུ་ནི་དེ་གློ་བུར་གྱི་དྲི་མ་དང་བྲལ་བ་ཡིན་པས་
ལྡོག་པ་གཞན་རྟོགས་པ་ལ་ཁྱད་ཡོད་པས་ལྡོག་པ་གཞནརྟོགས་པ་ལ་ཁྱད་པར་ཡོད་པར་མི་
འགྲུབ་བོ། །དེས་ན་ཆོས་སྐུ་རྟོགས་པ་ལ་ནི་མཐོང་བས་སྤང་བར་བྱ་བ་དང་སྒོམ་པས་སྤང་
བར་བྱ་བའི་སྒྲིབ་པ་བཅུ་དང་བྲལ་བ་ཅི་རིགས་པར་རྟོགས་པས་ཁྱད་ཆེའོ། །ཡང་ཀུན་རྫོབ་ཏུ་
ཆོས་ཅན་སོ་སོ་དང་འབྲེལ་བའི་སྒོ་ནས་བདེན་པ་བཞིའི་སྐད་ཅིག་མ་སྔ་མའི་རྟོགས་པདང་ཕྱི་
མའི་རྟོགས་པའི་སྒོ་ནས་ཁྱད་ཡོད་དོ། །དེ་ཉིད་ཆོས་ཀྱི་དབྱིངས་རྟོགས་པའི་ཁྱད་པར་ཡིན་ཏེ་
དེ་ཆོས་ཅན་སོ་སོ་དང་འབྲེལ་བར་རྟོགས་པའི་ཕྱིར་རོ་ཟེར་ན། དེ་ལྟ་ན་སངས་རྒྱས་ཀྱི་ས་ལ་
-， 58 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
ཡང་དེ་རྟོགས་པ་ལ་ཁྱད་པར་ཡོད་པར་ཐལ་ལོ། །འདོད་དོ་ཟེར་ན། འོན་སངས་རྒྱས་ཀྱི་ཡེ་
ཤེས་སྐད་ཅིག་མ་སྔ་མས་མ་རྟོགས་པའི་ཆོས་ཀྱི་དབྱིངས་ཕྱི་མས་རྟོགས་པར་བྱེད་པས་ན།།
སྔ་མ་དེ་ཕྱི་མས་རྟོགས་པར་བྱ་བའི་ཆོས་དབྱིངས་ལ་ལྟོསཏེ་སྒྲིབ་པ་དང་བཅས་པར་ཐལ་ལོ།།
འདོད་ན་དེ་སངས་རྒྱས་ཀྱི་ཡེ་ཤེས་མ་ཡིན་པར་ཐལ་ལོ། །འོན་ཀྱང་ཡེ་ཤེས་སྔ་མའི་དུས་ན་
ཕྱི་མས་རྟོགས་པར་བྱ་བའི་དངོས་པོ་རྣམས་མེད་པས་དེ་དག་སྟོང་པར་མ་རྟོགས་པས་སྔ་མ་
གྲིབ་པ་དང་བཅས་པར་ནི་མི་འགྱུར་རོ། །དེ་དག་བཅད་པའི་ཡུལ་ཅན་ཡང་མ་ཡིན་ཏེ། སྐད་
ཅིག་སོ་སོ་ལ་སྒྲོ་འདོགས་ལོག་པའི་ཕྱིར་རོ། །དེ་ཚོད་ཀྱི་རྟོགས་པའི་ཁྱད་པར་ནི་ཡོད་པར་
འདོད་དོ། །ཡང་རྗེས་ཐོབ་ཀྱིས་ཀུན་རྫོབ་རྟོགས་པ་ལ་ནི་ཁྱད་པར་ཡོད་པར་འདོད་དེ་ཇི་ལྟར་
གོང་ནས་གོང་དུ་སྒྲིབ་པ་སྤང་བའི་ཁྱད་ཡོད་པས་རྗེས་ཐོབ་གྱི་རྟོགས་པ་གོང་ནས་གོང་དུ་ཁྱད་
པར་དུ་གྲུབ་བོ། །
གཉིས་པ་ལ་གསུམ་ལས། དང་པོ་ནི་ཁ་ཅིག་ན་རེ་དེ་རྟོགས་པ་ལ་མི་གསལ་བ་
དང་གསལ་བའི་ཁྱད་པར་ཡོད་པ་ཡིན་ཏེ། དེ་སྐད་དུ་ཡང་བློ་བརྟན་གྱིས་ཆོས་མཆོག་དང་
མཐོང་ལམ་ལ་དར་གྱིས་བར་དུ་ཆོས་པ་དང་ཆོད་པ་ལྟ་བུ་ཡོད་པ་དང༌། ཡང་ས་བཅུ་པ་དང་
སངས་རྒྱས་ཀྱི་ས་ལ་དར་སྲབ་མོས་ཆོད་པ་ཙམ་གྱི་ཁྱད་པར་ཡོད་པར་བཤད་པ་ཡིན་ནོ་ཟེར་
རོ༑ ༑དེ་ནི་མི་རིགས་ཏེ། སྤྱིར་མི་གསལ་བའི་རྒྱུ་ནི་གསུམ་སྟེ། དབང་པོ་ལ་སྐྱོན་ཆགས་པ་
དང༌། ཡུལ་ཐག་རིང་བ་དང་། སྒྲ་དོན་སྣང་བའི་རྟོག་པའོ། །འདི་དག་ལ་དེ་གསུམ་གང་ཡང་
མེད་པའི་ཕྱིར་ཏེ། འདི་ལྟར་དང་པོ་ནི་མ་ཡིན་ཏེ་དབང་པོ་གཟུགས་ཅན་ལ་མི་བརྟེན་པའི་
ཕྱིར་རོ། །གཉིས་པ་ཡང་མ་ཡིན་ཏེ་ཆོས་ཀྱི་དབྱིངས་ལ་ཉེ་རིང་མེད་པའི་ཕྱིར་རོ། །གསུམ་པ་
ཡང་མ་ཡིན་ཏེ་མཉམ་གཞག་ལ་སྒྲ་དོན་སྣང་ན་དེ་རྟོག་པར་ཐལ་བས་སོ། །འདོད་པ་ཡིན་ན་
དེ་རྣལ་འབྱོར་གྱི་མངོན་སུམ་མ་ཡིན་པར་ཐལ་ལོ། །དབུས་མཐའ་ཡང་ཁུངས་སུ་མི་རུང་སྟེ།
༤ ！ $ ]



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་མཆོག་གི་གནས་སྐབས་ལ་ནི་སྒྲ་དོན་ཕྲ་མོ་སྣང་བས་མི་གསལ་བ་ཡིན་ནོ། །ས་བཅུཔ་
ལ་མི་གསལ་བར་བརྗོད་པ་ནི་ཆོས་སྐུ་རྟོགས་པ་ལ་བཤད་པ་ཡིན་པས་སོ། །གཉིས་པ་ནིཁ་
ཅིག་ན་རེ་ས་དང་པོ་ནས་བཅུ་པའི་བར་དུ་ཆོས་ཀྱི་དབྱིངས་ལ་སྒྲོ་འདོགས་མི་འདྲ་བ་ཆོད་པའི་
ཁྱད་པར་ཡོད་པ་ཡིན་ཏེ། དཔེར་ན་བུམ་པ་ལ་མ་བྱས་པ་དང་རྟག་པ་དང་མི་སྟོང་པའིསྒོ་
འདོགས་དུ་མ་ཆོད་པའི་རྟོགས་པའི་ཁྱད་པར་ཡོད་པ་བཞིན་ནོ། །དེ་ཉིད་ནི་ཀུན་ཏུ་འགྲོ་དོན་
ཞེས་གསུངས་པ་ཡིན་ནོ་ཟེར་རོ། །དེ་ནི་མི་རིགས་ཏེ་མཐོང་བའི་ལམ་གྱིས་ཆོས་ཉིད་མངོན་
སུམ་དུ་རྟོགས་ཙམ་ན། དེ་ལ་གང་ཟག་གམ་གཟུང་བའམ། འཛིན་པའམ། གཉིས་མེད་ཀྱི་
ཤེས་པ་དོན་དམ་དུ་ཡོད་པར་འཛིན་པ་དེའི་སྒྲོ་འདོགས་གང་མ་ཆོད་ནས། ས་གཉིས་པའི་ཡེ་
ཤེས་ཀྱིས་གཅོད། གལ་ཏེ་དེས་དེའི་སྒྲོ་འདོགས་འགའ་ཞིག་མ་ཆོད་ན་ཆོས་ཐམས་ཅད་ཀྱི་སྐྱེ་
བ་མེད་པ་མ་རྟོགས་པར་ཐལ་ལོ། །དེས་ན་ཚུ་རོལ་མཐོང་བས་བུམ་པ་ལྟ་བུ་གཅིག་མན་
སུམ་དུ་བྱས་པ་ན་དེའི་རང་བཞིན་མཐའ་དག་མངོན་སུམ་དུ་བྱས་ཀྱང་། འདྲ་བ་གཞན་བྱུང་
བ་དང་བློ་ཞན་པ་ལ་སོགས་པའི་འཁྲུལ་པའི་རྒྱུ་མཚན་གྱིས་མྱོང་བའི་དོན་ལ་སྒྲོ་འདོགས་
སྐྱེས་པ་ན་དེ་གཅོད་པའི་ཚད་མ་གཞན་འཇུག་པ་ནི་སྲིད་ན། རྣལ་འབྱོར་པས་ཆོས་ཀྱི་
དབྱིངས་མངོན་སུམ་དུ་མཐོང་བ་ན་དེ་ལ་སྒྲོ་འདོགས་སྐྱེ་བའི་རྒྱུ་ཅི་ཡིན། དེས་ནརྣལ་འབྱོར་
གྱི་མངོན་སུམ་པ་ལ་སྣང་ལ་མ་ངེས་པ་མི་སྲིད་དོ། །ཀུན་ཏུ་འགྲོ་དོན་ལ་སོགས་པ་ཡང་ལུང་
དུ་མི་ཆེ་སྟེ། དེ་ལ་རྒྱུ་མཐུན་པ་ནི་སངས་རྒྱས་ཆོས་ཀྱི་དབྱིངས་རྣམ་པར་དག་པ་རྟོགས་པའི་
རྒྱུ་ལས་གསུང་རབ་ཡན་ལག་བཅུ་གཉིས་འབྱུང་བས་དེ་ནི་རྒྱུ་དང་མཐུན་པའི་འབྲས་བུ་ཡིན་
ལ། ས་གསུམ་པའི་བྱང་ཆུབ་སེམས་དཔས་སྒྲིབ་པ་ཐམས་ཅད་སྤོང་བ་ལ་ནི་ཟག་པ་མེད་
པའི་ཤེས་རབ་ཀྱི་རྟོགས་པ་དགོས་ལ། དེ་ལ་ཡང་ཏིང་ངེ་འཛིན་དགོས་ལ། དེ་ལ་ཡང་དེའི་
དམིགས་པ་ལ་སོགས་པ་སྟོན་པའི་གསུང་རབ་དགོས་པས་ན། གསུང་རབ་ཡན་ལག་བཅུ་
- ] f; [， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
གཉིས་པོ་འདི་ནི་སངས་རྒྱས་ཀྱི་ཆོས་ཀྱི་དབྱིངས་རྣམ་པར་དག་པའི་རྒྱུ་ལས་བྱུང་བ་དང༌།
བདག་རང་གི་ཆོས་ཀྱི་དབྱིངས་རྣམ་པར་དག་པར་བྱེད་པའི་རྒྱུ་ཡིན་པས་ན་དེ་ནི་དོན་རྣམས་
ཀྱི་ནང་ན་མཆོག་ཡིན་ནོ་ཞེས་རྒྱུ་འབྲས་རྟོགས་པ་ཡིན་ལ། གལ་ཏེ་བྱང་ཆུབ་སེམས་དཔའི་
རྣམ་པར་མི་རྟོག་པ་རྒྱུ་འབྲས་འཛིན་པ་ཡིན་ཞིང་དེའི་ངོ་ན་རྒྱུ་འབྲས་སྣངན་དེ་དོན་དམ་པའི་
བདེན་པར་ཐལ་བ་སུས་ཀྱང་མི་བཟློག་གོ །དེ་བཞིན་དུ་བརྒྱད་པ་ལ་སོགས་པ་དབང་བཞིའི་
རྟེན་ཆོས་ཀྱི་དབྱིངས་ཡིན་ནོ་ཞེས་རྟེན་དང་བརྟེན་པ་འཛིན་པ་ཡིན་པས་རྟེན་དང་བརྟེན་པ་
དོན་དམ་པར་ཐལ་ལོ། །དེས་དབང་བཞི་ཡུལ་དུ་བྱེད་དགོས་པས་དེ་བཞི་ཡང་དོན་དམ་དུ་
ཐལ་ལོ། །དེས་ན་དེ་དག་རྗེས་ཐོབ་ཀྱི་རྟོགས་པའི་ཁྱད་པར་བརྗོད་པ་ཡིན་ནོ། །དེ་ནི་སེམས་
ཙམ་པའི་དབང་དུ་བྱས་པས་མི་འགལ་ཏེ། དེ་དག་གི་རྒྱུ་འབྲས་དོན་དམ་པར་འདོད་པས་སོ་
ཟེར་ན། དེ་དག་ལྟར་ན་ཡང་བྱིས་པ་སོ་སོའི་སྐྱེ་བོ་དང༌། དག་པ་འཇིག་རྟེན་པ་དང་། རྣམ་
པར་མི་རྟོག་པའི་ཤེས་ངོ་གསུམ་ལ་རིམ་པ་བཞིན་ལྟོས་ནས་ངོ་བོ་ཉིད་གསུམ་དུ་བཞག་གོ་
ཞེས་པ་དང་། འདི་དག་རྣམ་པར་རིག་ཙམ་ཉིད་ཅེས་ཞེས་བཤད་པས། དེ་དག་ཀྱང་རྣམ་པར་
མི་རྟོག་པའི་ངོ་ན་དངོས་པོ་སྣང་ཞིང་གྲུབ་པར་མི་འདོད་པའི་ཕྱིར་དེར་ཡང་འགལ་ལོ། །ས་
བཅུ་ཆོས་ཀྱི་དབྱིངས་རྟོགས་པ་ལ་ཁྱད་པར་མེད་ཚོད་དུ་ཆོས་སྐུ་རྟོགས་པའི་ཁྱད་པར་ཡང་
འགྲུབ་པ་དཀའ་སྟེ། ངོ་བོ་ཉིད་རྣམ་པར་གྲོལ་བ་ལ་ལྟོས་ནས་ནི་ཆོས་ཀྱི་དབྱིངས་ཀྱི་སྒྲོ་
འདོགས་དང་སྒོམ་པས་སྤང་བར་བྱ་བའི་སྒྲིབ་པ་ཐམས་ཅད་ཀྱིས་དབེན་པར་རྟོགས་པ་ཁྱད་
པར་མེད་པའི་ཕྱིར་རོ། །རྒྱུད་ལ་ལྟོས་ན་ནི་གཉིས་ཀའི་ས་བོན་མ་སྤང་པའི་ཕྱིར་རོ། །གསུམ་
པ་ནི་ཁ་ཅིག་ན་རེ་རྟོགས་པར་བྱ་བའི་ཆོས་ཀྱི་དབྱིངས་ལ་ཁྱད་པར་མེད་ཀྱང་དེ་རྟོགས་པའི་
བློའི་རྣམ་པ་ལ་ཁྱད་པར་ཡོད་པ་ཡིན་ཏེ་ཟེར་རོ། །དེ་ཡང་མ་ཡིན་ཏེ་དོན་ཁྱད་པར་མེད་པ་ལ་
བློའི་རྣམ་པ་མི་འདྲ་བ་ནི་རྟོགས་པའི་ཤེས་པ་ལ་སྲིད་ཀྱི་མངོན་སུམ་ལ་ནི་མི་སྲིད་དོ། །
- 1 6 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་རང་གི་ལུགས་ལ་ཉེས་པ་སྤང་བ་ནི། ཁ་ཅིག་ན་རེ་ས་དང་པོ་ནས་
བཅུ་པའི་བར་དུ་མཉམ་གཞག་ལ་རྟོགས་པ་ཁྱད་མེད་ན་དེ་དག་སྒྲིབ་པ་སྤོང་བ་ལ་ཡང་ཁྱད་
མེད་པར་ཐལ་ལ། རྗེས་ཐོབ་ཀྱི་རྟོགས་པ་ལ་ཡང་ཁྱད་མེད་པར་ཐལ་ལོ་ཞེས་ཟེར་རོ། །སྒྲིབ་
པ་མངོན་དུ་རྒྱུ་སྤངས་པ་ལ་ཁྱད་མེད་པར་ཐལ་ཟེར་ན་འདོད་པ་ཡིན་ཏེ། སའི་མཉམ་པར་
བཞག་པའི་ཡེ་ཤེས་གང་ལ་ཡང་ཉོན་མོངས་པ་དང་རྟོགས་པ་མངོན་དུ་རྒྱུ་འཇུག་པའི་སྐབས་
མེད་དེ། དེ་དང་རྣམ་པ་འགལ་བ་ཁོ་ནར་རྟོགས་པའི་ཕྱིར་རོ། །དེ་ཉིད་ལ་ངོབོ་ཉིད་རྣམ་པར་
གྲོལ་བ་ཞེས་བརྗོད་དོ། །འོ་ན་མངོན་དུ་རྒྱུ་གཏན་མི་སྐྱེ་བར་ཐལ་ལོ་ཟེར་ན། དེའི་ས་བོན་མ་
སྤངས་པས་རྐྱེན་ཇི་ལྟར་བ་བཞིན་ཕྱིས་ནི་འབྱུང་བ་སྲིད་དེ། ཕུང་པོ་སྔར་མི་རྟག་པར་རྟོགས་
ཀྱང་ཕྱིས་ཡང་རྟག་པར་འཛིན་པ་འབྱུང་བ་དང་འདྲའོ། །ས་བོན་སྤངས་པ་ལ་ཁྱད་པར་མེད་
པར་ཐལ་ཟེར་ན། ཁྱབ་པ་མ་གྲུབ་སྟེ་ས་དང་པོ་ལ་ས་གཞན་ཐམས་ཅད་དང་རྟོགས་པ་ཁྱད་
མེད་པའི་ཡེ་ཤེས་ཡོད་པ་དང་། ཀུན་གཞིའི་རྣམ་ཤེས་ལ་སྒོམ་སྤང་ཆེ་འབྲིང་དགུའིས་བོན་
ཡོད་པ་མི་འགལ་བའི་ཕྱིར་རོ། །འོ་ན་དེ་དང་མཐོང་སྤང་གི་ས་བོན་རང་དང་ཡང་མི་འགལ་
བར་ཐལ་ལོ་ཟེར་ན། དེ་ནི་སྔར་ངེས་འབྱེད་ཀྱི་ཉམས་སྨད་པས་དེ་སྤང་སླ་བས་གཉེན་པོ་
སྟོབས་ཆུང་བ་དེ་དང་འགལ་ཞིང་དེ་ཙམ་གྱིས་ཀྱང་སྤོང་ནུས་པ་ཡིན་ནོ། །རྟོགས་པ་ལ་ཁྱད་
པར་མེད་ན་ས་བཅུའི་ཡེ་ཤེས་སྟོབས་ཆུང་བ་དང་ཆེ་བར་བཞག་པ་དེ་ཉིད་མི་རིགས་སོ་ཟེར་
ན༑ བློའི་རྣམ་པ་ཁྱད་པར་མེད་མོད་དེ་ནི་རྒྱུའི་ཁྱད་པར་གྱིས་འགྲུབ་པ་ཡིན་ཏེ། འདི་ལྟ་སྟེ་ས་
དང་པོའི་ཡེ་ཤེས་ནི། ཉེར་ལེན་གྱི་རྒྱུ་ཀུན་གཞི་ལ་ཟག་པ་དང་བཅས་པའི་ཐོས་པ་ལ་སོགས་
པས་གསོས་པའི་ཟག་མེད་ཀྱི་ས་བོན་ལས་བྱུང་བའི་ཕྱིར་དང་། དེ་མ་ཐག་པའི་རྐྱེན་ཆོས་
མཆོག་ཆེན་པོའི་སྒོམ་བྱུང་གི་ཤེས་རབ་ཟག་པ་དང་བཅས་པ་ལས་བྱུང་བའི་ཕྱིར་དང༌།
བདག་པོའི་རྐྱེན་ཆོས་མཆོག་མན་ཆད་ཀྱི་ཟག་པ་དང་བཅས་པའི་ཚོགས་ཉུང་ཟད་ལས་བྱུང་
- 1
; 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
བའི་ཕྱིར་རོ། །ས་གཉིས་པའི་ཡེ་ཤེས་ནི་ཉེར་ལེན་གྱི་རྒྱུ་ཀུན་གཞི་ལ་མཐོང་ལམ་རྣམ་པར་མི་
རྟོག་པས་བཞག་པའི་ཟག་མེད་ལས་བྱུང་བ་དང་། དེ་མ་ཐག་པའི་རྒྱུ་ས་དང་པོའི་མིརྟོག་པའི་
ཡེ་ཤེས་ལས་བྱུང་བ་དང་། བདག་རྐྱེན་ས་དང་པོའི་ཟག་པ་མེད་པའི་ཚོགས་རྒྱ་ཆེན་པོ་ལས་
བྱུང་ བའི་ ཕྱིར་རོ། །དེ་ཁོ་ན་བཞིན་ ས་ གཞན་ཐམས་ཅད་ལ་ཡང་སྦྱར་རོ། །དཔེར་ན་
གཅོད་པར་བྱེད་པའི་རལ་གྲིའི་སོ་ལ་ཁྱད་པར་མེད་ཀྱང་གཅོད་པ་པོའི་རྩལ་གྱི་ཁྱད་པར་
གྱིས་གཅད་བྱ་ཆུང་ངུ་གཅོད་པ་དང་འབྲིང་གཅོད་པ་དང་ཆེར་གཅོད་པ་བཞིན་ནོ། །དེས་ན་
སྟོབས་ཤིན་ཏུ་ཁྱད་ཆེ་སྟེ་ཟག་པ་མེད་པའི་ལམ་གོང་ནསགོང་དུ་ཁྱད་པར་དུ་འཕགས་པ་ཡང་
ནས་ཡང་དུ་གོམས་པར་བྱས་པས། དེའི་ས་བོན་ཇེ་འཕེལ་ཇེ་རྒྱས་སོང་བ་ན། སྒྲིབ་པའི་ས་
བོན་ཇེ་ཆུང་ཇེ་སྲབ་ཏུ་འགྱུར་བའི་ཕྱིར་རོ། །དེའི་ཕྱིར་ཐ་སྙད་པའི་ཚད་མ་སྒྲོ་འདོགས་མངོན་
དུ་རྒྱུགཅོད་པའི་རྣམ་གཞག་ལ་དེ་ལམ་གྱི་སྤང་བྱའི་ས་བོན་སྤོང་བ་ལ་འདོད་པ་ནི་བྱ་རོག་ལ་
འོ་ཐུག་གི་མཚན་ཉིད་ཚོལ་བ་དང་འདྲ་བས་རྒྱང་རིང་དུ་སྤང་ངོ༌། །དེ་ཉིད་ཀྱིས་རྗེས་ཀྱི་རྟོགས་
པའི་ཁྱད་པར་ཡང་གྲུབ་པས་ཐལ་བ་གཉིས་པ་ཡང་ཁྱབ་པ་མ་གྲུབ་བོ། །
བཞི་པ་དེ་ལ་ཤེས་པར་བྱེད་པ་དགོད་པ་ནི། བྱང་ཆུབ་སེམས་དཔའི་མང་བའི་
ལམ་གྱིས་བདེན་པ་ཐམས་ཅད་གཅིག་ཅར་རྟོགས་པར་བཤད་པ་དང་། ཡང་ཐོགས་མེད་
ཀྱིས་སྨྱུག་ཚིགས་དང་པོ་བཀས་པ་དང་འདྲའོ་ཞེས་བཤད་པ་དང་། ས་དང་པོ་ཐོབ་པ་ནས་
ཐམས་ཅད་གཅིག་ཅར་ཐོབ་པ་ཡིན་ནོ་ཞེས་བཤད་པའི་ཕྱིར་རོ། །དེ་བཞིན་དུ་ཤེས་རབ་ཕ་
རོལ་ཕྱིན་པའི་འགྲེལ་པ་བྱེད་པ་ཐམས་ཅད་ཀྱིས་རྒྱས་པར་བཤད་དོ་སྐད་དོ། །
བཞི་པ་ནི་དགེ་འདུན་དཀོན་མཆོག་གི་སྐབས་ཞེས་པ་ནསཏེ། དེ་ལ་དགེ་འདུན་
དཀོན་མཆོག་རྟོགས་པར་དཀའ་བར་དགོངས་ནས། དེ་ལ་ཁྱད་པར་བརྗོད་པ་འདོན་བཞིས་
གཏན་ལ་དབབ་པར་བྱ་སྟེ། དབྱེ་གཞི་གང་ལ་ཉི་ཤུ་ཚུལ་ཇི་ལྟར་དབྱེ་བ་དང་། དེ་དག་ཐེག་
བ 1 63



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་གསུམ་གྱི་གང་ཟག་གང་ཡིན་ཤེས་པར་བྱ་བ་དང༌། དེ་དག་གི་ས་མཚམས་རྣམ་པར་
བཞག་པ་དང༌། སོ་སོའི་མཚན་ཉིད་དོ། །དང་པོ་དབྱེ་གཞི་ནི་སྐྱེས་བུ་བདུན་དང་། རང་
སངས་རྒྱས་སོ། །རྒྱུན་དུ་ཞུགས་པ་རྒྱུ་འབྲས་ལ་ནི་ལྔར་དབྱེའོ། །ལན་ཅིག་ཕྱིར་འོང་བ་ལ་ནི་
གསུམ་དུའོ། །ཕྱིར་མི་འོང་པ་ལ་ནི་རྒྱུ་ལ་ཞུགས་པ་གཅིག་དང་། འབྲས་བུ་ཁྱད་པར་ཅན་ལ་
མྱ་ངན་ལས་འདས་པ་བཞི། གོང་དུ་འཕོ་བ་ལ་འཕར་བ་གསུམ་དང་། མཐོང་བའི་ཆོས་ལ་ཞི་
བ་དང༌། དེ་འདྲ་བ་ལུས་ཀྱིས་མངོན་སུམ་དུ་བྱེད་པ་གཉིས་ཏེ་ལྔར་ཕྱེ་བས་སྤྱིར་དགུ་ཡིན་
པས་དེའི་སྐོར་ལ་བཅུ་ཡིན་ནོ། །གཉིས་པོ་ནི་རེ་རེ་ཡིན་ནོ། །གཉིས་པ་ཁྱད་པར་བཏགས་པ་
ནི༑ དེ་དག་ཉན་ཐོས་དང་རང་རྒྱལ་གྱི་དགེ་འདུན་མ་ཡིན་གྱི་བྱང་ཆུབ་སེམས་དཔའི་དགེ་
འདུན་ཡིན་ནོ། །དེ་ལ་ཁྱུང་ན་རེ་དེ་བྱང་ཆུབ་སེམས་དཔའ་ཡིན་པས་རྒྱུན་དུ་ཞུགས་པ་ལ་
སོགས་པར་བཞག་པའི་ཆོས་ནི་མེད་མོད་ཀྱི། དེ་ལ་ཉན་ཐོས་རྒྱུན་དུ་ཞུགས་པ་ལ་སོགས་
པར་བཏགས་པ་ཡིན་ནོ། །དེའི་རྒྱུ་མཚན་ནི་འཇུག་པ་དང་ལྡོག་པ་རྟོགས་པ་དང་སྤངས་པ་
ཅུང་ཟད་འདྲ་བ་ཡོད་པས་སོ། །དགོས་པ་ནི་ཁ་ཅིག་གི་བསམ་པ་ལ་དགེ་འདུན་བྱ་བནི་སྐྱེས་
བུ་ཟུང་བཞི་དང་གང་ཟག་ཡ་བརྒྱད་ཡིན་པས་བྱང་ཆུབ་སེམས་དཔའ་ལ་དེའི་དོན་མེད་དོ་
སྙམ་པའི་དོགས་པ་བཟློག་པའི་དོན་དུ་ཡིན་ནོ། །དངོས་ལ་གནོད་པ་ནི་མདོ་གཉིས་ལས་བྱང་
ཆུབ་སེམས་དཔའི་དགེ་འདུན་དུ་གསུངས་པའི་ཕྱིར་རོ་ཟེར་རོ། །ཡང་དྭགས་པོ་ན་རེ་བྱང་
ཆུབ་སེམས་དཔའ་རང་ལ་རྒྱུན་དུ་ཞུགས་པ་ལ་སོགས་པའི་དོན་ཡོད་པས་དངོས་ཀྱི་སྒྲ་ཡིན་
གྱི་བཏགས་པ་ནི་མ་ཡིན་ཟེར་རོ། །འདི་མི་རིགས་ཏེ་ཉན་ཐོས་ཀྱི་སྐབས་སུ་མྱ་ངན་ལས་
འདས་པའི་རྒྱུན་ནི་ལམ་ཡིན་ལ་དེ་ལ་ཞུགས་པས་དེར་འཇོག་པ་མཚན་ཉིད་པ་ཡིན་པ་བཞིན་
དུ༑ སངས་རྒྱས་ཀྱི་རྒྱུན་ལམ་ལ་ཞུགས་པས་དེར་བཞག་པ་ལ་སོགས་པ་ཡང་དངོས་སུ་
འགྱུར་བར་རིགས་སོ། །ཕྱིར་མི་ལྡོག་པའི་འཁོར་ལོའི་མདོ་ལས་བྱང་ཆུབ་སེམས་དཔའ་ཉིད་
- 1 6
1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
ལ་རྗེས་སུ་འབྲངས་པ་ལ་སོགས་པར་བཞག་པའི་ཕྱིར་རོ། །དེ་ལས་རྒྱུན་དུ་ཞུགསཔའི་རྒྱུ་ལ་
གནས་པ་གཉིས་བརྒྱད་པ་དང་གསུམ་འབྲས་བུ་བཞི་དང༌། རང་སངས་རྒྱས་དང་བརྒྱད་
གསུངས་ཏེ། ཀུན་དགའ་བོ་དགེ་སློང་དེ་དག་ནི་ཆུ་མ་ཡིན་པ་ལ་ཆུར་ཤེས་པ་བཞིན་དུ་རྒྱུན་དུ་
ཞུགས་པ་ནས་རང་སངས་རྒྱས་མ་ཡིན་པ་ལ་དེ་དག་ཏུ་འདུ་ཤེས་པ་དང་ཕུང་པོ་མ་ཡིན་པ་ལ་
ཕུང་པོར་འདུ་ཤེས་པ་དག་སྟེ། དེ་དག་གི་འདུ་ཤེས་རྣམ་པར་གྲོལ་བའི་དོན་དུ་ང་ལཚོས་
བསྟན་དུ་ཡོད་པས་ཁྱོད་ཀྱིས་ཕྱོགས་དང་ཕྱོགས་མཚམས་ཐམས་ཅད་དང་རིའི་གསེབ་ལ་
སོགས་པ་ན་འདུག་པའི་དགེ་སློང་དག་བོས་ཤིག་འོང་བར་འགྱུར་རོ་ཞེས་གསུངས་པ་དང་།
ཀུན་དགའ་བོས་དེ་བཞིན་དུ་བསྒྲུབས་པ་དང༌། དེར་དགེ་སློང་རྣམས་འདུས་པ་དང་
། ཀུན་
དགའ་བོས་བཅོས་ལྡན་འདས་འཁོར་འདི་ན་འཁོར་བཞི་པོ་དག་ཀྱང་མང་། ལྷ་བརྒྱ་སྟོང་
དག་ཀྱང་མང་ངོ༌། །དེ་མ་ལགས་པ་རྒྱུན་དུ་ཞུགས་པའི་འབྲས་ཁུར་འདུ་ཤེས་པ་ལ་སོགས་པ་
ཡང་མང་དུ་མཆིས་པས་ཞེས་པ་ལ་སོགས་པས་སྔ་མ་ཉིད་བརྗོད་དོ། །བཅོམ་ལྡན་འདས་ལ་
ཆོས་བསྟན་པར་ཞུས་པ་དང༌། བྱང་ཆུབ་སེམས་དཔའ་སེམས་དཔའ་ཆེན་པོ་ལ་དད་པས་
རྗེས་སུ་འབྲང་བ་བསྟན་ཏོ་ཞེས་པ་ནས་རང་སངས་རྒྱས་ཀྱི་བར་དུ་བསྟན་ཏོ་ཞེས་གསུངས་
སོ༑ ༑བྱང་ཆུབ་སེམས་དཔའ་ལ་དེ་དག་ཏུ་བཞག་པའི་རྒྱུ་མཆིས་སམ་ཞེས་ཞུས་པ་ལ་རྒྱུ་
མཚན་རྒྱས་པར་བསྟན་ཏོ། །
དེའི་ས་མཚམས་ནི་རིན་ཆེན་གྲགས་པས་ལས་དང་པོ་པ་ཚོགས་ལམ་ལ་གནས་
པ་ཡན་ཆད་ལ་འཛིན་ཏོ། །དེ་ནི་མདོ་ལས་བྱང་ཆུབ་སེམས་དཔའ་ཕྱིར་མི་ལྡོག་པ་ཞེས་
གསུངས་པ་དང་འགལ་ལོ། །ཤཱནྟིཔས་ངེས་འབྱེད་ཡན་ལག་ནས་བཟུང་ཏེ་ཞེས་པའི་རྗེསསུ་
འབྲངས་ནས་དྲོད་ཡན་ཆད་ལ་འཛིན་ཏོ། །འཕགས་པ་དང་སེང་བཟང་གིས་ནི་ཇི་ལྟ་ཇིསྙེད་
ནང་གི་ནི། །ཞེས་པའི་རྗེས་སུ་འབྲངས་ནས་སོ་སོའི་སྐྱེ་བོ་དེ་ནི་སྐྱབས་གནས་མ་ཡིན་པས་
- 1
G ;



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟེན་གང་ཡིན་པ་ཞེས་སྐྱབས་གནས་སུ་གསུངས་པས་སྐྱབས་གནས་སུ་གྱུར་པའི་ས་དང་པོ་
ཡན་ཆད་འཕགས་པའི་གང་ཟག་ལ་འཇོག་གོ །དེས་ན་ས་དང་པོ་ནས་བཅུ་པའི་བར་དུ་ཅི་
རིགས་པར་བཞག་པར་བྱ་བ་ཡིན་གྱི། མ་ཧཱས་དེ་དག་ཀྱང་འཇིག་རྟེན་ལས་འདས་པའི་
སེམས་དང་པོ་བསྐྱེད་པདང་། སྤྱོད་པ་ལ་ཞུགས་པདང་། ཕྱིར་མི་ལྡོག་པ་དང་། སྐྱེ་བ་གཅིག་
གིས་ཐོགས་པའི་བྱང་ཆུབ་སེམས་དཔའ་བཞིའི་དབང་དུ་བྱས་པ་ཡིན་ནོ། །དེ་ཡང་རྒྱུན་དུ་
ཞུགས་པའི་སྐོར་གྱི་ལྔ་པོས་ནི་དང་པོ་བསྡུས་ལ། ལན་ཅིག་ཕྱིར་འོང་བའིགསུམ་དང་། ཕྱིར་
མི་འོང་བའི་རྒྱུ་ལ་གནས་པ་བཞི་ནི་གཉིས་པས་བསྡུས་ལ། ཕྱིར་འོང་བའི་འབྲས་བུ་ལ་
གནས་པ་ནི་གསུམ་པས་བསྡུས་ལ། དགྲ་བཅོམ་པའི་རྒྱུ་ལ་ཞུགས་པ་ནི་བཞི་པས་བསྡུས་སོ།།
རང་སངས་རྒྱས་ཀྱང་ཅི་རིགས་པར་དེ་བཞིར་འདུས་སོ་ཞེས་གསུངས་པ་ལྟར། དེའི་ནང་ཚན་
གྱི་ས་མཚམས་ཀྱི་དབྱེ་བ་ནི་བཞག་པར་མི་ནུས་ཏེ། སོ་སོའི་མཚན་ཉིད་སྟོན་པ་ན་གནས་
སྐབས་དེ་དག་གི་ཆོས་སུ་མི་འཐད་པ་ཐོབ་པར་བཤད་པ་ཡོད་པའི་ཕྱིར་ཏེ། འབྲས་བུ་གཉིས་
པ་ལ་གནས་པ་སྟེ་དང་པོའི་ཡོན་ཏན་ས་བདུན་པ་མན་ཆད་ལ་མི་སྣང་བ་དང་། འདུ་བྱེད་པ་
དང་བཅས་པ་ནི་ས་འདུན་པ་མན་ཆད་དུ་གསལ་བ་དང༌། སྐྱེས་ནས་དང་མཐོང་བའི་ཆོས་ལ་
ཞི་བ་མངོན་དུ་བྱེད་པ་ས་བཅུ་པར་སྣང་བས་ཕྱིར་མི་ལྡོག་པ་ཙམ་ཡང་མ་ཡིན་པའི་ཕྱིར་རོ། །
སོ་སོའི་མཚན་ཉིད་ལ་མཚོན་བྱེད་དཔེའི་དབང་དུ་བྱས་ནས་ཐེག་པ་ཆུང་ངུའི་གང་
ཟག་ཉི་ཤུའི་མཚན་ཉིད་དང་། མཚོན་བྱ་དོན་གྱི་དབང་དུ་བྱས་ནས་བྱང་ཆུབ་སེམས་དཔའི་
གང་ཟག་ཉི་ཤུའི་མཚན་ཉིད་གཉིས་ཀ་ཤེས་པར་བྱ་སྟེ། འགྲེལ་པ་ལས་ཀྱང་གཉིས་ཀ་
བཤད་དོ། །དེ་ལ་སེང་བཟང་གི་ལུགས་ཀྱིས་རྣམ་ཀུན་མངོན་རྫོགས་ལ་སོགས་པའི་མཐོང་
ལམ་ལ་སོགས་པ་ནི་ས་བརྒྱད་པ་ཡན་ཆོད་དུ་འདོད་པས། ལམ་ཤེས་པའི་སྐབས་སུ་འད་
པར་འགྱུར་བའི་བདེན་དང་བདེན་ལ་ཞེས་པ་དེ་ཉིད་འཛིན་པ་ཡིན་ནོ། །འདིས་ནི་ཉན་ཐོས་
- ]
6 G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
ཀྱི་ནི་ཐམས་ཅད་ཤེས་པའི་མཐོང་ལམ་གྱིས་བསྡུས་པ་ཡིན་པས་ན་བྱང་ཆུབ་སེམས་དཔའི་
ཡིན་པ་དང་དེ་ཡང་འཕགས་པ་ཡིན་པར་བཞེད་པར་མངོན་ནོ། །དེ་ལ་འཇིག་རྟེན་པའི་ལམ་
སྔོན་དུ་སོང་བ་དང་རྒྱུན་དུ་ཞུགས་པ་གཅིག་ཅར་བ་ལ་སོགས་པའི་རྣམ་གཞག་བཞག་སྟེ།
མངོན་པའི་ལུགས་ཅུང་ཟད་བརྗོད་ན། དེའི་ལུགས་ཀྱིས་ཡེ་ཤེས་སྐད་ཅིག་བཅུ་དྲུག་ཡིན་ལ་
མཐོང་ལམ་ནི་སྐད་ཅིག་མ་བཅོ་ལྔ་འཆད་པས་ཆོས་ཤེས་པའི་བཟོད་པ་བཞི་ནི་འདོད་པའི་
ཁམས་ཀྱི་བདེན་པའི་མཚན་ཉིད་རྟོགས་པའི་འདོད་ཁམས་ཀྱི་མཐོང་བས་སྤང་བར་བྱ་བའི་
ཉོན་མོངས་པ་སྤོང་བའི་བར་ཆད་མེད་པའི་ལམ་བཞི་ཡིན་ལ། ཆོས་ཤེས་པ་བཞི་ནི་དེའི་རྣམ་
གྲོལ་གྱི་ལམ་ཡིན་ནོ། །རྗེས་སུ་ཤེས་པའི་བཟོད་པ་བཞི་ནི་ཁམས་གོང་མ་གཉིས་ཀྱི་བདེན་
པའི་མཚན་ཉིད་རྟོགས་པས་དེའི་ཉོན་མོངས་པ་སྤོང་བའི་བར་ཆད་མེད་པའི་ལམ་ཡིན་ལ།
རྗེས་ཤེས་བཞི་ནི་ཁམས་གོང་མའི་རྣམ་གྲོལ་གྱི་ལམ་ཡིན་ནོ། །དེ་ཡང་སྐད་ཅིག་མ་བཅུ་དྲུག་
རྒྱུན་ཆགས་སུ་སྐྱེ་བར་འདོད་པས། དེའི་སྐད་ཅིག་བཅོ་ལྔ་ལ་གནས་པའི་རང་གིས་ཐོས་
བསམ་གྱི་སྒོ་ནས་སྡེ་སྣོད་ཀྱི་དོན་ཤེས་ཀྱང་ལམ་སྒོམ་པ་ན་སློབ་དཔོན་ལ་རག་ལས་ཅིང་དེའི་
ཚིག་ལ་ཡིད་ཆེས་པའི་ལམ་གྱིས་འབྲས་བུ་ཐོབ་པར་བྱེད་པའི་དབང་པོ་རྟུལ་པོ་དང་། རང་
ཉིད་ཀྱིས་ཆོས་ཀྱི་མཚན་ཉིདརྟོགསནས་རིགས་པའི་ལམ་གྱིས་འབྲས་བུ་ཐོབ་པར་བྱེད་པའི་
རྣོན་པོ་གཉིསནི་འབྲས་བུ་དང་པོ་ཐོབ་པར་བྱེད་པའི་རྒྱུ་ལ་གནས་པའམ་དེ་ཐོབ་པར་བྱ་བའི་
ཕྱིར་ཞུགས་པ་གཉིས་ཡིན་ནོ། །བཅུ་དྲུག་པ་ལ་གནས་པ་ནི་རྒྱུན་དུ་ཞུགས་པའི་འབྲས་བུ་
ཁྱད་པར་ཅན་མ་ཡིན་ནོ། །དེ་ཡང་རྒྱུ་མཚན་གསུམ་སྟེ། ལམ་ལ་ངེས་པར་འབྱིན་པའི་རྣམ་པ་
ཡང་ཐོབ་པའི་རྣམ་པ་བཅུ་དྲུག་ཐོབ་པ་དང་རྣམ་གྲོལ་གྱི་ལམ་གྱི་རང་བཞིན་ཤེས་པ་བརྒྱད་
ཚན་ཐོབ་པ་དང་། མཐོང་སྤང་ཐམས་ཅད་ཟད་པ་བསྡོམས་པའི་ཕྱིར་རོ། །དེ་ནི་མཐོང་སྤང་
ཟད་པར་སྤངས་ནས་སྒོམ་སྤང་གང་ཡང་མ་སྤང་བ་ཡིན་ནོ། །དེ་ནི་དེ་ལྟར་ཐོགས་ན་མི་དང་
-L
6 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྷ་དང་དེ་དགགི་བར་མ་དོ་གཉིས་སུ་སྲིད་པ་ལན་བདུན་བཞི་ཉི་ཤུ་རྩ་བརྒྱད་ལེན་པ་ཡིན་ནོ།།
བདུན་པ་ཞེས་པ་ནི་ཤིང་འདབས་མ་བདུན་པ་ཞེས་པ་དང་འདྲ་བ་ཡིན་ནོ། །དེ་ཉིད་འདོད་
པའི་ཁམས་ཀྱི་སྒོམ་པས་སྤང་བར་བྱ་བའི་ཉོན་མོངས་པ་ཆེ་འབྲིང་གསུམ་པའམ་བཞི་པ་ཙམ་
སྤང་བ་ནི། འདོད་པའི་ཁམས་ཀྱི་མིའི་ནང་དུ་སྐྱེ་བ་ལན་གཉིས་སམ་གསུམ་ཙམ་བླངས་ནས་
མྱ་ངན་ལས་འདའ་བ་དང་། སྤངས་པའི་ཁྱད་པར་དེ་ལྟ་བུ་དང་ལྡན་པ་དེ་ཉིད་ལྷའི་ནང་དུ་སྐྱེ་
བ་ལནགཉིས་སམགསུམ་ཙམ་བླངསནས་མྱ་ངན་ལས་འདའོ། །དེ་དགནི་སྒོམ་སྤང་དེ་དག་
སྤངས་པ་དང་། དེའི་གཉེན་པོ་ཟག་མེད་ཀྱི་དབང་པོ་ཐོབ་པ་སྐྱེ་བ་གཉིས་སམ་གསུམ་ལས་
མི་ལེན་པ་གསུམ་གྱིས་ཙམ་པོ་ལས་ཁྱད་པར་དུ་འཕགས་སོ། །ཐེག་པ་ཆེན་པོའི་དབང་དུ་
བྱས་ན་ནི་སྐད་ཅིག་མ་བཅོ་ལྔ་ལ་གནས་པ་ནི་རྒྱུ་ལ་གནས་པའི་བརྩི་བྱར་མི་འདོད་དེ། དེ་
བདེན་པ་བཞིའི་ཆོས་ཉིད་གཅིག་ཅར་དུ་རྟོགས་པའི་ཕྱིར་རོ། །དེའི་ལྟར་ན་སྒྲིབ་པ་སྤོང་བའི་
ལམ་ནི་ཆོས་ཉིད་མཐོང་བའི་མཐོང་ལམ་སྐད་ཅིག་མ་གཉིས་པོར་ཟད་པས་དེ་ལ་རྩིས་བྱེད་ན་
ཆོས་ཤེས་པའི་བཟོད་པ་བཞི་པོ་བར་ཆད་མེད་པའི་ལམ་གྱིས་བསྡུས་པ་ལ་གནས་པ་ནི་རྒྱུ་ལ་
གནས་པ་ཡིན་ལ། ཆོས་ཤེས་པ་བཞི་པོ་རྣམ་གྲོལ་གྱི་ལམ་གྱིས་བསྡུས་པ་བཞི་པོ་ལ་གནས་
པ་ནི་འབྲས་བུ་ལ་གནས་པར་འདོད་པ་ཡིན་མོད་ཀྱི་ངེས་པར་བཞག་པར་ནི་མི་ནུས་སོ། །
ད་ནི་ལན་ཅིག་ཕྱིར་འོང་བའི་གསུམ་སྟོན་ནོ། །དེ་ལ་མངོན་པའི་ལུགས་ཀྱིས་སོ་
སོའི་སྐྱེ་བོའི་གནས་སྐབས་ན་དབང་པོ་རྟུལ་པོ་དང་རྣོན་པོ་གཉིས་ཡིན་ལ། དགེ་སྦྱོང་གི་ཚུལ་
གྱི་འབྲས་བུ་བཞི་གང་ཡང་མ་ཐོབ་པའི་ཡེ་ཤེས་སྐད་ཅིག་མ་བཅོ་ལྔ་ལ་གནས་པ་ནི་དད་པ་
དང་ཆོས་ཀྱི་རྗེས་སུ་འབྲང་བ་ཞེས་བྱ་ལ། འབྲས་བུ་གང་ཡང་རུང་བ་ཐོབ་པ་ཡན་ན་དུ་ནི་
དད་པས་མོས་པ་དང་མཐོང་བས་ཐོབ་པ་ཞེས་བྱ་ལ། མི་སློབ་པའི་ལམ་ཐོབ་པ་ནི་དུས་དང་
སྦྱོར་བ་དང་མི་སྦྱོར་བ་ཞེས་བྱའོ། །དེ་དག་གཅིག་ཏུ་བྱས་པ་ནི་འབྲས་བུ་གཉིས་པ་ལ་ཞུགས་
NAGA
- ， f; 8,



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་ང་ཞུགས། (༦
པའོ། །ཅིའི་ཕྱིར་འབྲས་བུ་དང་པོ་ལ་ཞུགས་པ་དེ་དག་གཉིས་སུ་བགྲང་ལ་འདིར་གཅིག་ཏུ་
བགྲང་ཟེར་ན། མཐོང་བའི་ལམ་ནི་ཤེས་པའི་འཇུག་པ་ཉུང་བ་ཡིན་པས་དེ་དག་དབང་པོ་
འཕོ་བའམ་ཉམས་པའི་ལོང་མེད་པར་རང་རང་གི་ལམ་གྱིས་འབྲས་བུ་ཐོབ་པས་གཉིས་སུ་
བགྲངས་སོ། །སྒོམ་པའི་ལམ་ནི་རྒྱུན་ཆགས་པ་ཡིན་པས་དེ་དག་སྦྱངས་པ་ལས་དབང་པོ་རྣོ་
བ་དང་རྐྱེན་གྱིས་ཉམས་པ་ཡང་སྲིད་པས་རང་རང་གི་ལམ་གྱིས་འབྲས་བུ་ཐོབ་པའི་ངེས་པ་
མེད་པས་གཅིག་ཏུ་བྱེད་པ་ཡིན་ནོ། །དེ་དག་གི་སྤངས་པ་ནི་ཉོན་མོངས་པ་ལྔ་པ་མན་ཆད་
སྤངས་ནས་དྲུག་པ་སྤོང་བའི་སྦྱོར་བའམ་བར་ཆད་མེད་པའི་ལམ་ལ་གནས་པའོ། །མས་
ཅད་དུ་འབྲས་བུ་གཉིས་པ་དང་གསུམཔ་ལ་ཞུགས་པ་དད་པས་མོས་པ་དང་མཐོང་བས་ཐོབ་
པ་ཡིན་པའི་ངེས་པ་ནི་མེད་དེ། ཆགས་བྲལ་སྔོན་དུ་སོང་ན་དད་པ་དང་ཆོས་ཀྱི་རྗེས་སུ་འབྲང་
བ་གཉིས་ལ་ཞུགས་པར་འགྲོ་བའི་སྐབས་ཡོད་དོ། །འཕགས་པ་ལྟར་ན་དེ་དག་རིགས་
མཐུན་གཅིག་ཏུ་བྱས་ཏེ་གཉིས་སུ་བགྲང་ངོ༌། །འབྲས་བུ་གཉིས་པ་ལ་གནས་པ་ནི་འདོད་
པའི་ཁམས་ཀྱི་ཉོན་མོངས་པ་དྲུག་པ་མན་ཆད་སྤངས་པའི་རྣམ་པར་གྲོལ་བ་ཙམ་ལ་གནས་
ཀྱི་གོང་མ་སྤོང་བའི་སྦྱོར་བ་ལ་མ་ཞུགས་པ་དེ་ཉིད་དོ། །འདོད་པའི་ཁམས་ཀྱི་ལྷར་སྐྱེ་བ་ལན་
ཅིག་བླངསཏེ་དེ་ནས་ཤི་ནས་མིའི་ནང་དུ་སྐྱེ་བ་ལན་ཅིག་བླངསནསགླིང་དེ་ཉིད་དམ་གཞན་
དུ་མྱ་ངན་ལས་འདའ་བ་སྟེ། མིའི་ནང་དུ་སྐྱེ་བ་གཉིས་པ་མི་ལེན་པར་ཙམ་གྱིས་དེར་བཤད་
དོ༑ ༑དེའི་ཁྱད་པར་བར་ཆད་གཅིག་པ་ནི་ཉན་ཐོས་ལྟར་ན། འདོད་པའི་ཁམས་ཀྱི་ཉོན་
མོངས་པ་བརྒྱད་པ་མན་ཆད་སྤངས་པའི་རྣམ་གྲོལ་གྱི་ལམ་ལ་གནས་པ། དེའི་གཉེན་པོ་ཟག་
པ་མེད་པའི་དབང་པོ་ཐོབ་པ་སྟེ། དེ་ཕྱིར་མི་འོང་བའི་འབྲས་བུ་ཐོབ་པ་ལ་འདོད་པའི་ཁམས་
ཀྱི་ཉོན་མོངས་པ་དགུ་པ་གཅིག་གིས་བར་དུ་ཆོད་པ་དང༌། མྱ་ངན་ལས་འདའ་བ་ལ་འདོད་
པའི་ཁམས་ཀྱི་ལྷའི་ཚེ་གཅིག་གིས་བར་དུ་ཆོད་པས་ཚེ་གཅིག་བར་ཆད་གཅིག་པ་ཡིན་ནོ།།
མ ！
$
ཤུ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེས་ན་ཁྱད་པར་གསུམ་གྱིས་ཙམ་པོ་ལས་ཁྱད་པར་དུ་འཕགས་སོ། །འབྲས་བུ་གསུམ་པ་
ཐོབ་པར་བྱ་བའི་ཕྱིར་ཞུགས་པ་ནི། ཉན་ཐོས་ལྟར་ན་སྔ་མ་གཉིས་ཉིད་བརྒྱད་པ་མན་ཆོད་
སྤངས་ནས་དགུ་པ་སྤོང་བའི་སྦྱོར་བ་ལ་ཞུགས་པའོ། །སེང་བཟང་ལ་ཞུགས་པ་གཉིས་པོ་
མིང་དུ་གཉིས་ཡོད་ཀྱང་རྫས་སུ་གཅིག་ཏུ་འགྱུར་རོ། །ཉན་ཐོས་ཀྱི་སྐབས་སུ་ནི་སྤངས་པའི་
ཁྱད་པར་ཡོད་པས་དེར་མི་འགྱུར་རོ། །བྱང་ཆུབ་སེམས་དཔའ་དེ་གཉིས་ཀྱི་སྤངས་པ་གང་
མཐོ་ངེས་པ་མེད་པས་དེས་ཀྱང་འཇོག་པར་མི་ནུས་སོ། །དེས་ན་འཕགས་པའི་བདེའོ། །ཕྱིར་
མི་འོང་བ་ཁྱད་པར་ཅན་མ་ཡིན་པ་སེང་བཟང་མི་བགྲང་ངོ༌། །དེའི་ཁྱད་པར་ཅན་དགུ་བསྟན་
ནོ༑ ༑དེ་ཡང་མངོན་པ་ནས་གསུམ་དུ་སྟོན་ཏེ་གཟུགས་སུ་ཉེ་བར་འགྲོ་བ་དང་གགས་མེད་
པར་ཉེ་བར་འགྲོ་བ་དང་། མཐོང་བའི་ཆོས་ལ་ཞི་བ་མངོན་སུམ་དུ་བྱེད་པའོ། །དང་པོ་ལ་ཡང་
ལྔ་སྟེ། མྱ་ངན་ལས་འདའ་བ་བཞི་དང་། གོང་དུ་འཕོ་བའོ། །དེ་ལ་འདོད་པའི་ཁམས་ཀྱི་རྟེན་
ཅན་གྱི་ཕྱིར་མི་འོང་བ་འགའ་ཞིག་གཟུགས་ཀྱི་ཁམས་ཀྱི་སྐྱེ་བའི་ཀུན་ཏུ་སྦྱོར་བ་ནི་སྤངས།
དེའི་གནས་གཞན་གང་ཡང་རུང་བ་མངོན་པར་འགྲུབ་པའི་ཀུན་ཏུ་སྦྱོར་བ་ནི་མ་སྤངས་པ་དེ་
འདི་ནས་ཤི་ནས་དེའི་བར་མ་དོར་ལམ་མངོན་དུ་བྱས་ཏེ་མྱ་ངན་ལས་འདའ་བ་ཡོད་ལ། དེ་
ཡང་ཚ་ཚའི་དཔེས་གསུམ་དུ་ཤེས་པར་བྱའོ། །སྐྱེས་ནས་མྱ་ངན་ལས་འདའ་བ་ནི་སྐྱེ་བའི་
ཀུན་ཏུ་སྦྱོར་བ་ཡང་མ་སྤངས་པས་གཟུགས་ཀྱི་ཁམས་ཀྱི་གནས་གཞན་གང་ཡང་རུང་བར་
སྐྱེས་པ་ཙམ་གྱིས་ལྷག་བཅས་ཀྱི་མྱ་ངན་ལས་འདའོ། །བྱེད་པ་དང་བཅས་པར་མྱ་ངན་ལས་
འདའ་བ་ནི་ཀུན་ཏུ་སྦྱོར་བ་གཉིས་ཀ་མ་སྤངས་པས་གཟུགས་ཀྱི་ཁམས་སུ་སྐྱེས་ཏེ། དེར་
འབད་པ་དང་རྩོལ་བས་ལམ་ནན་ཏན་དུ་བྱ་སྟེ་མྱ་ངན་ལས་འདའ་བའོ། །འདུ་བྱེད་པ་མེད་
པར་མྱ་ངན་ལས་འདའ་བ་ནི་ཁམས་དེར་སྐྱེས་ནས་ལམ་སྒོམ་པའི་འབད་པ་དང་རྩོལ་བ་བྱ་
མི་དགོས་པར་ཅུང་ཞིག་ལོན་ནས་མྱ་ངན་ལས་འདའ་བའོ། །དེ་ལ་མྱ་ངན་ལས་འདའ་བ་ནི་
- 1 7 {] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
གང་དུ་སྐྱེས་པ་དེ་ཉིད་དུའོ། །གོང་དུ་འཕོ་བ་ནི་དེ་ཉིད་དུ་མྱ་ངན་ལས་འདའ་མི་ནུས་པས་
གནས་གཞན་གོང་མ་བླངས་ནས་མྱ་ངན་ལས་འདའ་བ་ཡིན་ནོ། །མཐར་ཐུག་པ་གཅིག་ཏུ་
ཟད་དེ། དེ་ཡང་འོག་མིན་གྱི་མཐར་ཐུག་པ་དང༌། སྲིད་རྩེའི་མཐར་ག་པར་འགྲོ་བའོ །དེ་
ལ་འོག་མིན་གྱི་མཐར་ཐུག་པར་འགྲོ་བ་ལ་གསུམ་ལས་དང་པོ་འཕར་བ་ནི་འདོད་པའི་
ཁམས་ཀྱི་རྟེན་ཅན་དེ་བསམ་གཏན་བཞི་ཐོབ་པར་བྱས་ནས་བསམ་གཏན་བཅོ་ལྔ་སྤེལ་མར་
བསྒོམསནས། རྐྱེན་འགའ་ཞིག་གིས་བསམ་གཏན་གསུམ་ལས་ཉམསཏེ། དངཔོ་མངོན་དུ་
བྱས་ཏེ། དེ་ནས་ཤི་འཕོས་ཏེ་བསམ་གཏན་དང་པོ་ཚངས་རིས་སུ་སྐྱེས་ཏེ། དེས་སྔོན་གོམས་
པའི་བསམ་གཏན་སྤེལ་མ་བསྒོམས་པས་དེ་ནས་འོག་མིན་དུ་སྐྱེས་ཏེ་དེར་མྱ་ངན་ལས་འདའོ།།
ཕྱེད་དུ་འཕར་བ་ཡང་སྔ་མ་ལྟ་བུ་སྟེ་ཚངས་རིས་ནས་ཤི་ནསགནས་གཙང་མའི་གནས་ལས་
གཞན་གོང་མ་གང་རུང་གཅིག་ཏུ་སྐྱེས་ཏེ། དེ་ནས་འོག་མིན་དུ་སྐྱེས་ཏེ་དེར་མྱ་ངན་ལས་
འདའ་བའོ། །གནས་ཐམས་ཅད་དུ་འཆི་འཕོ་བ་ནི་དེ་ཚངས་རིས་ནས་ཚངས་པ་ཆེན་པོ་མ་
གཏོགས་པའི་གནས་གཞན་ཐམས་ཅད་དུ་སྐྱེས་ཏེ། འོག་མིན་དུ་མྱ་ངན་ལས་འདའ་བའོ།
ཚངས་པ་ཆེན་པོ་ལྟ་བའི་གནས་ཡིན་པ་དང་གཙོ་བོ་གཅིག་པ་ཡིན་པས་དེར་མི་སྐྱེའོ། །སྲིད་
རྩེ་མཐར་ཐུག་པར་འགྲོ་བ་ནི་ཟག་པ་དང་བཅས་པའི་བསམ་གཏན་འབའ་ཞིག་སྒོམ་པ་དེ་
ཚངས་པ་ཆེན་པོ་བརྒལ་ཏེ་ཚངས་རིས་ནས་འབྲས་བུ་ཆེ་བའི་བར་དུ་སྐྱེས་ཏེ། གནས་གཙང་
མར་འཇུག་མ་ནུས་པས། ནམ་མཁའ་མཐའ་ཡས་བསྒོམས་ཏེ་དེར་སྐྱེས་ནས། དེ་བཞིན་དུ་
གོང་མ་རྣམས་སུ་སྐྱེས་ཏེ་སྲིད་རྩེར་མྱ་ངན་ལས་འདའ་བའོ། །གཟུགས་ཀྱི་ཆགས་བཅོམ་ནི་
འདོད་པའི་ཁམས་ཀྱི་རྟེན་དེ་ཉིད་ལ་གཟུགས་མེད་པའི་སེམས་ཐོབ་པས་གཟུགས་ཁམས་སུ་
གཏན་མི་སྐྱེ་བར་ནམ་མཁའ་ནས་སྲིད་རྩེའི་བར་དུ་སྐྱེད་དེ་དེ་མྱ་ངན་ལས་འདའ་བའོ།།
མཐོང་བའི་ཆོས་ལ་ཞི་བ་མངོན་སུམ་དུ་བྱེད་པ་ནི། ཕྱིར་མི་འོང་བ་ཐོབ་པའི་རྟེན་ཉིད་ཀྱིས་མྱ་
，
： ]



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངན་ལས་འདའ་བའོ། །ཞི་བ་དང་འདྲ་བ་ལུས་ཀྱིས་མངོན་སུམ་དུ་བྱེད་པ་ནི་རྣམཔར་ཐར་པ་
བརྒྱད་པ་བསམ་གཏན་པའོ། །དེ་ཡང་གཟུགས་ཀྱི་ལུས་ཀྱིས་མངོན་སུམ་དུ་བྱེད་པའོ། །དགྲ་
བཅོམ་པའི་རྒྱུ་ལ་གནས་པ་ནི་སྲིད་པའི་རྩེ་མོའི་ཉོན་མོངས་པ་བརྒྱད་པ་མན་ཆད་སྤངས་ལ་
དགུ་པ་སྤོང་བའི་སྦྱོར་བའམ་བར་ཆད་མེད་པ་ལ་གནས་པའོ། །རང་སངས་རྒྱས་མཚན་ཉིད་
པ་ནི་ཉན་ཐོས་ཀྱི་སྡེ་སྣོད་ལ་དམིགས་ནས་ཇི་ལྟར་སྒྲུབ་པ་ལ་སོགས་པ་བསྟན་ཟིན་ཏོ། །
བྱང་ཆུབ་སེམས་དཔའི་དབང་དུ་བྱས་པའི་སོ་སོའི་མཚན་ཉིད་སྟོན་པ་ལ། བྱང་
ཆུབ་སེམས་པ་བརྒྱད་པ་ནི་མདོ་ལས། བཅོམ་ལྡན་འདས་བྱང་ཆུབ་སེམས་དཔའ་སེམས་
དཔའ་ཆེན་པོ་ཤེས་རབ་ཕ་རོལ་ཕྱིན་པའི་གནས་པསགནས་པ་འདི་གང་ནས་ཤི་འཕོས་ནས་
འདིར་སྐྱེས་པ་ལགས་སོ། །འདི་ནས་ཤི་འཕོས་ནས་གང་དུ་སྐྱེ་བར་འགྱུར་ཞེས་དྲིབ་གཉིས་
སྔོན་དུ་བཏང་ནས། ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་གང་ཤེས་རབ་
ཕ་རོལ་ཕྱིན་པའི་གནས་པ་འདིས་གནས་པ་དེ་ནི། སངས་རྒྱས་ཀྱི་ཞིང་གཞན་ནས་ཤི་འཕོས་
ཏེ་འདིར་སྐྱེས་པའམ་དགའ་ལྡན་གྱི་ལྷའི་རིས་དང་། སངས་རྒྱས་ཀྱི་ཞིང་འདི་ཉིད་ནས་ཤི་
འཕོས་ནས་འདིར་སྐྱེས་བར་ཤེས་པར་བྱའོ། །ཞེས་ཡོན་ཏན་གྱི་ཁྱད་པར་མ་བསྟན་པར་སྐྱེ་
བའི་ཁྱད་པར་ཙམ་ཞིག་གསུངས་སོ། །དེའི་ཡོན་ཏན་གྱི་ཁྱད་པར་ནི་ཕྱིར་མི་ལྡོག་པའི་འཁོར་
ལོའི་མདོ་ལས། ལོག་པ་བརྒྱད་ལས་ཤིན་ཏུ་འདས། །རྣམ་པར་ཐར་པ་བརྒྱད་ལ་རེག ཡང་
དག་བརྒྱད་ལ་ཞེན་པ་མེད། །དེ་ཕྱིར་བརྒྱད་པ་ཞེས་བྱའོ། །སོ་སོ་སྐྱེ་བོའི་ཆོས་ལས་འདས།།
ལམ་ལ་རབ་ཏུ་ལེགས་པར་གནས། །ཤེས་རབ་ལྡན་པས་དབུས་མི་མཐོང་། །དེ་ཕྱིར་བརྒྱད་
པ་ཞེས་བྱའོ། །སོ་སོ་སྐྱེ་བོ་ཉིད་ལས་འདས། །བྱང་ཆུབ་ལ་ཡང་མངོན་པར་ཞུགས། །བྱང་
ཆུབ་དེ་ཡང་མི་དམིགསཏེ། །དེ་ཕྱིར་བརྒྱད་པ་ཞེས་བྱའོ། །ཞེས་བཤད་པ་དེ་སེང་བཟངགིས་
མ་བཟུང་ངོ༌། །བྱང་ཆུབ་སེམས་པ་དད་པའི་རྗེས་སུ་འབྲང་བ་ནི་མདོ་ལས། ཤཱ་རིའི་བུ་དེ་ལ་
- ] 7 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
བྱང་ཆུབ་སེམས་དཔའ་ཆེན་པོ་མིའི་ནང་ནས་ཤི་འཕོས་ནས་མི་རྣམས་དང་སྐལ་བ་མཉམ་
པར་སྐྱེས་པ་དེ་ནི་ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ་མ་གཏོགས་པར་དབང་པོ་
རྟུལ་བ་ཡིན་ཏེ། ཤེས་རབ་ཀྱི་ཕ་རོལ་ཏུ་ཕྱིན་པའི་རྣལ་འབྱོར་ལ་ཡང་མྱུར་དུ་མཉམ་པར་
འཇོག་པ་མ་ཡིན་ཏེ། དེ་ལ་གཟུངས་ཀྱི་སྒོ་དང་ཏིང་ངེ་འཛིན་གྱི་སྒོ་རྣམས་ཀྱང་མྱུར་དུ་མངོན་
དུ་མི་འགྱུར་རོ། །འདི་ནི་སངས་རྒྱས་ཀྱི་ཞིང་འདི་ནས་ཤི་འཕོས་ནས་གང་ན་སངས་རྒྱས་
བཅོམ་ལྡན་འདས་རྣམས་བཞུགས་ཤིང་འཚོ་སྐྱོང་བའི་སངས་རྒྱས་ཀྱི་ཞིང་ནས་སངས་རྒྱས་
ཀྱི་ཞིང་དུ་འགྲོ་ཞིང་དེར་སངས་རྒྱས་བཅོམ་ལྡན་འདས་རྣམས་མཉེས་པར་བྱེད་པར་འགྱུར་
ཏེ༑ ནམ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་
རྒྱས་ཀྱི་བར་དུ་ནམ་ཡང་སངས་རྒྱས་བཅོམ་ལྡན་འདས་རྣམས་དང་འབྲེལ་བར་མི་འགྱུར་རོ་
ཞེས་གསུངས་སོ། །དེ་ནི་སྐྱེ་བ་སྔ་མ་ལ་དབང་པོ་སྦྱོང་བའི་བདག་རྐྱེན་བཤེས་གཉེན་དམན་
པས་འདིར་དབང་པོ་རྟུལ་པོར་གྱུར་པ་ཡིན་ནོ། །དེའི་ཡོན་ཏན་ནི། སངས་རྒྱས་མཐོང་བ་
ཆགས་མེད་ལ། །སེམས་ཅན་དཔག་མེད་དད་པར་བྱེད། །དེ་ནི་དེ་ལ་ཆགས་པ་མེད། དེ་
ཕྱིར་བློ་ལྡན་དད་པས་འབྲང་། །དེ་ནི་སློང་ལ་དད་པ་ཡིས། །ལུས་ཀྱང་ཐམས་ཅད་གཏོང་
བར་བྱེད། །སྦྱིན་པ་སྦྱིན་པའི་འདུ་ཤེས་མེད། །དེ་ཕྱིར་བརྟན་པ་དད་པས་འབྲངས། །དད་
པས་ཐམས་ཅད་གཏོང་བྱེད་ཅིང་། །ཐམས་ཅད་ལ་ཡང་སེར་སྣ་མེད། །དེ་དག་ཐམས་ཅད་
བྱང་ཆུབ་གཞོལ། །བྱང་ཆུབ་དེ་ཡང་མཐོང་མ་ཡིན། །རྫོགས་སངས་རྒྱས་ལ་དད་པས་དང་།།
དེའི་སེམས་ནི་རྙོག་པ་མེད། །སེམས་མེད་པ་ཡི་ཆོས་སྟོན་ཏེ། །དེ་ཕྱིར་དད་པས་འབྲང་བར་
གསུངས། །སེམས་ཅན་གང་དག་དད་མི་ལྡན། །དེ་དག་དད་ལ་འཛུད་བྱེད་ཅིང་། །དྲིམེད་
ཆོས་ལ་དད་པར་བྱེད། །དེ་ཕྱིར་དད་པས་འབྲངས་པར་གསུངས། །ཞེས་གསུངས་སོ། །བྱང་
ཆུབ་སེམས་དཔའ་ཆོས་ཀྱི་རྗེས་སུ་འབྲངས་པ་ནི་མདོ་ནས། ཤཱ་རིའི་བུ་བྱང་ཆུབ་སེམས་
ག
- 1 ？



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔའ་ཆེན་པོ་གང་སངས་རྒྱས་ཀྱི་ཞིང་གཞན་ནས་ཤི་འཕོས་ནས་འདིར་སྐྱེས་པ་དེའི་དབང་
པོ་རྣམས་རྣ་བར་འགྱུར་ཞིང་དེས་རྣལ་འབྱོར་འདི་འགྲུབ་པར་འགྱུར་ཏེ། འདི་ལྟ་སྟེ་ཤེས་རབ་
ཕ་རོལ་ཕྱིན་པའི་རྣལ་འབྱོར་རོ། །སྐྱེ་བ་རྗེས་ཀྱང་དེ་ལ་ཆོས་ཟབ་མོ་ཟབ་མོ་དག་མངོན་དུ་
ཕྱོགས་པར་འགྱུར་ཏེ། དེ་ཕྱིས་ཤེས་རབ་ཕ་རོལ་ཕྱིན་པའི་རྣལ་འབྱོར་ལ་སྙོམས་པར་འཇུག་
པར་འགྱུར་ཏེ། གང་དང་གང་དུ་སྐྱེས་པ་དེ་དང་དེར་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་རྣམས་མཉེས་པར་བྱེད་དོ། །ཤཱ་རིའི་བུ་བྱང་ཆུབ་
སེམས་དཔའ་ཆེན་པོ་གང་དག་དགའ་ལྡན་གྱི་ལྷའི་རིས་ནས་ཤི་འཕོས་ནས་འདིར་སྐྱེས་པདེ་
ཡང་དབང་པོ་ཤིན་ཏུ་རྣོ་བར་འགྱུར་ཞིང་ཕ་རོལ་ཏུ་ཕྱིན་པ་དྲུག་ལས་ཉམས་པ་མེད་པ་དང་།
གཟུངས་ཀྱི་སྒོ་དང་ཏིང་ངེ་འཛིན་གྱི་སྒོ་ཐམས་ཅད་མངོན་དུ་འགྱུར་རོ་ཞེས་གསུངསཏེ། དེ་ནི་
སྐྱེ་བ་སྔ་མ་ལ་དབང་པོ་སྦྱོང་བའི་བདག་རྐྱེན་བཟང་བས་འདིར་དབང་པོ་རྣོ་བར་འགྱུར་བ་
ཡིན་ནོ། །དེའི་ཡོན་ཏན་གྱི་ཁྱད་པར་ནི་མདོ་གཞན་ལས། སངས་རྒྱས་ཆོས་ལ་རྣམ་ཀུན་ཏུ།།
ཆོས་ལས་ལྡོག་པར་མི་བྱེད་ཅིང་། །ཆོས་ཉིད་འདི་དག་འཛིན་བྱེད་དེ། །དེ་ཕྱིར་ཆོས་རྗེས་
འབྲངས་ཞེས་གསུངས། །ཆོས་རྒྱུན་བསམ་གྱིས་མི་ཁྱབ་པ། །རྒྱུན་དེ་ལས་ཀྱང་འདའ་མི་
བྱེད། །ཆོས་ཉིད་དེ་ནི་རྗེས་སུ་ཐོབ། །དེ་ཕྱིར་ཆོས་རྗེས་འབྲངས་ཞེས་གསུངས། སངས་
རྒྱསརྣམས་ཀྱིས་བཤད་པའི་ཆོས། །བསྟི་སྟང་བྱས་ཏེ་དེ་དག་འཛིན། །དེའི་སེམས་ནི་ཞུམ་པ་
མེད། །དེ་ཕྱིར་ཆོས་ རྗེས་འབྲངས་ཞེས་གསུངས། །ཞེས་བཤད་དོ། །རྒྱུན་དུ་ཞུགས་པའི་
འབྲས་བུ་ཁྱད་པར་ཅན་མ་ཡིན་པ་ནི་མདོ་ལས། ཤཱ་རིའི་བུ་བྱང་ཆུབ་སེམས་དཔའ་ཤེས་རབ་
ཕ་རོལ་ཕྱིན་པ་ལ་སྤྱོད་ཅིང་སྦྱོར་ལ་བརྩོན་པར་བྱེད་པ་ནི་སེམས་ཅན་སྨིན་པར་བྱ་བའི་ཕྱིར་
ཐབས་མཁས་པའི་སྟོབས་ཀྱིས་རྒྱུན་དུ་ཞུགས་པའི་འབྲས་བུ་མངོན་དུ་བྱས་ཀྱང་ང་རྒྱལ་དུ་མི་
བྱེད་པ་དག་ཡོད་དོ་ཞེས་གསུངས་ལ། བྱང་ཆུབ་སེམས་དཔའ་དེའི་ཡོན་ཏན་ནི་མདོ་གཞན་
- 1
7 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ལས། ལམ་ལ་རྒྱུན་ཞེས་ངས་བརྗོད་དེ། །བསམ་དུ་མེད་པས་སངས་རྒྱས་ལམ། གང་དག་
ལ་ལ་འདིར་གནས་པ། །དེ་དང་དེ་ནི་རྒྱུན་ལ་གཞོལ། །སངས་རྒྱས་ལམ་ལ་ཆགས་པ་མེད།།
འཁོར་བའི་འདུ་ཤེས་གང་བརྗོད་པ། །སངས་རྒྱས་འདུ་ཤེས་དེ་བཞིན་ཏེ། །མཉམ་པ་ཉིད་ནི་
དེར་ཞུགས་པ། །རྒྱུན་དུ་ཞུགས་པར་ཤེས་པར་གྱིས། །ཀུན་ཏུ་སྦྱོར་བ་གསུམ་བཅད་ཅིང་།
ཁམས་གསུམ་པ་ལ་དེ་མི་གནས། །སངས་རྒྱས་ཆོས་རྣམས་རྗེས་སུ་ཐོབ། །སེམས་ཅན་འདུ་
ཤེས་རྣམ་པར་བཤིག །དེས་ན་རྒྱུན་དུ་ཞུགས་ཞེས་བྱ། །དེ་གཉིས་ཀ་ཡང་ཉན་ཐོས་ཀྱི་ཆོས་
དང་ཅུང་ཟད་མཚུངས་པ་ཡིན་ནོ། །བྱང་ཆུབ་སེམས་དཔའ་མིའི་རིགས་ནས་རིགས་སུསྐྱེ་བ་
ནི༑ མདོ་ལས་ཤཱ་རིའི་བུ་བྱང་ཆུབ་སེམས་དཔའ་ཆེན་པོ་བསམ་གཏན་བཞི་དང་ཚད་མེད་པ་
བཞི་དང་གཟུགས་མེད་པའི་ སྙོམས་པར་འཇུག་པ་བཞི་བསྐྱེད་ནས། ཐབས་མཁས་པས་
བསམ་གཏན་དང་ཏིང་ངེ་འཛིན་དང་སྙོམས་པར་འཇུག་པ་ལས་ལོགནས་འདོད་པའི་ཁམས་
སུ་སྐྱེ་བར་བྱེད་དེ། སེམས་ཅན་སྨིན་པར་བྱ་བའི་ཕྱིར་རྒྱལ་རིགས་ཤིང་ས་ལ་ཆེན་པོ་ལྟ་
བུའམ་བྲམ་ཟེའི་རིགས་ཤིང་ས་ལ་ཆེན་པོ་ལྟ་བུའམ་ཁྱིམ་བདག་གི་རིགས་ཤིང་ས་ལ་ཆེན་པོ་
ལྟ་བུ་རྣམས་སུ་སྐྱེ་བར་བྱེད་དོ། །དེ་ཡང་སྲིད་པ་ལ་བརྐམ་པའི་ ཕྱིར་ནི་མ་ཡིན་གྱི་ཞེས་
གསུངས་སོ། །ཉན་ཐོས་ཀྱི་ཆོས་དང་ཅུང་ཟད་མཐུན་པ་ཡིན་ནོ། །ལྷའི་རིགས་ནས་རིགས་སུ་
སྐྱེ་བ་ནི། ཤཱ་རིའི་བུ་བྱང་ཆུབ་སེམས་དཔའ་ཆེན་པོ་བསམ་གཏན་བཞི་ལ་ཡང་སྙོམས་པར་
འཇུག་ལ་ཚད་མེད་པ་བཞི་དང་གཟུགས་མེད་པའི་སྙོམས་པར་འཇུག་པ་བཞི་ལ་སྙོམས་པར་
འཇུག་ཅིང་། དེ་དག་ཀྱང་ཐབས་མཁས་པའི་སྟོབས་ཀྱིས་བསམ་གཏན་དང་ཏིང་ངེ་འཛིན་
དང་སྙོམས་པར་འཇུག་པའི་དབང་གིས་མི་སྐྱེ་བར་རྒྱལ་པོ་ཆེན་པོ་བཞིའི་རིས་ཀྱི་ལྷ་རྣམས་
ཀྱང་སྐལ་བ་མཉམ་པར་སྐྱེ་ཞེས་པ་ནས། གཞན་འཕྲུལ་དབང་བྱེད་ཀྱི་ལྷ་རྣམས་དང་སྐལབ་
མཉམ་པར་སྐྱེ་སྟེ། དེ་དག་དེར་གནས་ཤིང་སེམས་ཅན་རྣམས་སྨིན་པར་བྱེད། སངས་རྒྱས་
- ] 7 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་ཞིང་ཡོངས་སུ་དག་པར་བྱེད། སངས་རྒྱས་བཅོམ་ལྡན་འདས་རྣམས་ཀྱང་མཉེས་པར་བྱེད་
པ་དག་ཀྱང་ཡོད་དོ་ཞེས་པ་དང་། ཤཱ་རིའི་བུ་བྱང་ཆུབ་སེམས་དཔའ་བསམ་གཏན་དང་ཚ་
མེད་པ་དང་གཟུགས་མེད་པའི་སྙོམས་པར་འཇུག་པ་བཞི་བསྐྱེད་ནས། འཕོས་པར་གྱུར་པ་
དེ་དག་ཐབས་མཁས་པས་ཚངས་པའི་འཇིག་རྟེན་ནས་འོག་མིན་གྱི་བར་དུ་སྐྱེའོ། །དེ་དག་དེ་
ནས་ཡང་ཚངས་པ་ཆེན་པོར་གྱུར་ཏེ། ཚངས་པ་ཆེན་པོའི་གནས་དེ་དག་ཏུ་གནས་པར་འགྱུར་
ཏེ༑ དེ་དག་དེར་གནས་ནས་སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་སྟེ། སངས་
རྒྱས་ཀྱི་ཞིང་དེ་དག་གི་དེ་བཞིནགཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་གང་དག་ཡིན་པའི་དེ་བཞིན་གཤེགས་པ་དེ་དག་ལ་ཆོས་ཀྱི་འཁོར་ལོ་བསྐོར་བའི་དོན་
དུ་གསོལ་བ་འདེབས་པར་བྱེད་པ་དག་ཀྱང་ཡོད་དོ་ཞེས་གསུངས་ཏེ། སྔ་མ་དང་ཆོས་ཅུང་
ཟད་མཚུངས་པ་ཡིན་ནོ། །བྱང་ཆུབ་སེམས་དཔའ་དད་པས་མོས་པ་ནི་མདོ་ལས། ཤཱ་རིའི་བུ་
བྱང་ཆུབ་སེམས་དཔའ་ཆེན་པོ་ཐབས་མི་མཁས་པ་གང་དག་བསམ་གཏན་བཞི་པོ་དག་སྒྲུབ་
པར་བྱེད་ཅིང་ཕ་རོལ་ཏུ་ཕྱིན་པ་རྣམས་ལ་སྤྱོད་པར་བྱེད་ཅིང་། བསམ་གཏན་དེས་ཀྱང་ལྷ་ཚེ་
རིང་པོ་རྣམས་སུ་སྐྱེས་ཏེ། དེ་ནས་ཤི་འཕོས་ནས་གལ་ཏེ་འདོད་པའི་ཁམས་སུ་ལྷ་དང་མི་
རྣམས་སུ་སྐྱེ་ཞིང་སངས་རྒྱས་བཅོམ་ལྡན་འདས་རྣམས་མཉེས་པར་བྱེད་པར་འགྱུར་བ་ན་དེ་
དག་གི་དབང་པོ་རྣམས་རྟུལ་པོར་འགྱུར་ཞིང་རྣོན་པོར་མི་འགྱུར་བ་ཡང་ཡོད་དོ། །དེ་ནི་
བསམ་གཏན་གྱི་སྐྱེ་བ་བཟློག་པར་མི་ནུས་པ་ཡིན་ནོ། །ཞུགས་པ་གཞན་ཡང་
། ཤཱ་རིའི་བུ་
བྱང་ཆུབ་སེམས་དཔའ་ཆེན་པོ་བསམ་གཏན་ལ་ཡང་མཉམ་པར་འཇོག་ལ། ཤེས་རབ་ཕ་
རོལ་ཕྱིན་པ་ལ་ཡང་སྤྱོད་དེ་དེ་དག་ཐབས་མི་མཁས་པས་བསམ་གཏན་སྤངས་ནས་ཕྱིར་
འདོད་པའི་ཁམས་སུ་སྐྱེ་བ་ཡོད་དོ། །ཤཱ་རིའི་བུ་བྱང་ཆུབ་སེམས་དཔའ་ཆེན་པོ་དེ་དག་ཀྱང་
དབང་པོ་རྟུལ་བ་ཡིན་ཏེ་དབང་པོ་རྣོ་བ་མ་ཡིན་ནོ་ཞེས་གསུངས་ཏེ། དེ་ནི་བསམ་གཏན་གྱི་སྐྱེ་
- ] { -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
བ་བཟློག་པར་མི་མཁས་པ་ཡིན་ནོ། །བྱང་ཆུབ་སེམས་དཔའ་མཐོང་བས་ཐོབ་པ་ནི། མདོ་
ལས་ཤཱ་རིའི་བུ་བྱང་ཆུབ་སེམས་དཔའ་ཆེན་པོ་བསམ་གཏན་བཞི་པོ་རྣམས་བསྐྱེད་དེ། ཚད་
མེད་པ་བཞི་ལ་སྙོམས་པར་འཇུག་པ་དང་། གཟུགས་མེད་པའི་སྙོམས་པར་འཇུག་པ་བཞི་
དང༌། དྲན་པ་ཉེ་བར་བཞག་པ་ནས་ལམ་གྱི་ཡན་ལག་གི་བར་ལ་སྙོམས་པར་འཇུག་ཅིང་།
བསམ་གཏན་དང་ཚད་མེད་པ་དང་གཟུགས་མེད་པའི་དབངགིས་མི་སྐྱེ་བར། སྙིང་རྗེ་ཆེན་པོ་
ཅན་ཐབས་མཁས་པས་གང་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་རྣམས་མཉེས་པར་བྱེད་པར་སྐྱེ་བར་བྱེད་པ་ཡང་ཡོད་དེ། དེ་ནི་ཤེས་རབ་ཀྱི་
ཕ་རོལ་ཏུ་ཕྱིན་པའི་རྣལ་འབྱོར་དང་མ་བྲལ་བས་སྐལ་བ་བཟང་པོ་འདི་ཉིད་ལ་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཏུ་འཚང་རྒྱའོ་ཞེས་གསུངས་སོ། །དེ་ནི་བསམ་གཏན་གྱི་
སྐྱེ་བ་བཟློག་པར་མཁས་པ་ཡིན་ནོ། །བྱང་ཆུབ་སེམས་དཔའ་ལན་ཅིག་ཕྱིར་འོང་བ་ནི་མདོ་
ལས། ཤཱ་རིའི་བུ་བྱང་ཆུབ་སེམས་དཔའ་ཆེན་པོ་ཚེ་གཅིག་གིས་ཐོགས་པ་ཤེས་རབ་ཕ་རོལ་
ཕྱིན་པ་ལ་སྤྱོད་པ་གང་དག་ཐབས་མཁས་པས་བསམ་གཏན་བཞི་ལ་སྙོམས་པར་འཇུག་པ་
ཚད་མེད་པ་བཞི་དང་། གཟུགས་མེད་པའི་སྙོམས་པར་འཇུག་པ་བཞི་དང༌། དྲན་པ་ཉེ་བར་
བཞག་པ་ནས་ལམ་གྱི་ཡན་ལག་གི་བར་སྒོམ་པར་བྱེད། སྒོ་གསུམ་གྱི་ཏིང་ངེ་འཛིན་ལ་
སྙོམས་པར་འཇུག་ཅིང་དེ་དགགི་དབང་དུ་ཡང་མི་འགྲོ་བར། སངས་རྒྱས་བཅོམ་ལྡན་འདས་
རྣམས་མཉེས་པར་བྱས་ནས་དེར་ཚངས་པར་སྤྱོད་པ་སྤྱད་དེ་སླར་དགའ་ལྡན་གྱི་ལྷ་རྣམས་
དང་སྐལ་བ་མཉམ་པར་སྐྱེས་ཏེ། དེ་དག་དེར་ཚེ་ཇི་སྲིད་ཀྱི་བར་དུ་གནས་ནས་དབང་པོ་མ་
ཉམས་པ་དང་དྲན་ཤེས་བཞིན་དུ་ལྷ་བྱེ་བ་ཕྲག་ཁྲིག་བརྒྱ་སྟོང་དུ་མས་བསྐོར་ཏེ་མདུན་དུ་བྱས་
ཤིང་འདིར་སྐྱེ་བ་བསྟན་ཏོ། །སངས་རྒྱས་ཀྱི་ཞིང་སྣ་ཚོགས་སུ་བླ་ན་མེད་པ་ཡང་དག་པར་
རྫོགས་པར་འཚང་རྒྱུ་བ་དག་ཀྱང་ཡོད་དེ་ཞེས་གསུངས་སོ། །དེ་ནི་འདོད་པའི་ཁམས་ཀྱི་ལྷ་
- | 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་མིར་སྐྱེ་བ་རེ་རེ་ལེན་པ་ཙམ་གྱིས་ཆོས་མཚུངས་སོ། །དེ་ནི་ས་བཅུ་པ་ཐོབ་པ་ཡིན་ནོ། །དེ་
ཉིད་ཀྱི་དབང་དུ་མཛད་ནས། གང་གིས་བྱང་ཆུབ་འགྲུབ་འགྱུར་བ། །རྐྱེན་རྣམས་མང་པོ་རབ་
གསུངས་པ། །རྐྱེན་དེ་ཤེས་པར་བྱའོ་ཞེས། །དེ་དག་ཆོས་ཞིང་འོངས་པ་ཡིན། །ཐམས་
ཅད་མཁྱེན་དང་ལྡན་རྣམས་ཀྱིས། །ཆོས་ཉིད་དམ་པ་གང་བརྙེས་པ། །བདག་གིས་དེ་ཐོབ་
བྱའོ་ཞེས། །སྔོན་གྱི་རྒྱལ་བ་བཞུགས་བཞུགས་པ། །བྱང་ཆུབ་སྙིང་པོ་ཚོལ་བར་བྱེད། །དེ་
ཚོལ་བར་ནི་འོངས་པ་ཡིན། །དེས་ན་དེ་ནི་ལན་ཅིག་འོངས། །སེམས་ཅན་མང་པོ་བློ་ཆུང་བ།།
སྡུག་བསྔལ་ཞིང་ནི་ཉམ་ཐག་པ། །དེ་དག་ཡེ་ཤེས་དགོད་དོ་ཞེས། །སངས་རྒྱས་ཀྱི་ནི་ཡེ་
ཤེས་ཚོལ། །དེ་ཚོལ་བར་ནི་འོངས་པས་ན། །དེས་ན་དེ་ནི་ལན་ཅིག་འོངས། །ཞེས་གསུངས་
སོ༑ ༑
བྱང་ཆུབ་སེམས་དཔའ་ཚེ་གཅིག་བར་ཆད་གཅིག་པ་ནི། མདོ་ལས། ཤཱ་རིའི་བུ་
བྱང་ཆུབ་སེམས་དཔའ་ཆེན་པོ་བསམ་གཏན་བཞི་ཐོབ་པ་ནས་སངས་རྒྱས་ཀྱི་ཆོས་མ་འདྲེས་
པ་བཅོ་བརྒྱད་ཀྱི་བར་དུ་ཐོབ་པ་དང༌། དེ་དག་རྗེས་སུ་རྟོགས་པར་བྱེད་པའི་ཕྱིར་སྤྱོད་པ་གང་
དག་འཕགས་པའི་བདེན་པ་བཞི་པོ་དག་ཐོབ་པ་ཡིན་ཡང་དེ་མངོན་དུ་མི་བྱེད་པ་དག་ཡོད་དེ།
ཤཱ་རིའི་བུ་བྱང་ཆུབ་སེམས་དཔའ་ཆེན་པོ་དེ་དག་ནི་ཚེ་གཅིག་གིས་ཐོགས་པར་ཤེས་པར་བྱའོ།།
ཞེས་གསུངས་ཏེ། བྱང་ཆུབ་སེམས་དཔའ་ནི་སྐྱེ་བ་གཅིག་བླངས་ནས་འཚང་རྒྱ་བ་ཡིན་པས་
དེ་ཙམ་གྱིས་སྔ་མ་དང་ཆོས་མཐུན་པ་ཡིན་ནོ། །འབྲས་བུ་གསུམ་པ་ལ་ཞུགས་པ་ནི་བྱང་ཆུབ་
སེམས་དཔའ་ལྟར་ན་སྔར་བརྗོད་ཟིན་ཏོ། །བྱང་ཆུབ་སེམས་དཔའ་ཕྱིར་མི་འོང་བ་ཁྱད་པར་
ཅན་མ་ཡིན་པ་ནི་མདོ་ལས། ཤཱ་རིའི་བུ་བྱང་ཆུབ་སེམས་དཔའ་མངོན་པར་ཤེས་པ་དྲུག་པོ་
རྣམས་ཐོབ་པ་གང་དག་འདོད་པའི་ཁམས་སུ་ཡང་མི་སྐྱེ། གཟུགས་དང་གཟུགས་མེད་པའི་
ཁམས་སུ་ཡང་མི་སྐྱེའི་འོན་ཀྱང་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
]
7 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
པའི་སངས་རྒྱས་རྣམས་ལ་བཀུར་སྟི་བྱེད་བླ་མར་བྱེད་རི་མོར་བྱེད་མཆོད་པར་བྱེད་ཅིང་
སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་བ་དག་ཀྱང་ཡོད་དོ། །ཞིང་དེ་དག་ཏུ་
འགྲོ་བའི་ཁྱད་པར་ལ་གཉིས་ཏེ། དང་པོ་ནི་ཤཱ་རིའི་བུ་བྱང་ཆུབ་སེམས་དཔའ་ཆེན་པོ་མངོན་
པར་ཤེས་པ་དྲུག་པོ་ཐོབ་པ་གང་དག་མངོན་པར་ཤེས་པ་དྲུག་པོ་ཐོབ་པས་དེ་དག་གིས་རྣམ་
པར་བརྩེ་ཞིང་། སངས་རྒྱས་ཀྱི་ཞིང་གང་དག་ན་ཐེག་པ་དམན་པ་གཉིས་ཀྱི་སྒྲ་མི་གྲགས་པ་
དེ་ལྟ་བུའི་སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་བ་དག་ཀྱང་ཡོད་དོ། །ཤཱ་རིའི་
བུ་བྱང་ཆུབ་སེམས་དཔའ་སེམས་དཔའ་ཆེན་པོ་མངོན་པར་ཤེས་པ་དྲུག་ཐོབ་པ་གང་དག་
མངོན་པར་ཤེས་པ་དེ་དག་གིས་རྣམ་པར་བརྩེ་ཞིང་སངས་རྒྱས་ཀྱི་ཞིང་གང་དག་ན་ཚེ་དཔག་
ཏུ་མེད་པ་དེ་ལྟ་བུའི་སངས་རྒྱས་ཀྱི་ཞིང་དུ་འདོང་བ་དག་ཀྱང་ཡོད་དོ། །དེའི་བྱེད་པའི་ཁྱད་
པར་ནི། ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་མངོན་པར་ཤེས་པ་ག་
ཐོབ་པ་འཇིག་རྟེན་གྱི་ཁམས་ནས་འཇིག་རྟེན་གྱི་ཁམས་སུ་རྒྱུ་བ་གང་ཡིན་པ་དེ་དག་དེར་
སོང་ནས་འཇིག་རྟེན་གྱི་ཁམས་གང་ན་སངས་རྒྱས་ཀྱི་སྒྲ་མི་གྲགས་པ་དང༌། ཆོས་ཀྱི་སྒྲ་མི་
གྲགས་པ་དང་། དགེ་འདུན་གྱི་སྒྲ་མི་གྲགས་པ་དེར་འདུག་ནས། སངས་རྒྱས་ཀྱི་སྒྲ་དང་ཆོས་
ཀྱི་སྒྲ་དང་དགེ་འདུན་གྱི་སྒྲ་རྣམས་སྒྲོགས་པར་བྱེད་ཅིང་དཀོན་མཆོག་གསུམ་པོ་རྣམས་ཀྱི་
བསྔགས་པ་བརྗོད་དེ། སངས་རྒྱས་ཀྱི་སྒྲ་དང་ཆོས་ཀྱི་སྒྲ་དང་དགེ་འདུན་གྱི་སྒྲ་དེས་དེ་དག་
སེམས་དང་བར་འགྱུར་ཏེ། དེ་ནས་ཤི་འཕོས་ནས་གང་ན་སངས་རྒྱས་བཅོམ་ལྡན་འདས་
རྣམས་བཞུགས་པ་དེ་དང་དེར་སྐྱེ་བར་བྱེད་པ་དག་ཀྱང་ཡོད་དོ་ཞེས་གསུངས་སོ། །དེ་ཉིད་ཀྱི་
དབང་དུ་མཛད་ནས། འགྲོ་བ་རྣམ་གསུམ་གང་དུ་ཡང་། །དེ་ནི་ཕྱིར་ཞིང་མི་འགྲོ་སྟེ། །སངས་
རྒྱས་ཆོས་རྣམས་ཐོབ་པས་ན། །དེ་ནི་ཕྱིར་མི་འོང་ཞེས་བརྗོད། །སྡིག་པ་ཅན་གྱི་ལྟ་བ་གང༌།།
ལྟ་བ་དྲུག་ཅུ་གཉིས་བརྗོད་པ། །དེ་ནི་དེ་ལ་མི་འགྲོ་སྟེ། །དེ་ཕྱིར་དེ་ནི་ཕྱིར་མི་འོང་། །ཉོན་
- | {j



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མོངས་ཐམས་ཅད་རབ་ཏུ་བརྟུལ། །དངོས་པོའི་འདུ་ཤེས་རྣམ་པར་བཤིག། །མཆོག་གི་ཐེག་
པ་འདི་ལ་ངེས། །དེ་ནི་ཕྱིར་མི་འོང་ཞེས་བྱ། །མྱ་ངན་ཟུག་དུ་རབ་ཏུ་ཕྱུང་། །ང་རྒྱལ་ཐམས་
ཅད་ངེས་པར་བཅོམ། །ཕུང་པོ་ཐམས་ཅད་ཡོངས་སུ་ཤེས། །དེ་ནི་ཕྱིར་མི་འོང་ཞེས་བྱ། །དེ་
ནི་མཚན་མ་ཐམས་ཅད་ལ། །ཡིད་ནི་ཕྱིར་ཞིང་འཇུག་མི་བྱེད། །མཚན་མ་མེད་པའི་གོ་འཕང་
ཐོབ། །དེས་ན་དེ་ནི་ཕྱིར་མི་འོང་། །སངས་རྒྱས་ཐེག་པ་བླ་ན་མེད། །ཐེག་པ་མཆོག་ལ་དེ་
གནས་ཏེ། །སོམ་ཉི་ཐམས་ཅད་ཆད་པར་འགྱུར། །དེས་ན་དེ་ནི་ཕྱིར་མི་འོང་། །བྱང་ཆུབ་ལ་
ནི་དགོད་དོ་ཞེས། །སེམས་ཅན་དག་ནི་མ་བཟུང་བ། །དེ་དག་དེ་ཡིས་བྱང་ཆུབ་འགོད། །དེས་
ན་དེ་ནི་ཕྱིར་མི་འོང་། །ཞེས་གསུངས་སོ། །སྔ་མ་དང་ཆོས་མཚུངས་པ་ཙམ་ཡིན་ནོ། །དེ་སེང་
བཟང་གིས་མི་བགྲང་ངོ༌། །བྱང་ཆུབ་སེམས་དཔའ་བར་མ་དོར་མྱ་ངན་ལས་འདའ་ལན་མདོ་
ལས། ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་དང་པོ་སེམས་བསྐྱེད་པ་ནས་
བཟུང་སྟེ། བསམ་གཏན་བཞི་ཐོབ་པར་གྱུར། ཚད་མེད་པ་བཞི་དང་། གགས་མེད་པའི་
སྙོམས་པར་འཇུག་པ་བཞི་ཐོབ་པར་གྱུར། དྲན་པ་ཉེ་བར་བཞག་པ་ནས་ལམ་གྱི་ཡན་ལག་
གི་བར་སྒོམ་པར་བྱེད་ལ། སྟོབས་དང་མི་འཇིགས་པ་དང་སོ་སོ་ཡང་དག་པ་དང་སངས་རྒྱས་
ཀྱི་ཆོས་མ་འདྲེས་པ་ཐོབ་པ་དང་ཐབས་མཁསཔས་ཚངས་རིས་ཀྱི་ལྷ་རྣམས་དང་འོག་མིན་གྱི་
ལྷ་རྣམས་ཀྱི་བར་དུ་སྐྱེ་བར་འགྱུར་ཞིང་། དེར་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་ཏུ་མངོན་པར་རྫོགས་པར་སངས་རྒྱས་ནས་སེམས་ཅན་རྣམས་ཀྱི་དོན་བྱེད་པ་དག་ཡོད་
དེ་ཞེས་གསུངས་ཏེ། སྔ་མ་དང་མིང་ཙམ་མཚུངས་པ་ཡིན་ཏེ། བྱང་ཆུབ་སེམས་དཔའ་ནི་
ཁམས་བར་མར་འཚང་རྒྱ་བ་ཡིན་པའི་ཕྱིར་རོ། །བྱང་ཆུབ་སེམས་དཔའ་སྐྱེས་ནས་མྱ་ངན་
ལས་འདའ་བ་ནི་མདོ་ལས། ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་དང་པོ་
སེམས་བསྐྱེད་པ་ཉིད་ཀྱི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་
-1 8 {3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
རྫོགས་པར་འཚང་རྒྱ་ཞིང་། ཆོས་ཀྱི་འཁོར་ལོ་བསྐོར་ཏེ་སེམས་ཅན་གཞལ་དུ་མེད་གྲངས་
མེད་པ་རྣམས་ཀྱི་དོན་བྱས་ན་ཕུང་པོ་ལྷག་མ་མེདཔའི་མྱ་ངན་ལས་འདས་པའི་དབྱིངས་སུ་མྱ་
ངན་ལས་འདའ་ཞིང་། དེ་དག་ཡོངས་སུ་མྱང་ངན་ལས་འདས་ནས་དམ་པའི་ཆོས་བསྐལ་
པའམབསྐལ་པ་ལས་ལྷག་པར་གནས་པ་དག་ཀྱང་ཡོད་དོ་ཞེས་གསུངས་སོ། །དེའི་དོན་ཤཱནྟི་
པས། བྱང་ཆུབ་སེམས་དཔའ་ཆེན་པོ་དེ་དང་པོ་འོག་མིན་དུ་རྣམ་པར་སྨིན་པའི་སྐྱེ་བ་བླངས་
ཏེ༑ ཕྱིས་དགའ་ལྡན་དུ་སྐྱེའོ། །དེ་ནས་འཛམ་བུའི་གླིང་དུ་སྐྱེས་ནས་བྱང་ཆུབ་ཀྱི་ཤིང་གི་རྩ་
བ་རྡོ་རྗེ་གདན་ལ་དཀྱིལ་མོ་ཀྲུང་བཅས་ཏེ། རྡོ་རྗེ་ལྟ་བུའི་སེམས་དང་པོ་བསྐྱེད་པས་མན་
པར་རྫོགས་པར་འཚང་རྒྱ་ལ་ཉི་མ་དེ་ཉིད་ལ་ཆོས་ཀྱི་འཁོར་ལོ་བསྐོར་ཏེ། སེམས་ཅན་
གྲངས་མེད་ཚད་མེད་པའི་དོན་མཛད་དེ་མོད་ཁོ་ན་ལ་མྱ་ངན་ལས་འདས་ནས། དེའི་དམ་
པའི་ཆོས་བསྐལ་པའམ་དེ་བས་ལྷག་པར་གནས་པར་བཤད་དོ། །དེ་ནི་ས་བཅུ་པར་གསལ་
ལོ༑ ༑བྱང་ཆུབ་སེམས་དཔའ་མངོན་པར་འདུ་བྱེད་པ་དང་བཅས་པས་མྱ་ངན་ལས་འདའ་བ་
ནི་མདོ་ལས། ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་ཕ་རོལ་ཏུ་ཕྱིན་པ་དྲུག་
ལ་སྤྱོད་པ་གང་དག །འཇིག་རྟེན་གྱི་ཁམས་ནས་འཇིག་རྟེན་གྱི་ཁམས་སུ་འདོང་ཞིང་དེ་དག་
ཏུ་ཡང་སེམས་ཅན་རྣམས་བྱང་ཆུབ་ཏུ་ཡང་དག་པར་འཇོག་པར་བྱེད་དོ། །དེ་དག་སེམས་
ཅན་རྣམས་ཀྱི་དོན་ལ་རྟག་པར་བརྩོན་ཏེ། ནམ་ཡང་དོན་མེད་པའི་ཚིག་མི་སྨྲའོ།།སེམས་ཅན་
གྱི་དོན་ལ་རྟག་ཏུ་བརྩོན་པས་སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་བའོ། །
བྱང་ཆུབ་སེམས་དཔའ་དེ་དག་ནི་སེམས་ཅན་རྣམས་ཀྱི་དོན་དུ་བསྐལ་པ་གྲངས་མེད་པ་
རྣམས་ཀྱི་སངས་རྒྱས་ཀྱི་ཞིང་སྣ་ཚོགས་རྣམས་སུ་མངོན་པར་རྫོགས་པར་འཚང་རྒྱ་བ་དག་
ཀྱང་ཡོད་དོ་ཞེས་གསུངས་ཏེ། བྱང་ཆུབ་སེམས་དཔའ་ཡང་ཚེགས་ཆེན་པོས་ལམནན་ཏན་དུ་
བྱས་ནས་འཚང་རྒྱ་བ་ཡིན་པས་སྔ་མ་དང་ཆོས་མཚུངས་སོ། །དེ་ས་བདུན་པ་མན་ཆད་པར་
- 1
8 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསལ་ལོ།།བྱང་ཆུབ་སེམས་དཔའ་མངོན་པར་འདུ་བྱེད་པ་མེད་པར་མྱ་ངན་ལས་འདའ་བ་ནི་
མདོ་ལས། ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་དང་པོ་སེམས་
བསྐྱེད་པ་ཉིད་ཀྱིས་བྱང་ཆུབ་སེམས་དཔའི་སྐྱོན་མེད་པ་ལས་ཡང་དག་པར་འདས་ཤིང༌།
ཕྱིར་མི་ལྡོག་པའི་ས་ལ་ངེས་པར་གནས་ཏེ་སངས་རྒྱས་ཀྱི་ཆོས་རྣམས་སྒྲུབ་པར་བྱེད་པ་ཡོད་
དོ༑ །ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་དང་པོ་སེམས་བསྐྱེད་
པ་ཉིད་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པའི་རྣལ་འབྱོར་ལ་སྙོམས་པར་འཇུག་ཅིང་། དེ་དག་
བྱང་ཆུབ་སེམས་དཔའ་བྱེ་བ་ཕྲག་ཁྲིག་བརྒྱ་སྟོང་དུ་མ་དང་ལྷན་ཅིག་ཏུ་སངས་རྒྱས་ནས་
སངས་རྒྱས་ཀྱི་ཞིང་དུ་སངས་རྒྱས་བཅོམ་ལྡན་འདས་རྣམས་བལྟ་བ་དང༌། སེམས་ཅན་
ཡོངས་སུ་སྨིན་པར་བྱ་བ་དང༌། སངས་རྒྱས་ཀྱི་ཞིང་ཡོངས་སུ་དག་པར་བྱ་བའི་དོན་དུ་འདོང་
ཞིང་སངས་རྒྱས་ཀྱི་ཞིང་སྣ་ཚོགས་སུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
འཚང་རྒྱ་བ་དག་ཀྱང་ཡོད་དོ་ཞེས་གསུངས་སོ། །དེའི་དོན་ནི་ས་བརྒྱད་པའི་དང་པོ་སེམས་
བསྐྱེད་པས་སྐྱོན་མེད་པ་ས་བདུན་པ་མན་ཆད་ལས་འདའ་ཞིང་ཕྱིར་མི་ལྡོག་པའི་ས་བརྒྱད་པ་
དེ་ཉིད་ལ་གནས་པར་བྱ་བའོ། །སྔ་མ་དང་ཆ་ཙམ་མཐུན་པ་ཡིན་ནོ། །གོང་དུ་འཕོ་བ་ནི་རྒྱུ་
བསམ་གཏན་སྤེལ་མ་བསྒོམས་ནས་འོག་མིན་གྱི་མཐར་ཐུག་པར་འགྲོ་བ་དང་། བསམ་
གཏན་སྤེལ་མ་མ་བསྒོམ་པས་སྲིད་པའི་རྩེ་མོའི་མཐར་ཐུག་པར་འགྲོ་བ་གཉིས་ལས། བྱང་
ཆུབ་སེམས་དཔའི་དབང་དུ་བྱས་ནས་ཉན་ཐོས་ཀྱི་ཆོས་དང་མཐུན་པའི་སྒོ་ནས་སྤྱིར་བསྟན་
པ་ནི་མདོ་ལས། ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་ཕ་རོལ་ཏུ་ཕྱིན་པ་
དྲུག་ལ་སྤྱོད་པ་གང་དག་འཁོར་ལོས་བསྒྱུར་བའི་རྒྱལ་པོར་གྱུར་ནས། སྦྱིན་པའི་ཕ་རོལ་ཏུ་
ཕྱིན་པ་ལྷུར་བྱས་ཏེ། སེམས་ཅན་ཐམས་ཅད་ལ་བདེ་བའི་ཡོ་བྱད་ཉེ་བར་བསྒྲུབས་ཤིང་།
ཟས་འདོད་པ་རྣམས་ལ་ཟས་རྒྱན་དང་འཚོ་བའི་ཡོ་བྱད་རྣམས་ཉེ་བར་སྒྲུབ་པར་བྱེད་པ་ནས།
- ]
8
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
དགེ་བ་བཅུའི་ལས་རྣམས་སུ་སེམས་ཅན་རྣམས་བཀོད་དེ། ཚངས་རིས་ནས་འོག་མིན་གྱི་ལྷ་
རྣམས་ཀྱི་བར་དུ་སྐྱེས་ནས་སངས་རྒྱས་ཀྱི་ཞིང་སྣ་ཚོགས་སུ་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་མངོན་པར་འཚང་རྒྱ་བ་དག་ཡོད་དོ་ཞེས་གསུངས་ཏེ། སེང་བཟང་
གིས་དེ་མི་བགྲང་ངོ༌། །བྱང་ཆུབ་སེམས་དཔའ་འཕར་བ་ནི་མདོ་ལས། ཤཱ་རིའི་བུ་བྱང་ཆུབ་
སེམས་དཔའ་ཆེན་པོ་གང་དག་བསམགཏན་བཞི་པ་བསྒྲུབས་ཏེ། བསམགཏནརྣམས་ལས་
ཡོངས་སུ་ཉམས་ནས། བསམ་གཏན་དང་པོ་བསྒྲུབས་ཏེ། ཚངས་རིས་ཀྱི་ལྷ་རྣམས་སུ་སྐྱེ་
ཞིང་དེ་དག་ཏུ་ཡང་བསམ་གཏན་རྣམས་བསྒྲུབས་ནས་འོག་མིན་གྱི་བར་དུ་སྐྱེས་ནས།
སངས་རྒྱས་ཀྱི་ཞིང་སྣ་ཚོགས་རྣམས་སུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
མངོན་པར་རྫོགས་པར་འཚང་རྒྱ་བའང་ཡོད་དོ་ཞེས་གསུངས་ཏེ། སྔ་མ་དང་མཚན་ཉིད་
མཚུངས་པ་སྟེ། མྱ་ངན་ལས་འདའ་བའི་གནས་སུ་འཚང་རྒྱ་བའོ། །བྱང་ཆུབ་སེམས་དཔའ་
ཕྱེད་དུ་འཕར་བ་ནི་མདོ་ལས། ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་གང་
དག་ཚངས་པའི་འཇིག་རྟེན་ནས་ཤི་འཕོས་ནས། གནས་གཙང་མར་སྐྱེས་ཏེ་གནས་གཙང་
མའི་གནས་གཅིག་གམ་གཉིས་ལས་བརྒལ་ཏེ། འོག་མིན་དུ་སྐྱེས་ནས་སངས་རྒྱས་ཀྱི་ཞིང་
སྣ་ཚོགས་སུ་བླ་ན་མེད་པ་ཡངདག་པ་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་
རྒྱ་བ་དག་ཡོད་དོ་ཞེས་གསུངས་ཏེ་སྔ་མ་དང་མཚན་ཉིད་མཚུངས་སོ། །བྱང་ཆུབ་སེམས་
དཔའ་གནས་ཐམས་ཅད་དུ་འཆི་འཕོ་བ་ནི་མདོ་ལས། ཤཱ་རིའི་བུ་བྱང་ཆུབ་སེམས་དཔའ་
སེམས་དཔའ་ཆེན་པོ་གང་དག་བདག་ཉིད་ཀྱི་ལུས་དེ་བཞིན་གཤེགས་པའི་སྐུ་ལྟ་བུར་སྤྲུལ་
ནས་དགའ་ལྡན་གྱི་གནས་སྦྱངས་ནས་ཚངས་རིས་ཀྱི་ལྷ་ནས་འོག་མིན་གྱི་བར་དུ་སྐྱེས་ཏེ།
ཐབས་མཁས་པས་སེམས་ཅན་དམྱལ་བ་རྣམས་ལ་ཆོས་སྟོན་ཞིང་། དུད་འགྲོའི་སྐྱེ་གནས་
དང༌། གཤིན་རྗེའི་འཇིག་རྟེན་པ་རྣམས་ལ་ཡང་ཆོས་སྟོན་པ་ཡོད་དོ། །ཤཱ་རིའི་བུ་བྱང་ཆུབ་
ད
- [ $ ༣



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་དཔའ་སེམས་དཔའ་ཆེན་པོ་གང་དག་ཕ་རོལ་ཏུ་ཕྱིན་པ་དྲུག་ལ་གནས་ཤིང་། བདག་
ཉིད་ཀྱི་ལུས་སངས་རྒྱས་སྐུ་ཅི་འདྲ་བ་དེ་འདྲ་བའི་ལུས་མངོན་པར་སྤྲུལ་ཏེ། ཤར་ཕྱོགས་ཀྱི་
སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་སྙེད་དུ་འདོང་ཞིང་སེམས་ཅན་རྣམས་ལ་ཆོས་སྟོན་པ་
དང༌། དེ་བཞིན་གཤེགས་པ་རྣམས་ལ་བསྙེན་བཀུར་བྱེད་པ་དང༌། ཆོས་ཉན་ཞིང་བྱང་ཆུབ་
སེམས་དཔའི་དགེ་འདུན་དང༌། སངས་རྒྱས་ཀྱི་ཞིང་གི་ཡོན་ཏན་རྣམ་པར་ཕྱེ་བ་དག་ཀྱང་
མཐོང་བར་བྱེད་ཅིང་། དེ་དག་སངས་རྒྱས་ཀྱི་ཞིང་དེ་དག་གི་མཚན་མ་ཡོངས་སུ་བཟུང་སྟེ།
དེ་བས་ཀྱང་རྒྱ་ཆེ་ བ་ཁྱད་པར་དུ་འཕགས་པའི་སངས་རྒྱས་ཀྱི་ཞིང་མང་པོ་མངོན་པར་
བསྒྲུབས་ཤིང་། སངས་རྒྱས་ཀྱི་ཞིང་དེ་དག་ཏུ་བྱང་ཆུབ་སེམས་དཔའ་ཆེན་པོ་ཚེགཅིག་གིས་
ཐོགས་པ་ཐམས་ཅད་སྐྱེ་བར་བྱེད་པ་དང་། དེ་བཞིན་དུ་ལྷོ་དང༌། ནུབ་དང་། བྱང་དང་། བྱང་
ཤར་དང་། ཤར་ལྷོ་དང༌། ལྷོ་ནུབ་དང༌། ནུབ་བྱང་དང༌། འོག་དང་སྟེང་གི་ཕྱོགས་རེ་རེ་ཞིང་།
སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་སྙེད་དུ་འདོང་ཞིང་སེམས་ཅན་རྣམས་ལ་ཆོས་སྟོན་པ་
དང༌། དེ་བཞིན་གཤེགས་པ་རྣམས་ལ་བསྙེན་བཀུར་བྱེད་པ་དང༌། ཆོས་ཉན་ཞིང་བྱང་ཆུབ་
སེམས་དཔའི་དགེ་འདུན་དང༌། སངས་རྒྱས་ཀྱི་ཞིང་གི་ཡོན་ཏན་རྣམ་པར་ཕྱེ་བ་དག་ཀྱང་
མཐོང་བར་བྱེད་ཅིང་། དེ་དག་སངས་རྒྱས་ཀྱི་ཞིང་དེ་དག་གི་མཚན་མ་ཡོངས་སུ་བཟུང་སྟེ།
དེ་བས་ཀྱང་རྒྱ་ཆེ་བའི་ཁྱད་པར་དུ་འཕགས་པའི་སངས་རྒྱས་ཀྱི་ཞིང་མང་པོ་ཡོངས་སུ་སྒྲུབ་
ཅིང༌། སངས་རྒྱས་ཀྱི་ཞིང་དེ་དག་ཏུ་བྱང་ཆུབ་སེམས་དཔའ་ཆེན་པོ་ཚེ་གཅིག་གིས་ཐོགས་པ་
ཤ་སྟག་སྐྱེ་བར་བྱེད་ཅིང་སངས་རྒྱས་ཀྱི་ཞིང་སྣ་ཚོགས་སུ་བླན་མེད་པ་ཡང་དག་པར་རྫོགས་
པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བ་ཡང་ཡོདདོ་ཞེས་གསུངས་ཏེ། སྔ་མ་དང་
མཚན་ཉིད་མཚུངས་ཏེ། བྱང་ཆུབ་སེམས་དཔའ་ཚངས་པ་ཆེན་པོར་སྐྱེ་བ་ལེན་པ་ཙམ་ལས་
ཁྱད་མེད་དོ། །
-
8
1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
བྱང་ཆུབ་སེམས་དཔའ་སྲིད་པའི་རྩེ་མོའི་མཐར་ཐུག་པར་འགྲོ་བ་ནི་མདོ་ལས། ཤཱ་
རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་བསམ་གཏན་དང་གཟུགས་
མེད་པ་སྒྲུབ་པར་བྱེད་པ་དག་ཚངས་རིས་ནས། དགེ་རྒྱས་ཀྱི་ལྷ་རྣམས་ཀྱི་བར་དུ་སྐྱེ་ཞིང་། དེ་
ནས་ནམ་མཁའ་མཐའ་ཡས་སྐྱེ་མཆེད་ནས་སྲིད་པའི་རྩེ་མོའི་བར་དུ་སྐྱེ་བར་བྱེད་དེ། དེ་ནས་
སངས་རྒྱས་ཀྱི་ཞིང་སྣ་ཚོགས་སུ་སྐྱེ་བར་འགྱུར་རོ་ཞེས་གསུངས་སོ། །དེ་དག་ཀྱང་སྔ་མ་དང་
ཆོས་མཚུངས་སོ། །མདོར་དགེ་རྒྱས་ཀྱི་སྤྲིན་མེད་ལ་སོགས་པ་མཚོན་ནོ། །མ་ཧཱས་འགྲོ་ཞེས་
བཅོས་སོ། །དེ་དག་སྲིད་པའི་རྩེ་མོ་ནས་ཤི་ནས་ཞིང་སྣ་ཚོགས་སུ་སྐྱེ་བ་ལ་ནི་བྱ་བར་མི་
རིགས་ཏེ། དེ་ལྟར་ན་དེའི་མཐར་ཐུག་པར་མི་འགྱུར་ཏེ་ད་རུང་སྐྱེ་བ་གཞན་ལེན་པའི་ཕྱིར་རོ།།
ཞིང་སྣ་ཚོགས་སུ་འགྲོ་བ་ལ་ཡང་བྱ་བར་མི་རིགས་ཏེ། འགྲོ་བ་ནི་ལུས་ལ་བརྟེན་པ་ཡིན་ཏེ་དེ་
དག་ལ་གཟུགས་ཀྱི་ལུས་མེད་པའི་ཕྱིར་རོ་ཟེར་ན། དེ་དག་ལ་གཟུགས་ཕྲ་མོ་ཡོད་ཅེས་
མངོན་པ་ནས་བཤད་པའམ། ཡང་ན་དེ་དག་ལ་ལས་ཀྱིས་བསྒྲུབས་པའི་གཟུགས་མེད་ཀྱང་
ཏིང་ངེ་འཛིན་གྱིས་སྤྲུལ་པའི་གཟུགས་ཡོད་པས། དེ་ལ་བརྟེན་ཏེ་ཞིང་སྣ་ཚོགས་སུ་སོང་ནས་
འཚང་རྒྱ་བ་ཡིན་ནོ། །བྱང་ཆུབ་སེམས་དཔའ་གཟུགས་ཀྱི་འདོད་ཆགས་དང་བྲལ་བའི་མདོ་
ལས། ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གཏན་དངགགས་
མེད་པའི་སྙོམས་པར་འཇུག་པ་ཐོབ་པར་གྱུར་པ་གང་ཡིན་པ་དེ་དག་ནི་ནམ་མཁའ་མཐའ་
ཡས་སྐྱེ་མཆེད་ནས་སྲིད་པའི་རྩེ་མོའི་བར་དུ་སྐྱེ་བར་འགྱུར་ཞིང་། དེ་ནས་སངས་རྒྱས་ཀྱི་ཞིང་
སྣ་ཚོགས་སུ་སྐྱེ་བར་འགྱུར་བ་དག་ཡོད་དོ། །ལ་ལ་ལས་འགྲོ་བར་འགྱུར་ཟེར་ཞེསགསུངས་
སོ༑ །བྱང་ཆུབ་སེམས་དཔའ་མཐོང་བའི་ཆོས་ལ་མྱ་ངན་ལས་འདའ་བ་ནི་མདོ་ལས། ཤཱ་
རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་ཕ་རོལ་ཏུ་ཕྱིན་པ་དྲུག་ལ་སྤྱོད་
པའི་ཚེ། ལུས་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་བརྒྱན་ཅིང་
། དབང་པོ་ཡོངས་
- ]
8 5



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུ་དག་པ་བླ་ན་མེད་པ་རྣམས་དང་ལྡན་ཏེ། ནམ་ཡང་ངན་སོང་ངན་འགྲོ་ལོག་པར་ལྟུང་བ་
རྣམས་སུ་སྐྱེ་བར་མི་འགྱུར་བ་ཉིད་དང༌། བདག་ལ་བསྟོད་པར་མི་བྱེད་གཞན་ལ་སྨོད་པར་མི་
བྱེད། དེ་དག་དབང་པོ་ཡོངས་སུ་དག་པ་དེ་རྣམས་དང་ལྡན་པས་སྐྱེ་བོ་མང་པོའི་བྱམས་ཤིང་
ཡིད་དུ་འོང་བར་འགྱུར་རོ། །སེམས་ཅན་གང་དག་གིས་བྱང་ཆུབ་སེམས་དཔའ་དེ་དག་
མ་ཐོང་བར་གྱུར་པ་དེ་དག་ཀྱང་སེམས་རབ་ཏུ་དང་བ་དེ་ཉིད་ཀྱིས་ཐེག་པ་གསུམ་གྱིས་རིམ་
གྱིས་ཡོངས་སུ་མྱ་ངན་ལས་འདའ་བར་བྱེད་པ་དག་ཡོད་དོ། །ཤཱ་རིའི་བུ་དེ་ལྟར་ན་བྱང་ཆུབ་
སེམས་དཔའ་ལུས་ཡོངས་སུ་དག་པ་ལ་བསླབ་པར་བྱའོ། །ངག་ཡོངས་སུ་དག་པ་ལ་བསླབ་
པར་བྱའོ། །དེ་དངོས་སུ་མེད་ཀྱང་འོང་བར་རིགས་སོ། །ཡིད་ཡོངས་སུ་དག་པ་ལ་བསླབ་
པར་བྱའོ། །ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་ཕ་རོལ་ཏུ་ཕྱིན་པ་དྲུག་ལ་
སྤྱོད་པ་གང་དག་དབང་པོ་ཤིན་ཏུགསལ་བ་ཐོབ་ནས། དེ་དག་དབང་པོ་ཤིན་ཏུགསལ་བ་དེ་
དག་གིས་བདག་ལ་མི་བསྟོད་ཅིང་གཞན་ལ་མི་སྨོད་པ་དག་ཀྱང་ཡོད་དོ། །ཤཱ་རིའི་བུ་བྱང་
ཆུབ་སེམས་དཔའ་སེམས་དཔའ་གང་དག་སེམས་དང་པོ་བསྐྱེད་པ་ནས་བཟུང་སྟེ། སྲིན་པའི་
ཕ་རོལ་ཏུ་ཕྱིན་པ་དང་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་གནས་ཤིང་ཕྱིར་མི་ལྡོག་པའི་ས་
ཐོབ་ཀྱི་བར་དུནམ་ཡང་ངན་སོང་ངན་འགྲོ་ལོག་པར་ལྟུང་བ་རྣམས་སུ་མི་སྐྱེ་བ་དག་ཡོད་དོ།།
ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་དང་པོ་སེམས་བསྐྱེད་པ་
ནས་བཟུང་སྟེ་ཕྱིར་མི་ལྡོག་པའི་ས་ཐོབ་ཀྱི་བར་དུ་ནམ་ཡང་དགེ་བ་བཅུའི་ལས་ཀྱི་ལམ་མི་
གཏོང་བ་ཡོད་དོ། །ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་སྦྱིན་
པའི་ཕ་རོལ་ཏུ་ཕྱིན་པ་དང་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་གནས་ཤིང་འཁོར་ལོས་
བསྒྱུར་བའི་རྒྱལ་པོར་གྱུར་ནས་སེམས་ཅན་རྣམས་ལ་སྦྱིན་པ་བྱིན་ཏེ་དེ་དག་ཉིད་དགེ་བ་
བཅུའི་ལས་ཀྱི་ལམ་རྣམས་ལ་འགོད་པ་དག་ཡོད་དོ། །ཤཱ་རིའི་བུ་བྱང་ཆུབ་སེམས་དཔའ་
- ！
8 6 -



གྲང་གས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
སེམས་དཔའ་ཆེན་པོ་སྦྱིན་པའི་ཕ་རོལ་ཏུ་ཕྱིན་པ་དང་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་
གནས་ཤིང་། འཁོར་ལོས་བསྒྱུར་བའི་རྒྱལ་སྲིད་བརྒྱ་སྟོང་ཕྲག་དུ་མ་ཡོངས་སུ་བཟུང་སྟེ། དེ་
ལ་གནས་ནས་སངས་རྒྱས་བྱེ་བ་བརྒྱ་སྟོང་ཕྲག་དུ་མ་མཉེས་པར་བྱེད་དེ། སངས་རྒྱས་བཅོམ་
ལྡན་འདས་དེ་དག་ཐམས་ཅད་ལ་བཀུར་སྟི་བྱེད་བླ་མར་བྱེད་རི་མོར་བྱེད་མཆོད་པར་བྱེད་
ཅིང་དེའི་འོག་ཏུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་འཚང་རྒྱ་བདག་ཡོད་དོ་
ཞེས་གསུངས་སོ། །བྱང་ཆུབ་སེམས་དཔའ་ཡང་ཚོགས་བསགས་པའི་ལུས་དེ་ཉིད་ཀྱིས་
འཚང་རྒྱ་ལ་སྔ་མ་དང་ཆོས་མཐུན་ནོ། །བྱང་ཆུབ་སེམས་དཔའ་ལུས་ཀྱིས་མངོན་སུམ་བྱེད་པ་
ནི་མདོ་ལས། ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཕ་རོལ་ཕྱིན་
པ་ལ་སྤྱོད་པ་གང་དག་བསམ་གཏན་བཞི་ཐོབ་པ་དང་ཚད་མེད་པ་བཞི་དང་གཟུགས་མེད་
པའི་ སྙོམས་པར་འཇུག་པ་བཞི་ཐོབ་པ་དེ་དག་ནི། བསམ་གཏན་དང་ཚད་མེད་པ་དང་
གཟུགས་མེད་པ་དེ་དག་གིས་རྣམ་པར་རྩེ་ཞིང་། བསམ་གཏན་དང་པོ་ལ་སྙོམས་པར་འཇུག་
གོ ༑དེ་ལས་ལངས་ནས་འགོག་པའི་ སྙོམས་པར་འཇུག་པ་ལ་སྙོམས་པར་འཇུག་གོ །དེ་
ལས་ལངས་ནས་བསམ་གཏན་གཉིས་པ་ལ་སྙོམས་པར་འཇུག་གོ །དེ་ལས་ལངས་ནས་
འགོག་པའི་སྙོམས་པར་འཇུག་པ་ལ་སྙོམས་པར་འཇུག་གོ །དེ་ལས་ལངས་ནས་བསམ་
གཏན་གསུམ་པ་ལ་སྙོམས་པར་འཇུག་གོ །དེ་ལས་ལངས་ནས་འགོག་པའི་སྙོམས་པར་
འཇུག་པར་ལ་སྙོམས་པར་འཇུག་གོ །དེ་ལས་ལངས་ནས་བསམ་གཏན་བཞི་པ་ལ་སྙོམས་
པར་འཇུག་གོ། དེ་ལས་ལངས་ནས་འགོག་པའི་སྙོམས་པར་འཇུག་པ་ལ་སྙོམས་པར་
འཇུག་གོ །དེ་ལས་ལངས་ནས་ནམ་མཁའ་མཐའ་ཡས་སྐྱེ་མཆེད་ལ་སྙོམས་པར་འཇུག་གོ།
དེ་ལས་ལངས་ནས་འགོག་པའི་སྙོམས་པར་འཇུག་པ་ལ་སྙོམས་པར་འཇུག་གོ །དེ་ལས་
ལངས་ནས་རྣམ་ཤེས་མཐའ་ཡས་སྐྱེ་མཆེད་ལ་སྙོམས་པར་འཇུག་གོ །དེ་ལས་ལངས་ནས་
- 1 8 ？



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངས་
འགོག་པའི་སྙོམས་པར་འཇུག་པ་ལ་སྙོམས་པར་འཇུག་གོ །དེ་ལས་ལངས་ནས་ཅུང་ཟད་
མེད་པའི་སྐྱེ་མཆེད་ལ་སྙོམས་པར་འཇུག་གོ །དེ་ལས་ལངས་ནས་འགོག་པའི་སྙོམས་པར་
འཇུག་པ་ལ་སྙོམས་པར་འཇུག་གོ །དེ་ལས་ལངས་ནས་འདུ་ཤེས་མེད་འདུ་ཤེས་མེད་མིན་
སྐྱེ་མཆེད་ལ་སྙོམས་པར་འཇུགགོ །དེ་ལས་ལངས་ནས་འགོག་པའི་སྙོམས་པར་འཇུག་པ་ལ་
སྙོམས་པར་འཇུག་པ་དག་ཡོད་དོ། །ཤཱ་རིའི་བུ་དེ་ལྟར་བྱང་ཆུབ་སེམས་དཔའ་སེམས་དཔའ་
ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ཐབས་མཁས་པ་དང་ལྡན་པརྣམས་བསམ་
གཏན་དང་ཚད་མེད་པ་དང་ཏིང་ངེ་འཛིན་དང་སྙོམས་པར་འཇུག་པ་འདི་དག་ཡང་དང་ཡང་
དུ་རྣམ་པར་མནན་ཞིང་སྙོམས་པར་འཇུག་པས་ཐོད་རྒལ་ལ་སྙོམས་པར་ཞུགས་ནས་སངས་
རྒྱས་ཀྱི་ཞིང་སྣ་ཚོགས་སུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་
རྫོགས་པར་འཚང་རྒྱའོ་ཞེས་གསུངས་སོ། །སྔ་མ་དང་ཆོས་མཚུངས་སོ། །དེ་ལྟར་སེང་བཟང་
གིས་སྲིད་རྩེའི་མཐར་ཐུག་འགྲོ་ཞེས་བྱ་བ་དེ་བསྟན་པར་བྱས་ནས། གཟུགས་ཀྱི་ཆགས་
བཅོམ་ཞེས་བྱ་བ་གཟུགས་མེད་པར་འགྲོ་བ་དེའི་བཤད་པར་བྱས་ཏེ། དེའི་དབྱེ་བར་མཐོང་
བའི་ཆོས་ལ་ཞི་བ་ཞེས་བྱ་བ་དེ་གཉིས་ཀར་འགྲོ་མི་སྲིད་པ་དང་། འགོག་པ་ལུས་ཀྱིས་མངོན་
སུམ་དུ་བྱེད་པ་དེ་གཉིས་སུ་འགྲོ་བའི་ངེས་པ་མེད་པ་དེ་གཉིས་སུ་བྱེད་པ་ནི། རྟ་ཞེས་བྱ་བ་ནི་
གླང་པོ་ལ་ཟེར་བ་ཡིན་ལ། དེ་ལ་དབྱེ་ན་གཉིས་ཡོད་དེ་ར་དང་ལུག་གོ་ཞེས་བརྗོད་པ་ལྟ་བུ་
ཡིན་པས་ཤིན་ཏུ་མ་འབྲེལ་ལོ་ཞེས་བྱ་བ་ལ། འབུམ་པ་ན་རེ་ཉན་ཐོས་ཀྱི་དབང་དུ་བྱས་ན་
བདེན་ཡང་། བྱང་ཆུབ་སེམས་དཔའ་ནི་བསམ་གཏན་བཞི་དང་གཟུགས་མེད་པའི་སྙོམས་
པར་འཇུག་པ་བཞི་ཀའི་ཏིང་ངེ་འཛིན་བསྒོམས་པས་སྲིད་རྩེའི་མཐར་ཐུག་པར་འགྲོ་བ་ཞེས་
བྱ་ལ། ཡང་གཟུགས་མེད་པའི་སྙོམས་འཇུག་བཞིའི་ཏིང་ངེ་འཛིན་ལ་སྙོམས་པར་འཇུག་
པས་གཟུགས་ཀྱི་ཆགས་བཅོམ་ཞེས་བརྗོད་ཀྱང་དངོས་སུ་དེ་དག་ཏུ་སྐྱེ་བ་ནི་མ་ཡིན་པས་མི་
- 1
8
8 -



གྲགས་ཆེན་བཅོ་ངརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
འགལ་ལོ་ཟེར། མདོ་ནས་སྐྱེ་བ་བཤད་པར་བྱས་པ་ལ་སྐྱེ་ཟེར་ཡང་མི་སྐྱེ་བ་ཡིན་གསུང་སྐད།
དེ་ནི་རིགས་ཏེ་ཐོགས་མེད་ཀྱིས་བྱང་ཆུབ་སེམསདཔའཏིང་ངེ་འཛིན་ལ་དབང་མ་ཐོབ་པ་ནི་
དེའི་དབང་གིས་སྐྱེའོ། །དེ་ལ་དབང་ཐོབ་པ་ནི་དེ་དག་བསྒོམས་ཡང་དེའི་དབང་གིས་མི་སྐྱེ་
བར་བཤད་དོ། །དེས་ན་བྱང་ཆུབ་ཡོན་ཏན་ཞེས་པ་དང་ཡང་མཐུན་ནོ། །མདོ་ལས་སྐྱེ་བར་
བཤད་པ་ནི་དེའི་ནུས་པ་ཐོབ་པ་ཙམ་ལ་དགོངས་པར་གསལ་ལོ་སྐད་དོ། །
བྱང་ཆུབ་སེམས་དཔའ་དགྲ་བཅོམ་པའི་འབྲས་བུ་ལ་ཞུགས་པ་ནི་མདོ་ལས། ཤཱ་
རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་ཕ་རོལ་ཏུ་ཕྱིན་པ་དྲུག་ལ་
གནས་ནས། སེམས་ཅན་རྣམས་ལ་སངས་རྒྱས་ཀྱི་ཆོས་ཀྱིས་སྣང་བར་བྱེད་ཅིང་། བདག་
ཉིད་ཀྱང་ནམ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་
སངས་མ་རྒྱས་ཀྱི་བར་སངས་རྒྱས་ཀྱི་ཆོས་ཀྱི་སྣང་བ་དེ་དང་འབྲལ་བར་མི་བྱེད་པ་དག་ཡོད་
དོ་ཞེས་གསུངས་སོ། །ས་བཅུ་པའི་བྱང་ཆུབ་སེམས་དཔར་གསལ་ལོ། །དེ་སྔ་མ་དང་ཆོས་
ཅུང་ཟད་མཚུངས་སོ། །དེ་ཉིད་ཀྱི་དབང་དུ་བྱས་ནས། ཉི་ཚེའི་སྤྱོད་པ་གང་ཡིན་པ། །སྤྱོད་པ་
ཐམས་ཅད་དེ་ཡིས་ཤེས། །དེས་དེ་དགྲ་བཅོམ་ཞེས་བྱའོ། །གང་གིས་སེམས་ཅན་རབ་སྡུག་
བསྔལ། །ཉོན་མོངས་ཐམས་ཅད་དེ་ཡིས་བཅོམ། །ཉོན་མོངས་པ་ལས་སེམས་ཅན་འགྲོལ།།
དེས་དེ་དགྲ་བཅོམ་ཞེས་བརྗོད་དོ། །དམིགས་པ་ཐམས་ཅད་རབ་ཏུ་བཅོམ། །དམིགས་པ་
མེད་ལ་ལེགས་པར་གནས། །ཆོས་ཉིད་སྟོང་པ་ཉིད་དུ་ཤེས། །དེས་དེ་དགྲ་བཅོམ་ཞེས་བརྗོད་
དོ༑ ༑སྟོང་པ་ཤེས་ཤིང་ཞེ་བ་དེ།།དེ་ལྟར་མཚན་མ་མེད་པར་རྟོགས། །མཚན་མནམས་ནི་ཀུན
དང་བྲལ། །དེས་དེ་དགྲ་བཅོམ་ཞེས་བརྗོད་དོ། །སེམས་ཅན་འདུ་ཤེས་རབ་བཤིག་པ།།
འདུ་ཤེས་ཐམས་ཅད་དེ་ཡིས་བཅོམ། །འདུ་ཤེས་ཐམས་ཅད་སྤངས་པའི་ཕྱིར། །དགྲ་བཅོམ་
ཉིད་དང་ལྡན་ཞེས་བརྗོད། །བྱང་ཆུབ་ཡན་ལག་རྣམས་དང་སྟོབས། །སེམས་ཅནརྣམས་ལ་
- ]
8



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོན་པར་འོས། །དེ་དག་ལ་ཡང་ཆགས་མེད་ཐོབ། །དེས་དེ་དགྲ་བཅོམ་ཞེས་བརྗོད་དོ། །བྱང་
ཆུབ་ཕྱིར་ནི་དག་པའི་ཆོས། །སེམས་ཅན་ཤེས་པར་བྱེད་པར་འོས། །དེ་དག་ལ་ནི་ཡེ་ཤེས་
སྟོན། །དེས་དེ་དགྲ་བཅོམ་ཞེས་བརྗོད་དོ། །བྱང་ཆུབ་སེམས་དཔའི་ཆོས་རྣམས་ནི། །དགྲ་
བཅོམ་པ་ཞེས་པས་བསྟན་ཏོ། །ཞེས་གསུངས་སོ། །བྱང་ཆུབ་སེམས་པའི་རང་སངས་རྒྱས་ནི་
མདོ་ལས། ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་གང་དག་སངས་རྒྱས་མི་བཞུགས་
ཤིང་ཉན་ཐོསརྣམས་ཀྱང་མེད་པའི་འཇིག་རྟེན་གྱི་ཁམས་རྣམས་སུ་རང་བྱང་ཆུབ་ཏུ་འཚང་རྒྱ་
བ་དག་ཀྱང་ཡོད་དོ། །དེ་དག་ཐབས་མཁས་པས་སྲོག་ཆགས་བརྒྱ་སྟོང་བྱེ་བ་ཕྲག་མང་པོ་ཐེག་
པ་གསུམ་གྱིས་ཡོངས་སུ་སྨིན་པར་བྱས་ནས། བླ་ན་མེད་པ་ཡང་དག་པར་རྫོགས་པའི་བྱང་
ཆུབ་ཏུ་མངོན་པར་རྫོགས་པར་འཚང་རྒྱ་བ་ཡིན་ནོ། །ཞེས་གསུངས་ཏེ། དེ་ནི། དོན་བྱས་མ་
ཡིན་དེ་སངས་རྒྱས། །མེད་པར་སྐྱེས་ན་སྤྲུལ་དོན་གཉེར། །བསམ་གཏན་དོན་བརྩོན་དེར་
བརྟེན་ནས། །བྱང་ཆུབ་དམ་པ་ཐོབ་པར་འགྱུར། །ཞེས་གསུངས་པ་དེ་ཉིད་ཡིན་ནོ། །སྔ་མ་
དང་ཆོས་མཐུན་པ་ཡིན་ནོ། །དེ་ཡང་མདོ་གཞན་ལས་ཇི་སྐད་དུ། འདི་ནི་ནམ་ཡང་ཡོད་མིན་
ཞེས། །དེས་ནི་ མ་ རིག་ མངོན་སུམ་གྱུར། །དེ་ནི་དངོས་པོར་གྲུབ་མེད་དེ། །ཆུའི་ནང་ན་
གཟུགས་བརྙན་བཞིན། །མ་རིག་པ་ནི་བརྫུན་གྱི་གནས། །ཆོས་གང་དང་ཡང་འབྲེལ་བ་མེད།།
ཆོས་གང་འབྲེལ་བ་མེད་པ་དེ། །མ་རིག་པ་ཡི་མཚན་ཉིད་དོ། །མ་རིག་ནམ་མཁའ་ཇི་བཞིན་
ཏེ༑ ༑ཆོས་རྣམས་ཐམས་ཅད་མཚན་ཉིད་མེད། །འདི་ནི་མངོན་སུམ་གྱུར་པས་ན། །རང་རྒྱལ་
བ་ཞེས་བརྗོད་པ་ཡིན། །ལུས་ཀྱི་འདུ་ཤེས་གང་བརྗོད་པ། །དེ་དག་ལུས་ནངགང་ཡང་མེད། །
ཕྱི་རོལ་མ་ཡིན་ཕྱི་དང་ནང་། །གང་དུ་ཡང་ནི་བྱུང་བ་མེད། །ཆུ་ཤིང་ཕུང་པོ་སྙིང་པོ་མེད། །མ་
སྐྱེས་ཤིང་ནི་མ་འགག་པ། །ནམ་མཁའ་དང་ནི་མཚུངས་འདྲ་བ། །འདི་ནི་མངོན་སུམ་གྱུར་
པས་ན། །བྱང་ཆུབ་སེམས་དཔའ་འཇིགས་མེད་པ། །བསམ་གྱིས་མི་ཁྱབ་དེས་དེ་ནི། །རང་
- 1
[， -



པt
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
རྒྱལ་སངས་རྒྱས་ཞེས་བརྗོད་དོ། །དེ་ལ་སྐྱེ་བ་ཐམས་ཅད་མེད། །དེ་ལ་འཆི་བ་ཡོད་མ་ཡིན།།
དེ་ནི་ནམ་ཡང་གང་ཞིག་ཏུ། །སྐྱེ་བར་འགྱུར་བ་གང་ཡང་མེད། །རྐྱེན་རྣམས་འདི་དག་ཤེས་
ནས་ནི། །དེ་ནི་གང་ལའང་མི་གནས་ཏེ། །རང་སངས་རྒྱས་ཞེས་བྱ་བའི་སྒྲར། །བྱང་ཆུབ་
སེམས་དཔའ་རབ་ཏུ་བསྟན། །ཀུན་དགའ་བོ་འདི་ལྟར་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་ཀྱིས། བྱང་ཆུབ་སེམས་དཔའ་སེམས་དཔའ་ཆེན་པོ་
རང་སངས་རྒྱས་སུ་ཡོངས་སུ་བསྟན་ཏོ། །ཀུན་དགའ་བོ་གཞན་ཡང་བྱང་ཆུབ་སེམས་དཔའ་
སེམས་དཔའ་ཆེན་པོ་རྟེན་འབྲེལ་བཅུ་གཉིས་ཀྱིས་རང་བཞིན་མངོན་སུམ་དུ་གྱུར་པ་ཡིན་ཏེ།
དེ་ལྟ་བས་ན་རང་སངས་རྒྱས་ཞེས་བྱའོ་གསུངས་སོ། །རྒྱུན་དུ་ཞུགས་པ་དང་ལན་ཅིག་ཕྱིར་
འོང་བའི་འབྲས་བུ་ཁྱད་པར་ཅན་མ་ཡིན་པ་གཉིས་དང་། དགྲ་བཅོམ་པའི་རྒྱུ་ལ་གནས་པ་
གསུམ་ནི་སེང་བཟང་གིས་ཁ་བསྐངས་པའི་དགེ་འདུན་ཡིན་ནོ། །དེ་འདྲ་བ་ཡོད་པར་ཅིས་
ཤེས་སྙམ་པ་ལ། ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་དང་། ཕྱིར་མི་ལྡོག་པའི་འཁོར་ལོའི་
མདོ་ལས་བཤད་པའི་ཕྱིར་རོ། །ཞེས་དགོངས་པ་ཡིན་ནོ། །འོ་ན་དེ་དག་བསྡུས་པར་ཅི་སྟེ་མ་
གསུངས་སྙམ་པ་ལ་གོ་སླ་བས་སོ། །ཇི་ལྟར་གོ་སླ་སྙམ་པ་ལ། འབུམ་པ་ན་རེ་རྒྱུན་དུ་ཞུགས་
པའི་འབྲས་བུ་ཁྱད་པར་ཅནགཉིས་བཤད་པས་དེ་གོ་ལ་ལན་ཅིག་ཕྱིར་འོང་བ་ཁྱད་པར་ཅན་
བར་ཆད་གཅིག་པ་བཤད་པས་དེ་གོ་སྟེ། ཁྱད་པར་བཤད་པས་སྤྱི་ཡང་གོ་སླ་བས་སོ་ཟེར་ཏེ།
དེ་དག་སྤྱི་དང་ཁྱད་པར་ནི་མ་ཡིན་ཏེ། སྤངས་པ་ལ་སོགས་པའི་ཁྱད་པར་ཡོད་པས་སོ་ཟེར།
གོང་གི་ཕྱིར་མི་འོང་བ་ཁྱད་པར་ཅན་དང་། འོག་མ་རང་སངས་རྒྱས་བཤད་པས་དེའི་བར་གྱི་
དགྲ་བཅོམ་པའི་རྒྱུ་ལ་ཞུགས་པ་གོ་སླ་བ་ཡིན་ཟེར་ཏེ་རྒྱུ་མཚན་མ་ངེས་སོ། །ཚིགས་ལེའུར་
བཅད་ལས་མ་གསུངས་པས། དེ་རྣམས་བྱེ་བྲག་མེད་ཕྱིར་དང༌། །མདོ་གཞན་དོན་ཡང་མ་
ཚང་དང་། །མདོ་འདི་ཉིད་ལས་མི་གསལ་ཕྱིར། །དབྱེ་བ་འདི་ནི་རིགས་མ་ཡིན། །གོ་རིམ་
- ]
}}



བརྩེ་ཆེན་འོད་སྣང་ལས༔ པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞུང་དང་མི་མཐུན་དང༌། །རྒྱུ་མཚན་དང་པོ་གསུམ་གྱི་ཕྱིར། །དབྱེ་བ་གཞན་ཡང་མི་འཐད་
དོ༑ ༑བསྟན་བཅོས་གཞན་གྱི་ རྗེས་འབྲངས་ནས། །དབྱེའོ་ཞེ་ན་མ་ཡིན་ཏེ། །འབྲས་བུ་
གསུམ་པའི་དབྱེ་བ་ཡང་། གཞན་པ་དག་དང་འགལ་ཕྱིར་རོ། །ལྷག་དང་ཆད་པ་མེད་པ་དང༌།།
མདོ་འདི་ཉིད་ལ་ཞུགས་པ་དང་། །མདོ་གཞན་དག་དང་འགལ་མེད་ཕྱིར། །དབྱེ་བ་གཞུང་
བཞིན་རིགས་པ་ཡིན། །འགལ་མེད་མ་གྲུབ་ཞེ་ན་སྤྱི། །གསུངས་པས་ཁྱད་པར་འགལམེད་
དེ༑ ༑ཤ་པ་ཤིང་དང་མི་འགལ་བཞིན། །ཞེས་གསུངས་སོ། །
དེ་ལྟར་གདམས་ངག་ཐོབ་པ་ལས་སེམས་དྲུག་གི་སྒོམ་རིམ་གྱིས་བསྒོམས་
པས། ངེས་བྱེད་ཡན་ལག་སྐྱེ་བས་དེ་སྟོན་པ་ལ། གོ་རིམ་གྱི་རྒྱུ་མཚན་སྟོན་པ་ནི་ལས་དང་པོ་
པ་ཞེས་པའོ། །དེ་ལ་གཉིས་ཏེ། མདོར་བསྟན་པ་དང་། ཁྱད་པར་རྒྱས་པར་བཤད་པའོ། །
དང་པོ་ལ་དོན་གསུམ་གྱིས་ཤེས་པར་བྱ་སྟེ། ཁྱད་པར་དུ་བྱ་བའི་གཞི་དང་། ཁྱད་པར་དུ་བྱ་
བའི་ཡུལ་དང་། ཁྱད་པར་དུ་བྱེད་པའི་ཆོས་སོ། །དང་པོ་ལ་ཡང་བཞི་སྟེ། རྟེན་དང་། རྒྱུདང་།
ངོ་བོ་དང༌། དབྱེ་བའོ། །བརྡར་བརྟགས་པའི་བྱང་ཆུབ་སེམས་དཔའི་འཇིག་རྟེན་ཆོས་མཆོག་
མན་ཆོད་ལ་ཚོགས་ལེགས་པར་བསགས་པས་གཞན་སྐྱོབས་པའི་བསམ་པའམ་ནུས་པ་དང་
ལྡན་པ་ནི་རྟེན་ཡིན་ནོ། །གདམས་ངག་ཐོབ་ནས་རང་གཞན་གྱི་དོན་དུ་སྒྲུབ་པ་དང་སྟོན་པ་
དག་བྱེད་པར་བཤད་པས་དེ་ཐོབ་པའོ། །ཐོགས་མེད་ཀྱིས་ལམ་ལ་འཇུག་པའི་ལས་དང་པོ་
པ་ནི་དགེ་བའི་ཆོས་ལ་འདུན་པ་ནས་ངེས་པར་འབྱེད་པ་སྐྱེད་པར་མི་བྱེད་པའི་བར་ཡིན་ནོ།།
ཞེས་བཤད་པས་སེམས་བསྐྱེདནས་ཡིན་ནོ། །ཡིད་ལ་བྱེད་པའི་ལས་དང་པོ་པ་ནི་མཚན་ཉིད་
རབ་ཏུ་རིག་པ་སྒོམ་པའོ། །གཉིས་པ་རྒྱུ་ནི་ཐར་པའི་ཆ་མཐུན་གྱི་དགེ་བའོ། །གསུམ་པ་ངོབོ་
ནི་དྲོད་སོགས་ཞེས་པ་དེ་རྣམས་དང་གྱུར་པའི་སྒྲས་བསྟན་པར་བྱ་བའི་འཇིག་རྟེན་པའི་
བསྒོམས་པ་ལས་བྱུངབ་གསལ་བར་སྣང་བ་ཅི་རིགས་པར་ཐོབ་པའོ། །འདི་དག་མཐོང་ལམ་
- ] 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ལས་དམན་པ་དང་ཚོགས་ལམ་ལས་མཆོག་ཏུ་གྲུབ་པའོ། །འོ་ན་རྟོག་པ་དང་བཅས་པ་དེ་
དག་ལས་མཐོང་ལམ་རྟོག་པ་མེད་པ་ཇི་ལྟར་སྐྱེ་ཟེར་ན། རྟོག་པ་རགས་པ་ཡོད་པ་སྲིད་དུ་དེ་
སྐྱེ་བར་མི་འདོད་ཀྱི་ཕྲ་བ་ཕྲ་བའི་རྗེས་ཐོགས་ཞེས་པ་དང་འདྲ་བར་ཆོས་མཆོག་ལ་དེ་ཕྲ་མོ་
ལས་མེད་པས་དེ་སྐྱེ་བ་ཡིན་ནོ། །བཞི་པ་དབྱེ་བ་ནི་ཆུང་དང་ཞེས་པ་སྟེ། དབང་པོ་རྟུལ་པོའི་
དྲོད་ལ་སོགས་པ་ནི་ཆུང་ངུ་ཡིན་ལ། འབྲིང་པོ་ནི་འབྲིང་ཡིན་ལ། རྣོན་པོའི་རྒྱུད་ལ་སྐྱེས་པ་ནི་
ཆེན་པོ་ཡིན་ནོ། །དེ་ལ་བྱང་ཆུབ་སེམས་དཔའ་རྒྱུད་ཐ་དད་ཀྱི་དབང་དུ་བྱས་པ་འདི་བཤད་
ཡམ་ཙམ་དུ་ཟད་ཀྱི་མི་བདེའོ། །ཡང་ན་གང་ཟག་གཅིག་གི་རྒྱུད་ལ་དང་པོར་ཆུང་ངུ་སྐྱེས་པ་
དང༌། བར་དུ་འབྲིང་དུ་སྐྱེས་པ་དང༌། ཐ་མར་ཆེན་པོར་སྐྱེས་པའི་རིམ་པས་གསུམ་དུ་བག་
གོ །གཉིས་པ་ཡུལ་ནི་ཉན་ཐོས་ཞེས་པ་སྟེ་དེ་གཉིས་ཀྱི་ངེས་པར་འབྱེད་པ་ནི། གང་ཟག་གི་
བདག་མེད་པ་དང་། གཟུང་བ་རང་བཞིན་མེད་པའི་དོན་ལ་གསལ་བར་སྣང་བ་དང་པོ་ཐོབ་
པ་དང་། དེ་ཅུང་ཟད་འཕེལ་བ་དང་། དེ་བརྟན་པར་གྱུར་པ་དང༌། དེ་ཉིད་འཇིག་རྟེན་ལས་
འདས་པའི་ཡེ་ཤེས་བསྐྱེད་པ་ལ་མཐུ་ཐོགས་པ་མེད་པའི་ནུས་པ་ཐོབ་པར་གྱུར་པ་རྣམས་
ཡིན་ནོ། །གསུམ་པ་ཁྱད་པར་དུ་བྱེད་པའི་ཆོས་ནི་སེང་བཟང་ལྟར་ན་ལྔ་ལས། དམིགས་རྣམ་
གྱི་ཁྱད་པར་ཤེས་པར་བྱ་བའི་དོན་དུ་དེ་ཉིད་དཔྱད་པར་བྱའོ། །
དེ་ལ་སྤྱིར་བྱེ་བྲག་ཏུ་སྨྲ་བས་ནི། དམིགས་པ་ནི་ཕྱིའི་དོན་ཡིན་ལ་རྣམ་པ་ནི་ཤེས་
རབ་ཡིན་ནོ་ཞེས་བཤད་པ་དང་། མདོ་སྡེ་བས་དམིགས་པ་ནི་ཕྱིའི་དོན་ཡིན་ལ་རྣམ་པ་ནི་དོན་
དང་འདྲ་བ་ཡིན་ནོ་ཞེས་བཤད་པ་དང༌། སེམས་ཙམ་པས་དམིགས་པ་ནི་གཟུང་ཆ་ཡིན་ལ་
རྣམ་པའི་འཛིན་ཆ་ཡིན་ནོ་ཞེས་བཤད་པ་ནི་འདིར་བརྗོད་པར་མི་འདོད་པས། དཔེར་ན་བུམ་
པ་ནི་དམིགས་པ་མི་རྟག་པ་ནི་རྣམ་པ་དེ་རྟོགས་པའི་བློ་ནི་ཚད་མ་ཡིན་པ་བཞིན་དུ། ཡོངས་
སུ་ཤེས་པར་བྱབའི་གཞི་ནི་དམིགས་པ་ཡིན་ཏེ་རང་གི་ངོ་བོ་སྔར་རྟོགས་ལ་ཁྱད་པར་གཞན་
-
） 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་པར་བྱ་བའི་རྟེན་ཡིན་ནོ། །ཡོངས་སུ་ཤེས་པར་བྱ་བའི་དོན་ནི་རྣམ་པ་ཡིན་ཏེ་སྔར་མ་
རྟོགས་པ་རྟོགས་པར་བྱ་བའི་དོན་ཡིན་ནོ། །ཡོངས་སུ་ཤེས་པ་ནི་ངེས་འབྱེད་ཡིན་ལ། མཐོང་
བས་སྤང་བར་བྱ་བའི་སྒྲིབ་པ་ལས་གྲོལ་བའི་ཡང་དག་པའི་ལྟ་བ་མཐོང་ལམ་ཀྱི་ཡེ་ཤེས་ནི་
དེའི་འབྲས་བུ་ཡིན་ནོ། །དེ་ཡང་ཉན་ཐོས་ལྟར་ན་དག་པ་པའི་བདེན་པ་བཞིདང་། མི་རྟག་པ་
ལ་སོགས་པ་དང་། དེའི་ངེས་འབྱེད་དང༌། རང་གི་མཐོང་ལམ་རྣམས་ནི་རིམ་པ་བཞིན་ནོ།།
བྱང་ཆུབ་སེམས་དཔའ་ལྟརན་མི་རྟག་པ་ལ་སོགས་པས་ཁྱད་པར་དུ་བྱས་པའི་བདེན་པ་བཞི་
དང༌། མངོན་པར་ཞེན་པ་བཀག་པ་ལ་སོགས་པའི་གང་ཟག་དང་ཆོས་ཀྱི་བདག་མེད་པ་ཅི་
རིགས་པ་དང་། དམིགས་རྣམ་དེ་ལྟ་བུའི་རྟོགས་པའི་ངེས་འབྱེད་དང༌། དེས་བསྐྱེད་པའི་
མཐོང་ལམ་རྣམས་ནི་རིམ་པ་བཞིན་ནོ། །དེ་ཡང་དོན་ཡོད་པར་འདོད་པའི་དབུ་མ་པ་ལྟརན་
རང་གི་སེམས་ལས་ཐ་དད་པའམ་མི་དད་པའི་བདེན་པ་བཞི་ཁྱད་པར་ཅན་ནི་དམིགས་པ་
ཡིན་ལ། དེའི་ཆོས་ཉིད་མངོན་པར་ཞེན་པ་བཀག་པ་ལ་སོགས་པ་ནི་རྣམ་པ་ཡིན་ནོ། །རྣལ་
འབྱོར་སྤྱོད་པ་པའམ་སེམས་ཙམ་པ་ལྟར་ན། ཤེས་པའི་གཟུང་ཆ་བདེན་པ་བཞི་སྣང་བ་དེ་
ཡང་ཁྱད་པར་གྱི་ཆོས་ཀྱི་རྟེན་དུ་སྣང་བ་ནི་དམིགས་པ་ཡིན་ནོ། །དེའི་ཆོས་ཉིད་ནི་རྣམ་པ་
ཡིན་ནོ། །རྒྱུའི་ཁྱད་པར་ནི་ཤཱནྟི་པ་ལྟར་ན་ཐེག་པ་གསུམ་ནི་བྱང་ཆུབ་གསུམ་ཡིན་ལ། དེ་
ཡང་རིགས་ཅན་གསུམ་གྱིས་བྱང་ཆུབ་སེམས་པའི་ངེས་འབྱེད་འདི་བསྒོམ་ན་རང་རངགི་བྱང་
ཆུབ་ཐོབ་པའི་ཕྱིར་རོ་ཞེས་སོ། །བཤད་པ་དེ་ནི་མཐར་རིགས་ཅན་གསུམ་དུ་གྲུབ་ན་འཐད་
ལ་དེ་ནི་དཀའོ། །ཡང་ན་ཐེག་པ་གསུམ་ནི་རྒྱུ་ཡིན་པས་ལམ་དེ་གསུམ་ངེས་འབྱེད་འདིས་
བྱང་ཆུབ་སེམས་དཔའ་དེའི་ཐོབ་པར་བྱེད་པ་ན་ཡོན་ཏན་ཡར་ལྡན་གྱི་ཚུལ་དུ་ཐོབ་པར་བྱེད་
པ་ཡིན་ནོ། །དེ་སྐད་དུ་ཡང་འཕགས་པས་བྱང་ཆུབ་སེམས་དཔའི་མཐོང་བའི་ལམ་འདི་ཉིད་
དུ་ཉན་ཐོས་དང་རང་རྒྱལ་གྱི་རྟོགས་པ་ཐམས་ཅད་འདུས་སོ་ཞེས་བཤད་དོ། །དེ་ཉིད་ཀྱིས་
- 1 9 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
དོན་དུ་གཉེར་ན་གང་ཡང་ཐོབ་ཅེས་པའི་མུ་གསུམ་པ་གཅིག་ཀྱང་སྲིད་དེ་སྡུད་འགྲེལ་གསར་
མ་ནས་ཀྱང་བཤད་དོ། །
ཡོངས་སུ་འཛིན་པ་ནི་གཞན་དུ་གཉིས་སུ་བཤད་ཀྱང་། འདིར་སེང་གེ་བཟང་པོས་
དགེ་བའི་བཤེས་གཉེན་ཐབས་ལ་མཁས་པ་ཞེས་གཅིག་ཏུ་བཤད་དོ། །ཉན་ཐོས་དང་རང་
རྒྱལ་དང་བྱང་ཆུབ་སེམས་དཔའི་ངེས་འབྱེད་གསུམ་གའི་ཡོངས་སུ་འཛིན་པ་སངས་རྒྱས་མ་
ཡིན་ནམ་ཁྱད་པར་འདི་ནི་མི་གྲུབ་བོ་ཟེར་ན། བདེན་མོད་ཀྱི་དཔེར་ན་ཁྱེའུ་དང་བུ་མོགཉིས་
ཀ་རྒྱལ་པོ་ལས་སྐྱེས་པར་འདྲ་ཡང་། དེས་ནོར་རྒྱ་ཆེན་པོ་དང་གསང་བའི་གནས་ཀྱི་གཏམ་
དང་རྒྱལ་སྲིད་ཇི་ལྟར་བསྐྱང་བ་ལ་སོགས་པ་བུ་ཁོ་ན་ལ་འབོགས་པ་ལྟར། སངས་རྒྱས་ཀྱང་
ཆོས་རྣམས་ཀྱི་དེ་ཁོ་ན་དང་། རྣམ་པ་ཐམས་ཅད་མཁྱེན་པའི་ཡིད་ལ་བྱེད་པའི་སེམས་བསྐྱེད་
པ་དང་། བྱང་ཆུབ་སེམས་དཔའི་སྤྱོད་པ་རླབས་པོ་ཆེ་ལ་སོགས་པ་ནི་རང་གི་གདུང་འཚོབ་
པར་བྱེད་པ་དེ་ཁོ་ན་ལ་འཆད་ཅིང་སྟོན་པར་བྱེད་པ་ཡིན་ནོ། །རྟོག་པ་དང་ལྡན་པའི་ཁྱད་པར་
ནི༔ དྲོད་ལ་སོགས་པ་བདག་ཉིད་ཇི་ལྟ་བ་བཞིན་དུ་རྣམ་པར་རྟོག་པ་བཞི་པོ་གོ་རིམ་བཞིན་
དུ་ལྡན་ཞིང་སྟོན་པའོ། །འདི་ནི་སྤྱིར་ཁྱད་པར་དུ་བྱེད་པའི་ཆོས་སུ་འགལ་ལ། བྱེ་བྲག་ཏུ་ཉན་
ཐོས་དང་རང་རྒྱལ་ལས་ཁྱད་པར་དུ་བྱེད་པའི་ཆོས་སུ་འགལ་ལོ་ཞེས་རྩོད་པ་ནི། འདི་ཇི་སྐད་
བྱ་བ་ཡིན་སྐྱེས་བུ་འདི་ནི་སེར་སྣ་དང་ལྡན་པས་གཞན་ལས་ཁྱད་པར་དུ་འཕགས་སོ་ཞེས་
བརྗོད་པ་མ་འབྲེལ་བ་ཡིན་པ་བཞིན་དུ། རྟོག་པ་ནི་སྤང་བྱ་དྲི་མའི་ཆོས་ཡིན་པས་དེ་ཁྱད་པར་
དུ་བྱེད་པའི་ཆོས་སུ་འགལ་བ་དང་། ཉན་ཐོས་དང་རང་རྒྱལ་ནི་རྟོག་པ་མི་སྤོང་བས་དེ་ལ་དེ་
ལྡན་པ་དང་། བྱང་ཆུབ་སེམས་དཔའ་ནི་སྤོང་བས་དེ་ལ་མི་ལྡན་པར་འོས་པ་མ་ཡིན་ནམ། མི་
སྤོང་བ་ལས་སྤོང་བ་ལྡན་པས་ཁྱད་པར་དུ་འཕགས་པར་བརྗོད་པ་ནི་འགལ་ལོ་ཟེར་ན། ཅི
རྟོག་པ་ཡིན་ཞེས་ཏེ་དེ་ཙམ་གྱིས་ཁྱད་པར་དུ་བྱེད་པའི་ཆོས་མ་ཡིན་པ་ནི་མི་འགྲུབ་སྟེ། དཔེར་
- ]
] ：5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
ན་འདུས་བྱས་མི་རྟག་པར་རྟོགས་པའི་རྟོག་པ་མེད་པ་ལས་དེ་དག་དང་ལྡན་པས་ཁྱད་པར་དུ་
འགྲུབ་པ་བཞིན་དུ། འདི་དག་ནི་བཟང་པོའི་རྟོགས་པ་ཡིན་པས་ཁྱད་པར་དུ་བྱེད་པའི་ཆོས་
སུ་རིགས་སོ། །དེ་ཡང་རང་བཞིན་མེད་པར་རྟོགས་པའི་རྟོག་པ་ཡིན་པས་ཉན་ཐོས་དང་རང་
རྒྱལ་ལ་དེ་ལྟ་བུའི་རྟོག་པ་མེད་པས་ཁྱད་པར་དུ་གྲུབ་པ་ཡིན་ནོ། །དེའི་དོན་ནི་འདི་སྐད་དུ་
བྱང་ཆུབ་སེམས་དཔའི་ངེས་འབྱེད་ཆ་བཞི་པོ་མཉམ་གཞག་གི་གནས་སྐབས་ན་ཀུན་ནས་
ཉོན་མོངས་པའི་ཆོས་ཀྱི་གཟུང་བ་དང་། གཉེན་པོའི་ཆོས་ཀྱི་གཟུང་བ་དང་། གང་ཟག་རྫས་
ཀྱི་འཛིན་པ་དང་། བཏགས་པའི་ཆོས་ཀྱི་འཛིན་པ་རྣམས་རང་བཞིན་མེད་པར་གོ་རིམ་བཞིན་
དུ་སྒོམ་པ་ལས་བྱུང་པའི་ཤེས་རབ་ཀྱིས་ཤེས་པའི་གསལ་སྣང་ཐོབ་པའི་ལྡོག་པ་ནས་དྲོད་
སྣང་བ་ཐོབ་པ་ལ་སོགས་པའི་ཡེ་ཤེས་སུ་འཇོགས་པ་ཡིན་ལ། དེ་ཉིད་བཀག་པའི་དོན་སྤྱི་
སྣང་བས་སྒྲ་དོན་སྣང་བའི་དྲི་མ་མ་ཡལ་བས་མི་གསལ་བར་སྣང་བསགཟུང་འཛིན་གྱི་རྟོག་
པར་འཇོག་པ་ཡིན་ནོ། །འོ་ན་མཉམ་གཞག་ཏུ་བསྒོམས་པ་ལས་གསལ་སྣང་རིམ་གྱིས་སྐྱེ་བ་
དེ་ཇི་ལྟར་ཡིན་ཟེར་ན། དེ་འདྲ་བ་ནི་མི་གསལ་བའི་དྲི་མ་སྤངས་དཀའ་སླ་སོགས་པའི་རྒྱུ་
ལས་བྱུང་པ་ཡིན་ཏེ་ཆོས་ཉིད་ཡིན་ནོ་དེའི་ཕྱིར་དེ་དག་ནི་སྔར་སྒྲོ་འདོགས་ཆོད་པའི་དོན་
བསྒོམས་པའི་སྟོབས་ཀྱིས་གསལ་བར་སྣང་བ་ནི་ཇེ་ཆེ་ཇེ་ཆེར་རིམ་གྱིས་འགྱུར་བ་ཡིན་ཏེ།
སྐྱ་རེངས་དང་པོ་ཤར་བ་ནས་ཉི་མ་མ་ཤར་གྱི་བར་དུ་ནམ་མཁའི་གསལ་བའི་ཁྱད་པར་གྲུབ་
པ་དང་འདྲ་བ་ཡིན་ནོ། །ཉན་ཐོས་དང་རང་རྒྱལ་ལ་གཟུང་འཛིན་རང་བཞིན་མེད་པ་གཏན་
མི་སྣང་བས་མི་གསལ་བར་སྣང་བ་ཞེས་པའི་ཁྱད་པར་དེ་མི་སྲིད་དོ། །དེས་ན་འདི་དག་ཁྱད་
པར་དུ་བྱེད་པར་བཤད་པས་སྒྲུབ་རྟོག་མ་ཡིན་ལ། མཐོང་ལམ་དང་ཁྱད་པར་མེད་པར་ཐལ་
བས་མཉམ་གཞག་ལ་མི་ལྡན་པ་ཡང་མ་ཡིན་ལ། ཕྱིན་ཅི་ལོག་ཡིན་པས་གཉེན་པོ་མ་ཡིན་
པས་སྤོང་བར་ལྡན་པ་ཡང་མ་ཡིན་སྐད་དོ། །སྤྱིར་དེ་ལྟར་ཡིན་དུ་ཆུག་མོད་རང་སངས་རྒྱས་
- 1
3 f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
ཀྱི་ངེས་འབྱེད་ཀྱིས་ཀྱང་གཟུང་བ་གཉིས་དང་གང་ཟག་གི་རྫས་མེད་པར་ཤེས་པ་ཡོད་པས་
དེ་གསུམ་དེ་ལས་ཁྱད་པར་དུ་བྱེད་པ་མི་འགྲུབ་པ་དང་། ཉན་ཐོས་ཀྱི་ངེས་འབྱེད་ཀྱིས་གང་
ཟག་མེད་པར་ཤེས་པ་ཡོད་པས་དེ་དེ་ལས་ཁྱད་པར་དུ་བྱེད་པར་མི་གྲུབ་བོ་ཟེར་ན། སྤྱིར་
བྱང་ཆུབ་སེམས་དཔའ་ཚོགས་ཀྱི་ལམ་དུ་གཟུང་འཛིན་གྱི་ཆོས་ཐམས་ཅད་ངོ་བོ་ཉིད་མེད་
པར་བསམས་པ་ལས་བྱུང་བའི་ཤེས་རབ་ཀྱིས་གཏན་ལ་ཕབ་ནས་དེ་གོམས་པར་བྱས་པ་
ལས་དྲོད་ཐོབ་པ་ན་ཀུན་ནས་ཉོན་མོངས་པའི་གཟུང་བ་མེད་པ་ལ་གསལ་སྣང་དང་པོར་སྐྱེ་
བས་དྲོད་ཀྱིས་ཀུན་ནས་ཉོན་མོངས་པའི་གཟུང་བ་རང་བཞིན་མེད་པར་རྟོགས་ཞེས་བྱས་
ཀྱང་བློ་དེ་ཉིད་ཀྱིས་གཉེན་པོའི་གཟུང་བ་དང་རྫས་ཀྱི་འཛིན་པ་དང་བཏགས་པའི་འཛིན་པ་
ལ་སོགས་པ་ངོ་བོ་ཉིད་མེད་པར་མ་རྟོགས་པ་ནི་མ་ཡིན་ནོ། །དེས་ན་རང་བྱང་ཆུབ་ཀྱི་དྲོད་
ཀྱིས་ཀུན་ནས་ཉོན་མོངས་པའི་གཟུང་བ་རང་བཞིན་མེད་པརརྟོགས་པའི་རྟོག་པ་ཡོད་ཀྱང་།
བཏགས་པའི་ཆོས་ཀྱི་འཛིན་པ་རང་བཞིན་མེད་པར་ཞེས་པ་དང་ངོ་བོ་གཅིག་པའི་ཀུན་ནས་
ཉོན་མོངས་པའི་གཟུང་བ་མེད་པར་ཤེས་པའི་རྟོག་པ་མེད་པས་ཁྱད་པར་དུ་བྱེད་པར་འཐད་
དོ༑ ༑དེ་བཞིན་དུ་རང་སངས་རྒྱས་ཀྱི་རྟོག་པ་ལྷག་མ་གཉིས་པོ་དང༌། ཉན་ཐོས་ཀྱི་གང་ཟག་
གི་བདག་མེད་རྟོགས་པ་ལ་ཡང་སྦྱར་བར་བྱའོ་ཞེས་པ་སྟེ་དེ་འཐད་པར་དཀའ་སྟེ། དཔེར་ན་
མཁས་པ་ཞིག་གིས་གཞན་གཅིག་ལ་རྟ་ལས་བ་གླང་ལ་ཁྱད་པར་ཅི་ཡོད་ཅེས་དྲིས་པ་ན་མི་
མཁས་པ་དེ་ན་རེ་རྣ་བས་རྟ་ལས་ཁྱད་པར་དུ་འཕགས་སོ་ཟེར་ན་མཁས་པ་དེས་རྣ་བ་རྟ་ལ་
ཡང་ཡོད་པས་ཁྱད་པར་དུ་བྱེད་པར་འགལ་ལོ་བྱས་པ་ལ། དེ་ནི་ནོག་དང་ལྐོག་ཤལ་དང་
ལྡན་པ་ལ་ཡོད་པའི་རྣ་བས་ཁྱད་པར་དུ་འཕགས་ཟེར་གྱི་རྟ་ལ་དེ་ག་ལ་ཡོད་ཟེར་ན། མཁས་
པ་དེས་ནོག་དང་ལྐོག་ཤལ་དང་ལྡན་པ་རང་གིས་རྟ་ལས་ཁྱད་པར་དུ་གྲུབ་པས་དེ་དང་ལྡན་
པ་ལ་ཡོད་པའི་རྣ་བ་མི་དགོས་སོ། །གལཏེ་ནོག་དང་ལྐོག་ཤལ་དང་ལྡན་པས་ཁྱདཔར་དུ་མ་
: |
༔ 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གྲུབན་དེ་ལ་ཡོད་པའི་རྣ་བས་ཀྱང་མི་འགྲུབ་པས་མི་ནུས་པར་འགྱུར་རོ་ཞེས་སུན་དབྱུང་བར་
རིགས་པ་བཞིན་དུ། བཏགས་པའི་འཛིན་པ་རང་བཞིན་མེད་པར་ཤེས་པ་རང་གིས་རང་རྒྱལ་
དྲོད་ལས་ཁྱད་པར་དུ་གྲུབ་པས་དེ་དང་ངོ་བོ་གཅིག་པའི་ཀུན་ནས་ཉོན་མོངས་པའི་གཟུང་བ་
རང་བཞིན་མེད་པར་རྟོགས་པའི་རྟོག་པ་སྨོས་པ་ལ་དོན་མེད་ལ། གལཏེ་སྔ་མས་ཁྱད་པར་དུ་
འཕགས་པར་མ་གྲུབ་ན། ཀུན་ནས་ཉོན་མོངས་པའི་གཟུང་བ་རང་བཞིན་མེད་པར་རྟོགས་
པའི་རྟོག་པ་སྨོས་པས་མི་ནུས་ཏེ་དེ་ཐུན་མོང་བ་ཡིན་པའི་ཕྱིར་རོ། །དེས་ན་ཉན་ཐོས་རང་
རྒྱལ་གྱི་དེ་དག་ལསརྟོག་པ་བཞི་དང་ལྡན་པས་ཁྱད་པར་དུ་འཕགས་ཞེས་པའི་དོན་ནི་དེ་དག་
གི་དེ་ལ་རྟོག་པ་གཏན་མེད་ཅེས་ནི་མི་བརྗོད་ཀྱི། ལ་ལ་ཡོད་ཀྱང་བཞི་ཚང་བར་ལྡན་པ་མེད་
པས། འདི་རྟོག་པ་བཞི་ཚང་བར་ལྡན་པས་ཁྱད་པར་དུ་འཕགས་བྱ་བ་ཡིན་ཏེ། རྒྱུའི་ཁྱད་
པར་བཞིན་ནོ་བྱ་བ་ཡིན་ནོ། །མ་ཧ་ལྟར་ན་རྟོག་པ་འདི་རྣམས་ནི་ངེས་འབྱེད་ཀྱི་ཐོབ་ཁོན་ལ་
ལྡན་པ་ཡིན་ནོ། །དེ་དག་ལས་གསུམ་སྒྲུབ་པའི་རྣམ་པ་ཅན་ཡིན་པས་ཁྱད་པར་དུ་བྱེད་པར་
ཇི་ལྟར་འཐད་སྙམ་པ་ལ། དེ་ནི་རང་གིས་བསྐྱེད་པའི་ལམ་གྱི་སྤང་བྱར་ལྡན་པ་ཡིན་པའི་ཕྱིར་
རོ་ཞེས་གསུངས་སོ། །མཉམ་གཞག་ལ་རྟོག་པ་མེད་པ་དེ་ནི་མི་རིགས་ཏེ། མཐོང་ལམ་དང་
ཁྱད་པར་མེད་པར་ཐལ་བས་སོ། །འདི་ལྟར་སྟེ་མ་འཁྲུལ་བ་ཞེས་བྱ་བ་ནི་ཡུལ་བདེན་པར་
གནས་པ་ཡིན་ལ། དེ་དག་གི་ཡུལ་ཆོས་ཀྱི་དབྱིངས་ཀྱང་རིགས་པས་འཐད་པའི་ཤེས་བྱ་ཡིན་
པས་བདེན་པ་ཡིན་པས་ན། དེ་ལ་དམིགས་པས་ནི་དུང་ལ་སེར་པོར་ཤེས་པ་ལྟ་བུ་མ་ཡིན་
པར་གྲུབ་པའོ། །དེ་ཡུལ་དེ་ལ་རྟོག་པ་དང་བྲལ་བ་ཡིན་ན་ཇི་ལྟར་མངོན་སུམ་མ་ཡིན། སྒྲོ་
འདོགས་གཅོད་བྱེད་ནི་ཡིན་ལ་རྟོག་པ་མེད་པས་ཀྱང་གྲུབ་བོ། །འདོད་ན་མཐོང་སྤང་གི་སྒྲིབ་
པ་ སྤོང་ བར་ཐལ་ལོ། །དེ་ ཡང་ འདོད་ན་གང་ཟག་དེ་ འཕགས་པར་ཐལ་ལོ། །ཆོས་ཀྱི་
དབྱིངས་རྟོགས་པ་ལ་ཁྱད་པར་མེད་ཀྱང་སྒོམ་སྤང་མཐོང་ལམ་གྱིས་མི་སློང་བ་འདྲའོ་ཟེར་བ་
- 1 9 $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
ནི༑ སྤང་བྱ་དེ་དག་གི་སྒྲ་དོན་མ་ཤེས་པར་ཁོ་ནར་ཟད་དོ། །མ་ཧཱའི་ལུགས་ལ་ཁྱེད་རྟོགས་པ་
འདི་དག་དགག་རྟོག་ཏུ་བྱེད་དམ་སྒྲུབ་རྟོག་ཏུ་བྱེད། དང་པོ་ལྟར་ན་དེ་དང་མཚུངས་པས་རང་
གི་ལམ་གྱིས་བསྐྱེད་པའི་སྤང་བྱར་ལྡན་པ་དོན་མེད་ལ། གཉིས་པ་ལྟརན་ཉན་ཐོས་རང་རྒྱལ་
གྱི་ལམ་ལ་ཡང་ལྡན་པས་ཁྱད་པར་དུ་བྱེད་པ་མི་འཐད་དོ། །ཞེས་པའི་སྐྱོན་ནི་མི་འོང་སྟེ། དེ་
བློའི་རྣམ་པའི་སྒོ་ནས་ནི་ཁྱད་པར་དུ་བྱེད་པ་མ་ཡིན་པས། དེ་ལ་གསུམ་སྒྲུབ་པའི་རྣམ་པ་ཅན་
ཡིན་ལ་གཅིག་དགག་པའི་རྣམ་པ་ཅན་ཡིན་ཡང་། རང་ནི་བྱང་ཆུབ་སེམས་དཔའི་ངེས་འབྱེད་
དོ༑ ༑དེས་བསྐྱེད་པའི་ལམ་ནི་བྱང་ཆུབ་སེམས་དཔའི་མཐོང་ལམ་སྒོམ་ལམ་མོ། །དེའི་སྤང་
བྱར་གྱུར་པའམ་སྤང་དུ་རུང་བའི་རྟོག་པ་དང་ལྡན་པས་ཁྱད་པར་དུ་འཕགས་ཏེ། ཉན་ཐོས་
དང་རང་རྒྱལ་གྱི་དེ་ལ་དེ་དག་ཡོད་ཀྱང་ཁོ་རང་གི་ངེས་འབྱེད་རང་གིས་བསྐྱེད་པའི་ཉན་ཐོས་
རང་རྒྱལ་གྱི་མཐོང་ལམ་སྒོམ་ལམ་གྱིས་དེ་དག་སྤོང་བར་མི་ནུས་པས་དེ་དང་མི་ལྡན་པ་ཡིན་
ནོ༑ ༑དོན་དེ་ཉིད་དེ་དག་གི་དེ་ནི་འདྲེས་པར་གྱུར་ཀྱང་མ་འདྲེས་པར་སྐྱེ་བའོ་ཞེས་གསུངས་
སོ༑ ༑དེས་ན་མཉམ་པོར་ཡོད་པ་ལ་ལྡན་མི་ལྡན་གྱི་ཁྱད་པར་བྱེད་པ་ཡིན་ཏེ། རིགས་ཆད་པ་
དང་ཐེག་པ་ཆེན་པོའི་རིགས་ཅན་ལམ་ལ་མ་ཞུགས་པའི་སྒྲིབ་པ་བཞིན་ནོ། ཁྱད་པར་དུ་བྱེད་
པའི་ཚུལ་ནི་དེ་ཉིད་ཡིན་ཏེ་འགྲེལ་པ་ཀུན་ལས་བཤད་པའི་ཕྱིར་རོ། །དེ་ལ་ཡང་རྟོག་པ་
བཞིས་ཇི་ལྟར་ཁྱད་འཕགས་ཟེར་བའི་ལན་གདབ་དགོས་སོ། །ཇོ་བོས་དཔེར་ན་དང་པོར་
དགྲ་བཙོན་དུ་འཛིན་པ་དང༌། ཉམ་ སྨོད་པ་དང༌། མཚོན་དང་པོ་བརྒྱབ་པ་དང་། མཚོན་
གཉིས་པ་བརྒྱབ་ནས་གནད་དུ་ཕོག་པ་དང༌། དགྲ་ཤི་བའི་གནས་སྐབས་ལྔ་ཡོད་པ་བཞིན་
དུ༑ རྟོག་པ་བཙོན་དུ་འཛིན་པ་དང་མགོ་གནོན་པ་དང་། རགས་པ་སྤོང་བ་དང་། ཕྲ་བ་སྤོང་
བ་དང༌། རྟོག་པ་འགགས་པའི་གནས་སྐབས་ལྔ་བཤད་པ་དང་མཐུན་པར། སྔོན་གྱི་དྭགས་
པོ་དང་ཁྱུང་པོ་ལ་སོགས་པ་ནི་རྣམ་རྟོག་བཞི་པོ་སྤོང་ལྡན་པ་ཞེས། རྟོག་པ་བཞི་ནི་སྤང་བྱ་
1
] [y



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ལ་དེ་དག་གི་དེ་སྤོང་བའི་གཉེན་པོས་ཁྱད་པར་དུ་འཕགས་པ་ཡིན་ནོ། །ཟེར་རོ། །དེ་ནི་
མ་ཡིན་ཏེ། ཨུཏྟ་ར་ལས། སོ་སོ་སྐྱེ་བོ་ཕྱིན་ཅི་ལོག །བདེན་པ་མཐོང་བ་ལྡོག་པ་སྟེ། །ཕྱིན་ཅི་
མ་ལོག་ཕྱིན་ཅི་ལོག །དེ་བཞིན་གཤེགས་པ་ཇི་ལྟ་བཞིན། །ཕྱིན་ཅི་མ་ལོག་སྤྲོས་པ་མེད།།
ཞེས་གསུངས་པ་དང༌། དེའི་དོན་ངེས་པར་བྱ་བ་དབུས་མཐའ་ལས་སོ་སོ་སྐྱེ་བོའི་སྒོམ་པ་ནི་
བདེན་པ་མངོན་པར་རྟོགས་པ་ཕྱིན་ཅི་མ་ལོག་པ་དང་རྗེས་སུ་མཐུན་ལ་དེའི་ངོ་བོ་ཕྱིན་ཅི་
ལོག་ཏུ་དང་། རྗེས་སུ་འབྲེལ་བཅས་སྒོམ་པ་དང་ཞེས་བཤད་པས་ས་དང་པོ་ནས་བདུན་པའི་
བར་ནི་ཕྱིན་ཅི་ལོག་ནི་མ་ཡིན་ལ། དེའི་ས་བོན་མ་སྤངས་པས་དེ་དང་འབྲེལ་བ་དང་། རྗེས་
སུ་འབྲེལ་མེད་སྒོམ་པའི་ཞེས་བཤད་པས་ས་བརྒྱད་པ་ཡན་ཆད་ནི་ཕྱིན་ཅི་ལོག་ཀྱང་མ་ཡིན་
ལ༑ ས་བོན་སྤངས་པས་དེ་དང་འབྲེལ་བ་ཡང་མེད་དོ་ཞེས་སོ་སོ་སྐྱེ་བོའི་དེའི་ཕྱིན་ཅིལོག་ཏུ་
གསུངས་པས། ཕྱིན་ཅི་ལོག་གི་གཉེན་པོ་འགལ་ལོ། །འདི་ལས་མཐོང་ལམ་དང་སྒོམ་པའི་
ལམ་གྱི་སྤང་བྱར་གསུངས་པ་དང་ཡང་འགལ་ལོ། །འགྲེལ་པ་ལས་ཐོས་པ་ལ་སོགས་པ་
ཞེས་པས་བསམ་བྱུང་བསྡུ་སྟེ། དེ་ན་སྒོམ་བྱུང་མེད་པའི་ཕྱིར་རོ། །གལ་ཏེ་ཡོད་ན་དྲོད་ལ་
སོགས་པ་དང་ཁྱད་པར་མེད་པར་ཐལ་ལོ། །
དེ་ལ་ཐར་པ་ནི་མྱ་ངན་ལས་འདས་པ་ཡིན་ལ་དེའི་ཆ་ནི་ཕྱོགས་གཅིག་གོ་དེ་དང་
མཐུན་པ་ནི་དེའི་དོན་དུ་བསྐྱེད་པའི་དགེ་བའོ། །དེ་ལ་ཁ་ཅིག་ན་རེ་ཚོགས་ཀྱི་ལམ་ན་སྒོམ་
བྱུང་མེད་ན་མི་སྒོམ་པར་ཐལ་ལོ་ཟེར་བ་ནི་མི་རིགས་ཏེ། ཐོས་པ་དང་བསམ་པ་ཡོད་ཀྱང་དེ་
གཉིས་ལས་བྱུང་བ་མེད་པ་སྲིད་པ་བཞིན་དུ་ཐལ་བ་ལས་བཟློག་པའི་རང་རྒྱུད་བྱས་པ་མ་
གྲུབ་པ་ཡིན་ནོ། །ཡང་ཁ་ཅིག་ན་རེ། དེ་ན་སྒོམ་པ་ཡང་ཡོད་ཤེས་རབ་ཀྱང་ཡོད་པས་དེ་ལས་
བྱུང་བ་ཡོད་དོ་ཟེར་བ་ནི་གསལ་བྱེད་ཀྱི་ཟླ་ལ་སོང་བ་ཡིན་ནོ། །དེའི་ཤེས་རབ་དེ་ནི་བསམ་
བྱུང་ཡིན་ནོ། །ཡང་ཁ་ཅིག་ན་རེ་དེ་ན་སྒོམ་བྱུང་མེད་ན་རྫུ་འཕྲུལ་གྱི་རྐང་པ་བཞིའི་ཏིང་ངེ་
ནས
- ， {] [) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
འཛིན་ཡོད་པར་བཤད་པ་དང་འགལ་ཟེར་བ་ཡང་མི་རིགས་ཏེ། དེ་སྒོམ་བྱུང་ཡིན་ཡང་ཤེས་
རབ་མ་ཡིན་ནོ། །དེ་བས་ན་དངོས་པོའི་གཏམ་ནི་འདི་ཡིན་ཏེ་ཐོས་བསམ་སྒོམ་གསུམདང་དེ་
གསུམ་ལས་བྱུང་བའི་ཤེས་རབ་གསུམ་དོན་མི་གཅིག་པས་ཚོགས་ལམ་དུ་དང་པོ་ཐོས་པ་
ལས་བྱུང་བས་རྟོགས་པར་བྱས་ཏེ། དེའི་དོན་རིགས་པས་ལེགས་པར་སེམས་པའི་བསམ་པ་
ལས་བྱུང་བའི་ཤེས་རབ་ཀྱིས་གཏན་ལ་ཕབ་ནས། དོན་དེ་ལ་ལྷག་མཐོང་གིས་གོམས་པར་
བྱས་ཏེ། ཚོགས་ལམ་ཆེན་པོར་ཏིང་ངེ་འཛིན་ཐོབ་ནས། དེ་ཉིད་གོམས་པའི་སྒོ་ནས་སྦྱངས་
ཏེ༑ དེ་ནས་ལྷག་མཐོང་གི་དོན་དེ་ལ་ཞི་གནས་ཀྱིས་སྒོམ་པ་ནི་ཟུང་དུ་འབྲེལ་བསྒོམ་པ་ཡིན་
ནོ༑ ༑དེ་གོམས་པ་ལས་དེ་ཁོ་ན་ཉིད་ལ་སྒོམ་བྱུང་གི་གསལ་སྣང་སྐྱེས་པ་ན་དྲོད་བ་པ་ཡིན་
ནོ༑ ༑དྲོད་དང་པོ་མ་ཐོབ་པ་ལས་ཐོབ་པ་གསུམ་ག་ནི་དྲོ་བར་གྱུར་པ་ཡིན་ནོ། །གཞན་ཡང་དེ་
དང་འདྲའོ། །དེ་ལ་ཆུང་དང་འབྲིང་དང་ཆེན་པོ་ནི་ཞེས་འབྲེལ་བས་ནི་ཁྱད་པར་གྱི་གཞིསྟོན་
ནོ༑ ༑འཆད་པར་འགྱུར་བ་ནས་ཚུལ་དང་འབྲེལ་བར་འབྱུང་བས་ཞེས་འབྲེལ་བས་ནི་ཁྱད་
པར་དུ་བྱེད་པའི་ཆོས་སྟོན་ནོ། །ཉན་ཐོས་ལ་སོགས་པའི་དྲི་བ་ལ་སོགས་པ་ལས་ཞེས་པསན་
ཁྱད་པར་གྱི་ཡུལ་སྟོན་ནོ། ཁྱད་པར་དུ་འཕགས་པ་ཡིན་ནོ་ཞེས་པས་ནི་བཤད་གཞི་ཡིན་ནོ།།
འོ་ན་ཁྱད་པར་དུ་འཕགས་པ་ལ་དེ་ལསགཞན་ལ་མེད་པ་གཅིག་དགོས་པས་དེ་དག་གི་དེ་ལ་
ཇི་ལྟར་མེད་སྙམ་པ་ལ། །དེ་དག་གི་དྲོ་བ་ཞེས་པ་ལ་སོགས་པ་གསུངས་སོ། །འོན་རྣམ་པ་
ཐམས་ཅད་དུ་བཅུ་དྲུག་ཡིན་ནམ་སྙམ་པ་ལ། བྱང་ཆུབ་སེམས་དཔའ་རྣམས་ཀྱི་ངེས་པར་
འབྱེད་པརྣམས་ནི་ཞེས་པ་ལ་སོགས་པ་གསུངས་སོ། །གར་མི་ན་རེ། རྒྱུའི་སྒོ་ནས་ཞེས་པ་ནི་
ཐེག་པ་གསུམ་ཆར་ཞེས་པ་ཡིན་ལ། འབྲས་བུའི་སྒོ་ནས་ཞེས་པ་ནི་རྟོག་པ་སྤོང་བས་དེ་
དང་བྲལ་བའི་འབྲས་བུ་ཡིན་ནོ། །ངོ་བོ་ཉིད་ཀྱི་སྒོ་ནས་ཞེས་པ་ནི་ཡོངས་སུ་འཛིན་པ་དང་
ལྡན་པ་ཡིན་ནོ། །ཆོས་ཉིད་ཀྱི་སྒོ་ནས་ཞེས་པ་ནི་དམིགས་པ་དང་རྣམ་པ་གཉིས་ཡིན་ནོལོ།།
- ? [， ]



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀུ་ལན་ཏའི་རྗེས་སུ་འབྲང་བ་ཕལ་ཆེར་ནི་ཀུན་འབྱུང་གི་བདེན་པ་ཁ་ཅིག་ཏུ་ནི་རྒྱུའི་སྒོ་ནས།
སྡུག་བསྔལ་གྱི་བདེན་པ་ཁ་ཅིག་ཏུ་ནི་འབྲས་བུའི་སྒོ་ནས། འགོག་པའི་བདེན་པ་ཁ་ཅིག་ཏུན་
ངོ་བོ་ཉིད་ཀྱི་སྒོ་ནས། ལམ་གྱི་བདེན་པ་ཁ་ཅིག་ཏུ་ནི་ཆོས་ཉིད་ཀྱི་སྒོ་ནས་ཞེས་སོ། །འད་
པའི་ཕྱོགས་ཊིཀ་ཆུང་ན་གསལ་ལོ། །མ་ཧཱ་ལྟར་ན་ཉན་ཐོས་ཀྱི་སྐབས་སུ་མི་རྟག་པ་ལ་
སོགས་པ་རྣམ་པ་བཅུ་དྲུག་ཏུ་བཤད་པ་སྔ་མ་བཞིན་དུ་བཅུ་གཉིས་པོ་ལས་རྣམ་པ་གཞན་མི་
རྟག་པ་ལ་སོགས་པས་ཀྱང་བྱང་ཆུབ་སེམས་དཔའ་ཡང་བདེན་པ་བཞི་ལ་དམིགས་སོ་
གསུངས་སོ། །དེ་ནི་མི་རིགས་ཏེ་ཉན་ཐོས་དང་རང་རྒྱལ་ཇི་ལྟ་བ་བཞིན་དུ་རྣམ་པར་འབྱེད་ན་
ནི་བྱང་ཆུབ་སེམས་དཔའི་སྦྱོར་ལམ་གྱི་རྣམ་པར་འགལ་ལ། མི་རྟག་པ་ལ་སོགས་པ་
དམིགས་པའི་རྣམ་པར་བྱེད་ན་ནི། རྣམ་པ་མངོན་ཞེན་ལ་སོགས་འགོག་པ་ལ་སོགས་པ་ཆོས་
ཉིད་ཀྱི་རྣམ་པའི་ནང་དུ་འདུས་པས་ལོགས་སུ་བཤད་པ་དོན་མེད་དོ་ཟེར་ཏེ། སློབ་དཔོན་
རང་གི་ཕྱོགས་ལ་ཡང་མཚུངས་སོ། །དེས་ན་འོག་ནས་སྲོག་མི་གཅོད་པ་ལ་སོགས་ལ་རང་
གནས་ཏེ་གཞན་འགོད་པ་དང་། སྦྱིན་པ་ལ་སོགས་པ་སངས་རྒྱས་སུ་བསྔོ་བ་དང་། ཚད་མེད་
པ་ལ་སོགས་པའི་རྣམ་པ་འཆད་པ་ལྟ་བུ་ཡིན་ནོ། །སྔ་མ་ཡང་འགྱུར་རྙིང་པ་ལས་དེ་བཞིན་དུ་
ཡོད་པ་རང་ཡིན་པ་ཡང་སྲིད་དོ། །རྒྱུ་ལ་ སོགས་པའི་རྣམ་པ་བཞིས་བདེན་པ་བཞི་ལ་
དམིགས་པ་དེ་སྟོན་དང་སྙམ་པ་ལ། མདོར་བསྡུས་ཞེས་པའོ། །ཉན་ཐོས་སྡེ་པ་ཁ་ཅིག་ན་རེ་
ཐེག་པ་ཆེན་པོའི་ངེས་འབྱེད་འདི་ནི་ཉན་ཐོས་རང་རྒྱལ་གྱི་ངེས་འབྱེད་ལས་ཁྱད་པར་རྣམ་པ་
ལྔས་ཁྱད་པར་འཕགས་སོ། །ཞེས་ཅི་སྟེ་བརྗོད་དེ་དེ་ནི་སངས་རྒྱས་ཀྱི་བཀའ་མ་ཡིན་པས་
དེའི་བརྗོད་བྱ་ལ་ཁྱད་པར་དེ་རྣམས་ཡོད་པར་མི་རིགས་ཏེ། དེ་དག་བཀའ་མ་ཡིན་ཞེས་
འཁྲུལ་བའི་རྒྱུ་མཚན་ནི། བཅོམ་ལྡན་འདས་ལོ་བཞི་བཅུ་རྩ་ལྔར་འཛམ་བུ་གླིང་དུ་བཞུགས་
པ་ལ། ཁོང་ལོ་གང་དང་ཟླ་བགང་དང་ཚེས་གྲངས་གང་ལ་གནསགང་དུ་བཞུགས་པའི་རྩིས་
- 2 [) 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཡོད་པ་ལ་ཉན་ཐོས་རང་རྒྱུད་པས་དེ་དག་ཏུ་ཐེག་པ་ཆེན་པོའི་ཆོས་གསུངས་པ་ཡེ་མ་ཚོར་ལ།
སངས་རྒྱས་མྱ་ངན་ལས་འདས་ནས། འདི་འབུམ་བྱ་བ་ཡིན་ཞེས་བྱ་བ་ལ་སོགས་པ་མང་པོ་
བྱུང་བར་ཚོར་ནས། འདི་སངས་རྒྱས་ཀྱི་བཀའ་མ་ཡིན་གྱི་སྙན་དངགས་མཁན་གྱིས་རང་
བཟོར་བྱས་པ་ཡིན་ནོ་ཞེས་འཁྲུལ་བ་ཡིན། དེའི་འཐད་པ་ནི་བཀའི་མཚན་ཉིད་གསུམ་དང་
བྲལ་བའི་ཕྱིར་ཏེ། མདོ་སྡེ་ནས་ཆོས་རྣམས་ཡོད་པར་བཤད་པ་འདིས་འགོག་པས་ན་མདོ་སྡེ་
ལ་མི་འཇུག་པ་དང་། འདུལ་བ་ལས་དཀོན་མཆོག་གསུམ་མེད་དོ་ཞེས་བརྗོད་ན་ལྟུང་བར་
བཤད་པ་དེ་འདི་ནས་བརྗོད་པའི་ཕྱིར་འདུལ་བ་ལ་མི་སྣང་བ་དང་། ཆོས་མངོན་པའི་བརྗོད་
བྱ་ཆོས་རྣམས་ཀྱི་ཆོས་ཉིད་གང་ཟག་གི་བདག་མེད་པ་ཙམ་དུ་བཤད་པ་འདིས་འགོག་པས་
ཆོས་ཉིད་དང་ཡང་འགལ་བའི་ཕྱིར་རོ་ཟེར་རོ། །སྡིག་པ་རྣམས་ཀྱི་ནང་ན་དེ་ལས་སྡིག་ཆེབ་
མེད་པས། དེ་བཀར་སྒྲུབ་པར་བྱེད་པ་དང་པོ་ཉིད་དུ་མགོན་པོ་བྱམས་པས། ཡོད་དང་མེད་
དང་ཡོད་མེད་དང༌། །སྔར་ལུང་མ་བསྟན་ལྷན་ཅིག་བྱུང༌། །ཞེས་པ་ལ་སོགས་པ་གསུངས་ལ། །
དེའི་རྗེས་ལ་འཕགས་པ་ཐོགས་མེད་ཀྱིས། ཤེས་བྱའི་གནས་དང་མཚན་ཉིད་དང་། ཞེས་པ་
ལ་སོགས་པ་གསུངས་ལ། སློབ་དཔོན་ཤནྟ་དེ་བས། གལ་ཏེ་ཐེག་ཆེན་མ་གྲུབ་ན། ཁྱོད་ཀྱི་
ལུང་ནི་ཇི་ལྟར་འགྲུབ། །ཅེས་པ་ལ་སོགས་པས་ཁོ་རང་ལ་མགོ་བསྒྲེ་བ་ལ་སོགས་པ་བཤད་
དོ༑ ༑མདོ་སྡེ་ལ་འཇུག་ཅེས་པའི་དོན་ཡང་། མདོ་སྡེ་ཐམས་ཅད་ལ་འཇུག་པ་ལ་སོགས་པནི་
བཀའི་མཚན་ཉིད་མ་ཡིན་པས། མགོན་པོས། རང་གི་ཉིད་ལ་འཇུག་ཕྱིར་དང་
། །རང་གི་
འདུལ་ལ་སྣང་ཕྱིར་དང་། །ཟབ་པའི་ཕྱིར་དང་རྒྱ་ཆེའི་ཕྱིར། །ཆོས་ཉིད་དང་ནི་འགལ་མེད་
ཕྱིར། །ཞེས་གསུངས་སོ། །སློབ་དཔོན་སེང་བཟང་གིས་དེ་དག་གི་རྗེས་སུ་འབྲངས་ནས་དེར་
སྒྲུབ་པ་ཡིན་པས། གང་གི་ཕྱིར་ཐེག་པ་ཆེན་པོ་འདི་ནི་ཉན་ཐོས་ཀྱི་ཐེག་པ་ལས་རྣམ་པར་
བཞག་པ་གཞན་ཁོ་ན་ཡིན་ཏེ་དེའི་ཕྱིར། བྱང་ཆུབ་སེམས་དཔའི་ཐེག་པ་ལས་གཞན་ཉན་
- 2 {j3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐོས་ཀྱི་ཐེག་པ་ལ་བརྟེན་ནས་ནི་ཡུལ་དུས་གང་དུ་ཡང་བཀའ་མ་ཡིན་ཞེས་སུན་འབྱིན་པ་
བརྗོད་པར་བྱ་བ་མ་ཡིན་ནོ་ཞེས་པ་སྟེ། དོན་ནི་ཐེག་པ་ཆེན་པོ་རང་གི་དེ་གསུམ་ལ་འཇུག་པ་
ལ་སོགས་པ་ཡིན་པའི་ཕྱིར་རོ་ཞེས་བྱ་བ་སྟེ་དེ་ལྟ་མ་ཡིན་ན་རྩ་བའི་སྡེ་བཞི་ཡང་ཕན་ཚུན་
འཇུག་པ་ལ་སོགས་པ་དང་བྲལ་བས་དེ་དག་ཀྱང་བཀའ་མ་ཡིན་པར་ཐལ་ལོ་བྱ་བའོ། །བཅུ་
དྲུག་ལས་གཞན་ཞེས་པ་ཡིན་པ་ཡང་སྲིད་དོ། །
གཉིས་པ་ཁྱད་པར་རྒྱས་པར་བསྟན་པ་ལ་གསུམ་སྟེ། དམིགས་པ་ལ་སོགས་
པའི་ཁྱད་པར་དང༌། རྣམ་པར་རྟོག་པ་དང་ལྡན་པ་དང་། ཡོངས་སུ་འཛིན་པ་ཁྱད་པར་རྒྱས་
པར་བསྟན་པའོ། །དང་པོ་ལ་དྲོད་ལ་སོགས་པ་བཞི་ལས། དེ་རེ་རེ་ལ་ཡང་གསུམ་གསུམམོ།
དྲོད་ཆུང་ངུའི་དམིགས་པ་ནི་མི་རྟག་པ་ལ་སོགས་པ་ཆོས་བཅུ་དྲུག་གིས་ཁྱད་པར་དུ་བྱས་པའི་
བདེན་པ་བཞི་སྟེ་སྒྲོ་འདོགས་གཅོད་པའི་གཞི་ཡིན་ནོ། །དྲོད་ཆུང་ངུ་དེའི་རྣམ་པ་ནི་དགག་བྱ་
གསུམ་བཀག་པ་ཡིན་ནོ། །དེ་ཡང་ཤཱནྟིཔ་ལྟར་ན་ཞེན་པ་ཆུང་ངུ་དང་འབྲིང་དང་ཆེན་པོ་
གསུམ་རིམ་པ་བཞིན་ཡིན་ནོ། །མ་ཧཱ་ལྟར་ན་ལྟ་བ་དང་སྤྱོད་པ་དང་འབྲས་བུགསུམ་གྱི་ཡུལ་
ལ་མཚན་མར་འཛིན་པ་ཡིན་ནོ། །འོན་ཀྱང་ཞེན་པའི་གནས་མ་ཡིན་པ་ལ་དང་པོར་ཞེན་པ་
དང༌། དེ་ཉིད་རྒྱུ་དག་ལྡན་པར་གྱུར་པ་དང་། ཕྱིན་ཅི་ལོག་གི་རྒྱུ་མཚན་འཛིན་པས་དེ་ཉིད་
ངེས་པ་ཡིན་ནོ། །དེ་དག་མེད་པནི་རྣམ་པ་ཡིན་ནོ། །གལཏེ་དེ་དག་མེདཔརབཀག་པ་ལ་བྱ་
ན་གཉེན་པོར་མི་རུང་ལ། མ་ཡིན་པ་ལ་བྱ་ན་མིག་ལ་སོགས་པ་ལ་ཡང་ཐལ་ལོ་ཟེར་ན། དེ
གཉིས་ཀ་མ་ཡིན་གྱི་ཚུལ་བཞིན་མ་ཡིན་པ་ཡིད་ལ་བྱེད་པས་ཀུན་ནས་བསླང་བའི་ཡོད་པ་
དང་མེད་པར་འཛིན་པ་དེ་དག་གི་གཉེན་པོར་གྱུར་པའོ་ཞེས་བརྗོད་དོ། །གཉེན་པོ་ནི་རྣལ་
འབྱོར་པའི་བློའི་ཆོས་མ་ཡིནནམ་དེ་བདེན་པའི་རྣམ་པར་ཇི་ལྟར་འོང་ཟེར་ན། བདེན་མོད་ཀྱི་
དེས་མཚོན་ནས་མངོན་པར་ཞེན་པར་བྱ་བ་མ་ཡིན་པ་དང༌། ལྷག་པར་གནས་པར་བྱ་བ་མ་
- 2【1 4 བ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
ཡིན་པ་དང༌། ཀུན་ཤེས་པར་བྱ་བ་མ་ཡིན་པའི་ཆོས་ཉིད་རྣམ་པར་བྱེད་པ་ཡིན་ནོ། །དེ་ཡང་
མདོ་ནས་དམིགས་པ་རྗེས་སུ་འགྲོ་བའི་སྒོ་ནས་སྟོན་ལ་རྣམ་པ་ལྡོག་པའི་སྒོ་ནས་སྟོན་པས།
སྡུག་བསྔལ་གྱི་བདེན་པའི་དབང་དུ་མཛད་ནས། འདི་ལ་བྱང་ཆུབ་སེམས་དཔའ་སེམས་
དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། གཟུགས་མི་རྟག་ཅེས་མངོན་
པར་ཞེན་པ་དང་ལྷག་པར་གནས་པ་དང་ཀུན་ཤེས་པ་འདི་ནི་ཤཱ་རིའི་བུ་བྱང་ཆུབ་སེམས་
དཔའ་སེམས་དཔའ་ཆེན་པོ་མཐོང་བའི་ཆོས་ལ་སྲེད་པ་སྟེ་སྐྱོན་ཡིན་ནོ་ཞེས་གསུངས་ཏེ།
གཟུགས་མི་རྟག་པ་ནི་དམིགས་པ་ཡིན་ལ། མངོན་པར་ཞེན་པ་མེད་པ་དང་ལྷག་པར་གནས་
པ་མེད་པ་དང་ཀུན་ཤེས་པ་མེད་པནི་མཐོང་བའི་ཆོས་ལ་སྲེད་པ་མེད་པ་སྟེ་སྐྱོན་མེད་པ་ཡིན་
ནོ་ཞེས་པ་ནི་རྣམ་པ་ལྡོག་པའི་སྒོ་ནས་བསྟན་པ་ཡིན་ནོ། །ཀུན་འབྱུང་གི་བདེན་པའི་དབང་དུ་
མཛདནསགཟུགས་འདི་ལྟར་སྤང་བར་བྱའོ་འདིས་གཟུགས་སྤང་བར་བྱའོ་ཞེས་མངོན་པར་
ཞེན་པ་དང་ཞེས་པ་ལ་སོགས་པ་གསུངས་སོ། །འགོག་པའི་བདེན་པའི་དབང་དུ་མཛདནས་
འགོག་པ་འདི་ལྟར་མངོན་དུ་བྱའོ་འདིས་འགོག་པ་མངོན་དུ་བྱའོ་ཞེས་མངོན་པར་ཞེན་པ་དང་
ཞེས་པ་ལ་སོགས་པ་གསུངས་སོ། །ལམ་གྱི་བདེན་པའི་དབང་དུ་མཛད་ནས། ལམ་འདི་ལྟར་
བསྒོམ་པར་བྱའོ་འདིས་ལམ་བསྒོམ་པར་བྱའོ་ཞེས་མངོན་པར་ཞེན་པ་དང་བཅས་པ་ལ་
སོགས་པ་གསུངས་སོ། །དྲོད་ཆུང་ངུ་རྒྱུ་ཉིད་དུ་བརྗོད་པས་ནི་གཞན་ཐམས་ཅད་ཀྱང་དོན་
གྱིས་རྒྱུ་ཉིད་དུ་ཆེར་གྲུབ་པ་ཡིན་ནོ། །འགྲེལ་པ་ལས་དོན་གྱིས་གྲུབ་པ་དེ་བརྗོད་དོ། །མདོ་
ལས་ཚེ་དང་ལྡན་པ་རབ་འབྱོར་ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཤེས་རབ་ཕ་
རོལ་ཕྱིན་པ་འདི་ཉིད་མཉན་པར་བྱའོ་ཞེས་པ་ལ་སོགས་པ་གསུངས་སོ། །འབྲིང་གི་དམིགས་
པ་ནི་གཟུགས་ལ་སོགས་པ་བདེན་པ་བཞི་པོ་འདུ་བ་སྟེ་འདི་ནི་མི་རྟག་པ་ཡིན་ནོ་འདི་ནི་སྡུག་
བསྔལ་བ་ཡིན་ནོ་ཞེས་འཕེལ་བ་ལྟ་བུར་བྱེད་པ་སྒྲུབ་པའི་ཐ་སྙད་དང༌། འགོད་པ་སྟེ་འདི་ནི་
- ? {)



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟག་པ་མ་ཡིན་ནོ་བདེ་བ་མ་ཡིན་ནོ་ཞེས་འགྲིབ་པ་ལྟ་བུར་བྱེད་པ་དགག་པའི་ཐ་སྙད་དུ་བྱབ་
དག་དེ་ཁོ་ནར་མེད་པས་ཁྱད་པར་དུ་བྱས་པའོ། །རྣམ་པ་ནི་གནས་བྲལ་བ་དང་གཞས་དེ་
དག་དེ་ཁོ་ནར་མེད་པ་སྟེ། དེ་ལ་གནས་པ་དང་བྲལ་བ་ནི་བུམ་པ་ནི་མི་རྟག་པའོ་སྣམ་བུ་ནི་
བྱས་པའོ་ཀ་བ་ནི་སྡུག་བསྔལ་བའོ་ཞེས་པ་ལྟ་བུ་ཐ་སྙད་ཀྱི་རྒྱུན་མི་འདྲ་བའོ། །གནས་པ་ནི་
རྒྱུན་འདྲ་བ་སྟེ་བུམ་པ་ནི་མི་རྟག་པའོ་བུམ་པ་ནི་བྱས་པའི་བུམ་པ་ནི་སྡུག་བསྔལ་བའོ་ཞེས་པ་
ལ་སོགས་པ་ཐ་སྙད་ཀྱི་རྒྱུན་འདྲ་བའོ། །དེ་དག་དོན་དམ་པར་མེད་པའོ། །མདོ་ལས་བཅོམ་
ལྡན་འདས་བདག་གིས་བྱང་ཆུབ་སེམས་དཔའ་དང་ཤེས་རབ་ཕ་རོལ་ཕྱིན་པ་མ་འཚལ་མ་
དམིགས་ཡང་དག་པར་རྗེས་སུ་མ་མཐོང་སྟེ། དེས་ན་བྱང་ཆུབ་སེམས་དཔའ་གང་ཞིག་ཤེས་
རབ་ཕ་རོལ་ཕྱིན་པགང་ལ་གདམས་ཤིང་རྗེས་སུ་བསྟན་པར་བགྱི་ཞེས་པ་དང་། བཅོམ་ལྡན་
འདས་བདག་གིས་གཟུགས་ཀྱི་འདུ་བ་དང་འགོད་པ་མ་འཚལ་མ་དམིགས་ཡང་དག་པར་
རྗེས་སུ་མ་མཐོང་སྟེ། བཅོམ་ལྡན་འདས་བདག་གང་ལགས་པས་གཟུགས་ཀྱི་འདུ་བ་དང་
འགོད་པ་མ་དམིགས་ཡང་དག་པར་རྗེས་སུ་མ་མཐོང་བཞིན་དུ་བྱང་ཆུབ་སེམས་དཔའ་ཞེས་
གང་ལ་མིང་དུ་གདགས་པར་བགྱི། བཅོམ་ལྡན་འདས་རྣམ་གྲངས་འདིས་ཀྱང་མིང་དེ་ཡང་
གནས་པ་ཡང་མ་ལགས་མི་གནས་པ་ཡང་མ་ལགས། གནས་པ་དང་བྲལ་བ་ཡང་མ་འགས་
གནས་པ་དང་བྲལ་བ་མ་ལགས་པ་ཡང་མ་ལགས་སོ། །དེ་ཅིའི་སླད་དུ་ཞེ་ན་མིང་མ་མསཔ་
སྟེ༑ དེ་ལྟར་མིང་དེ་གནས་པ་ཡང་མ་ལགས་མི་གནས་པ་ཡང་མ་ལགས། གནས་པ་དང་
བྲལ་བ་ཡང་མ་འགས་གནས་པ་དང་བྲལ་བ་མ་ལགས་པ་ཡང་མ་ལགས་སོ་ཞེས་གསུངས་
སོ༑ །ཆེན་པོའི་དམིགས་པ་ནི་ཐོགས་བཅས་ཀྱི་དངོས་པོ་ལ་འདི་ནི་གཟུགས་སོ་ཉམས་སུ་
མྱོང་བའི་དངོས་པོ་ལ་འདི་ནི་ཚོར་བའོ་ཞེས་ཀུན་རྫོབ་ཏུ་བརྡར་བཏགས་པའི་མིང་གིས་ཁྱད་
པར་དུ་བྱས་པའོ། །དེས་ན་ཁྱད་པར་འདི་ནི་ཀུན་རྫོབ་ཀྱི་བདེན་པ་ཡིན་ནོ། །འདིནི་གཟུགས་
- 2 () 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༡༦
སོ་ཞེས་པ་ལ་སོགས་པའི་མིང་དོན་ལ་མ་གྲུབ་པས་བཏགས་པ་ཙམ་ཡིན་གསུངས་ཏེ།
གཟུགས་ལ་སོགསཔ་བཏགས་ཤིང་བློས་བཞག་པ་ཙམ་ཡིན་གྱི་དེ་ཁོ་ནར་མ་གྲུབ་བྱ་བ་ཡིན་
ཡང་སྲིད་པར་འདུགགོ །རྣམ་པ་ནི་དོན་དམ་པར་དགེ་མི་དགེ་ལ་སོགས་པའི་སྒྲས་བརྗོད་དུ་
མེད་པ་སྟེ་དེ་ཡང་རང་གི་མཚན་ཉིད་སྒྲའི་བརྗོད་བྱ་མ་ཡིན་པ་ཙམ་ནི་མ་ཡིན་གྱི། གང་ཕྱིར་
ཁོ་ན་དེ་ལ་ཞེས་པ་དེ་ཡིན་ནོ། །མདོ་ལས་བཅོམ་ལྡན་འདས་བརྡ་དང་ལྡན་པའི་ཆོས་
བཏགས་པ་འདི་ལྟ་སྟེ། བྱང་ཆུབ་སེམས་དཔའ་ཞེས་བགྱི་བ་གང་ལགས་པ་དེ་ཡང་། ཕུང་
པོའམ་ཁམས་སམ་སྐྱེ་མཆེད་དམ་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་གྱི་བར་གང་
ལགས་པ་དེ་གང་གིས་ཀྱང་བརྗོད་པར་བགྱི་བ་མ་འགས་ཏེ། ཆོས་སུ་བཏགས་པ་ཙམ་དུ་
བས་སོ་ཞེས་གསུངས་སོ། །དམིགས་རྣམ་མི་འདྲ་བ་འདི་ཙམ་ཅི་ཡིན་སྙམ་ན། རྣལ་འབྱོར་
པའི་ཤེས་པའི་ཉམས་བརྗོད་པ་ཡིན་ནོ། །དོན་ནི་འདི་ཡིན་ཏེ་ཚོགས་ལམ་དུ་དྲན་པ་ཉེ་བར་
བཞག་པ་བཞི་བསྒོམས་པ་ལས་བདེན་པ་བཞིའི་རྟོགས་པ་བཞི་ཐོབ་པའི་གྲུབ་ཟིན་པ་དེ་དག་
སྒྲོ་འདོགས་གཅོད་པའི་གཞིར་བྱས་ནས། ཆོས་ཉིད་ཀྱི་རྣམ་པ་དེ་དང་དེ་དག་གིས་རྟོགས་
པས་ནི། ཀུན་ནས་ཉོན་མོངས་པའི་གཟུང་བར་ཞེན་པའི་རྟོག་པ་དང་། མིང་ཇི་ལྟ་བ་བཞིན་
དོན་ཇི་ལྟ་བ་བཞིན་མིང་དུ་ཞེན་པའི་སྒྲ་དོན་གྱི་འབྲེལ་བ་འཛིན་པའི་ཞེན་པ་བརྟན་པོ་ཅུང་
ཟད་འཇིག་པ་ཡིན་ནོ། །དེ་ཞིག་པས་འབྲེལ་བ་འཛིན་པའི་རྒྱུ་མཚན་ཅན་གྱི་བསྟོད་པ་དང་
སྨད་པ་ལ་སོགས་པས་ཆགས་པ་དང་སྡང་བ་ལ་སོགས་པར་འགྱུར་བའི་ཉོན་མོངས་པ་མང་
པོ་ཞིག་དེར་སྤོང་བ་ཡིན་ནོ། །དེས་ན་འདིའི་སྐབས་སུ་སྒྲའི་ཐ་སྙད་ཀྱི་ཁྱད་པར་གྱིས་
དམིགས་རྣམ་ཕལ་ཆེར་བཞག་པའི་དོན་ཡང་དེ་ཡིན་ནོ། །དེ་ཡང་སྔ་མ་སྤངས་པ་རྒྱུ་མཚན་
དང་ཕྱི་མ་སྤངས་པ་ནི་རྒྱུ་མཚན་ཅན་དུ་སྣང་ངོ༌། །འགྲེལ་པའི་དོན་ནི་གཟུགས་ལ་སོགས་
པའི་བདེན་པ་བཞི་པོ་དག་མོས་པ་ཡིད་ལ་བྱེད་པ་དག་གིས་སྒྲུབ་པ་དང་དགག་པ་དག་མི་
» ） ？



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་ཤིང་། དེ་ཁོ་ན་ཡིད་ལ་བྱེད་པ་དག་གིས་བདེན་པ་བཞི་པོ་སྒྲུབ་པ་དང་དགག་པ་
དག་མི་མཐོང་བ་ཞེས་བྱ་བ་ཡིན་ནོ། །ཞེས་པ་ལ་མོས་པ་ཡིད་ལ་བྱེད་པ་ནི་མངོན་དུ་བ་མ་
ཡིན་པ་མི་གསལ་བ་ཞེན་པའམ་ངེས་པའི་སྒོ་ནས་དམིགས་པར་བྱེད་པའོ། །དེ་ཁོ་ན་ཡིད་ལ་
བྱེད་པ་ནི་མངོན་དུ་བ་གསལ་བའི་རྣམ་པ་ཅན་མཐོང་བའི་རྣམ་པས་དམིགས་པར་བྱེད་པའོ།།
མོས་པས་སྤྱོད་པའི་གནས་སྐབས་སུ་སྒྲུབ་པ་དང་དགག་པ་མེད་པའི་དེ་ཁོ་ན་མ་མཐོང་བ་མ་
ཡིན་ནམ་དེས་ན་དམིགས་པ་ཁྱད་པར་དུ་བྱེད་པ་གྲུབ་པ་མ་ཡིན་པས་དེས་ཁྱད་པར་དུ་བྱས་
པའི་དམིགས་པ་དེ་ཇི་ལྟར་འགྲུབ་ཟེར་ན། སྒྲུབ་པ་དང་དགག་པ་མེད་པ་ལ་གསལ་སྣང་སྐྱེས་
པའི་ཆ་ནས་དེ་ཁོ་ན་ཡིད་ལ་བྱེད་པ་ཞེས་བརྗོད་ལ། དེ་ཉིད་མི་གསལ་བར་སྣང་བའི་ཆ་ནས་
མོས་པ་ཡིད་ལ་བྱེད་པ་ཞེས་བརྗོད་དོ་ཞེས་བྱ་བའམ། ཡང་ན་དེ་ཁོ་ན་ཡིད་ལ་བྱེད་པ་ནི་
བཟློག་ཟླ་ཙམ་དུ་བྱུང་བ་ཡིན་ནོ། །རྩེ་མོ་ཆེ་འབྲིང་གི་དམིགས་རྣམ་གྱི་ཁྱད་པར་འཕགས་
པའི་བཤད་པ་ལེགས་པ་ཡིན་པ་ལ། སེང་བཟང་གིས་བཤད་པ་འདི་ནི་དེ་དང་ཤིན་ཏུ་མི་
མཐུན་པ་ཡིན་པས་སེང་བཟང་ལྟར་ན། རྩེ་མོ་ཆུང་ངུའི་དམིགས་པ་ནི་གཟུགས་ལ་སོགས་པ་
བདེན་པ་བཞི་པོ་གནས་པའི་གཉེན་པོར་གྱུར་པས་མི་གནས་པ་སྟེ་དེ་ཡང་བློའི་ཆོས་ཡིན་པས་
དེས་མཚོན་ནས་གསན་པར་མི་འོས་ཤིང་གནས་པར་བྱ་བ་མ་ཡིན་པའི་ཆོས་ཉིད་ཀྱིས་ཁྱད་
པར་དུ་བྱས་པ་ཡིན་ནོ། །མི་བྱ་བ་དེ་ཅིའི་ཕྱིར་ཞེ་ན། གཟུགས་སོགས་དེ་དག་གི་གགས་ལ་
སོགས་པ་དེའི་ངོ་བོར་རང་བཞིན་མེད་ཅེས་པ་སྟེ་རང་བཞིན་སྟོང་པའི་ཕྱིར་རོ། །མདོ་ལས་
བཅོམ་ལྡན་འདས་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་
རོལ་ཏུ་ཕྱིན་པ་ལ་སྤྱོད་པས་གཟུགས་ལ་གནས་པར་མི་བགྱིའོ། །ཚོར་བ་དང་འདུ་ཤེས་དང་
འདུ་བྱེད་དང་རྣམ་པར་ཤེས་པ་ལ་གནས་པར་མི་བགྱིའོ། །དེ་ཅིའི་སླད་དུ་ཞེ་ན་བཅོམ་ལྡན་
འདས་འདི་ལྟར་གཟུགས་ནི་གཟུགས་ཀྱིས་སྟོང་ཞེས་པ་ལ་སོགས་པ་གསུངས་སོ། །རྣམ་པ་
w5
2 ( 8



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས ༦
ནི་གཟུགས་ལ་སོགས་པ་དེ་མི་རྟག་པ་དང་། རྟག་པ་དང་བདེ་བ་དང་སྡུག་བསྔལ་བ་ལ་
སོགས་པར་གནས་པར་མི་བྱ་བའི་ཆོས་ཉིད་དོ། ཁྱད་པར་གྱི་ཆོས་སུ་གནས་པར་མི་བྱ་བ་དེ་
ཅིའི་ཕྱིར་ཞེ་ན། གཟུགས་ལ་སོགས་པའི་ཆོས་ཅན་དང་དེའི་ཆོས་ཉིད་སྟོང་པ་ཉིད་དག་
གཅིག་གི་རང་བཞིན་གཅིག་ཅེས་པ་སྟེ་དེ་དག་དབྱེར་མེད་པའི་ཕྱིར་རོ་བྱ་བའོ། །དོན་ནི་
གཟུགས་ལ་སོགས་པ་དང་སྟོང་པ་ཉིད་དབྱེར་མེད་པས་སྟོང་པ་ཉིད་ལ་ཁྱད་པར་གྱི་ཆོས་སུ་
གནས་པར་བྱར་ག་ལ་ཡོད་བྱ་བའོ། །དེས་ན་སེང་བཟང་གིས་ཆོས་སུ་གནས་པར་བྱ་བ་མ་
ཡིན་པ་ནི་དམིགས་པའི་ཁྱད་པར་དང་། ཆོས་ཀྱི་ཁྱད་པར་དུ་གནས་པར་བྱ་བ་མ་ཡིན་པ་ནི་
རྣམ་པར་བསམས་པ་ཡིན་ནོ། །རྣམ་པའི་འཐད་པ་ནི་མདོ་ལས་བཅོམ་ལྡན་འདས་གརྒྱགས་
ཀྱི་སྟོང་པ་ཉིད་གང་ལགས་པ་དེ་ཡང་གཟུགས་མ་ལགས་སྟོང་པ་ཉིད་ལས་གཞན་ན་ཡང་
གཟུགས་མ་མཆིས་ཏེ། གཟུགས་ཉིད་སྟོང་པ་ཉིད་སྟོང་པ་ཉིད་གཟུགས་སོ་ཞེས་པ་ལ་སོགས་
པགསུངས་སོ། །རྣམ་པ་དངོས་ནི་བཅོམ་ལྡན་འདས་གཞན་ཡང་བྱང་ཆུབ་སེམས་དཔའ་ཆེན་
པོས་ཤེས་རབ་ཕ་རོལ་ཕྱིན་པ་ལ་སྤྱོད་པས་གཟུགས་མི་རྟག་གོ་ཞེས་དམིགས་པས་གནས་
པར་མི་བགྱིའོ་ཞེས་པ་ལ་སོགས་པ་གསུངས་སོ། །འབྲིང་གི་དམིགས་པ་ནི་མི་རྟག་པ་ལ་
སོགས་པའི་ཁྱད་པར་གྱི་ཆོས་དེ་རྣམས་དང་དེ་དག་གི་སྟོང་པ་ཉིད་དེ་གཅིག་གིས་རང་བཞིན་
གཅིག་ཅེས་པ་སྟེ། ཁྱད་པར་གྱི་ཆོས་དང་སྟོང་པ་ཉིད་དབྱེར་མེད་པའི་ཆོས་ཉིད་ཀྱིས་ཁྱད་
པར་དུ་བྱས་པའི་བདེན་པ་བཞིའོ། །དབྱེར་མེད་པ་དེ་ཅིའི་ཕྱིར་ཞེ་ན། མི་རྟག་པ་ལ་སོགས་པ་
དང་དེ་དག་གི་སྟོང་པ་ཉིད་དེ་རྣམས་མི་རྟག་པ་ལ་སོགས་པ་དང་དེ་དག་གི་སྟོང་པ་ཉིད་ཀྱི་ངོ་
བོས་སྟོང་པའི་ཕྱིར་རོ་ཞེས་པ་སྟེ། དེས་ན་ཐམས་ཅད་སྟོང་པ་ཉིད་ཡིན་པས་དབྱེ་བ་མེད་པར་
གྲུབ་བོ་སྙམ་དུ་བསམ་པ་ཡིན་ནོ། །སྟོང་པ་ཉིད་ཅེས་པ་དེ་རྩ་བའི་དོན་དུ་མི་གསལ་ལོ།།
དམིགས་པའི་འཐད་པནི་མདོ་ལས་བཅོམ་ལྡན་འདས་གཟུགས་མི་རྟག་པགཟུགས་མི་རྟག་
2
9



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཉིད་ཀྱིས་སྟོང་ཞེས་བྱ་བ་ལ་སོགས་པ་གསུངས་སོ། །དམིགས་པ་དངོས་ནི་གཟུགསམི་རྟག་
པའི་སྟོང་པ་ཉིད་གང་ལགས་པ་དེ་ཡང་གཟུགས་མི་རྟག་པ་མ་ལགས། སྟོང་པ་ཉིད་ལས་
གཞན་ན་ཡང་གཟུགས་མི་རྟག་པ་མ་མཆིས་ཏེ། གཟུགས་མི་རྟག་པ་ཉིད་སྟོང་པ་ཉིད་དོ་སྟོང་
པ་ཉིད་གཟུགས་མི་རྟག་པའོ་ཞེས་གསུངས་སོ། །རྣམ་པ་ནི་མི་རྟག་ལ་སོགས་པའི་ཆོས་
རྣམས་མི་འཛིན་ཅིང་བདག་གིར་མི་བྱེད་པའོ། །དེ་ལ་འཛིན་པ་ནི་ངས་ཆོས་འདི་དག་རྟོགས་
སོ་ཞེས་བདག་གིར་བྱེད་པ་ཡིན་ལ། དེ་བཀག་པས་ཀྱང་བདག་གིར་བྱ་བ་མ་ཡིན་པའིཆོས་
ཉིད་མཚོན་པ་ཡིན་ནོ། །དེ་ཡི་འཐད་པ་ནི་འགྲེལ་པ་ལས་ངོ་བོ་ཉིད་བཀག་པས་ཞེས་
ཁ་བསྐངས་སོ། །རྣམ་པའི་ཁྱད་པར་ནི་མདོ་ལས་བཅོམ་ལྡན་འདས་འདི་ལྟར་གགས་ནི་
ཡོངས་སུ་མ་བཟུང་བའོ། །དེ་ཅིའི་སླད་དུ་ཞེ་ན་གཟུགས་ཀྱི་འཛིན་པ་མེད་པ་གང་ཡིན་པ་དེ་
ནི་གཟུགས་མ་ལགས་ཏེ། རང་བཞིན་གྱིས་སྟོང་པ་ཉིད་ཀྱི་སླད་དུའོ་ཞེས་གསུངས་སོ། །ཆེན་
པོའི་དམིགས་པ་ནི་གཟུགས་ལ་སོགས་པ་དེ་དག་སྔོན་པོ་དང་སེར་པོ་དང་སྙན་པ་ལ་སོགས་
པའི་མཚན་མའི་ཆོས་གང་དུ་ཡང་མི་མཐོང་བ་སྟེ། དེས་ཀྱང་མཐོང་བར་བྱ་བ་མ་ཡིན་པའི་
ཆོས་ཉིད་མཚོན་པ་ཡིན་ནོ། །དེས་ཁྱད་པར་དུ་བྱས་པའི་བདེན་པ་བཞིའོ། །མདོ་ལས་བཅོམ་
ལྡན་འདས་འདི་ལྟར་རྣམ་པ་ཐམས་ཅད་མཁྱེན་པ་ཉིད་མཚན་མར་བཟུང་བར་བགྱི་བ་མ་
ལགས་ཏེ། མཚན་མ་ནི་ཉོན་མོངས་པ་ལགས་སོ་ཞེས་གསུངས་སོ། །རྣམ་པ་ནི་ཤེས་རབ་
ཀྱིས་ཤེས་རབ་དེ་ཉིད་ལ་འདིའི་ངོ་བོ་ཉིད་གཟུགས་ཡིན་ནམ་སེམས་ཡིན། འབྲེལ་བ་ཅན་
རྫས་སུ་ཡོད་པའམ་བཏགས་པར་ཡོད་པ་གང་ཡིན། འདིའི་དམིགས་པའི་ཡུལ་གང་ཤེས་པ་
ཡིན་ཞེས་རྟོག་པ་ལས། གསུམ་པོ་དེ་ཐམས་ཅད་དམིགས་པ་མེད་པ་སྟེ་དམིགས་པར་བྱ་བ་
མ་ཡིན་ པའི་ ཆོས་ཉིད་དོ། །མདོ་ལས། བཅོམ་ལྡན་འདས་གཞན་ཡང་བྱང་ཆུབ་སེམས་
དཔའ་ཆེན་པོ་ཤེས་རབ་ཕ་རོལ་ཕྱིན་པ་ལ་སྤྱོད་པ་ནི། ཤེས་རབ་ཕ་རོལ་ཕྱིན་པ་ནི་གང་།
2 [ (0



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
ཤེས་རབ་ཕ་རོལ་ཕྱིན་པ་འདི་ནི་གངགི །ཤེས་རབ་ཕ་རོལ་ཕྱིན་པ་འདི་ཅི་ཞིག །ཅིའི་ཕྱིར་ན་
དེ་ལ་ཤེས་རབ་ཕ་རོལ་ཕྱིན་པ་ཞེས་བྱ་ཞེས་དེ་ལྟར་ཡོངས་སུ་བརྟགས་པར་བྱའོ་ཞེས་
གསུངས་སོ། །སེང་བཟང་གིས་མདོ་སྦྱོར་ལེའུ་བརྒྱད་མ་དང་། འཕགས་པའི་དང་མི་མཐུན་
ཏེ་མི་ལེགས་སོ། །བཟོད་པ་མ་ཐོབ་པ་མན་ཆོད་དུ་དབང་པོ་ཙམ་གྱི་ངོ་བོ་ཡིན་པས་མི་མཐུན་
པའི་ཕྱོགས་འཇོམ་པར་བྱེད་པའི་སྟོབས་ཀྱི་ངོ་བོ་མ་ཐོབ་པས་མི་མཐུན་པའི་ཕྱོགས་ཀྱི་དབང་
གིས་ཉམས་པ་སྲིད་པས་ན་དེ་དག་གི་དགེ་བ་ནི་གཡོ་བ་ཡིན་ནོ། །དེ་རྣམས་ཀྱི་རྩེ་མོ་སྟེ་
བཟང་ཤོས་ཡིན་ནོ་བྱ་བའོ། །དོན་དེ་ནི་རྩེ་མོ་ཆེན་པོ་ཁོ་ན་ལ་རིགས་སོ་ཟེར་ན། གཉེན་པོའི་
ཆོས་ཀྱི་གཟུང་བ་མེད་པར་རྟོགས་པའི་ལྡོག་པའི་སྤྱི་བཟུང་ནས་ཐམས་ཅད་ལ་རིགས་སོ།།
དེ་ལ་ངེས་འབྱེད་ཀྱི་དམིགས་རྣམ་མི་འདྲ་བར་བཤད་པ་འདིའི་དོན་ནི། ལྷ་རྗེ་ན་རེ། ཆོས་ཀྱི་
དབྱིངས་ཀྱི་ཆེ་བ་དང་། ཐབས་ལ་མཁས་པའི་ཆེ་བ་གཉིས་ཀྱི་དབང་དུ་བྱས་པ་ཡིན་ཏེ། དང་
པོ་ནི་ཐམས་ཅད་ཀྱང་དམིགས་པ་མི་རྟག་པ་ལ་སོགས་ལ། རྣམ་པ་མངོན་པར་ཞེན་པ་ལ་
སོགས་པ་བཀག་པའི་ཆོས་ཉིད་ཀྱི་རྣམཔས་དམིགས་པར་བྱེད་པ་ཡིན་ལ། སེམས་ཅན་མོས་
པ་སྣ་ཚོགས་པ་རྣམས་ཀྱི་མོས་པ་དང་བསྟུན་ནས་དེ་འདུལ་བའི་ཐབས་ལ་མཁས་པ་ནི་དུ་
མར་གསུངས་སོ་སྐད་དོ། །མ་ཧཱ་ལྟར་ན་མཉམ་གཞགནི་ཐམས་ཅད་ཀྱང་ཆོས་ཀྱི་དབྱིངས་ཀྱི་
རྣམ་པ་ཅན་ཡིན་ལ། མི་འདྲ་བ་ནི་ཐམས་ཅད་རྗེས་ཀྱི་ཡིན་གསུངས་སོ། དེ་གཉིསནི་ཚུལ་
འདྲ་མོད་ཀྱི་ངེས་བྱེད་ཆ་བཞིའི་མཉམ་གཞག་ལ་དམིགས་རྣམ་མི་འདྲ་བར་རྟོགས་པ་མེད་པ་
ནི་མི་རིགས་ཏེ། ཡིད་ཀྱི་བརྗོད་པ་མ་གཏོགས་པར། །དོན་ཀུན་རབ་ཏུ་མི་མཐོང་ངོ༌། །ཞེས་
པ་དང་། ཆོས་ཀྱི་སྣང་བ་འཕེལ་བྱའི་ཕྱིར། །ཞེས་དེ་དག་ལ་རྟོགས་པའི་ཁྱད་པར་ཡོད་པར་
གསུངས་པ་དང༌། དྲོད་ཀྱི་གནས་སྐབས་ན་ཀུན་ནས་ཉོན་མོངས་པའི་གཟུང་བ་མེད་པར་
རྟོགས་པ་དང༌། དྲོད་ཀྱི་གནས་སྐབས་ན་ཀུན་ནས་ཉོན་མོངས་པའི་གཟུང་བ་མེད་པར་
2 1 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་པ་ལ་སོགས་པའི་ཁྱད་པར་ཡོད་པར་བཤད་ལ། དེ་ཡང་སྒྲོ་འདོགས་ཆོད་པའི་གསལ་
བར་སྣང་བ་སྒོམ་པ་ལས་བྱུང་བ་ཡིན་ཏེ། དཔེར་ན་ཐག་རིང་པོ་ན་གོང་བུ་མ་ཡིན་པའི་སྒོ་
འདོགས་ཆོད་པ་ཙམ་གྱིས། སེམས་མ་ཡིན་པ་དང༌། མི་མ་ཡིན་པ་དང་ལྷ་སྦྱིན་མ་ཡིན་པ་ལ་
སོགས་པའི་སྒྲོ་འདོགས་ཆོད་པ་བཞིན་ནོ། །དེས་ན་སྒྲོ་འདོགས་ཆོད་པའི་གསལ་སྣང་ལྷག་
པ་སྐྱེས་པ་ན། སྒྲོ་འདོགས་ཆོད་པའི་གཞི་ནི་དམིགས་པ་ཡིན་ལ། དེ་ལ་སྒྲོ་འདོགས་བཅད་
པའི་དོན་གང་ཡིན་པ་དེ་ནི་རྣམ་པ་ཡིན་ནོ། །དོན་དེ་ཡང་ཐམས་ཅད་དུ་དངོས་པོར་གྱུར་པ་
ཞིག་དགོས་པའི་ངེས་པ་ནི་མེད་དེ། ཀུན་ནས་ཉོན་མོངས་པའི་གཟུང་བ་མེད་ཅེས་རྟོག་པན་
དེ་བཀག་པ་ནི་དོན་ཡིན་ནོ། །འཇིག་རྟེན་པའི་སྒོམ་བྱུང་དེས་སྒྲོ་འདོགས་གཅོད་པ་ན་སྒྲོ་
འདོགས་གཅད་པར་བྱ་བའི་གཞི་དེ་སྣང་ངམ་མི་སྣང་ཟེར་ན། དེ་ནི་སྤྱིར་རིགས་པའི་ཤེས་པ་
ལ་ཆོས་ཅན་སྣང་མི་སྣང་གི་མཐར་ཐུག་པས་འདི་འབའ་ཞིག་ལ་དཔྱད་པར་མི་རིགས་སོ།།
དེ་ལ་མི་སྣང་བའི་ཕྱོགས་འཐད་སྐད་དོ། །འོན་ཀྱང་དེ་ན་སྒྲོ་འདོགས་གསར་དུ་གཅོད་པར་
འདོད་པར་འདུག་སྟེ་དེའི་གཅོད་བྱེད་བརྟགས་པ་ན་རྙེད་པར་དཀའོ། །
དྲོད་ཆུང་དུས་དམིགས་པ་མི་རྟག་པ་ལ་སོགས་པས་ཁྱད་པར་དུ་བྱེད་པ་ལ།
རྣམ་པ་མངོན་ཞེན་འགོག་པ་ལ་སོགས་པར་རྟོགས་ལ། འབྲིང་ཡན་ཆད་ཀྱིས་ཀྱང་དམིགས་
རྣམ་གཞན་དང་གཞན་རྟོགས་པའི་སོ་སོར་ངེས་པའི་རྒྱུ་མཚན་ལུང་ནས་བཤད་པ་ཙམ་ལས་
གཞན་མི་རྙེད་དོ། །བཟོད་པ་ཆུང་ངུའི་དམིགས་པ་ནི། གཟུགས་ལ་སོགས་པའི་བདེན་པ་
བཞི་པོ་ངོ་བོ་ཉིད་མེད་པས་ཁྱད་པར་དུ་བྱས་པའོ། །དེའི་འཐད་པ་ནི་འགྲེལ་པ་ལས་མཚན་
ཉིད་ནི་མཚན་ཉིད་ཀྱི་ངོ་བོ་ཉིད་ཀྱིས་སྟོང་ལ། མཚན་ཉིད་ནི་མཚོན་བྱའི་ངོ་བོ་ཉིད་ཀྱིས་སྟོང་
པ་དང༌། མཚོན་བྱ་མཚོན་བྱའི་ངོ་བོ་ཉིད་ཀྱིས་སྟོང་པ་དང་། མཚོན་བྱ་མཚན་ཉིད་ཀྱི་ངོ་བོ་
ཉིད་ཀྱིས་སྟོང་པས་དེ་དག་དབྱེར་མེད་པའི་ཕྱིར་རོ་ཞེས་པའོ། །མདོ་ལས་ཚེ་དང་ལྡན་པ་རབ་
2 1
2



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༡༦
འབྱོར་ཅིའི་ཕྱིར་ན་བྱང་ཆུབ་སེམས་དཔའ་ཆེན་པོ་ཤེས་རབ་ཕ་རོལ་ཕྱིན་པ་དང་མ་བྲལ་བར་
ཤེས་པར་བྱ། ཚེ་དང་ལྡན་པ་ཤཱ་རིའི་བུ་གཟུགས་ནི་གཟུགས་ཀྱི་ངོ་བོ་ཉིད་དང་བྲལ་བ་སྟེ་དེ་
བྱང་ཆུབ་སེམས་དཔའ་ཆེན་པོ་ཤེས་རབ་ཕ་རོལ་ཕྱིན་པ་ལ་སྤྱོད་པའི་ཚེ་ཡང་དག་པ་ཇི་ལྟ་བ་
བཞིན་རབ་ཏུ་ཤེས་སོ་ཞེས་པ་ལ་སོགས་པ་གསུངས་སོ། །རྣམ་པ་ནི་གཟུགས་ལ་སོགས་པ་
ལ་བདེན་པའི་ ངོ་བོ་ཉིད་དེ་མེད་པ་ཉིད་ཀུན་རྫོབ་སྣང་ཚོད་པའི་ངོ་བོ་ཉིད་ཅེས་པ་སྟེ།
དམིགས་པ་ནི་དོན་དམ་པས་ཁྱད་པར་དུ་བྱས་པ་ཡིན་ལ་རྣམ་པ་ནི་ཀུན་རྫོབ་ཀྱི་བདེན་པ་
ཡིན་ནོ། །འདི་ནི་ རྗེས་ཐོབ་ཀྱི་ཡིན་ལ་འདིས་མཚོན་པའི་ཆོས་ཉིད་རྣམ་པར་བྱའོ། །མདོ་
ལས་གཟུགས་ཀྱི་རང་བཞིན་ནི་ཇི་ལྟ་བུ་ཞེས་དྲིས་པ་ལ་གཟུགས་ཀྱི་རང་བཞིན་ནི་དངོསཔོ་
མེད་པའོ། །ཞེས་པ་ལ་སོགས་པ་གསུངས་སོ། །འབྲིང་གི་དམིགས་པ་ནི་བདེན་པ་དེ་དག་
འཁོར་བའི་མཚན་ཉིད་ཀྱི་སྐྱེ་བ་དང་མྱ་ངན་ལས་འདས་པའི་མཚན་ཉིད་ཀྱི་ངེས་པར་འབྱུང་
བ་མེད་པ་སྟེ། འཁོར་བ་དང་མྱང་འདས་དོན་དམ་པར་མ་གྲུབ་པས་ཁྱད་པར་དུ་བྱས་པའོ།།
མདོ་ལས་དེ་ཅིའི་ཕྱིར་ཞེ་ན་ཚེ་དང་ལྡན་པ་ཤཱ་རིའི་བུ་འདི་ལྟར་ཆོས་ཐམས་ཅད་ནི་མ་སྐྱེས་
ཤིང་ངེས་པར་མ་བྱུང་པའོ། །ཚེ་དང་ལྡན་པ་རབ་འབྱོར་རྒྱུགང་གིས་ཆོས་ཐམས་ཅད་མ་སྐྱེས་
ཤིང་ངེས་པར་མ་བྱུང་། གཟུགས་ནི་གཟུགས་ཀྱི་རང་བཞིན་གྱིས་སྟོང་སྟེ་དེ་ལ་སྐྱེ་བའམངེས་
པར་འབྱུང་བ་མི་དམིགས་སོ་ཞེས་གསུངས་སོ། །རྣམ་པ་ནི་འཁོར་བ་དང་མྱ་ངན་ལས་འདས་
པའི་ཆོས་ཀྱིས་སྟོང་པའི་བདེན་པ་འདི་རྟོགས་ན་ལུས་དང་ངག་དང་ཡིད་དང་མཚན་དག་པ་
ཐོབ་པའི་རྒྱུ་ཡིན་ནོ་ཞེས་རྒྱུའི་རྣམ་པར་བྱེད་པ་སྟེ། འདི་ནི་ཀུན་རྫོབ་ཀྱི་བདེན་པ་ཡིན་པས་
རྗེས་ཀྱི་རྣམ་པ་ཡིན་ནོ། །འདིས་མཚོན་ནས་ཆོས་ཉིད་རྣམ་པར་བྱེད་པ་ཡིན་ནོ། །མདོ་ལས་
ཚེ་དང་ལྡན་པ་ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལྟར་ཤེས་རབ་ཕ་
རོལ་ཕྱིན་པ་ལ་སྤྱོད་པ་ནི་རྣམ་པ་ཐམས་ཅད་མཁྱེན་པ་ཉིད་དང་ཉེ་བ་ཡིན་ཏེ་དེ་ཇི་ལྟ་ཇི་ལྟར་
2 1
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པ་ཐམས་ཅད་མཁྱེན་པ་ཉིད་དང་ཉེ་བར་གྱུར་པ་དེ་ལྟ་དེ་ལྟར་ལུས་ཡོངས་སུ་དག་པ་དང་
ངག་ཡོངས་སུ་དག་པ་དང་མཚན་ཡོངས་སུ་དག་པ་ཐོབ་པར་འགྱུར་རོ་ཞེས་བྱ་བ་ལ་སོགས་
པ་གསུངས་སོ། །ཆེན་པོའི་དམིགས་པ་ནི་གཟུགས་ལ་སོགས་པའི་བདེན་པ་དེ་དག་རྟག་པ་
དང་མི་རྟག་པ་ལ་སོགས་པའི་ཁྱད་པར་གྱི་མཚན་མ་ཐམས་ཅད་དོན་དམ་པར་མེད་པས་ཁྱོད་
པར་དུ་བྱས་པའོ། །དེའི་འཐད་པ་ནི་རང་དང་སྤྱིའི་ཞེས་པའོ། །མདོ་ལས་བཅོམ་ལྡན་འདས་
གལ་ཏེ་བྱང་ཆུབ་སེམས་དཔའ་ཤེས་རབ་ཕ་རོལ་ཕྱིན་པ་ལ་སྤྱོད་པའི་ཚེ་ཐབས་མི་མཁས་
པས་གཟུགས་ལ་སྤྱོད་ན་མཚན་མ་ལ་སྤྱོད་དེ་ཤེས་རབ་ཕ་རོལ་ཕྱིན་པ་ལ་མི་སྤྱོད་དོ་ཞེས་
ལྡོག་པའི་སྒོ་ནས་གསུངས་སོ། །རྣམ་པ་ནི་མི་རྟག་པ་ལ་སོགས་པ་ཁྱད་པར་གྱི་ཆོས་སུ་བདེན་
ཞེས་མོས་པ་ཡིད་ལ་བྱེད་པས་མི་མོས་པ་སྟེ་དེས་དམིགས་པར་བྱ་བ་མ་ཡིན་པ་དང་། དེ་ཁོ་ན་
ཡིད་ལ་བྱེད་པས་འདུ་ཤེས་པ་མེད་པ་སྟེ་དེས་མཐོང་བར་བྱ་བ་མ་ཡིན་པའི་ཆོས་ཉིད་དོ། །དེ་
ཁོ་ན་ཉིད་ཡིད་ལ་བྱེད་པ་ཇི་ལྟར་འཐད་པ་ནི་སྔར་བཤད་ཟིན་ཏོ། །དེའི་འཐད་པ་ནི་གཟུགས་
ལ་སོགས་པ་དེའི་མཚན་མ་མི་རྟག་པ་ལ་སོགས་པར་མི་སྟོན་པ་སྟེ་རྟེན་ནམ་གཞི་དང་བྲལ་
བའི་ཕྱིར་རོ། །མདོ་ལས་ཐབས་མི་མཁས་པ་ཇི་ལྟར་རིགས་པར་བྱ་བ་ཡིན་ཞེས་པ་ལ། ཤཱ་
རིའི་བུ་འདི་ལྟར་བྱང་ཆུབ་སེམས་དཔའ་ཆེན་པོ་ཤེས་རབ་ཕ་རོལ་ཕྱིན་པ་ལ་སྤྱོད་པའི་ཚེ་
གཟུགས་ལ་གནས་པ་དང་ལྷག་པར་མོས་པ་དང་ཀུན་ཤེས་པས་གཟུགས་མངོན་པར་འདུ་
བྱས་པ་ལ་སྤྱོད་པ་ཡིན་ཏེ། དེས་ན་སྐྱེ་བ་དང་རྒ་བ་ལ་སོགས་པ་ལས་མི་གྲོལ་ལོ་ཞེས་ལྡོག་
པའི་སྒོ་ནས་བསྟན་ནས་རྗེས་སུ་འགྲོ་བའི་སྒོ་ནས་སྟོན་པ་ནི། ཤཱ་རིའི་བུ་བྱང་ཆུབ་སེམས་
དཔའ་སེམས་དཔའ་ཆེན་པོ་ཤེས་རབ་ཕ་རོལ་ཕྱིན་པ་ལ་སྤྱོད་པ་ན་གཟུགས་ལ་གནས་པ་
མེད་པ་དང་ལྷག་པར་མོས་པ་མེད་པ་དང་ཀུན་ཤེས་པ་མེད་པས་གཟུགས་མངོན་པར་འདུ་བྱ་
བ་ལ་མི་སྤྱོད་ཀྱི་ཤེས་རབ་ཕ་རོལ་ཕྱིན་པ་ལ་སྤྱོད་དོ་ཞེས་བྱ་བ་ལ་སོགས་པ་གསུངས་སོ། །
2 3
4



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ངན་འགྲོ་མེད་པ་ནི་འབྲས་བུ་སྟེ་ཤེས་པར་བྱེད་པའི་རྒྱུ་ཡིན་ལ་ཆོས་ཆེན་པོ་གཟུང་བ་རང་
བཞིན་མེད་པ་ལ་བཟོད་ཅིང་རྟོགས་པ་བརྟན་པ་ནི་བསྐྱེད་པར་བྱེད་པའི་རྒྱུ་སྟེ་ཤེས་པར་བྱ་བ་
ཡིན་ནོ། །ཡང་བཟོད་པར་གྱུར་པ་ནི་མཚན་ཉིད་ཡིན་ལ་བཟོད་པ་ནི་མཚོན་བྱ་ཡིན་ནོ།།
ཆོས་མཆོག་ཆུང་ངུའི་དམིགས་པ་ནི་རང་གི་རྒྱུད་ལ་སྐྱེས་པའི་སྐྱེ་བ་མེད་པ་ལ་སོགས་པའི་
ཏིང་ངེ་འཛིན་ནོ། །བདེན་པ་དམིགས་པ་མ་ཡིན་ནམ་ཟེར་ན། བདེན་ཏེ་བདག་པོའི་རྐྱེན་དང་
དམིགས་པའི་དང་རྒྱུའི་དང༌། དེ་གཙོ་བོ་གང་དང་མཚུངས་པར་ལྡན་པ་ལ་སོགས་པ་དེའི་
འཁོར་དང་བཅས་པ་ཡིན་པས་དེས་ཕུང་པོ་ལྔ་བསྡུས་ལ། དེས་ཀྱང་བདེན་པ་བཞི་བསྡུས་པ་
ཡིན་ནོ། །མདོ་ལས་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཏིང་ངེ་
འཛིན་ཆོས་ཐམས་ཅད་སྐྱེ་བ་མེད་པ་ཞེས་བྱ་སྟེ། སྤངས་པ་བདུན་དུ་བྱས་པ་ཚད་མེད་པར་
ངེས་པ་ཉན་ཐོས་དང་རང་རྒྱལ་ཐམས་ཅད་ཀྱིས་མི་འཕྲོགས་པའོ། །ཏིང་ངེ་འཛིན་དེས་རྣམ་
པར་སྤྱོད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ནི་མྱུར་དུ་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱའོ། །ཚེ་དང་ལྡན་པ་ཤཱ་རིའི་བུ་
ཏིང་ངེ་འཛིན་གང་ལ་གནས་པས་བྱང་ཆུབ་སེམས་དཔའ་སེམས་དཔའ་ཆེན་པོ་མྱུར་དུ་བླ་ན་
མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འགྱུར་
བའི་བྱང་ཆུབ་སེམས་དཔའ་ཆེན་པོ་རྣམས་ཀྱི་ཏིང་ངེ་འཛིན་དཔའ་བར་འགྲོ་བ་ཞེས་བྱ་བ་
ཡོད་དེ་ཞེས་བྱ་བ་ལ་སོགས་པ་གསུངས་སོ། །འགྲེལ་ཆེན་ལས་ཏིང་ངེ་འཛིན་གྱི་ངོབོར་གྱུར་
པའི་གཟུགས་ལ་སོགས་པ་ཞེས་གསུངས་པས་དེ་དང་འབྲེལ་བའི་བདེན་པ་བཞིའོ། རྣམ་པ་
ནི་ཏིང་ངེ་འཛིན་དེའི་སེམས་ཅན་གྱི་དོན་བྱེད་པའི་བྱེད་པ་སྟེ། འབྲས་བུ་ཡིན་ནོ། །དེ་ཡང་
མདོ་བརྒྱད་སྟོང་པ་ནས་མཐར་ཐུག་པའི་འབྲས་བུར་གསུངས་མོད་ཀྱི་འདིས་གནས་སྐབས་
ཀྱི་འབྲས་བུ་བཟུང་ངོ༌། །དེ་ཡང་སེམས་ཅན་གྱི་རྒྱུད་ལ་མངོན་པར་མཐོང་བ་དང་ངེས་པར་
21 5



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལེགས་པའི་རྟོགས་པ་སྒྲུབ་པའི་དོན་བྱེད་པ་འདི་ནི་ཏིང་ངེ་འཛིན་གྱི་འབྲས་བུ་ཡིན་ནོ་ཞེས་
འབྲས་བུ་གཞིར་བཞག་པ་ཡིན་པས་འབྲས་བུའི་རྣམ་པ་ཞེས་སོ། །དེའི་རྗེས་ཀྱི་ཡིན་པས་
དེས་མཉམ་གཞག་གི་མཚོན་ནོ། །མདོ་ལས་དེ་ལ་དཔའ་བར་འགྲོ་བ་ཞེས་བྱ་བའི་ཏིང་ངེ་
འཛིན་གང་ཞེ་ན། ཏིང་ངེ་འཛིན་གང་གིས་ཏིང་ངེ་འཛིན་ཐམས་ཅད་ཀྱི་སྤྱོད་ཡུལ་ཉམས་སུ་
མྱོང་བར་བྱེད་པ་སྟེ། འདི་ནི་དཔའ་པར་འགྲོ་བ་ཞེས་བྱ་བའི་ཏིང་ངེ་འཛིན་ཞེས་བྱའོཞེས་པ་
ལ་སོགས་པ་གསུངས་སོ། །འབྲིང་གི་དམིགས་པ་ནི་གལ་ཏེ་ལུང་བསྟན་པའོ། །དེ་རྣལ་
འབྱོར་པས་མ་ཤེས་པ་དང་སངས་རྒྱས་ཀྱི་འཚང་རྒྱ་བར་ལུང་སྟོན་པའི་ངག་ཡིན་པས་
དམིགས་པར་བྱ་བ་ཇི་ལྟར་ནུས་ཟེར་ན། ལུང་སྟོན་པའི་རྒྱུར་གྱུར་པའི་ཏིང་ངེ་འཛིན་དང་ཤེས་
རབ་ལ་སོགས་པ་དེའི་གནས་སྐབས་ཀྱི་ཡོན་ཏན་གྱི་ཆོས་ལུང་བསྟན་དུ་རུང་བ་ལ་དམིགས་
པ་ཡིན་ནོ། །དེ་ཡང་བདེན་པའི་འོང་ལུགས་སྔ་མ་དང་འདྲའོ། །མདོ་ལས་ཚེདང་ལྡན་པ་ཤཱ་
རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་གང་ཏིང་ངེ་འཛིན་དེ་དག་གི་གནས་པ་
དེ་ནི་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
རྣམས་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་ཞེས་པ་ལ་
སོགས་པ་གསུངས་སོ། །
འགྲེལ་པའི་ཡང་དག་པར་ཞུགས་པ་ནི་ཤེས་རབ་ཕ་རོལ་ཕྱིན་པའི་རྟོགས་པ་
ལའོ། །རྣམཔ་ནི་བདག་ནི་མཉམ་པར་འཇོག་གོ་བཞག་པའི་མཉམ་པ་ལས་ལངས་པའོ་ཞེས་
པ་ལ་སོགས་པའི་དུས་གསུམ་མམ་སྦྱོར་བ་ལ་སོགསཔགསུམ་དུ་རློམ་པ་ཐམས་ཅད་ཟད་པ་
སྟེ༑ དེ་ཡང་རློམ་པར་བྱ་བ་མ་ཡིན་པའི་ཆོས་ཉིད་དོ། །མདོ་ལས་དེསནི་ཏིང་ངེ་འཛིན་དེ་ཡང་
ཡང་དག་པར་རྗེས་སུ་མི་མཐོང་ཞེས་པ་དང་། བདག་སྙོམས་པར་འཇུག་པའོ་བདག་གིས་
མཉམ་པར་བཞག་པར་བྱའོ། །བདག་ནི་མཉམ་པར་བཞག་པར་གྱུར་ཏོ་ཞེས་རློམ་སེམས་སུ་
2 1_6



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
འགྱུར་བ་མེད་དེ་ཞེས་གསུངས་སོ། །ཆེན་པོའི་དམིགས་པ་ནི་ཕུང་པོ་ལྔའི་རྒྱུན་གྱི་སྒོམ་པ་པོ་
བྱང་ཆུབ་སེམས་དཔའ་དང་། དེའི་ཁྱད་པར་གཉིས་པོ་བསྒོམ་པར་བྱ་བ་ཤེས་རབ་ཕ་རོལ་
ཕྱིན་པ་དང༌། སྒོམ་པ་ཏིང་ངེ་འཛིན་གསུམ་པོ་སྟོང་པ་ཉིད་དུ་དབྱེར་མེད་པས་ཁྱད་པར་དུ་
བྱས་པའི་བདེན་པ་བཞིའོ། །མདོ་ལས་ཚེ་དང་ལྡན་པ་ཤཱ་རིའི་བུ་འདི་ལྟར་ཤེས་རབ་ཕ་རོལ་
ཕྱིན་པ་ཡང་གཞན་ལ་ཏིང་ངེ་འཛིན་ཡངགཞན་བྱང་ཆུབ་སེམས་དཔའ་ཡངགཞན་ཞེས་བྱ་བ་
མེད་ཀྱི་ཤེས་རབ་ཕ་རོལ་ཕྱིན་པ་ཉིད་ཀྱང་ཏིང་ངེ་འཛིན་ཏིང་ངེ་འཛིན་ཉིད་ཀྱང་བྱང་ཆུབ་
སེམས་དཔའོ། །བྱང་ཆུབ་སེམས་དཔའ་ཉིད་ཀྱང་ཏིང་ངེ་འཛིན་ཏོ་ཞེས་བྱ་བ་ལ་སོགས་པ་
གསུངས་སོ། །རྣམ་པ་ནི་ཏིང་ངེ་འཛིན་སྒོམ་པ་པོ་དང་བསྒོམ་པར་བྱ་བ་དང་ཏིང་ངེ་འཛིན་
གང་དུརྣམ་པར་མི་རྟོག་པ་ཞེས་པ་སྟེ། དེ་གསུམ་དུ་བཏགས་པར་བྱབ་མ་ཡིན་པའི་ཆོས་ཉིད་
དོ༑ ༑དེསན་བཏགས་བྱ་མི་དམིགས་པས་དེར་རྟོགས་པ་མི་དམིགས་ལ་དེསན་བཏགས་པར་
བྱབ་དངརྟོག་པར་བྱེད་པས་སྟོང་པའི་ཆོས་ཉིདནི་རྣམ་པ་ཡིན་ལ་མི་རྟོག་པ་ནི་ངོ་བོ་ཡིན་ནོ།།
མདོ་ལས་ཚེ་དང་ལྡན་པ་རབ་འབྱོར་རིགས་ཀྱི་བུ་དེ་ཏིང་ངེ་འཛིན་དེ་ལ་འདུ་ཤེས་སུ་བྱེད་
དམ། ཚེ་དང་ལྡན་པ་ཤཱ་རིའི་བུ་འདུ་ཤེས་སུ་བྱེད་པ་མེད་དོ། །ཇི་ལྟར་དེ་འདུ་ཤེས་སུ་བྱེད་
པར་མི་འགྱུར། ཇི་ལྟར་རྣམ་པར་རྟོག་པ་མེད་པ་ལྟར་རོ་ཞེས་གསུངས་སོ། །དེས་ན་འདི་
བཏགས་པའི་ཆོས་ཀྱི་འཛིན་པ་འགོག་པར་བཞེད་པས་དམིགས་རྣམ་ཐམས་ཅད་རང་ཉིད་
དང་འབྲེལ་བའམ་དེར་མཚོན་ནས་གསུངས་སོ། །རང་ཉིད་ཟག་པ་དང་བཅས་པ་ཡིན་པས་
འཇིག་རྟེན་པའི་ཆོས་ཡིན་ལ་འབྲས་བུ་འཇིག་རྟེན་ལས་འདས་པ་སྒྲུབ་པས་དེའི་ནང་ན་
མཆོག་ཡིན་ནོ། །ཟག་མེད་དངོས་སུ་ཐོབ་པར་བྱེད་པ་ལ་བརྗོད་ན་ནི་ཆོས་མཆོག་ན་པོ་ཁོ་
ན་ལ་རིགས་ལ། རྒྱུད་པས་ཀྱང་དེར་འཇོག་ན་ནི་བཟོད་པ་ལ་སོགས་པ་ལ་ཡང་བྱ་བར་འོས་
སོ་སྙམ་ན། མཐོང་ལམ་སྐྱེ་བའི་གེགས་སུ་གྱུར་པའི་བཏགས་པའི་ཆོས་ཀྱི་འཛིན་པར་རྟོག་
21 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཡུལ་རང་བཞིན་མེད་པར་རྟོགས་པའི་ལྡོག་པ་ཙམ་བཟུང་ནས་དེ་གསུམ་ཁོ་ན་ལ་རིགས་
པ་ཡིན་ནོ། །དེ་ལྟར་ངེས་འབྱེད་ཆ་མཐུན་ཞེས་པའི་དོན་ནི། མདོ་ནས་ངེས་པར་འབྱུང་བར་
འགྱུར་ཉེ་བར་འགྱུར་མི་འབྲེལ་བར་འགྱུར་ཏིང་ངེ་འཛིན་དང་གཟུངས་ཀྱི་སྒོ་ཡང་མངོན་དུ་
གྱུར་ཞེས་གསུངས་པའི་སྐབས་ཀྱི་མཇུག་བསྡུས་ནས་བསྟན་པ་ཡིན་ནོ། །ཤེས་རབ་འབྱུང་
གནས་བློ་གྲོས་ཀྱིས་སྔ་མ་སྔ་མའི་རྣམ་པ་ཡང་ཕྱི་མ་ཕྱི་མའི་དམིགས་པར་བཤདཔ་ནི་རིགས་
པར་མཐོང་ངོ༌། །དེ་ལྟར་ན་སྤྱིར་ངེས་འབྱེད་ཆ་བཞིའི་གནས་སྐབས་ཐམས་ཅད་ན་ཆོས་
ཐམས་ཅད་ངོ་བོ་ཉིད་མེད་པར་སྒོམ་པར་འདྲ་མོད་ཀྱི། ཀུན་ནས་ཉོན་མོངས་པའི་གཟུང་བ་
དང་གཉེན་པོའི་གཟུང་བ་དང་རྫས་ཀྱི་འཛིན་པ་དང་བཏགས་པའི་བཛིན་པ་མེད་པའི་སྒོ་
འདོགས་ཆོད་པའི་གསལ་སྣང་ལྷག་པ་ལྷག་པ་སྐྱེས་པ་ལ་རིམ་པ་བཞིན་དེ་དག་ཏུ་བཞག་གོ།
ཁ་ཅིག་ན་རེ་དམིགས་པ་ནི་གང་ཟག་གི་བདག་མེད་པ་ཡིན་ལ་རྣམ་པ་ནི་ཆོས་ཀྱི་བདག་མེད་
པ་ཡིན་ནོ་ཞེས་ཟེར་བ་ནི་དམིགས་རྣམདང་པོ་ཁོ་ན་ལས་གཞན་ལ་མ་བསམས་པར་ཟད་དེ། །
ཆོས་ཀྱི་བདག་མེད་ཀྱིས་དམིགས་པར་ཁྱད་པར་དུ་བྱས་པ་མང་དུ་འོག་ནས་འཆད་པའི་ཕྱིར་
དང༌། ཀུན་རྫོབ་ཀྱི་བདེན་པར་རྣམ་པར་བྱས་པ་ཡང་འཆད་པའི་ཕྱིར་རོ། །ཡང་ཁ་ཅིག་ན་རེ་
དམིགས་པ་ནི་ཀུན་རྫོབ་ཀྱི་བདེན་པ་ཡིན་ལ་རྣམ་པ་ནི་དོན་དམ་པའི་བདེན་པ་ཡིན་ནོ་ཟེར་
བ་ཡང་། དྲོད་ཆུང་ངུ་ཁོ་ནའི་དེ་དག་ལ་བསམས་པར་སྣང་སྟེ། དོན་དམ་པའི་བདེན་པས་
དམིགས་པ་ཁྱད་པར་དུ་བྱས་པ་དང་ཀུན་རྫོབ་ཀྱི་བདེན་པའི་རྣམ་པར་བྱསཏེ་འོག་ཏུ་བཤད་
པ་མང་པོ་ཡོད་པས་སོ། །དེ་ལ་དམིགས་པ་ཐམས་ཅད་ནི་བདེན་པ་བཞི་ཡིན་ནོ། །མི་འདྲ་བ་
དུ་མ་གསུངས་པ་ནི་དེ་ཁྱད་པར་དུ་བྱེད་པའི་ཆོས་ཀྱིས་ཡིན་ནོ། །
དེ་ཡང་བཞི་སྟེ། གང་ཟག་གི་བདག་མེད་པའི་ཆོས་ཉིད་དང་ཡོན་ཏན་གྱི་ཆེ་བ་
དང༌། ཀུན་རྫོབ་ཀྱི་ཆོས་ཀྱི་ཁྱད་པར་དང་། ཆོས་ཀྱི་བདག་མེད་པའི་ཆོས་ཉིད་དོ། །དེ་ལས་
? 1 8



གྲོགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། [༦
དང་པོ་མི་རྟག་པ་ལ་སོགས་པནི་གང་ཟག་གི་བདག་མེད་པ་ཡིན་ནོ། །ཏིང་ངེ་འཛིན་དང་ལུང་
སྟོན་པའི་རྒྱུར་གྱུར་པ་གཉིས་ནི་ཡོན་ཏན་གྱི་ཆེ་བའོ། །བཏགས་པ་ཙམ་ནི་ཀུན་རྫོབ་ཀྱི་
བདེན་པའོ། །ལྷག་མ་ཐམས་ཅད་ཆོས་ཀྱི་བདག་མེད་པའི་ཆོས་ཉིད་ཡིན་ནོ། །རྣམ་པ་ཐམས་
ཅད་ནི་བསྡུ་ན་གཉིས་ཏེ་ཀུན་རྫོབ་ཀྱི་བདེན་པའི་དང༌། དོན་དམ་པའི་བདེན་པའོ། །དང་པོ་
ནི་གསུམ་སྟེ། ཀུན་རྫོབ་ཀྱི་ཆོས་ཀྱི་རྒྱུ་དང༌། འབྲས་བུ་དང༌། དེའི་ངོ་བོ་ཉིད་རྣམ་པར་བྱེད་
པའོ། །དོན་དམ་པའི་ཆོས་ཉིད་རྣམ་པར་བྱེད་པའོ། །དེ་ཡང་ཁ་ཅིག་ཏུནི་རྒྱུའི་སྒོ་ནས་ཞེས་པ་
ལ་སོགས་པ་དང་རིམ་པ་བཞིན་ནོ། །དམིགས་རྣམ་གྱི་དོན་བརྟགས་པ་ལ་སློབ་དཔོན་པས་
ཞིབ་ཏུ་མཛད་པ་དེ་ལྟར་མ་ཡིན་པས། འདི་སྙམ་དུ་དམིགས་པ་སྟོན་པས་ནི་ཁྱད་པར་ཅན་གྱི་
ཆོས་ཅན་བརྗོད་པ་དང་། རྣམ་པ་སྟོན་པས་ནི་ཁྱད་པར་ཅན་གྱི་ཆོས་བརྗོད་པ་དག་གིས་
བརྗོད་དགོས་པ་ཡིན་པ་ལ། རྣམ་པ་བཅུ་གཉིས་སྟོན་པ་ལ་སྐྱོན་མེད་ཀྱང་དམིགསཔ་དངཔོ་
སྟོན་པ་ལ་སྐྱོན་མེད་པས་དེ་མ་གཏོགས་པའི་དམིགས་པ་བཅུ་གཅིག་སྟོན་པའི་སྐབས་ཐམས་
ཅད་དུ་ཁྱད་པར་ཅན་གྱི་ཆོས་བརྗོད་པ་མི་འཐད་དོ་སྙམ་ན། དེའི་ལན་ནི་དམིགས་པ་ནི་ཆོས་
ཀྱི་ཁྱད་པར་དུ་བྱས་པའི་ཁྱད་པར་ཅན་གྱི་ཆོས་ཅན་བརྗོད་པའི་ཚིག་གིས་ཁྱད་པར་གཞན་མ་
སྤངས་བར་བརྗོད་པར་བྱ་བ་དང་། རྣམ་པ་སྟོན་པ་ན་ཆོས་ཅན་གྱིས་ཁྱད་པར་དུ་བྱས་པའི་
ཁྱད་པར་ཅན་གྱི་ཆོས་བརྗོད་པའི་ཚིག་གིས་ཁྱད་པར་གཞན་སྤངས་པར་བརྗོད་པར་བྱ་བ་
ཡིན་ཡང་། དམིགས་པ་དང་པོ་བརྗོད་པ་མ་གཏོགས་པར་ཁྱད་པར་ཅན་གྱི་ཆོས་བརྗོད་པས་
དམིགས་པ་བརྗོད་པའི་གནས་སྐབས་ཐམས་ཅད་དུ་བརྗོད་པ་ནི། ཆོས་བརྗོད་པའི་ཚིག་
གིས་ཆོས་ཀྱི་ཁྱད་པར་གཞན་སྤངས་པ་བརྗོད་པ་དང༌། ཆོས་ཅན་བརྗོད་པའི་ཚིག་གིས་ཆོས་
ཀྱི་ཁྱད་པར་གཞན་མ་སྤང་པར་བརྗོད་པས་དེ་སྤང་བ་དང་མི་སྤོང་བ་ཙམ་མ་གཏོགས་པར་
ཆོས་བརྗོད་པ་དང་ཆོས་ཅན་བརྗོད་པ་འདི་དག་ལ་རྟོགས་པར་བྱ་བའི་དོན་ཁྱད་པར་འགའ་
2 ། ༡



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་མེད་དོ་ཞེས་ཆོས་ཀྱི་གྲགས་པསརྟོག་གེའི་ལུགས་ལས་འབྱུང་བའི་ཕྱིར་རོ་ཞེས་པའི་དོན་
ནི༑ དཔེར་ན་སྒྲ་ལ་རྟག་པ་རྣམ་པར་བཅད་ནས་བྱས་པ་དང་རྩོལ་བ་ལས་བྱུང་བ་ལ་སོགས་
པ་ཁྱད་པར་གྱི་ཆོས་དུ་མའི་རྟེན་དུ་དོན་དུ་གཉེར་བ་ན་སྒྲ་མི་རྟག་ཅེས་བརྗོད་པ་ན་ཆོས་ཅན་
བརྗོད་པའི་ཚིག་གི་ནི་ཁྱད་པར་གཞན་མི་སྤོང་བ་ཡིན་ཏེ། སྒྲ་མི་རྟག་པ་དེ་བྱས་པ་ལ་སོགས་
པའི་རྟེན་དུ་རུང་བས་ཆོས་ཀྱི་ཁྱད་པར་གཞན་མི་སྤོང་བས་སོ། །སྒྲ་ལ་རྟག་པ་རྣམ་པར་
བཅད་པ་ཙམ་ཞིག་དོན་དུ་གཉེར་གྱི་བྱས་པ་ལ་སོགས་པ་ཁྱད་པར་གྱི་ཆོས་དུ་མའི་རྟེན་དུ་
དོན་དུ་མི་གཉེར་བ་ན། སྒྲའི་མི་རྟག་པ་ཞེས་བརྗོད་པ་ན་ཆོས་བརྗོད་པའི་ཚིག་ཁྱད་པར་
གཞན་སྤོང་བ་ཡིན་ཏེ། སྒྲའི་མི་རྟག་པ་དེ་བྱས་པ་ལ་སོགས་པའི་རྟེན་དུ་མི་རུང་བས་ཁྱད་པར་
གཞན་སྤོང་བ་ཡིན་ཏེ། ཆོས་ལ་ཆོས་བརྟེན་པར་མི་སྲིད་པས་སོ། །དེ་དག་ལས་ཁྱད་པར་
གཞན་སྤོང་བ་དང་མི་སྤོང་བ་མ་གཏོགས་པར་གཉིས་ཀས་སྒྲ་དང་མི་རྟག་པའི་ཚོགས་པ་
རྟོགས་པ་ལ་ཁྱད་པར་མེད་པ་བཞིན་དུ། ཁྱད་པར་གཞན་མ་སྤངས་པ་བརྗོད་ན་བདེན་པ་
བཞི་ཁྱད་པར་ཅན་གྱི་ཆོས་དུ་མའི་རྟེན་དུ་གྱུར་ཅིང་ཚོགས་པ་རྟོགས་པ་བཞིན་དུ། ད་ལྟ་ཁྱད་
པར་གཞན་སྤངས་པ་ཤེས་པར་འདོད་པས་བདེན་པའི་འདུ་འགོད་མེད་པ་ལ་སོགས་པ་ཁྱད་
པར་གཞན་སྤངས་ནས་བརྗོད་པས་ཀྱང་བདེན་པ་བཞི་དང་ཁྱད་པར་གྱི་ཆོས་ཀྱི་ཚོགས་པ་
རྟོགས་པར་བྱེད་པ་ཡིན་ནོ་བྱ་བའོ། ། །
ལན་གཉིས་པ་ནི་མ་ཧཱ་ལྟར་ན་ཚིག་ལེའུར་བྱས་པ་སྡེབ་པའི་ངོར་དམིགས་པ་དང་
པོ་ལ་ཁྱད་པར་ཅན་གྱི་ཆོས་ཅན་བརྗོད་པས་ལས་ཐ་དད་པ་གཞན་ལ་ཁྱད་པར་ཅན་གྱི་ཆོས་
བརྗོད་པས་བརྗོད་ཀྱང༌། མངོན་པར་ཞེན་པ་ལ་སོགས་པ་བཀག་པ་དང་ལྡན་པའི་བདེན་པ་
བཞི་པོ་དག་དེ་ཁོ་ནར་སྒྲུབ་པ་དང་དགག་པ་སྟེ་མངོན་པར་ཞེན་པ་ལ་སོགས་པ་ཡོད་མེད་དང་
བྲལ་བའི་ཕྱིར། བདེན་པར་གཏོགས་ཤིང་དེའི་ཁོངས་སུ་ཆུད་པ་ཁོ་ན་དམིགས་རྣམ་དུ་བྱབ་
2
2



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཡིན་ཏེ། ཞེས་དྲོད་ཆུང་ངུའི་རྣམ་པ་ལ་སྦྱར་ནས། འོག་མ་དྲོད་འབྲིང་གི་དམིགས་པ་ལ་
སོགས་པ་དག་ལ་ཡང་དེ་བཞིན་དུ་ཤེས་པར་བྱའོ། །ཞེས་པ་ནི་མི་བདེ་སྟེ། དེ་ལྟར་ན་བདེན་
པར་རྟོགས་པ་ནི་རྣམ་པར་བྱ་བ་ཡིན་ཏེ་ཞེས་དེ་ཙམ་བརྗོད་པར་རིགས་པ་ལས། དམིགས་པ་
དང་ཞེས་དེ་ཡང་བདེན་པར་གཏོགས་པར་བྱ་བ་ཡིན་ཏེ་ཞེས་པ་ནི་མི་རིགས་ཏེ། དེ་བདེན་
པར་གཏོགས་པ་ལ་བྱ་བར་གོང་དུ་མ་བཤད་པའི་ཕྱིར་རོ། །དེས་ན་འགྱུར་རྙིང་པ་ལས།
མངོན་པར་ཞེས་པ་ལ་སོགས་པ་འགོག་པར་བྱེད་པ་དང་ཞེས་དྲོད་ཆུང་ངུའི་རྣམ་པས་མཚོན་
ནས་རྣམ་པ་བཅུ་གཉིས་པོ་དེར་གཏོགས་པར་བཤད་ནས། ཡག་དག་པར་སྐྱེ་བ་དང་འཇིག་
པ་དང་བྲལ་བ་ཞེས་བྱ་བ་ལ་སོགས་ པ་ཞེས་དྲོད་འབྲིང་གི་དམིགས་པས་མཚོན་ནས་
དམིགས་པ་བཅུ་གཅིག་པོ་ཡང་དེར་གཏོགས་པར་སྟོན་པར་བྱེད་པར་ཡོད་པ་རང་རིགས་སོ།།
འོག་མ་དག་ལ་ཡང་ཞེས་པ་ནི་ལམ་ཤེས་ཀྱི་ཉན་ཐོས་དང་རང་རྒྱལ་གྱི་ངེས་འབྱེད་ཀྱི་རྣམ་པ་
ལ་སོགས་པའོ། །དེས་ན་ལན་གོང་མའི་དོན་ནི་ཆོས་ཅན་བརྗོད་པ་དང་ཆོས་བརྗོད་པགཉིས་
ཀས་ཀྱང་དམིགས་པ་དང་དམིགས་པའི་ཁྱད་པར་ཚོགས་པ་རྟོགས་པ་ལ་ཁྱད་མེད་བྱབ་ཡིན་
ལ༑ འོག་མའི་དོན་ནི་ཇི་ལྟར་བརྗོད་ཀྱང་རུང་སྟེ་བདེན་པ་བཞིར་གཏོགས་པ་ཁོ་ན་དམིགས་
པའི་ཁྱད་པར་དང་རྣམ་པར་བྱའོ་བྱ་བ་ཡིན་ནོ། །ཆོས་ཉིད་ཀྱི་རྣམ་པ་དེར་གཏོགས་ཞེསཔ་ནི་
དེ་དང་དབྱེར་མེད་པ་ཙམ་ལ་བྱའོ། །
རྟོག་པ་ནི་ངོ་བོ་དང་། དབྱེ་བ་དང་། གྲངས་ངེས་པ་དང་། གོ་རིམ་ངེས་པ་དང་།
ས་མཚམས་དང༌། ཟློས་པའི་སྐྱོན་སྤོང་བ་དང་དྲུག་གིས་ཤེས་པར་བྱའོ། །དང་པོ་ནི་མངོན་
པར་ཞེན་པའོ། །དེ་ཡང་ཇི་སྲིད་དུ་སྒྲ་དོན་སྣང་བ་ན་དེ་སྲིད་པར་སྤང་བྱའི་རྟོག་པ་ཡིན་གྱི།
ཡང་དག་མ་ཡིན་ཀུན་རྟོག་ནི། །ཞེས་པ་དེ་ནི་འདིར་བརྗོད་པར་མི་འདོད་དོ། །དེའི་ས་བོན་
ལ་ཡང་བཏགས་ནས་དེར་བཞག་སྟེ་དེ་སྤོང་བ་ལ་རྟོག་པ་སྤོང་ཞེས་འཆད་པའི་ཕྱིར་རོ། །དེའི་
2 2



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུ་མཚན་ནི་རྟོག་པ་སྔ་མས་བཞག་པས་དེའི་འབྲས་བུ་ཡིན་པ་དང་། དེས་ཕྱི་མ་བསྐྱེད་པས་
དེའི་རྒྱུ་ཡིན་པས་སོ། །དགོས་པ་ནི་དེ་སྤོང་བར་འདོད་པས་དེ་སྤང་བར་བྱའོ་ཞེས་ཤེས་པར་
བྱབའི་ཕྱིར་རོ། །དབྱེ་བ་ནི་དང་པོ་ལ་གཉིས་སུ་དབྱེ་བ་དང་། དེ་ཡང་བཞིར་དབྱེ་བ་དང་། དེ་
རེ་རེ་ལ་ཡང་དགུ་དགུར་དབྱེ་བས་སུམ་ཅུ་རྩ་དྲུག་ཏུ་དབྱེ་བ་དང་། དེ་ཡང་ཁམས་གསུམ་གྱི་
དབྱེ་བས་བརྒྱ་རྩ་བརྒྱད་དུ་དབྱེ་བའོ། །གྲངས་ངེས་པ་ནི་དང་པོར་བརྟག་པར་བྱ་བའི་ཆོས་ལ་
གཟུང་བ་དང་འཛིན་པ་གཉིས་ལས་མི་སྲིད་པས་དེ་ལ་རྟོག་པ་ཡང་གཉིས་ཁོ་ནར་ངེས་སོ།།
ཡང་གཟུང་བ་ལ་ཀུན་ནས་ཉོན་མོངས་པ་དང་རྣམ་པར་བྱང་བ་གཉིས་ལས་མི་སྲིད་ལ།
འཛིན་པ་ལ་ཡང་རྫས་དང་བཏགས་པ་གཉིས་ལས་མི་སྲིད་པས་དེ་དག་ལ་རྟོག་པ་བཞི་ཁོ་
ནར་ངེས་སོ། །བཞིར་བྱེད་པའི་རྒྱུ་གཉིས་པ་ནི་ངེས་བྱེད་ཆ་བཞི་དང་བསྟུན་ནས་དེ་དག་དང་
ལྡན་པའི་རྟོག་པ་ཡང་བཞིར་བཞག་གོ་ཞེས་སོ། །དགུར་བྱེད་པ་ནི་ཡུལ་གྱི་སྒོ་ནས་ཕྱེ་བ་ཡིན་
མོད་ཀྱི་ཡུལ་ཡང་དེ་ལས་མང་བའམ་ཉུང་བར་བྱར་མི་ནུས་པ་མེད་ཀྱང་དགུ་པོར་བྱེད་པ་ནི་
གདུལ་བྱ་ཉེ་བའི་བསམ་པ་དང་སྦྱར་བར་ཟད་ཀྱི་དངོས་པོ་ལས་གྱུར་པའི་གྲངས་ངེས་པ་ནི་
བཞག་པར་མི་ནུས་སོ། །གོ་རིམ་ནི་བཞི་པོ་ངེས་འབྱེད་ཀྱི་རིམ་པས་བག་པ་ཡིན་ལ། ལྷག་
མ་ནི་བརྗོད་པའི་རིམ་པ་ཙམ་དུ་ཟད་དོ། །ས་མཚམས་ནི་ཚོགས་ཀྱི་ལམ་ན་དགག་པའི་རྣམ་
པ་ཅན་དང༌། སྒྲུབ་པའི་རྣམ་པ་ཅན་གཉིས་ཀ་ཡོད་མོད་ཀྱི། ངེས་འབྱེད་ལ་གཙོབོར་བཞག་
གོ །དེ་ལ་རྗེས་ཐོབ་ལ་ནི་དགག་པ་དང་སྒྲུབ་པའི་རྣམ་པ་ཅན་གཉིས་ཀ་ཅི་རིགས་པར་ལྡན་
ལ་མཉམ་གཞག་ལ་ནི་དགག་པའི་རྣམ་པ་ཅན་ཁོ་ན་ལྡན་ནོ། །ས་དང་པོ་ནས་བདུན་པའི་
བར་གྱི་རྗེས་ཐོབ་ལ་ཡང་ཅི་རིགས་པར་ཡོད་དུ་རུང་ངོ༌། །ཟློས་པ་སྤང་བ་ནི། ངེས་འབྱེད་
ཀྱིས་ནི་རང་བཞིན་མེད་པར་ཤེས་པའི་དགག་པའི་རྟོག་པ་ཡིན་ལ་གཞན་ཐམས་ཅདནི་སྒྲུབ་
པའི་རྟོག་པ་ཁོ་ན་ཡིན་ནོ། །གཉེན་པོའི་ཚོགས་ཀྱི་དེ་ནི་གཉེན་པོ་མཚོན་པའི་དོན་དུ་ཡིན་ལ།
2 2 ?



སE
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
རྩེ་མོའི་གསུམ་པོ་ནི་མཐོང་ལམ་དང༌། སྒོམ་ལམ་དང་། བར་ཆད་མེད་པའི་ལམ་གྱི་རིམ་པ་
བཞིན་སྤང་བྱ་ཡིན་པའི་ལྡོག་པ་ནས་ཡིན་ནོ། །སེང་བཟང་གི་མུ་བཞིར་སྦྱར་བའི་སྐབསནས་
དགག་རྟོག་ཏུ་བཤད་པ་དང་། བསྟན་བཅོས་ཀྱི་གཞུང་འདི་ཉིད་དུ་སྒྲུབ་རྟོག་ཏུགསལ་བས།
གཟུང་བའི་ཆོས་ལ་གཟུང་བར་རྟོག་ཅེས་པ་ལ་སོགས་པ་གཉིས་ཀ་ཚོགས་པ་ལ་བྱ་སྐད་དེ་
འབྱོར་བ་མ་ཡིན་ནོ། །མདོར་སྟོན་པ་ནི་གཞི་དང་དེའི་གཉེན་པོ་ཡིས་ཞེས་གསུངས་ཏེ། མ་
ཧཱས་སྤྱིར་སངས་རྒྱས་པའི་དབང་དུ་བྱས་ནས་གཟུང་འཛིན་ལ་ལུགས་གསུམ་ཡོད་དེ། སྐྱེ་
མཆེད་དབང་བཙན་དུ་བྱས་པ་དང་། ཤེས་པ་དང་ཤེས་བྱའི་དབང་དུ་བྱས་པ་དང་། བདག་
དང་བདག་གི་བའི་དབང་དུ་བྱས་པའོ། །དང་པོ་ལྟར་ན་ཕྱིའི་སྐྱེ་མཆེད་དྲུག་ནི་འཛིན་པ་ཡིན་
ནོ༑ ༑གཉིས་པ་ལྟརན་ཤེས་བྱབེམསཔོ་ཐམས་ཅད་ནི་གཟུང་བ་ཡིན་ལ། ཤེས་པའི་རིག་པ་
ཐམས་ཅད་ནི་འཛིན་པ་ཡིན་ནོ། །གསུམ་པ་ལྟར་ན་བདག་གི་བ་ཐམས་ཅད་ནི་གཟུང་བ་ཡིན་
ལ༑ བདག་ཐམས་ཅད་ནི་འཛིན་པ་ཡིན་ནོ། །དེས་ན་རྟོག་པའི་སྐབས་ཀྱི་གཟུང་འཛིན་ནི་
བདག་གི་དབང་དུ་བྱས་པ་ཡིན་པས། གཟུང་བ་ནི་བཏགས་པའམ་རྫས་སུ་ཡོད་པའི་བདག་
གིས་སྤྱད་པར་བྱ་བ་སྟེ་བཟའ་བར་བྱ་བའོ། །འཛིན་པ་ནི་དེ་ལ་སྤྱོད་པར་བྱེད་པ་སྟེ་ཟ་བ་པོའོ་
ཞེས་གསུངས་པ་ནི་འཐད་པ་ཡིན་ནོ། །དེ་ལྟ་མ་ཡིན་ན་རྫས་སུ་ཡོད་པའི་བདག་འཛིན་པར་
མ་གྲུབ་པ་དང་། མ་རིག་པ་ལ་སོགས་པ་དང་། ངོ་བོ་ཉིད་དང་རིགས་ལ་སོགས་ལ་སྔ་མ་
གཉིས་ཀའི་ལྟ་བུའི་གཟུང་བ་མ་གྲུབ་པས་མུ་བཞི་དང་སྦྱར་བའི་སྐབས་ཀྱི་གཟུང་བ་ལ་རྟོག་
པས་གཟུང་རྟོག་ཅེས་པ་ལ་སོགས་པ་མི་འཐད་པར་འགྱུར་རོ། །ཀུན་ནས་ཉོན་མོངས་པའི་
གཞི་ལ་བརྟེན་པ་དང༌། ཀུན་ནས་ཉོན་མོངས་པ་དེའི་གཉེན་པོ་རྣམ་པར་བྱང་བའི་གཞི་ལ་
བརྟེན་པའི་རྒྱུ་མཚན་གྱིས་གཟུང་རྟོག་གཉིས་ཡིན་ལ། དང་པོ་ནི་མ་རིག་པ་ལ་སོགས་པའི་
ཡུལ་གྱི་བྱེ་བྲག་གིས་དགུ་ཡིན་ནོ། །གཉིས་པ་ནི་ཕུང་པོ་ལྔ་པོ་དང་མཚན་ཉིད་མི་མཐུན་པའི་
13



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟག་པ་དང་གཅིག་པུ་དང་རང་དབང་ཅན་ལ་སོགས་པ་ནི་རྫས་ཡིན་ལ། དེ་ལ་འཛིན་པ་པོ་
ཞིག་ཏུ་མངོན་པར་ཞེན་པའི་རྟོག་པ་ཡུལ་གྱི་སྒོ་ནས་དགུ་ཡིན་ནོ། །བདག་མཚན་ཉིད་པ་ནི་
མེད་ཀྱི་ཕུང་པོ་ལྔའི་རྒྱུན་ལ་སེམས་ཅན་ཞེས་བྱ་བའམ། འཕགས་པའི་གང་ཟག་ཞེས་
བཏགས་པ་ཡིན་ལ་དེ་ལ་འཛིན་པ་པོར་མངོན་པར་ཞེན་པའི་རྟོག་པ་ཡང་ཡུལ་གྱི་སྒོ་ནས་
དགུ་ཡིན་ནོ། །གཟུང་རྟོག་དགུ་དགུ་ཡིན་པ་དེ་བཞིན་ནོ། །དགག་རྟོག་སྒྲུབ་རྟོག་ཅིརིགས་
པར་བྱ་བར་དུས་ཕྱིས་གསུངས་སོ། །
དེ་ཉིད་འགྲེལ་པས་ཡུལ་གྱི་དབྱེ་བས་རྒྱས་པར་སྟོན་ལ། དང་པོ་ཀུན་ནས་ཉོན་
མོངས་པའི་གཞིའི་གཞི་དགུ་པོ་འདི་ཡང་བཞིར་བསྡུ་སྟེ། དེའི་དངོས་པོ་དང་། ཉེས་དམིགས་
དང༌། དམིགས་པ་དང༌། དེའི་མཚན་ཉིད་ཤེས་པར་བྱེད་པའོ། །དང་པོ་ལ་ཡང་ལྔ་ལས། མ་
རིག་པ་ནི་ལས་དང་འབྲས་བུ་མི་ཤེས་པ་དངདེ་ཁོ་ན་ཉིད་མི་ཤེས་པ་སྟེ་ཀུན་འབྱུང་གི་ཕྱོགས་
སུ་གཏོགས་པའོ། །དེའི་རྟོག་པ་ནི་མདོ་ལས་ཤཱ་རིའི་བུ་ཆོས་འདི་དག་ནི་བྱིས་པ་སོ་སོའི་སྐྱེ་
བོས་ཇི་ལྟར་མངོན་པར་ཆགས་པ་དེ་ལྟ་བུའི་རྣམ་པར་ཡོད་པ་མ་ཡིན་ནོ། །བ་ཅོམ་ལྡན་
འདས་འོ་ན་ཆོས་འདི་དག་ཇི་ལྟར་མཆིས། ཇི་ལྟར་མེད་པ་དེ་ལྟར་ཡོད་དེ། དེ་ལྟར་ཡོད་པ་མ་
ཡིན་པས་དེའི་ཕྱིར་མེད་ཅེས་བྱའོ་ཞེས་གསུངས་སོ། །དེས་ལས་ཀུན་ནས་བསླང་བས་སྐྱེ་བ་
གཞན་གྱི་ཕུང་པོ་འགྲུབ་པས་ཕུང་པོས་ཏེ། འབྲས་བུས་བསྡུས་པ་སྡུག་བསྔལ་གྱི་ཕྱོགས་སུ་
གཏོགས་པའོ། །དེ་ལས་མིང་དང་གཟུགས་ལ་རྟག་པ་དང་ཆད་པར་ཞེན་པ་འབྱུང་བས་མིང་
ཞེས་སོ། །ཡང་ན་དེ་ཉིད་ལ་ཆགས་པའི་རང་བཞིན་གྱི་ཞེན་པ་རང་ལ་བྱའོ། །དེ་ལས་མཐའ་
དེ་དག་ལས་བྲལ་དཀའ་བའི་ཆགས་པ་འབྱུང་བས་མཐའ་གཉིས་ལ་ཞེས་པའོ། །དེ་ལམིང་
དང་གཟུགས་དམིགས་པར་བྱས་ནས་རྟག་ཆད་དུ་ཞེན་པ་ནི་དང་པོ་ཡིན་ལ། རྟག་ཆད་ལ་
དམིགས་ནས་དེ་ལ་ཆགས་པ་ནི་གཉིས་པ་ཡིན་ནོ་འབུམ་པས་ཟེར་རོ། །དེ་ལས་ཀུན་ནས་
2 2 4



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཉོན་མོངས་པ་དང་རྣམ་བྱང་མི་ཤེས་པ་འབྱུང་སྟེ། དེ་ནི་རྟེན་འབྲེལ་མི་ཤེས་པ་ཡིན་ལ། དེ་
ཡང་མ་རིག་པ་ནས་རྒ་ཤིའི་བར་གྱི་རྟེན་འབྲེལ་མ་ཤེས་པས་ནི་ཀུན་ནས་ཉོན་མོངས་པ་མི་
ཤེས་སོ། །སེམས་བསྐྱེད་པ་ནས་སངས་རྒྱས་ཀྱི་བར་གྱི་རྟེན་འབྲེལ་ལ་སོགས་པ་མ་ཤེས་
པས་རྣམ་པར་བྱང་བ་མི་ཤེས་པ་ཡིན་ནོ། །དེ་རྣམས་རྒྱུ་འབྲས་ཡིན་ནོ། །དེའི་ཉེས་པ་ནི་ཉོན་
མོངས་རྣམ་བྱང་གི་བྱེ་བྲག་མ་ཤེས་ཕན་ཆད་སྤྱིན་པ་ལ་སོགས་པའི་འཕགས་པའི་ལམ་ལ་
གནས་མི་སྲིད་པས་དེའོ། །
དམིགས་པ་ནི་དམིགས་པར་བྱེད་པ་སྟེ་ཕ་རོལ་ཏུ་ཕྱིན་པ་ལ་སོགས་པ་རྣམ་པར་
བྱང་བའོ། །བདག་ལ་སོགས་པ་ནི་སེམས་ཅན་ལ་སོགས་པ་ཡིན་ལ། དེ་གཉིས་ནི་དངོས་སུ་
ཉོན་མོངས་པ་མ་ཡིན་ཡང་། ཡུལ་ཅན་ཉོན་མོངས་པ་ཡིན་པས་དེའི་ཁོངས་སུ་བསྡུས་པའོ།
ཡང་ན་བདག་ལ་སོགས་པ་ནི་རྟེན་དུ་བྱའོ། །རྣམ་པར་དག་པ་ནི་འགོག་པའི་ཆོས་ཉིད་དྲམ་
དང་བྲལ་བ་ཡིན་ལ་དེ་སྐྱེས་པ་ནི་ལམ་ཡིན་ནོ། །སོགས་ཁོངས་སུ་ནི་འགོག་པ་བསྡུའོ།།
མདོར་ན་རྣམ་པར་བྱ་བའི་བདེན་པ་གཉིས་སོ། །དེ་དག་ཀུན་ནས་ཉོན་མོངས་པ་མ་ཡིན་ཡང་།
དེའི་ཤེས་བྱེད་ཡིན་པས་དེའི་ཁོངས་སུ་བསྡུས་ཏེ། ལམ་གྱིས་བྲལ་བར་བྱར་རུང་བ་དང་
འགོག་པ་ནི་དེ་དང་བྲལ་བ་ཡིན་པར་ཤེས་པས་དེ་གློ་བུར་བར་ཤེས་པར་བྱེད་པའི་ཕྱིར་རོ།།
དེ་ལ་གཟུང་བར་བྱ་བའི་ཆོས་སུ་མེད་པར་རྟོག་པའོ། །རྟོག་པ་དང་པོ་འདི་མདོ་ལས་ཡུལ་གྱི་
སྒོ་ནས་བསྟན་ཏོ། །དེ་ནི་དྲོད་ཀྱི་ངོ་བོ་ཉིད་དོ། །གཉིས་པ་མདོ་ལས་ངོ་བོ་ཉིད་ཀྱི་སྒོ་ནས་སྟོན་
ནོ༑ ༑གཉེན་པོའི་གཞི་དགུནི། དེའི་དངོས་པོ་དང་། དེའི་རྐྱེན་དང་། དེའི་རྒྱུ་དང་། དེའི་རྟེན་
འབྲེལ་དང༌། དེའི་སྤྱོད་པ་དང༌། དེའི་དབྱེ་བ་དང༌། དྲུག་པོ་ཕུང་པོ་ལ་སོགས་པ་དང་། རིམ་
པབཞིན། གཅིག་དང་། གཅིག་དང་། གཅིག་དང་། གཅིགདང་། གཉིས་དང་། གསུམདང་
རིམ་བཞིན་སྦྱར་རོ། །དེ་ལ་ཕུང་པོ་ནི་རིགས་ཅན་གསུམ་གྱི་གང་ཟག་བདེན་པ་མཐོང་བའི་
??



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕུང་པོ་ལྔའོ། །ཡང་ན་ཉན་ཐོས་དང་རང་རྒྱལ་དགྲ་བཅོམ་ཐོབ་པའི་ཕུང་པོ་ཡང་ལས་དང་
ཉོན་མོངས་པ་ལས་བསྒྲུབས་པ་ཡིན་པས་བྱང་ཆུབ་སེམས་དཔའི་ཁོ་ན་ལ་བཟུང་ངོ་། །མདོ་
ལས་ཐབས་མི་མཁས་པས་གཟུགས་ལ་རྟོག་ཅིང་མངོན་པར་ཞེན་པ་ཡིན། རྣམ་པར་ཤེས་
པའི་བར་ལ་རྟོག་ཅིང་མངོན་པར་ཞེན་པ་ཡིན་ཞེས་གསུངས་སོ། །སྐྱེ་བའི་སྒོ་ནས་རྣམ་པར་
བྱང་བའི་ཆོས་སྐྱེད་པའི་རྐྱེན་དུ་གྱུར་པའི་སྐྱེ་མཆེད་བཅུ་གཉིས་སོ། །རིགས་ནི་རྣམཁྱང་གི་ས་
བོན་དུ་གྱུར་པའི་ཁམས་སོ། །སྐྱེ་བ་ནི་མ་རིག་པའི་བག་ཆགས་ཀྱི་སའི་རྐྱེན་དང་ཟག་པ་མེད་
པའི་ལས་ཡིད་ཀྱི་རང་བཞིན་གྱི་ཕུང་པོ་འགྲུབ་པའི་རྣམ་པར་བྱང་བའི་རྟེན་འབྲེལ་ལོ། །སྟོང་
པ་ཉིད་ནི་ནང་སྟོང་པ་ཉིད་ལ་སོགས་པ་ཉི་ཤུ་སྟེ་དེ་དག་རང་བཞིན་གྱིསརྣམ་པར་བྱངབ་ཡིན་
པའི་ཕྱིར་རོ། །ཡང་ན་དེ་དག་ལ་འགོག་པའི་བདེན་པར་བཤད་པ་དང་མཐུན་པར་ཆོས་ཉིད་
དྲི་བྲལ་ལ་བྱའོ། །ཡང་ན་དེ་འཇལ་བའི་ཡེ་ཤེས་རྣམ་བྱང་གི་ངོ་བོ་ཉིད་ལ་བྱའོ། །ཕ་རོལ་ཏུ་
ཕྱིན་པ་ནི་སྦྱིན་པ་ལ་སོགས་པ་སྟེ་དེ་གཉིས་ནི་སྤྱོད་པའི་རང་བཞིན་ཏེ་གཙོ་བོར་བྱང་ཆུབ་
མཐོང་བའི་ལམ་ནི་མདོ་སྡེ་རྒྱན་ལས་མཛད་པ་བཞིན་དུ་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་
རྩ་བདུན་ཏེ། དྲན་པ་ཉེ་བར་བཞག་པ་ལ་སོགས་པ་ནི་དེ་ན་རྣམ་པར་དག་པ་ཐོབ་པ་ཡིན་ལ།
ལམ་གྱི་ཡན་ལག་ནི་རྒྱུའི་ངོ་བོས་ཐོབ་པ་ཡིན་ནོ། །སྒོམ་པའི་ལམ་ནི་བསམ་གཏན་དང་ཚད་
མེད་པ་དང་གཟུགས་མེད་པའི་སྙོམས་པར་འཇུག་པ་སྟེ་འཇིག་རྟེན་པ་དང་དེ་ལས་འདས་པ་
གཉིས་ཀས་སྒོམ་པའོ། །མི་སློབ་པའི་ལམ་ནི་མདོ་ལས་སངས་རྒྱས་ཀྱི་སྟོབས་ལ་སོགས་པ་
ལ་བཤད་མོད་ཀྱི། ཉན་ཐོས་དང་ རང་རྒྱལ་གྱི་མི་སློབ་པའི་ཆོས་བདུན་ནམ་བཅུཡང་
མཚོན་པ་ཡིན་ནོ། །དེ་དག་ལ་གཟུང་བར་རྟོགཔནི་རྩེ་མོ་ལ་ལྡནནོ། །རྟོག་པ་གསུམ་པ་འདི་
མདོ་ལས་གཉེན་པོའི་སྒོ་ནས་སྟོན་ནོ། །རྫས་ཀྱི་གཞི་དགུ་ཡང་གཉིས་སུ་བསྡུ་སྟེ། དེའི་རང་
བཞིན་གྱི་སྒོ་ནས་བསྟན་པ་དང༌། བྱེད་པའི་སྒོ་ནས་བསྟན་པའོ། །དང་པོ་ནི་འདུས་བྱས་ཀྱི་
2
2
y



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
ཆོས་ལ་དེ་དང་མཚན་ཉིད་མི་མཐུན་པ། རང་ཉིད་གཞན་གང་ལ་ཡང་རག་མ་ལས་ཤིང་
གཞན་ཐམས་ཅད་ལ་དབང་བསྒྱུར་བས་བདག་རང་དབང་ཅན་དང་། དེ་ཡང་མདོ་ལས་ཤཱ་
རིའི་བུ་བདག་ཉེ་བར་མི་དམིགས་སོ། །དེ་བཞིན་དུ་མཐོང་བ་པོའི་བར་དུ་མི་དམིགས་སོ།།
དེ་ཅིའི་ཕྱིར་ཞེ་ན། ཤིན་ཏུ་རྣམ་པར་དག་པའི་ ཕྱིར་བདག་མེད་ཅིང་མི་དམིགས་སོ་ཞེས་
གསུངས་སོ། །ཕུང་པོ་ལ་བདག་གཅིག་པུ་དང༌། སྐྱེ་མཆེད་ལ་བདག་རྒྱུ་དང་། ཁམས་ལ་
བདག་ལྟ་བ་པོ་ནས་ཤེས་པ་པོའི་བར་དུ་སྟེ། དེ་ཚོ་ནི་དེའི་རང་བཞིན་གྱི་སྒོ་ནས་བསྟན་པའོ།
བདག་རྟེན་འབྲེལ་ཡན་ལག་བཅུ་གཉིས་ཀྱི་རང་བཞིན་གྱི་ཀུན་ནས་ཉོན་མོངས་པ་གསུམ་གྱི་
རྟེན་བྱེད་པ་དང་། བདག་འཇིག་རྟེན་པའི་འདོད་ཆགས་དང་བྲལ་བའི་རྟེན་བྱེད་པ་དང་།
བདག་བདེན་པ་བཞི་མཐོང་བའི་རྟེན་བྱེད་པ་དང་། བདག་རྣམ་པར་ཐར་པ་དང་མཐར་གྱིས་
གནས་པའི་སྒོམ་པའི་རྟེན་བྱེད་པ་དང་། བདག་སངས་རྒྱས་ཀྱི་སྟོབས་ལ་སོགས་པ་མི་སློབ་
པའི་ལམ་མངོན་དུ་བྱ་བའི་རྟེན་བྱེད་པ་ཞེས་མདོ་ལས་བརྗོད་ཀྱང་དེསགཞན་ཡང་མཚོན་ནོ།།
དེ་དག་ལ་འཛིན་པ་པོ་མེད་པར་ཞེན་པ་ནི་བཟོད་པ་དང་ལྡན་ནོ། །
བཞི་པ་འདི་མདོ་ནས་ཡུལ་གྱི་སྒོ་ནས་སྟོན་ནོ། །བཏགས་ཡོད་པའི་གཞི་དགུ་ཡང་
གཉིས་སུ་བསྡུ་སྟེ། རིགས་ལྔའི་སེམས་ཅན་གདགས་པའི་ གཞི་དང༌། འཕགས་པའི་གང་
ཟག་གསུམ་གདགས་པའི་གཞིའོ། །དང་པོ་ནི་རིགས་ལྔའི་ཕུང་པོ་དང་ཁམས་དང་སྐྱེ་མཆེད་
དང་རྟེན་འབྲེལ་ཟག་པ་དང་བཅས་པ་རྣམས་སོ། །གཉིས་པ་ནི་ཕྱོགས་དང་མཐུན་པའམ་ཕ་
རོལ་ཕྱིན་པ་དྲུག་ལ་སོགས་པའི་རྣམ་པར་བྱང་བ་དང་། རྣམ་ཐར་སྒོམ་གསུམ་མཐོང་བའི་
མཐོང་ལམ་དང༌། བསམ་གཏན་ལ་སོགས་པ་སྒོམ་པའི་སྒོམ་ལམ་དང༌། ས་བཅུའི་སྟོང་པ་
ཉིད་ཐམས་ཅད་རྟོགས་པའི་ཡེ་ཤེས་ཉན་ཐོས་དང་རང་རྒྱལ་ཐམས་ཅད་ལས་ཁྱད་པར་དུ་
གྱུར་པའོ། །དེ་ནི་བྱང་ཆུབ་སེམས་དཔའི་དབང་དུ་བྱས་པའོ། །སྟོབས་ལ་སོགས་པ་ནི་མི་
2 2 7



བརྩེ་ཆེན་འོད་སྣ ང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སློབ་པའོ། །དེ་དག་ལ་འཛིན་པ་མེད་པར་མངོན་པར་ཞེན་པ་ནི་ཆོས་མཆོག་ལ་ལྡན་ནོ།།
དང་པོ་ནི་མདོ་ལས། རབ་འབྱོར་འདི་ཇི་སྙམ་དུ་སེམས། གཟུགས་ཀྱང་གཞན་ལ་སྒྱུ་མའང་
གཞན་ཞིག་ཡིན་སྙམ་མམ། ཚོར་བ་དང་འདུ་ཤེས་དང་འདུ་བྱེད་དང་རྣམ་པར་ཤེས་པ་ཡང་
གཞན་ལ། སྒྱུ་མ་ཡང་གཞན་ཞིག་ཡིན་སྙམ་མམ། གསོལ་པ་བཅོམ་ལྡན་འདས་དེ་ལྟ་མ་
ལགས་སོ་ཞེས་གསུངས་སོ། །རྟོག་པ་འདི་དག་ངེས་འབྱེད་བཞི་ལ་རིམ་པ་བཞིན་འཇོག་པ་
ནི་གཙོ་ཆེ་བའི་རིམ་པས་སོ། །དེའི་དོན་ཡང་དྲོད་ལ་རྟོག་པ་བཞི་ཀ་ཡོད་མོད་ཀྱི་དེས་ཀུན་
ནས་ཉོན་མོངས་པའི་གཟུང་བ་མེད་པར་རྟོགས་ཀྱང་ད་རུང་མི་གསལ་བར་སྣང་བས་རྟོག་པ་
དེ་དང་ལྡན་པ་ཞེས་བརྗོད་དོ་དེ་ཡང་གོས་ཀྱི་དཔེས་ཤེས་པར་བྱ་སྐད་དོ། ། །
ད་ནི་ཡོངས་སུ་འཛིན་པའི་ཁྱད་པར་སྟོན་པས་མཚམས་སྦྱོར་བ་ནི། མདོར་བསྟན་
པའི་སྐབས་སུ་རྟོག་པ་ཕྱི་ནས་སྟོན་པའི་རྒྱུ་ནི། རྒྱུ་དང་རྣམ་རྟོག་བཞིར་ལྡན་པ། ཡོངས་སུ་
འཛིན་པ་དང་ལྡན་པ་ཞེས་བརྗོད་ན། དྲོད་སོགས་དང་རྟོག་པ་འབྲེལ་བར་མི་འགྲུབ་པས་
ཚིགས་སུ་བཅད་པའི་ངོར་ཞེས་པའོ། །རྒྱས་པར་བཤད་པའི་སྐབས་སུ་ཡོངས་སུ་འཛིན་པ་
མཇུག་ཏུ་འཆད་པའི་རྒྱུ་ནི། དེ་མདོར་བསྟན་པ་བཞིན་རྟོག་ པའི་ གོང་དུ་བཤད་ན། དེའི་
སྟོབས་ཀྱིས་རྣམ་པ་ལ་སོགས་པ་གསུམ་ཁྱད་པར་དུ་འགྲུབ་ཀྱང༌། རྟོག་པ་དང་ལྡན་པ་ཁྱད་
པར་དུ་འགྲོ་བའི་རྒྱུར་དེ་མི་འགྲུབ་པས་ཐམས་ཅད་ཀྱི་རྗེས་ལ་བཤད་དོ་ཞེས་བརྗོད་པ་ནི་
དེའི་སྟོབས་ཀྱི་ཞེས་པ་ལ་སོགས་པའོ། །ཡོངས་སུ་འཛིན་པའི་ཁྱད་པར་ནི། འཕགས་པ་ལྟར་
ན་གཉིས་ཏེ། ཐབས་ལ་མཁས་པའི་དང་དགེ་བའི་བཤེས་གཉེན་གྱིས་ཡོངས་སུ་འཛིན་པའོ།།
དང་པོ་ནི་བསྟན་བཅོས་ལས་སེམས་མི་འགོང་པ་ཉིད་ལ་སོགས་ཞེས་པས་ཐབས་ལ་མཁས་
པབསྟན་ལ། དེའི་མི་མཐུན་ཕྱོགས་ཐབས་མི་མཁས་པ་བོར་བ་ནི་དེའི་ཁྱད་པར་རོ། །གཉིས་
པ་ནི་ངོ་བོ་ཉིད་མེད་སོགས་སྟོན་བྱེད་ཅེས་པས་ནི་དགེ་བའི་བཤེས་གཉེན་གྱིས་ཡོངས་སུ་
2 3
S



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
པས
འཛིན་པ་བསྟན་ལ། དེའི་མི་མཐུན་ཕྱོགས་སྡིག་པའི་གྲོགས་པོ་བོར་བས་ནི་དེའི་ཁྱད་པར་
བསྟན་ཏོ། །དང་པོ་ནི་མི་སྐག་པ་ལ་སོགས་པའི་རྒྱུའི་ཐབས་ལ་མཁས་པ་གང་ལགས་ཞེས་དྲི་
བ་སྔོན་དུ་བཏང་ནས། རབ་འབྱོར་འདི་ལ་བྱང་ཆུབ་སེམས་དཔའ་ཆེན་པོ་ཤེས་རབ་ཕ་རོལ་
ཕྱིན་པ་ལ་སྤྱོད་པའི་ཚེ། རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་ཀྱིས་
གཟུགས་མི་རྟག་ཅེས་སོ་སོར་རྟོག་ཅིང་དེ་མི་དམིགས་སོ་ཞེས་པ་ལ་སོགས་པས་སེམས་མི་
འགོང་བ་དང་མི་སྐག་པ་ལ་སོགས་པ་རྒྱུར་གསུངས་སོ། །གཉིས་པ་སྐག་པ་ལ་སོགས་པའི་
རྒྱུར་གྱུར་པའི་ཐབས་མི་མཁས་པ་གང་ལ་ཞེས་དྲི་བ་སྔོན་དུ་བཏང་ནས། རབ་འབྱོར་འདི་ལ་
བྱང་ཆུབ་སེམས་དཔའ་ཆེན་པོ་ཤེས་རབ་ཕ་རོལ་ཕྱིན་པ་ལ་སྤྱོད་པའི་ཚེ་རྣམ་པ་ཐམས་ཅད་
མཁྱེན་པ་ཉིད་དང་ལྡན་པའི་ཡིད་ལ་བྱེད་པ་དང་བྲལ་བས། ཤེས་རབ་ཕ་རོལ་ཕྱིན་པ་སྒོམ་
ཞིང་དམིགས་ཏེ། ཤེས་རབ་ཕ་རོལ་ཕྱིན་པ་དེས་ཀྱང་རློམ་སེམས་སུ་བྱེད་པ་དང་ཞེས་པ་ལ་
སོགས་པ་གསུངས་སོ། །གསུམ་པ་ནི་མི་སྐྲག་པ་ལ་སོགས་པའི་རྒྱུར་གྱུར་པ་དེའི་དགེ་བའི་
བཤེས་གཉེན་གང་ལགས་ཞེས་དྲི་བ་སྔོན་དུ་བཏང་ནས། རབ་འབྱོར་འདི་ལ་བྱང་ཆུབ་
སེམས་དཔའི་དགེ་བའི་བཤེས་གཉེན་ནི། གང་དེ་ལ་གཟུགས་མི་རྟག་ཅེས་བྱ་བར་དེ་མི་
དམིགས་པའི་ཚུལ་གྱིས་ཆོས་སྟོན་ཅིང་དགེ་བའི་རྩ་བ་དེ་དག་རྣམ་པ་ཐམས་ཅད་མཁྱེན་པ་
ཉིད་མ་གཏོགས་པར། ཉན་ཐོས་ཀྱི་སའམ་ རང་སངས་རྒྱས་ཀྱི་སར་ཡོངས་སུ་བསྔོར་མི་
འཇུག་པ་ཞེས་པ་ལ་སོགས་པ་གསུངས་སོ། །བཞི་པ་ནི་དྲི་བ་སྔོན་དུ་བཏང་ནས། རབ་འབྱོར་
འདི་ལ་བྱང་ཆུབ་སེམས་དཔའ་ཆེན་པོའི་སྡིག་པའི་གྲོགས་པོ་ནི་གང་ཞིག་ཤེས་རབ་ཕ་རོལ་
ཕྱིན་པ་དང་བྲལ་བར་བྱེད་པ་དང་ཞེས་པ་ལ་སོགས་པ་གསུངས་སོ། །སེང་བཟང་ལྟར་ན་
དགེ་བའི་བཤེས་གཉེན་ཁོ་ནའི་ཡོངས་སུ་འཛིན་པར་འཆད་པས་དེའི་མཚན་ཉིད་ནི་གསུམ་
ལས། དང་པོ་ཤེས་རབ་ཀྱི་ཁྱད་པར་སྟོན་པ་ནི། བདག་ཉིད་ཆོས་ཐམས་ཅད་སྟོང་པ་ཉིད་
2 3
4



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། བདག་མེད་པའི་དོན་ལ་སེམས་མི་འགོང་བ་དང་མི་དངངས་པ་ལ་སོགས་པ་དང་ལྡན་
ཞིང་གཞན་ལ་ཡང་དེ་དག་སྒྲུབ་པར་བྱེད་པའོ། །
གཉིས་པ་ཆོས་སྟོན་པའི་ཁྱད་པར་ནི་གཉིས་ཏེ། ཕན་པ་ཐོབ་པའི་ཐབས་སུ་བླང་
བར་བྱ་བའི་དོན་སྟོན་པ་དང༌། མི་ཕན་པ་སྤང་བར་བྱ་བའི་དོན་དུ་དོར་བྱའི་དོན་སྟོན་པའོ།།
དང་པོ་ལ་གཉིས་ཏེ། ཤེས་རབ་ཀྱི་དམིགས་པ་ཆོས་ཐམས་ཅད་བདག་མེད་པར་རྟོགས་པ་
དང༌། ཐབས་ཀྱི་དམིགས་པ་དགེ་བའི་རྩ་བ་ཐམས་ཅད་མཁྱེན་པར་ཡོངས་སུ་བསྔོ་བ་སྟོན་
པའོ། །གཉིས་པ་ལ་ཡང་གཉིས་ཏེ། ལྟར་སྔར་གྱི་དོན་ཤེས་རབ་ཕ་རོལ་ཕྱིན་པ་ཉན་པ་ལ་
སོགས་པ་དང་བྲལ་བར་བྱེད་པ་སངས་རྒྱས་ལ་སོགས་པའི་ཆ་བྱད་དུ་བྱུང་ན་བདུད་ཀྱི་ཡིན་
པར་ཤེས་ནས་སྤང་བར་བྱའོ། །མ་འོངས་པའི་དོན་བླ་ན་མེད་པའི་བྱང་ཆུབ་ཀྱང་སྟོང་པ་ཉིད་
ཡིན་པས་ཁྱོད་ལ་དེས་ཅི་བྱ་ཞེས་དེ་དང་བྲལ་བར་བྱེད་པའི་བདུད་ཀྱི་ལས་སྟོན་པའོ། །
གསུམ་པ་ནི་སེར་སྣ་ལ་སོགས་པ་ཤས་ཆེ་བ་དང་ལྡན་པས་སེམས་ཅན་གྱི་དོན་བྱེད་པར་མི་
ནུས་པས་ཕ་རོལ་ཏུ་ཕྱིན་པ་དྲུག་གི་མི་མཐུན་པའི་ཕྱོགས་སྤངས་པའོ། །
ངེས་འབྱེད་ཀྱི་རྗེས་ལ་སྒྲུབ་པའི་རྟེན་སྟོན་པའི་འབྲེལ་བ་འཆད་པ་ནི་སྒྲུབ་པ་
དང་ལྡན་པ་ཞེས་པ་སྟེ། འདིས་ནི་བཤད་པའི་གོ་རིམ་དུ་སྟོན་ནོ། །དེ་ཡང་སེང་གེ་བཟང་པོས་
འབྲས་བུ་སྔོན་དུ་བཤད་ནས་རྒྱུ་ཕྱིས་བསྟན་ན་རྟོགས་པར་སླ་བའི་དགོས་པ་ཡོད་དོ་ཞེས་ཀྱང་
བཤད་དོ། །ཡང་ངེས་འབྱེད་ཐོབ་པ་ན་རིགས་ངེས་པར་འགྱུར་བས་དེའི་རྗེས་ལ་དེ་བསྟན་པ་
ནི་དོན་གྱི་གོ་རིམ་ཡིན་ནོ་ཞེས་འཕགས་པས་གསུངས་སོ། །སྒྲུབ་པའི་རྟེན་ལ་གཉིས་ཏེ།
གནས་སྐབས་ཀྱི་དབྱེ་བ་དང༌། རྩོད་པ་སྤང་བའོ། །རྟེན་དེ་ཡང་རིགས་དང་ཁམས་དང་ས་
བོན་དང་ཉེར་གནས་དང་སྔོན་འགྲོ་ཞེས་རྣམ་གྲངས་ལྔ་དང་ལྡན་པའོ། །དེ་ཡང་སེམས་ཙམ་
པ་ལྟར་ན་སྐྱེ་མཆེད་དྲུག་གི་ཁྱད་པར་ཟག་པ་མེད་པའི་ཆོས་བསྐྱེད་པའི་ནུས་པ་ལ་འདོད་དོ།།
2 3 ()



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
དེ་ཡང་ཁ་ཅིག་ནི་ཐོག་མ་མེད་པའི་དུས་ཅན་ནས་བརྒྱུད་དེ་འོངས་བའི་ཆོས་ཉིད་ཀྱིས་ཐོབ་པ་
ཡེ་ནས་གནས་པ་ཡིན་ལ་དེ་ཐོས་པ་ལ་སོགས་པས་གོང་ནས་གོང་དུ་ནུས་པ་གསོ་བ་ཡིན་ནོ་
ཟེར་རོ། ཁ་ཅིག་ན་རེ་ཐོས་པ་ལ་སོགས་པས་གསར་དུ་བཞག་པའི་བག་ཆགས་ཡིན་ནོ་ཟེར་
རོ༑ ཁ་ཅིག་ན་རེ་རྙིང་པ་གསོ་བ་དང་གསར་པ་འཇོག་པ་གཉིས་ཀ་ཡིན་ནོ་ཟེར་རོ། །ཡེ་ནས་
གནས་པ་ནི་རང་བཞིན་དུ་གནས་པ་ཡིན་ལ། རྐྱེན་གྱིས་གསོ་བ་ནི་སྒྲུབ་པ་ལས་གྱུར་པ་ཡིན་
ནོ་ཟེར་རོ། །དེ་དག་གི་ལྟར་ན་ས་བོན་ཁ་ཅིག་ནི་ཉན་ཐོས་ཀྱི་ཟག་པ་མེད་པའི་ཆོས་ཙམ་
བསྐྱེད་པར་ནུས་པ་དང་། ཡང་ཁ་ཅིག་ནི་རང་རྒྱལ་གྱི་ཟག་པ་མེད་པའི་ཆོས་ཙམ་བསྐྱེད་པར་
ནུས་པ་དང༌། ཁ་ཅིག་ནི་སངས་རྒྱས་ཀྱི་ཟག་པ་མེད་པའི་ཆོས་བསྐྱེད་པར་ནུས་པ་དངོས་པོ་
ལ་གནས་པས་རིགས་གསུམ་དུ་ངེས་པ་ཡིན་ནོ་ཞེའོ། །དེ་སྐད་དུ་ཡང་མགོན་པོས་བསྟན་
བཅོས་གཉིས་ནས་བཤད་དོ། །གཉིས་ཀྱི་དོན་ནི་རིགས་ཞེས་པ་དངོས་པོར་གྱུར་པ་དེ་ལྟ་བུ་
མེད་ཀྱི་དེ་ནི་ཆོས་ཉིད་ཡིན་ནོ་དེ་ཡང་སྐྱེ་མཆེད་དྲུག་གི་ཆོས་ཉིད་ཉོན་མོངས་པ་དང་ཤེས་བྱའི་
སྒྲིབ་པའི་དྲི་མ་ཅི་རིགས་པ་དང་མ་བྲལ་བའི་གང་ཟག་གི་བདག་དང་ཆོས་ཀྱི་བདག་ཐམས་
ཅད་ཀྱིས་ཡེ་བྲལ་ཡེ་སྟོང་དུ་གནས་པ་དེ་ཡིན་ཏེ་རིགས་སུ་འཇོག་པ་ལ་ཆོས་དེ་གསུམ་གྱིས་
ཆོག་གོ །དྲི་མ་མཐའ་དག་དང་བྲལ་བ་ནི་སངས་རྒྱས་ཀྱི་ངོ་བོ་ཉིད་ཀྱི་སྐུ་ཡིན་པས་རིགས་ཀྱི་
གནས་སྐབས་བོར་བ་ཡིན་ནོ། །རང་བཞིན་དུ་དང་རྒྱས་པ་གཉིས་ཀྱི་ཐ་སྙད་ནི་དབུ་མ་པས་
ཀྱང་མི་སྤོང་བས། དེ་ཡང་དྲི་མ་མཐའ་དག་དང་བྲལ་བ་རིགས་སད་པར་བྱེད་པའི་རྐྱེན་
སྐྱབས་སུ་འགྲོ་བ་དང་ཐོས་པ་དང་བསམས་པས་ཚུལ་བཞིན་ཡིད་ལ་བྱེད་པ་ལ་སོགས་པས་
མ་ཟིན་པ་ནི། རང་བཞིན་དུ་གནས་པའི་དེ་ཡིན་ལ། རིགས་དེ་ཁམས་དག་པར་བྱེད་པའི་
རྐྱེན་དང་ཕྲད་པ་ཡན་ཆོད་ནི་བསྒྲུབས་པ་ལས་གྱུར་པའི་རིགས་ཡིན་ནོ་ཞེསཕཀི་ནས་བཤད་
དོ༑ ༑དགེ་བཤེས་ནི་ཆོས་ཉིད་རིགས་སུ་འདོད་པས་ཀྱང་ཡོན་ཏན་གོང་ནས་གོང་དུ་སྐྱེ་བའི་
2
3 ]



བརྩེ་ཆེན་འོད་སྣང་ལས༔ པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུར་སྐྱེ་མཆེད་དྲུག་གི་ནུས་པ་ཁས་བླང་དགོས་ལ་དེ་ཉིད་ནི་བསྒྲུབས་པ་ལས་གྱུར་པ་ཡིན་ནོ་
གསུངས་སོ། །སྒྲུབ་པའི་རྟེན་དུ་གྱུར་པ་ནི་ཉེས་དམིགས་བཞི་དང་མི་ལྡན་པ་ཐེག་པ་ཆེན་པོའི་
རིགས་རྟགས་བཞི་དང་ལྡན་པ་ཡིན་པས་ན་བསྒྲུབས་པ་ལས་གྱུར་པར་འགྲོ་བ་ཡིན་ནོ།།
སྟོང་པ་ཉིད་རིགས་སུ་འདོད་པ་ལྟར་ན་དྲི་མ་ཐམས་ཅད་གློ་བུར་བ་ཡིན་པས་དེ་གཏནདགཏུ་
མི་རུང་བ་མི་སྲིད་པས་རིགས་ཆད་པ་མི་སྲིད་ལ། ཕྱོགས་གཅིག་དག་ཏུ་མི་རུང་བ་ཡང་མི་
སྲིད་པས་ཉན་ཐོས་དང་རང་རྒྱལ་དུ་ངེས་པ་མི་སྲིད་པའི་ཕྱིར་ཐམས་ཅད་ཐེག་པ་ཆེན་པོའི་
རིགས་སུ་ངེས་པ་ཡིན་ནོ། །དེ་ཟག་པ་མེད་པའི་ཆོས་ཀྱི་རྒྱུ་ཡིན་ཞེས་པའི་དོན་ཡང་དངོས་པོ་
རྒྱུ་འབྲས་མེད་ཀྱང་དེ་རང་བཞིན་གྱིསརྣམ་པར་དག་པས་དྲི་མ་སྤང་དུ་རུང་བ་ཡིན་ལ་དེ་དག་
སྤངས་པ་ན་ཡོན་ཏན་གྱི་ཆོས་ཐམས་ཅདགསལ་བར་འགྱུར་བས་རྒྱུར་བརྗོད་པ་ཡིནནོ། །དེ་
སྒྲུབ་པའི་རྟེན་དུ་གྱུར་པ་ཡང་དག་པར་བྱ་བའི་དོན་ཡོན་ཏན་དང་ལྡནན་ཞེས་པའི་ཚུལ་གྱིས་
དེ་མེད་ན་སྒྲུབ་པ་དོན་མེད་པས་དེ་ལྡོག་པར་འགྱུར་བ་ཙམ་གྱིས་སོ། །ཡང་ན་དེའི་དམིགས་
པ་ཡིན་པས་དེར་བཤད་དོ། །དེ་ལ་སྟོང་པ་ཉིད་ལ་དབྱེ་བ་མེད་ཀྱང་དེ་ལ་བརྟེན་པའི་རྟོགས་
པའི་ཆོས་དྲུག་ལ་སོགས་པའི་གནས་སྐབས་ཀྱི་དབྱེ་བས་རྟེན་ཆོས་ཉིད་ཀྱི་རིགས་དེ་ཡང་བཅུ་
གསུམ་དུ་དབྱེའོ། །དེས་ན་རྟོགས་པ་ཡི་ནི་ཆོས་དྲུག་གི །རྟེན་ལ་རིགས་ཞེས་བྱ་བ་ལ་སོགས་
པར་འབྲེལ་ལོ། །
བརྟེན་པའི་ཆོས་ཀྱི་དབྱེ་བ་དེ་ཡང་དོན་གསུམ་གྱིས་ཤེས་པར་བྱ་སྟེ། ཆོས་བཅུ་
གསུམ་གྱི་གྲངསངེས་པ་དང་། གོ་རིམ་ངེས་པ་དང་། སོ་སོའི་མཚན་ཉིདདོ། །དང་པོ་ནི་ཆོས་
བཅུ་གསུམ་པོ་འདིས་དྲོད་ནས་བཟུང་སྟེ་རྡོ་རྗེ་ལྟ་བུའི་ཏིང་ངེ་འཛིན་གྱི་བར་གྱི་སྒྲུབ་པ་རྒྱུའི་
ཆོས་ཐམས་ཅད་མ་ཚང་བ་མེད་པར་བསྡུས་པས་དེར་ངེས་སོ། །དེ་ནི་ཚོགས་ཀྱི་ལམ་ན་ཡང་
ཡོད་པ་མ་ཡིན་ནམ་དེས་ཇི་ལྟར་དབྱེ་བར་མི་བྱེད་ཟེར་ན། བདེན་མོད་ཀྱི་དེ་ནི་ཐོས་པ་དང་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
བསམ་པའི་རང་བཞིན་ཡིན་ལ། རིགས་དེ་ཡང་ཨུཏྟ་ར་ལས་རྟོགས་པའི་དོན་རྡོ་རྗེ་ལྟ་བུ་ཞེས་
དེ་དག་གིས་མི་ཕིགས་པར་བཤད་པས་རྟེན་དང་བརྟེན་པ་ངོ་མ་ཕྲད་པས་རྟེན་པའི་སྒོ་ནས་
དེའི་དབྱེ་བ་མ་བྱས་པར་ཟད་དོ། །དྲོད་ནས་ཆོས་མཆོག་གི་བར་ན་སྒོམ་པ་ལས་བྱུང་བའི་
ཤེས་རབ་སྐྱེས་པས་སོ་སོ་རང་གིས་རིག་པའི་ཐ་སྙད་ཀྱི་དོན་ཅུང་ཟད་གནས་པ་ཡིན་ལ།
མཐོང་ལམ་ཡན་ཆོད་དུ་ནི་དེ་མཚན་ཉིད་པར་གནས་པས་རྟེན་དང་བརྟེན་པར་ངོ་ཕྲད་པས་
དེའི་སྒོ་ནས་དེའི་དབྱེ་བ་བྱས་པ་ཡིན་ནོ། །གཉིས་པ་ནི་སེང་བཟང་གིས་འདི་ཐམས་ཅད་སྔ་
མ་སྔ་མ་ལས་ཕྱི་མ་ཕྱི་མ་སྐྱེ་བས་དོན་གྱི་གོ་རིམ་དུ་བཤད་དོ། །དེས་ན་འབྲོམ་ལྟར་ན་རྟོགས་
པའི་ཆོས་དྲུག་ནི་རང་བཞིན་ཡིན་ལ། དེ་རེ་རེའི་གནས་སྐབས་ན་ཡང་གཉེན་པོ་དང་སྤོང་བ་
ལ་སོགས་པ་བདུན་པོ་མ་ཚང་བ་མེད་པར་ཉམས་སུ་ལེན་པར་འདོད་པ་ནི་མི་རིགས་སོ།།
འཕགསཔསསྒོམ་ལམ་གསུམ་དུ་བཤད་པས་དེ་སགཉིས་པ་དང་བཅུ་པའི་བར་འཛིན་པས།
མཐོང་བ་དང་སྒོམ་པའི་ལམ་གྱི་རྟོགས་པ་གཉིས་སུ་ལྷག་མ་བདུན་པོ་ཐམས་ཅད་འདུ་རུང་
གསུམ་པ་སོ་སོའི་རང་བཞིན་ལ་བཞི་སྟེ། རྟོགས་པའི་དབང་དུ་བྱས་པ་དང་།
བར་ཆད་མེད་པའི་ལམ་དང་། རྣམ་གྲོལ་གྱི་ལམ་དང་། ཡོན་ཏན་ཁྱད་པར་ཅན་གྱི་དབང་དུ་
བྱས་པ་རྣམས། དྲུག་དང་། གཉིས་དང༌། གཅིག་དང༌། བཞི་དང་གྲངས་ཇིལྟ་བ་བཞིན་ནོ།།
རྟོགས་པནི་བསྒོམས་པ་ལས་བྱུང་བ་ཀུན་ནས་ཉོན་མོངས་པའི་གཟུང་བ་མེད་པར་རྟོགས་པ་
ལ་སོགས་པ་འཇིག་རྟེན་པ་དང་འཇིག་རྟེན་ལས་འདས་པའི་ཤེས་རབ་བོ། །དེ་ཡང་དྲོད་ནས་
སྒོམ་པའི་ལམ་ས་བདུན་པ་མན་ཆད་དོ། །སྒོམ་ལམ་དེ་ལ་བྱ་བ་ཡང་ག་ཡ་གོ་རི་དང་ཐོགས་
མེད་ཀྱི་བསྟན་བཅོས་ནས་དེ་མན་ཆོད་ལ་ཤེས་པའི་ལམ་དུ་བཤད་ལ། བརྒྱད་པ་ཡན་ཆོད་
ལ་སྤོང་བའི་ལམ་དུ་བཤད་ལ། འདི་ནས་རྟོགས་པ་ཞེས་གསུངས་པས་དེ་དེ་ལ་གསལ་ལོ།
3 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མགོན་པོས་ཀྱང་བར་དེ་ལ་རབ་རྒྱས་ཞེས་བཤད་དོ། །ས་བརྒྱད་པ་ལ་གཉེན་པོ་སྐྱེ་བ་ལ་
ཕྱོགས་པ་ནི་མི་མཐུན་ཕྱོགས་འགག་པ་ལ་ཕྱོགས་པས་དེ་དེ་དག་སྐྱེ་འགག་ལྷན་ཅིག་སྤྱོད་
ཅིང་དེ་ལྷན་གྱིས་འགག་པའི་ཤུལ་དུ་གཉེན་པོ་ཐོལ་གྱིས་སྐྱེ་བ་ནི་གཉེན་པོ་དང་སྤོང་བ་སྟེ།
དེའི་བར་ཆད་མེད་པའི་ལམ་གྱིས་བསྡུས་པའོ། །དེ་འགག་པས་རྣམ་གྲོལ་གྱི་ལམ་དུ་བྱེད་པ་
ནི་མི་ལེགས་ཏེ། སྤོང་བ་ནི་འགོག་པར་གཏོགས་པའི་ཆོས་ཉིད་དྲི་མ་དང་བྲལ་བ་སྤངས་པའི་
ཕྱོགས་ཡིན་པས་ལམ་དུ་མི་འཐད་པའི་ཕྱིར་རོ། །མི་མཐུན་པ་དང་གཉེན་པོ་དག་སྤང་བྱ་སྤོང་
བྱེད་ཀྱི་བྱ་བ་ཡོངས་སུ་གཏུགས་པས་དེ་ལ་དམིགས་པའི་རྣམ་རྟོག་ཟད་པ་ནི་ས་དེའི་སྤངས་
པ་ཐག་བསྲིངས་པའི་རྣམ་པར་གྲོལ་བའི་ལམ་ཡིན་ནོ། །ཤེས་རབ་དང་སྙིང་རྗེ་གཉིས་ནས་
བརྒྱད་པའི་ཡོན་ཏན་ཁྱད་པར་ཅན་ཡིན་ཏེ། དེ་ལ་མི་ནས་མྱ་ངན་འདས་པ་ཞེས་མགོན་པོས་
བཤད་པའི་ཕྱིར་རོ། །ཉན་ཐོས་དང་ཐུན་མོང་མ་ཡིན་པ་ནི་འོག་མ་དག་ནས་ཡོད་མོད་ཀྱི་ས་
དགུ་པ་ལ་སོ་སོ་ཡང་དག་པར་རིག་པ་བཞི་ལ་དབང་ཐོབ་པས་རྣམ་པ་ཐམས་ཅད་དུ་དེ་དང་
ཐུན་མོང་མ་ཡིན་པའི་ཕྱིར་རོ། །གཞན་གྱི་དོན་གོ་རིམ་དུ་བྱེད་པ་ནི་ས་བཅུ་པ་ལ་བཞག་སྟེ་
རྗེས་ཐོབ་དེ་བཞིན་གཤེགས་རྣམས་དང༌། ཞེས་སངས་རྒྱས་དང་དེ་ལ་མཚུངས་པར་བཤད་
པའི་ཕྱིར་རོ། །སེམས་ཅན་སྨིན་པར་བྱེད་པ་དང་བདག་ཉིད་མཐོང་བའི་ཆོས་ལ་བདེ་བར་
གནས་པའི་ཡེ་ཤེས་རྩོལ་བ་མི་མངའ་བ་ནི་སངས་རྒྱས་ཀྱི་ས་ཡིན་ལ། དེར་འཇུག་པ་ནི་ས་
བཅུ་ཐ་མ་ལ་བཞག་གོ །ཡང་ན་བདག་ཉིད་མཐོང་བའི་ཆོས་ལ་བདེ་བར་གནས་པ་དང་
གཞན་གྱི་དོན་ལ་རྩོལ་བ་མེད་པར་འཇུག་པ་ནི་འཕགས་པས་སངས་རྒྱས་ཀྱི་སར་བཤད་
པས་ས་བཅུ་པ་ཐ་མ་ལ་དེར་བཏགས་པར་བྱའོ། །མ་ཧཱས་དེ་སངས་རྒྱས་ཀྱི་ས་ལ་བྱས་པནི་
མི་ལེགས་ཏེ། དེ་ལྟར་ན་བྱང་ཆུབ་སེམས་དཔའ་བཅུ་གཉིས་སུ་འགྱུར་བའི་ཕྱིར་དང་།
སངས་རྒྱས་ཀྱི་ས་དེ་སྒྲུབ་པ་མ་ཡིན་པའི་ཕྱིར་རོ་སྐད་དོ། །འོ་ན་སྒྲུབ་པའི་ཆོས་ཀྱི་གནས་
2 3 4



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
སྐབས་ཐ་དད་པ་ཞེས་པ་དང་། ཆོས་ཀྱི་དབྱིངས་ཀྱི་བྱང་ཆུབ་སེམས་དཔའ་ཞེས་པ་ཡང་
སངས་རྒྱས་ཀྱི་ས་ལ་བཏགས་པ་ཡིན་ནོ་ཟེར་ན། སངས་རྒྱས་ཀྱི་ས་སྟོན་པའི་སྐབས་ཡིན་ན་
བདེན་པ་ལས་ད་ལྟ་ནི་བྱང་ཆུབ་སེམས་དཔའི་ས་སྟོན་ པའི་ སྐབས་ཡིན་ནོ། །མདོ་ལས་
བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་ཞེས་བགྱི་བའི་ཚིག་གི་དོན་གང་
ལགས་ཞེས་ཞུགས་པ་ལ། རྒྱས་པར་བསྟན་པའི་སྐབས་སུ་རབ་འབྱོར་འདི་ལྟ་སྟེ་ནམ་མཁའ་
ལ་བྱའི་རྗེས་མེད་ཅིང་མི་དམིགས་སོ། །དེ་བཞིན་དུ་བྱང་ཆུབ་སེམས་དཔའི་ཚིག་གི་དོན་མེད་
ཅིང་མི་དམིགས་སོ། །དེ་བཞིན་དུ་རྨི་ལམ་དང༌། སྒྱུ་མ་དང་། སྨིག་རྒྱུ་དང་། སྒྲ་བརྙན་དང་།
མིག་ཡོར་དང་། གཟུགས་བརྙན་དང་། དྲི་ཟའི་གྲོང་ཁྱེར་དང་
། དེ་བཞིན་གཤེགས་པའི་ཡུལ་
ལ་གནས་མེད་ཅིང་མི་དམིགས་སོ། །རབ་འབྱོར་དེ་བཞིན་དུ་བྱང་ཆུབ་སེམས་དཔའི་ཚིག་གི་
དོན་མེད་ཅིང་མི་དམིགས་སོ་ཞེས་དྲོད་ལ་རྟེན་དངོས་པོར་ཡོད་པ་བཀག་ནས་ཤུགས་ལ་ཆོས་
ཀྱི་དབྱིངས་རྟེན་དུ་སྟོན་པ་དེ་དཔེ་དགུ་གསུངས་པ་ནི་རྣམ་པར་རྟོག་པ་དགུ་དང་ཆོས་བསྟུན་
པར་ཤེས་པར་བྱའོ། །དེ་བཞིན་དུ་གཞན་ལ་ཡང་ཅི་རིགས་པར་ཤེས་པར་བྱའོ །འགྲེལ་པ་
ལས་གོ་རིམ་སྟོན་པ་ནི་འདི་ནི་ཞེས་པའོ། །གྲངས་ངེས་སྟོན་པ་ནི་འདིས་ནི་ཞེས་པའོ །རྟེན་
ལ་རིགས་ཞེས་བྱ་ཞེས་པའི་དོན་སྟོན་པ་ནི་སྒྲུབ་པའི་ཆོས་ཀྱི་ཞེས་པའོ། །ཆོས་ཀྱི་དབྱིངས་ཀྱི་
བྱང་ཆུབ་སེམས་དཔའ་བཅུ་གསུམ་ཞེས་པ་ནི་དེས་ཁྱབ་པའི་སྒྲུབ་པའི་ཆོས་བཅུ་གསུམ་ལ་
བྱའོ། །
དཞི་གཉིས་པ་དེ་ལ་རྩོད་པ་སྤང་བའི་སྒོ་ནས་དེའི་རང་བཞིན་སྟོན་པར་འདོད་ནས་
བརྒལ་བ་དགོད་པ་ནི་གལ་ཏེ་ཞེས་པ་ལ་སོགས་པ་སྟེ། རྩ་བའི་སྐབས་སུ་རིགསནི་ཞེས་པ་
ནི་ཆོས་ཅན་ནོ། །ཐ་དད་རུང་མ་ཡིན་ཞེས་པ་ནི་ཐལ་བའི་དམ་བཅའོ། །ཆོས་ཀྱི་དབྱིངས་ལ་
དབྱེར་མེད་ཕྱིར་ཞེས་པ་ནི་གཏན་ཚིགས་ཀྱི་དོན་ཡིན་ནོ། །དེ་ཉིད་ནི། སྒྲུབ་པའི་རྟེན་རིགས་
2 ] j



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ནི་ཆོས་ཅན། བྱང་ཆུབ་སེམས་དཔའ་ཁོ་ནའི་མ་ཡིན་གྱི་ཉན་ཐོས་དང་རང་རྒྱལ་དང་
རིགས་ཆད་པའི་ཡང་ཡིན་པར་འགྱུར་རོ་ཞེས་པའི་དོགས་པ་ནི་ཁོ་ནའི་མ་ཡིན་ནོ་ཞེས་པའི་
དམ་བཅའོ། །གཏན་ཚིགས་ནི་ཆོས་ཀྱི་དབྱིངས་དེ་ནི་སྤྱིར་སེམས་ཅན་ཐམས་ཅད་ལགནས་
པའི་ཕྱིར་ཞེས་པའོ། ཁྱབ་པ་གྲུབ་པར་བརྗོད་པ་ནི་ཆོས་ཀྱི་དབྱིངས་དེའི་བདག་ཉིད་ཅན་གྱི་
བྱང་ཆུབ་སེམས་དཔའ་སངས་རྒྱས་ཀྱི་ཆོས་རྣམས་ཀྱི་རང་བཞིན་དུ་གནས་པའི་རིགས་ཡིན་
པས་འོ་ན་ནི་དེའི་ཚེ་ཞེས་པའོ། །དེ་ཉིད་སྒྲུབ་པ་ནི་གལ་ཏེ་ཆོས་ཀྱི་ཞེས་པའོ །རིགས་དེ་
ཐམས་ཅད་ལ་ཁྱད་པར་མེད་པར་ཐལ་བར་འདོད་པ་ཡིན་ན་འདི་ནི་ཉན་ཐོས་ཀྱི་རིགས་ཞེས་
པ་ལ་སོགས་པ་གསུམ་དང་རིགས་མེད་དུ་བཞག་པདང༌། རང་བཞིན་དང་རྒྱས་པ་ལ་སོགས་
པའི་རྣམ་པར་དབྱེ་བ་གསུངས་པའི་ལུང་གིས་བསལ་ལོ་ཞེས་བསམ་པའོ། །
ལན་ལ་གཉིས་ལས་དང་པོ་རྟོགས་ཚུལ་གྱི་ལན་ནི། ཉན་ཐོས་ཀྱི་ཐེག་པས་གང་
ཟག་གི་བདག་མེད་པརརྟོགས་པའི་རིམ་གྱིས་ཆོས་ཀྱི་དབྱིངས་གང་ཟག་གི་བདག་མེད་པ་ལ་
དམིགས་པ་དེ་བཞིན་དུ། ཉན་ཐོས་ཀྱི་འཕགས་པའི་ཆོས་རྟོགས་པ་སྟེ་མངོན་སུམ་དུ་བྱ་བའི་
ཕྱིར་ཆོས་ཀྱི་དབྱིངས་རྒྱུ་སྟེ་ཉན་ཐོས་ཀྱི་རིགས་སུ་འཇོག་ལ། རང་རྒྱལ་དང་བྱང་ཆུབ་སེམས་
དཔའ་ཡང་རང་རང་གི་ཐེག་པ་རྟོགས་པའི་རིམ་གྱིས་གཟུང་བ་རང་བཞིན་མེད་པ་དང་ཆོས་
ཐམས་ཅད་ངོ་བོ་ཉིད་མེད་པའི་ཆོས་ཀྱི་དབྱིངས་ལ་དམིགས་པ་དེ་བཞིན་དུ་ཞེས་པ་ལ་སོགས་
པར་སྦྱར་རོ། །དོན་ནི་ཇི་ལྟར་བྱ་ནམ་མཁའ་ལ་སྤྱོད་པར་ཁྱད་པར་མེད་པ་རྣམས་འགྲོ་བ་
པོའི་རྩལ་གྱི་ཁྱད་པར་གྱིས་སྤྱོད་ཡུལ་རྒྱ་ཆེ་ཆུང་ཡོད་པ་བཞིན་དུ། རིགས་ཅན་གསུམ་གྱི་གང་
ཟག་གིས་ཀྱང་ཆོས་ཀྱི་དབྱིངས་རྟོགས་པ་ཙམ་ལ་ཁྱད་པར་མེད་ཀྱང་རྟོགས་པཔོའི་ཤེས་རབ་
ཀྱི་རྩལ་གྱིས་དེའི་ཕྱོགས་གཅིག་དང་ཕལ་ཆེར་དང་མཐའ་དག་རྟོགས་པ་ཡིན་ལ། དེ་རྟོགས་
པའི་དབངགིས་རང་རང་གི་རྟོགས་པ་དང་མཐུན་པའི་ཡོན་ཏན་འགྲུབ་པས་དེ་ཉིད་ལ་རིགས་
2
3
;



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། {
མ
གསུམ་གྱི་ཐ་སྙད་བྱའོ་ཞེས་པའོ། །འཇིག་རྟེན་པའི་དཔེ་དང་བསྟུན་པའི་ལན་ནི་དེ་ལ་རང་གི་
ངོ་བོས་དབྱེ་བ་མེད་ཀྱང་དེ་ལ་བརྟེན་པའི་ཡོན་ཏན་གྱི་དབྱེ་བའི་སྒོ་ནས་དེའི་དབྱེ་བ་བྱས་ཞེས་
པའོ། །སྔོན་གྱི་འབྲོམ་ལྟར་ན་བྱེ་བྲག་ཏུ་སྨྲ་བ་རང་ལྟར་ན་མ་ཆགས་པའི་དགེ་བ་གཅིག་པུ་ལ་
ཡང་རིགསགསུམ་དུ་འཇོག་པ་བཞིན་དུ། ངེད་ཆོས་ཉིད་རིགས་སུ་འདོད་པ་ལ་ཡང་མཚུངས་
སོ་ཞེས་པ་དང༌། ལྷ་རྗེ་ལྟར་ན་གཉིས་སུ་མེད་པའི་ཤེས་པ་དོན་དམ་པར་ཡོད་པགཅིག་པུ་ལ་
དམིགས་པའི་སྒོ་ནས་རིགསགསུམ་དུ་སེམས་ཙམ་པ་ཁྱེད་རང་འདོད་པ་བཞིན་དུ་ངེད་ཆོས་
ཉིད་རིགས་སུ་འདོད་པ་ལ་ཡང་མཚུངས་སོ་ཞེས་གྲུབ་མཐའ་ལ་བརྟེན་ནས་ལན་འདེབས་པ་
ནི་དཀའ་ཆོས་ཀྱི་ལན་ཡིན་སྐད་དོ། །
རྟེན་གྱི་འོག་ཏུ་དམིགས་པ་འཆད་པ་ནི་བཤད་པའི་གོ་རིམ་ཙམ་དུ་ཟད་དོ།།
དེ་ཡང་འཕགས་པ་ལྟར་ན་བསྟན་བཤད་གཉིས་ཡིན་ཡང་། སེང་བཟང་ལྟར་ན་བསྟན་པ་
དང་བཤད་པ་དང་། དབྱེ་བ་གསུམ་གྱིས་ཤེས་པར་བྱའོ། །དེ་ཡང་ཚིག་རྐང་པ་གཅིག་དང་
ཡང་གཅིག་དང་ལྷག་མའི་རིམ་པ་བཞིན་ནོ། །དེ་ཡི་དབྱེ་བ་ནི་དབྱེ་སྒོ་བཞིས་དབྱེ་སྟེ་ལམ་
དང་མི་མཐུན་པའི་གཉེན་པོ་དང་བདེན་པ་དང་འབྲས་བུའི་སྒོ་ནས་སོ། །དེ་ཡང་ཚིག་རྐང་
གཉིས་དང་གཅིག་དང་ཡང་གཅིག་དང་ཡང་གཉིས་ཀྱིས་རིམ་པ་བཞིན་ནོ། ཁ་ཅིག་དགེ་བ་
ལ་སོགས་པ་གསུམ་ནི་ཚོགས་ལམ་གྱི་དམིགས་ལ། འཇིན་རྟེན་པ་དང་དེ་ལས་འདས་པ་ནི་
སྦྱོར་ལམ་གྱི་དམིགས་པ་ཡིན་ཏེ་དེ་ལས་འདས་པ་ནི་བཟློག་ཟླ་ཙམ་དུ་བྱུང་པ་ཡིན་ལ། ཟག་
མེད་ནི་མཐོང་ལམ་གྱི་ཡིན་ལ་ཟག་བཅས་བཟློག་ཟླ་ཙམ་ཡིན་ནོ། །འདུས་བྱས་དང་འདུས་
མ་བྱས་སྒོམ་ལམ་གྱི་ཐུན་མོང་དང་དེ་མ་ཡིན་པ་ནི་མི་སློབ་པའི་ལམ་གྱི་དམིགས་པ་ཡིན་ནོ་
ཟེར་བ་ནི་མི་རིགས་ཏེ། ཟག་བཅས་སྦྱོར་ལམ་གྱི་ཡིན་ལ། ཟག་མེད་དེའི་བཟློག་ཟླ་ཙམ་
ཡིན་ཞེས་པ་ལ་སོགས་པར་ཡང་མི་ནུས་པ་མེད་པས་སོ། །དེ་དག་གི་ཚིག་གི་ཆ་ནི་འདུས་
༡
Y



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱས་དང་འདུས་མ་བྱས་ལ་སོགས་པའི་རང་གི་མཚན་ཉིད་འཛིན་པའི་ཆོས་ཐམས་ཅད་དེ།
དེ་ཡང་སྲོག་གཅོད་པ་སྤོང་བ་ལ་སོགས་པ་བྱང་ཆུབ་སེམས་དཔས་དང་པོ་སེམས་བསྐྱེད་པ་
ནསབཟུང་སྟེ་ས་བཅུ་རྒྱུན་གྱི་ཐ་མའི་བར་དུ་རྒྱུད་ལ་བསྐྱེད་པར་བྱ་ཞིང་བླངབར་བྱབའི་ཆོས་
ཐམས་ཅད་ནི་དགེ་བའོ། །སྲོག་གཅོད་པ་ལ་སོགས་པ་གནས་སྐབས་དེར་བྱང་ཆུབ་སེམས་
དཔས་སྤང་བར་བྱ་ཞིང་དོར་བར་བྱ་བའི་ཆོས་རྣམས་ནི་མི་དགེ་བའོ། །གནས་སྐབས་དེར་
བྱང་ཆུབ་སེམས་དཔས་བཏང་སྙོམས་སུ་བྱ་བའི་ཆོས་ལུང་དུ་མ་བསྟན་པའི་ལུས་ཀྱི་ལས་ལ་
སོགས་པ་དང་དབང་པོ་ལ་སོགས་པ་ཐམས་ཅད་ནི་ལུང་དུ་མ་བསྟན་པ་སྟེ་འདི་གསུམ་གྱིས་
མ་བསྡུས་པ་ནི་མེད་དོ། །དེ་ཉིད་ལས་དགེ་བ་གཞིར་བཞག་ནས་ལམ་གྱི་སྒོ་ནས་ནི། བསམ་
གཏན་དང་ཚད་མེད་པ་ལ་སོགས་པ་འཇིག་རྟེན་ཆོས་མཆོག་པ་མན་ཆད་ཀྱི་རྒྱུད་ལ་སྐྱེས་པའི་
ལམ་ནི་འཇིག་རྟེན་པའི་རྟོགས་པ་ཞེས་བྱའོ། །བསོད་ནམས་དང་ཐར་པ་དང་ངེས་འབྱེད་ཆ་
མཐུན་གསུམ་ལ་བྱ་ཡང་ཟེར་རོ། །རིགས་ཅན་གསུམཔོ་བདེན་པ་མཐོང་བ་ཡན་ཆོད་ཀྱི་རྒྱུད་
ལ་སྐྱེས་པའི་དྲན་པ་ཉེར་བཞག་ལ་སོགས་པའི་ཆོས་དེ་དགནི་འཇིག་རྟེན་ལས་འདས་པའོ།།
ཡང་གསུམ་པོ་དེ་ཉིད་དམ་གཙོ་བོར་དགེ་མི་དགེ་གཉིས་གཞིར་བཞག་སྟེ་མི་མཐུན་པ་དང་
གཉེན་པོའི་སྒོ་ནས་ནི། བདག་ཏུ་ལྟ་བའི་གཉེན་པོ་མ་ཡིན་པ་ཕུང་པོ་ལ་སོགས་པ་ག་
བཅས་དང༌། དེའི་གཉེན་པོ་དྲན་པ་ཉེར་བཞག་ལ་སོགས་པ་ནི་ཟག་མེད་དོ། ཡངགསུམཔོ་
དེ་ཉིད་བདེན་པའི་སྒོ་ནས་ནི་འདོད་པའི་ཁམས་ལ་སོགས་པ་ཀུན་ནས་ཉོན་མོངས་པ་དང་
རྣམ་པར་བྱང་བའི་རྟེན་འབྲེལ་འདུས་བྱས་ཀུན་རྫོབ་ཀྱི་བདེན་པ་དང་། དེ་དག་གི་ཆོས་ཉིད་
སྐྱེ་བ་མེད་ཅིང་འཇིག་པ་མེད་པ་ལ་སོགས་པ་འདུས་མ་བྱས་དོན་དམ་པའི་བདེན་པའོ། །དེ་
གསུམ་གྱི་ནང་ནས་དགེ་བ་དེའི་ནང་ནས་ཀྱང་འབྲས་བུས་བསྡུས་པའི་དགེ་བ་ནི་ཆོས་དབང་
བཙན་དུ་བྱས་ན་བསམ་གཏན་དང་ཚད་མེད་པ་དང་མངོན་པར་ཤེས་པ་ལྔ་ལ་སོགས་པ་སློབ་
2 3
8



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
མ་དང་ཐུན་མོང་བ་དང༌། སྟོབས་ལ་སོགས་པ་སངས་རྒྱས་ཀྱི་ཐུན་མོང་མ་ཡིན་པའོ། །རྒྱུད་
དབང་བཙན་དུ་བྱས་ན་ནི་སངས་རྒྱས་ཀྱི་རྒྱུད་ལ་སྐྱེས་པའི་ཆོས་ཐམས་ཅད་ནི་ཐུན་མོང་མ་
ཡིན་པ་ཡིན་ཏེ། སྒྲིབ་པ་ཐམས་ཅད་སྤངས་པའི་རྒྱུད་ལ་སྐྱེས་པ་ཡིན་པའི་ཕྱིར་རོ། །དེ་ལ་
དོན་ནི་འདི་ཡིན་ཏེ་བྱང་ཆུབ་སེམས་དཔའ་སེམས་དཔའ་ཆེན་པོས་ཆོས་ཐམས་ཅད་རྟོགས་
པར་བྱའོ། །ཆོས་ཐམས་ཅད་ཀྱི་ཡོད་པར་མ་གྱུར་པ་ཉིད་ལ་བསླབ་པར་བྱའོ་ཞེས་གསུངས་
པས་ན། སྒྲོ་འདོགས་གཅད་པར་བྱ་བའི་གཞི་བཅུ་གཅིག་པོ་དག་ལ། ཀུན་རྫོབ་ཀྱི་བདེན་པ་
ལ་བརྟེན་ནས་ཆོས་ཁ་ཅིག་ནི་བྱང་ཆུབ་སེམས་དཔས་བླང་བྱ་ཁ་ཅིག་ནི་དོར་བྱ་ཁ་ཅིག་ནི་
རྒྱུད་ལ་བསྐྱེད་པར་བྱ་བ་ཁ་ཅིག་ནི་ཤེས་བྱ་ཁ་ཅིག་ནི་ཐོབ་བྱ་ལ་སོགས་པར་དེ་དག་གི་
མཚན་ཉིད་ཇི་ལྟར་གནས་པ་བཞིན་རྟོགས་པར་བྱེད་པའི་སྒོ་ནས་ནི་སྔར་བཤད་པ་དེ་ཉིད་
ཡིན་ལ། དོན་དམ་པའི་བདེན་པ་ལ་བརྟེན་ནས་དེ་དག་ཐམས་ཅད་ངོ་བོ་ཉིད་མེད་པར་
རྟོགས་པར་བྱེད་པ་ཡིན་ནོ། །ཡང་ན་དེའི་ཚུལ་ནི་མ་ཧཱས་བཤད་པ་ལྟར་ཤེས་པར་བྱའོ །སྒྲོ་
འདོགས་གཅད་པའི་གཞི་ཐམས་ཅདནི་འདིར་འདུས་པས་འདི་ལས་མང་བ་མ་ཡིན་ལ། འདི་
ལསགང་ཡང་རུང་བ་མ་ཚང་ན་ཡང་མ་འདུས་པར་འགྱུར་བས་འདི་ལས་ཉུང་བ་ཡང་མ་ཡིན་
པས་གྲངས་ངེས་སོ། །དམིགས་པ་འདི་དག་ཉིད་ལ་ནི་གོ་རིམ་ངེས་པར་བཞག་པར་མི་ནུས་
ཀྱང༌། འདི་དག་རྟོགས་པར་བྱེད་པའི་ཤེས་པའི་རིམ་པ་ལ་ལྟོས་ནས་ནི་གོ་རིམ་ངེས་པ་ཡོད་
པ་ཡིན་ཏེ་དང་པོ་བྱང་ཆུབ་མཆོག་ཏུ་སེམས་བསྐྱེད་པ་ན། ད་ནི་བདག་གིས་བྱ་བ་འགའ་ཞིག་
བྱ་དགོས་པས་བདག་གི་བླང་བར་བྱ་བ་ནི་གང་ཡིན། དོར་བར་བྱ་བ་ནི་གང་ཡིན། རེཤིག་
བཏང་སྙོམས་སུ་བྱ་བ་ནི་གང་ཡིན་སྙམ་དུ་དགེ་བ་ལ་སོགས་པ་དེ་གསུམ་ལ་བློ་འཇུག་པར་
བྱེད་པན། གཉིས་པོ་ནི་དོར་བར་བྱ་བ་དང་། རེ་ཤིག་བཏང་སྙོམས་སུ་བྱ་བར་རྟོགས་ལ་དགེ་
བ་ནི་བླང་བར་བྱ་བར་རྟོགས་པ་འབྱུང་ངོ༌། །དེ་ནས་བདག་གིས་དང་པོར་བླང་བར་བྱ་བའི་
2 3 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགེ་བ་ནི་གང་ཡིན། དུས་ཕྱིས་བླང་བར་བྱ་བ་ནི་གང་ཡིན་སྙམ་དུ་དགེ་བ་ལ་བློ་འཇུག་པན།
དང་པོར་བླང་བར་བྱ་བ་ནི་ཞི་རགས་ཀྱི་རྣམ་པ་ཅན་དང་བདེན་པའི་རྣམ་པ་ཅན་ལས་འཇིག་
རྟེན་པའི་ལམ་ཡིན་ལ། དུས་ཕྱིས་བླང་བར་བྱ་བ་ནི་འཇིག་རྟེན་ལས་འདས་པ་ཡིན་ནོ་སྙམ་
པའི་བློ་འབྱུང་ངོ༌། །དེ་ནས་ནི་འཇིག་རྟེན་པ་བཏང་སྙོམས་སུ་བཞག་སྟེ། དེ་ལས་འདས་པའི་
སྤང་བྱ་ནི་གང་ཡིན། དེའི་ངོ་བོ་ནི་གང་ཡིན་སྙམ་དུ་དེ་ལ་བློ་འཇུག་པ་ན། ཟག་པ་དང་བཅས་
པ་ནི་སྤང་བྱ་ཡིན་ལ། དེ་མེད་པ་ནི་གཉེན་པོ་ཡིན་ནོ་སྙམ་པའི་བློ་འཇུག་གོ །དེ་ལས་ཟག་
བཅས་བཞག་སྟེ། ཟག་མེད་ཀྱིས་རྟོགས་པར་བྱ་བའི་ཡུལ་གང་ཡིན་སྙམ་དུ་དེའི་ཡུལ་ལ་བློ་
འཇུག་པ་ན། དེས་རྟོགས་པར་བྱ་བ་ནི་འདུས་བྱས་ཀུན་རྫོབ་དང༌། འདུས་མ་བྱས་དོན་དམ་
པའི་བདེན་པ་ཡིན་ནོ་ཞེས་དེ་དག་ལ་བློ་འཇུག་གོ །དེ་ལས་ཀྱང་འདུས་བྱས་བག་སྟེ།
འདུས་མ་བྱས་རྟོགས་པ་འདིའི་འབྲས་བུ་གང་ཡིན་སྙམ་དུ་དེ་ལ་བློ་འཇུག་པ་ན། དེའི་འབྲས་
བུ་ནི་སློབ་མ་དང་ཐུན་མོང་བ་དང་། དེ་དང་ཐུན་མོང་མ་ཡིན་པ་ཡིན་ནོ། །ཞེས་དེ་རྟོགས་པའི་
བློ་འབྱུང་སྟེ། འཕགས་པའི་གང་ཟག་ཐམས་ཅད་ཀྱི་ཡོན་ཏན་ནི་འདུས་མ་བྱས་ཀྱིས་ཕྱེ་བ་
ཡིན་པའི་ཕྱིར་རོ། །དེས་ན་བློ་འཇུག་པའི་རིམ་པ་ལ་ལྟོས་ནས་དེ་དག་ཀྱང་གོ་རིམ་ངེས་པར་
སྟོན་ནོ། །དེ་དག་སྔ་མ་སྔ་མ་དབྱེ་གཞིར་བྱས་ནས་ཕྱི་མ་ཕྱི་མ་དབྱེ་བར་བྱས་པ་ནི་མ་འབྲེལ་
ལོ༑ ༑སེང་གེ་བཟང་པོས་དགེ་བ་ལས་བརྩམས་ཏེ་ཞེས་པ་ལ་སོགས་པ་གསུངས་པའི་དོན་
ཡང་དེ་ཡིན་ནོ། །འགྲེལ་པའི་དོན་ནི་དབྱེ་གཞི་གསུམ་པོ་དེ་དག་ཉིད། འཇིག་རྟེན་པ་དང་
ཟག་བཅས་ལ་སོགས་པ་རྣམ་པ་གཉིས་གཉིས་སུ་ཕྱེ་བའི་དབྱེ་སྒོ་བཞི་ཉིད་ཀྱིས་ལྷག་མ་
རྣམས་ཤེས་པར་བྱ་སྟེ། བྱིས་པའི་སྐྱེ་བོ་དང་འབྲེལ་བའི་ཕུང་པོ་ལྔ་དང་། ཞེས་པ་ལ་སོགས་
པའི་ཚིག་ཐམས་ཅད་ལ་ཤམ་བུར་དེ་ལྟ་བུ་ལ་སོགས་པ་ཆོས་ཐམས་ཅད་ཅེས་གདགས་སོ།།
བྱིས་པའི་རྒྱུད་ལ་སྐྱེ་བའི་ཕུང་པོ་ནས་རྟེན་འབྲེལ་གྱི་བར་ལ་བྱ་བར་འགྲེལ་པ་འདི་ལས་
?
༔ (y



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
གསལ་ཡང་། འགྲེལ་ཆེན་ལས་ལམ་ལ་བཤད་པས་བསོད་ནམས་ཀྱི་ཆ་དང་མཐུན་པ་ལ་
སོགས་པ་འཇིག་རྟེན་པའི་དགེ་བའི་རྩ་བ་གསུམ་ལ་བྱའོ། །འཕགས་པའི་སྐྱེ་བོ་ཐམས་ཅད་
ཀྱི་རྒྱུད་ལ་འབྱུང་བའི་བསམ་གཏན་བཞི་ཞེས་པ་ནི་གང་ཟག་བཞིའི་རྒྱུད་ལ་སྐྱེས་པའི་ཆོས་
ཡིན་ནོ་ཅོག་ལ་བྱའོ། །དྲན་པ་ཉེ་བར་བཞག་པ་ལ་སོགས་པ་སོ་སོའི་སྐྱེ་བོའི་རྒྱུད་ལ་ཡོད་པ་
ནི་སུན་འབྱིན་པའི་གཉེན་པོ་ལ་སོགས་པ་ཡིན་པས་བདག་ལྟའི་གཉེན་པོ་རྗེས་སུ་མཐུན་
པའམདེའི་རིགས་ཙམ་ཡིནནོ། །འདུས་བྱས་སུནི་རྣམ་པར་བྱ་བའི་རྟེན་འབྲེལ་ཡང་བསྡུའོ།།
འཕགས་པའི་སྐྱེ་བོ་ཐམས་ཅད་ཀྱི་རྒྱུད་ལ་འབྱུང་བའི་བསམ་གཏན་བཞི་ཞེས་པ་ནི་ཐུན་མོང་
དུ་འབྱུང་བ་ལ་བྱ་བ་ཡིན་པས་ཚིག་འདྲ་ཡང་དོན་སྔ་མ་བས་ཁྱད་ཆེའོ། །ཐུན་མོང་བ་ནི་མདོ་
ལས་བྱིས་པ་དང་ཐུན་མོང་བར་བཤད་པ་ལ་བསྟན་བཅོས་ལས་སློབ་མ་དང་ཐུན་མོང་བར་
བཤད་པ་ལ་ནི་དེ་ཁྱད་པར་ཅན་གྱི་དབང་དུ་བྱས་པའོ། །འདི་ནས་སྟོབས་ལ་སོགས་པ་ཁོ་ན་
ཐུན་མོང་མ་ཡིན་པར་བཤད་ཀྱང་། མདོ་ནས་བསམ་གཏན་ལ་སོགས་པ་སྔར་ཐུན་མོང་བར་
བཤད་པ་ཡང་། ཐུན་མོང་མ་ཡིན་པར་བཤད་པ་ནི་རྒྱུད་དང་ཆོས་དབང་བཙན་དུ་བྱས་པ་ཅི་
རིགས་པར་ཤེས་པར་བྱའོ། ཇི་ལྟ་བ་ནི་གཉིས་ཏེ་དོན་དམ་པ་དང་ཀུན་རྫོབ་བོ། །
དམིགས་པའི་རྗེས་ལ་དེའི་ཆེད་དུ་བྱ་བ་སྟོན་པ་ཡང་བཤད་པའི་གོ་རིམ་མོ། །དེ་
ཡང་གཉིས་ཏེ། ཆེད་དུ་བྱེད་པ་པོ་དང༌། དེའི་ཆེད་དུ་བྱ་ བའོ། །དང་པོཞིརང་འབྱུང་དུ་
གྱུར་པས་ན་རང་འབྱུང་སྟེ་བྱང་ཆུབ་སེམས་དཔའོ། །གཉིས་པ་ལ་གསུམ་ལས། དང་པོ་ནི་
སེམས་ཅན་ཀུན་གྱི་མཆོག་ཉིད་ཀྱི་སེམས་ཆེ་བ་སྟེ། དེ་ཡང་གཞན་དོན་འབའ་ཞིག་ནི་མ་ཡིན་
གྱི༑ གཞན་དོན་ཀྱང་ཡིན་ཏེ་དེ་དང་རང་དོན་ཐམས་ཅད་ཀྱི་རྟེན་ཡིན་པའི་ཕྱིར་རོ། །དེ་ལ་
སེམས་ཅན་ཀུན་ནི་འགྲོ་བ་རིགས་ལྔས་བསྡུས་པའི་སེམས་ཅན་གྱི་ཕུང་པོ་ཆེན་པོ་དང་། ཡང་
ན་ཕུང་པོ་ཆེན་པོ་ནི་ཚོགས་ཆེན་པོ་སྟེ་སྤྱིར་བསྟན་པ་བྱའོ། །འཕགས་པའི་གང་ཟག་གསུམ་
2
4 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱིས་བསྡུས་པའི་སེམས་ཅན་བརྒྱད་ལ་སོགས་པའི་སྡེ་ཆེན་པོ་ལ་བྱའོ། །མཆོག་ནི་དེ་ཐམས་
ཅད་ཀྱི་ནང་ན་དམ་པར་གྱུར་པ་གཙོ་བོར་གྱུར་པ་རྨོག་གི་སྤྱི་བོ་ལྟ་བུར་གྱུར་པའོ། །དེ་ཉིད་
སེམས་ཡིན་པས་སེམས་ཆེ་བ་ཡིན་ནོ། །མདོ་ལས་བཅོམ་ལྡན་འདས་བྱང་ཆུབ་སེམས་དཔའ་
སེམས་དཔའ་ཆེན་པོ་ཞེས་གང་བརྗོད་པ། ཅིའི་སླད་དུ་སེམས་དཔའ་སེམས་དཔའ་ཆེན་པོ་
ཞེས་བགྱི། རབ་འབྱོར་འདི་ལ་སེམས་ཅན་གྱི་ཕུང་པོ་ཆེན་པོ་དང་སེམས་ཅན་གྱི་སྡེ་ཆེན་པོའི་
མཆོག་ཏུ་བྱེད་པར་འགྱུར་བ་དེའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་ཞེས་པ་
ལ་སོགས་པ་གསུངས་སོ། །སེམས་ཆེ་བར་བྱེད་པ་ལ་ཡང་སྤོང་བ་ཆེ་བ་དགོས་པས་དེའོ། །དེ་
ཡང་བྱིས་པ་དང་ཐུན་མོང་བའི་བདག་དང་སེམས་ཅན་ལ་སོགས་པར་ལྟ་བ་འཇིག་ཚོགས་
དང་མཐའ་འཛིན་དང་ལོག་ལྟ་གསུམ་གྱིས་བསྡུས་པ་དང་། ཉན་ཐོས་དང་རང་རྒྱལ་དང་ཐུན་
མོང་བའི་ལྟ་བ་ཕུང་པོ་དང་ཁམས་ལ་སོགས་པར་ལྟ་བ་དང་། བྱང་ཆུབ་སེམས་དཔའ་ལས་
དང་པོ་པ་དང་ཐུན་མོང་བའམ་དེའི་རྒྱུད་ལ་སྐྱེས་པའི་སེམས་ཅན་སྨིན་པར་བྱ་བ་དང་ཞིང་
སྦྱང་བ་དང་འཚང་རྒྱ་བ་ལ་སོགས་པར་ལྟ་བ་རྣམས་མ་ལུས་པར་སྤངས་པའོ། །དེ་ཡང་མདོ་
ལས་ཤཱ་རིའི་བུའི་གནང་བ་ཐོབ་ནས། བཅོམ་ལྡན་འདས་བདག་ཏུ་ལྟ་བ་དང་ཞེས་པ་ནས་
མེད་པར་ལྟ་བའི་བར་དང་། ཕུང་པོར་ལྟ་བ་ནས་རྟེན་ཅིང་འབྲེལ་བར་འབྱུང་བར་ལྟ་བའི་
བར་དང་། ཕ་རོལ་ཏུ་ཕྱིན་པར་ལྟ་བ་ནས་ཆོས་ཀྱི་འཁོར་ལོ་བསྐོར་བར་ལྟ་བའི་བར་རྣམས་
ཏེ༑ ལྟ་བ་འདི་དག་རབ་ཏུ་སྤང་བའི་སླད་དུ་སེམས་ཅན་རྣམས་ལ་ཆོས་སྟོན་པར་བགྱིད་ཀྱང་
དེ་མི་དམིགས་པའི་ཚུལ་གྱིས་བགྱིད་དེ། དེའི་སླད་དུ་བྱང་ཆུབ་སེམས་དཔའ་སེམས་དཔའ་
ཆེན་པོ་ཞེས་བགྱིའོ་ཞེས་པ་ལ་སོགས་པ་གསུངས་སོ། །སྤངས་པ་ཆེ་བར་བྱེད་པ་ལ་ཡང་
རྟོགས་པ་ཆེ་བ་དགོས་པས་དེའོ། །དེ་ཡང་སེང་གེ་བཟང་པོས་སངས་རྒྱས་ཀྱི་ཡེ་ཤེས་བཞི་ལ་
བཤད་པའམ། ཡང་ན་དྲོད་ཡན་ཆོད་མོས་པ་སྤྱོད་པའི་ས་ནས་ས་བཅུ་པའི་བར་སྤོང་བ་ཆེབ་
2
4
?



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༡༦
དེ་འགྲུབ་པར་བྱེད་པའི་རྒྱུ་དང་སངས་རྒྱས་ཀྱི་སའི་འབྲས་བུ་གཉིས་ཀ་བཤད་པ་ཡིན་ནོ།།
དེས་ན་ཤེས་བྱ་ཇི་ལྟ་བ་དང་ཇི་སྙེད་པ་རྟོགས་པ་ཡིན་ནོ། །བརྒྱད་སྟོང་པའི་མདོ་ལས།
བཅོམ་ལྡན་འདས་བྱང་ཆུབ་ཀྱི་སེམས་ཐམས་ཅད་མཁྱེན་པའི་སེམས་ཟག་པ་མེད་པའི་
སེམས་མཉམ་པ་མེད་པའི་སེམས་མི་མཉམ་པ་དང་མཉམ་པའི་སེམས་ཉན་ཐོས་དང་རང་
སངས་རྒྱས་ཐམས་ཅད་དང་ཐུན་མོང་མ་ལགས་པའི་སེམས་དེ་ལ་ཡང་མ་ཆགས་ཤིང་མ་ཟིན་
ཏེ་དེའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་ཞེས་བགྱི་བའི་གྲངས་སུ་མཆིའོ་
ཞེས་ཚིག་དྲུག་གསུངས་པས། སེང་གེ་བཟང་པོས་དང་པོ་ན་སྐྱེ་བ་མེད་པ་དང་འགག་པ་མེད་
པ་འོད་གསལ་བ་ལ་བྱས་ནས། དེའི་འོག་མ་བཞི་སངས་རྒྱས་ཀྱི་ཡེ་ཤེས་བཞི་དང་གོ་རིམ་
བཞིན་དུ་སྦྱར་ནས་ཐ་མ་ནི་ཐམས་ཅད་ཀྱི་ཐུན་མོང་གི་ཁྱད་པར་དུ་བཤད་དོ། །དེ་ལ་དང་པོ་
ནི་དབྱིངས་ཀྱི་དོན་དུ་འདུག་གོ །དེ་ལྟར་ན་སངས་རྒྱས་ཀྱི་ཡེ་ཤེས་བཞི་ནི་རྟོགས་པ་ཞེས་པ་
ཡིན་ནོ། །ཡང་དང་པོ་ནི་སྤྱིར་བསྟན་པར་བྱས་པའམ་ཡང་ན་རྟོགས་པ་ཆེན་པོའི་རྒྱུའི་སེམས་
སུ་བྱའོ། །དེའི་འོག་མ་བཞི་ནི་རིམ་པ་བཞིན་མོས་པ་དང་ལྡན་པ་ལ་སོགས་པའི་སེམས་
བསྐྱེད་བཞི་དང་སྦྱར་ནས་ཐ་མ་ནི་དེ་ཐམས་ཅད་གྱི་ཐུན་མོང་བར་བྱས་སོ། །བཤད་པ་དེ་
ལྟརན་རྟོགས་པ་ཆེ་བའི་དོན་རྟོགས་པའི་ཆོས་དྲུག་དང་སངས་རྒྱས་ཀྱི་ཡེ་ཤེས་ཐམས་ཅད་ལ་
བྱས་པ་ཡིན་ནོ། །དེའི་ལྟར་ན་ཚོགས་ལམ་ལ་སོགས་པ་འོག་མ་འོག་མའི་གནས་སྐབས་ན་
གོང་མ་གོང་མའི་རྟོགས་པ་ཆེད་དུ་བྱེད་པ་ཡིན་ནོ། །འཕགས་པའི་བཤད་པ་དང་དེ་མཐུནཏེ་
བདེ་རྒྱུ་མེད་དོ། །ཆེན་པོ་གསུམ་པོ་དེ་ཆེད་དུ་བྱ་བར་བྱས་ནས་སྒྲུབ་པ་ལ་འཇུག་པས་དེ་
གསུམ་ནི་སྒྲུབ་པ་ལ་འཇུག་པའི་རྒྱུ་མཚན་དུ་འགྱུར་བ་ཡིན་ནོ། །དེས་ན་ཡིས་ཞེས་བྱེད་ཚིག་
ཏུ་གསུངས་སོ། །དེ་ཡང་རང་གི་ཆེད་དུ་བྱེད་པ་ནི་མ་ཡིན་གྱི་སེམས་ཅན་གཞན་གྱིས་དེ་
གསུམ་ཐོབ་པའི་ཆེད་དུའོ། །མ་འོངས་པ་ན་སངས་རྒྱས་སུ་འབྱུང་བར་འགྱུར་བའི་སངས་
： 43



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་བྱང་ཆུབ་སེམས་དཔའོ། །དེ་རྒྱུ་མཚན་གང་གིས་དེར་འགྱུར་སྙམ་པ་ལ། རྣམ་པ་ཐམས་
ཅད་དུ་ཞེས་པའོ། །
རྟེན་དེ་དང་ལྡན་པས་དམིགས་པ་དེ་ལ་ཆེད་དུ་བྱ་བ་དེའི་ཆེད་དུ་སྒྲུབ་པའི་ངོ་
བོ་གང་ཡིན་ཞེས་པའི་ལན་དུ་བཤད་པའི་གོ་རིམ་གྱིས་ཆེད་དུ་བྱ་བའི་རྗེས་ལ་སྒྲུབ་པའི་རང་
བཞིན་སྟོན་ནོ། །དེ་ཡང་གཉིས་ཏེ། སྤྱིར་བསྟན་པ་དང༌། སོ་སོར་བཤད་པའོ། །དང་པོ་ལ་
ཡང་གཉིས་ཏེ། སྤྱིའི་སྒྲུབ་པ་དང་། བྱེ་བྲག་གི་སྒྲུབ་པའོ། །དང་པོ་ནི་མཚན་ཉིད་གཏན་ལ་
འབེབས་པའི་སྐབས་སུ་བྱང་ཆུབ་སེམས་དཔའ་རྣམས་ཀྱིས་ཐོབ་པར་བྱ་བའི་འབྲས་བུ་ནི་
གང་ཡིན་དེ་ཐོབ་པར་བྱེད་པའི་རྒྱུ་ནི་གང་ཡིན། དེའི་གོལ་ས་ནི་གང་ཡིན་ཞེས་དེ་དག་ཐོས་
བསམ་གྱི་ཡུལ་དུ་བྱེད་པ་ཡིན་པས། ཐམས་ཅད་མཁྱེན་པ་ཉིད་གསུམ་གྱི་ཡུལ་ལ་ཐོས་པ་
དང་བསམ་པས་ཉམས་སུ་ལེན་པའི་བྱ་བ་ནི་སྒྲུབ་པ་སྟེ་ཞེས་འོག་ཏུ་འབྲེལ་ལོ། །དེ་ཡང་ཐོས་
བསམ་གྱིས་གཏན་ལ་ཕབ་ནས་བསྒོམ་པ་དཀར་པོའི་ཆོས་ཐམས་ཅད་འབྱུང་བ་ཡིན་པས་
དཀར་པོའི་ཆོས་ཀྱི་རྟེན་ཅན་གྱི་བྱེད་པ་པོ་ལ་ཡོད་པའི་བྱ་བ་ཡིན་ལ། དེ་ཡང་སྦྱིན་པ་ལ་
སོགས་པར་མགོ་མིག་མ་གཏོད་པས་སྤྱིའི་སྒྲུབ་པ་ཡིན་ནོ། །ཡང་ན་ཐམས་ཅད་མཁྱེན་པ་
གསུམ་གྱི་ཡུལ་ཞེས་བྱ་བའི་དོན་ནི། སྤྱིའི་མཚན་ཉིད་ནི་སྤྱོད་པགཙོ་བོར་གྱུར་པའི་བྱ་བ་ཡིན་
ནོ༑ ༑དེ་ཡང་གནས་སྐབས་གང་དུ་ཡུལ་གང་ལ་འཇུག་པའི་བྱ་བ་ཡིན་ཞེ་ན། དང་པོའི་ལན་
ནི་ཐམས་ཅད་མཁྱེན་པ་ཉིད་གསུམ་གྱི་ཡུལ་ལ་ཞེས་པ་སྟེ། མཁྱེན་པ་གསུམ་གཏན་ལ་
འབེབས་པའི་གནས་སྐབས་ལ་མཁྱེན་པ་གསུམ་ཞེས་བརྗོད་ལ། ཡུལ་ཞེས་པ་ནིརྟེན་གྱི་
ཡུལ་ཏེ་གནས་སྐབས་དེ་ན་ཡོད་པའི་བྱ་བ་ཡིན་ནོ། །
གཉིས་པའི་ལན་ནི་སྤྱིར་དགེ་བའི་ཆོས་ཀྱི་རྟེན་ཅན་གྱི་བྱ་བ་སྟེ། ཕ་རོལ་ཏུ་ཕྱིན་པ་
དྲུག་གི་མཚན་ཉིད་ཁྱད་པར་ཅན་གྱིས་མ་ཟིན་པ་སྟེ། མཁྱེན་པ་གསུམ་པོ་ལ་སྒྲུབ་པས་དེའི་
2 4
4



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
བསྒྲུབ་བྱ་ཅན་གྱི་བྱ་བའོ་མ་ཧཱའི་ལུགས་སོ། །དེ་ཡང་དེ་ལ་དམ་འཆའ་བ་དང་དེ་ཉིད་ལག་ཏུ་
ལེན་པའི་གོ་ཆ་དང་འཇུག་པའི་རང་བཞིན་ཡིན་ནོ། །དེ་ཡང་རྗེས་མཐུན་ཙམ་མོ། །བྱེ་བྲག་
གི་སྒྲུབ་པ་ནི་ཕ་རོལ་ཏུ་ཕྱིན་པ་དྲུག་ལ་འབད་པ་དང་རྩོལ་བསགོམས་པར་བྱེད་པའི་བྱ་བ་ནི་
རྣམ་པ་ཀུན་མངོན་པར་རྫོགས་པར་རྟོགས་པའི་སྒྲུབ་པ་ཡིན་ནོ། །དེ་དྲུག་ལ་འབད་རྩོལ་ཞི་
བའི་སྒོམ་པའི་བྱ་བ་ནི་རྩེ་མོའི་ཡིན་ནོ། །དེ་དྲུག་ནུས་པ་མཐར་ཐུག་པ་ཐོབ་པའི་དོན་དུ་
དཀར་པོའི་ཆོས་གཞན་དང་འབྲེལ་བར་བྱས་ཤིང་དེ་དྲུག་རིམ་པ་ཅན་དུ་སྒོམ་པའི་བྱ་བ་ནི་
མཐར་གྱིས་པའི་ཡིན་ནོ། །དེ་དག་སྐད་ཅིག་རེ་རེས་རྟོགས་པར་བྱེད་པའི་སྒོམ་པའི་བྱ་བ་ནི་
སྐད་ཅིག་མའི་སྒྲུབ་པ་ཡིན་ནོ། །དེ་ལྟར་ན་མངོན་པར་རྟོགས་པ་བདུན་གྱི་ཡུལ་ཅན་གྱི་བྱབ་
ཡིན་ནོ། །ཆོས་ཀྱི་སྐུ་ནི་བྱ་བ་ཡོངས་སུ་ཆད་པའི་གནས་སྐབས་ཡིན་པས་དེ་བྱ་བའི་ཡུལམ་
ཡིན་ནོ། །རྣམ་པ་ཐམས་ཅད་མཁྱེན་པ་གཏན་ལ་དབབ་པའི་ཡུལ་ཡིན་པས་དེ་ཡང་ཡིན་པར་
གྲུབ་བོ་ཟེར་ན། དེ་ནི་མ་ཡིན་ཏེ་རྣམ་པ་ཐམས་ཅད་མཁྱེན་པ་ནི་ཡུལ་གྱིས་མཚོན་པའི་ལྡོག་
པ་ནས་གཏན་ལ་དབབ་པར་བྱ་བར་འཇོག་པ་ཡིན་ལ། དེ་ནི་འབྲས་བུའི་ལྡོག་པ་ནས་ཡིན་
ནོ༑ ༑མངོན་རྟོགས་བདུན་གྱི་ཡུལ་ཅན་གྱི་སྒྲུབ་པ་འདིར་བསྟན་པས་ཀྱང་སྒྲུབ་པ་ཐམས་
ཅད་བཞི་པོ་འདིར་འདུས་པའི་རྟོགས་པ་སྐྱེད་པའི་དོན་དུ་ཡིན་ཏེ། བཞི་པོ་འདི་ནི་ཚོགས་ཀྱི་
ལམ་ནས་ས་བཅུ་པའི་བར་གྱི་སྒྲུབ་པ་བསྡུས་པ་ཡིན་ལ་གནས་སྐབས་དེར་མ་གཏོགས་པའི་
སྒྲིབ་པ་གཏན་མེད་པའི་ཕྱིར་རོ། ། །
གཉིས་པ་སོ་སོར་བསྟན་པ་ལ་བཞི་ལས། དང་པོ་གོ་ཆའི་སྒྲུབ་པ་སྟོན་པ་
ལས་མཚམས་སྦྱོར་གྱི་སྒོ་ནས་ས་མཚམས་སྟོན་པ་ལ་ཁྱུང་པོ་ལྟར་ན་གོ་རིམ་ཇི་ལྟ་བ་བཞིན་
བྱ་བ་ཡིན་པས། གོ་ཆ་ནི་སྦྱོར་ལམ། འཇུག་པནི་མཐོང་ལམ། ཚོགསནི་སྒོམ་ལམ་ས་བདུན་
པ་མན་ཆོད། ངེས་པར་འབྱུང་བ་ནི་ས་བརྒྱད་པའི་ཁྱད་པར་གྱི་ལམ་མོ་ཞེས་བཤད་ནས།
ཟླ 4 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྒྱད་སྟོང་པར་ནི་གཞན་གྱི་ལུགས་བརྗོད་པ་ཡིན་པས་མི་འགལ་ལོ་ཞེས་སོ། །དེ་ནི་མ་ཡིན་
ཏེ་བརྒྱད་སྟོང་འགྲེལ་པ་ལས་བརྒྱུད་པ་དང་དངོས་ཀྱི་སྦྱོར་བ་ཞེས་དེ་གཉིས་སུ་བཤད་པས་
འདི་ཕ་ཀི་དང་སྒྲིག་པར་ནུས་པའི་ཕྱིར་རོ། །དེས་ན་དང་པོ་སྐྱེ་བའི་ས་མཚམས་ཀྱི་གོ་ཆ་ནི་
ཚོགས་ལམ་བརྒྱུད་པའི་སྦྱོར་བ་ནས་སོ། །འཇུག་པ་ནི་དྲོད་ནས་ཆོས་མཆོག་འབྲིང་མན་ཆོད་
དུའོ། །ཚོགས་ཅི་རིགས་པར་ཆོས་མཆོག་ཆེན་པོ་ཡན་ཆོད་དངོས་ཀྱི་སྦྱོར་བ་ནས་མཐོང་བ་
དང་སྒོམ་པའི་ལམ་དུའོ། །ངེས་པར་འབྱུང་བ་ས་ཐམས་ཅད་ལས་ཁྱད་པར་དུ་འཕགས་པས་
ས་བཅུ་པའི་ཁྱད་པར་གྱི་ལམ་ལའོ། །དེ་ལ་དང་པོ་གོ་ཆའི་བརྩོན་འགྲུས་ཀྱི་རང་བཞིན་
གསུངས་པ་ནི། དེ་ཡང་བསྡུས་ཞེས་བརྗོད་དོ། །སྡུད་པ་པོ་གང་ཡིན་སྙམ་ན། སྦྱིན་པ་ལ་
སོགས་པ་རྣམ་པ་དྲུག་གིས་སོ། །བསྡུ་བར་བྱ་བ་གང་བསྡུས་སྙམ་པ་ལ། ཕ་རོལ་ཏུ་ཕྱིན་པ་
དྲུག་པོ་དེ་དག་གོ །ཕ་རོལ་ཏུ་ཕྱིན་པ་དྲུག་གིས་ཕ་རོལ་ཏུ་ཕྱིན་པ་དྲུག་ལ་བསྡུ་རྒྱུ་ཅི་ཡོད་དེ་
དེས་ན་ཚུལ་ཇི་ལྟར་བསྡུས་སྙམ་པ་ལ། སོ་སོར་ཞེས་པ་སྟེ་སྡུད་བྱེད་རེ་རེར་ཡང་ག་དྲུག་
བསྡུས་པ་ཡིན་ནོ། །འགྱུར་ཡང་སྦྱིན་པ་ལ་སོགས་སོ་སོར་ཞེས་རིགས་སོ། །དེ་ལྟ་ན་ལྔ་ལྔ་
བསྡུས་ཞེས་རིགས་སོ་ཟེར་ན། སྡུད་བྱེད་ཚུན་ཆོད་བགྲངས་པ་ཡིན་ནོ། །ཕ་རོལ་ཏུ་ཕྱིན་པ་རེ་
རེར་ཡང་ཕ་རོལ་ཏུ་ཕྱིན་པ་དྲུག་དྲུག་འདུས་པར་སྒྲུབ་པ་དེ་འཇུག་པའི་སྒྲུབ་པ་མ་ཡིན་ནམ།
དེ་གོ་ཆའི་སྒྲུབ་པར་ཇི་ལྟར་འོང་ཟེར་ན། འདི་དག་ནི་གོ་ཆའི་བྱ་བ་ཞེས་བྱ་བ་གོ་ཆའི་སྒྲུབ་
པའི་ཡུལ་བགོ་བར་བྱ་བའི་གོ་ལྟ་བུ་ཡིན་གྱི་སྒྲུབ་པ་ནི་མ་ཡིན་ནོ། །དེ་བས་ན་བྱང་ཆུབ་
སེམས་དཔའ་དང་པོ་སྙིང་རྗེ་སྔོན་དུ་སོང་བའི་རྣམ་པ་ཐམས་ཅད་མཁྱེན་པ་ཉིད་འདོད་པའི་
སེམས་བསྐྱེད་པ་སིང་ངེ་བ་ཞིག་རྒྱུད་ལ་སྐྱེས་པ་ན། བདག་གིས་སངས་རྒྱས་ཐོབ་པར་བྱེད་པ་
ལ་དེའི་རྒྱུ་ཕ་རོལ་ཏུ་ཕྱིན་པ་དྲུག་ཉམས་སུ་མ་བླངས་པར་དེ་མི་ཐོབ་པས། བདག་གིས་ཕ་
རོལ་ཏུ་ཕྱིན་པ་རེ་རེ་ཡང་དྲུག་དྲུག་ཚང་བ་ཞིག་ཏུ་བསྒྲུབ་པར་བྱའོ་ཞེས་བསམ་པས་དམ་
4
5



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
བཅའ་ཞིང་གོ་གྱོན་པའི་གོ་ཆའི་སྒྲུབ་པ་སྒོམ་པར་བྱེད་པ་ཡིན་ནོ། །དེ་དག་གི་གོ་རིམནི་སྔ་མ་
ལ་བརྟེན་ཞེས་པ་ལ་སོགས་པ་གསུངས་པ་དེ་ཉིད་ཡིན་ནོ། །དེ་བསྒོམས་པས་ཀྱང་བདག་དེ་
དག་གི་ལག་ལེན་ལ་འཇུག་པ་ན་རེ་རེ་ཡང་དྲུག་དྲུག་ཚང་བ་ཞིག་ཏུ་སྒྲུབ་པར་འོང་བ་ཡིན་ནོ།།
དེ་ལྟ་བུའི་སྒྲུབ་པ་གངཡིན་པ་དེ་ཡང་ཡང་དག་པ་ཇི་ལྟ་བ་བཞིན་མདོ་ནས་བཤདདོ། །ཚུལ་
ཇི་ལྟར་སྙམ་པ་ལ། དྲུག་ཚན་དྲུག་གིས་ཞེས་སོ། །མདོ་ལས་ཚེ་དང་ལྡན་པ་གང་པོའི་སྤོབས་
པས་བསྟན་ཏོ། །འགྲེལ་པ་ལ། སྦྱིན་པའི་སྦྱིན་པ་ནི་ཆོས་དང་ཟང་ཟིང་དང་མི་འཇིགས་པ་
གསུམ་པོ་གང་ཡོངས་སུ་གཏོང་བ་དེ་ཐམས་ཅད་རྣམ་པ་ཐམས་ཅད་མཁྱེན་པའི་ཡིད་ལ་བྱ་
བས་གཏོང་སྟེ་ཞེས་པ་ལ་སོགས་པ་དེ་ནི་སྦྱིན་པའོ། །དེའི་ཚུལ་ཁྲིམས་ནི་དེའི་དུས་སུ་ཉན་
ཐོས་དང་རང་རྒྱལ་གྱི་ཡིད་ལ་བྱེད་པ་སྤོང་བའོ། །དེའི་བཟོད་པ་ནི་དེའི་དུས་སུ་སློང་མོ་
བ་ལ་སོགས་པ་ལ་མི་སྙན་པར་སྨྲ་བའམ་རྣམ་པ་ཐམས་ཅད་མཁྱེན་པའི་དབང་དུ་བྱས་པའི་
ཆོས་ལ་བཟོད་པ་དང་མོས་པ་དང་རྟོག་ཅིང་སྐྲག་པ་མེད་པའོ། །དེའི་བརྩོན་འགྲུསནི་དེ་ཉིད་
ཀྱི་ཚེ་བརྩོན་འགྲུས་མི་གཏོང་བར་སྦྱིན་པ་ལ་གོང་ནས་གོང་དུ་འདུན་པ་བསྐྱེད་པའི་ཆོག་མི་
ཤེས་པའོ། །དེའི་བསམ་གཏན་ནི་དེའི་དུས་སུ་ཉན་ཐོས་དང་རང་རྒྱལ་གྱི་ཐེག་པ་དང་མ་
འདྲེས་པའི་རྩེ་གཅིག་པའོ། །དེའི་ཤེས་རབ་ནི་འགྲེལ་པ་ལྟར་ན་དགེ་བའི་རྩ་བ་བྱང་ཆུབ་ཏུ་
བསྔོ་བའོ། །དེ་རྣམས་གོ་རིམ་བཞིན་དུ་སྦྱིན་པའི་དབང་དུ་བྱས་ཏེ་སྦྱིན་པ་པོ་དང་ལེན་པ་པོ་
ལ་སོགས་པ་མི་དམིགས་པ་དང་། ཚུལ་ཁྲིམས་ལ་སྲུང་བར་བྱ་བ་ལ་སོགས་པ་མི་དམིགསཔ་
ལ་སོགས་པའི་གོ་ཆ་དྲུག་ཉིད་ཀྱིས་སྦྱིན་པའི་གོ་ཆ་བྱེད་པ་དང༌། དེ་བཞིན་དུ་ཚུལ་ཁྲིམས་ལ་
སོགས་པ་ལ་སྦྱར་བར་བྱའོ་ཞེས་པ་ནི་བརྒྱད་སྟོང་འགྲེལ་པ་དང་ཉི་ཁྲི་འགྲེལ་པ་དང་མདོ་
གང་དང་ཡང་མི་མཐུན་པའི་བཤད་པ་ཡིན་ནོ། །དེ་དག་ལས་ནི་འཁོར་གསུམ་མི་དམིགས་པ་
ནི་དེའི་ཤེས་རབ་ཏུ་བྱས་ནས་ཐེག་པ་གཞན་དང་མ་འདྲེས་པའི་རྣམ་པ་ཐམས་ཅད་མཁྱེན་པ་
2 4
Y



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིད་ལ་བྱེད་པའི་རྩེ་གཅིག་པའི་བསམ་གཏན་ཞེས་འབྱུང་བས་དེ་དག་དང་བསྟུནན། འདིའི་
འགྱུར་ཡང་ཐེག་པ་གཞན་དང་མ་འདྲེས་པའི་རྩེ་གཅིག་པ་ཉིད་ཀྱིས་བླ་ན་མེད་པའི་བྱང་ཆུབ་
ཏུ་བསྔོ་བ་ཉིད་དང་། སྦྱིན་པར་བྱ་བ་ལ་སོགས་པ་མི་དམིགས་པའི་གོ་ཆ་ཉིད་ཀྱིས་དེ་རྣམས་
གོ་རིམ་བཞིན་དུ་བྱེད་པ་དང་ཞེས་བྱས་ན་ལེགས་སྐད་དོ། །ཚུལ་ཁྲིམས་ལ་སོགས་པའི་སྦྱིན་
པ་ནི་ཕལ་ཆེར་རང་ཉིད་དེ་ལ་གནས་ནས་གཞན་དེ་དག་ལ་འགོད་པ་ཡིན་ནོ། །དེ་ལྟར་ནགོ་
ཆ་དྲུག་དྲུག་སུམ་ཅུ་རྩ་དྲུག་ཡིན་ཡང་། དེར་མི་བཞག་པར་དྲུག་ཏུ་བཞག་སྟེ། སྦྱིན་པའི་ཚུལ་
ཁྲིམས་ལ་སོགས་ལ་ཐམས་ཅད་སྦྱིན་པར་ཆོས་མཐུན་པ་ཞེས་བྱ་བའམ། ཡང་ན་སྦྱིན་པ་དྲུག་
སྦྱིན་པར་ཆོས་མཐུན་པའི་ཕྱིར་རོ། །
དེ་ལྟར་གོ་ཆའི་སྒྲུབ་པ་བསྒོམས་པ་ལ་གཉིས་པ་དེ་དག་ལག་ལེན་ཏུ་བྱེད་པའི་
འཇུག་པའི་སྒྲུབ་པ་སྦྱོར་བའི་བརྩོན་འགྲུས་ཀྱི་བདག་ཉིད་སྐྱེ་བས་དེའི་རྗེས་ལ་དེ་སྟོན་ནོ།།
དེ་ནི་རང་གི་ངོ་བོ་དང༌། ཡུལ་དང་། གོ་རིམ་གསུམ་གྱིས་ཤེས་པར་བྱའོ། །དང་པོ་ནི་ཡུལ་
དགུ་པོ་དེ་ཉམས་སུ་ལེན་པའི་བྱེད་པ་པོའི་བྱ་བའོ། །ཡུལ་ནི་ཐེག་པ་ཆེན་པོའོ། །དེ་ཡང་རྒྱུའི་
ཐེག་པ་དང༌། འབྲས་བུའི་ཐེག་པའོ། །དང་པོ་ནི་བསམ་གཏན་ནས་བཟུང་སྟེ་འཁོར་གསུམ་
རྣམ་པར་དག་པའི་བར་རོ། །གཉིས་པ་ནི་ཆེད་དུ་བྱ་བ་ལ་སོགས་པའོ། །དེ་གཉིས་ཀྱང་ཚན་
པ་གསུམ་དུ་བསྡུ་སྟེ། རང་གི་དོན་གྱི་དབང་དུ་བྱས་པ་དང་། གཞན་གྱི་དོན་གྱི་དབང་དུ་བྱས་
པ་དང་། གཉིས་ཀའི་དོན་གྱི་དབང་དུ་བྱས་པའོ། །དེ་ཡང་བསམ་གཏན་ལསོགས་པ་གསུམ་
དང༌། བྱམས་པ་ལ་སོགས་པ་གསུམ་དང་། ཆེད་དུ་བྱ་བ་ལ་སོགས་པ་གསུམ་དང་རིམ་པ་
བཞིན་ནོ། །དེ་ཡང་དང་པོ་ཁོ་ནར་རང་གི་སེམས་འདོད་པའི་ཡོན་ཏན་གྱི་རྗེས་སུ་འབྲངས་
ཤིང་རྣམཔར་གཡེང་བ་འཕྲོ་བའི་བདག་ཉིད་ཀྱིས་ཡོན་ཏན་གང་ཡང་ཐོབ་པར་མི་ནུས་པས།
སེམས་དེ་བརྟན་པར་བྱ་བའི་དོན་དུ་གཙོར་མི་དམིགས་པའི་ཤེས་རབ་ཀྱིས་ཟིན་པའི་བསམ་
2 4
8



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
གཏན་བཞི་དང་། གཟུགས་མེད་པའི་སྙོམས་པར་འཇུག་པ་བཞི་བསྒོམ་དགོས་སོ། །དེ་ཡང་
ནམ་མཁའི་རྣམ་པ་དང་རྟགས་དང་མཚན་མ་དང་ལྡན་པར་གསུངས་པས་ཕ་རོལ་ཏུ་ཕྱིན་པ་
དྲུག་དང་འབྲེལ་བའོ། །དེ་བསྒོམས་པས་སེམས་བརྟན་ཞིང་ལས་སུ་རུང་བ་ཐོབ་པ་ན། །
བསོད་ནམས་དང་ཡེ་ཤེས་ཀྱི་ཚོགས་གསོ་དགོས་པས་སྦྱིན་པ་ལ་སོགས་པ་དྲུག་གོ །ཚོག་
གཉིས་ལེགས་པར་བསགས་པའི་སྟོབས་ཀྱིས་ཆོས་ཐམས་ཅད་ཀྱི་སྟོང་པ་དང་བདག་མེདཔ་
དེ་ཁོ་ནའི་དོན་ལ་མོས་པ་སིང་ངེ་བ་སྐྱེ་ལ། དེ་ལས་དེ་རྟོགས་པའི་སྒྲིབ་པ་ཐམས་ཅད་སྤོང་
བའི་མཐོང་བ་དང་སྒོམ་པའི་ལམ་སྐྱེ་བར་འགྱུར་བས་དེའི་འོག་ཏུ་ལམ་མོ། །དེ་གསུམ་ནི་
གཞན་གྱི་དོན་གྱི་ཆེད་དུ་བསྐྱེད་པའི་དངོས་སུ་རང་གི་དོན་སྒྲུབ་པས་རང་དོན་ཡིན་གྱི། བྱང་
ཆུབ་སེམས་དཔའ་ལ་རང་ཆེད་དུ་བསྐྱེད་པའི་རང་དོན་ནི་མི་སྲིད་དོ། །དེའི་འོག་ཏུ་གཞན་གྱི་
དོན་བྱེད་པའི་རྒྱུ་ཚད་མེད་པ་བཞིའོ། །དེ་ལ་བདག་ཏུ་འཛིན་པ་མ་སྤངས་པའི་གནས་སྐབས་
ཀྱི་སེམས་ཅན་ལ་དམིགས་པ་དང་། དེ་སྤངས་ནས་ཆོས་སུ་འཛིན་པ་མ་སྤངས་པའི་ཆོས་ལ་
དམིགས་པ་དང་། དེ་ཡང་སྤངས་ནས་ཆོས་ཐམས་ཅད་སྒྱུ་མ་ལྟ་བུར་ཤེས་པའི་གནས་སྐབས་
ཀྱི་དམིགས་པ་མེད་པ་གསུམ་མོ། །དེ་ཡང་ཕ་རོལ་ཏུ་ཕྱིན་པ་དང་མ་འབྲེལ་ན་ཚངས་པ་ཙམ་
གྱི་རྒྱུར་འགྱུར་བས་དེ་དང་འབྲེལ་བ་སྟེ། དེས་ན་གང་ཟག་འདིས་ཕ་རོལ་ཏུ་ཕྱིན་པའི་གོ་རིམ་
འདི་ལྟར་སྒོམ་པ་ཡིན་ཏེ། བསམགཏན་ལ་སྙོམས་པར་འཇུག་པ་དེས་ས་གཞནཡིད་ལ་བྱེད་
པ་དང་མ་འདྲེས་པའི་རྣམ་པ་ཐམས་ཅད་མཁྱེན་པ་ཉིད་ལ་བཟོད་ཅིང་འདོད་པ་བརྟན་པོ་
དགོས་པས་དང་པོ་བཟོད་པ། དེ་ནས་ས་གཞན་ཡིད་ལ་བྱེད་པ་སྤོངས་ལ་བརྩོན་པ་མི་འདོར་
བར་བྱེད་པས་བརྩོན་འགྲུས། དེ་ནས་བསམ་གཏན་ཐོབ་པ་ལ་མི་དམིགས་པར་རྟོགས་པས་
རོ་མྱང་བ་མེད་པའི་ཤེས་རབ་བོ། །དེ་ནས་སྐྲག་པ་དང་རོ་མྱང་བ་གསུམ་སྤངས་ནས་ཚད་
མེད་པ་ལ་སྙོམས་པར་འཇུག་པས་བསམ་གཏན་ནོ། །དེ་ནས་བདག་ཉིད་དེ་ལ་སྙོམས་པར་
2 49



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞུགས་ནས། གཞན་གྱི་ཟག་པ་ཟད་པར་བྱ་བའི་ཕྱིར་ཆོས་སྟོན་པ་ནི་སྦྱིན་པའོ། །དེ་ནས་ས་
གཞན་ཡིད་ལ་བྱེད་པ་སྤངསནས་རྣམ་པ་ཐམས་ཅད་མཁྱེན་པར་བསྔོ་བ་ནི་ཚུལ་ཁྲིམས་སོ།།
དེས་ན་སྦྱོར་བ་དངོས་གཞི་རྗེས་གསུམ་གྱིས་བསྡུས་པ་ཡིན་ནོ། །འཇིག་རྟེན་ཆོས་མཆོག་མན་
ཆད་དང༌། ས་བདུན་པ་མན་ཆད་དང༌། བརྒྱད་པ་ལ་སོགས་པ་གསུམ་ལ་རིམ་པ་བཞིན་
བཞགགོ་ཞེས་ཤཱནྟི་པ་དང་འབུམ་ཊིཀ་གིས་བཤད་པ་ནི་གཙོ་ཆེ་བ་ཙམ་བཟུང་བར་ཤེས་པར་
བྱའོ། །དེ་རྒྱུ་དེས་གཞན་དོན་ལ་འཇུག་པ་ན། དེའི་མི་མཐུན་ཕྱོགས་སམ་དྲི་མ་ནི་དངོས་པོ་
ལ་མངོན་པར་ཞེན་པ་ཡིན་ཏེ། དེ་ཡོད་ན་སེམས་ཅན་ལ་ཕྱོགས་རིས་སུ་གཅོད་པ་དེར་བཅད་
པ་ན་འགའ་ཞིག་ལ་ཆགས་འགའ་ཞིག་ལ་སྡང་བ་འབྱུང་ངོ༌། །དེ་གཉིས་དང་འབྲེལ་བས་
གཞན་གྱི་དོན་བྱ་བར་མི་ནུས་པས། དེསན་དངོས་པོར་ཞེན་པ་སྤང་དགོས་པས། དེའི་དོན་དུ་
དུས་གསུམ་དང་ཁམས་གསུམ་ལ་སོགས་པའི་ཆོས་ཐམས་ཅད་མི་དམིགས་པར་བསྒོམ་
དགོས་པས་དམིགས་པ་མེད་པའོ། །དམིགས་པ་མེད་པ་དེ་ཉིད་ཇི་ལྟར་བསྒོམ་པ་མི་ཤེས་པ་
ལ་ཕ་རོལ་ཏུ་ཕྱིན་པ་དྲུག་ལ་འཁོར་གསུམ་ཡོངས་སུ་དག་པར་བསྒོམས་པས་ཞེས་སྟོན་པས་
འཁོར་གསུམ་ཞེས་པའོ། །ཡོངས་སུ་དག་པའི་སྤྱོད་པ་དང་ལྡན་པ་དེ་རང་གི་ཆེད་དུ་བྱ་བ་ལ་
འབད་པ་བྱེད་པས་ཆེད་དུ་བྱ་བ་གསུམ་ལ་བསྒྲུབ་དགོས་པས་དེའི་འོག་ཏུ་དེའོ། །དེ་ཡང་
སངས་རྒྱས་ཀྱི་སའི་སེམས་ཅན་ཀུན་གྱི་མཆོག་ཉིད་ཀྱི་སེམས་ཆེ་བ་དང་། རྗེས་སུ་མཐུན་པ་
དང་ད་ལྟ་བདག་གཞན་ཐམས་ཅད་དང་མི་མཉམ་པར་བྱེད་པའི་ཡོན་ཏན་གྱི་ཆོས་སྒྲུབ་པ་
དང༌། དེའི་སྤངས་པ་དང་རྟོགས་པའི་རྗེས་སུ་མཐུན་པའི་ད་ལྟར་སྤངས་པ་དང་རྟོགས་པ་ཅི་
རིགས་པར་སྒྲུབ་པ་ཡིན་ནོ། །ཆེད་དུ་བྱ་བ་གསུམ་ལ་སྒྲུབ་པ་བྱེད་པ་དེས་རང་གཞན་གཉིས་
ཀའི་དོན་དུ་ཕ་རོལ་ཏུ་ཕྱིན་པ་དྲུག་དང་འབྲེལ་བའི་མངོན་པར་ཤེས་པ་དྲུག་བསྐྱེད་དགོས་
པས་དེའི་འོག་ཏུ་དེའོ། །མངོན་པར་ཤེས་པ་ཐོབ་པ་དེས་རྣམ་པ་ཐམས་ཅད་མཁྱེན་པ་ལ་
2
S)



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
འཇུག་པའི་སྒྲུབ་པ་བྱ་དགོས་པས་དེའི་འོག་ཏུ་དེའོ། །འདིའི་དོན་ཅི་ཡིན་དེ་ལ་དངོས་སུ་
འཇུག་པ་ནི་མ་ཡིན་ཏེ་དེ་ས་བཅུ་ཐ་མ་ཡིན་པའི་ཕྱིར་རོ། །རྒྱུ་ལ་འཇུག་པ་ལ་ཟེར་ན་སྔ་མ་
ཐམས་ཅད་ཀྱང་དེའི་རྒྱུ་ལ་འཇུག་པ་ཡིན་མོད་དེ་ལས་མ་གཏོགས་པ་དེའི་རྒྱུ་ལ་འཇུག་པ་དེ་
གང་ཡིན་ཟེར་ན། འབུམ་པ་ན་རེ་དེ་ལ་མོས་པ་དྲག་ཏུ་སྐྱེས་པའི་སྒོ་ནས་འཇུག་པ་ཡིན་ནོ་
ཟེར་རོ། །དོན་ནི་མངོན་པར་ཤེས་པ་ཐོབ་པས་དེས་ཤེས་བྱ་མང་པོ་ཤེས་པ་ན། ད་ནི་བདག་
གིས་ཤེས་བྱ་མ་ལུས་པ་ཤེས་པའི་རྣམ་པ་ཐམས་ཅད་མཁྱེན་པའི་ཡེ་ཤེས་ཐོབ་པར་བྱན་ཞེས་
དེ་ལ་སྤྲོ་བ་ཁྱད་པར་ཅན་སྐྱེ་བ་ཆོས་ཉིད་ཡིན་ནོ། །ཡང་ན་རྣམ་པ་ཐམས་ཅད་མཁྱེན་པ་ཐོབ་
པར་ནུས་པ་མཐོང་ནས་ཀྱང་ཟེར་། དེས་ན་སྐྱེ་བའི་གོ་རིམ་ཡིན་ནོ། །མདོ་ལས་དམིགས་པ་
མེད་དང་ལྡན་པ་ཡན་ཆད་ནི་ཐེག་པ་ཆེན་པོ་ལ་འཇུག་པའི་སྒྲས་བཤད་དོ། །འཁོར་གསུམ་
རྣམ་པར་དག་པ་ཉིད་མན་ཆད་ནི་ཐེག་པ་ཆེན་པོ་ལ་འཛེག་པའི་སྒྲས་བཤད་དོ། །ཆེད་དུ་བྱ་
བ་ལན་གསུམ་བཤད་པས་ཟློས་སོ་སྙན་པ་ལ། འབུམ་པ་ན་རེ། དང་པོ་ནི་སྒྲུབ་པ་ལ་འཇུག་
པའི་རྒྱུ་མཚན་དུ་བཤད་པ་ཡིན་ལ། འདི་ནི་སྒྲུབ་པའི་ཡུལ་དུ་བཤད་པ་ཡིན་ལ། འོག་ཏུ་ནི་
སྒྲུབ་པ་ཡོངས་སུ་རྫོགས་ནས་འགྲོ་ས་འབྲས་བུ་བཤད་པ་ཡིན་ནོ་གསུང་སྐད། སྒོམ་པ་དང་
ཁྱད་པར་དང་མི་སློབ་པའི་ལམ་ཞེས་རིགས་པ་མ་ཡིན་ནམ་བྱས་པ་ལ་འབུམ་པ། སྒོམ་པ་ནི་
ས་བདུན་མན་ཆད་ཡིན་ལ། མི་སློབ་པ་ནི་བརྒྱད་པ་སྟེ་དེ་ན་འབད་རྩོལ་ཉེ་བར་ཞི་བས་མི་
སློབ་པ་ཐོབ་པ་ལྟ་བུ་ཡིན་ནོ། ཁྱད་པར་དགུ་པ་དང་བཅུ་པ་ཡིན་ནོ་གསུང་སྐདདོ། །མ་ཧཱས་
བསམ་གཏན་གཟུགས་མེད་འཇིག་རྟེན་པའི་ལམ་དུ་མཛད་པ་ནི་མི་ལེགས་ཏེ། དེ་སྒོམ་པ་
ཙམ་གྱིས་འཇིག་རྟེན་པནི་མ་ཡིན་ཏེ་མཐོང་ལམ་སྒོམ་ལམ་གཉིསབསམ་གཏན་ས་དྲུག་དང་
དགུ་ལ་བརྟེན་པར་བཤད་པས་མཐོང་ལམ་སྒོམ་ལམ་གྱི་གནས་སྐས་ན་ཡང་དེ་སྒོམ་པའི་
ཕྱིར་རོ། །འོན་ཏེ་ཞི་རགས་ཀྱི་རྣམ་པ་ཅན་ལ་དེར་བརྗོད་ན་ནི། འདི་དག་དེ་མ་ཡིན་ཏེ་མདོ་
2
1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ལས་ཕ་རོལ་ཏུ་ཕྱིན་པ་དྲུག་དང་འབྲེལ་བར་བཤད་པའི་ཕྱིར་རོ། །
འབྲས་བུ་ལ་མངོན་དུ་ཕྱོགས་པ་ཚོགས་ཀྱི་སྒྲུབ་པ་ལ་བཞི་སྟེ། དེའི་སྤྱིའི་དབྱེ་བ་
དང༌། ཡེ་ཤེས་ཀྱི་ཚོགས་བྱེ་བྲག་ཏུ་བཤད་པ་དང༌། སའི་ཚོགས་བྱེ་བྲག་ཏུ་བཤད་པ་དང་། །
གཉེན་པོའི་ཚོགས་བྱེ་བྲག་ཏུ་བཤད་པའོ། །དང་པོ་ནི་དེ་ལྟར་ཞེས་པ་སྟེ། འཇུག་པ་བྱས་པ་
ལས་ཚོགས་སྐྱེ་བས་དོན་གྱི་གོ་རིམ་ཡིན་ནོ། །དེ་ཡང་གསུམ་གྱི་ཤེས་པར་བྱ་སྟེ། ཚོགས་
ཚོགས་སུ་འཇོག་པའི་རྒྱུ་མཚན་དང་། དེ་ཚུལ་ཇི་ལྟར་སྒྲུབ་པ་དང་། དེའི་གོ་རིམ་མོ། །དང་པོ་
ནི་འབྲས་བུ་བྱང་ཆུབ་ཆེན་པོ་དངོས་སུ་འབྱིན་ཞིང་སྐྱེད་པར་བྱེད་པས་ན་ཚོགས་སོ། །དེ་ལ་
བྱང་ཆུབནི་མཐོང་བའི་ལམ་ཡན་ཆོད་ཀྱི་ཆོས་ཐམས་ཅད་ཀྱི་དེ་ཁོ་ན་རྟོགས་པའི་རྣམ་པར་མི་
རྟོག་པ་བར་ཆད་མེད་པའི་ལམ་གྱིས་བསྡུས་པའམ། གནས་ངན་ལེན་གྱི་སྒྲིབ་པ་དང་བྲལ་
བའི་རྣམ་གྲོལ་གྱི་ལམ་མོ། །ཆེན་པོ་ནི་ཉན་ཐོས་དང་རང་རྒྱལ་གྱི་ལས་ཁྱད་པར་དུ་འཕགས་
པའོ། །དེ་ཡང་ས་དང་པོའི་དེ་ནི་ཆོས་མཆོག་ཆེན་པོའི་དེས་དངོས་སུ་སྒྲུབ་ལ། དེ་བཞིན་དུ་
སངས་རྒྱས་ཀྱི་ས་ཡི་བར་དུ་རིམ་པ་བཞིན་སྦྱར་རོ། །གཉིས་པ་ནི་བདེན་པ་གཉིས་ལས་མི་
འདའ་བར་སྒྲུབ་པ་སྟེ། ཀུན་རྫོབ་གྱི་བདེན་པ་ལ་བརྟེན་ནས་དེ་དག་མཚན་ཉིད་ཇི་ལྟར་
གནས་པ་བཞིན་རྟོགས་པར་བྱས་ནས་དེ་ཁོ་ན་བཞིན་དུ་རྒྱུད་ལ་སྐྱེད་པར་བྱེད་ལ། དོན་དམ་
པའི་བདེན་པ་ལ་བརྟེན་ནས་དེ་དག་མི་དམིགས་པར་སྒྲུབ་པར་བྱེད་དོ། །གསུམ་ནི་སེང་གེ་
བཟང་པོ་ལྟར་ན་ས་དང་གཉེན་པོ་མ་གཏོགས་པ་འདི་དག་སྐྱེ་བའི་གོ་རིམ་དུ་འདོད་དོ། །དེ་
དག་ཀྱང་མདོ་ལས་བརྩེ་བ་ནས་ཟུང་དུ་འབྲེལ་བའི་བར་བཅུ་ནི་གོ་ཆའི་སྒྲུབ་པ་ལས་འཕྲོས་
ནས་གོ་ཆ་ཆེན་པོ་བགོས་པ་ཞེསབརྗོད་པ་བཅོམ་ལྡན་འདས་ཅི་ཙམ་གྱིས་ན་བྱང་ཆུབ་སེམས་
དཔའ་སེམས་དཔའ་ཆེན་པོ་གོ་ཆ་ཆེན་པོ་བགོས་ཞེས་བགྱི་བ་ལགས་ཞེས་པ་ལ་སོགས་པའི་
ལན་དུ་གོ་ཆའི་སྒྲ་འཇུག་པའི་རྒྱུ་མཚན་བསྟན་པའི་སྒོ་ནས་སྟོན་ནོ། །ཐབས་ལ་མཁས་པ་
25 2



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
མན་ཆོད་བདུན་ནི་འཇུག་པའི་སྒྲུབ་པ་ལས་འཕྲོས་ནས་ཐེག་པ་ཆེན་པོ་སྟོན་པའི་ཐབས་ཀྱི་
སྟོན་ཏེ། བརྒྱད་སྟོང་པ་ལས་བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་ཆེན་
པོའི་ཐེག་པ་ཆེན་པོ་ནི་གང་ལགས། ཅི་ཙམ་གྱིས་ན་བྱང་ཆུབ་སེམས་དཔའ་སེམས་དཔའ་
ཆེན་པོ་ཐེག་པ་ཆེན་པོ་ལ་ཡང་དག་པར་ཞུགས་པར་རིགས་པར་བགྱི། ཐེག་པ་དེས་གང་གིས་
ངེས་པར་འབྱུང་། ཐེག་པ་དེས་གང་ནས་འབྱུང་། ཐེག་པ་དེས་གང་དུ་གནས་པར་འགྱུར།
ཐེག་པ་དེས་གང་ཞིག་འབྱུང་བར་འགྱུར་ཞེས་དྲི་བ་དྲུག་ཡིན་ནོ། །ཉི་ཁྲི་ལས་ནི་དྲི་བ་གསུམ་
པ་མི་སྣང་བར་བྱས་ནས། དྲི་བ་ལྔ་བཀོད་ནས་ཐབས་ལ་མཁས་པ་ནས་གཟུངས་ཀྱི་བར་ལྔ་
པོ་ནི་དེའི་རང་གི་ངོ་བོ་བསྟན་པས་དྲི་བ་དང་པོའི་ལན་བཏབ་པས་སྟོན་ལ། སའི་ས་གཉིས་
པའི་ལན། བརྒྱད་སྟོང་པ་ལྟར་ན་གཉེན་པོས་ལྷག་མ་བཞིའི་ལན་བཏབ་པ་སྟེ། མི་དམིགས་
པའི་རྣམ་པས་དང་། ཁམས་གསུམ་ནས་དང་། རྣམ་པ་ཐམས་ཅད་མཁྱེན་པ་ཉིད་དུ་གནས་
པ་དང༌། བྱང་ཆུབ་སེམས་དཔའ་སེམས་དཔའ་ཆེན་པོ་ངེས་པར་འབྱུང་བར་འགྱུར་རོཞེས་དེ་
རྣམས་ཀུན་རྫོབ་ཏུ་ཡོད་པར་བསྟན་པས་མཐོང་ལམ་གྱི་གཉེན་པོའི་ཚོགས་བསྟན་ཏོ། །རབ་
འབྱོར་གང་ནས་ཀྱང་ངེས་པར་འབྱུང་བ་མེད་དོ་ཞེས་པ་ལ་སོགས་པས་དོན་དམ་པར་མེད་
པར་བསྟན་པའི་སྒོ་ནས་སྒོམ་པའི་ལམ་གྱི་གཉེན་པོ་བསྟན་ཏོ། །དེ་དག་ཀྱང་ཚོགས་དང་པོ་
བཅོ་ལྔ་ནི་ཆོས་མཆོག་ཆེན་པོར་དང་པོ་སྐྱེ་བ་ཡིན་ལ་ས་དང་གཉེན་པོ་ནི་ས་དང་པོ་ཡན་ཆོད་
དུ་སྐྱེ་བ་ཡིན་ནོ། །སོ་སོའི་རང་བཞིན་ལས་བརྩེ་བ་ནི་སེམས་ཅན་ཐམས་ཅད་སྡུག་བསྔལ་
དང་བྲལ་བར་འདོད་པའི་རྣམ་པ་ཅན། བྱང་ཆུབ་སེམས་དཔའ་རང་གི་ལུས་ལས་འོད་ཕྱུང་
ནས་འཇིག་རྟེན་གྱི་ཁམས་མཐའ་ཡས་མུ་མེད་པ་གསལ་བར་བྱ་སྟེ། འོད་དེས་རེག་པའི་
སེམས་ཅན་དམྱལ་བ་ལ་སོགས་པ་ཐམས་ཅད་ཀྱི་སྡུག་བསྔལ་ཞི་བར་བྱས་ནས། སངས་
རྒྱས་ལ་ཕྱག་འཚལ་ལོ་ཞེས་དེ་དག་གི་སྒྲ་བརྗོད་པས་དེ་དག་དེ་ལ་སྐྱབས་སུ་འགྲོར་བཅུག་སྟེ་
2
5 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུ་དེས་མཐོ་རིས་ཀྱི་རྟེན་ལ་བཀོད་ནས་མཐར་རིམ་གྱིས་ཐེག་པ་གསུམ་གྱི་མྱ་ངན་ལས་
འདས་པ་ལ་འགོད་པར་བྱེད་པའི་སྦྱོར་བས་ཟིན་པའོ། །དེས་ན་འདི་ནི་ས་མཐོན་པོའི་བྱང་
ཆུབ་སེམས་དཔའི་ཡིན་ནོ། །དེའི་ཕྱིར་མ་ཧཱས་བསམ་པ་འབའ་ཞིག་པའི་ཚོགས་སུ་བཤད་པ་
མི་ལེགས་སོ། །སྦྱིན་པའི་ནི་བྱང་ཆུབ་སེམས་དཔའ་གོ་ཆ་ཆེན་པོ་བགོས་པ་ནི་སྦྱིན་པའི་ཕ་
རོལ་ཏུ་ཕྱིན་པ་ལ་གནས་ཤིང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་སེ་དུ་རྒྱའི་
རྒྱུ་ལས་བྱུང་བ་མངོན་པར་སྤྲུལ་པར་བྱེད་དོ། །དེ་ལྟར་སྤྲུལ་ནས་འཁོར་ལོ་བསྒྱུར་བའི་བཀོད་
པ་མངོན་པར་སྤྲུལ་པར་བྱེད་དོ། །དེ་ལྟར་སྤྲུལ་ནས་ཟས་འདོད་པ་རྣམས་ལ་ཟས་སྦྱིན་པར་
བྱེད་དོ་ཞེས་གསུངསཏེ། སེམས་ཅན་ཐམས་ཅད་ལ་ཟང་ཟིང་བྱིན་པས་འཁོར་དུ་བསྡུས་ནས་
སྙན་པར་སྨྲ་བས་འདུན་པར་བྱས་ཏེ། དོན་སྤྱོད་པ་ལ་བཀོད་ནས་དོན་མཐུན་པས་མི་ལྡོག་
པར་བྱེད་པའི་སྦྱིན་པའོ། །ཚུལ་ཁྲིམས་ཀྱི་ནི་བྱང་ཆུབ་ཀྱི་སེམས་དང་པོ་བསྐྱེད་པ་ནསབཟུང་
སྟེ༑ ཆེད་དུ་བསམ་ཏེ་འཁོར་ལོ་བསྒྱུར་བའི་རྒྱལ་པོའི་རིགས་སུ་སྐྱེ་ཞིང་དབང་ཕྱུག་དེ་ལ་
གནས་ཏེ། བདག་ཀྱང་ཚུལ་ཁྲིམས་སྲུང་གཞན་ཡང་དེ་ལ་འགོད་པའོ། །གཞན་བཞི་པོ་ནི་
རྟེན་གྱི་ཁྱད་པར་མ་བཤད་པར། དེ་ དག་ལ་རང་གནས་ནས་གཞན་འགོད་པའི་སྒོ་ནས་
གསུངས་སོ། །དེ་ཐམས་ཅད་ལ་ཞེན་པ་འགོག་པ་ནི་རབ་འབྱོར་འདི་ལྟ་སྟེ་དཔེར་ན་རྒྱུ་མ་
མཁན་ནམ་ཞེས་པ་རེ་རེ་ཡོད་དོ། །བརྩེ་བ་ནས་ཤེས་རབ་ཀྱི་བར་དེ་དག་ཀྱང་སྔ་མ་ལ་བརྟེན་
ནས་ཕྱི་མ་ཕྱི་མ་སྐྱེ་བ་ཡིན་ནོ། །ཕ་རོལ་ཏུ་ཕྱིན་པ་དྲུག་ལ་གནས་པསནི། སེམས་ཅན་གྱི་དོན་
ལ་རྩེ་གཅིག་པའི་ཞི་གནས་སྐྱེ་ཞིང་དེ་སྒོམ་པར་བྱེད་པས་དེའི་འོག་ཏུ་དེའི་ཚོགས་སོ། །དེ་
ཡང་མདོ་ལས་བྱང་ཆུབ་སེམས་དཔའ་སེམས་དཔའ་ཆེན་པོ་གོ་ཆ་ཆེན་པོ་བགོས་པ་ནི་བདག་
གིས་སེམས་ཅན་འདི་སྙེད་ཅིག་ནི་འགོད་པར་མི་བྱའོ་ཞེས་དཔག་པས་གོ་ཆ་བགོས་པ་མ་
ཡིན་གྱི་སེམས་ཅན་གྲངས་མེད་ཚད་མེད་པའི་དོན་དུ་གོ་ཆ་བགོས་པ་ཡིན་ནོ་ཞེས་གསུངས་
2
5 4



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
སོ༑ ༑དེ་ལས་ནི་ཞི་གནས་ཀྱི་དམིགས་པ་སེམས་ཅན་ངོ་བོ་ཉིད་མེད་པར་ཤེས་པའི་ལྷག་
མཐོང་སྐྱེད་པས་དེའི་འོག་ཏུ་དེའི་ཚོགས་སོ། །དེ་ཡང་མདོ་ལས་སྒྱུ་མ་མཁན་ནམ་སྒྱུ་མ་
མཁན་གྱི་མཁན་བུ་མཁས་པ་ཞིག་གིས་སེམས་ཅན་གང་ཡང་ཕ་རོལ་ཏུ་ཕྱིན་པ་དྲུག་ལ་
བཀོད་པ་ཡོད་དམ། དེ་ནི་མེད་དོ་ཞེས་པ་དང་། དེ་བཞིན་དུ་བྱང་ཆུབ་སེམས་དཔའ་ཆེན་པོས་
སེམས་ཅན་ཚད་མེད་གྲངས་མེད་པ་དག་ཕ་རོལ་ཏུ་ཕྱིན་པ་དྲུག་ལ་འགོད་པར་སེམསབསྐྱེད་
ཀྱང་། སེམས་ཅན་འགའི་ཕྱིར་ཡང་སེམས་བསྐྱེད་པ་མེད་དོ་ཞེས་གསུངས་སོ། །དེ་ལསན་
སྦྱོར་བའི་དུས་སུ་ཞི་གནས་སྒོམ་ལ། དངོས་གཞིའི་དུས་སུ་ལྷག་མཐོང་སྒོམ་པའི་དེ་གཉིས་
ཡང་མ་བྲལ་བའི་ཟུང་དུ་འབྲེལ་བ་ཞེས་བྱ་བའམ། ཡང་ན་སྣང་བ་དང་སྟོང་པ་གཉིསཀའི་ཆ་
མ་དོར་བས་དུས་གཅིག་ཏུ་ཟུང་དུ་འབྲེལ་བ་དེ་འབྱུང་བས་དེའི་ཚོགས་སོ། །དེ་ཡང་མདོ་
ལས། བདག་གིས་བཅོམ་ལྡན་འདས་ཀྱིས་གསུངས་པའི་དོན་འཚལ་བ་ལྟར་ན། གགས་
ནི་མ་བཅིངས་མ་གྲོལ་བ་ལགས་སོ་ཞེས་པ་ལ་སོགས་པ་གསུངས་ཏེ། དེ་ཁོ་ན་ཉིད་དུ་འཁོར་
བ་དང་མྱ་ངན་ལས་འདས་པ་བཅིངས་པ་དང་གྲོལ་བ་མེད་དོ། །དེའི་འཐད་པ་ནི་མེད་པ་དང་
དབེན་པ་དང་མ་སྐྱེས་པའི་ཕྱིར་རོ་ཞེས་གསུངས་སོ། །ཀུན་རྫོབ་ཏུ་ཤེས་རབ་དང་ཐབས་
གཉིས་ཟུང་དུ་འབྲེལ་བའམ་ཞི་གནས་དང་ལྷག་མཐོང་ཟུང་དུ་འབྲེལ་བའོ། །འཕགས་པས་
གཉིས་ཀ་ལ་གསུངས་སོ། །དེ་ལས་ནི་ཡུལ་ཕ་རོལ་ཕྱིན་པ་དྲུག་ལ་ཤེས་རབ་དང་སྙིང་རྗེས་
ཟིན་པའི་ཐབས་ལ་མཁས་པ་འབྱུང་སྟེ། དེ་ལ་སྦྱིན་པའི་ཐབས་ལ་མཁས་པའི་སྦྱོར་བའི་དུས་
སུ་རྣམ་པ་ཐམས་ཅད་མཁྱེན་པའི་སེམས་བསྐྱེད་པས་ཟིན་པ། དངོས་གཞིའི་དུས་སུ་འཁོར་
གསུམ་མི་དམིགས་པའི་ཤེས་རབ་ཀྱིས་ཟིན་པ་རྗེས་ཀྱི་དུས་སུ་བླ་ན་མེད་པའི་བྱང་ཆུབ་ཏུ་
བསྔོ་བའི་སེམས་ཀྱིས་ཟིན་པ་སྟེ། དེ་ལ་སྦྱོར་བ་དང་ རྗེས་ཀྱི་སེམས་ནི་སྙིང་ རྗེ་ཡིན་ལ།
དངོས་གཞིའི་སེམས་ནི་ཤེས་རབ་ཡིན་ནོ། །དེ་དག་གིས་ཀྱང་རིམ་པ་བཞིན་འཁོར་བ་དང་མྱ་
25 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངན་ལས་འདས་པའི་མཐའ་གཉིས་སྤོང་བ་ཡིན་ནོ། །དེ་ཡང་མདོ་ལས་དྲི་བ་ལྔ་པོ་བརྗོད་པ་
སྔོན་དུ་བཏང་ནས་ཕ་རོལ་ཏུ་ཕྱིན་པ་དྲུག་ནི་བྱང་ཆུབ་སེམས་དཔའི་ཐེག་པ་ཆེན་པོ་སྟེ། སྦྱིན་
པའི་ཕ་རོལ་ཏུ་ཕྱིན་པ་དང་ཞེས་མདོར་བསྟན་ནས། སྦྱིན་པའི་དབང་དུ་བྱས་ནས་བྱང་ཆུབ་
སེམས་དཔའ་ཆེན་པོ་རྣམ་པ་ཐམས་ཅད་མཁྱེན་པ་ཡིད་ལ་བྱས་པས་སྦྱིན་པ་འདི་ལྟ་སྟེ་ཕྱི་དང་
ནང་གི་དངོས་པོ་ཡོངས་སུགཏོང་སྟེ། དེ་ཡང་སེམས་ཅན་ཐམས་ཅད་དང་ཐུན་མོང་དུ་བྱསཏེ།
བླན་མེད་པ་ཡང་དག་རྫོགས་པའི་བྱང་ཆུབཏུ་མི་དམིགསཔའི་ཚུལ་གྱིས་ཡོངས་སུབསྔོ་ཞིང་
ཞེས་བྱ་བ་ལ་སོགས་པ་གསུངས་སོ། །དེ་ལས་ནི་སྟོང་ཉིད་ཉི་ཤུ་ཤེས་པའི་ཡེ་ཤེས་འབྱུང་
བས་དེའི་རྗེས་ལ་དེའི་ཚོགས་སོ། །མདོ་ལས་རབ་འབྱོར་གཞན་ཡང་བྱང་ཆུབ་སེམས་དཔའ་
ཆེན་པོའི་ཐེག་པ་ཆེན་པོ་ནི་འདི་ལྟ་སྟེ་ནང་སྟོང་པ་ཉིད་དང་ཞེས་པ་ལ་སོགས་པ་གསུངས་སོ།།
དེ་དང་སྔར་བསྟན་པའི་ལྷག་མཐོང་ལ་ཁྱད་ཅི་ཡོད་ཟེར་ན། ལྷག་མཐོང་ནི་ཆོས་ཐམས་ཅད་
ཀྱི་བདག་མེད་པ་ཐོས་པ་དང་བསམས་པས་སོ་སོར་རྟོག་པ་དང་སྒོམ་པ་ལས་བྱུང་བས་ཡུལ་
དུ་བྱེད་པ་གསུམ་ག་ལ་སྤྱིར་གཞག་པར་བྱ་བ་ཡིན་ལ། ཡེ་ཤེས་ནི་སྒོམ་པ་ལས་བྱུང་བ་འབའ་
ཞིག་ཡིན་ནོ། །ཡང་ལྷག་མཐོང་ནི་ཞི་གནས་ཀྱི་དམིགས་པ་སེམས་ཅན་ཙམ་སྟོང་པར་ཤེས་
པ་ཡིན་ལ། ཡེ་ཤེསནི་ཡུལ་ཉི་ཤུ་སྟོང་པར་ཤེས་པ་ཡིན་ནོ། །དེ་ལསཏིང་ངེ་འཛིན་བརྒྱ་ཉི་ཤུ་
རྩ་གཅིག་གི་རང་བཞིན་གྱི་བསོད་ནམས་འབྱུང་བས་དེའི་རྗེས་ལ་དེའི་ཚོགས་སོ། །དེ་ཡང་
མདོ་ལས། རབ་འབྱོར་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཐེག་པ་ཆེན་
པོ་ནི་འདི་ལྟ་སྟེ་དཔའ་བར་འགྲོ་བ་ཞེས་བྱ་བའི་ཏིང་ངེ་འཛིན་དང་། ཞེས་བྱ་བ་ལསོགས་པ་
གསུངས་སོ། །དེ་ཡང་འཕགས་པ་ལྟར་ན་ཏིང་ངེ་འཛིན་ལ་བརྟེན་ནས་མོས་པ་ལསོགས་པ་
གསུམ་སྒོམ་པའི་སྒོ་ནས་ཚོགས་བསགས་པས་བསོད་ནམས་འགྲུབ་པས་དེའི་རྒྱུ་ཡིན་པས་
དེའི་ཚོགས་སོ། །སེང་གེ་བཟང་པོ་ལྟར་ན་དེས་སེམས་ཅན་གྱི་དོན་བྱས་པས་བསོད་ནམས་
2 5
6



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
འབྱུང་བས་བསོད་ནམ་ཀྱི་ཚོགས་ཡིན་ནོ། །དེ་ལས་ནི་མཐོང་བའི་ལམ་ལ་སོགས་པའི་ལམ་
དེ་འགྲུབ་པར་བྱེད་པའི་ཚོགས་འབྱུང་བས་དེའི་རྗེས་ལ་དེའོ། །དེ་ཡང་མདོ་ལས་ག་པ་ཆེན་
པོ་ཉི་ཤུ་རྩ་གཅིག་གསུངས་ཏེ། རབ་འབྱོར་གཞན་ཡང་བྱང་ཆུབ་སེམས་དཔའ་སེམས་དཔའ་
ཆེན་པོའི་ཐེག་པ་ཆེན་པོ་ནི་འདི་ལྟ་སྟེ་དྲན་པ་ཉེ་བར་བཞག་པ་བཞི་སྟེ་ཞེས་གསུངས་པ་དང་།
ཡང་དག་པར་སྤོང་བ་བཞི་དང་། རྫུ་འཕྲུལ་གྱི་རྐང་པ་བཞི་དང་། དབང་པོ་ལྔ་དང་། སྟོབས་
ལྔ་དང༌། བྱང་ཆུབ་གྱི་ ཡན་ལག་བདུན་དང༌། འཕགས་པའི་ལམ་ཡན་ལག་བརྒྱད་དང་།
རྣམ་ཐར་སྒོ་གསུམ་གྱི་ཏིང་ངེ་འཛིན་གསུམ་དང་། ཤེས་པ་བཅུ་གཅིག་དང་
། མི་ཤེས་པ་ཀུན་
ཤེས་པ་ལ་སོགས་པའི་དབང་པོ་གསུམ་དང༌། རྟོག་པ་དང་བཅས་པ་ལ་སོགས་པ་ཏིང་ངེ་
འཛིན་གསུམ་དང་། རྗེས་སུ་དྲན་པ་བཅུ་དང་། བསམ་གཏན་བཞི་དང་། ཚད་མེད་པ་བཞི་
དང༌། གཟུགས་མེད་པའི་སྙོམས་པར་འཇུག་པ་བཞི་དང༌། རྣམ་པར་ཐར་པ་བརྒྱད་དང་།
མཐར་གྱིས་གནས་པའི་སྙོམས་པར་འཇུག་པ་དགུ་དང༌། སྟོབས་བཅུ་དང་། མིའཇིག་པ་
བཞི་དང་། སོ་སོ་ཡང་དག་རིག་པབཞི་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་
ཐེག་པ་ཆེན་པོའོ་ཞེས་གསུངས་ཏེ། མགོན་པོའི་དེ་དག་ལ་ལམ་ཞེས་གསུངས་ལ། སེང་
བཟང་གིས་མཐོང་བ་ལ་སོགས་པའི་ལམ་ཞེས་བཤད་དོ། །དེ་ལས་ནི་གཟུངས་ཀྱི་ཚོགས་
འབྱུང་བས་དེའི་རྗེས་ལ་དེའོ། །དེ་ཡང་བཞི་སྟེ། ཆོས་ཟབ་མོ་ལ་བཟོད་པ་ཐོབ་པར་བྱེད་པའི་
རྒྱུར་གྱུར་པ་དང༌། ཚིག་གི་དང༌། དོན་གྱི་དང༌། གསང་སྔགས་ཀྱིའོ། །དེ་ཡང་སྒོམ་པར་བྱེད་
པའི་ཚུལ་ནི། སྤྱིར་གསལ་བྱེད་ཀྱི་ཡི་གེ་སུམ་ཅུ་རྩ་གཉིས་ནི་དངོས་པོ་བརྗོད་ཅིང་སྟོན་པར་
བྱེད་པ་ཡིན་ལ། དབྱངས་ཀྱི་ཡེ་གེ་བཅུ་དྲུག་ནི་དངོས་པོ་འགོགས་པར་བྱེད་པ་ཡིན་པས།
ཀར་ཇ་ཞེས་པ་ནི་འབྲས་བུབརྗོད་པར་བྱེད་པ་ཡིན་ལ་དེ་གཉིས་ཀྱི་ཁོང་ན་ཨ་ཡོད་པས་ཨས་
བཀག་པས་འབྲས་བུ་མེད་པ་བྱ་བ་ཡིན་སྐད། དེ་ཡང་མདོ་ནས་ཨ་ཞེས་བྱ་བ་ནི་མ་སྐྱེས་པའི་
2
5 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར་ཆོས་ཐམས་ཅད་སྐྱེ་བ་མེད་པར་རྟོགས་པའི་སྒོའོ། །ར་ཞེས་བྱ་བ་ནི་འདོད་ཆགས་ལ་
སོགས་པ་དང་རྣམ་པར་རྟོག་པའི་རྡུལ་དང་བྲལ་བ་སྟེ་ཆོས་ཐམས་ཅད་ཀྱི་སྒོའོ། །པ་ཞེས་པ་
ནི་དོན་དམ་པ་སྟོན་པ་སྟེ་ཆོས་ཐམས་ཅད་གྱི་སྒོའོ། །ཙ་ཞེས་བྱ་བ་ནི་འཆི་འཕོ་དང་སྐྱེ་བ་མེད་
པ་སྟེ་ཆོས་ཐམས་ཅད་ཀྱི་སྒོའོ། །ན་ཞེས་བྱ་བ་ནི་མིང་གི་རང་བཞིན་མ་ཐོབ་མ་སྟེར་བ་སྟེ་ཆོས་
ཐམས་ཅད་ཀྱི་སྒོའོ་ཞེས་གསུངས་པས། དང་པོར་ཡི་གེ་ཨའི་རང་བཞིན་སྐྱེ་བ་མེད་པར་སྒོ་
བཏགས་ཏེ་སྒོམ་མོ། །དེ་སྐྱེ་བ་མེད་པར་གསལ་བ་ན་ཆོས་ཐམས་ཅད་ཨའི་རང་བཞིན་དུ་
སྒོམ་མོ། །དེ་ལྟར་ཆོས་ཐམས་ཅད་སྐྱེ་བ་མེད་པ་ཆོས་མཆོག་མན་ཆད་དུ་བསྒོམས་པ་ལས་
དེའི་འབྲསབུ་ཆོསཟབ་མོ་ལ་བཟོད་པའི་རང་བཞིན་མཐོང་ལམ་རྣམ་པར་མི་རྟོག་པ་སདང་
པོར་སྐྱེའོ། །དེ་ཐོབ་པ་ན་སངས་རྒྱས་ཀྱི་གསུངས་པའི་ཚིག་ཐམས་ཅད་འཛིན་པར་ནུས་པས་
ཚིག་གི་གཟུངས་སོ། །དེའི་དུས་ཉིད་ན་ཆོས་ཀྱི་དོན་ཐམས་ཅད་འཛིན་ཅིང་མི་བརྗེད་པས་
དོན་གྱི་གཟུངས་སོ། །དེའི་ཚེ་གདོན་དང་ནད་དང་། སྡིག་པ་ལས་སྐྱོབ་པར་བྱེད་པའི་གསང་
སྔགས་བརྩམས་ནས། དེ་བྱིན་གྱིས་རློབ་པར་བྱེད་པའི་ཏིང་ངེ་འཛིན་ཐོབ་པནི་གསང་སྔགས་
ཀྱི་གཟུངས་སོ། །དེས་བྱིན་གྱིས་བརླབས་པའི་སྔགས་ལ་ཡང་བཏགས་ནས་གཟུངས་སུ་
བརྗོད་དོ། །ཆོས་མཆོག་ཆེན་པོ་ནི་དང་པོ་ཡིན་ནོ། །དེའི་ངོ་བོ་ནི་དྲན་པ་དང་ཤེས་རབ་
མཚུངས་པར་ལྡན་པ་ཡིན་ནོ། །དེ་ལས་ནི་ས་དང་གཉེན་པོ་འབྱུང་ངོ༌། །དེ་ལས་ནི་རྗེས་ཐོབ་
ཀྱི་རྟོགས་པའི་ཁྱད་པར་ས་ཐོབ་པ་ཡོངས་སུ་རྫོགས་པར་བྱེད་པའི་ཆོས་ཡིན་ནོ། །གཉེན་པོ་
ནི་ཆོས་ཉིད་ལ་མཉམ་པར་བཞག་པརྣམ་པར་མི་རྟོག་པའི་སྒྲིབ་པའི་གཉེན་པོར་གྱུར་པ་ཡིན་
ནོ༑ ༑འདི་གཉིས་ནི་སྔོན་ལ་གཉེན་པོ་སྐྱེ་བར་སྣང་ངོ༌། །འགྲེལ་པ་ལས་ཇི་ལྟར་སྒྲུབ་པའི་
ཚུལ་སྟོན་པ་ནི་དོན་དམ་པར་མི་དམིགས་པས་ཀུན་རྫོབ་ལས་མི་འདའ་ཞེས་པའོ། །གས་
སུ་འཇོག་པའི་རྒྱུ་སྟོན་པ་ནི་སྙིང་ལ་སོགས་པ་ཞེས་བྱའོ། །
2 58



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
གཉིས་པ་ཡེ་ཤེས་ཀྱི་ཚོགས་བྱེ་བྲག་ཏུ་སྟོན་པ་ནི། ཡུལ་སྟོང་པ་ཉིད་ཉི་ཤུ་བསྟན་
པས་དེའི་ཡུལ་ཅན་མཚོན་ནས་སྟོན་ནོ། །དེ་ཡང་དོན་ལྔས་སྟོན་པ་ལས། དབྱེ་གཞིན་གང་
ཟག་དང་ཆོས་ཀྱི་བདག་གིས་སྟོང་པའི་སྟོང་པ་ཉིད་དོ། །གསལ་བའི་དབྱེ་བ་ནི་ཉི་ཤུའོ།།
དེའི་རྒྱུ་མཚན་ནི་སྟོང་པ་ཉིད་ལ་དབྱེ་བ་མེད་པ་མིན་ནམ་སྙམ་ན། བདེན་ཏེ་ཆོས་ཅན་གྱི་དབྱེ་
བས་ཡིན་ནོ། །དེ་ནི་ཉི་ཤུར་མ་ངེས་ཏེ་མང་བའམ་ཉུང་བགང་རུང་དུའང་བཞག་པར་ནུས་སོ་
ཟེར་ན། བདེན་ཏེ་ཡུལ་ཅན་གྱི་ཡེ་ཤེས་ཀྱིས་ཆོས་ཅན་འདི་རྣམས་ཀྱི་སྟོང་པ་ཉིད་རྟོགས་པས་
དེའི་དབང་གིས་ཡིན་ནོ། །དེས་ན་འདི་རྣམས་ཀྱི་གྲངས་དང་གོ་རིམ་ངེས་པ་ཡིན་ནོ། །དེ་ཉིད་
ནི་རྒྱས་པར་བཤད་པས་འགྲུབ་པས་དེའོ། །ནང་གི་སྐྱེ་མཆེད་དང་ཕྱིའི་སྐྱེ་མཆེད་དང་། དེ་
རང་ཉིད་ཕྱིར་འདུག་ལ་ནང་གི་སྐྱེ་མཆེད་ཀྱི་རྟེན་དུ་གནས་པའི་རྟེན་ཁོག་པ་དང་། ཡང་ན་
ནང་གི་སེམས་ཀྱིས་ཟིན་པའོ། །ཡང་ན་རྒྱུད་དབང་བཙན་དུ་བྱས་པའོ། །སྟོང་པ་འཇལ་བའི་
ཡེ་ཤེས་དང༌། སྣོད་ཀྱི་འཇིག་རྟེན་དང༌། མྱ་ངན་ལས་འདས་པ་དང༌། ཁམས་གསུམ་དང་།
སྐྱེ་བ་གནས་པ་འཇིག་པ་གསུམ་དང་བྲལ་བ་དང་། འཁོར་བ་དང་མྱ་ངན་ལས་འདས་པ་རྟག་
པ་དང་ཆད་པའི་མཐའ་ལས་འདས་པའི་དབུས་མི་གནས་པའི་མྱ་ངན་ལས་འདས་པ་དང༌།
འཁོར་བ་དང་རྟོགས་པའི་ཆོས་དོར་བར་བྱ་བ་མ་ཡིན་པ་དང་། རང་བཞིན་དུ་གནས་པའི་
རིགས་དང༌། གཟུགས་ནས་རྣམ་པ་ཐམས་ཅད་མཁྱེན་པའི་བར་གྱི་ཆོས་ཐམས་ཅད་དང་། །
གཟུགས་སུ་རུང་བ་ལ་སོགས་པ་དང་། དུས་གསུམ་དང་། རྟེན་ཅིང་འབྲེལ་བར་འབྱུང་བ་རྒྱུ་
རྐྱེན་ཚོགས་པ་ལས་སྐྱེ་བ་དང་། ཕུང་པོ་ལྔ་དང་། གཞན་དག་གིས་ནམ་མཁའ་རྫས་སུ་ཡོད་
པ་དང་བདག་ལ་སོགས་པར་བཏགས་པ་དང་། སྔ་མ་ནི་འདུས་མ་བྱས་རང་བཞིན་དུ་གནས་
པ་དེའི་མཚན་ཉིད་ཀྱི་ལྡོག་པ་ནས་བསྟན་ལ་འདིར་མཚན་གཞིའི་ལྡོག་པ་ནས་བསྟན་པ་ཡིན་
ནོ༑ ༑འཕགས་པའི་ཤེས་པ་དང་མཐོང་བས་མ་མཛད་པའི་ཆོས་ཀྱི་དབྱིངས་དང་། དེ་ཡང་སྔ་
2 5
》



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་ནི་དྲི་མ་དངབཅསཔས་རིགས་སུབཞག་པ་ཡིན་ལ། འདི་ནི་དེ་དང་བཅས་པ་དང་བྲལ་བ་
ཐམས་ཅད་ལ་ཡིན་ནོ། །དེ་ལ་བྱེད་པ་པོ་གཞན་མེད་པའོ། །དེ་ཡང་སེང་གེ་བཟང་པོས་སྟོང་
པ་ཉིད་དང་པོ་གསུམ་ནི་མོས་པ་སྤྱོད་པའི་ས་ལ་བཞག་ལ། སྟོང་པ་ཉིད་སྟོང་པ་ཉིད་ནི་སྦྱོར་
བའི་ལམ་ལ་བཞག་གོ་ཞེས་བཤད་དོ། །དེ་ལ་དྭགས་པོ་དང་མ་ཧཱས་ནི་མོས་པས་སྤྱོད་པ་ནི་
ཚོགས་ལམ་ལ་བྱ་ལ་སྦྱོར་བའི་ལམ་ནི་ངེས་འབྱེད་ལ་བྱའོ་ཞེས་སོ། །དེ་ནི་མི་རིགས་ཏེ་སེང་
གེ་བཟང་པོ་རང་གིས་ངེས་འབྱེད་སྟོན་པ་ན་བཞི་པོ་འདི་དག་ནི་ལྷག་པར་མོས་པ་བསྟན་པ་
ཡིན་པས་དེར་བཞག་གོ །ཞེས་པ་དང་། སྒྲུབ་པའི་སྐབས་སུ་བརྒྱུད་པ་དང་དངོས་ཀྱི་སྦྱོར་བ་
ཚོགས་དང་མོས་པས་སྤྱོད་པ་ལ་གྲངས་ཇི་ལྟ་བ་བཞིན་བཞག་གོ་ཞེས་པ་དང་། མཚན་ཉིད་
ཀྱི་སྐབས་སུ་ཡང་ཚོགས་དང་མོས་པས་སྤྱོད་པ་དང་ཞེས་པ་དང༌། རྟག་ཏུ་ངུའི་སྐབས་སུ་
ཚོགས་ཀྱི་ས་དང་། མོས་པས་སྤྱོད་པའི་ས་དང༌། བྱང་ཆུབ་སེམས་དཔའི་ས་དང་། དེ་བཞིན་
གཤེགས་པའི་ས་ཞེས་ཚོགས་ལས་མོས་པ་སྤྱོད་པའི་ས་གཞན་ཁོ་ནར་བྱས་པ་དང་། དེ་ན་
སྒོམ་བྱུང་མེད་པས་ཡེ་ཤེས་སུ་བཞག་པ་འགལ་བའི་ཕྱིར་དང༌། དེ་ན་ཐོས་བསམ་གྱིས་ནི་
སྟོང་པ་འཇལ་བའི་ཡེ་ཤེས་ཀྱང་སྟོང་པར་རྟོགས་པས་དེ་ཚོགས་ལ་མི་བཞག་པའི་རྒྱུ་མེད་པ་
དང༌། ཡང་སྟོང་པ་ཉིད་སྟོང་པ་ཉིད་དྲོད་ལ་སོགས་པ་གསུམ་ལ་གཞག་པའི་རྒྱུ་མེད་པའིཕྱིར་
རོ༑ ༑འཛིན་པ་གཉིསདང་བྲལ་བ་ཐོབ་ཅེས་དེ་ན་འཛིན་པ་སྟོང་པརརྟོགས་པར་བཤད་པས་
ཞེས་མ་ཧཱས་གསུངས་པ་ལ། ད་ལྟ་ནི་ཡེ་ཤེས་སྟོང་པར་སྟོན་པའི་སྐབས་ཡིན་པས་འཛིན་པའི་
འཛིན་པ་སྟོང་པར་སྟོན་པའི་སྐབས་ཡིན་པས་སོ། །སྟོང་པ་ཉིད་སྟོང་པ་ཉིད་སྦྱོར་བའི་ལམ་
ལ་བཞག་ཟེར་བས་དེ་ཚོགས་ལམ་ལ་འོང་ཟེར་ན། སྦྱོར་བ་ཡང་སྦྱོར་བ་ཙམ་ལ་ཡིན་གྱི་ཁྱད་
པར་ཅན་ཆོས་མཆོག་ཡིན་ཏེ། འཛིན་པ་སྟོང་པར་རྟོགས་པའི་སྦྱོར་བའི་ལམ་ཡིན་པས་སོ།
ཁྱུང་ངེས་འབྱེད་བཞི་ལ་རིམ་པ་བཞིན་བཞག་གོ་ཟེར་བ་ཡང་མི་ལེགས་ཏེ། སྒྲུབ་བྱེད་མེད་པ་
2 6
0



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
དང་། དྲོད་ལ་ཕྱི་སྟོང་པར་བཞག་པར་ཤིན་ཏུ་རིགས་པའི་ཕྱིར་རོ། །དེས་ན་གསུམ་པོ་ནི་
ངེས་འབྱེད་ཆ་བཞི་ལ་ སྤྱིར་ བཞག་སྟེ། དྲོད་ཀྱིས་ཀུན་ནས་ཉན་མོངས་པའི་ ཕྱོགས་སུ་
གཏོགས་པའི་ནང་དང་ཕྱི་གཉིས་ཀ་གསུམ་གྱི་གཟུང་བ་མེད་པར་རྟོགས་པ་ལ་སོགས་པའི་
རིམ་པས་སོ། །སྟོང་པ་ཉིད་སྟོང་པ་ཉིད་ནི་ཆོས་མཆོག་ལ་བཞག་སྟེ་དེ་ཁོ་ན་རྟོགས་པ་ལ་
དངོས་སུ་སྦྱོར་བའི་ཕྱིར་དང་། དེས་འཛིན་པ་མེད་པར་རྟོགས་པའི་ཕྱིར་རོ། །ཆེན་པོ་སྟོང་པ་
ཉིད་ནི་ས་དང་པོ་ལ་བཞག་སྟེ། དེས་ཆོས་ཀྱི་དབྱིངས་ཀུན་ཏུ་འགྲོ་བར་རྟོགས་པས་རྒྱ་ཆེ་བ་
ལ་ ཁྱད་པར་རྟོགས་ལ། ཕྱོགས་ཀྱང་རྒྱ་ཆེ བར་འདྲ་བ་དེ་ ཙམ་ གྱི་ ཕྱིར་རོ། །དོན་དམ་
པར་སྟོང་པ་ཉིད་ནི་ས་གཉིས་ལ་བཞག་སྟེ། དེས་དགེ་བ་བཅུ་སྒྲུབ་པར་མཚུངས་པ་ལས་
འབྲས་བུ་མི་འདྲ་བར་རྟོགས་པས་ཆོས་ཀྱི་དབྱིངས་མཆོག་གི་དོན་དུ་རྟོགས་ལ། དེ་ཡང་དེ་དྲི་
མ་དང་བྲལ་བ་ཡིན་པས་ཤིན་ཏུ་མཆོག་ཡིན་པས་འདྲ་བ་དེ་ཙམ་གྱི་རྒྱུ་མཚན་གྱིས་སོ།།
འདུས་བྱས་སྟོང་པ་ཉིད་ནི་ས་གསུམ་པ་ལ་བཞག་སྟེ། དེས་ཆོས་ཀྱི་དབྱིངས་རྒྱུ་མཐུན་པདོན་
གྱི་མཆོག་ཏུ་རྟོགས་ལ། རྒྱུ་མཐུན་པ་ནི་ཆོས་ཀྱི་དབྱིངས་དྲི་མ་མེད་པ་རྟོགས་པའི་རྒྱུ་དང་
མཐུན་པའི་འབྲས་བུ་བསྟན་པའི་ཆོས་ཡིན་ལ། འདུས་བྱས་ཀུན་ནས་ཉོན་མོངས་པ་འདི་ཡང་
གཉེན་པོའི་རྐྱེན་གྱི་སྒོ་ནས་རྣམ་པར་བྱང་བར་བསྒྱུར་བར་ནུས་པས་དེ་ཡང་ཆོས་ཀྱི་དབྱིངས་
ཀྱི་རྒྱུ་དང་མཐུན་པའི་འབྲས་བུ་གྱུར་པས་འདྲ་བ་དེ་ཙམ་གྱིས་ཆོས་མཐུནཔསརྟོགསཔ་ཡིན་
ནོ༑ ༑འདུས་མ་བྱས་སྟོང་པ་ཉིད་ནི་ས་བཞི་པ་ལ་བཞག་སྟེ། དེས་ཆོས་ཀྱི་དབྱིངས་ཡོངས་སུ་
འཛིན་པ་མེད་པའི་དོན་དུ་རྟོགས་པ་ན། དེ་ངས་འདི་ལྟར་རྟོགས་སོ་ཞེས་རྟོགས་པར་བྱ་བའི་
བདག་གི་བ་མེད་པར་རྟོགས་པ་ཡིན་ལ། འདུས་བྱས་དོན་དམ་པར་མ་གྲུབ་པས་དེ་ལས་
ལྡོག་པ་འདུས་མ་བྱས་ཀྱང་མེད་པའི་ཕྱིར་ན་དེའི་སྟོང་པ་ཡང་བདག་གིར་བྱ་བ་མེད་པ་ཡིན་
པས་སོ། །བདག་གི་བ་ཞེས་པ་གང་ཟག་ཁོ་ནའི་མི་བརྗོད་ཀྱི་སྤྱིར་གཟུང་བ་ཙམ་ཡིན་ནོ། །མི་
2
6 ]



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་པའི་མྱ་ངན་ལས་འདས་པ་ལམ་དང་བཅས་པ་སྟོང་པ་ཉིད་ནི་ས་ལྔ་པ་ལ་བཞག་པར་
བྱ་སྟེ། དེས་ཆོས་ཀྱི་དབྱིངས་རྒྱུ་ཐ་དད་པ་མེད་པར་རྟོགས་པ་ན། དུསགསུམ་གྱི་སངས་རྒྱས་
ཐམས་ཅད་ཆོས་ཀྱི་དབྱིངས་ཀྱི་ངོ་བོས་རྒྱུད་ཐ་མི་དད་པ་དང༌། བྱང་ཆུབ་སེམས་དཔའ་
བདག་ཉིད་དང་དུསགསུམགྱི་བྱང་ཆུབ་སེམས་དཔའ་ཐམས་ཅད་ཀྱང་དེའི་རང་བཞིན་དུ་ཐ་
མི་དད་པར་རྟོགས་པ་ན། འཁོར་བ་དང་མྱ་ངན་ལས་འདས་པའི་མཐའ་དང་དེ་གཉིས་ཀྱི་
དབུས་ཀྱི་རྒྱུད་ཀྱང་དེའི་རང་བཞིན་དུ་མ་རྟོགས་པ་ནི་མི་སྲིད་དོ། །འཁོར་བ་སྟོང་པ་ཉིད་དུ་
རྟོགས་པ་ནི་ས་དྲུག་པ་ལ་བཞག་སྟེ། དེས་ཆོས་ཀྱི་དབྱིངས་རྟེན་འབྲེལ་ལུགས་དང་མཐུན་
པའི་མཚན་ཉིད་ཀྱི་ཉོན་མོངས་པ་ཅན་མ་ཡིན་པར་རྟོགས་པ་ན་དེ་སྟོང་པ་ཉིད་དུ་རྟོགས་
དགོས་ཏེ་གལ་ཏེ་ཉོན་མོངས་པའི་རང་བཞིན་འཁོར་བ་སྟོང་པར་མ་རྟོགས་ན་དེ་ཉོན་མོངས་
པ་ཅན་དུ་དོགས་པར་འགྱུར་བས། དེ་སྟོང་པ་ཉིད་དུ་མ་རྟོགས་པ་ནི་མི་སྲིད་དོ། །དོར་བ་མེད་
པ་སྟོང་པ་ཉིད་ནི་ས་བདུན་པ་ལ་བཞག་སྟེ། དེས་ཆོས་ཀྱི་དབྱིངས་གསུང་རབ་ཡན་ལག་བཅུ་
གཉིས་བརྗོད་བྱ་རྗོད་བྱེད་དང་བཅས་པ་དེའི་ངོ་བོས་ཐ་དད་པའི་མཚན་མ་མེད་པར་རྟོགས་
པ་ན། དེའི་རང་བཞིན་གྱི་བསྟན་པའི་ཆོས་སམ། དེ་ལ་དང་པོ་རག་ལས་པས་རྟོགས་པའི་
ཆོས་སམ། ཡང་ན་དེའི་བརྗོད་བྱར་གྱུར་པའི་རྟོགས་པའི་ཆོས་དོར་བར་བྱ་བ་མ་ཡིན་པ་སྟོང་
པ་ཉིད་དུ་མ་རྟོགས་པ་ནི་མི་སྲིད་དོ། །ས་དེ་ལ་མཚན་མར་བྱས་པ་ཡང་མི་འགོག་ཅེས་ཀྱང་
བཤད་དོ། །རང་བཞིན་སྟོང་པ་ཉིད་ནི་ས་བརྒྱད་པ་ལ་བཞག་སྟེ། དེས་ཀུན་ནས་ཉོན་མོངས་
པ་མང་པོ་བྲི་བ་དང་རྣམ་པར་བྱང་བ་མང་པོ་འཕེལ་བ་ན་ཡང་ཆོས་ཀྱི་དབྱིངས་བྲི་བ་དང་
འཕེལ་བ་མེད་པའི་དོན་དུ་རྟོགས་པ་ན། དེའི་ངོ་བོ་ཉིད་དུ་གྱུར་པའི་རང་བཞིན་དུ་གནས་
པའི་རིགས་སྟོང་པ་ཉིད་དུ་མ་རྟོགས་པ་ནི་མི་སྲིད་དོ། །ཆོས་ཐམས་ཅད་སྟོང་པ་ཉིད་ནི་ས་
བརྒྱད་པ་ལ་བཞག་སྟེ། དེས་ཆོས་ཀྱི་དབྱིངས་ཉོན་མོངས་པ་ཅན་གྱི་ཡིད་ཀྱི་སྣང་བ་གཞན་དུ་
2
6
2



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
གྱུར་པའི་རྣམ་པར་མི་རྟོག་པ་ལ་དབངབ་དང་འཛིན་པ་ལྔའི་སྣང་བ་གཞན་དུ་གྱུར་པས་ཞིང་
དག་པ་ལ་དབང་བའི་རྟེན་ནམ་གནས་སུ་རྟོགས་པ་ན། དེ་གཉིས་ལ་དབང་བའི་གནས་ཆོས་
ཀྱི་དབྱིངས་ཡིན་པར་རྟོགས་པ་ན་ཆོས་ཀྱི་དབྱིངས་ཀྱི་རང་གི་ངོ་བོ་རྟོགས་དགོས་ལ་དེའི་རང་
གི་ངོ་བོ་ཡང་ཆོས་ཐམས་ཅད་ཀྱི་སྟོང་པ་ཉིད་ཡིན་པས་ཆོས་ཐམས་ཅད་སྟོང་པར་མ་རྟོགས་པ་
ནི་མི་སྲིད་དོ། །རྣམ་པར་མི་རྟོག་པ་ལ་དབང་བས་ནི་མཚན་མའི་ཆོས་ཐམས་ཅད་མཚན་མ་
མེད་པར་བྱེད་པ་ན། གལ་ཏེ་མཚན་མའི་རང་བཞིན་གྱི་ཆོས་འདི་ཐམས་ཅད་སྟོང་པར་མ་
རྟོགས་ན་དེར་བྱ་བར་མི་ནུས་པའི་ཕྱིར་རོ། །ཞིང་དག་པ་ལ་དབང་བར་རྟོགས་པས་དེ་དག་ངོ་
བོ་ཉིད་མེད་པར་རྟོགས་དགོས་ཏེ། དེ་མ་རྟོགས་ན་མ་དག་པའི་སྣང་བ་དངོས་པོའི་རང་
བཞིན་དུ་འཛིན་པས་སྣང་བ་དེ་འགྱུར་དུ་མི་རུང་བས་སོ། །སྐྱེ་བ་དངགནས་པ་དང་མི་རྟག་པ་
ལ་སོགས་པའི་རང་གི་མཚན་ཉིད་དམ། བརྒྱད་སྟོང་པ་ལས་གཟུགས་སུ་རུང་བ་ལ་སོགས་པ་
ལ་བཤད་པའི་རང་གི་མཚན་ཉིད་སྟོང་པ་ཉིད་ནི་ས་དགུ་པ་ལ་བཞག་སྟེ། དེས་ཆོས་ཀྱི་
དབྱིངས་ཡིད་ཀྱི་རྣམ་པར་ཤེས་པའི་སྣང་བ་གཞན་དུ་གྱུར་པའི་སོ་སོ་ཡང་དག་པ་རིག་པ་
བཞིའི་ཡེ་ཤེས་ལ་དབང་བའི་གནས་སུ་རྟོགས་པ་ཡིན་ལ། ཆོས་ཐམས་ཅད་ཀྱི་རང་གི་མཚན་
ཉིདརྟོགས་པའི་དོན་སོ་སོ་ཡང་དག་པར་རིག་པ་ལ་དབང་བའི་གནས་ཡིན་པར་རྟོགས་པན།
ཆོས་ཀྱི་དབྱིངས་ཀྱི་རང་གི་ངོ་བོ་རྟོགས་དགོས་པས། དེའི་ཡུལ་ཆོས་རྣམས་ཀྱི་རང་གི་མཚན་
ཉིད་ཆོས་ཀྱི་དབྱིངས་སྟོང་པ་ཉིད་དེའི་རང་བཞིན་ཡིན་པས་མ་རྟོགས་པ་ནི་མི་སྲིད་དེ། དེ་
རྣམས་ཀྱི་སྟོང་པ་ཉིད་ཁོ་ན་དེའི་རང་གི་ངོ་བོ་ཉིད་ཡིན་པས་སོ། །མི་དམིགས་པ་སྟོང་པ་ཉིད་
ཀྱང་ས་དེ་ལ་བཞག་སྟེ། དེས་ཆོས་ཀྱི་དབྱིངས་ཆོསརྣམས་ཀྱི་རབ་ཏུ་དབྱེ་བ་ཤེས་པའི་སྤོབས་
པ་སོ་སོ་ཡང་དག་པ་རིག་པ་ལ་དབང་པའི་གནས་སུ་རྟོགས་པ་ན། དེའི་རང་གི་ངོབོ་རྟོགས་
དགོས་པས། དེའི་ཡུལ་ཆོས་རྣམས་ཀྱི་དུས་གསུམ་གྱི་རབ་ཏུ་དབྱེ་བ་ཆོས་ཀྱི་དབྱིངས་སྟོང་པ་
2 6 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་དེའི་རང་བཞིན་དུ་མ་རྟོགས་པ་ནི་མི་སྲིད་དེ་དུས་གསུམ་གྱི་ཆོས་ཀྱི་དབྱིངས་ཀྱི་ངོ་བོ་ནི་
ཆོས་ཐམས་ཅད་ཀྱི་སྟོང་པ་ཉིད་ཡིན་པའི་ཕྱིར་རོ། །རྟེན་ཅིང་འབྲེལ་བར་འབྱུང་བ་རྒྱུ་དང་
རྐྱེན་ཚོགས་པའི་ངོ་བོ་ཉིད་མེད་པ་ལས་བྱུང་བའི་ངོ་བོ་ཉིད་སྟོང་པ་ཉིད་དང་། ཕུང་པོ་ལྔས་
སྟོང་པ་ཉིད་དུ་རྟོགས་པ་གཉིས་ནི་ས་བཅུ་པ་ལ་བཞག་སྟེ། དེས་ཆོས་ཀྱི་དབྱིངས་ཡིད་ཀྱིརྣམ་
པར་ཤེས་པའི་ནུས་པགཞན་དུགྱུར་པའི་མངོན་པར་ཤེས་པའི་ལས་ལ་དབང་བའི་གནས་སུ་
རྟོགས་པ་ན། ཆོས་ཀྱི་དབྱིངས་ཀྱི་རང་གི་ངོ་བོ་རྟོགས་དགོས་པ་དེའི་རང་གི་ངོ་བོ་ཡང་དེ་
གཉིས་ཀྱི་སྟོང་པ་ཉིད་ཡིན་པས་སོ། །མངོན་པར་ཤེས་པ་དབང་བསྒྱུར་བར་བྱ་བའི་ཡུལ་རྟེན་
འབྲེལ་ཚོགས་པ་དང་ཕུང་པོ་ལྔ་པོ་སྟོང་པ་ཉིད་དུ་མ་རྟོགས་པ་ནི་མི་སྲིད་དེ། གལ་ཏེ་དེ་དག་
ལ་དངོས་པོར་འཛིན་ཅིང་སྟོང་པར་མ་རྟོགས་ན་མངོན་པར་ཤེས་པས་དེ་ལ་དབང་སྒྱུར་བར་
མི་ནུས་པར་བྱ་བའོ། །ལས་ལ་དབང་བ་ནི་ནུས་པ་ཡུན་ལ་དེ་ཡང་ནུས་པ་ཅན་ཚོགས་པའི་
དངོས་པོ་ལ་བརྟེན་པས་ནུས་པའི་རྟེན་དེ་དག་སྟོང་པར་རྟོགས་ཟེར། མཁས་ལ་སོགས་པ་
གཞན་གྱིས་གང་ཟག་ཏུ་བཏགས་པ་དངོས་པོ་མེད་པའི་སྟོང་པ་ཉིད་ནི་སངས་རྒྱས་ཀྱི་ས་ལ་
བཞག་སྟེ། དེ་ན་ཉོན་མོངས་པའི་སྒྲིབ་པ་བག་ཆགས་དང་བཅས་པ་སྤངས་པ་མངའ་ན། དེ
ནི་བདག་ལ་སོགསཔའི་རྟག་པ་ངོ་བོ་ཉིད་མེད་པར་སྟོང་པར་རྟོགས་པ་ལ་བརྟེན་པ་ཡིན་པའི་
ཕྱིར་ཏེ་བདག་ལ་སོགས་པ་སྟོང་པར་མ་རྟོགས་ན་དེ་ལ་དམིགས་པའི་བདག་འཛིན་སྐྱེ་སྲིད་
པས་སོ། །ཆོས་རྣམས་ཀྱི་རང་བཞིན་བཅོས་མ་མ་ཡིན་པ་སྟོང་པ་ཉིད་ཀྱང་སངས་རྒྱས་ཀྱི་ས་
ལ་བཞག་སྟེ། དེ་ན་ཤེས་བྱའི་སྒྲིབ་པ་བག་ཆགས་དང་བཅས་པ་སྤངས་པ་མངའཁ་ན། དེ་ནི་
ཆོས་ཐམས་ཅད་ཀྱིས་གཟུང་བ་དང་འཛིན་པ་ལ་སོགས་པས་ཡེ་ནས་སྟོང་པར་གནས་པའི་
རང་བཞིན་རང་གི་ངོ་བོ་སྟོང་པ་དེ་རྟོགས་པ་ལ་བརྟེན་པ་ཡིན་པའི་ཕྱིར་རོ། །དེ་འཕགས་པའི་
ཤེས་པ་དང་མཐོང་བ་ལ་སོགས་པའི་བྱེད་པའོ། །གཞན་གྱིས་མ་བྱས་པའི་སྟོང་པ་ཉིད་ཀྱང་
26 4



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
སངས་རྒྱས་ཀྱི་ས་ལ་བཞག་སྟེ། དེ་ན་ཆོས་ཐམས་ཅད་སློབ་དཔོན་མེད་པར་ཐུགས་སུ་ཆུད་
པའི་རང་འབྱུང་མངའ་ལ། གལ་ཏེ་སྟོང་པ་ཉིད་ལ་བྱེད་པ་གཞན་ཞིག་ཡོད་པར་དོགས་ན་
སངས་རྒྱས་ཀྱི་རྟོགས་པའི་ཆོས་ལ་ཡང་བྱེད་པ་པོ་གཞན་ཞིག་ཡོད་པར་དོགས་པར་འགྱུར་
བའི་ ཕྱིར་ རོ། །ཀུན་ཏུ་འགྲོ་བ་ ལ་སོགས་པ་ནི་ རྗེས་ཐོབ་ཀྱི་རྟོགས་པ་ཡིན་ནོ། །ཆོས་
ཀྱི་དབྱིངས་རྟོགས་ཞེས་བརྗོད་པ་ནི་དེ་དང་ཆོས་སྤེལ་ནས་འཛིན་པས་དེ་སྐད་བརྗོད་པར་
ཟད་དོ། །སྟོང་པ་ཉིད་དེ་དག་ཀྱང་གནས་སྐབས་དེ་དང་དེ་ན་རྟོགས་པ་གཙོ་ཆེ་བས་བཞག་པ་
ཡིན་གྱི་གཞན་མ་རྟོགས་པནི་མ་ཡིན་ནོ། །ཆོས་མཆོག་གི་ཚོགས་སུབཞག་པནི་གོང་མ་དག་
ལ་ཡང་མངོན་དུ་ཕྱོགས་པའི་སྒོ་ནས་རྟོགས་པས་སོ། །སེང་གེ་བཟང་པོས་གོང་འོག་གི་སྟོང་
པ་ཉིད་ཀྱི་དབྱེ་བ་ནི་ཞར་བྱུང་ཡིན་ནོ་ཞེས་བཤད་དོ། །དེ་ལྟར་ཡེ་ཤེས་ཉི་ཤུའི་དབྱེ་བས་སྟོང་
པ་ཉིད་ཉི་ཤུར་བཞག་གོ །
སའི་ཚོགས་ཀྱི་སྤྱི་དོན་ཅུང་ཟད་ཅིག་བརྗོད་ན། དོན་བཅུས་ཤེས་པར་བྱ་སྟེ།
སའི་ངོ་བོ་དང་། ངེས་ཚིག་དང་། དབྱེ་བ་དང་། གཙོ་ཆེ་བའི་ཁྱད་པར་དང་། རྟོགས་པའི་ཁྱད་
པར་དང༌། སྒྲིབ་པའི་ཁྱད་པར་དང༌། རྟགས་ཀྱི་ཁྱད་པར་དང༌། ལུས་འཛིན་པའི་ཁྱད་པར་
དང༌། ཀུན་རྫོབ་རྟོགས་པའི་ཁྱད་པར་དང་། ས་བཅུའི་ཡོན་ཏན་མངོན་དུ་བྱེད་པའི་ཁྱད་པར་
རོ༑ །དང་པོ་ལ་བྱང་ཆུབ་སེམས་དཔའི་སའི་ངོ་བོ་ནི། འཇིག་རྟེན་ལས་འདས་པའི་ཆོས་ཀྱི་
བདག་མེདརྟོགས་པའི་ཤེས་རབ་ཏིང་ངེ་འཛིན་དང་མཚུངས་པར་ལྡན་པ་སློབ་པའི་རྒྱུད་ཀྱིས་
བསྡུས་པའོ། །དེས་གཞན་ལ་འགྲེའོ། །གཉིས་པ་ནི་རྟེན་དང་བརྟེན་པ་མ་བྲལ་བའི་དབང་དུ་
བྱས་ནས་ས་དེ་ཉིད་ཀྱི་གནས་སྐབས་ཀྱི་ཡོན་ཏན་གྱི་ཆོས་ཀྱི་རྟེན་བྱེད་པའོ། །ཡང་ན་སགོང་
མ་གོང་མ་སྐྱེད་པར་བྱེད་པས་སོ། །གསུམ་པ་ནི་བྱང་ཆུབ་སེམས་དཔའ་ལ་ས་བཅུ་ཡིན་ལ་
དེར་དབྱེ་བའི་རྒྱུ་མཚན་ནི་ཡོངས་སུ་སྦྱོང་བའི་ཁྱད་པར་རོ། །ཉན་ཐོས་དང་རང་རྒྱལ་ལ་
2 6 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྒྱད་པནས་བྱས་པ་རྟོགས་པའི་བར་ས་ལྔ་ཡིན་ནོ། །བཞི་པ་ནི་ས་དང་པོ་ལ་སྦྱིན་པ་གཙོཆེ་
ཞེས་པའམ། དེ་ལ་བསླབ་པ་གསུམ་གྱི་རྟེན་ཐོབ་ཞེས་པ་ལ་སོགས་པའོ། །ལྔ་པ་ནམཉམ་
གཞག་ཐམས་ཅད་ལ་ཆོས་ཀྱི་དབྱིངས་རྟོགས་པ་ལ་ཁྱད་པར་མེད་དོ། །རྗེས་ཐོབ་ན་ངེས་པ་
འདྲེན་པའི་ཁྱད་པར་གྱིས་རྟོགས་པ་མི་འདྲ་བ་ཀུན་ཏུ་འགྲོ་བ་ལ་སོགས་པ་དུ་མ་ཡོད་དོ།།
མཉམ་གཞག་ལ་རྟོགས་པའི་ཁྱད་མེད་ན་དེས་དྲངས་པའི་རྗེས་ཐོབ་ཀྱི་རྟོགས་པ་ལ་ཡང་ཁྱད་
པར་མེད་པར་འགྱུར་རོ་ཟེར་ན། དེ་ནི་སྒྲིབ་པ་སྤངས་པའི་ཁྱད་པར་གྱིས་ངེས་པ་འདྲེན་པའི་
སྟོབས་མི་འདྲ་བ་ལས་ངེས་པ་མི་འདྲ་བ་དུ་མ་བྱུང་བ་ཡིན་པས་མི་འགལ་ལོ། །ག་པ་ལ་
ཤེས་བྱའི་སྒྲིབ་པ་ནི་རྟོག་པ་བཞི་པོ་རགས་པ་ནི་མཐོང་སྤང་ཡིན་ལ་ཕྲ་བ་བཞི་པོ་ནི་སྒོམ་སྤང་
ཡིན་ནོ་ཞེས་འདི་ནས་རྒྱས་པར་བསྟན་ཏོ། །གཉིས་པ་ཉོན་མོངས་པའི་ཕྱོགས་ལ། ཐེག་པ་
ཆུང་བའི་མངོན་པ་ནས་གཞན་དུ་བཤད་མོད་ཀྱང་། སེང་གེ་བཟང་པོས་ཐོགས་མེད་ཀྱི་རྗེས་
སུ་འབྲངས་ནས་ཐེག་པ་ཆེན་པོའི་མངོན་པའི་ཚུལ་ཅུང་ཟད་བཤད་པ་ལ་བརྟེན་ཏེ་བརྗོད་ན།
དེ་ལ་མཐོང་སྤང་ནི་འདོད་པའི་ཁམསན་བདེན་པ་བཞི་པོ་རེ་རེ་ལ་དེ་མཐོང་བས་སྤང་བར་བྱ་
བ་བཅུ་བཅུ་ཡོད་པས་བཞི་བཅུ་ཡོད་ལ། ཁམས་གོང་མ་གཉིས་ན་ཁོང་ཁྲོ་མ་གཏོགས་པ་
བདེན་པ་རེ་རེ་དགུ་དགུ་ཡོད་པས་སུམ་ཅུ་རྩ་དྲུག་པོ་གཉིས་ལ་སྤྱིར་བདུན་ཅུ་རྩ་གཉིས་ཡོད་
དོ༑ ༑དེ་ཡོངས་བསྡོམས་པས་རྒྱ་རྩ་བཅུ་གཉིས་སུ་འགྱུར་རོ། །དེ་ལ་འདོད་པའི་ཁམས་ན་
སྡུག་བསྔལ་གྱི་བདེན་པ་ལ་ཉོན་མོངས་པ་ལྔ་ནི་དངོས་སུ་ལོགས་པར་ཞུགས་པ་ཡིན་ལ།
བཞི་ནི་ལོག་པར་ཞུགས་པ་ལ་ལོག་པར་ཞུགས་པ་ཡིན་ལ། གཅིག་ནི་ལོག་པར་ཞུགས་པའི་
དབང་གིས་ལོག་པར་ཞུགས་པ་ཡིན་ནོ། །དེ་ལ་ཉེ་བར་ལེན་པའི་ཕུང་པོ་སྡུག་བསྔལ་གྱི་རང་
བཞིན་ལ་འཇིག་ཚོགས་ལ་ལྟ་བ་ནི་བདག་དང་བདག་གི་རྣམ་པར་ལོག་པར་འཇུག་གོ།
མཐར་འཛིན་པ་ནི་བདག་དེ་ཉིད་ཀྱི་དབང་དུ་བྱས་ཏེ་བདག་རྟག་པ་དང་ཆད་པ་འཛིན་པའི་
2 6
G



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
ལོག་པར་འཇུག་གོ །ལོག་པར་ལྟ་བ་ནི་སྒྲོ་འདོགས་པ་དང་སྐུར་བ་འདེབས་པ་ལས་ད་རེས་
ནི་ཕུང་པོ་ལྔ་ལ་སྐུར་པ་འདེབསཔས་ལོག་པར་འཇུག་གོ །ལྟ་བ་དེ་དག་གི་རྒྱུར་གྱུར་པའམ་
རིག་པ་ནི་དེ་ཡི་མཚན་ཉིད་ཀྱི་མི་རྟག་པ་དང་སྡུག་བསྔལ་ལ་སོགས་པ་མི་ཤེས་པས་འོག་
པར་འཇུག་གོ །ཐེ་ཚོམ་ནི་དེའི་མཚན་ཉིད་ལ་ཐེ་ཚོམ་ཟ་བས་ལོག་པར་འཇུག་གོ །དེས་ན་
ལོག་པར་རྟོགས་པ་དང་མ་རྟོགས་པ་དང་ཐེ་ཚོམ་གསུམ་གྱིས་ཡིན་ནོ། །ཞུགས་པ་ལ་ལོག་
པར་ཞུགས་པ་ལས་ལྟ་བ་མཆོག་ཏུ་འཛིན་པ་ནི་ལྟ་བ་གསུམ་པོ་དེ་དག་ལ་དམ་པའམ་གཙོ་
བའམ་མཆོག་ཏུ་འཛིན་པས་ལོག་པར་འཇུག་གོ །ཚུལ་ཁྲིམས་དང་བརྟུལ་ཞུགས་མཆོག་ཏུ་
འཛིན་པ་ནི་ལྟ་བ་སྔ་མ་གསུམ་པོ་དེ་དག་ལ་དག་པ་དང་གྲོལ་བའི་རྒྱུར་འཛིན་པའི་སྒོ་ནས་
ལོག་པར་འཇུག་གོ །འདི་གཉིས་ལྟ་བ་དང་ལྟ་བའི་གནས་ལ་ཞེས་བཤད་པས་ན་དངོས་སུ་
ལོག་ཞུགས་སུ་འགྲོ་བའི་སྐབས་ཀྱང་ཡོད་དོ། །འདོད་ཆགས་ལ་ཡུལ་ལ་འདོད་གས་པ་ནི་
སྒོམ་སྤང་ཡིན་པས་ལྟ་བ་ལ་ཆགས་པའོ། །ང་རྒྱལ་ཡང་ཡུལ་ལ་ང་རྒྱལ་དུ་བྱེད་པ་སྒོམ་སྤང་
ཡིན་པས་ལྟ་བ་ལ་ང་རྒྱལ་དུ་བྱེད་པའོ། །དབང་གིས་ལོག་པར་འཇུག་པ་ལ། ཡུལ་ལ་ཁོང་ཁྲོ་
བ་ནི་སྒོམ་སྤང་ཡིན་པས། ལྟ་བ་མཆོག་ཏུ་འཛིན་པས་ལྟ་བ་དེ་དག་མཆོག་ཏུ་བང་། ཚུལ་
ཁྲིམས་དང་བརྟུལ་ཞུགས་མཆོག་ཏུ་འཛིན་པས་དག་གྲོལ་གྱི་རྒྱུར་བཟུང་ནས་དེ་དང་མི་
མཐུན་པ་ཁས་ལེན་པ་ལ་ཁོང་ཁྲོ་བའོ། །ཀུན་འབྱུང་གི་བདེན་པ་ཡི་ནི་དེ་དང་འདྲའོ། །འགོག་
པའི་བདེན་པ་ལ་འཇིག་ཚོགས་ལ་ལྟ་བ་དང་མཐར་འཛིན་པ་ནི་སྐྲག་པ་སྐྱེ་བའི་སྒོ་ནས་ལོག་
པར་འཇུག་པ་ཡིན་ནོ། །ལྷག་མ་སྔ་མ་དང་འདྲའོ། །ལམ་གྱི་བདེན་པ་ལ་ཡང་དེ་དང་འདྲའོ།
ཁོང་ཁྲོ་བའི་ཕྱོགས་གཅིག་ཆོས་ལ་མནར་སེམས་པ་ནི་དེ་གཉིས་ལ་དངོས་སུ་ལོག་པར་
འཇུག་པ་ཡང་སྲིད་དོ། །འགོག་པ་དང་ཟག་པ་མེད་པའི་ལམ་ལ་དངོས་སུ་དམིགས་པར་མི་
ནུས་པས་དེ་དག་གི་མིང་ལ་དམིགས་པ་ཡིན་ནོ། ཁམས་གོང་མ་གཉིས་ན་ཁོང་ཁྲོ་མ་
2
6 7



བརྩེ་ཆེན་འོད་སྣང་ལས༑ པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅ་
གཏོགས་ལ་ལྷག་མ་སྔ་མ་བཞིན་ནོ། །དེ་ན་ཁོང་ཁྲོ་བའི་ས་བོན་ཡོད་པ་མི་སྲིད་དམ་ཟེར་ན།
ཁམས་གཞན་དུ་གཏོགས་པ་ཡོད་ཀྱང་དེར་གཏོགས་པ་ནི་མེད་དེ། དེར་སྔར་སྐྱེ་མ་མྱོང་བས་
དེས་བཞག་པའི་ས་བོན་མེད་ལ། དེར་དེ་སྐྱེ་མི་སྲིད་པས་དེར་སྐྱེད་པར་བྱེད་པའི་ས་བོན་ཀྱང་
མི་སྲིད་དོ། །བསྡུ་བ་ལས་སྡུག་བསྔལ་གཏོགས་པའི་བདེན་པ་ལྷག་མ་གསུམ་ལ་བརྒྱད་
བརྒྱད་ལོག་པར་འཇུག་པར་བཤད་པའི་དགོངས་པ་ནི། ཀུན་འབྱུང་གི་དབང་དུ་བྱསན་རྒྱུར་
གྱུར་པའི་ཕུང་པོ་ལ་དེར་བྱས་པའི་ཚེ་བཅུ་ལོག་པར་འཇུག་པ་ཡིན་ལ། ལས་དང་ཉོན་མོངས་
པ་ལ་དེར་གཞགཔའི་ཚེ་དེ་ལ་འཇིག་ཚོགས་ལ་ལྟ་བ་དང་མཐོར་འཛིན་པ་གཉིས་ལོག་པར་
མི་འཇུག་པ་སྟེ། འཇིག་ཚོགས་ལ་ལྟ་བ་ནི་ཕུང་པོ་ལྔ་ལ་བདག་ཏུ་འཛིན་པ་དང་། བདག་
གིར་འཛིན་པ་ཡིན་པ་ལ་དེ་གཉིས་ཕུང་པོའི་ལྡོག་པ་མ་ཡིན་པའི་ཕྱིར་རོ། །མཐར་འཛིན་དེའི་
རྗེས་སུ་འབྲངས་བས་སོ། །ཡང་ན་ལྟ་བ་དེ་གཉིས་སྡུག་བསྔ་ལ་གྱི་སྟོང་པ་དང་བདག་མེད་
མཐོང་བས་སྤང་བར་བྱ་བ་ཡིན་གྱི། ཀུན་འབྱུང་གི་རྒྱུ་ལ་སོགས་པར་མཐོང་བས་སྤང་བརབྱ་
བ་མ་ཡིན་པའི་ཕྱིར་རོ་ཞེས་སོ། །འགོག་པ་དང་ལམ་གཉིས་ལ་དེ་གཉིས་ལོག་པར་འཇུག་
པར་བཤད་པ་ནི་སྐྲག་པ་སྐྱེ་བའི་སྒོ་ནས་ཡིན་ལ། དེ་གཉིས་མ་གཏོགས་པར་བྱས་པ་ནི་ཕུང་
པོ་ལ་བདག་ཏུ་འཛིན་པའི་ལྟ་བ་དང་དེའི་རྗེས་སུ་འབྲངས་བ་ནི་ལམ་དང་འགོག་པ་གཉིས་
ལ་དམིགས་པར་མི་བྱེད་པས་སོ། །ཀུན་ཏུ་བཏགས་པའི་རིགས་ཡིན་ཞེས་པའི་དོན་ནི་ད་ལྟ་
གྲོགས་པོ་ངན་པ་ལ་སོགས་པའི་སྟོབས་ཀྱིས་འཕྲལ་དུ་བཏགས་པ་ཁོ་ནའི་ངེས་པ་མེད་ཀྱི་
དེའི་དང་པོའི་རྒྱུའི་རྩ་བ་དེ་ལྟ་བུར་འདུག་པའོ། །སྒོམ་པས་སྤང་བར་བྱ་བ་ནི་འདོད་པའི་
ཁམས་ན་ལྟ་བ་འོག་མ་གསུམ་དང་ཐེ་ཚོམ་མ་གཏོགས་པ་དྲུག་པོ་ཡོད་དོ། ཁམས་གོང་མ་
གཉིས་ན་ཁོང་ཁྲོ་མ་གཏོགས་པ་ལྔ་ལྔ་ཡོད་དོ། །དེས་ན་སྤྱིར་བཅུ་དྲུག་ཡོད་དོ། །དེ་ཡང་ས་
དགུ་ལ་ཆེ་འབྲིང་དགུ་དགུར་ཕྱེ་བས་བརྒྱད་ཅུ་རྩ་གཅིག་ཡོད་དོ། །ཐོགས་མེད་ཀྱིས་བསྡུ་བ་
2 G



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
ལས་འདོད་པའི་ཁམས་ན་སྒོམ་སྤང་བཞིར་བཤད་པ་ནི། ཀུན་གཞི་མ་བཞག་པའི་ཕྱོགས་ལ་
དགོངས་པ་ཡིན་ཏེ། དེ་མེད་ན་དེ་ལ་དམིགས་པའི་ཉོན་མོངས་པ་ཅན་གྱི་ཡིད་ཀྱང་མེད་པར་
འགྱུར་བས་དེའི་འཁོར་དུ་འབྱུང་བའི་འཇིག་ཚོགས་ལ་ལྟ་བ་ལྷན་ཅིག་སྐྱེས་པ་མི་འབྱུང་ལ།
དེ་མེད་ན་དེའི་རྗེས་སུ་འབྲང་བའི་མཐར་འཛིན་པ་ཡང་མི་འབྱུང་བས་སོ། །དེ་ལ་ཀུན་ཏུ་
བརྟགས་པདང་ལྷན་ཅིག་སྐྱེས་དེ་དག་ཉན་ཐོས་མི་རྟག་པ་ལ་སོགས་པ་མཚན་མའི་ཆོསརྣམ་
པར་འབྱེད་པ་ནི་རིམ་གྱིས་སྤོང་བ་ཡིན་ལ། བྱང་ཆུབ་སེམས་དཔའ་ནི་ཁམས་གསུམ་གྱི་
འདོད་ཆགས་ཐམས་ཅད་ཕྱོགས་གཅིག་ཏུ་བྱས་ཞེ་སྡང་ཐམས་ཅད་ཕྱོགས་གཅིག་ཏུ་བྱས་པ་
ལ་སོགས་པས་གཅིག་ཅར་སྤོང་སྟེ། དེ་ཐམས་ཅད་ཀྱི་རྩ་བ་དངོས་པོར་མངོན་པར་ཞེན་པ་
སྤངས་ནས་ཆོས་ཐམས་ཅད་ངོ་བོ་ཉིད་མེད་པར་བསྒོམ་པའི་ཕྱིར་རོ། །དེ་སྐད་དུ་ཡང་ཐོགས་
མེད་ཀྱིས་ཉོན་མོངས་པ་འདི་དག་རིམ་གྱིས་སྤོང་ངམ་གཅིག་ཅར་སྤོང་བྱས་པ་ལ། ཤེས་པའི་
རིམ་གྱིས་ཏེ་ཞེས་སྤོང་བ་རིམ་ཅན་དུ་བཤད་པ་ནི་ཉན་ཐོས་ཀྱི་བདེན་པ་རྟོགས་པ་རིམ་གྱིས་
སྐྱེ་བའི་དབང་དུ་བྱས་པ་ཡིན་ལ། བདེན་པ་འདྲེས་མ་ལ་དམིགས་པས་གཅིག་ཅར་སྤོང་ཞེས་
པ་ནི་བྱང་ཆུབ་སེམས་དཔའ་བདེན་པ་བཞིའི་ཆོས་ཉིད་གཅིག་ཅར་རྟོགས་པར་བྱེད་པའི་
དབང་དུ་བྱས་པ་ཡིན་ནོ། །སེང་བཟང་གིས་བདེན་པ་རྣམས་ཀྱི་མངོན་པར་རྟོགས་པ་ནི་
གཅིག་ཡིན་པའི་ཕྱིར་ཞེས་མཐོང་སྤང་ཐམས་ཅད་བྱང་ཆུབ་སེམས་དཔའི་དུས་གཅིག་ཏུ་སྤོང་
བར་འདོད་དོ། །སྒོམ་སྤང་ལ་བདེན་པའི་སྒོ་ནས་མི་འབྱེད་པ་ནི་བདེན་པ་ལ་ལོག་པར་
ཞུགས་པ་ཐམས་ཅད་མཐོང་སྤང་ཡིན་པས་དེ་ལ་སྤང་དུ་མེད་པས་སོ། །དེ་ཡང་ཉན་ཐོས་ཀྱི་
ས་དགུ་ལ་དགུར་ཕྱེ་ནས་སྤང་ངོ་། །བྱང་ཆུབ་སེམས་དཔའ་ས་ཐམས་ཅད་ཀྱི་ཕྱོགས་གཅིག་
ཏུ་བྱས་ནས་དགུར་ཕྱེ་ནས་སྤོང་ངོ༌། །དེ་དག་གི་རྟགསནི་ས་བཅུ་པ་ནས་རྨི་ལམ་གྱི་རྟགས་སུ་
མ་བཤད་མོད་ཀྱི། ཉན་ཐོས་བདེན་པ་མཐོང་བ་ཡང་ཐེ་ཚོམ་ལས་བརྒལ་ལོ་སོམ་ཉི་ལས་
༡ f; 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྒལ་ལོ་སྟོན་པའི་བསྟན་པ་ལ་གཞན་གྱི་དྲིང་མི་འཇོག་གོ་ཞེས་བཤད་པས། བྱང་ཆུབ་
སེམས་དཔའ་ཆོས་ཐམས་ཅད་ཀྱི་སྟོང་པ་ཉིད་མངོན་སུམ་དུ་མཐོང་བ་ནི་རང་གི་ཕྱིར་མི་ལྡོག་
པའི་ས་ཐོབ་པའི་རྟོགས་པ་ལ་རྟགས་ལ་ལྟོས་པ་མི་རིགས་སོ། །ལུས་འཛིན་པའི་ཁྱད་པར་ནི་
ས་དང་པོ་ལ་གནས་པ་ནི་འཛམ་བུའི་གླིང་ལ་དབང་བའི་འཁོར་ལོས་སྒྱུར་བའི་ལུས་འཛིན་ནོ།།
ས་གཉིས་པ་ལ་གནས་པ་ནི་གླིང་བཞི་ལ་དབང་བའི་འཁོར་ལོས་སྒྱུར་བའོ། །ས་གསུམ་པ་
དང༌། བཞི་པ་དང༌། ལྔ་པ་དང༌། དྲུག་པ་དང༌། བདུན་པ་ལ་གནས་པ་རྣམས་ནི་གོ་རིམ་
བཞིན་དུ་སུམ་ཅུ་རྩ་གསུམ་ནས་བཟུང་སྟེ་གཞན་འཕྲུལ་དབང་བྱེད་ཀྱི་བར་གྱི་ལྷའི་རྒྱལ་པོའི་
ལུས་འཛིན་པར་བྱེད་དོ། །ས་བརྒྱད་པ་ལ་གནས་པ་ནི་སྟོང་སྤྱི་ཕུད་ལ་དབང་བའི་འཁོར་ལོ་
སྒྱུར་བའོ། །ས་དགུ་པ་ལ་གནས་པ་ནི་སྟོང་གསུམ་གྱི་སྟོང་ཆེན་པོ་ལ་དབང་བའི་འཁོར་ལོ་
སྒྱུར་བའོ། །ས་བཅུ་པ་ལ་གནས་པ་ནི་འོག་མིན་གྱི་གནས་དབང་ཕྱུག་ཆེན་པོའི་གནས་སུ་སྐྱེ་
བ་འཛིན་ནོ། །དེ་དག་ཕལ་ཆེ་བའི་དབང་དུ་བྱས་ཏེ་རྣམ་པར་སྨིན་པ་རང་ལུགས་སུ་འབྱུང་
བའི་དབང་དུ་བྱས་པ་ཡིན་གྱི། བྱང་ཆུབ་སེམས་དཔའ་ནི་སེམས་ཅན་གྱི་དོན་དུ་གང་དུ་ཡང་
སྐྱེ་བ་མི་ལེན་པ་ནི་མེད་དོ། །ཀུན་རྫོབ་རྟོགས་པའི་ཁྱད་པར་ནི་ས་དང་པོ་ལ་གནས་པས་ནི་
དུས་སྐད་ཅིག་ཡུད་ཙམ་ཞིག་ལ། སངས་རྒྱས་བརྒྱའི་ཞལ་ལྟ་ཞིང་ཆོས་ཉན། སྤྲུལ་པ་བརྒྱ་
འགྱེད། སྔོན་དང་ཕྱི་མའི་གནས་བརྒྱ་ཞེས། ཏིང་ངེ་འཛིན་བརྒྱ་ལ་སྙོམས་པར་འཇུག།
སངས་རྒྱས་བརྒྱའི་ཞིང་གཡོ་བར་བྱེད། ཆོས་ཀྱི་སྒོ་མོ་བརྒྱ་འབྱེད་ནུས་སོ། །ས་གཉིས་པ་ལ་
གནས་པས་ནི་སྔ་མ་དེ་དག་ཉིད་སྟོང་དུ་སྒྱུར་བའོ། །ས་གསུམ་པ་ལ་གནས་པས་ནི་སྔ་མ་དེ་
དག་ཉིད་འབུམ་དུ་སྒྱུར་བའོ། །ས་བཞི་པ་ལ་བྱེ་བ། དེ་བཞིན་དུ་བསྒྲེས་པས་ཐ་མ་ས་བཅུཔ་
ལ་གནས་པས་སྐད་ཅིག་ཡུད་ཙམ་དེ་ཉིད་ལ་ཕྱོགས་བཅུ་གང་གཱའི་ཀླུང་གི་སངས་རྒྱས་ཀྱི་
ཞིང་ན་རྡུལ་ཕྲ་རབ་ཇི་སྙེད་པ་དེ་ཉིད་ཀྱི་དེ་དག་བྱེད་དོ། །ས་བཅུ་པོ་ཡོན་ཏན་མངོན་དུ་བྱེད་
2 7
]



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
པའི་ཁྱད་པར་ནི་ས་དང་པོ་ལ་གནས་པས་ཆོས་ཀྱི་དབྱིངས་ཀུན་ཏུ་འགྲོ་བར་རྟོགས་པས་
བསླབ་པ་ཐམས་ཅད་ཀྱི་རྟེན་ཐོབ་ནས་གཉིས་པ་ལ་ལྷག་པའི་ཚུལ་ཁྲིམས་ཀྱི་བསླབ་པ་ལ་
སློབ་ཅིང་དེ་མངོན་དུ་བྱེད། ས་གསུམ་པ་ལ་སེམས་ཀྱི་བསླབ་པ་ལ། ས་བཞི་པ་ལ་བྱང་ཆུབ་
ཀྱི་ཕྱོགས་ལ་མཁས་པའི་ཤེས་རབ་ལ། ས་ལྔ་པས་བདེན་པ་བཞི་ལ་མཁས་པ་ལ། ས་ག་
པས་རྟེན་ཅིང་འབྲེལ་བ་ལ་མཁས་པ་ལ། ས་བདུན་པས་མཚན་མ་མེད་པའི་ལྷག་པའི་ཤེས་
རབ་ལ་མཁས་པའི་བསླབ་པ་ལ། ས་བརྒྱད་པས་མཚན་མ་དང་རྩོལ་བ་ཐམས་ཅད་ཉེ་བར་
ཞི་བའི་མཚན་མ་མེད་པའི་ལྷག་པའི་ཤེས་རབ་ཀྱི་བསླབ་པ་ལ། ས་དགུ་པ་ལ་སོ་སོ་ཡང་དག་
པར་རིག་པ་བཞིའི་ཡོན་ཏན་མངོན་དུ་བྱེད། ས་བཅུ་པ་ལ་གནས་པས་མངོན་པར་ཤེས་པའི་
ལས་ལ་དབང་བའི་ཡོན་ཏན་མངོན་དུ་བྱེད་དོ། །ཡོངས་སུ་སྦྱོང་བའི་ཆོས་འདི་དག་ཁ་ཅིག་ས་
མ་ཐོབ་པ་ཐོབ་པར་བྱེད་པ་ཡིན་ནོ་ཟེར་བ་ནི་མི་འཐད་དེ། ཤེས་རབ་ཕ་རོལ་ཕྱིན་པའི་མདོ་
ལས། རབ་འབྱོར་ས་དང་པོ་ལ་གནས་པའི་བྱང་ཆུབ་སེམས་དཔའ་ཆེན་པོས་ཡོངས་སུ་སྦྱོང་
བ་བཅུ་པོ་འདི་དག་བྱ་སྟེ་ཞེས་གསུངས་ལ། ས་བཅུ་པའི་མདོ་ལས་ཀྱང་། ཀྱེ་རྒྱལ་བའི་སྲས་
དག་བྱང་ཆུབ་སེམས་དཔའ་ས་དང་པོ་ལ་གནས་པས་ཆོས་བཅུ་ཡིད་ལ་བྱ་སྟེ་ཞེས་གསུངས་
པའི་ཕྱིར་རོ། །འོ་ན་ས་ནི་དང་པོ་ཐོབ་འགྱུར་ཏེ་ཞེས་པ་དང་འགལ་ལོ་ཟེར་ན། དེ་ནི་ས་དང་
པོ་ཡོངས་སུ་རྫོགས་པ་ཕུན་སུམ་ཚོགས་པ་ཐོབ་པ་ཡིན་པས་མི་འགལ་བས་ཆོས་བཅུ་པོ་འདི་
ཡོངས་སུ་སྦྱངས་པས་ས་དང་པོ་ཡོངས་སུ་རྫོགས་པར་ཐོབ་པར་འགྱུར་ཏེ།།
དེ་དག་ཀྱང་གསུམ་དུ་བསྡུ་སྟེ། བསམ་པ་ཕུན་སུམ་ཚོགས་པ་དང་། སྦྱོར་བ་
ཕུན་སུམ་ཚོགས་པ་དང༌། བསྔོ་བ་ཕུན་སུམ་ཚོགས་པའོ། །དང་པོ་བསམ་པ་ནི་རང་གི་དོན་
གྱི་དབང་དུ་བྱས་པའི་དད་པ་གསུམ་མོ། །ཕན་པའི་དངོས་པོ་ནི་གཉིས་ཀའི་དོན་གྱི་དབང་དུ་
བྱས་པའི་དེ་ལ་ཡིད་ཆེས་པའམ་འདོད་པའི་དད་པའོ། །སེམས་མཉམ་པ་ནི་གཞན་གྱི་དོན་གྱི་
27 ]



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབང་དུ་བྱས་པའི་སྙིང་རྗེའོ། །སྦྱོར་བ་ལ་གསུམ་སྟེ། ཟང་ཟིང་གིས་སྡུད་པའི་སྦྱོར་བ་དང་།
ཆོས་ཀྱིས་སྡུད་པའི་སྦྱོར་བ་དང༌། བདག་ཉིད་སྤྱན་དུ་སྲུང་བའི་སྦྱོར་བའོ གཏོང་བ་དང་།
གཏོང་བ་ཆེན་པོ་དང་། ཤིན་ཏུ་གཏོང་བ་ནི་དང་པོའོ། །གཉིས་པ་ལ་ཡང་གཉིས་ཏེ། རང་
སྡུད་པ་དང་གཞན་སྡུད་པའོ། །བཤེས་གཉེན་བསྟེན་པར་བྱེད་པ་དང་། དམ་ཆོས་དམིགས་
པ་ཚོལ་བ་ནི་བདག་ཆོས་ཀྱི་སྡད་པའོ། །གཉིས་པ་གཞན་སྡོད་པ་ནི་འཇིག་རྟེན་ཤེས་པ་དང་
བསྟན་བཅོས་ཤེས་པ་གཉིས་ལ་བརྟེན་ནས་གསུང་རབ་ཡན་ལག་བཅུ་གཉིས་ཀྱིས་ཆོས་སྟོན་
པའོ། །གསུམ་པ་ནི་བདག་ཆུད་མི་ཟོས་པའི་རྒྱུ་བདག་ཉིད་བར་ཆད་ཀྱི་ཆོས་ལས་ངེས་པར་
འབྱུང་བ་རྟག་ཏུ་ངེས་པར་འབྱུང་བའི་སེམས་དང་། བདག་ཉིད་ཀྱི་སྒྲུབ་པ་དང་གཞན་གྱི་དོན་
ལ་མི་བསླུ་བའི་རྒྱུ་བདེན་པའི་ཚིག་སྨྲ་བའོ། །བསྔོ་བ་ནི་དགེ་བའི་རྩ་བ་ཐམས་ཅད་སངས་
རྒྱས་ཀྱི་རྒྱུར་བསྔོ་ཞིང་གཏོད་པའོ། །མདོ་ལས་རྣམ་པ་ཐམས་ཅད་མཁྱེན་པ་ཉིད་དང་ལྡན་
པའི་སེམས་བསྐྱེད་པས་དགེ་བའི་རྩ་བ་མང་པོ་ཡང་དག་པར་སྡུད་པ་དང་། སེམས་ཅན་གྱི་
དོན་དུ་ཐེག་པ་ཆེན་པོའི་ཡེ་ཤེས་དོན་དུ་གཉེར་བ་དང་། རྣམ་པ་ཐམས་ཅད་མཁྱེན་པ་ཉིད་
དང་ལྡན་པའི་སེམས་བསྐྱེད་པས་ཚད་མེད་པ་བཞིན་སྒྲུབ་པ་དང་། འཁོར་གསུམ་དུ་མི་རྟོག་
པས་སེམས་ཅན་ལ་སྦྱིན་པ་ཡོངས་སུ་གཏོང་བ་དང་། རྣམ་པ་ཐམས་ཅད་མཁྱེན་པ་ཉིད་ལ་
བསྐལ་བ་དང་གཞོལ་བའི་དགེ་བའི་བཤེས་གཉེན་བསྟེན་པ་དང༌། རྣམ་པ་ཐམས་ཅད་
མཁྱེན་པ་ཉིད་དོན་དུ་གཉེར་བས་ཆོས་ཚོལ་ཞིང་ས་འོག་མར་མི་ལྟུང་བ་དང༌། ཚེརབས་
ཐམས་ཅད་དུ་འདུ་འཛི་མེད་པར་འབྱུང་ཞིང་དེ་བཞིན་གཤེགས་པའི་བསྟན་པ་ལ་རབ་ཏུ་བྱུང་
ཡང་དེ་ལ་བར་ཆད་བྱེད་པ་མེད་པ་དང་། སངས་རྒྱས་ཀྱི་སྐུ་མཐོང་ན་དེ་མ་ཐོབ་ཀྱི་བར་དུ་དེ་
ལ་བྱེད་པ་དང་མི་འབྲལ་བ་དང༌། དེ་བཞིན་གཤེགས་པ་བཞུགས་པའམ་མྱ་ངན་ལས་འདས་
པའི་ཚེ་སེམས་ཅན་རྣམས་ལ་ཐོག་མར་དགེ་བ་ལ་སོགས་པ་དང་ལྡན་པའི་གསུང་རབ་ཡན་
2 Y 2



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
ལག་བཅུ་གཉིས་ཡང་དག་པ་སྟོན་ཅིང་ང་རྒྱལ་མེད་པ་དང་། ཇི་སྐད་སྨྲས་པ་དེ་ལྟར་བྱེད་པའོ
ཞེས་གསུངས་སོ། །དེ་དག་མི་དམིགས་པར་རྟོགས་པའི་ཚུལ་གྱིས་སྒྲུབ་པ་ཡོངས་སུ་མ་
རྫོགས་ཀྱི་བར་དུ་ས་དེ་ཡིན་ལ་ནམ་རྫོགས་པ་ན་ས་གཉིས་པ་ཡིན་ནོ། །
འགྲེལ་པ་ལས་གཞི་ནི་དགེ་བའོ། །གྱ་གྱུ་མེད་པའི་སེམས་ནི་ཉན་ཐོས་དང་རང་
རྒྱལ་གྱི་ཡིད་ལ་བྱེད་པ་སྤངས་པའོ། །དེའི་ངེས་པའི་ཚིག་ནི་བྱང་ཆུབ་དང་ནི་ཉེ་བ་ཞེས་པ་ལ་
སོགས་པའོ། །ས་གཉིས་པ་ལ་དང་པོ་རང་ཉིད་མཉམ་པར་བཞག་པས་ཤེས་བྱའི་སྒྲིབ་པ་
འགའ་ཞིག་ཟད་པ་ན། རྗེས་ཐོབ་ཀྱི་གནས་སྐབས་སུ་ལས་རྒྱུ་འབྲས་ཐམས་ཅད་མན་སུམ་
དུ་ཤེས་པ་འབྱུང་ངོ༌། །དེ་ཡང་སྲོག་གཅོད་པ་ཆེར་སྤྱད་པ་དང་འབྲིང་དུ་སྤྱད་པ་དང་ཆུང་ངུ་
སྤྱད་པ་གསུམ་གྱིས་རིམ་པ་བཞིན་རྣམ་པར་སྨིན་པ་དམྱལ་བ་དང་དུད་འགྲོ་དང་ཡི་དྭགས་
གསུམ་གྱི་སྐྱེ་བ་རིམ་པ་བཞིན་ལེན་ལ། གལ་ཏེ་མིར་སྐྱེས་ན་ཡང་རྒྱུ་མཐུན་པ་གཉིས་འཛིན་
ཏེ༑ ཚེ་ཐུང་དང་། ནད་མང་བའོ། །མ་བྱིན་པར་ལེན་པའི་རྣམ་སྨིན་སྔ་མ་དང་འདྲ། རྒྱུ་མཐུན་
ནི་ལོངས་སྤྱོད་ཆུང་བ་དང་། གཞན་དང་ཐུན་མོང་བར་འགྱུར་བའོ། །མིཚངས་པར་སྤྱོད་པའི་
རྣམ་སྨིན་སྔ་མ་དང་འདྲ། རྒྱུ་མཐུན་ནི་འགྲན་ཟླ་དང་བཅས་པའི་ཁྱིམ་ཐབ་མེད་པ་དང་། རང་
ལ་ཡིད་མི་རྟོན་པའི་དེ་རྙེད་པའོ། །རྫུན་དུ་སྨྲ་བའི་རྣམ་པར་སྨིན་པ་སྔ་མ་དང་འདྲ། རྒྱུ་མཐུན་
པནི་སྐུར་བ་མང་བ་དང་། སྤོབས་པ་མ་བརྟགས་པར་འགྱུར་བའོ། །མི་དགེ་བ་གཞན་ཐམས་
ཅད་ལ་ཡང་ཅི་རིགས་པར་དེ་བཞིན་དུ་སྦྱར་རོ། །ཡང་ཆོས་དགེ་བ་བཅུ་པོ་འདི་ཉིད་འཇིག་
རྟེན་པའི་སེམས་དང་འབྲེལ་བས་སྤྱད་ན་ནི་ལྷ་དང་མིའི་ལུས་ཐོབ་ལ། ཉན་ཐོས་དང་རང་
རྒྱལ་གྱི་ཤེས་རབ་དང་འབྲེལ་བར་སྤྱད་ན་ནི་དེ་དག་གི་བྱང་ཆུབ་ཐོབ་ལ། བྱང་ཆུབ་སེམས་
དཔའི་ཤེས་རབ་དང་འབྲེལ་བར་སྤྱད་ན་ནི་དེའི་ཡོན་ཏན་ཐོབ་ལ། དེ་བས་ཀྱང་ཆེས་ཆེར་
སྤྱད་ན་ནི་སངས་རྒྱས་ཀྱི་ཡོན་ཏན་ཐོབ་བོ་ཞེས་ཤེས་སོ། །དེའི་ཕྱིར་དེ་སངས་རྒྱས་ཀྱིས་
27 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅས་པའི་བསླབ་པ་ལ་ཤིན་ཏུ་འཛེམ་ཞིང་ཚུལ་ཁྲིམས་ལ་གཙོ་བོར་བྱེད་པ་དང་། ཡང་སདེ་
ལ་སངས་རྒྱས་ཀྱིས་བཅས་པའི་བསླབ་པ་མང་པོ་བག་ཡངས་སུ་འགྱུར་བར་གསུངས་པས་དེ་
ལ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་གཙོ་ཆེ་བྱ་བའམ། ཚུལ་ཁྲིམས་ཀྱི་བསླབ་པ་ལ་སློབ་ཅེས་
པ་དང་མཐུན་པར་ཚུལ་ཁྲིམས་ཡོངས་སུ་སྦྱོང་བ་ཡིན་ནོ། །དེ་ཡང་ཐོགས་མེད་ཀྱིས་ནི་སྡོམ་
པའི་ཚུལ་ཁྲིམས་འབའ་ཞིག་ལ་བཤད་དོ། །སེང་གེ་བཟང་པོ་དབྱིག་གཉེན་གྱི་བཤད་པའི་
རྗེས་སུ་འབྲངས་པ་ཡིན་ནོ། །སེང་གེ་བཟང་པོའི་མདོ་དང་མི་མཐུན་པའི་བཤད་པ་ཐམས་
ཅད་ནི་མངོན་རྟོགས་ཀྱི་སྒྲ་ཇི་བཞིན་པའི་བཤད་པ་ཡིན་ནོ། །མདོ་ལས་ཉན་ཐོས་དང་རང་
རྒྱལ་དང་དེ་མ་ཡིན་པ་ཚུལ་ཁྲིམས་ངན་པར་བྱེད་པའམ་བྱང་ཆུབ་ཀྱི་གེགས་སུ་འགྱུར་བའི་
ཆོས་གཞན་ཡིད་ལ་མི་བྱེད་པ་དང་། བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ་ཕན་པ་ཆུང་
ངུ་ཡང་རྟག་ཏུ་མི་བརྗེད་པ་དང་། སེམས་ཅན་ཀུན་ལ་གནོད་སེམས་མེད་པ་དང་། སེམས་
ཅན་རྣམས་ཐེག་པ་གསུམ་ལ་སྨིན་པར་བྱེད་པར་སྤྲོ་བ་དང་། སེམས་ཅན་རེ་རེའི་དོན་དུ་ཡང་
བསྐལ་པ་མང་པོར་དམྱལ་བའི་སྡུག་བསྔལ་ཉམས་སུ་མྱོང་བར་བྱའོ་ཞེས་སེམས་ཅན་གྱི་དོན་
དུ་སྤྲོ་ཞིང་སྐྱོ་བ་མེད་པ་དང་། ཐམས་ཅད་ལ་ང་རྒྱལ་མེད་པ་དང༌། བླ་མ་རྣམས་ལ་སྟོན་པའི་
འདུ་ཤེས་སུ་བྱེད་པ་དང་། སེམས་ཅན་སྨིན་པར་བྱ་བའི་དོན་དུ་ལསགཞན་མེད་པར་ཕ་རོལ་
ཏུ་ཕྱིན་པ་དྲུག་ལ་བརྩོན་པའོ། །དེའི་ངེས་ཚིག་ནི། འཆལ་ཚུལ་རྩོལ་པའི་དྲིབྲལ་ཕྱིར།།
ཞེས་པ་ལ་སོགས་པའོ། ། །
ས་གསུམ་པ་ཐོབ་པའི་བྱང་ཆུབ་སེམས་དཔའ་ནི་མཉམ་གཞག་ལ་ཆོས་ཀྱི་
དབྱིངས་ལ་མཉམ་པར་བཞག་པས་སྒྲིབ་པ་ཅི་རིགས་པར་ཟད་པར་བྱ་སྟེ། རྗེས་ཐོབ་ན་
འཁོར་བའི་རྒྱ་མཚོ་ལས་བསྒྲལ་བར་བྱའོ་སྙམ་པའི་སྙིང་རྗེ་སྒོམ་ཞིང་མངོན་དུ་བྱེད་དོ། །དེ་
ལ་ཐབས་སྒྲིབ་པ་མེད་པའི་ཡེ་ཤེས་དགོས་སོ། །དེ་ལ་ཡང་སྒྲིབ་པ་ཐམས་ཅད་སྤོང་དགོས་
2 7
！



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
ལ༔ དེའི་རྒྱུར་ཡང་དེ ཁོ་ན་ཤེས་པའི་ཤེས་རབ་དགོས་ལ། དེའི་རྒྱུར་ཡང་ཏིང་ངེ་འཛིན་
དགོས་ལ། དེ་ལ་ཡང་དེའི་རྣམ་པར་དབྱེ་བ་ལ་མཁས་པ་ཞིག་དགོས་ལ། དེ་ལ་ཡང་དེའི་རྣམ་
པར་དབྱེ་བ་སྟོན་པའི་གསུང་རབ་ལ་ཐོས་པ་བྱེད་དགོས་པས་ཐོས་པ་འདི་ཁོ་ན་མཆོག་ཡིན་
ནོ་ཞེས་རྟོགས་ནས། སངས་རྒྱས་ལ་ཆོས་ཀྱི་ཚིག་དང་དོན་མ་ལུས་པ་ཉན་པར་བྱེད་དོ། །དེའི་
ཚེའི་ཚིག་བཞི་པ་གཅིག་ཙམ་གྱི་ཆེད་དུ་ཡང་སྟོང་གསུམ་གྱི་མེ་ལྕེ་གཅིག་ཏུ་གྱུར་པ་ལ་ཡང་
བརྒལ་བར་བྱེད་དོ། །ཐོས་པ་དེའི་རྗེས་ལ་ཚིག་གི་ལས་དག་པ་འདི་ཙམ་གྱིས་ཀྱང་ཕན་མེད་
ཅེས་རྟོགས་ནས་ཏིང་ངེ་འཛིན་ཁོ་ན་ལ་གཙོ་བོར་བྱེད་པ་ཞིག་འབྱུང་བས་དེ་ལ་སེམས་ཀྱི་
བསླབ་པ་ལ་སློབ་པ་ཞེས་ཀྱང་བཤད་དོ། །རློམ་པ་མེད་པ་ནི་ཞེན་པ་མེད་པ་སྟེ་མི་དམིགས་
པའོ། །མདོ་ལས། འཇིག་རྟེན་གྱི་ཁམས་འདི་དང་ཕྱོགས་བཅུའི་འཇིག་རྟེན་གྱི་ཁམས་སུ་
སངས་རྒྱས་ཀྱིས་ཆོས་ཅི་བསྟན་པ་དེ་དག་ཐམས་ཅད་གཟུང་བར་བྱའོ་ཞེས་མི་ངོམས་པ་དང་།
ཆོས་སྟོན་པའི་ཚེ་དེས་ཆུང་ངུན་བྱང་ཆུབ་ལ་ཡང་རེ་བ་མེད་པ་དང་། དགེ་བའི་རྩ་བགང་གིས་
སངས་རྒྱས་ཀྱི་ཞིང་ཡོངས་སུ་དག་པར་བྱེད་པ་དང་བདག་དང་གཞན་གྱི་སེམས་སྦྱོང་བའི་
དགེ་བའི་རྩ་བ་དེ་དག་ཡོངས་སུ་བསྔོ་བ་དང༌། སེམས་ཅན་སྨིན་པ་དང་ཞིང་དག་པར་བྱེད་
པའི་དགེ་བའི་རྩ་བས་ཉེ་བར་སྟོན་ཅིང་ཐམས་ཅད་མཁྱེན་པ་ཡོངས་སུ་རྫོགས་ཀྱི་བར་དུནམ་
ཡང་སྐྱོ་བ་མེད་པ་དང་། ཉན་ཐོས་དང་རང་སངས་རྒྱས་ཀྱི་སེམས་ལ་སྤྱོད་པའོ། །ངེས་པའི་
ཚིག་ནི་ཆོས་ཀྱི་སྣང་བ་ཆེན་པོ་ནི། །བྱེད་ཕྱིར་དེ་ནི་འོད་བྱེད་པའོ། །ཞེས་པ་ལ་སོགས་པ་
གསུངས་སོ། །
སབཞི་པ་ལ་བྱང་ཆུབ་ཀྱི་ཕྱོགས་ལ་མཁས་པའི་ཤེས་རབ་ཀྱི་བསླབ་པ་ལ་སློབ་པ་
ཡིན་ལ་དེ་ལ་བསླབ་པས་འཁོར་བ་དང་དབྱེན་བྱེད་པར་འགྱུར་བས་ཐེག་པ་དམན་པའི་སར་
ལྷུང་བའི་ཉེས་ཡོད་པས་ན་ནགས་ན་གནས་པ་ལ་སོགས་པ་སྒོམ་པ་ཡིན་ནོ། །སེང་གེ་བཟང་
2 ༈
5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོའི་སྒྲ་ཇི་ལྟ་བ་བཞིན་ནོ། །མདོ་ལས་ཉན་ཐོས་དང་རང་སངས་རྒྱས་ཀྱི་ས་ལས་འདའ་བ་
དང༌། བྱང་ཆུབ་ལ་ཡང་འདོད་པ་མི་སྐྱེད་པ་དང༌། རྣམ་པ་ཐམས་ཅད་མཁྱེན་པ་ཉིད་ཐོབ་
ཀྱང་རློམ་སེམས་སུ་མི་བྱེད་པ་དང་། ཆོས་ཟབ་མོ་རྣམས་ལ་རྟོགས་པ་གཞོལ་བའི་བཟོད་པ་
དང༌། བསླབ་པ་ཐམས་ཅད་ཡིད་ལ་མི་བྱེད་པ་དང་། འདོད་པའི་ཡོན་ཏན་ལ་འདོད་པ་མེད་
པ་དང༌། ཆོས་ཐམས་ཅད་ལ་མངོན་པར་འདུ་བྱེད་པ་མེད་པ་དང༌། ཕྱི་དང་ནང་གི་ཆོས་
ཐམས་ཅད་ལ་འཛིན་པ་མེད་པ་དང༌། རྣམ་པར་ཤེས་པ་གནས་པའི་ཡུལ་ལ་སེམས་མི་
གནས་པ་དང༌། དངོས་པོ་ཐམས་ཅད་ཡིད་ལ་མི་བྱེད་པའོ། །མདོ་ལས་ཆོས་ཟབ་མོ་ལ་
རྟོགས་པ་འཇོག་པ་ཞེས་པ་ལ། བསྟན་བཅོས་ལས་སྦྱངས་པ་ལ་བརྟེན་པར་བཤད་པ་ནི།
གཉིས་ཀས་ཀྱང་མངོན་པར་ཞེན་པ་སྤོང་བའམ། ཡང་ན་ཉེས་པ་སྡོམ་པར་ཆོས་མཚུངས་པས་
ཡིན་ནོ། །གདུལ་བྱའི་བསམ་པ་ཇི་ལྟ་བ་བཞིན་ཉན་ཐོས་ལ་སོགས་པའི་མྱ་ངན་ལས་འདས་
པ་ཞེས་པ་ལ་འབུམ་པ་མི་རིགས་པར་འགྱུར་རོ། །དེས་ན་ཆོས་གང་ཡང་མི་རིགས་ཅིང་
མངོན་པར་འདུ་མི་བྱེད་པས་མདོ་དང་མཐུན་ནོ། །དེའི་ངེས་ཚིག་ནི། འདི་ལྟར་བྱང་ཆུབ་
ཕྱོགས་མཐུན་ཆོས། །ཞེས་གསུངས་སོ། ཁྱིམ་ལ་འཁྲེན་པ་ནི་གཞན་དག་རང་རང་གི་བསོད་
ནམས་ཀྱི་ལས་ཀྱིས་བདེ་བ་ལ་མི་དགའ་བའོ། །འདུ་འཛིའི་གནས་ནི་གནས་གང་དུ་གནས་
ན་ཉན་ཐོས་དང་རང་རྒྱལ་གྱི་གཏམ་འབྱུང་བར་འགྱུར་བའོ། །མདོ་ལས་སངས་རྒྱས་ཀྱི་ཞིང་
དུ་འགྲོ་ཞིང་བརྫུས་ཏེ་སྐྱེ་བ་དང་། མགོ་བྲེགས་ཤིང་ངུར་སྨྲིག་གི་གོས་གྱོན་པ་དང་། དགེ་
སློང་མ་དང་སེ་གོལ་རྟོགས་པ་ཙམ་དུ་ཡང་ལྷན་ཅིག་མི་གནས་ཤིང་དེ་ལས་གོས་མི་ལེན་པ་
དང༌། གང་བདག་གིས་སེམས་ཅན་ཐམས་ཅད་ལ་བདེ་བའི་རྣམ་པ་སྒྲུབ་པར་བྱ་བ་དེ་དག་
སེམས་ཅན་འདི་དག་རང་རང་གི་བསོད་ནམས་ཀྱི་བདེ་བར་གྱུར་ན་དེ་ལ་བདག་གིས་སེར་
སྣའི་སེམས་བསྐྱེད་པར་མི་བྱའོ་ཞེས་སེམས་བསྐྱེད་པ་དང༌། འདུ་འཛིའི་གནས་གང་དུ་
2 7
6



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
གནས་པས་ཐེག་པ་དམན་པ་དང་ལྡན་པའི་གཏམ་འབྱུང་བར་འགྱུར་བའམ་དེ་དང་ལྡན་པའི་
སེམས་བསྐྱེད་པ་དེ་ལྟ་བུར་གནས་པར་མི་བྱ་བ་དང༌། གནོད་སེམས་སྤོང་བ་དང་། ནང་གི་
ཆོས་རྣམས་ཡང་དག་པར་མི་མཐོང་བ་དང་། ཕྱི་རོལ་གྱི་ཆོས་རྣམས་ཡང་དག་པར་རྗེས་སུམི་
མཐོང་བ་དང་། འདི་དག་ནི་བདེ་འགྲོ་ལ་ཡང་བར་དུ་གཅོད་ན་འཕགས་པའི་ལམ་དང་བླན་
མེད་པའི་བྱང་ཆུབ་ལ་ལྟ་ཅི་སྨོས་ཀྱིས་སྤང་བར་བྱའོ་ཞེས་ཉེས་དམིགས་རིག་པ་དང་། དེས་
ཆོས་གང་ཡང་ཡང་དག་པར་རྗེས་སུ་མཐོང་བ་མེད་པ་ན་གང་གིས་ང་རྒྱལ་དུ་འགྱུར་བ་ལྟ་ཅི་
སྨོས་ཞེས་ང་རྒྱལ་དུ་མི་བྱེད་པ་དང་། གང་ལ་ཁེངས་པ་སྐྱེ་བར་འགྱུར་བའི་དངོས་པོ་ཡང་ཡང་
དག་པར་རྗེས་སུ་མི་མཐོང་བ་དང༌། དངོས་པོ་མི་དམིགས་པ་དང༌། ཆོས་ཐམས་ཅད་ཡིད་
གཉིས་དང་བྲལ་བ་རྟོགས་པ་དང་། དུག་གསུམ་ཡང་དག་པར་རྗེས་སུམམཐོང་བའོ། །ཡིད་
གཉིས་ནི་མཐོང་སྤང་ཡིན་པས་འདིའི་སྤང་བྱར་འགལ་ལོ་བྱས་པ་ལ། དེ་འདྲ་བ་རེད་ལ་མེད་
ཅིསཟེར་སྐད། དེ་ནི་ཕྱིས་བློ་ངན་དུ་བྱས་སོ། །དེ་ནི་ལོག་ཤེས་ཡིན་ལ། ལོག་ཤེས་ཀྱང་ལོག་
པར་ལྟ་བ་ཡིན་པས་སྒོམ་སྤང་ཡིན་ནོ། །དེའི་དོན་ནི་བདེན་པ་ལ་ལོག་པར་ཞུགས་པའི་ལྟ་བ་
འོག་མ་གསུམ་ནི་མཐོང་སྤང་ཡིན་ཡང་། ཤེས་བྱ་ལ་འོག་པར་ལྟ་བ་དང་དེ་ལ་བརྟེན་པའི་ལྟ་
བ་འོག་མ་གཉིས་ཀྱང་སྒོམ་སྤང་ཡིན་སྐད། བདེན་པ་ལ་ཐེ་ཚོམ་ཟ་བ་མཐོང་སྤང་ཡིན་ཡང་
ཤེས་བྱ་ཐོ་ཡོར་ལ་སོགས་པ་ལ་ཡིད་གཉིས་ཟ་བ་ནི་སྒོམ་སྤང་ཡིན་ཟེར་ཏེ་དེ་ལྟར་ན་ཉོན་
མོངས་པ་དེ་དག་ལ་ཡང་རིགས་གཉིས་སུ་འགྱུར་བས་རིགས་པར་མི་སྣང་ངོ༌། །དེའི་ཕྱིར་ས་
ལྔ་པ་ལ་འཕགས་པའི་བདེན་པ་ལ་མཁས་པའི་ཤེས་རབ་ཀྱི་བསླབ་པ་ལ་སློབ་པས་སྡུག་
བསྔལ་དང་ཀུན་འབྱུང་གི་བདེན་པའི་མཚན་ཉིད་མི་ཤེས་པའི་ཕྱིར་ཅི་ལོག་འདི་ཚོའི་ས་བོན་
སྤང་བའི་གཉེན་པོ་སྦྱོང་བར་བྱེད་པ་ལ་དེ་འབྱོངས་ཤིང་སྤངས་པ་ཡོངས་སུ་རྫོགས་པན་ནི་ས་
དྲུག་པ་ཡིན་ནོ། །སྤང་བྱ་རགས་པ་འདི་འདྲ་བ་ནི་ས་འོག་མ་དག་གི་སྤང་བྱ་མ་ཡིན་ནམཁས་
ཌ ཌ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ལ་སུ་ཀ་ཏ་ན་རེ་དེ་འདྲ་བའི་ས་བོན་ཕྲ་མོ་ས་དེ་ལ་སྤོང་བ་ཡིན་ཟེར་རོ། །དེ་བཞིན་དུ་
གཞན་དུ་ཡང་སྦྱར་རོ། །ལུས་ཅན་རྣམས་ནི་ཡོངས་སྨིན་དང་། །རང་གི་སེམས་ཀྱང་སྲུང་བས་
ན༑ ༑བློ་ལྡན་རྣམས་ཀྱིས་སྦྱང་དཀའ་བར། །དེ་ཕྱིར་སྦྱང་དཀའ་ཞེས་བྱའོ། །
ས་དྲུག་པ་ལ་བླང་བར་བྱ་བའི་ཆོས་དྲུག་སྒྲུབ་ཅིང་། དོར་བར་བྱ་བའི་ཆོས་དྲུག་
སྤོང་ངོ༌། །ཕ་རོལ་ཏུ་ཕྱིན་པ་དྲུག་སྒྲུབ་པ་ས་འོག་མ་དག་ན་ཡང་། ཡོད་པ་མ་ཡིན་ནམ་ཞེ་ན།
བདེན་ཏེ་དྲུག་ག་རྫོགས་པ་ལ་སློབ་པ་འདི་ན་ཡོད་པ་ཡིན་ནོ། །དེ་དག་ཀྱང་འཁོར་གསུམ་མི་
དམིགས་པར་སྒྲུབ་པའོ། །དེ་ཡང་མདོ་ལས་ཕ་རོལ་ཕྱིན་པ་དྲུག་ཡོངས་སུ་རྫོགས་པས་
སངས་རྒྱས་ནས་ཉན་ཐོས་ཀྱི་བར་གྱི་འཕགས་པའི་གང་ཟག་རྣམས་དུས་གསུམ་དང་འདུས་
མ་བྱས་དང་བརྗོད་དུ་བྱེད་པའི་གང་ཟག་ཤེས་པར་བྱ་བའི་རྒྱ་མཚོ་ལྔའི་ཕ་རོལ་ཏུ་ཕྱིན་པར་
གྱུར་ཏོ་ཕྱིན་ཏོ་ཕྱིན་པར་འགྱུར་རོ་ཞེས་གསུངས་སོ། །དེ་ཡང་ས་དེ་ན་སྤྱིར་མ་རིག་པནསན་
ཤིའི་བར་དང་མ་རིག་པ་འགག་པ་ནས་རྒ་ཤི་འགག་པའི་བར་གྱི་རྟེན་འབྲེལ་ལ་མཁས་པའི་
ཤེས་རབ་ལ་སློབ་པ་ཡིན་ལ། དེས་ན་རྣམ་པར་བྱང་བའི་རྟེན་འབྲེལ་འདི་རྣམས་རྫོགས་པར་
བྱེད་པ་ཡིན་ནོ། །མདོ་ལས་བྱང་ཆུབ་ཀྱི་ལམ་མ་ཡིན་པས་ཉན་ཐོས་ཀྱི་སེམས་ལ་སོགས་པ་
དྲུག་སྤང་བར་བྱའོ་ཞེས་གསུངས་སོ། །ཡང་དེས་ཆོས་ཀྱི་དབྱིངས་རྣམ་པར་བྱང་བ་ཅན་མ་
ཡིན་པར་ཤེས་པས་སློབ་མ་དང་བསེ་རུའི་ས་ལ་དགའ་བའི་སེམས་སྤོང་བ་ཡིན་ལ། ཡང་
དེས་དེ་ཀུན་ནས་ཉོན་མོངས་པ་ཅན་མ་ཡིན་པར་རྟོགས་པས། དེ་ཁོ་ན་ཉིད་ལ་སྐག་པའི་
སེམས་དང༌། སློང་བ་ན་བདག་གིས་འདིའི་བསམ་པ་རྫོགས་པར་བྱ་བར་མི་ནུས་སྙམ་ནས་
ཞུམ་པའི་སེམས་དང་། དངོས་པོ་བཏང་ནས་མི་དགའ་བའི་སེམས་དང་། བཀྲེས་པན་སློང་
བ་པོ་ཕྱིར་སྤོང་བའི་སེམས་རྣམས་སྤོང་ངོ༌། །དེ་ལྟར་ན་ཆོས་དྲུག་སྤོང་ཞིང་ཆོས་དྲུག་ཉམས་
སུ་བླངས་པ་སྟེ་ཡོངས་སུ་རྫོགས་པ་ཐོབ་བོ། །ཤེས་རབ་ཕ་རོལ་ཕྱིན་བརྟེན་ནས། །འཁོར་བ་
7 8



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
དང་ནི་མྱང་ངན་འདས། །གཉིས་འདིར་མངོན་དུ་གྱུར་པའི་ཕྱིར། །མངོན་དུ་གྱུར་པའི་སར་
འདོད་དོ། །
སབདུན་པ་ལ་ནི་སྤང་བྱ་ཉི་ཤུ་སྤོང་ཞིང་གཉེན་པོ་ཉི་ཤུ་རྫོགས་པར་བྱས་པས་དེ་
རྫོགས་པ་ཐོབ་པར་བྱེད་དོ། །དེ་ལ་སྤང་བྱ་དང་པོ་འཛིན་པ་དྲུག་ནི་སོ་སོ་སྐྱེ་བོ་དང་ཐུན་མོང་
བར་འགྱུར་པ་སྟེ། དེ་དག་ལ་དེ་ཤས་ཆེ་ལ་དེ་འདྲ་བའི་ས་བོན་བྱང་ཆུབ་སེམས་དཔའི་རྒྱུད་
ལ་ཡང་ཡོད་པས་འདིར་སྤོང་བར་བྱེད་དོ། །འོག་མ་གཉིས་ལ་ཡང་དེ་བཞིན་དུ་སྦྱར་རོ།།
མཚན་མར་འཛིན་པ་ནས་ཞུམ་པའི་བར་འཛིན་པ་བརྒྱད་དང༌། སངས་རྒྱས་ལ་སོགས་པར་
ལྟབ་ལ་ཞེན་པ་བཞི་ནི་ཉན་ཐོས་དང་རང་རྒྱལ་དང་ཐུན་མོང་བར་གྱུར་པའོ། །སྟོང་པ་ཉིད་ལ་
རང་བཞིན་ཐེ་ཚོམ་ཟ་བ་དང༌། སློབ་མ་དེ་དང་འགལ་བའི་ཉེས་པ་འཛིན་པ་ནི་བྱང་ཆུབ་
སེམས་དཔའ་ལས་དང་པོ་པ་དང་ཐུན་མོང་བར་གྱུར་པའོ། །སྤང་བྱ་ཉི་ཤུ་ས་གང་ལརྣམ་པར་
ཆད་པའི་བྱང་ཆུབ་སེམས་དཔས་ནི་ས་དེ་ཡོངས་སུ་རྫོགས་པ་ཐོབ་བོ། །དེའི་ངེས་ཚིག་ནི།
འགྲོད་གཅིག་ལམ་དང་འབྲེལ་བའི་ཕྱིར། །རིང་དུ་སོང་བའི་སར་འདོད་དོ། །ཞེས་གསུངས་
སོ༑ ་གཉེན་པོ་ཉི་ཤུ་ལ་རང་གི་མཚན་ཉིད་སྟོང་པ་ཉིད་ཡོངས་སུ་རྫོགས་པ་དང་། མཚན་མ་
ཡིད་ལ་མི་བྱེད་པ་དང༌། ཁམས་གསུམ་ཐམས་ཅད་དུ་སེམས་མི་འཇུག་པ་དང་། དགེ་བ་
བཅུའི་ལས་ཀྱི་ལམ་ཡོངས་སུ་རྫོགས་པ་དང༌། སྙིང་རྗེ་ཆེན་པོ་རབ་ཏུ་ཐོབ་པ་དང་། བྱམས་
པ་ཡོངས་སུ་རྫོགས་པ་དང༌། ཆོས་ཐམས་ཅད་ལ་བསྣན་པ་དང་བྲི་བ་མེད་པ་དང་། ཆོས་
ཐམས་ཅད་ཚུལ་གཅིག་ཏུ་རྟོགས་པ་དང་། མིང་དང་གཟུགས་མི་སྐྱེ་བ་ཤེས་པ་དང་། ཆོས་
ཐམས་ཅད་སྐྱེ་བ་དང་འགག་པ་དང་མངོན་པར་འདུ་བྱ་བ་མེད་པ་ལ་བཟོད་པ་དང་། གཉིས་
ལ་ཡོངས་སུ་རྒྱུ་བ་མེད་པདང་། ཆོས་ཐམས་ཅད་ལ་རྣམ་པརརྟོག་པ་མེད་པ་དང་། ཉན་ཐོས་
དང་རང་སངས་རྒྱས་ཀྱི་ས་རྣམ་པར་སྤོང་བ་དང་། བག་ཆགས་ཀྱི་མཚམས་སྦྱོར་བའི་ཉོན་
） 7
）



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མོངས་པ་ཐམས་ཅད་ཟད་པ་དང༌། རྣམ་པ་ཐམས་ཅད་མཁྱེན་པའི་ཡེ་ཤེས་དང་ཁམས་
གསུམ་པ་ལ་དགའ་བར་སེམས་དཔའ་མེད་ཅིང་དབང་པོ་དྲུག་ཡང་དག་པར་སྡུད་པ་དང་།
སངས་རྒྱས་ཀྱི་སྤྱན་ཐོབ་པ་དང་། སྐྱེ་མཆེད་དྲུག་གི་བཏང་སྙོམས་དང་། སངས་རྒྱས་ཀྱི་ཞིང་
གཞན་དུ་འགྲོ་བ་དང༌། འཁོར་གྱི་དཀྱིལ་འཁོར་དེ་དང་དེ་དག་ཏུ་ལུས་སྟོན་པའོ་ཞེས་
གསུངས་སོ། །དེ་ལ་ཁྱུང་པོ་ནི་རྣམ་ཐར་སྒོ་གསུམ་ཤེས་པ་གཅིག་ཏུ་བྱས་ནས། འདུ་ཤེས་ལ་
སོགས་པ་གསུམ་སྤོང་བ་གསུམ་དུ་བྱེད་པ་ཡིན་ནོ་སྐད་དོ། །རྣམ་པར་ཐར་པའི་སྒོ་སྟོང་པ་
ཉིད་ནི་ཕུང་པོ་ལ་དེའི་ངོ་བོར་གྱུར་པའམ་བྱིན་གྱིས་རློབས་པའི་བདག་མེད་པ་ཡིན་ལ། དེ་
ཤེས་པ་དང་བདག་ཏུ་འཛིན་པ་དངོས་སུ་རྣམ་པ་འགལ་བ་ཡིན་པས་སྤོང་ངོ༌། །རྣམ་པར་ཐར་
པའི་སྒོ་མཚན་མ་མེད་པནི་གང་དེ་མེད་པ་དངགང་གིས་དེ་མེད་པའི་འགོག་པ་དང་ལམ་ཡིན་
ལ༑ དེ་ཤེས་པ་དང་མཚན་མ་དང་བཅས་པའི་ལམ་སྒོམ་པ་པོའི་སེམས་ཅན་དང་འབྲས་བུ་
ཐོབ་པའི་སེམས་ཅན་དུ་འཛིན་པ་རྣམ་པ་འགལ་བས་དེས་སྤོང་ངོ་། །ཡང་ན་ལམ་གྱི་སྤང་
བྱའི་སེམས་ཅན་དུ་འཛིན་པ་དང་དེ་དང་འགལ་བས་དེ་སྤོང་བ་ཡིན་ནོ། །སྨོན་པ་མེད་པ་ནི་
ཁམས་གསུམ་པའི་ཆོས་ལ་སྨོན་པར་བྱ་བ་མ་ཡིན་པར་ཤེས་པ་ཡིན་ལ། སྲོག་ཏུ་འཛིན་པནི་
རིས་མཐུན་པ་རྣམས་སུ་སྐལ་བ་ཇི་ལྟ་བ་བཞིན་དུ་གནས་པར་བྱེད་པ་དེ་ལ་ཚེ་རིང་བ་དང་
སྲོག་སྲ་བར་འཛིན་པ་ཡིན་པས་རྣམ་པ་འགལ་བས་དེས་དེ་སྤོང་ངོ༌། །གསད་པར་བྱབ་དང་
གསོད་པར་བྱེད་པ་དངབསད་པ་ལ་སོགས་པ་མི་དམིགས་པས་འཁོར་གསུམརྣམ་པར་དག་
པས་ནི། གསད་པར་བྱ་བ་ལ་སོགས་པ་གང་ཟག་ཏུ་འཛིན་པ་སྤོང་ངོ༌། །ཆད་པར་འཛིན་པ་
ནི་སྡུག་བསྔལ་གྱི་རྒྱུ་དང་ལྡན་པའི་སེམས་ཅན་ལ་སྐྱེ་བ་གཞན་དུ་སྡུག་བསྔལ་མྱོང་བར་
འགྱུར་བ་ནི་མེད་པས་འདི་དག་མི་འདོད་པ་ཅི་ཡང་མེད་པར་འཛིན་པ་ཡིན་ལ། སྙིང་རྗེ་ནི་
འདི་མ་འོངས་པ་ན་སྡུག་བསྔལ་ཉམས་སུ་མྱོང་བར་འགྱུར་བས་འདིའི་དེའི་རྒྱུ་དང་བྲལ་བ་ན་
28 {]



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
ཅི་མ་རུང་སྙམ་དུ་དེ་དུས་གཞན་དུ་རྗེས་སུ་འཇུག་པར་འཛིན་པ་ཡིན་པས་དེས་དེ་སྤོང་ངོ༌
། །
བདག་ཉིད་ཀྱི་ཡོན་ཏན་དེ་ཁོ་ན་མི་དམིགས་པས་བདག་ཁོ་ན་ཡོན་ཏན་དང་ལྡན་པའོ་ཞེས་མི་
འཛིན་པས། སེམས་ཅན་འདི་དག་ཉེས་པ་གཏན་དུ་བར་འཛིན་པའི་རྟག་པར་འཛིན་པ་སྤོང་
ངོ་༑ ༑འཁོར་བ་དང་མྱ་ངན་ལས་འདས་པས་ཆོས་མཉམ་པ་ཉིད་ཤེས་པ་ནི་ཉན་ཐོསགྱིས་དེ་
ཉིད་ལ་བླང་དོར་གྱི་མཚན་མར་འཛིན་པ་དང་འདྲ་བའི་ས་བོན་སྤོང་ངོ༌། །ཐེག་པའི་ཚུལ་
གཅིག་ཏུ་རྟོགས་པས་ནི་རྒྱུ་གསུམ་དུ་འཛིན་པ་སྤོང་ངོ༌། །མིང་དང་གཟུགས་སྐྱེ་བ་མེད་པར་
ཤེས་པས་དེའི་རང་བཞིན་གྱི་ཕུང་པོར་འཛིན་པ་སྤོང་ངོ༌། །ཆོས་ཐམས་ཅད་སྐྱེ་བ་མེད་པ་དང་
འགག་པ་མེད་པ་རྟོགས་པ་ལ་མི་སྐྲག་པའི་བཟོད་པ་ཤེས་པསནི་རྒྱུའི་རང་བཞིན་གྱི་ཁམས་
སུ་འཛིན་པ་སྤོང་ངོ༌། །ཆོས་ཐམས་ཅད་གཟུང་བ་དང་འཛིན་པ་གཉིས་སུ་མེད་པའི་ཚུལ་
གཅིག་ཏུ་སྟོན་པས་མཚོན་པའི་རྟོག་པས་ནི་ཕྱི་ནང་གི་སྐྱེ་མཆེད་དུ་འཛིན་པ་སྤོང་ངོ༌
། ཁམས་
གསུམ་པ་ལ་གནས་པ་ནི་ཡང་དག་པ་མ་ཡིན་པའི་ཀུན་རྟོག་གཉིས་མེད་གཉིས་སུ་སྣང་བ་
དང་ལྡན་པས་ཡིན་ལ་མཚན་མ་མེད་པ་ལ་མཉམ་པར་བཞག་པས་དེ་ལྟ་བུའི་རྟོག་པ་ཀུན་ཏུ་
འཇོམས་པས་ནི་དེ་སྤོང་ངོ༌། ཁམས་གསུམ་པ་ལ་ཆགས་པ་ནི་ཉན་ཐོས་ཀྱི་སྤང་བྱར་ཞེན་པ་
ཡིན་ལ། དེ་ཡང་ཉན་ཐོས་ཀྱི་ཆོས་སུ་འདུ་ཤེས་པ་དང་། དེར་རྟོག་པའི་ལྟ་བ་དང་བག་ཆགས་
ཀྱི་མཚམས་སྦྱོར་བའི་ཉོན་མོངས་པ་སྤངས་པས་སྤོང་ངོ༌། །སེང་གེ་བཟང་པོས་གཉེན་པོའི་
དགག་བྱ་བཤད་པ་ལྟར་ན། དེ་ལ་བྱིས་པ་སོ་སོའི་སྐྱེ་བོའི་དོན་དུ་གཉེར་བའི་ཆགས་པ་རང་
དུ་བྱེད་པ་འདྲ་སྟེ། མདོ་དང་འགལ་ལོ། །སེམས་ཞུམ་པ་ནི་བདག་གིས་སེམས་ཅན་གྱི་དོན་
བྱ་བ་དང་རྣམ་པ་ཐམས་ཅད་མཁྱེན་པ་ཐོབ་པར་ག་ལ་ནུས་སྙམ་པ་ཡིན་ལ། དེ་ནི་རྣམ་པ་
ཐམས་ཅད་མཁྱེན་པ་ཉིད་ལ་རྩེ་གཅིག་པའི་ཞི་གནས་ཀྱིས་སྤོང་ངོ༌།། སངས་རྒྱས་སུ་ལྟ་བ་ལ་
ཞེན་པ་ནི་སྡུག་བསྔལ་དང་བཅས་པའི་ཕུང་པོ་ཁྱད་པར་ཅན་ནི། མཚན་དང་དཔེ་བྱད་ཀྱི་
19]



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་བཞིན་གྱི་གཟུགས་སུ་ཞེན་པ་ཡིན་ལ། ལྷག་མཐོང་གིས་ཞི་གནས་ཀྱི་ཡུལ་རྣམ་པ་
ཐམས་ཅད་མཁྱེན་པའི་ཆོས་ཉིད་སྟོང་པ་ཉིད་དུ་ཤེས་པས་སངས་རྒྱས་ཀྱང་རང་བཞིན་ཆོས་
སྐུར་རྟོགས་པས་དེ་སྤོང་ངོ༌། །དེས་ན་ལྷག་མཐོང་གིས་ཏེ་དེའི་ཡུལ་རྣམ་པ་ཐམས་ཅད་མཁྱེན་
པ་ལ་མཁས་པ་ཞེས་བྱ་བ་ཡིན་ནོ། །དེ་གཉིས་ལ་མདོ་ཚིག་གཅིག་ལས་མེད་དོ། །ཆོས་སུ་ལྟ་
ཀ་ནི་གསུང་རབ་ཡན་ལག་བཅུ་གཉིས་རྗོད་བྱེད་གཟུང་བ་དང་འཛིན་པའི་རང་བཞིན་དུ་ཞེན་
པ་ཡིན་ལ། དེ་ནི་གང་གིས་འདོད་ཆགས་དང་བྲལ་བར་བྱེད་པ་རྟོགས་པ་འདུལ་བ་ས་སུ་
རྟོགས་པས་དེ་སྤོང་ངོ༌། །དགེ་འདུན་དུ་ལྟ་བ་ལ་ཞེན་པ་ནི་སྐྱེས་བུ་ཟུང་བཞི་ནི་དགེ་འདུན་
ཡོན་ཏན་དང་ལྡན་པ་ཡིན་ནོ་ཞེས་སྐྱབས་གནས་སུ་ཞེན་པ་ཡིན་ལ། དེ་དག་ནི་ཐོགས་པ་དང་
བཅས་པ་ཡིན་པས་ཐོགས་པ་མེད་པའི་ཡེ་ཤེས་རང་གི་ཐོབ་པ་ན་དམན་པ་དེ་དག་ལ་འདོད་
ཆགས་དང་བྲལ་བས་དེ་སྤོང་བ་ཡིན་སྐད་དོ། །ཐོགས་པ་མེད་པའི་ཡེ་ཤེས་ནི་སངས་རྒྱས་ཀྱི་
སྤྱན་ཐོབ་པ་ལ་མདོ་ལས་བཤད་དོ། །དེས་ན་དེ་མ་རྫོགས་པ་ས་དེའི་ཡིན་པས་ས་བརྒྱད་པ་
མ་ཡིན་ནོ། །ཚུལ་ཁྲིམས་སུ་ལྟ་བ་ལ་ཞེན་པ་ནི་མི་མཐུན་ཕྱོགས་སྤོང་བ་ལ་ཆུའི་ཆུ་ལོན་ལྟ་
བུར་གྱུར་པ་ཞིག་ཡོད་པར་ཞེན་པ་ཡིན་ལ། དེ་ཡང་མིག་གིས་གཟུགས་སྡུག་དང་མི་སྡུག་པ་
མཐོང་བ་ན་དེ་དག་ལ་ཆགས་པ་དང་སྡང་བར་མི་བྱེད་པའི་སྐྱེ་མཆེད་དྲུག་གི་བཏང་སྙོམས་
ཐོབ་པས་སྤོང་སྟེ། དེས་ན་བསྡམ་པར་བྱ་བ་དང་སྡོམ་པར་བྱེད་པ་མི་དམིགས་པར་རྟོགས་པ་
དེའི་རང་བཞིན་ཡིན་པའི་ཕྱིར་རོ། །སྟོང་པ་ཉིད་ལ་རྩོད་པ་སྟེ་ཐེ་ཚོམ་ཟ་བ་ནི། དུས་གཅིག་
ཉིད་དུ་ཕྱོགས་བཅུ་གང་གཱའི་ཀླུངགི་འཇིག་རྟེན་གྱི་ཁམས་སུ་འགྲོ་ཞིང་དེ་དག་གི་སངས་རྒྱས་
ལ་ཆོས་ཉན་ཞིང་ཐེ་ཚོམ་གྱི་དོན་ཞུས་པས་སྟོང་པ་ཉིད་ཀྱི་བག་ཆགས་བརྟས་པས་དེ་སྤོངངོ༌།།
དེ་དང་འགལ་བའི་ཉེས་པ་འཛིན་པ་ནི་བདག་གི་འཁོར་དངོས་པོར་འཛིན་པ་ཡིན་ལ། དེ་
ཡང་གདུལ་བྱ་དང་མཐུན་པར་ཐམས་ཅད་དུ་རང་གི་ལུས་བསྟན་ནས་ཁོ་རང་དང་སྤྱོད་པའི་
28 }



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
སྒོ་དང་པོ་བསྟན་ནས་དེའི་འོག་ཏུ་ལྟ་བ་དེ་དང་བྲལ་བར་བྱེད་པ་སྟེ་དཔེར་ན་བྱ་པ་རྒན་པོར་
སངས་རྒྱས་ཀྱིས་བསྟན་པ་བཞིན་ནོ། །དེའི་ཕྱིར་ས་བདུན་པ་མཚན་མ་མེད་པ་ལ་མཚན་མ་
ཉི་ཤུ་པོ་དེ་སྤོང་བའི་གཉེན་པོ་ཉི་ཤུ་པོ་འདི་སྦྱོང་བ་ཡིན་པས། སྤང་བྱ་ཉི་ཤུ་པོ་འདི་སྤང་བ་མ་
རྫོགས་པ་དང་། གཉེན་པོ་ཉི་ཤུ་པོ་འདི་ཡོངས་སུ་མ་རྫོགས་པ་དེ་སྲིད་དུ་ས་དེ་ཡིན་ལ་དེ་
རྫོགས་པ་དང་བརྒྱད་པ་ཡིན་ནོ། །ཊིཀ་ཆུང་དང་མི་མཐུན་པ་ཤས་རེ་ཡོད་དོ། །ཤེས་རབ་ཕ་
རོལ་ཕྱིན་པའི་མདོ་ལས་བྱང་ཆུབ་སེམས་དཔའ་ས་བརྒྱད་པ་ལ་གནས་པས་ནི་ཆོས་ཀྱི་སྐུ་
ཡོངས་སུ་བརྟགས་པའི་དོན་དུ་སངས་རྒྱས་མཉེས་པར་བྱེད་པའི་བར་ཆོས་བཞི་རྫོགས་པར་
བྱ་སྟེ་ཞེས་བཞི་པོ་མ་རྫོགས་ཀྱི་བར་དུ་ས་དེ་ཡིན་ལ་དེ་ནམ་རྫོགས་པ་ན་ས་དགུ་པ་ཡིན་ནོ་
ཞེས་བཤད་དོ། །གཞན་ཡང་ཆོས་བཞི་རྫོགས་པར་བྱ་སྟེ་ཞེས་ཡོངས་སུ་སྦྱོང་བ་ལྷག་མ་བཞི་
གསུངས་པས་ཡོངས་སུ་སྦྱོང་བ་ཚན་གཉིས་སུ་བཤད་པ་ནི། མདོ་སྡེ་ས་བཅུ་པ་དང་མཐུན་ནོ།།
བརྟན་བཅོས་ལས་ཕྱོགས་གཅིག་ཏུ་གསུངས་པ་ནི་སླ་ཆོས་སུ་ཟད་དོ། །མདོ་ལས། སེམས་
གཅིག་གིས་སེམས་ཅན་ཐམས་ཅད་ཀྱི་སེམས་དང་སེམས་ལས་བྱུང་བ་རབ་ཏུ་ཤེས་པ་དང་།
མངོན་པར་ཤེས་པ་རྣམས་ཀྱིས་རྣམ་པར་རྩེ་ཞིང་སངས་རྒྱས་ཀྱི་ཞིང་ནས་ཞིང་དུ་སངས་རྒྱས་
ལྟ་བའི་དོན་དུ་འགྲོ་ཡང་དེ་ལ་སངས་རྒྱས་ཀྱི་འདུ་ཤེས་སུ་མི་འགྱུར་བ་དང་། སངས་རྒྱས་
ཀྱི་ཞིང་ཞིག་ན་འདུག་ཅིང་དཔག་ཏུ་མེད་པའི་སངས་རྒྱས་ཀྱི་ཞིང་མཐོང་ཡང་དེ་ལ་སངས་
རྒྱས་ཀྱི་ཞིང་གི་འདུ་ཤེས་སུ་མི་འགྱུར་བ་དང་། འཁོར་ལོས་སྒྱུར་བའི་ས་ལ་གནས་ཏེ་སྟོང་
གསུམ་གྱི་འཇིག་རྟེན་གྱི་ཁམས་སྟོང་ཞིང་དེས་རློམ་སེམས་སུ་མི་བྱེད་པ་དང་། སེམས་ཅན་
ཐམས་ཅད་ལ་ཕན་གདགས་པའི་དོན་དུ་ཆོས་ལ་བསྙེན་བཀུར་བ་དང༌། ཆོས་ཀྱི་སྐུ་ཡང་
དག་པ་ཇི་ལྟ་བ་བཞིན་རྟོགས་པར་བྱེད་པ་དང༌། སྟོབས་བཅུ་ལ་གནས་ཤིང་སེམས་ཅན་
ཐམས་ཅད་ཀྱི་དབང་པོ་ཡོངས་སུ་རྫོགས་པར་ཤེས་པ་དང༌། མི་དམིགས་པའི་ཚུལ་གྱིས་
? $
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཅན་ཐམས་ཅད་ཀྱི་སེམས་ཡོངས་སུ་སྦྱང་བ་དང༌། ཏིང་ངེ་འཛིན་གང་ལགནས་པས་
བྱབ་ཐམས་ཅད་བྱེད་ཀྱང་དེའི་སེམས་ཆོསགང་ལ་ཡང་མི་འཇུག་ཅིང་རྣམ་པར་སྨིན་པ་ལས་
སྐྱེས་པའི་ཏིང་ངེ་འཛིན་དང་། སེམས་ཅན་རྣམས་ཇི་ལྟར་སྨིན་པར་འགྱུར་བ་དེ་ལྟར་ཆེད་དུ་
བསམས་ཤིང་ལུས་ཡོངས་སུ་འཛིན་པའོ་ཞེས་གསུངས་སོ། །བདུན་པ་ནི། བྱ་བ་སྒྲུབ་ལ་རྟག་
ཏུ་བློ། །མེ་བཞིན་དུ་ནི་འབར་བ་དང༌། །ཞི་བའི་བསམ་གཏན་སྙོམས་འཇུག་ལ། །ག་ཏུ་
སྙོམས་པར་ཞུགས་པ་ཡིན། །ཞེས་པ་དེ་ཉིད་ཡིན་ནོ། །དེའི་ངེས་པའིཚིག་ནི། འདུ་ཤེས་
གཉིས་ཀྱིས་མི་གཡོ་ཕྱིར། །མི་གཡོ་བ་ཡི་སར་འདོད་དོ། །ཞེས་གསུངས་སོ། །
ས་དགུ་པའི་ཡོངས་སུ་སྦྱོང་བ་ནི་མདོ་ལས། ཕ་རོལ་ཏུ་ཕྱིན་པ་དྲུག་ཡོངས་སུ་
རྫོགས་པའི་ཕྱིར་སྨོན་ལམ་ཕུན་སུམ་ཚོགས་པར་འགྱུར་བ་དང༌། ངེས་པའི་ཚིག་སོ་སོ་ཡང་
དག་པ་རིག་པ་ཁོང་དུ་ཆུད་པ་དང་། སྤོབས་པ་སོ་སོ་ཡང་དག་པར་རིག་པ་རྟོགས་པ་དང་།
ཚེ་རབས་ཐམས་ཅད་དུ་བརྫུས་ཏེ་སྐྱེ་བ་དང་། རྒྱལ་རིགས་དང་བྲམ་ཟེའི་རིགས་ཆེཞིང་མཐོ་
བར་སྐྱེ་བ་དང༌། བྱང་ཆུབ་སེམས་དཔའི་རིགས་ཆེན་པོར་སྐྱེ་བ་དང༌། སྔོན་བྱང་ཆུབ་སེམས་
དཔའ་བྱུང་བའི་རྒྱུད་དུ་སྐྱེས་པ་དང་། བྱང་ཆུབ་ལ་རང་གིས་བཞག་པའི་འཁོར་དང་ལྡན་པ་
དང༌། སྐྱེས་མ་ཐག་ཏུ་འཇིག་རྟེན་གྱི་ཁམས་སྣང་བས་བཀང་ཞིང་དེ་རྣམ་པ་དྲུག་ཏུགཡོ་བར་
བྱེད་པ་དང་། སེམས་ཅན་བྱེ་བ་ཕྲག་ཁྲིག་བརྒྱ་སྟོང་མང་པོ་དང་ལྷན་ཅིག་རབ་ཏུ་བྱུང་ཞིང་
སེམས་ཅན་དེ་དག་ཐེག་པ་གསུམ་ལ་འགོད་པ་དང་། བྱང་ཆུབ་ཀྱི་ཤིང་གི་རྩ་བགསེར་ལྷུན་
པོ་དང་ཡལ་ག་རིན་པོ་ཆེ་སྣ་བདུན་གྱི་རང་བཞིན་ལས་གྲུབ་པ་ལོ་མ་དང་མེ་ཏོག་རིན་པོ་ཆེ་
ཐམས་ཅད་ལས་གྱུར་པ་ཤིང་དེའི་དྲི་ཞིམ་པོ་དང་འོད་བཟང་པོས་འཇིག་རྟེན་གྱི་ཁམས་
མཐའ་ཡས་པ་རྒྱས་པར་འགེངས་པ་དང༌། སེམས་ཅན་སྨིན་པ་དང་སངས་རྒྱས་ཀྱི་ཞིང་རྣམ་
པར་དག་པའི་ཡོན་ཏན་ཕུན་སུམ་ཚོགས་པའི་ཞེས་གསུངས་སོ། །ས་དགུ་པ་སྨོན་ལམ་མཐའ་
28 ..



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། (༦
ཡས་པ་སྒྲུབ་པར་བཤད་པ་ནི་མི་རིགས་ཏེ། ས་བརྒྱད་པ་ལ་སྨོན་ལམ་གྱི་ཕ་རོལ་ཏུ་ཕྱིན་པ་
དང་ལྡན་པར་བཤད་པའི་ཕྱིར་རོ་ཟེར་ན། འབུམ་པ་ལྟར་ན་ས་དེར་བཤད་ཅེས་ཏེ་ས་གཞན་
ལ་ཡང་མི་སྒྲུབ་པ་ནི་མ་ཡིན་པས་སྨོན་ལམ་གྱི་ཁྱད་པར་འགའ་ཞིག་ས་དེ་ན་ཡང་སྒྲུབ་པས་
བྱ་བའམ། ཡང་ན་བརྒྱད་པ་ལ་དེ་བཏབ་པས་ས་དེ་ལ་སྨོན་ལམ་གྱི་འབྲས་བུ་ཡོངས་སུ་
རྫོགས་པ་ཡིན་པས་དེ་སྐད་བཤད་དོ། །འདི་ཉིད་རིགས་ཏེ་མདོ་ལས་ཕ་རོལ་ཏུ་ཕྱིན་པ་ག་
ཡོངས་སུ་རྫོགས་པས་སྨོན་ལམ་ཇི་ལྟར་བཏབ་པ་བཞིན་འགྲུབ་པས་སྨོན་ལམ་གྱི་འབྲས་བུ་
ཡོངས་སུ་རྫོགས་པ་ཡིན་ནོ་ཞེས་བཤད་པའི་ཕྱིར་རོ། །ཡང་ས་དེ་ལ་སོ་སོ་ཡང་དག་པར་རིག་
པ་བཞིའི་ཡེ་ཤེས་ཐོབ་པས། སེམས་ཅན་ཐམས་ཅད་ཀྱི་སྐད་ཤེས་པའི་ངེས་པའི་ཚིག་སོ་སོ་
ཡང་དག་པར་རིག་པ་དང་། ཆོས་རྣམས་ཀྱི་གཟུགས་ཅན་དང་དེ་མ་ཡིན་པ་ལ་སོགས་པའི་
རབ་ཏུ་དབྱེ་བ་ཐམས་ཅད་ཤེས་པའི་སྤོབས་པ་སོ་སོ་ཡང་དག་པར་རིག་པ་སྦྱོང་བར་གསུངས་
པས་གཞན་ཡང་མཚོན་ནོ། །དེ་ལ་མངལ་དུ་འཇུག་པ་མཆོག་ལ་དྲང་བའི་དོན་དུ་བཤད་པ་
ནི༑ དཔེར་ན་རྒྱལ་བུ་དོན་ཐམས་ཅད་གྲུབ་པ་དམ་པ་ཏོག་དཀར་པོར་གྱུར་པ་ན། གཟིགས་
པ་རྣམ་པ་བཞིས་གཟིགས་ཏེ། ཡུལ་ལ་ནི་གླིང་གཞན་སྤང་ནས་འཛམ་བུའི་གླིང་དུ་དེ་ཡི་ནང་
ནས་ཀྱང་ཡུལ་མ་ག་དྷ་ལ་གཟིགས་ཏེ་སྔོན་གྱི་སངས་རྒྱས་ཐམས་ཅད་མངོན་པར་རྫོགས་
པར་སངས་རྒྱས་པའི་གནས་ཡིན་པའི་ཕྱིར་རོ། །དུས་ལ་ནི་འགྲིབ་པའི་བསྐལ་པ་དེ་ཡི་ནང་
ནས་ཀྱང་ཚེ་ལོ་བརྒྱ་པ་ལགཟིགས་ཏེ་དེ་ནི་མར་འགྲིབ་པ་ཡིན་པས་སེམས་ཅན་སྐྱོ་བ་ཤས་
ཆེ་བ་དེ་ཡི་དོན་དུ་འགྱུར་བའི་ཕྱིར་རོ། །དེ་རིགས་ལ་ནི་རྒྱལ་རིགས་དེའི་ནང་ནས་ཀྱང་
ཤཱཀྱའི་རུས་ལ་གཟིགསཏེ་དེའི་དུསན་འཇིག་རྟེན་ན་དེ་ཁོ་ན་བསྔགས་པ་ཡིན་པའི་ཕྱིར་རོ།།
བཙུན་མོ་ལ་ནི་གཡོ་རྒྱུ་བརྒྱད་སྤངས་པའི་བུད་མེད་ཡིན་པའི་ཕྱིར་ཡུམ་སྒྱུ་མ་ལྷ་མཛེས་ལ་
གཟིགས་ཏེ། དེས་ན་ཐམས་ཅད་ཀྱི་བསྔགས་པའི་མངལ་དེ་ལྟ་བུར་འཇུག་པ་ཡིན་ནོ།།
2
3



བམ ,
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་ནི་སྤྱི་སྟེ་རྒྱལ་རིགས་དང་བྲམ་ཟེའི་རིགས་སོ། །རུས་ནི་བྱེ་བྲག་སྟེ་དཔེར་ན་ཤཱཀྱ་པ་ལྟ་
བུ་ཡིན་ནོ། །རིགས་དང་རུས་བཟང་ཡང་རང་གི་ཕ་དང་མའི་ཚན་ཁུ་ཤིན་ཏུ་ངན་པ་སྲིད་པས་
ཕ་དང་མའི་རབས་བདུན་ཚུན་ཆད་བཟང་བས་རྒྱུད་ཕུན་སུམ་ཚོགས་པའོ། །རང་ཉིད་འདོད་
པ་བཞིན་དུ་སྒྲུབ་པའི་འཁོར་དེ་དཔེར་ན་འདུན་པ་ཁ་ལོ་བ་ལྟ་བུའོ། །སྐྱེ་བ་ནི་དཔེར་ན་རྒྱལ་
བུ་དོན་གྲུབ་སྐྱེ་བ་ན་བརྒྱ་བྱིན་གྱིས་བུད་མེད་གཅིག་ཏུ་སྤྲུལ་ནས་ལེན་དུ་ཕྱིན་པ་ལ་རྒྱལ་བུ་
ནང་དུ་གཤེགས་ཏེ་དེ་ཕྱིས་རློམ་གྱིས་དོགས་པས་སོ། །དུས་ཕྱིས་རང་ཉིད་བྱོན་པ་ལ་བརྒྱ་
བྱིན་དང་ལྷ་དང་ཀླུ་ལ་སོགས་པ་ཐམས་ཅད་ཀྱིས་ཁྲུས་ལ་སོགས་པ་བྱས་པ་ལྟ་བུ་ཡིན་ནོ།།
ཤཱཀྱའི་ནི་ཨ་ཤད་ཐ་ཡིན་བྱམས་པའི་ནི་ཀླུ་ཤིང་ཡིན་བྱ་བ་ལ་སོགས་པ་དུ་མར་བཤད་པ་
ནི་སུག་ཏན་རེ་ཤིང་གཅིག་པོ་དེ་ཉིད་སངས་རྒྱས་རེ་རེ་བྱོན་པ་ན་མིང་གཞན་རེ་ཐོབ་པ་ཡིན་
ནོ་ལོ། །དེ་དག་ཐམས་ཅད་ལ་ཕུན་སུམ་ཚོགས་པ་སྦྱར་རོ། །མངལ་དུ་འཇུག་པ་ལ་སོགས་པ་
འདི་དག་ཐམས་ཅད་ས་བཅུའི་བྱང་ཆུབ་སེམས་དཔའ་སྐྱེ་བ་གཅིག་གིས་ཐོགས་པའམ། སྲིད་
པ་ཐ་མ་པ་བྱེད་པ་མ་ཡིན་ནམ་དེ་ས་དགུ་པ་ལ་ཇི་ལྟར་ཡིན་ཟེར་ན། བདེན་ཏེ་ཡོངས་སུ་བྱང་
བ་ནི་ས་བཅུ་པ་ལ་བྱེད་པ་ཡིན་པས་ས་འདི་ལ་ནི་དེ་སྦྱོང་བ་ཡིན་ནོ། །སྔ་མ་བཞིན་དུ་ཞེས་པ་
ནི་སདངཔོའི་ཡོངས་སུ་སྦྱོང་བརརྣམ་པ་ཐམས་ཅད་དུ་བསྐྱེད་པར་བྱ་བ་ལ་སོགས་པས་ཡིན་
ནོ །དེའི་ངེས་ཚིག་ནི། སོ་སོ་ཡང་དག་རིག་བློ་བཟང་། །ས་དེ་ལེགས་པའི་བློ་གྲོས་ཡིན།།
ཞེས་སོ། །
དེ་ལྟར་རྒྱུའི་སའི་ཡོངས་སུ་སྦྱོང་བ་བཤད་ནས་འབྲས་བུའི་སའི་ངོ་བོ་ཉིད་སྟོན་
ནོ༑ ༑འདིའི་ཡོངས་སུ་སྦྱོང་བ་མ་བཤད་པ་ནི། མ་ཧཱ་ལྟར་ན་ས་དང་པོའི་ཡོངས་སུ་སྦྱོང་བ་
བཤད་པས་མོས་པས་སྤྱོད་པའི་ས་ལས་ཁྱད་པར་དུ་འཕགས་པར་གྲུབ་ཟིན་པས་དེའི་དེ་མ་
བཤད་གསུང་སྟེ། སེང་བཟང་གི་དགོངས་པ་ནི་དེ་ཉིད་ཡིན་ཏེ། དེ་འབྲས་བུའི་ས་ཉིད་དུ་གྱུར་
?
$
fi



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
པས་དེ་དག་ལ་མ་བཤད་ཅེས་གསུངས་པས་སོ། ཁ་ཅིག་ན་རེ་མ་བཤད་པར་མ་གྲུབ་སྟེ་ངེས་
པར་འབྱུང་བའི་སྒྲུབ་པ་བརྒྱད་པོ་འདི་ཉིད་འདིའི་ཡོངས་སུ་སྦྱོང་བ་ཡིན་ནོ་ཟེར་བ་ནི་མི་
རིགས་ཏེ་དེ་ལྟར་ན་སྒྲུབ་པ་གསུམ་དུ་འགྱུར་བའི་ཕྱིར་རོ། །ཡང་ཁ་ཅིག་ན་རེ་ས་འདིའི་
ཡོངས་སུ་སྦྱོང་བ་ཡོད་བཞིན་དུ་མ་བཤད་པ་ནི་རྟོགས་པར་སླ་ནས་མ་གསུངས་ཟེར་རོ་འདི་
ཉིད་རིགས་ཏེ། ས་འདིའི་རང་གི་ངོ་བོ་ས་དགུ་པོའི་ཡོན་ཏན་ཐམས་ཅད་མངོན་དུ་བྱས་ཤིང་
དེ་ལས་ལྷག་པ་མངོན་དུ་བྱས་པས་དེ་ལས་འདའ་བ་དང༌། སངས་རྒྱས་ཀྱི་ཕྲིན་ལས་ཕུན་
སུམ་ཚོགས་པ་ཐོབ་པས་སངས་རྒྱས་ཀྱི་སར་བཤད་པ་རང་གིས་དེའི་སྦྱོང་བ་དོན་གྱིས་གྲུབ་
སྟེ་སྔར་ཐོབ་པའི་ཡོན་ཏན་རྣམས་དང་ཕྲིན་ལས་འབྲེལ་བར་བྱས་ཤིང་གོམས་པར་བྱེད་པ་
རང་འདིའི་དེ་ཡིན་པས་སོ། །འདི་ཉིད་བདེ་གསུངས་སོ། །ས་དགུ་པ་ནི་འགྲེལ་པའི་སྐབས་
སུ་བརྗོད་པར་བྱའོ། །དེ་ལ་འདའ་བའི་དོན་ནི་སྤངས་པ་ལ་མི་བྱ་སྟེ། དེ་དག་ཚད་མས་གྲུབ་
པའི་དོན་རྟོགས་པའི་ལམ་ཡིན་པས། ཚད་མ་སྔ་མས་གྲུབ་པ་ལ་ཚད་མ་ཕྱི་མས་དེའི་དོན་ལ་
གནོད་ཅིང་བློ་དེ་ཚད་མ་ཡིན་པ་སྤོང་ན་ནི་དེ་ཉིད་ཀྱི་དོན་ལ་གནོད་པ་དང་བློ་དེ་ཚད་མ་ཡིན་
པ་ལ་སྤོང་བྱེད་སྲིད་པས་གང་ལ་ཡང་ཡིད་རྟོན་བྱར་མེད་པར་འགྱུར་རོ། །དེས་ན་དེ་དག་
ཉམས་སུ་མྱོང་བར་བྱས་ནས་དེ་བས་ལྷག་པ་མངོན་དུ་བྱས་པ་ཙམ་ཡིན་ནོ། །བརྒྱད་པའི་ས་
ནས་རང་སངས་རྒྱས་ཀྱི་ས་ཡི་བར་ཇི་ལྟར་བྱང་ཆུབ་སེམས་དཔས་ཉམས་སུ་མྱོང་ཟེར་ན།
འཕགས་པ་ལྟར་ན་ཉན་ཐོས་དང་རང་སངས་རྒྱས་ཀྱི་ཤེས་པ་དང་སྤོང་བ་ཐམས་ཅདནི་བྱང་
ཆུབ་སེམས་དཔའི་མི་སྐྱེ་བའི་ཆོས་ལ་བཟོད་པ་ཐོབ་པའི་བཟོད་པར་འདུ་བའོ། །བཟོད་པ་དེ་
ཡང་གང་ཞེ་ན། སྡུག་བསྔལ་ལ་ཆོས་ཤེས་པའི་བཟོད་པའོ་ཞེས་གསུངས་པས་ན། བྱང་ཆུབ་
སེམས་དཔའི་ས་དང་པོ་རབ་ཏུ་དགའ་བ་རང་དུ་ཡོན་ཏན་ཡར་ལྡན་དུ་མྱོང་བ་ཡིན་ནོ། །སེང་
གེ་བཟང་པོ་ལྟར་ན་མི་སྐྱེ་བའི་ཆོས་ལ་བཟོད་པ་ནི་གཉིས་ཏེ། སྐྱེ་བ་མེད་པར་རྟོགས་པ་ལམི་
2
8 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སྐྲག་པའི་བཟོད་པ་ནི་ས་དང་པོ་ལ་བྱ་ལ། ཉོན་མོངས་པ་མི་སྐྱེ་བ་དང་ཡེ་ཤེས་མི་ཆོད་པས་མི་
སྐྱེ་བའི་ཆོས་ལ་བཟོད་པ་ནི་ས་བརྒྱད་པ་ལ་བྱ་བ་ཡིན་པས་ན་ཉན་ཐོས་དང་རང་རྒྱལ་གྱི་
རྟོགས་པ་ནི། བྱང་ཆུབ་སེམས་དཔའི་ས་དང་པོར་ཡོན་ཏན་ཡར་ལྡན་དུ་འདུས་ལ། དེ་དག་
གི་སྤང་བ་ནི་ས་བརྒྱད་པར་འདུས་སོ། །སྨོན་གནས་ཤེས་པའམ་མངོན་པར་ཤེས་པའི་ལས་
ལ་དབང་བའི་ཡེ་ཤེས་ནི་གང་གིས་ས་བཅུ་པ་སངས་རྒྱས་ཀྱི་སར་གནས་པའི་སངས་རྒྱས་ཀྱི་
ས་དེ་ནི་བྱང་ཆུབ་སེམས་དཔའི་ས་བཅུ་པ་ཡིན་པར་ཤེས་པར་བྱའོ། །མདོ་ལས་རབ་འབྱོར་
བྱང་ཆུབ་སེམས་དཔའ་སེམས་དཔའ་ཆེན་པོའི་ས་བཅུ་གང་ཞེ་ན། འདི་ལྟར་གང་གི་ཚེ་བྱང་
ཆུབ་སེམས་དཔའ་ཆེན་པོ་ཐབས་མཁས་པས་ཕ་རོལ་ཏུ་ཕྱིན་པ་དྲུག་ལ་སྤྱོད་པ་དང་ཞེས་པ་
ནས། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་ལ་སྤྱོད་པའི་ཚེ རིགས་ཀྱི་ས་དང་།
བརྒྱད་པའི་ས་དང་། མཐོང་བའི་ས་དང་། སྲབ་པའི་ས་དང་། འདོད་ཆགས་དང་བྲལ་བའི་ས་
དང༌། བྱས་པ་རྟོགས་པའི་ས་དང༌། ཉན་ཐོས་ཀྱི་ས་དང་། རང་སངས་རྒྱས་ཀྱི་ས་དང་། བྱང་
ཆུབ་སེམས་དཔའི་ས་ལས་ཡང་དག་པར་འདའ་སྟེ། རབ་འབྱོར་དེ་ལྟར་བྱང་ཆུབ་སེམས་པ་
སེམས་དཔའ་ཆེན་པོ་སདགུ་པ་ལས་ཡོངས་སུ་འདསནས་སངས་རྒྱས་ཀྱི་ས་ལ་གནས་པ་སྟེ།
རབ་འབྱོར་དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ས་བཅུའོ་ཞེས་གསུངས་སོ།།
དེ་ལ་མདོ་དང་བསྟན་བཅོསགཞན་ལས་ས་བཅུ་པ་ལ་སངས་རྒྱས་ཀྱི་སར་མ་བཤད་མོད་ཀྱི།
ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་ནས། བྱང་ཆུབ་སེམས་དཔའ་ཆེན་པོ་དཀར་པོ་རྣམ་
པར་མཐོང་བའི་ས་ཡོངས་སུ་རྫོགས་པར་བྱས་ནས་བླ་ན་མེད་པའི་བྱང་ཆུབ་ཏུ་མངོན་པར་
རྫོགས་པར་སངས་རྒྱའོ་ཞེས་པ་ནས་བྱང་ཆུབ་སེམས་དཔའ་ཆེན་པོ་སངས་རྒྱས་ཀྱི་ས་ཡོངས་
སུ་རྫོགས་པར་བྱས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་
རྫོགས་པར་འཚང་རྒྱའོ་ཞེས་གསུངས་ལ། བསྟན་བཅོས་ལས་ཀྱང་བཤད་པ་འདི་ལ། འདི་
288



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཇི་ལྟར་སངས་རྒྱས་ཀྱི་ས་ཡིན་ཟེར་ན། སངས་རྒྱས་ཀྱི་ས་དེ་ནི་ཕུན་སུམ་ཚོགས་པ་གཉིས་
ཡིན་ལ། འདི་དང་སངས་རྒྱས་ཀྱི་ས་གཉིས་ལ་གཞན་དོན་ཕུན་སུམ་ཚོགས་པ་ལ་ཁྱད་པར་
མེད་དོ་ཞེས་ནི། རྒྱུད་བླ་མ་ལས་རྗེས་ཐོབ་ཅེས་པས་བཤད་པ་ཡིན་ནོ། །དེས་ན་དེ་ཙམ་ལ་
དགོངས་ནས་དེར་གསུངས་སོ། །དེ་ཉིད་མི་རིགས་ཏེ་དེ་ཉིད་ལས་རང་གི་དོན་སྤངས་པ་དང་
ཡེ་ཤེས་ནི་རྒྱ་མཚོ་ཆེན་པོ་དང་བ་གླང་གི་རྨ་རྗེས་ཀྱི་ཆུའི་ཁྱད་པར་ཙམ་ཡོད་པར་བཤད་པས།
ཇི་སྲིད་ཡེ་ཤེས་ལ་ཁྱད་པར་ཡོད་པ་དེ་སྲིད་དུ་དེའི་ཕྲིན་ལས་ལ་ཡང་ཁྱད་པར་འོང་བས་དང་།
ཡང་ས་བཅུ་པའི་བྱང་ཆུབ་སེམས་དཔའ་ནི་རང་དང་རྟོགས་པ་མཉམ་པའི་བྱང་ཆུབ་སེམས་
དཔའི་དོན་བྱེད་པར་མི་ནུས་ལ། སངས་རྒྱས་ཀྱིས་ནི་ནུས་པའི་ཕྱིར་རོ་ཟེར་ན། སེང་གེ་
བཟང་པོས་བཤད་པ་ཅི་ཡང་མེད་དོ། །འཕགས་པས་སངས་རྒྱས་ཀྱིས་གཞན་དོན་མཛད་པ་
ནི་ཕྲིན་ལས་ལྷུན་གྱིས་གྲུབ་པ་དང་རྒྱུན་མི་ཆད་པ་གཉིས་ཀྱིས་བྱེད་པ་ཡིན་ལ། ས་བཅུ་པའི་
བྱང་ཆུབ་སེམས་དཔའ་ཡང་དེ་གཉིས་ཀྱིས་གཞན་གྱི་དོན་བྱེད་པས་དེ་ཙམ་གྱི་ཁྱད་པར་མེད་
པར་བཤད་དོ་ཞེས་དེ་བཞིན་གཤེགས་པའི་མཛད་པར་ཉེ་བར་གནས་པའི་ཕྱིར་རོ་ཞེས་
གསུངས་སོ། །དེས་ན་ཤེས་བྱ་མ་ལུས་པ་མ་ཤེས་པར་དེས་མ་ཁྱབ་པ་དང་རང་མཉམ་པའི་
དོན་བྱེད་པར་མ་ནུས་ཀྱང༌། རྟོག་པ་དང་འབད་རྩོལ་ལ་མི་ལྟོས་པ་དང༌། རྒྱུན་མི་ཆད་པ་
གཉིས་ཀྱི་དོན་གནས་སོ་སྐད་དོ། །འགྲེལ་པ་ལས་ཉན་ཐོས་ཞེས་པ་ནས་གོ་རིམ་བཞིན་དུ་
ཞེས་པའི་བར་ནི་ས་བརྒྱད་པར་སེང་གེ་བཟང་པོའི་བཤད་པའོ། །རིགས་དང་ཞེས་པ་ནས་
རང་སངས་རྒྱས་ཀྱི་ས་ཡི་བར་ནི་ས་བརྒྱད་ཀྱི་མདོ་ཚིག་གོ །བྱང་ཆུབ་སེམས་དཔའི་སའི་
བཤད་པ་དང་མདོ་ཚིག་ཕྱོགས་གཅིག་ཏུ་བྱས་པ་ནི་ཇི་སྐད་དུ་ཞེས་པ་ལ་སོགས་པའོ། །དེ་ལ་
རིགས་ཀྱི་ས་ནི་ཐེག་པ་གསུམ་གྱི་རིགས་ཡིན་ནོ། །དེ་ཡང་ས་མཚམས་ནི། ག་པ་ཆེན་པོའི་
ངེས་བྱེད་ཆ་བཞི་ཀ་ཡིན་ནོ། །བསེ་རུ་ལྟ་བུའི་རང་རྒྱལ་གྱི་ཡང་དེ་ཉིད་ཡིན་ནོ། །ཉན་ཐོས་ཀྱི་
28 ?



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཟོད་པ་ཆེན་པོ་ནས་ཡིན་ཏེ་དེ་དག་ཏུ་རིགས་ངེས་པས་སོ། །བརྒྱད་པ་ནི་ཡསབགྲངས་པ་
སྟེ་ཡེ་ཤེས་སྐད་ཅིག་མ་བཅོ་ལྔ་ལ་གནས་པའོ། །མཐོང་བ་ནི་དགེ་སྦྱོང་གི་ཚུལ་གྱི་འབྲས་བུ་
དང་པོ་མཐོང་བ་སྟེ་སྐད་ཅིག་མ་བཅུ་དྲུག་པ་ལ་གནས་པའོ། །སྲབ་པའི་ས་ནི་འདོད་པའི་
ཁམས་ཀྱི་སྒོམ་པས་སྤང་བར་བྱ་བའི་ཉོན་མོངས་པ་དྲུག་མན་ཆད་སྤངས་པའོ། །འདོད་
ཆགས་དང་བྲལ་བའི་ས་ནི་འདོད་པའི་ཁམས་ཀྱི་ཉོན་མོངས་པ་ཐམས་ཅད་སྤངས་པའོ།།
མཐོང་བས་སྤང་བར་བྱ་བ་དང་སྒོམ་པས་སྤང་བར་བྱ་བའི་ཉོན་མོངས་པརྣམས་སྤངས་པ་ནི་
བྱས་པ་ཡིན་ལ། བྱས་པ་དེ་ཤེས་པ་ནི་བྱས་པ་རྟོགས་པ་སྟེ། ཉོན་མོངས་པ་ཟད་པ་དང་སྡུག་
བསྔལ་མི་སྐྱེ་བར་ཤེས་པའི་ཉན་ཐོས་ཀྱི་བྱང་ཆུབ་བོ། །ཉན་ཐོས་ཀྱི་ས་ནི་ལན་ཅིག་ཕྱིར་འོང་
བའི་འབྲས་བུ་ཐོབ་པར་བྱ་བའི་ཕྱིར་ཞུགས་པ་ལ་སོགས་པ་གསུམ་ལ་བྱའོ། །སྤྱིའི་སྒྲ་དེ་བྱེ་
བྲག་ལ་འཇུག་པར་ཅིས་ཤེས་སྙམ་ན། ཐེག་པ་གསུམ་གྱི་སའི་ཡོན་ཏན་ཐམས་ཅད་བྱང་ཆུབ་
སེམས་དཔའི་ས་བཅུ་པར་འདུས་པར་རྣམ་པར་བཞག་པར་སངས་རྒྱས་ཀྱི་དགོངས་པས་ཉན་
ཐོས་ཀྱི་ས་བརྒྱད་ཀྱི་ཡོན་ཏན་འཇོག་པ་ལས་ལྔ་པོ་རང་མིང་གིས་བྱུང་པས་ཤུགས་ཀྱིས་དེ་
གསུམ་ལ་འཇུག་པ་ཡིན་པས་ཉན་ཐོས་ཀྱི་ས་དང་ཞེས་པ་དེས་བརྗོད་བྱ་ཉིད་དུ་བསྡུས་པའོ།།
བཙུན་པ་རྣམ་གྲོལ་གྱིས་ཉན་ཐོས་ཀྱི་ས་མ་བགྲངས་པར་དཀར་པོ་རྣམ་པར་མཐོང་བའི་ས་
བགྲངས་སོ། ཁྲི་བརྒྱད་སྟོང་པ་ལས་ཉན་ཐོས་ཀྱི་ས་མེད་དོ། །རང་སངས་རྒྱས་དང་བྱང་ཆུབ་
སེམས་དཔའི་སའི་བཤད་པ་ནི་སླའོ། །སེང་གེ་བཟང་པོས་ཉི་ཁྲི་ལྔ་སྟོང་པ་ལས་འབྱུང་ཞེས་
བརྗོད་པ་ལ་དེ་ལས་སངས་རྒྱས་སུ་བརྗོད་པར་བྱའོ་ཞེས་འབྱུང་ཡང་། ཡང་དག་པར་རྫོགས་
པའི་སངས་རྒྱས་སུ་བརྗོད་པར་མི་བྱའོ་ཞེས་ནི་མི་འབྱུང་ངོ༌། །འཕགས་པས་ལུང་གཞན་ལས་
འབྱུང་ཞེས་གསུངས་སོ། །
བཞི་པ་གཉེན་པོའི་ཚོགས་ནི། མཐོང་དང་སྒོམ་པའི་ལམ་དག་ལ་ཞེས་པ་ལ་
2 3 ()



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
སོགས་པ་སྟེ། རྒྱ་དཔེ་ལས་བརྒྱད་རྣམས་ཞེས་ཡོད་དོ། །མཐོང་བའི་ལམ་ལ་ཞེས་པ་ནི་དབྱེ་
བའི་གཞིའོ། །གཉེན་པོ་རྣམ་པ་བཞི་ཤེས་བྱ་ཞེས་པ་ནི་གྲངས་ཀྱི་དབྱེ་བའོ། །གཟུང་དང་
འཛིན་པའི་རྣམ་རྟོག་བཞི། །ཉེ་བར་ཞི་བར་བྱ་བའི་ ཕྱིར། །ཞེས་པ་ནི་དེའི་རྒྱུ་མཚན་ནོ།།
སྒོམ་པའི་ལམ་ཡང་དེ་དང་འདྲའོ། །བསྟན་བཅོས་སུ་སླ་ཆོས་སུ་ཕྱོགས་གཅིག་ཏུ་མཛད་པ་
ཡིན་ནོ། །བརྒྱད་སྟོང་པའི་མདོ་ནས། ཐེག་པ་ཆེན་པོ་དེསགངནསངེས་པར་འབྱུང་། གང་དུ་
གནས་པར་འགྱུར། གང་གིས་ངེས་པར་འབྱུང་། གང་ཞིག་ངེས་པར་འབྱུང་བར་འགྱུར་ཞེས་
དྲི་བ་བཞི་དྲིས་པ་ལ། ལན་དུ་འཁོར་བ་ནས་དང༌། སངས་རྒྱས་ཀྱི་སར་དང་། མི་དམིགས་
པའི་རྣམ་པས་དང༌། བྱང་ཆུབ་སེམས་དཔའ་འབྱུང་ངོ་ཞེས་ཀུན་རྫོབ་ཀྱི་བདེན་པའི་རྣམ་པ་
ལ་བརྟེན་ནས་མཐོང་བས་སྤང་བར་བྱ་བའི་རྟོག་པ་བཞིའི་གཉེན་པོར་གསུངས་ལ། ཡང་
གང་ནས་ཀྱང་འབྱུང་བ་མེད། གང་དུ་ཡང་གནས་པར་འགྱུར་བ་མེད་དོ། །གང་གིས་ངེས་
པར་འབྱུང་བར་འགྱུར་བ་ཡང་མེད། གང་ཡང་འབྱུང་བར་འགྱུར་བ་མེད་དོ་ཞེས་དོན་དམ་
པའི་བདེན་པ་ལ་བརྟེན་ནས་ལན་བཏབ་པས་ནི་སྒོམ་པས་སྤང་བར་བྱ་བའི་རྟོག་པ་བཞིའི་
གཉེན་པོར་གསུངས་སོ། །ཉི་ཁྲི་ནས་དྲི་བ་གསུམ་གྱི་ལན་བཏབ་པས་སྟོན་ཏེ། བརྒྱད་སྟོང་
མདོ་འགྲེལ་དང་བབས་མི་མཐུན་སྟེ་མདོ་ཤིན་ཏུ་མང་ངོ༌། །སེང་གེ་བཟང་པོའི་བརྒྱད་སྟོང་
པའི་འགྲེལ་པ་ལས་མཐོང་བས་སྤང་བར་བྱ་བ་དང་། སྒོམ་པས་སྤང་བར་བྱ་བ་གཉིས་ལ།
ཀུན་ནས་ཉོན་མོངས་པ་ལ་སོགས་པ་བཞི་ཡི་དངོས་པོ་ལ་བརྟེན་པ་དང༌། དེ་བཞིའི་རྣམ་པ་
ལ་བརྟེན་པ་ཞེས་བཤད་པ་ལ། འདིར་ཐམས་ཅད་དངོས་པོ་ལ་བརྟེན་པར་བཤད་པ་ཇི་ལྟར་
ཡིན་ཟེར་ན། འགལ་བ་མེད་དེ་འདིའི་དོན་ཡང་རགས་པ་དང་ཕྲ་བར་སྟོན་པ་ཡིན་ལ། ཕ་
ཀིར་ཡང་རགས་པ་དང་ཕྲ་བར་སྟོན་པ་ཡིན་ནོ། །བདེན་པ་ཞེས་པ་སྔོན་གྱི་དཔེ་ལ་མེད་དོ།།
མ་ཧཱའི་འགྱུར་ལྟར་ན་བདེན་པ་གཉིས་པོ་དེ་ལམ་གཉིས་ཀྱིས་མངོན་དུ་བྱེད་ཅེས་འགྲེལ་
2
） 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སང།་
འདོད་པར་འདུག་གོ །དེས་འགྱུར་ཡང་འདི་ལྟར་ལེགས་ཏེ་གནས་སྐབས་ཀྱི་ཁྱད་པར་མངོན་
དུ་བྱ་བ་བདེན་པ་གཉིས་ལ་བརྟེན་ནས་གཉེན་པོ་རྣམ་པ་བརྒྱད་དོ་ཞེས་སོ། །ཉེ་བར་ཞི་བར་
བྱ་བའི་ཕྱིར་མི་མཐུན་ཕྱོགས་ཀྱི་རབ་ཏུ་དབྱེ་བས་ལམ་གཉིས་པོ་ཁོ་ནའི་གནས་སྐབས་ཀྱི་
ཁྱད་པར་བདེན་པགཉིས་ཀའི་རྣམ་པ་ལ་བརྟེན་ནས་ས་བརྒྱད་མངོན་དུ་བྱའོ་ཞེས་ཕྱིས་ཟེར་
རོ༑ ༑དེས་ན་བདེན་པ་གཉིས་ཀའི་རྣམ་པ་ལ་བརྟེན་ནས་བསྟན་པ་ཞེས་པའི་དོན་ཡིན་ནོ། །
དེ་ལྟར་དང་པོ་མི་མཐུན་པའི་ཕྱོགས་ཀྱིས་མི་ཚུགས་པར་བྱ་བའི་ཕྱིར་གོ་
བགོས་ནས། ཐེག་པ་ཆེན་པོའི་ལམ་རྒྱུ་དང་འབྲས་བུ་དང་བཅས་པ་ལ་འཇུག་གོ །ཞུགས་པ་
ལས་ཚོགས་གསོག་གོ །ཚོགས་བསགས་པ་དང་ལྡན་པ་ནི་འབྲས་བུ་ངེས་པར་འབྱུང་བའི་
གཞི་བརྒྱད་དུ་ངེས་པར་འབྱུང་བར་འགྱུར་བས་དེའི་སྒྲུབ་པ་སྟོན་ནོ། །དེ་ལ་སུ་གཏ་ནིཆོས་
བརྒྱད་པོ་འདི་ཐམས་ཅད་རྒྱུའི་ཆོས་སུ་བྱེད་དེ། དེ་ནི་ངེས་པར་འབྱུང་བའི་གཞི་དང་དེའི་སྒྲུབ་
པ་འདྲེས་པས་མངོན་ནོ། །མ་ཧཱ་ནི་ངེས་པར་འབྱུང་བའི་སྒྲུབ་པ་སྟོན་པ་ནི་ཆེད་དུ་བྱ་དང་
མཉམ་ཉིད་དང༌། ཞེས་བྱ་བ་ལ་སོགས་པའོ། །འདི་ཡང་ངེས་པར་འབྱུང་བའི་གཞི་བརྒྱད་
ཀྱིས་རྣམ་པ་བརྒྱད་དོ། །གཞི་བརྒྱད་ནི་མདོར་ན་གཉིས་ཏེ། སྤྱིའི་རང་བཞིན་དང་ཁྱད་པར་
གྱི་རང་བཞིན་ནོ། །དང་པོ་ནི་ཆེད་དུ་བྱ་བ་སྟེ་སྔར་བཤད་པ་གསུམ་པོ་ཉིད་དོ། །དེ་ཉིད་ཀྱང་
ཁྱད་པར་གྱི་དབྱེ་བ་རྣམ་པ་གསུམ་ལས། སེམས་ཆེ་བ་ཉིད་ནི་མཉམ་པ་ཉིད་དང་སེམས་ཅན་
གྱི་དོན་དང་འབད་པ་མེད་པ་གསུམ་དུ་བཞག་སྟེ། མཉམ་པར་རྟོགས་པས་སེམས་ཅན་ཀུན་
གྱི་དོན་ལ་འབད་པ་མེད་པར་འཇུག་པ་ནི་གཞན་དོན་ཕུན་སུམ་ཚོགས་པ་ཡིན་པས་སོ།།
སྤོང་བ་ཆེན་པོ་ཉིད་ནི་མཐར་འཛིན་པའི་ཕྱིན་ཅི་ལོག་ཐམས་ཅད་སྤངས་པ་མི་གནས་པའི་མྱ་
ངན་ལས་འདས་པ་དང་། ཐེག་པ་གསུམ་གྱིས་བསྡུས་པའི་ཡོན་ཏན་ཐམས་ཅད་ཐོབ་པ་སྟེ།
རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་ཁོ་ན་མཐའ་ལས་འདས་པ་དང༌།
2
3 2



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
ཐེག་པ་གསུམ་གྱི་གནས་སྐབས་ཀྱི་དོན་ཐོབ་པ་གཉིས་སུ་རྣམ་པར་བཞག་གོ །རྟོགས་པ་
ཆེན་པོ་ནི། རྣམ་པ་ཐམས་ཅད་མཁྱེན་པ་ཉིད་ཡོངས་སུ་རྫོགས་པ་དང་སྔོན་གྱི་ཚེ་ཐོབ་པ་ལམ་
གྱི་རང་བཞིན་ཅན་དྲན་པ་ཉེ་བར་བཞག་པ་ལ་སོགས་པའི་ཡེ་ཤེས་ཤིན་ཏུ་ཁྱད་པར་ཅན་དུ་
གནས་པའི་རང་བཞིན་གཉིས་སུ་བཞག་གོ །དེ་ལྟར་སྤྱིར་གཅིག་དང་བྱེ་བྲག་ཏུ་བདུན་དུ་
རྣམ་པར་བཞག་པ་ནི་ངེས་པར་འབྱུང་བའི་གཞི་བརྒྱད་ཡིན་པས་དེར་ངེས་པར་འབྱུང་བ་
བརྒྱད་དུ་བཤད་དོ་ཞེས་གསུངས་སོ། །དེ་ཡང་སེང་གེ་བཟང་པོས་ལམ་གྱི་ངེས་པར་འབྱུང་
བར་བྱ་བའི་སྐབས་སུ་བྱང་ཆུབ་ཐོབ་པར་བྱེད་པའི་ལས་ཞེས་བཤད་པ་དང་མི་མཐུན་ལ།
སེམས་ཅན་ཀུན་གྱི་མཆོག་ཉིད་ཀྱི་སེམས་ཆེ་བ་གཞན་དོན་དུ་མདོ་དང་བསྟན་ཆོས་གང་ལས་
ཀྱང་གསལ་བ་མེད་པས་མི་རིགས་སོ། །
དེ་བས་ན་འདི་ལ་དོན་གསུམ་གྱིས་ཤེས་པར་བྱ་སྟེ། ངེས་པར་འབྱུང་བར་བྱ་བའི་
གཞི་དང༌། དེའི་སྒྲུབ་པ་དང༌། སྒྲུབ་པ་དེའི་རྒྱུའོ། །དང་པོ་ལ་གཉིས་ཏེ། འབྲས་བུ་མཐར་
ཐུག་པ་དང༌། རྒྱུ་མཐར་ཐུག་པའོ། །དང་པོ་ནི་ཆེད་དུ་བྱ་བ་ནས་རྣམ་པ་ཐམས་ཅད་མཁྱེན་
པའི་བར་བདུན་ནི་སངས་རྒྱས་ཀྱི་སའི་ཡིན་ཏེ། འགྲེལ་མགོ་དང་འགྲེལ་ཞབས་སངས་རྒྱས་
ཀྱི་སའི་ཡིན་པའི་ཕྱིར་རོ། །གཉིས་པ་ཁྱད་པར་གྱི་ལམ་ནི་རྒྱུ་མཐར་ཐུག་རྡོ་རྗེ་ལྟ་བུ་ཡིན་ཏེ་དེ་
སྒོམ་པའི་ལམ་ལ་བརྟེན་པ་ཡིན་ནོ་ཞེས་བཤད་པའི་ཕྱིར་རོ། །དེ་དག་གི་སྒྲུབ་པ་ལ། དང་པོ་
བདུན་གྱི་སྒྲུབ་པ་ནི་རྡོ་རྗེ་ལྟ་བུ་ཉིདཡིནཏེ་དེས་གཞི་བདུན་པོ་དེ་རྣམས་འབྱིན་ཞིང་ཐོབ་པར་
བྱེད་པ་སྐྱེད་པར་བྱེད་པའི་ཕྱིར་རོ། །ལམ་དེ་ཉིད་ཀྱི་སྒྲུབ་པ་ནི་རྡོ་རྗེ་ལྟ་བུའི་སྦྱོར་བའི་ལམ་
གྱིས་བསྡུས་པ་སྟེ། དེས་དེ་ཐོབ་པར་བྱེད་པའི་ཕྱིར་རོ། །དེས་ན་ལྟོས་ས་ཐ་དད་ལ་ལྟོས་ནས་
དེ་ནི་ངེས་པར་འབྱུང་བའི་སྒྲུབ་པ་དང་། བཞི་གཉིས་ཀར་ཡང་འགྱུར་རོ། དེ་ལ་རྒྱུ་མཚན་
མཚུངས་པའི་ཕྱིར་ངེས་པར་འབྱུང་བའི་གཞིའི་ལྡོག་པ་ཐ་དད་ཀྱི་དབང་དུ་བྱས་ན་ནི་སྒྲུབ་པ་
2 G
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་བཅུ་བཞིར་འགྱུར་ལ། ངེས་པར་འབྱུང་བའི་གཞིའི་ངོ་བོ་ཐ་དད་ཀྱི་དབང་དུ་བྱས་ན་ནི་
སྒྲུབ་པ་ཡང་གཉིས་སུ་འགྱུར་རོ་ཞེས་བྱ་བའི་རྩོད་པའི་གནས་ཤིག་ཡོད་དོ། །སྒྲུབ་པ་དེའི་རྒྱུ་
ནི་ཆོས་ཀྱི་སྤྲིན་མན་ཆད་ཀྱི་ཚོགས་ཡིན་ཏེ་ཚོགས་བསགས་པ་ལས་འབྲས་བུ་མཐར་ཐུག་པ་
དེ་གཉིས་སུ་ངེས་པར་འབྱུང་བའི་སྒྲུབ་བའི་གནས་སྐབས་སུ་འགྱུར་བའི་ཕྱིར་རོ། །དེ་ལ་སྒྲུབ་
པ་ལ་འཇུག་པའི་དུས་ཀྱི་ཆེད་དུ་བྱ་བ་གསུམ་པོ་ནི་གཙོ་བོ་ཡིན་ལ་དེ་ཡང་མངོན་དུ་གྱུར་པ་ན་
འབྲས་བུ་ཡིན་དུས་ཀྱི་ཆེད་དུ་བྱ་བ་གསུམ་པོ་ནི་གཙོ་བོ་ཡིན་ལ་དེ་ཡང་མངོན་དུ་གྱུར་པ་ན་
འབྲས་བུ་ཡིན་པས་འབྲས་བུ་གསུམ་པ་དེར་ངེས་པར་འབྱུང་དགོས་པས་ངེས་པར་འབྱུང་
བར་བྱ་བ་ཡུལ་དེ་གསུམ་བསྟནཏོ། །དེར་ངེས་པ་འབྱུང་བ་ལ་ཡང་མཉམ་པ་ཉིད་དུ་ངེས་པར་
འབྱུང་དགོས་ཏེ། གལ་ཏེ་ཆོས་ཐམས་ཅད་མཉམ་པ་ཉིད་དུ་རྟོགས་པ་མེད་ན་ཆེད་དུ་བྱ་བ་
དེར་ངེས་པར་འབྱུང་བ་མི་འོང་བས་དེ་སྟོན་ནོ། །དེ་ཡང་སེམས་ཅན་ཐམས་ཅད་ཀྱི་ནང་ན་
མཆོག་ཏུ་གྱུར་པ་ལ་ནི་སྤོང་བ་ཆེ་བ་དགོས་ལ། དེ་ལ་ཡང་ཆོས་ཐམས་ཅད་མཉམ་པ་ཉིད་དུ་
རྟོགས་པའི་རྟོགས་པ་ཆེ་བ་དགོས་པའི་ཕྱིར་རོ། །དེར་ངེས་པར་འབྱུང་བ་ལ་ཡངསེམས་ཅན་
གྱི་དོན་དུ་ངེས་པར་འབྱུང་དགོས་ཏེ། གལ་ཏེ་སེམས་ཅན་གྱི་དོན་ཐོགས་པ་མེད་པར་ཁྱད་
པར་བྱེད་པ་མེད་ན་མཉམ་པ་ཉིད་རྟོགས་པ་མི་འབྱུང་བས་དེ་བསྟན་ཏོ། །དེ་ཡང་སེམས་ཅན་
གྱི་དོན་ཁྱད་པར་བྱེད་མ་ནུས་ན་ཚོགས་མ་རྫོགས་པ་ཡིན་ལ་དེ་མ་རྫོགས་ན་རྟོགས་པ་ཕུན་
སུམ་ཚོགས་པ་སྐྱེ་མི་སྲིད་པའི་ཕྱིར་རོ། །དེར་ངེས་པར་འབྱུང་བ་ལ་ཡང་ལྷུན་གྱིསགྲུབ་པར་
ངེས་པར་འབྱུང་དགོས་ཏེ། གལ་ཏེ་འབད་རྩོལ་ཉེ་བར་ཞི་བ་མེད་ན་སེམས་ཅན་གྱི་དོན་ཁྱད་
པར་བྱེད་པ་མི་འོང་པས་དེ་བསྟན་ཏོ། །དེ་ཡང་འབད་རྩོལ་ལ་ལྟོས་ན་དེས་གར་མ་སླེབ་པ་
ཞིག་ཏུ་སེམས་ཅན་གྱི་དོན་ཡལ་བར་དོར་བའི་ཕྱིར་རོ། །དེར་ངེས་པར་འབྱུང་བ་ལ་ཡང་
མཐའ་ལས་འདས་པར་ངེས་པར་འབྱུང་དགོས་ཏེ། གལ་ཏེ་འཁོར་བ་དང་མྱ་ངན་ལས་འདས་
29 4



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
པ་རྟག་པ་དང་ཆད་པའི་མཐའ་ཐམས་ཅད་ལས་ངེས་པར་འབྱུང་བ་མེད་ན་འབད་རྩོལ་
ཐམས་ཅད་ཞི་བ་མི་འབྱུང་བས་དེ་བསྟན་ཏོ། །དེ་ཡང་འཁོར་བ་དང་མྱ་ངན་ལས་འདས་པ་
གང་ལགནས་ཀྱང་འབད་རྩོལ་འབྱུང་བས་སོ། །ཡང་ན་འཁོར་བ་དང་མྱ་ངན་ལས་འདས་པ་
ལ་མཚན་མར་འཛིན་ན་དེ་དག་སྤང་བ་དང་ཐོབ་པའི་དོན་དུ་འབད་རྩོལ་འབྱུང་བའི་ཕྱིར་རོ།།
དེར་ངེས་པར་འབྱུང་བ་ལ་ཡང་ཐོབ་པའི་མཚན་ཉིད་དུ་ངེས་པར་འབྱུང་དགོས་ཏེ། གལ་ཏེ་
ཐེག་པ་གསུམ་གྱི་དོན་ཐམས་ཅད་མ་ལུས་པར་ཐོབ་པ་མེད་ན་མཐའ་ལས་འདས་པའི་ངེས་
འབྱུང་མི་འོང་བས་དེ་བསྟན་ཏོ། །དེ་ཡང་ཉན་ཐོས་དང་རང་རྒྱལ་གྱི་དོན་ཐོབ་པས་འཁོར་
བའི་ཆོས་ཀྱི་མཚན་མར་འཛིན་པ་སྤོང་ལ། ཐེག་པ་ཆེན་པོའི་དོན་ཐོབ་པས་ནི་ཉན་ཐོས་དང་
རང་རྒྱལ་གྱི་ཆོས་ཀྱི་མཚན་མར་འཛིན་པ་སྤོང་བའི་ཕྱིར་རོ། །ཡང་ན་ཐེག་པ་གསུམ་གྱི་
སྤངསཔ་ཐོབ་པ་དང་དེ་གསུམ་གྱི་རྟོགས་པ་ཐོབ་པས་རིམ་པ་བཞིན་སྤོང་ངོ༌། །དེརངེས་པར་
འབྱུང་བ་ལ་ཡང་རྣམ་པ་ཐམས་ཅད་མཁྱེན་པར་ངེས་པས་འབྱུང་དགོས་ཏེ། གལ་ཏེ་རྣམ་པ་
ཐམས་ཅད་མཁྱེན་པ་མ་ཐོབ་ན་ཐེག་པ་གསུམ་གྱི་དོན་ཐམས་ཅད་ཐོབ་པ་མི་འོང་བས་དེ་
བསྟན་ཏོ། །དེ་ཡང་རྣམ་པ་ཐམས་ཅད་མཁྱེན་པ་མ་ཐོབ་ན་ཐེག་པ་འོག་མ་གཉིས་ཀྱི་དོན་
ཐམས་ཅད་ཐོབ་པ་སྲིད་ཀྱང་ཐེག་པ་ཆེན་པོའི་དོན་ཐམས་ཅད་ཐོབ་པ་མི་སྲིད་པའིཕྱིར་རོ། །
ཆོས་བདུན་པོ་དེ་དག་ལ་བསྐྱེད་བྱ་སྐྱེད་བྱེད་ཀྱི་ཚུལ་ནི་མི་སྲིད་དེ་ཐམས་ཅད་སངས་རྒྱས་ཀྱི་
ས་ལ་ངོ་བོ་གཅིག་ཏུ་ཡོད་པའི་ཕྱིར་རོ། །འབུམ་པ་ནི་རྣམ་པར་བཞག་འཇོག་ཡིན་ཟེར་རོ།།
འོན་ཀྱང་མེད་ན་མི་འབྱུང་བ་ཁྱབ་བྱ་ཁྱབ་བྱེད་ཀྱི་ཚུལ་ཡིན་ནོ། །དེར་ངེས་པར་འབྱུང་བ་
ལ་ཡང་ལམ་དུ་ངེས་པར་འབྱུང་དགོས་ཏེ། གལ་ཏེ་ཁྱད་པར་གྱི་ལམ་དུ་ངེས་པར་འབྱུང་བ་
མེད་ན་རྣམ་པ་ཐམས་ཅད་མཁྱེན་པར་ངེས་པར་འབྱུང་བ་མི་འོང་བས་དེ་བསྟན་ཏོ། །དེ་ནི་
དེའི་རྒྱུ་ནུས་པ་ཐོགས་མེད་ཡིན་པའི་ཕྱིར་རོ། །འདི་ནི་རྒྱུ་འབྲས་མཚན་ཉིད་པ་ཡིན་ནོ། །དེ་
2 9
5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟ་ན་སྔ་མ་སྔ་མ་ནི་ཕྱི་མ་ཕྱི་མའི་མཐར་ཐུག་ལ། དེ་ཡང་མཐར་ལམ་གྱི་ངེས་པར་འབྱུང་བ་ལ་
ཐུག་པས་དེར་ངེས་པར་འབྱུང་བའི་སྒྲུབ་པ་གཅིག་ཁོ་ནར་འགྱུར་རོ་བྱས་པ་ལ། འབུམ་པན་
རེ་ཆོས་ཐམས་ཅད་སྟོང་པ་དང་བདག་མེད་པ་ཡིན་ཡང་མངོན་པར་རྟོགསཔ་བརྒྱད་དུ་འཇོག་
པ་བཞིན་དུ། འབྲས་བུའི་གནས་སྐབས་ན་དངོས་པོ་གཅིག་ཀྱང་ལྡོག་པ་བདུན་ཡོད་པ་ཡིན་
ལ༑ དེའི་སྟེང་དུ་རྒྱུའི་གནས་སྐབས་ཀྱི་དངོས་པོ་ཐ་དད་པ་ཞིག་བསྣན་པས་གཞི་བརྒྱད་ཡོད་
ལ༑ དེ་དག་ལ་ལྟོས་ན་སྒྲུབ་པ་ཡང་རྒྱུ་མཐར་ཐུག་པའི་བདུན་དང་དེའི་གོང་གི་གཅིག་སྟེ་
བརྒྱད་ཡིན་ཟེར་རོ། །འགྲེལ་པ་ལས་ཆེད་དུ་བྱ་བ་ཇི་སྐད་བཤད་པ་ཅེས་པ་ནི་མདོ་ལས་
བཅོམ་ལྡན་འདས་ཐེག་པ་ཆེན་པོ་ཐེག་པ་ཆེན་པོ་ཞེས་བགྱི་བ་ནི་ལྷ་དང་མི་དང་ལྷ་མ་ཡིན་དུ་
བཅས་པའི་འཇིག་རྟེན་ཟིལ་གྱིས་མནན་ཏེ་འབྱུང་བར་འགྱུར་བ་དེའི་སླད་དུ་ཐེག་པ་ཆེན་པོ་
ཞེས་བགྱིའོ། །རབ་འབྱོར་གལ་ཏེ་འདོད་པའི་ཁམས་དེ་བཞིན་ཉིད་དུ་གྱུར་ཅིང་མ་ནོར་བདེ་
བཞིན་ཉིད་དང་། གཞན་མ་ཡིན་པ་དེ་བཞིན་ཉིད་དང་། ཕྱིན་ཅི་མ་ལོག་པ། ཡང་དག་པ་དེ་
ཁོ་ན། ཇི་ལྟ་བ་བཞིན་ཡིན་ཞིང་། རྟག་ཅིང་བརྟན་ལ། ཐེར་ཟུག་མི་འགྱུར་བའི་ཆོས་ཅན་གྱི་
དངོས་པོ་ཡིན་གྱི། དངོས་པོ་མེད་པ་མ་ཡིན་ན་ནི། ཐེག་པ་ཆེན་པོ་འདིས་ཀྱང་ལྷ་དང་མི་དང་
ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན་ཞིང་འབྱུང་བར་མི་འགྱུར་བ་ཞིག་ན་
ཞེས་པ་ལ་སོགས་པ་གསུངས་སོ། །
ཆོས་ཐམས་ཅད་མཉམ་པ་ཉིད་དང་ཞེས་པ་ནི་མདོ་ལས། རབ་འབྱོར་ཐེག་པ་དེ་ནི་
ནམ་མཁའ་དང་མཉམ་ཞེས་སྨྲས་པ་ནི། དེ་དེ་བཞིན་ནོ་དེ་དེ་བཞིན་ཏེ་ཐེག་པ་དེ་ནི་ནམ་
མཁའ་དང་མཉམ་པའོ། །འདི་ལྟ་སྟེ་ནམ་མཁའ་ལ་ནི་ཤར་ཕྱོགས་དམིགས་སུ་མེད་དོ། །ལྷོ་
དང་ནུབ་དང་བྱང་དང་ཕྱོགས་མཚམས་དམིགས་སུ་མེད་དོ། །དེ་བཞིན་དུ་ཐེག་པ་ཆེན་པོ་དེ་
ལ་ཡང་ཤར་ལ་སོགས་པ་དམིགས་སུ་མེད་དེ། དེའི་ཕྱིར་ཐེག་པ་ཆེན་པོ་ནམ་མཁའ་དང་
2g 6



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། [༦
མཉམ་ཞེས་བྱའོ་ཞེས་པ་ལ་སོགས་པ་གསུངས་སོ། །སེམས་ཅན་གྱི་དོན་ཁྱད་པར་བྱེད་པ་
དང་ཞེས་པནི་མདོ་ལས་རབ་འབྱོར་ཇི་ལྟར་ནམ་མཁའ་ལ་སེམས་ཅན་གཞལ་དུ་མེད་གྲངས་
མེད་པ་ཚད་མེད་པ་རྣམས་ཀྱི་གོ་སྐབས་ཡོད་པ་དེ་བཞིན་དུ་ཐེག་པ་ཆེན་པོ་འདི་ལ་ཡང་
སེམས་ཅན་གཞལ་དུ་མེད་གྲངས་མེད་ཚད་མེད་པ་རྣམས་ཀྱི་གོ་སྐབས་ཡོད་པ་ཡིན་ནོ་ཞེས་
སྨྲས་པ་དེ་ནི་དེ་དེ་བཞིན་ནོ། །དེ་དེ་བཞིན་ཏེ། ཇི་ལྟར་ནམ་མཁའ་ལ་སེམས་ཅན་གཞལ་དུ་
མེད་གྲངས་མེད་ཚད་མེད་པའི་གོ་སྐབས་ཡོད་པ་དེ་བཞིན་དུ། ཐེག་པ་ཆེན་པོ་འདི་ལ་ཡང་
སེམས་ཅན་གཞལ་དུ་མེད་གྲངས་མེད་ཚད་མེད་པའི་གོ་སྐབས་ཡོད་དོ། །དེ་ཅིའི་ཕྱིར་ཞེ་ན།
རབ་འབྱོར་སེམས་ཅན་མེད་པའི་ཕྱིར་ནམ་མཁའ་མེད་པར་རིགས་པར་བྱའོ་ཞེས་པ་ལ་
སོགས་པ་གསུངས་སོ། །མཚན་མ་མེད་པར་བྱེད་པ་ཐམས་ཅད་དུ་བྱེད་པ་ཉིད་ཀྱིས་ལྷུན་
གྱིས་གྲུབ་པ་དང་ཞེས་པ་ནི་མདོ་ལས། རབ་འབྱོར་ཐེག་པ་ཆེན་པོ་དེ་ལ་འོང་བའམ་འགྲོ་བ་
མི་མཐོང་གནས་པ་མི་མཐོང་ཞེས་སྨྲས་པ་ནི་དེ་དེ་བཞིན་ནོ་དེ་དེ་བཞིན་ཏེ། ཐེག་པ་ཆེན་པོ་
ལ་འོང་བའམ་འགྲོ་བ་མི་མཐོང་། གནས་པ་ཡང་མི་མཐོང་ངོ༌། །དེ་ཅིའི་ཕྱིར་ཞེན། རབ་
འབྱོར་ཆོས་ཐམས་ཅད་ནི་གཡོ་བ་མེད་པས་ཏེ། དེ་དག་གང་ནས་ཀྱང་འོང་བ་མེད་དོ། །གང་
དུ་ཡང་འགྲོ་བ་མེད་དོ། །གར་ཡང་གནས་པར་འགྱུར་བ་མེད་དོ། །དེ་ཅིའི་ཕྱིར་ཞེ་ན། དེ་ནི་
འདི་ལྟར་གཟུགས་ཀྱི་རང་བཞིན་ནི་གང་ནས་ཀྱང་འོང་བ་མེད་དོ། །ཞེས་པ་ལ་སོགས་པ་
གསུངས་སོ། །རྟག་པ་དང་ཆད་པ་དང་བྲལ་བའི་ངོ་བོའི་གནས་སྐབས་ཀྱི་ཁྱད་པར་དང་ཞེས་
པ་ལ། གནས་སྐབས་ཀྱི་ཁྱད་པར་ནི་མི་གནས་པའི་མྱ་ངན་ལས་འདས་པའོ། །དེ་ནི་མདོ་
ལས། རབ་འབྱོར་ཐེག་པ་འདི་ལ་སྔོན་གྱི་མཐའ་མི་དམིགས། ཕྱི་མའི་མཐའ་མི་དམིགས།
དབུས་མི་དམིགས་ཏེ། ཐེག་པ་དེ་ནི་དུས་གསུམ་མཉམ་པ་ཉིད་ལགས་པས་དེའི་ཕྱིར་ཐེག་པ་
ཆེན་པོ་ཞེས་སྨྲས་པ་དེ་ནི་དེ་དེ་བཞིན་ཏེ་དེ་བཞིན་ནོ། །ཐེག་པ་འདི་ལ་སྔོན་གྱི་མཐའ་མི་
， ། ，



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས། ཕྱི་མའི་མཐའ་མི་དམིགས། དབུས་མི་དམིགས་ཏེ། ཐེག་པ་དེ་ནི་དུས་གསུམ་
མཉམ་པའོ། །དེའི་ཕྱིར་ཐེག་པ་ཆེན་པོ་ཞེས་བརྗོད་དོ། །དེ་ཅིའི་ཕྱིར་ཞེ་ན། འདི་ལྟར་འདས་
པའི་དུས་ཀྱང་འདས་པའི་དུས་ཀྱིས་སྟོང་ངོ་། །ཞེས་པ་ལ་སོགས་པ་གསུངས་སོ། །ཐེག་པ་
གསུམ་གྱི་དོན་ཐམས་ཅད་ཐོབ་པ་ཞེས་པ་ནི་མདོ་ལས། བཅོམ་ལྡན་འདས་ཀྱིས་དེ་ལྟར་བྱང་
ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཐེག་པ་ཆེན་པོ་དུས་གསུམ་མཉམ་པ་ཉིད་
ཅེས་བགྱི་བ་འདི་ལེགས་པར་གསུངས་པ་ནི་ལེགས་སོ་ལེགས་སོ། །བཅོམ་ལྡན་འདས་ཐེག་
པ་ཆེན་པོ་འདི་ལ་བསླབས་ཤིང་། འདས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་
རྣམས་ཀྱིས་ཀྱང་རྣམ་པ་ཐམས་ཅད་མཁྱེན་པ་ཉིད་ཐོབ་བོ། །མ་འོངས་པའི་བྱང་ཆུབ་སེམས་
དཔའ་སེམས་དཔའ་ཆེན་པོ་རྣམས་ཀྱིས་ཀྱང་ཐེག་པ་ཆེན་པོ་འདི་ཉིད་ལ་བསླབ་ཅིང་རྣམ་པ་
ཐམས་ཅད་མཁྱེན་པ་ཉིད་ཐོབ་པར་འགྱུར་རོ། །བཅོམ་ལྡན་འདས་ད་ལྟར་ཕྱོགས་བཅུའི་
འཇིགརྟེན་གྱི་ཁམས་གཞལ་དུ་མ་མཆིས་གྲངས་མ་མཆིས་ཚད་མ་མཆིས་པ་དག་ན་བྱང་ཆུབ་
སེམས་དཔའ་སེམས་དཔའ་ཆེན་པོ་གང་དག་མཆིས་པ་རྣམས་ཀྱང་ཐེག་པ་ཆེན་པོ་འདི་ཉིད་
ལ་བསླབ་ཅིང་རྣམ་པ་ཐམས་ཅད་མཁྱེན་པ་ཉིད་ཐོབ་སྟེ། བཅོམ་ལྡན་འདས་དེའི་སླད་དུ་འདི་
ནི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཐེག་པ་ཆེན་པོ་ལགས་ཏེ། འདི་ལྟ་
སྟེ་དུས་གསུམ་མཉམ་པ་ཉིད་ཅེས་བགྱིའོ་ཞེས་པ་ལ་སོགས་པ་གསུངས་སོ། །ཇི་སྐད་བཤད་
པའི་རྣམ་པ་ཐམས་ཅད་མཁྱེན་པ་ཉིད་དང་ཞེས་པ་ལ་ཇི་སྐད་བཤད་པ་ནི་རྣམ་པ་གང་དག་
དང་རྟགས་གང་དག་དང་མཚན་མ་གང་དག་གིས་ཞེས་པའི་སྐབས་སུའོ། །དེ་ནི་མདོ་ལས།
ཤཱ་རིའི་བུས་སྨྲས་པ། ཚེ་དང་ལྡན་པ་རབ་འབྱོར་བྱང་ཆུབ་སེམས་དཔའ་སེམས་དཔའ་ཆེན་
པོ་ཤེས་རབ་ཕ་རོལ་ཕྱིན་པ་ལ་སྤྱོད་པའི་ཚེ་ཆོས་འདི་དག་ཇི་ལྟར་ཡོངས་སུ་རྟོག །ཚེདང་
ལྡན་པ་རབ་འབྱོར་བྱང་ཆུབ་སེམས་དཔའ་ནི་གང་ཤེས་རབ་ཕ་རོལ་ཕྱིན་པ་ནི་གང་། ཡོངས་
29 8



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
སུ་རྟོག་པ་ནི་གང་། ཚེ་དང་ལྡན་པ་ཤཱ་རིའི་བུ་གང་ཡང་འདི་སྐད་དུ་བྱང་ཆུབ་སེམས་དཔའ་
གང་ཟེར་བ་ནི། གང་གི་ཕྱིར་སེམས་ཅན་ཉིད་བྱང་ཆུབ་ཡིན་པ་དེའི་ཕྱིར་བྱང་ཆུབ་སེམས་
དཔའ་ཞེས་བྱའོ། །བྱང་ཆུབ་དེས་ཀྱང་ཆོས་ཐམས་ཅད་ཀྱི་རྣམ་པ་ཤེས་ཏེ། ཆོས་དེ་དག་ལ་
མངོན་པར་ཆགས་པ་མེད་དོ། །ཆོས་གང་དག་གི་རྣམ་པ་ཤེས་ཞེ་ན། གཟུགས་ཀྱི་རྣམ་པ་
ཤེས་ཏེ། དེ་ལ་མངོན་པར་ཆགས་པ་མེད་དོ་ཞེས་པ་ལ་སོགས་པ་གསུངས་སོ། །དེའི་ཁྱད་
པར་གྱི་ལམ་སྟེ་ཞེས་པ་ནི། མདོ་ལས་ཚེ་དང་ལྡན་པ་རབ་འབྱོར་ཇི་ལྟར་ན་བྱང་ཆུབ་སེམས་
དཔའ་སེམས་དཔའ་ཆེན་པོ་ཤེས་རབ་ཕ་རོལ་ཕྱིན་པ་ལ་སྤྱོད་པའི་ཚེ་བྱང་ཆུབ་ཀྱི་ལམ་
ཡོངས་སུ་སྦྱོང་བ་ཡིན། ཚེ་དང་ལྡན་པ་ཤཱ་རིའི་བུ་སྦྱིན་པའི་ཕ་རོལ་ཏུ་ཕྱིན་པ་ནི་འཇིག་རྟེན་པ་
ཡང་ཡོད། འཇིག་རྟེན་ལས་འདས་པ་ཡང་ཡོད་དོ། །ཤེས་རབ་ཕ་རོལ་ཕྱིན་པའི་བར་དུ་
འཇིག་རྟེན་པ་ཡང་ཡོད། འཇིག་རྟེན་ལས་འདས་པ་ཡང་ཡོད་དོ་ཞེས་པ་ལ་སོགས་པ་
གསུངས་སོ། ། །
སྒྲུབ་པའི་གྲངས་ངེས་པ་སྟོན་པས། དམ་བཅའ་བ་ནི། ཐམས་ཅད་མི་དམིགས་པ་
ཉིད་ཀྱིས་ངེས་པར་འབྱུང་བའི་སྒྲུབ་པ་ནི་རྣམ་པ་བརྒྱད་ཡིན་ནོ་བྱ་བའོ། །དེའི་འཐད་པ་ནི་
ངེས་པར་འབྱུང་བར་བྱ་བ་རྣམ་པ་བརྒྱད་ཡིན་པས་ཞེས་པ་སྟེ་དེའི་ཕྱིར་བྱ་བའོ། །དེ་ཉིད་ཇི་
ལྟར་འགྲུབ་སྙམ་པ་ལ། ངེས་པར་འབྱུང་བའི་གཞི་དེ་ལྟ་བུ་བརྒྱད་ལས་ཁྱད་པར་དུ་འཕགས་
པའི་ཆོས་གཞན་མེད་པའི་ཕྱིར་ཞེས་པ་སྟེ། བསྐལ་པ་གྲངས་མེད་པ་གསུམ་དུ་སྒྲུབ་པ་བྱས་
པས་འབྲས་བུ་མཆོག་ཏུ་གྱུར་པ་འགའ་ཞིག་འབྱུང་བ་ལ་དགོངས་ལ། མཆོག་ཀྱང་བརྒྱད་པོ་
དེ་ལས་གཞན་མེད་པས་ཞེས་དགོངས་སོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་
བསྟན་བཅོས་མངོན་པར་རྟོགས་པའི་རྒྱན་ལས་སྐབསདང་པོའི་འགྲེལ་པའི་རྣམ་པར་བཤད་
པའོ།། །། །
2
3
j



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༈ རྣམ་པ་ཐམས་ཅད་མཁྱེན་པ་རྟོགས་ཤིང་རང་གི་རྒྱུད་ལ་ཉམས་སུ་མྱོང་ཞིང་
སྐྱེ་བ་ནི་ལམ་ཤེས་ཤིང་རང་གི་རྒྱུད་ལ་བསྐྱེད་པ་མེད་ན་མེད་པས་འབྲས་བུ་དེ་མ་ཐག་པར་
དེའི་རྒྱ་སྟོན་པ་ནི་བཤད་པའི་གོ་རིམ་མོ། །དེ་ལ་ལམ་ཤེས་པ་གསུངས་པའི་དགོས་པ་ནི་
གཉིས་ཏེ། དང་པོ་ནི་སངས་རྒྱས་ཀྱི་འཁོར་གསར་དུ་འདུས་པ་རྣམས་ཀྱིས་རྣམ་པ་ཐམས་
ཅད་མཁྱེན་པ་མ་ཐོས་པས་དེ་དག་ལ་དེའི་རྟོགས་པ་སྒྲུབ་དགོས་པ་ལ། ཡང་སྔ་མ་དེ་དག་
ཉིད་བརྗོད་ན་ནི་སྔར་ནས་གནས་པའི་འཁོར་ཁ་ཅིག་བརྙས་པ་སྐྱེ་བས་མ་བརྗོད་དོ། །དེ་ལ་
ལམ་ཤེས་པ་བཤད་པས་རྒྱུ་འདིས་ཐོབ་པར་བྱ་བའི་འབྲས་བུ་ནི་དེ་ཡིན་ནོ་ཞེས་རྒྱུས་མཚོན་
ནས་དེ་དག་གིས་རྟོགས་པའི་དོན་དུ་ཡིན་ནོ། །གཉིས་པ་ནི་སྔར་གནས་པའི་འཁོར་ཁ་ཅིག་
སྔར་བསྟན་པའི་ཆོས་བཅུ་པོ་དེ་དག་ནི་སངས་རྒྱས་ཁོ་ནས་རྟོགས་པར་བྱ་བ་ཡིན་གྱི། སྲས་
བྱང་ཆུབ་སེམས་དཔས་རྟོགས་པར་བྱ་བ་དང་ཐོབ་པར་བྱ་བ་མ་ཡིན་ནམ་སྙམ་དུ་དོགས་པ་
ཡོད་པ་ལ། དེ་དག་གི་ནང་ནས་རྒྱུའི་ཆོས་ཙམ་ཞིག་དྲངས་ནས་ལམ་ཤེས་པ་བཤད་པ་དེ་
དག་གི་ལོག་རྟོག་སྤང་བའི་དོན་དུ་བཤད་པ་ཡིན་ནོ། །འབུམ་ཊིཀ་ལས་གདུལ་བྱ་སྨིན་པ་
རྣམས་ཀྱི་དབང་དུ་བྱས་ཏེ། དོན་དམ་པའི་བདེན་པ་ལས་བརྩམས་ནས་རྣམ་པ་ཐམས་ཅད་
མཁྱེན་པ་བཤད་ལ། སྨིན་པ་དང་དེ་མ་ཡིན་པ་གཉིས་ཀའི་དབང་དུ་བྱས་ཏེ། ཀུན་རྫོབ་ཀྱི་
བདེན་པ་གཙོར་བཟུང་ནས་ལམ་ཤེས་པ་བསྟན་སྐད་དོ། །དེའི་ཆོས་བཅུ་གཅིག་གཉིས་སུ་
བསྡུ་སྟེ། དེའི་ཡན་ལག་དང་། རང་བཞིན་ནོ། །
དང་པོར་ཡང་གསུམ་སྟེ། གེགས་དང་བྲལ་བའི་རྟེན་དང༌། ལྷན་ཅིག་བྱེད་པའི་
རྐྱེན་དང་། ཉེ་བར་ལེན་པའི་རྒྱུའོ། །དང་པོ་ནི་རྣམ་པ་ཐམས་ཅད་མཁྱེན་པ་བསྟན་པ་རྫོགས་
ནས་ལམ་ཤེས་པ་ལ་མ་འཇུག་པའི་བར་དེར་རྒྱལ་ཆེན་བཞི་ནས་འོག་མིན་གྱི་ལྷའི་བུའི་
འཁོར་མང་པོ་འདུས་པར་གྱུར་པ་ན་ལྷའི་བུ་དེ་དག་ནི་བདག་ཅག་ནི་འཇིག་རྟེན་སྐྱོང་བ་ཡིན་
3 0 {j



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
ནོ༑ ༑བདག་ཅག་ནི་འདོད་པའི་ཡོན་ཏན་ཕུན་སུམ་ཚོགས་པ་དང་ལྡན་པ་ཡིན་ནོ། །བདག་
ཅག་ནི་བསམ་གཏན་པའོ། །མཉམ་པར་བཞག་པའོ་སྙམ་པ་ལ་སོགས་པའི་ང་རྒྱལ་དང་
བཅས་པར་གྱུར་པ་སངས་རྒྱས་ཐུགས་ཀྱིས་མཁྱེན་ནས་དེ་དག་ལ་ལམ་ཤེས་པའི་རྟོགས་པ་
སྐྱེ་མི་རུང་བ་ཞིག་ཏུ་གཟིགས་ཏེ། དེ་སྤང་བའི་དོན་དུ་རང་བཞིན་གྱི་འོད་བཀྱེ་བས་དེ་དག་
འོད་ཀྱིས་མོག་མོག་པོར་མཛད་པས། དེ་དག་ཐམས་ཅད་བདག་ཅག་གི་འོད་ནི་ལས་དང་
ཉོན་མོངས་པ་ལས་བྱུང་བ་རྣམ་པར་སྨིན་པ་ལས་བསྒྲུབས་པ་ཡིན་ནོ། །སངས་རྒྱས་ཀྱི་
འོད་ནི་ཡེ་ཤེས་ལས་བྱུང་བར་གྱུར་པ་ཡིན་ནོ་སྙམ་སྟེ། སྐྱོན་ཡོན་རིག་ནས་ང་རྒྱལ་ག་པནི་
ལྷ་རྣམས་ལམ་ཤེས་པའི་རྟོགས་པ་སྐྱེ་བར་རུང་བར་བྱ་བའི་ཕྱིར་ཞེས་པའོ། །དེ་ནི་སྔོན་བྱུང་
བ་སྟེ། དེ་སྟོན་པ་ནི་འགྲེལ་པ་ལས་མོག་མོག་པོར་མཛད་པ་ནི། ལྷའི་བུའི་ང་རྒྱལ་བཅོམ་
པའི་རྒྱུད་ཁོ་ན་ལ་རྟོགས་པ་སྐྱེ་བའོ་ཞེས་པར་བྱ་བའི་ཕྱིར་སྟོན་པས་མོག་མོག་པོར་མཛད་དེ་
དེའི་ཕྱིར་རྟེན་བརྗོད་པ་ཡིན་ནོ་ཞེས་པའོ། །འོ་ན་སྔོན་དེ་ལྟར་བྱས་པས་ཆོག་མོད་སྡུད་པ་པོ་
རྣམས་ཀྱིས་གཞུང་དུ་བསྡུས་པ་ལ་དགོས་པ་ཅི་ཡོད་ཟེར་ན། རྗེས་འཇུག་སྟོན་པནི་འགྲེལ་པ་
ལས། མ་འོངས་པའི་གདུལ་བྱ་ང་རྒྱལ་བཅོམ་པའི་རྒྱུད་ཁོ་ན་ལ་ལམ་ཤེས་པའི་རྟོགས་པ་སྐྱེ་
བའོ་ཞེས་ཤེས་པར་བྱ་བའི་ཕྱིར་སྡུད་པ་པོས་བཀོད་པར་མཛད་དེ་དེའི་ཕྱིར་སྔོན་བྱུང་བརྗོད་
པའི་མདོའི་ཚིག་གི་ཟུར་གྱིས་མ་འོངས་པའི་གདུལ་བྱའི་རྟེན་བརྗོད་པ་ཡིན་ནོ། །དེས་ན་དེའི་
རྟོགས་པ་སྐྱེ་བར་འདོད་པས་དེ་སྤང་དགོས་སོ་ཞེས་གེགས་དང་བྲལ་བའི་རྟེན་བརྗོད་པ་ཡིན་
ནོ༑ ༑འདི་ནི་མཚོན་པ་ཡིན་པས་ཉོན་མོངས་པ་གང་ཤས་ཆེ་ཡང་དེ་མི་སྐྱེ་བས་དེ་དག་སྤང་
དགོས་སོ། །དེས་ན་ཤས་ཆུང་བ་དང་ཆ་མཉམ་པ་ལ་སྐྱེའོ། །ལྷན་ཅིག་བྱེད་པའི་རྐྱེན་ནི་མདོ་
ལས་ལྷའི་བུ་གང་དག་གིས་བླ་ན་མེད་པའི་བྱང་ཆུབ་ཏུ་སེམས་མ་བསྐྱེད་པ་དེ་དག་གིས་ཀྱང་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་བྱའོ། །གངཡང་དག་
3
] 1



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པར་ཞུགས་པའི་སྐྱོན་མེད་པ་དེ་དག་ལ་ནི་བླ་ན་མེད་པའི་བྱང་ཆུབ་ཏུ་སེམས་བསྐྱེད་པའི་མཐུ་
མེད་དོ། །དེ་ཅིའི་ཕྱིར་ཞེ་ན། དེ་དག་གིས་འཁོར་བའི་རྒྱུན་གྱི་མཚམས་བཅད་པའི་ཕྱིར་ཏེ་
ཞེས་གསུངས་སོ། །དེ་རྐྱེན་དུ་ཇི་ལྟར་འགྱུར་བའི་ཚུལ་ནི་སྔར་བརྗོད་ཟིན་ཏོ། །དེ་ལ་མགོན་
པོས་ཡུལ་སོ་སོར་ངེས་པར་བཤད་པའི་དོན་ནི། ལམ་ཤེས་པའི་རྟོགས་པ་དེ་ནི་སེམས་བསྐྱེད་
པ་ཁོ་ནའི་རྒྱུད་ལ་སྐྱེའི་གཞན་གྱི་རྒྱུད་ལ་མི་སྐྱེ་བས་ཡུལ་ངེས་པ་ཡིན་ལ། སེམས་བསྐྱེད་ནི་
ཡུལ་ངེས་པར་བྱེད་པ་པོ་ཡིན་པས་དེར་བཤད་དོ། ཁྱབ་པ་ནི་མདོ་ལས་འོན་ཀྱང་གལ་ཏེ་དེ་
དག་ཀྱང་བླ་ན་མེད་པའི་བྱང་ཆུབ་ཏུ་སེམས་བསྐྱེད་ན། དེ་དག་ལ་ཡང་རྗེས་སུ་ཡི་རང་བར་
བྱས་ཏེ་ཞེས་གསུངས་སོ། །དེའི་དོན་ནི་སེམས་ཅན་ཐམས་ཅད་སངས་རྒྱས་ཀྱི་རིགས་ཅན་
སངས་རྒྱས་ཀྱི་སྙིང་པོ་ཅན་ཡིན་པས་སངས་རྒྱས་ཀྱི་རིགས་ཀྱིས་ཁྱབ་པ་ཡིན་ནོ། །དེསན་དེ་
དག་འཚང་རྒྱར་རུང་བས་དེའི་རྒྱུ་ལམ་ཤེས་པའི་རྟོགས་པ་སྐྱེར་རུང་བ་ཡིན་ནོ། །དེའི་དོན་ནི་
སེམས་ཀྱི་རང་བཞིན་སྟོང་པ་ཉིད་ཡིན་པས་དྲི་མ་ཐམས་ཅད་གློ་བུར་བ་ཡིན་པས་དེ་མཐའ་
དག་གམ་ཕྱོགས་གཅིག་ཕལ་ཆེར་དག་ཏུ་མི་རུང་བ་མི་སྲིད་པས་རིགས་མེད་སོགས་མི་སྲིད་
དོ༑ ༑དེས་ན་ཐམས་ཅད་ཀྱི་ལམ་གསུམ་གྱི་དྲི་མ་དག་ཏུ་རུང་བས་ལམ་ཤེས་པ་སྐྱེར་རུང་
བས་དེའི་རྒྱུས་ཁྱབ་པ་ཡིན་ནོ། །དྲི་མ་དག་ཏུ་རུང་བ་དེ་ཉིད་ཇི་ལྟར་གྲུབ་སྙམ་ན། དེ་དག་ཏུ་
མི་རུང་བ་ལ་ནི་ཆོས་གསུམ་གྱིས་ཁྱབ་སྟེ། རང་བཞིན་ཡིན་པའམ། རྟག་པའམ། གཉེན་པོ་
སྐྱེད་དུ་མི་རུང་བས་སོ། །དེ་དག་ཀྱང་སེམས་ཀྱི་རང་བཞིན་སྟོང་པར་གྲུབ་པ་དང་རེས་འགའ་
བར་གྲུབ་པ་དང་། བདག་མེད་པ་ལ་ཐོས་པ་ལ་སོགས་པས་ཤེས་པ་བསྐྱེད་དུ་རུང་བར་གྲུབ་
པས་དེའི་ཐམས་ཅད་ཁེགས་པ་ཡིན་ནོ། །ཐམས་ཅད་ལ་རྟོགས་པ་དེ་སྐྱེར་རུང་ན་དེའི་རྒྱུར་
ཐེག་པ་ཆེན་པོའི་རིགས་དང་ལྡན་པ་ཞིག་དགོས་བྱ་བ་ཅི་ཡིན་ཟེར་ན། དེ་ནི་དངོས་སུ་སྐྱེ་བ་
ལ་ཐེག་ཆེན་གྱི་རིགས་སད་པ་ཞིག་དགོས་ཞེས་མཚོན་པའི་དོན་དུ་ཡིན་ནོ། །ཡུལ་ངེས་པ་
3 1
?



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཡང་དངོས་སུ་སྐྱེ་བའི་དབང་དུ་བྱས་པ་ཡིན་གྱི་རུང་བ་ཙམ་ལ་མི་དགོས་སོ། །རང་བཞིན་དང་
ལས་ནི་འགྲེལ་ཆེན་ལས་ལམ་ཤེས་ཀྱི་བཤད་པས་ཀྱང་དེའི་རྒྱུ་སེམས་བསྐྱེད་པ་ཡང་ཡིན་
པར་གྲུབ་ལ། འདིར་སེམས་བསྐྱེད་པའི་ཡིན་བཤད་པས་ཀྱང་དེའི་འབྲས་བུ་ལམ་ཤེས་པ་
ཡང་ཡིན་པར་གྲུབ་པས་ཕན་ཚུན་དུ་མཚོན་པའི་དོན་དུ་ཡིན་ནོ། །རང་བཞིན་ནི་མདོ་ལས་ཁོ་
བོ་ནི་དེ་དག་གི་དགེ་བའི་ཕྱོགས་ལ་བར་ཆད་མི་བྱེད་དེ་ཞེས་གསུངས་སོ། །དེ་ལ་སེམས་
བསྐྱེད་པ་ཉོན་མོངས་པ་མི་སྤོང་པའི་རང་བཞིན་ཅན་ཡིན་ལ། སྤྱིར་ལམ་ཞེས་པ་ཟག་པ་མེད་
པའི་ཤེས་རབ་ཟག་པའི་གཉེན་པོ་ཡིན་མོད་ཀྱི་སེམས་བསྐྱེད་པས་དབང་དུ་བྱས་ཤིང་དེས་
ཟིན་པ་ནི་དེ་མི་སྤོང་བའི་རང་བཞིན་ཅན་ཡིན་ནོ། །དེ་ལ་དེ་མི་སྤོང་བ་ཞེས་པའི་དོན་ནི་སྔོན་
གྱི་དགེ་བཤེས་ཀུན་ལྟར་ན། བྱང་ཆུབ་སེམས་དཔའ་ནི་སངས་རྒྱས་ཐོབ་པར་བྱེད་པ་ཡིན་ལ།
དེ་ཐོབ་པར་བྱེད་པ་ལ་ཡང་ཚོགས་རྫོགས་དགོས་པས། དེ་རྫོགས་པར་བྱེད་པ་ལ་ཡང་
སེམས་ཅན་གྱི་དོན་བྱེད་དགོས་ལ། དེ་བྱེད་པ་ལ་ཡང་འཁོར་བར་སྐྱེ་བ་ལེན་དགོས་སོ། །དེ་
ལེན་པ་ལ་ཡང་དེའི་རྒྱུ་ཉོན་མོངས་པ་དགོས་པས་དེ་རྩབས་དང་རུ་མ་བཞིན་དུ་འཇོགས་པ་
ཡིན་ནོ་ཟེར་བ་དང༌། ཨ་དུ་ལ་ན་རེ་ཉོན་མོངས་པ་ལ་ནུས་པ་བཞི་ཡོད་དེ། སྡུག་བསྔལ་སྐྱེད་
པར་བྱེད་པ་དང་། གཉེན་པོ་ཡེ་ཤེས་སྐྱེ་བའི་གེགས་བྱེད་པ་དང་། འཁོར་བར་སྐྱེ་བ་ལེན་པར་
བྱེད་པ་དང་། རང་གི་རིགས་མཐུན་སྐྱེད་པར་བྱེད་པའོ། །དེ་དག་ལས་དང་པོ་གཉིས་ནི་བྱང་
ཆུབ་སེམས་དཔའི་སྤོང་བར་བྱེད་པ་ཡིན་ལ། ཕྱི་མ་གཉིས་ནི་མི་སྤོང་སྟེ། སྔགས་ཀྱིས་བསད་
པའི་དུག་ལྟ་བུ་ཡིན་ནོ་ཟེར་བ་དང་གཉིས་ཀ་མི་རིགསཏེ། འོ་ན་འཕགས་པ་ཉན་ཐོས་རྣམས་
ཀྱིས་དེ་དག་སྤོང་བ་དེ་ཇི་ལྟར་ཡིན། དེའི་རྩ་བ་ནི་མ་རིག་པ་དང་འཇིག་ཚོགས་ལ་ལྟ་བ་ཡིན་
ལ་དེ་གཉིས་དང་འགལ་བའི་གང་ཟག་ལ་བདག་མེད་པའི་ཆོས་ཉིད་མངོན་སུམ་དུ་རྟོགས་
ཤིང་གོམས་པར་བྱས་པས་སོ་ཟེར་ན། བྱང་ཆུབ་སེམས་དཔའ་དེའི་སྟེང་དུ་ཡང་ཆོས་ཀྱི་
3 03



བརྩེ་ཆེན་འོད་སྣ ང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདག་མེད་རྟོགས་པ་ཡིན་ན། མ་རིག་པ་དང་འཇིག་ཚོགས་ལ་ལྟ་བ་ཅི་སྟེ་མི་སྤོང་སྟེ་འགལ་
ཟླ་གྲུབ་པའི་སྟོབས་ཀྱིས་དེ་ནི་བྱང་ཆུབ་སེམས་དཔའ་ལ་ཡོད་པར་འདོད་ཀྱང་ཆོས་ཉིད་ཀྱིས་
སྤོང་དགོས་སོ། །གཞན་ཡང་སེང་གེ་བཟང་པོས་ཐམས་ཅད་ཤེས་པ་ཉིད་ནི་ཉན་ཐོས་དང་
བྱང་ཆུབ་སེམས་དཔའི་བྱེ་བྲག་གིསཟག་པ་མེད་པདང་ཟག་པ་དང་བཅས་པགཉིས་ཀ་ཡིན་
ལ༑ ལམ་ཤེས་པ་ནི་རྣམ་པ་ཐམས་ཅད་དུ་ཟག་པ་དང་བཅས་པ་ཡིན་ལ། རྣམ་པ་ཐམས་
ཅད་མཁྱེན་པ་ནི་རྣམ་པ་ཐམས་ཅད་དུ་ཟག་པ་མེད་པ་ཁོ་ན་ཡིན་ནོ་ཞེས་རྣམ་པའི་དོན་བསྡུ་
བའི་སྐབས་སུ་བཤད་ལ། ཟག་པ་དེ་ཡང་ཁྱེད་མ་རིག་པ་ལ་སོགས་པ་ལ་འདོད་ན་དེ་སངས་
རྒྱས་ཀྱི་ས་ལ་ཡང་ཡོད་པར་ཐལ་ཏེ། དེ་ཐོབ་པར་བྱེད་པའི་རྒྱུ་ལམ་ཤེས་པས་ནི་རྣམ་པ་
ཐམས་ཅད་དུ་དེ་མ་སྤངས་ལ། དེ་སྤོང་བར་བྱེད་པའི་རྒྱུ་གཞན་ཡང་མེད་པའི་ཕྱིར་རོ། །དབུ་
མ་པའི་ཚུལ་ལ་ལྟ་བ་ཉོན་མོངས་པའི་རྩ་བ་དངོས་པོར་ཞེན་པ་སྤངས་པ་ནི་དེ་དག་ཡོད་པར་
ག་ལ་འགྱུར། གཞན་ཡང་བྱང་ཆུབ་སེམས་དཔའི་ས་ནས་བྱང་ཆུབ་སེམས་དཔས་ནི་དེ་ཉན་
ཐོས་པས་བརྒྱ་འགྱུར་གྱིས་དེ་དག་སྤོང་ངོ་ཞེས་བཤད་པ་དང་ཡང་འགལ་ལོ། གཞན་ཡང་
འཁོར་བར་སྐྱེ་བ་ལེན་པ་ལ་རྒྱུར་མ་རིག་པ་དང་སྲེད་པ་ལ་སོགས་པ་དགོས་ན། ཉན་ཐོས་
དང་རང་རྒྱལ་དགྲ་བཅོམ་པ་ཆེན་པོ་དག་ཐེག་པ་ཆེན་པོའི་སེམས་བསྐྱེད་བྱས་ནས་སྤྱོད་པ་
སྒྲུབ་པས་འཚང་རྒྱ་བར་བཤད་པ་དེ་དག་སྲིད་པར་སྐྱེ་བ་ཇི་ལྟར་ལེན། མ་རིག་པའི་བག་
ཆགས་ཀྱི་སའི་ཉོན་མོངས་པ་དང་ཟག་པ་མེད་པའི་ལས་ཀྱིས་སོ་ཟེར་ན། བྱང་ཆུབ་སེམས་
དཔའ་ལ་དེ་གར་སོང་། དེས་ན་བྱང་ཆུབ་སེམས་དཔའི་དེ་ནི་སྙིང་རྗེ་དང་སེམས་བསྐྱེད་དང་
སྨོན་ལམ་ལ་སོགས་པ་བསམསབཞིན་དུ་སྐྱེ་བ་ལེན་པའི་རྒྱུའི་དགེ་བའི་རྩ་བ་ཉིད་ཡིན་ཏེ་ཇི་
ལྟར་དེ་ཁམས་གསུམ་དུ་སྦྱོར་བ་བཞིན་དུ་བྱང་ཆུབ་སེམས་དཔའི་དེ་དག་གིས་ཀྱང་ཁམས་
གསུམ་དུ་སྦྱོར་བའི་ཕྱིར་དེ་དང་བྱེད་པ་མཚུངས་པས་དེའི་སྒྲས་བཤད་དོ། །ཉོན་མོངས་པའི་
} [) 4



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༡༦
དོན་ཁམས་གསུམ་དུ་སྐྱེ་བ་ལེན་པའི་རྒྱུ་ལ་བརྗོད་ན་སྲིད་པ་ཐ་མ་པའི་བྱང་ཆུབ་སེམས་
དཔའི་ལམ་ཤེས་ཟག་མེད་དུ་འགྱུར་རོ་ཟེར་ན། ཅི་རྒྱུ་ཡོད་པས་འབྲས་བུ་ཡོད་པར་འགྱུར་
རམ། དེ་ནི་གལ་ཏེ་སྐྱེ་བ་ལེན་དགོས་ན་ལེན་པར་ནུས་པའི་རྒྱུ་ཡོད་པ་ཁོ་ནའོ། །དེས་ན་དེའི་
དོན་ནི་འཕགས་པ་བྱ་བ་དང་བཅས་པ་ལ་བརྗོད་པ་བཞིན་དུ་བལྟའོ། །འོ་ན་སངས་རྒྱས་ཀྱི་
རྣམ་པ་ཐམས་ཅད་མཁྱེན་པ་ལ་ཁྱབ་པར་བྱེད་པའི་ལམ་ཤེས་དེ་ཟག་མེད་དུ་འགྱུར་རོ་ཟེར་
ན༑ བྱང་ཆུབ་སེམས་དཔའི་ལམ་ཤེས་ལ་དེར་བཤད་པས་ན་དེ་ནི་འདོད་པ་ཁོ་ནའོ། །ལས་
ནི་མདོ་ལས་ཁྱད་པར་དུ་འཕགས་པའི་ཆོས་རྣམས་ལས་ཆེས་ཁྱད་པར་དུ་འཕགས་པའི་ཆོས་
རྣམས་ཐོབ་པར་བྱའོ་ཞེས་གསུངས་ཏེ། འགྲེལ་པར་གསལ་ལོ། ཁྱབ་པའི་འགྲེལ་པ་ནི་ཉན་
ཐོས་འདོད་ཆགས་དང་བྲལ་བ་དང་ཕྱི་རོལ་པའི་རྣལ་འབྱོར་པས་ཀྱང་ལམ་ཤེས་པ་ཉིད་
བསྒོམ་པར་བྱ་བ་ཡིན་པས་ཁྱབ་པ་ཡིན་ནོ། །དེ་ཅིའི་དོན་དུ་ཞེ་ན་སངས་རྒྱས་ཉིད་ཐོབ་པར་
བྱ་བའི་དོན་དུའོ། །དེ་དག་གིས་དེ་ཐོབ་པར་མི་ནུས་པ་མ་ཡིན་ནམ་སྙམ་པ་ལ་སྐྱེའོ་ནས་
བཟུང་སྟེ་ཐུག་པ་ཡན་ཆད་ཡིན་ཏེ་དེའི་ཕྱིར་ཞེས་པ་བརྗོད་དོ། །ཐེག་པ་གསུམ་ངེས་པར་
བཤད་པ་མ་ཡིན་ནམ་ཞེས་ལུང་དང་འགལ་བར་རྩོད་པའི་ལན་ནི་ཐེག་པ་གསུམ་ཞེས་སོ། །
དེའི་རང་བཞིན་ལ་གསུམ་སྟེ། ཉན་ཐོས་ཀྱི་ལམ་ཤེས་པ་དང་། རང་རྒྱལ་གྱི་ལམ་
ཤེས་པ་དང་། བྱང་ཆུབ་སེམས་དཔའི་ལམ་ཤེས་པའོ། །དང་པོ་ལ་གཉིས་ཏེ་ཉན་ཐོས་ཀྱི་
ལམ་གྱི་ངོ་བོ་ཤེས་པ་དང་། དེའི་རྒྱུ་ངེས་པར་འབྱེད་པའི་ཆ་དང་མཐུན་པ་ཤེས་པའོ། །དང་པོ་
ནི་ཉན་ཐོས་ཀྱི་ལམ་གྱི་ངོ་བོ་ཤེས་པ་སྟོན་པ་ནི། ལམ་ཤེས་ཉིད་ཀྱི་ཚུལ་ཏེ་སྐབས་སུ་ནིའོ།།
འདིའི་འབྲས་བུ་དང་རང་བཞིན་རྒྱུ་གསུམ་ཤེས་པར་བྱར་ཡོད་པ་ལས། འབྲས་བུ་ནི་རང་
སངས་རྒྱས་ཀྱི་དེ་ཤེས་པ་བསྟན་པའི་ཞར་ལ་འོག་ཏུ་སྟོན་ནོ། །འདིར་རང་བཞིན་དང་རྒྱུ་
གཉིས་ཤེས་པ་སྟོན་ནོ་ཞེས་ཤེས་རབ་འབྱུང་གནས་བློ་གྲོས་ཀྱིས་བཤད་དོ། །ཉན་ཐོས་ཀྱི་
3 {} 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ལམ་གྱི་ངོ་བོ་ཤེས་པ་ནི་མདོ་ལས། ལྷའི་དབང་པོའི་དྲི་བ་གཉིས་པའི་ལན་གྱིས་སྟོན་ཏེ། །
ཀོའུ་ཤི་ཀ་འདི་ལ་བྱང་ཆུབ་སེམས་དཔའ་སེམསདཔའ་ཆེན་པོ་རྣམ་པ་ཐམས་ཅད་མཁྱེན་པ་
ཉིད་དང་ལྡན་པའི་སེམས་བསྐྱེད་པས། གཟུགས་ནི་མི་རྟག་པར་མི་དམིགས་པའི་ཚུལ་གྱིས་
ཡིད་ལ་བྱའོ། །གཟུགས་ནི་སྡུག་བསྔལ་བ་ཉིད་དང༌། བདག་མེད་པ་ཉིད་དང་། ཞི་བ་ཉིད་
དང༌། ནད་ཉིད་དང༌། འབྲས་ཉིད་དང༌། ཟུག་ངུ་ཉིད་དང༌། སྡིག་པ་ཉིད་དང་། ཕ་རོལ་ཉིད་
དང༌། འཇིག་པའི་ཆོས་ཅན་ཉིད་དང་། གཡོ་བ་ཉིད་དང༌། རབ་ཏུ་འཇིག་པ་ཉིད་དང་།
འཇིགས་པ་ཉིད་དང་། ནད་འགོ་བ་ཉིད་དང༌། འཚེ་བ་ཉིད་དུ་མི་དམིགས་པའི་ཚུལ་གྱིས་
ཡིད་ལ་བྱའོ་ཞེས་པ་ལ་སོགས་པ་གསུངས་སོ། །དེ་ལ་ཁ་ཅིག་མདོ་དང་བསྟན་བཅོས་ནས་
དངོས་སུ་ཉན་ཐོས་ཀྱི་ལམ་དང༌། ངེས་འབྱེད་བཤད་པས། ལམ་ཤེས་པ་དང་། ངེས་འབྱེད་
ཤེས་པ་ཡུལ་གྱིས་མཚོན་ནས་སྟོན་པ་ཡིན་ཟེར་བ་ཡོད་དེ། དེ་ནི་མི་རིགས་ཏེ། ཉན་ཐོས་ཀྱི་
ལམ་སྒོམ་པའི་སྦྱོར་བའི་གནས་སྐབས་ན་རང་གི་སྡུག་བསྔལ་ཞི་བའི་མྱ་ངན་ལས་འདས་པ་
ཡིད་ལ་བྱེད་པ་སྔོན་དུ་གཏོང་གི་རྣམ་པ་ཐམས་ཅད་མཁྱེན་པ་ཡིད་ལ་བྱེད་པ་སྔོན་དུ་གཏོང་བ་
ག་ལ་ཡོད། དངོས་གཞིའི་དུས་སུ་མི་རྟག་པ་ལ་སོགས་པར་དམིགས་པར་བྱེད་ཀྱི་དེ་དག་མི་
དམིགས་པ་ག་ལ་ཡོད། མདོའི་སྐབས་འོག་མ་ནས་རྗེས་ཀྱི་དུས་སུ་བྱང་ཆུབ་ཆེན་པོར་བསྔོ་
བ་གསུངས་ན་དེ་ཡང་གང་ན་ཡོད། དྲོད་ཀྱི་རྣམ་པ་ཆོས་ཀྱི་བདག་མེད་པའི་ཆོས་ཉིད་དབྱེ་བ་
མེད་པ་ལ་སོགས་པ་གསུངས་པ་ཡང་དེའི་ངེས་འབྱེད་ན་ག་ལ་ཡོད། དེས་ན་དངོས་སུ་དེའི་
ལམ་དང་ངེས་འབྱེད་གསུངས་པ་ནི་མ་ཡིན་ནོ། །མདོ་དང་བསྟན་བཅོས་ནས་ཉན་ཐོས་ཀྱི་
ལམ་དང་ངེས་འབྱེད་ཤེས་པ་ཉིད་དངོས་སུ་གསུངས་པ་ཡིན་པས། ཉན་ཐོས་ཀྱི་ལམ་མཚན་
ཉིད་པ་ནི་དམིགས་པ་བདེན་པ་བཞི་ལ་རྣམ་པ་མི་རྟག་པ་ལ་སོགས་པ་ཆོས་བཅུ་དྲུག་ཏུ་
མཐོང་བ་དང་དེ་གོམས་པར་བྱེད་པས་མཐོང་ལམ་དང་སྒོམ་ལམ་ཡིན་ལ་དེ་འདྲ་བ་བྱང་ཆུབ་
3
]
6



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
སེམས་དཔའ་རྒྱུད་ལ་སྐྱེས་ན་ཡང་ཉས་ཐོས་ཀྱི་ལམ་ཞེས་བྱའོ། །དེ་ཤེས་པ་ན་སྦྱོར་བའི་དུས་
སུ་བདག་གི་རྣམ་པ་ཐམས་ཅད་མཁྱེན་པའི་ཡེ་ཤེས་ཐོབ་པའི་དོན་དུ་བདེན་བཞི་མི་རྟག་ལ་
སོགས་པ་བཅུ་དྲུག་གི་རྣམ་པ་ཅན་འདི་མི་དམིགས་པའི་རྣམ་པར་བསྒོམ་པར་བྱའོ་ཞེསརྣམ་
པ་ཐམས་ཅད་མཁྱེན་པའི་སེམས་བསྐྱེད་པས་ཟིན་པ་དང༌། དངོས་གཞིའི་དུས་སུ་མི་རྟག་པ་
ལ་སོགས་པ་བདེན་པར་མི་དམིགས་པའི་ཤེས་རབ་ཀྱིས་ཟིན་པ་དང་། རྗེས་ཀྱི་དུས་སུ་དེའི་
དགེ་བའི་རྩ་བ་བྱང་ཆུབ་ཆེན་པོར་བསྔོ་བའི་སེམས་ཀྱིས་ཟིན་པའོ། །དེ་སྐད་དུ་ཡང་མདོ་
ལས། རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་ཡིད་ལ་བྱེད་པ་ཞེས་པས་ནི་དང་པོ་
གསུངས་ལ། གཟུགས་ཞེས་པས་ནི་དེའི་དམིགས་པ་སྡུག་བསྔལ་གྱི་བདེན་པ་གསུངས་ལ།
མི་རྟག་པ་ཞེས་པས་ནི་ཉན་ཐོས་ཀྱི་ལམ་གྱི་རྣམ་པ་གསུངས་ལ། དེར་ཡིད་ལ་བྱེད་ཅེས་པས་
དེའི་ལམ་གསུངས་ལ། མི་རྟག་པ་དེ་མི་དམིགས་པར་ཡིད་ལ་བྱེད་ཅེས་པས་ནི་ཉན་ཐོས་ཀྱི་
ལམ་ཤེས་པ་གསུངས་པས་དངོས་གཞི་མི་དམིགས་པའི་ཤེས་རབ་གསུངས་སོ། །འོག་གི་
མདོས་ནི་རྗེས་ཀྱི་བསྔོ་བ་གསུངས་སོ། །
བསྟན་བཅོས་ལས་གཙོ་བོ་དངོས་གཞིའི་རྟོགས་པ་ཙམ་ཞིག་གསུངས་སོ། །མི་
སློབ་པའི་དུས་ན་ནི་དེ་མི་དམིགས་པའི་རྣམ་པ་ཙམ་གྱིས་ཤེས་པར་བྱེད་པ་ཡིན་གྱི་བསྔོ་བ་ལ་
སོགས་པའི་སེམས་ནི་མེད་དོ། །དེ་བས་ན་བདེན་པ་བཞི་ལ་ཆོས་བཅུ་དྲུག་གི་རྣམ་པར་སྒོམ་
པའི་ལྡོག་པ་ནས་ནི་ཉན་ཐོས་ཀྱི་ལམ་ཡིན་ལ། མི་རྟག་པ་ལ་སོགས་པ་བདེན་པར་མ་ཞེན་
པར་མི་དམིགས་པའི་རྣམ་པར་སྒོམ་པའི་ལྡོག་པ་ནས་ནི་ལམ་དེ་ཤེས་པ་ཡིན་ནོ། །འོན་ཉན་
ཐོས་དང་རང་རྒྱལ་གྱི་མཐོང་ལམ་ལ་སོགས་པའི་མཉམ་གཞག་གི་དུས་ན་མི་རྟག་པའོ་སྡུག་
བསྔལ་བའོ་ཞེས་ཞེན་པ་ཡོད་དམ་མེད། དང་པོ་ལྟར་ན་དེ་རྟོག་པ་དང་བཅས་པར་ཐལ་ལ།
གཉིས་པ་ལྟར་ན་བྱང་ཆུབ་སེམས་དཔའི་དེ་དང་ཁྱད་པར་ཅི་ཡོད་ཟེར་ན། དེ་ལ་ཞེན་པ་
3 {l



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མངོན་དུ་རྒྱུ་ནི་མེད་དོ། །འོན་ཀྱང་མི་རྟག་པ་ལ་སོགས་པའི་ཆོས་བཅུ་དྲུག་ཏུ་སྣང་བ་དེ་ཉིད་
གང་ཟག་གི་བདག་གི་སྒྲོ་འདོགས་གཅོད་པའི་ལྡོག་པ་ནས་དེའི་ལམ་ཡིན་གྱི། མི་རྟག་པ་ལ་
སོགས་པའི་དངོས་པོར་ཞེན་པའི་སྒྲོ་འདོགས་དང་འགལ་བར་འཇུག་པ་ནི་མ་ཡིན་པས་སྦྱོར་
བ་དང་རྗེས་ཀྱི་དུས་སུ་མངོན་དུ་རྒྱུ་སྐྱེ་བའོ། །བྱང་ཆུབ་སེམས་དཔའི་དེ་ནི་མི་རྟག་པ་ལ་
སོགས་པར་སྣང་བ་ན་མི་རྟག་པ་ལ་སོགས་པ་བདེན་པའི་དངོས་པོར་འཛིན་པའི་སྒྲོ་འདོགས་
དང་འགལ་བར་འཇུག་པ་ཡིན་པས་ཁྱད་ཆེ་སྐད་དོ། །དེ་ལྟར་ན་སྣང་བའི་ཆ་མ་དོར་བ་འདི་
ནི་བྱང་ཆུབ་སེམས་དཔའི་རྗེས་ཐོབ་ཀྱི་རྟོགས་པ་ཁོ་ནར་འགྱུར་གྱི་མཉམ་གཞག་ཏུ་ནི་མི་
འགྱུར་རོ་སྙམ་ན།
བྱང་ཆུབ་སེམས་དཔའ་ཉན་ཐོས་ཀྱི་ལམ་སྒོམ་པ་ནི་གཉིས་ཏེ། མཉམགག་
དང་རྗེས་ཐོབ་ཀྱི་གནས་སྐབས་སུའོ། །དང་པོ་ནི་ཉན་ཐོས་ཀྱི་ལམ་ནི་རྟག་པ་ལ་སོགས་པའི་
སྒྲོ་འདོགས་ཆོད་པའི་ལྡོག་པ་ནས་ཡིན་ལ། བྱང་ཆུབ་སེམས་དཔའི་མཉམ་གཞག་ཏུ་རྟག་པ་
ལ་སོགས་པ་མ་དམིགས་པ་ཉིད་རྣམ་པར་བཅད་པ་ཙམ་གྱི་མི་རྟག་པ་ལ་སོགས་པར་སྒོམ་པ་
ཡིན་པས་དེ་སྒོམ་ཞེས་བརྗོད་དོ། །དེ་ཉིད་ཀྱི་ཚེ་བྱང་ཆུབ་སེམས་དཔའ་མི་རྟག་པ་ལ་སོགས་
པའི་རྣམ་པར་ཡང་དམིགས་པར་མི་བྱེད་པས་ལམ་ཤེས་པར་བཞག་སྟེ་རྣམ་པ་མི་དམིགས་སྒོ་
ནས་ནི་ཞེས་བཤད་པས་སོ། །དེ་ཉིད་ལ་ཤིན་ཏུ་མི་དམིགས་པའི་ཤེས་རབ་ཕ་རོལ་ཕྱིན་པ་
ཞེས་སོ། །སྦྱོར་བ་དང་རྗེས་ཀྱི་སེམས་ནི་ནམ་ཡང་རྗེས་སུ་འཇུག་གོ གཉིས་པ་ནི་བྱང་ཆུབ་
སེམས་དཔའི་རྗེས་ཐོབ་ལ་བདེན་པ་ལ་མི་རྟག་པ་ལ་སོགས་པའི་རྣམ་པར་ཡིད་ལ་བྱེད་པས་
ཉན་ཐོས་ཀྱི་དེ་སྒོམ་པ་ཞེས་ཀྱང་བྱ་ལ། དེ་དག་ལ་བདེན་པར་མ་ཞེན་པའི་སྒྱུ་མ་ལྟ་བུར་ཤེས་
པའི་ལྡོག་པ་ནས་ལམ་ཤེས་པར་བཞག་གོ །སྦྱོར་བ་དང་རྗེས་ཀྱི་སེམས་ནི་རྗེས་སུ་འཇུག་གོ། །
དེ་ཉིད་ལ་མོས་པ་ལས་བྱུང་བའི་ཤེས་རབ་ཕ་རོལ་ཕྱིན་པ་ཞེས་ཀྱང་བྱའོ་གསུང་སྟེ། སློབ་
{ ]] 8



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
དཔོན་ལྟར་ན་སྦྱོར་བ་དང་རྗེས་ཀྱི་སེམས་ནི་གཙོ་བོ་མ་ཡིན་པས། ཉན་ཐོས་ཀྱི་ལམ་ཤེས་པ་
ནི་དམིགས་པ་བདེན་པ་བཞི་ལ་རྣམ་པ་རྟག་པ་ལ་སོགས་པ་བདེན་པར་མ་དམིགས་པས་
གང་ཟག་གི་བདག་གི་སྒྲོ་འདོགས་ཆོད་པ་དང༌། མི་རྟག་པ་ལ་སོགས་པ་བདེན་པར་མ་
དམིགས་པས་ཆོས་ཀྱི་བདགགི་སྒྲོ་འདོགས་ཆོད་པ་ནི་ཉན་ཐོས་ཀྱི་ལམ་ཤེས་ཡིན་ནོ་བྱ་བ་སྟེ།
དོན་ནི་བདེན་པ་བཞི་ལ་དེའི་ཆོས་ཉིད་གང་ཟག་དང་ཆོས་ཀྱི་བདག་གིས་སྟོང་པར་རྟོགས་པ་
ཞིག་ཉན་ཐོས་ཀྱི་ལམ་ཤེས་ཡིན་ལ་དེ་མདོ་དང་བསྟན་བཅོས་ནས་དངོས་སུ་གསུངས་པ་ཡིན་
ནོ་བྱ་བའོ། །དེ་ནི་མི་འཐད་དེ། མཚམས་སྦྱོར་ནས་ཉན་ཐོས་ཀྱི་ལམ་ཞེས་གསུངས་ཀྱི་ལམ་
ཤེས་པ་ཞེས་མ་གསུངས་པ་དང༌། ཉན་ཐོས་ཀྱི་ལམ་ཤེས་པའི་དམིགས་པ་ཉན་ཐོས་ཀྱི་ལམ་
ཙམ་ཡིན་པས་བདེན་པ་བཞི་ཀ་དམིགས་པར་བཤད་པ་མི་རིགས་ཏེ། སྡུག་བསྔལ་གྱི་བདེན་
པ་ལ་སོགས་པ་ལ་དམིགས་ནས་དེ་དག་མི་རྟག་པ་ལ་སོགས་པ་དང་། དེ་ཡང་མི་དམིགས་
པར་ཤེས་པས་ནི་སྡུག་བསྔལ་ལ་སོགས་པ་ཤེས་པར་འགྱུར་གྱི། སྤྱིར་ལམ་ཤེས་དང་ཁྱད་
པར་དུ་ཉན་ཐོས་ཀྱི་ལམ་ཤེས་པར་མི་རིགས་པའི་ ཕྱིར་རོ། །གཞན་ཡང་གཞི་ཤེས་པའི་
མཐོང་ལམ་གྱི་རྣམ་པ་སྟོན་པ་ན། གཟུགས་རྟག་མ་ཡིན་མི་རྟག་མིན། །ཞེས་པའི་སྐབས་སུ་
སེང་བཟང་གིས་དམིགས་པ་བདེན་པ་བཞི་ལ་རྟག་པ་ལ་སོགས་པ་གང་ཟག་གི་བདག་མ་
དམིགས་པསགང་ཟག་གི་བདག་གི་སྒྲོ་འདོགས་བཅུ་དྲུག་ཆོད་པ་དང་། མི་རྟག་པ་ལ་སོགས་
པ་ཆོས་ཀྱི་བདག་བཅུ་དྲུག་མ་དམིགས་པས་ཆོས་ཀྱི་བདག་གི་སྒྲོ་འདོགས་བཅུ་དྲུག་ཆོད་པ་
ནི་གཞི་ཤེས་པར་གསུངས་པ་ཡིན་ན། དེ་དང་འདི་ལ་དམིགས་རྣམ་ཁྱད་པར་མེད་དེ།
གཟུགས་རྟག་མ་ཡིན་ཞེས་པའི་དོན་ནི་བདེན་པ་བཞི་དག་གི་རྣམ་པ་ཞེས་པ་ཡིན་ལ། མི་
རྟག་མིན་ཞེས་པ་ལ་སོགས་པའི་དོན་ནི་མི་དམིགས་སྒོ་ནས་ཞེས་པ་ཡིན་པའི་ཕྱིར་རོ། །དེས་
ན་འོག་གི་གཞི་ཤེས་འདི་ནི་ལམ་ཤེས་དེའི་ནང་ནས་ཀྱང་ཉན་ཐོས་ཀྱི་ལམ་ཤེས་སུ་མི་འཐད་
3 （J J



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོ་བྱས་པ་ལ། སྔ་མའི་ལན་དུ། ཉན་ཐོས་ཀྱི་ལམ་ཤེས་པའི་དམིགས་པ་ནི་ཉན་ཐོས་ཀྱི་ལམ་
ཡིན་ལ། དེའི་དམིགས་པ་ནི་བདེན་པ་བཞི་ཡིན་པས། བདེན་པ་བཞི་ཀ་དམིགས་པར་
བཤད་པ་ཡིན་གསུངས་པས། དོན་ལ་དམིགས་པའི་དམིགས་པ་བཤད་པ་ཡིན་ནོ་བྱ་བ་ཡིན་
ནོ༑ ༑ཕྱི་མའི་ལན་ནི་ལམ་ཤེས་ལ་གཞི་ཤེས་ཀྱིས་ཁྱབ་པས་ལམ་ཤེས་ནི་གཞི་ཤེས་ཀྱི་སྙིང་
པོ་ཅན་ཡིན་པས། གཞི་ཤེས་ཀྱི་དམིགས་རྣམ་དེ་ཉིད་ལམ་ཤེས་ཀྱི་ཡང་དམིགས་རྣམ་ཡིན་
པས་མི་འགལ་གསུངས་ཏེ། སྔ་མ་ལན་དུ་མི་ཆེ་སྟེ། ཉན་ཐོས་ཀྱི་ལམ་གྱི་དམིགས་པ་དངོས་
སུ་བཤད་པ་དེ་ཉིད་ཀྱི་ཕྱིར་དམིགས་པ་དེ་ལ་དམིགས་པའི་ཉན་ཐོས་ཀྱི་ལམ་དངོས་སུ་
བཤད་པར་འགྱུར་གྱི། ཉན་ཐོས་ཀྱི་ལམ་ཤེས་ཀྱི་དམིགས་པ་དངོས་སུ་མ་བཤད་པ་དེ་ཉིད་
ཀྱི་ཕྱིར་ཉན་ཐོས་ཀྱི་ལམ་ཤེས་དངོས་སུ་མ་བཤད་པ་ཡིན་ནོ། །ཕྱི་མ་ཡང་ལན་དུ་མིཆེ་སྟེ།
ལམ་ཤེས་པ་གཞི་ཤེས་པའི་སྙིང་པོ་ཅན་ཡིན་པས་གཉེན་པོའི་གཞི་ཤེས་དང་དེའི་ངོ་བོ་
གཅིག་ཀྱང་། སེམས་དང་སེམས་ལས་བྱུང་བ་ལྡོག་པ་ཐ་དད་དུ་འཇོག་པ་ནི་དམིགས་རྣམ་
གཉིས་ཀའམ་གང་རུང་མི་འདྲ་བའི་སྒོ་ནས་འཇོག་པ་ཡིན་པས། དེ་གཉིས་གཉིས་ཀ་འདྲ་ན་
ལྡོག་པ་ཐ་དད་ཀྱི་དབྱེ་བ་ཡང་མེད་པར་འགྱུར་རོ། །འདོད་པ་ཡིན་ན་མཁྱེན་པ་གསུམ་གྱི་
དབྱེ་བ་ཡང་མི་འཐད་ལ། ཟབ་པ་དང་གཏིང་དཔག་དཀའ་བའི་སྦྱོར་བ་ལ་ཡང་ཁྱད་པར་
མེད་པར་འགྱུར། ལམ་ཤེས་པའི་སྐབས་སུ་ནི་མདོ་དང་བསྟན་བཅོས་ལས། དངོས་སུ་ཡུལ་
ལམ་གསུམ་བཤད་པས་ཡུལ་ཅན་ལམ་ཤེས་གསུམ་ཤེས་པ་བསྟན་ལ། བསྟན་པར་བྱ་བའི་
གཙོ་བོ་ནི་ལམ་ཤེས་ཡིན་པས་ས་གཅོད་ལ་སོགས་པའི་ཐ་སྙད་ནི་ལམ་ཤེས་ནས་བྱ་བ་ཡིན་
ཏེ༑ གསུངས་པའི་རྗེས་སུ་འབྲངས་ནས་འདིར་ཡང་ཉན་ཐོས་ཀྱི་ལམ་དང་ཉན་ཐོས་ཀྱི་ངེས་
འབྱེད་དངོས་སུ་བཤད་པ་ཡིན་ཏེ། དེ་ལ་ཉན་ཐོས་ཀྱི་ལམ་ལ་གཉིས་ཏེ། ཉན་ཐོས་རང་རྒྱུད་
པའི་དང་། བྱང་ཆུབ་སེམས་དཔའི་རྒྱུད་ལ་ཡོན་ཏན་ཡར་ལྡན་དུ་སྐྱེ་བའོ། །དེ་ལ་ཉན་ཐོས་
3 } []



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། (༦
རང་རྒྱུད་པའི་དེ་དག་བཤད་པར་བྱསནནི་མདོ་ནས་བཤད་པའི་སྦྱོར་བ་དང་དངོས་གཞི་དང་
རྗེས་གསུམ་གྱི་ཆོས་གསུམ་པོ་མི་འཐད་པའི་ཉེས་པ་སུས་ཀྱང་སྤང་བར་མི་ནུས་སོ། །འདིར་
ནི་བྱང་ཆུབ་སེམས་དཔའི་ལམ་ཐམས་ཅད་བསྐྱེད་པར་བྱའོ་ཞེས་པ་དང་མཐུན་པར་བྱང་ཆུབ་
སེམས་དཔའི་རྒྱུད་ལ་ཡོན་ཏན་ཡར་ལྡན་དུ་སྐྱེ་བའི་ཉན་ཐོས་ཀྱི་ལམ་དངོས་སུ་བཤད་པ་
ཡིན་ཏེ། དེས་ན་སྦྱོར་བ་དངོས་གཞི་རྗེས་ཀྱི་སེམས་གསུམ་མི་འཐད་པའི་སྐྱོན་མེད་ལ། ཉན་
ཐོས་ཀྱི་ལམ་གྱི་དམིགས་པ་བདེན་པ་བཞི་ཡིན་པས་བདེན་པ་བཞི་ཀ་དམིགས་པར་བཤད་
པ་ཡང་མི་འགལ་ལ། གཞི་ཤེས་གསུམ་ལ་ལམ་གསུམ་དུ་འཇོག་པའི་ཚུལ་གྱིས་འདི་ཡང་
གཞི་ཤེས་ཡིན་ལ། གཟུགས་རྟག་མ་ཡིན་མི་རྟག་མིན་ཞེས་པ་ཡང་གཞི་ཤེས་ཡིན་པས།
གཞི་ཤེས་དང་གཞི་ཤེས་དམིགས་རྣམ་མཚུངས་པ་ནི་ཤིན་ཏུ་ལེགས་པ་ཡིན་ནོ། །འོན་ཟློས་
སོ་སྙམ་ན། སེང་བཟང་གིས་འདི་ནི་བྱང་ཆུབ་སེམས་དཔའི་རྒྱུད་ལ་ཉན་ཐོས་ཀྱི་ལམ་མི་
དམིགསཔའི་རྣམ་པ་ཅན་དུ་སྐྱེ་བ་དེ་དངོས་སུ་བཤད་པས་དེ་ཤེས་པའི་ལམ་ཤེས་མཚོན་པའི་
དོན་དུ་ཡིན་ལ། འོག་མ་ནི་མི་དམིགས་པའི་རྣམ་པ་ཅན་བྱང་ཆུབ་སེམས་དཔའི་གཞི་ཤེས་
དངོས་སུ་བཤད་པས། ཉན་ཐོས་ཀྱི་རྒྱུད་ལ་སྐྱེབའི་མི་རྟག་པ་ལ་སོགས་པའི་རྣམ་པ་ཅན་གྱི་
དམིགས་བཅསདེ་ཟློག་པའི་སྒོ་ནས་འཕགས་པའི་དོན་དུ་ཡིན་ནོ་ཞེས་དགོས་པ་ཐ་དད་པའི་
སྒོ་ནས་ཟློས་པའི་སྐྱོན་སྤང་བར་བྱས་པ་ཡིན་ནོ། །དེ་ལ་སྟོང་པ་དང་བདག་མེད་པ་སྟེ་ཞེས་
སྡུག་བསྔལ་གྱི་བདེན་པའི་རྣམ་པ་རྣམས་ཚང་བར་བྱས་ནས། དེ་དག་གི་མཚན་ཉིད་ཞི་བའི་
རྣམ་པ་ཞེས་པ་ནི་བྱང་ཆུབ་སེམས་དཔས་མི་དམིགས་པར་རྟོགས་པ་ཡིན་ནོ་ཞེས་ལོ་ཙཱ་བ་
གཉིས་གསུང་བ་ནི་མི་ལེགས་ཀྱི། འགྱུར་ཀྱང་སྔོན་གྱི་འབྲོམ་དང་འབུམ་པ་མཐུན་པར་བྱུང་
བའི་སྟོང་པའི་མཚན་ཉིད་ཀྱི་བདག་མེད་པ་དང་། དེའི་མཚན་ཉིད་ཞི་བའི་རྣམ་པ་བཞི་དག་
དང་ཞེས་པ་ལེགས་ཏེ། བརྒྱད་སྟོང་འགྲེལ་དང་ཉི་ཁྲི་འགྲེལ་དང་། ཉི་ཁྲི་མདོ་གསུམ་ག་དང་
3 ] |



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐུན་པའི་ཕྱིར་ཏེ། མདོ་ལས་ཀྱང་བྱང་ཆུབ་སེམས་དཔའ་སེམས་དཔའ་ཆེན་པོས་རྣམ་པ་
ཐམས་ཅད་མཁྱེན་པ་ཡིད་ལ་བྱེད་པའི་སེམས་བསྐྱེད་པའི་མི་དམིགས་པའི་ཚུལ་གྱིས་
གཟུགས་མི་རྟག་པར་ཡིད་ལ་བྱའོ། །སྡུག་བསྔལ་བར་ཡིད་ལ་བྱའོ། །བདག་མེད་པར་ཡིད་
ལ་བྱའོ། །ཞི་བར་ཡིད་ལ་བྱའོ་ཞེས་གསུངས་སོ། །དེས་ན་སེང་གེ་བཟང་པོས་ཀྱང་རྣམ་པ་ལ་
ལ་ནི་ངོ་བོ་ཉིད་ཀྱི་སྒོ་ནས། རྣམ་པ་ལ་ལ་ནི་རྣམ་གྲངས་ཀྱི་སྒོ་ནས་ཡིན་པས་ཐམས་ཅད་དུ་
ཉན་ཐོས་ཀྱི་ལམ་མ་ཡིན་པར་ཐལ་བའི་ཉེས་པ་མེད་དོ་ཞེས་བཤད་པས་ན། མི་རྟག་པ་དང་
སྡུག་བསྔལབ་གཉིས་ནི་མངོན་པ་ནསབཤད་པའི་ཐ་སྙདདེ་ཉིད་ཡིན་པསངོ་བོ་ཉིད་ཀྱི་རྣམ་
པ་ཡིན་ལ། བདག་མེད་པ་དང་ཞི་བ་གཉིས་ནི་མངོན་པའི་སྟོང་པ་དང་བདག་མེད་གཉིས་ཀྱི་
རྣམ་གྲངས་ཀྱི་མདོ་ནས་བཤད་པ་ཡིན་ལ། སེང་གེ་བཟང་པོས་འདིར་བསྲེས་པ་ཡིན་ནོ།།
ཀུན་འབྱུང་གི་བདེན་པའི་རྣམ་གྲངས་ཀྱི་རྣམ་པ་ནི་ནད་དང་ཞེས་པ་ལ་སོགས་པ་མདོ་ནས་
བཤད་པ་དང༌། ངོ་བོ་ཉིད་ཀྱི་རྣམ་པ་བཞི་པོ་སེང་གེ་བཟང་པོས་ངོ་སྤྲད་པ་ཡིན་ནོ། །ཆོས་
མངོན་པ་ལས་འཕགས་པ་ཉན་ཐོས་རྣམས་མཐོང་ལམ་དུ་དེ་དག་གི་སྐྱོན་མངོན་སུམ་དུ་
མཐོང་བས་ཡིད་བྱུང་པ་ཡིན་པས་སྦྱོར་ལམ་དུ་དེའི་ཕྱིར་ཞུགས་སོ། །སྒོམ་ལམ་དུ་དེ་དག་
སྤང་དུ་རུང་བར་མཐོང་ནས་ཅི་རིགས་པར་སྤང་ཞེས་རྒྱབ་ཀྱིས་ཕྱོགས་པར་བྱེད་པས་འདོད་
ཆགས་དང་བྲལ་བ་ཡིན་པས་མཐོང་ལམ་དུ་དེའི་ཕྱིར་ཞུགས་པའོ། །མི་སློབ་པའི་ལམ་དུ་
དེའི་རང་བཞིན་ནི་མྱ་ངན་ལས་འདས་པ་ཡིན་པས། ལྷག་མ་དང་བཅས་པའི་མུ་ན་ལས་
འདས་པ་ནི་ཀུན་འབྱུང་འགོག་པ་ཡིན་ལ། ལྷག་མ་མེད་པ་ནི་སྡུག་བསྔལ་འགོག་པ་ཡིན་
པས་སྒོམ་ལམ་ན་འགོག་པའི་ཕྱིར་ཞུགས་པ་ཞེས་གསུངས་པའི་ཕྱིར། བདེན་པ་གཉིས་པོ་
དེའི་ཐུན་མོང་གི་ངོ་བོ་ཉིད་ཀྱི་རྣམ་པ་ནི་ཡིད་བྱུང་པ་དང༌། འདོད་ཆགས་དང་བྲལ་བ་དང་།
འགོག་པའི་རྣམ་པ་ཡིན་པས་དེ་དག་དང་མདོའི་རྣམ་གྲངས་ཀྱི་རྣམ་པ་སྦྱོར་བ་ལས། དང་པོ་
3 1
2



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
དེ་གཉིས་སོ་སོ་ལ་ཡིད་བྱུང་པ་ནི་མདོ་ལས་དགྲ་དང་གནོད་བྱེད་ཀྱིས་གཞིག་པར་ནུས་པས་
འཇིག་པའི་ཆོས་ཅན་གཉིས་སུ་གསུངས་སོ། །མངོན་པའི་འདོད་ཆགས་དང་བྲལ་བ་ནི་མདོ་
ལས་རང་གིས་ངོ་བོར་མི་གནས་པས་གཡོ་བ་དང་རྒྱུ་མེད་པར་འཇིག་པས་རབ་ཏུ་འཇིག་པ་
གཉིས་སུ་གསུངས་སོ། །མངོན་པའི་འགོག་པ་ནི་མདོ་ལས་འདི་དང་ཕྱི་མ་ལ་གནོད་པའི་
གནས་ཡིན་པས་འཇིག་པ་དང་། སེམས་ཅན་གྱི་གནོད་པའི་གནས་ཡིན་པས་ནད་གོ་བ་
དང་སེམས་ཅན་མ་ཡིན་པས་གནོད་པའི་གནས་ཡིན་པས་འཚེབའི་རྣམ་གསུམ་གྱི་རྣམ་
གྲངས་ཀྱིསགསུངས་སོ། །འགོག་པའི་བདེན་པའི་རྣམཔ་ནི་མདོ་ལས་མ་རིག་འགགསཔས་
འདུ་བྱེད་འགགས་པ་ནི་བདག་མེད་པ་ཉིད་དུ་ཡིད་ལ་བྱའོ། །ཞི་བ་ཉིད་དང་དབེན་པ་ཉིད་
དང་སྟོང་པ་ཉིད་དང་མཚན་མ་མེད་པ་ཉིད་དང་སྨོན་པ་མེད་པ་ཉིད་དང་། མངོན་པར་འདུ་བྱ་
བ་མེད་པ་ཉིད་དུ་ཡིད་ལ་བྱའོ་ཞེས་པ་ལ་སོགས་པ་གསུངས་སོ། །དེ་ལ་མངོན་པའི་འགོག་པ་
ལ་མདོ་ལས་བདག་མེད་པར་གསུངས་སོ། །མངོན་པའི་ཞི་བ་ལ་མདོ་ལས་ཀྱང་ཞི་བ་ཉིད་
ཀྱིས་གསུངས་སོ། །མངོན་པའི་གྱནོམ་པ་ལ་མདོ་ལས་དབེན་པརགསུངས་སོ། །མངོན་པའི་
ངེས་པར་འབྱུང་བ་ལ་མདོ་ལས་སྟོང་པ་ཉིད་དང་མཚན་པ་མེད་པ་དང་སྨོན་པ་མེད་པ་དང་
མངོན་པར་འདུ་བྱ་བ་མེད་པའི་རྣམ་གྲངས་བཞིས་གསུངས་ཏེ། གང་གིས་ངེས་པར་འབྱུང་བ་
སྟོང་པ་ཉིད་ལ་སོགས་པ་གསུམ་དང༌། གང་ངེས་པར་འབྱུང་བ་མངོན་པར་འདུ་བྱ་བ་མེད་
པའོ། །ལམ་གྱི་བདེན་པའི་མྱ་ངན་ལས་འདས་པའི་གྲོང་ཁྱེར་དུ་ཕྱིན་པར་བྱེད་པས་ལམ་ནི་
མདོ་ལས་བྱང་ཆུབ་སེམས་དཔའ་ཆེན་པོ་ནི་རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་
ཡིད་ལ་བྱེད་པ་དེ་མི་དམིགས་པའི་ཚུལ་གྱིས་དྲན་པ་ཉེ་བར་བཞག་པ་བཞི་ནས་སངས་རྒྱས་
ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་བསྒོམ་མོ་ཞེས་གསུངས་སོ། །
ཉོན་མོངས་པའི་གཉེན་པོ་བྱེད་པའི་རིགས་པ་ནི་བྱང་ཆུབ་སེམས་དཔའ་ཆེན་པོ་
3 1
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་རྣམ་པ་ཐམས་ཅད་མཁྱེན་པ་ཡིད་ལ་བྱེད་པ་དང་ལྡན་པས་དེ་མི་དམིགས་པའི་ཚུལ་གྱིས་
སྦྱིན་པ་ནས་ཤེས་རབ་ཕ་རོལ་ཕྱིན་པའི་བར་ལ་སྤྱོད་དོ་ཞེས་གསུངས་སོ། །སེམས་རྟོག་པའི་
ཕྱིན་ཅི་ལོག་དང་བྲལ་བར་སྒྲུབ་པར་བྱེད་པས་སྒྲུབ་པའི་བདག་དང་བདག་གི་དང་བྲལ་བས་
ཆོས་ལ་སོ་སོར་རྟོག་པ་དང་། དེའི་འཐད་པར་སེམས་གསུམ་པོ་མི་འགྲོགས་པར་གསུངས་
སོ༑ ༑མྱ་ངན་ལས་འདས་པ་རྟག་པའི་གནས་སུ་ངེས་པར་འབྱིན་པར་བྱེད་པས་ངེས་པར་
འབྱིན་པ་ནི་སེམས་གསུམ་པོ་དེ་ནི་དོན་དམ་པར་སེམས་མ་ཡིན་ཏེ་སེམས་མ་ཡིན་པས་
སེམས་མ་ཡིན་པ་ཡོངས་སུབསྔོ་བ་མེདདོ། །སེམས་མཡིན་པ་གང་ཡིན་པ་དེ་ནི་བསམ་གྱིས་
མི་ཁྱབ་བོ་ཞེས་པ་ལ་སོགས་པ་གསུངས་སོ། །དེ་བཞི་ནི་སེང་གེ་བཟང་པོས་མདོ་ལས་ཀྱང་ངོ་
བོ་ཉིད་ཀྱི་རྣམ་པའི་སྒོ་ནས་གསུངས་པར་བསམས་པའོ། །ངོ་བོ་ཉིད་ཀྱི་མི་དམིགས་པའི་སྒོ་
ནས་ཞེས་པ་དེ་བྱང་ཆུབ་སེམས་ཀྱི་འོག་ཏུ་གཞུག་གོ་ཞེས་གསུངས་ཏེ་མི་ལེགས་སོ། །དེའི་རྒྱུ་
ངེས་འབྱེད་ཤེས་པ་སྟོན་པ་ནི་མཐོང་ལམ་སྒོམ་ལམ་སྤྱིར་བརྗོད་ནས་ཞེས་པ་སྟེ། ཉན་ཐོས་
ཀྱི་ངེས་འབྱེད་ཀྱི་ངོ་བོ་ནི་བྱང་ཆུབ་སེམས་དཔའ་ལས་ཁྱད་པར་དུ་བྱེད་པའི་ཆོས་ལྔ་ལས་
ལྡོག་པའི་སྒོ་ནས་སྒྲུབ་པར་བྱ་སྟེ། དམིགས་པ་བདེན་པ་བཞི་དག་པ་ཙམ་དང་། བདག་ཏུ་ལྟ་
བའི་གཉེན་པོ་ཙམ་གྱིས་མི་རྟག་པ་ལ་སོགས་པའི་རྣམ་པར་ཞུགས་པ་དང་། རང་རང་གི་ཐེག་
པ་ཙམ་རྟོགས་པའི་རྒྱུ་བྱེད་པས་ཐེག་པ་གསུམ་གྱི་རྟོགས་པ་ཐོབ་པའི་རྒྱུ་དང་བྲལ་བ་དང་།
ཐབས་མཁས་པའི་བཤེས་གཉེན་གྱིས་འཛིན་པ་དང་བྲལ་བ་དང་བདག་མེད་པ་རྟོགས་པའི་
རྟོག་པ་དང་བྲལ་བས་དངོས་པོར་ཞེན་པ་ཡིན་ནོ་ཞེས་སྐབས་དང་པོར་བཤད་པ་ཡིན་ནོ།།
ཉན་ཐོས་ཀྱི་ངེས་འབྱེད་ནི། དམིགས་པ་བདེན་པ་བཞི་ལ་རྣམ་པ་མི་རྟག་པ་ལ་སོགས་པ་
ཆོས་བཅུ་དྲུག་ཏུ་སྒོམ་བྱུང་གི་ཤེས་པ་ཡིན་ལ། དེ་ཡང་དཔེར་ན་གཙུབ་ཤིང་གཙུབ་རྟེན་ལ་
གཙུབ་པ་ན། དང་པོ་ནི་དེ་དག་ལ་ཚ་འུར་བའི་དྲོད་འབྱུང་བ་དང་། དྲོ་བ་དེ་ཉིད་ཆེས་ཁྱད་
འུ། 4



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
པར་དུ་འཕེལ་བར་བྱུང་པ་དང༌། དུ་བ་སྔོ་ཐལ་གྱིས་བྱུང་པ་དང༌། མེ་ཁ་དོག་གི་རྣམ་པར་
དམར་རིས་རིས་བྱུང་པ་རྣམས་ཀྱི་གོང་ནས་གོང་གི་ཁྱད་པར་ཇི་ལྟ་བ་བཞིན་དུ། བདག་མེད་
པའི་རྣམ་པ་གོང་ནས་གོང་དུ་ཇེ་གསལ་ཇེ་གསལ་སོང་བ་རྣམས་ནི་ངེས་འབྱེད་ཆ་བཞི་རྟོགས་
པའི་ཁྱད་པར་ཡིན་ལ། དེ་རིམ་གྱིས་འབར་བ་ལྟ་བུ་ནི་མཐོང་ལམ་རྣམ་པར་མི་རྟོག་པ་ཡིན་
ནོ༑ །དེ་དག་དམིགས་རྣམ་འདྲ་ན་མཐོང་ལམ་དང་ཁྱད་པར་ཅི་ཡོད་ཟེར་ན། དེ་དག་ནི་སྤྱི་ཡི་
རྣམ་པས་ཡུལ་དུ་བྱས་པས་ཤེས་བྱ་ལ་ལེགས་པར་མ་ཞུགས་པ་དང་སྒྲ་དོན་སྣང་བའི་རྟོག་པ་
དང་བཅས་པ་ཡིན་པ་དང༌། མཐོང་བས་སྤང་བར་བྱ་བའི་སྒྲིབ་པ་དང་བཅས་པ་ཡིན་ལ།
མཐོང་ལམ་ནི་ཤེས་བྱ་ལ་ལེགས་པར་ཞུགས་པ་དང་། རྟོག་པ་མེད་པ་དང༌། སྒྲིབ་པ་མེད་པ་
དང་གསུམ་གྱིས་ཁྱད་པར་དུ་འཕགས་སོ། ། །
དེ་ཡང་མདོ་ལས་དྲི་བ་དང་པོའི་ལན་དུ། གཟུགས་ནི་གཟུགས་ཀྱིས་སྟོང་ངོ༌།།
ཚོར་བ་དང་འདུ་ཤེས་དང་འདུ་བྱེད་དང་རྣམ་པར་ཤེས་པ་ནི་རྣམ་པར་ཤེས་པས་སྟོང་ངོ༌།།
བྱང་ཆུབ་སེམས་དཔའ་ནི་བྱང་ཆུབ་སེམས་དཔས་སྟོང་ངོ༌། །དེ་ལྟར་ཕུང་པོ་ལྔའི་སྟོང་པ་ཉིད་
དང་བྱང་ཆུབ་སེམས་དཔའི་སྟོང་པ་ཉིད་དེ་ནི་གཉིས་སུ་མེད་དེ་གཉིས་སུ་བྱར་མེད་དོ། །བྱང་
ཆུབ་སེམས་དཔའ་ཆེན་པོས་ཤེས་རབ་ཕ་རོལ་ཕྱིན་པ་ལ་དེ་ལྟར་གནས་པར་བྱའོ་ཞེས་
གསུངས་སོ། །དོན་དེ་ཉིད་ཉན་ཐོས་ཀྱི་ལམ་ཤེས་པར་བྱེད་པའི་སྐབས་སུ་ནི་གགས་ལ་
སོགས་པའི་ཆོས་ཐམས་ཅད་སྟོང་པའི་ཕྱིར་གཟུགས་ལ་སོགས་པ་དང་བྱང་ཆུབ་སེམས་
དཔའ་དེ་དག་གི་ཆོས་ཉིད་སྟོང་པ་ཉིད་ལ་དབྱེ་བ་མེད་པའི་རྣམ་པར་རྟོག་པས་ནི་དེ་དག་གི་
དྲོད་མི་དམིགས་པའི་རྣམ་པས་བྱང་ཆུབ་སེམས་དཔའི་རྒྱུད་ལ་སྐྱེད་པར་བྱེད་པའམ་ཡང་ན་
ཤེས་པར་བྱེད་དོ། ཁ་ཅིག་ནི་འཕགས་པའི་བཤད་པའི་རྗེས་སུ་འབྲངས་ནས་གགས་ལ་
སོགས་པ་ཞེས་པ་ནི་དམིགས་པ་ཡིན་ལ། སྟོང་པའི་ཕྱིར་སྟོང་པ་ཉིད་རྣམ་དབྱེར་མེད་པ་ཞེས་
3
]
)



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པནི་རྣམ་པ་ཡིན་ནོ་ཟེར་བ་ནི་སེང་བཟང་གི་ལུགས་མ་ཡིན་པས་འདིས་རྣམ་པ་འབའ་ཞིག་ཏུ་
བཤད་པ་ཡིན་ནོ། །ཀོའུ་ཤི་ཀ་འདི་ལ་བྱང་ཆུབ་སེམས་དཔའ་ཆེན་པོས་དམིགས་པའི་ཚུལ་
གྱིས་གཟུགས་ལ་གནས་པར་མི་བྱའོ་ཞེས་པ་ལ་སོགས་པ་གསུངས་སོ། །དོན་དེ་ཉིད་
གཟུགས་ལ་སོགས་པ་ཆོས་ཀྱི་རང་གི་ངོ་བོ་མི་དམིགས་པས་དེ་དག་གི་རྩེ་མོ་མི་དམིགས་པའི་
རྣམ་པས་བྱང་ཆུབ་སེམས་དཔའི་རྒྱུད་ལ་སྐྱེད་པའམ་ཡང་ན་ཤེས་པར་བྱེད་དོ། །དམིགས་
པའི་ཚུལ་གྱིས་གཟུགས་ཆོས་ཀྱི་སྡོམ་བཞི་ལྡོག་ཟླ་དང་བཅས་པ་དང་། དབེན་པ་དང་མི་
དབེན་པ་དང་། སྒོ་གསུམ་ལྡོག་ཟླ་དང་བཅས་པ་ལ་གནས་པར་མི་བྱའོ་ཞེས་གསུངས་སོ།།
དོན་དེ་ཉིད་གཟུགས་ལ་སོགས་པ་དེ་ལ་རྟག་པ་དང་མི་རྟག་པ་ལ་སོགས་པའི་ཆོས་ཀྱི་ཁྱད་
པར་མི་དམིགས་པའི་རྣམ་པར་རྟོག་པས་ནི་དེ་དག་གི་བཟོད་པ་མི་དམིགས་པའི་རྣམ་པར་
བྱང་ཆུབ་སེམས་དཔའི་རྒྱུད་ལ་སྐྱེད་པར་བྱེད་པའམ་ཡང་ན་ཤེས་པར་བྱེད་པའོ། །བྱང་ཆུབ་
སེམས་དཔའ་ཆེན་པོ་ས་དང་པོ་ལ་དམིགས་པའི་ཚུལ་གྱིས་གནས་པར་མི་བྱའོ། །སགཉིས་
པ་ནས་བཅུ་པའི་བར་ལ་དམིགས་པའི་ཚུལ་གྱིས་གནས་པར་མི་བྱའོ་ཞེས་པ་ལ་སོགས་པ་
གསུངས་སོ། །དོན་དེ་ཉིད་རྟོགས་པར་བྱེད་པའི་ཡེ་ཤེས་ལ་མི་གནས་པའི་རྣམ་པར་བསྟན་
པས་དེ་དགགི་ཆོས་མཆོག་མི་དམིགས་པའི་རྣམ་པར་བསྐྱེད་པའམ་ཡངན་ཤེས་པར་བྱེད་པ་
ནི་ས་བཅུ་ཞེས་པ་སྟེ། དེ་ལ་འགྲེལ་ཀྱི་མགོ་ས་བཅུ་པ་ནས་བརྩམས་པ་ནི་བརྒྱད་སྟོང་འགྲེལ་
ལས་རྒྱུན་དུ་ཞུགས་པ་ནས་བརྩམས་ཏེ་ཉན་ཐོས་ཀྱི་ས་བརྒྱད་དང་རང་སངས་རྒྱས་དང་
སངས་རྒྱས་ཀྱི་ས་དང་བཅུ་ལ་བཟུང་བ་ནི་མདོ་དེ་ཉིད་ཀྱི་དབང་དུ་བྱས་པ་ཡིན་ནོ། །འདིར་
རབ་ཏུ་དགའ་བ་ལ་སོགས་པའི་ས་བཅུ་ནས་བརྩམས་པར་བཤད་པ་ནི་མདོ་རྒྱས་པ་དང༌།
འབྲིང་དང་བསྟུན་ནས་བྱས་པ་ཡིན་ནོ། །མདོ་མི་འདྲ་བ་ནི་རྒྱས་བསྡུས་ཀྱི་ཁྱད་ཡིན་ནོ།།
ཆོས་གནས་པར་འོས་པ་གསུམ་པོ་དེ་ལའམ། ཡང་ན་ས་བཅུ་ལ་གནས་པར་མི་བྱ་བ་དེ་ཅིའི་
3 1 {j



བས་
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཕྱིར་ཞེ་ན། གནས་པར་བྱ་བའི་ཆོས་སངས་རྒྱས་ཚད་མའི་སྐྱེས་བུར་གྱུར་པ་དེས་ཀྱང་མ་
གཟིགས་པའི་ཕྱིར་རོ། །མ་གཟིགས་པས་དགག་པར་མི་ནུས་སོ་སྙམ་ན། དེའི་མཁྱེན་པས་
ཤེས་བྱ་ལ་ཁྱབ་པར་སྟོན་པ་ནི་མཁྱེན་ནས་ཞེས་པའོ། །འགྲེལ་པའི་ཕན་ཚུན་ཐ་དད་པ་མེད་
པ་ལ་སོགས་པའི་ཚིག་གི་ཞབས་ལ་བདེན་པའི་དམིགས་པ་ལ་ངེས་པར་འབྱེད་པའི་ཆ་དང་
མཐུན་པ་སྐྱེ་བོ་ཞེས་པ་སྦྱར་རོ། །སྔ་མ་བཞིན་དུ་ཞེས་པ་ནི་རང་རང་ངོ་བོས་སྟོང་པ་ཞེས་པ་
ཡིན་ལ། དེ་བཞིན་དུ་ནི་སྔ་མ་ལ་སྙེགས་སོ། །དེ་ལ་ཉན་ཐོས་ཀྱི་ལམ་ཤེས་པ་ནི་མདོ་དང་
བསྟན་བཅོས་གཉིས་ལས་དེ་བྱང་ཆུབ་སེམས་དཔས་མི་དམིགས་པར་ཤེས་པའི་སྒོ་ནས་
བཤད་དོ། །རང་སངས་རྒྱས་ཀྱི་ལམ་ཤེས་པ་ནི་ལམ་དེའི་རང་བཞིན་ཉིད་བསྟན་པའི་སྒོ་ནས་
ཡུལ་གྱིས་ཡུལ་ཅན་ལམ་ཤེས་པ་མཚོན་ནས་སྟོན་ནོ། །བྱང་ཆུབ་སེམས་དཔའི་ག་པ་མེད་
པའི་ལམ་དེ་ནི་ལམ་ཡང་ཡིན་ལ་ལམ་ཤེས་པ་ཡང་ཡིན་པས་དེ་བསྟན་པསགཉིས་ཀ་བསྟན་
པར་འོངས་སོ། །ཉན་ཐོས་རང་རྒྱལ་ལ་རང་རང་གི་ལམ་དམིགས་པའི་སྒོ་ནས་ཤེས་པ་ཡོད་
མོད་ཀྱི་རྣམ་པ་ཐམས་ཅད་མཁྱེན་པ་ཐོབ་པར་བྱེད་པའི་མི་དམིགས་པར་རྟོགས་པའི་ལམ་
ཤེས་པ་དེ་དག་གི་དེ་མ་ཡིན་ནོ། །
རང་རྒྱལ་གྱི་ལམ་ཤེས་པ་ལ་གསུམ་སྟེ། འབྲས་བུ་དང་། ངོབོ་དང་། དེའི་རྒྱུ་
ངེས་འབྱེད་ཤེས་པའོ། །དང་པོ་ལ་གསུམ་སྟེ། རྟོགས་པ་ཟབ་པ་དང་། ཡེ་ཤེས་ཟབ་པ་དང་།
དེ་ལ་རྩོད་པ་སྤོང་བའོ། །དང་པོ་སྟོན་པས་མཚམས་སྦྱོར་བ་ནི། ཉན་ཐོས་དང་རང་རྒྱལ་གྱི་
ལམ་གཉིས་ནི་དམན་པ་དང་མཆོག་གི་རིམ་པ་ཡིན་པ་དང་། བྱང་ཆུབ་སེམས་དཔས་ཤེས་
པར་བྱེད་པ་ན་ཡང་དང་པོར་ཉན་ཐོས་ཀྱི་དེ་ཤེས་པར་བྱས་ནས་དེའི་འོག་ཏུ་རང་རྒྱལ་གྱི་དེ་
ཤེས་པར་བྱེད་པ་ཡིན་པས་དེའི་རྗེས་ཐོགས་ལ་རང་རྒྱལ་གྱི་ལམ་དངོས་བསྟན་པར་རིགས་
པ་ལ་དེའི་འབྲས་བུ་སྟོན་པ་ཅི་ཡིན་སྙམ་ན་དེ་ལྟར་རིགས་མོད་ཀྱི། ཉན་ཐོས་ཀྱི་ལམ་ལས་དེ་
་བ
3 1 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱད་པར་མེད་ན་ལོགས་སུ་བསྟན་པར་མི་རིགས་ལ་ཡོད་ན་དེ་གང་ཡིན་སྙམ་པའི་དོགས་པ་
སེལ་བ་ཙམ་རྒྱུ་མཚན་དུ་བྱས་པ་ཡིན་པས། འབྲས་བུའི་ཁྱད་པར་བསྟན་ནས་དེས་ན་དེ་སྒྲུབ་
པར་བྱེད་པའི་རྒྱུ་ལ་ཡང་ཁྱད་པར་ཡོད་དེ་དེ་ལ་དེ་མེད་ན་དེའི་དེ་འོང་བར་མི་རིགས་སོ་ཞེས་
པའོ། །དེ་ལ་ཐེག་པ་ཆེན་པོའི་མངོན་པ་ལས་བསེ་རུ་ལྟ་བུའི་རང་སངས་རྒྱས་ནི་དོན་ལྔས་
གཏན་ལ་དབབ་སྟེ། རིགས་ཀྱི་ཁྱད་པར་དང༌། ཚོགས་ཀྱི་ཁྱད་པར་དང་། ལམ་ཡང་དག་
པར་འགྲུབཔའི་ཁྱད་པར་དང་། གནས་པའི་ཁྱད་པར་དང་། སྤྱོད་པའི་ཁྱད་པར་རོ། །དང་པོ་
ནི་རང་བཞིན་གྱིས་གཅིག་པུ་ལ་མངོན་པར་དགའ་བ་དང་། སྙིང་རྗེ་ཆུང་བ་དང་། སྤྱིར་འབྲིང་
པོ་ཡིན་ཡང་དེ་ཉིད་ཀྱི་དབང་དུ་བྱས་པའི་དབང་པོ་རྣོ་བ་སྟེ་རིགས་ཀྱི་རྟགས་གསུམདང་ལྡན་
པའོ། །གཉིས་པ་ནི་བར་གྱི་བསྐལ་པ་བརྒྱའི་བར་དུ་སངས་རྒྱས་ལ་མཆོད་པ་དང་། བསྙེན་
བཀུར་བྱེད་པ་ལ་སོགས་པས་ཚོགས་གསོག་པར་བྱེད་པའི་སྐྱེ་བ་གཅིག་གིས་ཐོགས་པའི་
དུས་ན། བདག་སྐྱེ་བ་ཕྱི་མ་ལ་རང་གིས་ལམ་མངོན་དུ་བྱས་ཏེ་ཟད་པ་དང་མི་སྐྱེ་བ་ཤེས་པ་
བསྐྱེད་དགོས་ལ་དེ་ལ་ཡང་སྐྱེ་བ་འདི་ལ་མཁས་པའི་དངོས་པོ་དྲུག་ལ་མཁས་པ་ཞིག་དགོས་
སོ་སྙམ་སྟེ། ཕུང་པོ་དང༌། སྐྱེ་མཆེད་དང་། ཁམས་དང༌། བདེན་པ་ལ་མཁས་པ་སྟེ། དེ་ནི་
སྤྱིར་སྒྲིབ་པ་སྦྱོང་བའི་དམིགས་པ་ཡིན་ནོ། །རྟེན་འབྲེལ་དང་གནས་དང་གནས་མཡིན་པ་ལ་
མཁས་པའི་ཐོས་པ་རྒྱས་པ་ཞིག་བྱས་ཏེ། གདམས་ངག་འབོགས་པའི་བཤེས་གཉེན་དམ་པ་
ལ་བསྟེན་པ་དང༌། དེ་ལས་ རྗེས་སུ་མཐུན་པའི་གདམས་པ་ནོད་པ་དང༌། དེའི་དོན་ཚུལ་
བཞིན་དུ་ཡིད་ལ་བྱེད་པའི་ཆོས་ཀྱི་ལུགས་དེ་འདི་བྱེད་མི་སྲིད་དོ། །དེས་བདག་མ་འོངས་པ་
ན་སངས་རྒྱས་དེའི་ཉན་ཐོས་མེད་པའི་འཇིག་རྟེན་གྱི་ཁམས་ཤིག་ཏུ་སྐྱེ་བ་དང་
། དེར་རང་གི་
ལམ་མངོན་དུ་བྱས་ཏེ་རང་བྱང་ཆུབ་ཐོབ་པར་གྱུར་ཅིག་ཅེས་པ་དང་། དེ་ཐོབ་ནས་ཀྱང་སྒྲ་
མེད་པར་ཆོས་བསྟན་པས་སེམས་ཅན་གྱི་དོན་བྱེད་པར་གྱུར་ཅིག་ཅེས་སྨོན་ལམ་བཏབ་པ་
3 1
)



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
ཡན་ཆོད་ནི་ཚོགས་ཀྱི་ཁྱད་པར་རོ། །
ལམ་ཡང་དག་པར་སྒྲུབ་པའི་ཁྱད་པར་ནི། དེ་ནས་ཤེ་འཕོས་ཏེ་སྐྱེ་བ་གཞན་དུ་
འཇིག་རྟེན་གྱི་ཁམས་སྟོང་པ་དེར་སྐྱེས་པ་ན། དྲན་པ་ཉེ་བར་བཞག་པ་ནས་ལམ་ཡན་ལག་
བརྒྱད་པ་མན་ཆད་བསྒོམས་པས་མཐོང་ལམ་སྐྱེད་དེ། སྟན་གཅིག་པའི་ལུགས་དེ་འདིས་མི་
འདོད་པས། ཡང་སྒོམ་སྤངགི་ཀུན་ཏུ་སྦྱོར་བ་ལྷག་མ་སྤང་བའི་དོན་དུ་བྱང་ཆུབ་ཀྱི་ཡན་ལག་
བསྒོམས་ཏེ། ཟད་པ་ཤེས་པ་དང་མི་སྐྱེ་བ་ཤེས་པ་མངོན་དུ་བྱས་ཏེ་སློབ་དཔོན་མེད་པར་རང་
ཉིད་བྱང་ཆུབ་ཏུ་འཚང་རྒྱ་བའོ། །དེའི་མངོན་རྟོགས་རང་འབྱུང་ཞེས་པ་ལ་སོགས་པ་རྟོགས་
པ་ཟབ་པ་ཡིན་ཏེ། སྒྲའི་རྗེས་སུ་འབྲང་བའི་རྟོགས་པ་ནི་མི་ཟབ་ལ་སྒྲ་མེད་པའི་རྟོགས་པའི་
ཟབ་པ་ཡིན་པའི་ཕྱིར་རོ། །དེ་ཡང་མདོ་ལས་ལྷའི་བུ་ཁ་ཅིག་འདི་སྙམ་དུ་སེམས་པར་འགྱུར་
ཏེ༑ གནོད་སྦྱིན་རྣམས་ཀྱི་གནོད་སྦྱིན་གྱི་སྐད་དང་གནོད་སྦྱིན་གྱི་ཚིག་དང་། གནོད་སྦྱིན་
རྣམས་ཀྱིས་སྨྲས་པ་དང༌། གནོད་སྦྱིན་རྣམས་ཀྱིས་རབ་ཏུ་བསྙད་པ་གང་ཡིན་པ་དེ་དག་ནི་
སྨྲས་པར་གྱུར་ན་ཤེས་པར་རུང་གི་འཕགས་པ་རབ་འབྱོར་ཤེས་རབ་ཕ་རོལ་ཕྱིན་པ་འཆད་པ་
དང༌་། རབ་ཏུ་བརྗོད་པ་དང་། སྟོན་པ་དང་། ཉེ་བར་སྟོན་པ་དེ་དག་ནི་ཤེས་པར་མི་རུང་ངོ་
སྙམ་མོ་ཞེས་པ་ལ་སོགས་པ་གསུངས་སོ། །གནས་པའི་ཁྱད་པར་ལ། དེ་ལ་ཐུགས་གནས་པ་
ནི༑ དེ་བདེན་པ་བཞི་དང༌། རྣམ་ཐར་སྒོ་གསུམ་དང༌། རྟེན་ཅིང་འབྲེལ་བར་འབྱུང་བ་ཟབ་
མོའི་དོན་ལ་གནས་པའོ། །ལུས་ཀྱི་གནས་པ་ནི་བསེ་རུ་ལྟར་གཅིག་པུར་གནས་པའོ། །སྤྱོད་
པའི་ཁྱད་པར་ནི་སྒྲ་མེད་པར་ཆོས་བསྟན་པའི་སྒོ་ནས་སེམས་ཅན་གྱི་དོན་བྱེད་པ་དང་།
བདག་ཉིད་ལ་སྡིག་པ་བསགས་པའི་སེམས་ཅན་རྣམས་ལ་མྱ་ངན་ལས་འདའ་ཁར་ཆོ་འཕྲུལ་
ཡ་མ་ཟུང་བསྟན་པའི་སྒོ་ནས་དེ་དག་འགྱོད་པ་བསྐྱེད་དེ། དེ་དག་གི་སྡིག་པ་དག་པར་བྱེད་
པའོ། །དེ་ནི་མངོན་རྟོགས་ཀྱི་ཡེ་ཤེས་ཟབ་པ་སྟེ། རྣམ་པ་ཐམས་ཅད་དུ་སྒྲ་མི་བརྗོད་པ་ནི་
3 1
9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདག་ཉིད་ཀྱི་གནས་པའི་ཁྱད་པར་གྱི་ཡེ་ཤེས་དེ་སུས་ཀྱང་རྟོགས་པར་མི་ནུས་པ་ནི་ཟབ་པ་
ཡིན་པས་སོ། །དེ་ཡང་མདོ་ལས་ལྷའི་བུ་དག་འདི་ལྟར་འདིར་ཡི་གེ་གཅིག་ཀྱང་མཁརྗོད་དོ།།
གང་མ་བརྗོད་པ་དེ་ནི་ཐོས་པར་མི་རུང་ངོ༌། །གང་ཐོས་པར་མི་རུང་བ་དེ་ནི་ཤེས་པར་མི་རུང་
ངོ་ཞེས་པ་ལ་སོགས་པ་གསུངས་སོ། །
ཚོགས་ན་སྤྱོད་པའི་རང་སངས་རྒྱས་ཆེན་པོ་ནི། རིགས་དང་ལྡན་པ་ཞིག་གིས་སྔ་
མ་བས་ཚོགས་ཉུང་བ་ཞིག་བསགས་ནས། གདམས་པ་འབོགས་པའི་བཤེགས་གཉེན་དམ་
པ་བསྟེན་ནས་དེ་ལས་གདམས་པ་མནོས་ཏེ། དེའི་དོན་ཡིད་ལ་བྱས་ནས་ངེས་འབྱེད་ལས་
བཟོད་པ་འབྲིང་མན་ཆོད་རྒྱུད་ལ་བསྐྱེད་ནས། བདག་གིས་ཚེའདི་ལ་མཐོང་ལམ་རྒྱུད་ལ་སྐྱེ་
བ་དང་དགྲ་བཅོམ་པའི་འབྲས་བུ་ཐོབ་པ་ཞིག་ཏུ་མ་མཐོང་ནས་དེའི་ཚེ་སྨད་ལ་སྔ་མ་ལྟ་བུའི་
ཐོས་པ་རྒྱས་པ་ཞིག་བྱས་སྔ་མ་འདྲ་བའི་སྨོན་ལམ་བཏབ་ནས། སྐྱེ་བ་གཞན་དུ་རང་གིས་
བྱང་ཆུབ་ཀྱི་ཡན་ལག་གམ། འཕགས་པའི་ལམ་ཡན་ལག་བརྒྱད་པ་བསྒོམས་ནས། མཐོང་
བའི་ལམ་ལ་སོགས་པ་དང་། ཟད་པ་དང་མི་སྐྱེ་བ་ཤེས་པ་མངོན་སུམ་དུ་བྱས་ཏེ། རང་བྱང་
ཆུབ་ཏུ་སངས་རྒྱས་ཏེ། དེ་ནི་ལམ་ཡང་དག་པར་འགྲུབ་པའོ། །ཐུགས་གནས་པ་ལ་ཁྱད་མེད་
དོ༑ ༑ལུས་གནས་པ་ནི་ཚོགས་དང་ལྷན་ཅིག་གནས་པའོ། །སྤྱོད་པའི་ཁྱད་པར་ལ་ཁྱད་མེད་
དོ༑ ༑དེ་ནི་ལམ་སྔོན་དུ་མ་བཏང་བའོ། །ལམ་སྔོན་དུ་བཏང་བ་ཆུང་ངུ་ནི་སྔ་མ་བས་ཀྱང་
ཚོགས་ཉུང་བ་ཞིག་བསགས་ཏེ། མཐོང་བའི་ལམ་མན་ཆོད་བཤེས་གཉེན་གྱི་གདམས་ག་
ལས་བསྐྱེད་དེ། ཚེ་འདི་ལ་དགྲ་བཅོམ་པའི་འབྲས་བུ་ཐོབ་པའི་སྐལ་བ་མ་མཐོང་ནས། སྔ་མ་
བཞིན་ཐོས་པ་དང་སྨོན་ལམ་གདབ་པར་བྱ་སྟེ། སྐྱེ་བ་གཞན་དུ་རང་ཉིད་ཀྱིས་ལམ་རྒྱུད་ལ་
བསྐྱེད་དེ། ཟད་པ་དང་མི་སྐྱེ་བ་ཤེས་པ་མངོན་སུམ་དུ་བྱས་ཏེ། ཚོགས་དང་ལྷན་ཅིག་སྤྱོད་པ་
སྟེ་སྔ་མ་བས་ཀྱང་སེམས་ཅན་གྱི་དོན་བྱེད་པ་ལ་ནུས་པ་ཆུང་བའོ། །དེས་ན་ངེས་འབྱེད་སྔོན་
3 ? ：



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
དུ་མ་བཏངབ་དང་བཏང་བ་གཉིས་ལས། སྔ་མ་ནི་མ་བཏང་བ་ཡིན་ལ་ཕྱི་མ་གཉིསཞི་བཏང་
བ་ཡིན་ནོ། །ལམ་སྔོན་དུ་མ་བཏང་བ་དང་བཏང་བ་ལས། སྔ་མ་གཉིས་ནིམ་བཏང་བ་ཡིན་
ལ་གསུམ་པ་ནི་བཏང་བ་ཡིན་ནོ། །རིམ་པ་བཞིན་ཆེ་འབྲིང་དུ་བཞག་གོ །བསྟན་བཅོས་སུན་
བསེ་རུ་ལྟ་བུ་ཁོ་ན་བཟུང་ངོ་། །
འགྲེལ་པ་ལ་གཞན་དག་ནི་གདུལ་བྱའོ། །ཐོས་པའི་སོགས་ཁོངས་སུ་སྨོན་ལམ་
བསྡུའོ། །ཡང་གི་སྒྲས་འཕངས་པ་རང་ཡང་སྒྲའི་སྒོ་ནས་ཆོས་མི་སྟོན་ཞེས་པས་ནི་གཞན་གྱིས་
དེ་མི་རྟོགས་པའོ། །རང་གིས་ཐོབ་པའི་ཡེ་ཤེས་ནི་གཟུང་བ་མེད་པར་ཤེས་པའོ། །སོགས་
པས་སྨོན་ལམ་བསྡུའོ། །འབུམ་པ་མ་བྱོན་པའི་གོང་ན་མི་བཞེད་པ་མེད་ཀྱང་འབུམ་པས་སྦྱར་
རོ; ༑རྩོད་པ་སྤོང་བའི་འགྲེལ་པ་ནི་ཏིང་ངེ་འཛིན་གྱི་རྒྱུད་འཁྲུགས་པ་མིན་པས་ཞེས་པ་ཡན་
ཆད་གི་སྒྲ་དང་བཅས་པར་ཆོས་སྟོན་པའི་ཉེས་པའོ། །སྒྲ་མེད་པར་དེ་སྟོན་པའི་དཔེ་ནི་འདྲ་
བའི་ཕྱིར་ཡིན་ཆོད་དོ། །དོན་ནི་རང་སངས་རྒྱས་ཀྱི་གནས་སྐབས་ན་ཡང་སྒྲ་མེད་པར་ཆོས་
སྟོན་པ་ཞེས་པ་དང་འབྲེལ་བའོ། །དེའི་རྒྱུ་ནི་སྨོན་ལམ་ལ་སོགས་པའི་མཐུས་ཞེས་པ་སྟེ་
སོགས་ཁོངས་སུ་ཡེ་ཤེས་བསྡུའོ། །རྩ་བའི་ཚིག་འཆད་པ་ནི་གང་ཞིག་ཅེས་པ་ལ་སོགས་
པའོ། །ངག་གི་དོན་ནི་ཆོས་སྟོན་པའི་ཞེས་པའོ། །ལམ་གྱི་རང་བཞིན་ནི། ཇོ་བོ་ཨ་དུ་ལ་ལྟར་
ན་སྣང་ཚོད་པའི་གཟུང་བ་ཡོད་པ་དང་བདེན་པའི་གཟུང་བ་མེད་པར་རྟོགས་པས་གཟུང་བ་
བདེན་པའི་རྟོག་པ་སྤོང་བ་དང་། འཛིན་པ་བདེན་པ་མེད་པར་མ་རྟོགས་པས་དེའི་རྟོག་པ་མི་
སྤོང་བའོ། །འབུམ་པ་ལྟར་ན། གཟུང་བ་གཏན་མེད་པར་རྟོགས་པས་དེའི་རྟོག་པ་སྤོང་བ་
དང༌། འཛིན་པ་བདེན་པ་མེད་པར་རྟོགས་པས་དེའི་རྟོག་པ་མི་སྤོང་བའོ། །དེ་གཉིས་ཀྱིས་ནི་
རིམ་པ་བཞིན་ཉན་ཐོས་ཀྱི་རྟོགས་པ་ལས་ཁྱད་པར་དུ་འཕགས་པ་དང༌། སངས་རྒྱས་ཀྱི་
རྟོགས་པ་ལས་དམན་པར་གྲུབ་པའོ། །གཟུང་བ་མེད་ན་འཛིན་པ་མེད་ཅེས་པ་ནི་དངོས་པོ་
༡
1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོ་སོའི་རིགས་པ་ཤེས་པ་མ་འཁྲུལ་བའི་དབང་དུ་བྱས་པ་ཡིན་གྱི། དེས་འཛིན་པ་འཁྲུལ་པ་
དགག་པར་ནི་མི་ནུས་སོ། །དེས་ན་གཟུང་བ་མེད་པར་རྟོགས་པས་དེར་རྟོག་པ་སྤོང་ཡང་།
འཛིན་པར་རྟོག་པ་ནི་སྤོང་མི་ནུས་ཏེ། དེ་ནི་འཛིན་པར་རྟོག་པའི་ས་བོན་ལས་སྐྱེའི་གཟུང་
བའམ་དེར་རྟོག་པ་ལས་མི་སྐྱེ་བའི་ཕྱིར་རོ། །དེས་ན་སེམས་ཙམ་ལས་ཀྱང་དམིགས་པ་ལ་ནི་
བརྟེན་ནས་ནི། །མི་དམིགས་པ་ནི་རབ་ཏུ་སྐྱེ་ཞེས་དོན་མི་དམིགས་པར་རྟོགས་ཀྱང་འཛིན་པ་
མི་དམིགས་པར་དེའི་དུས་སུ་མ་རྟོགས་པས་ཕྱིས་དེ་མི་དམིགས་པར་རྟོགས་པ་སྐྱེ་བར་བཤད་
དོ༑ ༑དེ་ཡང་དོན་གྱི་ཕྱོགས་གཅིག་དཔེར་བྱས་ན་ཇི་ལྟར་གཉིད་སད་པ་ན་རྨི་ལམ་གྱི་གཟུང་
བ་ནི་མེད་ལ་དེའི་ཚེ་འཛིན་པ་ནི་ཡོད་དོ་ཞེས་ཕྱིན་ཅི་ལོག་གི་ཤེས་པས་ངེས་པར་འབྱེད་པ་ནི་
མི་འགལ་བ་བཞིན་ནོ། །གཟུང་བའི་རྟོག་ པ་ སྤངས་པ་ནི་མདོ་ཉི་ཁྲི་ནས་ལྷའི་བུ་དག་
གཟུགས་ནི་ཟབ་པ་མ་ཡིན་ཕྲ་བ་མ་ཡིན་ནོ། །རྣམ་པར་ཤེས་པའི་བར་དུ་ཟབ་པ་མ་ཡིན་ཕྲ་
བ་མ་ཡིན་ནོ། །དེ་ཅིའི་ཕྱིར་ཞེ་ན། གཟུགས་ཀྱི་རང་བཞིན་ནི་ཟབ་པ་མ་ཡིན་ཕྲ་བ་མ་ཡིན་ནོ་
ཞེས་པ་ལ་སོགས་པ་གསུངས་སོ། །འཛིན་པའི་རྟོག་པ་མ་སྤངས་པ་ནི། གནས་བརྟན་རབ་
འབྱོར་ལས་ཆོས་ཉན་པ་ཇི་ལྟ་བུ་ཞིག་བཙལ་བར་བྱ་སྙམ་པ་དང་། བདག་ལ་ཆོས་ཉན་པ་ནི་
སྒྱུ་མ་ལྟར་བུ་དང་སྤྲུལ་པ་ལྟ་བུར་བཙལ་བར་བྱ་སྟེ། དེས་ན་ཅི་ཡང་ཉན་པ་མེད་ལ་ཅི་ཡང་
མངོན་དུ་བྱེད་པ་མེད་དོ་ཞེས་པ་ལ་སོགས་པ་གསུངས་སོ། །
དེའི་རྟེན་ནི་རང་གི་རྒྱུད་དུ་གཏོགས་པ་ལ་གསུམ་སྟེ། ཆོས་ཉིད་ཀྱི་རིགས་དང༌།
སྒྲུབ་པ་ལས་གྱུར་པའི་རིགས་དང་། དེ་ཉིད་ལ་ངེས་པའི་རིགས་སོ། །དང་པོ་ནི་ཚོགས་ལམ་
ལ་གནས་པ་སྟེ་ཕུང་པོ་ལ་སོགས་པ་ལ་མཁས་པར་བྱེད་པའི་གནས་སྐབས་ཡིན་ལ། དེ་ཡང་
རྒྱས་ སྲས་བདེན་པ་ལ་མཁས་པ་ཡིན་ནོ། །གཉིས་པ་ནི་ལམ་ཡང་དག་པར་འགྲུབ་པའི་
སྐབས་སུ་རང་གི་ངེས་འབྱེད་ལ་གནས་པ་སྟེ། ཕྱིར་མི་ལྡོག་པ་དང་ཞེས་པ་ཡིན་ནོ། །གསུམ་
-3 22 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༦
པ་ནི་རང་གི་མཐོང་ལམ་ཐོབ་སྟེ་དགྲ་བཅོམ་དྲི་མ་བསལ་ཞིང་སོམ་ཉི་མེད་ཅེས་པ་ཡིན་ནོ།།
བཞི་པ་གཞན་གྱི་རྒྱུད་ཀྱིས་བསྡུས་པའི་རྟེན་ནི་བཞི་པ་དགེ་བའི་བཤེས་ཀྱིས་ཡོངས་སུ་ཟིན་
པ་ཡིན་གསུངས་ཏེ། གཞན་གྱིས་བདག་རྐྱེན་བྱས་པ་ཙམ་མོ། །དེ་བཞི་ནི་ཀུན་དགའ་བོས་
རྟེན་ཡོད་པར་བཤད་པ་ཡིན་ནོ། །རབ་འབྱོར་གཞན་གྱི་སྒྲ་ལ་བརྟེན་ནས་རྟོགས་པ་སྐྱེ་བ་
མེད་པས་དེ་བཞི་མེད་པར་བསྟན་པས་རྟེན་མེད་པར་བཤད་དོ། །བརྒྱ་བྱིན་གྱིས་སྤྲུལ་པའི་མེ་
ཏོག་གི་རྣམ་པ་ཉེ་བར་བཀོད་པའི་དཔེས་དེ་ཉིད་དངོས་པོར་ཡོད་པ་བཀག་ནས་ཆོས་ཀྱི་
དབྱིངས་རིགས་སུ་བསྟན་ཏོ། །འགྲེལ་པ་ལས་ཇི་ལྟར་བཤད་པ་ཞེས་པ་ནི་ཉན་ཐོས་ཀྱི་ལམ་
དེས་ཀྱང་སྒོམ་པའོ། །ཚོགས་དང་སྤྱོད་པའི་ངེས་འབྱེད་ཀྱི་ཚུལ་ཉན་ཐོས་ཀྱི་དེ་ཉིད་ཡིན་པས་
བསེ་རུ་ལྟ་བུའི་དབང་དུ་བྱ་སྟེ། དེའི་རྒྱུ་ངེས་འབྱེད་ཤེས་པ་ནི། འབུམ་པ་ལྟར་ན་གཟུང་བ་
རང་བཞིན་མེད་པ་ཤེས་པའི་ངེས་འབྱེད་ཡིན་པས་འདི་ཡང་རང་རྒྱུད་པའི་དེ་བསྟན་པ་ཡིན་
སྐད་དོ། །དགེ་བཤེས་ལྟར་ན་མ་འདྲེས་པའི་བར་འཕེལ་བར་བྱ་བ་དང་འགྲིབ་པར་བྱ་བའི་
དོན་དུ་མི་སློབ་དེ་ནི་སངས་རྒྱས་ཀྱི་ཆོས་ཚད་མེད་གྲངས་མེད་པ་ལ་སློབ་བོ་ཞེས་པའི་མདོ་
དང་བསྟུན་ན་འདི་ཡང་བྱང་ཆུབ་སེམས་དཔའ་དེའི་ངེས་འབྱེད་མི་དམིགས་པར་ཤེས་པའི་
ངེས་འབྱེད་ཉིད་བསྟན་སྐད་དོ། །ཡང་ན་བྱང་ཆུབ་སེམས་དཔའི་རྒྱུད་ལ་རང་རྒྱལ་གྱི་ངེས་
འབྱེད་ཡོན་ཏན་ཡར་ལྡན་དུ་སྐྱེ་བ་དངོས་སུ་བསྟན་པར་བྱའོ། །དེས་ན་གཞུང་ཅི་རིགས་པར་
སྦྱར་རོ། །དེ་ལ་གཟུགས་སོ་ཚོར་བའོ་ཞེས་བརྡར་བཏགས་ཤིང་ཐ་སྙད་ཀྱིས་བརྗོད་པ་དང་
ཆོས་རྣམས་ཀྱི་ཆོས་ཉིད་ཞེན་ནས་ཀྱང་བརྗོད་དུ་མེད་པ་གཉིས་གྲངས་བཞིན་དུ་ཀུན་རྫོབ་
དང་དོན་དམ་པའི་བདེན་པ་གཉིས་ལ་ལྟོས་ནས་མི་འགལ་བའི་རྣམ་པར་རྟོག་པའི་སྒོ་ནས་ནི་
རང་སངས་རྒྱས་ཀྱི་དྲོད་རང་རྒྱུད་པ་ཡོད་ཏན་ཡར་ལྡན་དུ་སྐྱེད་པའམ་ཡང་ན་མི་དམིགས་
པར་ཤེས་པར་བྱེད་དོ། །གཟུགས་ལ་སོགས་པའི་ཆོས་ཐམས་ཅད་ལ་ཀུན་རྫོབ་ཏུ་ཀུན་
- {
2
3 -



བརྩེ་ཆེ ་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་ཉོན་མོངས་པ་འགྲིབ་པ་དང་རྣམ་པར་བྱང་བ་འཕེལ་བ་ཡོད་ཀྱང་དོན་དམ་པར་དེའི་
ཆོས་ཉིད་འཕེལ་བ་དང་འགྲིབ་པར་མི་མཐོང་བའི་རྣམ་པས་ནི་དེའི་རྩེ་མོ་བསྐྱེད་པའམ་ཡང་
ན་ཤེས་པར་བྱེད་དོ། །ནང་དང་ཕྱི་ལ་སོགས་པ་སྟོང་པའི་ཕྱིར་གཟུགས་ལ་སོགས་པ་ལ་དོན་
དམ་པར་ཕྱི་ནང་གི་ཆོས་སུ་འཛིན་པ་མེད་ཅིང་གཟུང་བར་བྱ་བ་མ་ཡིན་པའི་ཆོས་ཉིད་ཀྱི་རྣམ་
པར་རྟོག་པས་ནི། དེའི་བཟོད་པ་བསྐྱེད་ པའམ་ཡང་ན་ཤེས་པར་བྱེད་དོ། །གཟུགས་ལ་
སོགས་ལ་དོན་དམ་པར་སྐྱེ་བ་དང་འགག་པ་ལ་སོགས་པ་མེད་པའི་ཆོས་ཉིད་ཀྱི་རྣམ་པར་
རྟོག་པས་ནི་ཆོས་མཆོག་བསྐྱེད་པའམ་ཡང་ན་ཤེས་པར་བྱེད་དོ། །ཚིག་རེ་རེའི་མཇུག་ཏུ་
བདེན་པ་བཞི་ཆོས་མཆོག་བསྐྱེད་པའམ་ཡང་ན་ཤེས་པར་བྱེད་དོ། །ཚིག་རེ་རེའི་མཇུག་ཏུ་
བདེན་པ་བཞི་ཞེས་པ་སྦྱར་རོ། །འབུམ་པའི་བཤད་པ་ལྟར་ན་ཐམས་ཅད་གཟུང་བ་མེད་པའི་
ཆོས་ཉིད་ཁོ་ན་ལ་སྦྱར་རོ། །འབྲོམ་ལྟར་ན་ཉན་ཐོས་དང་རང་རྒྱལ་གྱི་ངེས་འབྱེད་དང་མཐོང་
ལམ་སྒོམ་ལམ་ལ་སོགས་པ་ཐམས་ཅད་བྱང་ཆུབ་སེམས་དཔའི་ངེས་འབྱེད་དུ་ཤེས་པར་བྱེད་
པ་ཡིན་ཏེ། ཉན་ཐོས་ཀྱི་མཐོང་བའི་ལམ་གྱི་རྟོགས་པས་ཀྱང་བྱང་ཆུབ་སེམས་དཔའི་རྩེ་མོའི་
རྟོགས་པ་ལ་མ་སླེབས་པས་དེ་མན་ཆད་དུ་ཤེས་པར་བྱེད་ལ། རང་རྒྱལ་གྱི་མཐོང་ལམ་གྱི་
རྟོགས་པས་ཀྱང་བྱང་ཆུབ་སེམས་དཔའི་བཟོད་པའི་རྟོགས་པ་ལ་མ་སླེབས་པས་དེ་མན་ཆད་
དུ་ཤེས་པར་བྱེད་པ་ཡིན་ནོ། །དེས་ན་ཀུན་ལས་བཏུས་པ་ལས་གང་ཟག་གི་བརྡ་བསལ་བ་
དང༌། ཆོས་ཀྱི་བརྡ་བསལ་བ་དང་། ཐམས་ཅད་དུ་གཉིས་ཀའི་བརྡ་བསལ་བའི་མཐོང་ལམ་
གསུམ་གསུངས་པ་ཡང་། རིམ་པ་བཞིན་དུ་ཉན་ཐོས་དང་རང་རྒྱལ་དང་བྱང་ཆུབ་སེམས་
དཔའ་གསུམ་གྱི་མཐོང་ལམ་གསུམ་གསུངས་པ་ཡིན་པས་གང་ཟག་དང་ཆོས་ཀྱི་བརྡ་བསལ་
བ་གཉིས་ནི་བྱང་ཆུབ་སེམས་དཔའི་ངེས་འབྱེད་དུ་འདུས་པ་ཡིན་སྐད་དོ། །འོ་ན་ཉན་ཐོས་
དང་རང་རྒྱལ་གྱི་མཐོང་ལམ་རྟོག་པ་མེད་པ་ཡིན་ལ་བྱང་ཆུབ་སེམས་དཔའི་ངེས་འབྱེད་ནི་
- 3
2 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
རྟོག་པ་དང་བཅས་པ་ཡིན་པས་དེ་དེར་འདུ་བར་མི་རིགས་སོ་བྱས་པ་ལ། ཉན་ཐོས་རང་རྒྱལ་
གྱི་མཐོང་ལམ་ རང་ཡང་རྟོག་པ་ལས་མ་འདས་པ་ཡིན་ཟེར་སྐད་དོ། །དེ་ནི་མི་རིགས་ཏེ།
ཉན་ཐོས་དང་རང་རྒྱལ་གྱི་མཐོང་ལམ་རྟོག་པ་དང་བཅས་པ་ཡིན་ན། དེ་དག་གིས་གང་ཟག་
གི་བདག་མེད་པ་དང་གཟུང་བ་མེད་པ་མངོན་སུམ་དུ་མ་མཐོང་བ་ཡིན་ལ། དེས་ན་མཐོང་
བས་སྤང་བར་བྱ་བའི་སྒྲིབ་པ་ལས་མ་གྲོལ་བར་འགྱུར་རོ། །དེས་ན་མཐོང་བ་གོམས་པར་
བྱེད་པའི་སྒོམ་ལམ་ཡང་མེད་པར་འགྱུར་བས་སྒོམ་པས་སྤང་བར་བྱ་བའི་ཉོན་མོངས་པ་ལས་
ཀྱང་མ་གྲོལ་བས། རྒྱུན་དུ་ཞུགས་པ་ནས་དགྲ་བཅོམ་པའི་བར་གྱི་གང་ཟག་ལ་སྐུར་པ་
འདེབས་པར་འགྱུར་རོ། །བརྡའི་བསལ་བ་གསུམ་གྱི་དོན་ཡང་བསྡུ་བ་ནས་དེ་ལས་གཞན་དུ་
བཤད་དོ། ། །
མ་ཧཱ་ལྟར་ན་ཉན་ཐོས་དང་རང་རྒྱལ་གྱི་རྟོགས་པ་ཐམས་ཅད་ནི་བྱང་ཆུབ་
སེམས་དཔའི་ས་བརྒྱད་པ་ལ་སྐྱེད་པར་བྱེད་པ་ཡིན་པས་དེ་དག་གི་ལམ་ཤེས་པ་དང་གཞི་
ཤེས་ཀྱང་ས་དེ་ལ་བཞག་པར་བྱ་བ་ཡིན་ཏེ་ས་བརྒྱད་པ་ལ་རྣམ་པར་མི་རྟོག་པའི་ཡེ་ཤེས་ལ་
དབང་ཐོབ་པའི་གཞི་ཤེས་པ་གཞན་ལུགས་སུ་གཟུགས་བརྙན་གྱི་ཚུལ་དུ་བསྐྱེད་པའི་ཕྱིར་རོ་
གསུང་སྟེ། དེ་ནི་མི་རིགས་ཏེ་གཟུགས་བརྙན་གྱི་དོན་གང་ཡིན། དེ་རང་རྒྱུད་པའི་རྒྱུད་ལ་སྐྱེ་
བ་བཞིན་དུ་དམིགས་པ་ཅན་དུ་སྐྱེ་བ་ཡིན་ནམ། འོན་ཏེ་མི་དམིགས་པའི་རྣམ་པས་དེ་དག་གི་
ལམ་ཡོན་ཏན་ཡར་ལྡན་དུ་རྒྱུད་ལ་སྐྱེད་པ་ལ་བྱ། དང་པོ་ནི་མ་ཡིན་ཏེ་དམིགས་པ་ནི་སྒོ་
འདོགས་པ་ཡིན་པས། བྱང་ཆུབ་སེམས་དཔའ་དེ་སྤངས་པ་ཡང་དེ་སྐྱེད་པར་ཇི་ལྟར་འགྱུར།
གཉིས་པ་ཡང་མ་ཡིན་ཏེ། མི་དམིགས་པའི་རྣམ་པ་ཅན་དེ་བྱང་ཆུབ་སེམས་དཔའི་ས་འོག་
མར་ཡང་རྒྱུད་ལ་སྐྱེད་པར་མི་ནུས་པ་ཅི་ཡོད། དེ་ནི་གཟུགས་བརྙན་གྱི་དོན་གཞི་རྐྱང་ཤེས་པ་
ལ་ཟེར་བ་ཡིན་སྐད་དོ། །དེ་བས་ན་འདི་ནི་ཐད་ཀ་ཐད་ཀར་བཞག་པར་བྱ་སྟེ་ཉན་ཐོས་དང་
- 3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་རྒྱལ་གྱི་ངེས་འབྱེད་ནི་བྱང་ཆུབ་སེམས་དཔའི་ངེས་འབྱེད་དུ་ཤེས་ལ། དེ་དག་གི་མཐོང་
བའི་ལམ་གྱི་རྟོག་པ་དང་སྤང་བ་ནི་བྱང་ཆུབ་སེམས་དཔའི་ས་རབ་ཏུ་དགའ་བར་འདུས་ལ།
སྒོམ་ལམ་གྱི་རྟོགས་པ་དང་སྤངས་པ་ནི་ས་གཉིས་པ་ནས་བདུན་པའི་བར་དུ་འདུས་ལ། མི་
སློབ་པའི་རྟོགས་པ་དང་སྤངས་པ་ནི་ས་བརྒྱད་པར་འདུས་པས་དེ་དག་མི་དམིགས་པར་ཡང་
གནས་སྐབས་དེ་ཉིད་དུ་ཤེས་པར་བྱེད་དོ། །
བྱང་ཆུབ་སེམས་དཔའི་མཐོང་ལམ་ལ་སེང་བཟང་ལྟར་ན་གཉིས་ཏེ། ཡེ་ཤེས་
སྐད་ཅིག་མ་མདོར་བསྟན་པ་དང༌། རྣམ་པ་རྒྱས་པར་བཤད་པའོ། །དང་པོ་སྟོན་པས་སྡུག་
བསྔལ་དང་ཀུན་འབྱུང་ནི་བདེན་པ་དང་ཞེས་པའོ། །འགོག་པ་དང་ལམ་ནི་བདེན་པ་ལ་ཞེས་
པའོ། །དེ་དག་རེ་རེ་ལ་ཡང་བཟོད་པ་དང་། ཤེས་པ་གཉིས་གཉིས་ཡོད་པས། སྐད་ཅིག་བཞི་
བཞི་ཡིན་ལ་བསྡོམས་པས་བཅུ་དྲུག་ཡིན་ནོ། །དེ་ཡང་མདོ་ལས་བཙུན་པ་ཤཱ་རིའི་བུ་བྱང་
ཆུབ་སེམས་དཔའ་ཆེན་པོའི་ཤེས་རབ་ཕ་རོལ་ཕྱིན་པ་གང་ལས་བརྩམ་པར་བྱ། ཀོའུ་ཤི་ཀ་
བྱང་ཆུབ་སེམས་དཔའི་ཤེས་རབ་ཕ་རོལ་ཕྱིན་པ་ནི་འཕགས་པ་རབ་འབྱོར་གྱི་ལེའུ་ལས་
བཙལ་བར་བྱའོ་ཞེས་གསུངས་སོ། །འདི་དག་གི་དོན་ནི་སོ་སོའི་མཚན་ཉིད་བསྟན་པའི་སྒོ་
ནས་ གྲངས་ངེས་པ་བསྟན་ པ་ དང༌ ། བརྒྱད་ཀྱིས་ནི་གཟུང་བ་རྟོགས་ལ། བརྒྱད་ ཀྱིས་ནི་
འཛིན་པ་རྟོགས་ཞེས་པ་བཟོད་པ་བརྒྱད་དང་ཤེས་པ་བརྒྱད་ལ་ཅི་རིགས་པར་སྦྱར་བས་
རྟོགས་པའི་ཁྱད་པར་བསྟན་པ་དང༌། ཐམས་ཅད་ལ་རྣལ་འབྱོར་བ་མཚན་མ་མེད་པ་དང་
མཚན་མས་སྤྱོད་པར་རིགས་པར་བྱའོ་ཞེས་པ་བཟོད་པ་དང་ཤེས་པ་ལ་ཅི་རིགས་པར་སྦྱར་
བས་སྤྱོད་པའི་ཁྱད་པར་བསྟན་པ་དང༌། སྐད་ཅིག་དུར་སྐྱེ་བ་དཔྱད་པ་དང་། སྐད་ཅིག་མའི་
ཚད་བསྟན་པ་དང་ལྔས་རྟོགས་པར་བྱའོ། །
འཇིག་རྟེན་ལས་འདས་པའི་ཡེ་ཤེས་ཀྱི་ཡུལ་ནི་གཉིས་ཏེ། དེ་བཞིན་ཉིད་དང་
-3 2
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས༔ (༦
ཡང་དག་པའི་ཡེ་ཤེས་སོ་ཞེས་གསུངས་པས་དེ་བཞིན་ཉིད་མཐོང་བའི་དབང་དུ་བྱས་ནས་
དང་པོ་ནི་སྡུག་བསྔལ་གྱི་བདེན་པའི་སྐད་ཅིག་མ་ལ་མཚོན་ན། འབྲས་བུར་གྱུར་པའི་ཕུང་པོ་
སྡུག་བསྔལ་གྱི་བདེན་པ་ལ་མི་རྟག་པ་ལ་སོགས་པའི་ཆོས་བྱང་ཆུབ་སེམས་དཔའི་དབང་དུ་
བྱས་ན་མི་དམིགས་པར་ཤེས་པ་ལ་མི་སྐྲག་པའི་བཟོད་པ་ནི། སྡུག་བསྔལ་གྱི་བདེན་པའི་
ཆོས་ཉིད་མ་དག་པ་མངོན་སུམ་དུ་རྟོགས་པས་སྡུག་བསྔལ་མཐོང་བས་སྤང་བར་བྱ་བའི་ཉོན་
མོངས་པ་ཉི་ཤུ་རྩ་བརྒྱད་པོ་དང༌། དེའི་གཟུང་འཛིན་གྱི་རྟོག་པ་རྒྱུན་གཅོད་པར་བྱེད་པའི་
བར་ཆད་མེད་པའི་ལམ་ཡིན་ནོ། །དེ་ཡང་ཆོས་མཆོག་ཆེན་པོའི་དུས་ན་སྐད་ཅིག་མ་དང་པོ་
ལ་གཉེན་པོ་སྟོབས་དང་ལྡན་པ་དང་དེའི་སྤང་བྱ་གཉིས་ཚོགས་པ་ལས། གཉེན་པོས་ལྷན་
ཅིག་བྱེད་པའི་རྐྱེན་བྱས། སྤང་བྱ་རང་གི་རིགས་ཀྱིས་ཉེར་ལེན་རྒྱུ་བྱས་ནས་སྐད་ཅིག་གཉིས་
པ་ལ་སྤང་བྱ་དེ་གསུམ་པ་བསྐྱེད་པའི་ནུས་པས་སྟོང་པ་ཞིག་ཏུ་བསྐྱེད་པས། གསུམ་པའི་དུས་
སུ་མི་མཐུན་ཕྱོགས་འགག་པ་ལ་ཕྱོགས་པ་ན་གཉེན་པོ་སྐྱེ་བ་ལ་ཕྱོགས་ལ་དེ་ལྷན་གྱིས་
འགགས་པ་ན་གཉེན་པོ་ཐོལ་གྱིས་སྐྱེས་པས་དེའི་ཡུལ་གནོད་པར་བྱེད་པ་ཡིན་ནོ། ཁ་ཅིག་
ན་རེ་གཉེན་པོ་ནི་མི་མཐུན་ཕྱོགས་ནུས་པ་མེད་པར་བྱེད་པའི་རྒྱུ་ཡིན་པས་ངེས་འབྱེད་ཡིན་
པར་རིགས་ཀྱི་ཆོས་ཤེས་པའི་བཟོད་པ་ནི་ཡིན་པར་མི་རིགས་ཏེ། དེ་སྐྱེ་བ་ན་ནི་དེ་དག་
འགགས་ཟིན་པས་སོ་ཟེར་བ་ནི་ལྷན་ཅིག་མི་གནས་པའི་འགལ་བའི་བྱེད་པ་མ་གོ་བ་ཡིན་ཏེ།
ངེས་འབྱེད་གྱི་རྟོགས་པ་དང་མཐོང་སྤང་ནི་རྟེན་གཅིག་ལ་ལྡན་པའི་ཕྱིར་རོ། །དེས་ན་འདི་ནི་
རྒྱུས་འགལ་བ་ཡིན་ནོ། །ཆོས་ཤེས་པ་ནི་དེའི་རྗེས་ལ་སྤང་བྱ་དང་བྲལ་བའི་ཆོས་ཉིད་དག་པ་
ཡུལ་དུ་བྱེད་པ་རྣམ་གྲོལ་གྱི་ལམ་གྱིས་བསྡུས་པའོ། །ཆོས་ཤེས་པའི་བཟོད་པས་ནི་ཆོས་ཉིད་
མ་དག་པ་རྟོགས་ལ། ཆོས་ཤེས་པས་ནི་ཆོས་ཉིད་དག་པ་རྟོགས་པར་བཤད་པ་ནི། ཆོས་ཉིད་
མཐོང་སྤང་གི་དྲི་མས་དག་པ་མཉམ་པོར་རྟོགས་ཀྱང༌། ཆོས་ཤེས་པའི་བཟོད་པ་ནི་ཆོས་
-3
2
7 -



བརྩེ་ཆེན་འོད་སྣང་མས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཆོག་མན་ཆད་ན་ཆོས་ཉིད་མཐོང་སྤང་གི་དྲི་མས་མ་དག་པ་ཡིན་ལ་དེ་དང་ཁད་ཉེ་བས་མ་
དག་པ་ཞེས་བྱ་ལ་དེ་རྟོགས་པའི་དེར་གཞག་ལ། ཆོས་ཤེས་པའི་བཟོད་པའི་དུས་ན་དེ་དག་
པ་ཡིན་པས་ཆོས་ཤེས་པའི་དུས་ན་མ་དག་པ་དང་ཁད་རིང་བས་དག་པ་ཡིན་ལ་དེ་རྟོགས་
པས་དེར་གཞག་གོ་ཟེར་བ་ནི་མི་རིགས་ཏེ། དེ་ལྟ་ན་སངས་རྒྱས་ཀྱི་ཡེ་ཤེས་ལ་ཡང་དེ་ལྟ་བུའི་
ཁྱད་པར་ཡོད་པར་ཐལ་ཏེ། སངས་རྒྱས་ཀྱི་ཡེ་ཤེས་ཀྱིས་ནི་མ་དག་པ་དག་ཁད་ཉེ་བ་རྟོགས་
ལ༑ དུས་ཕྱིས་ཀྱི་ཡེ་ཤེས་ཁད་རིང་བ་རྟོགས་པའི་ཕྱིར་རོ། །འདོད་ན་དེ་ཡེ་ཤེས་སྔ་མས་མ་
རྟོགས་པ་ཕྱི་མས་རྟོགས་ན། སྔ་མ་དེའི་ཕྱི་མས་རྟོགས་པར་བྱ་བ་ལ་ལྟོས་ནས་སྒྲིབ་པ་དང་
བཅས་པར་ཐལ་པའི་ཕྱིར་རོ། །དེ་ཡང་འདོད་ན་དེ་སངས་རྒྱས་ཀྱི་ཡེ་ཤེས་མ་ཡིན་པར་ཐལ་
ལོ༑ ༑
སློབ་དཔོན་ལྟར་ན་དེ་གཉིས་ཀ་ཡང་མཐོང་སྤང་གི་དྲི་མས་དག་པའི་ཆོས་ཉིད་
ཡུལ་དུ་བྱེད་པ་ལ་ཁྱད་པར་མེད་ཀྱང་། མཐོང་སྤང་གི་གནས་ངན་ལེན་གྱི་དྲི་མས་མ་དག་པ་
དང་། དག་པ་རྟོགས་པ་ཙམ་གྱིས་མ་དག་པ་དང་དག་པ་རྟོགས་པར་བཤད་དོ། །དེས་ན་བར་
ཆད་མེད་པའི་ལམ་ནི་སྒྲིབ་པ་སྔ་ན་ཡོད་པ་རྒྱུན་གཅོད་པར་བྱེད་པ་ཡིན་ལ། རྣམ་གྲོལ་གྱི་
ལམ་ནི་ད་ཕྱིན་ཆད་མི་སྐྱེ་བའི་ཆོས་ཅན་དུ་བྱེད་པ་ཡིན་ཏེ། ཇི་སྲིད་དུ་གནས་ངན་ལེན་གྱི་དྲི་
མ་ཡོད་པ་དེ་སྲིད་དུ་ཉོན་མོངས་པའི་རྐྱེན་ཉེ་བར་གནས་པར་འདུག་པ་ལས། དེའི་དུས་སུ་
གནས་ངན་ལེན་གྱི་དྲི་མ་མ་ལུས་པ་དང་བྲལ་བས་དེ་ཕྱིན་ཆད་ཉོན་མོངས་པ་འབྱུང་སྲིད་པའི་
གོ་སྐབས་ཐག་བསྲིངས་པའི་ཕྱིར་རོ་ཞེས་གསུངས་ཏེ། དོན་ནི་ཆོས་མཆོག་མན་ཆད་ན་
མཐོང་སྤང་ཡོད་པས་དེས་བྱས་པའི་གནས་ངན་ལེན་ཆོས་ཤེས་པའི་བཟོད་པའི་དུས་ན་ཡོད་
པས་དེས་མ་དག་པ་རྟོགས་པ་ཡིན་ལ། ཆོས་ཤེས་པའི་བཟོད་པའི་དུས་ན་མཐོང་སྤང་མེད་
པས་ཆོས་ཤེས་པའི་དུས་ན་དེས་བྱས་པའི་གནས་ངན་ལེན་མེད་པས་དེས་དག་པ་རྟོགས་པ་
- 3 ? $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
ཡིན་ནོ་བྱ་བ་ཡིན་ནོ། །འོ་ན་གནས་ངན་ལེན་ལ་རིས་མཐུན་སྐྱེད་པའི་ནུས་པ་མེད་དམ་ཡོད།
དང་པོ་ལྟར་ན་དགྲ་བཅོམ་པ་ལ་དུས་རིང་པོར་དེ་དག་ཡོད་པར་གསུངས་པ་དང་འགལ་ལོ། །
གཉིས་པ་ལྟར་ན་ཆོས་ཤེས་པའི་དུས་ན་ཡང་གནས་ངན་ལེན་གྱིས་བསྐྱེད་པའི་གནས་ངན་
ལེན་ཡོད་པས་མ་དག་པར་རྟོགས་པར་ཁྱད་པར་མེད་པར་འགྱུར་རོ་བྱས་པ་ལ། ཉན་ཐོས་
གཉེན་པོ་སྟོབས་ཆུང་བས་དེས་སྤང་བྱ་སྤངས་ཀྱང་གནས་ངན་ལེན་གྱི་རིས་མཐུན་སྐྱེད་པའི་
ནུས་པ་འཇོམས་མི་ནུས་པས་དེའི་སྐབས་སུ་ཡོད་པ་ཡིན་ནོ། །བྱང་ཆུབ་སེམས་དཔའི་གཉེན་
པོ་སྟོབས་ཆེ་བས་དེས་སྤང་བྱ་སྤངས་པ་ན་དེའི་གནས་ངན་ལེན་གྱི་རིས་མཐུན་སྐྱེད་པའི་ནུས་
པ་འཇོམ་ནུས་པས་དེ་ལ་མེད་པ་ཡིན་ཏེ། རིགས་དང་དབང་པོ་དང་ཚོགས་ཁྱད་ཞུགས་པའི་
ཕྱིར་རོ་གསུངས་སོ། །གནས་ངན་ལེན་ལམ་གྱི་སྤང་བྱ་ཡིན་མིན་ཡང་དཔྱད་པར་བྱའོ། །དེ་
གཉིས་ནི་ཆོས་ཉིད་དེ་བཞིན་ཉིད་སྔར་མ་མཐོང་བ་ཡིན་ནོ། །
ཡང་དག་པའི་ཡེ་ཤེས་མ་མཐོང་བ་མཐོང་བའི་ལམ་ལ་གཉིས་ལས། དང་པོ་རྗེས་
སུ་ཤེས་པའི་བཟོད་པ་ནི། ཆོས་ཉིད་འཇལ་བའི་ཡེ་ཤེས་སྔ་མ་གཉིས་ལ་དམིགས་ཏེ། འདི་
གཉིས་ནི་སློབ་པ་བྱང་ཆུབ་སེམས་དཔའི་ས་བཅུ་དང་མི་སློབ་པ་སངས་རྒྱས་ཀྱི་སའི་འཕགས་
པའི་ཆོས་ཐམས་ཅད་སྐྱེད་པའི་རྒྱུ་ཡིན་ནོ་རིགས་ཡིན་ནོ་ཞེས་སྔ་མ་དེ་དག་འཇལ་བར་བྱེད་
པ་ཡིན་ནོ། །དེས་ན་ཆོས་ཉིད་རྟོགས་པའི་ཡེ་ཤེས་གཉིས་པོའི་དངོས་པོ་རང་རང་གིས་རང་
རིག་གི་ཚུལ་དུ་རྟོགས་ཀྱང་མཚན་ཉིད་འདིས་རྟོགས་པར་བྱེད་པ་ཡིན་ནོ། །རྗེས་སུ་ཤེས་པ་
ནི་ཡེ་ཤེས་སྔ་མ་དེ་ཉིད་ལ་དམིགས་ཏེ་འདི་ཡེ་ཤེས་སྔ་མ་གཉིས་པོ་འཕགས་པའི་ཆོས་རྣམས་
ཀྱི་ རྒྱུ་ཡིན་པ་ལ་རྒྱུ་ཉིད་དུ་རྟོགས་པར་བྱེད་པ་ཡིན་ནོ་ཞེས་པའམ། ཡང་ན་ཀུན་རྫོབ་ཀྱི་
བདེན་པ་རྟོགས་པར་བྱེད་པ་ཡིན་ནོ་ཞེས་དེ་ཉིད་ལ་ངེས་པར་འཛིན་པ་ཡིན་ནོ། །ཡང་ཁ་ཅིག་
བཟོད་པ་གཉིས་པོ་དང་ཆོས་ཤེས་པ་གསུམ་ཤེས་བྱེད་གཞན་ལ་ལྟོས་པ་ནི་མི་རིགས་ཏེ།
.:
»
j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་པ་མངོན་སུམ་མ་ཡིན་ན་ཞེས་བཤད་པའི་ཕྱིར་རོ་ཟེར་བ་ཡང་མི་རིགས་ཏེ། དེ་དག་
གི་དངོས་པོ་རང་རང་གིས་རིག་ཀྱང་འཕགས་པའི་ཆོས་ཀྱི་རྒྱུ་ལ་སོགས་པའི་སྤྱི་ཡི་མཚན་
ཉིད་མ་རིག་པ་ནི་མི་འགལ་ལ། མཐོང་ལམ་ཡང་སྤྱིའི་མཚན་ཉིད་མཐོང་བའི་ལྡོག་པ་ནས་
འཇོག་པ་ཡིན་ནོ། །དེ་བས་ན་གྲངས་ངེས་པ་ཡང་གྲུབ་སྟེ་ཆོས་ཉིད་མ་མཐོང་བ་མཐོང་བ་ལ་
མ་དག་པ་དང་དག་པ་མཐོང་བ་གཉིས་ནི་ཡོད་ལ་དེ་ལས་གཞན་ནི་མི་སྲིད་པས་སོ། །ཡེ་
ཤེས་མ་མཐོང་བ་མཐོང་བ་ལ་ཡང་དོན་དམ་འཇལ་བ་དང་ཀུན་རྫོབ་འཇལ་བའི་ཡེ་ཤེས་
མཐོང་བ་གཉིས་ནི་ཡོད་ལ་དེ་གཉིས་ལས་གཞན་ནི་མི་སྲིད་པའི་ཕྱིར་རོ། །དེས་ན་ཉན་ཐོས་
ཀྱི་སྐད་ཅིག་མ་བཅུ་དྲུག་པ་ལམ་ལ་རྗེས་སུ་ཤེས་པ་ནི་མཐོང་ལམ་མ་ཡིན་པར་བརྗོད་པ་ཡང་
མི་རིགས་ཏེ། དེ་ལྟ་ན་རྗེས་ཤེས་བཞི་ག་མཐོང་ལམ་མ་ཡིན་པར་ཐལ་ཏེ་མཚན་ཉིད་ཁྱད་
པར་མེད་པའི་ཕྱིར་རོ། །འདོད་ན་ཡེ་ཤེས་སྐད་ཅིག་མ་བཅུ་གཉིས་སུ་འགྱུར་རོ། །རྗེས་སུ་
ཤེས་པ་གསུམ་པོ་ནི་མཐོང་ལམ་གྱི་ཁོངས་སུ་ཆུད་པས་ཞེས་པ་ཡང་མི་རིགས་ཏེ། མ་མཐོང་
མཐོང་ཕྱིར་ཞེས་པའི་རྒྱུ་མཚན་ཁྱད་པར་མེད་པའི་ཕྱིར་རོ། །
བཞི་པ་ལ་ཕྱོགས་རྣམ་པ་བཞི་སྟེ། སོ་སོར་རྟོག་པའི་མངོན་རྟོགས་སྐད་ཅིག་མ་
ཅིག་ཏུ་སྐྱེ་བར་འདོད་པ་དང་། གཉིས་སུ་འདོད་པ་དང་། བཅུ་དྲུག་ཏུ་འདོད་པ་དང་། བཞིར་
འདོད་པའོ། །དང་པོ་ནི་བདེན་པ་དང་ཡེ་ཤེས་ཐམས་ཅད་ཀྱི་ཆོས་ཉིད་སྔར་མ་མཐོང་བ་
མཐོང་བའི་སྐད་ཅིག་མ་གཅིག་སྐྱེ་བ་ཡིན་ལ། བཅུ་དྲུག་ཏུ་གསུངས་པ་ནི་རྗེས་ཀྱི་གནས་
སྐབས་ན་ངེས་པ་འདྲེན་པའི་བྱེད་པ་མི་འདྲ་བས་སམ་སྒྲོ་འདོགས་ཆོད་པའི་རྟོགས་པའི་ལྡོག་
པ་ལ་ལྟོས་ནས་ཡིན་ནོ་ཞེས་སློབ་དཔོན་ཟླ་གྲགས་ཀྱིས་བཤད་དོ། །དེ་ནི་མི་རིགས་ཏེ་ཐོགས་
མེད་སོགས་ཀྱི་དགོངས་པ་ཡང་དེ་ལྟར་འཆད་ན། སེང་གེ་བཟང་པོས་བར་ཆད་མེད་པ་དང་
རྣམ་གྲོལ་གྱི་ལམ་གཉིས་སུ་བཤད་པ་དང༌། ཐོགས་མེད་ཀྱིས་ཆོས་ཉིད་མཐོང་བ་དང་ཡེ་
- 3
3
}



、
ས
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཤེས་མཐོང་བ་གཉིས་སུ་བཤད་པ་དང་འགལ་བའི་ ཕྱིར་རོ། །དངོས་པོ་ལ་སྐད་ཅིག་མ་
གཅིག་ཏུ་འཐད་དོ་ཟེར་ན། བར་ཆད་མེད་པ་དང་རྣམ་གྲོལ་གྱི་ལམ་གཉིས་སུ་མི་འདོད་ན་
དང་པོ་སྤང་བྱ་སྤོང་བ་དང་ཕྱིས་དེ་སྤངས་པ་མངོན་སུམ་དུ་བྱེད་པའི་ལམ་གྱི་བྱེད་པ་མི་རྫོགས་
པར་འགྱུར་ལ། དེས་ན་སངས་རྒྱས་ཀྱིས་གསུངས་པའི་ཞུགས་པ་དང་འབྲས་བུ་ལ་གནས་
པའི་བྱེ་བྲག་མེད་པར་ཐལ་ཏེ། དེ་གཉིས་ནི་གྲངས་བཞིན་དུ་དེ་དག་གི་རྟོགས་པ་ལ་གནས་
པ་ཡིན་པའི་ཕྱིར་རོ། །དེ་ལྟ་བུ་ཡིན་པ་ལ་ཤེས་བྱེད་ཀྱང་མེད་དོ། །
གཉིས་པ་ནི་སྡུག་བསྔལ་ལ་ཆོས་ཤེས་པའི་བཟོད་པ་དང་། ཆོས་ཤེས་པ་གཉིས་པོ་
སྡུག་བསྔལ་མཐོང་སྤང་སྤོང་བའི་བར་ཆད་མེད་པ་དང་རྣམ་གྲོལ་གྱི་ལམ་གྱིས་བསྡུས་པའི་
སྐད་ཅིག་གཉིས་སུ་སྐྱེ་བ་ཡིན་ལ། རྗེས་བཟོད་དང་རྗེས་ཤེས་གཉིས་ནི་གཉིས་ཀར་ཡང་འདུ་
སྟེ༑ དང་པོ་ལྟར་ན་ཆོས་ཤེས་པའི་བཟོད་པས་སྡུག་བསྔལ་གྱི་བདེན་པའི་ཆོས་ཉིད་མ་དག་
པ་མཐོང་བ་དང་། དེ་འཇལ་མཁན་གྱི་ཡེ་ཤེས་དེ་ཉིད་ཀྱི་ཁ་ཕྱིར་ལྟ་གཞན་རིག་གི་ཆོས་ཉིད་
རྟོགས་པའི་ལྡོག་པ་ནས་རྗེས་སུ་ཤེས་པའི་བཟོད་པ་བཞག་ལ། དེ་ཉིད་ཀྱི་འཛིན་པའི་ཆ་རང་
རིག་གི་ལྡོག་པའི་ཆོས་ཉིད་རྟོགས་པའི་ལྡོག་པ་ནས་རྗེས་སུ་ཤེས་པར་བཞག་གོ །གཉིས་པ་
ལྟར་ན་ཆོས་ཤེས་པར་སྡུད་པ་ལ་ཡང་སྡུག་བསྔལ་བདེན་པའི་ཆོས་ཉིད་དག་པ་མཐོང་བ་ན་
ཡེ་ཤེས་དེ་ཉིད་ཀྱི་གཟུང་ཆ་དང་འཛིན་ཆའི་ཆོས་ཉིད་རྟོགས་པའི་ལྡོག་པ་ནས་འཇོག་པ་ཡིན་
ནོ་; ༑དེ་ལ་ཤེས་པར་བྱེད་པ་ནི་ཀུན་ལས་བཏུས་ལས་བཟོད་པ་ཤེས་པ་ཐམས་ཅད་ལ་རྣལ་
འབྱོར་པས་མཚན་མ་མེད་པའི་མཚན་མ་སྤྱོད་པར་རིགས་པར་བྱའོ་ཞེས་གསུངས་སོ་ཞེའོ།།
དེ་ལ་གནོད་པ་སྤང་བ་ནི། འོ་ན་འཇིག་རྟེན་ལས་འདས་པའི་ཡེ་ཤེས་ཀྱི་ཡུལ་ནི་གཉིས་ཏེ།
དེ་བཞིན་ཉིད་དང་ཡང་དག་པའི་ཡེ་ཤེས་སོ་ཞེས་བཤད་པ་དང་འགལ་ལོ་བྱས་པ་ལ། དེ་ནི་
ཡེ་ཤེས་ཀྱི་ཆོས་ཉིད་རྟོགས་པ་ལ་དེ་སྐད་དུ་བཤད་པ་ཡིན་ནོ། །ཡང་བརྒྱད་ཀྱིས་ནི་གཟུང་བ་
-3
3 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་ལ་བརྒྱད་ཀྱིས་ནི་འཛིན་པ་རྟོགས་སོ་ཞེས་པ་དང་འགལ་ལོ་བྱས་པ་ལ། བདེན་པ་ནི་
གཟུང་བ་ཡིན་ལ་ཡེ་ཤེས་ནི་འཛིན་པ་ཡིན་པས་དེ་དག་གི་ཆོས་ཉིད་རྟོགས་པ་ལ་བཤད་པ་
ཡིན་སྐད་དོ། །ཡང་ཆོས་ཤེས་པའི་འོག་ཏུ་རྗེས་སུ་ཤེས་པའི་བཟོད་པ་འབྱུང་བར་བཤད་པ་
དང་འགལ་ལོ་བྱས་པ་ལ། དེ་ནི་བཤད་པའི་གོ་རིམ་ཡིན་སྐད་དོ། །ཡང་རྗེས་སུ་ཤེས་པའི་
བཟོད་པས་ཡེ་ཤེས་སྔ་མ་གཉིས་ལ་དམིགས་ནས་འདི་གཉིས་ནི་འཕགས་པའི་ཆོས་རྣམས་
ཀྱི་རྒྱུའམ་རིགས་ཡིན་ནོ་ཞེས་རྟོགས་པར་བཤད་པ་དང་འགལ་ལོ་བྱས་པ་ལ། དེའི་རྗེས་ཐོབ་
ཀྱི་རྟོགས་པ་མཉམ་གཞག་ལ་བཏགས་ནས་བསྟན་པ་ཡིན་ནོ་ཞེས་སོ། །དེ་ནི་མི་རིགས་ཏེ་
དང་པོ་ཉིད་དུ་སྒྲུབ་བྱེད་དེ་ཉིད་སྒྲུབ་བྱེད་དུ་མི་ཆེ་སྟེ། མཚན་མ་མེད་པའི་མཚན་མས་སྤྱོད་
པར་བཤད་པས་དེ་རྟོགས་པ་མེད་པའི་རྣལ་འབྱོར་ཅན་དུ་འགྲུབ་ཀྱི། ཆོས་ཉིད་ཀྱི་ཡུལ་ཅན་
དུ་མི་འགྲུབ་སྟེ། འདི་ལྟར་བསྡུ་བ་ལས་དེ་དག་གི་སྤྱོད་པའི་ཁྱད་པར་སྟོན་པ་ན་སྡུག་བསྔལ་
ཤེས་ཀྱི་སྡུག་བསྔལ་ལོ་སྙམ་པའི་མཚན་མའམ་རྣམ་པར་རྟོག་པ་ནི་མི་འབྱུང་ངོ་ཞེས་དེ་དག་
ལ་སྒྲ་དོན་སྣང་བའི་རྟོག་པ་མེད་པར་བཤད་ལ། ཡང་མཚན་མ་ནི་གཉིས་ཏེ་མིང་དང་དོན་
གྱིའོ་ཞེས་གསུངས་པས་ན། མཚན་མ་མེད་ཅེས་པའི་སྤྱིའི་ཚིག་གིས་བརྗོད་བྱ་རྗོད་བྱེད་དུ་
སྣང་བའི་མིང་གི་མཚན་མ་མེད་པར་བཤད་པ་ལ་འགལ་བ་མེད་པས། ཀུན་རྫོབ་པའི་དོན་
སྣང་བའི་དོན་གྱི་མཚན་མ་མེད་པར་བཤད་པ་ནི་བྱེ་བྲག་ཏུ་མི་འགྲུབ་བོ། །གཞན་ཡང་བདེན་
པ་གསུམ་པོ་ཆོས་ཉིད་འཇལ་བའི་བཟོད་པ་གསུམ་དང་ཆོས་ཤེས་པ་གསུམ་པོ་ནི་ལམ་ཡིན་
ལ༑ དེ་ཉིད་ནི་རྗེས་སུ་ཤེས་པའི་བཟོད་པ་དང་རྗེས་སུ་ཤེས་པས་འཕྲལ་དག་ཏུ་གཞལ་ཟིན་
པས་ན། ལམ་ལ་ཆོས་ཤེས་པའི་བཟོད་པ་ལ་གཞལ་བྱ་མེད་པར་ཐལ་ལོ། །དེས་ན་དེའི་རྗེས་
སུ་འབྲང་བའི་ཆོས་ཤེས་པ་ལ་སོགས་པ་གསུམ་ཡང་མི་འབྱུང་བས་སྐད་ཅིག་མ་བཅུ་གཉིས་
སུ་ཐལ་ལོ། །ཡང་ན་ལམ་ལ་ཆོས་ཤེས་པའི་བཟོད་པ་དང་ཆོས་ཤེས་པ་གཉིས་ཀྱིས་དེ་དག་
- 33 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
གཞལ་བས་བདེན་པ་གསུམ་པོའི་རྗེས་བཟོད་དང་ཤེས་པ་ཚོ་ལ་གཞལ་བྱ་མེད་པར་ཐལ་
ལོ༑ ༑གལ་ཏེ་གང་ཟག་གཞན་གྱི་རྒྱུད་ལ་སྐྱེས་པའི་ལམ་གྱི་ཆོས་ཉིད་འདིས་འཇལ་ལོ་ཟེར་
ན༑ དེ་ལྟ་ན་གཞན་གྱི་རྒྱུད་ཀྱིས་བསྡུས་པའི་བདེན་པ་ལྷག་མ་གསུམ་གྱི་ཆོས་ཉིད་འཇལ་
བའི་ཆོས་ཤེས་པའི་བཟོད་པ་གསུམ་ཡང་ཅི་སྟེ་མི་དགོས། དེ་ཡང་འདོད་ན་དེའི་རྗེས་སུ་
འབྲངས་པ་ཆོས་ཤེས་པ་ལ་སོགས་པ་གསུམ་ཡང་དགོས་པས་ན། རང་གི་རྒྱུད་དུ་རྟོགས་པའི་
བདེན་པའི་ཆོས་ཉིད་འཇལ་བའི་ཡེ་ཤེས་བཅུ་གཉིས། གཞན་གྱི་རྒྱུད་དུ་རྟོགས་པའི་བདེན་
པ་བཞིའི་ཆོས་ཉིད་འཇལ་བ་བཅུ་དྲུག་སྟེ་སྐད་ཅིག་མ་ཉི་ཤུ་རྩ་བརྒྱད་དུ་ཐལ་ལོ། །གལ་ཏེ་
རང་གི་རྒྱུད་དུ་གཏོགས་པའི་བདེན་པ་གསུམ་པོའི་ཆོས་ཉིད་རྟོགས་པ་ན་དེ་དག་དང་མཚན་
ཉིད་མཚུངས་པའི་གཞན་གྱི་རྒྱུད་དུ་གཏོགས་པའི་བདེན་པ་གསུམ་པོའི་ཆོས་ཉིད་ཀྱང་རྟོགས་
པས་དེ་དག་རྟོགས་པའི་དོན་དུ་ཡེ་ཤེས་གཞན་མི་དགོས་སོ་ཟེར་ན། ལམ་ལ་ཡང་དེ་ཉིད་དང་
མཚུངས་སོ། །དེས་ན་འབྲས་བུའི་མངོན་པར་རྟོགས་པ་གཅིག་ཏུ་སྟོན་པ་ན་སྡུག་བསྔལ་
མཐོང་བའི་དུས་སུ་དེ་མཐོང་སྤང་གི་ཉོན་མོངས་པ་ཉི་ཤུ་རྩ་བརྒྱད་སྤངས་པས་ཀུན་འབྱུང་
སྤོང་ལ། དེ་དག་སྤངས་པའི་འགོག་པ་མངོན་དུ་བྱེད་ལ། སྡུག་བསྔལ་མཐོང་བ་ཉིད་ལམ་
ཡིན་པས་ལམ་སྒོམ་མོ་ཞེས་བཤད་པ་ཡིན་པས་ན། རང་ཉིད་ཀྱི་བདེན་པ་བཞི་གཞིར་བྱས་ཏེ་
དེ་དག་གི་ཆོས་ཉིད་མཐོང་བ་ན་བདེན་པ་ཐམས་ཅད་ཆོས་ཉིད་དེ་ལས་མ་འདས་པས་ཐམས་
ཅད་ཀྱི་མཐོང་བ་ཡིན་ནོ། །
གསུམ་པ་ནི་ཁ་ཅིག་ན་རེ། ཀུན་ལས་བཏུས་པ་ལས་མི་ཤེས་པ་ཀུན་ཤེས་པར་
བྱེད་པའི་དབང་པོ་ནི་ཡེ་ཤེས་སྐད་ཅིག་མ་བཅོ་ལྔ་ལ་བཤད་ལ་ཀུན་ཤེས་པའི་དབང་པོ་ནི་
བཅུ་དྲུག་པ་ནས་རྡོ་རྗེ་ལྟ་བུའི་བར་ལ་བཤད་ལ། ཀུན་ཤེས་པ་ལྡན་པའི་དབང་པོ་ནི་མི་སློབ་
པའི་ལམ་ལ་བཤད་པས་སྐད་ཅིག་མ་བཅུ་དྲུག་བྱང་ཆུབ་སེམས་དཔའི་རྒྱུད་ལ་ཡང་བྲང་
.3
3
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆགས་སུ་སྐྱེ་བ་ཡིན་ནོ་ཞེས་ཟེར་རོ། །དེ་ནི་མི་རིགས་ཏེ། དེ་སྐད་བཤད་པ་དེ་ནི་ཉན་ཐོས་ཀྱི་
དབང་དུ་བྱས་པ་ཡིན་ཏེ། དེ་ལ་སྐད་ཅིག་མ་བཅོ་ལྔ་ལ་ནི་བདེན་པ་མི་རྟག་པ་ལ་སོགས་པ་ཅི་
རིགས་པར་མི་ཤེས་པ་ཤེས་པར་བྱར་ཡོད་པའི་ཕྱིར་རོ། །བྱང་ཆུབ་སེམས་དཔའི་དེ་གསུམ་
ནི་ངེས་པར་འབྱེད་པའི་ཆ་དང་མཐུན་པ་དང་། མཐོང་བའི་ལམ་དང་སྒོམ་པའི་ལམ་གཉིས་
དང༌། མི་སློབ་པའི་ལམ་གསུམ་ལ་རིམ་པ་བཞིན་བསྡུ་བ་ནས་བཤད་པའི་ཕྱིར་ཏེ། བྱང་ཆུབ་
སེམས་དཔའི་མཐོང་ལམ་རང་དུ་བདེན་པའི་ཆོས་ཉིད་ཀུན་ཤེས་པ་ཡིན་ནོ། །མདོ་ལས་ཀྱང་
སློབ་པའི་གང་ཟག་བདེན་པ་མངོན་པར་མ་རྟོགས་པ་དང་། མངོན་པར་རྟོགས་པ་དང༌། མི་
སློབ་པ་གསུམ་ལ་རིམ་པ་བཞིན་དེ་གསུམ་ལ་བཤད་དེ། སློབ་པའི་གང་ཟག་མངོན་པར་
རྟོགས་པར་མ་གྱུར་པའི་དད་པ་ལ་སོགས་པའི་དབང་པོ་སྣང་བ་མེད་ཅིང་འདུལ་བར་བྱེད་པ་
ནི་མི་ཤེས་པ་ཀུན་ཤེས་པར་བྱེད་པའི་ཞེས་པ་ལ་སོགས་པ་གསུངས་སོ། །གཞན་ཡང་སེང་
བཟང་གིས་བདེན་པ་རྣམས་ཀྱི་མངོན་པར་རྟོགས་པ་ནི་གཅིག་ཡིན་ནོ་ཞེས་བཤད་པ་དང་། །
ཐོགས་མེད་ཀྱིས་ཀྱང་བདེན་པ་འདྲེས་མ་ལ་དམིགས་པས་སོ་ཞེས་པས་དེ་དག་གཅིག་ཅར་དུ་
རྟོགས་པར་བཤད་པའི་ལུང་དང་འགལ་བ་དང་། གཞན་ཡང་ཉེ་བར་ལེན་པའི་ཕུང་པོ་ལྔ་པོ་
འདི་ཉིད་འབྲས་བུར་གྱུར་པའི་ལྡོག་པ་ནས་ནི་སྡུག་བསྔལ་གྱི་བདེན་པ་ཡིན་ལ། རྒྱུར་གྱུར་
པའི་ལྡོག་པ་ནས་ནི་ཀུན་འབྱུང་གི་བདེན་པ་ཡིན་པས། བྱང་ཆུབ་སེམས་དཔའི་མཐོང་ལམ་
གྱིས་ཉེར་ལེན་གྱི་ཕུང་པོ་ལྔ་པོ་རང་གི་ངོ་བོས་སྟོང་པར་ཤེས་པ་ན་དེའི་ཁྱད་པར་འབྲས་བུར་
གྱུར་པའི་ལྡོག་པ་ནས་ནི་སྟོང་པར་རྟོགས་ལ་རྒྱུར་གྱུར་ པའི་ཟློག་པ་ནས་ནི་སྟོང་པར་མ་
རྟོགས་སོ་ཞེས་བཞག་པར་མི་ནུས་ཏེ། དེ་དག་གི་རྟེན་ངོ་བོ་ཉིད་མེད་པར་རྟོགས་པའི་ཕྱིར་
རོ༑ ༑དཔེར་ན་རྗེས་སུ་དཔག་པས་བུམ་པ་ངོ་བོ་ཉིད་མེད་པར་རྟོགས་པ་ན་དེའི་ཆོས་ཀྱི་ཁྱད་
པར་འགའ་ཞིག་ངོ་བོ་ཡོད་པའི་སྒྲོ་འདོགས་མ་ཆོད་པ་ནི་མི་སྲིད་པ་བཞིན་ནོ། །གཞི་ཆོས་
-3
3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
ཅན་འགའ་ཞིག་གྲུབ་པ་ལ་ནི་ཁྱད་པར་འགའ་ཞིག་རྟོགས་ལ་གཞན་མ་རྟོགས་པ་སྲིད་དེ། །
བུམ་པ་བྱས་པར་རྟོགས་ཀྱང་མི་རྟག་པར་མ་རྟོགས་པ་བཞིན་ནོ། །དེས་ན་འཕགས་པ་ཉན་
ཐོས་ཀྱིས་ཆོས་ཀྱི་བདག་མེད་མ་རྟོགས་པས། ཉེ་བར་ལེན་པའི་ཕུང་པོ་ལྟ་བུ་གཞི་གྲུབ་པ་ལ་
མཚན་མའི་ཆོས་རྣམ་པར་འབྱེད་པ་ན་དེའི་འབྲས་བུ་ཆོས་མི་རྟག་པ་ལ་སོགས་པ་རྟོགས་
ཀྱང༌། རྒྱུའི་ཆོས་རྒྱུ་ཀུན་འབྱུང་ལ་སོགས་པ་མ་རྟོགས་པ་སྲིད་པ་ཡིན་པས་དེ་ལ་རིམ་གྱིས་སྐྱེ་
བ་ཡིན་ནོ། །དེ་བས་ན་བཅུ་དྲུག་པ་འདི་སྐད་ཅིག་བཞིར་སྐྱེ་བ་ཡིན་ཏེ། དང་པོར་བདེན་པ་
བཞིའི་ཆོས་ཉིད་མ་དག་པ་གཅིག་ཅར་མངོན་སུམ་དུ་མཐོང་བའི་ཆོས་ཤེས་པའི་བཟོད་པ་སྐྱེ་
ལ་དེ་ཡང་ཡུལ་གྱི་དབྱེ་བ་ལ་ལྟོས་ནས་ལྡོག་པ་ཐ་དད་བཞི་ཡོད་པས་སྐད་ཅིག་བཞིར་བཞག་
གོ །ཡང་ན་སྤང་བྱ་སྡེ་ཚན་བཞི་སྤོང་བའི་བྱེད་པ་ལ་ལྟོས་ནས་བཞིར་བཞག་གོ །ཆོས་ཤེས་
པ་རྣམ་གྲོལ་གྱི་ལམ་གྱིས་བསྡུས་པ་བཞི་ཡང་དེ་དང་འདྲའོ། །རྗེས་སུ་ཤེས་པའི་བཟོད་པ་
ཡང་ཡེ་ཤེས་སྔ་མ་ལྡོག་པ་བཞི་ལྡན་ལ་དམིགས་པས་དེ་ལ་ཡང་ལྡོག་པ་བཞི་ཡོད་པས་དེའི་
སྒོ་ནས་དེ་ཡང་བཞིར་བཞག་གོ །ཆོས་ཉིད་འཇལ་བའི་ཡེ་ཤེས་རྣམ་ལྡོག་པ་ནི་བརྒྱད་དུ་
གནས་ལ་དངོས་པོ་ནི་གཉིས་སུ་གནས་པས་ན། རྗེས་བཟོད་ལ་བཞིར་བཞག་པའི་རྒྱུ་མཚན་
མེད་དོ་སྙམ་ན། ལྡོག་པ་བརྒྱད་པོ་དེ་ལྡོག་པ་བཞིར་སྡུད་པ་ཡིན་ཏེ། སྡུག་བསྔལ་ལ་ཆོས་
ཤེས་པའི་བཟོད་པ་དང་ཆོས་ཤེས་གཉིས་ཀ་ལ་སྡུག་བསྔལ་གྱི་བདེན་པའི་ཆོས་ཉིད་རྟོགས་
པའི་ལྡོག་པ་གཅིག་ལ་སོགས་པ་བཟུང་ནས་ཡིན་ནོ། །རྗེས་སུ་ཤེས་པ་ཡང་དེ་དག་དང་
འདྲའོ། །མཚན་ཉིད་ནི་བཅུ་དྲུག་ཏུ་མ་འདྲེས་པར་གནས་སོ། །
ལྔ་པ་སྐད་ཅིག་མའི་ཚད་ནི་དུས་ཀྱི་མཐའི་སྐད་ཅིག་མ་ནི་མ་ཡིན་གྱི་བྱ་བ་རྫོགས་
པའི་སྐད་ཅིག་མ་ཡིན་ཏེ། དེ་སྐད་དུ་ཡང་འདིར་དངོས་པོ་མ་བྱུང་བ་ལས་བྱུང་བ་ཙམ་ལ་
སེམས་ཀྱི་རྒྱུད་སྐད་ཅིག་ཏུ་རིག་པར་བྱ་བ་ནི་མ་ཡིན་ཏེ། ཇི་ཙམ་དུ་ཤེས་བྱ་ལ་ཤེས་པ་འབྱུང་
- 3 3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ཡོངས་སུ་རྫོགས་པར་འགྱུར་བ་ལ་བྱའོ་ཞེས་བཤད་དོ། །བར་ཆད་མེད་པས་སྤོང་བ་དང་
དྲི་མ་མི་སྐྱེའི་རང་བཞིན་དུ། །བྱེད་པའི་བྱ་བ་མི་རྫོགས་ཕྱིར། །སྐད་ཅིག་གཅིག་ཏུ་མི་འཐད་
དོ༑ ༑སྔོན་གྱི་མཁས་པས་ཞུགས་པ་དང་། །འབྲས་བུ་གནས་པ་མི་འཐད་ཅེས། །བཤད་པའི་
དོན་ཡང་དེ་ཉིད་དོ། །གཞན་ཡང་རིགས་པ་འདི་ཡིན་ཏེ། །ཟག་པ་མེད་པའི་ལས་དང་པོས།།
དེ་བཞིན་ཉིད་ དང༌ ཡེ་ ཤེས་ ཀྱི། །སྒྲོ་འདོགས་ རིགས་མི་ མཐུན་པ་ནི། །དུ་མ་གཅིག་ཅར་
གཅོད་ནུས་མིན། །གཅད་བྱ་དུ་མ་མེད་མིན་ནམ། །ཞེ་ན་དེ་ནི་མ་ཡིན་ཏེ། །གཟུགས་ཆོས་
མཐུན་པ་མཐོང་བ་ལས། །ཉ་ཕྱིས་དངུལ་ལ་རྣམ་པ་ལྟར། །གལ་ཏེ་འཁྲུལ་བའི་རྒྱུ་མཚན་
གྱིས། །ཡོན་ཏན་གཞན་སྦྱོར་མི་བྱེད་ན། །ས་གཉིས་ལ་སོགས་དོན་མེད་འགྱུར། །གལ་ཏེ་
མཐོང་ཡང་དུ་མ་མེད། །ཅེ་ན་སྔར་བཤད་པ་ཉིད་དོ། །རྟོགས་པའི་བྱ་བ་མི་རྫོགས་འགྱུར།།
གལ་ཏེ་བར་ཆད་མེད་པ་དང་། །རྣམ་གྲོལ་ལམ་གྱི་བྱེ་བྲག་གིས། །གཉིས་ཡིན་ཞེ་ན་མ་ཡིན་
ཏེ༑ ༑རྗེས་ཤེས་ཡེ་ཤེས་དེ་དག་གིས། །གཞལ་བྱ་གང་ཉིད་རྟོགས་པར་འདོད། །ཡེ་ཤེས་དེ་
བཞིན་ཉིད་རྟོགས་འདོད། །ཅེ་ན་ལམ་ལ་ཆོས་ཤེས་པའི། །ཡེ་ཤེས་གཉིས་པོའི་ཡུལ་མེད་
འགྱུར། །རྗེས་ཤེས་རྣམས་ཀྱིས་གཞལ་ཕྱིར་རོ། །རང་རང་གཞན་གྱི་ལམ་དམིགས་འདོད།།
བདེན་གསུམ་ལ་ཡང་མཚུངས་པའི་ཕྱིར། །སྐད་ཅིག་བཅུ་དྲུག་དབྱེ་བ་ཉམས། །གཞན་ཡང་
འཕགས་པའི་གཞུང་ཉིད་དང་། །ཤིན་ཏུ་འགལ་བ་ཉིད་ཡིན་ནོ། །ཐམས་ཅད་མཚན་མ་མེད་
གསུངས་པ། །ཡེ་ཤེས་དེ་བཞིན་ཉིད་རྟོགས་ན། །མཚན་མེད་དོན་ནི་རྟོགས་མེད་ཀྱི། །དོན་
ཡིན་པར་ནི་གསུངས་པས་ན། །དེ་ནི་མ་ངེས་པ་ཡིན་ནོ། །བདེན་པ་སོ་སོ་དག་ལ་ནི། །སྒོ་
འདོགས་རིམ་གྱིས་གཅོད་པས་ན། །ཡེ་ཤེས་རིམ་ཅན་ཡིན་ཞེ་ན། །སྡུག་བསྔལ་ཆོས་ཉིད་
སྟོང་མཐོང་ཚེ། །ཀུན་འབྱུང་དངོས་ཉིད་མ་མཐོང་གང་། །དེ་གཉིས་ལྡོག་པ་ཐ་དད་པས། །མ་
རྟོགས་པ་ནི་འགལ་མེད་དེ། །བྱས་པ་དང་ནི་མི་རྟག་བཞིན། །མ་ཡིན་གཞི་དངོས་གྲུབ་པ་
-3 3
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ལ༑ ༑ཆོས་ཀྱི་ཁྱད་པར་རྟོགས་པ་དང༌། །མ་རྟོགས་པ་ནི་འགའ་མེད་དེ། །འཁྲུལ་བའི་རྒྱུ་
མཚན་སྤངས་པ་ཡི། །འཕགས་པའི་མི་རྟོག་ཡེ་ཤེས་ཀྱི། །གཞི་དངོས་མ་དམིགས་པ་ཡི་ཚེ།།
སྡུག་བསྔལ་གང་ཡིན་ཀུན་འབྱུང་གང་། །དམིགས་པ་མེད་པར་རབ་ཏུ་ཞི། །ས་ཕྱོགས་དག་
པའི་མངོན་སུམ་གྱིས། །བུམ་པའི་ཁྱད་པར་མ་མཐོང་བཞིན། །འོ་ན་བདེན་པ་རྟོགས་ཞེས་
བརྗོད། །ཅེ་ན་དེ་ནི་མ་ཡིན་ཏེ། །བདེན་ལ་སྒྲོ་འདོགས་གཅོད་པ་དང༌། །སྔར་བཤད་པ་ཡི་
ལུང་གིས་སོ། །འོ་ན་སྐད་ཅིག་ཇི་ལྟར་འབྱུང་། །རྣམ་པར་མ་བཞག་བདེན་པ་ལ། །སྔོན་གྱི་
གོམས་པའི་རྒྱུ་ཡིས་ནི། །དེ་བཞིན་ཉིད་ཀྱི་སྒྲོ་འདོགས་ནི། །གཅད་བྱ་མཚུངས་ཕྱིར་གཅིག་
ཡིན་ནོ། །འོན་ཀྱང་བྱ་བའི་བྱེ་བྲག་གིས། །སྐད་ཅིག་མ་ནི་གཉིས་སུ་འབྱུང་། །འཕགས་པའི་
གཞུང་ནི་སྔར་དྲངས་བཞིན། །དོན་དམ་ཤེས་དང་ཀུན་རྫོབ་ཤེས། །རིགས་མི་མཐུན་པའི་ཡེ་
ཤེས་ཀྱི། །སྒྲོ་འདོགས་གཅོད་བྱེད་སྐད་ཅིག་གཉིས། །སྐྱེད་དེ་འཕགས་གཞུང་དོན་ཡིན་ནོ།།
ཐེག་པ་དམན་པའི་མཐོང་བ་ཡི། །ལམ་དང་མཚུངས་པ་མ་ཡིན་ནམ། །དེར་ནི་བདེན་པ་སོ་
སོ་ལ། །སྒྲོ་འདོགས་རིགས་མི་མཐུན་པ་རྣམས། །གཅོད་པར་བྱེད་དང་བྱ་བ་ཡི། ཁྱད་པར་དུ་
མ་སྒྲུབ་པ་དང་། །དབང་པོ་རྟུལ་བ་ཉིད་ཀྱི་ཕྱིར། །དེ་ཉིད་དང་ནི་མཚུངས་པ་མིན། །ཞེས་བྱ་
བ་ནི་བར་སྐབས་ཀྱི་ཚིགས་སུ་བཅད་པ་དག་གོ་ཞེས་གསུངས་སོ། །
ད་ནི་ཁ་འཐོར་བའི་དབང་དུ་བྱས་ཏེ་དོན་བཞིས་གཏན་ལ་དབབ་པར་བྱ་སྟེ།
འབྲས་བུའི་མངོན་པར་རྟོགས་པ་སྐད་ཅིག་མ་གཅིག་ཡིན་ལ་སོ་སོར་རྟོག་པའི་མངོན་པར་
རྟོགས་པ་སྐད་ཅིག་མ་བཅུ་དྲུག་ཏུ་བཤད་པའི་དོན་དཔྱད་པ་དང་། དོན་དམ་པ་སོ་སོ་རང་
གིས་རིག་པའི་དབང་དུ་བྱས་ཏེ་སྐད་ཅིག་མ་གཅིག་ཡིན་ལ་བསྟན་པ་གནས་པ་རྒྱས་པ་སྤྲོས་
པ་དང་བཅས་པའི་དབང་དུ་བྱས་ནས་སྐད་ཅིག་མ་བཅུ་དྲུག་ཏུ་བཤད་པའི་དོན་དཔྱད་པ་
དང༌། མཐོང་བའི་ལམ་སེམས་དུས་རྫོགས་པར་བྱེད་པའི་དོན་དཔྱད་པ་དང༌། བརྡ་བསལ་
-3 37 ,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་མཐོང་ལམ་གསུམ་དུ་བཤད་པའི་དོན་དུ་དཔྱད་པའོ། །དང་པོ་ནི་སྡུག་བསྔལ་ཤེས་པའི་
དུས་སུ་ཀུན་འབྱུང་སྤོང་། ཀུན་འབྱུང་སྤོང་བའི་དུས་སུ་འགོག་པ་མངོན་དུ་བྱེད། འགོག་པ་
མངོན་དུ་བྱེད་པའི་དུས་སུ་ལམ་སྒོམ་ཞེས་དེ་རྣམས་དུས་གཅིག་པར་གསུངས་པ་ཡིན་ལ། དེ་
ཡང་སྡུག་བསྔལ་གྱི་ཆོས་ཉིད་མཐོང་བ་དེ་ཉིད་དེ་ཤེས་པ་ཡིན་ལ། དེའི་དུས་སུ་མཐོང་སྤང་གི་
འོན་མོངས་པ་ཉི་ཤུ་རྩ་བརྒྱད་སྤོང་བ་ཉིད་ཀུན་འབྱུང་སྤོང་བ་ཡིན་ལ། དེ་དག་སྤངས་པ་ཉིད་
འགོག་པ་མངོན་དུ་བྱེད་པ་ཡིན་ལ། སྡུག་བསྔལ་མཐོང་བ་དེ་ཉིད་ལམ་ཡིན་ལ་དེ་སྒོམ་པ་
ཡིན་ནོ། །གཉིས་པ་ནི་དེ་བཞིན་ཉིད་དང་ཡེ་ཤེས་ཀྱི་སྒྲོ་འདོགས་མི་འདྲ་བར་བཅུ་དྲུག་ཆོད་
པའི་ལྡོག་པ་ནས་སོ་སོར་རྟོག་པའི་མངོན་པར་རྟོགས་པ་བཅུ་དྲུག་ཡིན་ཏེ་སྔར་བསྟན་པ་དེ་
ཉིད་ཡིན་ནོ། །གཉིས་པ་ནི་བསྡུ་བ་ནས་དོན་དམ་པ་སོ་སོ་རང་གིས་རིག་པའི་དབང་དུ་བྱས་
ནས་མཐོང་ལམ་ཡེ་ཤེས་སྐད་ཅིག་མ་གཅིག་ཏུ་གསུངས་པ་ནི་མཐོང་བའི་ལམ་ལ་ལྡང་བ་
མེད་ཅེས་པའི་ཚུལ་གྱིས་སྔར་མཐོང་ལམ་ཚན་གཅིག་བསྐྱེད་དེ་མཉམ་གཞག་ལས་ལངས་
ནས་ཡང་མཉམ་པར་བཞག་ནས་མཐོང་ལམ་གཞན་སྐྱེ་བ་དེ་ལྟ་བུ་མེད་པར་མཉམ་པར་
བཞག་པའི་སྒོམ་ཐུན་གཅིག་ལ་ཐམས་ཅད་རྫོགས་པར་སྐྱེད་པ་ལ་དགོངས་པ་ཡིན་ནོ།།
བསྟན་པ་གནས་པ་རྣམ་པར་བཞག་པ་རྒྱས་པ་སྤྲོས་པ་དང་བཅས་པའི་དབང་དུ་བྱས་ནས་
སྐད་ཅིག་མ་བཅུ་དྲུག་ཡིན་ནོ་ཞེས་པའི་དོན་ནི། མཉམ་གཞག་ཡེ་ཤེས་སྐད་ཅིག་མ་བཅུ་དྲུག་
གིས་དེ་དག་གི་རྗེས་ཀྱི་རྟོགས་པ་མི་འདྲ་བ་བཅུ་དྲུག་དྲངས་པ་ན་དེ་དག་གི་མཚན་ཉིད་
རྟོགས་ནས་བཅུ་དྲུག་ཏུ་གཞན་ལ་སྟོན་པའི་དབང་དུ་བྱས་པ་ཡིན་ནོ། །དེའི་དོན་ཡང་བྱང་
ཆུབ་སེམས་དཔས་སྔོན་སངས་རྒྱས་ལ་མཐོང་ལམ་ཡེ་ཤེས་སྐད་ཅིག་མའི་དོན་ཐོས་ཤིང་
གོམས་པར་བྱས་པ་ལས་མངོན་སུམ་གོམས་པ་དང་འདྲ་བར་ཡིད་སྔོན་དུ་སོང་བའི་མཐོང་
ལམ་དེ་དག་ཉིད་ཀྱིས་ཡེ་ཤེས་སྐད་ཅིག་མ་སྐྱེས་ཙམ་ན་དེ་དག་སོ་སོ་ལ་དེ་དག་མ་ཡིན་པའི་
ཟ་
-3
3
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
སྒྲོ་འདོགས་བཅད་ནས་དེ་དག་གི་མཚན་ཉིད་ངེས་པ་གཅིག་ཏུ་སྐྱེ་ལ། དེའི་འོག་ཏུ་རྗེས་ཀྱི་
གནས་སྐབས་ན་མཐོང་ལམ་གྱི་རང་བཞིན་འདི་ལྟ་བུ་ཡིན་པས་བདག་གིས་གདུལ་བྱ་གཞན་
ལ་ཡང་དེའི་མཚན་ཉིད་བསྟན་པར་བྱའོ་སྙམ་པའི་བློ་འབྱུང་ལ། དེ་བཞིན་དུ་བསྟན་པས་
གདུལ་བྱ་གཞན་ཡང་མཐོང་ལམ་གྱི་རྟོགས་པ་ལ་རིམ་གྱིས་འགོད་པར་བྱེད་པ་དེས་ཀྱང་
སློབ་མ་གཞན་ལ་བསྟན་པས་ཀྱང་དེ་ཁོ་ན་བཞིན་དུ་འགོད་པས་མཐོང་ལམ་འཁོར་ལོ་ལྟ་བུ་
ཡིན་ནོ། །
གསུམ་པ་ནི་ཐོགས་མེད་ཀྱིས་མཐོང་བའི་ལམ་ན་སེམས་དགུ་རྫོགས་པར་བྱེད་དེ་
ཆོས་ཤེས་པའི་ཕྱོགས་ཀྱིས་བསྡུས་པའི་སེམས་བཞི་དང༌། རྗེས་སུ་ཤེས་པའི་ཕྱོགས་ཀྱིས་
བསྡུས་པའི་སེམས་བཞིའོ། །ཞི་གནས་ཀྱིས་སེམས་ཀྱིས་སོ་ཞེས་གསུངས་པ་ལ། དེ་ཡང་
ཆོས་ཤེས་པའི་ཕྱོགས་ཀྱིས་བསྡུས་པ་ནི་ཆོས་ཤེས་པའི་བཟོད་པ་བཞི་ཡིན་ལ། རྗེས་སུ་ཤེས་
པའི་ཕྱོགས་ཀྱིས་བསྡུས་པ་ནི་རྗེས་སུ་ཤེས་པའི་བཟོད་པ་བཞི་ཡིན་པས། ཡེ་ཤེས་སྐད་ཅིག་
མ་བཅུ་དྲུག་ཉིད་ཡིན་ནོ། །ཡང་སེམས་གཉིས་ཀྱིས་རྫོགས་པར་བྱེད་དེ། ཡེ་ཤེས་སྐད་ཅིག་
མའི་སེམས་གཅིག་དང༌། ཞི་ གནས་ ཀྱིས་སེམས་གཅིག་གོ་ཞེས་གསུངས་སོ། །ཞི་གནས་
ཀྱིས་སེམས་གཉིས་ཀྱིས་དོན་ནི་རྗེས་ཀྱི་གནས་སྐབས་ན་མཐོང་བའི་ལམ་གྱིས་མཚན་ཉིད་
ལ་སེམས་རྩེ་གཅིག་པར་གནས་པ་གང་ཡིན་པའོ། །ཡང་ན་མཐོང་ལམ་ཉིད་ཀྱིས་གནས་
སྐབས་ཀྱི་ཞི་གནས་ཀྱི་ཆ་ལ་བྱའོ། ། །
བཞི་པ་ནི་བརྡ་བསལ་བའི་མཐོང་ལམ་གསུམ་གྱི་དོན་ནི། ཐོགས་མེད་ཀྱིས་སོ་སོ་
རང་ལ་གང་ཟག་དང་ཆོས་ཀྱི་བརྡ་བསལ་བ་གཉིས་ནི་ཆོས་ཤེས་པའི་བཟོད་པ་དང་ཆོས་
ཤེས་པ་གཉིས་ཀྱིས་བསྡུས་ལ། ཐམས་ཅད་དུ་གཉིས་ཀའི་བརྡ་བསལ་བ་ནི་རྗེས་སུ་ཤེས་
པའི་བཟོད་པ་དང་རྗེས་སུ་ཤེས་པར་བསྡུས་སོ་ཞེས་གསུངས་པས། ཉན་ཐོས་ཀྱི་དབང་དུ་
-3
3
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱས་ན་ཡང་ཆོས་ཤེས་པའི་བཟོད་པའི་གནས་སྐབས་ན་གང་ཟག་གི་བདག་གི་སྒྲ་དོན་སྣང་
བ་མེད་པར་སྐྱེས་ལ། ཆོས་ཤེས་པའི་དུས་ལ་ནི་ཆོས་ཀྱི་བདག་གི་སྒྲ་དོན་སྣང་བ་མེད་པར་སྐྱེ་
ལ༑ རྗེས་སུ་ཤེས་པའི་བཟོད་པ་དང་རྗེས་སུ་ཤེས་པའི་དུས་སུ་ནི་ཁམས་གོང་མའི་ཡང་དེ་
གཉིས་ཀྱི་གང་ཟག་གི་སྒྲ་དོན་སྣང་བ་མེད་པར་སྐྱེ་བ་ཡིན་ནོ། །བྱང་ཆུབ་སེམས་དཔའ་ལ་
ཁྱད་པར་དུའོ། །སེམས་བཟང་གིས་སོ་སོར་རྟོག་པའི་མངོན་རྟོགས་སྐད་ཅིག་མ་བཅུ་དྲུག་ཏུ་
བཤད་དོ། །སེམས་བཟང་གིས་ཕྱོགས་སྔ་མ་ཁ་ཅིག་ན་རེ། །དོན་གྱི་རང་གི་ངོ་བོ་གཅིག་ཅེས་
པས་སོ་སོར་རྟོག་པའི་མངོན་རྟོགས་ཀྱང་སྐད་ཅིག་མ་གཅིག་ཡིན་ནོ་ཞེས་སོ། །སེམས་བཟང་
གིས་གཟུགས་ཆོས་མཐུན་པ་མཐོང་བ་ལས་ཞེས་པ་དྲངས་ནས་ཡེ་ཤེས་སྐད་ཅིག་མ་གཅིག་
པོ་དེས་ཆོས་ཀྱི་དབྱིངས་དང་ཡེ་ཤེས་ཀྱིས་སྒྲོ་འདོགས་ཐམས་ཅད་གཅོད་པར་མི་ནུས་པས་
སྐད་ཅིག་མ་བཅུ་དྲུག་ཡིན་པར་བཤད་དོ། །དེ་གཉིས་ཀྱི་ཁྱད་པར་ནི་སེམས་བཟང་གིས་ཀྱང་
སྒྲོ་འདོགས་མི་འདྲ་བ་བཅུ་དྲུག་གཅོད་པའི་ལྡོག་པ་ནས་སོ་སོར་རྟོག་པ་བཅུ་དྲུག་ཏུ་བཤད་པ་
ཡིན་ཡང་སྐད་ཅིག་མ་བཞིར་སྐྱེ་བས་དེ་དག་གཅོད་པར་འདོད་པ་ཡིན་ནོ། །འདིས་ནི་སྒྲོ་
འདོགས་བཅུ་དྲུག་གཅོད་པའི་སོ་སོར་རྟོག་པ་བཅུ་དྲུག་པོ་དེ་ཡང་ཡེ་ཤེས་སྐད་ཅིག་མ་གཅིག་
སྐྱེས་པས་གཅོད་པར་འདོད་པ་ཙམ་ཡིན་ནོ། །རྣམ་པ་དེ་དག་སྦྱོར་བ་དང་དངོས་གཞི་དང་
རྗེས་གང་གི་རྣམ་པ་ཡིན་པ་ནི་འོག་ཏུ་དཔྱད་པར་བྱའོ། །འབྲས་བུར་གྱུར་པའི་ཕུང་པོ་སྡུག་
བསྔལ་གྱི་བདེན་པའི་ཆོས་ཉིད་དེ་བཞིན་ཉིད་དང༌། དེ་རྟོགས་པའི་སངས་རྒྱས་ཀྱི་ཡེ་ཤེས་
སངས་རྒྱས་དག་དེ་བཞིན་ཉིད་རྟེན་དུ་བྱས་པ་སངས་རྒྱས་ཀྱི་ཡེ་ཤེས་བརྟེན་པར་བྱས་པ་
དང༌། སངས་རྒྱས་ཀྱི་ཡེ་ཤེས་རྟེན་དུ་བྱས་ཏེ་དེ་བཞིན་ཉིད་བརྟེན་པར་བྱས་པའི་རྣམ་གྲངས་
ཀྱིས་ཕན་ཚུན་རྟེན་དང་བརྟེན་པར་གནས་པར་ཚིག་གིས་ཁས་མི་ལེན་ཞིང་གཞན་ལ་མི་སྟོན་
པ་སྟེ། དེ་དག་ཏུ་ཚད་མས་མ་དམིགས་པའི་ཕྱིར་རོ། །མདོ་ལས་དེ་བཞིན་ཉིད་ལ་ཡང་དེ་
- ， 4 ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
བཞིན་གཤེགས་པ་མི་དམིགས། དེ་ལ་ཡང་དེ་མི་དམིགས་སོ། །གཟུགས་ཀྱིས་དེ་བཞིན་ཉིད་
ལ་ཡང་དེ་བཞིན་གཤེགས་པ་མི་དམིགས། དེ་ལ་ཡང་དེ་མི་དམིགས་སོ་ཞེས་པ་ལ་སོགས་པ་
གསུངས་སོ། །ཚད་མས་མ་དམིགས་པ་དེ་ཅིའི་ཕྱིར་ཞེ་ན། ཕན་ཚུན་རྟེན་དང་བརྟེན་པར་
ཤེས་བྱ་ལ་མེད་པའི་ཕྱིར་རོ། །ཡང་ན་ཕྱིར་ཆེད་དུ་བྱ་བར་བྱའོ། །མདོ་ལས་གཟུགས་ཆེ་བའི་
ཕྱིར་ཤེས་རབ་ཕ་རོལ་ཕྱིན་པ་ཆེན་པོའོ་ཞེས་པ་ལ་སོགས་པ་གསུངས་པས། གཟུགས་ཀྱིས་
དེའི་ཆོས་ཉིད་མཚོན་པ་ཡིན་ཏེ་དེ་ལ་ཆེ་བའི་དོན་བྱེད་པའི་ཕྱིར་རོ། །གང་ལ་འདུས་བྱས་ཀྱིས་
ཆོས་སྐྱེ་བ་གནས་པ་འཇིགས་པ་གསུམ་དང་ལྡན་པ་ནི་ཆེ་བ་མ་ཡིན་པས། དེ་གསུམ་དང་
བྲལ་བའི་དེའི་ཆོས་ཉིད་ནི་ཆེ་བ་ཡིན་ལ། དེ་རྟོགས་པས་སྡུག་བསྔལ་ལ་ཆོས་ཤེས་པའི་ཤེས་
རབ་ཕ་རོལ་ཕྱིན་པར་ཆེ་བར་བཞག་གོ །ཡང་གཟུགས་ཚད་མ་མེད་པའི་ཕྱིར་ཤེས་རབ་ཕ་
རོལ་ཕྱིན་པ་ཚད་མ་མེད་པ་ཞེས་འབྱུང་བས། ཚད་མའི་གཞལ་བྱ་ལ་ནི་མི་འདྲ་བར་གྱུར་པའི་
རྣམ་འགྱུར་གྱིས་ཁྱབ་ལ། ཁྱབ་བྱེད་དེ་གཟུགས་ ཀྱི་ ཆོས་ཉིད་ལ་ལོག་པས་དེ་ཚད་མའི་
གཞལ་བྱ་ལས་འདས་པ་ཡིན་ལ། དེས་ན་དེ་ལ་འཇལ་བར་བྱེད་པའི་ཚད་མ་མེད་པ་ཡིན་ནོ།།
དེ་རྟོགས་པས་རྗེས་སུ་ཤེས་པའི་བཟོད་པའི་ཤེས་རབ་ཕ་རོལ་ཕྱིན་པར་ཡང་ཚད་མ་མེད་
པར་བཞག་གོ །ཡང་གཟུགས་ཚད་མེད་པའི་ཕྱིར་ཤེས་རབ་ཕ་རོལ་ཕྱིན་པར་ཚད་མེད་པར་
རིགས་པར་བྱའོ་ཞེས་འབྱུང་བས། དེ་ལ་གཟུགས་ཅན་གྱི་ཚད་ནི་རྡུལ་དང་ཕྲ་རབ་ཡིན་ལ།
དེ་མ་ཡིན་པའི་ཚད་ནི་མཚན་ཉིད་དེ་སྐྱེ་བ་དང་གནས་པ་དང་འཇིགས་པ་ཡིན་ལ་དེ་ཡང་སྐད་
ཅིག་གི་མཐར་ཐུག་པས་སྐད་ཅིག་མ་ཚད་ཡིན་ལ། གཟུགས་ཀྱི་ཆོས་ཉིད་ལ་ནི་ཚད་དེ་
གཉིས་ཀ་མི་དམིགས་པའི་ཕྱིར་རོ། །དེས་ན་ཆོས་ཉིད་ཚད་མེད་པ་དེ་རྟོགས་པའི་རྗེས་སུ་
ཤེས་པའི་ཤེས་རབ་ཕ་རོལ་ཕྱིན་པ་ལ་ཡང་ཚད་མེད་པ་ཞེས་བྱའོ། །གཟུགས་མཐའ་ཡས་
པའི་ཕྱིར་ཤེས་རབ་ཕ་རོལ་ཕྱིན་པ་མཐའ་ཡས་པའོ་ཞེས་འབྱུང་བས། དེ་ལ་དོན་དམ་པའི་
- 3 4
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདེན་པ་ལ་ལྟོས་ནས་དེའི་དོན་བཞག་པར་ནི་སྔོན་གྱི་མཐའ་འཁོར་བ་རྟག་པ་དང་། ཕྱི་མའི་
མཐའ་མྱ་ངན་ལས་འདས་པའི་མཐའ་ཞེས་སྤྱིར་བརྗོད་ལ། ཀུན་འབྱུང་གི་མཐའ་དེ་ནི་ཆོས་
བཞི་པོ་ཡིན་ལ། དེ་ལ་ཡང་བརྒྱད་སྟོང་པའི་མདོ་ལས་དམིགས་པ་མཐའ་ཡས་པར་བསྟན་
པས་ནི་རྒྱུ་དང་ཀུན་འབྱུང་བ་གཉིས་བཀག་གོ །སེམས་ཅན་གྱི་ཁྱད་པར་དགག་པས་དེ་
མཐའ་ཡས་པར་བསྟན་པས་ནི་རབ་ཏུ་སྐྱེ་བ་དགག་པ་བྱས་སོ། །སེམས་ཅན་ངོ་བོ་ཉིད་མེད་
པས་སེམས་ཅན་མཐའ་ཡས་པར་བསྟན་པས་ནི་རྐྱེན་དགག་པར་བྱས་སོ། །དེ་ནི་མཐའ་མེད་
པར་སྒོམ་པར་འགྱུར་རོ་ཞེས་བཤད་པས་དངོས་གཞིའི་ཡིན་པར་འགལ་ལོ། །ཀུན་རྫོབ་ཀྱི་
བདེན་པའི་དབང་དུ་བྱས་ན་ནི་ཀུན་འབྱུང་ལ་ཆོས་ཤེས་པའི་བཟོད་པ་སེམས་ཅན་མཐའ་
མེད་ཚད་མེད་པའི་ཆེད་དུ་བསྐྱེད་པ་ཡིན་པས་མཐའ་མེད་པར་བཞག་གོ །ཀུན་འབྱུང་ལ་
ཆོས་ཤེས་པའི་མཐོང་བའི་ལམ་གྱི་ཤེས་རབ་ཕ་རོལ་ཕྱིན་པའི་རྟོགས་པ་ཕྱིན་ཅི་མ་ལོག་པ་ལ་
གནས་པའི་ཕུང་པོ་ལྔ་པོ་ལ་སངས་རྒྱས་ཉིད་དུ་གཟུང་བར་བྱ་བ་ཡིན་ཏེ། དོན་དམ་པའི་
བདེན་པའི་དབང་དུ་བྱས་ནས། དེ་དང་སངས་རྒྱས་ཀྱི་ཆོས་ཉིད་རྣམ་པ་ཐམས་ཅད་དུ་ཁྱད་
པར་མེད་པའི་ཕྱིར་རོ་ཞེས་སངས་རྒྱས་མཆོག་གི་དོན་ཡང་དེ་ལྟར་བཤད་ནས་སེང་གེ་བཟང་
པོ་བཤད་དོ། །ཡང་ན་མདོ་དང་བསྟུན་ན། སངས་རྒྱས་ཐོབ་པའི་གེགས་སྒྲིབ་པ་ཚན་པོ་ཆེ་
སྤངས་པ་དང་སངས་རྒྱས་ཀྱི་རྒྱུ་ཁྱད་པར་ཅན་ལ་གནས་པས་སངས་རྒྱས་ཐོབ་པ་དང་འདྲ་
བས་སངས་རྒྱས་སུ་འཛིན་པ་ཞེས་ཀུན་རྫོབ་ཀྱི་བདེན་པ་ལ་བརྟེན་ནས་དེར་འཛིན་པ་ཡིན་
ནོ༑ ༑སངས་རྒྱས་མཆོག་དང་མཉམ་པ་ཡང་དེ་ལྟར་རང་ཡིན་ཏེ་འོང་སྐད་དོ། །མདོ་ལས་
དབང་པོ་དང་བཅས་པའི་ལྷ་ལ་སོགས་པས་ཨེ་མའོ་ཆོས་ཆོས་རྣམས་ཀྱི་ཆོས་ཉིད་འདི་ཞེས་
པ་ལ་སོགས་པ་སྔོན་དུ་བཏང་ནས། བདག་ཅག་གིས་བྱང་ཆུབ་སེམས་དཔའ་ཆེན་པོ་ཤེས་
རབ་ཕ་རོལ་ཕྱིན་པ་འདི་དང་མ་བྲལ་བར་གྱུར་པ་དེ་ནི་དེ་བཞིན་གཤེགས་པ་ཉིད་དུ་གཟུང་
- 3 42 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
བར་བྱའོ། །ཞེས་པ་ལ་སོགས་པ་གསུངས་སོ། །རྒྱུར་གྱུར་པའི་ཕུང་པོའི་ཆོས་ཉིད་ལ་རྣམ་
པར་བྱང་བའི་ཆོས་བླང་བར་བྱ་བ་དང་། ཀུན་ནས་ཉོན་མོངས་པའི་ཆོས་དོར་བར་བྱར་མེད་
པའི་ཆོས་ཉིད་དོ། །དེ་ཡང་བླང་དོར་མེད་པར་སྒོམ་པར་འགྱུར་རོ་ཞེས་བཤད་པས་སྦྱོར་བའི་
ཡིན་ནོ། །མདོ་ལས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཤེས་རབ་ཕ་རོལ་
ཕྱིན་པ་འདི་ནི་གཟུགས་ནས་རྣམ་པ་ཐམས་ཅད་མཁྱེན་པའི་བར་དུ་མི་ལེན་མི་འདོར་བའི་
ཚུལ་གྱིས་རྣམ་པ་ཐམས་ཅད་མཁྱེན་པའི་བར་དུ་མཐུན་པར་འཛིན་པ་ངོ་མཚར་ཆེའོ་ཞེས་
གསུངས་སོ། །སེམས་ཙཅན་ཐམས་ཅད་བདེ་བ་ཐོབ་པར་གྱུར་ཅིག་པའི་བྱམས་པ་ལ་སོགས་
པ་བཞི་པོ་ཀུན་འབྱུང་ལ་རྗེས་སུ་ཤེས་པའི་རྗེས་ཐོབ་ན་སྒོམ་པ་ཡིན་པས་དེའི་རྣམ་པ་ཡིན་
ནོ༑ ༑གལ་ཏེ་དེའི་རྗེས་ཐོབ་ལ་དེ་མ་སྒོམ་ན་སྐད་ཅིག་མ་བརྒྱད་པོའི་རྗེས་ཐོབ་ཀྱིས་སྡུག་
བསྔལ་དང་ཀུན་འབྱུང་གི་སྐྱོན་མངོན་སུམ་དུ་མཐོང་བ་དང༌། དགུ་པ་ལ་འགོག་པ་ལ་ཆོས་
ཤེས་པའི་བཟོད་པའི་རྗེས་ཐོབ་ཀྱིས་དེའི་ཡོན་ཏན་ཤེས་པས་བྱང་ཆུབ་སེམས་དཔའ་འཁོར་
བ་སྤངས་ནས་མྱ་ངན་ལས་འདའ་བར་འགྱུར་བས་ན། དེ་ནི་བྱང་ཆུབ་སེམས་དཔའ་དེའི་
སེམས་ཅན་སྨིན་པ་ལ་སོགས་པའི་དགོས་པ་ཆེན་པོ་བྱེད་པ་ཡིན་པས་ཤིན་ཏུ་གལ་ཆེའོ། །དེ་
དངོས་སུ་སྒོམ་པ་རྗེས་ཀྱི་གནས་སྐབས་ཡིན་ཡང་། སྦྱོར་བའི་དུས་ན་ཀུན་འབྱུང་ལ་རྗེས་སུ་
ཤེས་པ་ནི་དངོས་གཞིའི་དུས་སུ་སྟོང་པ་ཉིད་བསྒོམས་ནས་རྗེས་ལ་ཚད་མེད་པ་བཞི་སྒོམ་པའི་
རང་བཞིན་ཅན་དུ་སྐྱེ་བ་ཡིན་ནོ་ཞེས་དེའི་རྣམ་པར་བྱེད་པ་ཡིན་ནོ། །མདོ་ལས་མི་དང་མི་མ་
ཡིན་པས་གླགས་རྙེད་པར་མི་འགྱུར་རོ། །དེའི་འཐད་པ་ནི་དེ་ནི་འདི་ལྟར་རིགས་ཀྱི་བུའམ་
རིགས་ཀྱི་བུ་མོ་དེ་དག་གིས་མི་དམིགས་པའི་ཚུལ་གྱིས་སེམས་ཅན་ཐམས་ཅད་ཀྱི་དྲུང་དུ་
བྱམས་པ་དང་སྙིང་རྗེས་དང༌། དགའ་བ་དང་བཏང་སྙོམས་ཤིན་ཏུ་སྒོམ་པའི་ཕྱིར་རོ་ཞེས་
གསུངས་སོ། །དེ་ལ་སེང་གེ་བཟང་པོའི་བཤད་པ་དང་བསྟུན་ན་རྣམ་པ་འདི་དག་དངོས་
- 3 4
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞིའི་རྣམ་པ་ནི་མ་ཡིན་ཏེ། བླང་དོར་མེད་པར་བསྒོམ་པར་འགྱུར་རོ་ཞེས་པ་དང་། བྱམས་
སོགས་དང༌། ཉམ་ང་བ་དང་། ནད་ཀུན་སེལ་བ་དང་། སངས་རྒྱས་ཀྱིས་སྲུང་བ་དང་། སྲོག་
མི་གཅོད་པ་ལ་སོགས་པའི་སྤྱོར་པའི་ཁྱད་པར་དང་། བསྔོ་བ་ལ་སོགས་པ་དེའི་རྣམ་པར་
འགལ་བའི་ཕྱིར་རོ། །འབྲོམ་ན་རེ་རྗེས་ཀྱི་ཡིན་ཟེར་བ་ཡང་མ་ཡིན་ཏེ། བླང་དོར་མེད་པར་
བསྒོམ་པར་འགྱུར་རོ་ཞེས་པ་ལ་སོགས་པ་སེང་གེ་བཟང་པོས་བཤད་པ་ཡིན་ལ། རྗེས་ཀྱི་
གནས་སྐབས་ན་དེ་དག་དངོས་སུ་སྒོམ་པ་ཡིན་གྱི་འགྱུར་རོ་ཞེས་མ་འོངས་པ་དང་འབྲེལ་བར་
བྱེད་པ་ནི་མི་སྲིད་དོ། །གཞན་ཡང་བླང་བ་དང་དོར་བ་མེད་པར་བསྒོམ་པར་འགྱུར་རོ་ཞེས་
ཆོས་ཐམས་ཅད་ལ་དམིགས་ན་ཀུན་འབྱུང་ལ་རྗེས་སུ་ཤེས་པའི་བཟོད་པ་སྐྱེ་བར་འགྱུར་རོ་
ཞེས་བཤད་པ་ལ། རྗེས་ཀྱི་གནས་སྐབས་ན་དེ་སྐྱེས་ཟིན་པ་ཡིན་གྱི་དེ་གདོད་སྐྱེ་བར་འགྱུར་
བ་ནི་མ་ཡིན་ནོ། །དེས་ན་འདི་དང་ནི་བཟོད་པ་དང་ཆོས་མཆོག་ལ་སོགས་པ་དེའི་སྦྱོར་བའི་
གནས་སྐབས་ཀྱི་རྣམ་པ་ཡིན་ཏེ། དེ་དག་གི་དུས་སུ་བདག་གི་རྒྱུད་ལ་མཐོང་ལམ་ཐོབ་པ་ན།
དེ་དངོས་གཞིའི་རྣམ་པ་འདི་འདྲ་བ་ཞིག་འབྱུང་བ་ཡིན་བྱ་བའམ། རྗེས་ལ་རྣམ་པ་འདི་
འདྲ་སྒོམ་པ་ཞིག་འབྱུང་བྱ་བའམ། དེ་ཕན་ཡོན་འདི་འདྲ་བ་དང་ལྡན་པ་ཞིག་ཏུ་སྐྱེ་བ་ཡིན་ནོ་
ཞེས་སྒོམ་པ་ཡིན་ནོ། །
དེ་ལ་སྤྱིར་ན་བྱང་ཆུབ་སེམས་དཔའི་སྒོམ་ལུགས་ནི་བཞི་སྟེ། དེ་ཁོ་ན་ཡིད་ལ་བྱེད་
པ་དང་། མོས་པ་ཡིད་ལ་བྱེད་པ་དང༌། མཚན་ཉིད་རྗེས་སུ་དཔྱོད་པ་དང༌། སྨོན་ལམ་གྱི་རྣམ་
པར་སྒོམ་པའོ། །དང་པོ་ནི་ཆོས་གང་ཞིག་སྒོམ་པ་ན་ཆོས་དེའི་མཚན་ཉིད་དང་ལྡན་པ་རྒྱུད་ལ་
སྐྱེ་བ་ཡིན་ཏེ། དཔེར་ན་ཚོགས་ལམ་ལ་དྲན་པ་ཉེར་བཞག་བཞི་ལ་སོགས་པ་སྒོམ་པ་བཞིན་
ནོ༑ ༑གཉིས་པ་ནི་ཆོས་གང་ཞིག་སྒོམ་པ་ན་དེ་མཚན་ཉིད་དང་ལྡན་པ་དངོས་སུ་མི་སྐྱེ་བར་དེ་
དང་རྗེས་སུ་མཐུན་པ་ཙམ་སྒོམ་པ་ཡིན་ཏེ། དཔེར་ན་ཚོགས་ལམ་ན་དབང་པོ་ལྔ་ལ་སོགས་
- 3 4
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
པ་སྒོམ་པ་བཞིན་ནོ། །གསུམ་པ་ནི་རང་གིས་ཐོབ་པར་བྱ་བའི་ཆོས་གོང་མ་རྣམས་ཀྱི་མཚན་
ཉིད་གོམས་པར་བྱེད་པ་སྟེ། དཔེར་ན་ཚོགས་ལམ་གྱི་དུས་སུ་བདག་གིས་ཐོབ་པར་བྱ་བའི་
ངེས་འབྱེད་ཀྱི་རྟོགས་པ་དང་། མཐོང་ལམ་གྱི་རྟོགས་པ་དང་། སྒོམ་ལམ་གྱི་རྟོགས་པ་དང་།
མི་སློབ་པའི་སའི་རྟོགས་པ་ནི་འདི་དང་འདི་འདྲ་བ་ཞིག་ཏུ་སྐྱེ་བ་ཡིན་ནོ་ཞེས་སྒོམ་པ་ལྟ་བུ་
ཡིན་ནོ། །དེས་ན་སྔ་མ་གཉིས་ནི་སྦྱོར་བའི་མཚན་ཉིད་དང་ལྡན་པའི་དངོས་པོ་སྒོམ་པ་ཡིན་
ལ༑ འདི་དག་ནི་མཚན་ཉིད་གོམས་པར་བྱེད་པ་ཡིན་ནོ། །དེ་འདྲ་བའི་སྒོམ་པ་དེ་བསྒོམ་པ་
ལ་དོན་ཅི་ཡོད་ཟེར་ན། བདུད་ཀྱིས་བར་ཆད་བྱ་བར་མི་ནུས་པ་ཡིན་ཏེ། ཁྱོད་ནི་ཕྱིར་མི་ལྡོག་
པའི་ས་ཐོབ་པ་ཡིན་ནོ། །སངས་རྒྱས་སུ་ལུང་བསྟན་པར་རུང་བ་ཡིན་ཞེས་པས་བསླུར་བྱུང་བ་
ན༔ ཕྱིར་མི་ལྡོག་པ་ཐོབ་པ་ལ་ནི་ཐ་ན་དྲོད་ཀྱི་རྟོགས་པ་འདི་འདྲ་བ་ཞིག་སྐྱེ་དགོས་པ་ཡིན་ན་
བདག་ལ་རྟོགས་པ་དེ་འདྲ་བ་གཏན་མི་འདུག་པས་འདི་ནི་ངེས་པར་བར་ཆོད་བྱེད་པའི་
བདུད་ཡིན་ནོ་ཞེས་ཤེས་ལ། ཡང་རང་གི་རྟོགས་པ་ལ་གཞན་གྱི་དྲིང་མི་འཇོག་པ་ཡིན་ཏེ་
མངོན་སུམ་གོམས་པ་བཞིན་དུ་རང་ལ་རྟོགས་པ་གང་དང་གང་སྐྱེས་པ་ན་ཡིད་ཡང་ནས་ཡང་
དུ་སྔོན་དུ་སོང་བས་དེ་མ་ཡིན་པའི་སྒྲོ་འདོགས་རང་གིས་ཐག་གཅོད་པ་ཞིག་ཏུ་སྐྱེ་བ་ཡིན་ནོ།།
དཔེར་ན་བསམ་ཡས་ལྟ་བ་བཞིན་ནོ། །དེ་ལྟ་བས་ན་མཐོང་ལམ་གྱི་རྣམ་པ་འདི་ཐམས་ཅད་
ནི༑ དེའི་སྦྱོར་བས་མཚན་ཉིད་རྗེས་སུ་དཔྱོད་པའི་སྒོམ་པའི་རྣམ་པ་ཡིན་ནོ། །
བཞི་པ་ནི་གོང་མའི་གནས་སྐབས་ཀྱི་འབྲས་བུའི་ཁྱད་པར་ལ་བདག་གིས་ཐོབ་
པར་གྱུར་ཅིག་ཅེས་སྒོམ་པ་ཡིན་ནོ། །དེ་ལ་དགོས་པ་ཅི་ཡོད་ཟེར་ན་དེའི་རྒྱུ་ལ་སྤྲོ་བས་འཇུག་
པའི་དགོས་པ་ཡོད་དོ། །དེས་ན་མངོན་རྟོགས་བརྒྱད་ཀྱི་ཆོས་འདི་ཐམས་ཅད་ད་ལྟ་བྱང་ཆུབ་
སེམས་དཔས་བསྒོམ་པར་བྱ་བ་ཤེས་པའི་རྟགས་ཡིན་ཏེ། སྒོམ་ལུགས་བཞི་པོ་འདིས་བསྒོམ་
པར་བྱ་བར་མ་གྱུར་པ་ཞིག་ཀྱང་མེད་པའི་ཕྱིར་རོ། །འགོག་པའི་བདེན་པ་ནི་ཆོས་ཉིད་སྟོང་པ་
༤ 3 4
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་བཅུ་དྲུག་དྲི་མ་དང་བྲལ་བ་ཡིན་པས་དེ་ལ་ཆོས་ཤེས་པའི་བཟོད་པས་ཀྱང་སྟོང་པ་ཉིད་
བཅུ་དྲུག་པོ་དེ་ཡུལ་དུ་བྱེད་པས་སྟོང་པ་ཉིད་དང་ཞེས་པ་སྟེ་གཉིས་ཀར་ཡང་མི་འགལ་ལོ།།
མདོ་ལས་འཇིགས་པ་དང་རེངས་པར་མི་འགྱུར་བའི་འཐད་པར། རིགས་ཀྱི་བུའམ་རིགས་
ཀྱི་བུ་མོ་དེ་དག་གིས་ནང་སྟོང་པ་ཉིད་མི་དམིགས་པའི་ཚུལ་གྱིས་ཤིན་ཏུ་སྒོམ་པའི་ཕྱིར་རོ་
ཞེས་པ་ལ་སོགས་པ་གསུངས་སོ། །ཆོས་ཀྱི་དབྱིངས་དང་མཉམ་པའམ་དེར་བསྔོས་པ་ནི་དེ་
རྟོགས་པའི་དོན་ཡིན་པས་ན། དེ་ལ་ཆོས་ཤེས་པས་མཉམ་གཞག་ལ་དེ་བཞིན་ཉིད་རྟོགས་
པའི་རྗེས་ཀྱི་གནས་སྐབས་ཀྱི་དགེ་བའི་རྩ་བ་སངས་རྒྱས་སུ་བསྔོས་པ་ནི་སངས་རྒྱས་ཐོབ་
པར་བྱེད་པའི་རྒྱུར་གྱུར་པ་ཅན་དུ་སྐྱེ་བས་སངས་རྒྱས་སུ་ངེས་པར་འཛིན་པའམ་གཟུང་བར་
བྱ་བ་ཡིན་ལ། དེ་ལྟ་བུའི་རང་བཞིན་ཡིན་ནོ་ཞེས་སྦྱོར་བས་རྣམ་པར་བྱེད་པ་ཡིན་ལ་དེ་ལས་
དེ་སྐྱེ་བ་ཡིན་ནོ། །མདོ་ལས་ཐབས་ལ་མཁས་པས་བདག་ཀྱང་སངས་རྒྱས་སུ་མངོན་པར་
སྤྲུལ་ཞིང་འཇིག་རྟེན་གྱི་ཁམས་སུ་འགྲོ་བ་དང་ཞེས་པ་ལ་སོགས་པ་གསུངས་སོ། །དེ་ལ་རྗེས་
སུ་ཤེས་པའི་བཟོད་པའི་ཤེས་རབ་ཕ་རོལ་ཕྱིན་པར་སྦྱིན་པ་ལ་སོགས་པའི་གཉེན་པོའི་ཆོས་
ཐམས་ཅད་འདུས་པ་ཞིག་ཏུ་སྐྱེ་བ་ཡིན་ནོ་ཞེས་སྦྱོར་བས་སོ། །མདོ་ལས་བཅོམ་ལྡན་འདས་
ཅི་ཙམ་དུ་ཤེས་རབ་ཕ་རོལ་ཕྱིན་པ་ཟབ་མོ་འདི་བཟུང་ན་ཕ་རོལ་ཏུ་ཕྱིན་པ་དྲུག་པོ་ཐམས་
ཅད་བཟུང་བར་འགྱུར་བ་ནི་འདི་ལྟ་སྟེ་སྦྱིན་པའི་ཕ་རོལ་ཏུ་ཕྱིན་པ་དང་ཞེས་པ་ལ་སོགས་པ་
གསུངས་སོ། །གཉེན་པོ་ཐམས་ཅད་འདུས་པ་དེ་ཉིད་ཀྱིས་ཞེས་པ་ལ། རྗེས་སུ་ཤེས་པའི་
བཟོད་པར་དེ་འདུས་པར་སྐྱེ་བ་ན། རྗེས་སུ་ཤེས་པ་ཡང་དེ་ལྟ་བུ་ཅན་དུ་སྐྱེ་བ་ཡིན་པས་མི་
དང་མི་མ་ཡིན་པས་བྱས་པའི་ཕྱིའི་འཚེ་བ་དང༌། ནད་ལ་སོགས་པ་ནང་གི་འཚེ་བའི་རྒྱུ་ནི་མི་
དགེ་བ་ཡིན་ལ་དེ་གཉེན་པོས་སྤངས་པ་ན་དེ་དག་ཞི་བའི་ཕན་ཡོན་དང་ལྡན་པ་ཞིག་ཏུ་སྐྱེ་བ་
ཡིན་ནོ་ཞེས་སྦྱོར་བས་སོ། །མདོ་ལས་རྩི་མ་གིའི་དཔེས་གང་ལ་ལ་ཡུམ་འདི་འཛིན་པ་ལ་
- 3 4 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
སོགས་པ་བྱེད་པ་དེ་ལ་ནི་རྒོལ་བ་དང་རྩོད་པ་དང་འགལ་བར་བྱེད་པ་གང་དང་གང་བྱུང་བ་དེ་
དག་ཐམས་ཅད་ཡུམ་གྱི་གཟི་བརྗིད་དང་མཐུས་དེ་དག་ཉེ་བར་ཞི་བ་དང་མེད་པར་འགྱུར་ཏེ་
ཞེས་པ་ལ་སོགས་པ་གསུངས་སོ། །
ལམ་ལ་ཆོས་ཤེས་པའི་བཟོད་པ་ནི་ཆོས་ཐམས་ཅད་ངོ་བོ་ཉིད་མེད་པར་རྟོགས་པས།
ཐ་ན་མྱ་ངན་ལས་འདས་པ་ལ་ཡང་དངོས་པོའམ་ཐོབ་པར་བྱ་བ་ལ་སོགས་པའི་འཛིན་པ་ཞི་
བ་ཞིག་ཏུ་སྐྱེ་བ་ཡིན་ནོ་ཞེས་སྦྱོར་བས་སོ། །མདོ་ལས་སྔ་མའི་འཐད་པར་ཉོན་མོངས་པའི་
སྒྲིབ་པའི་དབང་དུ་བྱས་ནས་འདོད་ཆགས་ཉེ་བར་ཞི་བར་བྱེད་ཀྱི་འཕེལ་བར་བྱེད་པ་མ་ཡིན་
ནོ་ཞེས་པ་ལ་སོགས་པ་དང་ཤེས་བྱའི་སྒྲིབ་པའི་དབང་དུ་བྱས་ནས་གཟུགས་སུ་འཛིན་པ་ཞི་
བར་བྱེད་ཀྱི་འཕེལ་བར་མི་བྱེད་དོ་ཞེས་པ་ནས་བརྩམས་ནས་ཡོད་པས་འདི་འགྲེལ་ཞབས་
བཟུང་བ་ཡིན་ནོ། །ཞི་གནས་ལྷག་མཐོང་ཟུང་དུ་འབྲེལ་བའི་ལམ་ལ་ཆོས་ཤེས་པའི་རྟོགས་
པ་ལ་ཞུགས་པ་ལ་ནི། སངས་རྒྱས་ཀྱི་མཐོང་བའི་ཆོས་ལ་མྱོང་བ་དང་སྐྱེས་ནས་མྱོང་བ་དང་
ལན་གྲངས་གཞན་ལས་མྱོང་བར་འགྱུར་བའི་འཚེ་བའམ་ལྷས་བྱས་པ་དང་མིས་བྱས་པ་དང་
གཉིས་ཀས་བྱས་པའི་རྒུད་པ་གསུམ་ལས་རིམ་པ་བཞིན། བསྲུང་བ་དང་སྐྱོབ་པ་དང་སྦེད་
པར་བྱེད་པའི་ཕན་ཡོན་དང་ལྡན་པ་ཞིག་ཏུ་སྐྱེ་བ་ཡིན་ནོ་ཞེས་སྦྱོར་བས་སོ། །མདོ་ལས་སྟོང་
གསུམ་འདིའི་རྒྱལ་ཆེན་བཞི་ནས་འོག་མིན་གྱི་བར་གྱི་ལྷའི་བུ་དང་། ཕྱོགས་བཅུ་འཇིག་རྟེན་
གྱི་སངས་རྒྱས་ཇི་སྙེད་ཅིག་ཡོད་པ་དེ་དག་ཀྱང་ཡུམ་འདི་འཛིན་པ་ལ་སོགས་པ་དེ་ལ་རྟག་ཏུ་
རྒྱུན་མི་ཆད་པར་སྲུང་བ་དང་བསྐྱབ་པ་དང་སྦ་བ་མཛད་དེ་ཞེས་པ་ལ་སོགས་པ་གསུངས་སོ།།
ལམ་ལ་རྗེས་ སུ་ཤེས་པའི་བཟོད་པའི་ རྗེས་ལ། རང་སྲོག་གཅོད་པ་སྤོང་བ་ནས་རྣམ་པ་
ཐམས་ཅད་མཁྱེན་པའི་རྒྱུ་ཁྱད་པར་ཅན་ལ་གནས་ནས་གཞན་དེ་དག་ལ་འགོད་པའི་སྤྱོད་
པའི་ཁྱད་པར་དང་ལྡན་པ་ཞིག་ཏུ་སྐྱེ་བ་ཡིན་ནོ་ཞེས་སྦྱོར་བས་སོ། །མདོ་ལས་དེའི་ཚིག་བླང་
- 3
4
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་འོས་པ་དང་ལྡན་པར་འགྱུར་ཞེས་པ་ལ་སོགས་པ་དང་། བདག་ཀྱང་སྲོག་གཅོད་པ་སྤོང་
བར་འགྱུར་གཞན་ཡང་སྲོག་གཅོད་པ་སྤོང་བ་ལ་ཡང་དག་པར་བསྐུལ་བར་འགྱུར། སྲོག་
གཅོད་པ་སྤོང་བའི་ལེགས་པ་བརྗོད་ཅིང་མཐུན་པས་དགའ་བར་བྱེད་པར་འགྱུར་རོ་ཞེས་པ་
ལ་སོགས་པ་གསུངས་སོ། །ལམ་ལ་རྗེས་སུ་ཤེས་པའི་ རྗེས་ཐོབ་ལ་མཐོང་བའི་ལམ་གྱི་
རྟོགས་པ་ཐམས་ཅད་རྫོགས་པ་ཡིན་པས་དེའི་གནས་སྐབས་ཀྱི་དགེ་བའི་རྩ་བ་ཐམས་ཅད་
རྫོགས་པའི་བྱང་ཆུབ་ཏུ་བསྔོ་བར་བྱེད་པ་ཞིག་ཏུ་སྐྱེ་བ་ཡིན་ནོ། །ཞེས་སྦྱར་བས་སོ། །རྗེས་
ཐོབ་ན་དངོས་སུ་བསྔོ་བ་ཡིན་གྱི་བྱའོ་ཞེས་ནི་མི་སེམས་སོ། །མདོ་ལས་བྱང་ཆུབ་སེམས་
དཔའ་སེམས་དཔའ་ཆེན་པོ་ཕ་རོལ་ཏུ་ཕྱིན་པ་དྲུག་ལ་སྤྱོད་པའི་ཚེ་སྦྱིན་པ་ཡོངས་སུ་གཏོང་བ་
གང་ཡིན་པ་དེ་ཡང་སེམས་ཅན་ཐམས་ཅད་ཐུན་མོང་དུ་བྱས་ཤིང་མི་དམིགས་པའི་ཚུལ་གྱིས་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོ་བར་འགྱུར་རོ་ཞེས་པ་ལ་
སོགས་པ་གསུངས་སོ། །ངེས་འབྱེད་ཀྱི་གནས་སྐབས་ན་དམིགས་པ་མི་རྟག་ལ་སོགས་པ་
ཞེས་པའང་ལ་སོགས་པའི་དམིགས་རྣམ་སྒོམ་པ་མ་ཡིན་ནམ། འདི་ནས་བཤད་པའི་རྣམ་པ་
དེ་ལྟ་བུ་ཇི་ལྟར་སྒོམ་པ་ཡིན་ཟེར་ན་བདེན་ཏེ་དེ་དག་ནི་མཉམ་པར་བཞག་པ་ན་སྒོམ་པ་ཡིན་
ལ་འདི་དག་ནི་རྗེས་ཐོབ་ན་སྒོམ་པ་ཡིན་པས་མི་འགལ་ལོ། །ཆོས་ཐམས་ཅད་བདག་མེད་
པར་སྒོམ་པས་མཐོང་བའི་ལམ་སྐྱེ་བ་མ་ཡིན་ནམ། སྦྱོར་བའི་གནས་སྐབས་སུ་མཉམ་གཞག་
དང་རྗེས་ཀྱི་རྟོགས་པ་ལ་སོགས་པ་ལ་དམིགས་ཏེ་ཀུན་རྫོབ་པའི་དོན་དེ་དག་སྒོམ་པས་དེ་སྐྱེ་
བར་ཇི་ལྟར་འགྱུར་བྱས་པ་ལ། སེང་གེ་བཟང་པོ་བདག་མེད་རྟོགས་པ་དང་འབྲེལ་ཞིང་དེས་
ཟིན་པའི་ཀུན་རྫོབ་པའི་རྣམ་པ་འདི་ལྟར་བསྒོམས་པ་ལས་དེ་སྐྱེ་བ་ནི་ཆོས་ཉིད་ཡིན་ནོ་ཞེས་
བརྗོད་དོ། །དེ་བཞིན་ཉིད་དང་ཞེས་པ་ལ་སོགས་པའི་གཞུང་གི་སྐབས་འདིར། བདེན་དང་
བདེན་ལ་ཞེས་པའི་ཚིག་ལེའུར་བྱས་པའི་བརྗོད་པར་བྱས་པའི་ཡེ་ཤེས་སྐད་ཅིག་མ་བཅུ་དྲུག་
བ 3 4
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
མདོར་བསྟན་པའི་དོན་ཉེ་བར་མཚོན་པ་ལྷུར་ལེན་པའི་དེ་བཞིན་ཉིད་དང་ཞེས་པ་ལ་སོགས་
པའི་གཞུང་གིས་ནི། མཐོང་བའི་ལམ་གྱི་རྣམ་པའི་དོན་གཏན་བཤད་པ་མ་ཡིན་གྱི་མདོར་
བསྟན་པའི་ཡེ་ཤེས་སྐད་ཅིག་མ་བཅུ་དྲུག་པོ་དེའི་དབྱེ་བ་དངོས་གཞིའི་རྣམ་པ་དང་རྗེས་ཀྱི་
སྤྱོད་པའི་ཁྱད་པར་དང་ཕན་ཡོན་དང་བྱེད་པ་ལ་སོགས་པ་ཅི་རིགས་པར་མཚོན་པར་བྱེད་པ་
ཉི་ཚེ་སྟེ་ཁོ་ན་མཛད་པ་ཡིན་ནོ་ཟེར་བའི་བཤད་པ་དེ་བཟང་སྐད་དོ། །འདིས་ཐམས་ཅད་དུ་
དེའི་དབྱེ་བ་ཙམ་སྟོན་པར་འདོད་པའོ། །གཞན་ལ་ཡང་བསྒྲེ་བ་ནི་སྐབས་དང་པོའི་ངེས་
འབྱེད་དང་། རྣམ་ཀུན་གྱི་ངེས་འབྱེད་དང་། ཉན་ཐོས་དང་རང་རྒྱལ་གྱི་ངེས་འབྱེད་ཤེས་པར་
བྱེད་པ་དང་གཞི་ཤེས་པའི་མཐོང་ལམ་ལ་སོགས་པ་ཐམས་ཅད་དུ་ཡང་མཚོན་པའི་སྒོ་ནས་དེ་
དག་གི་ཆེ་འབྲིང་ལ་རིགས་ཀྱི་རབ་ཏུ་དབྱེ་བ་ཙམ་བཤད་ཀྱི་དམིགས་པ་དང་རྣམ་པ་བཤད་
པ་ནི་མ་ཡིན་ནོ་ཟེར་ཏེ། བཤད་པ་དེ་ངན་པ་ཡིན་སྐད་དོ། །
དེ་སུན་འབྱིན་པ་ལ་གཉིས་ལས་དང་པོ་རིགས་པ་དང་འགལ་བ་ནི། དེ་བཞིན་
ཉིད་ཞེས་པ་ལ་སོགས་པའི་གཞུང་དེ་དག་གིས་ནི་ཞེས་པ་ཆོས་ཅན་གྱི་གནས་སུ་བྱའོ། །རྣལ་
འབྱོར་པའི་མངོན་པར་རྟོགས་པའི་རིམ་པ་ཅུང་ཟད་ཀྱང་མ་བསྟན་པ་ཞིག་ཏུ་འགྱུར་ཏེ་ཞེས་
པ་ནི་ཐལ་བའི་དམ་བཅའ་ལྟ་བུར་བྱའོ། །སྒོམ་པ་གོང་ནས་གོང་དུ་འགྲོ་བའི་སྒོམ་པའི་རིམ་
པ་ལ་སོགས་པ་མ་བསྟན་པའི་ཕྱིར་རོ་ཞེས་འཐད་པར་བྱའོ། །སོགས་པས་དེའི་འབྲས་བུའི་
རིམ་པ་བསྡུའོ། །དེའི་འཐད་པ་ནི་དམིགས་རྣམ་མི་སྟོན་པའི་ཕྱིར་རོ་བྱའོ། །དེའི་དོན་ནི་
དམིགས་རྣམ་བསྟན་ན། དམིགས་པ་འགའ་ཞིག་ལ་རྣམ་པ་འགའ་ཞིག་ཡོངས་སུ་བཅད་ནས་
དེ་བསྒོམས་པས་གོང་ནས་གོང་དུ་ཇེ་གསལ་ཇེ་གསལ་འགྲོ་བའི་སྒོམ་པའི་རིམ་པའམ། ཡང་
དམིགས་པ་དེ་ལ་རྣམ་པ་འགའ་ཞིག་རྟོགས་པས་སྒྲོ་འདོགས་ལྷག་པ་གཅོད་པའི་གསལ་བའི་
ཁྱད་པར་གྱི་སྒོམ་པའི་རིམ་པ་འཐད་པ་ཡིན་པ་ལ། དེ་མི་སྟོན་པས་སྙམ་དུ་བསམ་པ་ཡིན་ནོ།།
- 3 4 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་དོ་ཟེར་ན་གཙོ་བོ་བསྟན་བཅོས་བརྩམས་པའི་དགོས་པའམ་དོན་དང་འགལ་ལོ།།
སྐྱོན་འདི་ནི་དམ་བཅའ་གཉིས་ཀ་ལ་འོང་ངོ༌། །གཉིས་པ་ལུང་དང་འགལ་བ་ནི་གཞན་ཡང་
ཞེས་པའོ། །སོགས་པས་ནི་རྣམ་པ་ཅན་ནི་ཆོས་ཀྱི་མཆོག་ཅེས་པ་དང་། དྲོ་བ་རྣམས་ཀྱི་ཞེས་
པ་ལ་སོགས་པ་བསྡུའོ། །ལས་ཤེས་པའི་སྐབས་སུ་བྱང་ཆུབ་སེམས་དཔའི་མཐོང་བ་དང་
སྒོམ་པའི་ལམ་སྟོན་ན་དེ་དག་གི་རྒྱུ་ངེས་འབྱེད་ཅི་སྟེ་མི་སྟོན་བྱས་པ་ལ། སེང་གེ་བཟང་པོས་
དེ་ནི་སྐབས་དང་པོར་ཁྱད་པར་ལྔ་དང་ལྡན་པར་བསྟན་པ་དེ་ཉིད་ཡིན་པས་དེར་བསྟན་པས་
ཡང་འདིར་མ་བསྟན་ཏོ་ཞེས་བཤད་དོ། །དེ་ལྟར་ན་ས་དང་གཉེན་པོའི་ཚོགས་སྟོན་པར་
མཐོང་བ་དང་སྒོམ་པའི་ལམ་ཡང་བསྟན་པས་དེས་ན་དེ་དག་གོ་བས་དེ་དག་ཀྱང་བསྟན་པར་
བྱ་བ་མ་ཡིན་པར་འགྱུར་རོ་བྱས་པ་ལ། སྐབས་དང་པོར་ནི་རྒྱུ་དང་འབྲས་བུའི་ཆོས་མ་ལུས་
པར་བསྟན་ནས་དེ་དག་མ་ལུས་པར་མངོན་སུམ་དུ་མཁྱེན་པ་ཞིག་རྣམ་པ་ཐམས་ཅད་མཁྱེན་
པ་ཡིན་ནོ་ཞེས་དམིགས་པ་ཡུལ་གྱིས་མཚོན་ཏེ་བཤད་པས། དེའི་ཆོས་བཅུ་པོ་དེ་ཐམས་ཅད་
ནི་སངས་རྒྱས་ཁོ་ནས་ཐུགས་སུ་ཆུད་ཅིང་རྟོགས་པར་བྱ་བ་ཡིན་གྱིས་སྲས་བྱང་ཆུབ་སེམས་
དཔའ་རྣམས་ཀྱིས་ནི་རྟོགས་པར་བྱ་བ་མ་ཡིན་ནོ། །སྙམ་དུ་ཁ་ཅིག་དོགས་པར་འགྱུར་བས།
དེའི་ཆོས་བཅུ་པོའི་ནང་ནས་རྒྱུའི་ཆོས་ཙམ་ཞིག་དྲངས་ཏེ་འདིར་མཐོང་ལམ་སྒོམ་ལམ་གྱི་
རང་བཞིན་གྱི་ལམ་ཤེས་བཤད་པས་དེ་དག་བྱང་ཆུབ་སེམས་དཔས་རྟོགས་པར་བྱ་བ་མ་ཡིན་
པའི་དོགས་པ་སྤོང་ངོ༌། །འོ་ན་ངེས་འབྱེད་ཀྱང་བྱང་ཆུབ་སེམས་དཔས་རྟོགས་པར་བྱ་བར་
ཤེས་པའི་དོན་དུ་ཅི་སྟེ་མི་སྟོན་ཟེར་ན། འདིའི་འབྲས་བུ་ལམ་གཉིས་པོ་བྱང་ཆུབ་སེམས་
དཔས་རྟོགས་པར་བྱ་བར་བཤད་པ་རང་གིས་དེ་ཡང་བྱང་ཆུབ་སེམས་དཔས་རྟོགས་པར་བྱ་
བར་གྲུབ་པ་ཡིན་ནོ། །དེ་སྐད་དུ་ཡང་རྒྱུ་དང་འབྲས་བུའི་ཆོས་ཀྱི་རྣམ་པ་མ་ལུས་པ་ཐུགས་སུ་
ཆུད་པ་ལ་ལྟོས་ཏེ་རྣམ་པ་ཐམས་ཅད་མཁྱེན་པ་ཉིད་ཅེས་བརྗོད་ལ་དེ་ལས་རྒྱུའི་ཆོས་ཙམ་
-35 （) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
ཞིག་དྲངས་ཏེ་མཐོང་བ་དང་སྒོམ་པའི་ལམ་གྱི་བདག་ཉིད་ཅན་ལམ་ཤེས་པ་ལོགས་སུ་
གསུངས་སོ་ཞེས་བཤད་དོ། །
སྒོམ་པའི་ལམ་ལ་གཉིས་ཏེ། བྱེད་པ་དང་དངོས་སོ། །དང་པོ་སྟོན་པས་མཚམས་
སྦྱོར་བ་ལས། མཐོང་ལམ་གྱི་རྗེས་ལ་སྒོམ་ལམ་བརྗོད་པར་རིགས་པ་ནི་དེའི་རྗེས་ལ་དེ་སྐྱེ་བ་
ཡིན་པས་སོ། །གདུལ་བྱ་འབྲས་བུ་ལ་བྲོད་པ་བསྐྱེད་པ་ནི་བཟང་ངོ༌། །ཤཱནི་པ་དང་སྡུད་
འགྲེལ་གསར་མས་བྱེད་པ་དྲུག་པོ་ཟག་མེད་ཀྱི་ཡིན་པར་བཤད་པ་ནི་མི་རིགས་ཏེ། དེ་ལྟ་ན་
ཟག་བཅས་ཀྱི་འོག་ཏུ་བརྗོད་པར་རིགས་པས་སོ། །དེས་ན་ཅི་རིགས་པར་གཉིས་ཀའི་ཡིན་
ནོ༑༑ཀུན་ནས་དུལ་ཞིང་ཞི་བ་ནི་རང་གི་སེམས་ཇི་ལྟར་འདོད་པ་བཞིན་དུ་དགེ་བའི་དམིགས་
པ་ལ་བཀོལ་དུ་བཏུབ་པས་དེ་རང་དབང་དུ་བྱེད་པ་སྟེ། དེས་ན་པགས་པ་དང་མདའ་ལྟ་
བུའོ། །དེ་ཟག་བཅས་ཀྱི་ཡིན་ནོ། །མདོ་ལས་ཤེས་རབ་ཕ་རོལ་ཕྱིན་པ་འདི་དེ་ལྟར་བྱང་ཆུབ་
སེམས་དཔའ་སེམས་དཔའ་ཆེན་པོ་རྣམས་ཡོངས་སུ་དུལ་བ་དང་ང་རྒྱལ་མ་མཆིས་པའི་དོན་
དུ་ཉེ་བར་གནས་པ་ངོ་མཚར་ཆེའོ་ཞེས་པ་ལ་སོགས་པ་གསུངས་སོ། །ཐམས་ཅད་ལ་ང་རྒྱལ་
དང་ཁེངས་པ་སྤངས་པ་སྟེ་དེ་ནི་ཟག་མེད་ཀྱི་ཡིན་ནོ། །དེ་ནི་ས་བརྒྱད་པ་ན་གཙོ་ཆེའོ། །མདོ་
ལས་བྱང་ཆུབ་སེམས་དཔའ་ཆེན་པོ་འཇིག་རྟེན་ལས་འདས་པའི་ཆོས་ལ་སྤྱོད་ཅིང་སྦྱིན་པ་
གཏོང་ན་སྲིན་པ་ཡང་མི་དམིགས་གཏོང་བ་ཡང་མི་དམིགས་ལེན་པ་ཡང་མི་དམིགས་ཏེ་དེ་
ལྟར་ཤེས་རབ་ཕ་རོལ་ཕྱིན་པ་ལ་སྤྱོད་པའི་བྱང་ཆུབ་སེམས་དཔའ་ཆེན་པོ་ཡོངས་སུ་དུལ་བ་
དང་འདུད་པའི་སླད་དུ་གནས་པར་འགྱུར་རོ་ཞེས་པ་ལ་སོགས་པ་གསུངས་སོ། །སྒོམ་པས་
སྤང་བར་བྱ་བའི་ཉོན་མོངས་པ་ཆེ་འབྲིང་དགུ་སྤོང་བའི་བྱེད་པ་ནི་ཟག་མེད་ཀྱི་ཡིན་ནོ། །མདོ་
ལས་རིགས་ཀྱི་བུའམ་རིགས་ཀྱི་བུ་མོས་ཤེས་རབ་ཕ་རོལ་ཕྱིན་པ་འདི་ཁ་ཏོན་དུ་བྱས་ནས་
གཡུལ་གྱི་ནང་དུ་སོང་ངམ་འདུག་ན་དེ་ཕམ་པར་མི་འགྱུར་ཏེ་གདོན་མི་ཟ་བར་རྒྱལ་བར་
- 3
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་རོ། །དེའི་འཐད་པར་དེ་ནི་འདི་ལྟར་དེས་ཡུན་རིང་པོར་ཤེས་རབ་ཕ་རོལ་ཕྱིན་པ་འདི་
ཉིད་སྤྱད་དེ་བདག་གི་འདོད་ཆགས་ཀྱི་མཚོན་དང་མེ་ཡང་བཅོམ་ཞེས་པ་ལ་སོགས་པ་
གསུངས་སོ། །སྒོམ་པའི་ལམ་ཉིད་ཀྱི་སྟོབས་ཀྱིས་ཕྱི་ནང་གི་འཚེ་བ་ཞི་བ་དང་མདོ་ལས་ཤེས་
རབ་ཕ་རོལ་ཕྱིན་པ་འདི་འཛིན་པ་ལ་སོགས་པ་བྱེད་ཅིང་རྣམ་པ་ཐམས་ཅད་མཁྱེན་པའི་
སེམས་དང་མི་འབྲལ་བར་གྱུར་ན། དེ་ལ་ལ་ལ་ཞིག་གིས་དུག་གིས་གཏོར་རམ། བྱད་བྱས་
སམ་མེའི་འོབས་སུ་གཏོར་རམ་མཚོན་གྱིས་བཏབ་བམ་དུག་བླུད་དམ་ཆུར་བོར་ཡང་རུང་སྟེ་
དེ་ཐམས་ཅད་ཀྱིས་དེ་ལ་གནོད་པར་མི་འགྱུར་རོ་ཞེས་པ་ལ་སོགས་པ་གསུངས་སོ། །བྱང་
ཆུབ་པ་ནི་མཐར་ཐུག་པའི་འབྲས་བུ་ཡིན་ཡང་། དེ་སྒྲུབ་པ་ད་ལྟ་བ་ཡིན་པས་དེ་ཐོབ་པར་
བྱེད་པའི་ནུས་པ་དང༌། འདི་ནི་ཟག་མེད་ ཀྱི་ཡིན་ནོ། །མདོ་ལས་བདག་དང་གཞན་དང་
གཉིས་ཀ་ལ་ཡང་གནོད་པར་མི་བྱེད་དེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་
ཐོབ་ཅིང་སེམས་ཅན་ཐམས་ཅད་ཀྱི་སེམས་ལ་རྣམ་པར་ལྟ་བར་འགྱུར་རོ་ཞེས་པ་ལ་སོགས་
པ་གསུངས་སོ། །རྟེན་གྱི་ཡུལ་མཆོད་རྟེན་དུ་བྱེད་པ་ནི། རྟེན་ནི་སྒོམ་པའི་ལམ་ལ་གནས་པའི་
བྱང་ཆུབ་སེམས་དཔའོ། །དེའི་ཡུལ་ནི་དེས་ཤེས་རབ་ཕ་རོལ་ཕྱིན་པ་བྲིས་ནས་འཛིན་པ་ལ་
སོགས་པའི་ཆོས་སྤྱོད་བྱས་པའི་ས་ཕྱོགས་སོ། །ཡང་ན་རྟེན་ནི་སྒོམ་པའི་ལམ་ལ་གནས་པའི་
བྱང་ཆུབ་སེམས་དཔས་ཤེས་རབ་ཕ་རོལ་ཕྱིན་པ་བྲིས་ནས་གླེགས་བམ་དུ་བྱས་པའོ། །དེའི་
ཡུལ་ནི་མཆོད་པ་སྔོན་དུ་འགྲོ་བས་དེ་བཞུགས་པའི་ས་ཕྱོགས་སོ། །མཆོད་རྟེན་དུ་བྱེད་པ་ནི་
ཡུལ་དེ་དག་མཆོད་རྟེན་གཞན་དང་འདྲ་བར་བྱེད་པས་མཆོད་རྟེན་དུ་གྱུར་པར་བྱེད་པ་སྟེ་ཕ་
དང་འདྲ་བ་ལ་ཕར་གྱུར་པ་ཞེས་འདྲ་བར་སྟོན་པ་ལ་གྱུར་པའི་ཚིག་བརྗོད་པའོ། །ཡང་ན་གང་
ཟག་གི་བདག་མེད་སྟོན་པས་བྱིན་གྱིས་བརླབས་པ་ལ་ཡང་མཆོད་རྟེན་ཞེས་བརྗོད་ན། ཤེས་
རབ་ཕ་རོལ་ཕྱིན་པ་ཆོས་ཐམས་ཅད་བདག་མེད་པར་སྟོན་པས་བྱིན་གྱིས་བརླབས་པ་ནི་
- 3 j 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
མཆོད་རྟེན་ཤིན་ཏུ་ཡང་ཡིན་པས། མཆོད་རྟེན་ཉིད་ལ་མཆོད་རྟེན་དུ་གྱུར་པ་ཞེས་བྱ་སྟེ།
དཔང་པོ་ཉིད་ལ་དཔང་པོར་གྱུར་པ་ཞེས་བྱ་བ་བཞིན་ནོ། །དེ་ཡང་མདོ་ལས་ཤེས་རབ་ཕ་
རོལ་ཕྱིན་པའི་གླེགས་བམ་བཞུགས་པའམ་ཆོས་སྤྱོད་བྱས་པའི་ས་ཕྱོགས་དེར་མིའམ་མི་མ་
ཡིན་པས་གླགས་རྙེད་པར་མི་འགྱུར་རོ། །དེའི་འཐད་པར་སྟོང་གསུམ་འདི་དང་འཇིག་རྟེན་
གྱི་ཁམས་ཚད་མེད་པའི་རྒྱལ་ཆེན་བཞི་ནས་འོག་མིན་གྱི་བར་གྱི་ལྷའི་བུ་རྣམས་ཤེས་རབ་ཕ་
རོལ་ཕྱིན་པ་ལ་མཆོད་པའི་ཕྱིར་འོངས་པར་གྱུར། དེ་དག་གིས་རིགས་ཀྱི་བུའམ་རིགས་ཀྱི་བུ་
མོ་ཤེས་རབ་ཕ་རོལ་ཕྱིན་པ་ལ་ཆོས་སྤྱོད་བྱེད་པ་ལ་སྲུང་བ་ལ་སོགས་པ་བྱེད་པར་འགྱུར་རོ།།
དཔེའི་སྒོ་ནས་གསལ་བར་བྱེད་པ་ནི། དཔེར་ན་བྱང་ཆུབ་ཀྱི་སྙིང་པོ་ན་འདུག་པའམ། དེའི་
འཁོར་ཡུག་ན་འདུག་ པའམ། དེའི་ནང་ན་འདུག་ པའམ། དེའི་རྩ་བ་ན་འདུག་པའི་དུད་
འགྲོའི་སྐྱེ་གནས་སུ་གཏོགས་པ་ཡན་ཆད་ལ་ཡང་འཚེ་བའམ་ཐོ་འཚམ་པར་མི་ནུས་ཏེ། དེའི་
འཐད་པར་དེར་དུས་གསུམ་གྱི་སངས་རྒྱས་རྣམས་བཞུགས་ཏེ། སངས་རྒྱས་ནས་སེམས་ཅན་
ཐམས་ཅད་མི་འཇིགས་པ་ལ་སོགས་པ་ལ་འགོད་པའི་ཕྱིར་རོ། །དེ་བཞིན་དུ་སྔར་གྱི་ས་
ཕྱོགས་ན་འདུག་པ་ལ་ཡང་འཚེ་བ་ལ་སོགས་པ་མི་ནུས་ཏེ། ཤེས་རབ་ཕ་རོལ་ཕྱིན་པ་འདི་
ཉིད་ཀྱིས་ས་ཕྱོགས་དེ་སེམས་ཅན་ཐམས་ཅད་ཀྱི་མཆོད་རྟེན་དུ་གྱུར་པ་ལ་སོགས་པར་བྱས་
པའི་ཕྱིར་རོ་ཞེས་གསུངས་སོ། །
སྒོམ་ལམ་དངོས་ལ་གཉིས་ལས། དང་པོ་ཟག་བཅས་ལ་ཡང་གསུམ་ལས།
དང་པོ་མོས་པ་སྟོན་ནོ། །དེ་ལ་གཉིས་ཏེ། དངོས་དང་། དེའི་ཕན་ཡོན་སྟོན་པ་ལ་སོགས་པའོ།།
དང་པོ་སྟོན་པར་བྱེད་པ་ནི་དེའི་འོག་ཏུ་ཞེས་པ་སྟེ། ཟག་བཅས་གསུམ་པོ་ཇི་ལྟར་རྒྱུད་ལ་སྐྱེད་
པ་ལ་སོགས་པ་ནི་བརྗོད་ཟིན་ཏོ། །མོས་པ་ལ་དོན་བཞིས་ཤེས་པར་བྱ་སྟེ། དེའི་ཡུལ་དང་།
ངོ་བོ་དང་། དབྱེ་བ་དང་། ས་མཚམས་སོ། །དང་པོ་ནི་རང་དང་གཉིས་ཀ་དང་གཞན་གྱི་དོན་
- 3 5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕུན་སུམ་ཚོགས་པའི་ཡོན་ཏན་གྱི་འབྱུང་གནས་སུ་གྱུར་པའི་ཤེས་རབ་ཕ་རོལ་ཕྱིན་པ་གཙོར་
དོན་གྱི་བདག་ཉིད་བཟུང་བའི་གཞུང་དང་བཅས་པ་དང༌། འབྲས་བུ་དེ་གསུམ་ཉིད་དོ།།
གཉིས་པ་ནི་ཚད་མས་གཏན་ལ་ཕབ་པའི་ངེས་པའི་དངོས་པོ་ལ་ངེས་པར་འཛིན་པའི་མོས་པ་
གྲོགས་དད་པ་འདུན་པ་དང་མཚུངས་པར་ལྡན་པ་སྟེ། མོས་པའི་ཡུལ་ལ་དད་པས་ཡིད་
ཆེས་ཤིང་འདུན་པས་དེའི་དོན་ཐོབ་པར་དོན་དུ་གཉེར་བས་སོ། །དེས་ན་ངོ་བོ་དེས་ཤེས་རབ་
ཕ་རོལ་ཕྱིན་པ་ནི་རང་དང་གཉིས་ཀ་དང་གཞན་གྱི་དོན་ཕུན་སུམ་ཚོགས་པ་ཐམས་ཅད་ཀྱི་
འབྱུང་གནས་ཡིན་ནོ་ཞེས་རྣམ་པ་དེ་ལྟར་མོས་པར་བྱེད་པ་ཡིན་ནོ། །དེའི་གྲོགས་འདུན་པས་
ཤེས་རབ་ཕ་རོལ་ཕྱིན་པ་ལ་ཆོས་སྤྱོད་བཅུའི་སྒྲུབ་པའི་བདག་ཉིད་ཀྱི་བརྩོན་འགྲུས་རྩོམ་
པས། དེས་ན་མདོ་ལས་ཤེས་རབ་ཕ་རོལ་ཕྱིན་པ་ ཡེ་གེར་འབྲི་བ་ལ་སོགས་པའི་བསོད་
ནམས་ཀྱི་རྣམ་གྲངས་ཀྱིས་གསུངས་སོ། །
གསུམ་པ་ནི་བདག་ཏུ་ང་རྒྱལ་བའི་བག་ཆགས་མ་སྤངས་པའི་གནས་སྐབས་ཀྱི་
དང༌། དེ་སྤངས་ནས་བདག་དང་གཞན་མཉམ་པར་རྟོགས་པའི་གནས་སྐབས་ཀྱི་དང༌།
གཞན་གྱི་དོན་ཁོ་ན་གཅོ་བོར་བྱེད་པའི་གནས་སྐབས་ཀྱི་ནི་རང་དང་གཉིས་ཀ་དང་གཞན་གྱི་
དོན་གྱི་བདག་ཉིད་གསུམ་ཡིན་ལ། དེ་དག་ཀྱང་ཆུང་ངུ་དང་འབྲིང་དང་ཆེན་པོ་ཡང་བཞག་གོ།
དེ་རེ་རེ་ལ་ཡང་ཆེ་འབྲིང་གི་སྒོ་ནས་གསུམ་གསུམ་དུ་བཞག་གོ །དེ་རེརེ་ལ་ཡང་གསུམ་
གསུམ་དུ་བཞག་པས་ཉི་ཤུ་རྩ་བདུན་ནོ། །དེ་ཡང་མི་མཐུན་ཕྱོགས་ཆེ་འབྲིང་གི་རྒྱུ་མཚན་
གྱིས་དེའི་དབྱེ་བ་བྱས་པའོ། །རང་གི་དོན་གྱི་མོས་པ་ཆུང་ངུའི་ཆུང་ངུ་ནི་མདོ་ལས་གང་ལ་
ལས་ཡུམ་བྲིས་ཤིང་གླེགས་བམ་དུ་བགྱིས་ཏེ་འཆང་ལ་དེ་ལ་མེ་ཏོག་ལ་སོགས་པས་མཆོད་པ་
བགྱིས་པ་དང་གང་ལ་ལས་སངས་རྒྱས་མྱ་ངན་ལས་འདས་པའི་སྐུ་གདུང་རྣམས་མཆོད་རྟེན་
གྱི་ནང་དུ་བཞག་སྟེ་མེ་ཏོག་ལ་སོགས་པས་མཆོད་པ་བགྱིས་ན་དེ་གཉིས་གང་བསོད་ནམས་
- 35 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
ཀྱི་ཕུང་པོ་མང་དུ་འཕེལ་ཞེས་དྲི་བ་བཀོད་ནས་ཡུམ་མཆོད་ན་བསོད་ནམས་སུ་འཕེལ་བར་
བསྟན་པ་ནི། མདོ་ལས་ཡུམ་བྲིས་ཤིང་གླེགས་བམ་དུ་བྱས་ཏེ་མཆོད་པ་ལ་སོགས་པ་བྱེད་ན་
འདི་ཉིད་དེ་བས་ཆེས་བསོད་ནམས་མང་དུ་འཕེལ་ལོ་ཞེས་པ་དང་། དེའི་འཐད་པ་ནི་ཡུལ་
རྣམ་པ་ཐམས་ཅད་མཁྱེན་པའི་རྒྱུར་གྱུར་པའི་ཕྱིར་བྱ་བ་དང༌། རྣམ་པ་ཐམས་ཅད་མཁྱེན་
པའི་རྟེན་དུ་གྱུར་པས་སྐུས་མཆོད་པ་བརྙེས་པའི་ཕྱིར་རོ་ཞེས་པ་ལ་སོགས་པ་ཕལ་ཆེར་དཔེ་
ཆེ་འབྲིང་གིས་མཚོན་ནས་གསུངས་སོ། །
བཞི་པ་ས་མཚམས་ནི་ས་དང་པོ་ནས་བདུན་པའི་བར་དང་། བརྒྱད་པ་ནས་དགུ་
པའི་དང༌། ས་བཅུ་པ་ལ་རིམ་པ་བཞིན་ནོ། །རྒྱུད་ལ་བསྐྱེད་པའི་ཚུལ་ནི་དང་པོ་རྒྱུ་འབྲས་ཀྱི་
མཚན་ཉིད་ལེགས་པར་རྟོགས་པའི་ཤེས་རབ་ལ་བརྟེན་ཏེ་ངེས་པའི་དངོས་པོ་ལ་ངེས་པར་
འཛིན་པ་འཁོར་དང་བཅས་པ་དེ་སྐྱེད་པ་ཡིན་ལ་དེས་ཀྱང་ཆོས་སྤྱོད་བཅུས་ཤེས་རབ་ཕ་རོལ་
ཕྱིན་པ་སྒྲུབ་པས་ཆོས་ལ་འཇུག་པའི་སྤྱོད་པ་ཡིན་སྐད་དོ། །འགྲེལ་པ་ལས་དོན་གསུམ་པོ་ནི་
དམིགས་པར་ཡང་འགྱུར་བས་དམིགས་པ་ཉིད་ཅེས་སོ། །མཐོང་བ་ནི་མངོན་སུམ་དུ་བྱེད་
པའོ། །དགེ་བའི་ཆོས་ནི་ཡོན་ཏན་གསུམ་པོའོ། །རྟེན་ནི་རྒྱུའོ། །དེས་ན་ཤེས་རབ་ཕ་རོལ་
ཕྱིན་པ་ནི་དོན་དེ་གསུམ་གྱི་འབྱུང་གནས་ཡིན་ནོ་ཞེས་ཇི་ལྟར་མོས་པ་བཞིན་ཡོན་ཏན་མངོན་
སུམ་དུ་བྱེད་པའི་རྒྱུ་མོས་པ་སྒོམ་པ་ཡིན་ན་ཡང་། དེ་ཉིད་ཀྱི་དུས་སུ་མངོན་སུམ་དུ་བྱེད་པ་ནི་
མ་ཡིན་ནོ་ཞེས་སྟོན་པས། སྒོམ་པའི་ལམ་སྟེ་རྒྱུའི་གནས་སྐབས་ཀྱི་དབང་དུ་བྱས་པ་ལས་ཏེ་
ཕྱིར་དང་པོ་སྒོམ་བཞིན་པ་ན་མངོན་དུ་མི་བྱེད་པ་ཞེས་སྦྱར་རོ། །ཆོས་དབྱིངས་དང་པོ་མངོན་
སུམ་དུ་མི་བྱེད་དེ་འཇིག་རྟེན་ཆོས་མཆོག་མན་ཆད་ཀྱི་སྒོམ་པའི་ལམ་གྱི་དབང་དུ་བྱས་པ་
ཡིན་པས་ཟག་བཅས་འདི་དག་ནི་འཇིག་རྟེན་པའི་ཡིན་ནོ་ཞེས་སུ་ག་ཏས་བཤད་པ་དང༌།
འབུམ་པས་དང་པོ་མངོན་དུ་བྱེད་པ་ནི་གཉིས་ཏེ། མཐོང་ལམ་གྱིས་ཆོས་ཀྱི་དབྱིངས་སྔར་མ་
.3 j 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་བ་དང་པོ་མངོན་དུ་བྱེད་པ་དང་། སངས་རྒྱས་ཀྱི་སས་ཆོས་ཀྱི་སྐུ་སྔར་མཐོང་བ་དང་པོ་
མངོན་དུ་བྱེད་པའོ། །འདི་ནི་སྒོམ་པའི་ལམ་གྱི་དབང་དུ་བྱས་པས་དང་པོ་མངོན་དུ་བྱེད་པ་མ་
ཡིན་ནོ་ཞེས་བཤད་པ་ནི་འབྱོར་པ་མ་ཡིན་ནོ། །གཉིས་པ་ནི་ཡོན་ཏན་བརྗོད་པ་པོ་སངས་
རྒྱས་དང་བྱང་ཆུབ་སེམས་དཔས། བརྗོད་པར་བྱ་བ་མོས་ པ་ སྒོམ་པའི་བྱང་ཆུབ་སེམས་
དཔའ་ལ། དགོས་པ་སྤྲོ་བ་བསྐྱེད་པའི་དོན་དུ། ཚུལ་དངོས་པོ་ལ་ཡོད་པའི་ཡོན་ཏན་ཚད་
མས་རྟོགས་ནས་བརྗོད་པས་ཏེ། གང་གིས་གང་ལ་གང་གི་ཆེད་དུ་ཇི་ལྟར་བརྗོད་པར་བྱ་བའོ།།
དེ་ལ་རང་དང་གཉིས་ཀ་དང་གཞན་གྱི་དོན་གྱི་མོས་པ་ནི་ཆུང་ངུ་དང་འབྲིང་དང་ཆེན་པོ་ཡིན་
པས་དེའི་ཡོན་ཏན་དང་སྦྱར་ནས། ཡོན་ཏན་ཆུང་ངུ་དང་འབྲིང་དང་ཆེན་པོ་གསུམ་རིམ་པ་
བརྗོད་པའི་བསྟོད་པ་བཀུར་བ་དང་བསྔགས་པའི་ཕན་ཡོན་གསུམ་འབྱུང་བ་ཡིན་ནོ། །དེས་
ན་འདི་དག་གི་གྲངས་དང་གོ་རིམ་ངེས་པ་དང་ཆེ་འབྲིང་ལ་སོགས་པ་ཐམས་ཅད་ནི་དེའི་རིམ་
པས་ཡིན་ནོ། །བསྟོད་པ་ཙམ་དང་པོ་ནི་མདོ་ལས་བརྒྱ་བྱིན་གྱིས་གང་ལ་ལས་ཡུམ་འདི་བྲིས་
ཤིང་གླེགས་བམ་དུ་བགྱིས་ཏེ་འཆང་ལ་མེ་ཏོག་ལ་སོགས་པས་མཆོད་པ་བགྱིས་པ་དང༌། །
གང་ལ་ལས་ཡུམ་འདི་བྲིས་ཏེ་གཞན་ལ་བྱིན་ན་དེ་གཉིས་ལས་གང་བསོད་ནམས་མང་དུ་
འཕེལ་ཞེས་པའི་ལན་དུ། སྟོན་པས་གང་ལ་ལས་དེ་བཞིན་གཤེགས་པའི་སྐུ་གདུང་མང་པོ་ལ་
མེ་ཏོག་ལ་སོགས་པས་མཆོད་པ་བྱས་པ་དང་། ལ་ལས་དེ་བཞིན་གཤེགས་པའི་སྐུ་གདུང་
ཉུངས་དཀར་གྱི་འབྲུ་ཙམ་བྱིན་ཏེ་བགོ་བཤའ་བྱས་ན་དེ་དག་ལས་གང་བསོད་ནམས་མང་དུ་
འཕེལ་ཞེས་དཔེ་ཁས་ལེན་དུ་གཞུག་པའི་དོན་དུ་དྲིས་པ་ལ་སོགས་པ་གསུངས་སོ། །དེ་དག་
ཀྱང་མདོ་ལས་ཕལ་ཆེར་དཔེའི་སྒོ་ནས་གསུངས་སོ། །སུ་ག་ཏས་རང་གི་དོན་གྱི་ལྟ་བུ་གཅིག་
ལ་ཡང་གསུམ་ག་བྱེད་པ་ཡིན་ནོ་ཟེར་བ་ལྟར་ན། གྲངས་ངེས་པ་ལ་སོགས་པ་བཞག་པར་མི་
ནུས་སོ། །འགྲེལ་པ་ལས་ཇི་ལྟར་ཞེས་པ་ལ་ཤེས་རབ་ཕ་རོལ་ཕྱིན་པ་དོན་ཕུན་སུམ་ཚོགས་
-3 5 (j .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
པ་གསུམ་གྱིས་སྒྲུབ་པར་བྱེད་པ་ཡིན་ནོ་ཞེས་ཇི་ལྟར་མོས་པ་བཞིན་དུ་མཐོང་ཞིང་མངོན་དུ་
བྱེད་པར་འགྱུར་བའི་ཆོས་ཀྱི་མཚན་ཉིད་ཤེས་རབ་ཕ་རོལ་ཕྱིན་པ་ལ་ཆོས་སྤྱོད་བཅུས་ཞུགས་
པའོ། །མོས་པའི་གནས་སྐབས་ཀྱིས་བསྟོད་པ་ལ་སོགས་པའི་རིམ་པ་འཇོག་པ་དེས་ན་སྟེ་
དེའི་ཕྱིར་རོ། །གཅམ་བུ་ལ་སོགས་པ་ཡིན་ན་མོས་པ་ཆུང་ངུ་ལྟ་བུ་ཞིག་རང་ལ་ཐམས་ཅད་
བྱེད་པར་འགྱུར་བས་སོ། །
མོས་པ་ལས་བྱུང་བའི་དགེ་བའི་རྩ་བ་བསྔོ་དགོས་པས་ད་ནི་གཉིས་པ་དེ་སྟོན་
ནོ༑ ༑དེ་ལ་བསྔོ་བ་བཅུ་གཉིས་པོ་འདི་དྲུག་ཏུ་བསྡུ་སྟེ། དེ་ཐམས་ཅད་ཀྱི་སྤྱིའི་ངོ་བོ་ཉིད་དང་།
དངོས་པོར་མངོན་པར་ཞེན་པ་དགག་པ་དང༌། དངོས་པོ་མེད་པར་མངོན་པར་ཞེན་པ་དགག་
པ་དང༌། བདེན་པ་གཉིས་དང་འབྲེལ་བའི་རྣམ་པ་དང༌། དེའི་མི་མཐུན་ཕྱོགས་དང་བྲལ་བའི་
ཁྱད་པར་དང་། དབྱེ་བའོ། །བྱེད་པ་ནི་ཐམས་ཅད་ཀྱི་ཡིན་པས་ཐམས་ཅད་ཀྱི་རྗེས་ལ་བརྗོད་
པར་བྱའོ། །དབྱེ་བ་ནི་མ་ཧཱ་ལྟར་ན་ཆེ་འབྲིང་གི་རབ་ཏུ་དབྱེ་བ་ཡང་བསྔོ་བ་གཅིག་ཉིད་ཀྱི་
བསོད་ནམས་དཔེ་ཆེ་འབྲིང་གིས་མཚོན་ནས་དེའི་ཐ་སྙད་བྱས་པ་ཡིན་པས་ངོ་བོ་ཐ་དད་མེད་
ལ༑ ལགས་ཏེ་ཆེ་འབྲིང་གི་དབྱེ་བ་གསུམ་པ་ལ་ངོ་བོ་ཐ་དད་པ་ཡོད་ཀྱང་ལྡོག་པ་ཐ་དད་པའི་
སྒོ་ནས་དབྱེ་བ་ཡིན་ནོ། །དེས་ན་དེ་དག་ས་དགུ་ལ་རིམ་པ་བཞིན་སྦྱོར་བ་ནི་འཁྲུལ་པར་ཤེས་
སོ༑ ༑འགྲེལ་ཆེན་ལས་རྗེས་སུ་ཡི་རང་བ་སྔོན་དུ་འགྲོ་བ་ཡིན་ཡང་མོས་པ་ལས་བྱུང་བ་
རྣམས་སྒྱུ་མ་ལྟར་ཆོས་ཐམས་ཅད་མི་དམིགས་པར་བསྒོམ་པས་སེམས་ཅན་ཐམས་ཅད་ཀྱི་
ཆེད་དུ་བླ་ན་མེད་པའི་བྱང་ཆུབ་ཏུ་བསྔོ་བར་བྱ་བ་ཡིན་པའི་ཕྱིར། སེམས་ཅན་ཐམས་ཅད་ལ་
ཐེག་པ་གསུམ་གྱི་ངེས་པར་འབྱུང་བའི་ལམ་སྟོན་པའི་བྱ་བ་དང་ལྡན་པའི་ཡོངས་སུ་བསྔོ་བ་
གཅིག་ཁོ་ནར་འགའ་ཞིག་འགའ་ཞིག་ལ་མངོན་པར་ཞེན་པས་དེའི་དོན་དུ་ཡུལ་དང་ལྡོག་
པའི་སྒོ་ནས་བཅུ་གཉིས་སུ་ཕྱེ་བ་ནི་དབང་པོ་རྣོན་པོ་རྣམས་ཀྱིས་བརྙས་པ་སྤང་བའི་དོན་དུ་དེ་
- }} ༑ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་མང་བར་མ་ཕྱེ་ལ། དབང་པོ་རྟུལ་པོ་རྣམས་ཀྱིས་མི་གོ་བ་སྤང་བའི་དོན་དུ་དེ་ལས་ཉུང་
བའང་མ་ཕྱེའོ་ཞེས་པས་དེའི་གྲངས་ངེས་པ་ནི་གདུལ་བྱ་ཉེ་བའི་བསམ་པ་དང་སྦྱར་བ་ཡིན་
པར་སྟོན་ནོ། །གཞུང་དེས་དབྱེ་བ་ཡང་དཔེ་ཆེ་འབྲིང་གིས་གཅིག་ཉིད་ལ་གསུམ་དུ་ཐ་སྙད་
བྱས་སོ་ཞེས་མ་ཧཱས་གསུངས་པ་དང་མཐུན་གྱི། སློབ་དཔོན་ལྟར་ན་གཅིག་ཉིད་དུ་མི་འཐད་
ཀྱི་གསུམ་ཉིད་དུ་འགྱུར་རོ། །དེ་ལ་ཡོངས་བསྔོ་ཞེས་པའི་དོན་ནི་བསྔོ་བར་བྱ་བའི་དངོས་པོ་
ནི་མོས་པ་ལས་བྱུང་བས་ཉེ་བར་མཚོན་པའི་རྗེས་སུ་ཡི་རང་བ་ལས་བྱུང་བ་དང་ཕ་རོལ་ཏུ་
ཕྱིན་པ་དྲུག་གི་དགེ་བའི་རྩ་བ་ཐམས་ཅད་དོ། །ཆེད་དུ་བྱ་བ་ནི་སེམས་ཅན་ཐམས་ཅད་ཀྱི་
དོན་དུའོ། །ཡུལ་ནི་བླ་ན་མེད་པའི་བྱང་ཆུབ་ཏུའོ། །སེམས་ནི་སེམས་པ་དགེ་བ་གྲོགས་འདུན་
པ་དང་ཤེས་རབ་དང་བཅས་པས་རྣམ་པ་མི་དམིགས་པའི་རྣམ་པས་བསྔོ་ཞིང་བསྒྱུར་བ་ནི།
བརྒྱད་སྟོང་པ་ལས་སེམས་ཅན་ཐམས་ཅད་ལ་བཤད་ཀྱང་ཉན་ཐོས་དང་རང་རྒྱལ་གྱི་སྦྱིན་པ་
དང་ཚུལ་ཁྲིམས་དང་སྒོམ་པ་ལས་བྱུང་བ་ཐམས་དང་ཤེས་རབ་གཉིས་དང་འབྲེལ་བའི་རྒྱུ་
མཚན་གྱི། མཆོག་དང་དམ་པ་དང་གཙོ་བོ་ལ་སོགས་པས་ཁྱད་པར་དུ་འཕགས་པའི་ཁྱད་
པར་ཅན་ནི་ཆོས་ཅན་གྱི་གནས་སུ་ཤེས་པར་བྱའོ། །འགའ་ཞིག་འགའ་ཞིག་ལ་མངོན་པར་
ཞེན་པར་འགྱུར་བས་དེའི་གཉེན་པོར་ཞེས་བཤད་པས། དང་པོར་དངོས་པོར་མངོན་པར་
ཞེན་པ་འགོག་གོ །དེ་ལས་ཀྱང་བསྔོ་བར་བྱ་བའི་རྫས་རྗེས་སུ་ཡི་རང་བ་ཡིད་ལ་བྱེད་པ་ལས་
བྱུང་པའི་དངོས་པོར་ཞེན་པ་འགོག་པ་ནི། རྗེས་སུ་ཡི་རང་བའི་ཡུལ་དང༌། དེའི་ངོ་བོ་དང་།
དེ་ལས་བྱུང་བའི་དགེ་བ་མི་དམིགས་པར་རྟོགས་ནས་བསྔོ་བས་དེ་ནི་དམིགས་པ་མེད་པའི་
རྣམ་པ་ཅན་གྱི་བསྔོ་བའོ། །བསྔོ་བར་བྱེད་པའི་སེམས་སེམས་པ་དགེ་བ་གྲོགས་འདུན་པ་
ཤེས་རབ་དང་བཅས་པ་ལ་དངོས་པོར་ཞེན་པ་འགོག་པ་ནི། སེམས་ལ་འདུ་ཤེས་དང་སེམས་
དང་ལྟ་བ་གསུམ་གང་ཟག་དང་ཆོས་ཀྱི་བདག་ཏུ་ཕྱིན་ཅི་མ་ལོག་པའི་མཚན་ཉིད་དོ། །རྗེས་
- 35 8



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
སུ་ཡི་རང་བའི་བསོད་ནམས་མངོན་པར་འདུ་བྱེད་པ་འདུ་བྱེད་སེམས་པ་དང་། འདུ་བྱ་བ་མ་
ཆགས་པའི་དགེ་བ་ལ་སོགས་པ་དངོས་པོར་ཞེན་པ་འགོག་པ་ནི། དེ་དག་གང་ཟག་དང་ཆོས་
ཀྱི་བདག་གིས་དབེན་པས་ན་དབེན་དང་ཞེས་སོ། །དུས་གསུམ་གྱི་སངས་རྒྱས་ཀྱི་དགེ་བའི་
རྩ་བ་དང་བྱང་ཆུབ་སེམས་དཔའ་བདག་གི་བསྔོ་བ་དང་། དེ་ལས་བྱུང་བའི་དགེ་བ་ནི་ཐ་དད་
པ་ཡིན་ནོ་ཞེས་ཐ་དད་པའི་དངོས་པོར་ཞེན་པ་འགོག་པ་ནི། དུས་གསུམ་གྱི་སངས་རྒྱས་ཀྱི་
བསོད་ནམས་ཀྱི་ཚོགས་རང་བཞིན་ནི་སྟོང་པ་ཉིད་ཀྱི་སྐྱེ་བ་མེད་པ་དང་འགག་པ་མེད་པ་ཡིན་
ལ༑ དེ་ལྟར་བདག་གིས་རྟོགས་ནས་དེ་དག་གི་རང་བཞིན་དེ་བདག་གིས་བསྔོ་བར་བྱ་བ་ལ་
སོགས་པ་ལ་ཡང་ལྡན་པའི་སྤྱོད་ཡུལ་ཡིན་པས་དེ་དང་ལྡན་པས་སྤྱོད་ཡུལ་ཅན་གྱི་བསྔོ་བའོ།།
བསྔོ་བར་བྱ་བ་ཕ་རོལ་ཏུ་ཕྱིན་པ་དྲུག་གི་དགེ་བའི་དངོས་པོར་ཞེན་པ་འགོགས་པ་ནི། དེ་དག་
མི་དམིགས་པའི་ཐབས་མཁས་པ་དང་བཅས་པའོ། །མདོ་ལས་ཐབས་ལ་མཁས་པ་ལ་སློབ་
པར་འདོད་པས་ཤེས་རབ་ཕ་རོལ་ཕྱིན་པ་མཉན་པར་བྱ་ཞེས་པ་ལ་སོགས་པས་ཤེས་རབ་ཕ་
རོལ་ཕྱིན་པས་ཟིན་པ་ཙམ་ལས་གསལ་བ་མེད་དོ། །དེ་ལྟར་དེ་དག་ལ་དངོས་པོར་ཞེན་པ་
བཀག་པ་ན་བསྔོ་བར་བྱ་བ་ལ་སོགས་པ་ཐམས་ཅད་མེད་པ་ཡིན་ནོ་ཞེས་དེའི་མཚན་མར་
འཛིན་པར་འགྱུར་ལ། དེ་ཡང་སྔ་མ་བས་ཀྱང་ཉེས་པ་ཆེ་བར་བཤད་པས། དེ་འགོག་པ་ནི་
དགག་བྱ་མེད་པས་བཀག་པ་མེད་ཅེས་པའི་རིགས་པས་དེའི་མཚན་མ་མེད་ཅེས་པའོ། །སྒྲུབ་
པ་དང་དགག་པ་གཉིས་ཀ་སྤངས་ནས་ཇི་ལྟར་བསྔོ་སྙམ་ན། བདེན་པ་གཉིས་དང་འབྲེལ་
བའི་རྣམ་པ་སྟོན་པ་ནི་སངས་རྒྱས་དགྱེས་ཤིང་དེས་གནང་བའི་བསྔོ་བ་དང་
། བསྔོ་བར་བྱ་བ་
དང་། ཆེད་དུ་བྱ་བ་དང༌། བསྔོ་བ་དང་། བསྔོ་བར་བྱེད་པ་ལ་སོགས་པ་ཐམས་ཅད་སྣང་བའི་
ཆ་མ་དོར་བ་དང་། དེ་དག་ཏུ་སྣང་ཙམ་ཉིད་ན་བདེན་པས་སྟོང་པར་ཤེས་པས་སྟོང་པའི་ཆ་མ་
དོར་བས་ཀུན་རྫོབ་དང་དོན་དམ་པའི་བདེན་པ་གཉིས་དང་འབྲེལ་བའི་བསྔོ་བ་ནི། དུས་
- 3 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་གྱི་སངས་རྒྱས་ཀྱི་བསྔོ་ལུགས་ཡིན་པས་དེ་ལྟར་བསྔོ་བར་བྱའོ། །འདི་མཚན་ཉིད་པ་
ནི་ས་ཐོབ་པ་ཡིན་ནོ། །སོ་སོ་སྐྱེ་བོའི་ས་པས་ཀྱང་སྦྱོར་བ་དང་རྗེས་ལ་མི་དམིགས་པས་ཟིན་
པར་བྱས་ཤིང་བསྔོས་པས་རིམ་གྱིས་དེ་བྱེད་ནུས་པའི་གནས་སྐབས་སུ་འགྱུར་རོ། །དགེ་བའི་
རྩ་བ་ཁམས་གསུམ་དུ་བསྔོ་བ་ནི་བླ་ན་མེད་པའི་བྱང་ཆུབ་ཏུ་བསྔོ་བའི་མི་མཐུན་ཕྱོགས་ཡིན་
པས་ཁམས་གསུམ་དུ་མ་གཏོགས་པའི་དེ་ཡང་ཁམས་གསུམ་གྱི་དངོས་པོར་མ་ཞེན་པ་ནི་
ཁམས་གསུམ་དུ་མི་བསྔོ་བས་དེར་མི་གཏོགས་པས་དེའི་མི་མཐུན་ཕྱོགས་དང་མ་འབྲེལ་
བའོ། །ཆུང་ངུ་བསོད་ནམས་ཆེན་པོ་འབྱུང་བ་ནི། མདོ་ལས་སྟོང་གསུམ་གྱི་སྟོང་ཆེན་པོའི་
གངྒའི་ཀླུང་གི་བྱེད་མ་སྙེད་ཀྱི་སེམས་ཅན་ཐམས་ཅད་དགེ་བ་བཅུ་དང་བསམ་གཏན་བཞི་
གཟུགས་མེད་པའི་སྙོམས་པར་འཇུག་པ་བཞི་དང༌། ཚད་མེད་པ་བཞི་དང་མངོན་པར་ཤེས་
པ་ལྔ་ལ་བཀོད་པ་བས། བྱང་ཆུབ་སེམས་དཔའི་ཆོས་ཀྱི་དབྱིངས་ཀྱི་བསྔོ་བ་འདིའི་བསོད་
ནམས་ཀྱི་བརྒྱ་ལ་སོགས་པའི་ཆར་མི་འགྲོ་བ་ལ་སོགས་པ་གསུངས་སོ། །འབྲིང་གི་ཡང་
སེམས་ཅད་དེ་དག་རྒྱུན་དུ་ཞུགས་པ་ནས་རང་སངས་རྒྱས་ཀྱི་བར་འབྲས་བུ་ལྔ་ལ་བཀོད་
ནས་དེ་ལ་མཆོད་པའི་བསོད་ནམས་ཀྱི་བརྒྱ་ལ་སོགས་པའི་ཆར་ཡང་མི་འགྲོ་བ་ལ་སོགས་པ་
གསུངས་སོ། །ཆེན་པོ་ནི་ཡང་སེམས་ཅན་དེ་དག་སྨོན་འཇུག་ཏུ་སེམས་བསྐྱེད་པས་བྱང་ཆུབ་
ལ་ཞུགས་པ་ལ་ཡང་བྱང་ཆུབ་ཏུ་ཞུགས་པའི་སེམས་ཅན་དེ་སྙེད་ཀྱིས་བསྐལ་པ་གངྒཱའི་ཀླུང་
གི་བྱེ་མ་སྙེད་དུ་བསྙེན་བཀུར་བྱས་པ་དང་། ཡང་ཡོན་བདག་སོ་སོས་ཡུལ་དེ་རྣམས་ལ་དེ་ལྟ་
བུའི་བསྙེན་བཀུར་བྱས་པ་དང་། ཡང་ཡོན་བདག་སོ་སོས་མཆོད་གནས་དེ་དག་རེ་རེ་ནས་
བསྙེན་བཀུར་གྱི་རྫས་མང་པོ་བ་འབུལ་བ་ཙམ་གྱིས་དུས་དེ་སྲིད་མཆོད་པའི་བསོད་ནམས་
ཀྱིས་བྱང་ཆུབ་སེམས་དཔའི་ཆོས་ཀྱི་དབྱིངས་ཀྱི་བསྔོ་བའི་བརྒྱ་ལ་སོགས་པའི་ཆར་མི་འགྲོ་
བ་ལ་སོགས་པས་གསུངས་སོ། །འགྲེལ་པ་ལ་ཤེས་རབ་འབྱུང་གནས་ལྟར་ན་སྔ་མ་བཅུ་
-3 G ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
གཉིས་ནི་རྣམ་པ་ཡིན་ལ། ཕྱི་མ་བཅུ་གཉིས་ནི་དམིགས་པ་ཡིན་ནོ། །འབུམ་པ་ལྟར་ན་སྔ་མ་
རྣམས་ནི་མཚོན་བྱ་ཡིན་ལ་ཕྱི་མ་རྣམས་ནི་མཚན་ཉིད་ཡིན་ནོ། །ཇི་སྐད་བཤད་པའི་མོས་པ་
ལས་བྱུང་བའི་དགེ་བའི་རྩ་བ་བསྔོ་བ་ཉན་ཐོས་དང་རང་རྒྱལ་གྱི་བསོད་ནམས་ལས་ཁྱད་པར་
དུ་འཕགས་པའི་ཁྱད་པར་ཅན་ཞེས་དེ་ལྟར་མིང་དུ་བཏགས་ཤིང་ཐ་སྙད་དུ་བྱས་པའི་བསྔོ་བ་
ཡིད་ལ་བྱེད་པ་ནི་ཞེས་འོག་མ་དང་འབྲེལ་བ་ནི་མཚོན་བྱར་བྱའོ། །གཞན་ལ་ཡང་དེ་བཞིན་
དུ་ཞབས་སུ་གདགས་སོ། །མི་དམིགས་པ་ལ་དམིགས་པ་ཞེས་པའི་དོན་ནི་མི་དམིགས་པར་
རྟོགས་པའི་དོན་ཡིན་ལ་དེ་ཡང་མཚན་ཉིད་སྟོན་པའི་གཞུང་བཅུ་གཉིས་པོ་ཐམས་ཅད་ལ་
སྦྱར་བར་བྱ་བ་ཡིན་པས། དེའི་མཚན་ཉིད་ནི་བསྔོ་བ་བླ་ན་མེད་པའི་བྱང་ཆུབ་མི་དམིགས་
པར་རྟོགས་པས་ཉེ་བར་མཚོན་པའི་བསྔོ་བའི་ཆེད་དུ་བྱ་བ་དང་རྫས་ལ་སོགས་ པ་མི་
དམིགས་པར་རྟོགས་པའི་བསྔོ་བའོ། །དེ་བཞིན་དུ་སྔ་མ་ཐམས་ཅད་ཅི་རིགས་པར་མཚོན་
བྱར་བཞག་གོ །མཚན་ཉིད་རྣམས་རིམ་པ་བཞིན་བསྟན་པར་བྱའོ། །དེ་ལ་ཚུལ་ཁྲིམས་ལ་
སོགས་པའི་ཕུང་པོ་ནི་སངས་རྒྱས་ཀྱི་ཟག་པ་མེད་པའི་ཕུང་པོ་ལྔ་པོ་རྗེས་སུ་ཡི་རང་བའི་ཡུལ་
གཟུང་བ་ཡིན་ལ། དེས་མཚོན་པའི་རྗེས་སུ་ཡི་རང་བའི་ངོ་བོ་དང་དེ་ལས་བྱུང་བའི་དགེ་བའི་
རྩ་བ་ཐམས་ཅད་མི་དམིགས་པར་རྟོགས་པའོ། །སེམས་སེམས་པ་འདུན་པ་དང་ཤེས་རབ་
དང་བཅས་པ་མི་དམིགས་པར་རྟོགས་པའོ། །འདུ་བྱེད་སེམས་པ་ནི་རྟེན་རྫས་སུ་ཡོད་པའམ་
བཏགས་པར་ཡོད་པའི་བདག་ལ་བརྟེན་པ་ཡིན་པས་རྟེན་བདག་དང་ལྡན་པ་ཡིན་ལ་དེ་མི་
དམིགས་པར་རྟོགས་པའོ། །དུས་གསུམ་གྱི་སངས་རྒྱས་ཀྱི་དགེ་བ་ཐམས་ཅད་བདག་གི་བསྔོ་
བར་བྱ་བ་ལ་སོགས་པ་ཐམས་ཅད་ཐ་དད་དུ་མི་དམིགས་པར་མཉམ་པར་རྟོགས་པའོ།།
བསྔོ་བར་བྱ་བ་ཕ་རོལ་ཏུ་ཕྱིན་པ་དྲུག་གི་དགེ་བ་མི་དམིགས་པར་རྟོགས་པའོ། །མེད་པའི་
མཚན་མ་མི་དམིགས་པར་རྟོགས་པའོ། །བསྔོ་བར་བྱ་བ་ལ་སོགས་པ་བསྔོ་བའི་ལམ་མམ་
-3
G ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ཐམས་ཅད་མི་དམིགས་པར་རྟོགས་པ་དང༌། ཁམས་གསུམ་མི་དམིགས་པར་རྟོགས་
པས་བསྔོ་བ་ཁམས་གསུམ་དང་མ་འབྲེལ་བ་དང༌། སྟོང་གསུམ་གང་གཱའི་ཀླུང་གི་བྱེ་མ་སྙེད་
ཀྱི་སེམས་ཅན་དགེ་བ་བཅུ་ལ་སོགས་པ་དང༌། རྒྱུན་དུ་ཞུགས་པ་ལ་སོགས་པ་ལ་བཀོད་པ་
དང༌། བླ་ན་མེད་པའི་བྱང་ཆུབ་ལ་གནས་པ་ལ་མཆོད་པ་བྱེད་པ་རྣམས་ཀྱི་བསོད་ནམས་ཞེས་
བྱང་ཆུབ་སེམས་དཔའི་མི་དམིགས་པའི་བསྔོ་བ་བསོད་ནམས་ལྷག་པ་དང་ལྡན་པ་གསུམ་
མོ༑ ༑བཅུ་གཉིས་པོ་ཐམས་ཅད་ཀྱི་བྱེད་པ་ནི། ཐེག་པ་གསུམ་གྱིས་གདུལ་བར་བྱ་བའི་
སེམས་ཅན་ལ་ཐེག་པ་གསུམ་གྱི་ལམ་སྟོན་པའི་རྒྱུར་གྱུར་པའི་བྱེད་པའོ། །དེ་ནི་ཉན་ཐོས་ཀྱི་
བདག་གཅིག་པུ་དུལ་བར་བྱ་བ་དང་། བདག་གཅིག་པུ་ཞུ་བར་བྱ་བ་དང་། བདག་གཅིག་པུ་
མྱ་ངན་ལས་འདའ་བའི་བྱེད་པ་ལས། སེམས་ཅན་ཐམས་ཅད་དུལ་བ་ལ་སོགས་པའི་བྱེད་པ་
ཡིན་པས་ཁྱད་པར་དུ་འཕགས་པས་མཆོག་ཏུ་བཞག་གོ ། །
ད་ནི་གསུམ་པ་སྟོན་ནོ། །སེང་གེ་བཟང་པོའི་མཚམས་སྦྱོར་འདི་ལྟར་ན་བསྔོ་བ་
སྔོན་དུ་སོང་བའི་རྗེས་སུ་ཡི་རང་བ་བྱེད་པའི་ལུགས་ཀྱང་ཡོད་པ་འདྲའོ། །སློབ་དཔོན་ནི་
ལེགས་པར་བསྔོས་པའི་དངོས་པོ་ཞེས་པ་ནི་བསྔོར་བྱ་ཡིན་པས་མོས་པའི་དགེ་བ་ཡིན་
གསུངས་སོ། །འདི་ལ་དོན་གསུམ་གྱིས་ཤེས་པར་བྱ་བ་སྟེ། ཡུལ་དང་ངོ་བོ་དང་། རྣམ་པའོ།།
དང་པོ་ནི་དགེ་བའི་རྩ་བ་ཞེས་པ་སྟེ། སོ་སོའི་སྐྱེ་བོ་དང་འཕགས་པའི་གང་ཟག་བཞི་པོའི་
ཟག་པ་མེད་པའི་ཕུང་པོ་ལྔ་ལ་སོགས་པའི་དགེ་བ་ཇི་སྙེད་པ་སྟེ། བར་གྱིས་བསྡུས་པའི་དགེ་
བ་གསུམ་པོའོ། །ངོ་བོ་ནི་ཡི་རང་བ་ཞེས་པ་སྟེ། དང་བའི་དད་པ་ཚོར་བ་ཡིད་བདེ་བ་དང་
བཅས་པའོ། །རྣམ་པ་ནི་ཡུལ་དང་ངོ་བོ་དང་བསོད་ནམས་མངོན་པར་འདུ་བྱེད་པ་རྣམས་སྣང་
བའི་ཆ་མ་དོར་བའི་ཐབས་མཁས་པ་དང༌། དོན་དམ་པར་བདེན་པར་མ་ཞེན་པའི་མི་
དམིགས་པའི་ཤེས་རབ་ཀྱིས་ཟིན་པའོ། །དོན་ནི་དུས་གསུམ་གྱི་སངས་རྒྱས་ཐམས་ཅད་ཀྱི་
བ 3
6
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཐུགས་དང་པོ་བསྐྱེད་པ་ནས་མངོན་པར་རྫོགས་པར་སངས་རྒྱས་ཀྱི་བར་ཀྱི་དགེ་བ་དང༌།
མངོན་པར་རྫོགས་པར་སངས་རྒྱས་ནས་དགོངས་པ་ཡོངས་སུ་མྱ་ངན་ལས་མ་འདས་ཀྱི་བར་
གྱི་དགེ་བ་དང་། དགོངས་པ་ཡོངས་སུ་མྱ་ངན་ལས་འདས་ནས་དམ་པའི་ཆོས་མ་ནུབ་ཀྱི་བར་
གྱི་དགེ་བ་ཐམས་ཅད་གཅིག་ཏུ་བསྡུས་ནས། མི་དམིགས་པའི་རྣམ་པ་དང་ལྡན་པས་དེ་ལྟ་བུ་
ཡོད་པ་ཨ་རེ་ལེགས་ཨ་རེ་ཡིན་སྙམ་དུ་ཕྲག་དོག་མེད་པའི་སེམས་ཀྱིས་མངོན་པར་དགའ་བ་
སྒོམ་པའོ། །སྒོམ་ལམ་ཟག་པ་དང་བཅས་པས་སྟོན་པའི་སྐབས་འདིར་རོ། །སྤྱིའི་དོན་ནི་
ཤེས་པར་སླའོ། །བསོད་ནམས་བྱ་བ་མཉམ་པ་ནི་མཉམ་པ་ཉིད་རྟོགས་པའི་བློ་ཐོབ་པ་སྟེ་
རང་གིས་བྱས་པ་དང་གཞན་གྱིས་བྱས་པ་ལ་དགའ་བའི་བློ་མཚུངས་པར་སྐྱེ་བའོ། །
ད་ནི་གཉིས་པ་སྟོན་པས་མཚམས་སྦྱོར་བ་ནི། གཉིས་ཡོད་པ་དེའི་ཕྱིར་རོ། །དེ་ལ་
སྒྲུབ་པའི་བདག་ཉིད་ཀྱི་སྒོམ་ལམ་ནི། དོན་ལས་ཤེས་པར་བྱ་སྟེ། དེའི་ངོ་བོ་དང་། ཁྱད་པར་
དང༌། རྣམ་པ་དང༌། རྣལ་འབྱོར་པའི་རྒྱུད་ལ་འཇོག་པ་དང༌། འབྲས་བུའོ། །དང་པོ་ནི་མ་
ཧས་ཡང་དག་པའི་ཀུན་རྫོབ་ཀྱི་རང་བཞིན་ཕྱིན་ཅི་མ་ལོག་པར་རྟོགས་པའི་ངོ་བོ་ཉིད་ཅེས་
གསུངས་མོད་ཀྱི། དེ་མདོ་དང་མཐུན་པར་མི་སྣང་བས། སློབ་དཔོན་ལྟར་ན་གཟུགས་ཀྱི་
ཆོས་ཉིད་ཕྱིན་ཅི་མ་ལོགས་པར་རྟོགས་པ་སྟེ། མི་དམིགས་པར་རྟོགས་པའི་རྣམ་པར་མི་རྟོག་
པའི་ཡེ་ཤེས་ཀྱི་ངོ་བོ་ཉིད་དོ། །དེའི་མཚན་ཉིད་ནི་རྣམ་པ་ཐམས་ཅད་མཁྱེན་པ་སྒྲུབ་པར་བྱེད་
པས་སྒྲུབ་པའོ། །འོ་ན་ཟག་པ་དང་བཅས་པས་དེ་སྒྲུབ་པར་མི་བྱེད་དམ་ཟེར་ན། དེ་དག་གིས་
དེ་སྒྲུབ་པར་བྱེད་པ་ཡང་འདི་ཟིན་པས་ཡིན་ནོ། །མདོ་ལས་བཅོམ་ལྡན་འདས་ཤེས་རབ་ཕ་
རོལ་ཕྱིན་པ་ནི་སྣང་བར་བགྱིད་པའོ། །ཤེས་རབ་ཕ་རོལ་ཕྱིན་པ་ནི་ཕྱག་བགྱི་བར་འོས་པ་སྟེ།
ཤེས་རབ་ཕ་རོལ་ཕྱིན་པ་ལ་ཕྱག་འཚལ་ལོ་ཞེས་པ་ལ་སོགས་པ་གསུངས་སོ། །གཉིས་པ་ནི་
མཆོག་ཉིད་ཅེས་པ་སྟེ། ཟག་པ་དང་བཅས་ནི་དམིགས་པ་ཅན་གྱི་དགེ་བ་རྒྱ་ཆེན་པོ་སྔ་མ་ལྟ་
3 fG3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུ་ཡང་ཟིལ་གྱིས་གནོན་པར་བྱེད་པ་ཡིན་པས་མཆོག་ཡིན་ལ། དེ་བས་ཀྱང་འདི་མཆོག་ཏུ་
གྱུར་པའོ། །ཇི་ལྟར་ཞེ་ན་དེ་དག་དམིགས་པ་ཅན་གྱི་དེ་ཟིལ་གྱིས་གནོན་པ་བྱེད་པར་འགྱུར་
བ་ཡང་འདི་དང་འབྲེལ་ཞིང་འདིས་ཟིན་པས་འགྱུར་བའི་ཕྱིར་རོ། །དེ་ཡང་མདོ་ལས་དམུས་
ལོང་བརྒྱ་ལ་སོགས་པ་ཡང་མིག་བུ་མེད་ན་གྲོང་ཁྱེར་གྱི་ལམ་དུ་ཡང་འཇུག་པར་ཡང་མི་ནུས་
ན་དེར་ཕྱིན་པ་ལྟ་སྨོས་ཀྱང་ཅི་དགོས། དཔེ་དེ་བཞིན་དུ་ཕ་རོལ་ཏུ་ཕྱིན་པ་ལྔ་ཡང་ཤེས་རབ་
ཀྱི་ཕ་རོལ་ཏུ་ཕྱིན་པའི་ལོང་ཁྲིད་པ་དང་བྲལ་ན་ཐམས་ཅད་མཁྱེན་པའི་ལམ་ས་བཅུ་ལ་ཡང་
འཇུག་པར་མི་ནུས་ན་དེ་ཐོབ་པར་མི་ནུས་པ་ལྟ་སྨོས་ཀྱང་ཅི་དགོས་ཞེས་དེ་དང་བྲལ་བའི་ལྔ་
པོ་ཐམས་ཅད་མཁྱེན་པའི་རྒྱུ་མ་ཡིན་པར་གསུངས་ལ། དེས་ཟིན་ན་ཐམས་ཅད་ཀྱང་ཕ་རོལ་
ཏུ་ཕྱིན་པའི་མིང་ཐོབ་ཅིང་ཐམས་ཅད་མཁྱེན་པའི་ལམ་དུ་འཇུག་པ་དང་དེ་ཐོབ་པར་བྱེད་པར་
གསུངས་སོ། །དངོས་གཞིའི་དུས་སུ་འཁོར་གསུམ་མི་དམིགས་པ་དང་། རྗེས་ཀྱི་དུས་སུ་མི་
དམིགས་པས་ཟིན་པ་ནི་རིམ་པ་བཞིན་ཤེས་རབ་ཀྱི་དམིགས་པ་དང་མིག་བུར་བཤད་དོ།།
དེ་ཡང་ག་ཡ་རི་ལས་ལྔ་པོ་ནི་ཟག་པ་དང་བཅས་པ་ཡིན་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ནི་
ཟག་པ་མེད་པ་ཡིན་ནོ་ཞེས་གསུངས་པའི་རྗེས་སུ་འབྲངས་ཏེ་ཤེས་པར་བྱའོ། །རྣམ་པ་ནི་
གཟུགས་ནས་རྣམ་པ་ཐམས་ཅད་མཁྱེན་པའི་བར་གྱི་ཆོས་ཀུན་ལ་དངོས་པོའམ་མཚན་མ་མི་
དམིགས་ཅིང་མངོན་པར་འདུ་མི་བྱེད་པ་སྟེ། ཆོས་ཉིད་ཀྱི་རྣམ་པའོ། །མདོ་ལས་གཟུགས་
ནས་རྣམ་པ་ཐམས་ཅད་མཁྱེན་པའི་བར་དུ་མངོན་པར་སྒྲུབ་པ་མེད་པའི་ཕྱིར་ཤེས་རབ་ཕ་
རོལ་ཕྱིན་པ་མངོན་པར་བསྒྲུབ་པར་བྱའོ། །ཆོས་ཐམས་ཅད་མངོན་པར་སྒྲུབ་པ་མེད་པའི་
ཕྱིར་ཤེས་རབ་ཕ་རོལ་ཕྱིན་པ་མངོན་པར་བསྒྲུབ་པར་བྱའོ་ཞེས་པ་ལ་སོགས་པ་གསུངས་སོ།།
རྣལ་འབྱོར་པའི་རྒྱུད་ལ་འཇོག་པ་ནི་འདུས་བྱས་དང་འདུས་མ་བྱས་དང་དཀར་ནག་ལ་
སོགས་པའི་ཆོས་ཐམས་ཅད་མི་དམིགས་པར་རྣལ་འབྱོར་པའི་རྒྱུད་ལ་སྐྱེད་པ་གཏོད་པར་
- 3 {j 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
བྱེད་པ་ཡིན་གྱི་དམིགས་པའི་ཚུལ་གྱིས་ནི་ཆོས་གང་ཡང་གཏོད་པར་མི་བྱེད་དོ། །མདོ་ལས་
རྣམ་པ་ཐམས་ཅད་མཁྱེན་པ་ཡང་གཏོད་པར་མི་བྱེད་དམ་ཞེས་དྲི་བ་བཀོད་ནས། དེ་ཡང་
མིང་ཇི་ལྟ་བ་དང་མཚན་མ་ཇི་ལྟ་བ་བཞིན་གཏོད་པར་མི་བྱེད་དོ་ཞེས་དམིགས་པའི་ཚུལ་གྱིས་
གཏོད་པར་བྱེད་པ་བཀག་ནས་མི་དམིགས་པའི་ཚུལ་གྱིས་དེ་གཏོད་པར་བྱེད་པར་གསུངས་
པ་དེ་ཉིད་འདིར་དེ་ཐོབ་པར་བྱེད་པའི་མི་དམིགས་པར་རྟོགས་པའི་ལམ་གཏོད་པར་བྱེད་
པར་བསྟན་པས་བཤད་པ་ཡིན་ནོ། །དོན་ནི་འབྲས་བུའམ་དགོས་པ་ཡིན་ལ་དེའི་ནང་ནས་
མཆོག་ཏུ་གྱུར་པ་ནི་སངས་རྒྱས་ཡིན་པས་དེ་ཐོབ་པར་བྱེད་པར་བཤད་དོ། །མདོ་ལས་བཅོམ་
ལྡན་འདས་ཤེས་རབ་ཕ་རོལ་ཕྱིན་པ་འདི་ནི་ཕ་རོལ་ཏུ་ཕྱིན་པ་ཆེན་པོའོ། །རྣམ་གྲངས་གང་
གིས་ཤེས་རབ་ཕ་རོལ་ཕྱིན་པ་འདི་ཕ་རོལ་ཏུ་ཕྱིན་པ་ཆེན་མོ་ཡིན། ཤེས་རབ་ཕ་རོལ་ཕྱིན་པ་
འདི་ནི་གཟུགས་ཆེ་བར་མི་བགྱིད་ཆུང་བར་མི་བགྱིད་ཅེས་པ་ལ་སོགས་པ་གསུངས་སོ།།
འགྲེལ་པ་ལས་གཞན་ནི་ཟག་བཅས་སམ་ལྔ་པོའོ། ཁྱད་པར་ནི་མི་རྟག་པ་ལ་སོགས་པའོ།།
དེ་ལྟ་བུའི་ངོ་བོ་ཉིད་དང་འདུ་མི་བྱེད་པའི་ལམ་རྣལ་འབྱོར་པའི་རྒྱུད་ལ་བསྐྱེད་ཅེས་འབྲེལ་
ལོ༑ ༑རྣམ་པ་ཇི་ལྟར་སྙམ་པ་ལ་ཆོས་རྣམས་མི་དམིགས་པ་ཉིད་དུ་ཞེས་པའོ། །
རྣམ་དག་ལ་གཉིས་ཏེ། དེའི་རྒྱུ་དང༌། དངོས་པོའོ། །དང་པོ་ནི་སྐྱེ་བའི་རྒྱུ་གསུམ་
པོ་གང་ཞིག་གཟུང་བ་དང༌། མི་སྐྱེ་བའི་རྒྱུ་བཞི་པོ་གང་ཞིག་དོར་བས་ཐོབ་པར་འགྱུར་བ་རྣམ་
དག་འདི་སྐྱེ་བ་དང་མི་སྐྱེ་བའོ། །དེ་ལ་རྣམ་པར་དག་པ་སྐྱེ་བའི་ཉེ་བའི་རྒྱུ་ནི་ཆོས་ཟབ་མོ་ལ་
མོས་པ་ཡིན་ཏེ། དེ་ཡོད་ན་ཐོས་པ་ལ་སོགས་པ་གསུམ་སྒྲུབ་ལ་དེས་ཀྱང་དེ་ཐོབ་པའི་ཕྱིར་
རོ༑ །དེའི་ཡང་རྒྱུ་གསུམ་སྟེ། དང་པོ་ནི་སྐྱེ་བ་སྔ་མ་ལ་སོགས་པ་ལ་སངས་རྒྱས་མཆོད་པ་ལ་
སོགས་པས་མཉེས་པར་བྱས་པ་སྟེ། དེ་ཡང་མདོ་ལས་སངས་རྒྱས་ཀྱི་ཞིང་གཞན་ནས་འདིར་
སྐྱེས་པ་ཞེས་གསུངས་སོ། །དེ་ནི་བཤེས་གཉེན་བསྟེན་པ་ཡིན་ནོ། །གཉིས་པ་ནི་ཕ་རོལ་ཏུ་
- 3 5.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིན་པ་དྲུག་སྒྲུབ་ཅིང་དགེ་བའི་རྩ་བ་བྱང་ཆུབ་ཏུ་བསྔོ་བས་ཐེག་པ་ཆེན་པོའི་ཚུལ་བསྲུངས་
པའོ། །གསུམ་པ་ནི་ཞི་གནས་ཡང་དང་ཡང་དུ་གོམས་པར་བྱས་པ་སྟེ། ཤེས་རབ་ཕ་རོལ་
ཕྱིན་པའི་རྣལ་འབྱོར་ལ་མཉམ་པར་འཇོག་པའི་ཐབས་ལ་མཁས་པའོ། །རྟག་སོགས་ཀྱི་
འབྲས་བུ་བཞིའི་རྒྱུར། དག་རྒྱུ་ལྷག་པར་མོས་པ་ལ་སོགས་པའི་ཆོས་ནི་རྣམ་བཞི་ཞེས་པ་དང་
མཐུན་པ་ཡིན་ནོ། །དེ་མི་ཐོབ་པའི་རྒྱུ་ཡང་མདོ་ནས་གསུམ་གྱིས་གསུངས་ཏེ། ཆོས་སྤོང་བའི་
ལས་ཀྱི་ངོ་བོ་དང༌། དེའི་འབྲས་བུ་དང༌། རྒྱུའོ། །དང་པོ་ནི་རྒྱུ་བཞི་པོ་དང་ལྡན་པས་འདི་
སངས་རྒྱས་ཀྱི་བཀའ་མ་ཡིན་སྟོན་པའི་བསྟན་པ་མ་ཡིན་གྱི་བདུད་ཀྱིས་བྱས་པའི་ཚིག་གམ་
དགེ་སློང་ཤེས་རབ་འཆལ་བས་བྱས་པ་ཡིན་ནོ་ཞེས་དེ་སྤོང་བའོ། །འབྲས་བུ་ནི་སེམས་ཅན་
དམྱལ་པ་ཆེན་པོར་ལན་བཅུ་གཉིས་སུ་སྐྱེ་བ་དང༌། དེ་ལས་ཐར་ནས་ཀྱང་ངན་སོང་གཞན་དུ་
སྐྱེ་བ་དང༌། མིར་སྐྱེས་ཀྱང་གླེན་པ་ལ་སོགས་པར་འགྱུར་བར་གསུངས་སོ། །དེའི་རྒྱུ་འབའ་
ཞིག་མངོན་རྟོགས་སུ་བཟུང་བ་ནི། སྔོན་དགེ་བ་མ་བསགས་པས་ད་ལྟ་བདུད་ཀྱིས་བྱིན་གྱིས་
བརླབས་པ་དང༌། ཐེག་པ་ཆེན་པོའི་རིགས་མེད་པའམ་མ་སྤངས་པས་ཆོས་ཟབ་མོ་ལ་ད་ལྟ་
མོས་པ་མེད་པ་དང༌། སྔོན་སྟོང་པ་དང་བདག་མེད་པ་ལ་ཐོས་པ་ལ་སོགས་པས་ཤེས་རབ་མ་
སྦྱངས་པས་ད་ལྟ་དངོས་པོར་ཞེན་པ་དང༌། སྔོན་གྲོགས་པོ་ངན་པ་ལ་བསྟེན་པས་ད་ལྟ་སྡིག་
པའི་གྲོགས་པོའི་དབང་དུ་སོང་བའོ། །མདོ་སྡེ་རྒྱན་གྱི་དེ་ཉིད་དང་སྦྱར་བར་བྱ་བ་ཡིན་ནོ། །
དངོས་ལ་གཉིས་ཏེ། སྤྱིར་བསྟན་པ་དང༌། ཁྱད་པར་དུ་བསྟན་པའོ། །དང་པོ་སྟོན་
པས་ཟག་མེད་ཀྱི་སྒོམ་པའི་ལམ་སྟོན་པའི་སྐབས་སུ་བབ་པའོ། །དེ་ལ་མ་ཧཱས་དེའི་སྤྱིའི་
མཚན་ཉིད་བསྟན་པ་དང་ཞེས་པའི་རྗེས་སུ་འབྲངས་ནས། སྤྱིར་བསྟན་པས་ནི་རང་བཞིན་
རྣམ་དག་བསྟན་པ་ཡིན་ཏེ། གཟུགས་སོགས་ནི་འཁོར་བ་ཡིན་ལ་འབྲས་བུ་ནི་མྱ་ངན་ལས་
འདས་པ་ཡིན་པས་དེ་གཉིས་ཀ་ཡང་རང་བཞིན་གྱིས་དག་པར་སྟོན་པའོ། ཁྱད་པར་དུ་
- 3 f; ($ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
བསྟན་པས་ནི་གློ་བུར་གྱི་དྲི་མ་དང་བྲལ་བའི་དེ་བསྟན་པ་ཡིན་ནོ་ཞེས་པ་ནི་རྩ་བའི་དོན་ཡིན་
པ་སྲིད་ཀྱང་སེང་གེ་བཟའ་པོའི་འདོད་པ་མ་ཡིན་ཏེ། འབྲས་བུ་དང་གཟུགས་ལ་སོགས་པ་
རྣམ་པར་དག་པ་ནི་གཟུགས་ལ་སོགས་པ་ལ་བདག་ཏུ་མངོན་པར་ཞེན་པ་ལ་སོགས་པ་དང་
བྲལ་བས་རབ་ཏུ་བྱེད་པ་ཉིད་ཀྱིས་ཞེས་གློ་བུར་གྱི་དྲི་མ་དང་བྲལ་བར་བཤད་པའི་ཕྱིར་རོ།།
དེ་དག་རང་བཞིན་གྱིས་རྣམ་པར་དག་པ་ལ་བཤད་པ་ཡིན་ནོ་སྙམ་ན། དེ་ལྟར་ན་ཉོན་མོངས་
ཤེས་བྱ་ལམ་གསུམ་གྱི་ཞེས་པ་ཡང་དེར་འགྱུར་བས་དབྱེ་བ་མི་རྙེད་དོ། །དེས་ན་དྲི་མ་དང་
བྲལ་བའི་དག་པ་ཉིད་འཕགས་པའི་གང་ཟག་བཞིའི་མ་ཕྱེ་བར་བསྟན་པ་ནི་སྤྱིར་བསྟན་པ་
ཡིན་ལ། དེ་དག་གི་ཕྱེ་ནས་བསྟན་པ་ནི་ཁྱད་པར་དུ་བསྟན་པ་ཡིན་ནོ། །དེ་ལ་དང་པོ་ནི་
འབྲས་བུ་ཞེས་པ་སྟེ། ཚིགས་སུ་བཅད་པ་འདི་ལ་དོན་བཞིས་ཤེས་པར་བྱ་སྟེ། ཆོས་ཅན་
དང༌། བསྒྲུབ་བྱ་དང་གཏན་ཚིགས་དང་། དོན་བསྡུ་བའོ། །དང་པོ་ནི་འབྲས་བུ་དག་པ་ཞེས་
པ་སྟེ། འབྲས་བུ་ནི་འཕགས་པའི་གང་ཟག་བཞིའི་རྣམ་པར་གྲོལ་བའི་ལམ་ལ་བྱའོ། །དེ་ལ་
ཉན་ཐོས་ཀྱི་དབང་དུ་བྱས་པའི་འབྲས་བུ་ནི་བཞི་སྟེ། མཐོང་བས་སྤང་བར་བྱ་བའི་ཉོན་
མོངས་པ་ཐམས་ཅད་སྤངས་པའི་རྣམ་གྲོལ་གྱི་ལམ་སྐད་ཅིག་མ་བཅུ་དྲུག་པ་ནི་རྒྱུན་དུ་ཞུགས་
པའི་འབྲས་བུའོ། །འདོད་པའི་ཁམས་ཀྱི་ཉོན་མོངས་པ་དྲུག་པ་སྤངས་པའི་རྣམ་གྲོལ་གྱི་ལམ་
ནི་ལན་ཅིག་ཕྱིར་འོང་བའི་འབྲས་བུའོ། །འདོད་པའི་ཁམས་ཀྱི་དགུ་པ་སྤངས་པའི་རྣམ་གྲོལ་
གྱི་ལམ་ནི་ཕྱིར་མི་འོང་བའི་འབྲས་བུའོ། །སྲིད་པའི་རྩེ་མོའི་ཆུང་ངུའི་ཆུང་ངུ་སྤངས་པའི་རྣམ་
གྲོལ་གྱི་ལམ་ནི་དགྲ་བཅོམ་པའི་འབྲས་བུའོ། །རང་སངས་རྒྱས་ལ་ནི་འབྲས་བུ་དང་པོ་དང་
བཞི་པ་གཉིས་བཞག་གོ །ལན་ཅིག་ཕྱིར་འོང་བ་མི་བཞག་སྟེ་དེ་འདོད་པའི་ཁམས་ཀྱི་མིའི་
ནང་དུ་སྐྱེ་བ་ལན་ཅིག་ཅིས་ཀྱང་ལེན་པ་ཡིན་པ་ལ། རང་སངས་རྒྱས་ནི་མཐོང་ལམ་སྐྱེས་
པའི་རྟེན་དེ་ཉིད་ཀྱི་དགྲ་བཅོམ་པའི་འབྲས་བུ་མངོན་སུམ་དུ་བྱེད་པའི་ཕྱིར་རོ། །ཕྱིར་མི་འོང་
- 3 (
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་མི་བཞག་སྟེ། དེ་ནི་ཁམས་གསུམ་གྱི་ཉོན་མོངས་པ་གཅིག་ཅར་དུ་སྤོང་བས་འདོད་པའི་
ཁམས་ཀྱི་ཆུང་ངུའི་ཆུང་ངུ་སྤངས་པ་ན། སྲིད་པའི་རྩེ་མོའི་ཆུང་ངུའི་ཆུང་ངུ་ཡང་སྤོང་བས་དགྲ་
བཅོམ་པར་འགྱུར་བའི་ཕྱིར་རོ། །བྱང་ཆུབ་སེམས་དཔའ་ནི་མཐོང་བའི་ལམ་གྱི་རྣམ་གྲོལ་གྱི་
ལམ་དང་། ས་གཉིས་པ་ལ་སྒོམ་པས་སྤང་བར་བྱ་བ་ཆེན་པོའི་ཆེན་པོ་སྤངས་པའི་རྣམ་གྲོལ་
གྱི་ལམ་དང༌། དེ་བཞིན་དུ་ས་བཅུ་པའི་བར་དུ་སྦྱར་བས་སྤྱིར་བཅུ་སྲིད་པ་ཡིན་ནོ། །སངས་
རྒྱས་ཀྱི་ནི་དེའི་ས་ལ་སྒྲིབ་པའི་སྒྲིབ་པ་ཕྲ་བའི་ཕྲ་བ་ཡང་སྤངས་པའི་རྣམ་གྲོལ་གྱི་ལམ་ལ་
གནས་པའོ། །དེ་ལྟར་ལམ་ལ་བཞག་ནས་ཡང་ན་ལམ་གྱི་ཆོས་ཉིད་དྲི་མ་དང་བྲལ་བ་ལ་
བཞག་སྟེ། དེ་སྐད་དུ་ཡང་ཆོས་ཀྱི་དབྱིངས་ལ་རྣམ་གསུམ་སྟེ། །ཞེས་པ་ལ་སོགས་པ་གསུངས་
པ་ཡིན་ནོ། །དེ་ལྟར་ན་མ་དག་པ་དང་དག་པ་དང༌། ཤིན་ཏུ་རྣམ་པར་དག་པ་གཉིས་ལ་
བཞག་གོ །དེ་ལྟར་ན་འབྲས་བུ་ནི་ཆོས་ཉིད་དྲི་མ་དང་བྲལ་བ་ཡིན་ལ་གཟུགས་ནི་རང་བཞིན་
གྱིས་དག་པའོ་དེ་གཉིས་ཀྱང་དབྱེར་མེད་པའོ། །འབྲས་བུ་དེ་དག་དག་པ་ནི་མཐོང་བས་སྤང་
བར་བྱ་བའི་ཉོན་མོངས་པ་དང་། ཅི་རིགས་པར་སྒོམ་ལམ་གྱི་རྣམ་གྲོལ་གྱི་ལམ་རྣམས་སྒོམ་
སྤང་གི་ཉོན་མོངས་པས་དག་པ་དང་ཐམས་ཅད་ལ་ཐུན་མོང་དུ་གང་ཟག་གི་བདག་ལ་སོགས་
པར་ཞེན་པར་མི་བྱེད་པས་དེར་ཞེན་པའི་དྲི་མ་དང་བྲལ་བ་ནི་དག་པ་ཡིན་ནོ། །བསྒྲུབ་བྱ་ནི་
དེ་ཉིད་ནི་རྣལ་འབྱོར་པའི་ཤེས་པ་ལས་ཐ་དད་པར་སྣང་བའི་གཟུགས་ལ་སོགས་པ་གཟུང་
ཆར་སྣང་བ་བདག་དང་བདག་གི་བ་དང་ཆགས་པར་བྱ་བ་ལ་སོགས་པ་མ་ཡིན་པས་དག་
པ་ཉིད་ཡིན་ཏེ། གཏན་ཚིགས་ནི་གང་གི་ཕྱིར་དག་པ་དེ་གཉིས་རང་གི་མཚན་གྱི་ཐ་དད་པ་མ་
ཡིན་ཞིང་སྤྱིའི་མཚན་ཉིད་ཀྱིས་ཐ་དད་དུ་གཅད་དུ་མེད་པའི་ཕྱིར་རོ། །དོན་ནི་རྣལ་འབྱོར་
པའི་ལམ་འདི་ཉོན་མོངས་དང་ཞེས་པས་དག་པ་དང་། ཤེས་བྱ་འདི་ལ་ཉོན་མོངས་པ་དང་
ཞེན་པས་དག་པ་གཉིས་ཀའི་མ་དག་པ་བྱེད་པའི་དགག་བྱ་ཉོན་མོངས་དང་ཞེན་པ་གཅིག་
-3
;
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཉིད་ཡིན་པས། ཤེས་པ་དེ་དག་པར་གྲུབ་ན་ཤེས་བྱ་ཡང་དག་པར་འགྲུབ་པ་ཡིན་ནོ། །མདོ་
ནས་གཟུགས་རྣམ་པར་དག་པ་གང་ཡིན་པ་ནི་འབྲས་བུ་རྣམ་པར་དག་པའོ། །འབྲས་བུ་རྣམ་
པར་དག་པ་གང་ཡིན་པ་ནི་གཟུགས་རྣམ་པར་དག་པ་སྟེ། དེ་ལྟར་ན་གཟུགས་རྣམ་པར་དག་
པ་གང་ཡིན་པ་དང༌། འབྲས་བུ་རྣམ་པར་དག་པ་གང་ཡིན་པ་ནི་གཉིས་སུ་མེད་དེ། གཉིས་སུ་
བྱར་མེད་དོ། །སོ་སོ་མ་ཡིན་ཐ་མི་དད་དོ། །དེ་ལྟར་ན་གཟུགས་རྣམ་པར་དག་པ་གང་ཡིན་པ་
ནི་འབྲས་བུ་རྣམ་པར་དག་པའོ། །འབྲས་བུ་རྣམ་པར་དག་པ་གང་ཡིན་པ་ནི་གཟུགས་རྣམ་
པར་དག་པའོ་ཞེས་བྱ་བ་ལ་སོགས་པ་གསུངས་སོ། །དེས་ན་མདོ་ལས་གཟུགས་དག་པ་ཡང་
ཆོས་ཅན་དུ་བཞག་པ་ཡིན་ནོ། །མདོ་ལས་དོན་བསྡུ་བ་གསུངས་པའི་དོན་སྡད་པ་ནི་དག་པར་
བརྗོད་ཅེས་པའོ། །འགྲེལ་པ་ལས་གང་གི་ཕྱིར་མན་ཆད་ནི་འཐད་པ་སྟོན་པའོ། །དེ་ཉིད་མ་
གྲུབ་བོ་སྙམ་པ་ལ་འཐད་པ་སྒྲུབ་པ་ནི་འབྲས་བུ་དང་ནས་ཕྱེ་བ་ཉིད་ཀྱི་བར་དུ་བྱ་སྐད་དོ།།
དག་པ་འདི་མཐོང་ལམ་ལ་ཡང་ཡོད་མོད་ཀྱི་སྒོམ་ལམ་ན་དག་པ་གཙོ་ཆེ་བས་དེར་འཇོག་པ་
ཡིན་ནོ། །དེ་སྐད་དུ་ཡང་སྒྲིབ་པ་མེད་ཅེས་པ་དང་། བསྡུ་བ་ལས་དེ་ལ་ནི་མཐའ་དག་སྤོང་བ་
ཡིན་ལ་མཐོང་ལམ་ནི་ཕྱོགས་གཅིག་པའི་སྤོང་བ་ཡིན་ནོ་ཞེས་བཤད་དོ།
ཁྱད་པར་དུ་བསྟན་པ་ལ་གཉིས་ཏེ། འཕགས་པའི་གང་ཟག་གི་རྣམ་པར་དག་
པའི་དབྱེ་བ་དང་། སངས་རྒྱས་ཀྱི་རྣམ་དག་ཤིན་ཏུ་བར་སྒྲུབ་པའོ། །དང་པོ་སྟོན་པ་ནི་ད་ནི་
གང་ཟག་སོ་སོའི་རྣམ་པར་དག་པ་ཕྱེ་སྟེ་སྟོན་པ་ལས། མཐོང་བ་དང་སྒོམ་པས་སྤང་བར་བྱ་
བའི་ཉོན་མོངས་པ་ཅི་རིགས་པར་སྤངས་པ་ནི་སློབ་མའི་དག་པ་ཡིན་ནོ། །དེ་ཡང་མདོ་ནས་
འདོད་ཆགས་རྣམ་པར་དག་པས་གཟུགས་རྣམ་པར་དག་པ་ཞེས་པ་ལ་སོགས་པ་དང་འདོད་
ཆགས་རྣམ་པར་དག་པས་ཞེ་སྡང་རྣམ་པར་དག་པ། ཞེ་སྡང་རྣམ་པར་དག་པས་འདོད་ཆགས་
རྣམ་པར་དག་པ་སྟེ། དེ་ལྟར་ན་འདོད་ཆགས་རྣམ་པར་དག་པ་དང་ཞེ་སྡང་རྣམ་པར་དག་པ་
- 3
6
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདི་ལ་གཉིས་སུ་མེད་དེ་གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ་ཞེས་པ་དང་། བདག་
ལ་སོགས་པ་བྱེད་པའི་སྐྱེས་བུ་བཅུ་གཉིས་ལ་སྦྱར་ནས་གསུངས་སོ། །ཉོན་མོངས་པའི་སྒྲིབ་
པ་དེ་དང་ཤེས་བྱའི་སྒྲིབ་པའི་ཕྱོགས་གཅིག་གཟུང་བའི་རྟོག་པ་སྤངས་པ་ནི་བསེ་རུའི་དག་པ་
སྟེ༑ དེ་ཡང་མདོ་ནས། མ་རིག་པ་རྣམ་པར་དག་པས་གཟུགས་རྣམ་པར་དག་པ་ཞེས་པ་ལ་
སོགས་པ་དང༌། མ་རིག་པ་རྣམ་པར་དག་པས་འདུ་བྱེད་རྣམ་པར་དག་པ་ཞེས་པ་ལ་སོགས་
པ་གསུངས་སོ། །དེ་དང་འབུམ་པ་གསུང་། འགྲེལ་ཆེན་ནས་ཀྱང་དེ་ལྟར་བཤད་དོ། །ལམ་
གསུམ་གྱི་སྒྲིབ་པ་རིམ་པ་བཞིན་ཉོན་མོངས་པ་དང་གཟུང་བའི་རྟོག་པ་དང་འཛིན་པའི་རྟོག་
པ་ཉམས་པ་ནི་རྒྱལ་སྲས་ཀྱི་དག་པ་སྟེ། དེ་ཡང་མདོ་ནས་སྦྱིན་པའི་ཕ་རོལ་ཏུ་ཕྱིན་པ་རྣམ་
པར་དག་པས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་རྣམ་པར་དག་པ་ཞེས་པ་ནས། བསམ་གཏན་
གྱི་ཕ་རོལ་ཏུ་ཕྱིན་པ་རྣམ་པར་དག་པས་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་པ་ལ་སོགས་པ་
གསུངས་སོ། །དེས་ན་ལམ་ཐམས་ཅད་བྱང་ཆུབ་སེམས་དཔས་རང་གི་རྒྱུད་ལ་སྐྱེད་པར་བྱེད་
པ་ཡིན་ཏེ། གལ་ཏེ་དེ་དག་མ་བསྐྱེད་ན་དེ་དག་གི་སྒྲིབ་པ་ཇི་ལྟར་སྤོང་བར་ནུས། ཉོན་མོངས་
པ་དང་ཤེས་བྱའི་སྒྲིབ་པའི་རྣམ་པ་མ་ལུས་པ་གནས་ངན་ལེན་གྱི་བག་ཆགས་དང་བཅས་པ་
སྤངས་པ་ནི་སངས་རྒྱས་ཀྱི་སྟེ་དེ་ནི་ཤིན་ཏུ་རྣམ་པར་དག་པ་ཡིན་ནོ། །ཆོས་ཀྱི་དབྱིངས་ལས་
བྱུང་བ་ཙམ་དུ་འདྲ་ཡང་འདི་གཙོ་བོ་ཡིན་འབུམ་པ་ཟེར། གཉིས་པ་སྟོན་པས། སྤྱིར་ན་སངས་
རྒྱས་ཀྱི་རྣམ་པར་དག་པ་ནི་སྐབས་དང་པོར་བསྟན་པར་རིགས་པ་དང༌། བྱང་ཆུབ་སེམས་
དཔའི་ལམ་ཤེས་པའི་སྐབས་སུ་དང༌། ཉན་ཐོས་དང་རང་རྒྱལ་གྱི་གཞི་ཤེས་པའི་སྐབས་སུ་
བསྟན་པར་རིགས་པ་ཡིན་པས་ན་སྐབས་སུ་བབ་པའི་བྱང་ཆུབ་སེམས་དཔའི་རྣམ་པར་དག་
པ་སྨོས་པའི་ཞར་ལ་ཉན་ཐོས་དང་རང་རྒྱལ་གྱི་གཅིག་ཤོས་དང་སངས་རྒྱས་ཀྱི་ཤིན་ཏུ་བར་
བསྟན་པ་དེ་ཇི་ལྟར་ན་དེ་དག་ཏུ་བཞག་ཅེས་འདྲི་བར་བྱ་བའམ། ཡང་ན་འབྲོམ་ན་རེ་བྱང་
-3？_] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཆུབ་སེམས་དེ་སྟོན་པའི་སྐབས་སུ་ཉན་ཐོས་དང་རང་རྒྱལ་དང་སངས་རྒྱས་ཀྱི་དེ་ཞར་ལ་
བསྟན་པར་མི་རིགས་པས་ཞར་ལ་བསྟན་པ་དེ་རྒྱུ་མཚན་ཇི་ལྟར་ཡིན་ཞེ་ན་ཞེས་ཟེར་ལན་
འདེབས་པར་བྱ་སྐད་དོ། །དེ་ལ་ཚིགས་སུ་བཅད་པ་དང་པོ་འདིས་ནི་ཉན་ཐོས་དང་རང་རྒྱལ་
གྱི་དག་པ་ལས་སངས་རྒྱས་ཀྱི་དག་པ་ཁྱད་པར་དུ་འཕགས་པར་སྟོན་ལ། འོག་མས་ནི་བྱང་
ཆུབ་སེམས་དཔའི་དག་པ་ལས་སངས་རྒྱས་ཀྱི་དག་པ་ཁྱད་པར་དུ་འཕགས་པར་སྟོན་ནོ།།
ས་དགུ་ཞེས་པ་ནི་སྤང་བྱའི་ས་དགུར་བཤད་པ་བྱེད་པ་ཡང་ཡོད་པ་ལ་འཕགས་པའི་སྐབས་
སུ་དེ་ལྟ་ཡིན་ཡང་འདིར་དེ་ལྟར་མི་བལྟའོ་སྐད་དོ། །འདིར་ནི་སྒོམ་པའི་ལམ་གྱི་རྟེན་བསྟན་
པ་ཡིན་ནོ། །དེ་ཡང་སེང་གེ་བཟང་པོ་ལྟར་ན། བསམ་གཏན་ས་བཞི། གཟུགས་མེད་པའི་ས་
བཞི། འདོད་པའི་ཁམས་ཀྱི་ས་དང་དགུ་ཡིན་ལ། དེ་ལ་བརྟེན་པའི་ཚུལ་ཡང་ས་རེ་རེ་ལ་ཡང་
དགུ་ཀ་བརྟེན་པར་བྱ་བའམ། ཡང་ན་རིམ་པ་བཞིན་ཆུང་ངུའི་ཆུང་ངུ་ལ་སོགས་པ་འདོད་པའི་
ཁམས་ལ་སོགས་པ་བརྟེན་པར་བྱའོ། །འདོད་པའི་ཁམས་དང་སྲིད་རྩེ་ན། །བྱང་ཆུབ་ལམ་གྱི་
ཡན་ལག་སྤང་། །ཞེས་མཉམ་པར་མ་བཞག་པ་དང་སེམས་མི་གསལ་བ་དེ་གཉིས་ལས་ཟག་
པ་མེད་པའི་ལམ་མཉམ་པར་བཞག་པའི་སེམས་ལ་བརྟེན་པ་དང་
། གསལ་བའི་རྣམ་པ་ཅན་
དུ་འཇུག་པས་དེར་བརྟེན་པར་འགལ་ལོ་བྱས་པ་ལ། སེང་གེ་བཟང་པོས་དེ་ནི་ཉན་ཐོས་དང་
རང་རྒྱལ་དབང་པོ་རྟུལ་པོ་ཐབས་ལ་མི་མཁས་པའི་དབང་དུ་བྱས་པ་ཡིན་ལ། འདི་ནི་བྱང་
ཆུབ་སེམས་དཔའ་ཐབས་ལ་མཁས་པའི་དབང་དུ་བྱས་པ་ཡིན་པས་མི་འགལ་ལོ་ཞེས་ལན་
བཏབ་བོ། །དེ་ནི་རིགས་ཏེ་བྱང་ཆུབ་སེམས་དཔས་འདོད་པའི་ཁམས་ཀྱི་སེམས་ལས་འགོག་
པ་ལ་སྙོམས་པར་འཇུག་པའི་ཐོད་རྒལ་ཡང་བྱེད་པར་གསུངས་ན། འདོད་པའི་ཁམས་ཀྱི་
སེམས་ལ་བརྟེན་ཏེ་སྒོམ་ལམ་སྒོམ་པར་མི་ནུས་པའི་རྒྱུ་ཅི་ཡོད། ཡང་སྲིད་རྩེ་ན་ཡང་གནས་
སྐབས་དེར་རང་གི་བདག་མེད་ལ་གོམས་པའི་སྟོབས་ཀྱིས་གསལ་བར་སྣང་བ་ཡིན་ནོ།།
-
7
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་ན་དེར་འདུ་ཤེས་ཕྲ་བར་འཇུག་པ་ཡིན་ལ་བདག་མེད་རྟོགས་པ་ཡང་ཕྲ་བར་འཇུག་པས་
བརྟེན་པ་ཡིན་ནོ། ཁ་ཅིག་ནི་བསམ་གཏན་ས་དྲུག་དང་། ནམ་མཁའ་དང་རྣམ་ཤེས་དང་ཅི་
ཡང་མེད་པའི་སེམས་གསུམ་སྟེ་དེ་དགུ་རྟེན་དུ་བརྗོད་པ་ཡིན་ནོ། །མདོ་ལས་འདོད་པ་ལ་
སོགས་པའི་ཁམས་རྣམ་པར་དག་པས་ཞེས་གསུངས་པ་ནི་རྟེན་དུ་སྟོན་པ་ནི་མ་ཡིན་གྱི། དེ་
དང་བྲལ་བའི་ཡུལ་གྱི་ཆེ་བ་ཙམ་བརྗོད་པ་ཡིན་ནོ་ཟེར་རོ། །དེའི་ཞར་ལ་ལམ་འདི་དག་གི་
རྟེན་དཔྱད་པར་བྱ་སྟེ། བྱང་ཆུབ་སེམས་དཔའི་ཚོགས་ཀྱི་ལམ་ནི་དང་པོ་འདོད་པའི་ཁམས་
ཀྱི་སེམས་ལ་བརྟེན་ནས་སྐྱེ་ལ་ཕྱིས་སེམས་གང་ལ་ཡང་བརྟེན་དུ་རུང་ངོ༌། །མངོན་པ་ནས་
ངེས་འབྱེད་དང་མཐོང་ལམ་བསམ་གཏན་དང་པོའི་ཉེར་བསྡོགས་ལ་སོགས་པ་ས་དྲུག་ལ་
བརྟེན་པར་བཤད་ཀྱང་བྱང་ཆུབ་སེམས་དཔའི་ངེས་འབྱེད་ནི་གདམས་ངག་ཐོབ་པའི་འོག་ཏུ་
སྐྱེ་བ་ཡིན་ལ། དེའི་སྔོན་དུ་ཡང་བསམ་གཏན་ལས་ཐོབ་མངོན་པར་ཤེས་ཞེས་པའི་ཚུལ་གྱིས་
བསམ་གཏན་གྱི་དངོས་གཞི་ཐོབ་པ་ཞིག་ཅི་ནས་ཀྱང་དགོས་པས་བྱང་ཆུབ་སེམས་དཔའི་
ངེས་འབྱེད་ནི་བསམ་གཏན་དང་པོའི་དངོས་གཞི་ཡན་ཆད་ལ་བརྟེན་པ་ཡིན་ནོ། །མཐོང་
ལམ་དེ་དང་འདྲའོ། །སྒོམ་ལམ་བཤད་པ་དེ་ཉིད་དོ། །བར་ཆད་མེད་པའི་ལམ་ནི་ས་ཐམས་
ཅད་ཀྱིས་མཐུན་པར་བྱས་པའི་བསམ་གཏན་བཞི་པ་ལ་བརྟེན་པ་ཡིན་ནོ། །སྤངས་བྱ་ཆེན་
པོའི་ཆེན་པོ་ལ་སོགས་པ་དགུ་པོ་གཉེན་པོ་ཆུང་ངུའི་ཆུང་ངུ་ལ་སོགས་པ་དགུ་པོས་རིམ་པ་
བཞིན་སྤོང་བས་ན་གཉེན་པོ་དགུ་པོ་ནི་དག་པར་བྱེད་པའི་རྒྱུ་ཡིན་པས་དོག་པ་ཡིན་ཞེས་སོ།།
དེས་ན་ས་དགུ་ལ་ནི་བརྟེན་པའི་ཆེན་པོའི་ཆེན་པོ་ལ་སོགས་པའི་དྲི་མའི་གཉེན་པོར་གྱུར་པའི་
ཆུང་ངུའི་ཆུང་ངུ་ལ་སོགས་པའི་ལམ་ནི་དག་པ་ཡིན་བྱ་བའོ། །འགྲེལ་པ་ལས་གཉེན་པོ་བྱང་
ཆུབ་སེམས་དཔའི་རྒྱུད་ལ་སྐྱེས་པའི་དགུ་པོ་ནི། ཉོན་མོངས་པ་དང་ཤེས་བྱའི་སྒྲིབ་པ་རྣམ་པ་
ཐམས་ཅད་དུ་དག་པ་ཐོབ་པའི་རྒྱུ་ཡིན་པའི་ཕྱིར་དེས་ཐོབ་པའི་སངས་རྒྱས་ཀྱི་དག་པ་ནི་ཤིན་
.37 2



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
ཏུ་བར་བཞག་ལ། ཉན་ཐོས་དང་རང་རྒྱལ་གྱི་རྒྱུད་ལ་སྐྱེས་པའི་དགུ་པོ་ནི་སྔ་མ་དེ་ལས་
གཅིག་ཤོས་ཉོན་མོངས་པ་དང་གཟུང་བའི་རྟོག་པ་ཕྱོགས་གཅིག་པའི་དག་པ་ཐོབ་པའི་རྒྱུ་
ཡིན་པས། དེས་ཐོབ་པའི་ཉན་ཐོས་དང་རང་རྒྱལ་གྱི་དག་པ་ནི་ཤིན་ཏུ་བ་ལས་གཅིག་ཤོས་
སུ་བཞག་གོ །དོན་ནི་རྟོག་པ་དགུ་སྤོང་བའི་གཉེན་པོས་ཐོབ་པའི་དག་པ་དགུ་པོ་དེ་བྱང་ཆུབ་
སེམས་དཔའ་ལ་ཡོད་ལ། དེའི་རྒྱུན་དེ་སངས་རྒྱས་ལ་ཡང་ཡོད་ཀྱི་ཉན་ཐོས་དང་རང་རྒྱལ་ལ་
གཏན་མེད་པས་དེ་ཤིན་ཏུ་བར་བཞག་གོ་བྱ་བ་ཡིན་ནོ། །མ་ཧཱས་རྣམ་དག་ལ་བཞི་ལས་དེའི་
རྒྱུ་ནི་སངས་རྒྱས་བསྟེན་པ་ལ་སོགས་པས་བསྟན་ལ། ཡུལ་ནི་འབྲས་བུའི་དག་པ་ཞེས་པ་ལ་
སོགས་པས་རང་བཞིན་གྱིས་རྣམ་དག་བརྗོད་པས་བསྟན་ཏེ། དེ་ཉིད་ལ་དེ་སྤྱིའི་ཞེས་ཀྱང་
གསུངས་སོ། །འབྲས་བུ་ནི་འཕགས་པའི་གང་ཟག་བཞིའི་གློ་བུར་གྱི་དྲི་མ་དག་པ་སྟེ་ཉོན་
མོངས་ཞེས་པས་བསྟན་ལ། ངོ་བོ་ལ་གཉིས་ལས་དབྱེ་བ་ནི་ཆོས་ཉིད་ལ་མཉམ་པར་བཞག་
པའི་རྣམ་པར་མི་རྟོག་པའི་ཡེ་ཤེས་ཆེ་འབྲིང་དགུ་པོ་སྟེ་དེ་ཡང་ས་དགུ་ལ་ནི་ཞེས་པས་བསྟན་
ཏོ༑ ༑མཚན་ཉིད་ནི་དེ་ལ་ཀླན་ཀ་ཞེས་པ་ལ་སོགས་པས་བསྟན་ཞེས་གསུངས་པ་དང༌།
འབྲོམ་གྱིས་སྔར་བསྟན་པའི་རྒོལ་བའི་ལན་དུ་ཉན་ཐོས་དང་རང་རྒྱལ་གྱི་རྣམ་དག་ཅིག་ཤོས་
སུ་བྱེད་པ་དང་། སངས་རྒྱས་ཀྱི་རྣམ་དག་ཤིན་ཏུ་བར་འོང་བ་གཉིས་ཀའི་རྒྱུ་ནི་བྱང་ཆུབ་
སེམས་དཔའི་རྣམ་དག་དགུ་པོ་ཡིན་ནོ་དེས་ན་དེའི་ཞར་ལ་བསྟན་ཏོ་ཞེས་བཤད་པ་ལ།
གཞུང་འདིས་བྱང་ཆུབ་སེམས་དཔའི་རྣམ་དག་བསྟན་པར་འདོད་པ་གཉིས་ཀ་ལྟར་ན།
སངས་རྒྱས་ཀྱི་རྣམ་དག་ཤིན་ཏུ་བར་སྟོན་པར་བྱེད་པའི་མདོ་མེད་པར་ཐལ་བའི་སྐྱོན་ཡོད་
དོ༑ ༑མ་ཧཱའི་ལྟར་ན་བདག་དང་བདག་གིར་མངོན་པར་ཞེན་པས་དག་ཅེས་པའི་འགྲེལ་པ་
ཡང་མི་རིགས་སོ། །དེ་མངོན་ཞེན་ངོ་བོ་ཉིད་ཀྱིས་སྟོང་པ་ལ་བརྗོད་ན་ཉོན་མོངས་ཉམས་པ་
ལ་སོགས་པ་ཡང་དེའི་ངོ་བོ་ཉིད་ཀྱིས་སྟོང་པ་ལ་བརྗོད་པར་ནུས་པས་སོ། །འབྲོམ་ལྟར་ན་
- 37 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སངས་རྒྱས་ཀྱི་རྣམ་དག་ཤིན་ཏུ་བའི་རྒྱུ་ཙམ་བསྟན་གྱི་དངོས་སུ་མ་བསྟན་པའི་སྐྱོན་ཡང་ཡོད་
ཟེར། དེས་ན་འདི་ནི་སངས་རྒྱས་ཀྱི་རྣམ་དག་གི་རང་བཞིན་བསྟན་པས་ཉན་ཐོས་དང་རང་
རྒྱལ་གྱི་ལམ་ཤིན་ཏུ་བར་བསྟན་པ་ཡིན་ནོ། །སྒྲུབ་དང་ཤིན་ཏུ་དག་པ་ཞེས། །བྱ་བ་འདི་ནི་
སྒོམ་པའི་ལམ། །ཞེས་བྱང་ཆུབ་སེམས་དཔའི་དེ་ཡང་ཤིན་ཏུ་བར་གསུངས་པ་དང་། གཞན་
ཡང་རྟོག་པ་དགུའི་གཉེན་པོས་ཐོབ་པའི་དག་པ་དེ་བྱང་ཆུབ་སེམས་དཔའ་ལ་ཡོད་པ་མ་ཡིན་
ནམ། བྱང་ཆུབ་སེམས་དཔའི་དེ་ནི་ཤིན་ཏུ་བཏགས་པ་བར་བཞག་ལ་སངས་རྒྱས་ཀྱི་དེ་ནི་
མཚན་ཉིད་པ་དང་དངོས་སུ་བཞག་པའི་རྒྱུ་ཅི་ཡོད་ཅེས་འདྲི་བ་ནི་འགྲེལ་ཆེན་ལས་ཇིལྟར་ན་
ཉེ་བར་མ་བཏགས་པའི་ཤིན་ཏུ་བ་ཡིན་ཞེས་པའོ། །དོན་དེ་ཉིད་ཇི་ལྟར་ཤིན་ཏུ་བ་ཡིན་ཞེ་ན་
ཞེས་པའོ། །ལན་ནི་སྒོམ་པའི་ལམ་ཆེན་པོའི་ཆེན་པོ་རྡོ་རྗེ་ལྟ་བུའི་ཏིང་ངེ་འཛིན་བར་ཆད་མེད་
པའི་ལམ་ནི། འཇལ་བ་ནི་ཚད་མ་སྟེ་དེས་མཚོན་པའི་ཤེས་པ་དང་གཞལ་བྱ་སྟེ་ཚད་མའི་
ཡུལ་ལོ། །དེས་མཚོན་པའི་ཤེས་བྱ་དག་ངོ་བོ་ཉིད་མེད་པ་དང་སྐྱེ་བ་མེད་པར་མཉམ་པར་
རྟོགས་པ་ཉིད་ཀྱིས། ཁམས་གསུམ་པའི་སྤང་བྱ་ཕྲ་བའི་ཕྲ་བ་བར་གྱི་གཉེན་པོ་ཁོ་ནར་འདོད་
པ་ཡིན་ནོ། །དེས་སྐབས་སུ་བབ་པ་ལ་ཅི་ཕན་ཟེར་ན་སྒོམ་པའི་ལམ་ཆེན་པོ་དེས་ཐོབ་པའི་
རྣམ་གྲོལ་གྱི་ལམ་གྱི་དག་པ་དེ་སངས་རྒྱས་ཁོ་ན་ལ་ཡོད་ཀྱི་བྱང་ཆུབ་སེམས་དཔའ་ལ་མེད་
པའི་ཕྱིར་དེ་ན་དག་པ་ཤིན་ཏུ་བ་མཚན་ཉིད་པ་ཡིན་ལ་ཅིག་ཤོས་ནི་ཉི་ཚེ་བ་ཡིན་པས་ཤིན་ཏུ་
བའི་དག་པ་བཏགས་པ་ཡིན་ནོ་བྱ་བའོ། །དེ་ཡང་དགེ་བཤེས་ལྟར་ན་གནས་ངན་ལེན་གྱི་དྲི་
མ་དག་པ་དང་མ་དག་པ་ཙམ་གྱིས་ཁྱད་ཕྱེ་བ་ཡིན་སྐད་དོ། །འདི་དག་གི་ཁྱད་པར་ནི་ལམ་
གཉིས་ཀྱི་བྱེད་པའི་ཁྱད་པར་གྱིས་དབྱེ་བར་ནུས་པ་སྲིད་དོ། །
རྐང་པ་དང་པོའི་དོན་ནི་གསུམ་གྱིས་ཤེས་པར་བྱ་སྟེ། ཀླན་ཀའི་ཡུལ་དང་།
ཀླན་ཀ་དངོས་དང༌། དེ་སྤང་བའོ། །དང་པོ་ནི་ཚིགས་སུ་བཅད་པ་དང་པོས་མི་མཐུན་ཕྱོགས་
-37 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཨར་གྱི་འགྲེལ་པ་བཞུགས། ༼༦
ཆེན་པོའི་ཆེན་པོ་གཉེན་པོ་ཆུང་ངུའི་ཆུང་ངུ་དང་པོར་སྐྱེས་པས་སྤོང་བ་ལ་སོགས་པ་གསུངས་
པ་དེ་ལའོ། །ཀླན་ཀ་ནི་འབད་རྩོལ་ཆེན་པོ་བསྐྱེད་དགོས་པའི་གཉེན་པོ་ནི་ཆེན་པོ་ཡིན་ལ།
འབད་པ་ཆེན་པོ་བསྐྱེད་མི་དགོས་པའི་གཉེན་པོ་ནི་ཆུང་ངུ་ཡིན་ལ། སྤང་བྱ་སྤང་སླ་བ་ནི་ཆུང་
བ་ཡིན་ལ། སྤང་བྱ་སྤང་དཀའ་བ་ནི་ཆེན་པོ་ཡིན་ནོ་སྙམ་པའི་བསམ་པས། གཉེན་པོ་ནི་ཆེ་
རིམ་ནས་སྐྱེ་ལ་མི་མཐུན་པའི་ཕྱོགས་ནི་ཆུང་རིམ་ནས་སྤོང་བར་རིགས་པའོ། །དེ་སྤང་བ་ནི་
མི་མཐུན་པའི་དབང་དུ་བྱས་ན་སྤང་སླ་བས་ཆུང་ལ་སྤང་དཀའ་བས་ཆེ་བར་འཇོག་པ་ནི་མ་
ཡིན་གྱི། སྤང་སླ་བར་གྱུར་ཀྱང་དེ་རགས་པ་ནི་ཆེ་བ་ཡིན་ལ། སྤང་དཀའ་ཡང་དེ་ཆ་ཕྲ་བ་ནི་
ཆུང་བ་ཡིན་པ་དང་། གཉེན་པོ་ནི་དྲི་མ་རགས་པའི་གཉེན་པོར་གྱུར་པ་ནི་ཆུང་བ་ཡིན་པ་དང་
།
དྲི་མ་ཕྲ་བའི་གཉེན་པོར་གྱུར་པ་ནི་ཆེན་པོ་ཡིན་སྙམ་པའི་བསམ་པས། ལྭ་བའི་གོས་ཀྱི་དྲི་མ་
རགས་པ་ནི་ཆེ་ལ། ཕྲ་བ་ནི་ཆུང་བ་དང༌། རགས་པ་དེའི་གཉེན་པོ་སྤྲུག་པ་ཙམ་ནི་ཆུང་ལ།
ཕྲ་བའི་གཉེན་པོ་འདག་ཆལ་བཟང་པོ་དང་བརྡུང་པ་ལ་སོགས་པ་ནི་ཆེན་པོར་གྲགས་པའི་
དཔེས་སྟོན་པ་ནི་གོས་ལ་ཞེས་པའོ། །འགྲེལ་ཆེན་ལས་ཁྱེད་ཀྱང་གཉེན་པོས་དྲི་མ་སྤོང་བར་
ནི་འདོད་ལ། དྲི་མ་རགས་པ་ཡོད་པ་ན་གཉེན་པོ་ཆེན་པོ་ནི་སྐྱེ་མི་སྲིད་ལ། ཆུང་དུས་ཀྱང་དེ་
མི་སྤོང་ན། གཏན་སྤོང་བ་མེད་པར་ཐལ་བའི་རིགས་པ་དང་འགལ་བའི་ཉེས་པ་གཞན་ཡང་
བཤད་པ་ཡོད་དོ། ཁ་ཅིག་རྒོལ་བའི་སྐབས་སུ་མི་རིགས་སོ་ཞེས་མི་བཅུག་པ་ནི་ཤིན་ཏུ་
འཁྲུལ་པར་བལྟའོ། །དེ་ལྟར་ཀླན་ཀ་སྤངས་པས་ནི་གཉེན་པོ་ཆེན་པོའི་ཆེན་པོ་དེ་སྤང་བྱ་ཆུང་
ངུའི་ཆུང་ངུའི་གཉེན་པོར་གྲུབ་པ་ཡིན་ནོ། །དེས་ན་གཞུང་ཡང་། དེ་ལ་ཀླན་ཀ་སྤངས་པ་ཡིས།
ལམ་ནི་ཁམས་གསུམ་གྱི་གཉེན་པོ་ཉིད་དུ་འདོད་པ་ཡིན་ཞེས་འབྲེལ་བས་ཤིན་ཏུ་འགྲིགས་
སོ༑ ༑དགེ་བཤེས་ནི་མདོ་དང་བསྟན་ན། ལམ་ནི་ཁམས་གསུམ་གྱི། །གཉེན་པོ་ཉིད་དུ་
འདོད་པ་ཡིན། །འཇལ་དང་གཞལ་བྱ་མཉམ་ཉིད་ཀྱིས། །དེ་ལ་ཀླན་ཀ་སྤངས་པ་ཡིན། །
- 3 75-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་པར་རིགས་གསུངས་སོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་
མངོན་པར་རྟོགས་པའི་རྒྱན་ཅེས་བྱ་བ་ལས་སྐབས་གཉིས་པའི་འགྲེལ་པའི་རྣམ་པར་བཤད་
པའོ།། །། །
༈ ད་ནི་ཐམས་ཅད་ཤེས་པ་སྟོན་པས་མཚམས་སྦྱོར་བ་ནི། ལམ་ཤེས་པ་བསྟན་
ནས་ཐམས་ཅད་ཤེས་པ་བསྟན་པར་བྱ་ཞེས་པའོ། །དེའི་གོ་རིམ་གྱི་རྒྱུ་མཚན་སྟོན་པ་ནི་གཞི་
ཐམས་ཅད་ཡོངས་སུ་ཤེས་པ་མེད་པར་ལམ་ལེགས་པར་ཤེས་པ་མེད་པས་ཞེས་པ་སྟེ། དེ་ལ་
མ་ཧཱ་དང་འབུམ་པ་ལྟར་ན། གཞི་ཐམས་ཅད་ཡོངས་སུ་ཤེས་པ་མེད་པར་ཏེ་ལོག་ན། ལམ་
ལེགས་པར་ཡོངས་སུ་ཤེས་པ་མེད་པ་སྟེ་དེ་ལྡོག་གོ་ཞེས་ལྡོག་པ་དངོས་སུ་བསྟན་པས། གཞི་
ཐམས་ཅད་ཤེས་པ་ཡོད་ན་ལམ་ལེགས་པར་ཤེས་པ་ཡོད་དོ་ཞེས་རྗེས་སུ་འགྲོ་བ་ཤུགས་ལ་
སྟོན་པ་ཡིན་པས་ཐ་དད་སྔ་ཕྱི་རྗེས་སུ་འགྲོ་ལྡོག་ངེས་པ་ནི་རྒྱུ་འབྲས་ཡིན་པས། འབྲས་བུ་
ལམ་ཤེས་བསྟན་པའི་དེ་མ་ཐག་ཏུ་རྒྱུ་གཞི་ཤེས་བསྟན་པ་ནི་བཤད་པའི་གོ་རིམ་ཡིན་ནོ་
གསུངས་སོ། །སློབ་དཔོན་ལྟར་ན་དེ་ནི་མི་འཐད་དེ། སེང་བཟང་ལྟར་ན་གཞི་ཤེས་ནི་གཉིས་
ལས་མེད་དེ་གཉེན་པོའི་དེ་ཤེས་པ་དང༌། མི་མཐུན་པའི་དེ་ཤེས་པའོ། །དེ་གཉིས་ཀ་ཡང་
ལམ་ཤེས་ ཀྱི་ རྒྱུར་མི་འཐད་པའི་ཕྱིར་ཏེ། སྔ་མ་ནི་རྒྱུར་མི་རིགས་ཏེ། དེ་གཉིས་གནས་
སྐབས་གནས་སྐབས་ན་ངོ་བོ་གཅིག་པའི་ཕྱིར་ཏེ། ས་དང་པོའི་མཐོང་བའི་ལམ་གྱིས་བདེན་
པ་བཞི་ལ་གང་ཟག་དང་ཆོས་ཀྱི་བདག་མི་དམིགས་པར་རྟོགས་པ་ནི་གཞི་ཤེས་ཡིན་ལ། དེ་
ཉིད་ཀྱིས་དེ་ཉིད་མི་དམིགས་པར་རྟོགས་པ་ནི་ལམ་ཤེས་ཡིན་པས་ངོ་བོ་གཅིག་པའི་རྒྱུ་
འབྲས་མི་སྲིད་དོ། །དེ་བཞིན་དུ་ས་གཉིས་པ་ལ་སོགས་པ་ཡང་ཡིན་ནོ། །འོ་ན་ས་དང་པོའི་
གཞི་ཤེས་ནི་རྒྱུ་ཡིན་ལ་ས་གཉིས་པའི་ལམ་ཤེས་ནི་འབྲས་བུ་ཡིན་ནོ་སྙམ་ན། འོ་ན་ས་དང་
པོའི་ལམ་ཤེས་ནི་རྒྱུ་ཡིན་ལ། གཉིས་པའི་གཞི་ཤེས་ནི་འབྲས་བུ་ཡིན་ནོ། །ཞེས་བྱ་བར་ཡང་
-37 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། (༦
ནུས་པས་ངེས་མེད་དུ་འགྱུར་རོ། །གཉིས་པ་ཡང་རྒྱུར་མི་རིགས་ཏེ། མི་མཐུན་པའི་རྒྱུ་འབྲས་
བྱ་བར་ནུས་ཀྱང་། རྒྱུ་འབྲས་ཀྱི་མཚན་ཉིད་དེ་དག་ཕུལ་བྱུང་འགྲིབ་པ་ལས་ཕུལ་བྱུང་འགྲིབ་
པ་ཐོབ་པར་འགྱུར་ཞེས་པ་མེད་པའི་ཕྱིར་རོ། །དེས་ན་གཞི་ཐམས་ཅད་ཤེས་པ་རྣམ་པ་
ཐམས་ཅད་མཁྱེན་པའི་རྒྱུ་མ་ཡིན་གྱི་རྒྱུའི་གོལ་ས་ཡིན་ནོ་ཞེས་ཤེས་པ་མེད་ན་ལམ་ཤེས་པ་
འདི་ཁོ་ན་རྣམ་པ་ཐམས་ཅད་མཁྱེན་པའི་རྒྱུ་ཡིན་ནོ་ཞེས་ལམ་ལེགས་པར་ཤེས་པ་མེད་ཅེས་
སྟོན་པ་ཡིན་ནོ་གསུང་སྟེ། དེ་ལྟ་ན་གཞི་ཐམས་ཅད་ཤེས་པའི་ཤེས་པ་མེད་ན་ཞེས་རིགས་པ་
ལས་དེ་ལྟར་མི་འདུག་པ་དང༌། ལམ་ཤེས་པའི་སྐབས་ཀྱི་མཚམས་སྦྱོར་དང་འདི་ལ་ཁྱད་
པར་མེད་པའི་ཕྱིར་དང༌། སློབ་དཔོན་ཉིད་གསུང་པའི་ས་མཚམས་དང་སྦྱར་ན། ས་བདུན་པ་
མན་ཆད་ཀྱི་གཉེན་པོའི་གཞི་ཤེས་ནི་རྒྱུ་ཡིན་ལ། ས་བརྒྱད་པ་ཡན་ཆད་ཀྱི་ལམ་ལེགས་པར་
ཤེས་པ་ནི་འབྲས་བུར་བྱ་བ་ལ་ཉེས་པ་མེད་པའི་ཕྱིར་དང་། ས་བརྒྱད་པ་ལ་ལམ་ཤེས་པའི་ས་
ཞེས་དེ་ལ་ལམ་ལེགས་པར་བཤད་པའི་ཕྱིར་ན་རྒྱུ་འབྲས་སྟོན་པར་བྱས་པ་རང་ལ་འགལ་བ་
མེད་དོ། །
གཞི་ཤེས་པ་ལ་དོན་དྲུག་ལས། དང་པོ་དེའི་ངོ་བོ་སྟོན་ནོ། །དེ་ཡང་གཉེན་པོའི་དེ་
ཤེས་པ་དངོས་སུ་བསྟན་པས་ཟློག་པའི་སྒོ་ནས་ཉན་ཐོས་དང་རང་རྒྱལ་གྱི་དེ་ཤེས་པའི་ངོ་བོ་
སྟོན་པ་ཡིན་པས། དང་པོར་གཉེན་པོའི་དེ་ཤེས་པའི་ངོ་བོ་ཚིགས་སུ་བཅད་པ་གཅིག་གིས་
སྟོན་ནོ། །སློབ་དཔོན་ལྟར་ན་དེ་ལ་གསུམ་སྟེ། ཆོས་ཅན་གྱི་དོན་དང་། བསྒྲུབ་བྱའི་དོན་དང་།
གཏན་ཚིགས་ཀྱི་དོན་ནོ། །དང་པོ་ནི་གཉེན་པོའི་དེ་ཤེས་པ་སངས་རྒྱས་དང་བྱང་ཆུབ་སེམས་
དཔའི་རྒྱུད་ལ་ཉེ་བ་སྟེ། སྐྱེ་བར་འདོད་པའི་དེའོ། །བསྒྲུབ་བྱ་ནི་ཤེས་རབ་ཆེན་པོས་འཁོར་བ་
ངོ་བོ་ཉིད་མེད་པར་རྟོགས་པས་ཚུ་རོལ་འཁོར་བ་རྟག་པའི་མཐའ་ལ་སྤང་བར་བྱ་བའི་མཚན་
མར་འཛིན་པས་མི་གནས་པ་དང༌། ཤེས་རབ་ཆེན་པོས་མྱ་ངན་ལས་འདས་པ་ངོ་བོ་ཉིད་མེད་
-37 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་རྟོགས་པས་ཕ་རོལ་ཆད་པའི་མཐའ་མྱ་ངན་ལས་འདས་པ་ལ་ཐོབ་པར་བྱ་བའི་མཚན་
མར་འཛིན་པས་མི་གནས་པ་དང་། ཤེས་རབ་ཀྱིས་སློབ་པ་ངོ་བོ་ཉིད་མེད་པར་རྟོགས་པས་དེ་
གཉིས་ཀྱི་བར་སློབ་པ་ལ་བླང་བར་བྱ་བ་ལ་སོགས་པའི་མཚན་མར་འཛིན་པས་གནས་པར་
མི་བྱ་བ་ཡིན་ཏེ་ཞེས་པའོ། །གཏན་ཚིགས་ནི་དུས་གསུམ་པོ་དེ་སྟོང་པ་ཉིད་ལ་སོགས་པར་
མཉམ་པ་ཉིད་དུ་ཤེས་པའི་ཕྱིར་རོ། །ཤེས་དེ་མགོན་པོས་བཅུག་པ་ཡིན་ནོ། །མདོ་ལས་བྱང་
ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཤེས་རབ་ཕ་རོལ་ཕྱིན་པ་ནི་ཚུ་རོལ་གྱི་
མཐའ་ལ་མ་ལགས། ཕ་རོལ་གྱི་མཐའ་ལ་མ་ལགས། གཉིས་ཀའི་བར་ན་ཡང་མི་དམིགས་
ལགས་སོ། །རབ་འབྱོར་ཤིན་ཏུ་རྣམ་པར་དག་པའི་ཕྱིར་རོ། །དེ་ཅིའི་སླད་དུ་ཞེ་ན་ཞེས་པ་ལ།
རབ་འབྱོར་དུས་གསུམ་གྱི་ཆོས་ཐམས་ཅད་མཉམ་པ་ཉིད་ཀྱི་ཕྱིར་རོ་ཞེས་གསུངས་སོ། །ཉན་
ཐོས་རང་རྒྱལ་གྱི་དེའི་ངོ་བོ་ནི་དེ་ལས་ཟློག་པས་སྟོན་པས། དེའི་དེ་ནི་མི་རྟག་པ་ལ་སོགས་
པར་རྟོགས་པ་ཙམ་གྱི་ཤེས་རབ་ཕ་རོལ་ཕྱིན་པ་ཡིན་པས། དེ་དུས་གསུམ་གྱི་ཆོས་ལ་དངོས་
པོར་འཛིན་པས་དེ་ཤེས་རབ་ཆེན་པོ་དང་བྲལ་བས་དངོས་པོ་དང་དེ་མེད་པའི་མཚན་མར་
འཛིན་པས་རིམ་པ་བཞིན་འཁོར་བ་དང་མྱ་ངན་ལས་འདས་པ་ལ་བླང་དོར་གྱི་མཚན་མར་
འཛིན་པས་གནས་པས་སངས་རྒྱས་ཀྱི་ཡང་དག་པའི་ཤེས་རབ་ཕ་རོལ་ཕྱིན་པ་ལས་རིང་བ་
ཡིན་ནོ་བྱས་ན་ལེགས་སོ། །མགོན་པོས་སྙིང་རྗེས་ཞི་ལ་ཞེས་བཤད་པ་ནི་རྗེས་ཐོབ་ཀྱི་དབང་
དུ་བྱས་པ་ཡིན་ནོ། །འདི་ནི་མཉམ་གཞག་གི་རྟོགས་པའི་དབང་དུ་བྱས་པ་ཡིན་པས་དེ་དང་
བསྟུན་པར་མི་རིགས་སོ། །འགྲེལ་པ་ལྟར་ན་དུས་གསུམ་མཉམ་པ་ཉིད་ཤེས་པ་སངས་རྒྱས་
དང་བྱང་ཆུབ་སེམས་དཔའི་རྒྱུད་ལ་ཉེ་བར་འདོད་པའི་ཤེས་རབ་ཕ་རོལ་ཕྱིན་པ་ཆོས་ཅན།
ཚུ་རོལ་གྱི་མཐའ་ལ་གནས་པ་མ་ཡིན་ཏེ། སྒྱུ་མ་ལྟ་བུར་རྟོགས་པའི་ཤེས་རབ་ཀྱིས་འཁོར་
བའི་སྐྱོན་མཐོང་བས་དེར་དམིགས་པ་མེད་པའི་ཕྱིར་རོ། །ཕ་རོལ་གྱི་མཐའ་ལ་ཡང་མ་ཡིན་
མ3 7 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
ཏེ༑ སྙིང་རྗེས་སེམས་ཅན་གྱི་དོན་འདོད་པས་དེར་དམིགས་པ་མེད་པའི་ཕྱིར་རོ། །སློབ་པའི་
གནས་སྐབས་ལ་ཡང་མ་ཡིན་ཏེ། ཤེས་རབ་དང་ཤིང་རྗེ་གཉིས་ཀྱིས་བླང་བྱ་དང་དོར་བྱའི་
དངོས་པོར་མི་དམིགས་པའི་ཕྱིར་རོ་བྱ་བའོ། །དེ་ལས་ཟློག་པའི་སྒོ་ནས་ཉན་ཐོས་རང་རྒྱལ་
གྱི་དེ་སྟོན་ནོ། །དེ་ལ་སློབ་དཔོན་གྱིས་གསུངས་པའི་སྐྱོན་གཉིས་མི་འོང་ངོ༌། །
གཉིས་པ་སྟོན་པས་གཞི་ནི་རྟེན་འབྲེལ་ཡིན་ལ་དེའི་རང་བཞིན་ཡང་སྟོང་པ་ཡིན་
པས་ན། དེ་དག་གིས་གཞི་ཤེས་པས་རྟེན་འབྲེལ་ཤེས་ལ་དེ་ཤེས་པས་སྟོང་པ་ཉིད་ཤེས་ལ།
དེ་ཤེས་པས་དུས་གསུམ་མཉམ་པར་ཤེས་ལ། དེ་ཤེས་པས་དེ་དག་ཀྱང་སངས་རྒྱས་ཀྱི་དེ་ལ་
ཉེ་བར་བཞག་པར་རིགས་སོ་ཟེར་བ་ལ། རིང་བ་དང་ཉེ་བའི་རྒྱུ་མཚན་སྟོན་པ་ལས། དང་པོ་
རྐང་པ་གཉིས་ཀྱིས་རིང་བའི་རྒྱུ་སྟོན་པ་ལ་གསུམ་ལས། ཉན་ཐོས་དང་རང་སངས་རྒྱས་ཀྱི་དེ་
ནི་ཆོས་ཅན། ཡང་དག་པའི་ཤེས་རབ་ཕ་རོལ་ཕྱིན་པ་གཉིས་མེད་ཀྱི་ཡེ་ཤེས་ལས་རིང་བ་སྟེ་
ཞེས་པ་བསྒྲུབ་བྱའོ། །མཚན་མ་ནི་མདོ་ལས་མིང་ལས་ཀྱང་ཆགས་སོ་མཚན་མ་ལས་ཀྱང་
ཆགས་སོ་ཞེས་གསུངས་སོ། །གཟུགས་ནས་རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་
བཏགས་ པའི་མིང་དང༌། ངོ་བོ་ཉིད་གསུམ་པོ་དོན་གྱི་མཚན་མའོ། །མ་ཧཱ་ལྟར་ན་ཀུན་
བརྟགས་ནི་མིང་ཡིན་ལ། གཉིས་པ་ནི་དོན་ཡིན་ནོ། །ཐབས་མཁས་པ་དང་བྲལ་བས་མཚན་
མར་དམིགས་པའི་སྒོ་ནས་དངོས་པོ་རང་གི་ངོ་བོ་མ་ཤེས་པས་དུས་གསུམ་མཉམ་པ་ཉིད་དུ་
མ་ཤེས་པའི་ཕྱིར་རོ་ཞེས་པ་ནི་གཏན་ཚིགས་སོ། །དོན་ནི་དེ་དག་གིས་གཞི་དང་རྟེན་འབྲེལ་
སྟོང་པ་ཙམ་རྟོགས་ཀྱང་དེ་དག་གི་ཕྱོགས་མ་ལུས་པ་སྟོང་པར་མ་རྟོགས་པས་དུས་གསུམ་གྱི་
ཆོས་སུ་ཞེན་པས་དེ་དག་མཉམ་པ་ཉིད་རྟོགས་པ་མེད་པས་དེ་ལས་རིང་བ་ཡིན་ནོ་ཞེས་པ་
ཡིན་ནོ། །བྱང་ཆུབ་སེམས་དཔའི་དེ་ཆོས་ཅན་ནོ། །ཡང་དག་པའི་ཤེས་རབ་ཕ་རོལ་ཕྱིན་པ་
དང་ཉེ་བ་ཡིན་ཏེ་ཞེས་བསྒྲུབ་བྱའོ། །གཏན་ཚིགས་ནི་ཆོས་ཀྱི་བདག་མེད་སྟོན་པའི་དགེ་བའི་
-379 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤེས་གཉེན་བསྟེན་པ་དང་། རང་གི་བདེན་པ་གཉིས་ཐོས་བསམ་གྱིས་རྟོགས་པའི་ཐབས་
མཁས་པས་མཚན་མར་མི་དམིགས་པས་དངོས་པོ་རང་གི་ངོ་བོ་ཤེས་པས་དུས་གསུམ་མཉམ་
པར་ཤེས་པ་ཡིན་པའི་ཕྱིར་རོ་བྱ་བའོ། །འགྲེལ་པ་བྱེད་པས་འཐད་པའི་བཤད་པ་ཁ་བསྐང་
པ་ནི་མི་ཤེས་བྱ་བའོ། །གང་གིས་ཞེ་ན་ཉན་ཐོས་ཞེས་པའོ། །གང་ཞེ་ན་དངོས་པོ་ཞེས་པའོ། །
རྒྱུ་གང་ལས་ཞེ་ན་དགེ་བཤེས་བསྟེན་པ་དང་བདེན་པ་གཉིས་ཤེས་པའི་ཤེས་རབ་ཀྱི་ཐབས་
མཁས་པ་དང་བྲལ་བའི་རྒྱུ་ལས་མཚན་མས་དང་ཞེན་པར་རྟོགས་པས་སོ། །དཔེ་གང་བཞིན་
དུ་ཞེ་ན། སྒྱུ་མ་ཞེས་པའོ། །དོན་ནི་དེ་དག་ཆོས་ཅན་ནོ། །ཡུམ་རིང་བར་འགྱུར་བ་ནི་བསྒྲུབ་
བྱའོ། །མཉམ་པ་ཉིད་ཤེས་པ་མེད་པ་དེའི་ཕྱིར་ཞེས་པ་ལ་སོགས་པ་ནི་གཏན་ཚིགས་སོ།།
མདོ་ལས་ཤེས་རབ་ཕ་རོལ་ཕྱིན་པ་འདི་ལེགས་པར་བཤད་པ་དང་
། ལེགས་པར་མཐར་ཕྱིན་
པ་ནི་ངོ་མཚར་ཆེའོ་ཞེས་གསུངས་སོ། །བྱང་ཆུབ་སེམས་དཔའི་ཅི་རིགས་པར་སྦྱར་རོ། །
གསུམ་པ་མི་མཐུན་པ་དང་གཉེན་པོའི་ཁྱད་པར་ལ་དྲུག་སྟེ། ལྟ་བ་དང་སྤྱོད་
པའི་ཡུལ་ལ་མཚན་མར་འཛིན་པ་མི་མཐུན་པའི་ཕྱོགས་ཡིན་པ་དང་། དེ་སྤོང་བ་གཉེན་པོ་
ཡིན་པ་དང༌། འབྲས་བུའི་ཡུལ་ལ་མཚན་མར་འཛིན་པ་མི་མཐུན་པའི་ཕྱོགས་ཡིན་པ་དང་།
དེ་སྤོང་བ་གཉེན་པོ་ཡིན་པ་དང༌། ཟབ་པའི་དོན་སྒྲུབ་པ་དང་། དོན་བསྡུ་བའོ། །དང་པོ་ནི་
རིང་བ་དང་ཉེ་བར་བསྟན་པ་དེ་ཉིད་བསྒྲུབ་པའི་དོན་དུ་མི་མཐུན་པ་དང་གཉེན་པོ་སྟོན་ནོ།།
དང་པོ་ངག་གི་དོན་ནི་ཉན་ཐོས་དང་རང་རྒྱལ་གྱི་དེ་དག་ཆོས་ཅན། ཡུམ་ལས་རིང་བ་ཡིན་ཏེ།
ཡུམ་གྱི་རྒྱུར་གྱུར་པའི་བྱང་ཆུབ་སེམས་དཔའི་གཞི་ཤེས་པའི་སྤང་བྱ་མི་མཐུན་པའི་ཕྱོགས་
ཡིན་པས་དོར་བར་བྱ་བ་ཡིན་པའི་ཕྱིར་རོ་བྱ་བའོ། །དེ་ལ་ལྟ་བ་དང་སྤྱོད་པའི་ཡུལ་ལ་མཚན་
མར་འཛིན་པ་མི་མཐུན་པའི་ཕྱོགས་སུ་སྟོན་པ་ལས། དང་པོ་ཡང་མདོ་དང་འགྲེལ་ཆེན་ལྟར་
ན་གཟུགས་ལ་སོགས་པའི་ཕུང་པོ་ལ་གང་ཟག་གི་བདག་གིས་སྟོང་པ་ཡིན་ནོ་ཞེས་འདུ་ཤེས་
-3 8 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
ཤིང་མཚན་མ་འཛིན་ པ་ནི། ཆོས་ ཉིད་ ཀྱི་འདུ་ཤེས་ཡིན་ཏེ། མདོ་ལས་བྱང་ཆུབ་སེམས་
དཔའ་སེམས་དཔའ་ཆེན་པོ་ཐབས་མི་མཁས་པས། གཟུགས་སྟོང་ཞེས་བྱ་བར་འདུ་ཤེས་ན་
ཆགས་པའོ་ཞེས་པ་ལ་སོགས་གསུངས་སོ། །དེ་གཉིས་ནི་འདས་པའི་ཆོས་རྣམས་ལ་འདས་
པའི་ཆོས་སོ་ཞེས་པ་ལ་སོགས་པའི་མཚན་མར་འཛིན་པ་ནི་ཆོས་ཀྱི་འདུ་ཤེས་ཡིན་ནོ།།
འགྲེལ་ཆུང་ལྟར་ན་གཟུགས་ལ་སོགས་པ་དུས་གསུམ་པའི་ཆོས་རྣམས་ལ་གཞན་གྱིས་
བཏགས་པའི་བདག་གིས་སྟོང་ངོ་ཞེས་མཚན་མར་འཛིན་པ་ཞེས་གཅིག་ཏུ་བཤད་དོ། །དེ་ལྟ་
ན་ཡང་དུས་གསུམ་པའི་ཆོས་ཀྱི་སྟོང་པ་ལ་མཚན་མར་འཛིན་པ་ན་དེའི་ཆོས་ཅན་ལ་མཚན་
མར་མ་བཟུང་བ་མི་སྲིད་པས་གཉིས་ཀའི་འདུ་ཤེས་ཡིན་ནོ། །སྤྱོད་པའི་འདུ་ཤེས་ཀྱང་ཁྲི་
བརྒྱད་སྟོང་པ་དང་བསྟུན་ན། སྦྱིན་པ་ལ་སོགས་པ་ལ་སྤྱོད་པ་དང་སྒྲུབ་པའི་འདུ་ཤེས་དང་།
དྲན་པ་ཉེ་བར་བཞག་པ་ལ་སོགས་པ་བྱང་ཆུབ་ཕྱོགས་ལ་སྤྱོད་པའི་འདུ་ཤེས་གཉིས་སུ་
འགྱུར་རོ། །འདིར་ནི་སྦྱིན་སོགས་ཉིད་བྱང་ཆུབ་ཐོབ་པའི་རྒྱུ་ཡིན་པས་བྱང་ཆུབ་ཕྱོགས་ཞེས་
གཅིག་ཏུ་བྱས་སོ། །མདོ་ལས་བྱང་ཆུབ་སེམས་དཔའ་ཆེན་པོ་སེམས་དང་པོ་བསྐྱེད་པ་ནས་ཉེ་
བར་བཟུང་ཏེ། དམིགས་པའི་ཚུལ་གྱིས་སྦྱིན་པའི་ཕ་རོལ་ཏུ་ཕྱིན་པ་ལ་སྤྱོད་ན་ཆགས་པའོ་
ཞེས་པ་ནས་རྣམ་པ་ཐམས་ཅད་མཁྱེན་པའི་བར་ལ་སྦྱར་ནས་གསུངས་སོ། །འགྲེལ་པ་ལ་
འབུམ་པ་ལྟར་ན་ཕུང་པོ་ལྔ་ནི་ཟག་བཅས་སོ། །རྒྱུན་དུ་ཞུགས་པའི་ལ་སོགས་པའི་འབྲས་བུ་
ནི་ཟག་མེད་དོ། །བྱང་ཆུབ་སེམས་དཔའི་ཆོས་སུམ་ཅུ་རྩ་བདུན་ནི་གཉིས་ཀའོ། །དགེ་བཤེས་
ལྟར་ན་ངེས་འབྱེད་མ་ཐོབ་པ་མན་ཆོད་ནི་དང་པོའོ། །ངེས་འབྱེད་ནི་ཟག་པ་མེད་པ་ལ་ཕྱོགས་
པ་ཡིན་པས་གཉིས་ཀར་བཞག་གོ །མཐོང་ལམ་ཐོབ་པ་ཡན་ཆོད་ནི་ཟག་མེད་དོ། །སོ་སོ་སྐྱེ་
བོ་དང་སློབ་པ་དང་མི་སློབ་པ་གསུམ་ཡིན་ཡང་སྲིད་དོ། །དངོས་པོར་མ་གྱུར་པ་ནི་བདེན་པས་
སྟོང་པའོ། །དངོས་པོར་དམིགས་པ་ནི་ཆོས་ཀྱི་བདག་ཏུ་སྒྲོ་འདོགས་པའོ། །ཕྱོགས་གཅིག་
བ} $ 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་གང་ཟག་གི་བདག་ཏུ་འཛིན་པ་དང་སེར་སྣ་ལ་སོགས་པའི་གཉེན་པོ་ཡིན་པ་དང༌།
ཚོགས་གསོག་པའི་རྒྱུ་ཡིན་པས་གཉེན་པོ་ཡང་ཡིན་ནོ། །ཕྱིན་ཅི་ལོག་ནི་དངོས་པོར་ཞེན་
པའོ། །དེས་ན་སྒྲུབ་པའི་འདུ་ཤེས་ཡན་ཆད་ནི་ཆོས་ཅན་ནོ། །སྤང་བྱ་ཡིན་པའི་ཕྱིར་ཡན་ཆོད་
ནི་གཏན་ཚིགས་སོ། །དེ་དག་གི་གཉེན་པོ་ཡིན་ན་ཡང་མི་མཐུན་པའི་ཕྱོགས་ཡིན་ནོ་ཞེས་པ་
ནི་བསྒྲུབ་བྱའོ། །
གཉིས་པ་བྱང་ཆུབ་སེམས་དཔའི་དེ་སྤོང་བ་གཉིས་པོར་སྟོན་པ་ལ་གསུམ་ལས།
ཕ་རོལ་ཏུ་ཕྱིན་པ་དྲུག་ལ་འཁོར་གསུམ་དུ་རང་འཛིན་པ་མེད་པར་བདག་ཉིད་སྦྱོར་བ་དང༌།
གཞན་དག་ནི་བཞི་སྟེ། མ་རྟོགས་པ་དང༌། བག་མེད་པ་དང༌། སེམས་ཞུམ་པ་དང༌། ཡང་
དག་པར་ཞུགས་པ་རྣམས་ལ་རིམ་པ་བཞིན་ཡང་དག་པར་སྟོན་པ་དང་། འགོད་པ་དང༌།
གཟེང་བསྟོད་པ་དང་། དགའ་བར་བྱེད་པས་དེ་ལ་འགོད་ཅིང་འཛུད་པ་དེ་ནི་ཆོས་ཅན་ནོ། །
རྣམ་པ་ཐམས་ཅད་དུ་གཉེན་པོ་ཡིན་ཏེ་ཞེས་འགྲེལ་པས་ཁ་བསྐངས་པ་ནི་བསྒྲུབ་བྱའོ། །
དངོས་པོ་མི་དམིགས་པར་རྟོགས་པས་ཡང་དག་པར་ཞུགས་པ་དང་། རང་དང་གཞན་གྱི་
དངོས་པོར་ཞེན་པའི་ཆགས་པའི་ཚོགས་ཐམས་ཅད་འགོག་པས་བླང་བྱར་གྱུར་པའི་ཕྱིར་རོ་
ཞེས་པ་ནི་གཏན་ཚིགས་སོ། །མདོ་ལས་གཟུགས་སྟོང་པའོ་སྙམ་དུ་འདུ་ཤེས་པ་མེད་དོ།།
ཞེས་པ་ལ་སོགས་པས་ཆོས་ཉིད་ལ་མཚན་མར་འཛིན་པའི་གཉེན་པོ་དང་། འདས་པའི་ཆོས་
རྣམས་ལ་འདས་པའི་ཆོས་རྣམས་སོ་ཞེས་འདུ་ཤེས་མེད་དོ་ཞེས་པས་ཆོས་ཀྱི་མཚན་མར་
འཛིན་པའི་གཉེན་པོར་གསུངས་པ་དེ་གཉིས་མགོན་པོས་མ་བསྡུས་པར་སྤྱོད་པའི་འདུ་ཤེས་
ཀྱི་གཉེན་པོ་འབྲེས་ཞབས་སུ་བསྡུས་པ་ཡིན་ནོ། ། །
གསུམ་པ་འབྲས་བུའི་ཡུལ་ལ་མཚན་མར་འཛིན་པ་མི་མཐུན་ཕྱོགས་སུ་སྟོན་པ་
ལ་ཡང་གསུམ་སྟེ། ཆོས་ཅན་དང༌། བསྒྲུབ་བྱ་དང་། གཏན་ཚིགས་སོ། །དང་པོ་ནི་སྤྱིར་དེ་
- 38 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
བཞིན་གཤེགས་པ་ལ་མཚན་མར་ཡིད་ལ་བྱེད་པ་འབྱུང་བའི་དུས་གསུམ་སྟེ། དེ་བཞིན་
གཤེགས་པའི་བར་གྱི་དགེ་བ་གསུམ་གྱིས་བསྡུས་པ་ཡུལ་དུ་བྱས་ཏེ་དེ་ལ་རྗེས་སུ་ཡི་རང་
སྒོམ་པ་དང༌། སངས་རྒྱས་ནི་རྒྱུ་དང་། འབྲས་བུ་དང་། གཞན་དོན་དང༌། རང་དོན་ཕུན་སུམ་
ཚོགས་པའི་ཡོན་ཏན་དང་ལྡན་པ་ཡིན་ནོ་ཞེས་སངས་རྒྱས་རྗེས་སུ་དྲན་པ་སྒོམ་པ་དང་། ཐ་
མལ་པའི་སེམས་ཅན་གྱི་རྣམ་པར་རྟོག་པ་སྤོང་བའི་ཆེད་དུ་ཐམས་ཅད་ལྷ་དང་ལྷ་མོའི་དཀྱིལ་
འཁོར་དུ་སྒོམ་པའི་དུས་སོ། །ཅི་རིགས་པར་ཆོས་ཀྱི་སྐུ་དང་གཟུགས་ཀྱི་སྐུའི་ཡོན་ཏན་དུ་
འཛིན་པའི་ཕྱིར་རོ། །མཚན་ཉིད་པས་མ་འདྲེས་བར་རོ། །བསྔགས་པས་ཐམས་ཅད་ཀྱང་
གཟུགས་ཀྱི་སྐུར་རོ། །དེ་ཉིད་ནི་རྒྱལ་ལ་སོགས་ལ་ཞེན་པ་ནི་ཆོས་ཅན་ནོ། །ཕྱག་འཚལ་བ་
ལ་འགྱུར་སྔ་མས་ཡིད་ལ་བྱེད་པར་བཤད་པ་དེ་མདོ་དང་མཐུན་ཏེ། མདོ་ལས་རིགས་ཀྱི་
བུའམ་རིགས་ཀྱི་བུ་མོ་བྱང་ཆུབ་ཏུ་ཞུགས་པ་དེ་བཞིན་གཤེགས་པ་མཚན་མར་ཡིད་ལ་བྱེད་
ན༑ ཇི་ཙམ་དུ་མཚན་མར་གྱུར་པ་དེ་ཙམ་དུ་ཆགས་པའོ་ཞེས་གསུངས་སོ། །བསོད་ནམས་
ཀྱི་ཞེས་པ་བསྒྲུབ་བྱའི་ཁྱད་པར་དུ་བྱས་ཏེ་ཆགས་པ་ལ་དེར་རྟོགས་དཀའ་བས་ཕྲ་མོའི་ངོ་བོ་
ཉིད་ཀྱིས་རྣམ་པ་ཐམས་ཅད་དུ་མ་ཡིན་པས་མི་མཐུན་པའི་ཕྱོགས་ཡིན་ནོ་ཞེས་པ་ནི་བསྒྲུབ་
བྱར་བྱའོ། །དེ་ཡང་འཐད་པ་ཇི་ལྟར་ན་ཞེས་པ་ནི་དེའི་གཏན་ཚིགས་འདྲི་བར་བྱའོ། །གཏན་
ཚིགས་བརྗོད་པ་ནི་སྟོབས་ལ་སོགས་པ་དང་མཚན་ལ་སོགས་པའི་སངས་རྒྱས་ཀྱི་ཆོས་ཀྱི་
རིགས་ནི་ཆོས་ཅན། རང་བཞིན་གྱིས་སྟོང་པ་ཉིད་ཡིན་པའི་ཕྱིར། ཆོས་དེ་དག་ནི་བློས་རྟོགས་
པར་བྱ་བ་མ་ཡིན་པའི་ཟབ་པ་ཉིད་ཡིན་པས་རྩ་བའི་གཏན་ཚིགས་ནི་ཟབ་པ་ཡིན་པ་དེའི་
ཕྱིར་ཞེས་པའོ། །དོན་ནི་དབེན་པའི་འཐད་པས་ཡོན་ཏན་གྱི་ཆོས་དེ་དག་ཟབ་པ་བློའི་ཡུལ་
ལས་འདས་པར་གྲུབ་ལ། སངས་རྒྱས་ཡིད་ལ་བྱེད་པ་ནི་དེ་ལ་ཇི་ཞིག་ཏུ་བློས་དམིགས་པར་
བྱེད་པ་ཡིན་པས་ན། དེ་བཞིན་གཤེགས་པ་ཇི་ཞིག་ཏུ་བློས་དམིགས་པ་དེ་ཆོས་ཅན། མི་
མ 38 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐུན་པའི་ཕྱོགས་ཕྱིན་ཅི་ལོག་ཡིན་ཏེ། དེ་བཞིན་གཤེགས་པའི་ཆོས་ཐམས་ཅད་བློའི་ཡུལ་
དུ་བྱ་བ་མ་ཡིན་པའི་ཕྱིར་ཞེས་སོ། །མདོ་ལས་ཤེས་རབ་ཕ་རོལ་ཕྱིན་པ་ཟབ་པའོ། །དེའི་
འཐད་པར་ཆོས་ཐམས་ཅད་རང་བཞིན་གྱིས་དབེན་པའི་ཕྱིར་རོ་ཞེས་གསུངས་ཏེ། ཤེས་རབ་
ཕ་རོལ་ཕྱིན་པས་དེའི་ཡུལ་ཆོས་ཀྱི་རིགས་མཚོན་པ་ཡིན་ནོ། །
བཞི་པ་དེ་སྤོང་བའི་གཉེན་པོར་སྟོན་པ་ནི། གཟུགས་ལ་སོགས་པ་ཤེས་པ་དང་
ཤེས་བྱའི་ཆོས་རྣམས་ངོ་བོ་ཉིད་མེད་པ་དང་སྐྱེ་བ་མེད་པ་ལ་སོགས་པར་མཉམ་པ་ཉིད་དུ་
རང་བཞིན་གཅིག་པར་ཤེས་པས་དེ་སྤོང་བ་ཡིན་ནོ། །ཤེས་པ་ནི་རྣལ་འབྱོར་པའི་སངས་རྒྱས་
ཀྱི་ཡོན་ཏན་ལ་དམིགས་པའི་བློའོ། །ཤེས་བྱ་ནི་སངས་རྒྱས་ཀྱི་ཆོས་སོ། །ལྔ་པ་ཟབ་པའི་དོན་
སྒྲུབ་པ་ནི། དེའི་རང་བཞིན་གོང་དུ་བསྟན་པ་ལ་ཡང་འཐད་པ་ཇི་ལྟར་ན་ཟབ་པ་ཡིན་ཞེས་
འཐད་པ་དྲི་བ་བཀོད་ནས། མིག་གིས་མཐོང་བར་བྱ་བ་ནས་ཡིད་ཀྱིས་ཤེས་པར་བྱ་བའི་བར་
བཀག་པའི་ཚུལ་གྱིས་ཆོས་རྣམས་ཀྱི་རང་བཞིན་དེ་ནི་རྟོགས་པར་དཀའ་བར་མདོ་ལས་
བཤད་ལ། རྟོགས་པར་དཀའ་བ་དེའི་ཕྱིར་དེ་ཟབ་པ་ཡིན་ནོ་བྱ་བའོ། །མདོ་ལས་ཤེས་རབ་
ཕ་རོལ་ཕྱིན་པ་ཟབ་པ་ཡིན་ཏེ་རྟོགས་པར་དཀའ་བའི་ཕྱིར་ཞེས་པ་ལ་སོགས་པ་གསུངས་པ་
ནི་ཡུལ་ཅན་གྱིས་ཡུལ་ཆོས་ཀྱི་རིགས་མཚོན་པའམ་ཡང་ན་ཡུལ་ལ་ཡུལ་ཅན་གྱིས་ཐ་སྙད་
ཀྱིས་གསུངས་པར་ཤེས་པར་བྱའོ། །རྟོགས་པར་དཀའ་བའི་དོན་ཅི་ཡིན་ཞེས་དེའི་དོན་ལ་
འཐད་པ་དྲི་བ་བཀོད་ནས། ལན་སྟོན་པ་ནི་རྟོགས་པར་དཀའ་བ་དེ་ནི་བསམ་གྱིས་མི་ཁྱབ་
པའི་ཕྱིར་རོ། །བསམ་གྱིས་མི་ཁྱབ་པ་དེ་ཅིའི་ཕྱིར་ཞེ་ན། མོས་པ་ཡིད་ལ་བྱེད་པ་དང་། དེ་ཁོ་
ན་ཡིད་ལ་བྱེད་པའི་འདུ་ཤེས་གཉིས་ཀྱིས་གཟུགས་ལ་སོགས་པར་མི་ཤེས་པའི་ཕྱིར་རོ་སྙམ་
དུ་བསམ་པའོ། །དེ་གཉིས་ཀྱིས་མི་ཤེས་པ་དེ་ཅིའི་ཕྱིར་ཞེ་ན་བྱས་པ་ལ། མདོ་ལས་འདུས་མ་
བྱས་པའི་ཕྱིར་རོ། །འདུས་མ་བྱས་པ་དེ་ཅིའི་ཕྱིར་བྱས་པ་ལ། བྱེད་པ་པོའི་རྒྱུ་མེད་པའི་ཕྱིར་
-3
3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
ཞེས་གསུངས་སོ། །དེ་ལྟར་ན་ཟབ་པར་སྒྲུབ་པ་ལ་རྟགས་ལྔ་རྒྱུད་གཅིག་མདོ་བརྒྱད་སྟོང་པ་
ནས་གསུངས་པ་ལ། འདིར་གསུམ་གསུངས་པ་ཡིན་ནོ། །དྲུག་པ་དེ་དག་གི་དོན་བསྡུ་བ་ནི་དེ་
ལྟར་ཞེས་པ་ལ་སོགས་པ་སྟེ། མི་མཐུན་ཕྱོགས་ཀྱི་དབྱེ་བ་མ་ལུས་པ་ནི་ཇི་སྐད་བཤད་པ་
ཤེས་བྱ་དང་སྤྱོད་པ་དང་འབྲས་བུ་གསུམ་ལ་མཚན་མར་འཛིན་པ་འདི་དང༌། གཉེན་པོའི་
ཕྱོགས་ཀྱི་དབྱེ་བ་མ་ལུས་ལ་མཚན་མ་གསུམ་པོ་དེ་སྤོང་བར་བྱེད་པའི་ཇི་སྐད་བཤད་པ་ནི་
གཞི་ཤེས་པ་སྟོན་པའི་སྐབས་འདིར་ཤེས་པར་བྱའོ། །དེ་ལྟར་ན་གོང་གི་ཤེས་བྱ་ལ་མཚན་
མར་འཛིན་པ་ལ་སོགས་པ་ཐམས་ཅད་བསྡུས་པ་ཡིན་ནོ། །ཉན་ཐོས་དང་བྱང་ཆུབ་སེམས་
དཔའི་ཞེས་པ་འདིས་ཀྱང་སེང་གེ་བཟང་པོའི་མི་མཐུན་པའི་གཞི་ཤེས་འདོད་པར་བསལ་བ་
ཡིན་ནོ། །དེའི་དོན་ནི་མ་ཧཱས་བླ་མ་དང་རིང་བ་གཉིས་དང་། མཚན་མར་ལྟ་བ་དང་། བདག་
གི་བརྩོན་འགྲུས་ལྷག་པར་ལྟ་བ་གསུམ་གྱིས་ནི། འབྲས་བུ་དང་། ཤེས་བྱ་དང་། སྤྱོད་པ་ལ་
མཚན་མར་འཛིན་པ་གསུམ་མི་མཐུན་ཕྱོགས་སུ་གསུངས་པ་དང༌། ཇི་སྐད་བཤད་པ་ཞེས་
པས་ནི་གཉེན་པོ་གསུམ་གསུངས་པས་རྒྱན་དང་མཐུན་པ་ཡིན་ནོ་ཞེས་གསུངས་སོ། །
སྦྱོར་བའི་དབྱེ་བ་ནི་འཕགས་པ་ལྟར་ན་དོན་ལྔས་ཤེས་པར་བྱ་སྟེ། ཡུལ་གྱི་སྒོ་
ནས་དབྱེ་བ་དང༌། ངོ་བོ་ཉིད་ཀྱིས་དང༌། འབྲས་བུ་དང༌། ཕན་ཡོན་གྱིས་དང༌། ཤེས་བྱ་
རྟོགས་པའི་ཤེས་པའི་སྒོ་ནས་སོ། །དེ་ཡང་བཞི་དང་། གསུམ་དང་། གཅིག་དང༌། གཅིག་
དང༌། གཅིག་གིས་རིམ་པ་བཞིན་ནོ། །དེ་སེང་བཟང་གི་ལུགས་མ་ཡིན་པས། སེང་བཟང་
ལྟར་ན། ད་ནི་གང་ཞིག་བསྒོམས་པས་མི་མཐུན་པའི་དེ་སྤོང་བར་འགྱུར་བ་དང་། གཉེན་
པོའི་དེ་ཐོབ་པར་འགྱུར་བའི་སྦྱོར་བ་དེ་གང་ཡིན་ཞེས་འགྲེལ་ཆེན་ནས་དྲིས་པ་དེ་ཉིད་དེ་དག་
ཞེས་པ་ལ་སོགས་པས་བཀོད་ནས། ལན་དུ་བཞི་པ་དེའི་ཡན་ལག་སྟོན་ནོ། །དེ་ལ་གཞུང་
འདི་དག་དོན་གསུམ་གྱིས་ཤེས་པར་བྱ་སྟེ། སྦྱོར་བའི་ཡུལ་དང༌། སྦྱོར་བའི་ངོ་བོ་དང་། དེའི་
-3 8 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་ པའོ། །དང་པོ་ནི་ གཟུགས་ ལ་ སོགས་ པ་ནས་ སྣང་ བ་རྣམ་བདུན་ ཤེས་བྱེད་ལ་སྒོ་
འདོགས་གཅད་པར་བྱ་བའི་བར་བཅུ་པོའོ། །གཉིས་པ་ནི་སྤྱོད་པ་བཀག་པས་སྦྱོར་བའོ།།
གསུམ་པ་ནི་འོག་ནས་སྟོན་པའི་རློམ་པ་མེད་པ་བཞི་པོའོ། །དེ་ལ་ཐམས་ཅད་ཤེས་པའི་སྦྱོར་
བ་འདི་ཚོ་རིམ་གྱིས་སྒོམ་མམ་གཅིག་ཅར་སྒོམ། མཉམ་གཞག་ལ་སྒོམ་མམ་རྗེས་ཐོབ་ལ་
སྒོམ། ས་མཚམས་གང་དུ་སྒོམ་ཞེས་པའི་དྲི་བ་གསུམ་མོ། །ལན་དང་པོའི་ནི་འདི་དག་རྣལ་
འབྱོར་པས་གཞི་སྐྱེ་བ་མེད་པ་སྒོམ་པ་ན་རྣམ་པར་རྟོགས་པ་དེ་དང་དེ་དག་སྐྱེས་ན་དེའི་གཉེན་
པོ་སྒོམ་པ་ཡིན་པས། རྟོག་པ་རིམ་གྱིས་སྐྱེས་ན་རིམ་གྱི། སྒོམ་ལ་རྟོགས་པ་གཏན་མ་སྐྱེས་ན་
གཏན་སྒོམ་མི་དགོས་སོ་འབུམ་པ་ཟེར་ཏེ་རྟོག་པ་གཅིག་ཅར་སྐྱེ་བ་སྲིད་དེ་མི་འོང་ངོ༌། །དེ་
སྐད་བཤད་པ་དེ་ནི་སྦྱོར་བ་འོག་མ་དྲུག་གི་རྣམ་གཞག་ཡིན་ནོ། །ལན་གཉིས་པ་ནི་མཉམ་
གཞག་རྗེས་ཐོབ་གཉིས་ཀ་ནས་སྒོམ་ཟེར་ཏེ་བརྒྱད་སྟོང་པའི་མདོ་དང་མཐུན་སྐད་དོ། །ལན་
གསུམ་པ་ནི་ངེས་འབྱེད་ཆ་བཞིར་སྒོམ་ཟེར་ཏེ། དེ་འཕགས་པའི་ལུགས་ཡིན་སྐད་དོ། །སེང་
གེ་བཟང་པོ་ལྟར་ན་ངེས་འབྱེད་དང་མཐོང་ལམ་དང་སྒོམ་ལམ་ས་བདུན་པའི་བར་གསུམ་ག་
ན་སྒོམ་པ་ཡིན་ཏེ། དེ་ནི་མི་མཐུན་པའི་དེ་སྤོང་བ་དང་གཉེན་པོའི་དེ་ཐོབ་པའི་དོན་དུ་སྒོམ་པ་
ཡིན་པས། ས་བདུན་པ་མན་ཆད་ན་ཉན་ཐོས་དང་རང་རྒྱལ་གྱི་དེ་སྤང་དུ་ཡོད་པས་དེའི་སྦྱོར་
བ་དེ་ན་ཡོད་དོ། །གཉེན་པོ་ཐོབ་པའི་དོན་གྱི་ཡང་དེ་དང་མཚུངས་ལ། གཞན་ཡང་རྟོགས་
པའི་རློམ་པ་འགོག་པ་ན་ངའི་ངེས་འབྱེད་དང་མཐོང་ལམ་དང་ སྒོམ་ལམ་གྱིས་འདི་ལྟར་
རྟོགས་སོ་ཞེས་དེ་གསུམ་གའི་དེ་བཀག་ནས་སྒོམ་པར་བཤད་པས་ཀྱང་དེ་དག་ན་སྒོམ་པར་
གསལ་ལོ། །སྒྲིབ་པ་གཞན་སྤང་བའི་དོན་དུ་གཉེན་པོའི་རྒྱུན་ནི་ས་བརྒྱད་པ་ཡན་ཆད་དུ་ཡང་
སྒོམ་མོ། །དེ་ལ་ཆོས་ཀྱི་ངོ་བོ་མི་དམིགས་པར་སྒོམ་པའི་སྦྱོར་བ་ནི་གཟུགས་ལ་སོགས་པའི་
ཕུང་པོ་ལྔ་པོ་ལ་དངོས་པོར་མངོན་པར་ཞེན་པའི་སྤྱོད་པ་བཀག་ནས་སྦྱོར་བའོ། །དེའི་མདོ་ནི་
- 3 8 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
བྱང་ཆུབ་སེམས་དཔའ་ཤེས་རབ་ཕ་རོལ་ཕྱིན་པ་ལ་སྤྱོད་པའི་ཚེ་གཟུགས་ལ་མི་སྤྱོད་ན་ཤེས་
རབ་ཕ་རོལ་ཕྱིན་པ་ལ་སྤྱོད་དོ། །ཞེས་པ་ལ་སོགས་པ་དང་ཆོས་ཀྱི་ཁྱད་པར་མི་དམིགས་པའི་
སྦྱོར་བ་ནི་གཟུགས་ལ་སོགས་པ་དེ་དག་ལ་མི་རྟག་པ་དང་རྟག་པ་ལ་སོགས་པའི་ཁྱད་པར་དུ་
ཞེན་པ་དགག་པའི་དོན་དུ་དེ་དག་ལ་དངོས་པོར་ཞེན་པའི་སྤྱོད་པ་བཀག་ནས་སྦྱོར་བའོ།།
དེའི་མདོ་ནི་གཟུགས་རྟག་པ་དང་མི་རྟག་པའོ་ཞེས་མི་སྤྱོད་པ་ན་ཤེས་རབ་ཀྱི་ཕ་རོལ་ཏུ་ཕྱིན་
པ་ལ་སྤྱོད་དོ། །ཞེས་པ་ལ་སོགས་པའོ། །ཆོས་ཀྱི་དབྱེ་བ་མི་དམིགས་པར་སྒོམ་པའི་སྦྱོར་བ་
ལ་དབྱེ་སྒོ་གཉིས་ཏེ། མཚན་ཉིད་གསུམ་གྱི་སྒོ་ནས་དང༌། མི་མཐུན་པ་དང་གཉེན་པོའི་སྒོ་
ནས་སོ། །དང་པོ་ནི་བྱམས་པས་གཟུགས་རབ་ཏུ་དབྱེ་བ་དུས་གདགས་པར་ཤེས་པར་བགྱི་
ཞེས་པའི་ལན་དུ་དེ་རབ་ཏུ་དབྱེ་བ་གསུམ་གྱིས་བཤད་པར་བྱ་སྟེ་ཡོངས་སུ་བརྟགས་པ་དང་
རྣམ་པར་བརྟགས་པའི་དང༌། ཆོས་ཉིད་ཀྱི་གཟུགས་སོ་ཞེས་མདོ་ལས་མཚན་ཉིད་གསུམ་
གྱིས་ཕྱེ་བ་ཡིན་ལ། དེ་ཉིད་བསྟན་བཅོས་སུ་མ་རྫོགས་པ་དང་རྫོགས་པར་བཤད་དེ། དེ་ལ་
གཟུགས་དེ་མ་རྫོགས་པ་ནི་ཀུན་ཏུ་བརྟགས་པ་སྟེ། རང་གི་ངོ་བོ་མེད་པས་ཡོན་ཏན་གྱི་ཆོས་
དང་མི་ལྡན་པའི་ཕྱིར་རོ། །དེ་རྫོགས་པ་ནི་ཡོངས་སུ་གྲུབ་པ་སྟེ། དེ་རྟོགས་པས་ཡོན་ཏན་གྱི་
ཆོས་ཐམས་ཅད་ཐོབ་པར་འགྱུར་བའམ་དེ་རྟོགས་པས་སྒྲིབ་པ་ཐམས་ཅད་སྤྱོང་ལ་དེ་སྤངས་
པས་ཡོན་ཏན་ཐམས་ཅད་གསལ་བར་འགྱུར་བས་ཡོན་ཏན་གྱི་ཆོས་ཐམས་ཅད་ཀྱི་རིགས་
ཡིན་པས་དེ་དེ་ལ་བརྟེན་པའི་ཕྱིར་རོ། །རྣམ་པར་བརྟགས་པའི་གཟུགས་ནི་དེ་གཉིས་ཀས་
ཀྱང་མཚོན་ཏེ། རིམ་པ་བཞིན་བརྟག་གཞི་དང་ཆོས་ཅན་ཡིན་པའི་ཕྱིར་རོ་སྙམ་དུ་དགོངས་
ནས་རྫོགས་མ་རྫོགས་ཀྱིས་བཤད་དོ། །དབྱེ་བ་དེ་དམིགས་པར་བྱ་སྟེ་སྤྱོད་པ་བཀག་ནས་
སྦྱོར་བའོ་མདོ་ལས་བྱང་ཆུབ་སེམས་དཔའ་ཤེས་རབ་ཕ་རོལ་ ཕྱིན་ པ་ལ་ སྤྱོད་པའི་ཚེ་
གཟུགས་ཡོངས་སུ་མ་རྫོགས་པའམ་རྫོགས་པའོ་ཞེས་མི་སྤྱོད་ན་ཤེས་རབ་ཕ་རོལ་ཕྱིན་པ་ལ་
-3 8
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤྱོད་དོ་ཞེས་པ་ལ་སོགས་པ་གསུངས་སོ། །
གཉིས་པ་ནི་གཟུགས་དེ་ལ་དམིགས་པའི་སྒོ་ནས་ཞེན་པ་མེད་ཅིང་ཆགས་པ་མེད་
པ་ཞེས་གཉེན་པོ་དེ་དངོས་སུ་གསུངས་པས། དེའི་ལྡོག་ཟླ་མི་མཐུན་པའི་ཕྱོགས་ཆགས་པ་
དང་བཅས་པ་དེ་མཚོན་པ་ཡིན་པས། མདོ་ལས་བྱང་ཆུབ་སེམས་དཔའ་ཤེས་རབ་ཕ་རོལ་
ཕྱིན་པ་ལ་སྤྱོད་པའི་ཚེ་གཟུགས་ལ་ཆགས་པ་དང་བཅས་པ་དང་ཆགས་པ་མེད་པའོ་ཞེས་མི་
སྤྱོད་ན་ཤེས་རབ་ཕ་རོལ་ཕྱིན་པ་ལ་སྤྱོད་དོ་ཞེས་གསུངས་སོ། །དེ་ཡང་ཤེས་བྱ་དང་སྤྱོད་པ་
དང་འབྲས་བུ་གསུམ་ལ་སྤྱོད་པ་བཀག་པས་གསུངས་སོ། །སྒྲོ་འདོགས་གཅད་པའི་གཞི་རབ་
ཏུ་དབྱེ་བ་དེ་ལྟ་བུ་ལ་སྤྱོད་པ་བཀག་ནས་སྦྱོར་བའོ། །དེ་ལྟར་ན་གཞི་ཕུང་པོ་ཁམས་དང་སྐྱེ་
མཆེད་ཀྱི་ངོ་བོ་དང་དེའི་ཁྱད་པར་དང་དེའི་དབྱེ་བ་གསུམ་མི་དམིགས་པར་སྒོམ་པ་ནི་བྱུང་
ཆུབ་སེམས་དཔའི་གཞི་ཤེས་ཀྱི་སྦྱོར་བ་དངོས་ཡིན་ནོ། །དེ་བས་ན་སྦྱོར་བ་བཞི་པོ་འདི་ནི་
དེའི་སྦྱོར་བ་མཚན་ཉིད་པ་ཡིན་ཏེ། གཞི་སྐྱེ་བ་མེད་པར་སྒོམ་པ་ཡིན་པའི་ཕྱིར་རོ། །ལྷག་མ་
དྲུག་ནི་ཡུལ་དང་སྦྱོར་བ་གཉིས་ཀ་མཚན་ཉིད་པ་མ་ཡིན་ཏེ་གཞི་དང་གཞིའི་སྦྱོར་བའི་ལྡོག་པ་
མ་ཡིན་པའི་ཕྱིར་རོ། །འོ་ན་དེ་དག་དེའི་སྦྱོར་བར་ཇི་ལྟར་འཆད་སྙམ་ན། དེའི་སྦྱོར་བ་དེ་དག་
སྒོམ་པའི་སྐབས་སུ་རྟོག་པ་དེ་དག་བྱུང་ན་དེ་དག་གི་གཉེན་པོར་སྒོམ་པ་ཡིན་པས། དེའི་སྦྱོར་
བ་བཤད་དོ། །སྦྱོར་བའི་གྲངས་ངེས་པ་ནི་དེའི་དུས་ཀྱི་འཁོར་ཁ་ཅིག་གི་ཡིད་ལ་རྟོག་པ་འདི་
ལྟ་བུ་བྱུང་ན་ཇི་ལྟར་བྱ་སྙམ་པའི་རྟོག་པ་དེ་དག་སྤོང་བའི་ཆེད་དུ་གདུལ་བྱ་ཉེ་བའི་བསམ་པ་
དང་སྦྱར་བ་ཡིན་གྱི། འདི་ལས་མང་བ་དང་ཉུང་བར་མི་གཞག་པའི་རྒྱུ་ནི་མེད་དོ། །མི་འགྱུར་
བ་ནི་སངས་རྒྱས་ཀྱི་གཉིས་མེད་ཀྱི་ཡེ་ཤེས་དོན་ཤེས་རབ་ཕ་རོལ་ཕྱིན་པ་ལ་བྱའོ། །དེ་ལ་
གཞི་ཤེས་ཀྱི་སྦྱོར་བ་སྒོམ་པའི་དུས་སུ་དེའི་རང་བཞིན་ནི་འདི་ལྟ་བུ་ཡིན་ནོ། །དེ་བདག་ཅག་
གིས་ཐོབ་པར་བྱ་བའི་འབྲས་བུ་ཡིན་ནོ་སྙམ་པའི་མངོན་པར་ཞེན་པ་བྱུང་ན་རྟོག་པ་དེ་ཡང་
-3
8
9 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
སྐྱེར་གཞུག །སྦྱོར་བ་ཡང་སྒོམ་པར་མི་ནུས་པས་དེའི་གཉེན་པོར་དེ་ལ་སྤྱོད་པ་བཀག་ནས་
སྦྱོར་བའོ། །དེ་ཡང་མདོ་ནས་ནམ་མཁའ་ལ་ལེགས་པར་བརྗོད་པ་དང་མ་བརྗོད་པས་འཕེལ་
བ་དང་འགྲིབ་པ་མེད་པ་བཞིན་དུ་གཞུང་ཤེས་རབ་ཕ་རོལ་ཕྱིན་པ་ལ་དེ་གཉིས་ཀྱིས་འཕེལ་
འགྲིབ་ཡོད་ཀྱང་གཉིས་མེད་ཀྱི་ཡེ་ཤེས་ནི་ཚིག་གི་ཡུལ་མ་ཡིན་པས་དེ་དག་མེད་དོ་ཞེས་མི་
འགྱུར་བར་གསུངས་སོ། །མདོ་ལས་སྒྱུ་མའི་སྐྱེས་བུ་ནི་ལེགས་པ་བརྗོད་པ་དང་ཉེས་པ་
བརྗོད་པས་རྗེས་སུ་ཆགས་པ་དང་ཁོང་ཁྲོ་བའི་བྱེད་པ་པོ་མེད་པ་བཞིན་དུ། རྣལ་འབྱོར་པ་
བདག་དང་ཆོས་ཐམས་ཅད་ཀྱི་ཆོས་ཉིད་ཀྱང་སྔ་མ་གཉིས་ཀྱིས་སྔ་མ་གཉིས་སུ་བྱེད་པ་པོ་
མེད་པ་ཡིན་ནོ་ཞེས་བཀག་པའི་ཆོས་སུ་ཞེན་པ་བྱུང་ན་དེ་ལ་སྤྱོད་པ་བཀག་པས་སྦྱོར་བའོ།།
རྣལ་འབྱོར་པ་བདག་ནི་ཤེས་རབ་ཕ་རོལ་ཕྱིན་པ་སྒོམ་པའི་བྱེད་པ་པོ་ཡིན་ནོ་ཞེས་ཞེན་པ་
བྱུང་ན་དེའི་གཉེན་པོར་སྒོམ་པ་ཡིན་ཟེར་ཏེ་མི་ལེགས་སོ། །རྣམ་པ་ཐམས་ཅད་མཁྱེན་པ་བྱང་
ཆུབ་སེམས་དཔས་ཐོབ་པར་བྱ་བའི་འབྲས་བུ་སྦྱོར་བའི་ཆེད་དུ་བྱ་བ་ཡིན་ནོ། །ལམ་ཤེས་པ་
ནི་དེའི་རྒྱུར་རྒྱུད་ལ་བསྐྱེད་པར་བྱ་ཞིང་བསྒོམ་པར་བྱ་བའི་སྦྱོར་བ་ཡིན་ནོ། །གཞི་ཤེས་པ་ནི་
རང་ཉིད་ཀྱིས་རྟོགས་པར་བྱས་ནས་དམན་པ་ལ་མོས་པའི་སེམས་ཅན་རྣམས་ལ་དེ་བསྟན་
པས་དེ་དག་གི་དོན་བྱེད་པ་ཡིན་པས་བྱ་བ་ཡིན་ནོ། །དེ་གསུམ་ག་ཡང་དེ་ཁོ་ནར་མེད་བཞིན་
དུ་དེ་གསུམ་དུ་བྱེད་པས་ན་བྱ་དཀའ་བ་ཡིན་ནོ། །དེ་གསུམ་ལ་བདག་གི་ཆེད་དུ་བྱ་བ་དང་
སྦྱོར་བ་དང་བྱ་བ་བྱ་དཀའ་བ་ཡིན་ནོ་ཞེས་དངོས་པོར་ཞེན་པ་བྱུང་ན། དེ་དགག་པའི་དོན་དུ་
དེ་ལ་སྤྱོད་པ་བཀག་པའི་སྦྱོར་བ་ཡིན་ནོ་དེའང་ནམ་མཁའ་དགྲོལ་བ་དང་འདེགས་པ་དང་
ཐར་བར་བྱ་བའི་དཔེ་གསུམ་གྱིས་རིམ་པ་བཞིན་གསུངས་སོ། །ཡང་ཐམས་ཅད་ཤེས་པའི་
ཤེས་རབ་ཕ་རོལ་ཕྱིན་པ་ནི་རིགས་ཅན་གསུམ་གྱིས་བསྒོམ་ན། རང་རང་གི་སྐལ་པ་ཇི་ལྟ་བ་
བཞིན་དུ་འབྲས་བུ་ཐོབ་པས་འབྲས་བུ་ཡོད་པར་འདོད་པའོ། །དགེ་བཤེས་ནི་འབྲས་བུ་ཐོབ་
-3 8
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་འབྲས་བུ་ཡོད་པ་ཡིན་ལ་དེའང་སྐྱེས་བུས་འདོད་པར་བྱ་བ་ཡིན་པས་འདོད་པའི་འབྲས་
བུ་ཡོད་པ་ཡིན་ལ་དེ་ལ་མངོན་པར་ཞེན་པ་དེ་འདྲ་བ་བྱུང་ན་སྤྱོད་པ་བཀག་ནས་སྦྱོར་རོ་ཞེས་
གསུངས་སོ། །དེ་ཡང་མདོ་ནས་མིང་མེད་པའི་དགེ་སློང་ཞིག་གིས་ཤེས་རབ་ཕ་རོལ་ཕྱིན་པ་
ཡོད་ན་ཚུལ་ཁྲིམས་ཀྱི་ཕུང་པོ་ཏིང་ངེ་འཛིན་གྱི་ཕུང་པོ་དང་ཤེས་རབ་དང་རྣམ་པར་གྲོལ་བའི་
ཡེ་ཤེས་མཐོང་བའི་ཕུང་པོ་དང་། རྒྱུན་དུ་ཞུགས་པ་དང་ལན་ཅིག་ཕྱིར་འོང་བ་དང་། ཕྱིར་མི་
འོང་བ་དང་དགྲ་བཅོམ་པ་དང་། རང་སངས་རྒྱས་དང་འཚང་རྒྱ་བ་དང་དཀོན་མཆོག་གསུམ་
ཡང་ཡོད། ཆོས་ཀྱི་འཁོར་ལོ་བསྐོར་བ་ཡང་ཡོད་པའི་ཤེས་རབ་ཕ་རོལ་ཕྱིན་པ་ལ་ཕྱག་
འཚལ་ལོ་ཞེས་སེམས་དཔས་གསུངས་སོ། །ཤེས་རབ་ཕ་རོལ་ཕྱིན་པ་ནི་ཀུན་རྫོབ་ཏུ་བདག་
མེད་སྒོམ་པ་ཉིད་སྲུང་བ་ཡིན་ལ། དོན་དམ་པར་བསྲུང་བར་བྱ་བ་ལ་སོགས་པ་མི་དམིགས་
པས་སྲུང་བ་གཞན་ལ་རགས་མ་ལས་པ་ཡིན། དེ་ལ་ཕན་ཡོན་དེ་ལྟ་བུ་དང་ལྡན་པ་ཡིན་ནོ་
ཞེས་ཞེན་པ་བྱུང་ན་དེ་ལ་དངོས་པོར་ཞེན་པ་བཀག་ནས་སྦྱོར་བ་ཡིན་ནོ། །དེ་ཡང་ཤེས་རབ་
ཕ་རོལ་ཕྱིན་པ་ལ་སྤྱོད་པའི་བྱང་ཆུབ་སེམས་དཔའ་ལ་ཇི་ལྟ་བུའི་བསྲུང་བ་དང་བསྐྱབ་པ་དང་
སྦ་བ་བྱ་ཞེས་པ་ལ། རྨི་ལམ་ནས་ནམ་མཁའི་བར་ལ་དེ་དག་ཏུ་བྱ་བ་མཐོང་ངམ། དེ་ལ་དེ་
ལྟར་བྱ་བར་སེམས་པ་ནི་བསམ་པ་ལྟར་མི་འགྲུབ་ཅིང་དུབ་པའི་སྐལ་པ་ཅན་དུ་འགྱུར་རོ་
ཞེས་གསུངས་སོ། །སྣང་བ་རྣམ་བདུན་ཤེས་བྱེད་ནི་བྱང་ཆུབ་སེམས་དཔའ་མཉམ་གཞག་ཏུ་
གཞི་ཤེས་པའི་སྦྱོར་བ་བསྒོམས་ནས་རྗེས་ལ་རྒྱས་འདེབས་སུ་སྒོམ་པ་ཡིན་ནོ་ཞེས་ཤཱནྟི་པས་
བཤད་དོ། །དེ་ནི་སེང་གེ་བཟང་པོས་ཡུལ་དུ་བཤད་པ་དང་འགལ་ལོ། །དེས་ན་རྨི་ལམ་ལ་
སོགས་པ་བདུན་དུ་སྣང་བ་དེ་ཉིད་ནི་ཆོས་ཐམས་ཅད་རྨི་ལམ་ལ་སོགས་པར་ཤེས་པར་བྱེད་
པ་ཡིན་པས་སྣང་བ་རྣམ་བདུན་ཤེས་བྱེད་བདུན་ཡིན་ལ། དེ་དག་ལ་དེའི་རང་བཞིན་དུ་ཞེན་
པ་བྱུང་ན་རྟོག་པ་དེ་ཡང་སྐྱེར་གཞུག་སྔར་གྱི་སྦྱོར་བ་ཡང་སྒོམ་པར་མི་ནུས་པས་དེའི་གཉེན་
-3 9 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
པོར་དེ་དག་ཡུལ་དུ་བྱས་ནས་སྤྱོད་པ་བཀག་ནས་སྦྱོར་བ་ཡིན་ནོ། །རྩ་བའི་སྤྱོད་པ་བཀག་
ནས་སྦྱོར་བའི་འགྲེལ་པ་ནི། རྟེན་གྱི་གང་ཟག་བྱང་ཆུབ་སེམས་དཔའ་རྣམས་ཀྱིས་ཡུལ་དེ་
དང་དེ་ལ། སྒྲུབ་པ་ནི་ཡོངས་གཅོད་དོ་དེའི་ཡོངས་སུ་ཤེས་པ་ནི་དེར་འཛིན་པའམ་ཞེན་པའོ།།
དེ་བསལ་བ་ནི་བཀག་པའོ། །དེས་ན་ཡོངས་གཅོད་དུ་འཛིན་པའམ་ཞེན་པ་བཀག་པའི་སྦྱོར་
བ་ནི་ཡུལ་བཅུ་པོ་ཐམས་ཅད་ལ་སྦྱར་རོ། །དེས་ན་བྱང་ཆུབ་སེམས་དཔའི་དེ་བཅུར་འགྱུར་
རོ༑ ༑མི་སྟོང་པ་ནི་འབྲས་བུས་སོ། །རྨི་ལམ་ནི་བག་ཆགས་ཀྱི་སྟོབས་ཀྱིས་རྣམ་པར་ཤེས་པ་
ཡོངས་སུ་གྱུར་པ་ཡིན་པས་ཡོངས་སུ་འགྱུར་བའི་སྣང་བའོ། །སྒྱུ་མ་ནི་དེའི་རྒྱུ་རྐྱེན་མཉམ་
པར་ཚོགས་ནས་སྣང་བ་ཡིན་པས་སོ། །སྨིག་སྒྱུ་ནི་ རང་བཞིན་གྱིས་ཆུར་འགལ་བའམ་
འགག་པ་ཡིན་པས་སོ། །སྒྲ་བརྙན་ནི་སྒྲ་དང་བྲག་གི་རྐྱེན་ལས་སྣང་བ་ཡིན་པས་སོ།།
གཟུགས་བརྙན་ནི་དེ་འཇོག་པ་པོ་འཕོས་པ་མེད་པས་སོ། །དྲི་ཟའི་གྲོང་ཁྱེར་ནི་བདེན་པའི་
གཞི་མེད་པས་སོ། །སྤྲུལ་པ་ནི་ཀུན་ནས་ཉོན་མོངས་པ་དང་རྣམ་པར་བྱ་བའམ་ལུས་ངག་གི་
བྱ་བའི་བྱེད་པ་པོ་མེད་པའོ། །ཡང་ན་མ་འཕོས་པ་ནི་ཟླ་བ་གཉིས་སུ་སྣང་བའམ། གྲིབ་
མའམ། བག་འདྲ་བའི་རྩེད་མོ་སྟེ་མིག་ཡོར་རོ། །ཟློག་པའི་སྒོ་ནས་བསྟན་པས་ཉན་ཐོས་དང་
རང་རྒྱལ་གྱི་དེ་ནི་དངོས་པོར་དམིགས་པའི་སྒོ་ནས་སྦྱོར་བ་ཡིན་ལ། དེ་ཡང་གཟུགས་སོགས་
དང་མི་རྟག་སོགས་དང་ཆགས་པ་མེད་པ་ཉིད་གསུམ་ཙམ་གྱི་ཡུལ་ལ་སྒོམ་གྱི་ལྷག་མ་རྣམས་
ལ་ནི་ཉན་ཐོས་སྒོམ་པར་མི་བྱེད་དོ། །དེའི་རྣམ་པ་ནི། མདོ་ནས་གཟུགས་རློམ་སེམས་སུ་མི་
བྱེད། གཟུགས་ཀྱིས་རློམ་སེམས་སུ་མི་བྱེད། གཟུགས་ལ་རློམ་སེམས་སུ་མི་བྱེད། གཟུགས་
བདག་གི་ཞེས་རློམ་སེམས་སུ་མི་བྱེད། ཅེས་གསུངས་པས་ན། གཟུགས་ལ་སོགས་པའི་ཕུང་
པོའི་དངོས་པོའི་རློམ་པ་དང༌། སྔོན་པོ་ལ་སོགས་པ་དང་སྙན་པ་ལ་སོགས་པའི་མཚན་མའི་
རློམ་པ་དང་། དེ་དག་གི་དབྱེ་བ་སྤྲོས་པའི་རློམ་པ་གཟུང་བར་ཞེན་པ་གསུམ་དང༌། བདག་གི་
3
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངེས་འབྱེད་དང་མཐོང་ལམ་སྒོམ་ལམ་གྱིས་གཟུགས་དེ་ལྟར་རྟོགས་སོང་ཞེས་རྟོགས་པའི་
རློམ་པ་འཛིན་པར་ཞེན་པ་དང་བཞི་པོ་བཀག་པའི་མཉམ་པ་ཉིད་དོ། །དེས་ན་གཟུང་བ་དང་
འཛིན་པར་རློམ་པར་བྱ་བའི་ཆོས་ཀྱིས་སྟོང་པའི་ཆོས་ཉིད་ཀྱི་རྣམ་པའོ། །དེ་ཡང་ཡུལ་བཅུའི་
སྦྱོར་བ་རེ་རེ་ལ་སྦྱར་བས་སྤྱིར་བཞི་བཅུར་འགྱུར་རོ། །
དེ་ལྟར་ན་ངོ་བོ་དང་རྒྱུ་མཚན་དང་མི་མཐུན་ཕྱོགས་དང་གཉེན་པོའི་ཁྱད་པར་
གསུམ་གྱིས་ནི་བྱང་ཆུབ་སེམས་དཔའི་ཐམས་ཅད་ཤེས་པའི་མཚན་ཉིད་བསྟན་པས་དེ་ལས་
ཟློག་པའི་ཉན་ཐོས་དང་རང་རྒྱལ་གྱི་དེའི་མཚན་ཉིད་གོ་བར་བྱས་པ་ཡིན་ལ། དེ་སྐྱེད་པའི་
ཡན་ལག་སྦྱོར་བ་དང་རྣམ་པ་གཉིས་ཀྱིས་དངོས་སུ་བསྟན་པས་ནི་ཉན་ཐོས་དང་རང་རྒྱལ་གྱི་
དེ་ཟློག་པའི་སྒོ་ནས་གོ་བར་བྱས་ནས། ཡེ་ཤེས་སྐད་ཅིག་མ་མདོར་བསྟན་པ་དང་དེའི་རྣམ་པ་
རྒྱས་པར་བཤད་པ་གཉིས་ཀྱིས་བྱང་ཆུབ་སེམས་དཔའི་ཐམས་ཅད་ཤེས་པའི་ལམ་གྱི་ངོ་བོ་
མཐོང་ལམ་བསྟན་པས་ཟློག་པའི་སྒོ་ནས་ཉན་ཐོས་དང་རང་རྒྱལ་གྱི་དེའི་ངོ་བོ་སྟོན་པས་སྦྱོར་
བའི་མཉམ་པ་ཉིད་ཅེས་གསུངས་ཏེ། འབྲོམ་ལ་སོགས་པས་སྦྱོར་བ་འདི་ནི་ངེས་འབྱེད་ཁོ་
ནའི་གནས་སྐབས་ཀྱི་ཡིན་ཏེ་མཚམས་སྦྱོར་ལས་སྦྱོར་བའི་ལམ་ཞེས་པ་དང་། མཉམ་པ་ཉིད་
དེ་སོ་སོར་རྟོགས་ནས་མཐོང་བའི་ལམ་སྒོམ་དགོས་པས་ཞེས་པའི་ཕྱིར་རོ་ཟེར་བ་དེ་ནི་མི་
རིགས་ཏེ། སེང་གེ་བཟང་པོས་མི་མཐུན་པའི་དེ་སྤང་བ་དང་། གཉེན་པོའི་དེ་བསྐྱེད་པའི་དོན་
དུ་སྒོམ་ཞེས་བཤད་པས་དྲུག་པ་མན་ཆད་ན་ཡོད་པར་འཐད་པའི་ཕྱིར་དང་། སྦྱོར་བའི་ལམ་
ཞེས་པ་ཙམ་གྱིས་ཀྱང་ངེས་འབྱེད་དུ་མི་འགྲུབ་སྟེ། འཇིག་རྟེན་པའི་ལམ་གྱི་སྦྱོར་བའི་ལམ་
ཡང་དེ། ཐལ་བར་འགྱུར་བས་སོ། །སྦྱོར་བའི་མཉམ་པ་ཉིད་མཐོང་ལམ་དུ་རྟོགས་ནས་སྒོམ་
ལམ་སྒོམ་པ་ལ་ཡང་དེ་སྔོན་དུ་འགྲོ་སྟེ་དེ་ཡང་སྦྱོར་ལམ་དུ་ཐལ་བས་སོ། །དེས་ན་ཐམས་
ཅད་ཤེས་པའི་མཚན་ཉིད་དང་སྦྱོར་བ་ནི་ཆོས་ཅན་སོ་སོར་ངེས་པ་མཐོང་ལམ་ལ་སོགས་པ་
-39 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༦
གང་ལ་མ་རེག་པར་སྤྱིར་བཤད་པ་ཡིན་ལ་མཐོང་ལམ་ནི་སོ་སོར་ངེས་པ་ལ་སྦྱར་ནས་བཤད་
པ་ཡིན་སྐད་དོ། །ངེས་འབྱེད་ཀྱི་གནས་སྐབས་སུ་སྦྱོར་བའི་མཉམ་པ་ཉིད་རྟོགས་ནས་མཐོང་
ལམ་སྒོམ་ལ། མཐོང་ལམ་གྱི་གནས་སྐབས་སུ་དེ་རྟོགས་ནས་སྒོམ་དུ་སྒོམ་གསུངས་སོ། །ཡེ་
ཤེས་སྐད་ཅིག་མ་བཅུ་དྲུག་ཏུ་གྲངས་ངེས་པའི་དཔང་པོ་ནི་མདོ་ནས་སངས་རྒྱས་ཀྱི་མཐུས་
རྒྱལ་ཆེན་བཞི་ནས་འོག་མིན་གྱི་བར་གྱི་ལྷའི་བུ་རྣམས་ཀྱིས་ད་ལྟར་ཕྱོགས་བཅུའི་སངས་
རྒྱས་སྟོང་མིང་འདི་ཉིད་དང་། ཚིག་འདི་ཉིད་དང་ཡི་གེ་འདི་ཉིད་ཀྱི་ཤེས་རབ་ཕ་རོལ་ཕྱིན་པ་
འདི་ཉིད་སྟོན་པ་མཐོང་བར་འགྱུར་རོ། །མ་འོངས་པའི་བྱང་ཆུབ་སེམས་དཔའ་བྱམས་པ་ཡང་
ས་ཕྱོགས་འདི་ཉིད་དུ་ཡུམ་འདི་ཉིད་འཆད་པར་འགྱུར་བ་དང་། བསྐལ་པ་བཟང་པོ་འདི་ཉིད་
ལ་འཚང་རྒྱ་བ་དེ་དག་ཀྱང་ཡུམ་འདི་ཉིད་འཆད་པར་འགྱུར་བ་མཐོང་བར་གསུངས་པས་
སྟོན་ནོ། །ཤཱནྟི་པས་འདས་པ་དང་དཔེར་བརྗོད་ཟེར་འཕགས་པ་མ་བརྗོད་ཟེར་རོ། །མདོས་
མ་ཟིན་པའི་མདོར་བསྟན་པ་ནི། བདེན་པ་བཞི་ལ་བཟོད་པ་བརྒྱད་དང་ཤེས་པ་བརྒྱད་ནི་
ཐམས་ཅད་ཤེས་པའི་བྱང་ཆུབ་སེམས་དཔའི་མཐོང་ལམ་ཡིན་ནོ་ཞེས་རྩ་བར་གསལ་ལོ།།
འགྲེལ་པར་རིམ་པ་བཞིན་སྦྱོར་བར་སྣང་ངོ༌། །དེས་མཚོན་པའི་ཉན་ཐོས་ཀྱི་མཐོང་བའི་ལམ་
ནི༑ བདེན་པ་ཇི་ལྟར་མངོན་རྟོགས་རིམ་ཞེས་པ་ཡིན་པས་དེ་བཞི་རྟོགས་པ་རིམ་ཅན་དུ་སྐྱེ་
ལ། དེ་ཡང་ཐོགས་མེད་ལྟར་ན་འདོད་པའི་ཁམས་ཀྱི་ཉོན་མོངས་པ་བཅུ་སྤོང་བའི་བར་ཆད་
མེད་པའི་ལམ་མི་རྟག་པའི་རྣམ་པ་ཅན་ནི་སྡུག་བསྔལ་ལ་ཆོས་ཤེས་པའི་བཟོད་པ་ཡིན་ནོ། །
དེ་དག་སྤངས་པའི་རྣམ་པར་གྲོལ་བའི་ལམ་སྡུག་བསྔལ་བའི་རྣམ་པ་ཅན་ནི་སྡུག་བསྔལ་ལ་
ཆོས་ཤེས་པ་ཡིན་ནོ། ཁམས་གོང་མ་གཉིས་ཀྱི་སྡུག་བསྔལ་མཐོང་བས་སྤང་བར་བྱ་བའི་ཉོན་
མོངས་པ་དགུ་གཉིས་བཅོ་བརྒྱད་པོ་སྤོང་བའི་བར་ཆད་མེད་པའི་ལམ་སྟོང་པའི་རྣམ་པར་
ཅན་ནི་སྡུག་བསྔལ་ལ་རྗེས་སུ་ཤེས་པའི་བཟོད་པ་ཡིན་ནོ། །དེ་དག་སྤངས་པའི་རྣམ་པར་
-3 9 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲོལ་བའི་ལམ་བདག་མེད་པའི་རྣམ་པ་ཅན་ནི་སྡུག་བསྔལ་ལ་རྗེས་ཤེས་པ་ཡིན་ནོ། །འགོག་
པ་ལ་ནི་སྐྲག་པ་མེད་པའི་སྒོ་ནས་ལོག་པར་འཇུག་གོ །ཁམས་གོང་མའི་དེ་དག་ལ་ནི་ལྐོག་ཏུ་
གྱུར་པ་ལ་དམིགས་པ་ཡིན་ནོ། །དེ་བཞིན་དུ་བདེན་པ་ལྷག་མ་ལ་ཡང་རིམ་པ་བཞིན་སྦྱར་
རོ༑ ༑ཐ་མ་ལམ་ལ་རྗེས་སུ་ཤེས་པ་ངེས་པར་འབྱིན་པའི་རྣམ་པ་ཅན་ནི་ཁ་ཆེ་བྱེ་བྲག་ཏུ་སྨྲ་
བས་མཐོང་བའི་ལམ་གྱི་འབྲས་བུར་འདོད་ཀྱང་། འདིས་མཐོང་ལམ་རང་དུ་འདོད་པ་ཡིན་
པས་ན། ཡེ་ཤེས་སྐད་ཅིག་མ་བཅུ་དྲུག་ར་ཟམ་པ་ལ་བཏང་བ་བཞིན་དུ་བྲང་ཆགས་སུ་སྐྱེ་བ་
ཡིན་ནོ། །བྱང་ཆུབ་སེམས་དཔའ་རྣམས་ལས་སྡུག་བསྔལ་ལ་ཆོས་ཤེས་པའི་བཟོད་པའི་རྣམ་
པ་ནི། འབྲས་བུར་གྱུར་པའི་གཟུགས་རང་བཞིན་མེད་པས་དེའི་ཆོས་ཉིད་གང་ཟག་དང་ཆོས་
ཀྱི་བདག་མེད་པའི་རྣམ་པར་རྟོག་པས་ཕྱི་རོལ་པས་བརྟགས་པའི་རྟག་པ་གང་ཟག་གི་བདག་
ཏུ་སྒྲོ་འདོགས་པ་དང༌། ཉན་ཐོས་ཀྱིས་མི་རྟག་པར་བདེན་པ་ཆོས་ཀྱི་བདག་ཏུ་སྒྲོ་འདོགས་
པའི་སྒྲོ་འདོགས་ཀྱི་མཐའ་གཉིས་དང་བྲལ་བའི་ཆོས་ཉིད་ཀྱི་རྣམ་པའོ། །དེ་ལས་ཟློག་པས་
ཉན་ཐོས་ཀྱི་ཆོས་སུ་འཛིན་པ་མི་རྟག་པའི་རྣམ་པ་ཅན་དེ་འཕེན་ནོ། །མདོ་ལས་བྱང་ཆུབ་
སེམས་དཔའ་སེམས་དཔའ་ཆེན་པོ་བྱམས་པ་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་ཏུ་མངོན་པར་རྫོགས་པར་སངས་རྒྱས་ནས་གཟུགས་རྟག་ཅེས་བྱ་བའམ་མི་རྟག་ཅེས་བྱ་
བར་ཆོས་སྟོན་པར་མི་འགྱུར་རོ་ཞེས་གསུངས་སོ། །སྡུག་བསྔལ་ནི་འཁོར་བ་ཡིན་པས་རྟག་
པའི་མཐའ་ཡིན་ལ། བདེ་བ་ནི་མྱ་ངན་ལས་འདས་པ་ཡིན་པས་ཆད་པའི་མཐའ་ཡིན་ནོ། །དེ་
གཉིས་ལས་འདས་པར་རྟོགས་སོ། །མདོ་ལས་གཟུགས་ཤིན་ཏུ་རྣམ་པར་དག་གོ་ཤིན་ཏུ་རྣམ་
པར་དག་གོ་ཞེས་སྟོན་པར་འགྱུར་ཞེས་གསུངས་སོ། །སྟོང་པ་དང་མི་སྟོང་པའི་ཆོས་གཉིས་
ཀས་རྣམ་པར་དག་པར་རྟོགས་སོ། །མདོ་ལས་གཟུགས་ཡོངས་སུ་དག་པའི་ཕྱིར་ཤེས་རབ་
ཕ་རོལ་ཕྱིན་པ་ཡོངས་སུ་དག་པ་ཞེས་པ་ལ་སོགས་པ་གསུངས་སོ། །བདག་དང་བདག་མེད་
- 39 4 -



གྲིགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
པ་གཉིས་ཀ་ངོ་བོ་ཉིད་ཀྱིས་སྟོང་པས། དེ་གཉིས་ཀའི་མ་སྐྱེས་པ་དང་། མ་འགག་པ་དང་།
ཀུན་ནས་ཉོན་མོས་པ་མེད་པ་ལ་སོགས་པར་རྟོགས་སོ། །རྗེས་བཟོད་དང་རྗེས་ཤེས་ཡེ་ཤེས་
རྟོགས་པར་བཤད་པ་དང་འགལ་ལོ་སྙམ་ན། ཆོས་ཉིད་ཀྱི་རྣམ་པ་མ་དོར་བས་ཡེ་ཤེས་ཀྱི་
མཚན་ཉིད་འཇལ་བ་མི་འགལ་ལོ། །མདོ་ལས་གཟུགས་ཀྱི་སྐྱེ་བ་མེད་པ་དང་འགག་པ་མེད་
པ་དང་ཀུན་ནས་ཉོན་མོངས་པ་མེད་པ་དང་རྣམ་པར་བྱང་བ་མེད་པ་ནི་གཟུགས་མ་ཡིན་ནོ་
ཞེས་གསུངས་སོ། །འོ་ན་བྱང་ཆུབ་སེམས་དཔའི་སྐད་ཅིག་མ་བཅུ་དྲུག་པོ་ལ་རིམ་པ་བཞིན་
མཐའ་གཉིས་གཉིས་དང་བྲལ་བར་རྟོགས་ཀྱི་མཐའ་གཞན་དང་བྲལ་བར་མ་རྟོགས་པར་
འཇོག་པ་ཡིན་ནམ་ཟེར་ན། དེ་ནི་མ་ཡིན་ཏེ་དེའི་དེ་རེ་རེས་ཀྱང་སྒྲོ་འདོགས་པར་བྱ་བ་ཐམས་
ཅད་དང་བྲལ་བར་རྟོགས་པ་ཡིན་ནོ། །དེ་བས་ན་ཉན་ཐོས་ཀྱི་མི་རྟག་པ་ལ་སོགས་པའི་རྣམ་
པ་ཅན་སྐད་ཅིག་མ་བཅུ་དྲུག་པོ་དེ། བྱང་ཆུབ་སེམས་དཔའི་བཅུ་དྲུག་པོས་འཕང་པའི་དོན་དུ་
དེ་རྣམས་ཀྱི་ནང་ནས་ཉེ་བར་མཁོ་བའི་མཐའ་གཉིས་དང་བྲལ་བའི་ཆོས་ཉིད་རྟོགས་པར་
བརྗོད་པ་ཡིན་གྱི། མཐའ་གཞན་དང་བྲལ་བར་རྟོགས་པ་འགོག་པ་ནི་མ་ཡིན་ནོ། །གཉིས་པོ་
དེ་ནི་དངོས་པོ་ལ་ཡོད་པས་བརྗོད་པར་ཡང་ནུས་སོ། །དེ་བཞིན་དུ་རྣམ་པ་ལྷག་མ་ཀུན་ལ་
སྦྱར་རོ། །ནམ་མཁའ་ལ་རྒྱུ་དང་རྒྱུ་མ་ཡིན་པ་གང་དུ་ཡང་མ་གྲུབ་པ་དང་འདྲ་བར་རྒྱུ་དང་རྒྱུ་
མ་ཡིན་པས་སྟོང་པ་ཉིད་དུ་རྟོགས་པས་མཁའ་འདྲའོ། །མདོ་ལས་ནམ་མཁའ་ཡོངས་སུ་དག་
པའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པའོ་ཞེས་པའོ་ཞེས་པ་ལ་སོགས་པ་
གསུངས་སོ། །མཁའ་འདྲ་བདུན་ཡོད་ཀྱང་དང་པོ་ལ་དེར་བཞག་གོ །ཀུན་འབྱུང་དང་ཀུན་
འབྱུང་མེད་པའི་ངོ་བོ་ཉིད་མེད་པར་རྟོགས་པས་ཉོན་མོངས་པ་དང་ཉེ་བའི་ཉོན་མོངས་པའི་
ཆགས་པ་སྤངས་པ་སྟེ། འདི་ནི་བྱེད་པས་མཚོན་པའོ། །མདོ་ལས་ནམ་མཁའ་གོས་པ་མེད་
པའི་ཕྱིར་ཤེས་རབ་ཕ་རོལ་ཕྱིན་པ་ཡོངས་སུ་དག་པ་ཞེས་པ་ལ་སོགས་པ་གསུངས་སོ། །སྡུག་
- 39 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྔལ་དྲག་ཏུ་སྐྱེ་བ་དང་སྐྱེ་བ་མེད་པར་འཛིན་པ་ལས་གྲོལ་བ་དང་། མདོ་ལས་ནམ་མཁའ་
གཟུང་དུ་མེད་པའི་ཕྱིར་ཤེས་རབ་ཕ་རོལ་ཕྱིན་པ་ཡོངས་སུ་དག་པའོ་ཞེས་པ་ལ་སོགས་པ་
གསུངས་སོ། །རྐྱེན་དང་རྐྱེན་མ་ཡིན་པས་སྟོང་པའི་ཆོས་ཉིད་ངོ་བོ་ཉིད་ཀྱིས་དེ་གཉིས་སུ་
བརྗོད་དུ་མེད་པར་རྟོགས་པ་དང་། མདོ་ལས་ནམ་མཁའ་ཐ་སྙད་མེད་པའི་ཕྱིར་ཤེས་རབ་ཕ་
རོལ་ཕྱིན་པ་ཡོངས་སུ་དག་པའོ་ཞེས་པ་ལ་སོགས་པ་གསུངས་སོ། །འགོག་པ་དང་འགོག་པ་
མེད་པས་སྟོང་པའི་ཆོས་ཉིད་དྲི་མ་དང་བྲལ་བའི་འགོག་པའི་དོན་ནི་སོ་སོ་རང་གིས་རིག་པར་
བྱ་བ་ཙམ་ཡིན་པས་སྒྲས་བརྗོད་པས་རྒྱུད་གཞན་ལ་རྟོགས་པ་སྦྱིན་དུ་མེད་པར་རྟོགས་པ་
དང་། མདོ་ལས་ནམ་མཁའ་བརྗོད་དུ་མེད་པའི་ཕྱིར་ཤེས་རབ་ཕ་རོལ་ཕྱིན་པ་ཡོངས་སུ་དག་
པའོ་ཞེས་པ་ལ་སོགས་པ་གསུངས་སོ། །སྡུག་བསྔལ་ཞི་བ་དང་མ་ཞི་བ་གང་དུ་ཡང་དམིགས་
སུ་མེད་པར་རྟོགས་པར་བྱེད་པ་དང་། མདོ་ལས་ནམ་མཁའ་དམིགས་སུ་མེད་པའི་ཕྱིར་ཤེས་
རབ་ཕ་རོལ་ཕྱིན་པ་ཡོངས་སུ་དག་པའོ་ཞེས་པ་ལ་སོགས་པ་གསུངས་སོ། །ཉོན་མོངས་པ་
དང་སྡུག་བསྔལ་གྱི་དྲི་མ་དྲི་ང་བ་དང་བྲལ་བའི་གྱ་ནོམ་པ་དང་དེ་མ་ཡིན་པའི་མཐའ་ཐམས་
ཅད་ཀྱིས་ཤིན་ཏུ་དག་པར་རྟོགས་པ་དང་། མདོ་ལས་ཆོས་ཐམས་ཅད་སྐྱེ་བ་མེད་པ་དང་
འགག་པ་མེད་པ་དང་ཀུན་ནས་ཉོན་མོངས་པ་མེད་པ་དང་རྣམ་པར་བྱ་བ་མེད་པའི་ཕྱིར་ཤེས་
རབ་ཕ་རོལ་ཕྱིན་པ་ཡོངས་སུ་དག་པའོ་ཞེས་པ་ལ་སོགས་པ་གསུངས་སོ། །ངེས་འབྱུང་དང་
ངེས་འབྱུང་མ་ཡིན་པ་གཉིས་དང་བྲལ་བའི་ཆོས་ཉིད་རྟོགས་པས་ཕན་ཡོན་ནད་མི་འབྱུང་
བས་དེས་དེ་མཚོན་པའོ། །མདོ་ལས་གང་ལ་ལ་ཤེས་རབ་ཕ་རོལ་ཕྱིན་པ་འཛིན་པ་ལ་སོགས་
པ་བྱེད་པ་དེ་ལ་མིག་གི་ནད་འབྱུང་བར་མི་འགྱུར་ཡིད་ཀྱི་བར་གྱི་ནད་འབྱུང་བར་མི་འགྱུར་
རོ༑ །དེའི་འཐད་པར་ལྷ་རྣམས་ལ་ཚེས་བརྒྱད་ལ་སོགས་པ་ལ་ཆོས་བསྟན་པས་བསོད་
ནམས་མང་དུ་འཕེལ་བ་ལ་སོགས་པ་གསུངས་སོ། །ལམ་ལ་ཆོས་ཤེས་པའི་བཟོད་པ་ཡིས་ནི་
-3
9 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༡༦
མྱ་ངན་ལས་འདའ་བའི་ལམ་དང་ལམ་མ་ཡིན་པའི་མཐའ་གཉིས་དང་བྲལ་པའི་ཆོས་ཉིད་
རྟོགས་པའི་གནས་སྐབས་ཀྱི་འབྲས་བུ་ནི་ངན་སོང་ཆད་པ་ཡིན་པས་དེ་ཉེ་བར་མཚོན་པའོ།།
མདོ་ལས་ཤེས་རབ་ཕ་རོལ་ཕྱིན་པ་རིན་པོ་ཆེ་འདི་བསྟེན་པར་གྱུར་ན་དམྱལ་བ་ལ་སོགས་པ་
ལས་ཡོངས་སུ་གྲོལ་བར་འགྱུར་རོ་ཞེས་པ་ལ་སོགས་པ་གསུངས་སོ། །ས་ཐོབ་འཇིགས་པ་
ལྔ་དང་བྲལ་ཞེས་པ་དེ་ཉིད་ཡིན་ནོ། །ཉོན་མོངས་པའི་གཉེན་པོ་བྱེད་པའི་རིགས་པ་དང་དེ་མ་
ཡིན་པ་གཉིས་དང་བྲལ་བའི་དེ་བཞིན་ཉིད་ཀྱི་རྣམ་པར་རྟོག་པས་འབྲས་བུ་མངོན་སུམ་དུ་
རྟོགས་པར་བྱ་བའི་ཐབས་ལ་མི་རྟོག་པའོ། །མདོ་ལས་ཤེས་རབ་ཕ་རོལ་ཕྱིན་པ་རིན་པོ་ཆེ་
འདི་ལ་ནི་ཆོས་གང་ཡང་སྐྱེ་བའམ་འགག་པའམ་ཀུན་ནས་ཉོན་མོངས་པའམ་རྣམ་པར་བྱང་
བའམ་ཡོངས་སུ་གཟུང་བའམ་དོར་བ་མེད་ཅེས་པ་ལ་སོགས་པ་གསུངས་སོ། །སེམས་ཕྱིན་
ཅི་མ་ལོག་པར་སྒྲུབ་པ་དང་དེ་མ་ཡིན་པ་གཉིས་ཀྱི་མཐའ་དང་བྲལ་བའི་ཆོས་ཉིད་རྟོགས་
པས་ཆོས་གང་དུ་ཡང་མཚན་མར་མི་འཛིན་པ་དང་། མདོ་ལས་ཕ་རོལ་ཏུ་ཕྱིན་པ་རིན་པོ་ཆེ་
འདི་ལ་ནི་ཆོས་གང་གིས་ཀྱང་གོས་པ་མེད་དོ། །དེ་ཅིའི་ཕྱིར་ཞེ་ན་འདི་ལྟར་གང་གིས་གོས་
པར་འགྱུར་བའི་ཆོས་དེ་དག་དམིགས་སུ་མེད་པའི་ཕྱིར་ཏེ། དེའི་ཕྱིར་ཤེས་རབ་ཕ་རོལ་ཕྱིན་
པ་རིན་པོ་ཆེ་འདི་ནི་གོས་པ་མེད་པའོ་ཞེས་གསུངས་སོ། །རྟག་པ་ཕན་པའི་གནས་སུ་ངེས་
པར་འབྱིན་པ་དང་དེ་མ་ཡིན་པའི་མཐའ་གང་ཟག་དང་ཆོས་སུ་སྒྲོ་འདོགས་པའི་ཕྱོགས་
གཉིས་སུ་བཏགས་པ་དང་བྲལ་བའི་ཆོས་ཀྱི་དབྱིངས་རྟོགས་པས་བརྗོད་བྱ་དང་རྗོད་བྱེད་
གཉིས་སུ་འཛིན་པའི་ཤེས་པ་སྐྱེ་བ་མེད་པ་ནི་བྱང་ཆུབ་སེམས་དཔའི་རྗེས་སུ་ཤེས་པ་ཡིན་ཏེ།
མདོ་ལས་བྱང་ཆུབ་སེམས་དཔའ་ཆེན་པོ་ཤེས་རབ་ཕ་རོལ་ཕྱིན་པ་ལ་སྤྱོད་པའི་ཚེ། དེ་ལྟར་
རྣམ་པར་མི་ཤེས་དེ་ལྟར་རྣམ་པར་རྟོག་པར་མི་བྱེད་དེ་ལྟར་མི་དམིགས་ཏེ། དེ་ལྟར་འཕྲོ་བར་
མི་བྱེད་ན་ཤེས་རབ་ཕ་རོལ་ཕྱིན་པ་ལ་སྤྱོད་པའོ་ཞེས་པ་ལ་སོགས་པ་གསུངས་སོ། །དེ་ལས་
- 3
J 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྡོག་པས་ཉན་ཐོས་ཀྱི་ཆོས་སུ་འཛིན་པའི་ཕྱོགས་ངེས་པར་འབྱིན་པའི་རྣམ་པ་ཅན་གྱི་རྗེས་སུ་
ཤེས་པ་འཕེན་པ་ཡིན་ནོ། །སྐབས་འདིར་འགྲེལ་ཆེན་ལས་དོན་གསུམ་གྱིས་གཏན་ལ་དབབ་
པར་བྱ་སྟེ། ཐམས་ཅད་ཤེས་པའི་ སྒོམ་ ལམ་ མ་གསུངས་པའི་རྒྱུ་དང༌། ངེས་འབྱེད་མ་
གསུངས་པའི་རྒྱུ་མཚན་དང་། ཟློས་པའི་སྐྱོན་སྤང་པའོ། །དང་པོ་ནི་བྱང་ཆུབ་སེམས་དཔའི་
མཐོང་ལམ་གྱི་དེ་མ་ཐག་པར་སྒོམ་ལམ་བསྟན་པ་ལྟར་འདིར་ཡང་དེ་ཅི་སྟེ་མི་སྟོན་ཟེར་བ་ལ།
ཉན་ཐོས་ཀྱི་སྒོམ་པའི་ལམ་ནི་སྒོམ་སྤང་གི་ཉོན་མོངས་པ་སྤངས་པའི་སྒོ་ནས་དེའི་མྱ་ངན་
ལས་འདས་པ་ཐོབ་པའི་དོན་དུ་འདི་སྒོམ་པ་ཡིན་པ་ལ། བྱང་ཆུབ་སེམས་དཔའ་ནི་མྱ་ངན་
ལས་འདས་པ་དོན་དུ་མི་གཉེར་བས་དེའི་དོན་དུ་སྒོམ་པའི་སྒོམ་ལམ་དེ་མངོན་དུ་བྱེད་པ་ནི་མ་
ཡིན་གྱི་ཤེས་ནས་སྤང་བར་བྱ་བ་ཡིན་པས་དེ་མ་བསྟན་ཏོ། །འོ་ན་མཐོང་ལམ་ཀྱང་རིགས་པ་
དེ་ཉིད་ཀྱིས་མངོན་སུམ་དུ་བྱེད་པ་ནི་མ་ཡིན་གྱི་ཤེས་ནས་སྤང་བར་བྱ་བ་ཡིན་པས་མི་བསྟན་
པར་འགྱུར་རོ་ཟེར་ན། ཤེས་ནས་སྤོང་བ་ལ་དང་པོ་ཤེས་དགོས་པས་དེ་ནི་ཤེས་པའི་ཡན་
ལག་ཏུ་སྟོན་དགོས་པ་ཡིན་ནོ། །འོ་ན་སྒོམ་ལམ་ཡང་ཤེས་པའི་ཡན་ལག་ཏུ་ཅི་སྟེ་མི་སྟོན་ཟེར་
ན༑ དེ་ནི་དེའི་དོན་དུ་ཡང་བསྟན་མི་དགོས་ཏེ་མཐོང་ལམ་ཤེས་པ་རང་གིས་མཐོང་བ་གོམས་
པར་བྱེད་པའི་སྒོམ་ལམ་ཤེས་པར་འགྱུར་བས་གོ་སླ་བས་སོ། །འོ་ན་ཤེས་པའི་ཡན་ལག་ཏུ་
སྒོམ་ལམ་བསྟན་པས་མཐོང་ལམ་ཤེས་པར་འགྱུར་བས་དེ་བསྟན་ལ་མཐོང་ལམ་མི་སྟོན་
པར་འགྱུར་རོ་ཟེར་ན། དེ་ནི་མ་ཡིན་ཏེ་དེའི་མཚན་ཉིད་ནི་མཐོང་བ་གོམས་པར་བྱེད་པ་སྒོམ་
ལམ་ཡིན་ནོ་ཞེས་མཐོང་ལམ་གྱིས་ཁྱད་པར་དུ་བྱས་ནས་རྟོགས་པར་བྱ་བ་ཡིན་པས་སོ།།
མཐོང་ལམ་ནི་སྒོམ་ལམ་གྱི་མཚན་ཉིད་གྱིས་ཁྱད་པར་དུ་བྱ་མི་དགོས་ཏེ་བདེན་པ་མཐོང་བ་
མཐོང་ལམ་ཡིན་ནོ་ཞེས་བསྟན་པས་ཆོག་གོ །འོ་ན་འདིར་དེའི་རྒྱུ་ངེས་འབྱེད་ཅི་སྟེ་མི་སྟོན་
ཟེར་ན། བྱང་ཆུབ་སེམས་དཔའི་གཉེན་པོའི་གཞི་ཤེས་རྣམ་པ་ཐམས་ཅད་མཁྱེན་པ་ཐོབ་པར་
-39 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
བྱེད་པའི་ངེས་འབྱེད་ནི་སྐབས་དང་པོར་རྣམ་པ་ཐམས་ཅད་མཁྱེན་པ་དང་ལམ་ཤེས་པའི་
ངེས་འབྱེད་བསྟན་པས་བསྟན་ཟིན་ཏོ། །ལམ་ཤེས་པ་ནི་གཞི་ཤེས་ཀྱི་ཁྱད་པར་དང་དེའི་སྙིང་
པོ་ཅན་དུ་སྐྱེ་བས་ན། ངེས་འབྱེད་དེས་དེ་ནི་སྐྱེད་ལ་དེའི་སྙིང་པོ་ནི་མ་བསྐྱེད་པ་ནི་མི་སྲིད་དོ།།
ཡང་བྱང་ཆུབ་སེམས་དཔའ་ཉན་ཐོས་དང་རང་རྒྱལ་གྱི་ངེས་འབྱེད་མི་དམིགས་པར་བྱེད་
པའམ་ཡང་ན་ཡོན་ཏན་ཡར་ལྡན་དུ་རྒྱུད་ལ་སྐྱེད་པ་ནི་ལམ་ཤེས་པའི་སྐབས་སུ་དེ་དག་གི་
ངེས་འབྱེད་བཤད་པས་བསྟན་ཟིན་པ་ཡིན་ནོ། །བྱང་ཆུབ་སེམས་དཔས་ཤེས་ནས་སྤང་བར་
བྱ་བ་ཉན་ཐོས་དང་རང་རྒྱལ་གྱི་ཐམས་ཅད་ཤེས་པའི་ངེས་འབྱེད་ཟག་པ་དང་བཅས་པ་ནི་
རྟོགས་པར་སླ་སྟེ་དེའི་མཐོང་ལམ་བསྟན་པའི་ཤུགས་ཀྱིས་དེ་རྟོགས་པ་ཡང་འགྲུབ་སྟེ།
དམིགས་པ་བདེན་པ་བཞི་ལ་རྣམ་པ་མི་རྟག་པ་ལ་སོགས་པའི་ཆོས་བཅུ་དྲུག་ཏུ་རྟོགས་པ་དེ་
དེའི་མཐོང་ལམ་ཡིན་པར་གོ་བས་དམིགས་རྣམ་དེ་ཉིད་ཀྱིས་གོམས་པར་བྱེད་པའི་ངེས་
འབྱེད་གོ་བར་འགྱུར་རོ། །དམིགས་རྣམ་མཚུངས་ན་དེ་གཉིས་ལ་ཁྱད་ཅི་ཡོད་ཟེར་ན། ངེས་
འབྱེད་ནི་སྒྲིབ་པ་དང་བཅས་པ་དང་། རྟོག་པ་དང་བཅས་པ་དང་། ཤེས་བྱ་ལ་ལེགས་པར་མ་
ཞུགས་པ་ཡིན་ལ། མཐོང་ལམ་ན་ནི་དེ་གསུམ་དང་བྲལ་བ་ཡིན་ནོ། །
གསུམ་པ་ནི་ལམ་ཤེས་ཉིད་ཀྱི་ཚུལ་ལ་ནི་ཞེས་ཉན་ཐོས་ཀྱི་མཐོང་ལམ་དང་། རང་
རྒྱལ་གྱི་མཐོང་ལམ་བསྟན་པས་གཞི་ཤེས་བསྟན་ཟིན་པ་མ་ཡིན་ནམ། དེ་ཡང་བསྟན་པས་
ཟློས་སོ་སྙམ་ན། མ་ཡིན་ཏེ་ལམ་ཤེས་པར་བསྟན་པའི་དེ་ནི་ཉན་ཐོས་དང་རང་རྒྱལ་གྱི་ལམ་
བྱང་ཆུབ་སེམས་དཔས་རང་གི་རྒྱུད་ལ་བསྐྱེད་ནས་མི་དམིགས་པར་ཤེས་པའི་ལྡོག་པ་ནས་
བཤད་པ་ཡིན་ཏེ། ཕུང་པོ་ཁམས་དང་སྐྱེ་མཆེད་ལ་གང་ཟག་གི་བདག་དང་གཟུང་བ་རང་
བཞིན་མེད་པར་རྟོགས་པའི་གཞི་ཤེས་ནི་དེ་དག་གི་ལམ་ཡིན་ལ། བྱང་ཆུབ་སེམས་དཔས་
ཕུང་པོ་ལ་སོགས་པ་བདག་ཐམས་ཅད་ཀྱིས་སྟོང་པར་རྟོགས་པའི་གཞི་ཤེས་བྱང་ཆུབ་སེམས་
- 3
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔའི་ལམ་དེ་རྒྱུད་ལ་བསྐྱེད་ཅིང་། དེ་ཡང་མི་དམིགས་པར་རྟོགས་པའི་ལམ་ཤེས་པའི་རང་
བཞིན་དུ་བསྐྱེད་པ་ན། བདག་ ཕྱོགས་རེས་སྟོང་པར་རྟོགས་པའི་ལམ་དེ་དག་མ་བསྐྱེད་
པའམ་མ་དམིགས་པར་མི་རྟོགས་པ་ནི་མི་སྲིད་དོ། །དེ་ཡང་འཕགས་པའི་བདེན་པ་བཞི་དག་
གི་ཞེས་པའི་ཚུལ་གྱིས་བསྐྱེད་པ་ཡིན་ནོ། །དེས་ན་དམིགས་པ་ཅན་གྱི་དེ་བསྟན་པ་ནི་མ་ཡིན་
ནོ༑ ༑འདིར་ནི་མི་མཐུན་ཕྱོགས་ཀྱི་དྲི་མ་དང་འདྲེས་པས་བྱང་ཆུབ་སེམས་དཔས་ཤེས་ནས་
སྤང་བར་བྱ་བ་ཉན་ཐོས་རང་རྒྱུད་པའི་རྒྱུད་ལ་སྐྱེ་བའི་དམིགས་པ་ཅན་དེ་བྱང་ཆུབ་སེམས་
དཔའི་དམིགས་པ་མེད་པར་རྟོགས་པའི་མཐོང་ལམ་དངོས་སུ་བསྟན་པས་དེའི་ཟློག་ཕྱོགས་
འཕངས་ནས་བསྟན་པ་ཡིན་ནོ། །འོ་ན་དམིགས་པ་ཅན་དེ་རང་གི་ཚིག་གིས་དངོས་སུ་ཅི་སྟེ་
མི་སྟོན་ཟེར་ན། འཕངས་པའི་སྒོ་ནས་བསྟན་པས་བྱང་ཆུབ་སེམས་དཔའི་དེ་དང་ཉན་ཐོས་ཀྱི་
དེ་གཉིས་ཀ་གོ་བར་འགྱུར་བའི་དགོས་པ་ཡོད་པ་ཡིན་ཏེ། མདའ་གཅིག་གིས་ཤུ་བ་གཉིས་
སོད་པ་དང་འདྲའོ། །དེ་བས་ན་ལེའུ་འདིར་བསྟན་པར་བྱ་བའི་གཙོ་བོ་ནི་ཉན་ཐོས་རང་རྒྱལ་
གྱི་དེ་ཡིན་པས་ཉན་ཐོས་ལ་སོགས་མཐོང་བའི་ལམ་ཞེས་ཀྱང་གསུངས་སོ། །དེས་ན་སྐབས་
དང་པོར་ཆོས་ཅི་བསྟན་ཡང་བྱང་ཆུབ་སེམས་དཔས་ཐོབ་པར་བྱ་བའི་འབྲས་བུ་ཐུན་མོང་མ་
ཡིན་པ་རྣམ་པ་ཐམས་ཅད་མཁྱེན་པ་བསྟན་པ་ཡིན་ནོ། །ལེའུ་གཉིས་པར་ཅི་བསྟན་ཡང་རྣམ་
པ་ཐམས་ཅད་མཁྱེན་པ་ཉིད་ཐོབ་པར་བྱེད་པའི་རྒྱུ་ལམ་ཤེས་པ་བསྟན་པ་ཡིན་ནོ། །ལེའུ་
གསུམ་པར་ཅི་བསྟན་ཡང་མི་མཐུན་པའི་ཕྱོགས་ཀྱི་ཐམས་ཅད་ཤེས་པ་བསྟན་པ་ཡིན་ནོ།།
གཙོ་བོའི་དོན་གྱི་དབང་དུ་བྱས་པ་ཡིན་ནོ། །
དྲུག་པ་དོན་བསྡུ་བ་ནི་རྒྱས་པར་བསྟན་པའི་ཚུལ་དེ་ལྟར་ན་རྣམ་པ་ཐམས་ཅད་
མཁྱེན་པ་འདི་དང༌། ཡང་ལམ་ཤེས་པ་འདི་དང༌། ཡང་གཞི་ཤེས་པ་འདི་ཡིན་ཏེ། འདི་
རྣམས་གསུམ་པོ་འདི་ནི་གོ་རིམ་བཞིན་དུ་ལེའུ་གསུམ་གྱི་གནས་སྐབས་གསུམ་པོ་དག་གོ།
-4 0 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཨར་གྱི་འགྲེལ་པ་བཞུགས། ༼༦
འཕགས་པ་ལྟར་ན་གཞི་ཤེས་ནས་བཟུང་སྟེ་ཟློག་སྟེ་གོ་བར་བྱའོ། །འདི་གསུམ་ནི་མདོའི་
ཤེས་རབ་ཕ་རོལ་ཏུ་ཕྱིན་པའང་དེ་ནི་ཞེས་པའི་ཚིག་མགོ་གསུམ་བཟུང་བ་ཡིན་པས་གཞི་
ཤེས་པའི་དབང་དུ་བྱས་ནས། རབ་འབྱོར་ཤེས་རབ་ཕ་རོལ་ཕྱིན་པ་འདི་ནི་ཆོས་གང་ཡང་
ཐོབ་པར་བྱེད་པ་མ་ཡིན་མི་ཐོབ་པར་བྱེད་པ་མ་ཡིན། སྟོན་པར་བྱེད་པ་མ་ཡིན་མི་སྟོན་པར་
བྱེད་པ་མ་ཡིན་ཞེས་པ་ལ་སོགས་པ་གསུངས་སོ། །ལམ་ཤེས་པའི་དབང་དུ་བྱས་ནས། རབ་
འབྱོར་ཤེས་རབ་ཕ་རོལ་ཏུ་ཕྱིན་པ་འདི་ནི་ཁམས་གསུམ་ལས་འདའ་བར་བྱེད་པ་མ་ཡིན་
གནས་པར་བྱེད་པ་མ་ཡིན། སྦྱིན་པའི་ཕ་རོལ་ཏུ་ཕྱིན་པ་སྟེར་བར་བྱེད་པ་མ་ཡིན། སེར་སྣའི་
འཕྲོག་པར་བྱེད་པ་མ་ཡིན་ཞེས་པ་ལ་སོགས་པ་གསུངས་སོ། །རྣམ་པ་ཐམས་ཅད་མཁྱེན་
པའི་དབང་དུ་བྱས་ནས། རབ་འབྱོར་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་སངས་རྒྱས་
ཀྱི་ཆོས་རྣམས་སྟེར་བར་བྱེད་པའམ་འཕྲོག་པར་བྱེད་པ་མ་ཡིན། སོ་སོའི་སྐྱེ་བོའི་ཆོས་རྣམས་
སྟེར་བར་བྱེད་པའམ་འཕྲོག་པར་བྱེད་པ་མ་ཡིན་ཞེས་པ་ལ་སོགས་པ་གསུངས་སོ། །རབ་
འབྱོར་དང་། མཐའ་གཉིས་རྣམ་པར་དག་པ་དང་། སྤྱོད་པའི་ཁྱད་པར་གྱི་ལེའུ་གསུམ་མོ།།
མཁྱེན་པ་གསུམ་ལ་མཇུག་སྡུད་བྱེད་ལ་སྦྱོར་བ་བཞི་ལ་དེ་མི་བྱེད་པ་ཇི་ལྟར་ཡིན་ཟེར་ན།
མཁྱེན་པ་གསུམ་གྱིས་མངོན་པར་རྟོགས་པ་ཐམས་ཅད་བསྡུས་པར་ཤེས་པར་བྱ་བའི་དོན་དུ་
ཡིན་ནོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་
རྒྱན་ཅེས་བྱ་བ་ལས་སྐབས་གསུམ་པའི་འགྲེལ་པའི་རྣམ་པར་བཤད་པའོ།། །།
- 4 (] ] -



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ། ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང༌།
སྦྲག་ཨང་།
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
དེབ་ཚད།
787mmX 1092mm1/16
པར་ཤོག
ཁྲི་ 1284
པར་གཞི།
2015ལོའི་ཟླ་11པར་པར་གཞི་དང་པོ་བསྒྲིགས།
2015ལོའི་ཟླ་11 པར་པར་ཐེངས་དང་པོ་དཔར། །
དཔེ་རྟགས།
ISBN 978-7-80589-670-0
སྒོར་ 3840.00 ༼ཁྱོན་པོད་དོན་དགུ་ཡོད།༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག་
2316.25
ཡིག་གྲངས།
པར་ཐེངས།
རིན་གོང་
།



图书在版编目(CIP) 数据
六大集成之般若集:藏文/ 美桑古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
1.0六… 1.0美…. 0藏语一研究
N.OH214
中国版本图书馆 CIP 数据核字[2015)第210402号
六大集成之般若集
作者
责任编辑
封面设计
出版
社址
邮政编码
经销
经印开印字版印标
刷 本张数次次号价
邦译师罗追丹巴等
乌金群培 嘎瓦西热桑布 土日美朗
上日美朗萨迦格列
西藏藏文古籍出版社
拉萨市色拉路22号
850010
全国新华书店
成都一千印务有限公司
787mm×1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
3840.00元(全七十九册)
标准书号
定价
版权所有
翻印必究
