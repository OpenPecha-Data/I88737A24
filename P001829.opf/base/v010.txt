༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup:
ISBN:
13CN4399
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
n/a
bod jongs bod yig dpe raying dpe skrun khang /
Date:
Inla
Volume:
80
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་དགུ་པ།
༡ - (༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



འཕགས་ཡུལ་རྒྱན་དྲུག་མཆོག་གཉིས་ཀྱི་རྣལ་ལུ་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ག་གམ་གས]
ཕར་ཕྱིན་སྐོར།
མངོན་རྟོགས་རྒྱན་པོད་དགུ་པ།
༡ - (༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



། དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤུར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང༌། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང༌། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང་། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས། །
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
༈ བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང་། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང༌། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏམ།
A
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུང་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྤྱི་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང་། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང་། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང་། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང་། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
ཚོགས་ལྔ་དང་། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང༌། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང༌།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤི་ལའི་ལུགས་ཀྱི་རང་རྒྱུད་པའི་གཞུང་དག་དང༌། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང༌
། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང༌། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ།། དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང༌། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང༌། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲུ་བསྐོར་ཕེབས་པའི་
E



A
སE
ང་
ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང་། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།



ལས་རིམ་གླེང་སློང་གཏམ།
རངབ་
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང་། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་(སྤྱི་ལོ་༡༥ ༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང༌། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དོག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ།
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་(ཚན་པ་ཆུང་ངུ་ཞིག་ཁ་བསྐང་ཡོད། དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང་། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང་། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང༌། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་
ས



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། དང
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། ༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། /༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད། །
བཞི་པ་ཇི་ལྟར་བསྡུས་པའི་ཚུལ་དངོས་ནི། སྤྱི་ལོ་༢༠༠༡ ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་༼སྤྱི་ལོ་༢༠༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་
8



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་(སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་། །
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་(སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་



Nང་
ལས་རིམ་གླེང་སློང་གཏམ།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང༌། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །། །
༼གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།༽
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤྱད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
༼སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།
དུ



དཀར་ཆག
དཀར་ཆག
•• • • • • • ••• • • • • •••(1)
.....
། ཤེས་རབ་ཀྱི་ཕ་རོལ་ཏུ་ཕྱིན་པའི་འགྲེལ་བཤད་མངོན་རྟོགས་རྒྱན་གྱི་མེ་ཏོག .......….
..….... བཅོམ་ལྡན་རིག་པའི་རལ་གྲི།
ཐོག་མའི་ངག་བཀོད་པ། .…..….….….
འགྲེལ་པའི་མཆོད་བརྗོད། ….…..…..….. •..• • • • • ..... •(3)
གོ་རིམ་སོགས་བསྟན་པ། ......…....
• • • • • •(11)
ཆོས་འཁོར་བསྟན་པ།
• • • • • • •(39)
དགོས་འབྲེལ་ནི། •........….....
༡ • • • •。• •(50)
ལུས་རྣམ་གཞག -• •་
•....• •60)
རྒྱས་པར་བསྟན་པ། -• • •
• •(83)
༈ རྒྱས་པར་བཤད་པ་ལས་སེམས་བསྐྱེད། ……..………….….
• • • • •(98)
དམིགས་པ་བཤད་པ། .....
• • • • • • • • • •(107)
དབྱེ་བ་བསྟན་པ། ............…..................…....... •(119)
གདམས་ངག • • • • • • • • • • • • • • • •• • • • • • • • • • • • • • • • • • • •(127）
རྟོགས་རིས་ལ་དཔྱད་པ། .......…....
...... • •(160)
སྦྱོར་བ་ངེས་འབྱེད་ཆ་མཐུན་ནི། ..……………….……......……….....…..…….•(177）
དམིགས་རྣམ་གྱི་ཁྱད་པར། ..…....................……......... •(196)
ཡོངས་འཛིན་གྱི་ཁྱད་པར། …....……………..
..............• •(213)
སྒབ་པ་བསྟན་པ། ...............…...…................. • •(215）
སྒབ་པ་རང་གི་ངོ་བོ་ནི། …..............................…...•(237）
ཚོགས་ཀྱི་སྒྲུབ་པ་བསྟན་པ། ..........
སའི་ཡོངས་སྦྱོང་བསྟན་པ། ..……....……..
•.....• •(270)
- 1 -



དཀར་ཆག
•••• • • • • • • • • • • •• • ••• • • • • • • • • • • •(389)
འབྲས་བུའི་ས་ཡི་མཚན་ཉིད། …........….. .........• •(293)
ངེས་འབྱུང་གི་སྒྲུབ་པ། ...་
• • • • • • • •(306)
༈ ལམ་ཤེས་ཀྱི་མཚམས་སྦྱོར། .....……...……....………………………………... •(308)
རང་རྒྱལ་གྱི་ལམ། .….......…….....…............……...• • •(320)
བརྟེན་པ་ལམ་བཤད་པ། ..............................•(346)
ཤིན་ཏུ་རྣམ་དག.............................。•(362)
༈ གཞི་ཤེས་ཀྱི་མཚམས་སྦྱོར། • • • • • • • • • • • • • • • • • •...• • • • • • • • •(366)
སྦྱོར་ལམ་སོགས། ….....……….….
༈ རྣམ་ཀུན་མཁྱེན་པའི་མཚམས་སྦྱོར། ........…….……………...………..…..(391)
ལམ་ཤེས་ཀྱི་གོ་རིམ། •。。
...... • •(396)
སྟོབས་བཅུ་བསྟན་པ། ... • • • • • • • • • • • • • • • • • •.......... •(413)
འཕེལ་འགྲིབ་མེད་པའི་སྦྱོར་བ། ...............................• •(424)
རྣམ་མཁྱེན་གྱི་རྣམ་པ། ..….........
ཕྱིར་མི་ལྡོག་པའི་རྟགས། ….…..…....……….…................• •(472)
སྒོམ་ལམ་གྱི་ཁྱད་པར། • • • • • • • • • • • • • • • • • • • • • • • • • • • • • • • • •(485）
སངས་རྒྱས་སྐྱེ་བའི་རྒྱུ་བཤད་པ། …….....
༈ རྩེ་མོའི་མངོན་པར་རྟོག་པ། ·
• ... •(515）
གཞུང་གི་དོན་ནི། ..…...
...... • •(522)
༈ མཐར་གྱིས་པའི་མཚམས་སྦྱོར། ….….………....…...….….......…..... བ(558)
༈ སྐད་ཅིག་མའི་མངོན་རྟོགས། …..….
.........• •(564)
༈ འབྲས་བུ་ཆོས་སྐུའི་མཚསམ་སྦྱོར། ....…...... • •，• • • • • •(569)
གཞུང་དོན་ལས་ངོ་བོ་ཉིད་ས། ….....………...….....…...…….……..…..(574)
ལོངས་སྤྱོད་རྫོགས་སྐུ། .....
• • • • • • •(589)
- - -



དཀར་ཆག
• • • • • • • • •(596)
སྤྲུལ་སྐུ་བཤད་པ། • • •
ཕྲིན་ལས་བཤད་པ། .........
༈ སྐབས་བར་བསྡུས་བསྟན་པ། .......…...
མཇུག་གི་དོན་བསྟན་པ། • •。。
• • • • • • • • • • • •(601)
.......• •602)
- 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །
༄༅། །ཤེས་རབ་ཀྱི་ཕ་རོལ་ཏུ་ཕྱིན་པའི་འགྲེལ་བཤད་མངོན་
པར་རྟོགས་པ་རྒྱུན་གྱི་མེ་ཏོག་ཅེས་བྱ་བ་
བཞུགས་སོ། །
བཅོམ་ལྡན་རིག་པའི་རལ་གྲིས་མཛད།
༄༅། །རྒྱ་གར་སྐད་དུ། པྲ་ཛྙཱ་པ་ར་མི་ཏ་ཊིཀྐ་ཨ་བྷི་ས་མ་ཡ་ཨ་ལཾ་ཀ་ར་པུཥ་པ་ན་
མ༑ བོད་སྐད་དུ། ཤེས་རབ་ཀྱི་ཕ་རོལ་ཏུ་ཕྱིན་པའི་འགྲེལ་བཤད་མངོན་པར་རྟོགས་པ་རྒྱན་
གྱི་མེ་ཏོག་ཅེས་བྱ་བ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་བླ་མ་རྣམས་
ལ་ཕྱག་འཚལ་ལོ། །ཕྱོགས་བཅུའི་རྒྱལ་དང་དེ་སྲས་རང་རྒྱལ་དང༌། །རྒྱལ་བའི་སློབ་མ་
འཁོར་བའི་དགྲ་བཅོམ་གང་། །ཀུན་གྱི་ཡུམ་གྱུར་ཡིད་བཞིན་རིན་ཆེན་མཆོག །ཤེས་རབ་ཕ་
རོལ་ཕྱིན་པ་རྒྱལ་གྱུར་ཅིག །རྒྱལ་ཡུམ་འཕགས་པའི་མངོན་པར་རྟོགས་པའི་རྒྱན། །དེའི་
འགྲེལ་འཇིགས་མེད་སེངྒེ་བཟང་པོའི་གཞུང་། །འདི་ན་གཞན་གྱིས་ཇི་བཞིན་མི་ཤེས་པར།།
ཀྱེ་མ་མཁས་པའི་མཆོག་དེ་སྨོད་པར་བྱེད། །དེ་ཕྱིར་མ་ཐོས་ཤར་གྱི་ནམ་མཁའ་ལས། །བྱུང་
པའི་ལུང་རིགས་ཉི་མའི་འོད་ཟེར་གྱིས། །རྒྱལ་སྲས་མཁས་པའི་རྒྱ་མཚོ་ལས་འཁྲུངས་པའི།།
དཔལ་ལྡན་བཟང་པོའི་གཞུང་གི་གེ་སར་དབྱེ། ། །
འདིར་སྐྱེ་བ་དུ་མར་ཤིན་ཏུ་སྦྱངས་པའི་ཤེས་རབ་ཀྱི་མཐུས་རྒྱལ་བའི་ཡུམ་ཇི་ལྟ་
བ་བཞིན་མཁྱེན་པའི་སློབ་དཔོན་སེངྒེ་བཟང་པོས་མངོན་པར་རྟོགས་པ་རྒྱན་གྱི་འགྲེལ་པ་
ཚིག་དང་དོན་གསལ་བ་མཛད་པ་ནི་གང་བཤད་པར་བྱ་བའི་ཆོས་ཡིན་ནོ། །དེ་བཤད་པ་ལ་
- 1 -



་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་བཅོས་ཀྱི་མཚན་གྱི་དོན་དང་། མཚན་ཅན་གཞུང་གི་དོན་གཉིས་ལས། དང་པོ་ལའང་
བསྒྱུར་བ་དང༌། བཤད་པ་དང༌། མཚན་གྱི་དགོས་པ་བསྟན་པ་ལ་གསུམ་ལས། དང་པོ་ལ་
ཨ་བྷི་ནི་མངོན་པའོ། །ས་མ་ཡ་ནི་རྟོགས་པའོ། །ཨ་ལང་ཀ་ར་ནི་རྒྱན་ནོ། །ན་མ་ནི་ཞེས་བྱ་
བའོ། །པྲ་ཛྷཱ་ནི་ཤེས་རབ་བོ། །པ་ར་མི་ཏ་ནི་ཕ་རོལ་ཏུ་ཕྱིན་པའོ། །ཨུ་པ་དེ་ཤ་ནི་མན་ངག་གོ།
ཤསྡུ་ནི་བསྟན་བཅོས་སོ། །བྲི་ཏི་ནི་འགྲེལ་པའོ། །གཉིས་པ་བཤད་པ་ནི་ཤེས་རབ་ནི་ཆོས་
རབ་ཏུ་རྣམ་པར་འབྱེད་པའོ། །དེའང་འདིས་འཁོར་བའི་ཕ་རོལ་ཏུ་ཕྱིན་པའོ། །མན་ངག་ནི་
སྦས་པ་ལྟ་བུའི་དོན་གསལ་བར་བྱེད་པའམ། ཚེགས་ཆུང་ངུས་དགོས་པ་རྒྱ་ཆེན་པོ་བསྒྲུབ་
པས་ཞེས་ཁ་ཅིག་ནི་དེ་སྐད་དུ་འཆད་དོ། །འོན་ཀྱང་འདིའི་དོན་ནི་ཨུ་པ་ནི་ཉེ་བ་ལ་འཇུག་ལ་
དེ་ཤ་ནི་བསྟན་པའམ་བཤད་པ་སྟེ། བདེ་བླག་ཏུ་ཉེ་བར་བསྟན་པ་ཞེས་བྱ་བར་འགྱུར་རོ། །
བསྟན་བཅོས་ནི་ཆོས་སྐྱོབ་ཀྱི་ཡོན་ཏན་གཉིས་དང་ལྡན་པའི་ཕྱིར་རོ། །ཡུལ་བདག་མེད་པ་
འདིའམ། བློ་འདིས་མངོན་པར་རྟོགས་པས་ན་མངོན་པར་རྟོགས་པའོ། །ཡང་ན་ཆོས་མཆོག་
མན་ཆད་བདག་མེད་པ་ལ་མངོན་པར་ཕྱོགས་པ་དང་། མཐོང་ལམ་ཡན་ཆད་དེ་མངོན་སུམ་
དུ་རྟོགས་པས་ན། མངོན་པར་རྟོགས་པའོ། །དེ་འདིས་གསལ་བར་བྱེད་པས་ན་རྒྱན་ནོ།།
ཞེས་བྱ་བ་ནི་མིང་ངོ༌། །འགྲེལ་པ་ནི་རྒྱ་ཆེར་འགྲེལ་པ་དང༌། དཀའ་འགྲེལ་དང་། བསྡུས་
དོན་གྱི་འགྲེལ་པ་དང་། དོན་ཙམ་འཆད་པའི་རྣམ་འགྲེལ་དང་། སྒྲས་ཟིན་པ་ཙམ་འཆད་པའི་
འགྲེལ་པ་ལྔ་ལས་འདི་ནི་སྔ་མའོ། །གསུམ་པ་མཚན་གྱི་དགོས་པ་ལ་གསུམ་ལས་དང་པོ་
ཀླད་དུ་སྨོས་པའི་དགོས་པ་ནི་བསྟན་བཅོས་བཙལ་སླ་བ་ཡིན་ལ། གཉིས་པ་རྒྱ་སྐད་སྨོས་
པའི་དགོས་པ་ནི་ཆོས་ཁུངས་བཙུན་པ་དང༌། ས་སྐྱོ་ཏའི་ཐད་ལོག་ལ་མཁས་པར་འགྱུར་བ་
དང༌། སྔོན་གྱི་ལོ་པཎ་རྣམས་ཀྱི་བཀའ་དྲིན་དྲན་པ་སྟེ་གསུམ་ཡིན་ནོ། །གསུམ་པ་བཏགས་
པའི་དགོས་པ་ནི་སྒྲ་ལས་དོན་གོ་བ་ཡིན་པས་ན་བསྟན་བཅོས་འདི་བརྗོད་བྱ་དང་བྱེད་ལས་ཇི་
-2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ལྟ་བུ་དང་ལྡན་པ་དེ་ལྟ་བུར་གོ་བ་ཡིན་ནོ། །བམ་པོ་ནི་གཞུང་གི་ཚད་ཚིགས་སུ་གཅད་པ་
སུམ་བརྒྱ་ལ་བམ་བོ་གཅིག་ཏུ་བྱས་སོ་ཞེས་གྲག་གོ །དང་པོ་ནི་དང་པོ་ལ་འཇུག་པའོ།།
སངས་རྒྱས་དང་ཞེས་བྱ་བ་ནི་ལོ་ཙཱ་བའི་ཕྱག་སྟེ་སྡེ་སྣོད་མཚོན་པ་ནི་མ་ཡིན་ནོ། །
གཉིས་པ་གཞུང་བཤད་པ་ལ་བསྟན་བཅོས་བཤད་པ་ལ་འཇུག་པ་དང༌།
བཤད་པ་ཉིད་དགོད་པ་དང༌། བཤད་པ་མཐར་ཕྱིན་བྱ་བ་གསུམ་ལས། དང་པོ་ལ་དོན་
གསུམ་སྟེ། མཆོད་པར་བརྗོད་ཅིང་བཤད་པར་དམ་བཅའ་བ་དང་། དེ་སྔོན་གྱི་སློབ་དཔོན་
རྣམས་ཀྱིས་ཇི་ལྟར་བཤད་པའི་ཚུལ་དང༌། རང་ཉིད་འགྲེལ་པ་རྩོམ་པའི་རྒྱུའོ། །དང་པོ་ནི་
ཤེས་རབ་ཕ་རོལ་ཕྱིན་པ་ལ་ཞེས་པ་སྟེ། འདི་ལ་དགོས་པ་དང་། བསྡུས་པ་དང༌། ཚིག་དོན་
གསུམ་ལས། དང་པོ་ལའང་མཆོད་པར་བརྗོད་པའི་དགོས་པ་ནི། རང་དོན་དང༌། གཞན་
དོན་གཉིས་ལས། དང་པོ་ནི་ཡུལ་ཁྱད་པར་ཅན་པ་ལ་ཕྱག་བཙལ་བས། བསོད་ནམས་རྒྱུད་
ལ་སྐྱེ་ལ། དེ་ལས་ནི་བསམ་པའི་དོན་རྩོམ་པ་མཐར་ཕྱིན་པར་འགྱུར་ཏེ། འཕགས་པ་རྒྱ་ཆེ་
རོལ་པ་ལས། བསོད་ནམས་ལྡན་པའི་མིའི་བསམ་པ་འགྲུབ། །ཅེས་གསུངས་པ་ཡིན་ནོ།།
གཉིས་པ་ནི་འཇིག་རྟེན་ན་སྐྱེས་བུ་དམ་པ་རྣམས་ཡུལ་ཁྱད་པར་ཅན་ལ་ཕྱག་བྱས་ནས་རང་
འདོད་པའི་ལས་ལ་འཇུག་གོ །དེ་བཞིན་དུ་འདིར་ཡང་དམ་པའི་སྤྱོད་པ་བྱས་པས་སློབ་
དཔོན་ཉིད་དམ་པར་ཤེས་ཤིང་དེའི་ཕྱག་གི་ཡུལ་ཡང་དམ་པ་རྣམས་གུས་པའི་ཡུལ་ཡིན་པས་
དམ་པ་ཡིན་ནོ་ཞེས་བསྟན་བཅོས་དང་དེའི་བརྗོད་བྱ་ལ་གཞན་གུས་པས་འཇུག་པར་འགྱུར་
རོ༑ ༑བཤད་པར་དམ་བཅས་པའི་དགོས་པ་ནི་རྩོམ་པ་མཐར་ཕྱིན་པར་འགྱུར་བ་ཡིན་སྟེ།
ཕུང་པོ་དང་ཉོན་མོངས་པ་དང་ཁས་བླངས་པ་དང་བརྩོན་པ་ནི་ཁུར་ཡིན་ལ། དམ་པ་རྣམས་
ནི་དམ་བཅས་པའི་དོན་བྱ་བ་མ་རྫོགས་ཀྱི་བར་མི་འདོར་བའི་ཕྱིར་ཏེ་ཇི་སྐད་དུ། གཞན་དོན་
བརྩེ་བ་ཅན་རྣམས་སྲོག་ཕྱིར་ཡང་། །རང་གི་ནུས་པར་ལྷོད་པར་མི་བྱེད་དེ། །སྐྱེས་བུ་དམ་པ་
-3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁུར་ལྕི་ཁུར་བ་དག །ཉམ་ངའི་ལམ་དུ་ནམ་ཡང་འདོར་མི་བྱེད། །ཅེས་བཤད་པ་བཞིན་ནོ།།
དེ་ལྟར་ན་དོན་གསུམ་པོ་དེའི་ཕྱིར་ཚིགས་སུ་བཅད་པ་འདི་བཀོད་པ་ཡིན་ནོ། །བསྡུས་པའི་
དོན་ནི་ཚིགས་སུ་གཅད་པ་འདིས་ཕྱག་འཚལ་བ་དང་བཤད་པར་དམ་བཅའ་བ་གཉིས་
བསྟན་པ་ལས་དང་པོ་ནི་ཤེས་རབ་ཕ་རོལ་ཕྱིན་པ་ལ་ཞེས་པས་ཕྱག་གི་ཡུལ་བསྟན་ལ། གུས་
ཞེས་པས་ཕྱག་གི་རྣམ་པ་དང་ཕྱག་འཚལ་ཞེས་པས་དེ་ལ་ཕྱག་འཚལ་བ་ལས་སུ་བསྒྲུབ་པ་
བསྟན་ནོ། །གཉིས་པ་ནི་དེའི་རྒྱན་ཚིག་ལེའུར་བྱས་པ་དག་ཅེས་པས་དབྱེ་བའི་ཡུལ་བསྟན་
ལ༑ ཀུན་གྱི་རྒྱན་དུ་འགྱུར་བར་ནི། །ཞེས་པས་ཇི་ལྟར་དབྱེ་ཚུལ་བསྟན་ནོ། །རྣམ་པར་དབྱེ་
ཞེས་པས་དབྱེ་བར་དམ་བཅའ་བ་བསྟན་ནོ། །ཚིག་དོན་ནི་ཤེས་རབ་ཕ་རོལ་ཕྱིན་པ་ནི་གཞུང་
དང་ལམ་དང་འབྲས་བུ་དང་སྙིང་པོའི་དོན་དང་བཞི་ག་ཡུལ་ཡིན་ནོ། །བཞི་པོ་དེ་འདིས་
གསལ་བར་བྱས་ནས་དེ་དག་ལ་མཁས་པ་རྣམས་དགའ་བ་སྐྱེད་པས་བཞི་པོ་དེའི་རྒྱན་ཏེ་
མདོ་སྡེའི་རྒྱན་ལས། གཟུགས་རྒྱན་རང་བཞིན་ཡོན་ཏན་ལྡན་པ་མེ་ལོང་ནང་སོང་ན།།
མཐོང་བའི་དབང་གིས་མི་རྣམས་རབ་ཏུ་དགའ་བའི་མཆོག་བསྐྱེད་པ། །དེ་བཞིན་ལེགས་
གསུངས་རྟག་ཏུ་རང་བཞིན་ཡོན་ཏན་ལྡན་པའི། །ཆོས་ཀྱང་དོན་རྣམས་ཕྱེ་བས་མཁས་རྣམས་
འདི་ན་དགའ་མཆོག་སྐྱིད་ཅེས་གསུངས་པ་ཡིན་ནོ། །ཚིག་ལེའུར་བྱས་པ་ནི་ཚིགས་སུ་བཅད་
པའི་མིང་ངོ༌། །ཀུན་གྱི་རྒྱན་དུ་འགྱུར་བར་ནི་ཞེས་བྱ་བའི་དོན་སློབ་དཔོན་ཤེས་རབ་འབྱུང་
གནས་བློ་གྲོས་རྒྱས་འབྲིང་གསུམ་པོ་ཀུན་གྱི་ཞེས་འཆད་པ་དང༌། སློབ་དཔོན་རིགས་ཀྱི་བྱིན་
པ་ཆོས་མངོན་པ་ལ་སོགས་པ་སྡེ་སྣོད་ཀུན་གྱི་ཞེས་འཆད་པ་དེ་ནི་མ་ཡིན་ཏེ་མ་ཁྱབ་པ་དང་
ཁྱབ་ཆེས་པའི་ཕྱིར་རོ། །དེས་ན་ཡུམ་བཞི་པོ་ཀུན་གྱི་ཞེས་སྦྱར་རོ། །རྣམ་པར་དབྱེ་ཞེས་བྱ་བ་
ནི་དཔེར་ན་སྐྱེ་བུ་འགའ་ཞིག་གི་གཟུགས་ལ་དགའ་བ་སྐྱེ་བའི་རྒྱུ་ནི་རྒྱན་ཡིན་ལ། རྒྱན་དེ་
དག་དྲི་མ་དང་བཅས་པར་གྱུར་ན་དགའ་བར་བྱེད་མི་ནུས་པས་རྒྱན་གྱི་རྒྱན་ནི་རྒྱན་དེའི་དྲི་མ་
- 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །༩
མེད་པར་བྱེད་པ་ཉིད་དོ། །དེ་བཞིན་དུ་མཁས་པ་དགའ་བར་བྱེད་པའི་རྒྱན་ནི་ཚིག་ལེའུར་
བྱས་པ་འདི་ཡིན་ཀྱང་འདི་རྣམ་པར་མ་ཕྱེ་ན་ཁ་ཅིག་མ་རྟོགས་ལོག་རྟོག་ཐེ་ཚོམ་གྱི་དབང་
གྱིས་འདི་ནི་རྒྱན་མ་ཡིན་ཏེ། རྒྱལ་བའི་ཡུམ་གྱི་དོན་སྟོན་པར་མི་ནུས་པའི་ཕྱིར་སྙམ་པའི་ཀླན་
ཀའི་དྲི་མ་སྐྱེ་སྲིད་དོ། །དེ་ལ་སློབ་དཔོན་གྱིས་འགྲེལ་པ་དོན་གསལ་བ་སྡེབ་སྦྱོར་སྤངས་ནས་
སྒྲ་དྲང་པོར་ཕྱེ་བས་བློ་གསུམ་ལས་བྱུང་པའི་ཀླན་ཀའི་དྲི་མ་སེལ་བས་ན་འགྲེལ་པ་འདི་ནི་
རྒྱན་གྱི་རྒྱན་ཏེ་ཇི་སྐད་དུ་སློབ་དཔོན་ཀ་མ་ལ་ཤཱི་ལས། དེ་ཉིད་ཀྱི་ཕྱིར་ཀླན་ཀ་ངན་པའི་དྲི་མ་
བསལ་བས་ན་འདི་ནི་དབུ་མའི་རྒྱན་ཞེས་བྱའོ་ཞེས་བཤད་པ་ལྟ་བུའོ། །ཕྱིར་ནི་རྒྱུ་བརྗོད་
པའི་སྒྲ་སྟེ་འདི་དེ་ལྟ་བུར་བཤད་པར་བྱ་བའི་ཕྱིར་ཏེ་དེའི་རྒྱུར་གུས་ཕྱག་འཚལ་བ་ཡིན་ཏེ།
གུས་པ་ནི་སྒོ་གསུམ་གྱི་བྱ་བ་དང་ལྡན་པའམ། ཡིད་རབ་ཏུ་དང་བས་སོ། །འདིར་ཡུལ་གྱི་
གཙོ་བོ་ནི་འབྲས་བུ་གཉིས་སུ་མེད་པའི་ཡེ་ཤེས་ཉིད་ཡིན་ཏེ་ཡུམ་བར་མ་ལས། གང་ཤེས་
རབ་ཀྱི་ཕ་རོལ་ཏུ་ཕྱིན་པ་ལ་ཕྱག་འཚལ་བ་དེ་ནི་ཐམས་ཅད་མཁྱེན་པའི་ཡེ་ཤེས་ལ་ཕྱག་
འཚལ་བ་ལགས་སོ་ཞེས་གསུངས་པ་བཞིན་ནོ། །འདིས་ནི་རང་གི་བསྟན་བཅོས་ཀྱི་དགོས་
འབྲེལ་བཞི་ཡང་བསྟན་ཏེ་འདིའི་བརྗོད་བྱ་ནི་མངོན་རྟོགས་རྒྱན་ནོ། །དགོས་པ་ནི་འདི་རྒྱན་
ཉིད་དུ་ཁོང་དུ་ཆུད་པའོ། །རིམ་གྱིས་སངས་རྒྱས་ཉིད་ཐོབ་པ་ནི་དགོས་པའི་དགོས་པའོ།།
བསྟན་བཅོས་དང་དགོས་པའི་དགོས་པ་དང་དགོས་པའི་འབྲེལ་བ་ནི་ཤུགས་ཀྱིས་བརྗོད་པ་
ཡིན་ནོ། །
ད་ནི་སློབ་དཔོན་བདག་ཉིད་སྔོན་གྱི་སློབ་དཔོན་གྱི་ལུགས་ལ་མཁས་པར་བསྟན་
པས་རང་གི་འགྲེལ་པ་ལ་གཞན་འཇུག་པར་བྱ་བ་དང༌། གཞུང་དུ་མ་ཚོལ་བའི་གང་ཟག་
རྣམས་ལ་ཕན་བཏགས་པའི་ཕྱིར་དེ་སྔོན་གྱི་སློབ་དཔོན་རྣམས་ཀྱིས་ཇི་ལྟར་བཤད་པའི་ཚུལ་
འཆད་པ་ན་སློབ་དཔོན་ཐོགས་མེད་ཀྱིས་ཇི་ལྟར་བཤད་པའི་ཚུལ་བརྗོད་པ་ནི་རྣམ་པར་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤད་པ་མཛད་ཅེས་པ་ཁྱད་པར་གྱི་གཞིའོ། །གང་གིས་མཛད་པ་ནི་བསྟན་བཅོས་ཆེན་པོ་
མངོན་པར་རྟོགས་པའི་རྒྱན་ཞེས་སློབ་དཔོན་རྣམས་འཆད་པ་དེ་ནི་མ་ཡིན་ཏེ། སློབ་དཔོན་
ཤེས་རབ་འབྱུང་གནས་བློ་གྲོས་ཀྱིས་འཕགས་པ་དང་སློབ་དཔོན་དག་གིས་ནི་མངོན་པར་
རྟོགས་པ་དང་སྦྱར་བ་ལ་མ་ལྟོས་པར་བཤད་པའི་ཕྱིར་དང༌། ཤེས་བྱ་ནང་གི་ཚུལ་ལ་བརྟེན་
པའི་ཕྱིར་རོ། །ཞེས་བཤད་པ་དང་འགལ་བའི་ཕྱིར་དེ། སློབ་དཔོན་དབྱིག་གཉེན་གྱི་གཞུང་
འགྲེལ་ནི་མངོན་རྟོགས་དང་མ་སྦྱར་བར་མངོན་སུམ་གྱིས་གྲུབ་པའི་ཡང་ཕྱིར་རོ། །དེས་ན་
སློབ་དཔོན་ཆོས་ཀྱི་གཤེས་གཉེན་གྱིས་བསྟན་བཅོས་ནི་རྒྱས་འབྲིང་གསུམ་སྟེ་ཤསྐུ་ཞེས་པའི་
ཤ་ས་ན་འཆོས་པ་དང་ཏྲ་ཡ་སྟེ་སྐྱོབ་བའི་བྱེད་པ་གཉིས་དང་ལྡན་པར་སྒྲ་བཤད་དུ་ཡོད་པའི་
ཕྱིར་ཏེ་རྣམ་བཤད་རིགས་པ་ལས། ཉོན་མོངས་དགྲ་རྣམས་མ་ལུས་འཆོས་པ་དང༌། །ངན་
འགྲོ་སྲིད་ལས་སྐྱོབ་པ་གང་ཡིན་དེ། །འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། །གཉིས་
པོ་འདི་དག་གཞན་གྱི་ལུགས་ལ་མེད། །དེ་ལྟ་བས་ན་སངས་རྒྱས་ཀྱི་གསུང་ཁོ་ན་དོན་དམ་
པར་བསྟན་བཅོས་ཡིན་པས་ཞེས་བཤད་པ་བཞིན་ངེས་ཚིག་གི་རྗེས་སུ་འབྲང་བ་ཉིད་རིགས་
པ་ཡིན་ཏེ་ལུང་རྣམ་འབྱེད་ལས། རྒྱལ་བ་སྟོན་པ་དེའི་བསྟན་བཅོས་དག །མདོ་དང་ཆོས་
མངོན་ཡིན་གསུང་འདུལ་བ་ནི། །སྟོན་དང་བསྟན་བཅོས་དངོས་ཡིན་དེའི་ཕྱིར། །གཉིས་གྱུར་
ཕྱག་བྱ་སངས་རྒྱས་ཆོས་གཅིག་བཞིན་ཞེས་བཤད་པའི་ཕྱིར་རོ། །དེ་བཞིན་དུ་འོག་ནས་
བསྟན་བཅོས་ཀྱི་སྒྲ་འབྱུང་བ་རྣམས་ཀྱང་བཤད་པར་བྱའོ། །གང་གིས་མཛད་པ་ནི་འཕགས་
པ་ཐོགས་མེད་ཅེས་པ་སྟེ་ཨཱརྱ་ཞེས་པའི་ཨ་བ་ར་ན་སྒྲིབ་པ་དང་། མ་ཡ་སྟེ་སོང་པས་སྟེ་གང་
གི་རྒྱུད་ལ་སྒྲིབ་པ་སོང་བ་དེ་ལ་དེ་སྐད་དུ་བརྗོད་དོ། །འདིའི་བློ་ཤེས་བྱ་ལ་ཐོགས་མེད་དུ་
འཇུག་པས་ན་ཐོགས་མེད་དོ། །རང་གིས་གཟིགས་པའི་ལམ་བསྟན་ནས་གཞན་སྡུག་བསྔལ་
ལས་ སྐྱོབ་པས་ན་སྐྱོབ་པ་དེ་རྣམ་འགྲེལ་ལས། སྐྱོབ་པ་ཉིད་གཟིགས་ལམ་གསུང་བ། །
བ [
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
འབྲས་མེད་ཕྱིར་ན་རྫུན་མི་གསུང་། །ཞེས་བཤད་པ་ཡིན་ནོ། །དེའི་ཡོན་ཏན་གཞན་ཡང་
སྨྲས་པ་ནི་འགྲོ་ལ་ཞེས་པ་སྟེ་ཁམས་དང་སྐྱེ་གནས་དང་རིགས་གཅིག་ནས་གཅིག་ཏུ་འགྲོ་
བས་ན་འགྲོ་བའོ། །ཆགས་པ་ནི་སྙིང་རྗེ་སྟེ་དེ་གཉིས་ཡུལ་མི་འདོར་བར་འདྲ་བའི་ཕྱིར་དང་།
སེམས་ཅན་སྡུད་པའི་བྱེད་པ་ཅན་དུ་འདྲ་བས་ན་བཏགས་པ་ཡིན་ནོ། །ཀུན་ཞེས་པ་ནི་དུས་
ཀུན་ཏུ་ཞེས་སྦྱར་རོ། །འདིར་རྒྱ་དཔེའི་ཡི་གེ་ཨ་ཐུང་དུར་ཡོད་པས་ཁ་ཅིག་འགྲོ་བའི་ཆགས་
ལ་ཆགས་མེད་མཛད་ཅེས་འདོན་པ་དེར་ནི་སྙིང་རྗེས་ནི་ཆགས་ལ་ཤེས་རབ་ཀྱིས་ནི་ཆགས་
པ་མེད་པར་མཛད་དེ་ཞེས་བཤད་པར་ བྱ་སྟེ་ ཇི་སྐད་དུ། སེམས་ཅན་ཀུན་ལ་ཤས་ཆེར་
ཆགས། །ནམ་མཁའ་ལྟ་བུར་ཆགས་པ་མེད་ཅེས་གསུངས་པ་ལྟ་བུའོ། །གང་ལ་བརྟེན་ནས་
མཛད་པ་ནི་མི་ཕམ་མགོན་ལ་གསན་ནས་ནི་ཞེས་པ་སྟེ་དགའ་ལྡན་དུ་བྱོན་ནས་ཇི་ལྟར་
གསན་པ་ས་ལའམ་ཚུལ་ཁྲིམས་ཀྱི་གཏམ་རྒྱུད་བཞིན་བཤད་པར་བྱའོ། །སློབ་དཔོན་འདི་ནི་
འཇམ་དཔལ་རྩ་བའི་རྒྱུད་ལས། བདག་ཉིད་ཆེན་པོ་མཐར་གྱིས་དེ། །བྱང་ཆུབ་ཐོབ་པར་
འགྱུར་བ་ཡིན། །ཞེས་བྱང་ཆུབ་ཆེན་པོར་ལུང་བསྟན་པ་ཡིན་ནོ། །
སློབ་དཔོན་དབྱིག་གཉེན་གྱིས་བཤད་པའི་ཚུལ་ནི་རྣམ་པར་དཀྲོལ་བ་ཁྱད་
པར་གྱི་གཞིའོ། །གང་གིས་ཤེ་ན། འགྲོ་བའི་དོན་སྒྲུབ་པའི་རྩ་ལག་སྟེ་གཉེན་དུ་གྱུར་པའི་
དབྱིག་གཉེན་གྱིས་སོ། །གང་ལ་བརྟེན་པ་ནི་ཤེས་བྱ་ཞེས་པ་སྟེ་གཟུགས་ལ་སོགས་པའི་ཡུལ་
རྣམས། དེ་དག་ནི་ནང་གི་ཤེས་པ་ཡིན་པའི་སེམས་ཙམ་གྱི་གྲུབ་མཐའ་ལ་ཡང་དག་སྟེ་ངེས་
པར་བརྟེན་ནས་སོ། །དེའི་རྒྱུ་མཚན་ནི་རང་གི་མོས་པའི་ཡུལ་གཙོར་བྱེད་ལྷུར་ལེན་པས་ཡིན་
གྱི་ཡུམ་གྱི་དགོངས་པ་ནི་མ་ཡིན་ནོ། །འཕགས་པ་རྣམ་གྲོལ་སྡེས་བཤད་པའི་ཚུལ་ནི་རྣམ་
པར་ཕྱེ་ཞེས་པ་གཞིའོ། །གང་གིས་ཤེ་ན་འཕགས་པའི་ཁོངས་སུ་གཏོགས་ཏེ་རྒྱུད་མཐོང་སྤང་
གི་འཆིང་བ་ལས་རྣམ་པར་གྲོལ་བ་ཞེས་བྱ་བས་སོ། །ཟློས་པའང་མ་ཡིན་ཏེ་སློབ་དཔོན་
- 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབྱིག་གཉེན་དེས་བྱས་པ་ནི་དབུ་མ་ལྟར་བྱས་པ་མིན་པར་མཐོང་བའི་ཕྱིར་ཏེ་འདི་ལྟར་
གཞུང་གི་འགྲེལ་པ་ལས་སྟོང་པ་ཉིད་ནི་ཀུན་བརྟགས་ཀྱིས་སྟོང་པ་ཙམ་དུ་འཆད་དོ། །དེས་
ན་དབུ་མར་གནས་པ་མཐའ་བྲལ་དུ་འཛིན་པའི་བློ་སྟེ་ཤེས་རབ་ཀྱིས་ཞེས་ཚིག་རྣམ་པར་
སྦྱར་རོ། །བཙུན་པ་རྣམ་གྲོལ་སྡེས་བཤད་པ་ནི་རྣམ་བཤད་བྱས་ཞེས་གཞིར་བྱས་ནས་གང་
གིས་ཤེས་ན་རྣམ་གྲོལ་སྡེས། གང་གི་ཚེ་ཞེ་ན་དེའི་འོག་ཏུ་ཞེས་པ་སྟེ་འདིས་ནི་སློབ་དཔོན་
འདི་གཉིས་རྒྱུད་གཅིག་པར་འཛིན་པ་བསལ་བ་ཡིན་ནོ། །དེ་ཅི་འདྲ་བའི་ཁྱད་པར་ཅན་ཡིན་
ཞེ་ན་དད་པས་ཏེ་ཚོགས་ཀྱི་ས་ལ་གནས་པའོ། །བསྟན་བཅོས་མཐའ་དག་མ་རྙེད་ཅེས་བྱ་བ་
ལ་ཁ་ཅིག་མངོན་པར་རྟོགས་པའི་རྒྱན་ནམ་ཡུམ་ཉིད་མ་རྙེད་ཅེས་འཆད་པ་ལ་ནི་རྒྱུ་མཚན་
ཡང་དག་པ་མེད་དོ། །སློབ་དཔོན་ཆོས་ཀྱི་བཤེས་གཉེན་ནི་གྲུབ་པའི་མཐའ་རབ་འབྱམས་ལ་
མ་འདྲིས་པར་རང་དང་རྗེས་མཐུན་སྟེ་རང་གི་ཤེས་རབ་འཕེལ་བར་བྱ་བའི་ཕྱིར་རྣམ་བཤད་
བྱས་ཀྱི་མཁས་པའི་ང་རྒྱལ་གྱིས་ནི་མ་ཡིན་ཏེ་ཇི་སྐད་དུ་རིག་པ་རྩོམ་པ་ན་ཤེས་རབ་འཕེལ་
བའི་རྒྱུའོ་ཞེས་གསུངས་པའི་ཕྱིར་རོ། །འདི་ནི་འདབ་གཤོག་ཅུང་ཟད་སྐྱེས་པའི་བྱའང་འཕུར་
བར་རྩོམ་མོ་ཞེས་པ་དང་འདྲ་བར་བསྔགས་པའི་ཚིག་ཡིན་གྱི་སྨད་པར་ནི་མི་སྦྱར་རོ་ཞེས་
འཆད་དོ། །དེ་ལ་སྔ་མ་གཉིས་ནི་རྒྱས་འབྲིང་གསུམ་ག་མངོན་རྟོགས་དང་མ་སྦྱར་བའི་བཤད་
པ་ཡིན་ལ། ཕྱི་མ་གཉིས་ནི་ཡུམ་བར་མ་ཁོ་ན་མངོན་རྟོགས་དང་སྦྱར་བའི་འགྲེལ་པ་ཡིན་ནོ།།
འདི་ནི་ཚིག་ལེའུར་བྱས་པ་ཁོ་ན་འཆད་པའི་ཕྱིར་ཟློས་པའི་སྐྱོན་མེད་དོ། །རང་ཉིད་འགྲེལ་པ་
རྩོམ་པའི་རྒྱུ་ལ་རང་གིས་རྙེད་པ། བཤད་པར་རིགས་པ། དེས་ན་སྤྲོ་བ་གསུམ་ལས་དང་པོ་ནི་
གོང་དུ་བཤད་པ་དེ་ལྟར་མཁས་པས་སྣང་བྱས་ཤིང་ཞེས་པ་ནི་འཕགས་པ་རྣམ་གྲོལ་སྡེས་སོ།།
འགའ་ཞིག་ཁོ་ནས་མ་རྙེད་པ་ཞེས་པ་ནི་སློབ་དཔོན་དབྱིག་གཉེན་ཞབས་དང་བཙུན་པ་རྣམ་
གྲོལ་སྡེའོ། །གལ་ཏེ་ཡང་འཕགས་པ་ཐོགས་མེད་ས་གསུམ་པ་འོད་བྱེད་པ་ཐོབ་པ་དེ་ལྟ་ན་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩:
ཡང་རྒྱལ་བའི་ཡུམ་ནི་སློབ་དཔོན་དབྱིག་གཉེན་གདུལ་བའི་ཕྱིར་སེམས་ཙམ་དང་མཐུན་
པར་བཀྲོལ་ཏེ་འཇམ་དཔལ་གྱི་སངས་རྒྱས་ཀྱི་ཞིང་གི་བཀོད་པ་ལས། སེམས་ཅན་གཅིག་གི་
དོན་གྱི་ཕྱིར། །ཕྱི་མཐའི་བར་དུ་གནས་པར་བགྱི་ཞེས་གསུངས་པའི་རྗེས་སུ་འབྲང་བའི་ཕྱིར་
རོ༑ ༑དེས་ན་དེའང་གཞན་གྱི་དོན་དུ་མ་རྙེད་པ་ལྟ་བུར་སྣང་བ་ཡིན་ནོ། །འདིར་མ་རྙེད་པ་ནི་
རང་རང་གི་བློས་མ་རྟོགས་པ་ཡིན་གྱི་གཞུང་མ་རྙེད་པ་ནི་མ་ཡིན་ནོ། །བསྟན་བཅོས་མཐའ་
དག་ཅེས་པ་ནི་གང་གི་ཚེ་དག་པའི་སྒྲ་བྲལ་བ་ལ་འཇུག་པ་དེའི་ཚེ་མཐའ་གཉིས་དང་བྲལ་བ་
ཡིན་ལ། རྫོགས་པའི་ཚེ་མ་ལུས་པ་ལ་འཇུག་གོ །གྱ་ནོམ་པ་ལ་འཇུག་པ་དེའི་ཚེ་ཡོན་ཏན་དུ་
མ་དང་ལྡན་པ་སྟེ་དེ་འདྲ་བ་འདི་ཇི་ལྟ་བ་དེ་ལྟར་རྙེད་པ་གང་ཡིན་པ་དེ་ནི་ཡ་མཚན་ཆེ་སྟེ།
དབུལ་པོའི་ཁྱིམ་ནས་རིན་པོ་ཆེ་རྙེད་པ་བཞིན་ནོ་ཞེས་དགའ་བ་སྒྲོགས་པའི་ཚིག་གསུངས་སོ།།
རྙེད་པ་དེ་ཡང་སངས་རྒྱས་ཀྱི་མཐུ་ཡིན་པར་བསྟན་པའི་ཕྱིར་དབྱེ་བར་རིགས་པ་གསུངས་པ་
ནི་གང་གི་ཕྱིར་འཛམ་བུའི་གླིང་ན་སངས་རྒྱས་གཉིས་པར་གྲགས་པ་སློབ་དཔོན་དབྱིག་
གཉེན་ཞབས་ཀྱིས་ཀྱང་མ་རྙེད་པ་དེ་ལྟ་བས་ན་ཤིན་ཏུ་རྙེད་དཀའ་བའི་ཟབ་མོའི་ལམ་ཡུམ་
འདི་ཅི་ཞིག་ལྟར་རྙེད་པ་ནི་སངས་རྒྱས་ཀྱི་དབང་སྟེ་མཐུ་ཡིན་ནོ། །འདི་སློབ་དཔོན་ཆོས་ཀྱི་
བཤེས་གཉེན་སངས་རྒྱས་ཀྱི་ཕྲིན་ལས་སུ་འཆད་ལ། སློབ་དཔོན་ཤེས་རབ་འབྱུང་གནས་
སངས་རྒྱས་བྱམས་པས་བསྟན་པར་འཆད་དེ་དེ་སྐད་དུའང་སློབ་དཔོན་སེངྒེ་བཟང་པོ་སེམས་
ཅན་གྱི་དོན་ལ་མངོན་པར་ཕྱོགས་སྟེ་ཤེས་རབ་ཀྱི་ཕ་རོལ་ཏུ་ཕྱིན་པ་སྟོན་པ་ན་པོ་ཏི་དུ་མ་དག་
ན་འདོན་པ་དུ་མ་དང་། འཆད་པ་པོ་རྣམས་ཀྱི་བཤད་པ་ལ་ཡང་ཕན་ཚུལ་འགལ་བར་མཐོང་
བས་སྐྱོ་བ་སྐྱེས་ཏེ་མཐའ་སྟེ་མཐའ་གཅིག་ཏུ་གནས་པ་ན་ཐུགས་རྗེ་ཆེན་པོ་དང་ལྡན་པའི་
བཅོམ་ལྡན་འདས་བྱམས་པས་དེའི་སྐྱོ་བ་བསལ་བའི་ཕྱིར་མངོན་པར་རྟོགས་པ་དང་བཅས་
པའི་བཅོམ་ལྡན་འདས་མ་ཡང་བཤད་དོ་ཞེས་ཟེར་བ་རྗེས་སུ་ཐོས་པ་ཡིན་ནོ་ཞེས་བཤད་པ་
- }



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ནོ། །གང་གི་ཕྱིར་འདི་སངས་རྒྱས་ཀྱི་དབང་གིས་རྙེད་པ་དེའི་ཕྱིར་མཁས་པ་རྣམས་ཀྱི་
དབྱེ་བའི་རིགས་ཏེ་བཤད་པའི་གནས་ཡིན་ནོ། །གལ་ཏེ་སངས་རྒྱས་ཀྱི་བྱིན་བརླབས་ཡིན་ན་
གོ་ཐུགས་རྗེའི་གཞན་དབང་དུ་གྱུར་པ་དེ་དག་བཙུན་པ་རྣམ་གྲོལ་སྡེ་ལ་སོགས་པས་ཅིའི་ཕྱིར་
རྙེད་པར་མི་མཛད་དེ་ཁྱབ་པའི་ཐུགས་ རྗེ་མེད་པར་ཐལ་བའི་ཕྱིར་རོ་ཞེ་ན། མི་འགྱུར་ཏེ་
སངས་རྒྱས་ཀྱི་བྱིན་བརླབས་འཇུག་པ་དང་ལྡོག་པ་ནི་རང་གི་རྒྱུད་དང་བ་དང་རྙོགས་པ་ཡོད་
མེད་ཀྱི་རྗེས་སུ་བྱེད་པའི་ཕྱིར་ཏེ། ཆུ་དྭངས་པ་དང་། རྙོག་པ་ལ་ཟླ་བའི་གཟུགས་སྣང་བ་དང་
མི་སྣང་བ་ཡོད་ཀྱང་ཟླ་བའི་དཀྱིལ་འཁོར་ཉེ་རིང་ཅན་དུ་མི་འགྱུར་བ་བཞིན་ནོ། །དེ་ལྟར་
ཚིགས་སུ་གཅད་པ་གཉིས་པོ་འདི་ལ་པཎྜི་ཏ་འབུམ་ཕྲག་གསུམ་པ་ན་རེ་ཚིགས་སུ་བཅད་པ་
དང་པོའི་དོན་སློབ་དཔོན་རང་གིས་རྙེད་པ་ནི་ཕྱོགས་ཀྱི་ཆོས་ཡིན་ལ། གཉིས་པས་ནི་སྤྱི་ཁྱབ་
དཔེ་ལ་བསྟན་ནས་རང་ཉིད་རྩོམ་པར་རིགས་པར་བསྒྲུབ་པ་ཡིན་ཏེ། དེས་ན་གང་དང་གང་
ཡུམ་གྱི་ཚིག་དོན་གྱི་རྟོགས་པ་ཡོད་པ་དེ་དང་དེས་ནི་ཡུམ་གྱི་འགྲེལ་པ་བརྩམ་པར་རིགས་པ་
ཡིན་ཏེ་དཔེར་ན་འཕགས་པ་རྣམ་གྲོལ་སྡེ་བཞིན་ནོ། །སློབ་དཔོན་རང་ཉིད་ཀྱང་དོན་གཉིས་
ཀྱི་རྟོགས་པ་དང་ལྡན་པ་ཡིན་ནོ། །ཞེས་པ་ནི་རང་བཞིན་གྱི་གཏན་ཚིགས་ཡིན་ནོ་ཞེས་ཟེར་
རོ༑ །དེས་ན་སྤྲོ་བ་ནི་གང་གི་ཕྱིར་འདི་མཁས་པ་རྣམས་ཀྱིས་དབྱེ་བར་རིགས་པ་དེས་ན་རྣམ་
པ་ཀུན་ཏུ་བདག་གི་སྤྱོད་ཡུལ་མིན་ཡང་རྩོམ་པ་ལ་སྤྲོ་བ་སྐྱེས་སོ། །སྤྱོད་ཡུལ་མིན་ཡང་སྤྲོ་བ་
དེ་གང་ལས་ཤེ་ན། རྩོམ་པ་འདི་ནི་བསོད་ནམས་དག་སྒྲུབ་པ་དང་མཐུན་ལ། ཁོ་བོ་ནི་བཀའ་
དྲིན་གྱི་ལན་དུ་སྒྲུབ་པའི་མཆོད་པ་བྱེད་པའི་ཕྱིར་ཏེ། བཀའ་བཞིན་འབད་པས་སྒྲུབ་པའི་
ལན་སྙན་པས། ཕན་པར་འཛིན་པ་དེ་ལ་ལན་དུ་མཆོག་ཅེས་གསུངས་པའི་རྗེས་སུ་འབྲང་
བའི་ཕྱིར་ཏེ། རྒྱལ་བའི་ཡུམ་མཆོག་དང་པོ་ལས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འབྲི་བ་
དང༌། ཀློག་པ་དང་། ཉན་པ་དང༌། འདོན་པ་དང་། ཁ་འདོན་བྱེད་པ་དང༌། འཆད་པ་དང༌།
- ] {] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
སེམས་དཔའ་དང་། བསྒོམ་པ་ནི་དེ་བཞིན་གཤེགས་པ་ཐམས་ཅད་ལ་མཆོད་པའི་ཆོ་ག་རྒྱས་
པའོ་ཞེས་གང་གསུངས་པ་ཡིན་ནོ། །སྤྲོ་བའི་རྒྱུ་གཉིས་པ་སྨྲས་པ་ནི་རང་གཞན་ལ་ཕན་
གདགས་འདོད་པས་ཞེས་པ་སྟེ་རང་གིས་རྟོགས་ཟིན་པ་མི་བརྗེད་ཅིང་གཞན་གྱིས་མ་རྟོགས་
རྟོགས་པར་བྱེད་པའི་ཕྱིར་རོ། །དེས་ན་རང་གིས་རྙེད་པ་ལ་སོགས་པ་གསུམ་པོ་དེ་དག་ལས་
གཅིག་མེད་ཀྱང་རྩོམ་པ་མི་འབྱུང་ལ། གང་ཞིག་གང་མེད་པར་མི་འབྱུང་བའི་རྩོམ་པ་དེ་ནི་
དེའི་འབྲས་བུ་དང་། གསུམ་པོ་དེ་ནི་དེའི་རྒྱུ་ཡིན་ནོ་ཞེས་གནས་སོ། །
གཉིས་པ་བཤད་པ་ཉིད་དགོད་པ་འཆད་པ་ན་སློབ་དཔོན་དབྱིག་གཉེན་གྱིས་
“རྣམ་བཤད་རིགས་པ་ལས་མན་ངག་ལྔ་གསུངས་ཏེ་འདི་སྐད་ཅེས། གང་དག་བདག་པས་བློ་
ཆུང་བ། །མདོ་རྣམས་འཆད་འདོད་དེ་དག་ལ། །དེ་ལ་ཕན་པར་བྱ་བའི་ཕྱིར། །མན་ངག་ཅུང་
ཟད་བསྟན་པར་བྱ། །མདོ་དོན་སྨྲ་བ་དག་གིས་ནི། །དགོས་པ་བསྡུས་པའི་དོན་བཅས་དང་།།
ཚིག་དོན་བཅས་དང་མཚམས་སྦྱར་བཅས། །བརྒལ་ལན་བཅས་ཏེ་སྙད་པར་བྱ་ཞེས་སོ། །དེ་
ལ་དགོས་དོན་ནི་དགོས་འབྲེལ་ལོ། །བསྡུས་དོན་ནི་ལུས་རྣམ་གཞག་གོ །ཚིག་དོན་ནི་
སེམས་བསྐྱེད་ནས་ཚུལ་གཞན་གྱིས་བསྡུ་བའི་བར་ཏེ། དེ་ནི་མིང་དང་། ངེས་ཚིག་དང་རྣམ་
གྲངས་དང་། ལུང་རིགས་དང་། དོན་གྱི་ཤུགས་གྱི་སྒོ་ནས་བཤད་པ་སྡེ་རྣམ་པ་ལྔས་ཅི་རིགས་
སུ་བཤད་པར་བྱའོ། །མཚམས་སྦྱར་བ་ནི་བཤད་པ་ཡོངས་སུ་རྫོགས་པ་དང་། བཤད་པ་ལ་
འཇུག་པ་དང་རྒོལ་བ་དང་དྲི་བས་ལན་འདྲེན་པའི་མཚམས་སྦྱོར་གསུམ་ཡིན་ལ། འདིར་
སྐབས་དང་པོ་ལ་མཚམས་སྦྱོར་སུམ་ཅུ་རྩ་དྲུག་དང་། གཉིས་པ་ལ་ཉི་ཤུ་དང་། གསུམ་པ་ལ་
བཅུ་བཞི་དང༌། བཞི་པ་ལ་སུམ་ཅུ་རྩ་ལྔ་དང༌། ལྔ་པ་ལ་ཉི་ཤུ་རྩ་བདུན་དང༌། དྲུག་པ་ལ་
གཅིག་ ཉིད་དང༌། བདུན་པ་ལ་ལྔ་དང༌། སྐབས་བརྒྱད་པ་ལ་བཅུ་གསུམ་དང༌། དེ་ནས་
སྐབས་བར་བ་དང་བསྡུས་པའི་མཚམས་སྦྱོར་གཉིས་ཏེ། དེ་ལྟར་ན་མཚམས་སྦྱོར་བརྒྱ་ལྔ་
- 1 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅུ་རྩ་གསུམ་ཡོད་པ་ལས་སྐབས་ཀྱི་དང་པོར་བསྟན་པའི་མཚམས་སྦྱོར་བརྒྱད་ནི་སྐབས་ཀྱི་
གོ་རིམ་སྟོན་པའི་མཚམས་སྦྱོར་ཡིན་ལ། ལྷག་མ་རྣམས་ནི་ཅི་རིགས་སུ་སྦྱར་རོ། །རྒོལ་ལན་
ནི་ཆོས་ཀྱི་དབྱིངས་ལ་དབྱེར་མེད་ཕྱིར་ཞེས་པ་ནས། དེ་ལྟར་མཛད་པ་རྒྱ་ཆེའི་ཕྱིར་ཞེས་པའི་
བར་གྱི་རྒོལ་ལན་རྣམས་ཡིན་ནོ། །དོན་དེ་ལྟར་གནས་པ་ན་འདིར་ནི་སྤྱི་དོན་ལྔ་སྟེ། མཆོད་
བརྗོད་དང་། དགོས་འབྲེལ་དང་ལུས་རྣམ་པར་བཞག་པ་དང༌། ཡན་ལག་རྒྱས་པར་བཤད་
པ་དང༌། ཚུལ་གཞན་གྱིས་བསྡུ་བ་བཤད་པའོ། །དང་པོ་ལ་མཚམས་སྦྱར་བ་དང༌། རྩ་བས་
བསྟན་པ་དང༌། འགྲེལ་པས་བཤད་པ་སྟེ་གསུམ་པོ་འདི་ནི་ཐམས་ཅད་ལ་སྦྱར་བར་བྱའོ།།
དང་པོ་ནི་རེ་ཞིག་རྩོམ་པའི་དང་པོར་ཡུམ་ལ་ཕྱག་འཚལ་བ་གསུངས་སོ་ཞེས་ཚིག་རྣམ་པར་
སྦྱར་ཏེ་རེ་ཞིག་ནི་བཤད་པར་བྱ་བ་དུ་མ་ཡོད་པ་ལས་འོག་མ་རྣམས་ལ་ལྟོས་པའི་སྒྲ་ཡིན་ནོ།།
ཚུལ་ནི་ཡོན་ཏན་ཇི་ལྟ་བ་བཞིན་དུ་སྟེ་སྒྲོ་བཏགས་པ་མེད་པ་བརྗོད་པ་སྔོན་དུ་འགྲོ་བ་ཅན་ནོ།།
གང་གིས་ཞེ་ན་འཕགས་པ་བྱམས་པ་ཞེས་པ་སྟེ་འཕགས་པ་ནི་བཤད་ཟིན་ཏོ། །བྱམས་པ་ནི་
བྱམས་པ་འཇུག་པའི་མདོ་ལས་འཕགས་པ་འདི་སྔོན་དགེ་སློང་བློ་གྲོས་བརྟན་པ་ཞེས་བྱ་བར་
གྱུར་པ་ན། སེམས་ཅན་རྣམས་ཀྱི་སྒོའི་ཐེམ་པ་ལ་ཞབས་བཞག་ པ་ཙམ་གྱིས་མི་དེ་དག་
བྱམས་པའི་ཏིང་ངེ་འཛིན་དང་ལྡན་པར་གྱུར་ཏེ་དེ་ནས་དགེ་སློང་བྱམས་པ་ཞེས་བྱ་བའི་མིང་
ཐོབ་བོ་ཞེས་བཤད་དོ། །གང་གི་དོན་དུ་ཞེ་ན་རང་དོན་ནི་བདག་ཉིད་དམ་པའི་སྤྱོད་པ་དང་
མཐུན་པར་རབ་ཏུ་སྟོན་པ་སྟེ་བསྟན་པའི་ཕྱིར་རོ། །གཞན་དོན་ནི་བསྟན་བཅོས་ཀྱི་གདུལ་བྱ་
གཞན་དག་འདོད་པ་དང་ཡིད་ཆེས་པ་དང་རབ་ཏུ་དང་པའི་དད་པ་གསུམ་སྐྱེད་པའི་ཆེད་དུ་སྟེ་
དེའི་རྒྱུར་རོ། །ཡུལ་གང་ལ་ཞེ་ན་བཅོམ་ལྡན་འདས་ཞེས་སྨོས་ཏེ། བདུད་བཅོམ་འཇིགས་
མེད་སྐལ་བ་བཟང་པོ་དང༌། །སྲིད་པར་འགྲོ་ལས་འདས་དང་ཤེས་རབ་དང་། ཁུར་དང་བྲལ་
ཞིང་ཡོན་ཏན་དཔག་མེད་སྣོད། །ཡོན་ཏན་འདི་དག་རབ་རྒྱས་བཅོམ་ལྡན་འདས་ཞེས་འབྱུང་
-1
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
བ་ཡིན་ནོ། །རྣམ་པར་མི་རྟོག་པའི་ཡེ་ཤེས་འདི་དེ་ལྟ་བུ་ཡི་ཡོན་ཏན་དང་ལྡན་པའི་བཅོམ་
ལྡན་འདས་ཀྱི་མ་ཡིན་པས་ན་དེ་སྐད་དུ་བརྗོད་དེ། རྣམ་པར་མི་རྟོག་པར་བསྟོད་པ་ལས།
གང་སླད་སངས་རྒྱས་འཇིག་རྟེན་གཙོ། །ཐུགས་རྗེ་ཅན་རྣམས་ཁྱོད་ཀྱི་སྲས། །དེའི་སླད་དུ་
དགེ་མ་ཁྱོད། །སེམས་ཅན་ཀུན་གྱི་ཕྱི་མོ་ལགས། །ཞེས་བཤད་པ་ཡིན་ནོ། །སྟོབས་བཅུ་ལ་
སོགས་པའི་ཡོན་ཏན་རྣམས་སེམས་ཅན་ལ་ཕན་པ་དང་དཀོན་པ་དང་རྣམ་པར་མི་རྟོག་པར་
རིན་པོ་ཆེ་དང་འདྲ་བས་ནི་རིན་པོ་ཆེའོ། །དེ་ལས་བཟང་བའི་ཡོན་ཏན་གཞན་མེད་པས་ན་
ཕུལ་དུ་དབྱུང་དུ་མེད་པའོ། །དེ་ཟབ་ཅིང་རྒྱ་ཆེ་བས་ན་བློས་དཔག་ཏུ་མེད་པའོ། །དེ་དག་འདི་
ལས་འབྱུང་གནས་ཏེ་ཡུལ་དེ་ལ་དང་བའོ། །དང་བ་དེ་གང་གི་དོན་དུ་བསྐྱེད་ཅེ་ན། དང་བའི་
དོན་གྱི་ཤུགས་ཏེ་ནུས་པས་ཡུམ་ཉན་པ་ལ་སོགས་པ་ལ་འཇུག་པར་བྱ་བའི་ཕྱིར་ཏེ་དེའི་ཆེད་
དུའོ། །གལ་ཏེ་དང་བ་ལས་འཇུག་པ་དེ་ལྟ་ན་ཡང་ཞུགས་པ་ལས་ཅི་ཞིག་འབྱུང་ཞེ་ན།
ཞུགས་པ་ལས་ངེས་པར་ལེགས་པ་ཐམས་ཅད་ཐོབ་ལ། དེ་ལྟར་ནི་འཕགས་པ་བྱམས་པའི་
ཡེ་ཤེས་ཀྱིས་གྲུབ་བོ་ཞེས་འཆད་པ་ནི་སོ་སོ་རང་གིས་རིག་པ་ཞེས་པ་སྟེ། འདི་གཞན་གྱིས་
ཤེས་པར་མི་ནུས་ཀྱི་འོན་ཀྱང་བདེ་སྡུག་ལྟར་རང་རིག་གི་ཤེས་བྱ་ཡིན་ཏེ་ཇི་སྐད་དུ་ས་བཅུ་པ་
ལས། ཕྲ་ལ་ཤེས་དཀའ་དྲང་སྲོང་ཆེན་པོའི་ལམ། །མི་རྟོག་རྟོག་ཡུལ་མ་ཡིན་བལྟ་བར་
དཀའ། །རང་བཞིན་ཞི་ཞིང་འགག་མེད་འབྱུང་བ་མེད། །མཁས་གསལ་ཤེས་པས་ཁོང་དུ་
ཆུད་པ་ཡིན། །ཇི་ལྟར་བར་སྣང་གནས་ཀྱི་བྱའི་རྗེས། །ཤིན་ཏུ་སྨྲ་དཀའ་བསྟན་པར་མི་ནུས་
པ༑ ༑དེ་ལྟར་བདེ་གཤེགས་སྲས་ཀྱི་ས་རྣམས་ཀྱང་། །ཡིད་དང་སེམས་ཀྱི་ཡུལ་གྱིས་ཤེས་མི་
ནུས་ཞེས་གསུངས་སོ། །གལ་ཏེ་དེས་རང་རིག་ན་གཞན་མི་རིག་པར་འགྱུར་ཏེ་རང་དང་རང་
མ་ཡིན་པ་ཕན་ཚུན་སྤངས་ཏེ་གནས་པའི་འགལ་བ་ཡིན་པ་ན། དེ་གཉིས་རིག་པ་ཡང་འགལ་
བ་ཡིན་ཏེ་ཡུལ་ཐ་དད་ཀྱང་ཡུལ་ཅན་གཅིག་ན་ཧ་ཅང་ཐལ་བར་འགྱུར་བའི་ཕྱིར་རོ་ཞེ་ན།
-|
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མར་མེ་ལྟར་ཡེ་ཤེས་གཅིག་གིས་གཉིས་ཀ་གསལ་བས་སྐྱོན་མེད་དོ། །ཡེ་ཤེས་ཀྱི་ཞེས་པ་ནི་
རྣམ་པར་མི་རྟོག་པ་སྟེ་ཛྙཱ་ན་ཞེས་པའི་ཛྷཱ་རྟོགས་པ་དང་ན་དགག་པ་ལ་འཇུག་པས་སོ། །གལ་
ཏེ་རྣམ་པར་མི་རྟོག་པ་འདི་རྟོག་མེད་ལ་བརྗོད་ན་ནི་ནམ་མཁའ་ལ་སོགས་པ་ཡང་ཡེ་ཤེས་སུ་
ཐལ་བར་འགྱུར་རོ། །ཅིས་ཏེ་རྟོག་པ་མ་ཡིན་པ་ལ་བརྗོད་ན་ནི་བུམ་པ་ལ་སོགས་པ་ལ་ཐལ་
བར་འགྱུར་ཏེ་འཕགས་པའི་ལྷས་ཡེ་ཤེས་སྙིང་པོ་ལས། གལ་ཏེ་ཡེ་ཤེས་མི་ཤེས་ན། །ཤིང་ནི་
ཡེ་ཤེས་ཡིན་པར་ཐལ་ཞེས་བཤད་པ་ཡིན་ནོ། །དེ་སྟེ་རྟོག་པ་ཤས་ཆུང་བ་ལ་བརྗོད་ན་ནི་
བྱིས་པ་ལ་སོགས་པའི་རྟོག་པ་ལ་ཡང་ཐལ་བར་འགྱུར་རོ། །འོན་ཏེ་རྐྱེན་གྱིས་ཡུལ་མི་འཛིན་
པ་ལ་བརྗོད་ན་ནི་རྒྱལ་བ་ལ་སོགས་པ་ལ་ཐལ་བར་འགྱུར་རོ། །གང་ཡང་རྟོག་དཔྱོད་དང་
བྲལ་བས་དེར་འཇོག་ན་བསམ་གཏན་གཉིས་པ་ལ་སོགས་པ་ལའང་ཐལ་བར་འགྱུར་ཏེ།
མཛོད་ལས་རྟོགས་པའང་བསམ་གཏན་ཁྱད་པར་ཅན། །དེའི་གོང་ན་དཔྱོད་པའང་མེད་ཅེས་
བཤད་པའི་ཕྱིར་རོ། །འོན་ཏེ་ཡང་སེམས་དང་སེམས་བྱུང་ཞི་བས་དེར་བརྗོད་ན་འདུ་ཤེས་
མེད་པ་དང་འགོག་པ་ལ་ཞུགས་པ་ཡང་དེར་འགྱུར་ལ། མི་རྟོག་པའོ་སྙམ་དུ་སེམས་དཔའང་
རྟོག་པ་ཉིད་ཡིན་པས་འདི་ཇི་ལྟར་རྟོགས་པར་བྱ་ཞེ་ན། རྣམ་པར་དཔྱོད་པ་ལ་ཞུགས་པ་ཁྱོད་
ཉོན་ཅིག །འདི་ནི་སོ་སོར་རྟོག་པའི་ཤེས་རབ་ཀྱིས་ཆོས་རྣམས་ལ་ཡུན་རིང་དུ་བརྟགས་པས་
དངོས་པོའི་ཆ་ཤས་ཅུང་ཟད་ཀྱང་མི་དམིགས་པར་རིམ་གྱིས་བརྟན་པར་གྱུར་ནས་ནམ་ཞིག་
ཡུལ་གང་ལ་ཡང་རྣམ་པར་མི་རྟོག་ཅིང་འོད་གསལ་བའི་ཡེ་ཤེས་ཀྱི་སྣང་བ་རབ་འབྱམས་ཇི་
ཞིག་ལྟར་སྐྱེས་པ་ལ་བརྗོད་དེ་མདོར་ན་བདག་གཉིས་སུ་མི་རྟོག་པའི་བློ་སྒྲིབ་པའི་གཉེན་པོ་
བྱེད་པ་ནི་དེའི་དོན་ཡིན་པས་སྐྱོན་དེ་དག་མེད་དོ། །གལ་ཏེ་རྟོག་པ་ལས་མི་རྟོག་པ་འབྱུང་ན་
མི་མཐུན་པའི་རྒྱུ་ལས་འབྱུང་པས་སམ། རྒྱུ་མ་ཡིན་པ་ལས་འབྱུང་བར་འགྱུར་རོ་ཞེ་ན། སྤྲོས་
པ་མེད་པར་མོས་པས་ཞུགས་པ་ལས་སྤྲོས་པ་མེད་པ་ཐོབ་པ་དེ་ཇི་ལྟར་མི་མཐུན་པའི་རྒྱུ་ལས་
- 1
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
བྱུང་པ་ཡིན། ཅུང་ཟད་གཅིག་འགལ་བས་རྒྱུ་འབྲས་སུ་མི་རུང་ན་ནི་བསིལ་བའི་ཙན་དན་
ལས་མེ་མི་འབྱུང་བར་ཐལ་བར་འགྱུར་རོ། །ཡེ་ཤེས་དེ་ཡོད་པར་ནི་ངག་འབྲས་རྟགས་ལས་
སྐྱེས་པའི་རྗེས་དཔག་གིས་གྲུབ་པ་ཡིན་ཏེ། དེས་ན་ཡེ་ཤེས་དེས་ཡུལ་ལ་དང་བ་ལས་ལེགས་
པ་ཐམས་ཅད་ཐོབ་པ་རྒྱུད་ནས་སྐྱེས་པ་བཟུང་བ་ཙམ་གྱིས་རྒྱུ་འབྲས་སུ་གྲུབ་པ་ཡིན་གྱི་ཚད་
མ་ལྔས་ནི་མ་ཡིན་ཏེ་དེ་སྐྱེས་ནས་མ་དམིགས་པ་མེད་པའི་ཕྱིར་ཏེ་ཡོད་ན་ནི་སྤངས་རྟོགས་
ལས་ཉམས་པ་སྲིད་པར་ཐལ་བའི་ཕྱིར་རོ། །དེའང་མཉམ་གཞག་གིས་བཟུང་ན་མཉམ་
གཞག་དངོས་པོའི་ཡུལ་ཅན་དང་རྒྱུ་འབྲས་དོན་དམ་པའི་བདེན་པར་འགྱུར་བས་རྗེས་ཀྱི་
ཤེས་པས་བཟུང་སྟེ་ངེས་པ་ནི་ཐེ་ཚོམ་མེད་པ་དང་གཙོ་བོའི་ནི་དང་པོའི་རྒྱུ་ཉིད་དོ། །
རྩ་བ་བཤད་པ་ལ་དོན་དངོས་དང༌། དེ་རྒོལ་ལན་གྱིས་གཏན་ལ་དབབ་པ་
གཉིས་ལས། དང་པོ་ལའང་བསྟོད་པ་དང༌། ཕྱག་འཚལ་བ་གཉིས་སོ། །དང་པོ་ལ་བཞེད་པ་
སྒྲུབ་པར་བསྟོད་པ་དང༌། དངོས་པོ་བསྐྱེད་པར་བསྟོད་པ་གཉིས་ལས། དང་པོ་ལ་དོན་
གསུམ་གྱི་གཞི་ཤེས་ལ་བསྟོད་པ་ནི་ཉན་ཐོས་ཞེས་པ་སྟེ་འདི་ལ་ཤྭ་བ་ཀ་ཞེས་པའི་ཤྭ་བ་ན་
ཐོས་པ་དང་། ཀ་ཡ་སྒྲོགས་པ་སྟེ་ཐེག་པ་ཆེན་པོ་ཐོས་པ་ཙམ་དུ་སྒྲོགས་པའི་ཕྱིར་ཏེ་དམ་པའི་
ཆོས་པདྨ་དཀར་པོ་ལས། མགོན་པོ་དེ་རིང་བདག་ཅག་ཉན་ཐོས་འགྱུར། །བྱང་ཆུབ་དམ་པ་
ཡང་དག་སྒྲོགས་པར་བགྱི། །བྱང་ཆུབ་པའི་སྒྲ་ཡང་རབ་ཏུ་བརྗོད། །དེ་བས་བདག་ཅག་ཉན་
ཐོས་མི་ཟད་འདྲ་ཞེས་གསུངས་པ་བཞིན་ནོ། །ཡང་ན་རང་གི་རྟོགས་པ་གཞན་ལས་ཐོས་པ་
ལས་ལྟོས་ལ་རང་ཉིད་ཀྱང་ངག་ཏུ་སྒྲ་སྒྲོགས་པས་གཞན་ལ་འཆད་པ་ནི་འཕགས་པའི་གང་
ཟག་གཞན་ལ་མེད་པའི་ཕྱིར་ཏེ། རེ་ཞིག་རང་སངས་རྒྱས་རྣམས་ནི་སྲིད་པ་ཐ་མའི་ཚེ་གཞན་
ལས་མི་ཉན་ཞིང་སྒྲ་མེད་པར་ཆོས་སྟོན་པ་ཁོ་ན་ཡིན་ནོ། །བྱང་ཆུབ་སེམས་དཔའ་རྣམས་ནི་
འཇིག་རྟེན་ཆོས་མཆོག་མན་ཆད་དུ་ལུང་ལ་བརྟེན་ནས་འཆད་ལ། ས་བདུན་པ་མན་ཆད་དུ་
HIS
- 1
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་པ་དང༌། ས་བརྒྱད་པ་ཡན་ཆད་དུ་མཉམ་པར་བཞག་པ་ཙམ་གྱིས་གཞན་གྱི་ཁ་དང་
གཟུགས་དང་ནམ་མཁའ་ལས་ཀྱང་ཆོས་ཀྱི་སྒྲ་འབྱུང་བས་དབང་འབྱོར་བས་སྟོན་པ་ཡིན་ཏེ་
མདོ་སྡེའི་རྒྱན་ལས། སེམས་དཔའ་མཆོག་གི་སྟོན་པ་ནི། །ལུང་དང་རྟོགས་དང་དབང་འབྱོར་
ལས། ཁ་དང་གཟུགས་ནི་ཐམས་ཅད་དང་། །ནམ་མཁའ་ལས་ཀྱང་འབྱུང་བ་ཡིན་ཞེས་གང་
གསུངས་པ་ཡིན་ནོ། །སངས་རྒྱས་རྣམས་ཀྱང་གསང་བ་བསམ་གྱིས་མི་ཁྱབ་པའི་མདོ་ལས།
གང་གི་ནུབ་མོ་མངོན་པར་སངས་རྒྱས་ནས་མྱ་ངན་ལས་འདས་པའི་བར་དུ་ཡི་གེ་གཅིག་ཀྱང་
མ་གསུངས་ཏེ་དབུགས་འབྱུང་རྔུབ་དང་རྟོག་པ་དང་དཔྱོད་པ་མེད་པའི་ཕྱིར་རོ་ཞེས་གསུངས་
པའི་ཕྱིར་སྒྲ་མེད་པར་སྟོན་པ་ཁོ་ན་ཡིན་ཏེ། དེའི་ཕྱིར་འདི་ཁོ་ན་ཐོས་སྒྲོགས་པ་ཡིན་ནོ།།
དབྱེ་བ་ནི་སྤྲུལ་པ་དང་། བྱང་ཆུབ་ཆེན་པོར་འགྱུར་བ་དང་། མངོན་པའི་ང་རྒྱལ་ཅན་དང་། ཞི་
བ་བགྲོད་པ་ཕྱོགས་གཅིག་པའི་ཉན་ཐོས་བཞི་ལས་ཐ་མ་འདི་ནི་དབུ་མ་བ་མི་འདོད་དེ། འགྲོ་
བ་ཐམས་ཅད་དེ་བཞིན་གཤེགས་པའི་སྙིང་པོ་ཅན་དུ་འདོད་པའི་ཕྱིར་རོ། །དེ་དག་ནི་སྡུག་
བསྔལ་ཞི་བ་ཚོལ་ལོ། །རྣམས་ནི་མང་པོ་བརྗོད་པ་སྟེ་དེས་ནི་རྟེན་བསྟན་ནོ། །གཞི་ཀུན་
བདག་མེད་པར་ཤེས་པ་ཉིད་ནི་ཐབས་སོ། །སྡུག་བསྔལ་ཉེ་བར་ཞི་བ་གཉིས་སུ་ཁྲིད་པར་
མཛད་པ་གང་ཡིན་པ་ནི་འབྲས་བུ་བསྟན་ནོ། །འདིར་གང་ཡིན་པའི་ཉན་ཐོས་ཀྱི་ཡུམ་དེ་ལ་
ཞེས་མངོན་པར་འབྲེལ་ཏེ་གང་དང་དེ་ནི་རྟག་ཏུ་འབྲེལ་བའི་ཕྱིར་རོ། །དེ་བཞིན་དུ་ཕྱི་མ་ལ་
ཡང་སྦྱར་བར་བྱའོ། །ལམ་ཤེས་ལ་བསྟོད་པའི་རྟེན་ནི་འགྲོ་བ་ལ་ཕན་པར་བྱེད་པའི་བྱང་
ཆུབ་སེམས་དཔའ་རྣམས་སོ། །ཐབས་ནི་བྱང་ཆུབ་གསུམ་གྱི་ལམ་ཐམས་ཅད་ཤེས་པ་ཉིད་
ཀྱིས་སོ། །འབྲས་བུ་ནི་འཇིག་པ་དང་ལྡན་པས་ན་འཇིག་རྟེན་ཏེ་དེ་དག་འདོད་པའི་དོན་མཐོ་
རིས་དང་ཐར་པ་སྒྲུབ་པར་མཛད་པ་གང་ཡིན་པའོ། །རྣམ་མཁྱེན་ལ་བསྟོད་པའི་ཐབས་ནི་
རྣམ་མཁྱེན་གང་དང་ཡང་དག་ལྡན་པས་སོ། །འདིར་གང་དང་ཞེས་པའི་སྤྱི་སྒྲ་བྱེ་བྲག་ལ་
- [ f -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །
འཇུག་པའི་རྒྱུ་ནི་ཛཱ་མད་ཨག་ནིའི་བུ་ར་མ་ཞེས་པ་ལྟ་བུ་ཁྱད་པར་གྱི་སྒྲ་ཉེ་བར་སྦྱར་བས་སྤྱི་
སྒྲས་བྱེ་བྲག་གོ་བ་དང༌། སེན་དྷ་པ་འོན་ཅིག་ཅེས་པ་ལྟ་བུ་སྐབས་ཀྱིས་གོ་བ་དང༌། འགའ་
ཞིག་འོ་སོ་ཞེས་པས་རིའམ་ཤིང་ལ་མི་གོ་བར་སྐྱེས་བུ་གོ་བ་ལྟ་བུ་ཤུགས་ཀྱིས་གོ་བ་དང༌།
བེའུ་དང་བཅས་པའི་དྲུས་མ་དང་། བེའུ་མེད་པའི་དུས་མ་ཞེས་པ་ལྟ་བུ་ལྡན་པ་དང་བྲལ་བའི་
སྒྲ་ལས་དོན་གོ་བའང་ཡོད་པ་ལས་ཁ་ཅིག་རྣམ་མཁྱེན་ལ་བསྟོད་པའི་སྐབས་ཉིད་ལས་གོ་བ་
ཡིན་ནོ་ཞེས་ཟེར་བ་དེ་ནི་མ་ཡིན་ཏེ་སྐབས་ནི་སྒྲ་མེད་པའི་རྩོམ་པ་ཙམ་ཡིན་པ་ན་འདིར་དེ་
མེད་པས་སྐབས་ཀྱི་ནུས་པ་སྤྱིའི་སྒྲ་ལ་འཇུག་པ་མེད་པའི་ཕྱིར་རོ། །དེས་ན་ཐུབ་རྣམས་ཞེས་
ཁྱད་པར་གྱི་སྒྲ་ཉེ་བར་སྦྱར་བ་དང་། རྣམ་པ་ཀུན་ལྡན་སྣ་ཚོགས་འདི་གསུང་བ་ཞེས་བརྗོད་
པའི་སྒྲའི་དོན་གྱི་ཤུགས་ཀྱིས་ཡིན་ཏེ་དོན་དེ་ནི་རྣམ་མཁྱེན་ཁོ་ན་དང་འབྲེལ་བའི་ཕྱིར་རོ།།
རྟེན་ནི་སྐུ་གསུང་ཐུགས་ཀྱིས་མི་དགེ་བ་ཐུབ་པས་ན་ཐུབ་རྣམས་སོ། །ཡང་ན་སྐུ་གསུང་
ཐུགས་ཐུབ་པ་ཐུན་མོང་མ་ཡིན་པ་གསུམ་པ་དེའི་མཐའ་གཞན་གྱིས་མི་ཤེས་པ་ཡིན་ཏེ་དེ་ནི་
གསང་བ་བསམ་གྱིས་མི་ཁྱབ་པའི་མདོ་བཞིན་དུ་བཤད་པར་བྱའོ། །འབྲས་བུ་ནི་བདེན་པ་
གཉིས་ཀྱི་རྣམ་པ་ཀུན་དང་ལྡན་པའི་མདོའི་སྡེ་ལ་སོགས་པ་སྣ་ཚོགས་པ་འདི་གསུང་བའོ།།
དངོས་པོ་སྐྱེས་པར་བསྟོད་པ་ནི་ཉན་ཐོས་བྱང་ཆུབ་སེམས་དཔའི་ཚོགས་བཅས་སངས་རྒྱས་
ཀྱི་ནི་ཡུམ་ཞེས་པ་འདི་ཡིན་ནོ། །རྟེན་ཐབས་འབྲས་བུ་གསུམ་གྱིས་འཆད་པ་ནི་ཨ་ཐུང་ལ་ཐ་
ཤའི་ཡིན་ནོ། །ཕྱག་འཚལ་བའི་ནི་དེ་ལ་ཞེས་པས་ཕྱག་གི་ཡུལ་དཀོད་ནས། ཕྱག་འཚལ་
ཞེས་པ་ནི་དེ་ལ་ཕྱག་འཚལ་བ་ལས་སུ་སྒྲུབ་པ་སྟེ་རབ་ཏུ་འདུད་པར་བྱེད་པ་ཡིན་ནོ། ། །
རྒོལ་ལན་གྱིས་གཏན་ལ་དབབ་པ་ལ་བཞི་སྟེ། གོ་རིམ་ངེས་པའི་དོན་དང་།
གྲངས་ངེས་པའི་དོན་དང་། ཡུམ་དང་སྲས་ཀྱི་དོན་དང་། བསྟོད་ཕྱག་གི་ཡུལ་དུ་བཞག་པའི་
ཀུན་ཤེས་པའི་དོན་རྒོལ་ལན་གྱིས་གཏན་ལ་དབབ་པའོ། །དང་པོ་ནི་གལ་ཏེ་བསྟོད་པ་འདི་
- 1 ༣ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་མདོ་དང་གོ་རིམ་མི་མཐུན་ཏེ་མདོ་ལས་དང་པོ་རྣམ་མཁྱེན་གསུངས་པའི་ཕྱིར་རོ་ཞེ་ན།
འདིའི་ལན་ལ་གཉིས་ལས་དང་པོ་གཞན་གྱི་ལན་དགག་པ་ལའང་རྒོད་པ་ནི་ཁ་ཅིག་ན་རེ་
སྐྱོན་དེ་ནི་མེད་དེ་འདི་ནི་གླེང་གཞིའི་ལེའུའི་འགྲེལ་པ་ཡིན་པས་དེ་དང་མཐུན་པའི་ཕྱིར་རོ།།
དེ་ལས་འདི་སྐད་དུ་བཅོམ་ལྡན་འདས་བྱ་རྒོད་ཀྱི་ཕུང་པོའི་རི་ལ་དགེ་སློང་ལྔ་སྟོང་ཙམ་དང་
ཐབས་ཅིག་ཏུ་བཞུགས་ཏེ་ཐམས་ཅད་ཀྱང་དགྲ་བཅོམ་པ་ཟག་པ་ཟད་པ་ཞེས་པ་ལ་སོགས་
པ་གསུངས་པ་དེ་བསྡད་པ་ནི་ཚིག་རྐང་པ་དང་པོ་ཡིན་ནོ། །དེའི་ རྗེས་ལ་བཟང་སྐྱོང་ལ་
སོགས་པའི་བྱང་ཆུབ་སེམས་དཔའ་མང་པོ་དང་ཡང་ཐབས་ཅིག་སྟེ་བསྐལ་པ་གྲངས་མེད་པ་
ནས་སྨོན་ལམ་ཤིན་ཏུ་བརྩམས་པ། བཞིན་འཛུམ་པ་དང་ལྡན་པ། སྲོང་པོར་སྨྲ་བ་ཁྲོ་གཉེར་
མེད་པ། ཆོས་ཐམས་ཅད་སྣང་བ་བདུན་ལ་སོགས་པ་ལྟ་བུར་ཁོང་དུ་ཆུད་པ་ཞེས་བྱ་བ་ལ་
སོགས་པ་གསུངས་པ་དེ་སྡུད་པར་བྱེད་པ་ནི་ཚིག་རྐང་པ་གཉིས་པ་ཡིན་ནོ། །དེ་ལྟར་དེ་
བཞིན་གཤེགས་པའི་སྤྲུལ་པའི་སྐུ་ནི་དགེ་སློང་དང་། དགེ་སློང་མ་དང༌། དགེ་བསྙེན་དང་
དགེ་བསྙེན་མ་རྣམས་དང་ལྷན་ཅིག་ཏུ་བཞུགས་ལ། ལོངས་སྤྱོད་རྫོགས་པའི་སྐུ་ནི་བྱང་ཆུབ་
སེམས་དཔའི་འཁོར་དང་ཐབས་ཅིག་ཏུ་བཞུགས་ཏེ། དེ་ལྟར་ན་སྐུ་གཉིས་ཀྱི་འཁོར་བསྟན་
པ་འདི་ནི་མདོ་སྡེ་ཐམས་ཅད་ཀྱི་ཐུན་མོང་གི་གླིང་གཞི་ཡིན་ནོ། །
ད་ནི་ཡུམ་གྱི་གླེང་གཞི་ཁྱད་པར་དུ་འཆད་པ་ནི་དེ་ནས་དེའི་ཚེ་བཅོམ་ལྡན་
འདས་ཉིད་ཀྱིས་གདན་སེངྒེའི་ཁྲི་བཤམས་ནས་སྐུ་དྲང་པོར་བསྲང་དྲན་པ་མངོན་དུ་བཞག་
ནས་དཀྱིལ་མོ་དཀྲུང་བཅས་ཏེ་བཞུགས་སོ་ཞེས་བྱ་བ་ལ་སོགས་པའི་དོན་གསུམ་སྟེ། ཏིང་ངེ་
འཛིན་གྱི་ཆོ་འཕྲུལ་དང་རྫུ་འཕྲུལ་གྱི་ཆོ་འཕྲུལ་དང་། ཆོས་སྣང་བའི་ཆོ་འཕྲུལ་ལོ། །དང་པོ་
ལ་ཏིང་ངེ་འཛིན་རྒྱལ་པོའི་ཆོས་འཕྲུལ་དང་། སེངྒེ་རྣམ་པར་རོལ་པའི་ཆོ་འཕྲུལ་གཉིས་ལས་
དང་པོ་ནི་ཏིང་ངེ་འཛིན་རྒྱལ་པོ་ལ་མཉམ་པར་བཞག་ནས་བཞེངས་ཏེ་ཡན་ལག་དང་ཉིང་
- 1
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༦༩
ལག་ལས་འོད་ཟེར་འགྱེད་པ་དང༌། བ་སྤུའི་ཁུང་བུ་ནས་འོད་ཟེར་འགྱེད་པ་དང་རང་བཞིན་
གྱིས་འོད་འགྱེད་པ་དང་། ལྗགས་ཀྱི་དབང་པོ་ལས་འོད་ཟེར་འགྱེད་པ་སྟེ་དེ་ལྟར་རྣམ་པ་བཞི་
མཛད་དོ། །དེ་ལ་འོད་ཟེར་ནི་དྲུག་སྟེ་དཀར་པོ་དང༌། སེར་པོ་དང༌། དམར་པོ་དང༌། སྔོན་པོ་
དང༌། ལེབ་རྒན་དང་འོད་གསལ་བའོ། །དེ་དག་ཕྱོགས་བཅུར་འཕྲོས་པས་ན་དྲུག་ཅུ་ཡིན་ལ།
འོད་ཟེར་འབྱུང་བའི་གནས་གཉིས་ཡོད་པ་རྣམས་ལ་དྲུག་ཅུ་དྲུག་ཅུ་ཞེས་གཉིས་སྨོས་པ་ཡིན་
ནོ༑ ༑དེ་ལ་ནང་ནས་བྱུང་བ་ནི་འོད་ཟེར་རོ། །པགས་པ་ལས་བྱུང་བ་ནི་འོད་དོ། །འོད་ཟེར་དེ་
དག་གི་ལས་ནི་གཉིས་ཏེ་འཇིག་རྟེན་གྱི་ཁམས་ཀུན་ནས་སྣང་བར་བྱེད་པ་དང་། སེམས་ཅན་
རྣམས་ལ་ཕན་འདོགས་པའོ། །གང་ཡང་ལྗགས་ཀྱི་དབང་པོའི་འོད་ཟེར་ལས་པདྨ་བྱུང་པ་དེ་
ནི་བྱང་ཆུབ་སེམས་དཔའ་རྣམས་སྐྱོན་མེད་པར་འཇུག་པའི་རྟགས་ཡིན་ལ། པདྨ་ལ་སངས་
རྒྱས་རྣམས་བཞུགས་ནས་ཆོས་སྟོན་པ་ནི་བྱང་ཆུབ་སེམས་དཔའ་དེ་དག་སངས་རྒྱས་ནས་
ཕྱོགས་ཕྱོགས་སུ་ཡུམ་སྟོན་པར་འགྱུར་བའི་ལྟས་ཡིན་ནོ། །གཉིས་པ་ནི་སེངྒེ་རྣམ་པར་རོལ་
པའི་ཏིང་ངེ་འཛིན་ལ་མཉམ་པར་བཞག་ནས་སྣོད་ཀྱི་འཇིག་རྟེན་ལ་བྱི་དོར་བྱ་བ་དང་།
སེམས་ཅན་གྱི་འཇིག་རྟེན་ལ་ཕན་བདགས་པའི་ལས་གཉིས་གཉིས་མཛད་དེ། དང་པོ་ནི་
གཡོ་བ་དང༌། འགུལ་བ་དང་། ལྡེག་པ་དང་། འཐོ་བ་དང༌། དམའ་བ་སྟེ་ལྔ་བསྟན་པ་ཡིན་
ལ༑ གཉིས་པ་ནི་དེའི་ཚེ་སྟོང་གསུམ་ལ་སོགས་པའི་མི་ཁོམ་པ་བརྒྱད་དུ་སྐྱེ་བ་དང་དབུལ་པོ་
ལ་སོགས་པ་མེད་པར་མཛད་དོ། །རྫུ་འཕྲུལ་གྱི་ཆོ་འཕྲུལ་ལ་སྤྲུལ་པའི་ཆོ་འཕྲུལ་དང་། བྱིན་
གྱིས་བརླབས་ཀྱི་ཆོ་འཕྲུལ་ལོ། །དང་པོ་ནི་ཁོར་ཡུག་བྱེ་བ་ཕྲག་བརྒྱའི་ནང་གི་སྐལ་བ་དང་
ལྡན་པའི་ལྷ་དང་མི་ཐམས་ཅད་ཀྱི་མདུན་ན་དེ་བཞིན་གཤེགས་པ་རང་ཉིད་སྣང་བར་བྱས་པ་
ཡིན་ནོ། །གཉིས་པ་ནི་བཅོམ་ལྡན་འདས་ཀྱི་དབུའི་སྟེང་གི་ནམ་མཁའ་ལ་ལྷ་དང་མི་རྣམས་
ཀྱིས་ཕུལ་བའི་མཆོད་རྫས་རྣམས་ལ་མེ་ཏོག་གི་ཁང་པ་བརྩེགས་པ་སྟོང་གསུམ་གྱི་ཚད་
- །
། -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཉམ་པ་རྒྱན་ཐམས་ཅད་ཀྱིས་མཛེས་པ་བྱས་པ་ཡིན་ནོ། །ཆོས་སྣང་བའི་ཆོ་འཕྲུལ་ལ།
འཇིག་རྟེན་གྱི་ཁམས་བསྟན་པའི་ཆོ་འཕྲུལ་དང་། འཁོར་བསྡུད་པའི་ཆོ་འཕྲུལ་ལོ། །དང་པོ་
ནི་དེ་ནས་ཡང་འོད་བཀྱེ་ནས་ཕྱོགས་བཅུའི་སེམས་ཅན་རྣམས་ཀྱིས་མི་མཇེད་ཀྱི་འཇིག་རྟེན་
འདི་ན་བདག་ཅག་གི་སྟོན་པ་འཁོར་དང་བཅས་པ་མཐོང་བར་མཛད་པ་ཡིན་ནོ། །གཉིས་པ་
ནི་ཤར་ཕྱོགས་ཀྱི་འཇིག་རྟེན་གྱི་ཁམས་རིན་ཆེན་ཡོད་པ་ན་དེ་བཞིན་གཤེགས་པ་རིན་ཆེན་
འབྱུང་གནས་ལ་འཁོར་གྱི་གཙོ་བོ་བྱང་ཆུབ་སེམས་དཔའ་འོད་ཟེར་ཀུན་ནས་འབྱུང་བ་དང་།
ལྷོ་ཕྱོགས་ཀྱི་འཇིག་རྟེན་གྱི་ཁམས་མྱ་ངན་མེད་པ་ན་དེ་བཞིན་གཤེགས་པ་མྱ་ངན་མེད་པའི་
དཔལ་ལ་འཁོར་གྱི་གཙོ་བོ་བྱང་ཆུབ་སེམས་དཔའ་མྱ་ངན་མེད་པ་ལ་སོགས་པ་ཕྱོགས་བཅུའི་
སངས་རྒྱས་ཀྱི་ཞིང་ནས་བྱང་ཆུབ་སེམས་དཔའ་སངས་རྒྱས་རྣམས་ཀྱིས་བསྐུར་བའི་རིན་པོ་
ཆེ་རྣམ་པ་སྣ་ཚོགས་པའི་པདྨ་ཆེན་པོ་ངོ་མཚར་ཅན་དང་བཅས་ནས་འདུས་པ་ཡིན་ཏེ་དེའི་ཚེ་
མི་མཇེད་ཀྱི་འཇིག་རྟེན་གྱི་ཁམས་འདི་འཇམ་དཔལ་གཞོན་ནུར་གྱུར་པ་དང་ལྷའི་བུ་བློ་གྲོས་
ཤིན་ཏུ་བརྟན་པར་འདུག་པའི་སངས་རྒྱས་མེ་ཏོག་ཀུན་ནས་རྒྱས་པའི་སངས་རྒྱས་ཀྱི་ཞིང་
པདྨོ་ཅན་བཞིན་དུ་གྱུར་རོ། །བཅོམ་ལྡན་འདས་ནི་དེར་ལྷ་དང་བཅས་པའི་འཇིག་རྟེན་འདུས་
པར་མཁྱེན་ནས་བྱང་ཆུབ་སེམས་དཔའ་རྣམས་ཀྱིས་ཕུལ་བའི་པདྨ་རང་རང་གི་ཕྱོགས་བཅུར་
གཏོར་ནས་དུས་གསུམ་དུ་དགེ་བའི་ཡུམ་སྟོན་པར་མཛད་དེ། གསུང་རྣམ་པར་དག་པ་ལས་
བསྟོད་པ་ལས། ཁྱོད་ཀྱི་བཀའ་ནི་ཐོག་མ་དང་། །བར་དང་ཐ་མར་དགེ་བ་དག །ཐོས་དང་
སེམས་དང་སྒོམ་པ་ན། །དེ་སྒྲུབ་པ་ལ་བདུད་རྩིར་འགྱུར་ཞེས་བཤད་པ་ཡིན་ནོ། །དེ་དག་ནི་
སློབ་དཔོན་དབྱིག་གཉེན་གྱི་གཞུང་གྱི་འགྲེལ་པ་བཞིན་བཀོད་པ་ཡིན་ནོ། །དེ་ལྟར་སྟོན་པ་
དང་ཡུལ་དང་འཁོར་ལ་སོགས་པ་ངེས་པ་ཅན་བཀོད་པ་ནི་གཞན་འཇུག་པ་དང་རང་ཉིད་
ཚད་མར་གྲུབ་པར་བྱ་བའི་བསྡུས་པ་པོས་བྱས་པ་ཡིན་ཏེ་བརྒྱད་སྟོང་པའི་དོན་བསྡུས་པ་
བ 2 [） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། fe
ལས། དད་ལྡན་འཇུག་པའི་ཡན་ལག་ཏུ། །སྟོན་པ་དབང་པོ་འཁོར་དང་ནི། །ཡུལ་དུས་དག་
ཀྱང་ངེས་བསྟན་པ། །སྡུད་པོ་རང་ཉིད་ཚད་མར་ནི། །རབ་གྲུབ་ཕྱིར་ཡིན་འཇིག་རྟེན་ན།།
ཡུལ་དང་དུས་ཀྱིས་ཉེར་མཚོན་ཞིང་། །དབང་པོར་བཅས་པ་སྨྲ་བ་ཡི། །སྨྲ་པོ་ཚད་མར་རྗེས་
སུ་རྟོགས་ཞེས་བཤད་པ་ཡིན་ནོ། །དོན་དེ་དག་བསྡུད་པ་ནི་ཚིག་རྐང་པ་གསུམ་པ་སྟེ་དེས་ན་
འདི་ནི་གླེང་གཞིའི་ལེའུའི་འགྲེལ་པ་ཡིན་ནོ་ཞེས་ཟེར་རོ། །
གཉིས་པ་དེ་དགག་པ་ནི་དེ་ནི་མ་ཡིན་ཏེ་ལུང་མེད་ཅིང་རིགས་པས་མི་འཐད་
ལ་སྔོན་གྱི་སློབ་དཔོན་རྣམས་གྱི་གཞུང་དང་མི་མཐུན་པའི་ཕྱིར་རོ། །དང་པོ་ནི་རིན་པོ་ཆེ་སྒྲོན་
མ་ལས་གླེང་བཞི་རྒྱས་པར་བཀའ་སྩལ་དོན་མཆོག་རྣམས། །ལེགས་པར་བསྡུས་པ་ཕྱག་
འཚལ་ཚིགས་བཅད་ཡིན་ཞེས་བཤད་པ་དེ་ནི་ལུང་དུ་མི་རུང་སྟེ་དེ་ནི་བོད་ཀྱིས་སྦྱར་བར་
མཁས་པ་རྣམས་ལ་གྲགས་པའི་ཕྱིར་རོ། །གཉིས་པ་ནི་ཉན་ཐོས་དང་བྱང་ཆུབ་སེམས་དཔའ་
དང་རང་སངས་རྒྱས་ལ་སོགས་པ་སྒྲ་ཅུང་ཟད་ཅིག་མཐུན་པས་འགྲེལ་པར་རྟོག་ན་ནི་ཚིགས་
སུ་བཅད་པ་འདི་གསུང་རབ་མ་ལུས་པའི་འགྲེལ་པར་འགྱུར་ཏེ་གསུང་རབ་ཐམས་ཅད་ཀྱང་
ཆོ་འཕྲུལ་གསུམ་གྱིས་མ་གསུངས་པ་མེད་པའི་ཕྱིར་རོ། །གསུམ་པ་ནི་འཕགས་པ་རྣམ་གྲོལ་
སྡེ་ལ་སོགས་པའི་གཞུང་གང་དུ་ཡང་འདི་དེའི་འགྲེལ་པར་མར་སྦྱར་པའི་ཕྱིར་ཏེ། དེའི་རྒྱུ་
མཚན་ཡང་བསྟན་བཅོས་འདིས་ཡུམ་གྱི་དོན་ཤིན་ཏུ་རྟོགས་པར་བཀའ་བ་མངོན་པར་རྟོགས་
པའི་རིམ་པ་རྣམས་བསྡུས་ཀྱི་གཞན་ནི་མ་ཡིན་ཏེ། ཇི་ལྟར་གང་གི་ལྷ་མོ་བསྐལ་པ་སྐར་མ་ལྟ་
བུ་ལ་གསེར་གྱི་མེ་ཏོག་ཏུ་འཚང་རྒྱ་བ་དང་། དགེ་སློང་བརྒྱ་ཕྲག་དྲུག་ཅུ་བསྐལ་པ་སྐར་མ་ལྟ་
བུ་ལ་མེ་ཏོག་བཀྲམ་པ་ཞེས་བྱ་བ་བསྐལ་པ་སྟོང་ཕྲག་ཉི་ཤུ་ཐུབ་པར་འཚང་རྒྱ་བ་དང་། རྟག་
ཏུ་ངུ་དང་ཆོས་འཕགས་དང་ཡོངས་སུ་གཏད་པ་ལ་སོགས་པ་མང་པོ་ཞིག་མ་བསྡུས་པ་དེ་
བཞིན་དུ་འདི་ཡང་ཡིན་ནོ། །གལ་ཏེ་དེ་དག་ཀྱང་དོན་གྱི་ཤུགས་ཀྱིས་བསྡུས་པར་རྟོག་ན་
-
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཕགས་པ་ནོར་བཟང་གིས་དགེ་བའི་བཤེས་གཉེན་བསྟེན་པ་དང་། སྒྱུ་མ་མཁན་བཟང་པོ་
ལུང་བསྟན་པ་ལ་སོགས་པ་ཡང་འདིས་བསྡུས་པར་འགྱུར་ཏེ་སྒྲས་དངོས་ཤུགས་ལ་བསྟན་པ་
དང༌། མ་བསྟན་པར་ཁྱད་པར་མེད་པའི་ཕྱིར་རོ། །དེས་ན་བསྟན་བཅོས་འདིས་ཡུམ་གསུམ་
པོ་ཐམས་ཅད་བསྡུས་སོ་ཞེས་ཟེར་བ་དེ་ནི་མ་ཡིན་ཏེ། སློབ་དཔོན་དག་གིས་སྐབས་སུ་བབ་
པ་དང་ཞར་ལས་བྱུང་པའི་མདོ་གཉིས་གཉིས་སུ་ཕྱེ་བ་དེ་མ་རྟོགས་པར་སྣང་བའི་ཕྱིར་དང༌།
ཐུབ་པ་དགོངས་པའི་རྒྱན་ལས་མདོའི་དོན་ཐམས་ཅད་ནི་དེའི་རྒྱན་ཚིག་ལེའུར་བྱས་པས་
བསྡུས་པ་མེད་དོ་ཞེས་བྱ་བ་དང་། སློབ་དཔོན་ཆོས་ཀྱི་བཤེས་གཉེན་གྱིས་ཚིག་ལེའུར་བྱས་
པས་ཅིའི་ཕྱིར་གླེང་གཞི་དང་བྱམས་པ་རང་ཉིད་ཀྱིས་ཞུས་པའི་ལན་དུ་མདོའི་དོན་རྟོགས་
དཀའ་པ་ཙམ་ཞིག་བསྡུས་པར་ཟད་ཀྱི་རྟོགས་པར་སླ་བ་དེ་དག་ནི་དགོས་པ་དང་མི་ལྡན་
པས་འབད་པའི་གནས་མ་ཡིན་ནོ་ཞེས་བཤད་པ་དེ་མ་མཐོང་བར་སྣང་བའི་ཕྱིར་རོ། །དེའི་
ཕྱིར་གང་ཞིག་བསྡུས་པ་དང་མ་བསྡུས་པའི་མདོའི་དབྱེ་བ་ནི་སློབ་དཔོན་སེངྒེ་བཟང་པོའི་
བརྒྱད་སྟོང་པའི་འགྲེལ་པར་ལྟའོ། །
གཉིས་པ་རང་གི་ལན་ནི་མཆོད་པར་བརྗོད་པ་ལ་མདོ་དང་གོ་རིམ་མཐུན་པ་
དགོས་ཞེས་བྱ་བ་འདི་ནི་ལུང་དང་རིགས་པ་གཉིས་ཀ་མ་ཡིན་ནོ། །འདི་ལྟར་གོ་རིམ་ནི་རེས་
འགའ་མཆོག་དང་དམན་པའི་སྒོ་ནས་བཀོད་དེ་ཕྱོགས་བཅུའི་རྒྱལ་བ་ཀུན་དང་སངས་རྒྱས་
སྲས། །རང་རྒྱལ་རྣམས་དང་སློབ་དང་མི་སློབ་དང་། །ཞེས་བཤད་པ་བཞིན་ནོ། །རེས་འགའ་
དམན་པ་དང་མཆོག་གི་སྒོ་ནས་ཏེ་ཕ་རོལ་ཏུ་ཕྱིན་པ་དྲུག་བཞིན་ནོ། །འདིར་ཡང་དམན་པ་
དང་མཆོག་གི་སྒོ་ནས་བཀོད་པ་ཡིན་ནོ། །གལ་ཏེ་གོ་རིམ་མི་མཐུན་པ་ཐམས་ཅད་དུ་སྐྱོན་
ཡིན་ན་འཁྲུགས་པ་གོ་རིམ་སྡེབ་པའི་བསྟན་བཅོས་རྣམས་སྐྱོན་དང་བཅས་པར་འགྱུར་རོ།།
གྲངས་ངེས་པའི་རྒོལ་ལན་ནི་བསྡུས་པའི་དོན་དུ་འཆད་དོ། །གསུམ་པ་ནི་གལ་ཏེ་མཁྱེན་
བ 2 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
གསུམ་དང་འཕགས་པའི་གང་ཟག་བཞི་ནི་ཡུམ་སྲས་སུ་མི་རུང་སྟེ་རང་བཞིན་གཅིག་ཡིན་
པའི་ཕྱིར་བྱས་མི་རྟག་བཞིན་ནོ་ཞེ་ན། མཁྱེན་གསུམ་ད་ལྟར་བས་གང་ཟག་བཞི་ད་ལྟར་བ་
མི་བསྐྱེད་པས་དེ་དག་བསྐྱེད་བྱ་སྐྱེད་བྱེད་ཀྱི་ཡུམ་སྲས་མ་ཡིན་པར་ཐལ་བ་ནི་འདོད་པ་ཉིད་
དོ༑ ༑འོན་ཀྱང་དེ་དག་ནི་རྣམ་པར་བཞག་འཇོག་གམ་བཞེད་པ་སྒྲུབ་པའི་ཡུམ་སྲས་ཡིན་ཏེ།
ཇི་ལྟར་འཁོར་ལོས་བསྒྱུར་བའི། རྒྱལ་པོ་དང་དེ་གསོ་བར་བྱེད་པའི་མ་གཉིས་བསྐྱེད་བྱ་སྐྱེད་
བྱེད་མ་ཡིན་ཀྱང་ཡུམ་སྲས་སུ་འཇོག་པ་བཞིན་ནོ། །དུས་ཐ་དད་པའི་དེ་དག་ནི་གཅིག་ཡིན་
པའི་གཏན་ཚིགས་མ་གྲུབ་སྟེ་འཇིག་རྟེན་ཆོས་མཆོག་མན་ཆད་ཀྱི་མཁྱེན་པ་གསུམ་གྱིས་ནི་
སློབ་པའི་འཕགས་པའི་གང་ཟག་སྐྱེད་པ་ཡིན་ལ། རྡོ་རྗེ་ལྟ་བུའི་ཏིང་ངེ་འཛིན་མན་ཆད་ཀྱི་
མཁྱེན་པ་གསུམ་གྱིས་ནི་མི་སློབ་པའི་གང་ཟག་སྐྱེད་པའི་ཕྱིར་བསྐྱེད་བྱ་སྐྱེད་བྱེད་ཀྱི་ཡུམ་
སྲས་ཡིན་ནོ། །གང་ཡང་མི་སློབ་པའི་མཁྱེན་པ་གསུམ་གྱི་སྐད་ཅིག་སྔ་མ་སྔ་མས་ནི་མི་སློབ་
པའི་གང་ཟག་ཕྱི་མ་ཕྱི་མ་བསྐྱེད་ལ། གང་ཟག་དང་མངོན་རྟོགས་དུས་མཉམ་པ་རྣམས་ནི་
ཐམས་ཅད་དུའང་བཞེད་པ་སྒྲུབ་པའི་ཡུམ་སྲས་ཡིན་པའི་ཕྱིར་ཐམས་ཅད་དུ་ཡུམ་དང་སྲས་
འཇིག་པ་མ་ཡིན་ཏེ་རྣམ་པར་མི་རྟོག་པར་བསྟོད་པ་ལས་གཞན་དོན་མངོན་དགའི་བདག་
ཉིད་ཅན། །དཔའ་བོ་དག་ནི་ཐམས་ཅད་ཀྱི། །གསོ་མཛད་བསྐྱེད་པར་མཛད་པ་སྟེ། ཁྱེད་ནི་
བྱམས་མའི་ཡུམ་ལགས་སོ་ཞེས་བཤད་དོ། །བཞི་པ་ནི་གལ་ཏེ་འཕགས་པས་བསྟོད་ཕྱག་གི་
ཡུལ་དུ་བཀོད་པའི་ཀུན་ཤེས་པ་དེ་ཉན་རང་མཚན་ཉིད་པའི་རྒྱུད་ལ་ཡོད་པ་དེ་ནི་མ་ཡིན་ཏེ་
དམན་པ་ཡིན་པའི་ཕྱིར། དམངས་རིགས་རྒྱལ་པོའི་བསྟོད་ཕྱག་གི་ཡུལ་དུ་མི་རུང་བ་བཞིན་
ནོ༑ ༑སངས་རྒྱས་དང་བྱང་ཆུབ་སེམས་དཔའི་རྒྱུད་ལ་ཡོད་པའི་ཀུན་ཤེས་པའང་མ་ཡིན་ཏེ་
དེས་ཉེར་ཞི་གཉིས་སུ་ཁྲིད་པར་མི་མཛད་པའི་ཕྱིར་རོ། །སྤྲུལ་པའི་ཉན་རང་གི་རྒྱུད་ལ་ཡོད་
པའང་མ་ཡིན་ཏེ་དེ་ནི་དངོས་མེད་ཡིན་པའི་ཕྱིར་རོ་ཞེ་ན། འདིར་འཕགས་པ་བྱམས་པ་ཉན་
- 2
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱལ་གྱི་རིགས་ཅན་དང་བ་བསྐྱེད་པའི་དོན་དུ་ཕྱག་འཚལ་བ་ན་དམན་པ་ཡང་རང་གི་ཕྱག་གི་
ཡུལ་ལྟ་བུར་སྟོན་པ་ཡིན་ཏེ། ཇི་ལྟར་སངས་རྒྱས་རྣམས་ལ་ཉོན་མོངས་པ་དང་འཁོར་བའི་
སྡུག་བསྔལ་ལ་དགྲ་དང་ཡིད་སྐྱོ་བའི་འདུ་ཤེས་མེད་ཀྱང་གཞན་གྱི་དོན་དུ་དགྲ་དང་ཡིད་བྱུང་
བར་བརྗོད་པ་བཞིན་ནོ། །དེས་ན་མཆོག་དམན་པ་ལ་ཕྱག་བྱེད་པར་མི་འགྱུར་ཏེ་འཕགས་པ་
ཉིད་འདོད་ཁམས་སུ་སྐྱེས་ཀྱང་དེའི་ལས་དང་ཉོན་མོངས་པ་ཅན་དུ་ཐལ་བར་མི་འགྱུར་བ་
བཞིན་དང་། འཁོར་བ་དང་ཉོན་མོངས་པ་ལ་སྨོད་ཀྱང་སངས་རྒྱས་རྣམས་ལ་ཞེ་སྡང་ཡོད་
པར་མི་འགྱུར་བ་བཞིན་ནོ། །
འགྲེལ་པས་འཆད་པ་ལ་དགོས་པའི་དོན་དང་། བསྡུས་པའི་དོན་དང་། ཚིག་གི་
དོན་དང་། རྒོལ་ལན་གྱིས་གཏན་ལ་དབབ་པ་བཞི་ལས་དང་པོ་ལ་བཞི་སྟེ། ཚིགས་སུ་བཅད་
པ་ཐོས་པ་ལས་དང་བ་སྐྱེ་བ་དང༌། དང་བ་ལས་གུས་པ་དང་། གུས་པ་ལས་འཇུག་པ་དང་།
ཞུགས་པ་ལས་ལེགས་པ་ཐོབ་པའོ། །དང་པོ་ནི་ཚིགས་སུ་བཅད་པ་འདིས་ནི་ཡུམ་འདི་ཡི་ཆེ་
བ་བརྗོད་ཞེས་པ་སྟེ་བརྗོད་པ་དེ་ཐོས་པ་ནི་གང་ཟག་གཉིས་ཀའི་དང་བ་སྐྱེ་བའི་རྒྱུ་ཡིན་ནོ།།
དེ་ལ་མ་བརྟགས་པར་དད་པ་ཙམ་གྱིས་འཇུག་ལྡོག་བྱེད་པ་ནི་དད་པས་བླང་དོར་གྱི་རྗེས་སུ་
འབྲང་བའོ། །དེ་ནི་ཚིག་ཙམ་ལས་དེ་མ་ཐག་ཏུ་ངེས་པ་ཆེན་པོ་སྐྱེ་བས་ཐེ་ཚོམ་མེད་པ་དང་
མྱུར་བ་དང་རབ་ཏུ་ཞེས་སྨོས་པ་ཡིན་ནོ། །དང་བའི་ངོ་བོ་ནི་སེམས་ལས་བྱུང་པ་དགེ་བ་ཡུལ་
བཟང་པོ་ལ་མ་དད་པའི་རྙོག་པ་མེད་པར་སྐྱེས་པ་ཡིན་ནོ། །ཆོས་ཀྱི་སྒྲ་ནི་དོན་བཅུ་ལ་འཇུག་
པ་ལས་འདིར་ནི་ཤེས་བྱ་སྟེ་ཤེས་བྱ་འབྱེད་པ་ཤེས་རབ་ཀྱི་རྗེས་སུ་འབྲང་བའི་མཁས་པ་
རྣམས་ཀྱང་ཡུམ་དེ་ལ་དང་བ་བསྐྱེད་དོ། །རྒྱུ་གང་ལས་ཞེ་ན། དང་པོ་གནོད་པ་མ་མཐོང་བ་
སྨྲས་པ་ནི་གཅིག་དང་དུ་མ་ཞེས་པ་སྟེ་ངོ་བོ་ཉིད་ནི་དངོས་པོའོ། །བྲལ་བ་ནི་མེད་པའོ། །ལ་
སོགས་པ་ནི་གཞན་གསུམ་མོ། །ཚད་མ་ནི་རྟགས་ཏེ་དོན་འཇལ་བྱེད་དུ་འདྲ་བའི་ཕྱིར་རོ།།
- 2
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
དེ་བཞིན་དུ་མི་རིགས་པ་འགོག་པས་རིགས་པ་དང་། བློ་ཤེས་བྱ་དང་མཐུན་པར་བསྒྲུབ་ཅིང་
འདྲེན་པས་སྒྲུབ་པ་དང་འདྲེན་པ་ཞེས་ཀྱང་བྱའོ། །དེ་དག་གིས་གཞི་ལམ་རྣམ་གསུམ་སྐྱེ་མེད་
དུ་ཤེས་པར་བྱེད་ཚུལ་ལ་དོན་དམ་པར་ཁྱབ་བྱེད་མི་དམིགས་པ་དང་། ཀུན་རྫོབ་ཏུ་འགལ་
བ་དམིགས་པ་གཉིས་ཀྱི་རེ་རེ་ལ་བརྟགས་དགོད་པ། ཚུལ་སྒྲུབ་པ། ལུང་དང་སྦྱར་བ་གསུམ་
གྱིས་ཤེས་པར་བྱའོ། །དང་པོ་ལ་དོན་གསུམ་གྱི་ངོ་བོ་ལ་དཔྱོད་པ་གཅིག་དང་དུ་བྲལ་ནི་གང་
བདེན་པའི་གཅིག་དང་དུ་མ་དང་བྲལ་བ་དེ་ནི་དོན་དམ་པར་མ་སྐྱེས་པ་ཡིན་ཏེ་ནམ་མཁའ་
བཞིན་ནོ། །གཞི་ལམ་རྣམ་གསུམ་ཡང་བདེན་པ་གཅིག་དང་དུ་མ་དང་བྲལ་བས་ཤེས་བྱ་བ་
ནི་ཁྱབ་བྱེད་མི་དམིགས་པའམ་རང་བཞིན་མེད་པའི་ཐ་སྙད་དུ་རུང་བ་སྒྲུབ་ན་རང་བཞིན་གྱི་
རྟགས་ཡིན་ཏེ་དབུ་མའི་དེ་ཁོ་ན་ཉིད་ལ་འཇུག་པ་ལས། རང་བཞིན་མེད་པའི་ཐ་སྙད་དུ།།
རུང་བ་ཉིད་དུ་སྒྲུབ་པར་བྱེད། །གཅིག་དང་དུ་མའི་རང་བཞིན་དང༌། །བྲལ་བ་རང་བཞིན་
མེད་པ་ཉིད་ཅེས་འབྱུང་བ་བཞིན་ནོ། །གཉིས་པ་ལ་ཕྱོགས་ཆོས་སྒྲུབ་པ་ནི་གང་དག་དུ་མར་
སྣང་བའི་རྟགས་ཀྱིས་གཅིག་ཡིན་པ་བཀག་ནས་གཅིག་མེད་པའི་ཕྱིར་དུ་མའང་མེད་དེ། །
ཞེས་སྒྲུབ་པ་དེ་ནི་མ་ཡིན་ཏེ་དེས་གཅིག་ཡིན་པ་ཁེགས་ཀྱང་ཡོད་པ་མི་ཁེགས་པའི་ཕྱིར། དེ་
འབྲས་ཀྱི་ཕུང་པོ་ལ་འབྲས་དུ་མར་སྣང་བའི་ནས་གཅིག་ཡོད་པ་མི་ཁེགས་པ་བཞིན་ནོ།།
དེའི་ཕྱིར་དུ་མར་སྣང་ཡང་དེ་ལ་སྐད་ཅིག་གམ་རྡུལ་ཕྲ་རབ་ཏུ་བདེན་པའི་གཅིག་ཡོད་པར་ཐེ་
ཚོམ་ཟ་བའི་ཕྱིར་རྟགས་ཐེ་ཚོམ་ཟ་བའི་མ་གྲུབ་པར་འགྱུར་རོ། །དེས་ན་དངོས་པོ་རྣམས་ནི་
གཉིས་ཏེ་དོན་དང་ཤེས་པའོ། །དེ་ལ་དོན་རྣམས་ནི་རྡུལ་ཕྲ་རབ་ཀྱི་མཐར་ཐུག་པ་ཡིན་ལ་
དེའང་ཉི་ཤུ་པ་ལས། དྲུག་གིས་གཅིག་ཅར་སྦྱར་བ་ན། །ཕྲ་རབ་རྡུལ་ཆ་དྲུག་ཏུ་འགྱུར།།
དྲུག་པོ་དག་ནི་གོ་གཅིག་ན། །གོང་བུའང་རྡུལ་ཕྲན་ཙམ་དུ་འགྱུར། །ཞེས་བྱ་བའི་རིགས་པས་
རིགས་པ་ཅན་གྱི་འབྱར་བ་དང༌། བྱེ་བྲག་ཏུ་སྨྲ་བའི་བསྐོར་བ་བར་བཅས་དང་མདོ་སྡེ་པའི་
- ?
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་མེད་ལ་མ་འབྱར་བར་ཆ་མེད་དུ་གནས་པ་གསུམ་ག་ཁེགས་སོ། །གཞན་ཡང་རྡུལ་ཕྲ་
རབ་དེ་དག་ལ་ཕྱོགས་ཐ་དད་ཀྱི་ཆ་ཡོད་ན་ནི་གཅིག་མ་ཡིན་པར་འགྱུར་ལ། ཕྱོགས་མེད་ན་
ནི་ནམ་མཁའ་བཞིན་དངོས་པོ་མེད་པར་འགྱུར་ཏེ་རིན་པོ་ཆེའི་ཕྲེང་བ་ལས། ཕྱོགས་ཐ་དད་
ཕྱིར་གཅིག་མ་ཡིན། །ཕྱོགས་མེད་པ་ནི་གང་ནའང་མེད་ཅེས་བཤད་པ་ཡིན་ནོ། །དེ་བཞིན་དུ་
རྡུལ་ཕྲ་རབ་ལ་ཆ་མེད་ན་བསགས་པའི་རགས་པ་མི་རུང་བར་འགྱུར་ཏེ་ཆ་མེད་བསགས་
པས་རགས་པར་འགྱུར་ན་ནི་ནམ་མཁའ་བསགས་པས་ཀྱང་རགས་པར་འགྱུར་བའི་ཕྱིར་རོ།།
དེས་ན་གང་བསགས་པའི་རགས་པར་འགྱུར་བ་དེ་ནི་ཆ་དང་བཅས་པར་མངོན་སུམ་གྱིས་
མཐོང་བ་ཡིན་ནོ། །དེ་ལྟར་རྡུལ་ཕྲ་རབ་ཆ་མེད་པ་ནི་མི་རུང་ལ་ཆ་དང་བཅས་པ་ཆར་ཕྱེ་བས་
ནམ་མཁའ་ལྟར་འགྱུར་བའི་ཕྱིར་དེ་ལ་གཅིག་མེད་ལ་གང་གཅིག་མེད་པ་དེ་ལ་ནི་དུ་མའང་
མེད་པས་ཁྱབ་སྟེ་དུ་མ་ནི་གཅིག་བསགས་པ་ཡིན་པའི་ཕྱིར་རོ། །དེ་ལྟར་རྡུལ་ཕྲ་རབ་གཅིག་
དང་དུ་བྲལ་དུ་སྒྲུབ་པའི་རིགས་པས་ནི་རགས་པ་རྣམས་ཀྱང་གཅིག་དང་དུ་བྲལ་དུ་འགྲུབ་སྟེ་
ཆ་དང་བཅས་པའི་ཕྱིར་རོ། །
གཉིས་པ་ཤེས་པ་ལ་སྒྲུབ་པ་ནི་འདི་ལྟར་འདས་པའི་ཤེས་པ་རྣམས་ནི་
འགགས་པའི་དངོས་མེད་ཡིན་ལ། མ་འོངས་པའི་ཤེས་པ་རྣམས་ནི་མ་སྐྱེས་པའི་དངོས་མེད་
ཡིན་ནོ། །ད་ལྟར་གྱི་ཤེས་པ་འདི་ནི་གཅིག་དང་དུ་མ་དང་བྲལ་བ་ཡིན་ཏེ་འདི་ལྟར་དེ་གཅིག་
དང་དུ་མར་བདེན་པ་ལ་ནི་རྒྱུ་ལས་སྐྱེས་པས་ཁྱབ་པ་ཡིན་ཏེ་མ་སྐྱེས་པའང་དེར་བདེན་ན་ནི་
ནམ་མཁའི་པདྨ་ལ་སོགས་པའང་གཅིག་དང་དུ་མར་བདེན་པར་ཐལ་བའི་ཕྱིར་རོ། །དེས་ན་
དེ་དག་རྒྱུ་ཞིག་པ་ལས་སྐྱེས་ན་ནི་རྒྱུ་མེད་དང་། མ་ཞིག་པ་ལས་སྐྱེས་ན་དུས་མཉམ་པར་
འགྱུར་ཏེ། དེ་ལའང་རྒྱུ་འབྲས་འགོག་པར་འགྱུར་རོ། །དེས་ན་ཁྱབ་བྱེད་སྐྱེས་པ་ཁེགས་པས་
ཁྱབ་བྱ་གཅིག་ཏུ་བདེན་པ་ཁེགས་ལ་དེ་ཁེགས་ནའང་དུ་མར་བདེན་པ་ཁེགས་ཤིང་གཅིག་
- 2
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བཅོམ་རལ་འགྲེལ་པ་བཞུགས། [༩
དང་གཅིག་མ་ཡིན་པ་དངོས་འགལ་ཡིན་པས་རྣམ་པ་གཞན་གསུམ་པར་བདེན་པ་ཡང་མེད་
པའི་ཕྱིར་སྟོང་པ་ཉིད་དུ་གྲུབ་པ་ཡིན་ཏེ་དབུ་མ་རྒྱན་ལས། དངོས་པོ་གང་གང་རྣམས་དཔྱད་
ན༑ ༑དེ་དང་དེ་ལ་གཅིག་ཉིད་མེད། །གང་ལ་གཅིག་ཉིད་ཡོད་མིན་ལ། །དེས་ན་དུ་མ་ཉིད་
ཀྱང་མེད། །གཅིག་དང་དུ་མ་མ་བཏོགས་པར། །རྣམ་པ་གཞན་དང་ལྡན་པ་ཡི། །དངོས་པོ་
མི་རུང་འདི་གཉིས་ནི། །ཕན་ཚུན་སྤངས་ཏེ་གནས་ཕྱིར་རོ། །ཞེས་འབྱུང་ངོ༌། །དེས་ནི་སེམས་
ཙམ་པའི་གཉིས་མེད་པའི་ཤེས་པ་ནས་འཇིག་རྟེན་རྒྱང་འཕེན་པ་རྣམས་ཀྱི་ལུས་སེམས་རྫས་
གཅིག་པའི་བར་དུ་བདེན་པར་བརྟགས་པ་ཐམས་ཅད་ཁེགས་ཏེ་བདེན་པར་བརྟགས་པ་
ཐམས་ཅད་ལ་དོན་དང་ཤེས་པས་ཁྱབ་པའི་ཕྱིར་རོ། །ཁྱབ་པ་སྒྲུབ་པ་ནི་དངོས་པོ་ལ་གཅིག་
དང་དུ་མས་ཁྱབ་པ་མངོན་སུམ་གྱིས་གྲུབ་ཅིང་། །གཏན་ཚིགས་ནི་ཁྱབ་བྱེད་དེ་བཀག་པ་
ཡིན་ལ་གང་དུ་ཁྱབ་བྱེད་བཀག་པ་དེར་ཁྱབ་བྱ་དངོས་པོ་ཁེགས་ཏེ་ཁྱབ་བྱེད་བཀག་པ་ནི་
ཁྱབ་བྱ་བཀག་པ་ལ་འཁྲུལ་པ་མེད་པའི་ཕྱིར་རོ། །དེས་ན་དེ་ལ་དངོས་པོ་མེད་པས་ཁྱབ་པ་
གྲུབ་ལ་དེའང་སྐྱེ་འགག་མེད་པ་དང་སྟོང་ཉིད་ལ་སོགས་པའི་དོན་ཡིན་ནོ། །གསུམ་པ་ནི་དབུ་
མ་རྒྱན་ལས་བདག་དང་གཞན་སྨྲའི་དངོས་འདི་དག །ཡང་དག་དུ་ན་གཅིག་པ་དང༌། །དུ་
མའི་རང་བཞིན་བྲལ་བའི་ཕྱིར། །རང་བཞིན་མེད་དེ་གཟུགས་བརྙན་བཞིན་ཞེས་བཤད་དོ།།
གཉིས་པ་རྒྱུ་ལ་དཔྱོད་པ་རྡོ་རྗེ་གཟེགས་མ་ནི་གང་རང་དང་གཞན་དང་གཉིས་ཀ་དང་རྒྱུ་མེད་
པ་ལས་སྐྱེ་བ་དང་བྲལ་བ་དེ་ནི་དོན་དམ་པར་སྐྱེ་བ་མེད་པ་ཡིན་ཏེ་ནམ་མཁའ་བཞིན་ནོ།།
དངོས་པོ་འདི་དག་ཀྱང་དེ་ལྟ་བུ་ཡིན་ནོ། །ཞེས་བྱ་བ་ནི་ཁྱབ་པར་བྱེད་པ་མི་དམིགས་པ་ཡིན་
ནོ༑ ༑གཉིས་པ་ལ་ཕྱོགས་ཆོས་སྒྲུབ་པ་ནི་རེ་ཞིག་གྲངས་ཅན་རྣམས་ཀྱིས། ཞོ་གང་ཡིན་པ་དེ་
འོ་མ། །འོ་མ་གང་ཡིན་པ་དེ་ཞོ་ཞེས། །དྲག་པོ་ལེན་གྱིས་བཤད་པ་སྟེ། །དེ་བཞིན་འབིག་བྱེད་
གནས་པའང་འཆད་ཅེས་དངོས་པོ་རྣམས་རང་ལས་རང་སྐྱེ་བར་བརྟགས་པ་དེ་ནི་གནས་པ་
-2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་ཡིན་ཏེ། རང་གྲུབ་ན་སྐྱེ་བ་དོན་མེད་ཅིང་མ་གྲུབ་པའི་རང་ལས་རང་མི་སྐྱེ་སྟེ་བུམ་པ་གྲུབ་
ཟིན་པའང་རྫ་མཁན་ལས་སྐྱེ་བར་འགྱུར་བའི་ཕྱིར་དང་། རི་བོང་གི་རྭ་ལས་ཀྱང་དེ་ཉིད་སྐྱེ་
བར་འགྱུར་བའི་ཕྱིར་རོ། །གཞན་ཡང་རྒྱུ་རྣམས་ལ་འབྲས་བུ་གནས་པའང་མི་རུང་སྟེ་སྣང་དུ་
རུང་བ་ལས་མ་དམིགས་པའི་ཕྱིར་དང༌། མ་དམིགས་ཀྱང་ཡོད་ན་གཟུགས་ལ་སོགས་པའི་རྩོ་
བོ་(གཙོ་བོ་རྣམས་ལའང་སེམས་ཡོད་པར་འགྱུར་བའི་ཕྱིར་རོ། །གལ་ཏེ་མེད་ཀྱང་སྐྱེ་ན་འོ་མ་
ལས་རི་འོང་གི་རྭའང་སྐྱེ་བར་འགྱུར་རོ་ཞེ་ན་ནུས་པ་མེད་པའི་ཕྱིར་རོ། །ཞོ་སྐྱེད་པའི་ནུས་
པའང་མེད་དོ་ཞེ་ན། འོ་ན་མི་སྐྱེ་བར་འགྱུར་ཏེ་ནམ་མཁའ་བཞིན་ནོ། །ཡང་རང་གི་སྟེངས་
དག་གིས་གཞན་ལ་སྐྱེ་བོ་ཞེས་གང་སྨྲས་པ་དེའང་མི་རུང་སྟེ་རྒྱུ་ཞིག་པ་དང་མ་ཞིག་པའི་
བརྟག་པས་སྔར་བཀག་པའི་ཕྱིར་རོ། །གཉིས་ཀ་ལས་སྐྱེ་བའང་མ་ཡིན་ཏེ་སྐྱོན་གཉིས་ཀར་
འགྱུར་བའི་ཕྱིར་རོ། །དེ་བཞིན་དུ་འཇིག་རྟེན་རྒྱང་འཕེན་པས་དངོས་པོ་རྣམས་ཀྱི་སྐྱེ་བ་ནི།།
ཐམས་ཅད་རྒྱུ་ལས་སྐྱེ་བ་མེད། །ཇི་ལྟར་ཚེར་མ་ལ་སོགས་ཀྱི། །རྣོ་བ་ལ་སོགས་རྒྱུ་མེད་དེ།།
གློ་བུར་པ་ཉིད་ཡིན་པ་ལྟར། །དེ་བཞིན་སྡུག་བསྔལ་ལ་སོགས་པ། །རྒྱུ་མེད་ཅེས་ཐམས་ཅད་
རྒྱུ་མེད་ལས་སྐྱེ་བར་སྨྲ་བ་དེ་ནི་རིགས་པ་མ་ཡིན་ཏེ་ཡུལ་དུས་རང་བཞིན་གྱི་རྒྱུ་ལས་སྐྱེ་བར་
མངོན་སུམ་གྱིས་གྲུབ་པའི་ཕྱིར་དང༌། རྟག་ཏུ་ཡོད་པའམ་མེད་པར་འགྱུར་བའི་ཕྱིར་རོ།།
གཞན་ཡང་དེ་ལྟར་སྨྲས་པས་གཞན་ལ་ངེས་པ་མི་སྐྱེ་ན་དོན་མེད་པར་འགྱུར་ལ། སྐྱེ་ན་ངེས་
པ་རྒྱུ་ཡོད་དུ་འགྱུར་བའི་ཕྱིར་རོ། །དེའི་ཕྱིར་རྒྱུའི་མཐའ་བཞི་ལས་སྐྱེ་བ་དང་བྲལ་བའི་གཏན་
ཚིགས་གྲུབ་པ་ཡིན་ནོ། ཁྱབ་པ་སྒྲུབ་པ་ནི་དངོས་པོ་ཡིན་པ་ལ་རྒྱུ་ལས་སྐྱེས་པས་ཁྱབ་པ་
མངོན་སུམ་གྱིས་གྲུབ་ཅིང་གཏན་ཚིགས་ནི་ཁྱབ་བྱེད་བཀག་པ་ལ་སོགས་པ་སྔ་མ་བཞིན་ཏེ་
འདིའི་མཐའ་རེ་རེ་འགོག་པས་ཀྱང་དངོས་པོ་སྨྲ་བའི་བྲག་འཇོམས་པས་ན་རྡོ་རྗེ་གཟེགས་མ་
ཞེས་བརྗོད་དོ། ། གསུམ་པ་ནི་དབུ་མ་རྩ་བ་ལས། བདག་ལས་མ་ཡིན་གཞན་ལས་མིན།།
- ， 3 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། དོ༩
གཉིས་ལས་མ་ཡིན་རྒྱུ་མེད་མིན། །དངོས་པོ་གང་དག་གང་ན་ཡང༌། །སྐྱེ་བ་ནམ་ཡང་ཡོད་མ་
ཡིན་ཞེས་གསུངས་སོ། །གསུམ་པ་འབྲས་བུ་ལ་དཔྱོད་པ་ཡོད་མེད་སྐྱེ་འགོག་ལ་དང་པོ་ནི་
གང་འབྲས་བུ་ཡོད་མེད་སྐྱེ་བས་སྟོང་པ་དེ་ནི་སྐྱེ་མེད་ཡིན་ཏེ་ནམ་མཁའི་ཨུཏྤལ་ལ་བཞིན་ནོ།།
དངོས་པོ་འདི་དག་ཀྱང་དེ་ལྟ་བུ་ཡིན་ནོ་ཞེས་བྱ་བ་ནི་ཁྱབ་བྱེད་མི་དམིགས་པ་ཡིན་ནོ།།
གཉིས་པ་ལའང་ཕྱོགས་ཆོས་སྒྲུབ་པ་ནི་འདིར་ཡོད་པ་དང་མེད་པ་ནི་གྲུབ་པ་དང་མ་གྲུབ་པ་
ཡིན་ལ། དེ་ལ་འབྲས་བུ་གྲུབ་པ་ནི་སྐྱེ་བ་མི་རུང་སྟེ་སྐྱེ་མི་དགོས་པས་སྔར་བཀག་པའི་ཕྱིར་
རོ༑ ༑མ་གྲུབ་པ་སྐྱེ་བའང་མི་རུང་སྟེ་ནམ་མཁའི་པདྨའང་རོལ་པའི་མཚོ་ལས་སྐྱེ་བར་ཐལ་
བའི་ཕྱིར་རོ། །མ་གྲུབ་པ་ཞིག་གྲུབ་པར་འགྱུར་བ་རྒྱུ་ལས་སྐྱེ་བའང་མ་ཡིན་ཏེ་དེའང་གྲུབ་པ་
དང་མ་གྲུབ་པ་གཉིས་ལས་མི་འདའ་བའི་ཕྱིར་རོ། །དེས་ན་གཏན་ཚིགས་འདི་མ་གྲུབ་པ་
སྙམ་དུ་མ་སེམས་ཤིག །ཁྱབ་པ་སྒྲུབ་པ་ནི་དངོས་པོ་ལ་ནི་སྐྱེ་བས་ཁྱབ་པ་མངོན་སུམ་གྱིས་
གྲུབ་ཅིང་དེའང་གྲུབ་པ་དང་མ་གྲུབ་པ་སྐྱེ་བ་གཉིས་ལས་མི་འདའ་སྟེ་རྣམ་པར་བརྟགས་པ་
གཞན་མེད་པའི་ཕྱིར་རོ། །གཏན་ཚིགས་ནི་ཁྱབ་བྱེད་དེ་བཀག་པ་ཡིན་པ་ལ་སོགས་པ་ནི་སྔ་
མ་བཞིན་ནོ། །གསུམ་པ་ནི་སྟོང་ཉིད་བདུན་ཅུ་པ་ལས། ཡོད་པ་ཡོད་ཕྱིར་མི་སྐྱེ་སྟེ། །མེད་པ་
མེད་ཕྱིར་སྐྱེ་མ་ཡིན། །ཞེས་འབྱུང་བ་ཡིན་ནོ། །གཉིས་པ་ཀུན་རྫོབ་ཏུ་འགལ་བ་དམིགས་པ་
ལའང་དང་པོ་ནི་གང་ཞིག་བརྟེན་ནས་འབྱུང་བ་ཡིན་པ་དེ་ནི་སྟོང་པ་ཉིད་ཡིན་ཏེ་དཔེར་ན་ཆུ་
ཟླ་བཞིན་ནོ། །དངོས་པོ་འདི་དག་ཀྱང་བརྟེན་ནས་འབྱུང་བ་ཡིན་ནོ་ཞེས་བྱ་བ་ནི་ཁྱབ་བྱེད་
འགལ་བ་དམིགས་པ་ཡིན་ནོ། །གཉིས་པ་ལ་ཆོས་ཕྱོགས་ནི་འཁོར་བ་ཐམས་ཅད་མ་རིག་
པའི་རྟེན་འབྲེལ་ཡིན་ཏེ་ཡུམ་ལས་སེམས་ཅན་ཐ་མ་འབྲིང་དང་མཆོག་གྱུར་ཇི་སྙེད་པ། །དེ་
ཀུན་མ་རིག་ལས་བྱུང་བདེ་བར་གཤེགས་པས་གསུངས་ཞེས་འབྱུང་བའི་ཕྱིར་རོ། །ཡང་རྣམ་
བྱང་ཐམས་ཅད་ནི་ཡུམ་གྱི་རྟེན་འབྲེལ་ཡིན་ཏེ། ཡེ་ཤེས་ཚུལ་སྒོ་ཐབས་དང་རྩ་བ་ཇི་སྙེད་པ།།
- ?
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ཀུན་ཤེས་རབ་ཕ་རོལ་ཕྱིན་པ་མཆོག་ལས་བྱུང་། །ཞེས་བཤད་པའི་ཕྱིར་རོ། །དེ་བཞིན་དུ་
ཆོས་ཐམས་ཅད་རང་རང་གི་རྒྱུ་རྐྱེན་ལ་བརྟེན་ནས་འབྱུང་བར་ཚད་མས་གྲུབ་ལ། ཆུ་ཟླ་དང་
དོན་སྤྱི་ལ་སོགས་པ་ཡང་ཆུ་དང་བ་དང་ཡིད་གཏད་པ་ལ་སོགས་པ་ལས་འབྱུང་བར་གྲུབ་
པའི་ཕྱིར་རྟེན་འབྲེལ་ཡིན་ནོ། ཁྱབ་པ་ནི་མི་མཐུན་ཕྱོགས་བདེན་པའི་རང་བཞིན་སྲིད་ན་ངོ་
བོ་རྒྱུ་རྐྱེན་གྱིས་མ་སྐྱེས་རྣམ་འཇོག་ཆོས་གཞན་ལ་མི་ལྟོས། རང་བཞིན་གཞན་དུ་མི་འགྱུར་
བ་གསུམ་དགོས་ཏེ་བསྐྱེད་པ་དང་། ལྟོས་པ་དང་
། འགྱུར་བ་གསུམ་ནི་རྒྱུ་ཕྱོགས་དང་ལྟོས་པ་
དང་ངོ་བོ་མི་བརྟན་པ་ལ་སོགས་པས་རྣམ་པར་དཔྱད་པས་རང་བཞིན་མེད་པར་འགྱུར་བའི་
ཕྱིར་རོ། །དེ་སྐད་དུའང་དབུ་མ་རྩ་བ་ལས། རང་བཞིན་དག་ནི་བཅོས་མིན་དང་། །གཞན་ལ་
ལྟོས་པ་མེད་པ་ཡིན། །རང་བཞིན་གཞན་དུ་འགྱུར་བ་ནི། །ནམ་ཡང་འཐད་པ་མ་ཡིན་ནོ།།
ཞེས་འབྱུང་ངོ༌། །རྟེན་འབྲེལ་ནི་བྱས་པ་དང་། ལྟོས་པ་དང་འགྱུར་བ་གསུམ་ལྡན་དུ་ཚད་མས་
གྲུབ་པའི་ཕྱིར་དགག་བྱ་དང་གཏན་ཚིགས་ཀྱི་ཁྱབ་བྱེད་གཉིས་པོ་འགལ་བས་གཏན་ཚིགས་
མི་མཐུན་ཕྱོགས་ལས་ལྡོག་པ་ན་རང་བཞིན་མེད་པས་ཁྱབ་པར་འགྱུར་རོ། །གསུམ་པ་ནི་
ཀླུའི་རྒྱལ་པོ་མ་དྲོས་པས་ཞུས་པ་ལས། གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་
བའི་རང་བཞིན་ཡོད་མ་ཡིན། །རྐྱེན་ལ་རག་ལས་གང་དེ་སྟོང་པར་བཤད། །གང་གིས་སྟོང་
ཉིད་ཤེས་དེ་བག་ཡོད་ཡིན་ཞེས་གསུངས་སོ། །དེ་ལྟ་བུའི་རྟོགས་པ་ནི་མཆོད་བརྗོད་ཀྱི་
ཚིགས་སུ་བཅད་པས་བརྗོད་པར་བྱ་བའི་དོན་གྱི་མཚན་ཉིད་ཀྱི་ཡུམ་ཡིན་ནོ། །ཐོས་པ་དང་
སྒོམ་བྱུང་གི་ཤེས་རབ་འདིས་བརྗོད་པའི་ཡུམ་མ་ཡིན་པར་ནི་མི་འགྱུར་ཏེ། དེ་གཉིས་ཡུམ་
ཡིན་པ་བཅོད་པའི་སྒྲ་མེད་པའི་ཕྱིར་དང༌། རྟགས་དེ་དག་ནི་ལས་དང་པོ་པས་སྐྱེ་མེད་རྟོགས་
བྱེད་ཀྱི་གཙོ་བོར་བསྟན་པའི་ཕྱིར་རོ། །དེ་ལ་ནི་མངོན་སུམ་དང་རྗེས་དཔག་དང་གྲགས་པ་
དང་ལུང་ཚད་མ་ལ་སོགས་པ་གང་གིས་ཀྱང་གནོད་པ་མ་མཐོང་ནས་དང་བ་བསྐྱེད་དོ།།
- 3 [， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
གལ་ཏེ་མངོན་སུམ་དང་། འཇིག་རྟེན་གྱི་གྲགས་པ་དང་། ངེས་པའི་ལུང་གིས་མ་བཀག་ཀྱང་
དོན་དམ་དཔྱོད་པའི་རྗེས་དཔག་གིས་བཀག་གོ་ཞེ་ན། དེ་ནི་མ་ཡིན་ཏེ་འདི་ལྟར་སྐྱེ་མེད་
གསུམ་གྱི་རྟོགས་པ་ཆོས་ཅན་གང་ཟག་བཞིའི་བཞེད་པ་སྒྲུབ་ཅིང་དངོས་པོ་སྐྱེད་པར་མི་ནུས་
ཏེ་སྔར་བཤད་པའི་གཏན་ཚིགས་དེ་དག་གི་ཕྱིར་ཞེས་འགོད་དགོས་ན། དོན་དམ་པར་གྲུབ་
པ་ལ་སྒྲུབ་ལ། ཀུན་རྫོབ་ཏུ་རྟགས་མ་གྲུབ་སྟེ་གང་ཟག་བཞི་ལ་ཀུན་རྫོབ་ཏུ་ཡུམ་གཅིག་དང་
དུ་མར་གནས་པའི་ཕྱིར་དང༌། གཞན་ལས་སྐྱེ་བའི་ཕྱིར་དང་། མེད་པ་སྐྱེ་བའི་ཕྱིར་དང༌།
རྟེན་འབྲེལ་ནི་མ་ངེས་པའི་ཕྱིར་རོ། ། །
གཉིས་པ་སྒྲུབ་བྱེད་མཐོང་བ་ཉིད་སྨྲས་པ་ནི་གང་གི་ཕྱིར་གནོད་པ་མ་མཐོང་
དེའི་ཕྱིར་སློབ་པའི་ཡུམ་མཁྱེན་པ་གསུམ་གྱི་བདག་ཉིད་ཀྱི་ཚུལ་ཏེ་མཚན་ཉིད་གསུམ་པ་ཅན་
འདིས་མི་སློབ་པའི་སངས་རྒྱས་ལ་སོགས་པ་ཉན་རང་གཉིས་ཀྱི་བསྐྲུན་ཏེ་བསྐྱེད་པར་མཛད་
པ་ནི་གདོན་མི་ཟ་བར་རུང་བ་སྟེ་ནུས་པ་ཉིད་དོ། །འདི་ལ་ཁ་ཅིག་སྐྱེ་མེད་གསུམ་བསྡུས་ནས་
སྒོམ་པའི་བློ་ཆོས་ཅན་དུ་བྱེད་པ་དེ་ནི་མ་ཡིན་ཏེ་དེ་ཙམ་ལ་ནི་ཐམས་ཅད་མཁྱེན་པའི་རྒྱུ་མ་
ཚང་བས་ཚོགས་པའི་གཏན་ཚིགས་མི་འགྲུབ་པའི་ཕྱིར་རོ། །ཅི་སྟེ་སྐྱེ་མེད་གསུམ་ལ་གསལ་
སྣང་འབྱུང་བར་གྲུབ་བོ་ཞེ་ན། དེས་ཀྱང་མཁྱེན་པ་སྒྲུབ་པར་མི་ནུས་ཏེ་ཁྱབ་པ་མེད་པའི་ཕྱིར་
རོ༑ ༑གལ་ཏེ་ཡོད་ན་ནི་འཕགས་པ་སློབ་པ་རྣམས་ཀྱང་ཐམས་ཅད་མཁྱེན་པར་འགྱུར་ཏེ་
རང་རང་གི་སྐྱེ་མེད་གསུམ་ལ་གསལ་སྣང་ཡོད་པའི་ཕྱིར་རོ། །དེའི་ཕྱིར་གཞི་དང་ལམ་དང་
རྣམ་པ་ཐམས་ཅད་ཐོས་བསམ་གྱིས་ཤེས་ཤིང་དེའང་སྐྱེ་བ་མེད་པ་དང་ལྡན་པར་ཤེས་པ་འདི་
ནི་འཕགས་པའི་གང་ཟག་བཞི་སྐྱེ་བ་མེད་པར་བྱེད་པའི་རྒྱུ་ཚོགས་པ་ཡིན་པས་དེ་ལས་ནི་
གེགས་མེད་ན་དེ་དག་ངེས་པར་སྐྱེ་བ་ཡིན་ནོ། །དེས་ན་གཞི་ལམ་རྣམ་གསུམ་སྐྱེ་མེད་དང་
འབྲེལ་བར་ཤེས་པ་ཇི་སྙེད་པ་དང་ཇི་ལྟ་བ་ལ་དམིགས་པའི་བློ་ཆོས་ཅན་འདི་ལས་ནི་གེགས་
- 3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་ན་འཕགས་པའི་གང་ཟག་བཞི་ངེས་པར་སྐྱེ་བ་ཡིན་ཏེ། དེ་དག་འཕགས་པའི་གང་ཟག་
བཞི་སྐྱེད་པའི་རྒྱུ་ཚོགས་པ་གྲངས་ཚང་བ་ཡིན་པའི་ཕྱིར་དཔེར་ན་དེ་ལས་གཞན་པའི་རྒྱུ་
ཚོགས་པ་བཞིན་ནོ། །ཞེས་པ་ནི་རང་བཞིན་གྱི་གཏན་ཚིགས་ཡིན་ཏེ། རྣམ་འགྲེལ་ལས། རྒྱུ་
ཚོགས་པ་ལས་འབྲས་སྐྱེ་བར། །རྗེས་སུ་དཔོག་པ་གང་ཡིན་པ། །དོན་གཞན་ལ་ནི་མི་ལྟོས་
ཕྱིར། །དེ་ནི་རང་བཞིན་ཡིན་པར་བརྗོད་ཅེས་བཤད་པ་ཡིན་ནོ། །གལ་ཏེ་མཐའ་གཞན་
བཀག་པའི་ངེས་པ་ནི་ཐེ་ཚོམ་ཡིན་ནོ་ཞེ་ན། གཏན་ཚིགས་ལས་སྐྱེས་པའི་ངེས་པ་ཇི་ལྟར་ཐེ་
ཚོམ་དུ་འགྱུར། རིགས་རྒྱུན་ཆད་པ་ཉིད་དགག་ཡིན་ནོ། །ཞེ་ན། རྒྱུན་མི་ཆད་པར་ནི་གཏན་
ཚིགས་ལ་ཤེས་ཏེ། འདི་ལྟར་གང་གོམས་པ་ཕུལ་དུ་བྱུང་བའི་བྱ་བ་དམིགས་པ་དེ་ནི་གོམས་
པར་བྱེད་པའི་ཤེས་པ་སྔ་མ་སྔོན་དུ་སོང་བ་ཡིན་ཏེ། བཟོ་གོམས་པ་བཞིན་ནོ། །སྐྱེས་མ་ཐག་
ལ་ཡང་ཕུལ་དུ་བྱུང་བའི་བྱ་བ་ནུ་ཞོ་འཐུང་བ་ལ་སོགས་པ་དམིགས་སོ་ཞེས་བྱ་བ་རྒྱུ་སྔོན་སོང་
སྒྲུབ་པ་འབྲས་བུའི་གཏན་ཚིགས་ཀྱིས་ཚེ་སྔ་མ་དང་། གང་ཡིད་ཀྱི་ཤེས་པ་ཉིད་ཡིན་པ་དེས་
ནི་ཕྱི་མ་ངེས་པར་འཕེན་པ་ཡིན་ཏེ་བར་དང་བར་གྱི་སེམས་བཞིན་ནོ། །འཆི་ཁ་མའི་སེམས་
ཀྱང་ཡིད་ཤེས་ཡིན་ནོ་ཞེས་པའི་རང་བཞིན་གྱི་རྟགས་ཀྱིས་ཕྱི་མ་འགྲུབ་བོ། །གཉིད་དུས་ཀྱི་
མ་ངེས་པའང་མ་ཡིན་ཏེ་དེས་ཀྱང་སད་དུས་ཀྱི་དྲན་པ་འཕེན་པའི་ཕྱིར་རོ། །དེ་ལྟར་ན་སྒྲུབ་
བྱེད་མཐོང་བ་ཉིད་དང་བའི་རྒྱུར་ངེས་པར་བཟུང་བ་ཡིན་ནོ། །
གཉིས་པ་ནི་དེ་ལ་རབ་ཏུ་དང་བ་ལ་བརྟེན་ནས་ཀྱང་ཤིན་ཏུ་གུས་པར་བྱེད་དོ།།
གང་ཟག་གང་ཞིག་ཅེ་ན། ཡུམ་དེའི་ཞེས་གསུངས་ཏེ་ཡོན་ཏན་ནི་སྤངས་རྟོགས་སོ། །གཉིས་
ཀ་ནི་བཤད་ཟིན་ཏོ། །ཡུལ་ནི་དེ་དང་ཞེས་པ་སྟེ་འདི་ལ་སློབ་དཔོན་རིགས་ཀྱི་བྱིན་པ་རྒྱས་
འབྲིང་གསུམ་དང་ཏིང་ངེ་འཛིན་རྒྱལ་པོ་ལ་སོགས་པ་དང༌། ཁ་ཅིག་བརྗོད་བྱ་མངོན་རྟོགས་
བརྒྱད་དང་རྗོད་བྱེད་གསུང་རབ་ལ་འཆད་པ་དེ་ནི་མ་ཡིན་ཏེ། དེ་དག་ནི་དེ་ལ་བརྟེན་པར་མི་
- 3
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
འཐད་དེ། དེ་ལས་བཟློག་པར་ཡང་རྟེན་དང་བརྟེན་པར་བརྟག་ནུས་པའི་ཕྱིར་རོ། །དེས་ན་
དེའི་གསུང་རབ་ནི་བཀའ་ཡིན་ལ་དེ་ལ་བརྟེན་པའི་གསུང་རབ་ནི་བསྟན་བཅོས་ཡིན་ནོ། །དེ་
ལ་བཀའི་མཚན་ཉིད་ནི་སངས་རྒྱས་ཀྱི་བདག་རྐྱེན་ལས་བྱུང་བའི་རྣམ་པར་རིག་བྱེད་ཀྱི་སྒྲ་
གང་ཞིག་སྤོབས་པ་བཞི་དང་ལྡན་པ་ཡིན་ཏེ། འདི་ལྟར་སྤོབས་པ་བཞི་ནི་མཐོ་རིས་དང་ཐར་
པའི་དོན་དང༌། དཀར་པོའི་ཆོས་དང༌། ཉོན་མོངས་པ་སྤོང་བ་དང་། མྱ་ངན་ལས་འདས་པའི་
ཕན་ཡོན་སྟོན་པ་དང་ལྡན་པའོ། །དེ་སྐད་དུའང་རྒྱུད་བླ་མ་ལས། གང་ཞིག་དོན་ལྡན་ཆོས་
དང་ཉེར་འབྲེལ་ཞིང་། ཁམས་གསུམ་ཀུན་ནས་ཉོན་མོངས་སྤོང་བྱེད་གསུང་། །ཞི་བའི་ཕན་
ཡོན་སྟོན་པར་མཛད་པ་གང་། །དེ་ནི་དྲང་སྲོང་གསུང་ཡིན་བཟློག་པ་གཞན་ཞེས་བཤད་དོ།།
དབྱེ་བ་ནི་ཞལ་ནས་གསུངས་པ་དང་བྱིན་གྱིས་བརླབས་པ་དང་རྗེས་སུ་སྣང་བ་སྟེ་གསུམ་
ཡིན་ནོ། །བཀའ་ལ་བརྟེན་པའི་བསྟན་བཅོས་ཀྱི་མཚན་ཉིད་ནི་རྩོམ་པ་པོ་རྣམ་པར་གཡེང་བ་
མེད་པའི་ཡིད་ཅན་གྱིས་རྒྱལ་བས་གསུངས་པའི་ཚིག་དང་དོན་གསལ་བར་བྱས་པས་གདུལ་
བྱའི་བློ་ཐར་པ་དང་མཐུན་པར་འཆོས་པ་ཡིན་ཏེ། དེ་ཉིད་ལས། གང་ཞིག་རྒྱལ་བའི་སྟོན་པ་
འབའ་ཞིག་གི །དབང་བྱས་རྣམ་གཡེང་མེད་ཡིད་ཅན་གྱིས་བཤད། །ཐར་པ་ཐོབ་པའི་ལམ་
དང་རྗེས་མཐུན་པ། །དེ་ཡང་དྲང་སྲོང་བཀའ་བཞིན་སྤྱི་བོས་བླངས་ཞེས་འབྱུང་བ་ཡིན་ནོ།།
དབྱེ་བ་ནི་ཟབ་མོ་འབྱེད་པ་དང་། འཁྲུགས་པ་སྡེབ་པ་དང་། རྒྱ་ཆེན་པོ་བསྡད་པ་སྡེ་གསུམ་
ཡིན་ནོ། །གང་གི་དོན་དུ་ཞེ་ན། མཉན་ནས་བཟུང་བ་དང༌། ལ་སོགས་པ་བཅང་བ་དང་རྣལ་
འབྱོར་དུ་བྱ་བའི་བར་གྱི་དོན་དུའོ། །དུས་ནི་འགྲོ་བ་ལ་སོགས་པའི་རྣམ་པ་ཐམས་ཅད་དུའོ།།
གསུམ་པ་ནི་དེ་སྟེ་གུས་ནས་ནི་འཇུག་པར་བྱེད་དོ། །ཅི་འདྲ་བའི་རིམ་པས་ཞེ་ན། ཐོས་པ་
ལས་བྱུང་བ་ཞེས་སྨོས་ཏེ་འདི་ལ་བྱེ་བྲག་ཏུ་སྨྲ་བ་ཐོས་སོགས་ལས་བྱུང་བློ་རྣམས་ནི། མིང་
དང་གཉིས་ཀ་དོན་ཡུལ་ཅན་ཞེས་ཤེས་རབ་གསུམ་ནི་ཡུལ་མིང་འབའ་ཞིག་པ་དང་། མིང་
-33.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་གཉིས་ཀ་དང་དོན་ཁོ་ནའི་ཡུལ་ཅན་ཡིན་ནོ་ཞེས་སྨྲ་བ་དེ་ནི་མ་ཡིན་ཏེ་བསམ་པ་ལས་
བྱུང་པའི་ཤེས་རབ་དེ་མིང་འཛིན་པའི་ཆ་ནས་ཐོས་བྱུང་དང་། དོན་འཛིན་པའི་ཆ་ནས་སྒོམ་
བྱུང་ཡིན་པས་བསམ་བྱུང་མི་སྲིད་པར་ཐལ་བའི་ཕྱིར་རོ། །དེས་ན་དང་པོའི་སྒྲའི་དོན་རྟོགས་
པ་ནི་ཐོས་བྱུང་ངོ༌། །དེ་ནས་དོན་དེ་རིགས་པ་བཞིས་ངེས་པ་བསམ་བྱུང་སྟེ་འདི་ལྟར་རྒྱུ་རྣམས་
ནི་བྱ་བ་བྱེད་པའི་རིགས་པ་ཡིན་ནོ། །འབྲས་བུ་རྣམས་ནི་རྒྱུ་ལ་ལྟོས་པའི་རིགས་པ་ཡིན་ནོ།།
གཏན་ཚིགས་རྣམས་ནི་འཐད་པ་སྒྲུབ་པའི་རིགས་པ་ཡིན་ནོ། །དེ་དག་དེ་ལྟར་ཡིན་གྱི་གཞན་
དུ་མ་ཡིན་པ་ནི་ཆོས་ཉིད་ཀྱི་རིགས་པ་ཡིན་ནོ། །འདི་ལ་ཕྱི་རོལ་པ་དང་ནང་པ་གཉིས་ཀས་
འགལ་བར་མི་ནུས་པས་རིགས་པའི་མཆོག་ཡིན་ཏེ། ཐམས་ཅད་མཁྱེན་པ་གྲུབ་པར་བསྟོད་
པ་ལས་རྣམ་གྲོལ་ནང་ན་མི་གཡོ་ལྟར། །རིགས་པའི་ནང་ན་ཆོས་ཉིད་ལྟར། །ཤེས་རབ་ནང་
ན་ཀུན་མཁྱེན་ལྟར། ཁྱོད་ནི་ལུས་ཅན་ཀུན་གྱི་མཆོག །ཅེས་བཤད་པ་ཡིན་ནོ། །འདིར་
བསམ་བྱུང་ནི་རིགས་པའི་ཤེས་པ་ཡིན་ལ་དེ་ནི་གསུམ་སྟེ། གཞན་གྱིས་བརྟགས་པ་ལོག་པ་
འགོག་པའི་རིགས་པའི་ཤེས་པ་དང༌། དོན་དང་ཤེས་པའི་དངོས་པོ་འགོག་པའི་རིགས་པའི་
ཤེས་པ་དང༌། སྟོང་ཉིད་འགོག་པའི་རིགས་པའི་ཤེས་པའོ། །གང་ཞིག་རིགས་པས་གཏན་ལ་
ཕབ་པའི་དོན་དེ་ཞི་གནས་དང་ལྷག་མཐོང་ཟུང་འབྲེལ་དུ་བསྒོམས་པ་ལས་སྐྱེས་པའི་ཤེས་
རབ་ནི་བསྒོམས་བྱུང་སྟེ། བྱུང་པ་ནི་རྒྱུ་འབྲས་དངོས་སམ་ཡང་ན་ལོ་མ་ལས་བྱུང་པའི་སྤྱིལ་པོ་
ཞེས་པ་ལྟར་རང་བཞིན་བརྗོད་པ་ཡིན་ནོ། །གསུམ་པོ་དེ་གཅིག་ཅར་སྐྱེ་བ་དགག་པའི་ཕྱིར་
རིམ་གྱིས་ཞེས་གསུངས་ཏེ་བསོད་ནམས་ཀྱི་རྣམ་གྲངས་ཀྱི་ལེའུ་ལས། རིགས་ཀྱི་བུ་ཁྱོད་ཇི་
ལྟ་ཇི་ལྟར་ཡུམ་ལ་སློབ་པ་དེ་ལྟ་དེ་ལྟར་ཁྱོད་ཀྱིས་མཐར་གྱིས་སངས་རྒྱས་ཀྱི་ཆོས་རྣམས་ཐོབ་
པར་འགྱུར་ཞིང་བྱང་ཆུབ་དང་ཉེ་བར་འགྱུར་རོ་ཞེས་གང་གསུངས་པ་ཡིན་ནོ། །བཞི་པ་ནི་དེ་
ལྟར་ཞུགས་པ་ལས་ལེགས་པ་རྣམས་ཀྱི་མཆོག་སངས་རྒྱས་ཐོབ་པར་འགྱུར་ཏེ་རྣམ་པར་མི་
- 3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
རྟོག་པར་བསྟོད་པ་ལས། ལན་ཅིག་ཙམ་ཡང་བསམ་དག་པས། ཁྱོད་ལ་ཚུལ་བཞིན་ལྟ་བ་
གང༌། །དེས་ཀྱང་མཐོང་བ་དོན་ཡོད་ཀྱི། །དངོས་གྲུབ་ངེས་པར་ཐོབ་པར་འགྱུར། །ཞེས་གང་
བཤད་པ་ཡིན་ནོ། །གང་གི་ཕྱིར་དེ་ལྟ་ཡིན་པ་དེའི་ཕྱིར་ཞེས་པ་ནི་བསྡུད་པའོ། །བསྡུས་པའི་
དོན་ནི་གཞན་དང་བའི་དོན་དུ་བསྟོད་པ་བྱས་པ་དེ་ལ་ཐམས་ཅད་མཁྱེན་པ་ཉིད་གསུམ་གྱི་སྒོ་
ནས་ཏེ་ཐབས་དེས་ཡུམ་ལ་བསྟོད་དོ། །གལ་ཏེ་ཡུམ་གྱི་ཕྱོགས་གཅིག་ལ་བསྟོད་ན་གྲངས་
མངས་བའི་སྐྱོན་དུ་འགྱུར་ལ། ཕྱོགས་ཀུན་ལ་བསྟོད་ན་ནི་གྲངས་ཉུང་བའི་སྐྱོན་དུ་འགྱུར་ཏེ་
ཡུམ་ནི་དངོས་པོ་བརྒྱད་དུ་གནས་པའི་ཕྱིར་རོ་ཞེ་ན། ཕྱོགས་ཀུན་ལ་བསྟོད་ཀྱང་གྲངས་ཉུང་
བའི་སྐྱོན་དུ་མི་འགྱུར་ཏེ་ཐམས་ཅད་མཁྱེན་པ་ཉིད་གསུམ་གྱིས་ནི་དོན་བརྒྱད་བསྡུས་པའོ།།
འདི་ནི་བསྡུ་བྱ་དང་སྡུད་བྱེད་མ་ཕྱེ་བ་ཡིན་ལ་ཕྱེ་ན་ནི་ལྔ་བསྡུས་པ་ཡིན་ནོ། །འདི་ལ་ཁ་ཅིག་
ཐལ་མོ་དང་ཁུ་ཚུར་སོར་མོའི་རང་བཞིན་ཡིན་པ་ལྟར་སྦྱོར་བཞི་དང་ཆོས་སྐུའང་མཁྱེན་
གསུམ་གྱི་རང་བཞིན་ཡིན་པས་རང་བཞིན་ལ་བསྟོད་པས་གནས་སྐབས་ལའང་བསྟོད་པར་
འགྱུར་རོ་ཞེས་དཔེ་དོན་གཉིས་ཀའང་རང་བཞིན་དང་གནས་སྐབས་སུ་སྨྲ་བ་དེ་ནི་མ་ཡིན་ཏེ་
མི་མཐུན་ཕྱོགས་ཀྱི་བཞི་ཤེས་ཀྱང་དེ་དག་གི་རང་བཞིན་དུ་ཐལ་བའི་ཕྱིར་དང༌། གནས་
སྐབས་གཞན་དུ་སྨྲ་བའི་གྲངས་ཅན་གྱི་ལུགས་ཁས་བླངས་པར་འགྱུར་བའི་ཕྱིར་རོ། །དངོས་
པོ་སྐད་ཅིག་མར་སྨྲ་བའི་སངས་རྒྱས་པ་རྣམས་ནི། སྐད་ཅིག་གཞན་ལས་གཞན་སྐྱེས་པའི་
ཕྱིར་གནས་སྐབས་དུ་མ་ལ་ཁྱབ་པའི་རང་བཞིན་གཅིག་མི་འདོད་དོ། །དེས་ན་དགོངས་པ་ནི་
འདི་ཡིན་ཏེ་གལ་ཏེ་ལྔ་པོ་དེ་དག་གི་ནང་ནས་ཉན་རང་གི་མངོན་རྟོགས་གང་ཡིན་པ་དེ་ནི་
གཞི་ཤེས་པས་བསྡུས་ལ། བྱང་ཆུབ་སེམས་དཔའ་དང་སངས་རྒྱས་ཀྱི་མངོན་རྟོགས་གང་
ཡིན་པ་དེ་ནི་ལམ་ཤེས་དང་རྣམ་མཁྱེན་གྱིས་བསྡུས་པས་ཁྱབ་སྟེ། གལ་ཏེ་ཁྱབ་པར་བྱེད་པ་
བསྡུས་པ་དེ་མེད་ན་ནི་སྐབས་ལྔ་པོ་ནས་བཤད་པ་དེ་དག་ཁྱབ་བྱ་འཕགས་པའི་མངོན་རྟོགས་
- 3
5.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་ཡིན་པར་འགྱུར་རོ། །གང་གི་ཕྱིར་དེ་དག་ཁྱབ་བྱེད་འཕགས་པའི་མངོན་རྟོགས་ཡང་ཡིན་
པ་དེའི་ཕྱིར་ཁྱབ་བྱེད་མཁྱེན་གསུམ་གྱིས་བསྡུས་པ་ཡིན་ཏེ་ཁྱབ་པར་བྱ་བྱེད་ནི་སྒྲུབ་པ་དང་
དགག་པ་ལ་འཁྲུལ་པ་མེད་པའི་ཕྱིར་རོ་ཞེས་སྟོན་པ་ཡིན་གྱི་གཞན་དུ་འཆད་པ་དེ་དག་ནི་མ་
ཡིན་ནོ། །གལ་ཏེ་དེ་ལྟ་ན་རྣམ་མཁྱེན་ཁོ་ན་ལ་བསྟོད་པར་འགྱུར་ཏེ་རྣམ་པ་ཐམས་ཅད་
མཁྱེན་པ་ཉིད་ཀྱིས་འཕགས་པའི་གང་ཟག་ཐམས་ཅད་བསྡུས་པའི་ཕྱིར་ཞེས་འཆད་པར་
འགྱུར་བའི་ཕྱིར་རོ་ཞེ་ན། བདེན་མོད་ཀྱི་འདིར་འཕགས་པ་བྱམས་པ་རིགས་ཅན་གསུམ་དང་
བ་བསྐྱེད་པའི་དོན་དུ་བསྟོད་པ་བྱེད་པ་ན་རྣམ་མཁྱེན་ཁོ་ན་ལ་བསྟོད་པས་ཉན་རང་གི་རིགས་
ཅན་དང་བ་མི་སྐྱེ་བའི་ཕྱིར་ཏེ། ཇི་ལྟར་མཐར་ཐུག་གི་སྐྱབས་གནས་སངས་རྒྱས་ཁོ་ན་ཡིན་
ཀྱང་ཆོས་དང་དགེ་འདུན་ལ་མོས་པ་རྗེས་སུ་བཟུང་བའི་ཕྱིར་དེ་གཉིས་ཀྱང་སྐྱབས་གནས་སུ་
བཤད་པ་བཞིན་ནོ། །གལ་ཏེ་ལྔ་པོ་དེ་དག་ཡུམ་མ་ཡིན་ན་ནི་ཡུམ་མ་ཡིན་པ་ཡུམ་དུ་བསྡུས་
པ་མི་འཐད་ལ། ཡུམ་ཡིན་ན་ནི་བསྡུ་བྱ་དང་སྡུད་བྱེད་གཉིས་མེད་པའི་ཕྱིར་ཇི་ལྟར་བསྡུས་ཤེ་
ན༑ འདི་སྟོན་པས་འཁོར་བསྡུས་པ་ལྟར་གཞན་གྱིས་གཞན་བསྡུས་པ་ནི་མ་ཡིན་གྱི་འདུས་
བྱས་ཐམས་ཅད་མི་རྟག་པར་བསྡུས་པ་ལྟར་རང་གིས་རང་བསྡུས་པ་ཡིན་ལ། བསྡུ་བྱ་དང་
བསྡུ་བྱེད་ནི་ལྡོག་པའི་དབྱེ་བ་ལས་ཡིན་ནོ། །དོན་དེ་ཉིད་སྨྲས་པ་ནི་ལྔ་པོ་དེ་དག་ཀྱང་ཤེས་
རབ་ཀྱི་ཕ་རོལ་ཏུ་ཕྱིན་པ་ཡིན་ཞིང་ཞེས་སོ། །དེས་ཀྱང་ཞེས་པའི་བསྡུ་བ་ནི་དེས་ནི་ཞེས་
དམིགས་འཛིན་པར་བསྒྱུར་བར་བྱའོ། །འཆད་པར་འགྱུར་བའི་ཚུལ་ནི་སེམས་བསྐྱེད་ནས་
ཕྲིན་ལས་ཀྱི་བར་རོ། །དེ་དག་གིས་རྒྱུ་དང་འབྲས་བུའི་དོན་ཐམས་ཅད་ཕུན་སུན་ཚོགས་པ་
ནི་གཉིས་པོ་དེ་ཚང་བའོ། །གང་གི་ཕྱིར་བརྒྱད་པོ་དེ་དང་ཡང་རྒྱུ་འབྲས་ཐམས་ཅད་འདུས་པ་
དེའི་ཕྱིར་དེ་བས་མང་བ་ནི་མི་དགོས་སོ་ཞེས་ཐུགས་ལ་བཞག་ནས་བསྟོད་པ་ཡིན་ནོ། །
ཚིག་གི་དོན་ལ་གང་ཟག་བཞིའི་བཞེད་པ་སྒྲུབ་པར་བསྟོད་པ་དང་། དངོས་
- 3 $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
པོ་སྐྱེད་པར་བསྟོད་པ་གཉིས་ལས་དང་པོ་ནི་ཉན་ཐོས་དང་སྒྲ་མེད་དུ་ཆོས་སྟོན་པ་ལ་སོགས་
པ་རྣམ་པར་ཐར་པ་ཅུང་ཟད་ཙམ་ཞིག་གིས་དེ་ལས་ལྷག་པའི་རང་སངས་རྒྱས་ཀྱང་གཞི་ཤེས་
ཀྱི་རྟེན་ཡིན་ནོ། །དེ་ནི་རྩ་བ་ལ་མེད་དོ་ཞེ་ན། འདི་དེའི་ཕྱོགས་སུ་བསླན་ནས་རྟེན་དུ་བཤད་
དགོས་པ་ཡིན་ནོ། །དེ་གང་ལས་ཞེ་ན་འདོད་པ་དང་སྤངས་རྟོགས་མཐུན་པ་ཙམ་གྱིས་ནི་མ་
ཡིན་ཏེ་སངས་རྒྱས་དང་བྱང་ཆུབ་སེམས་དཔའ་རྣམས་ལའང་ཧ་ཅང་ཐལ་ཕྱིར་རོ། །དེས་ན་
འདི་གཉིས་མངོན་རྟོགས་ཀྱི་རིམ་པ་བཞི་ཤེས་སུ་གཅིག་པ་ན་རྩ་བར་མངོན་རྟོགས་བསྟན་
པས་གང་ཟག་ཤུགས་ལ་འཕེན་པའི་ཕྱིར་ཏེ་དཔེར་ན་འདི་གང་གི་ཁྱིམ་ཡིན་པ་དེ་ཁྲིད་ལ་
ཤོག་ཅེས་བརྗོད་པ་བཞིན་ནོ་སྙམ་དུ་དགོངས་པ་ཡིན་ནོ། །མྱ་ངན་ནི་འཁོར་བའི་སྡུག་བསྔལ་
ཡིན་ལ་དེ་ལས་འདའ་བར་འདོད་པ་ནི་དེ་ཞི་བར་འདོད་པའོ། །གཞི་ནི་ཕུང་པོ་དང་ཁམས་
དང་སྐྱེ་མཆེད་དེ་འདི་དག་བདག་དང་བདག་གིར་འཛིན་པའི་གཞི་དང༌། བདག་མེད་པར་
ཤེས་པའི་བཞིར་གྱུར་པའི་ཡང་ཕྱིར་རོ། །ཐམས་ཅད་ཅེས་པ་ནི་དངོས་པོ་རིག་པའི་ཚུལ་གྱིས་
སྟོང་གཉིས་དང་གསུམ་གྱི་གཞི་བདག་མེད་པར་ཤེས་པ་ཡིན་ཏེ་མཛོད་ལས་དགྲ་བཅོམ་བསེ་
རུ་སྟོན་རྣམས་ཀྱིས། །སྟོང་གཉིས་གསུམ་དང་གྲངས་མེད་མཐོང་ཞེས་བཤད་པའི་ཕྱིར་རོ།།
མཚན་ཉིད་རྗེས་སུ་དཔྱོད་པའི་བློས་ཤེས་བྱ་ཐམས་ཅད་ལ་བདག་འཛིན་གྱི་སྒྲོ་འདོགས་མི་
འབྱུང་བར་བྱས་པ་ཡིན་ནོ། །དོན་དེ་ཉིད་སྨྲས་པ་ནི་གང་ཟག་གི་བདག་གི་སྐྱེ་བ་མེད་པར་
ཞེས་པ་འདི་ཡིན་ནོ། །བསྟན་པ་འདི་ལ་མྱ་འདས་ནི་བཞི་སྟེ། ལྷག་བཅས་དང༌། ལྷག་མེད་
དང༌། མི་གནས་པའི་མྱང་འདས་ཆོས་སྐུ་དང་། རང་བཞིན་གྱི་མྱང་འདས་ཆོས་དབྱིངས་སོ།།
དེ་ལས་དང་པོ་གཉིས་འཆད་པ་ནི་ཕུང་པོ་དང་བཅས་པ་དང་ཕུང་པོ་མེད་པ་ཞེས་པ་སྟེ་འདི་ལ་
གང་དག་འདུས་བྱས་ཀྱིས་འཇུག་པ་ཞི་མ་ཞི་དང༌། ཡང་བདེན་པ་དང་པོ་གཉིས་ཞི་བ་དང་།
ཀུན་འབྱུང་ཞི་ལ་སྡུག་བསྔལ་མ་ཞི་བ་ལ་འདོད་པ་དེ་ནི་མ་ཡིན་ཏེ། དབུ་མ་པའི་ལུགས་ལ་དེ་
.3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་རུང་བའི་ཕྱིར་ཏེ། དེ་དག་ནི་ཡང་སྐྱེ་བ་ལེན་པ་དང་སྤྱོད་འཇུག་ལས། ཉོན་མོངས་སྤངས་
ཀྱང་དེ་དག་ལ། །ལས་ཀྱི་ནུས་པ་མཐོང་བ་ཡིན་ཞེས་འབྱུང་བའི་ཕྱིར་རོ། །དེའི་ཕྱིར་འདོད་
གཟུགས་གཉིས་ན་ཕུང་པོ་ལྔ་ཆར་དང་གཟུགས་མེད་ན་མིང་བཞིའི་ཕུང་པོ་རྣམ་སྨིན་དེས་
བསྡུས་པ་ཟད་དུ་ཉེ་བ་ལ་ལྷག་མ་ཞེས་བརྗོད་དེ། དཔེར་ན་འཇིག་རྟེན་ནའང་ཟད་དུ་ཉེ་བ་ལ་
ལྷག་མ་ཞེས་བརྗོད་པ་བཞིན། དེས་ན་ཁམས་གང་ན་ཕུང་པོ་གང་ཡོད་པ་མ་ཟད་པ་དང་ཟད་
པ་ལ་བརྗོད་དོ། །གལ་ཏེ་དེ་ལྟ་ན་ལྷག་མེད་ཀྱི་འཕགས་པ་ལ་གཟུང་འཛིན་གྱི་རྟོག་པ་ཡོད་
དམ་མེད་གྲང་། དང་པོ་ལྟར་ན་ལྷག་མེད་མ་ཡིན་པར་འགྱུར་ཏེ་གཟུང་འཛིན་གྱི་རྟོག་པ་ནི་
མིང་བཞིའི་ཕུང་པོའི་རང་བཞིན་དུ་གནས་པའི་ ཕྱིར་རོ། །གཉིས་པ་ལྟར་ན་དེས་ཆོས་ཀྱི་
བདག་མེད་རྟོགས་པར་འགྱུར་ཏེ་དེ་ནི་དེས་གཞོམ་བྱ་ཡིན་པའི་ཕྱིར་རོ། །གལ་ཏེ་ཡང་
གཟུགས་ཀྱི་ཕུང་པོ་ཡོད་མེད་ཙམ་དེ་གཉིས་ཀྱི་དོན་དུ་འདོད་ན་གཟུགས་མེད་ཀྱི་འཕགས་པ་
ཕྱིར་མི་འོང་རྣམས་ཀྱང་ལྷག་མེད་ཀྱི་མྱང་འདས་སུ་འགྱུར་ན། དེ་གཉིས་ནི་དགྲ་བཅོམ་གྱི་
དབྱེ་བ་ཡིན་ནོ་ཞེ་ན། བརྗོད་པར་བྱ་སྟེ་དེ་ལ་གཟུང་འཛིན་གཉིས་སྣང་མངོན་དུ་རྒྱུ་ཡོད་དམ་
མེད་ཀྱང་རུང་གཉིས་སྣང་གི་ས་བོན་ནི་ཡོད་དོ། །དེ་ལྷག་མེད་ཡིན་པར་ནི་ཉན་ཐོས་དེ་བས་
བརློམས་པ་ཡིན་ཏེ། གང་ པོའི་རྟོགས་བརྗོད་ལས། ལུས་ཞིག་ཚོར་བ་བསིལ་བར་གྱུར།།
འདུ་ཤེས་འགགས་ཤིང་འདུ་བྱེད་ཞི། །རྣམ་པར་ཤེས་པ་ནུབ་གྱུར་པ། །དེ་འདྲ་འདི་ནི་སྡུག་
བསྔལ་མཐའ་ཞེས་བཤད་པའི་རྗེས་སུ་འབྲང་བའི་ཕྱིར་རོ། །འདིར་མྱ་ངན་ནི་འཁོར་བའི་
སྡུག་བསྔལ་ཡིན་ལ་དབུ་མ་པ་ནི་སྡུག་བསྔལ་མ་ལུས་པ་ཟད་པའི་མྱང་འདས་སངས་རྒྱས་
ལས་གཞན་མི་འདོད་དེ། ཇི་སྐད་དུ་དཔལ་ཕྲེང་སེངྒེའི་ང་རོས་ཞུས་པའི་མདོ་ལས། ཉན་
ཐོས་དང་རང་སངས་རྒྱས་རྣམས་ཀྱིས་སྡུག་བསྔལ་འགོག་པ་ཐམས་ཅད་སྔོན་མ་མཐོང་ཞིང་
མ་རྟོགས་ཏེ་བཅོམ་ལྡན་འདས་ཀྱིས་ནི་ཐུགས་སུ་ཆུད་ཅིང་མངོན་དུ་མཛད་དོ་ཞེས་གསུངས་
• 38-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
པའི་ཕྱིར་དང་། རྒྱུད་བླ་མ་ལས་དེས་ན་སངས་རྒྱས་མ་ཐོབ་པར། །མྱ་ངན་འདས་པ་མི་ཐོབ་
སྟེ༑ ༑འོད་དང་འོད་ཟེར་སྤངས་ནས་ནི། །ཉི་མ་ལྟ་བར་མི་ནུས་བཞིན་ཞེས་བཤད་པའི་ཕྱིར་
རོ༑ ༑བྱང་ཆུབ་སེམས་དཔའ་ལམ་ཤེས་པའི་སེམས་ཅན་གྱི་དོན་སྒྲུབ་པ་ནི་ལམ་དང་ལམ་མ་
ཡིན་པ་རྣམ་པར་ཕྱེ་ནས་སྒྲུབ་པར་བྱེད་དེ་ཏིང་ངེ་འཛིན་རྒྱལ་པོ་ལས་བདུད་རྩི་ཐོབ་བྱེད་ལམ་
ནི་འདི་མིན་གྱིས། །ལམ་ངན་སྤོངས་ལ་ལམ་ལ་གནོས་ཤིག་ཅེས། །ལྟ་ངན་སེམས་ཅན་
མཐོང་ནས་གོ་བྱེད་དེ། །རྒྱུ་དེས་བྱང་ཆུབ་སེམས་དཔའ་ཞེས་བརྗོད་དོ། །ཞེས་བཤད་དོ།།
རྣམ་པ་ཐམས་ཅད་ནི་ཀུན་རྫོབ་དང་དོན་དམ་པས་བསྡུས་པའོ། །སངས་རྒྱས་ནི་རྣམ་བཤད་
རིགས་པ་ལས། མ་རིག་གཉིད་ནི་སངས་ཕྱིར་དང་། །ཤེས་བྱ་ལ་ཡང་བློ་རྒྱས་ཕྱིར། །སངས་
རྒྱས་པདྨའི་དབང་ལྟར་རྒྱས། །དེ་ཕྱིར་སངས་རྒྱས་ཞེས་བརྗོད་དོ། །ཞེས་བཤད་དོ། །དེ་ནི་སྒོ་
གསུམ་མི་དགེ་བ་ལས་གདམས་པའི་སྐུ་སྟེ་རང་བཞིན་ཅན་ནོ། །རྣལ་འབྱོར་ནི་ཞི་གནས་དང་
ལྷག་མཐོང་ངོ༌། །དེ་གང་ལ་ཡོད་པ་ནི་རྣལ་འབྱོར་ཅན་ནོ། །དེ་དག་ནི་སྤྱན་དང་མངོན་པར་
ཤེས་པ་ལ་སོགས་པའི་ཡོན་ཏན་གྱི་དབང་གིས་ཕྱུག་པའོ། །དེ་དག་གི་གཙོ་བོ་ནི་སངས་རྒྱས་
རྣམས་སོ། །སྤྱོད་པ་ནི་འདོད་ཆགས་ལ་སོགས་པ་ཉེས་པར་སྤྱོད་པ་བརྒྱད་ཁྲི་བཞི་སྟོང་ངོ༌། །
དེ་དག་གི་གཉེན་པོར་ཆོས་ཀྱི་འཁོར་ལོ་ཞེས་བྱ་བ་ལ། ངོ་བོ་དང་། ངེས་ཚིག་
དང༌། ཚད་བསྟན་པ་གསུམ་ལས། དང་པོ་ནི་མདོ་སྡེ་པ་སྒྲ་རང་མཚན་གཟུགས་ཀྱི་ཕུང་པོ་
དང༌། བྱེ་བྲག་ཏུ་སྨྲ་བ་སྒྲ་སྤྱིའི་ཕྲེང་བ་མི་ལྡན་པའི་འདུ་བྱེད་ཀྱི་ཕུང་པོས་བསྡུས་པར་འདོད།
མཛོད་ལས་ཆོས་ཀྱི་ཕུང་པོ་རྒྱད་ཁྲི་དག །བཞི་སྟོང་གང་དུ་གསུངས་དེ་དག །ཚིག་གམ་མིང་
ཡིན་དེ་དག་ནི། །གཟུགས་སམ་འདུ་བྱེད་དག་ཏུ་འདུས་ཞེས་བཤད་པ་ཡིན་ནོ། །སེམས་ཙམ་
པ་ནི་གཞུང་ལུགས་ཀྱི་ཚད་དང་མཉམ་པའི་ཡིད་རྟོག་པའི་ཕྲེང་བ་ལ་འདོད་ལ། དབུ་མ་པ་ནི་
རྣལ་འབྱོར་སྤྱོད་པའི་དབུ་མ་པ་ལ་སོགས་པ་གྲུབ་མཐའི་དབྱེ་བས་དེ་དག་གི་རྗེས་སུ་འབྲེང་
-3
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ཡིན་ནོ། །ངེས་ཚིག་ནི་དཔེར་ན་འཁོར་ལོ་རིན་པོ་ཆེ་གླིང་གཞན་དུ་འཕོ་བ་དང་། མི་མཐུན་
ཕྱོགས་གཅོད་པ་དང་། རྒྱལ་པོའི་སྔོན་དུ་འགྲོ་བ་བཞིན་དུ་ཆོས་རྣམས་ཀྱང་སློབ་མའི་རྒྱུད་ལ་
འཕོ་བ་དང༌། སྒྲིབ་པ་རྣམས་གཅོད་པ་དང་། བསྟན་བཅོས་ཀྱི་སྔོན་དུ་འགྲོ་བའི་ཕྱིར་འཁོར་
ལོ་དང་འདྲ་བས་དཔེའི་མིང་ཡིན་ནོ། །ཡང་ན་ཙ་ཀྲའི་སྒྲ་ཚོགས་ལ་འཇུག་སྟེ་ཆོས་ཀྱི་ཚོགས་
ཞེས་བྱ་བའི་དོན་ཏོ། །ཚད་ནི་མ་ལུས་པ་ཞེས་པ་སྟེ་བརྒྱད་ཁྲི་བཞི་སྟོང་ངོ་། །དེ་ལ་ཆོས་ཀྱི་
ཕུང་པོ་གཅིག་གི་ཚད་ཐེག་ཆུང་བ་རྣམས་ན་རེ་བསྟན་བཅོས་ཆོས་ཀྱི་ཕུང་པོའི་ཚད་དེ་ལ་
ཚིགས་སུ་བཅད་པ་དྲུག་སྟོང་ངོ༌། །ཡང་ན་ཕུང་ པོ་དང༌། ཁམས་དང༌། སྐྱེ་མཆེད་དང༌། །
བདེན་པ་དང༌། རྟེན་འབྲེལ་ལ་སོགས་པའི་གཏམ་རྒྱུད་རེ་རེ་རྫོགས་པར་སྟོན་པ་ཡིན་ནོ་ཞེས་
ཟེར་ཏེ་མཛོད་ལས་ཁ་ཅིག་བསྟན་བཅོས་ཚད་ཅེས་ཟེར། །ཕུང་པོ་ལ་སོགས་གཏམ་རེ་ཡིན་
ཞེས་བཤད་པ་ཡིན་ནོ། །ཐེག་པ་ཐུན་མོང་བ་རྣམས་ན་རེ། དེ་གཅིག་ལ་ནི་ཚིགས་སུ་བཅད་
པ་རེ་རེ་ལ་ཡི་གེ་ཉི་ཤུ་རྩ་བརྒྱད་དུ་བྱས་པའི་ཚིགས་སུ་བཅད་པ་སྟོང་ཡིན་ནོ། །ཆོས་ཀྱི་ཕུང་
པོ་ཐམས་ཅད་ལ་ཚིགས་སུ་བཅད་པ་བྱེ་བ་ཕྲག་བརྒྱད་དང་ས་ཡ་ཕྲག་བཞིར་འགྱུར་རོ་ཞེས་
ཟེར་རོ། །ཐེག་པ་ཆེན་པོ་པ་རྣམས་ན་རེ་ལྷའི་དབང་པོའི་གླང་པོ་ཆེ་རབ་བརྟན་གྱིས་ཐེག་པའི་
སྣག་ཚས་ཆོས་ཀྱི་ཕུང་པོ་གཅིག་འབྲི་བར་ནུས་སོ། །དེས་ནི་མདོ་སྡེ་དྲིན་ལན་བསབ་པ་ལས་
ལྷས་བྱིན་གྱིས་སྤོས་ཀྱི་གླང་པོ་ཆེ་ལྔ་སྟོང་གིས་ཐེག་པའི་མདོ་སྡེ་རྣམས་ཁ་དོན་དུ་བརྗོད་པར་
བྱེད་དོ་ཞེས་གསུངས་པ་ཡང་ལེགས་པར་བཤད་པར་འགྱུར་རོ། །ཅིའི་ཕྱིར་འཛམ་བུའི་གླིང་
ན་མི་སྣང་ཞེ་ན། གླིང་གཞན་དང་ཀླུ་རྣམས་ཀྱི་གནས་ན་བཞུགས་པའི་ཕྱིར་ཏེ། ཙནྡྲ་གོ་མིའི་
སློབ་མ་ལ་སྤྲིན་བ་ལས། བསྟན་པ་རིན་ཆེན་མཆོག་ལྟར་བཟང་ལ་འཕན་མེད་པ། །རྣམ་པར་
དག་ཚུལ་གང་ཡིན་ཀླུ་མགོ་གདེངས་ཀ་ཅན། །ཆེན་པོ་རྣམས་ཀྱིས་གཙུག་གི་རྒྱན་བཞིན་གུས་
མནོས་ནས། །སའི་གཏིང་ན་གནས་པའི་རབ་རིབ་སེལ་བར་མཛད་ཅེས་བཤད་པའི་ཕྱིར་རོ་
ལས
- .4 [， -



རྒ
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། fic
ཞེས་ཟེར་རོ། །དེ་དག་གིས་ནི་ཤེས་བྱའི་རྣམ་པ་ཐམས་ཅད་བསྐོར་བ་སྟེ་སྟོན་པར་བྱེད་དོ།།
དེ་ནི་རྣམ་མཁྱེན་གྱི་མཛད་པ་ཡིན་ནོ། །དངོས་པོ་བསྐྱེད་པར་བསྟོད་པ་ནི་སངས་རྒྱས་ཉན་
ཐོས་ཞེས་པ་སྟེ་ལ་སོགས་པ་ནི་བྱང་ཆུབ་སེམས་དཔའོ། །འཇམ་དཔལ་རྩ་རྒྱུད་ལ་སོགས་
པར་རང་སངས་རྒྱས་ཀྱིས་ཀྱང་བསྐོར་བར་གསུངས་སོ། །རྒོལ་ལན་ལ་རྒོལ་བ་དང་ལན་
གཉིས་ལས། དང་པོ་ནི་དེ་ལྟར་ཕྱག་འཚལ་བ་དང་བསྟོད་པ་ཞེས་པ་སྟེ་མས་རིམ་གྱིས་བསྡུད་
པ་ཡིན་ནོ། །འདི་སྐད་སྟོན་པ་ཡིན་ཏེ་གལ་ཏེ་རྒྱན་འདི་དགོས་པ་ཆོས་རབ་ཏུ་འབྱེད་པའི་
ཤེས་རབ་བསྐྱེད་པའི་དོན་དུ་གཞི་ཕུང་པོ་ཁམས་དང་སྐྱེ་མཆེད་བརྗོད་བྱར་བསྡུས་ནས་རྩོམ་
པར་མཛད་དམ། འོན་ཏེ་མི་མཐུན་ཕྱོགས་མ་ལུས་པ་སྤང་བའི་དོན་དུ་གཉེན་པོ་ལམ་གསུམ་
བསྡུས་པ་ཙམ་མམ། ཅི་སྟེ་དགོས་པ་ཤེས་བྱ་མ་ལུས་པ་ཤེས་པར་བྱ་བའི་དོན་དུ་རྣམ་པ་
བརྗོད་བྱར་བྱས་པ་རྩོམ། དེ་ལ་ཕྱོགས་དང་པོ་ལྟར་ན་ནི་རྩོམ་པའི་འབད་པ་དོན་མེད་པར་
ཐལ་བ་ཡིན་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལས་ནི་རང་དང་སྤྱིའི་མཚན་ཉིད་འཆད་
པ་མངོན་པའི་བསྟན་བཅོས་དག་ལས་མི་སྨོས་པའི་གཞི་ནི་མི་སྟོན་ལ། དེ་བསྟན་ན་ནི་ཟློས་
པར་ཐལ་བའི་ཕྱིར་རོ། །གཉིས་པ་ལྟར་ན་ཡང་གཉེན་པོ་སྤང་བྱ་དང་བཅས་པའམ་བྲལ་བ་
ལས་གང་ཞིག་བསྡུས། དང་པོ་ལྟར་ན་མངོན་པ་དང་ཟློས་པར་འགྱུར་ཏེ། ཉོན་མོང་པ་རྣམས་
ནི་དམིགས་ཡུལ་དང་བདག་རྐྱེན་དང་བཅས་པར་འཆད་དགོས་པའི་ཕྱིར་རོ། །གཉིས་པ་
ལྟར་ན་གཉེན་པོ་འདི་སྤང་བྱ་གང་གིས་གཉེན་པོ་ཡིན་པ་ཁོང་དུ་ཆུད་པར་མི་འགྱུར་ཏེ་ཀུན་
ནས་ཉོན་མོངས་པའི་དངོས་པོ་མ་བསྡུས་པའི་ཕྱིར་རོ། །གསུམ་པ་ལྟར་ན་ཡང་རྣམ་པ་གཞི་
བཅོས་སུ་འཆད་ན་མངོན་པ་དང་ཟློས་ལ། གཞི་མེད་པ་འཆད་ན་དོན་མེད་པར་ཐལ་བ་ཡིན་
ཏེ་གཞི་མེད་པའི་རྣམ་པའི་དོན་ནི་རྟོགས་པ་སྟེ་མཐོང་བ་མེད་པས་དེ་འདྲ་བའི་རྣམ་པ་ཅུང་
ཟད་ཀྱང་འདི་ལས་མ་བཤད་པའི་ཕྱིར་ཏེ་དོན་ནི་བརྗོད་བྱ་བཀག་ནས་དགོས་པ་འགོག་པ་
- .] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱབ་བྱེད་མི་དམིགས་པའི་ཐལ་འགྱུར་ཡིན་ནོ། ། །
ལན་ལ་ལན་དངོས་དང་། དེ་ལུང་གིས་སྒྲུབ་པ་དང་། ལུང་གི་དོན་བཤད་པ་དང་།
དོན་བསྡུ་བ་བཞི་ལས། དང་པོ་ལ་ཁ་ཅིག་གང་རུང་རེ་རེ་བསྡུས་པ་དེ་ནི་མ་ཡིན་ཏེ་ཕྱོགས་
གསུམ་ཆར་གྱིས་ཀྱང་འདིའི་བརྗོད་བྱ་བསྡུས་པའི་ཕྱིར་རོ། །ཞེས་འཆད་པ་དེ་ནི་མ་ཡིན་ཏེ་
ཆོས་མངོན་པ་དང་ཟློས་པའི་སྐྱོན་མི་སྤོང་བའི་ཕྱིར་རོ། །དེས་ན་དགོངས་པ་ནི་འདི་ཡིན་ཏེ་
འདིས་གསུམ་ག་བརྗོད་པ་དེ་ལྟ་ནའང་སྐྱོན་དེ་ནི་ཡོད་པ་མ་ཡིན་ཏེ། གང་གི་ཕྱིར་ཆོས་མངོན་
པ་ནས་མ་བཤད་པའི་ཕྱོགས་གསུམ་ཆར་གྱིས་ཀྱང་བསྡུས་པའི་ཕྱིར་རོ། །མ་གྲུབ་པའང་མ་
ཡིན་ཏེ་འདི་ནི་རྣམ་པར་བཞག་པ་གཞན་ཁོ་ན་ཡིན་ཏེ་ཞེས་འཆད་པར་འགྱུར་བའི་ཕྱིར་རོ།།
དེ་གང་ལས་ཤེ་ན་འདིའི་བརྗོད་བྱ་ནི་འཕགས་པའི་གང་ཟག་བཞིའི་རྒྱུད་ཀྱི་སྒྱུ་མ་ལྟ་བུའི་
ཐམས་ཅད་མཁྱེན་པ་ཉིད་གསུམ་ཡིན་ལ། དེ་དག་གིས་ནི་མངོན་པར་རྟོགས་པ་མཐའ་དག་
བསྡུས་སོ། །དེ་དག་ནི་འཕགས་པའི་གང་ཟག་བཞིས་བསྡུས་པའི་གཞི་དང་གཉེན་པོ་དང་
རྣམ་པ་རྣམས་བསྟན་ན་བཤད་པར་མི་ནུས་ཤིང་ཆོས་མངོན་པ་ནས་གསུམ་པོ་དེ་བདེན་པར་
འཆད་པའི་ཕྱིར་རོ། །གང་ཡང་ཀྱང་གི་སྒྲས་བསྡུས་པ་ཁམས་གསུམ་གྱི་གནས་གཞན་ལ་
སོགས་པ་ཆོས་མངོན་པ་ནས་བཤད་པ་རྣམས་ཀྱང་འཆད་པ་དེ་ལྟ་ནའང་ཟློས་པའི་སྐྱོན་ནི་
མེད་དེ་དེར་ནི་ཆོས་རྣམས་ཀྱི་རང་དང་སྤྱིའི་མཚན་ཉིད་བདེན་པར་འཆད་ཅིང་འདིར་ནི་རྫུན་
པར་འཆད་པའི་ཕྱིར་ཏེ་ཇི་སྐད་དུ་སྤྱོད་པ་ལ་འཇུག་པ་ལས། འཇིག་རྟེན་གཞུག་པའི་དོན་དུ་
ནི༑ ༑མགོན་པོས་ དངོས་ བསྟན་དེ་ཉིད་དུ། །དེ་དག་སྐད་ཅིག་མ་ ཉིད་མིན། །ཞེས་གང་
བཤད་པ་ཡིན་ནོ། །གཞན་ཡང་དམ་པའི་ཆོས་དྲན་པ་ཉེར་བཞག་ལ་སོགས་པར་ནི་ཁམས་
གསུམ་ལ་འདོད་ཆགས་དང་བྲལ་བར་བྱ་བའི་ཕྱིར་ལས་རྒྱུ་དང་འབྲས་བུའི་དབྱེ་བ་ཙམ་ཞིག་
གསུངས་ལ། སངས་རྒྱས་ཕལ་པོ་ཆེ་ལ་སོགས་པར་ཡང་ཐེག་པ་ཆེན་པོའི་སྤྱོད་པ་དང་འབྲས་
- 4
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
བུ་ཙམ་ཞིག་བསྟན་གྱི་ཉན་ཐོས་དང་རང་སངས་རྒྱས་རྣམས་ཀྱི་ལམ་དང་འབྲས་བུ་ནི་མ་
བསྟན་ཏེ། དེའི་ཕྱིར་དེ་དག་ཀྱང་གཞུང་ཕྱོགས་གཅིག་པ་ཉིད་དོ། །རྒྱལ་བ་ཡི་ཡུམ་འདི་ནི་
རིགས་ཅན་གསུམ་པོ་ཐམས་ཅད་ཀྱི་རྒྱུ་དང་འབྲས་བུ་མ་ལུས་པ་འཆད་པས་འདི་གཞུང་ཆེན་
པོ་ཤིན་ཏུ་རྒྱས་པའི་སྡེ་ཡིན་ཏེ་ཡུམ་བར་མ་ལས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལས་ནི་
ཐེག་པ་གསུམ་རྒྱ་ཆེར་བསྟན་ཏེ་ཞེས་གང་གསུངས་པ་ཡིན་ནོ། །
གཉིས་པ་ལ་གསུམ་སྟེ་གང་ཟག་བཞིའི་མངོན་རྟོགས་ལ་མཁྱེན་གསུམ་གྱིས་
ཁྱབ་པར་བསྟན་པ་དང༌། བསྟན་པའི་དོན་དྲིས་ལན་གྱིས་རྒྱས་པར་བཤད་པ་དང་། སླར་
ཡང་ཡུམ་གཞན་གྱི་ལུང་དགོད་པའོ། །དང་པོ་ནི་གལ་ཏེ་མཁྱེན་པ་གསུམ་འཕགས་པའི་གང་
ཟག་བཞིའི་མངོན་རྟོགས་ཐམས་ཅད་སྡུད་བྱེད་ཡིན་པར་གང་གིས་ཤེས་ཤེ་ན། འདི་ལྟར་
ཞེས་གསུངས་ཏེ་རྒྱལ་བ་ནི་སྤང་བྱའི་དགྲ་ལས་རྒྱལ་བའི་ཕྱིར་རོ། །ཡུམ་བར་མའི་སྒོམ་ལམ་
རྩེ་མོ་ལས་ཐམས་ཅད་མཁྱེན་པ་ཉིད་གསུམ་ལ་ཁྱད་པར་ཅི་ཞིག་མཆིས་ཞེས་ཞུས་པའི་ལན་
དུ་གང་ཟག་གང་གི་མངོན་རྟོགས་ཡིན་པའི་སྒོ་ནས་ལན་གསུངས་པ་ཡིན་ནོ། །རབ་འབྱོར་ནི་
གཉན་ཡོད་ཀྱི་བྲམ་ཟེ་སྦས་པའི་བུས་སངས་རྒྱས་འདིའི་ཉན་ཐོས་ཆོས་སྟོན་པ་རྣམས་ཀྱི་
མཆོག་ཡིན་ཏེ། ཡུམ་ལས་ཚེ་དང་ལྡན་པ་རབ་འབྱོར་ནི་ཆོས་སྟོན་པའི་ནང་ན་མཆོག་ཏུ་
བཞག་པར་བྱའོ་ཞེས་གསུངས་པའི་ཕྱིར་རོ། །བྱང་ཆུབ་དོན་དུ་གཉེར་བས་ན་བྱང་ཆུབ་
སེམས་དཔའ་སྟེ་ཡུམ་ལས་བྱང་ཆུབ་དོན་དུ་གཉེར་བས་ན་བྱང་ཆུབ་སེམས་དཔའ་ཆེན་པོ་
ཞེས་བྱའོ་ཞེས་གསུངས་པའི་ཕྱིར་རོ། །དེ་བཞིན་ཉིད་རྟོགས་པས་ན་དེ་བཞིན་གཤེགས་པ་སྟེ་
ག་ཐའི་སྒྲ་རྟོགས་པ་ལ་འཇུག་པའི་ཕྱིར་ཏེ་རྣམ་འགྲེལ་ལས་གཤེགས་པ་རྟོགས་པའི་དོན་
ཕྱིར་ཏེ་ཞེས་བཤད་ པའི་ ཕྱིར་དང་གཞན་ལས་འདས་དང་མ་འོངས་ད་ལྟར་བྱུང་། །ཆོས་
རྣམས་ ཀུན་ གྱི་ དེ་ བཞིན་ཉིད། །ཇི་ ལྟར་ དེ་ བཞིན་ གཟིགས་ དེས་ན། །དེ་ ལ་ དེ་ བཞིན་
-4
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཤེགས་པར་བསྙད། །ཅེས་བཤད་པའི་ཕྱིར་རོ། །དེས་ནི་སྒྲིབ་པ་གཉིས་དགྲ་དང་འདྲ་བ་
བཅོམ་ལ་དེས་ན་སྤངས་པ་དང་རྟོགས་པ་ཡང་དག་པར་རྫོགས་པ་ཡིན་ནོ། །གཉིས་པ་ནི་
བཅོམ་ལྡན་འདས་ཞེས་པ་སྟེ་འདིས་ཉོན་མོངས་པ་དང་ལས་དང་སྐྱེ་བའི་ཀུན་འབྱུང་གསུམ་
བཅོམ་པའི་ཕྱིར་རོ། །རྡོ་རྗེ་རྩེ་མོ་ལས་ཉོན་མོངས་ལས་དང་དེ་བཞིན་སྐྱེ། །ཉོན་མོངས་ཤེས་
བྱའི་སྒྲིབ་ དེ་ བཞིན། །གང་ ཡང་ མི་ མཐུན་ ཕྱོགས་ཆོས་ བཅོམ། །དེས་ འདིར་ བཅོམ་ལྡན་
འདས་སུ་བཤད་ཅེས་གསུངས་སོ། །ཐམས་ཅད་ནི་མདོ་ལས་བྲམ་ཟེ་ཐམས་ཅད་ཅེས་བྱ་བ་
ནི༑ ཕུང་པོ་ལྔ་དང་སྐྱེ་མཆེད་བཅུ་གཉིས་དང་ཁམས་བཅོ་བརྒྱད་པོ་ཇི་སྙེད་པ་འདི་དག་གི་
ཞེས་གསུངས་སོ། །དེ་ལ་གཟུགས་ལ་སོགས་པ་ནི་ཕྱིའོ། །མིག་ལ་སོགས་པ་ནི་ནང་ངོ༌།།
རྣམ་པར་ཤེས་པ་དྲུག་ཀྱང་ནང་ཡིད་ཀྱི་སྐྱེ་མཆེད་དོ། །ཆོས་ནི་ཤེས་བྱའོ། །ཇི་སྙེད་པ་ནི་མ་
ལུས་པའོ། །ཤེས་པ་ནི་གང་ཟག་གི་བདག་མེད་པར་རོ། །
འདི་ལ་སློབ་དཔོན་ཟླ་གྲགས་རྗེས་འབྲངས་དང་བཅས་པ་ཉན་རྒྱལ་གཉིས་ལ་
ཆོས་ཀྱི་བདག་མེད་རྟོགས་པ་ནི་ཡོད་དེ་དེས་ན་དེ་དག་ས་དྲུག་པ་མན་ཆོས་དང་རྟོགས་པ་
མཉམ་ཀྱང་ཐབས་དང་བྲལ་བའི་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་ནོ། །གལ་ཏེ་དེ་མེད་ན་
དེ་དག་ཁམས་གསུམ་དུ་སྐྱེ་བ་ལེན་པར་འགྱུར་ཏེ་ཕུང་པོ་ལ་ཆོས་སུ་འཛིན་པ་ལས་ངར་
འཛིན་འབྱུང་ལ་དེ་ལས་ནི་ལས་རང་སྐྱེ་བ་འབྱུང་བའི་ཕྱིར་ཏེ་རིན་པོ་ཆེའི་ཕྲེང་བ་ལས། ཇི་
སྲིད་ཕུང་པོར་འཛིན་ཡོད་པ། །དེ་སྲིད་དེ་ལ་ངར་འཛིན་ཉིད། །ངར་འཛིན་ཡོད་ན་ཡང་ལས་
ཏེ༑ ༑དེ་ལས་ཡང་ནི་སྐྱེ་བ་ཡིན་ཞེས་བཤད་པའི་ཕྱིར་རོ། །ཞེས་ཟེར་རོ། །དེ་རིགས་པས་
དགག་པ་ནི་དེ་དག་བྱང་ཆུབ་སེམས་དཔའ་དང་སྒྲིབ་གཉིས་སྤངས་པར་ཁྱད་པར་མེད་པར་
འགྱུར་ཏེ་གཉེན་པོ་ཆོས་ཀྱི་བདག་མེད་མངོན་སུམ་གྱིས་རྟོགས་ཤིང་གོམས་པ་ལ་ཁྱད་པར་
མེད་པའི་ཕྱིར་རོ། །འདོད་པར་མི་ནུས་ཏེ་བྱང་ཆུབ་སེམས་དཔའ་དང་ཇི་སྙེད་པ་མཁྱེན་པའི་
- 4 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ཡེ་ཤེས་ཀྱང་ཁྱད་པར་མེད་པར་འགྱུར་བ་ལས་ཡོན་ཏན་བརྒྱ་ཕྲག་བཅུ་གཉིས་ལ་སོགས་
པའི་ཁྱད་པར་བཤད་པ་ཡིན་ནོ། །སྤངས་པའི་ཁྱད་པར་ནི་རྟོགས་པའི་ཁྱད་པར་ཁོ་ནས་བྱས་
པའི་ཕྱིར་ཁྱབ་པ་མ་གྲུབ་པའང་མ་ཡིན་ཏེ། གཞན་དུ་ན་དེ་རྒྱུ་མེད་པར་འགྱུར་བའི་ཕྱིར་རོ།།
སྲིད་པར་སྐྱེ་བ་ལེན་པར་ཐལ་བའང་མ་ཡིན་ཏེ། ལུང་དེ་ནི་འཁོར་བ་པའི་ཆོས་སུ་འཛིན་པ་
ལས་ངར་འཛིན་འབྱུང་བར་འཆད་པ་ཡིན་གྱི་འཕགས་པའི་ཆོས་སུ་འཛིན་པ་ལས་མ་ཡིན་ཏེ་
མེ་དུ་བའི་རྒྱུ་ཡིན་ཀྱང་བུད་ཤིང་དང་བྲལ་བའི་མེ་ལས་མི་འབྱུང་བ་བཞིན་ནོ། །ལུང་གིས་
དགག་པ་ནི་ཡུམ་ལས་ཀུན་ཏུ་རྒྱུ་ཕྲེང་བ་ཅན་ཕྱོགས་གཅིག་པའི་ཡེ་ཤེས་ཀྱིས་ཞུགས་ཞེས་བྱ་
བ་དང་། འོད་སྲུང་གིས་ཞུས་པ་ལས་དེ་དག་གིས་རྟོགས་པའི་སྟོང་པ་ཉིད་ནི་ཡུངས་འབྲུ་སྲིན་
གྱིས་ཟོས་པའི་ནང་གི་ནམ་མཁའ་ལྟར་ཤིན་ཏུ་ཆུང་བྱ་བ་དང་། རྒྱན་སྡུག་པོའི་མདོ་ལས་ཕུང་
པོ་གང་ཟག་བདག་མེད་པར། །རབ་ཏུ་རྣམ་ཕྱེ་མཐོང་གྱུར་ཅིང་། །ཆོས་ཀྱི་དངོས་ཡོད་མ་
བཤིག་པར། །ཉན་ཐོས་དེ་དག་མངོན་རྟོགས་འགྱུར། །བདག་མེད་གཉིས་ལ་མཁས་པ་ཉིད།།
རྒྱལ་བའི་སྲས་རྣམས་སྒོམ་པར་བྱེད་ཅེས་གསུངས་པ་དང་འགལ་ལོ། །གང་ཡང་ཡུམ་ལས་
ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཞེས་བྱ་བ་དང་། གང་བདག་བདེ་གཤེགས་ཉན་
ཐོས་འགྱུར་བར་བྱ་སྙམ་དང་། །རང་སངས་རྒྱས་དང་དེ་བཞིན་ཆོས་རྒྱལ་འགྱུར་འདོད་པས།།
བཟོད་པ་འདི་ལ་མ་བརྟེན་ཐོབ་པར་མི་ནུས་ཏེ་ཞེས་གསུངས་པ་དེ་ནི་གཞི་ཤེས་པའི་བཟོད་པ་
ལ་སོགས་པ་དུ་མར་འགྱུར་རོ། །ལམ་ཐམས་ཅད་ཀྱིས་ཀྱང་ཞེས་པ་ནི་ལམ་ཐམས་ཅད་ཀྱང་
ཤེས་པ་མ་ཡིན་ལ་རྣམ་པ་ཐམས་ཅད་ཀྱང་ཤེས་པ་མ་ཡིན་ནོ་ཞེས་བྱ་བའི་དོན་ཏོ། །གཞི་ནི་
ཤེས་ལ་གཉིས་པོ་མི་ཤེས་པ་དེའི་ཕྱིར་ཞེས་སྦྱར་རོ། །སངས་རྒྱས་ཀྱི་ལམ་ནི་འབྲས་བུའི་སྒོ་
ནས་མིང་བཏགས་པ་སྟེ། བྱང་ཆུབ་སེམས་དཔའི་ལམ་དང་ཐེག་པ་ཆེན་པོ་ནི་རྣམ་གྲངས་སོ།།
ལམ་ཐམས་ཅད་སྐྱེད་པར་བྱ་ཞིང་ཞེས་པ་ལ་སོགས་པའི་ཚིག་གསུམ་ནི་མོས་པས་སྤྱོད་པ་
- 4
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་མཐོང་བ་དང་སྒོམ་པའི་ལམ་གསུམ་གྱི་དུས་སུ་ཞེས་སྦྱར་རོ། །འདིས་ལམ་གཉིས་པོ་
གང་གི་ཚེ་རྫོགས་པར་བྱེད་ཅེ་ན། འདི་ལ་གང་དག་ཡུམ་བར་མ་ལས་ཉན་ཐོས་དང་རང་
སངས་རྒྱས་ཀྱི་ཤེས་པ་དང་སྤོང་བ་ནི་བྱང་ཆུབ་སེམས་དཔའི་མི་སྐྱེ་བའི་ཆོས་ལ་བཟོད་པར་
འདུས་སོ་ཞེས་འབྱུང་ཞིང་དེའང་སྡུག་བསྔལ་ལ་ཆོས་ཤེས་པའི་བཟོད་པ་ཡིན་ནོ། །ཞེས་
འཕགས་པས་བཤད་པའི་ཕྱིར་དེར་འདུས་པ་ཡིན་ནོ་ཞེས་ཟེར་བ་དེ་དག་ལ་ས་གཉིས་པ་
ཡན་ཆད་དུ་ཉོན་མོངས་པ་དང་གཟུང་བའི་རྟོག་པ་སྤང་དུ་མེད་པར་འགྱུར་ཏེ་ཉན་རང་གཉིས་
ཀྱི་དགྲ་བཅོམ་གྱི་སྤངས་པས་དང་པོར་རྫོགས་པའི་ཕྱིར་རོ། །འདོད་པར་ནི་མི་ནུས་ཏེ་འདུ་
ཤེས་ལྟ་དང་ཉོན་མོངས་སྤོང་ཞེས་བྱ་བ་ལ་སོགས་པ་གསུངས་པའི་ཕྱིར་རོ། །འདིས་ནི་སྦྱོར་
ལམ་དུ་འདུས་པར་འདོད་པའང་བསལ་བ་ཡིན་ནོ། །དེས་ན་རྟོགས་པ་ནི་ས་དང་པོ་དང་
སྤངས་པ་ནི་ས་བཅུ་པར་བསྡུས་པ་ཡིན་ཏེ། ཐེག་པ་གསུམ་ཆར་ཐོབ་པའི་རྒྱུ་ཞེས་བྱ་བ་དང་།
ས་དགུ་འདས་ནས་ཡེ་ཤེས་ནི་ཞེས་བྱ་བ་དང་། འཕགས་པས་བྱང་ཆུབ་སེམས་དཔའི་མཐོང་
བའི་ལམ་འདི་ཉིད་དུ་ཉན་ཐོས་དང་རང་སངས་རྒྱས་ཀྱི་རྟོགས་པ་ཐམས་ཅད་ཡོངས་སུ་
རྫོགས་པ་ཡིན་ནོ་ཞེས་བཤད་པའི་ཕྱིར་རོ། །ལམ་གྱི་བྱ་བ་ནི་སྒྲིབ་པ་གཉིས་སྤོང་བ་དང་།
སེམས་ཅན་གྱི་དོན་བྱེད་པའོ། །ཡང་དག་པའི་མཐར་ཐུག་པ་ནི་ཆོས་ཀྱི་དབྱིངས་ལམ་སྒོམ་
པས་ལེགས་པར་སྦྱངས་པས་དྲི་མ་དང་བྲལ་བར་གྱུར་པ་སྟེ་དེར་ཞུགས་ནས་སེམས་ཅན་གྱི་
དོན་རྒྱུན་གཅོད་པ་མ་ཡིན་པའོ། །ཅི་ཞིག་མ་བྱས་པར་དེ་མངོན་དུ་མི་བྱེད་ཅེ་ན་བྱང་ཆུབ་ཏུ་
སྨོན་ལམ་བཏབ་པའི་ཡུལ་བྱང་ཆུབ་དེ་རང་གི་རྒྱུད་ལ་རྫོགས་པ་སྟེ། ཐོབ་པར་མ་བྱས་པ་དང་།
སེམས་ཅན་སྨིན་པ་སྟེ་སྤང་བྱ་ཞི་བ་དང་གཉེན་པོ་དང་ལྡན་པར་བྱེད་པ་སྟེ་མདོ་སྡེའི་རྒྱན་ལས་
ཇི་ལྟར་རྨ་དང་ཟས་ལ་དེ་དག་གི །གང་ཟག་དུ་སྤྱད་དུ་རུང་བ་སྨིན་འདོད་ལྟར། །དེ་བཞིན་
རྟེན་འདིར་ཕྱོགས་གཉིས་ཞི་བ་དང༌། །དེ་བཞིན་སྤྱད་པ་ཉིད་དུ་སྨིན་པ་བསྟན། །ཅེས་བཤད་
- 4
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། (༩
པ་བཞིན་ཏེ་དེ་ལྟ་བུར་མ་བྱས་པའོ། །སངས་རྒྱས་ཀྱི་ཞིང་ཞེས་པ་ལ་སངས་རྒྱས་ལ་ལ་རང་
གི་སངས་རྒྱས་ཀྱི་ཞིང་ཡོངས་སུ་དག་པ་སྒྲུབ་པར་བྱེད་དེ་སངས་རྒྱས་འོད་དཔག་ཏུ་མེད་པ་
ལ་སོགས་པ་བཞིན་ནོ། །ལ་ལ་སྙིང་རྗེ་ཆེན་པོས་ཞིང་ཁམས་མ་དག་པ་སྒྲུབ་པར་བྱེད་དེ་
བདག་ཅག་གི་སྟོན་པ་ལ་སོགས་པ་བཞིན་ནོ། །དེས་ན་རང་གི་སངས་རྒྱས་ཀྱི་ཞིང་ཇི་ལྟར་
འདོད་པ་དེ་ལྟར་མ་གྲུབ་ཀྱི་བར་དུའོ། །འདིས་ལམ་ཐམས་ཅད་ཤེས་པ་དེའི་ཕྱིར་ཞེས་སྦྱར་
རོ༑ ༑རྣམ་པ་ནི་ངོ་བོའོ། །རྟགས་ནི་འབྲས་བུའོ། །མཚན་མ་ནི་རྒྱུའོ། །གསུམ་པོ་དེར་ཤེས་བྱ་
ཐམས་ཅད་འདུས་པས་ཆོས་ཐམས་ཅད་གསུམ་པོ་དེས་བརྗོད་ཅིང་བསྟན་པར་བྱ་བ་ཡིན་ནོ།།
དེ་ཇི་ལྟར་ཐུགས་སུ་ཆུད་པ་ནི་ཡེ་ཤེས་གཅིག་གིས་ཤེས་བྱ་ཐམས་ཅད་ཀྱི་གསུམ་པོ་དེ་སྐད་
ཅིག་གཅིག་ལ་མཁྱེན་པ་ཡིན་ནོ། །དེ་ལ་ཡེ་ཤེས་རྣམ་པ་མེད་པས་མཁྱེན་པ་ལྟར་ན་ཡེ་ཤེས་
ལ་ཤེས་བྱའི་རྣམ་པ་ཞུགས་པ་མ་ཡིན་གྱིས་ཡེ་ཤེས་ཡོད་པ་ཙམ་གྱིས་ཤེས་བྱ་ཐམས་ཅད་
གཅོད་པ་ཡིན་ནོ། །དེ་ལ་རྣམ་པ་མེད་པས་ཡུལ་སོ་སོར་འབྱེད་མི་ནུས་པར་ཐལ་བའང་སྐྱོན་
མ་ཡིན་ཏེ་དེ་ནི་ཡེ་ཤེས་གཅིག་ཤེས་བྱ་ཐམས་ཅད་ཀྱི་ཡུལ་ཅན་ཡིན་གྱི་སོ་སོར་ངེས་པའི་ཡུམ་
ཅན་མ་ཡིན་པའི་ཕྱིར་དང་། བླང་དོར་མ་འདྲེས་པར་རྗེས་ལ་སོ་སོར་རྟོག་པའི་ཡེ་ཤེས་ཀྱིས་
འབྱེད་པའི་ཕྱིར་རོ། །ཡེ་ཤེས་རྣམ་པ་དང་བཅས་པས་མཁྱེན་པ་ལྟར་ན་ཡེ་ཤེས་གཅིག་ཤེས་
བྱ་མ་ལུས་པའི་རྣམ་པ་འཛིན་པར་སྐྱེའོ། །དེ་ལ་ཇི་ལྟར་ཤེས་པ་གཅིག་འགལ་བ་དུ་མ་འཛིན་པ་
མི་འགལ་བ་དེ་བཞིན་དུ་ཡེ་ཤེས་གཅིག་འགལ་བ་དུ་མའི་རྣམ་པར་སྐྱེ་བ་ཡང་མི་འགལ་ལོ།།
རྣམ་པ་རྣམས་རྫུན་པ་ལ་རྫུན་པར་ཤེས་པས་འཁྲུལ་པར་མི་འགྱུར་ལ། དེ་གཉིས་ཀས་ཤེས་
བྱ་མཐའ་མེད་པ་ལ་མེད་པར་ཤེས་པས་གཅིག་གི་ཡུལ་ཡིན་ན་ཤེས་བྱ་མཐའ་དང་བཅས་
པར་འགྱུར་རོ། །ཞེས་ཉན་ཐོས་སྡེ་པས་གང་སྨྲས་པ་དེ་ཡང་མེད་པ་ཉིད་དོ། །དེ་ལ་འདས་
པའི་འབྲས་བུ་དང་མ་འོངས་པའི་རྒྱུར་གྱུར་པའི་ད་ལྟར་བའི་དངོས་པོ་དངོས་སུ་མཁྱེན་པས་
-47 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
འདས་མ་འོངས་ཤུགས་ལ་ཤེས་ཏེ་ས་ཕྱོགས་དག་པ་རྟོགས་པ་ཉིད་བུམ་མེད་རྟོགས་པ་ཡིན་
པ་བཞིན་ནོ་ཞེས་སློབ་དཔོན་སེངྒེ་བཟང་པོ་དང་རྒྱན་མཛད་པ་གཉིས་བཞེད་དེ་མེད་པ་དངོས་
སུ་མཁྱེན་ན་གཉིས་འཛིན་ལྟར་འཁྲུལ་པར་འགྱུར་བའི་ཕྱིར་རོ། །རྒྱུ་འབྲས་ལ་དཔགས་པས་
རྗེས་དཔག་ཏུ་འགྱུར་བའང་མ་ཡིན་ཏེ་ཁྱད་པར་ཐམས་ཅད་དང་ལྡན་པའི་ད་ལྟར་བའི་
ཤུགས་ལ་ཤེས་ཀྱི་འབྲེལ་བ་དྲན་པ་ལ་མི་ལྟོས་པའི་ཕྱིར་དང་། ལྟོས་ན་ཡེ་ཤེས་ཐོགས་པ་དང་
བཅས་པར་འགྱུར་བའི་ཕྱིར་དང་། གཏན་ཚིགས་དང་བསྒྲུབ་བྱ་རིམ་གྱིས་ཤེས་པས་ཤེས་བྱ་
གཅིག་ཅར་མི་མཁྱེན་པར་ཐལ་བའི་ཕྱིར་རོ། །ཆོས་ཐམས་ཅད་ཀྱི་གསུམ་པོ་དེ་སྐད་ཅིག་
གཅིག་ལ་ཤེས་པ་དེའི་ཕྱིར་ཞེས་སྦྱར་རོ། །སླར་ཡང་ཡུམ་གཞན་གྱི་ལུང་དགོད་པ་ནི་བར་མ་
ལས་གསུངས་པ་དེ་བཞིན་དུ་མདོར་བསྡུས་པ་བརྒྱད་སྟོང་པ་ལས་ཀྱང་ཉན་ཐོས་ཀྱི་ས་ལ་
སློབ་པར་འདོད་པས་ཀྱང་ཡུམ་ལ་བསླབ་ཅེས་པ་སྟེ་སོགས་པ་ནི་རང་སངས་རྒྱས་དང་སངས་
རྒྱས་སོ། །དེ་དག་གི་མངོན་རྟོགས་དེ་མ་ཡིན་ན་དེ་དག་ལ་བསླབ་པ་དོན་མེད་པའི་ཕྱིར་འདི་
ལུང་ཉིད་དོ། །རྒྱས་པ་ལས་རྒྱ་ཆེར་གསུངས་པ་ནི་རྒྱུན་དུ་ཞུགས་པའི་འབྲས་བུ་ཐོབ་པར་
འདོད་པས་ཞེས་པ་ལ་སོགས་པས་ཞུགས་འབྲས་དང་ས་བཅུ་དང་སངས་རྒྱས་ཀྱི་ཡོན་ཏན་ལ་
སོགས་པ་ཐོབ་བྱའི་ཡུལ་ཕྱེ་ནས་གསུངས་སོ། །ལུང་གི་དོན་བཤད་པ་ནི་དོན་དེ་ལྟར་གནས་
པ་དེ་ལ་ཞེས་པ་སྟེ་གཟུགས་ལ་སོགས་པའི་ཆོས་ནི་ཡུལ་ལོ། །མི་རྟག་པ་ལ་སོགས་པ་བཅུ་
དྲུག་གི་རྟེན་ཅན་ནི་ཡུལ་ཅན་ཏེ་ངོ་བོ། བདག་དང་བདག་གིར་འཛིན་པ་ནི་རྨོངས་པ་སྟེ་མ་
རིག་པའོ། །དེ་སྤངས་པ་ནི་བྲལ་བའི་འབྲས་བུ་ཡིན་ནོ། །ཐེག་པ་ཐམས་ཅད་ཀྱིས་ངེས་པར་
འབྱུང་བ་ལ་ཁ་ཅིག་འདི་ཐེག་པ་གསུམ་གྱི་ལམ་གསུམ་གྱིས་སྒྲིབ་པ་གསུམ་ལས་ངེས་པར་
འབྱུང་བ་ཡིན་ནོ་ཞེས་ཟེར་བ་དེ་ནི་མ་ཡིན་ཏེ་ཉན་རང་གི་ལམ་ནི་འདིས་རྒྱུད་ལ་མི་བསྐྱེད་དེ་
ཞི་བར་ལྟུང་བར་འགྱུར་བའི་ཕྱིར་རོ། །དེས་ན་འདི་གདུལ་བྱའི་དབང་གིས་ཐེག་པ་གསུམ་
- 4 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [e
ཆར་གྱི་མྱང་འདས་སྟོན་པ་ཡིན་ཏེ་མདོ་ལས་ཐེག་པ་རླབས་པོ་ཆེས་ནི་སྐྱག་འགྱུར་ཞི། །འདི་
ནི་སེམས་ཅན་དམན་ལ་མོས་རིག་ནས། །བྱང་ཆུབ་སེམས་དཔའ་འདི་དག་ཉན་ཐོས་འགྱུར།།
རང་རྒྱལ་བྱང་ཆུབ་པར་ཡང་རབ་ཏུ་སྟོན་ཞེས་བྱ་བ་དང༌། དགེ་སློང་དག་ང་ལན་སྟོང་དུ་ནི་
ཉན་ཐོས་ཀྱི་མྱ་ངན་ལས་འདའ་བའི་མྱ་ངན་ལས་འདས་སོ། །ལན་སྟོང་དུ་ནི་རང་སངས་རྒྱས་
ཀྱི་མྱ་ངན་ལས་འདས་པས་མྱ་ངན་ལས་འདས་སོ་ཞེས་གསུངས་པ་བཞིན་ནོ། །དེ་ཁོ་ན་ཉིད་
མངོན་སུམ་དུ་མི་བྱེད་པ་ནི་བཤད་ཟིན་ཏོ། །
འབྲས་བུ་སེམས་ཅན་མ་བསྡུས་པ་སྡུད་པ་ནི་སློབ་དཔོན་དཔའ་བོས་ཀུན་རྫོབ་
བྱང་ཆུབ་ཀྱི་སེམས་བསྒོམ་པ་ལས་སྦྱིན་པའི་གཡབ་མོས་ལེགས་བོས་ཏེ། །སྙན་པར་སྨྲ་བའི་
གཏམ་བྱས་ནས། །དོན་སྤྱོད་པ་ཡིས་བག་ཕབ་སྟེ། །དོན་མཐུན་བགྲོས་ཆེན་ངེས་པར་བཏབ་
ཅེས་བཤད་པ་བཞིན་ཏེ། དེ་ལ་སྙན་པར་སྨྲ་བ་ནི་ཕ་རོལ་ཏུ་ཕྱིན་པ་དྲུག་ལས་བརྩམས་ནས་
ཆོས་འཆད་པའོ། །དོན་སྤྱོད་པ་ནི་དྲུག་པོ་དེ་སྤྱོད་དུ་འཇུག་པའོ། །དོན་མཐུན་པ་ནི་རང་ཉིད་
དྲུག་པོ་དེ་དང་མཐུན་པར་བྱེད་པའོ། །བྲོ་བའི་སྒྲས་ནི་མ་སྨིན་པ་སྨིན་པ་དང༌། མ་གྲོལ་བ་
གྲོལ་བར་བྱེད་པ་གཟུང་ངོ༌། །ཆོས་ཐམས་ཅད་སྐྱེ་བ་མེད་པའི་རྟེན་ཅན་ཏེ་ཡུལ་ཅན་ནོ།།
སེམས་ཅན་གྱི་དོན་ནི་ངན་སོང་གི་སྡུག་བསྔལ་ཞི་བ་དང་མཐོ་རིས་དང་ཐར་པའི་ལམ་ལ་
འགོད་པའོ། །ཡང་དག་པའི་མཐའ་རྟོགས་པ་ནི་ཆོས་ཀྱི་དབྱིངས་དྲི་མ་ཀུན་དང་བྲལ་བ་ཐོབ་
པའོ། །བག་ཆགས་ཀྱིས་འཁོར་བར་ཉིང་མཚམས་སྦྱོར་བས་ན་དེ་སྐད་ཅེས་བྱ་སྟེ་དེ་སྤངས་པ་
ནི་བྲལ་བའི་འབྲས་བུའོ། །དོན་བསྡུ་ནི་མཁྱེན་པ་གསུམ་གྱིས་གང་ཟག་བཞིའི་མངོན་རྟོགས་
ཐམས་ཅད་བསྡུས་པ་དེ་ལྟ་བས་ན་མངོན་པར་རྟོགས་པའི་རྒྱན་ནི་ཆོས་ཅན་ནོ། །མངོན་པར་
རྟོགས་པ་རིལ་རྫོགས་པར་བསྟན་པ་ཡིན་ནོ་ཞེས་པ་ནི་བསྒྲུབ་བྱའོ། །གང་ཟག་བཞིའི་གཞི་
དང་གཉེན་པོ་དང་རྣམ་པ་མཐའ་དག་བསྡུས་པས་ནི་གཏན་ཚིགས་སོ། །
-，
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགོས་འབྲེལ་ལ་དགོས་པའི་དོན། བསྡུས་པའི་དོན། ཚིག་གི་དོན་གསུམ་ལས།
དང་པོ་ལ་གཞན་ཕྱོགས་དགག་པ་དང་། རང་ལུགས་བརྗོད་པ་དང་། རྩོད་པ་སྤང་བ་གསུམ་
ལས། དང་པོ་ནི་མུ་སྟེགས་གཞོན་ནུ་མ་ལེན་དགོས་འབྲེལ་གི་དགོས་པ་ནི་ངག་འདི་ལས་
བརྗོད་བྱ་ལ་སོགས་པ་བཞི་ལ་ཚད་མའི་ངེས་པ་སྐྱེས་ནས་འཇུག་པ་ཡིན་ནོ་ཟེར་བ་དེ་ནི་མ་
ཡིན་ཏེ། རྟོག་པ་དང་མི་ལྡན་པ་འཇུག་པ་ནི་དགོས་པ་ལ་མི་ལྟོས་པས་དེའི་དོན་དུ་དཀོད་པ་
དོན་མེད་པའི་ཕྱིར་དང་། རྟོག་པ་དང་ལྡན་པ་ཡང་སྐྱེས་བུ་ཙམ་གྱི་ཚིག་ལ་འཁྲུལ་པ་མཐོང་བ་
དང༌། ཁྱད་པར་ཅན་རྟོགས་པར་དཀའ་བ་དང་སྐྱེས་བུས་མ་བྱས་པ་ལ་ཚད་མས་གནོད་པས་
ཚིག་ལས་ངེས་པ་སྐྱེ་བ་མི་འཐད་པའི་ཕྱིར་དང༌། སྒྲ་དོན་ལ་འབྲེལ་བ་མེད་པས་ཚད་མའི་
ངེས་པ་མི་སྐྱེ་བར་ཐལ་བའི་ཕྱིར་ རོ། ཁྱབ་པ་མ་གྲུབ་པའང་མ་ཡིན་ཏེ་ཐམས་ཅད་ཀྱིས་
ཐམས་ཅད་ཚད་མའི་ཡུལ་དུ་རྟོགས་པར་འགྱུར་བའི་ཕྱིར་རོ། །གཉིས་པ་ནི་སློབ་དཔོན་ཞི་བ་
འཚོ་བསྟན་བཅོས་འདི་ནི་བརྩམ་བྱ་མ་ཡིན་ཏེ་དགོས་པ་ལ་སོགས་པ་མེད་པའི་ཕྱིར་བྱ་རོག་
གི་སོ་བརྟག་པའི་བསྟན་བཅོས་བཞིན་ནོ་ཞེས་བསྟན་བཅོས་རྩོམ་པའི་བྱ་བ་འགོག་པའི་ལོག་
རྟོག་འགོག་པ་ཡིན་ནོ། །དེས་ན་གང་དགོས་པ་ལ་སོགས་པ་བཞི་དང་ལྡན་པ་དེ་ནི་མཁས་
པས་བརྩམ་པར་བྱ་བ་ཡིན་ཏེ། དགོས་པ་རིག་པའི་བསྟན་བཅོས་བཞིན་ནོ། །བསྟན་བཅོས་
འདི་ཡང་དགོས་པ་ལ་སོགས་པ་བཞི་དང་ལྡན་པ་ཡིན་ནོ་ཞེས་བསྟན་པའི་ཕྱིར་བཀོད་པ་ཡིན་
ནོ་ཞེས་ཟེར་རོ། །སློབ་དཔོན་ཆོས་མཆོག་དགོས་འབྲེལ་གྱི་ངག་ལས་དགོས་འབྲེལ་བཞི་ལ་
ཤས་ཆེར་འཛིན་པའི་ཐེ་ཚོམ་སྐྱེས་ནས་བསྟན་བཅོས་ལ་འཇུག་པ་དགོས་པར་འདོད་དེ་གང་
ཕྱིར་འཇིག་རྟེན་དོན་གཉེར་ནི། །ཐེ་ཚོམ་ལས་ཀྱང་འཇུག་ཕྱིར་རོ་ཞེས་བཤད་པ་ཡིན་ནོ།།
བྲམ་ཟེ་བདེ་བྱེད་དགའ་བ་ན་རེ། བསྟན་བཅོས་རྩོམ་པའི་སྐབས་སྔོན་དུ་བྱས་ནས་བསྟན་
བཅོས་བཀོད་པ་ནི་གཞུང་མཛེས་པར་བྱ་བའི་ཕྱིར་ཏེ། གློ་བུར་དུ་གཞུང་བཀོད་ན་མི་མཛེས་
- 5
] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼༩
པའི་ཕྱིར་རོ་ཞེས་ཟེར་རོ། །གསུམ་པ་ནི་ངག་འདི་དོན་མེད་པར་འགྱུར་ཏེ་འདི་རྟོག་པ་དང་མི་
ལྡན་པའི་ལོག་རྟོག་ཟློག་ཅིང་འཇུག་པའི་དོན་དུ་མ་བཀོད་ལ། རྟོགས་ལྡན་ཡང་རིགས་པ་
མེད་པའི་ཚིག་ཙམ་གྱིས་ལོག་རྟོག་བཟློག་ཅིང་བསྟན་བཅོས་ལ་འཇུག་ན་ཧ་ཅང་ཐལ་བའི་
ཕྱིར་དང༌། ངག་མེད་པར་ཡང་ཐེ་ཚོམ་སྐྱེ་བའི་ཕྱིར་དང་། གཅིག་ལ་ཐེ་ཚོམ་སྐྱེས་པ་ཙམ་གྱིས་
འཇུག་པས་བཞི་དོན་མེད་པར་ཐལ་བའི་ཕྱིར་དང་། གཞུང་མཛེས་པར་ཡང་མཆོད་བརྗོད་
ཀྱིས་བྱས་ཟིན་པའི་ཕྱིར་རོ། །ཞེ་ན། དེ་ནི་དེ་ལྟར་མ་ཡིན་ཏེ་འདི་ལ་ཚུལ་གསུམ་པའི་རིགས་
པ་ཡོད་པའི་ཕྱིར་དང༌། ཐེ་ཚོམ་གྱིས་རྟོགས་ལྡན་གྱི་ལོག་རྟོག་ཟློག་ཅིང་འཇུག་ལྡོག་བྱེད་པ་
དང༌། ཤས་ཆེར་འཛིན་པའི་ཐེ་ཚོམ་ངག་ལས་སྐྱེ་བར་ཚད་མས་གྲུབ་པའི་ཕྱིར་དང༌། བཞི་
ལས་གཅིག་མེད་པར་ཐེ་ཚོམ་ཟ་ན་ཡང་རྟོགས་ལྡན་བསྟན་བཅོས་ལ་མི་འཇུག་པའི་ཕྱིར་རོ།།
ཇི་ལྟར་ངག་འདིས་བསྟན་བཅོས་བརྗོད་བྱ་དང་དགོས་པ་ལ་སོགས་པའི་ཁྱད་པར་དང་ལྡན་
པར་བསྟན་པས་མཛེས་པར་བྱས་པས་དེ་ལྟར་ནི་གཞན་གྱིས་མཛེས་པར་བྱེད་མི་ནུས་ཏེ་དེའི་
ཕྱིར་མཛེས་པ་གཉིས་ནི་ས་བོན་དང་སྡོང་བུ་ལས་སྐྱེས་པའི་ཆུ་ཤིང་ལྟར་ཐ་དད་དོ། །གཞན་
ཡང་བཞིན་གྱི་དཀྱིལ་འཁོར་སྣས་མཛེས་པར་བྱས་པ་ལ་སོའི་ཕྲེང་པ་དོན་མེད་པར་ཐལ་བར་
འགྱུར་རོ། །བསྡུས་པའི་དོན་ནི་ངག་འདིས་བསྟན་བཅོས་དགོས་འབྲེལ་བཞི་དང་ལྡན་པར་
བསྟན་པ་ན་འདི་ལ་བསྟན་བཅོས་བཤད་པ་དང༌། དགོས་འབྲེལ་བཤད་ལ་གཉིས་ལས།
དང་པོ་ལའང་ངོ་བོ་དང༌། ངེས་ཚིག་ནི་བཤད་ཟིན་ལ། ལྡང་ཚད་ནི་ཡི་གེ་དུ་མ་འདུས་པ་ལས་
དོན་གྱི་ངོ་བོ་སྟོན་པའི་མིང་དང༌། མིང་དུ་མ་འདུས་པ་ལས་ཁྱད་པར་སྟོན་པའི་ཚིག་དང༌།
ཚིག་དུ་མ་འདུས་པ་ལས་འཇུག་ལྡོག་སྟོན་པའི་ངག་དང་། ངག་དུ་མ་འདུས་པ་ལས་རབ་ཏུ་
བྱེད་པའམ་སྐབས་དང༌། དེ་དུ་མ་འདུས་པ་ལས་བསྟན་བཅོས་འགྲུབ་བོ། །ཞེས་བཙུན་པ་
སྤྱན་རས་གཟིགས་བརྟུལ་ཞུགས་འཆད་དོ། །
-5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་དགོས་འབྲེལ་བཤད་པ་ལའང་ངོ་བོ་དང་། གྲངས་ངེས་དང་། གཅིག་
དང་ཐ་དད་བསམ་པ་གསུམ་ལས་དང་པོ་ལའང་ངག་ཙམ་ལ་ཡོད་པའི་དགོས་འབྲེལ་བཞི་ནི་
ངག་དེས་བསྟན་བྱའི་དོན་བརྗོད་བྱ་དང༌། ངག་དེ་ལས་གྲུབ་པའི་དོན་དགོས་པ་དང༌། དེ་
ལས་དོན་གཞན་གཉིས་པ་གྲུབ་པ་དགོས་པའི་དགོས་པ་དང༌། དེ་དག་སྒྲུབ་པར་བྱ་བྱེད་ཀྱི་
ཚུལ་གྱིས་འབྲེལ་བ་སྟེ་བཞི་ཡིན་ནོ། །དགོས་འབྲེལ་ངག་ལ་ཡོད་པའི་དགོས་འབྲེལ་བཞི་ནི་
དགོས་པ་ལ་སོགས་པ་བཞི་བརྗོད་བྱ་དང་། ལོག་རྟོག་ཟློག་པ་ལ་སོགས་པ་གསུམ་དགོས་པ་
དང༌། བསྟན་བཅོས་ཀྱི་ཚིག་དོན་ཁོང་དུ་ཆུད་པ་དགོས་པའི་དགོས་པ་དང༌། དེ་དག་སྒྲུབ་
པར་བྱ་བྱེད་ཀྱི་ཚུལ་གྱིས་འབྲེལ་བ་སྟེ་བཞི་ཡིན་ནོ། །བསྟན་བཅོས་ལུས་ལ་ཡོད་པའི་དགོས་
འབྲེལ་བཞི་ནི་གཞུང་དུ་འཆད་དོ། །གྲངས་ངེས་ནི་རྟོག་ལྡན་བསྟན་བཅོས་ལ་འཇུག་པའི་
གགས་སུ་འགྱུར་བའི་ལོག་རྟོག་བཞི་སེལ་བ་ལ་ལྟོས་ནས་བཞིར་གྲངས་ངེས་པ་ཡིན་པ་ན་ཁ་
ཅིག་ན་རེ་དགོས་པ་སྒྲུབ་པར་མི་ནུས་པ་དང་དེ་འདོད་བྱ་མ་ཡིན་པ་གཉིས་ཀྱང་ངག་འདིས་
སེལ་ལོ་ཞེས་སྨྲ་བ་དེ་ནི་མ་ཡིན་ཏེ་འདི་ལྟར་གཉིས་པོ་དེ་ནི་ངག་འདིས་སེལ་བའི་ནུས་པར་
ཐལ་བར་འགྱུར་ཏེ་དགོས་འབྲེལ་ངག་གི་བརྗོད་བྱ་དང་དངོས་འགལ་དུ་འཛིན་པའི་ལོག་
རྟོག་མ་ཡིན་པའི་ཕྱིར་འགྲོ་བ་དབང་ཕྱུག་གིས་བྱས་པར་འཛིན་པའི་ལོག་རྟོག་བཞིན་ནོ།
ཁྱབ་པ་མ་གྲུབ་པའང་མ་ཡིན་ཏེ་ངག་གཅིག་གིས་ལོག་རྟོག་ཐམས་ཅད་སེལ་བར་ཐལ་བ་
ལས་རྣམ་པར་ངེས་པ་ལས་དེར་ཡང་ཟླ་བོ་རྣམ་གཅོད་པའི། །དོན་རྣམས་ལ་ནི་རྟོགས་འགྱུར་
ཏེ་ཞེས་བཤད་པའང་ཡིན་ནོ། །དེས་ན་བསྟན་བཅོས་འདི་ནི་སེའུ་བཅུ་པའི་ངག་ལྟར་བརྗོད་
བྱ་མེད་པ་ཞིག་གམ། བྱ་རོག་གི་སོ་བརྟག་པ་ལྟར་དགོས་པ་མེད་པ་ཞིག་གམ། པར་སིག་པ་
རྣམས་ཀྱི་མ་བག་མར་ལེན་པའི་བསྟན་བཅོས་བཞིན་དགོས་པའི་དགོས་པ་མེད་པ་ཞིག་གམ།
མཐོ་རིས་ཀྱི་ཐབས་སུ་ཕྱུགས་གསོད་པའི་མཆོད་སྦྱིན་ལྟར་ཐབས་འདི་དང་འབྲེལ་བ་མེད་པ་
- 5 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༣༩
ཞིག་ཅེས་ལོག་རྟོག་སྐྱེ་བར་འགྱུར་བ་དེ་ཟློག་པའི་ཕྱིར་བཞི་བཀོད་པ་ཡིན་ནོ། །རྟགས་དང་
དཔེ་དོན་མེད་པར་འགྱུར་བའང་མ་ཡིན་ཏེ་ཚད་མ་བསྐྱེད་པའི་ཕྱིར་རོ། །གཅིག་དང་ཐ་དད་
རྟག་པ་ནི་དེ་དང་དེ་ལ་བརྟེན་པའི་གསུང་རབ་མངོན་པར་རྟོགས་པ་བརྒྱད་དང་བཅས་པ་
འགྲེལ་བ་དེའི་བརྗོད་བྱ་དང་། བརྗོད་བྱ་དེ་ཐོས་པའི་ཤེས་རབ་ཀྱིས་རྟོགས་པ་དགོས་པ་དང་།
ས་དང་པོ་ཡན་ཆད་ཀྱི་མངོན་པར་རྟོགས་པ་དགོས་པའི་དགོས་པ་དང་། དེ་དགོས་པ་ལས་
བྱུང་བ་དང་དགོས་པ་བསྟན་བཅོས་ལས་བྱུང་པ་འབྲེལ་བ་ཡིན་པ་ན། གང་ཞིག་གང་གི་རང་
བཞིན་ཡིན་པ་དེ་ནི་དེ་དང་གཅིག་ཡིན་ནོ། །གང་ཞིག་གང་ལས་བྱུང་པ་དེ་ནི་དེ་དང་ཐ་དད་པ་
ཡིན་ནོ། །
ཚིག་དོན་ལ་མཚམས་སྦྱར་བ་ནི་གསུངས་ཏེ་ཞེས་པ་ཁྱད་པར་གྱི་གཞིའོ། །གང་
ཞིག་གསུངས་ཤེ་ན། རང་གི་བསྟན་བཅོས་ཀྱི་ཞེས་གསུངས་ཏེ་འབྲེལ་བ་ཁོང་ན་ཡོད་པ་ནི་
མངོན་རྟོགས་རྒྱན་ནི་རྗོད་བྱེད་དེ་ཤེས་བྱེད་ཡིན་ལ་རྒྱལ་བའི་ཡུམ་རྣམས་ནི་བརྗོད་བྱ་སྟེ་ཤེས་
བྱ་ཡིན་ནོ། །དེ་གཉིས་ཀྱི་བྱ་བྱེད་ཀྱི་འབྲེལ་བ་ནི་ཆེད་དུ་མ་བྱས་ཀྱང་ངོ་བོ་ཉིད་ཀྱིས་འབྲེལ་
པ་ནི་ཆེད་དུ་མ་བྱས་ཀྱང་ངོ་བོ་ཉིད་ཀྱིས་འབྲེལ་པ་སྟེ་འབྲེལ་པས་ནི་ཐབས་ཡིན་པར་ཡིད་
ཆེས་པར་བྱེད་དོ། །ཞེས་སློབ་དཔོན་ཆོས་ཀྱི་བཤེས་གཉེན་འཆད་དོ། ཁ་ཅིག་ནི་རྩ་བས་
ཤུགས་ལ་བསྟན་པར་འཆད་དེ་འདི་ལྟར་འབྲེལ་བ་ནི་ལོགས་སུ་བསྟན་པར་མི་བྱ་སྟེ་དགོས་
པ་དངདགོས་པའི་དགོས་པ་དང་ངོ་བོ་གཅིག་པས་དེ་དག་བསྟན་པའི་ཤུགས་ལ་ཤེས་པའི་
ཕྱིར་ཏེ་དེ་སྐད་དུ་བསྟན་བཅོས་དང་ནི་དགོས་པའི་དོན། །འབྲེལ་བའི་གཞི་ནི་གཉིས་ལ་
གནས། །དེ་བསྟན་འདུས་པས་དེའི་ཕྱིར། །དགོས་ལས་ལོག་ཤིག་མ་བཤད་དོ་ཞེས་འབྱུང་
བའི་ཕྱིར་རོ་ཞེས་ཟེར་རོ། །བཞི་པོ་དེ་སྟོན་པའི་རྒྱུ་མཚན་ནི་བསྟན་བཅོས་ལ་འཇུག་པའི་ཡན་
ལག་སྟེ་རྒྱུ་ཡིན་པའི་ཕྱིར་རོ། །འདིར་ཡན་ལག་གི་སྒྲ་ཆ་ཤས་དང་འཁོར་དང་ཡོན་ཏན་དང་
- 5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུ་སྟེ་བཞི་ལ་འཇུག་པ་ལས་རྒྱུ་སྐབས་སུ་བབ་པ་ཡིན་ནོ། །དེ་ལས་ཇི་ལྟར་འཇུག་ཅེ་ན།
དགོས་འབྲེལ་བཞིའི་དོན་ལ་ཤས་ཆེར་འཛིན་པའི་ཐེ་ཚོམ་བསྐྱེད་པ་ཞེས་བྱ་བས་ནི་མཐུན་
རྐྱེན་བསྒྲུབས་ནས་འཇུག་པ་བསྟན་ནོ། །འགལ་རྐྱེན་སྤངས་ནས་འཇུག་པ་སྟོན་པ་ནི་བཅོམ་
ལྡན་འདས་འཕགས་པ་འཁོར་བར་མ་རྒྱལ་བར་བྱེད་པའི་དགྲ་སྒྲིབ་པ་གཉིས་ལས་རྒྱལ་བ་
མི་ཕམ་པས་ཡང་མངོན་པར་རྟོགས་པ་བརྒྱད་པོ་དེ་བསྟན་པ་ལ་དོན་ཏེ་དགོས་པ་ཅི་ཞིག་ཡོད་
སྙམ་དུ་རྩོམ་པའི་བྱ་བ་འགོག་པའི་དགོས་པ་སྟེ་ལོག་རྟོག་བསལ་བའི་ཕྱིར་ཞེས་སོ། །དེ་ལྟར་
དགོས་པའི་གང་ཟག་ནི་བློ་གྲོས་དམན་པ་དང་མོས་པ་དམན་པ་གཉིས་ལས་དང་པོའོ།།
དགོས་པའི་རྒྱུ་མཚན་བཅོམ་ལྡན་འདས་ཞེས་པ་སྟེ་ཕན་འདོགས་པ་ནི་ལམ་ལ་འགོད་པའོ།།
དེ་དང་དེ་ནི་རྒྱས་འབྲིང་གསུམ་སྟེ་མངོན་པར་རྟོགས་པ་བརྒྱད་ཀྱི་རིམ་པ་ཉིད་ཡུམ་གྱི་དོན་
མཐའ་དག་ཡིན་ནོ། །མ་ཡིན་ནམ་ཞེས་བྱ་བ་ནི་དྲང་པོ་མ་ཡིན་པའི་དྲི་བ་སྟེ་ཡིན་པའི་ཕྱིར་
ཞེས་བྱ་བའི་དོན་ཏོ། །རྩ་བས་བསྟན་པ་ནི་རྣམ་པ་ཐམས་ཅད་མཁྱེན་པ་ཉིད་དང་དེ་ཐོབ་པར་
བྱེད་པའི་ལམ་འགྲོ་བ་རྣམས་ལ་སྟོན་པར་བྱེད་པ་དེས་ཡུལ་འདི་ལས་བཤད་པ་གང་ཡིན་པ་
དེ་ནི་བརྗོད་བྱ་ཡིན་ནོ། །ཅི་འདྲ་བའི་ཁྱད་པར་དང་ལྡན་པ་ཞེ་ན། སངས་རྒྱས་ལས་གཞན་
གྱིས་ཕྱེ་བ་སྟེ་རྙེད་ཅིང་ཁོང་དུ་ཆུད་པ་མ་ཡིན་པ་དེ་ཞེས་སྦྱར་ཏེ་དད་པ་ལ་སྤོབས་པ་བསྐྱེད་པ་
ལས་མཁས་པར་རློམ་པའི་དྲེགས་པ་ཅན། ཁྱོད་ཀྱི་ཐར་ལམ་མ་འཚལ་བས། །སྲིད་པའི་
དགོན་པར་འཁྱམས་པ་ནི། །འབྲོག་སྟོང་དམུས་ལོང་ཚོགས་དང་མཚུངས་ཞེས་བཤད་པ་
བཞིན་ཏེ་དཔེ་ནི་བརྗོད་བྱ་བསྟན་ནོ། །ཆོས་སྤྱོད་བཅུ་ཞེས་པ་ནི་ཁ་ཅིག་དགེ་བ་བཅུ་ལ་འཆད་
དོ༑ ༑སློབ་དཔོན་ནི་ཕ་རོལ་ཏུ་ཕྱིན་པ་བཅུ་ལ་འཆད་དོ། །དེ་ནི་མདོའི་དོན་ཡིན་ལ་དེ་དྲན་པ་
ལ་བཞག་ནས་བསྒྲུབས་པས་བློ་དང་ལྡན་པ་བྱང་ཆུབ་སེམས་དཔས་ས་དང་པོ་ལ་སོགས་པ་
མཐོང་བར་འགྱུར་བ་ནི་དགོས་པའི་དགོས་པའོ། །བློ་དང་ལྡན་པ་ནི་བྱང་ཆུབ་སེམས་དཔའི་
-
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
མཚན་གྱི་རྣམ་གྲངས་ཏེ་མདོ་སྡེའི་རྒྱན་ལས་བྱང་ཆུབ་སེམས་དཔའ་སེམས་དཔའ་ཆེ། །བློ་
ལྡན་དང་ནི་གསལ་བའི་མཆོག །རྒྱལ་སྲས་རྒྱལ་བའི་གཞི་དང་ནི། །རྒྱལ་བའི་མྱུ་གུ་རྩ་ལག་
དང༌། །རྩལ་ལྡན་དང་ནི་འཕགས་མཆོག་དང༌། །དེད་དཔོན་དང་ནི་གྲགས་མཆོག་དང༌། །
སྙིང་རྗེ་ཅན་དང་བསོད་ནམས་ཆེ། །དབང་ཕྱུག་དེ་བཞིན་ཆོས་དང་ལྡན་ཞེས་འབྱུང་བ་ཡིན་
ནོ༑ ༑དེས་དགོས་པའི་དགོས་པ་དེའི་ཕྱིར་ཏེ་དེའི་རྒྱུར་མངོན་པར་རྟོགས་པ་བརྒྱད་བསྟན་
བཅོས་འདི་ལས་བདེ་བླག་ཏུ་རྟོགས་པ་ཞེས་བྱ་བ་ནི་རྩོམ་པའི་བསྟན་བཅོས་འདིའི་དགོས་པ་
ཡིན་ཏེ་རྟོགས་པ་དེ་ནི་དགོས་པ་དགོས་པའི་རྒྱུ་ཡིན་ནོ་ཞེས་སྟོན་པ་ཡིན་ནོ། །
འགྲེལ་པ་འཆད་པ་ན་བརྗོད་བྱ་དང་། འབྲེལ་བ་དང་། དགོས་པའི་དགོས་པ་
དང༌། དགོས་པ་བཤད་པ་བཞི་ལས་དང་པོ་ནི་སངས་རྒྱས་ཀྱི་ལམ་སེམས་བསྐྱེད་པ་ལ་
སོགས་པ་སྐབས་དང་པོའི་ཆོས་བཅུས་མངོན་པར་རྟོགས་པ་གཞན་རྣམས་བསྡུས་པའི་ཚུལ་
གྱིས་མཚོན་པར་ནུས་པའི་ཕྱིར་རམ། ཡང་ན་ཤེས་བྱའི་རྣམ་པ་ཐམས་ཅད་མཁྱེན་པ་ཉིད་ནི་
སངས་རྒྱས་ཉིད་ཀྱིས་ཐུགས་སུ་ཆུད་ནས་བདེ་བར་གནས་པའི་ལམ་སྟེ་འདིས་ནི་མངོན་པར་
རྟོགས་པ་གཞན་རྣམས་བསྡུས་པའི་ཚུལ་གྱིས་མཚོན་པར་ནུས་པའི་ཕྱིར་རམ། ཡང་ན་ཤེས་
བྱའི་རྣམ་པ་ཐམས་ཅད་མཁྱེན་པ་ཉིད་ནི་སངས་རྒྱས་ཉིད་ཀྱི་ཐུགས་སུ་ཆུད་ནས་བདེ་བར་
གནས་པའི་ལམ་སྟེ། འདིས་ནི་མངོན་པར་རྟོགས་པ་བརྒྱད་པོ་ཐམས་ཅད་ཉེ་བར་མཚོན་པ་
ལྷུར་ལེན་པ་སྟེ་གཙོར་བྱེད་པ་ཡིན་ནོ། །དགོངས་པ་ནི་འདི་ཡིན་ཏེ་གལ་ཏེ་མངོན་རྟོགས་
བརྒྱད་ཀ་འདིའི་བརྗོད་བྱ་ཡིན་ཡང་འདིར་འབྲས་བུའི་མངོན་རྟོགས་སྨོས་པས་གཞན་བདུན་
མཚོན་ནས་བསྟན་ཏེ་འབྲས་བུ་ནི་བརྗོད་བྱའི་གཙོ་བོ་ཡིན་པའི་ཕྱིར་དང༌། རྣམ་པ་ཐམས་
ཅད་མཁྱེན་པ་ཉིད་ཀྱིས་འཕགས་པའི་གང་ཟག་ཐམས་ཅད་བསྡུས་སོ། །ཞེས་འཆད་པར་
འགྱུར་བའི་ཕྱིར་ཏེ་ཇི་ལྟར་རྒྱལ་པོ་སྨོས་པས་དཔུང་གི་ཚོགས་ཡན་ལག་བཞི་མཚོན་པ་བཞིན་
- 5 5.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནོ༑ ༑བཅོམ་ལྡན་འདས་ནི་རྣམ་བཤད་རིགས་པ་ལས་དབང་ཕྱུག་དང་ནི་གཟུགས་བཟང་
དང༌། །དཔལ་དང་གྲགས་དང་ཡེ་ཤེས་དང༌། །བརྩོན་འགྲུས་ཕུན་སུམ་ཚོགས་པ་སྟེ། །དྲུག་
པ་དེ་ལ་ལྡན་ཞེས་བརྗོད། །ཅེས་བཤད་པ་བཞིན་ནོ། །ཆོ་འཕྲུལ་རྣམ་པ་གསུམ་ནི་གདུལ་བྱ་
གང་ན་བདེར་གཤེགས་པའི་རྫུ་འཕྲུལ་གྱི་ཆོ་འཕྲུལ་དང༌། གདུལ་བྱའི་སེམས་ཀྱི་སྤྱོད་པ་
མཁྱེན་པའི་ཀུན་བརྗོད་པའི་ཆོ་འཕྲུལ་དང༌། སྐད་སྣ་ཚོགས་པས་ཆོས་སྣ་ཚོགས་འཆད་པའི་
རྗེས་སུ་བསྟན་པའི་ཆོ་འཕྲུལ་ཏེ་མདོ་སྡེའི་རྒྱན་ལས་གཤེགས་ནས་སྤྱོད་པ་མཁྱེན་མཛད་དེ།།
དེ་དག་སྐད་ཀྱིས་སེམས་ཅན་ཀྱི། །འོང་དང་འགྲོ་དང་ངེས་འབྱུང་ལ། །ལེགས་འདོམས་ཁྱོད་
ལ་ཕྱག་འཚལ་ལོ་ཞེས་བཤད་པ་ཡིན་ནོ། །སྐལ་བ་དང་ལྡན་པའི་འགྲོ་བ་མཐའ་དག་ལ་མཐོ་
རིས་དང་ཐར་པའི་ལམ་རྗེས་སུ་སྟོན་པར་མཛད་པ་ཞེས་དམིགས་ཀྱིས་བཟུང་སྟེ་དེ་དང་མི་
ལྡན་པའི་མི་ཁོམ་པ་བརྒྱད་ནི་རྗེས་སུ་བསྟན་པའི་ཡུལ་མ་ཡིན་པའི་ཕྱིར་ཏེ་སློབ་དཔོན་ཀླུ་
སྒྲུབ་ཀྱིས་བརྩེ་བས་བསྟན་པའི་ཕྱག་བརྐྱང་ནས། །ཐར་པའི་ས་བོན་བསྐྲུན་པ་ཡི། །སེམས་
ཅན་རྣམས་ནི་ངན་འགྲོ་དང༌། །སྲིད་པ་དག་ལས་འདྲེན་པར་མཛད། །ཅེས་བཤད་པ་ཡིན་ནོ།།
དེ་ཉིད་ཀྱིས་རྒྱལ་བའི་ཡུམ་གསུམ་ལས་བརྗོད་པར་བྱ་བ་ཉིད་དུ་བསྟན་པ་གང་ཡིན་པ་དེ་ནི་
འདིའི་ཡང་བརྗོད་བྱ་ཡིན་ནོ། །བརྗོད་བྱ་དེའི་ཆེ་བ་ནི་དེ་བཞིན་གཤེགས་པའི་རྗེས་སུ་མི་
འབྲེང་བའི་དབང་ཕྱུག་ལ་སོགས་པ་ཕྱི་རོལ་པ་དང་དེ་ལས་གཅིག་ཤོས་འདོད་པ་ལས་འདོད་
ཆགས་དང་བྲལ་བ་ཚངས་པ་དང་སོགས་པ་གཞན་འཕྲུལ་དབང་བྱེད་ཀྱི་བདག་པོ་ལ་སོགས་
པ་ཤེས་བྱ་ཐམས་ཅད་བདག་མེད་པ་ལ་བློ་གོམས་པར་མ་བྱས་པ་རྣམས་ཀྱི་ཤེས་རབ་གསུམ་
གྱིས་མ་མྱངས་པ་ཡིན་ཏེ་སློབ་མ་ལ་སྤྲིང་བ་ལས་བདེ་གཤེགས་ལམ་རྟེན་འགྲོ་བ་འདྲེན་པ་
ཆོས་གྱུར་ཅིང་། །སེམས་ཀྱི་སྟོབས་ཆེན་མི་ཡིས་རྙེད་པ་གང་ཡིན་པའི། །ལམ་དེ་ལྷ་དང་ཀླུ་
ཡིས་མི་རྙེད་ལྷ་མིན་དང་། །མཁའ་ལྡིང་རིག་འཛིན་མིའམ་ཅི་དང་ལྟོ་འཕྱེས་མིན་ཞེས་གང་
-
$ -



གྲོགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
བཤད་པ་ཡིན་ནོ། །གཉིས་པ་ནི་བཅོམ་ལྡན་འདས་དང་འཕགས་པ་བྱམས་པས་རྗོད་པར་
བྱེད་པ་མདོ་དང་བསྟན་བཅོས་གཉིས་དང་། བརྗོད་པར་བྱ་བ་མངོན་པར་རྟོགས་པ་བརྒྱད་པོ་
དེ་དག་འབྲེལ་བར་མཛད་པ་ཡིན་ནོ། །ཇི་ལྟར་བུར་ཞེ་ན། རྗོད་བྱེད་རྣམས་ཐབས་དང་
བརྗོད་བྱ་རྣམས་ཐབས་ཀྱིས་བསྒྲུབ་པར་བྱ་བ་སྟེ་བྱ་བྱེད་ཀྱི་ཚུལ་དུའོ། །གང་ཡང་བརྒྱད་སྟོང་
པའི་འགྲེལ་པ་ལས་འབྲེལ་བ་སྟོན་པ་བཀག་པ་སྟེ་དེ་ནི་རྩ་བར་དངོས་སུ་བསྟན་པ་བཀག་པ་
ཡིན་ལ། རྩ་བར་ཤུགས་ལ་བསྟན་པ་ནི་འགྲེལ་པས་དངོས་སུ་བཤད་དགོས་པའི་ཕྱིར་འགལ་
བ་མེད་དོ། །གསུམ་པ་ནི་འདིས་ཤེས་རབ་ཀྱིས་བྱང་ཆུབ་ལ་དམིགས་ཤིང་སྙིང་རྗེས་སེམས་
ཅན་ལ་དམིགས་པས་ན་བྱང་ཆུབ་དང་སེམས་དཔའ་སྟེ་མི་སྡུག་པ་ལ་དམིགས་པའི་ཏིང་ངེ་
འཛིན་དུ་བརྗོད་པ་བཞིན་ནོ། །རང་དང་གཞན་གྱི་དོན་ཕུན་སུམ་ཚོགས་པའི་སངས་རྒྱས་
སྒྲུབ་པར་ཅི་ལའང་མ་རག་པ་གང་ལའང་ལྟོས་པ་མེད་པར་ཆས་པ་སྟེ་ཞུགས་པ་དག་ཁོ་ནའི་
དྲན་པ་དང་ལྡན་པའི་ཤེས་པ་སྟེ་འདྲིས་པའི་དངོས་པོ་མ་བརྗོད་པ་དེ་ལ་ལེགས་པར་བཞག་གོ།
དེ་གང་ལས་བྱུང་ཞེ་ན། ཡུམ་གྱི་ཚིག་དང་དོན་ཉམས་སུ་མྱོང་བ་སྟེ་ཁོང་དུ་ཆུད་པ་ཤིན་ཏུ་
གསལ་བས་བཞག་པའི་བག་ཆགས་ལས་བྱུང་པའོ། །འདིར་བག་ཆགས་ནི་སེམས་ཡང་ཡང་
དེ་ལྟར་གོམས་པས་སེམས་དེའི་རྣམ་པར་སྐྱེས་པ་ཡིན་ནོ། །ཅི་ཞིག་བཞག་ཅེ་ན་ཤེས་རབ་ཀྱི་
ཕ་རོལ་ཏུ་ཕྱིན་པའི་མདོའི་དོན་མ་ལུས་པ་ཞེས་སྨོས་སོ། །མདོའི་དོན་དེ་ཡང་གླེང་གཞི་ལ་
སོགས་པའི་ཚིག་མ་ལུས་པའམ་འོན་ཏེ་སྙིང་པོའི་དོན་ཡིན་སྙམ་དུ་དགོས་པ་ལ་དེ་གཉིས་ཀ་
མ་ཡིན་ཏེ་མངོན་པར་རྟོགས་པ་བརྒྱད་ཀྱི་བདག་ཉིད་ཅེས་སྨོས་སོ། །བསམ་པ་ནི་འདི་ཡིན་
ཏེ༑ སྙིང་པོའི་དོན་ནི་མངོན་རྟོགས་ཀྱི་ནང་དུ་འདུས་པའི་ཕྱིར་དང༌། གླེང་གཞི་ལ་སོགས་
པའི་ལུང་གི་ཆོས་ནི་རྟོགས་པའི་ཆོས་ཡིད་ལ་བྱེད་པ་ན་གཟིངས་ལྟར་སྤོང་བ་ཡིན་ཏེ་རྣམ་
གཡེང་གི་ཡུལ་ཡིན་བའི་ཕྱིར་རོ། །བརྒྱད་པོ་དེ་ནི་དོན་བདུན་ཅུར་གནས་ཀྱང་བྱང་ཆུབ་ཀྱི་
- 5
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཀྱིས་ཀུན་ནས་བསླང་པའི་ཆོས་སྤྱོད་བཅུར་འདུས་སོ་ཞེས་སྟོན་པ་ནི་བྱང་ཆུབ་ཀྱི་
སེམས་དང་། ལྡན་པའི་སྦྱིན་པ་ཞེས་སྦྱར་ཏེ་ལྡན་པ་ཞེས་པའི་བར་གྱི་སྒྲ་མི་མངོན་པར་བསྡུས་
པ་ཡིན་ནོ། །བྱང་ཆུབ་ཀྱི་སེམས་སྨོས་པ་ནི་ལས་དང་པོ་པའི་ས་ནས་སངས་རྒྱས་ཀྱི་སའི་བར་
དུ་འདི་དང་མི་འབྲལ་བའི་ཕྱིར་དང༌། སྟོང་པ་ཉིད་སྙིང་རྗེའི་སྙིང་པོ་ཅན་གྱི་བྱང་ཆུབ་ཀྱི་
སེམས་ཀྱིས་བྱིན་གྱིས་མ་བརླབས་པའི་དགེ་བ་ནི་བྱང་ཆུབ་ཆེན་པོ་སྒྲུབ་པའི་སྤྱོད་པར་མི་
འགྱུར་བའི་ཕྱིར་རོ། །ལ་སོགས་པ་ནི་དབུས་མཐའ་ལས་སྦྱིན་དང་ཚུལ་ཁྲིམས་བཟོད་བརྩོན་
འགྲུས། །བསམ་གཏན་ཤེས་རབ་ཕ་རོལ་ཕྱིན། །ཐབས་སྟོབས་སྨོན་ལམ་ཡེ་ཤེས་ཏེ། །འདི་
དག་ཕ་རོལ་ཕྱིན་བཅུར་འདོད་ཅེས་བཤད་པ་རྣམས་སོ། །དེ་ལ་ཐབས་ནི་བསྔོ་བའོ། །སྟོབས་
ནི་སོ་སོར་རྟོགས་པ་དང་། སྒོམ་པའི་སྟོབས་ཀྱིས་སྤང་བྱ་འཇོམས་པའོ། །སྨོན་ལམ་ནི་སངས་
རྒྱས་མཉེས་པར་བྱེད་པའི་སྐྱེ་བ་འཛིན་པའི་སྨོན་ལམ་མོ། །ཡེ་ཤེས་ནི་སྨོན་ལམ་སྨིན་པར་
བྱེད་པ་སྟེ་ཐམས་ཅད་ཀྱང་ཤེས་རབ་ཀྱིས་བྱེད་དོ། །སློབ་དཔོན་སངས་རྒྱས་ཡེ་ཤེས་ནི་ཕར་
ཕྱིན་དྲུག་ལ་ཡི་རང་བ་ཐབས་དང༌། མི་མཐུན་ཕྱོགས་འཇོམས་པ་སྟོབས་དང་། དེ་རྫོགས་
པར་བྱེད་པའི་སྨོན་ལམ་འདེབས་པ་སྨོན་ལམ་དང་རྣམ་པ་ལ་མཁས་པ་ཡེ་ཤེས་ཡིན་པས་
དྲུག་ཀར་འདུས་སོ་ཞེས་གསུང་ངོ༌། །སྒྲུབ་པའི་སྤྱོད་པ་ནི་ཐེག་པ་ཆེན་པོ་འདི་ལ་སྤྱོད་པ་
གསུམ་སྟེ་སྨོན་པའི་སེམས་ནི་ལམ་ལ་འཇུག་པའི་སྤྱོད་པའོ། །འཇུག་པའི་སེམས་ཕ་རོལ་ཏུ་
ཕྱིན་པ་བཅུ་ནི་ཇི་ལྟར་སྨོན་པའི་འབྲས་བུ་སྒྲུབ་པས་ནི་སྒྲུབ་པའི་སྤྱོད་པའོ། །སངས་རྒྱས་ཀྱི་
ས་ནི་གྲུབ་པའི་སྤྱོད་པ་སྟེ་དད་པ་སྤོབས་པ་བསྐྱེད་པའི་བསྟོད་པ་ལས། ཉེས་པ་ཉམས་སྨད་
རྩད་ནས་བཏོན། །ཡོན་ཏན་སྤེལ་ནས་རྣམ་པར་སྦྱངས། །གཞུང་ལུགས་བཟང་པོ་དེས་ནི་
ཁྱོད། །གྲུབ་མཆོག་ལྷག་པར་མཉེས་པ་ལགས། །ཞེས་བཤད་དོ། །དེ་ལྟར་སེམས་ལ་བཞག་
པའི་སྒྲུབ་པའི་སྤྱོད་པ་དེ་སྤྱད་པའི་འབྲས་བུ་ནི་ཆོས་ཀྱི་དབྱིངས་ཞེས་པ་སྟེ་ཆོས་ནི་ཤེས་བྱའོ།།
-5
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼z
དབྱིངས་ནི་དེའི་སྟོང་ཉིད་དོ། །དེས་ནི་ཆོས་ཅན་ཀུན་ཏུ་འགྲོ་བ་སྟེ་ཁྱབ་པར་རྟོགས་པའི་
མཚན་ཉིད་ཅན་གྱི་ས་རབ་ཏུ་དགའ་བ་ལ་སོགས་པའོ། །དེ་དག་ནི་ལྷའི་རིས་ལ་སོགས་པ་
ལྟར་གནས་གཞན་ཐ་དད་ཀྱིས་བཞག་ཏུ་མེད་ཀྱི་རྟོགས་པའི་རིམ་པས་འཇོག་གོ །རྟོགས་པ་
དེ་ལྟ་བུའི་རིམ་གྱིས་སྐད་ཅིག་མའི་མངོན་པར་རྟོགས་པའི་རྗེས་ཐོགས་སུ་ཤེས་བྱའི་རྣམ་པ་
ཐམས་ཅད་མངོན་དུ་བྱེད་པར་འགྱུར་བ་ཞེས་བྱ་བ་ནི་དགོས་པའི་ཡང་དགོས་པ་ཡིན་ནོ། །
བཞི་པ་ནི་གདུལ་བྱ་རྣམས་ཀྱིས་བདེ་བླག་ཏུ་རྟོགས་པར་འགྱུར་བ་ནི་རྩོམ་
པའི་བསྟན་བཅོས་ཀྱི་དགོས་པ་ཡིན་ནོ། །གང་ཞིག་རྟོགས་ཞེ་ན། མངོན་པར་ཁོང་དུ་ཆུད་
པར་འདོད་པའི་ཡུམ་གྱི་དོན་སྤྱོད་པ་གསུམ་མོ། །དེ་ཉིད་སྨྲས་པ་ནི་བྱང་ཆུབ་ཀྱི་སེམས་དང་
སྒྲུབ་པ་དང་སོགས་པ་ནི་གྲུབ་པའི་སྤྱོད་པའི་མཚན་ཉིད་དོ། །དེ་དག་ལ་སྤྱིའི་ཕྱིར་རྟོགས་པར་
འདོད་པ་སྐྱེད་ཅེ་ན། དགོས་པའི་དགོས་པ་དེ་ཐོབ་པར་བྱ་བའི་ཆེད་དུ་རྟོགས་པར་འདོད་ཅེས་
སྦྱར་ཏེ་འདི་ནི་དོན་གྱི་གོ་རིམ་ལྟར་བཤད་པ་ཡིན་ནོ། །འདི་ལ་སློབ་དཔོན་རིན་ཆེན་འབྱུང་
གནས་ཞི་བ་རྣམ་པ་ཐམས་ཅད་མཁྱེན་ཉིད་ལམ། །སྟོན་པས་འདི་ལས་བཤད་པ་གང་།།
གཞན་གྱིས་མྱོང་བ་མ་ཡིན་ཏེ། །བློ་དང་ལྡན་པས་མཐོང་འགྱུར་ཕྱིར། །མདོ་དོན་དྲན་པ་ལ་
བཞག་ནས། །ཆོས་སྤྱོད་བཅུའི་བདག་ཉིད་ཅན། །བདེ་བླག་ཏུ་ནི་སྒྲུབ་པ་ཞེས། །བྱ་བ་རྩོམ་
པའི་དགོས་པ་ཡིན། །ཞེས་གཞུང་སྟོན་ནས་འཆད་པ་ནི་མདོ་དོན་ཞེས་བྱ་བས་ནི་བརྗོད་བྱ་
སྟོན་ནོ། །དེ་དྲན་པ་ལ་བཞག་ནས་སྒྲུབ་པ་ནི་དགོས་པའོ། །ཇི་ལྟར་སྒྲུབ་ཅེ་ན། ཆོས་སྤྱོད་
བཅུ་ཐོས་བསམ་སྒོམ་གསུམ་གྱིས་ཤེས་པ་ཡན་ལག་དང་བཅས་པས་བདེ་བླག་ཏུ་སྒྲུབ་ཅིང་
ཉམས་སུ་ལེན་པ་ཡིན་ཏེ་དབུས་མཐའ་ལས་ཡི་གེ་འབྲི་མཆོད་སྦྱིན་པ་དང་། །ཉན་དང་ཀློག་
དང་ལེན་པ་དང༌། །འཆང་དང་ཁ་དོན་བྱེད་པ་དང༌། །དེ་སེམས་དཔའ་དང་བསྒོམ་པའོ།།
སྤྱོད་པ་དེ་བཅུའི་བདག་ཉིད་ནི། །བསོད་ནམས་ཕུང་པོ་དཔག་ཏུ་མེད་ཅེས་བཤད་པ་བཞིན་
- 59 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནོ༑ ༑བཅུ་པོ་དེས་བསྒྲུབས་པའི་དགོས་པར་གྱུར་པའི་ཡང་དགོས་པ་ནི་སངས་རྒྱས་ཐོབ་པ་
ཡིན་ནོ། །ཞེས་སྟོན་པ་ནི་རྣམ་པ་ཐམས་ཅད་ཅེས་པའི་རྐང་པ་བཞི་སྟེ་འབྲེལ་བ་ནི་དོན་གྱིས་
བསྟན་ཏོ་ཞེས་འཆད་དོ། །
ལུས་རྣམ་པར་བཞག་པ་ལ་དགོས་པའི་དོན་དང༌། ཚིག་གི་དོན་དང༌། བསྡུས་
པའི་དོན་དང་། ཚིག་དོན་མི་འཆད་པའི་རྒྱུ་མཚན་བཞི་ལས། དང་པོ་ནི་དེ་ལྟར་འབྲེལ་བ་ལ་
སོགས་པ་བསྙད་ནས་ཞེས་པ་ནི་བཤད་པ་ཡོངས་སུ་རྫོགས་པའི་མཚམས་སྦྱར་རོ། །དེ་ནས་
ནི་ཚིག་ལེའུར་བྱས་པ་བཅོ་ལྔས་མདོ་དང་རྒྱས་པར་བསྟན་པ་ཡུམ་གྱི་ལུས་རྣམ་པར་བཞག་
པ་གསུངས་ཞེས་སྦྱར་རོ། །འདི་ལ་ལུས་ཀྱི་མཚན་ཉིད། དབྱེ་བ་དང་། སྒྲ་དོན་གསུམ་ལས།
དང་པོ་ནི་ཆོས་གང་ཞིག་ཡན་ལག་དུ་མ་འདུས་པའི་བདག་ཉིད་དུ་གནས་པ་ཡིན་ནོ། །དབྱེ་
བ་ནི་རྗོད་བྱེད་སྒྲའི་ལུས་དང་བརྗོད་བྱ་དོན་གྱི་ལུས་གཉིས་ཡིན་ཏེ་ཇི་སྐད་དུ་སློབ་དཔོན་ཆོས་
མཆོག་གིས་རབ་ཏུ་བྱེད་པའི་ལུས་རྣམ་པ་གཉིས་ཏེ་སྒྲ་དང་དོན་ཏོ་ཞེས་བཤད་པ་ཡིན་ནོ།།
དེ་ལ་སྒྲའི་ལུས་ནི་ཚིགས་སུ་བཅད་པ་བཅོ་ལྔ་ཡིན་ལ། དོན་གྱི་ལུས་ནི་མངོན་པར་རྟོགས་པ་
བརྒྱད་དམ་དོན་བདུན་ཅུ་ཉིད་ཡིན་ནོ། །སྒྲ་དོན་ནི་ཀ་ཡ་ཞེས་པའི་སྒྲ་ཚོགས་དང་ལུས་དང་
འདུས་པ་ གསུམ་ལ་འཇུག་སྟེ་སྒྲ་པ་དག་གིས་ཚོགས་དང་ལུས་དང་འདུས་པ་ནི། །རྣམ་
གྲངས་དག་སྟེ་དེ་བཞིན་སྦྱར་ཞེས་གང་བཤད་པ་ཡིན་ནོ། །དེས་ན་ངོ་བོ་ཉིད་དུ་གྲུབ་པ་དང་
བསགས་པ་དང་ཡན་ལག་གི་རྟེན་བྱེད་པ་དང་དེ་ལ་ཁྱབ་པས་ལུས་ཞེས་བྱའོ། །གང་གི་དོན་
དུ་ཞེ་ན། བསྟན་བཅོས་ཀྱི་གདུལ་བྱ་རྣམས་ཀྱི་བདེ་བླག་སྟེ་འབད་པ་ཆུང་ངུས་རྟོགས་པར་བྱ་
བའི་ཕྱིར་དང་ཞེས་པས་ནི་ཉན་པ་པོས་མཉན་སླ་བའི་དགོས་པ་བཤད་དོ། །གཞན་ཡང་
འཕགས་པ་རང་ཉིད་ཀྱིས་བསྟན་བཅོས་ཀྱི་དོན་རྣམ་པར་དབྱེ་བ་བྱས་པ་ཡང་འཆད་པ་པོས་
བཤད་པ་ བྱ་སླ་བར་གཟིགས་ནས་སོ། །ཅིའི་ཕྱིར་ཞེ་ན། མདོར་བསྟན་པ་དང་རྒྱས་པར་
- 6 (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
བཤད་པ་མ་འཛིངས་ཏེ་གོ་རིམ་མ་འཁྲུགས་པ་ཉིད་ཀྱིས་ཞེས་བྱ་བས་ནི་འཆད་པ་པོས་
བཤད་སླ་བའི་དགོས་པ་བཤད་དེ། དོན་ནི་དཀྱུས་ས་བསྟན་པའི་རྟ་ཐོགས་པ་མེད་པར་རྒྱུག་
པ་ལྟར་འགྱུར་རོ་ཞེས་བྱ་བའི་དོན་ཏེ་དོན་གཉིས་པོ་དེའི་ཕྱིར་ལུས་རྣམ་གཞག་བྱས་པ་ཡིན།།
ཚིག་དོན་ལ་གསུམ་ཏེ། གྲངས་ཀྱི་སྒོ་ནས་བསྟན་པ། ངོ་བོའི་སྒོ་ནས་བཤད་པ། རྣམ་པའི་སྒོ་
ནས་ཅུང་ཟད་བཤད་པའོ། །དང་པོ་ནི་ཤེས་རབ་ཕ་རོལ་ཕྱིན་པ་ནི། །དངོས་པོ་བརྒྱད་ཀྱིས་
ཡང་དག་བཤད། །ཅེས་པ་སྟེ་ཁ་ཅིག་འདི་བཤད་པར་དམ་བཅར་སྨྲ་བ་དེ་ནི་མ་ཡིན་ཏེ་ཧ་
ཅང་ཐལ་བར་འགྱུར་བའི་ཕྱིར་དང་། འཕགས་པས་ཐམས་ཅད་མཁྱེན་པ་གསུམ་གྱི་ཡོན་
ཏན་བརྗོད་ནས་ཕྱག་བྱས་པས་ནི་དེ་སྟོན་པའི་བསྟན་བཅོས་རྩོམ་པར་ཤུགས་ལ་དམ་བཅས་
སོ་ཞེས་བཤད་པ་དང་འགལ་བའི་ཕྱིར་རོ། །དེས་ན་དངོས་པོ་ནི་རྗོད་བྱེད་དང་བརྗོད་བྱ་སྤྱིའི་
མིང་ཡིན་ལ་གཉིས་པོ་དེ་བརྒྱད་དུ་ཕྱེ་ན་ནི་ལེགས་པར་བཤད་པ་འགྱུར་རོ་ཞེས་སྟོན་པ་ཡིན་
ནོ༑ ༑འདི་བཤད་པ་ལ་ཡུམ་གྱི་མཚན་ཉིད་དང་། དབྱེ་བ་དང་། སྒྲའི་དོན་གསུམ་ལས། དང་
པོ་ནི་འདིར་ཡུམ་གྱི་སྒྲས་བརྗོད་པ་ཐམས་ཅད་མཚན་ཉིད་གཅིག་གིས་མཚོན་པར་ནི་མི་ནུས་
ཏེ་མཚན་གཞི་ཤིན་ཏུ་མི་འདྲ་བའི་ཕྱིར་རང་དོན་དང་གཞན་དོན་རྗེས་དཔག་བཞིན་ནོ། །དེས་
ན་མངོན་རྟོགས་སུ་གྱུར་པའི་ཡུམ་གྱི་མཚན་ཉིད་བརྗོད་པར་བྱ་བ་ཡིན་པ་ན་ཁ་ཅིག་བདག་
མེད་རྟོགས་པའི་བློ་རབ་ཀྱི་མཐར་ཕྱིན་པ་ཞེས་ཟེར་བ་དེ་ནི་མ་ཡིན་ཏེ་སློབ་པའི་ཡུམ་རྣམས་
ཡུམ་མ་ཡིན་པར་འགྱུར་བའི་ཕྱིར། གང་ཡང་ཁ་ཅིག་རྟེན་འབྲེལ་རང་བཞིན་མེད་པར་རྟོགས་
པ་ཞེས་སྨྲ་བ་དེ་ནི་མ་ཡིན་ཏེ་འཁོར་བ་པའི་བློས་རྨི་ལམ་རང་བཞིན་མེད་པར་རྟོགས་པ་ལ་
ཁྱབ་ཆེས་པའི་ཕྱིར་དང༌། འདུས་མ་བྱས་དང་དངོས་མེད་རྟེན་འབྲེལ་མ་ཡིན་པས་དེ་དག་
སྟོང་ཉིད་དུ་རྟོགས་པའི་ཤེས་རབ་ཡུམ་མ་ཡིན་པར་ཐལ་བའི་ཕྱིར་རོ། །ཆོས་ཐམས་ཅད་རང་
བཞིན་མེད་པར་རྟོགས་པ་ཞེས་ཀྱང་བརྗོད་པར་མི་བྱ་སྟེ་ཉན་རང་གི་ཤེས་རབ་ཡུམ་མ་ཡིན་
- 6 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པར་འགྱུར་བའི་ཕྱིར་ཏེ་ཆོས་ཐམས་ཅད་རྟོགས་ན་ནི་ཐམས་ཅད་མཁྱེན་པར་འགྱུར་བའི་ཕྱིར་
རོ༑ ༑དེས་ན་ཆོས་རབ་ཏུ་རྣམ་པར་འབྱེད་པའི་བློ་འཁོར་བའི་ཕ་རོལ་ཏུ་ཕྱིན་པ་ཞེས་བྱའོ།།
གལ་ཏེ་དེ་ལྟ་ན་ལམ་དང་པོ་གཉིས་ཡུམ་མ་ཡིན་པར་འགྱུར་རོ་ཞེ་ན། མི་འགྱུར་ཏེ་འདི་ལྟར་
འཁོར་བ་ནི་སྡུག་བསྔལ་དང་ཀུན་འབྱུང་ཡིན་ན་ཡུམ་འདི་ནི་དེ་ལས་འདས་པའི་ཕྱིར་ཏེ་ཇི་
སྐད་དུ་བཞི་རྒྱ་པ་ལས། བསོད་ནམས་ཆུ་ངུས་ཆོས་འདི་ལ། །ཐེ་ཚོམ་ཟ་བར་ཡང་མི་འགྱུར།།
ཐེ་ཚོམ་ཟ་བ་ཙམ་ཞིག་གིས། །སྲིད་པ་ཧྲུལ་པོར་བྱས་པར་འགྱུར་ཞེས་བྱ་བ་དང་། ཡུམ་བར་
མ་ལས་གང་ཡང་འདི་སྐད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་གང་ཞེས་ཟེར་བ་ནི་ཚེ་དང་ལྡན་
བ་ཤཱ་རིའི་བུ་ཞེས་ཤེས་རབ་ཀྱི་ཕ་རོལ་ཏུ་ཕྱིན་པ་གང་ཞེས་བྱ་བ་གང་ཡིན་པ་དེ་ནི་རིང་དུ་སོང་
བ་སྟེ། གང་ལས་རིང་དུ་སོང་བ་ཞེ་ན་ཤཱ་རིའི་བུ་ཕུང་པོ་རྣམས་ལས་རིང་དུ་སོང་བས་ན་དེའི་
ཕྱིར་རིང་དུ་སོང་བ་ཞེས་བྱའོ་ཞེས་གསུངས་སོ། །འདིར་རིང་དུ་སོང་བའི་སྒྲས་ནི་དེ་གཉིས་
ལས་གྲོལ་བ་ལ་བརྗོད་པས་དེ་གཉིས་ཀྱི་གང་ཟག་འཇིག་རྟེན་པ་ཡིན་ཀྱང་ཡུམ་གྱི་བློ་ནི་
འཁོར་བ་ལས་འདས་པ་ཡིན་ནོ། །གཞན་དུ་ན་དེ་སྡུག་བསྔལ་དང་ཀུན་འབྱུང་དུ་འགྱུར་ཏེ་
འགོག་པ་དང་ལམ་མ་ཡིན་པའི་འདུས་བྱས་ཡིན་པའི་ཕྱིར་རོ། །དབྱེ་བ་ལ་སྒྲས་བརྗོད་པའི་
དབྱེ་བ་དང༌། མཚན་ཉིད་པའི་དབྱེ་བ་དང༌། དབྱེ་བ་ལ་ལོག་པར་རྟོག་པ་དགག་པ་གསུམ་
ལས་དང་པོ་ནི་གཞུང་དང་ལམ་དང་འབྲས་བུ་དང་དེ་བཞིན་ཉིད་བཞི་ལ་ཡུམ་དུ་བཤད་པ་
ལས་དང་པོ་གསུམ་ནི་བརྒྱད་སྟོང་པའི་དོན་བསྡུས་པ་ལས་ཤེས་རབ་ཕ་རོལ་ཕྱིན་གཉིས་
མེད། །ཡེ་ཤེས་དེ་ནི་དེ་བཞིན་གཤེགས། །བསྒྲུབ་བྱ་དོན་དེ་དང་ལྡན་པས། །གཞུང་ལམ་
དག་ལ་དེའི་སྒྲ་ཡིན་ཞེས་གང་བཤད་པ་དེ་ཡིན་ནོ། །དེ་ལ་འབྲས་བུའི་ཡུམ་ནི་སངས་རྒྱས་ཀྱི་
ཡེ་ཤེས་ཡིན་ཏེ་རྣམ་པར་བསྟོད་པ་ལས། འཕགས་མ་ཡོན་ཏན་ཕྱུག་ཁྱོད་དང་། །སངས་རྒྱས་
འགྲོ་བའི་བླ་མ་རྣམས། ཁྱད་པར་ཡོད་པར་མ་ཁུམས་ཏེ། །ཟླ་བ་དང་ནི་ཟླ་འོད་བཞིན་ཞེས་
- 6
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
འབྱུང་བ་ཡིན་ནོ། །ལམ་ནི་ཚོགས་ལམ་ཆུང་ངུ་ནས་རྡོ་རྗེ་ལྟ་བུའི་ཏིང་ངེ་འཛིན་གྱི་བར་རོ།།
གཞུང་ནི་སྟོང་ཕྲག་བརྒྱ་པ་ལ་སོགས་པ་མངོན་པར་རྟོགས་པའི་རིམ་པ་སྟོན་པ་དང་། རྡོ་རྗེ་
གཅོད་པ་དང༌། རབ་ཀྱི་རྩལ་གྱིས་རྣམ་པར་གནོན་པས་ཞུས་པ་ལ་སོགས་པ་སྙིང་པོའི་དོན་
སྟོན་པ་གཉིས་ཡིན་ནོ། །དེ་བཞིན་ཉིད་ཡུམ་ཡིན་པ་ནི་ཆོས་རྣམས་ཀྱི་དེ་བཞིན་ཉིད་ཆོས་
རྣམས་ལས་དེ་ཉིད་གཞན་ཉིད་དུ་བརྗོད་དུ་མེད་པ་ནི་རང་བཞིན་ཀྱི་ཤེས་རབ་ཀྱི་ཕ་རོལ་ཏུ་
ཕྱིན་པར་གསུངས་ཏེ་ཇི་སྐད་དུ་ཡུམ་ལས་ཤེས་རབ་ཀྱི་ཕ་རོལ་ཏུ་ཕྱིན་པ་ནི་ཡི་གེ་མ་ཡིན་ཏེ་
དེ་ལ་སུ་ཡང་སྟོན་པ་དང་ཉན་པ་དང་ཤེས་པར་བྱེད་པ་མེད་དོ་ཞེས་འབྱུང་བ་བཞིན་ནོ། །རྣམ་
པར་མི་རྟོག་པའི་ཡེ་ཤེས་ནི་འདི་ལས་གཞན་པའི་དམིགས་པ་གང་ལས་ཀྱང་མི་སྐྱེ་བས་འདི་
མེད་ན་གཞན་གསུམ་མི་འབྱུང་བའི་ཕྱིར་དེ་ནི་ཡུམ་ཐམས་ཅད་ཀྱི་རྟེན་ཡིན་པས་ཤིན་ཏུ་
གཅེས་པས་ན་སྙིང་པོ་དོན་གྱི་ཡུམ་ཞེས་བརྗོད་དོ། །སེམས་ལས་བྱུང་བ་དགེ་བ་དེ་ཡུམ་དུ་
འགྱུར་བ་ཡང་སྙིང་པོའི་དོན་དེ་རྟོགས་པའི་རྒྱུ་མཚན་ལས་ཡིན་ཏེ་གཞན་དུ་ན་དེ་ཤེས་རབ་
ཡིན་ཀྱང་ཕ་རོལ་ཏུ་ཕྱིན་པར་ཇི་ལྟར་འགྱུར། གཞན་ཡང་དེས་འགྲོ་བ་ཀུན་ལ་ཁྱབ་ཀྱང་
ཐམས་ཅད་ཀྱིས་དེ་རྟོགས་པ་ནི་མ་ཡིན་ཏེ་རྟོགས་པའི་རྐྱེན་དགྲ་དང་རྟགས་དང་ཚུལ་བཞིན་
ཡིན་ལ་བྱེད་པ་མེད་པའི་ཕྱིར་དབུལ་པོའི་ཁང་པ་ན་གནས་པའི་གཏེར་བཞིན་ནོ། །གང་ཞིག་
ཡོད་བཞིན་དུ་མི་རྟོགས་པ་དེ་ལ་ཡང་བྱིས་པ་ཞེས་བྱ་སྟེ་བྱིས་པའི་སྒྲ་ནི་འདིར་བློ་ཞན་པ་ལ་
བརྗོད་པ་ཡིན་ནོ། །དེ་སྐད་དུ་ཡང་སངས་རྒྱས་ཕལ་པོ་ཆེ་ལས་བྱིས་པས་བྱང་ཆུབ་མི་ཤེས་
ཀྱང་། །དེ་དག་དེ་ལ་རབ་གནས་ཞེས་བྱ་བ་དང་། མདོ་སྡེའི་རྒྱན་ལས་འགྲོ་བ་དག་ན་དེ་ལས་
གཞན་ཡང་ཅུང་ཟད་ཡོད་མིན་ལ། །འགྲོ་བ་མ་ལུས་པ་ཡང་དེ་ལ་ཀུན་ཏུ་རྨོངས་པའི་བློ། །
ཡོད་པ་ཀུན་ནས་སྤངས་ཏེ་མེད་ལ་མངོན་ཞེན་གང་ཡིན་པ། །འཇིག་རྟེན་རྨོངས་པའི་རྣམ་པ་
ཚབས་ཆེན་འདི་ཀོ་ཇི་ལྟ་བུ་ཞེས་གསུངས་པ་ཡིན་ནོ། །གཉིས་པ་ནི་འདིར་ཡུམ་མཚན་ཉིད་པ་
བ 6 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་སེམས་བྱུང་དགེ་བ་ཁྱད་པར་ཅན་ལ་བརྗོད་པ་ན་དབྱེ་སྒོ་བརྒྱད་ལས་གཙོ་ཕལ་གྱིས་དབྱེ་
ན་སློབ་མི་སློབ་གཉིས་སོ། །འདི་ལ་སློབ་དཔོན་དབྱིག་གཉེན་ནི་རྡོ་རྗེ་ལྟ་བུའི་ཏིང་ངེ་འཛིན་
དང་གཞན་རྣམས་གཙོ་ཕལ་དུ་འཆད་དོ། །ལམ་གྱིས་དབྱེ་ན་ལྔ་དང་། བདག་རྐྱེན་གྱིས་དབྱེ་
ན་ཐོས་པ་ལས་བྱུང་བ་ལ་སོགས་པ་གསུམ་མོ། །མངོན་རྟོགས་ཀྱིས་དབྱེ་ན་བརྒྱད་དང༌། །
གང་ཟག་གིས་དབྱེ་ན་ཉན་ཐོས་ལ་སོགས་པའི་བཞིའོ། །ས་མཚམས་གྱིས་དབྱེ་ན་འཇིག་རྟེན་
པའི་ཡུམ་རྟོག་བཅས་དང་འཇིག་རྟེན་ལས་འདས་པའི་ཡུམ་རྟོག་མེད་གཉིས་སོ། །གཉེན་
པོས་དབྱེ་ན་སྣང་བ་དང་བདེན་པའི་སྤྲོས་པ་མཐའ་དག་གི་གཉེན་པོ་བྱེད་པ་ཆོས་ཀྱི་བདག་
མེད་རྟོགས་པ་དང་། རྟག་པ་དང་བདག་ལ་སོགས་པ་ཕྱིན་ཅི་ལོག་གི་གཉེན་པོར་གྱུར་པ་གང་
ཟག་གི་བདག་མེད་རྟོགས་པ་གཉིས་སོ། །ཡུལ་གྱིས་དབྱེ་ན་མཉམ་གཞག་དོན་དམ་པ་དང་།
རྗེས་ཐོབ་སྒྱུ་མ་ལྟར་རྟོགས་པ་གཉིས་ཏེ་ཡུམ་ལས་གང་ཚེ་འདུས་བྱས་འདུས་མ་བྱས་དང་
དཀར་ནག་ཆོས། །ཤེས་རབ་རྣམ་པར་བཤིག་ནས་རྡུལ་ཙམ་མི་དམིགས་ཚེ། །འཇིག་རྟེན་
དག་ན་ཤེས་རབ་ཕ་རོལ་ཕྱིན་གྲངས་འགྲོ། །ནམ་མཁའ་གང་ལའང་ཅུང་ཟད་མི་གནས་དེ་
དང་འདྲ་ཞེས་བྱ་བ་དང་། གང་འདིར་ཕུང་པོ་ལྔ་དག་སྒྱུ་མ་འདྲར་ཤེས་ཤིང་། །སྒྱུ་མ་གཞན་
དང་ཕུང་པོ་གཞན་དུ་མི་བྱེད་ལ། །སྣ་ཚོགས་འདུ་ཤེས་བྲལ་ཞིང་ཉེ་བར་ཞི་སྤྱོད་པ། །འདི་ནི་
ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན་ཞེས་གསུངས་སོ། །གསུམ་པ་ནི་འདིར་ཁ་ཅིག་
བྱང་ཆུབ་སེམས་དཔའ་སློབ་པའི་བློ་ནི་དོན་དམ་ཤེས་པས་ཤེས་རབ་མཚན་ཉིད་པ་ཡིན་ལ་
ཕ་རོལ་ཏུ་ཕྱིན་པ་ནི་དེའི་རྒྱུ་ལ་བཏགས་པ་ཡིན་པས་ཡུམ་མཚན་ཉིད་པ་མ་ཡིན་ནོ་ཞེས་ཟེར་
རོ གཞན་དག་ནི་ཉན་རང་གི་ཤེས་རབ་ནི་ཡུམ་མཚན་ཉིད་པ་མ་ཡིན་ཏེ་ཆོས་སུ་མཚན་
མར་ འཛིན་ པའི་ ཕྱིར་ཞེས་ཟེར་རོ། །འདི་ལ་སྒྲུབ་བྱེད་དགག་པ་ནི་ཤེས་རབ་ཕ་རོལ་
ཕྱིན་གཉིས་མེད་ཅེས་བཤད་པ་དེ་ནི་དངོས་དང་བཏགས་པ་བར་ཆད་པ་མ་ཡིན་གྱི་གཙོ་བོ་
- 6 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼༩
དང་ཕལ་པར་ཆད་པ་ཡིན་ཏེ་དེའི་འགྲེལ་པ་ལས་འདིས་ནི་ཡུམ་གྱི་སྒྲའི་དོན་རྣམ་པ་གཉིས་
སུ་བསྟན་པ་ཡིན་ཏེ་གཙོ་བོ་དང་ཕལ་པའོ་ཞེས་བཤད་པའི་ཕྱིར་རོ། །གཙོ་ཕལ་དུ་འདོད་པ་
ལ་ནི་སྐྱོན་མེད་དེ་ཕལ་བས་ནི་ཡུམ་གྱི་མཚན་ཉིད་མི་འདོར་བའི་ཕྱིར་རོ། །གང་ཡང་ཡུམ་
ལས་ཐབས་མེད་ཤེས་རབ་བྲལ་བས་ཉན་ཐོས་ཉིད་དུ་ལྟུང་ཞེས་བྱ་བ་དང་། དེ་ཡུམ་གྱི་
གཟུགས་བརྙན་དུ་གསུངས་པ་ནི་སྙིང་རྗེ་ཆེན་པོ་དང་སྤྲོས་པ་ཀུན་གཅོད་པའི་ཤེས་རབ་དང་
བྲལ་བ་དང་། ཆོས་སུ་མཚན་མར་འཛིན་པའི་ཆ་ལ་དགོས་པ་ཡིན་ལ། དེའི་ཆ་ནས་ནི་ཡུམ་དུ་
མི་འདོད་ཀྱི་འོན་ཀྱང་བདག་འཛིན་གྱི་སྤྲོས་པ་འཇོམས་པའི་ཆ་ནས་ཡུམ་ཡིན་ལ། རིང་བར་
བཤད་པ་ནི་ཆོས་ཀྱི་བདག་མེད་རྟོགས་པའི་གཉིས་མེད་ཀྱི་ཡེ་ཤེས་མེད་པར་སྟོན་པ་ཡིན་ནོ།།
གནོད་བྱེད་བརྗོད་པ་ནི་དེ་དག་ལ་ནི་ཡུམ་ནི་ཡུམ་མཚན་ཉིད་པ་ཡོད་དེ་བདག་མེད་རྟོགས་
པའི་བློ་ཡོད་པའི་ཕྱིར་དང་དེ་ཡོད་ཀྱང་དེ་མེད་ན་སངས་རྒྱས་ལའང་ཡུམ་མེད་པར་འགྱུར་
བའི་ཕྱིར་རོ། །གཞན་ཡང་ཡུམ་གྱི་རྣམ་བྱང་དང་གཉེན་པོའི་རྣམ་པ་ཐམས་ཅད་མ་བསྡུས་
པར་འགྱུར་ཏེ་དེ་དག་གི་གཉེན་པོ་ཡུམ་མ་ཡིན་པའི་ཕྱིར་རོ། །འདོད་པར་མི་ནུས་ཏེ་རྣམ་བྱང་
ཀུན་ཡོངས་བསྡུས་དང་ཞེས་པ་དང་དེའི་འགྲེལ་པར་ཤེས་རབ་ཀྱི་ཕ་རོལ་ཏུ་ཕྱིན་པར་གཉེན་
པོ་རྣམས་རྣམ་པ་ཐམས་ཅད་བསྡུས་པ་དང་ཞེས་འབྱུང་བའི་ཕྱིར་རོ། །ཡང་དེ་དག་གིས་སྒྲིབ་
པའི་ས་བོན་སྤོང་མི་ནུས་པར་འགྱུར་ཏེ་ཡུམ་མ་ཡིན་པའི་ཕྱིར་རོ། །ཁྱབ་པ་མ་གྲུབ་པའང་མ་
ཡིན་ཏེ་ཤེས་བྱ་ཐམས་ཅད་ཀྱིས་སྒྲིབ་པའི་ས་བོན་སྤོང་བར་འགྱུར་ཏེ་ཡུམ་དང་ཡུམ་མ་ཡིན་
པ་གཉིས་ཀ་སྤོང་བའི་ཕྱིར་རོ། །གཞན་ཡང་དེ་དག་གི་ཤེས་རབ་ནི་ཐར་པའི་ལམ་མ་ཡིན་
པར་འགྱུར་ཏེ་ཡུམ་མ་ཡིན་པའི་ཕྱིར་བུམ་པ་བཞིན་ནོ། ཁྱབ་པ་མ་གྲུབ་པའང་མ་ཡིན་ཏེ་ཡུམ་
ལས་གཞན་པའི་ཐར་པའི་ལམ་སྲིད་པར་འགྱུར་བ་ལས་རྣམ་པར་མི་རྟོག་པར་བསྟོད་པ་ལས་
སངས་རྒྱས་རྣམས་དང་རང་སངས་རྒྱས། །ཉན་ཐོས་རྣམས་ཀྱིས་ངེས་བསྟན་པའི། །ཐར་
- 6 j-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་ཁྱེད་ཉིད་གཅིག་པུ་སྟེ། །གཞན་ཞེས་བགྱི་བ་མ་མཆིས་ངེས་ཞེས་བཤད་པའི་ཕྱིར་རོ།།
གཞན་ཡང་བྱང་ཆུབ་སེམས་དཔའ་དོན་དམ་པའི་བདེན་པ་འཇལ་ན་ནི་ཡུམ་དུ་འགྱུར་ལ་
ཡུམ་མ་ཡིན་ན་ནི་དོན་དམ་པའི་བདེན་པ་མི་འཇལ་བར་འགྱུར་ཏེ་དགོངས་པ་ངེས་པར་
འགྲེལ་པ་ལས་དོན་དམ་པའི་བདེན་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པས་འཛིན་པ་ལགས་
སོ་ཞེས་གསུངས་པའི་ཕྱིར་རོ། །དེ་འདོད་ན་ནི་སྒྲིབ་པའི་ས་བོན་སྤོང་མི་ནུས་པར་འགྱུར་ཏེ་
ཀུན་རྫོབ་ལ་དམིགས་པས་དེ་སྤོང་ན་ཧ་ཅང་ཐལ་བའི་ཕྱིར་རོ། །དེ་བཞིན་དུ་སངས་རྒྱས་ཀྱི་
ཡེ་ཤེས་ལ་རྒྱུ་མེད་པར་འགྱུར་ཏེ་ཡུམ་མཚན་ཉིད་པ་མ་ཡིན་པ་ལས་ཡུམ་མཚན་ཉིད་པ་སྐྱེ་ན་
ནི་དེ་ཡུམ་མཚན་ཉིད་པ་དང་མཚན་ཉིད་མ་ཡིན་པ་གཉིས་ཀ་དང་ལྡོག་པ་མ་གྲུབ་པས་དེ་
གཉིས་རྒྱུ་མ་ཡིན་ལ། དེ་ལས་གཞན་པའི་རྒྱུ་མེད་པའི་ཕྱིར་རོ། །གཞན་ཡང་འདི་འཕགས་
པའི་གང་ཟག་ཐམས་ཅད་ཀྱི་ཡུམ་གཉིས་པར་འགྱུར་ཏེ་གང་ཟག་གསུམ་གྱི་ཡུམ་མ་ཡིན་པའི་
ཕྱིར་རོ། །དེ་ལྟ་ན་ནི་མཆོད་བརྗོད་ཀྱི་གཞུང་དང་འགལ་བའི་ཕྱིར་དང་། ཉན་ཐོས་ཀྱི་ས་ལ་
སློབ་པར་འདོད་པས་ཀྱང་ཞེས་བྱ་བ་ལ་སོགས་པ་གསུངས་པ་དང་ཡང་འགལ་བར་འགྱུར་རོ།།
དེ་དག་ཐམས་ཅད་བཏགས་པ་ཙམ་གྱིས་བྱེད་པ་ཡིན་ནོ་ཞེས་ཀྱང་སྨྲ་བར་མི་ནུས་ཏེ། ཀུན་
ནས་ཉོན་མོངས་ལ་ཡུམ་དུ་བཏགས་པས་ཀྱང་རྣམ་པར་བྱང་བ་ཀུན་བསྡུས་པ་ནས་ཉན་རྒྱལ་
གྱི་མངོན་རྟོགས་བྱེད་པའི་བར་དུ་འགྱུར་བའི་ཕྱིར་རོ། །སྒྲའི་དོན་ནི་སྔོན་གྱི་སློབ་དཔོན་ཁ་
ཅིག་ན་རེ་བློ་འདི་ཤེས་བྱའི་ཕ་རོལ་ཏུ་ཕྱིན་པས་ན་ཕ་རོལ་ཏུ་ཕྱིན་པ་ཡིན་ཏེ། དབུ་མ་རྒྱན་
ལས་ཆོས་ཚུལ་ཟབ་མོ་རྒྱ་མཚོ་ལྟ་བའི་ཕ་རོལ་གཟིགས་ཞེས་བསྟོད་པ་བཞིན་ནོ་ཞེས་ཟེར་ཏེ་
འདི་ནི་འབྲས་བུའི་ཡུམ་ཁོ་ན་ལ་སྦྱར་བར་རིགས་སོ། །སློབ་དཔོན་དྲི་མེད་བཤེས་གཉེན་ན་
རེ་འདིས་རྣམ་པ་སྣ་ཚོགས་ཤེས་པའམ་ཤེས་པའི་རབ་ཡིན་པས་ཤེས་རབ་བོ། །ཕ་རོལ་ཏུ་
ཕྱིན་པ་ནི་དམ་པ་སྟེ་དེས་ན་ཤེས་པ་དམ་པའོ། །དེ་སྐད་དུའང་བརྒྱད་སྟོང་པ་ལས་ཀུན་དགའ་
• 6 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼༩
བོ་ཤེས་རབ་གང་གིས་དགེ་བའི་རྩ་བ་རྣམས་བྱང་ཆུབ་ཏུ་བསྔོས་ན་དེ་དམ་པ་ཡིན་ནམ།
གསོལ་པ་བཅོམ་ལྡན་འདས་དམ་པ་ལགས་སོ། །བདེ་བར་གཤེགས་པ་དམ་པ་ལགས་སོ། །
བཅོམ་ལྡན་འདས་ཀྱིས་བཀའ་སྩལ་པ། དེ་བས་ན་དམ་པ་ཡིན་པའི་ཕྱིར་ཤེས་རབ་ཀྱི་ཕ་
རོལ་ཏུ་ཕྱིན་པ་ཞེས་བྱ་བའི་མིང་ཐོབ་པར་འགྱུར་རོ་ཞེས་གསུངས་པ་ཡིན་ནོ། །དེ་ལས་
གཞན་དུ་བཤད་ན་ནི་བཅོམ་ལྡན་འདས་ཀྱིས་གསུངས་པའི་ངེས་ཚིག་དང་འགལ་བར་
འགྱུར་རོ་ཞེས་ཟེར་རོ། །སློབ་དཔོན་ཆོས་ཀྱི་བཤེས་གཉེན་ན་རེ་ཤེས་རབ་ནི། གཞན་སྒྲ་
ཤེས་དང་སོ་སོར་ནི། །རང་རིག་རབ་ཏུ་ཤེས་ཕྱིར་དང་། །རབ་ཞི་ཐོབ་ཤེས་རབ་ཕུལ་བྱུང༌།།
ཡོན་ཏན་ཐོས་ཤེས་ཕྱིར་ཤེས་རབ་ཅེས་བཤད་པ་སྟེ། འདི་ལྟར་ལམ་དང་པོ་གཉིས་ནི་བདག་
མེད་པ་གཞན་གྱི་སྒྲ་ལས་ཤེས་པའི་ཤེས་རབ་ཡིན་ནོ། །མཐོང་བའི་ལམ་ནི་སོ་སོ་རང་གི་
རིག་པས་མངོན་སུམ་གྱིས་ཤེས་པའི་ཤེས་རབ་ཡིན་ནོ། །སྒོམ་པའི་ནི་རང་གི་སྤང་བྱ་རབ་ཏུ་
ཞི་བ་ཐོབ་པའི་ཤེས་རབ་བོ། ཁྱད་པར་གྱི་ལམ་ནི་ཉན་རང་ལས་ཕུལ་དུ་བྱུང་བའི་ཤེས་རབ་
བོ༑ ༑སངས་རྒྱས་ཀྱིས་ནི་ཡོན་ཏན་ཐམས་ཅད་རྫོགས་པར་ཐོབ་པའི་ཤེས་རབ་ཡིན་ནོ།།
གཞུང་དང་སྙིང་པོའི་དོན་ལ་ནི་བཏགས་པ་ཡིན་ནོ། །ཡང་ཤེས་རབ་དེ་དག་ལ་ཇི་ལྟར་ན་ཕ་
རོལ་ཏུ་ཕྱིན་པ་ཞེས་བྱ་ཞེ་ན། བྱིས་པ་རྣམས་ཀྱི་ཡུལ་དུ་གྱུར་པའི་འཁོར་བ་ནི་ཚུ་རོལ་ཡིན་ལ།
དེ་ལས་འདས་ཤིང་རིང་དུ་སོང་བའི་དོན་གྱིས་ན་ཕ་རོལ་ཏུ་ཕྱིར་པ་ཡིན་ཏེ་བློ་འཇིག་རྟེན་
ལས་འདས་པ་ཞེས་བྱ་བའི་དོན་ཏོ། །ཡང་ན་པ་རའི་སྒྲ་ནི་མཆོག་ལ་འཇུག་པས་འདི་སངས་
རྒྱས་དང་བྱང་ཆུབ་སེམས་དཔའི་གང་ཟག་མཆོག་གིས་བརྟེན་པའི་ཕྱིར་མཆོག་ཡིན་ནོ་ཞེས་
ཟེར་རོ། །རྣམ་གྲངས་ནི་ཤེས་རབ་ཕ་རོལ་ཕྱིན་པ་དང་། མཁྱེན་པ་གསུམ་དང་། རྒྱལ་བའི་
ཡུམ་དང༌། རྣམ་པར་མི་རྟོག་པ་དང༌། སྦྱོར་བ་དང༌། འཕགས་པའི་གང་ཟག་ཐམས་ཅད་
ཀྱི་ཡུམ་དང༌། སྤྲོས་པ་ཐམས་ཅད་འཇོམས་པ་དང་། ཐེག་པ་ཆེན་པོ་ཞེས་བྱ་བ་ལ་སོགས་པ་
- f;
Y -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་ཡིན་ནོ། །ངོ་བོའི་སྒོ་ནས་བཤད་པ་ནི། རྣམ་ཀུན་ཞེས་པ་ནས་དེ་རྣམ་བརྒྱད་ཅེས་པའི་
བར་ཏེ། འདི་ལ་མངོན་རྟོགས་སྤྱིའི་མཚན་ཉིད་དང་། སོ་སོའི་དོན་དང་། གྲངས་ངེས་པ་དང་།
གོ་རིམ་ངེས་པ་དང༌། སྒྲའི་དོན་དང་ལྔ་ལས། དང་པོ་ནི་སེམས་དང་སེམས་བྱུང་དགེ་བ་གང་
ཞིག་ལམ་ལ་གནས་པའི་གང་ཟག་གི་རྒྱུད་ལ་བྱུང་པ་ཡིན་ཏེ། དེས་ཀྱང་བེམས་པོ་དང་དངོས་
མེད་དང་མི་དགེ་བ་དང་ལུང་མ་བསྟན་དང་ལམ་ལ་མ་ཞུགས་པའི་རྒྱུད་ཀྱི་དགེ་བ་རྣམས་
སེལ་བ་ཡིན་ནོ། །
དང་པོ་ནི་དོན་ལ་མཁྱེན་གསུམ་དང༌། སྦྱོར་བ་བཞི་དང༌། ཆོས་སྐུ་བཤད་པ་
གསུམ་ལས། དང་པོ་ནི་རྣམ་ཀུན་མཁྱེན་ཉིད་ལམ་ཤེས་ཉིད། །དེ་ནས་ཐམས་ཅད་ཤེས་པ་
ཉིད་ཅེས་པ་སྟེ་འདི་ལ་ཁ་ཅིག་ཀུན་གྱི་རྣམ་མཁྱེན་ཞེས་འདོན་པ་དེར་ནི་ཤེས་བྱ་ཀུན་གྱི་ཞེས་
སྦྱར་རོ། །གཉིས་པོ་དེ་བཤད་པ་དེ་ནས་ཐམས་ཅད་མཁྱེན་པ་ཉིད་བཤད་ཅེས་གོ་རིམ་གྱི་
ཚིག་རྣམ་པར་སྦྱར་རོ། །འདི་ལ་མཁྱེན་གསུམ་གྱི་མཚན་ཉིད་དང༌། དབྱེ་དོན་དང་། གང་
ཟག་དང༌། ས་མཚམས་བཞི་ལས། དང་པོ་ལའང་རྣམ་མཁྱེན་གྱི་མཚན་ཉིད་ནི་སྔོན་གྱི་སློབ་
དཔོན་ཁ་ཅིག་མ་སྐྱེས་པ་དང་མ་འགགས་པ་ལ་སོགས་པ་དོན་དམ་པའི་རྣམ་པ་ཐམས་ཅད་
མཁྱེན་པ་ལ་འདོད་དོ། །སློབ་དཔོན་བཟང་སྐྱོང་ནི་ཤེས་བྱའི་མཆོག་ཀུན་གཞིའི་རྣམ་ཤེས་
དང་མཚན་ཉིད་གསུམ་ལ་སོགས་པའི་གནས་བཅུ་མཁྱེན་པ་ལ་བཞེད་དོ། །འོན་ཀྱང་ཆོས་
ཐམས་ཅད་ཀྱི་རྣམ་པ་སྐྱེ་མེད་དུ་ཤེས་པ་ཡིན་ནོ། །ལམ་ཤེས་པའི་མཚན་ཉིད་ནི་ཐར་པའི་
ལམ་ཐམས་ཅད་སྐྱེ་མེད་དུ་ཤེས་པ་ཡིན་ནོ། །གཞི་ཤེས་པའི་མཚན་ཉིད་ནི། གཞི་ཐམས་ཅད་
སྐྱེ་མེད་དུ་ཤེས་པ་ཡིན་ནོ། །གཉིས་པ་དབྱེ་བའི་དོན་ལ་གཞན་ཕྱོགས་དགག་པ་ནི། གལ་ཏེ་
གསུམ་པོ་འདི་ཤིང་དང་ལྗོན་པ་ལྟར་མིང་གི་རྣམ་གྲངས་ཡིན་ནམ། བྱས་པ་དང་མི་རྟག་པ་
ལྟར་ངོ་བོ་གཅིག་ལ་ལྡོག་པ་ཐ་དད་པ་ཡིན་ནམ། བུམ་པ་དང་སྣམ་བུ་ལྟར་རྫས་ཐ་དད་པ་
- 6 8 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱུན་བཅོམ་རལ་འགྲེལ་པ་བཞུགས། ༼e
ཡིན་ནམ། དངོས་པོ་དང་ནམ་མཁའ་ལྟར་གཅིག་པ་བཀག་པའི་ཐ་དད་བཞི་ལས་གང་ཡིན་
ཞེ་ན། ཁ་ཅིག་གསུམ་པོ་འདི་གཅིག་གི་རྒྱུད་ལའང་རྫ་ས་ཐ་དད་ཕན་ཚུན་སྤངས་ཏེ་གནས་པ་
ཡིན་ནོ་ཞེས་ཟེར་བ་དེ་ནི་མ་ཡིན་ཏེ། འདི་ལྟར་མཁྱེན་པའི་བློ་གཅིག་གིས་ཤེས་བྱ་ཐམས་
ཅད་དུས་གཅིག་ལ་མི་མཁྱེན་པར་འགྱུར་ཏེ་རྣམ་པ་མཁྱེན་པས་ནི་ལམ་དང་། གཞི་མི་ཤེས་
པའི་ཕྱིར་རོ། །དེ་ལྟར་འདོད་ན་ནི་ཤེས་བྱ་ཐམས་ཅད་ལ་ཁྱབ་པ་མེད་པས་དེ་སངས་རྒྱས་ཀྱི་
མཁྱེན་པ་མ་ཡིན་པར་འགྱུར་ཏེ་མདོ་སྡེའི་རྒྱན་ལས་ཉི་མའི་འོད་ཟེར་གཅིག་བཏང་བས།།
འགྲོ་བ་སྣང་བར་བྱེད་པ་ལྟར། །དེ་བཞིན་ཤེས་བྱ་ཐམས་ཅད་ལ། །སངས་རྒྱས་ཡེ་ཤེས་
གཅིག་ཅར་སྣང་ཞེས་བྱ་བ་དང་། བདེན་གཉིས་ལས་མཁྱེན་པའི་སྐད་ཅིག་གཅིག་གིས་ནི།།
ཤེས་བྱའི་དཀྱིལ་འཁོར་ཀུན་ཁྱབ་ཅན་ཞེས་བཤད་པའི་ཕྱིར་རོ། །གཞན་ཡང་དེ་དག་མི་སྣང་
བའམ་སྣང་ཡང་མ་ངེས་པ་ལས་ཡིན་གྲང་ན་དང་པོ་ལྟར་ན་ནི་མི་རྟོག་པ་ལ་སོགས་པའི་རྣམ་
པ་དང་གཞི་ལམ་གཉིས་རྫས་མི་གཅིག་པར་འགྱུར་ཏེ་རྟོག་མེད་ཀྱི་ཡེ་ཤེས་གཅིག་ལ་སྣང་མི་
སྣང་རྫས་འགལ་བའི་ཆོས་དང་ལྡན་པའི་ཕྱིར་རོ། །འདོད་པར་མི་ནུས་ཏེ། གཞི་ལམ་དེ་དག་
རྟག་པ་དང་མ་བྱས་པ་དང་བདག་དང་བཅས་པ་ལ་སོགས་པར་ཐལ་བའི་ཕྱིར་རོ། །གཉིས་
པ་ལྟར་ཡང་མ་ཡིན་ཏེ་རྣམ་འགྲེལ་ལས། བློ་གྲོས་ཆེན་པོས་མཐོང་ཉིད་ན། །རྣམ་པ་ཐམས་
ཅད་ངེས་པར་བྱེད་ཅེས་བཤད་པའི་ཕྱིར་རོ། །གཞན་ཡང་སངས་རྒྱས་ལ་མ་རྟོགས་ལོག་རྟོག་
ཐེ་ཚོམ་གསུམ་ཡོད་པར་འགྱུར་ཏེ། གཅིག་ཤེས་པས་ནི་གཉིས་པོ་མ་རྟོགས་པའི་ཕྱིར་དང་།
རྣམ་པ་བཞི་དང་མ་འབྲེལ་བ་མི་སྲིད་པ་གཞལ་བའི་ཕྱིར་དང༌། རྣམ་པ་དེ་གཞི་གང་དང་
འབྲེལ་ཐེ་ཚོམ་དུ་འགྱུར་བའི་ཕྱིར་རོ། །དེ་བཞིན་དུ་སློབ་པའི་རྒྱུད་གཅིག་ལས་མི་སློབ་པའི་
ཡེ་ཤེས་རྫ་ས་གསུམ་འབྱུང་ན་ཡེ་ཤེས་གཉིས་རྒྱུ་མེད་པར་འགྱུར་ཏེ་སློབ་པའི་རྒྱུད་གཅིག་ལ་
ནི་མི་སློབ་པའི་ཡེ་ཤེས་གཅིག་ལས་སྐྱེད་པའི་ནུས་པ་མེད་པའི་ཕྱིར་ཏེ། སྤྱོད་པ་ལ་འཇུག་པ་
-f
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་རྐྱེན་གཅིག་གིས་ནི་ཀུན་ནུས་པ། །གང་ན་ཡང་ནི་ཡོད་མ་ཡིན་ཞེས་བཤད་པ་ཡིན་ནོ།།
ཅི་སྟེ་སློབ་པའི་རྒྱུད་ཀྱིས་ཡེ་ཤེས་གསུམ་ཡང་ཐ་དད་དོ་ཞེ་ན། དེ་ལའང་ཡེ་ཤེས་གཉིས་རྒྱུ་
མེད་པར་ཐལ་བ་ཡིན་ཏེ་ལུང་ལས་སེམས་ཅན་རྣམས་ནི་རྣམ་པར་ཤེས་པ་རྒྱུད་རེ་རེ་པོའོ་
ཞེས་འབྱུང་བའི་ཕྱིར་རོ། །རང་ལུགས་བཤད་པ་ནི་ཉན་ཐོས་དང་བྱང་ཆུབ་སེམས་དཔའ་དང་
སངས་རྒྱས་གསུམ་གྱི་མཁྱེན་གསུམ་ནི་རྫས་ཐ་དད་ཡིན་ལ། དེ་དག་རེ་རེའི་གསུམ་པོ་ནི་ཁྲ་
བོ་འཛིན་པའི་མིག་ཤེས་ལྟར་གཅིག་ཉིད་ཡིན་ཞིང་། གསུམ་དུ་ནི་གཞི་མི་ཤེས་པ་ལས་ལོག་
པ་ལ་སོགས་པའི་ལྡོག་པའི་དབྱེ་བས་འཇིག་ཏེ་དཔེར་ན་ཚོགས་ལམ་དུ་སྤྲོས་པ་གཅོད་པའི་
རྗེས་དཔག་ཡུལ་གསུམ་རང་བཞིན་མེད་པར་ཤེས་པའི་ཆ་ནས་མཁྱེན་གསུམ་དུ་འཇོག་པ་
བཞིན་ནོ། །གང་ཟག་ལའང་གཞན་ཕྱོགས་དགག་པ་ནི་ཁ་ཆེའི་མཁས་པ་དག་གཞི་ཤེས་ནི་
ཉན་རང་ཆེན་པོ་པ་ཆོས་ཀྱི་བདག་མེད་རྟོགས་པ་ཡིན་ནོ། །ལམ་ཤེས་ནི་བྱང་ཆུབ་སེམས་
དཔའ་སངས་མི་རྒྱ་བ་གཞོན་ནུའི་ས་པ་ཐུགས་རྗེ་ཆེན་པོ་ལྟ་བུའི་ཡིན་ཞིང་། རྣམ་མཁྱེན་ནི་
སངས་རྒྱས་ཀྱི་ཡིན་ལ་མཁྱེན་པ་གསུམ་དུ་གྲངས་ངེས་པ་ཡང་དེ་ལྟར་ཡིན་ནོ། །ཞེས་ཟེར་བ་
དེ་ནི་མ་ཡིན་ཏེ། འདི་ལྟར་གཞི་ཤེས་ལ་ནི་གཉེན་པོ་དང་མི་མཐུན་པའི་གཞི་ཤེས་གཉིས་
ཡིན་པ་ན་དང་པོ་ནི་སྙིང་རྗེས་ཞི་བ་ལ་མི་གནས་པ་ཡིན་པ་ལས། ཉན་རང་ཆེན་པོ་ས་ནི་ཞི་བ་
ལ་གནས་པའི་ཕྱིར་རོ། །གཉིས་པ་ནི་ཆོས་གསུམ་དུ་མཚན་མར་འཛིན་པ་ཡིན་པ་ལས་དེས་
ནི་ཆོས་ཀྱི་བདག་མེད་རྟོགས་པར་འདོད་པའི་ཕྱིར་གཞི་ཤེས་ནི་དེའི་མངོན་རྟོགས་སུ་མི་རུང་
ངོ་༑ ༑བྱང་ཆུབ་སེམས་དཔའ་སངས་གཏན་ནས་མི་རྒྱ་བར་འདོད་པ་དེ་དག་ཀྱང་ནམ་ཞིག་
སངས་རྒྱ་བར་འགྱུར་ཏེ་བྱམས་པ་ལ་སོགས་པ་དང་སེམས་བསྐྱེད་སྒྲུབ་པའི་སྤྱོད་པ་སྤྱད་པར་
རྒྱུ་ཁྱད་པར་མེད་པའི་ཕྱིར་རོ། །རྒྱུ་ཁྱད་པར་མེད་ཀྱང་འབྲས་བུ་ལ་ཁྱད་པར་ཡོད་ན་འབྲས་
བུའི་ཁྱད་པར་དེ་རྒྱུ་མེད་པར་འགྱུར་ཏེ་རྒྱུའི་ཁྱད་པར་དང་ལྡོག་པ་མ་གྲུབ་པའི་ཕྱིར་དང་། དེ་
7 (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ལས་གཞན་པའི་རྒྱུ་ཡང་མེད་པའི་ཕྱིར་རོ། །གང་ཡང་གཞུང་གི་འགྲེལ་པ་ལས་གཞོན་ནུའི་
ས་ཞེས་བྱ་བ་ནི་ས་བརྒྱད་པ་དེ་ཉིད་ལ་བྱ་སྟེ་འདི་ལྟར་ཤིན་ཏུ་ཁ་ན་མ་ཐོ་བ་མེད་པའི་ཕྱིར་
ཞེས་འབྱུང་བ་ཡིན་ཏེ་ཇི་ལྟར་བྱིས་པ་གཞོན་ནུ་དག་རྩོལ་བ་དང་རྟོག་པ་ཤས་ཆུང་བ་དེ་བཞིན་
དུ་འདི་ཡང་རྩོལ་བ་དང་རྟོག་པ་དང་བྲལ་བའི་ཕྱིར་རོ། །ཐུགས་རྗེ་ཆེན་པོ་ནི་བདེ་བ་ཅན་གྱི་
ཞིང་གི་བཀོད་པ་ལས་སངས་རྒྱས་འོད་དཔག་མེད་ཀྱི་རྗེས་ཐོགས་སུ་འོད་ཟེར་ཀུན་ནས་
འཕགས་པ་དཔལ་བརྩེགས་ཀྱི་རྒྱལ་པོ་ཞེས་བྱ་བར་འཚང་རྒྱ་བར་བཤད་པའང་ཡིན་ནོ། །
རང་ལུགས་བཤད་པ་ནི་རྣམ་མཁྱེན་ནི་སངས་རྒྱས་དང་། ལམ་ཤེས་ནི་བྱང་
ཆུབ་སེམས་དཔའ་དང༌། མི་མཐུན་ཕྱོགས་ཀྱི་གཞི་ཤེས་ནི་ཉན་རང་རང་རྒྱུད་པའི་ཡིན་ལ་
གཉེན་པོ་གཞི་ཤེས་ནི་སངས་རྒྱས་དང་བྱང་ཆུབ་སེམས་དཔའ་གཉིས་ཀའི་ཡིན་ནོ། །དེས་ན་
གཉེན་པོ་ཕྱོགས་ཀྱི་མཁྱེན་གསུམ་མཐར་ཐུག་ནི་སངས་རྒྱས་ལ་ཡོད་དེ་བསྡུ་བྱེད་མཁྱེན་
གསུམ་མེད་ན་རྣམ་མཁྱེན་གྱིས་འཕགས་པའི་གང་ཟག་ཐམས་ཅད་ཀྱི་མངོན་རྟོགས་མ་
བསྡུས་པར་ཐལ་བའི་ཕྱིར་དང༌། སློབ་དཔོན་གྱིས་དང་གི་སྒྲས་བསྡུས་ནས་ཡོད་པར་བཤད་
པ་དང་འགལ་བའི་ཕྱིར་རོ། །གསུམ་པོ་དེ་རྗེས་མཐུན་མཚན་ཉིད་པ་ནི་བྱང་ཆུབ་སེམས་
དཔའ་དང་ཉན་རང་གཉིས་ལའང་ཡོད་དེ་གཞན་དུ་ན་རང་རང་གི་རྣམ་པ་དང་ལམ་དང་
གཞིའང་བདག་མེད་པར་མི་ཤེས་པར་ཐལ་བའི་ཕྱིར་རོ། །གང་ཡང་ཡུམ་ལས་དེ་དག་གང་
ཟག་ཐ་དད་ཀྱི་རྟོགས་པར་གསུངས་པ་དེ་ནི་དེ་ལ་མ་འབྲེལ་བ་གཅོད་པའི་སྒྲ་ཡིན་གྱི་གཞན་
ལ་ལྡན་པ་ནི་མི་གཅོད་དོ། །ནོར་རྣམ་ཐོས་ཀྱི་བུ་ལ་ཡོད་པར་བརྗོད་པས་བརྒྱ་བྱིན་དབུལ་
པོར་མི་འགྱུར་བ་བཞིན་ནོ། །དེས་ན་དེ་དག་གི་གསུམ་པོ་དེ་ནི་སངས་རྒྱས་པས་དམན་ཞིང་
རྒྱ་ཆུང་བ་ཡིན་ནོ། །ཞེས་གནས་སོ། །ས་མཚམས་ནི་རྣམ་པ་ཐམས་ཅད་སྐྱེ་བ་མེད་པར་ཐོས་
བསམ་གྱིས་ཤེས་པའི་རྣམ་མཁྱེན་ནི་ལས་དང་པོ་ནས་ཆོས་མཆོག་མན་ཆད་ན་ཡོད་དེ་གཞན་
-7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་སྒྲ་དང་ཡོད་མེད་སྐྱེ་བྲལ་ལ་སོགས་པའི་རྟགས་ཀྱིས་ཆོས་ཐམས་ཅད་བདེན་པར་སྐྱེ་བའི་
སྒྲོ་འདོགས་ཆོད་པའི་ཕྱིར་རོ། །སྐྱེ་མེད་དུ་ཤེས་པ་མཐོང་སྒོམ་གྱི་སྒྲིབ་པ་དང་བྲལ་བའི་རྣམ་
མཁྱེན་ནི་ས་དང་པོ་ནས་ས་བཅུ་རྒྱུན་མཐའི་བར་ན་ཡོད་དོ། །སྒྲིབ་པ་གཉིས་བག་ཆགས་དང་
བཅས་པ་ཟད་པའི་རྣམ་མཁྱེན་ནི་སངས་རྒྱས་ཀྱི་ས་ཁོ་ན་ལ་ཡོད་དོ། །ལམ་ཤེས་ཀྱི་ས་
མཚམས་ཀྱང་དེ་ཁོ་ན་ལྟར་ཤེས་པར་བྱའོ། །གཞི་ཤེས་ཀྱི་ས་མཚམས་ཀྱང་གཞི་བདག་མེད་
པར་ཐོས་བསམ་གྱིས་ཤེས་པ་ཉན་རང་གི་ཆོས་མཆོག་མན་ཆད་དང་མཐོང་སྒོམ་གྱི་སྒྲིབ་པ་
དང་བྲལ་བའི་གཞི་ཤེས་ནི་རྒྱུན་ཞུགས་ནས་ཉན་རང་གི་རྡོ་རྗེ་ལྟ་བུའི་ཏིང་ངེ་འཛིན་གྱི་བར་
དང༌། ཉོན་མོངས་པ་དང་གཟུང་རྟོག་མ་ལུས་པ་དང་བྲལ་བའི་གཞི་ཤེས་ནི་ཉན་རང་གི་མི་
སློབ་པའི་ས་ན་ཡོད་ལ་གཉེན་པོ་གཞི་ཤེས་ནི་རྣམ་མཁྱེན་གྱི་ས་མཚམས་བཞིན་ཤེས་པར་
བྱའོ། ། །
སྦྱོར་བ་བཞི་བཤད་པ་ནི་རྣམ་ཀུན་མངོན་རྫོགས་རྟོགས་པ་དང་། །རྩེ་མོར་
ཕྱིན་དང་མཐར་གྱིས་པ། །སྐད་ཅིག་གཅིག་ལ་མངོན་རྫོགས་བྱང་ཆུབ་ཅེས་བྱ་བ་ཡིན་ཏེ།
འདི་ལ་སྦྱོར་བ་བཞིའི་མཚན་ཉིད་དང་། དབྱེ་བའི་དོན་དང༌། གང་ཟག་དང་། ས་མཚམས་
དང༌། དེ་ལ་རྩོད་པ་སྤང་བ་དང་ལྔ་ལས། དང་པོ་ལའང་གཞན་ཕྱོགས་དགག་པ་ནི་ཁ་ཅིག་སྐྱེ་
མེད་གསུམ་བསྡུས་ནས་བསྒོམ་པ་ལ་འབད་རྩོལ་དང་བཅས་པ་ནི་རྣམ་ཀུན་མངོན་རྫོགས་ཀྱི་
མཚན་ཉིད་ཡིན་ལ། སྐྱེ་མེད་གསུམ་ལ་འབད་མེད་ལྷུན་གྲུབ་ཏུ་བསྒོམ་པ་ནི་རྩེ་མོའི་མཚན་
ཉིད་ཡིན་ནོ། །རྩེ་མོ་བརྟན་པར་བྱ་བའི་དོན་དུ་སྐྱེ་མེད་གསུམ་སྦྱིན་པ་ལ་སོགས་པ་དཀར་
པོའི་ཆོས་གཞན་དང་སྦྲེལ་ནས་རིམ་གྱིས་བསྒོམ་པ་ནི་མཐར་གྱིས་པའི་མཚན་ཉིད་ཡིན་ལ།
སྐྱེ་མེད་གསུམ་མམ་དཀར་པོའི་ཆོས་ཐམས་ཅད་བདག་མེད་པར་སྐད་ཅིག་གཅིག་གིས་
བསྒོམ་པ་སྐད་ཅིག་མའི་མཚན་ཉིད་ཡིན་ཞེས་ཟེར་རོ། །དེ་ནི་མ་ཡིན་ཏེ་འདི་ལྟར་ས་བརྒྱད་
- 7
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། fr
པ་ཡན་ཆད་ཀྱི་སྲིད་ཞི་མཉམ་ཉིད་དུ་ཤེས་པ་དང་། ཐབས་མཁས་པ་ལ་སོགས་པ་ནི་རྣམ་
ཀུན་མངོན་རྫོགས་ཉིད་མ་ཡིན་པར་འགྱུར་ཏེ་ས་དེ་དག་ནི་མཚན་མ་མེད་པ་ལ་ལྷུན་གྱིས་
གྲུབ་པར་བཤད་པའི་ཕྱིར་ཇི་སྐད་དུ་རྒྱུད་བླ་མ་ལས། སྔོན་གྱི་འཕེན་པའི་དབང་དང་ནི།།
རྣམ་རྟོག་ཐམས་ཅད་དང་བྲལ་བའི་ཕྱིར། །དེ་ནི་ལུས་ཅན་སྨིན་པའི་ཕྱིར། །དོན་དུ་འབད་པ་
བྱེད་མ་ཡིན་ཞེས་འབྱུང་བ་ལྟ་བུ་ཡིན་ནོ། །འདོད་པར་ནི་མི་ནུས་ཏེ་རྣམ་ཀུན་ཤེས་བྱ་ལ་མི་
སྲིད་པར་འགྱུར་བའི་ཕྱིར་རོ། །དེ་བཞིན་དུ་སངས་རྒྱས་ཀྱི་ས་ནའང་རྩེ་མོ་དང་སྐད་ཅིག་མ་
ཡོད་པར་འགྱུར་ཏེ་བཀོད་པའི་མཚན་ཉིད་དེ་དང་དེ་ཡོད་པའི་ཕྱིར་རོ། །ཅི་སྟེ་སངས་རྒྱས་ཀྱི་
ས་ན་བསྒོམ་པ་མེད་ན་ནི་དབུས་མཐའ་ལས་རྗེས་སུ་འབྲལ་མེད་བསྒོམ་པའོ་ཞེས་བཤད་པ་
དང་འགལ་བར་འགྱུར་རོ། །གཞན་ཡང་མངོན་རྟོགས་ ཐམས་ཅད་ ཕར་ཕྱིན་བཅུའི་རང་
བཞིན་དུ་བཤད་པ་དང༌། མངོན་པར་རྟོགས་པ་རྣམ་པ་བཞི་ལ་དེ་རེ་རེ་ཞིང་ཕ་རོལ་ཏུ་ཕྱིན་པ་
དྲུག་གི་རྟེན་ཅན་དུ་བྱ་བ་ནི་སྒྲུབ་པ་སྟེ་ཞེས་འབྱུང་བ་དང་ཤེས་རབ་རྐྱང་པ་ལམ་ཉིད་དུ་འཆད་
པ་དེ་འགལ་བ་ཡིན་ནོ། །རང་གི་ལུགས་ལ་རྣམ་ཀུན་སྤྱིའི་མཚན་ཉིད་ནི་བདག་མེད་རྟོགས་
པ་གང་ཞིག་གཉེན་པོའི་རྣམ་པ་དུ་མ་དང་ལྡན་པ་ཡིན་ནོ། །སངས་རྒྱས་ཀྱི་རྣམ་ཀུན་གྱི་
མཚན་ཉིད་ནི་ཐམས་ཅད་མཁྱེན་པའི་ཡེ་ཤེས་གང་ཞིག་གཉེན་པོའི་རྣམ་པ་ཡོངས་སུ་རྫོགས་
པ་དང་ལྡན་པ་ཡིན་ཅིང་། བྱང་ཆུབ་སེམས་དཔའི་རྣམ་ཀུན་གྱི་མཚན་ཉིད་ནི་བྱང་ཆུབ་སེམས་
དཔའི་ཤེས་རབ་གང་ཞིག་གཉེན་པོའི་རྣམ་པ་དུ་མ་དང་ལྡན་པ་ཡིན་ལ། ཉན་རང་གི་རྣམ་
ཀུན་གྱི་མཚན་ཉིད་ནི་ཉན་རང་གི་ཤེས་རབ་གང་ཞིག་གཉེན་པོའི་རྣམ་པ་དུ་མ་དང་ལྡན་པ་
ཡིན་ནོ། །རྩེ་མོའི་མཚན་ཉིད་ནི་བདག་མེད་རྟོགས་པ་གང་ཞིག་རྨི་ལམ་ལ་སོགས་པའི་
རྟགས་སམ། བསོད་ནམས་རྣམ་པར་འཕེལ་བ་ལ་སོགས་པ་གཞན་ལས་ཤེས་པར་བྱ་བ་
ཡིན་ནོ། །མཐར་གྱིས་པའི་མཚན་ཉིད་ནི་བདག་མེད་རྟོགས་པ་གང་ཞིག་རྩེ་མོ་བརྟན་པར་བྱ་
3
• 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་དོན་དུ་སྦྱིན་པ་ལ་སོགས་པའི་ཆོས་བཅུ་གསུམ་རིམ་གྱིས་བསྒོམ་པར་བྱེད་པ་ཡིན་ནོ།།
སྐད་ཅིག་མའི་མཚན་ཉིད་ནི་བདག་མེད་རྟོགས་པ་མཚན་ཉིད་བཞི་དང་ལྡན་པ་གང་ཞིག་
སངས་རྒྱས་ཀྱི་དངོས་ཀྱི་རྒྱུ་བྱེད་པ་ཡིན་ནོ། །མཚན་ཉིད་བཞི་ནི་སྔོན་གྱི་སློབ་དཔོན་ཁ་ཅིག་
ལྡོག་པ་བཞིར་འཆད་ལ་ཁ་ཅིག་ནི་རྒྱུ་འབྲས་རྫས་བཞིར་འཆད་དོ། །དབྱེ་དོན་ནི་སྦྱོར་བ་
བཞི་པོ་འདི་ཐ་དད་རྣམ་པ་བཞི་ལས་གང་ཡིན་ཞེ་ན། སྦྱོར་བ་གཞན་གསུམ་ནི་རྣམ་ཀུན་དང་
རྫས་གཅིག་པ་ཡིན་ཏེ། ལས་དང་པོ་པ་ནས་རྡོ་རྗེ་ལྟ་བུའི་ཏིང་ངེ་འཛིན་གྱི་བར་དུ་རྣམ་ཀུན་
གྱི་རྣམ་པས་ཁྱབ་པའི་ཕྱིར་རོ། །རྣམ་ཀུན་ནི་གཞན་གསུམ་དང་གཅིག་པས་མ་ཁྱབ་སྟེ་ཉན་
རང་དང་སངས་རྒྱས་ལའང་རྣམ་ཀུན་ཡོད་ཀྱང་གཞན་གསུམ་ནི་མེད་པའི་ཕྱིར་རོ། །དེ་ཙམ་
གྱིས་གཞན་གསུམ་རྣམ་ཀུན་དང་གཅིག་ཡིན་པའང་མི་འཇིག་སྟེ་རི་བོའི་མི་རྟག་པ་རྩོལ་བྱུང་
དང་མི་གཅིག་ཀྱང་རྩོལ་བྱུང་མི་རྟག་པ་དང་གཅིག་ཡིན་པ་མི་འཇིག་པ་བཞིན་ནོ། །སྦྱོར་བ་
གཞན་གསུམ་ཡང་གཉིས་པོ་ནི་རྩེ་མོ་དང་ཐམས་ཅད་དུ་ངོ་བོ་གཅིག་ཡིན་ཏེ་མཐར་གྱིས་པ་ནི་
སྒོམ་ལམ་རྩེ་མོ་དང་གཅིག་ཡིན་ལ། སྐད་ཅིག་མ་ནི་བར་ཆད་མེད་པའི་རྩེ་མོ་དང་གཅིག་
ཡིན་པའི་ཕྱིར་རོ། །རྩེ་མོ་ནི་གཉིས་པོ་དང་ངོ་བོ་ཐ་དད་པའང་ཡོད་དེ་མཐོང་ལམ་རྩེ་མོ་ལ་
སོགས་པ་བཞིན་ནོ། །དེས་ན་གཅིག་དང་ཐ་དད་ནི་ཐམས་ཅད་དུ་ལམ་གྱི་གནས་སྐབས་འདི་
ན་འདི་དང་འདི་གཅིག་ཡིན་ལ། འདི་ན་འདི་ཡོད་ཀྱང་འདི་མེད་པས་ཐ་དད་ཡིན་ཞེས་བློས་
དཔྱད་པར་བྱ་བའི་རིགས་ཀྱི་སྤྱི་ངོ་བོ་གཅིག་མི་གཅིག་ནི་དཔྱད་པར་མི་བྱ་སྟེ་ཐམས་ཅད་ལ་
ཁྱབ་པའི་སྤྱི་གཅིག་ནི་ཤེས་བྱ་ལ་མེད་པའི་ཕྱིར་རོ། །གང་ཟག་ལ་ཁ་ཅིག་ཉན་རང་གཉིས་
དང༌། སངས་རྒྱས་ལ་རྣམ་ཀུན་མེད་དོ་ཞེས་ཟེར་བ་དེ་ནི་སྡིག་པའི་ཡང་སྡིག་པ་ཡིན་ཏེ། འདི་
ལྟར་དེ་དག་ལ་གཞི་ཤེས་དང་། རྣམ་མཁྱེན་གྱི་རྣམ་པའི་རྣམ་ཀུན་ཀྱང་མེད་པར་ཐལ་བའི་
ཕྱིར་རོ། །དེ་དག་ནི་རྣམ་ཀུན་མཚོན་བྱེད་ཀྱི་ཆོས་ཡིན་གྱི་རྣམ་ཀུན་ཉིད་མ་ཡིན་ནོ་ཞེ་ན། འོ་
.7
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ན་ནི་རྣམ་ཀུན་ཤེས་བྱ་ལ་མི་སྲིད་པར་འགྱུར་ཏེ་དེ་ནས་བཤད་པ་ནི། རྣམ་ཀུན་མ་ཡིན་ལ།
མ་བཤད་པའང་མ་ཡིན་པའི་ཕྱིར་དང༌། དེ་གཉིས་ཀྱིས་ཤེས་བྱ་ཐམས་ཅད་བསྡུས་པའི་ཕྱིར་
རོ༑ ༑འདིས་ནི་ཁ་ཅིག་སྐབས་གང་དང་གང་ནས་བཤད་པའི་ཆོས་རྣམས་ནི་སྐབས་དེ་དང་དེ་
མཚོན་པར་བྱེད་པའི་ཆོས་ཡིན་གྱི་སྐབས་དེའི་མངོན་པར་རྟོགས་པ་མ་ཡིན་ནོ་ཞེས་སྨྲ་བ་
དེའང་བསལ་བ་ཡིན་ནོ། །གཞན་ཡང་དེ་དག་ནི་རང་རང་གི་གཉེན་པོའི་རྣམ་པ་ཡོངས་སུ་
རྫོགས་པ་དང་མི་ལྡན་པར་འགྱུར་ཏེ་རྣམ་ཀུན་མེད་པའི་ཕྱིར་ནམ་མཁའ་བཞིན་ནོ། །ཐལ་བ་
ལས་རང་རང་གི་གཉེན་པོའི་རྣམ་པ་ཡོངས་སུ་རྫོགས་པ་དང་ལྡན་པའི་ཕྱིར་རྣམ་ཀུན་ཡོད་དེ་
བྱང་ཆུབ་སེམས་ དཔའ་བཞིན་ནོ། །གཞན་ཡང་སྐབས་དེ་ནས་འཕགས་པའི་གང་ཟག་
ཐམས་ཅད་ཀྱི་རྣམ་པ་བཤད་བཞིན་དུ་ལ་ལ་ནི་རྣམ་པ་དང་ལྡན་ཞིང་། ལ་ལ་ནི་མི་ལྡན་པ་
འདིའང་ལུང་དང་རིགས་པ་ཅུང་ཟད་ཀྱང་མེད་པས་ཐམས་ཅད་དེ་དང་ལྡན་པའམ་མི་ལྡན་
པར་ཐལ་བར་འགྱུར་ཏེ་ཁྱད་པར་གྱི་རྒྱུ་མཚན་མེད་པའི་ཕྱིར་རོ། །དེས་ན་རྣམ་ཀུན་གྱི་གང་
ཟག་ནི་འཕགས་པའི་གང་ཟག་བཞི་ཀ་ཡིན་ཏེ་སློབ་དཔོན་དག་གིས་རྣམ་ཀུན་མངོན་རྫོགས་
ནི་རྣམ་པ་མ་ལུས་པའི་ཡུལ་ཅན་ཡིན་ནོ་ཞེས་བྱ་བ་དང་། རྟག་པ་ལ་སོགས་པར་འཛིན་པ་མི་
མཐུན་པའི་ཕྱོགས་ཀྱི་གཉེན་པོའི་ཆོས་ཉིད་ཀྱིས་ངོ་བོ་ཉིད་མི་རྟག་པ་ལ་སོགས་པ་ལ་
དམིགས་པའི་ཡེ་ཤེས་ཀྱི་བྱེ་བྲག་རྣམས་རྣམ་པ་ཉིད་དུ་རྣམ་པར་བཞག་པ་ནི་མཚན་ཉིད་དོ།།
དེ་དག་ཀྱང་ཐམས་ཅད་མཁྱེན་པ་ཉིད་གསུམ་གྱི་བྱེ་བྲག་གིས་རྣམ་པ་གསུམ་ཁོ་ནར་བཞེད་དོ་
ཞེས་བྱ་བ་དང་། ཡུམ་ལས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལས་ནི་ཐེག་པ་གསུམ་རྒྱ་ཆེར་
བསྟན་ཏེ་ཞེས་གང་གསུངས་པ་ཡིན་ནོ། །གང་ཡང་སྦྱོར་བ་འདི་སངས་རྒྱས་ཀྱི་རྒྱུར་བཤད་པ་
དེ་ནི་བྱང་ཆུབ་སེམས་དཔའི་རྣམ་ཀུན་གྱི་སྦྱོར་བ་ལ་དགོངས་པ་ཡིན་ནོ། །སྦྱོར་བ་གཞན་
གསུམ་གྱི་གང་ཟག་ནི་བྱང་ཆུབ་སེམས་དཔའ་ཁོ་ན་ཡིན་ནོ། །ས་མཚམས་ལ་རྣམ་ཀུན་གྱི་
.75 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པས་ནི་ལམ་ལ་གནས་པའི་གང་ཟག་ཐམས་ཅད་ཀྱི་གནས་སྐབས་ཐམས་ཅད་ན་ཁྱབ་
པར་ཡོད་དེ་དྲན་པ་ཉེར་བར་བཞག་ནས་སངས་རྒྱས་ཀྱི་རྣམ་པའི་བར་གྱིས་ནི་གང་ཟག་
ཐམས་ཅད་ཀྱི་མངོན་རྟོགས་བསྡུས་པའི་ཕྱིར་རོ།། བྱང་ཆུབ་སེམས་དཔའི་སྦྱོར་བར་གྱུར་
པའི་རྣམ་ཀུན་ནི་ལས་དང་པོ་པའི་ས་ནས་ས་བཅུ་རྒྱུན་མཐའི་བར་ན་ཡོད་དེ། དེ་མེད་ན་སྲིད་
ཞི་མཉམ་ཉིད་ཀྱི་རྣམ་ཀུན་ཀྱང་མེད་པས་དེ་དག་སྲིད་ཞི་ལ་མཚན་མར་འཛིན་པར་འགྱུར་
བའི་ཕྱིར་རོ། །རྩེ་མོའི་ས་མཚམས་ནི་དྲོད་ནས་རྡོ་རྗེ་ལྟ་བུའི་ཏིང་ངེ་འཛིན་གྱི་བར་ན་ཡོད་ལ།
རྩེ་མོ་འདི་དག་ཁྱད་པར་གྱི་ལམ་གྱིས་བསྡུས་པར་འདོད་པ་ལྟར་ན་ས་བཅུ་པའི་དངོས་གཞི་
ན་ཡོད་དོ། །མཐར་གྱིས་པའི་ས་མཚམས་ཀྱང་ཁ་ཅིག་ཚོགས་ལམ་ནས་སྒོམ་པ་ཡིན་ཏེ་
འཕགས་པས་མཐར་གྱིས་བགྱི་བ་དང་སློབ་པ་དང་སྒྲུབ་པ་གསུམ་རིམ་པ་བཞིན་སེམས་
བསྐྱེད་པ་དང༌། སྦྱོར་ལམ་དང་། འཇིག་རྟེན་ལས་འདས་པའི་ལམ་གཉིས་ལ་བཤད་པའི་
ཕྱིར་རོ་ཞེས་ཟེར་རོ། །གཞན་དག་ནི་རྩེ་མོ་ཐོབ་ནས་རེ་རེ་ཞིང་བརྟན་པར་བྱ་བའི་དོན་དུ་དྲོད་
ནས་བསྒོམ་མོ་ཞེས་ཟེར་རོ། །དེ་དག་སློབ་དཔོན་གྱི་བཞེད་པ་ནི་མ་ཡིན་ཏེ། དེ་ནི་རྩེ་མོ་ཐོབ་
ནས་སྒོམ་པ་དང་སྐད་ཅིག་མའི་དངོས་རྒྱུར་གསུངས་པའི་ཕྱིར་དང༌། སོ་སོ་བ་དང་མཐའ་
དག་ཏུ་རྣམ་པར་སྒོམ་པའི་དོན་གཞུང་བསྲོང་བར་བྱེད་པས་ཞེས་སྔོན་གྲངས་མེད་གསུམ་དུ་
གོམས་པ་དེ་ཡང་ཆོས་བཅུ་གསུམ་གྱིས་གཞུང་བསྲང་ནས་སྒོམ་པར་གསུངས་པ་ལས་ཚོགས་
ལམ་ན་དེ་མེད་པའི་ཕྱིར་རོ། །དེས་ན་སློབ་དཔོན་གྱི་བཞེད་པ་ནི་སློབ་དཔོན་ཆོས་ཀྱི་བཤེས་
གཉེན་ན་རེ་ས་བཅུ་པ་ལ་གནས་སྐབས་གསུམ་གྱི་རྩེ་མོ་དང༌། རྣམ་ཀུན་གྱི་སངས་རྒྱས་ཀྱི་
ཞིང་སྦྱོང་དང་ཐབས་མཁས་ལ་སོགས་པ་ལ་སྤྱོད་པར་བྱེད་ཅིང་འོག་མིན་དུ་འཁྲུངས་ཏེ་
སངས་རྒྱས་རྣམས་ཀྱིས་པདྨ་ཆེན་པོ་ལ་བཞག་ནས་དབང་བསྐུར་བྱེད་པ་ནི་དང་པོ་ཡིན་ཏེ།
འདིའི་ཆེ་བ་ནི་ཆོས་ཀྱི་དབྱིངས་སུ་བསྟོད་པ་དང་། མདོ་སྡེ་རྒྱན་ལས་སངས་རྒྱས་ཀུན་གྱི་འོད་
Y6-
-7 f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ཟེར་ཆེན་པོའི་དབང་བསྐུར་བྱིན། །དེ་ནས་ཆོས་ལ་དབང་བ་ ཀུན་དང་ཡང་དག་ལྡན།།
སངས་རྒྱས་འཁོར་གྱི་དཀྱིལ་འཁོར་སྟོན་པའི་རྣམ་པ་ཤེས། །བསླབ་པ་བཅའ་བས་ཚར་
གཅད་པ་དང་ཕན་འདོགས་བྱེད་ཅེས་གསུངས་པ་ལ་སོགས་པའི་རྗེས་སུ་འབྲངས་ཏེ་ཤེས་
པར་བྱའོ། །དེ་ནས་སྐྱེ་བ་གཅིག་གིས་ཐོགས་པ་དགའ་ལྡན་དུ་སྐྱེས་པ་ནི་གཉིས་པ་ཡིན་ལ།
འདི་དང་སྲིད་པ་ཐ་མ་བྱང་ཆུབ་ཀྱི་སྙིང་པོར་བདུད་བཏུལ་བའི་བར་ནི་མཐར་གྱིས་པ་ལ་སྤྱོད་
པ་ཡིན་ཏེ་ཇི་ལྟར་སྡོང་པོ་བཀོད་པ་ལས་འཕགས་པ་བྱམས་པས་ནོར་བཟང་ལ་རང་གི་མཐར་
གྱིས་པ་ཁང་བཟངས་རྣམ་པར་སྣང་མཛད་ལ་གཟུགས་བརྙན་དུ་བཀོད་དེ་བསྟན་པ་བཞིན་
ནོ༑ ༑དེའི་རྗེས་སུ་སྙིང་པོ་བྱང་ཆུབ་དེར་སྐད་ཅིག་མ་བསྒོམ་པ་ནི་གསུམ་པ་ཡིན་ནོ། །འདི་ནི་
འཛམ་བུའི་གླིང་དུ་འཚང་རྒྱ་བའི་ལུགས་ཡིན་ལ། འོག་མིན་ཏུ་འཚང་རྒྱ་བའི་ལུགས་ལ་ནི་
འདི་སྐད་ཅིག་མ་གཉིས་འོག་མིན་དུ་བསྒོམས་ནས་འཚང་རྒྱ་བ་ཡིན་ནོ། །དེས་ན་འདི་ནི་ས་
བཅུ་པའི་དངོས་གཞི་ཁྱད་པར་གྱི་ལམ་ན་ཡོད་དེ་ཞེས་གསུངས་པ་ཁོ་ན་ལྟར་ཡིན་ནོ། །སྐད་
ཅིག་མའི་ས་མཚམས་ལ་ཁ་ཅིག་ས་བདུན་པ་ནས་ཡོད་དེ་མདོ་སྡེའི་རྒྱན་ལས་སྐད་ཅིག་
གཅིག་བློ་ཐོབ་པ་བཏང་སྙོམས་པ་ཞེས་བྱ་བ་དང༌། འབྲས་བུ་རྣམ་པ་འདི་བཞི་ཡང་། །ས་
བཞི་ལ་ནི་ཡང་དག་བརྟེན་ཞེས་བཤད་པའི་ཕྱིར་རོ་ཞེས་ཟེར་བ་དེ་ནི་སློབ་དཔོན་གྱི་བཞེད་པ་
མ་ཡིན་ཏེ་སྐད་ཅིག་མ་ནི་སློབ་དཔོན་གྱིས་སངས་རྒྱས་ཀྱི་དངོས་ཀྱི་རྒྱུ་དང་སྦྱོར་བ་རྣམས་ཀྱི་
མཐར་ཐུག་ཏུ་བཤད་པའི་ཕྱིར་རོ། །གང་ཡང་སྐད་ཅིག་གཅིག་བློ་ཐོབ་པ་ཞེས་བཤད་པ་དེ་ནི་
ས་བདུན་པ་ལ་བྱང་ཆུབ་ཀྱི་ཕྱོགས་ཀྱི་ཆོས་སྐད་ཅིག་གཅིག་ལ་བསྒོམ་པའི་མཐུ་ཐོབ་པ་ལ་
སློབ་དཔོན་དབྱིག་གཉེན་གྱིས་བཤད་པ་ཡིན་ནོ། །དེས་ན་འདི་ས་བཅུ་པ་ན་ཡོད་དོ། །སྐད་
ཅིག་ནི་དུས་ལ་མངའ་བརྙེས་ཤིང་བཞེད་པ་ཙམ་ལ་རག་ལས་པས་སེ་གོལ་གཅིག་ལ་དྲུག་ཅུ་
རྩ་བཞི་འགྲོ་བར་འདོད་པ་དུས་མཐའི་སྐད་ཅིག་ལའང་རུང་མོད་ཀྱི་འདི་གདུལ་བྱ་གང་གིས་
- ༈
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདུལ་བའི་སྐད་ཅིག་དེས་བསྒོམ་པས་བྱ་རྫོགས་ཀྱི་སྐད་ཅིག་ཡིན་ཏེ་བདག་ཅག་གི་སྟོན་
པས་བྱང་ཆུབ་ཀྱི་སྙིང་པོ་ལ་བཞུགས་པའི་ཐོ་རངས་དང་དམ་པའི་ཆོས་པདྨ་དཀར་པོ་ལས་
སངས་རྒྱས་མངོན་པར་ཤེས་པའི་ཡེ་ཤེས་ཆེན་པོས་བར་གྱི་བསྐལ་པ་ལྔ་བཅུར་འདིར་
བསྒོམས་ནས་སངས་རྒྱས་པར་བཤད་པ་བཞིན་ནོ། །དེས་ན་སྒྲིབ་པ་ཐམས་ཅད་ཀྱིས་མི་
ཤིགས་པ་རྡོ་རྗེ་ལྟ་བུའི་ཏིང་ངེ་འཛིན་དང་གཅིག་པ་ལས་འདི་ཡུན་རིང་པོ་བསྒོམ་ན་སྦྱོར་བའི་
ལམ་གྱིས་བསྡུས་པའི་རྡོ་རྗེ་ལྟ་བུ་དང་ཡང་གཅིག་ཡིན་ལ། དུས་ཐུང་ངུར་བསྒོམ་ན་བར་ཆད་
མེད་པའི་ལམ་གྱིས་བསྡུས་པའི་རྡོ་རྗེ་ལྟ་བུ་དང་གཅིག་ཡིན་པས་དེ་མ་ཐག་ཏུ་ཟད་མི་སྐྱེ་ཤེས་
པ་བསྐྱེད་དོ། །
རྩོད་པ་སྤང་བ་ལ་རྩོད་པ་དང་པོ་ནི་གལ་ཏེ་མངོན་རྟོགས་གཞན་རྣམས་ཀྱང་
རྣམ་ཀུན་དང་དེའང་རྩེ་མོ་ལ་སོགས་པར་ཐལ་བར་འགྱུར་ཏེ་ཕན་ཚུན་གྱི་མཚན་ཉིད་ཡོད་
པའི་ཕྱིར་རོ་ཞེ་ན། དེ་དག་ཀྱང་གཉེན་པོའི་རྣམ་པའི་ཆ་ནས་ནི་རྣམ་ཀུན་ཡིན་ལ། རྟགས་
དང་རྣམ་འཕེལ་ལ་སོགས་པས་མཚོན་ནས་བསྟན་པར་བྱ་བའི་ཆ་ནས་ནི་རྩེ་མོ་ལ་སོགས་པ་
ཡིན་ཏེ་གཞི་ཤེས་ཀྱི་རྣམ་པ་ཉི་ཤུ་རྩ་བདུན་གཉེན་པོའི་རྣམ་པའི་ཆ་ནས་རྣམ་ཀུན་དང་། གཞི་
བདག་མེད་པར་བཤད་པའི་ཆ་ནས་གཞི་ཤེས་ཡིན་པ་བཞིན་ནམ། ལམ་ཤེས་ཀྱི་རྣམ་པ་
རྣམས་ཀྱི་ཆ་ནས་རྣམ་ཀུན་དང་། སྒྲུབ་པ་དང་ཤིན་ཏུ་རྣམ་དག་གི་ཆ་ནས་ལམ་ཤེས་ཡིན་པ་
བཞིན་དུ་གཞན་ལའང་རྒྱ་ཆེར་སྦྱར་རོ། །གཉིས་པ་ནི་ས་དགུ་པ་མན་ཆད་ན་མཐར་གྱིས་པ་
མེད་ན་ཆོས་བཅུ་གསུམ་རིམ་གྱིས་སྒོམ་པ་མེད་པར་འགྱུར་རོ་ཞེ་ན། ཆོས་བཅུ་གསུམ་རིམ་
གྱིས་སྒོམ་པ་ལ་མཐར་གྱིས་པས་མ་ཁྱབ་སྟེ་ཚོགས་ལམ་དུ་དེ་དག་བསྒོམས་ཀྱང་ཐར་པ་ཆ་
མཐུན་ཡིན་གྱི་རྩེ་མོ་བརྟན་པའི་དོན་དུ་སྒོམ་པ་མེད་པས་མཐར་གྱིས་པ་མ་ཡིན་པ་བཞིན་ནོ།།
དེའི་ཕྱིར་དེ་མན་ཆད་དུ་ཆོས་བཅུ་གསུམ་རིམ་གྱིས་སྒོམ་ཀྱང་འཕགས་པའི་ལམ་ཡན་ལག་
- 7
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༣༩
བརྒྱད་ནས་ཐར་པ་ཆ་མཐུན་གྱི་བར་ཉིད་སྒོམ་པ་ཡིན་ནོ། །གསུམ་པ་ནི་སྐད་ཅིག་མའང་རིམ་
ཅན་དུ་སྒོམ་ན་མཐར་གྱིས་པ་དང་ཁྱད་པར་མེད་པར་འགྱུར་ཞིང་། ཡེ་ཤེས་འདི་ཡོད་པའི་
དུས་ན་སྤང་བྱ་མེད་ན་མི་སློབ་པར་འགྱུར་ལ། ཡོད་ན་དེ་དང་མི་འགལ་བས་དེ་སྤང་དུ་མི་རུང་
ཞིང་སངས་རྒྱས་ཀྱི་སས་སྤོང་ན་དེ་སློབ་པའི་ལམ་དུ་འགྱུར་རོ་ཞེ་ན། མི་འགྱུར་ཏེ་མཐར་གྱིས་
པ་དང་རྣམ་པ་མི་འདྲ་བའི་ཕྱིར་དང་། སྤང་བྱ་ནི་བར་ཆད་མེད་པའི་ཏིང་ངེ་འཛིན་གྱིས་དུས་
མཉམ་དུ་ཕྱི་མ་བསྐྱེད་མི་ནུས་པར་བྱེད་པ་ཡིན་ཏེ་ཚ་རེག་དང་གྲང་རེག་བཞིན་ནོ། །གང་ཡང་
དབུ་མ་ལ་འཇུག་པ་ལས་རྣམ་ཀུན་མཁྱེན་པའི་སྟོབས་ཀྱིས་རྒྱལ་རྣམས་ཀྱི། །ཉོན་མོངས་
བག་ཆགས་བཅས་པ་མྱུར་དུ་འཇིག །ཅེས་འབྱུང་བ་དེ་ནི་ཟག་པ་ཟད་པ་མཁྱེན་པའི་སྟོབས་
འཆད་པ་ཡིན་གྱི་སྤོང་བའི་བྱེད་པ་འཆད་པ་ནི་མ་ཡིན་ནོ། །བཞི་པ་ནི་སྦྱོར་བ་བཞི་མཁྱེན་
གསུམ་ལས་ཐ་དད་ན་འཕགས་པའི་གང་ཟག་བཞིའི་མངོན་རྟོགས་མ་ཡིན་པར་འགྱུར་ལ།
ཐ་མི་དད་ན་ཟློས་པར་འགྱུར་རོ་ཞེ་ན། མཁྱེན་པ་གསུམ་ནི་འཕགས་པའི་གང་ཟག་ཐམས་
ཅད་ཀྱི་རྒྱུད་ལ་འབྱུང་བ་རྒྱ་མཚོ་ལྟར་རྒྱ་ཆེ་བ་ཡིན་ལ། སྦྱོར་བ་བཞི་ནི་གུ་ཐིགས་ལྟར་གསུམ་
པོ་དེའི་བྱེ་བྲག་ཡིན་པས་ཚོགས་པའི་སྤྱི་དང་བྱེ་བྲག་གིས་ཐ་དད་པ་ཡིན་ཏེ། དཔེར་ན་རྣམ་
ཀུན་མངོན་རྫོགས་ཀྱི་གཞི་ཤེས་ཀྱི་རྣམ་པ་ཉི་ཤུ་རྩ་བདུན་ཐམས་ཅད་ཤེས་པའི་བྱེ་བྲག་དང་།
ལམ་ཤེས་ཀྱི་རྣམ་པ་རྣམས་ལམ་ཤེས་དང་། རྣམ་མཁྱེན་གྱི་རྣམ་པ་རྣམས་དེའི་བྱེ་བྲག་ཡིན་
པ་བཞིན་ནོ། །དེ་བཞིན་དུ་སྐབས་གང་དང་གང་ནས་མཁྱེན་གསུམ་གྱི་མངོན་རྟོགས་གང་
དང་གང་སྣང་བ་དེ་དང་དེ་ནི་ཀུན་མཁྱེན་གསུམ་གང་གི་ཡིན་པ་དེའི་མངོན་རྟོགས་སུ་བསྡུས་
པར་བྱ་སྟེ་དཔེར་ན་ལམ་ཤེས་ཀྱི་ཉན་རང་གི་ལམ་ནི་གཞི་ཤེས་སུ་འདུས་པ་བཞིན་ནོ། །
ཆོས་སྐུ་བཤད་པ་ནི། ཆོས་ཀྱི་སྐུ་དང་དེ་རྣམ་བརྒྱད་ཅེས་པ་སྟེ་ཡུམ་དེ་རྣམ་
པ་བརྒྱད་ཅེས་སྦྱར་རོ། །འདི་ལ་སྐུ་གསུམ་དུ་མཚོན་པའི་མཚན་ཉིད་དང་། དབྱེ་བའི་དོན་
-7
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། ས་མཚམས་དང་། སྒྲའི་དོན་བཞི་ལས་དང་པོ་ལའང་སྐུ་གསུམ་སྤྱིའི་མཚན་ཉིད་ནི་མི་
སློབ་པའི་ས་སྒྲིབ་པ་དག་པ་རབ་ཀྱི་མཐར་ཕྱིན་པ་ཡིན་ནོ། །ངོ་བོ་ཉིད་ཀྱི་སྐུ་ནི་ཁ་ཅིག་ཟག་
པ་མེད་པའི་སེམས་བྱུང་དང་། དེ་གློ་བུར་གྱི་དྲི་མས་དག་པ་དང་། དེ་ཡང་ཡེ་གདོད་མ་ནས་
རང་བཞིན་གྱིས་དག་པ་སྟེ་ལྡོག་པ་གསུམ་ཚོགས་པ་ཡིན་ནོ་ཞེས་ཟེར་བ་ནི་མ་ཡིན་ཏེ། སྔོན་
གྱི་སློབ་དཔོན་དག་གིས་འགར་ཡང་དེ་ལྟ་བུ་ལ་མ་བཤད་པའི་ཕྱིར་དང་། སྔ་མ་གཉིས་ནི་
ལམ་སྒོམ་པས་ཐོབ་པས་དེ་བཅོས་མ་དང་བྱས་པས་ཐོབ་པར་ཐལ་བའི་ཕྱིར་དང༌། དོན་དམ་
པའི་བདེན་པ་མ་ཡིན་པར་ཐལ་བ་ལས་བཅོས་མ་མ་ཡིན་པའི་དོན་གྱིས་ཞེས་བྱ་བ་དང༌།
མདོ་སྡེའི་རྒྱན་གྱི་འགྲེལ་པ་ལས་དེ་ལ་དོན་དམ་པ་གྲུབ་པ་ནི་དེ་བཞིན་ཉིད་རྣམ་པར་དག་པ་
སྟེ་དེ་ནི་སངས་རྒྱས་རྣམས་ཀྱི་ངོ་བོ་ཉིད་ཀྱི་སྐུའོ་ཞེས་དོན་དམ་པའི་བདེན་པ་འབའ་ཞིག་ཏུ་
བཤད་པ་དང་འགལ་བའི་ཕྱིར་རོ། །དེས་ན་ངོ་བོ་ཉིད་ཀྱི་སྐུའི་མཚན་ཉིད་ནི་འདུས་མ་བྱས་
པ༑ ཐ་མི་དད་པ། ཕྱིན་ཅི་མ་ལོག་པ། སྒྲིབ་པ་དག་པ། རང་བཞིན་གྱིས་འོད་གསལ་བ་སྟེ་
མཚན་ཉིད་ལྔ་ལྡན་གྱི་ཆོས་དབྱིངས་ཡིན་ཏེ། རྒྱུད་བླ་མ་ལས་ཐོག་མ་དབུས་མཐའ་མེད་ཅིང་
རྣམ་དབྱེར་མེད། །གཉིས་མེད་གསུམ་བྲལ་དྲི་མེད་རྣམ་རྟོག་མེད། །ཆོས་དབྱིངས་རང་བཞིན་
གང་ཡིན་དེ་རྟོགས་པ། །མཉམ་པར་བཞག་པའི་རྣལ་འབྱོར་པ་ཡིས་མཐོང་ཞེས་བཤད་པ་
ཡིན་ནོ། །ལོངས་སྐུའི་མཚན་ཉིད་ནི་གསུང་བརྗོད་པ་སྐུ་སྣང་བ་མཛད་པ་སྒྲུབ་པ། རྒྱུན་
མི་ཆད་པ། དེ་རྣམས་ལ་ལྷུན་གྱིས་གྲུབ་པར་འཇུག་པ། སྐུ་གསུང་མཛད་པ་གསུམ་དུ་མར་
སྟོན་ཀྱང་དེའི་རང་བཞིན་དང་བྲལ་བའི་མཚན་ཉིད་ལྔ་ལྡན་ཡིན་ཏེ་དེ་ཉིད་ལས་སྣ་ཚོགས་
དམ་ཆོས་འོད་ཟེར་འབར་བའི་སྐུས། །འགྲོ་བའི་རྣམ་གྲོལ་དོན་སྒྲུབ་ལ་བརྩོན་པ། །མཛད་པ་
ཡིད་བཞིན་ནོར་བུའི་རྒྱལ་བཞིན་ཏེ། །སྣ་ཚོགས་དང་དེའི་རང་བཞིན་མིན་ཞེས་བཤད་པ་
ཡིན་ནོ། །སྤྲུལ་སྐུའི་མཚན་ཉིད་ནི་འཇིག་རྟེན་ལ་ཞི་བའི་ལམ་སྟོན་པ་དང༌། དགེ་བ་སྨིན་
- 8 (} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། དོ༩
པར་བྱེད་པ་དང༌། ལུང་སྟོན་པར་བྱེད་པ་དང་། གཞན་གྱི་རྣམ་རིག་ལ་སྣང་བའི་མཚན་ཉིད་
བཞི་དང་ལྡན་པ་ཡིན་ཏེ། དེ་ཉིད་ལས་འཇིག་རྟེན་ཞི་བའི་ལམ་ལ་འཇུག་པ་དང༌། །རབ་ཏུ་
སྨིན་དང་ལུང་སྟོན་རྒྱུའི་གཟུགས། །གང་ ཡིན་དེར་ཡང་འདིར་ནི་རྟག་གནས་ཏེ། །ནམ་
མཁའི་ཁམས་སུ་གཟུགས་ཀྱི་རྣམ་པ་བཞིན་ཞེས་བཤད་པ་ཡིན་ནོ། །ཕྲིན་ལས་ཀྱི་མཚན་
ཉིད་ནི་གཞན་ལ་ཕན་པ་རྒྱུན་མི་ཆད་པ་དང༌། ལྷུན་གྱིས་གྲུབ་པ་གཉིས་ཡིན་ནོ། །འདི་ནི་
མདོ་སྡེའི་རྒྱན་ལས་སྐུ་གསུམ་དག་གིས་སངས་རྒྱས་ཀྱི། །སྐུ་བསྡུས་པར་ནི་ཤེས་བྱ་སྟེ། །སྐུ་
གསུམ་དག་གིས་རང་གཞན་གྱི། །དོན་དེ་རྟེན་དང་བཅས་པར་བསྟན་ཞེས་བཤད་པ་ལྟར་སྐུ་
གསུམ་དུ་འཆད་པའི་ལུགས་ཡིན་ལ། ཆོས་ཀྱི་སྐུ་དང་བཞིར་འཆད་ན་དེ་ནི་ཟག་མེད་ཀྱི་
སེམས་དང་སེམས་བྱུང་ཡིན་ཏེ་དེ་ནི་ཆོས་སྐུར་འཆད་པར་འགྱུར་རོ། །དབྱེ་དོན་ནི་ངོ་བོ་ཉིད་
ཀྱི་སྐུ་ནི་ཆོས་ཉིད་ཡིན་ལ། གཞན་གསུམ་ནི་ཆོས་ཅན་ཡིན་པས་དེ་ཉིད་དང་གཞན་དུ་བརྗོད་
དུ་མེད་པའི་ཟུང་འཇུག་ཡིན་ལ། ཆོས་ཅན་གྱི་སྐུ་གསུམ་ནི་ཡེ་ཤེས་ཀྱི་རང་བཞིན་དུ་གཅིག་
པ་ཡིན་ཏེ་ཡེ་ཤེས་ཉིད་གདུལ་བྱ་ལ་གཟུགས་སུ་སྣང་བའི་ཕྱིར་རོ། །ཕྲིན་ལས་ནི་གཞན་ལ་
ཕན་པ་སྒྲུབ་པའི་ནུས་པ་ལ་བརྗོད་ན་སྐུ་གསུམ་དང་ངོ་བོ་གཅིག་ཡིན་ཏེ་ནུས་པ་ནི་ནུས་པ་
ཅན་དང་གཅིག་ཡིན་པའི་ཕྱིར་རོ། །ཅི་སྟེ་གཞན་གྱི་རྒྱུད་ལ་གྲུབ་པའི་ཕན་པ་ལ་བརྗོད་ན་སྐུ་
གསུམ་ལས་ཐ་དད་དེ་དེའི་འབྲས་བུ་ཡིན་པའི་ཕྱིར་རོ། །ས་མཚམས་ནི་མདོ་སྡེའི་རྒྱན་ལས་
སྐུ་མེད་པ་དག་སྐུ་བཅས་སྐུ་ཐོབ་དང༌། །སྐུ་ཡོངས་རྫོགས་དང་ཞེས་བཤད་པའི་དོན་ནི་མོས་
པས་སྤྱོད་པའི་ཐོས་བསམ་གྱི་ས་ན་སྐུ་མེད་ལ། མོས་པས་སྤྱོད་པའི་སྒོམ་བྱུང་ཐོབ་པའི་ཚེ་སྐུ་
དང་བཅས་པ་ཡིན་ནོ། །ས་དང་པོ་ནས་བདུན་པའི་བར་དུ་ནི་སྐུ་ཐོབ་པ་ཡིན་ལ། དེ་ཡན་ཆད་
ནི་སྐུ་ཡོངས་སུ་རྫོགས་པ་ཡིན་ནོ། །ཞེས་སྟོན་པ་ཡིན་ནོ། །འོན་ཀྱང་སྒྲིབ་པ་དག་པ་རབ་ཀྱི་
མཐར་ཕྱིན་པའི་སྐུ་བཞི་ནི་སངས་རྒྱས་ཀྱི་ས་ཉིད་ན་ཡོད་ལ། རྗེས་མཐུན་ནི་ས་བཅུ་པ་མན་
-8 } -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆད་ནའང་ཡོད་དོ། །དེས་ན་བྱང་ཆུབ་སེམས་དཔའ་དང་སངས་རྒྱས་ཁོ་ན་ཆོས་སྐུའི་གང་
ཟག་ཡིན་གྱི་ཉན་རང་ནི་མ་ཡིན་ནོ། །སྒྲ་དོན་ནི་དྷརྨ་ཀ་ཡ་ཞེས་པའི་ཀ་ཡའི་སྒྲ་ནི་ཚོགས་དང་
ལུས་དང་འདུས་པ་ལ་འཇུག་པ་ལས་འདིར་སངས་རྒྱས་ཀྱི་ས་ནི་རྟོགས་པའི་ཆོས་མ་ལུས་པ་
ཚོགས་པའམ་འདུས་པའི་ལུས་ཡིན་ལ། གསུང་རབ་ཡན་ལག་བཅུ་གཉིས་ནི་བསྟན་པའི་
ཆོས་མ་ལུས་པ་ཚོགས་པའང་འདུས་པའི་ལུས་ཡིན་ནོ། །དེ་ལྟར་དོན་གཉིས་ལ་འཇུག་པར་
རྒྱུད་བླ་མ་ལས། ཆོས་སྐུ་རྣམ་གཉིས་ཤེས་བྱ་སྟེ། །ཆོས་དབྱིངས་ཤིན་ཏུ་དྲི་མེད་དང་། །དེ་ཡི་
རྒྱུ་མཐུན་ཟབ་པ་དང༌། །སྣ་ཚོགས་ཚུལ་དུ་སྟོན་པའོ་ཞེས་བཤད་པ་ལས་འདིར་དང་པོ་
གཉིས་སྒྲའི་དོན་དུ་གཟུང་ངོ་། །གྲངས་ངེས་པ་ནི་གལ་ཏེ་བཅོམ་ལྡན་འདས་ཀྱིས་མདོ་རྣམས་
ནི་ལེའུ་དུ་མར་གསུངས་ཤིང་འདིར་སྐབས་དང་མངོན་རྟོགས་བརྒྱད་དུ་འབྱེད་པའི་རྒྱུ་མཚན་
གང་ཡིན་ཞེ་ན། ལེའུ་དུ་མར་མཛད་པ་ནི་གདུལ་བྱ་དམན་པ་རྣམས་ལེའུ་རེ་རེ་ཙམ་འབྲི་བ་
དང༌། ཀློག་པ་ལ་སོགས་པ་ལ་གཞུག་པའི་ཕྱིར་ཏེ། གཞན་ལས་ཐ་ན་ཚིགས་སུ་གཅད་པ་
གཅིག་ཙམ་འཛིན་པར་བྱེད་ན་ཞེས་གསུངས་པ་བཞིན་ནོ། །བྱང་ཆུབ་སེམས་དཔའ་མཐུ་དང་
ལྡན་པ་རྣམས་ཀྱིས་ནི་ཡུམ་ཡོངས་སུ་རྫོགས་པ་གཟུང་བར་གསུངས་ཏེ་ཡུམ་ཚང་བར་བརྙེས་
པ་ནི་ཡོན་ཏན་དུ་བགྲང་པར་མཛད་པའི་ཕྱིར་འདིར་སྐབས་བརྒྱད་དུ་ཕྱེ་བ་ནི་འདི་བས་མང་
བ་དང་ཉུང་བར་ཕྱེ་བ་ལ་དགོས་པ་མ་གཟིགས་ལ། བརྒྱད་ལ་དགོས་པ་མཐོང་བའི་ཕྱིར་རོ།།
དགོས་པ་དེ་ཡང་གང་ཡིན་ཞེ་ན། ཁ་ཅིག་ན་རེ་སྐབས་དང་པོ་ནི་མགོ་སྨོས་པས་གོ་བའི་དབང་
པོ་རྣོན་པོའི་དོན་དུ་གསུངས་པ་ཡིན་ཏེ། འདིས་དབང་པོ་རྣོན་པོ་ལ་མངོན་རྟོགས་ཐམས་ཅད་
མཚོན་ནུས་པའི་ཕྱིར་རོ། །སྐབས་དང་པོ་གསུམ་ནི་དབང་པོ་འབྲིང་པོའི་དོན་དུ་གསུངས་ཏེ་
དེས་དེ་ལ་མངོན་རྟོགས་ཐམས་ཅད་མཚོན་ནུས་པའི་ཕྱིར་རོ། །བརྒྱད་དུ་ཕྱེ་བ་ནི་དབང་པོ་
ཞན་པ་རྣམས་ནི་དོན་དུ་ཡིན་ནོ། །བརྒྱད་པོ་དེ་ཉིད་གསུམ་དང་དྲུག་ཏུ་བསྟན་པ་ནི་གང་ཟག་
- 8
? •



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
གསུམ་པོ་རྣམས་བསྡུས་པ་དང་འབྲིང་ལ་དགའ་བའི་དོན་གསུངས་པ་ཡིན་ནོ་ཟེར་རོ། །གོ་
རིམ་ངེས་པ་ལའང་དང་པོ་མཁྱེན་གསུམ་ནི་རྟོགས་པ་སྐྱེ་བའི་རིམ་པ་ལྟར་བསྟན་པ་མ་ཡིན་ཏེ་
རྣམ་མཁྱེན་ཐོག་མར་སྐྱེར་མི་འདོད་པའི་ཕྱིར་རོ། །འོན་ཀྱང་གང་ཟག་འཇུག་པའི་རིམ་པ་
ལྟར་བཀོད་པ་ཡིན་ཏེ་འབྲས་བུ་དང་པོར་བསྟན་ནས་དེ་ལ་འདོད་པ་སྐྱེས་པ་ན་དེའི་རྒྱུ་ལམ་
ཤེས་བསྟན་ལ། དེ་ལ་དེའི་མི་མཐུན་ཕྱོགས་གཞི་ཤེས་བསྟན་པའི་ཕྱིར་རོ། །སྦྱོར་བ་བཞི་ནི་
ཕལ་ཆེར་རྒྱུ་འབྲས་སྐྱེ་བའི་རིམ་པ་ལྟར་བཀོད་པ་ཡིན་ཏེ་དྲན་པ་ཉེར་བཞག་དང་ཐར་ཆ་ལ་
སོགས་པ་རྣམ་ཀུན་གྱི་རྣམ་པ་འགའ་ཞིག་ནི་སྦྱོར་བ་བཞིའི་ཐོག་མར་སྐྱེ་བའི་ཕྱིར་དང་། བར་
ཆད་མེད་པའི་རྩེ་མོ་མ་གཏོགས་པའི་རྩེ་མོ་རྣམས་མཐར་གྱིས་པའི་རྒྱུ་ཡིན་པའི་ཕྱིར་དང་། དེ་
སྐད་ཅིག་མའི་རྒྱུ་ཡིན་པའི་ཕྱིར་རོ། །ཆོས་སྐུ་ནི་ཐམས་ཅད་ཀྱི་འབྲས་བུ་ཡིན་པའི་ཕྱིར་ཕྱིས་
བསྟན་པ་ཡིན་ནོ། །སྒྲ་དོན་ནི་མཁྱེན་གསུམ་ནི་ཡུལ་རྣམ་པ་དང་ལམ་དང་གཞི་སྐྱེ་མེད་དུ་
ཤེས་པས་ན་དེ་དང་དེ་སྐད་དུ་བརྗོད་ལ། ལམ་གྱི་རྣམ་པ་མ་ལུས་པ་རྫོགས་པས་ན་རྣམ་ཀུན་
མངོན་རྫོགས་དང༌། ཐར་པ་ཆ་མཐུན་ལ་སོགས་ པའི་རྣམ་ ཀུན་ གྱི་རྣམ་པ་འགའ་ཞིག་
བསྒོམས་པ་ལས་གོམས་པའི་རྩེ་མོ་ཐོབ་པའི་ཕྱིར་རམ། སློབ་དཔོན་ཆོས་ཀྱི་བཤེས་གཉེན་
ལྟར་ན་ས་བརྒྱད་པ་ནས་སྔོན་དྲོད་ལ་སོགས་པར་འདྲིས་པའི་དོན་དེ་ཡང་ཡང་བསྒོམས་པས་
རྟགས་བཅུ་གཉིས་ལ་སོགས་པ་དང་ལྡན་པའི་རྟོགས་པ་འབྱུང་བས་ན་སྔར་གྱི་དེ་དག་པས་
རབ་དང་རྩེ་མོ་ཞེས་བརྗོད་དོ། །ཡང་དེ་བརྟན་པར་བྱ་བའི་དོན་དུ་ཆོས་བཅུ་གསུམ་རིམ་གྱིས་
བསྒོམ་པའི་ཕྱིར་མཐར་གྱིས་པ་དང་། བྱ་བ་རྫོགས་པའི་སྐད་ཅིག་མ་སྒོམ་པར་བྱེད་པས་སྐད་
ཅིག་མ་ཡིན་ལ། ཆོས་ཀྱི་སྐུ་ནི་ཡོན་ཏན་གྱི་ཆོས་ཐམས་ཅད་ཀྱི་རྟེན་ཡིན་པས་ཆོས་ཀྱི་སྐུ་ཞེས་
བརྗོད་པ་ཡིན་ནོ། །བརྒྱད་པོ་དེ་ཤེས་རབ་དང་ཕ་རོལ་ཏུ་ཕྱིན་པ་ནི་གཉིས་ཀ་ཡིན་ནོ། །
རྣམ་པའི་སྒོ་ནས་ཅུང་ཟད་བཤད་པ་ལ་བཞི་སྟེ། སྐབས་བརྒྱད་ཀྱི་རྣམ་པའི་
- 3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབྱེ་བ་དང༌། རྣམ་པ་རྣམས་ཀྱི་རྒྱུ་འབྲས་ཀྱི་འཁྲུགས་བསྡེབས་པ་དང་། རྣམ་པ་རྣམས་ཟློས་
པའི་སྐྱོན་སྤང་བ་དང༌། རྣམ་པ་རྣམས་ ཇི་ ལྟར་བསྒོམ་ཚུལ་བཤད་པའོ། །དང་པོ་ལའང་
མཁྱེན་པ་གསུམ་དང་། སྦྱོར་བ་བཞི་དང་། ཆོས་སྐུའི་རྣམ་པ་བཤད་པ་གསུམ་ལས། དང་པོ་
ལའང་གསུམ་གྱི་རྣམ་མཁྱེན་གྱི་རྣམ་པ་ལ་རྣམ་པ་བགྲང་བ་དང་། དེ་བསྡུས་ཏེ་བཤད་པ་དང་།
དེས་རྣམ་མཁྱེན་བསྟན་པའི་ཚུལ་གསུམ་ལས། དང་པོ་ནི་སེམས་བསྐྱེད་པ་ལ་སོགས་པའི་
དོན་བཅུ་ཡིན་ནོ། །གཉིས་པ་ནི་འདིས་དོན་བཞི་བསྟན་པ་ཡིན་ཏེ། བསམ་པ་སེམས་བསྐྱེད་
པ་དང་། རྐྱེན་གདམས་ངག་དང་། སྦྱོར་བ་ངེས་འབྱེད་ཡན་ལག་རྣམ་བཞི་དང༌། སངས་རྒྱས་
ཐོབ་བྱེད་ཀྱི་སྒྲུབ་པའོ། །འདི་ལ་བཞི་ལས་སྒྲུབ་པ་ཡི་ནི་རྟེན་གྱུར་པ། །ཆོས་ཀྱི་དབྱིངས་ཀྱི་
རང་བཞིན་དང་ཞེས་བྱ་བས་སྒྲུབ་པའི་རྟེན་བསྟན་ནོ། །འདིས་ནི་ཆོས་དབྱིངས་ཀྱི་རང་བཞིན་
དུ་གྱུར་པའི་བྱང་ཆུབ་སེམས་དཔའ་ཉིད་སྒྲུབ་པའི་རྟེན་དུ་སྟོན་གྱི་ཆོས་དབྱིངས་ཙམ་ནི་མ་
ཡིན་ནོ། །དམིགས་པ་དག་དང་ཞེས་པས་སྒྲུབ་པའི་དམིགས་པ་བསྟན་ལ། ཆེད་དང་ནི་ཞེས་
པས་སྒྲུབ་པའི་ཆེད་དུ་བྱ་བ་བསྟན་ནོ། །གོ་ཆ་འཇུག་པའི་བྱ་བ་དང༌། །ཚོགས་ནི་ངེས་པར་
འབྱུང་བཅས་ཞེས་པས་སྒྲུབ་པའི་ངོ་བོ་བསྟན་ནོ། །གསུམ་པ་ནི་དེ་དག་རྣམས་ཐུབ་པའི་རྣམ་
ཀུན་མཁྱེན་པ་ཉིད་ཅེས་པའོ། །གལ་ཏེ་འདིས་རྣམ་མཁྱེན་བསྟན་པར་མི་འཐད་དེ། བདེན་
གཉིས་ལས་བརྟགས་པའི་ངོ་བོས་དབེན་པའི་བརྟན་ཏེ་སྐྱེས་པ་འདི་ཐམས་ཅད་ཇི་ལྟར་སྣང་
བ་འདི་ཁོ་ནར་ཐམས་ཅད་མཁྱེན་པས་མངོན་སུམ་གཟིགས་ཞེས་གསུངས་པ་ལྟར་ཇི་སྙེད་པ་
མཁྱེན་པའི་ཡེ་ཤེས་སམ། ཡང་ན་དེ་ཉིད་ལས་གང་ཚེ་ཤེས་དང་ཤེས་བྱ་དང་། །བདག་ཉིད་
རྗེས་སུ་མི་མཐོང་བ། །དེ་ནི་མཚན་མ་མི་འབྱུང་ཕྱིར། །གནས་པ་བརྟན་ཕྱིར་མི་བཞེངས་སོ་
ཞེས་བཤད་པ་ལྟར་ཇི་ལྟ་བ་མཁྱེན་པའི་རྣམ་མཁྱེན་གཉིས་ལས་གང་ཡང་མ་བསྟན་པའི་ཕྱིར་
རོ་ཞེ་ན། འདི་ལ་སློབ་དཔོན་སེངྒེ་བཟང་པོ་ལ་སོགས་པ་ནི་སེམས་བསྐྱེད་ལ་སོགས་པ་
པ 8
4 •



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
བཅུས་རྒྱུ་འབྲས་ཀྱི་རྣམ་པ་ཀུན་བསྡུས་ཏེ་དམིགས་པའི་ནང་དུའང་ཤེས་བྱ་ཐམས་ཅད་
འདུས་པའི་ཕྱིར་རོ། །དེས་ན་ཡུལ་བཅུ་པོ་དེ་མཁྱེན་པའི་རྣམ་མཁྱེན་ཞེས་ཡུལ་གྱིས་ཡུལ་ཅན་
མཚོན་ནས་བསྟན་པ་ཡིན་ཏེ་བུམ་འཛིན་གྱི་ཤེས་པ་བཞིན་ནོ་ཟེར་རོ། །གཞན་དག་ནི་རྒྱུ་བཅུ་
པོ་འདིས་སྐྱེས་པ་རྣམ་མཁྱེན་ཡིན་ནོ་ཞེས་རྒྱུས་འབྲས་བུ་མཚོན་ནས་བསྟན་པ་ཡིན་ནོ་ཟེར་
རོ༑ ༑དེ་ལ་ཁ་ཅིག་ན་རེ་ལམ་ཤེས་པའི་རྒྱུས་ཀྱང་འབྲས་བུ་དེ་མཚོན་པར་ནུས་པས་དེ་དང་།
ཟློས་པར་ཐལ་བའི་ཕྱིར་དང་། ཆེད་དུ་བྱ་བ་ཡང་རྒྱུར་ཐལ་བའི་ཕྱིར་མི་རིགས་པ་ཡིན་ནོ།།
ཞེས་ཟེར་རོ། །དེ་ནི་སྔ་མ་ལ་ཡང་མཚུངས་ཏེ་ཤེས་བྱ་མ་ལུས་པ་དང་ཟློས་པར་ཐལ་བའི་ཕྱིར་
དང༌། ཆེད་དུ་བྱ་བ་ཡུལ་ཅན་མ་ཡིན་པར་ཐལ་བའི་ཕྱིར་རོ། །ཡང་ན་འདིས་བྱང་ཆུབ་སེམས་
དཔའི་རྒྱུད་ལ་ཡོད་པའི་རྣམ་མཁྱེན་བཤད་པ་ཡིན་ཏེ་གཞུང་རྣམས་ནི་བྱང་ཆུབ་སེམས་དཔའི་
རྣམ་པ་འབའ་ཞིག་འཆད་པར་སྣང་བའི་ཕྱིར་རོ། །གང་ཡང་ཐུབ་པའི་རྣམ་ཀུན་ཞེས་གསུངས་
པ་དེ་ནི་བྱང་ཆུབ་སེམས་དཔའ་ཉིད་ལ་ཐུབ་པ་ཞེས་བརྗོད་དེ་སྤྱོད་འཇུག་ལས་ཆུ་སྐྱར་བྱི་ལ་
ཆོམ་ཀུན་དག །སྒྲ་མེད་འཇབ་ཅིང་འགྲོ་བ་ཡི། །མངོན་པར་འདོད་པའི་དོན་སྒྲུབ་ལྟར།།
ཐུབ་པས་རྟག་ཏུ་དེ་བཞིན་སྤྱད་ཅེས་འབྱུང་བའམ་ཐུབ་པ་བྱང་ཆུབ་སེམས་དཔའི་སྐད་ཅིག་མ་
ཞེས་འཆད་པར་འགྱུར་བ་བཞིན་ནོ། ། །
ལམ་ཤེས་ལའང་སྔ་མ་ལྟར་གསུམ་ལས་དང་པོ་རྣམ་པ་བགྲང་བ་ནི་མོག་མོག་
པོར་བྱེད་ལ་སོགས་པ་བཅུ་གཅིག་གོ །གཉིས་པ་དེ་བསྡུས་ཏེ་བཤད་པའང་དོན་ལྔ་ལས།
དང་པོ་ལམ་སྒོམ་པ་པོའི་གང་ཟག་ནི་མོག་མོག་པོར་བྱེད་ལ་སོགས་པ་དང་། ཞེས་པ་སྟེ་
སོགས་པའི་སྒྲས་ནི་ཡུལ་ངེས་པ་ལ་སོགས་པ་གཟུང་ངོ༌། །གཉིས་པ་དེས་ཤེས་པར་བྱ་བ་ཉན་
ཐོས་ཀྱི་ལམ་ནི་སློབ་མའི་ལམ་གང་ཡིན་པ་དང་ཞེས་པ་སྟེ་སློབ་མ་ནི་འདི་ཐམས་ཅད་དུ་
སངས་རྒྱས་ལ་ཆོས་ཉན་པ་ལ་ལྟོས་པའི་ཕྱིར་རོ། །གསུམ་པ་ཤེས་པར་བྱ་བ་རང་སངས་རྒྱས་
- 8
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་ལམ་ནི་བསེ་རུའི་ལམ་གང་ཡིན་པ་དང་ཞེས་པའོ། །བཞི་པ་དེས་མངོན་དུ་བྱ་བ་མཐོང་
ལམ་ནི་འདི་དང་གཞན་པའི་ཡོན་ཏན་གྱིས། །ཕན་ཡོན་ཆེ་བ་མཐོང་བའི་ལམ་ཞེས་པ་སྟེ་ས་
བཅུ་པ་ལས་ས་ཐོབ་གྱུར་མ་ཐག་ཏུ་འཇིགས་པ་ལྔ་དང་བྲལ། །འཚོབ་ཆད་དང་འཆི་དང་མི་
བསྔགས་ངན་འགྲོ་དང༌། །འཁོར་གྱི་འཇིགས་བྲལ་དེ་ལ་བག་ཚའི་རྣམ་པ་མེད། །ཅི་ཕྱིར་ཞེ་
ན་དེ་ལ་བདག་གི་གནས་མེད་དོ་ཞེས་གསུངས་པ་སྟེ། ངན་སོང་གི་འཇིགས་པ་མེད་པ་ནི་ཚེ་
ཕྱི་མའི་ཡོན་ཏན་ནོ། །ལྔ་པ་དེས་མངོན་དུ་བྱ་བ་སྒོམ་ལམ་ལ་བདུན་ཏེ། སྒོམ་ལམ་གྱི་བྱེད་པ་
དང༌། མོས་པ་དང༌། བསྟོད་པ་དང༌། བཀུར་བ་དང༌། བསྔགས་པ་གསུམ་དང༌། བསྔོ་བ་
ཡིད་ལ་བྱེད་པ་དང༌། རྗེས་སུ་ཡི་རང་བ་ཡིད་ལ་བྱེད་པ་བླ་ན་མེད་པ་དང་། སྒྲུབ་པ་པོའི་སྒོམ་
ལམ་དང༌། ཤིན་ཏུ་དག་པའི་སྒོམ་ལམ་མོ། །གསུམ་པ་དེས་ལམ་ཤེས་ཇི་ལྟར་བཤད་པའི་
ཚུལ་ནི་བྱང་ཆུབ་སེམས་དཔའ་མཁས་རྣམས་ཀྱི། །ལམ་ཤེས་ཉིད་ནི་དེ་འདྲར་བཤད་ཅེས་པ་
སྟེ༔ འདི་ལ་ཁ་ཅིག་ལམ་གཞན་རིག་གིས་ཤེས་པ་ནི་ལམ་ཤེས་ཀྱི་དོན་མ་ཡིན་ཏེ། ཉན་རང་
གཉིས་ལའང་དེ་ཡོད་པར་ཧ་ཅང་ཐལ་བའི་ཕྱིར་རོ། །དེས་ན་སྒྲ་དང་རྟགས་ལ་མ་ལྟོས་པར་
ལམ་རང་རིག་གིས་ཤེས་པ་ལམ་ཤེས་ཀྱི་དོན་ཡིན་པས་འདིས་ལམ་དངོས་སུ་བཤད་ནས་དེ་
རིག་པའི་ལམ་ཤེས་ཤུགས་ལ་བཤད་དོ་ཞེས་ཟེར་རོ། །དེ་ནི་མ་ཡིན་ཏེ་བྱང་ཆུབ་སེམས་
དཔས་ཉན་རང་གི་ལམ་རང་རིག་གིས་ཤེས་ན་ཐབས་དང་བྲལ་བའི་ལམ་རྒྱུད་ལ་ཡོད་པར་
འགྱུར་ལ། དེ་ཡང་སྙིང་རྗེ་ཆེན་པོ་དང་ཤེས་རབ་ཁྱད་པར་ཅན་དམིགས་པའི་རྟགས་ཀྱིས་
བཀག་པ་ཡིན་ནོ། །གཞན་ཡང་ཁྱེད་ལྟར་ན་ཉན་རང་ལ་ལམ་ཤེས་ཡོད་པར་འགྱུར་ཏེ་རང་
གི་ལམ་རང་རིག་གིས་ཤེས་པ་མེད་པའི་ཕྱིར་རོ། །ལམ་ཐམས་ཅད་རང་རིག་གིས་ཤེས་པ་
མེད་དོ་ཞེ་ན། འདིར་ཡང་དེ་དག་ལ་ལམ་ཐམས་ཅད་གཞན་རིག་གིས་ཤེས་པ་མེད་དེ་བྱང་
ཆུབ་སེམས་དཔའི་ལམ་མི་ཤེས་པའི་ཕྱིར་རོ། །འོ་ན་རབ་འབྱོར་ལ་སོགས་པ་དེ་དག་བྱང་
-
༦
- 8
; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩།
ཆུབ་སེམས་དཔའི་ལམ་མི་སྟོན་པར་འགྱུར་རོ་ཞེ་ན། དེ་ནི་སངས་རྒྱས་ཀྱི་མཐུས་སྟོན་པ་ཡིན་
ཏེ༑ ཡུམ་ལས་རྒྱལ་བའི་ཉན་ཐོས་པ་དག་ཇི་སྙེད་ཆོས་སྟོན་དང་། །འཆད་དང་རིགས་པ་དག་
དང་ལྡན་པར་བརྗོད་པ་དང༌། །མཆོག་འཕགས་བདེ་བ་བྱེད་དང་དེའི་འབྲས་ཐོབ་པ། །དེ་
དག་ཀུན་ཀྱང་དེ་བཞིན་གཤེགས་པའི་སྐྱེ་བུའི་མཐུ་ཞེས་བཤད་པའི་ཕྱིར་རོ། །དེས་ན་ཉན་
རང་གི་ལམ་ནི་བྱང་ཆུབ་སེམས་དཔས་གཞན་རིག་ཐོས་བསམ་གྱིས་ཤེས་པ་ལམ་ཤེས་པའི་
དོན་ཡིན་ལ། རང་གི་ལམ་ནི་ཤེས་རབ་གསུམ་གས་ཤེས་པ་ལམ་ཤེས་ཀྱི་དོན་ཡིན་ཏེ། ཉན་
ཐོས་ཀྱི་ལམ་ནི་བྱང་ཆུབ་སེམས་དཔས་ཤེས་པར་བྱ་བ་ཡིན་གྱི་མངོན་དུ་བྱ་བ་ནི་མ་ཡིན་ཞེས་
གང་འཆད་པར་འགྱུར་རོ། །དེའི་ཕྱིར་ཤེས་པར་བྱ་བའི་ལམ་དེ་དག་དངོས་སུ་བཤད་ནས་དེ་
ཤེས་པ་ཤུགས་ལ་བཤད་པའམ། ཡང་ན་ལམ་ཀྱང་ཡིན་ལ་ཤེས་པའང་ཡིན་པ་ལམ་གསུམ་
གྱི་ཤེས་པ་དངོས་སུ་བཤད་པ་ཡིན་ནོ་ཞེས་གནས་སོ། །གཞི་ཤེས་པའང་གསུམ་ལས་དང་པོ་
རྣམ་པའི་གྲངས་ནི་ཤེས་པས་སྲིད་ལ་མི་གནས་པ་ལ་སོགས་པ་དགུ་ཡིན་ནོ། །གཉིས་པ་དེ་
བསྡུ་བ་ལ་བཞི་ལས་དང་པོ་གཞི་ཤེས་གཉིས་ཀྱི་ཉེ་རིང་གི་ཁྱད་པར་ནི་སངས་རྒྱས་དང་བྱང་
ཆུབ་སེམས་དཔའི་གཞི་ཤེས་ཆོས་ཅན་སྲིད་པ་ལ་མི་གནས་པ་ཡིན་ཏེ་ཆོས་ཐམས་ཅད་རང་
བཞིན་མེད་པར་ཤེས་པས་སྲིད་པའི་རྩ་བ་བཅད་པའི་ཕྱིར་རོ། །ཡང་ན་ཆོས་ཅན་དང་བསྒྲུབ་
བྱ་སྔ་མ་ལ་འཁོར་བའི་སྐྱོན་ཤེས་པས་ཞེས་པ་དང་། ཡང་དེ་ནི་ཞི་བ་ལ་མི་གནས་པ་ཡིན་ཏེ་
སྙིང་རྗེ་དང་ལྡན་པའི་ཕྱིར་རོ་ཞེས་ཁྱབ་བྱེད་འགལ་དམིགས་རྟགས་སུ་སྦྱར་ཏེ་ཇི་སྐད་དུ་སློབ་
དཔོན་སྐལ་ལྡན་གྱི་དབུ་མ་སྙིང་པོ་ལས་སྐྱོན་མཐོང་ཕྱིར་ནི་སྲིད་པར་མིན། །བརྩེ་ཕྱིར་མྱ་ངན་
འདས་མི་གནས། །གཞན་དོན་སྒྲུབ་ཕྱིར་བརྟུལ་ཞུགས་ཅན། །སྲིད་པ་ན་ཡང་གནས་པར་
བྱེད་ཅེས་བཤད་པ་བཞིན་ནོ། །ཡང་ཉན་རང་གི་གཞི་ཤེས་དེ་ནི་སངས་རྒྱས་སྒྲུབ་པའི་ཐབས་
མ་ཡིན་པས་རིང་བ་ཡིན་ལ། གཅིག་ཤོས་ཀྱི་གཞི་ཤེས་ནི་དེ་སྒྲུབ་པའི་ཐབས་ཡིན་པ་ཉིད་
- 8 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་རིང་བ་མ་ཡིན་པ་ཉེ་བ་ཉིད་དོ། །གཉིས་པ་མི་མཐུན་པ་དང་གཉེན་པོའི་ཁྱད་པར་ནི་མི་
མཐུན་གཉེན་པོའི་ཕྱོགས་དག་དང་ཞེས་པ་ཡིན་ལ། གསུམ་པ་སྦྱོར་བའི་ཁྱད་པར་ནི་སྦྱོར་
དང་དེའི་མཉམ་ཉིད་ཅེས་པ་ཡིན་ནོ། །བཞི་པ་ལམ་གྱི་ཁྱད་པར་ནི་ཉན་ཐོས་ལ་སོགས་
མཐོང་བའི་ལམ་ཞེས་པ་སྟེ། འདི་ལ་པཎྜི་ཏ་དྷ་ན་ཤྲཱི་མི་དྲ་ན་རེ་ཨ་ཏིའི་སྒྲ་ནི་སོགས་པའི་དོན་
དུ་མི་འཆད་ཀྱི་འོན་ཀྱང་མཆོག་ལ་འཇུག་པ་ཡིན་ནོ། །དེས་ན་ཉན་ཐོས་མཐོང་བ་མཆོག་གི་
ལམ་ཞེས་འདོན་ཏེ་རྟོགས་པའི་ཆོས་དྲུག་གི་མཆོག་ཡིན་པའི་ཕྱིར་རོ་ཞེས་འཆད་པ་དེ་ནི་མ་
ཡིན་ཏེ། ཡན་ལག་རྒྱས་བཤད་དུ་བྱང་ཆུབ་སེམས་དཔའི་མཐོང་ལམ་དངོས་སུ་བསྟན་པ་
ཉིད་འདིའི་སོགས་ཁོངས་སུ་བསྡུ་ བྱ་ཡིན་པའི་ཕྱིར་རོ། །དེས་ན་ཨ་ཏིའི་སྒྲ་སོགས་པ་ལ་
འཇུག་པ་ཉིད་སྐྱོན་མེད་པ་ཡིན་ནོ། །གསུམ་པ་དེས་གཞི་ཤེས་ཇི་ལྟར་བསྟན་པའི་ཚུལ་ནི་དེ་
འདྲ་ཀུན་ཤེས་ཉིད་དུ་འདོད་ཅེས་པ་སྟེ། འདིས་ནི་མི་མཐུན་ཕྱོགས་ཀྱི་གཞི་ཤེས་གཙོ་བོའི་
དོན་དུ་བཤད་ནས་གཉེན་པོ་གཞི་ཤེས་ཕལ་པའི་དོན་དུ་འཆད་པ་ཡིན་ནོ། །
སྦྱོར་བ་བཞིའི་རྣམ་པ་འཆད་པ་ན། རྣམ་ཀུན་གྱི་རྣམ་པ་ལ་གསུམ་གྱི་དང་པོ་
རྣམ་པའི་གྲངས་ནི་རྣམ་པ་ལ་སོགས་པ་བཅུ་གཅིག་གོ །གཉིས་པ་དེ་བསྡུ་བ་ནི་ལྔ་ལས་དང་
པོ་མཚན་གཞི་ནི་རྣམ་པ་དང༌། སྦྱོར་བ་དང་ཡོན་ཏན་དང་སྐྱོན་ཏེ་བཞིའོ། །གཉིས་པ་མཚན་
ཉིད་བཅས་ཞེས་པ་ཡིན་ནོ། །གསུམ་པ་ཆ་མཐུན་གྱི་ལམ་བཤད་པ་ནི་ཐར་དང་ངེས་འབྱེད་
མ་མཐུན་དང་ཞེས་པ་ཡིན་ནོ། །བཞི་པ་ཕྱིར་མི་ལྡོག་པའི་རྟགས་ནི་སློབ་པ་ཕྱིར་མི་ལྡོག་པའི་
ཚོགས་ཞེས་པ་ཡིན་ལ། ལྔ་པ་སངས་རྒྱས་བསྐྱེད་པའི་རྒྱུ་བཤད་པ་ནི་སྲིད་དང་ཞི་བ་མཉམ་
ཉིད་དང༌། །ཞིང་དག་བླ་ན་མེད་པ་ནི། །འདི་ནི་ཐབས་མཁས་བཅས་པ་ཡིན་ཞེས་པ་ཡིན་ནོ།།
གསུམ་པ་དེས་རྣམ་ཀུན་བསྟན་ཚུལ་ནི་རྣམ་ཀུན་མངོན་རྫོགས་རྟོགས་པ་སྟེ་ཞེས་པ་སྟེ་ཐམས་
ཅད་ངོ་བོའི་སྒོ་ནས་བསྟན་ནོ། །རྩེ་མོ་ལའང་རྣམ་པའི་གྲངས་ནི་རྟགས་ལ་སོགས་པ་བརྒྱད་
- 8 3



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། »
དོ༑ ༑གཉིས་པ་དེ་བསྡུས་པ་ལ་ལྔ་ལས། དང་པོ་སྦྱོར་ལམ་རྩེ་མོ་ནི་རྟགས་དང་། རྣམ་འཕེལ་
དང་བརྟན་པ་དང་། སེམས་ཀུན་ཏུ་གནས་པ་བཞི་ཡིན་ལ། དེའི་ཞེས་པ་ནི་རྩ་བའི་རྩེ་མོར་
ཕྱིན་དང་ཞེས་པ་ལ་སྙེག་གོ །གཉིས་པ་མཐོང་ལམ་རྩེ་མོ་ནི་མཐོང་ཞེས་བྱ་བའི་ལམ་ལ་རྣམ་
པར་རྟོག་པ་རྣམ་བཞིའི་གཉེན་པོ་རྣམ་པ་བཞི་ཞེས་པ་ཡིན་ལ། གསུམ་པ་སྒོམ་ལམ་རྩེ་མོ་ནི་
སྒོམ་ཞེས་བྱ་བའི་ལམ་ལ་རྣམ་པར་རྟོག་པ་རྣམ་བཞིའི་གཉེན་པོ་རྣམ་པ་བཞི་ཞེས་པ་ཡིན་ནོ།།
བཞི་པ་བར་ཆད་མེད་པའི་རྩེ་མོ་ནི་བར་ཆད་མེད་པའི་ཏིང་ངེ་འཛིན་ཞེས་པ་ཡིན་ལ། ལྔ་པ་
སྤང་བྱ་ལོག་རྟོག་ནི་ལོག་པར་སྒྲུབ་དང་བཅས་པ་ནི་ཞེས་པ་ཡིན་ནོ། །གསུམ་པ་དེས་རྩེ་མོ་
བསྟན་ཚུལ་ནི་རྩེ་མོའི་མངོན་རྟོགས་ཞེས་པ་སྟེ་རྟགས་ལ་སོགས་པས་མཚོན་ནས་བསྟན་པ་
ཡིན་གྱི་དངོས་སུ་བསྟན་པ་ནི་མ་ཡིན་ནོ། །མཐར་གྱིས་པ་ནི་རྣམ་གསུམ་རྣམ་བཅུ་ཞེས་པའི་
ཆོས་བཅུ་གསུམ་སྟེ། འདི་ལ་སློབ་དཔོན་རིགས་ཀྱི་བྱིན་པ་དཀོན་མཆོག་གསུམ་དང་ཕ་རོལ་
ཏུ་ཕྱིན་པ་བཅུ་ཞེས་འཆད་པ་ནི་མ་ཡིན་ཏེ་སློབ་དཔོན་གྱིས་གཞན་དུ་བཤད་པའི་ཕྱིར་རོ།།
འདིའང་ངོ་བོའམ་ཡུལ་གྱི་སྒོ་ནས་བཤད་པ་ཡིན་ནོ། །སྐད་ཅིག་མ་ནི་སྐད་ཅིག་མ་གཅིག་
གིས་མངོན་རྫོགས་བྱང་ཆུབ་པ། མཚན་ཉིད་ཀྱིས་ནི་རྣམ་པ་བཞི་ཞེས་པ་སྟེ། འདིའང་ངོ་བོའི་
སྒོ་ནས་བསྟན་པ་ཡིན་ནོ། །འབྲས་བུ་ཆོས་སྐུ་བཤད་པ་ནི་ཆོས་ཀྱི་སྐུ་ཞེས་བྱ་བ་དབྱེ་གཞིར་
བྱས་ནས། དབྱེ་བའི་ངོ་བོ་ནི་ངོ་བོ་ཉིད་ལོངས་རྫོགས་བཅས་དང་། །དེ་བཞིན་གཞན་པ་སྤྲུལ་
པ་དང་གསུམ་ཡིན་ནོ། །གཞན་པ་ནི་བཟོ་དང་སྐྱེ་བ་ལ་སོགས་པ་དུ་མ་སྤྲུལ་པའམ། ཡང་ན་
སྐུ་སྔ་མ་གཉིས་ལས་གཞན་ལྟ་བུར་སྣང་བའི་ཕྱིར་རོ། །དེ་ནི་མཛད་པ་ཕྲིན་ལས་དང་བཅས་
པ་རྣམ་པ་བཞིར་བརྗོད་དོ་ཞེས་སྦྱར་ཏེ་འདིས་ནི་སྐུ་བཞི་དངོས་སུ་བསྟན་ནོ། །དེ་ལྟར་སྐབས་
བརྒྱད་ཀྱི་རྣམ་པའི་དབྱེ་བ་ནི་དོན་བདུན་ཅུར་གནས་ལ་འདིར་དེ་དག་སོ་སོའི་དོན་མི་བཤད་
དོ༑ ༑ཟློས་པའི་སྐྱོན་དུ་འགྱུར་བའི་ཕྱིར་རོ། །རྒྱུ་འབྲས་ཀྱི་འཁྲུགས་སྡེབས་ནི་དེ་དག་ཐམས་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་འཇུག་པ་རྣམས་ཀྱིས་མཁྱེན་གསུམ་གྱི་རྒྱུ་འབྲས་སུ་ཤེས་པར་བྱེད་པས་དང་པོ་ཉན་ཐོས་
ཀྱི་རྒྱུ་འབྲས་ལ་རྣམ་ཀུན་གྱི་བྱང་ཆུབ་ཀྱི་ཆོས་སུམ་ཅུ་རྩ་བདུན་ནི་ལམ་གྱི་གཞི་ཡིན་ནོ། །དེའི་
སྦྱོར་ལམ་འཕགས་པ་ཉན་ཐོས་ལམ་ལ་ནི་བྱ་བ་དང་། གཟུགས་སོགས་དེ་མི་རྟག་སོགས་
དང་ཞེས་པས་བསྟན་ལ། མཐོང་ལམ་ལམ་ཤེས་ཉིད་ཀྱི་ཚུལ་ལ་ནི་ཞེས་པས་དངོས་དང༌།
གཟུགས་རྟག་མ་ཡིན་མི་རྟག་མིན་གྱིས་ཤུགས་ལ་བསྟན་ནོ། །སྒོམ་ལམ་ནི་གང་མཐོང་བ་དེ་
གོམས་པར་བྱེད་པ་ཡིན་ནོ། །ཞེས་ཤུགས་ལ་བསྟན་ཅིང་། མི་སློབ་པའི་ལམ་ནི་ཉན་ཐོས་ཀྱི་
ས་བརྒྱད་ཉོན་མོངས་པ་མེད་པ་ཆོས་སྐུར་བཤད་དོ། །ལམ་དེ་དག་ཐམས་ཅད་དམ་གཙོ་བོར་
མཐོང་ལམ་གྱི་རྣམ་པ་ནི་མེད་པ་ནས་འདུལ་བ་མེད་པའི་བར་བཅུ་དྲུག་གོ །དེ་དག་གི་མཚན་
ཉིད་ནི་གཞི་ཤེས་ཀྱི་མཚན་ཉིད་བཅུ་དྲུག་གོ །རང་སངས་རྒྱས་ཀྱི་གཞི་ཤེས་ཀྱི་རྒྱུ་འབྲས་ལ་
ལམ་ཤེས་ལས་སྦྱོར་ལམ་དང༌། མཐོང་ལམ་དང་དེ་དག་ཁྱད་པར་འཕགས་ཚུལ་བསྟན་ལ།
རྣམ་ཀུན་ལས་སྒོམ་ལམ་གྱི་རྣམ་པ་བཅུ་གཅིག་བསྟན་ཏོ། །ལམ་ཤེས་ལ་ལམ་ལྔ་ལས་
ཚོགས་ལམ་ནི་རྣམ་ཀུན་གྱི་དྲན་པ་ཉེར་བཞག་ལ་སོགས་པ་དང༌། ཐར་པ་ཆ་མཐུན་གྱི་དགེ་
བ་རྣམས་སོ། །སྦྱོར་ལམ་ནི་སྐབས་དང་པོའི་ངེས་འབྱེད་ཆ་མཐུན་དང་། གོ་ཆའི་སྒྲུབ་པ་དང་།
རྣམ་ཀུན་དང་རྩེ་མོ་ལས་བཤད་པའི་སྦྱོར་ལམ་མོ། །མཐོང་ལམ་ནི་འཇུག་པའི་སྒྲུབ་པ་དང་།
ས་དང་པོའི་ཡོངས་སྦྱོང་དང་། ལམ་ཤེས་དང་། གཞི་ཤེས་དང་། རྣམ་ཀུན་དང་། རྩེ་མོ་ནས་
བཤད་པའི་མཐོང་ལམ་རྣམས་སོ། །སྒོམ་ལམ་ནི་ཚོགས་ཀྱི་སྒྲུབ་པ་དང༌། ལམ་ཤེས་དང་།
རྣམ་ཀུན་དང་། རྩེ་མོ་ལས་བཤད་པའི་སྒོམ་ལམ་རྣམས་སོ། ཁྱད་པར་གྱི་ལམ་ནི་ངེས་འབྱུང་
གི་སྒྲུབ་པ་དང་། བར་ཆད་མེད་པའི་རྩེ་མོ་དང་། མཐར་གྱིས་པ་དང་། སྐད་ཅིག་མའོ། །ལམ་
དེ་དག་ཐམས་ཅད་ལ་ཡང་སེམས་བསྐྱེད་དང་གདམས་ངག་དང་རིགས་དང་། དམིགས་པ་
དང་ཆེད་དུ་བྱ་བ་དང་རྣམ་པ་དང་ཡོན་ཏན་དང་སྐྱོན་དང་རྟགས་རྣམས་ནི་ཇི་ལྟར་བཤད་
- 9 {） •



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼:
པའམ་ཇི་ལྟར་རིགས་པ་ཀུན་ལ་སྦྱར་ཏེ། འདི་ནི་ལམ་ཤེས་བསྡུས་པའོ། །རྣམ་མཁྱེན་ནི་
སྐབས་དང་པོ་ལས་སེམས་བསྐྱེད་པ་ཐ་མ་གསུམ་དང༌། ཆེད་དུ་བྱ་བ་དང་རྣམ་ཀུན་ནས་
སངས་རྒྱས་ཀྱི་རྣམ་པ་རྣམས་དང༌། རྣམ་མཁྱེན་གྱི་མཚན་ཉིད་དང་རྩེ་མོ་ནས་བྱང་ཆུབ་ཆེན་
པོ་དང་། བརྒྱད་པ་ཆོས་སྐུ་རིལ་པོ་བསྟན་པ་ཡིན་ཏེ་དེའི་ཕྱིར་ཁོ་བོ་ནི་སྐབས་ཐ་དད་པས་དོན་
གྱི་རྣམ་པར་འཁྲུགས་པར་མི་འགྱུར་གྱི། དེ་དག་ཐེག་པ་གསུམ་གྱི་སློབ་པ་དང་མི་སློབ་པའི་
ལམ་གང་དང་འབྲེལ་བ་ཤེས་རབ་ཀྱིས་ཤེས་ནས་ཡིད་དགེ་བར་གནས་པས་གཞན་ལ་སྟོན་
པ་ཡིན་ནོ། །དེ་ལྟར་ན་དེ་དག་གིས་ནི་ཐམས་ཅད་མཁྱེན་པ་ཉིད་གསུམ་གྱིས་ནི་དོན་བརྒྱད་
བསྡུས་ལ་ཞེས་གསུངས་པ་དེ་ལེགས་པར་བཤད་པར་འགྱུར་རོ། ། །
རྣམ་པ་རྣམས་ཟློས་པའི་སྐྱོན་སྤང་བ་ནི་གལ་ཏེ་ཡུམ་དེ་དག་ལས་སྦྱོར་བ་དང་
མཐོང་བ་དང་སྒོམ་ལམ་ལ་སོགས་པ་ཡང་ཡང་བསྟན་པས་ཟློས་པའི་སྐྱོན་ཡོད་དོ་ཞེ་ན། སྐྱོན་
མེད་དེ་གདུལ་བྱ་ཐ་དད་པའི་ཕྱིར་རོ། །འདི་ལྟར་རྒྱལ་བའི་ཡུམ་ཉན་པའི་གདུལ་བྱ་ཁ་ཅིག་
ནི་དང་པོ་ནས་ཐ་མའི་བར་དུ་འཁོད་དེ་འཕགས་པ་རབ་འབྱོར་ལ་སོགས་པ་བཞིན་ནོ། །གང་
ཡང་མགོ་སྨོས་པས་གོ་བའམ་ཡུམ་ཡོངས་སུ་རྫོགས་པར་ཉན་པའི་སྐལ་བ་མེད་པར་འགའ་
ཞིག་ནི་སྐབས་དེ་ཐོས་ནས་འཁོར་གྱི་དཀྱིལ་འཁོར་དེ་ནས་སོང་སྟེ་བསམ་མི་ཁྱབ་ཀྱི་ལེའུ་
ལས་ཁྱད་པར་གྱི་མཚན་ཉིད་བཤད་པ་ན། འདོད་པ་དང་གཟུགས་ན་སྤྱོད་པའི་ལྷའི་བུ་
རྣམས་བཅོམ་ལྡན་འདས་ཀྱིས་ཞབས་ལ་ཕྱག་འཚལ་ཏེ་ལན་གསུམ་བསྐོར་བ་བྱས་ནས་
བཅོམ་ལྡན་འདས་ཀྱི་དྲུང་ནས་མཆིའོ་ཞེས་གསོལ་ཏེ་སོང་ངོ༌། །དེ་དག་ཧ་ཅང་ཡང་མི་རིང་བ་
ཞིག་ཏུ་ཕྱིན་ནས་མི་སྣང་བར་གྱུར་ཏེ་འདོད་པ་ན་སྤྱོད་པའི་ལྷའི་བུ་རྣམས་ནི་འདོད་པའི་
ཁམས་སུ་གནས་པར་གྱུར། གཟུགས་ན་སྤྱོད་པའི་ལྷའི་བུ་རྣམས་ནི་ཚངས་པའི་འཇིག་རྟེན་
དུ་གནས་པར་གྱུར་ཏེ་ཞེས་གསུངས་པ་ལྟ་བུའོ། །ཡང་འཁོར་ཁ་ཅིག་ནི་དང་པོ་ནས་མ་ཐོས་
- （
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་སྐབས་དེ་དང་དེ་དག་རྫོགས་ནས་འཁོར་གྱི་དཀྱིལ་འཁོར་དེར་འདུས་ཏེ་དཔེར་ན་རྣམ་
མཁྱེན་གྱི་སྐབས་རྫོགས་ནས་ལམ་ཤེས་འཆད་པ་ན་རྒྱལ་ཆེན་རིགས་བཞི་ནས་གནས་གཙང་
མའི་བར་དུ་འདུས་པ་དང་། གཞི་ཤེས་ཀྱི་མཐོང་ལམ་འཆད་པ་ན་སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་རྒྱལ་ཆེན་རིས་བཞི་ནས་མི་མཇེད་ཀྱི་བདག་པོ་ཚངས་ཆེན་གྱི་བར་འདུས་
པ་དང༌། ཡང་ལྷའི་ལེའུ་ལས་ངོ་བོ་ཉིད་ཀྱི་མཚན་ཉིད་བཤད་པ་ན་འདོད་གཟུགས་ན་སྤྱོད་
པའི་ལྷའི་བུ་རྣམས་ཀྱང་འདུས་པ་དང་། མེ་ཏོག་བཀྲམ་པའི་ལེའུ་ལས་རྩེ་མོའི་མཐོང་ལམ་གྱི་
རྒྱུ་འཆད་པ་ན་དགེ་སློང་བརྒྱ་ཕྲག་བཅུ་དེའི་ཚེ་ཉིད་འདུས་པ་བཞིན་ནོ། །དེས་ན་གསར་དུ་
འདུས་པའི་འཁོར་དེ་དག་ལ་སྔར་འདུས་པའི་དོན་རྣམས་ཡང་ཚིག་གཞན་གྱི་སྒོ་ནས་ཐུགས་
བརྩེ་བས་བསྟན་པས་སྔོན་མ་ཐོས་པ་དེ་རྣམས་ལ་ལམ་སྐྱེ་བའི་དོན་བྱེད་པའི་ཕྱིར་ཟློས་པའི་
སྐྱོན་མེད་དེ། བརྒྱད་སྟོང་དོན་བསྡུས་ལས་སླར་ཡང་དོན་གཞན་ལ་བརྟེན་ནས། དོན་དེ་ཉིད་
ནི་བཟླས་པ་ཡིན་ནོ་ཞེས་བཤད་པ་ཡིན་ནོ། །འཁོར་ལོ་དེ་དག་ལ་སྐབས་གང་དང་གང་
གསུངས་ ཤེ་ན། སློབ་དཔོན་སེངྒེ་བཟང་པོའི་བཞེད་པ་ནི། བརྒྱད་སྟོང་པའི་འགྲེལ་པར་
མདོའི་མཚམས་ཇི་ལྟར་བཅད་པ་བཞིན་ཡིན་ལ། དོན་འདི་ལ་སློབ་དཔོན་ཀ་མ་ལ་ཤཱི་ལ་ན་
རེ་ཡུམ་གསུང་དུས་ཀྱི་འཁོར་ལོ་ནི་དབང་པོ་རབ་འབྲིང་ཐ་མ་གསུམ་ལས་དང་པོ་དགེ་སློང་
དང་བྱང་ཆུབ་སེམས་དཔའ་དབང་པོ་རབ་ལ་ལམ་ལྔའི་རང་བཞིན་གྱི་སེམས་བསྐྱེད་ཉི་ཤུ་རྩ་
གཉིས་བཤད་དོ། །སེམས་བསྐྱེད་དེ་ཡང་བརྒྱད་སྟོང་པར་བྱང་ཆུབ་སེམས་དཔའི་ཚིག་གིས་
གཟུང་བས་སྡུད་པ་པོ་ལ་ཡུམ་མ་ཚང་བར་བསྡུས་པའི་ཉེས་པ་མེད་དོ། །དེ་དག་གིས་ཡུམ་
ལམ་ལྔའི་རང་བཞིན་དུ་རྟོགས་ པ་དང་འཁོར་དེ་དག་གི་དབང་པོ་འབྲིང་དང་ཐ་མ་ལ་
གདམས་ངག་ནས་ངེས་འབྱུང་སྒྲུབ་པའི་བར་གསུངས་སོ། །དེ་ནས་དབང་པོ་འབྲིང་འདོད་
གཟུགས་ཀྱི་ལྷའི་བུ་ལ་ལམ་ཤེས་དང་གཞི་ཤེས་བསྟན་ནོ། །དབང་པོ་ཐ་མ་སྟོང་གསུམ་གྱི་
- ] 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། {e
སྟོང་ཆེན་པོའི་སངས་རྒྱས་ཀྱི་ཞིང་གཞན་ནས་འདུས་པའི་ལྷའི་འཁོར་ལ་རྣམ་ཀུན་ནས་ཆོས་
སྐུའི་བར་གསུངས་ཏེ་དེས་ན་ཟློས་པའི་སྐྱོན་མེད་དོ་ཟེར་རོ། །དེས་ན་གློ་བུར་དུ་འདུས་པའི་
འཁོར་གྱི་དབང་དུ་བྱས་པ་ལྟར་སྐབས་རེ་རེས་ཀྱང་བྱང་ཆུབ་སེམས་དཔའི་དོན་རྣམས་དངོས་
ཤུགས་ལ་སྟོན་ནུས་པ་ཡིན་ནོ། །གཞན་ཡང་སྦྱོར་ལམ་ལྟ་བུ་དོན་གཅིག་ཉིད་ལན་དུ་མར་
གསུངས་པ་དེ་ཡང་ཁ་ཅིག་ནི་ལམ་དེའི་རང་བཞིན་སྟོན་པ་ཡིན་ཏེ་སྐབས་དང་པོའི་སྦྱོར་ལམ་
གྱི་དམིགས་རྣམ་གྱི་ཁྱད་པར་ལྟ་བུའོ། ཁ་ཅིག་ཏུ་ནི་ལམ་དེའི་མངོན་རྟོགས་ཀྱི་ཆ་ཤས་འགའ་
ཞིག་སྟོན་པ་ཡིན་ཏེ་སྐབས་དང་པོར་སྦྱོར་བ་དང་། ལྡན་པའི་སེམས་བསྐྱེད་དང་རིགས་དང་
གོ་ཆའི་སྒྲུབ་པ་དག་གིས་ཀྱང་སྦྱོར་ལམ་བཤད་པ་བཞིན་ནོ། ཁ་ཅིག་ཏུ་ནི་གང་ཟག་ཐ་དད་
དེ་སྐབས་གཉིས་པར་ཉན་རང་གི་སྦྱོར་ལམ་བཤད་པ་བཞིན་ནོ། །གང་ཡང་དོན་ཐ་དད་ན་སྒྲ་
མཚུངས་ཀྱང་ཟློས་པའི་སྐྱོན་མ་ཡིན་ཏེ་རྩོད་པའི་རིགས་པ་ལས་བདག་པོ་དྲག་པོར་རྒོད་པར་
གྱུར་ན་རྒོད་འགྱུར་ངུ་ན་ཤིན་ཏུ་ངུ་འགྱུར་ཞིང་། །ཆས་སུ་ཞུགས་ཤིང་བརྟུལ་གྱི་སྐྱུགས་ལྡན་
རབ་ཏུ་རྒྱུག་པར་འགྱུར། །ཡོན་ཏན་ལྡན་ཞིང་སྐྱོན་བྲལ་ཅན་ལ་རབ་ཏུ་སྨོད་པར་བྱེད་ན་སྨོད་
པར་འགྱུར། །འཕྲུལ་འཁོར་ནོར་ཉུང་བོ་ལ་ཉོས་ནས་གར་བྱེད་ན་ནི་གར་བྱེད་འགྱུར་ཞེས་
འབྱུང་བ་བཞིན་ནོ། །དེའི་ཕྱིར་ཟློས་པ་ལྟར་སྣང་བ་དེ་དག་ཀྱང་ངོ་བོ་དང་། གང་ཟག་དང་
བྱེད་ལས་ལ་སོགས་པ་ཐ་དད་དུ་འཇོག་པའི་རྒྱུ་མཚན་འགའ་ཞིག་གིས་ཐ་དད་པས་ཟློས་
པའི་སྐྱོན་མེད་དེ་བཅོས་མ་དང་། དེ་མ་ཡིན་པའི་ནོར་བུ་དང་བྱུ་རུ་དང་མུ་ཏིག་ལ་སོགས་པ་
བཞིན་ནོ། །དེ་སྐད་དུ་ཡང་གསུང་ལ་བསྟོད་པ་ལས་སྨྲ་བའི་དམ་པ་ཁྱོད་ཀྱི་བཀའ། །རྣམ་
གྲངས་དུ་མ་ཉིད་མཆིས་ཤིང་། །ཟློས་བུ་ཡང་ནི་མ་མཆིས་ལ། །སྦྱོར་བའི་ལུགས་ཀྱང་རིགས་
པ་ལགས་ཞེས་བཤད་པ་བཞིན་ནོ། །
རྣམ་པ་རྣམས་ཇི་ལྟར་སྒོམ་ཚུལ་ལ་མཉམ་གཞག་ཏུ་སྙིང་པོའི་ཇི་ལྟར་སྒོམ་པ་
- ]
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། རྗེས་ཐོབ་ཏུ་མངོན་རྟོགས་ཀྱི་དོན་ཇི་ལྟར་ཡིད་ལ་བྱ་བ་དང༌། ཐུན་མཚམས་སུ་ཆོས་
སྤྱོད་གཞན་ཇི་ལྟར་སྒྲུབ་པའི་ཚུལ་གསུམ་ལས། དང་པོ་ནི་དོན་དམ་པའི་བདེན་པ་སྣང་མེད་
ནམ་མཁའ་ལྟ་བུ་ལ་དཔྱད་ནས་མཉམ་པར་ཡིན་ཏེ་ཏིང་ངེ་འཛིན་རྒྱལ་པོ་ལས་གང་ཞིག་
བདག་མེད་ཆོས་ལ་རབ་རྟོག་ཅིང་། །དེ་དག་རྟགས་ནས་གལ་ཏེ་སྒོམ་བྱེད་ན། །འབྲས་བུ་མྱ་
ངན་འདས་ཐོབ་རྒྱུ་དེ་ཡིན། །རྒྱུ་གཞན་དག་གིས་ཞི་བར་འགྱུར་མི་སྲིད་ཅེས་འབྱུང་བ་ཡིན་ནོ།།
དེ་ཡང་སློབ་དཔོན་གྱིས་དེ་ལ་སྐྱེ་བ་དང་འཇིགས་པས་སྟོང་པའི་ཕྱིར་བདག་མེད་དོ་མཉམ་དུ་
བསྒོམས་པས་ཞེས་པ་ལ་སོགས་པའམ། ཡང་ན་སློབ་དཔོན་ཀ་མ་ལ་ཤཱ་ལའི་སྒོམ་པའི་རིམ་
པ་བཞིན་སྒོམ་པར་བྱའོ། །གཉིས་པ་ནི་བྱང་ཆུབ་སེམས་དཔའ་དེ་སྙིང་པོའི་དོན་སྒོམ་པ་ལས་
ལངས་ནས་འདུ་འཛི་དང་བྲལ་བའི་གནས་སུ་སྐྱིལ་མོ་དཀྲུང་ངམ་ཇི་ལྟར་བདེ་བས་སྟན་བདེ་
བ་ལ་འདུག་སྟེ་སྐྱབས་འགྲོ་དང་སེམས་བསྐྱེད་སྔོན་དུ་འགྲོ་བས་སངས་རྒྱས་ཀྱི་ཆོས་ཀྱི་ཕུང་
པོ་ཇི་སྙེད་པའི་སྙིང་པོ་ནི་རྒྱལ་བའི་ཡུམ་འདི་ཡིན་ནོ་ཞེས་བསམས་ནས། དེ་ནས་བྱང་ཆུབ་
སེམས་དཔའ་དེ་ཡིད་སྤྲོ་བ་དང་ཤེས་བྱ་ལ་མ་རྨོངས་པར་བྱ་བའི་ཕྱིར་མངོན་རྟོགས་ལམ་དང་
འབྲས་བུ་གཉིས་སུ་ཕྱེ་ནས་ཡིད་ལ་བྱའོ། །དང་པོ་ལ་ཡིད་ལ་བྱ་བ་ལྔ་ལས་དང་པོ་ཚོགས་
ལམ་ལ་མིང་དང་དོན་ཡིད་ལ་བྱ་བ་གཉིས་ལས། དང་པོ་ནི་ཚོགས་ལམ་ཕལ་པ་དང༌། ལས་
དང་པོ་པའི་ས་དང་། དད་པའི་ས་ཞེས་བྱའོ། །ཞེས་ཡིད་ལ་བྱེད་པའོ། །དོན་ལ་ཚོགས་ལམ་
ཕལ་པ་དང་ཁྱད་པར་ཅན་གཉིས་ལས། དང་པོ་ནི་དེ་ལ་སེམས་བསྐྱེད་འདུན་པ་དང་བསམ་
གཏན་གཉིས་དང༌། གདམས་ངག་ནི་སྒྲུབ་པ་དང་། དཀོན་མཆོག་གསུམ་དང་། མ་ཞེན་པ་
དང་མི་མངལ་བ་དང་། ལམ་ཡོངས་སུ་འཛིན་པ་སྟེ་ལྔ་དང་། དམིགས་པ་དང༌། ཆེད་དུ་བྱ་བ་
རིལ་པོ་དང༌། བྱང་ཆུབ་ཀྱི་ཕྱོགས་ཀྱི་ཆོས་ལས་དྲན་པ་ཉེར་བཞག་དང་། ཡང་དག་སྤོང་བ་
དང༌། མཚན་ཉིད་མ་ལུས་པ་ཤེས་པའི་ཤེས་རབ་དང་ཕྲིན་ལས་ནི་འགྲོ་བ་རབ་ཏུ་ཞི་བ་དང་།
ས
- 3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
བསྡུ་དངོས་བཞི་དང་། བླང་དོར་རྟོགས་པའི་ཤེས་རབ་དང༌། དངོས་པོར་འཛིན་པ་ལས་ཅུང་
ཟད་གྲོལ་བའི་ཚད་མེད་བཞི་དང་བདག་མེད་དང་དཀོན་མཆོག་གསུམ་ལ་སོགས་པ་ལ་ཤིན་
ཏུ་དད་པས་བ་སྤུ་ལྡང་བ་ལ་སོགས་པའི་རྟགས་ཏེ་དེ་ལྟ་བུ་དང་ལྡན་པ་ཡིན་ནོ། །ཞེས་ཡིད་ལ་
བྱེད་པའོ། །ཚོགས་ལམ་ཁྱད་པར་ཅན་ལའང་མིང་ཡིད་ལ་བྱ་བ་ནི་དེ་དང་ཐར་པ་ཆ་མཐུན་གྱི་
དགེ་བ་ཞེས་གྲགས་སོ་ཞེས་ཡིད་ལ་བྱའོ། །དོན་ནི་ལྷག་པའི་བསམ་པ་དང་ལྡན་པའི་སེམས་
བསྐྱེད་དང་གདམས་ངག་དང༌། དམིགས་པ་དང་། ཆེད་དུ་བྱ་བ་དང༌། མཚན་ཉིད་རྣམས་སྔ་
མ་བཞིན་དང་། རྫུ་འཕྲུལ་གྱི་རྐང་པ་བཞི་དང་། དད་པ་ལ་སོགས་པའི་དགེ་བ་ལྔ་དང་། རང་
བཞིན་གྱི་རྟགས་ནི་ཐམས་ཅད་ལ་མངོན་པར་ཞེན་པ་མེད་པ་དང་སངས་རྒྱས་ཀྱི་བྱིན་རླབས་
འཁོར་གསུམ་དག་པའི་ཕར་ཕྱིན་དྲུག་གོམས་པར་བྱེད་དོ་ཞེས་ཡིད་ལ་བྱའོ། །དེ་ཁོ་ན་བཞིན་
དུ་སྦྱོར་བ་དང༌། མཐོང་བ་དང༌། སྒོམ་པའི་ལམ་ཕལ་པ་དང༌། དེ་ཁྱད་པར་ཅན་རྣམས་ཀྱི་
མངོན་རྟོགས་ཡིད་ལ་བྱའོ། །གཉིས་པ་འབྲས་བུ་ཡིད་ལ་བྱ་བ་ནི་སངས་རྒྱས་ཀྱི་སའི་སྐུ་
གསུང་ཐུགས་ཕྲིན་ལས་ཀྱི་ཡོན་ཏན་རྣམས་ཡིད་ལ་བྱ་སྟེ་དེའི་ཕན་ཡོན་ཏིང་ངེ་འཛིན་རྒྱལ་པོ་
ལས་དེ་བཞིན་གཤེགས་པའི་སྐུ་བྱད་གང་དྲན་པ། །དེ་ནི་ཡིད་ཞི་དབང་པོ་ཞི་བར་འགྱུར།།
སེམས་ལ་འཁྲུལ་མེད་རྟག་ཏུ་མཉམ་པར་བཞག །ཐོས་དང་ཤེས་པ་དག་ནི་རྒྱ་མཚོ་བཞིན་
ཞེས་གསུངས་པ་བཞིན་ནོ། །དེ་ནས་ཡང་འདི་ལྟར་བརྟག་པར་བྱ་སྟེ་སེམས་ཅན་གང་དག་
ཤེས་རབ་ཀྱི་སྣང་བ་མེད་པས་ལས་དང་ཉོན་མོངས་པའི་གཞན་དབང་དུ་གྱུར་པ་དེ་དག་ནི་
འཁོར་བའི་རྒྱ་མཚོ་ན་ཡོངས་སུ་འཁྱམ་མོ། །སྐྱེ་བོ་གང་དག་བདག་མེད་པ་ཤེས་པའི་ཤེས་
རབ་ཀྱི་སྣང་བས་ཉོན་མོངས་པ་བཅོམ་པ་དེ་དག་ནི་འཁོར་བའི་སྡུག་བསྔལ་ཞི་ཡང་མར་གྱུར་
པའི་སེམས་ཅན་རྣམས་ལ་བརྩེ་བ་དང་བྲལ་བས་ཆོས་ཀྱི་དབྱིངས་ཤིན་ཏུ་ཞི་བར་ཞུགས་སོ།།
རྒྱས་སྲས་གང་དག་སྙིང་རྗེ་ཆེན་པོས་གཞན་གྱི་དོན་དུ་ཤེས་བྱ་མཐའ་དག་ལ་སློབ་པ་དེ་དག་
-9
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་ཐམས་ཅད་མཁྱེན་པའི་གོ་འཕང་ཐོབ་ནས་སྲིད་ཞིའི་སྐྱོན་གྱིས་མ་གོས་པར་འཁོར་བ་ན་
གཞན་གྱི་དོན་མཛད་ཅིང་ཞུགས་སོ། །དེ་ལྟ་བས་ན་བདག་གིས་གཞན་གྱི་དོན་དུ་ཤེས་བྱ་
ཐམས་ཅད་མཁྱེན་པའི་གོ་འཕང་མྱུར་དུ་ཐོབ་པར་བྱའོ་ཞེས་བྱང་ཆུབ་ཀྱི་སེམས་ཡིད་ལ་བྱའོ།།
གསུམ་པ་ནི་དེ་ལས་ལངས་ནས་ཆོས་སྤྱོད་བཅུ་སྒྲུབ་བོ། །སྐྱོན་བཞི་བཅུ་རྩ་དྲུག་ལ་སོགས་པ་
བདུད་ལས་ཐམས་ཅད་ནི་སྤང་བར་གོ་བགོའོ། །ཡོན་ཏན་རྣམས་ནི་དྲན་པས་དགའ་བ་
བསྒོམ་མོ། །རྣམ་པ་དང་མཚན་ཉིད་ལ་སོགས་པ་ནི་མ་འདྲེས་པར་ཤེས་པར་བྱའོ། །དེས་
འཇིག་རྟེན་རྒྱང་འཕེན་པའི་གཙུག་ལག་ལ་སོགས་པ་འདོད་ཆགས་དང་བྲལ་བ་དང་ཡིད་
འབྱུང་བ་དང་སེམས་རྣམ་པར་དག་པར་མི་འགྱུར་བའི་གཞུང་ལ་ཀློག་པ་ལ་སོགས་པ་སྤངས་
ཏེ་ཉིན་རེ་བཞིན་ཡུམ་གྱི་མདོ་ཀློག་པས་ལྷ་དང་ཀླུ་ལ་སོགས་པ་ལ་ཆོས་ཀྱི་སྦྱིན་པ་བྱ་ཞིང་རྣམ་
པར་མི་རྟོག་པའི་བསྟོད་པར་བྱའོ། །རང་གི་ཆོ་ག་དང་འདུལ་བ་དང་བྱ་བའི་ངེས་པའང་མི་
འདའ་བར་གསུང་ངོ༌། །ཆོས་བཤད་ཉན་ལ་སོགས་པ་ཆོས་དང་སྟོན་པ་ལ་གུས་པ་དང༌། མི་
བརྙས་པ་དང༌། རྩེ་གཅིག་པ་དང༌། མ་རངས་པ་མེད་པ་དང༌། གཡོ་སྒྱུ་མེད་པ་དང༌། ལུས་
དང་སྲོག་ལ་མི་བལྟ་བ་དང༌། རྙེད་པ་དང་བཀུར་སྟི་དང་། གྲགས་པའི་ཕྱིར་མ་ཡིན་པར་རྟག་
ཏུ་རྒྱུ་དང་ནོར་བཟང་ལྟར་སྒྲུབ་པར་བྱ་བའི་ཟང་ཟིང་ལ་ སོགས་པའི་ཕྱིར་ནི་མ་ཡིན་ཏེ་
འཕགས་པ་དགོངས་པ་ངེས་པར་འགྲེལ་པ་ལས། འདོད་ཕྱིར་སུ་དག་དམ་ཆོས་སྟོན་བྱེད་པ།།
དེ་དག་འདོད་པ་བཏང་བའི་ཕྱིར་ལེན་སྟེ། །མྱོས་པ་དེ་དག་ཐང་མེད་རིན་ཆེན་ཆོས། །ཐོབ་
པར་གྱུར་ཀྱང་སྤྲང་པོར་རྒྱུ་བར་བྱེད་ཅེས་གསུངས་པའི་ཕྱིར་རོ། །དེས་ན་ཡུམ་ལས་ཐ་ན་
ལེགས་སོ་ཞེས་བྱ་བ་ཡང་མི་འདོད་དེ་ཞེས་གསུངས་པའི་རྗེས་སུ་འབྲེང་ངོ༌། །གང་ཡང་
སངས་རྒྱས་ཀྱི་བསྟན་པ་དང་བླ་མ་ལ་མ་གུས་ཤིང་གཡོ་སྒྱུས་སེམས་ཅན་ལ་སྤྱོད་པ་ཆོས་དང་
ཆོས་སྨྲ་བ་རྣམས་ཁྱད་དུ་གསོད་པ་དང་། གང་ཞིག་ཕྱི་རོལ་བཟང་པོ་ལྟར་སྣང་ན། ཡང་ནང་
- ， f -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ན་སྐྱོན་དེ་དག་ཡོད་པ་ལའང་ཡུམ་འདི་སྦྱིན་པར་མི་བྱ་སྟེ། ཇི་ལྟར་སྒོམ་ལམ་གྱི་མོས་པ་
འཆད་པ་ན་ཀུན་ཏུ་རྒྱུ་དཀར་པོའི་ཆོས་ཅུང་ཟད་ཀྱང་མེད་པ་སངས་རྒྱས་ཀླན་ཀ་ཚོལ་བའི་
བསམ་པས་འོངས་པ་དང༌། བདུད་སྡིག་ཅན་དཔུང་གི་ཚོགས་ཡན་ལག་བཞི་དང་བཅས་པ་
ཆོས་ཉན་དུ་འོངས་པ་ལྷའི་དབང་པོས་ཡུམ་སྟོན་ནས་བཟློག་པ་བཞིན་ནོ། །དེ་ཉིད་ཀྱི་ཕྱིར་
གཞན་ལས་ཀྱང་འཇིག་རྟེན་འདི་ན་ལེགས་པར་མ་བསྡམས་པ། །ཕལ་ཆེར་ལེགས་བསྡམས་
རྟགས་ཀྱི་རྒྱུ་བྱེད་པས། །ལེགས་པར་མ་བརྟགས་བར་དུ་མི་དག་གི །མདོག་གཟུགས་ལན་
འགའ་མཐོང་བས་ཡིད་མ་རྟོན། །ར་གན་ཁ་སྒྱུར་ལྟ་བུར་དེ་འཚལ་ཞིང་། །ལྕགས་ཕྱི་གསེར་
གྱིས་གཡོགས་པ་ཇི་ལྟ་བར། ཁོང་པ་རབ་གདུག་ཕྱི་རོལ་འཕགས་ཚུལ་གྱིས། །འཇིག་རྟེན་
འདི་ན་འཁོར་དང་བཅས་ཏེ་རྒྱུ་ཞེས་བཤད་དོ། །བསྡུས་པའི་དོན་ནི་ལུས་རྣམ་གཞག་མཛད་
པ་དེ་ལ་ཚིག་ལེའུར་བྱས་པ་དང་པོ་གཉིས་ཀྱི་ནི་ལུས་མདོར་བསྟན་པ་ཡིན་ཏེ་དངོས་པོ་བརྒྱད་
བསྡུས་པའི་ཕྱིར་རོ། །ཚིག་ལེའུར་བྱས་པ་བཅུ་གསུམ་གྱིས་ནི་བརྒྱད་པོ་དེ་དག་ཉིད་ཀྱི་དོན་
རྒྱས་ པར་ བཤད་དོ། །གལ་ཏེ་ ཡན་ ལག་རྒྱས་བཤད་དང་ཟློས་ སོ་ཞེ་ན། བསྡུས་ནས།
བཤད་པའི་ཕྱིར་སྐྱོན་མེད་དོ། །དེ་ལྟར་ན་ལུས་ལེགས་པར་བཤད་པ་ཡིན་ཏེ་བསྡུས་པ་དང་
རྒྱས་པའི་སྒོ་གཉིས་ཀྱིས་བཤད་པའི་ཕྱིར་ཏེ་གསུང་ལ་བསྟོད་པ་ལས་བསྣན་དང་དོར་བ་མི་
མངའ་ལ། །བསྡུས་དང་རྒྱས་པ་དང་ཡང་བསྟན། །བརྟགས་ཤིང་འཐད་པར་འགྱུར་ལགས་
ལ༑ ༑དང་པོ་ནས་ཀྱང་མི་བཟང་མིན་ཞེས་བཤད་པ་བཞིན་ནོ། །ཚིག་དོན་མི་འཆད་པའི་རྒྱུ་
མཚན་ནི་འདི་བསྡུས་པའི་དོན་ཀྱང་ཡིན་ལ་ཚིག་ལེའུར་བྱས་པ་ཡང་ཡིན་པས་ན་བསྡུས་པའི་
དོན་གྱི་ཚིག་ལེའུར་བྱས་པའོ། །དེ་ནི་ཁོ་བོས་རྣམ་པར་མ་བཀྲོལ་ཏེ་ཟློས་པའི་ཉེས་པར་
འགྱུར་བའི་ཕྱིར་རོ། །དེ་ཅིའི་ཕྱིར་ཞེ་ན། དེ་དག་ནི་བྱམས་པ་རང་ཉིད་ཀྱིས་འཆད་ལ་དེ་ཁོ་
བོས་བཤད་པས་བསྡུས་པའི་དོན་ཀྱང་བཤད་པར་འགྱུར་བའི་ཕྱིར་ཞེས་སྟོན་པ་ནི་བསྟན་
- 9 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅོས་མཛད་པ་ཞེས་པ་ལ་སོགས་པའོ། །
༈ ཡན་ལག་རྒྱས་པར་བཤད་པ་ལ། ཡུལ་ཅན་མཁྱེན་པ་གསུམ་དང༌། སྒོམ་ཚུལ་
སྦྱོར་བ་བཞི་དང་། འབྲས་བུ་ཆོས་སྐུ་བཤད་པ་གསུམ་ལས། དང་པོ་ལ་གསུམ་ཡོད་པའི་དང་
པོ་རྣམ་མཁྱེན་འཆད་པའི་མཚམས་སྦྱར་བ་ནི་དེ་ལྟར་བསྡུས་པའི་དོན་ཀུན་བསྟན་ནས་ཞེས་
པ་ནི་བཤད་པ་ཡོངས་སུ་རྫོགས་པའི་མཚམས་སྦྱོར་རོ། །བཤད་པ་ལ་འཇུག་པའི་མཚམས་
སྦྱོར་ནི་དང་པོར་རྣམ་པ་ཐམས་ཅད་མཁྱེན་པ་ཉིད་བཤད་པར་བཞེད་དེ་ཞེས་སྦྱར་རོ། །གང་
གི་སྒོ་ནས་ཞེ་ན། དེ་སྡུད་པའི་ཚིག་ལེའུར་བྱས་པ་བཤད་པའི་སྒོ་ནས་སོ། །དང་པོར་འཆད་པ་
ཉིད་གང་ལས་ཞེ་ན། བྱང་ཆུབ་སེམས་དཔའ་བྱང་ཆུབ་རྗེས་སུ་ཐོབ་པར་འདོད་པས་ཐོབ་
པར་བྱ་དགོས་པས་སོ། །དེའང་རྗེས་སུ་སྒྲུབ་པའི་འབྲས་བུ་ཡིན་པའི་ཕྱིར་རོ། །འདིའི་དོན་
བཅུ་ནི་བསམ་པ་སེམས་བསྐྱེད་དང་། རྐྱེན་གདམས་ངག་དང་
། སྦྱོར་བ་ངེས་འབྱེད་ཆ་མཐུན་
དང༌། སངས་རྒྱས་ཐོབ་བྱེད་ཀྱི་སྒྲུབ་པ་བཤད་པ་བཞིར་འདུས་སོ། །དང་པོ་ལའང་སེམས་
བསྐྱེད་ཀྱི་མཚན་ཉིད་དང་། དམིགས་པ་དང་། དབྱེ་བ་གསུམ་ལས། དང་པོ་མཚམས་སྦྱར་བ་
ནི་སེམས་བསྐྱེད་པ་རང་གི་ངོ་བོ་དམིགས་པ་དང་བཅས་པ་གསུངས་ཞེས་སྦྱར་ཏེ་ཡས་རིམ་
གྱིས་འཆད་པ་ཡིན་ནོ། །འདིའི་ སྤྱི་དོན་ལ་ སེམས་བསྐྱེད་ཀྱི་རྟེན་དང་རང་བཞིན་དང༌།
བསྐྱེད་ཚུལ་གསུམ་གྱི། དང་པོ་ནི་སྨོན་འཇུག་གཉིས་ཀ་ཐེག་ཆེན་ལ་མོས་ཤིང་སངས་རྒྱས་
ཐོབ་འདོད་ཅན་ཐམས་ཅད་ལ་སྐྱེ་སྟེ་ལམ་ཤེས་ལས་ལྷའི་བུས་སེམས་བསྐྱེད་པ་དང་། རྒྱ་
མཚོས་ཞུས་པ་ལས་ཀླུ་ཁྲི་ཉི་སྟོང་གིས་སེམས་བསྐྱེད་པ་ལ་སོགས་པ་གསུངས་པའི་ཕྱིར་རོ།།
དེས་ན་སོ་སོ་ཐར་པའི་སྡོམ་པ་ཅན་དང་མི་ཁོམ་པ་བརྒྱད་དང་བྲལ་བ་དགོས་པ་ལ་སོགས་པ་
ནི་དེས་བསལ་ཏེ་གཟུགས་ཁམས་ཀྱི་ལྷ་ལ་སོ་སོ་ཐར་པ་མེད་པའི་ཕྱིར་དང་། ཀླུ་རྣམས་ནི་མི་
ཁོམ་པ་ཡིན་པའི་ཕྱིར་རོ། །མི་ཁོམ་པར་ནི་ཆོས་ཉིད་རྟོགས་པའི་སྐབས་མེད་པས་འཇོག་པར་
- 9
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རོལ་འགྲེལ་པ་བཞུགས། ༼༩
གཞུང་འགྲེལ་ལས་བཤད་དོ། །གཉིས་པ་ལ་རྒྱུ་འབྲས་བུ་ངོ་བོ་གསུམ་ལས་རྒྱུ་ནི་སངས་རྒྱས་
ལ་དམིགས་པའི་དད་པ་དང༌། སེམས་ཅན་ལ་དམིགས་པའི་སྙིང་རྗེ་དང་བྱང་ཆུབ་ཀྱི་སེམས་
ཀྱི་ཕན་ཡོན་ཐོས་པ་གསུམ་ཡིན་ལ། མདོ་སྡེའི་རྒྱན་ལས་གྲོགས་སྟོབས་རྒྱུ་སྟོབས་རྩ་བའི་
སྟོབས། །ཐོས་སྟོབས་དགེ་བ་གོམས་པ་ལས། །མི་བརྟན་པ་དང་བརྟན་འབྱུང་བ། །གཞན་
གྱིས་བརྟེན་པའི་སེམས་བསྐྱེད་བཤད་ཅེས་འབྱུང་ངོ་། །འབྲས་བུ་ལ་གནས་སྐབས་ཀྱི་འབྲས་
བུ་ནི་སྤྱོད་འཇུག་ལས་འདི་ཉིད་དེ་བཞིན་གཤེགས་པ་མཉེས་བྱེད་ཡིན། །རང་དོན་ཡང་དག་
སྒྲུབ་པའང་འདི་ཉིད་དོ། །འཇིགས་དང་སྡུག་བསྔལ་སེལ་བའང་དེ་ཉིད་དེ། །དེ་བས་བདག་
གིས་རྟག་ཏུ་འདི་ཉིད་བྱ་ཞེས་འབྱུང་བ་ཡིན་ལ། མཐར་ཐུག་ནི་སངས་རྒྱས་ཐོབ་པ་ཡིན་ཏེ་
རྣམ་པར་སྣང་མཛད་མངོན་པར་བྱང་ཆུབ་པ་ལས་ཐམས་ཅད་མཁྱེན་པའི་རྒྱུ་ནི་བྱང་ཆུབ་ཀྱི་
སེམས་སོ། །རྩ་བ་ནི་སྙིང་རྗེ་ཆེན་པོའོ། །མཐར་ཕྱིན་པ་ནི་ཐབས་སོ་ཞེས་བྱ་བ་དང་། སེམས་
འགྲེལ་ལས་བྱང་ཆུབ་སེམས་ནི་མ་བསྐྱེད་པར། །སངས་རྒྱས་ནམ་ཡང་མི་ཐོབ་ཅིང་། །
འཁོར་བར་བདག་གཞན་དོན་སྒྲུབ་པའི། །ཐབས་གཞན་ཡོད་པ་མ་ཡིན་ནོ་ཞེས་གསུངས་སོ།།
ངོ་བོ་ལ་མཚན་ཉིད་དང་། མཚན་གཞི་དང༌། དབྱེ་བ་དང༌། སྨོན་འཇུག་གི་ཁྱད་པར་བཞི་
ལས་དང་པོ་ནི་གཞུང་ལས་འབྱུང་བ་ཉིད་ཡིན་ལ། གཉིས་པ་ནི་མདོ་སྡེའི་རྒྱན་ལས་བརྟན་པ་
རྣམས་ཀྱི་སྨོན་ལམ་ནི། །སེམས་དཔའ་འདུན་དང་བཅས་པ་སྟེ་ཞེས་འབྱུང་བ་དེ་ཡིན་ཞིང་།
གསུམ་པ་ནི་དཔེས་དབྱེ་ན་ཉི་ཤུ་རྩ་གཉིས་དང་། བསྐྱེད་ཚུལ་གྱིས་ནི་བརྡ་དང༌། ཆོས་ཉིད་
ཀྱིས་ཐོབ་པ་གཉིས་དང་། ས་མཚམས་གྱིས་ནི་མདོ་སྡེའི་རྒྱན་ལས་སེམས་བསྐྱེད་དེ་ནི་ས་
རྣམས་ལ། །མོས་དང་ལྷག་བསམ་དག་པ་དང༌། །རྣམ་པར་སྨིན་པ་གཞན་དུ་འདོད། །དེ་
བཞིན་སྒྲིབ་པ་སྤངས་པའོ་ཞེས་འབྱུང་བ་ཡིན་ནོ། །བཞི་པ་ནི་བྱིས་པ་དང༌། འཕགས་པའི་
སེམས་དང༌། ཕྱིར་མི་ལྡོག་ཐོབ་མ་ཐོབ་དང་། སྒྲུབ་པས་ཟིན་མ་ཟིན་དང་། འབྲས་བུ་དང་རྒྱུ་
- ] ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་དམ་འཆའ་བ་དང༌། དང་པོ་གསུམ་དང༌། ཕྱི་མ་བཅུ་དགུ་དང་། ཆོ་གས་བསྐྱེད་མ་བསྐྱེད་
ལ་འདོད་པ་རྣམས་ནི་མ་ཡིན་ཏེ། མདོ་དང་བསྟན་བཅོས་ཀྱི་གཞུང་དང་མི་མཐུན་པའི་ཕྱིར་
རོ༑ ༑འདི་ལྟར་སངས་རྒྱས་ཕལ་པོ་ཆེ་ལས་སེམས་ཅན་གྱི་འཇིག་རྟེན་ན་བྱང་ཆུབ་ཏུ་སྨོན་པ་
ནི་དཀོན་ནོ། །དེ་བས་ཀྱང་བྱང་ཆུབ་ཏུ་ཞུགས་ཏེ་བརྩོན་འགྲུས་བརྩམས་ནས་སངས་རྒྱས་ཀྱི་
ཆོས་བསྡུས་པ་ནི་ཆེས་དཀོན་ནོ་བྱ་བ་དང༌། སྤྱོད་འཇུག་ལས་འགྲོ་བར་འདོད་དང་འགྲོ་བ་ཡི།
བྱེ་བྲག་ཇི་ལྟར་ཤེས་པ་ལྟར། །དེ་བཞིན་མཁས་པས་འདི་གཉིས་ཀྱི། །བྱེ་བྲག་རིམ་བཞིན་
ཤེས་པར་བྱ་ཞེས་བཤད་དོ། །དེ་ཡི་དོན་ནི་འདི་ཡིན་ཏེ་བྱང་ཆུབ་ཐོབ་འདོད་ནི་སྨོན་པ་ཡིན་
ལ༑ བྱང་ཆུབ་སེམས་དཔའི་སྡོམ་པ་བླངས་ནས་ལམ་སྒྲུབ་པ་ནི་འཇུག་པ་དང་སྡོམ་པ་ཡིན་ཏེ་
སྤྱོད་འཇུག་ལས་གང་ནས་བཟུང་སྟེ་སེམས་ཅན་ཁམས། །མཐའ་ཡས་རབ་ཏུ་བསྒྲལ་བའི་
ཕྱིར། །མི་ལྡོག་པའི་སེམས་ཀྱིས་སུ། །སེམས་དེ་ཡང་དག་བླངས་གྱུར་པ་ཞེས་བྱ་བ་དང་།
སྒོམ་རིམ་ལས་གང་ཕན་ཆད་སྡོམ་པ་བཟུང་སྟེ་ཚོགས་རྣམས་ལ་ཞུགས་པ་དེ་ནི་འཇུག་པའི་
སེམས་བྱ་བ་དང་། སྨོན་པ་ནི་བྱང་ཆུབ་ཐོབ་འདོད་ལ་ཀུན་གྱིས་བཤད་པའི་ཕྱིར་རོ། །གང་
ཡང་སེམས་བསྐྱེད་པ་ནི་གཞན་དོན་ཕྱིར་ཞེས་འབྱུང་བ་དེ་ནི་སྨོན་པ་ཁོ་ནའི་དབང་དུ་བྱས་པ་
ཡིན་ཏེ་དེ་ཁོ་ན་བྱང་ཆུབ་ཏུ་སེམས་བསྐྱེད་པ་མཚན་ཉིད་པ་ཡིན་ལ་འཇུག་པས་ནི་བྱང་ཆུབ་
སྒྲུབ་པར་བྱེད་པས་བྱང་ཆུབ་ཀྱི་སེམས་ཞེས་བཏགས་པའི་ཕྱིར་ཏེ་རྫུ་འཕྲུལ་གྱི་རྐང་པ་བཞིན་
ནོ༑ ༑གསུམ་པ་ལ་ཁ་ཅིག་བྱམས་པ་རྗེས་འབྲེང་དང་བཅས་པ་དང་འཇམ་དཔལ་རྗེས་འབྲང་
དང་བཅས་པ་ནི་སེམས་ཙམ་དང་དབུ་མའི་ལུགས་རྣམས་ཀུན་ཏུ་ཐ་དད་ཡིན་ནོ། །ཞེས་ཟེར་
བ་དེ་ནི་མ་ཡིན། དེ་གཉིས་ནི་སེམས་དེ་བདེན་པ་དང་སྟོང་པར་འདོད་པའི་ལྟ་བ་ཐ་དད་ཡིན་
གྱི་སྤྱོད་པ་ཐ་དད་མེད་པའི་ཕྱིར་དང་ནོར་བཟང་གིས་དེ་གཉིས་ཀ་ལ་སེམས་བསྐྱེད་ཞུས་ཀྱང་
དེ་འདྲ་བའི་ཐ་དད་མ་མཛད་པའི་ཕྱིར་དང་། སེམས་བསྐྱེད་ཚུལ་གྱི་གཞུང་ཐ་དད་བྱུང་བ་ནི་
བ | {
（) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [e
བཀའ་ཐ་དད་ནས་བཏུས་པ་ཡིན་གྱིས་གྲུབ་མཐའི་འདོད་ཚུལ་འཆད་པ་མ་ཡིན་པའི་ཕྱིར་རོ།།
དེས་ན་འདིར་སྦྱོར་དངོས་རྗེས་གསུམ་ལས་དང་པོ་ནི་གང་ཟག་གམ་རྟེན་གྱི་མདུན་དུའང་རུང་
སྟེ་མཆོད་པ་ཕུལ་ནས་བདག་ལ་སྐྱབས་གསུམ་སྔོན་དུ་འགྲོ་བ་ཅན་གྱི་བྱང་ཆུབ་ཀྱི་སེམས་
སྩལ་དུ་གསོལ་ཞེས་བརྗོད་དོ། །དངོས་གཞི་ནི་སྐྱབས་འགྲོ་ཁྱད་པར་ཅན་སྔོན་དུ་འགྲོ་བའི་
བརྗོད་པ་ལན་གསུམ་གྱིས་བླང་ངོ༌། །འདི་ལ་སློབ་དཔོན་ཛི་ཏ་རི་སྨོན་པ་དང་འཇུག་པ་དང་
སྡོམ་པ་གསུམ་རིམ་པ་བཞིན་ལེན་པར་མཛད་དེ། ཡི་དམ་བླང་བར་ལྟའོ། །སློབ་དཔོན་ཀླུ་
སྒྲུབ་ལ་སོགས་པས་སྨོན་པའི་ཆོ་ག་མཛད་ལ་བྱང་ཆུབ་སེམས་པའི་ས་དང་། སྡོམ་པ་ཉི་ཤུ་པ་
དང༌། སློབ་དཔོན་བྱང་ཆུབ་བཟང་པོ་དང་སློབ་དཔོན་ཨ་བྷ་ཀ་ར་ལ་སོགས་པས་ནི་སྡོམ་པ་
ཁོ་ན་ལེན་པའི་ཆོ་ག་མཛད་དོ། །ཇོ་བོ་ རྗེས་ནི་སེམས་བསྐྱེད་དང་སྡོམ་པ་ལེན་པ་གཉིས་
མཛད་ལ། སྤྱོད་འཇུག་ལས་སྨོན་འཇུག་དུས་གཅིག་ཏུ་ལེན་པའི་དབང་དུ་མཛད་ནས། ཇི་
ལྟར་སྔོན་གྱི་བདེ་གཤེགས་ ཀྱིས། །བྱང་ཆུབ་ཐུགས་ནི་བསྐྱེད་པ་དང༌། །བྱང་ཆུབ་སེམས་
དཔའི་བསླབ་པ་ལ། །དེ་དག་རིམ་བཞིན་གནས་པ་ལྟར། །དེ་བཞིན་འགྲོ་ལ་ཕན་དོན་དུ། །
བྱང་ཆུབ་སེམས་ནི་བསྐྱེད་བགྱི་ཞིང་། །དེ་བཞིན་དུ་ནི་བསླབ་པ་ལའང་། །རིམ་པ་བཞིན་དུ་
བསླབ་པར་བགྱི་ཞེས་གསུངས་སོ། ཁ་ཅིག་དོན་དམ་བྱང་ཆུབ་ཀྱི་སེམས་ཀྱང་ཆོ་གས་ལེན་པ་
དེ་ནི་མི་རུང་སྟེ། ཆོ་ག་ཙམ་གྱིས་གྲོལ་བར་འགྱུར་བའི་ཕྱིར་དང་། སེམས་འགྲེལ་ལས་དོན་
དམ་པའི་བྱང་ཆུབ་གྱི་སེམས་ཀྱང་བསྒོམས་པས་བསྐྱེད་བྱེད་ཞེས་འབྱུང་བ་དང་འགལ་བའི་
ཕྱིར་རོ། །དེ་ལ་བྱང་ཆུབ་ཐོབ་འདོད་རྒྱུད་ལ་བསྐྱེད་པ་ནི་སེམས་བསྐྱེད་བྱེད་པ་ཡིན་ལ། བྱང་
ཆུབ་ཀྱི་སྤྱོད་པ་དང་བསླབ་པ་ཚུལ་ཁྲིམས་གསུམ་ལ་ཆོ་གས་དམ་འཆའ་བ་ནི་འཇུག་པ་དང་
སྡོམ་པ་ལེན་པ་ཡིན་ཞིང་། དེས་ནས་བསྡུ་དངོས་བཞི་དང་ཕར་ཕྱིན་དྲུག་དང་ཚུལ་ཁྲིམས་
གསུམ་ལ་སོགས་པ་སྤྱོད་པ་ནི་བྱང་ཆུབ་སེམས་དཔའི་སྤྱོད་པ་དང་འཇུག་པའི་སེམས་དངོས་
- | {] ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ནོ། །གལ་ཏེ་སྨོན་པ་ནི་ཡིད་སྨོན་ཙམ་ཡིན་པས་ཆོ་ག་མི་དགོས་ལ། ཆོ་ག་བྱས་ན་ནི་
སྡོམ་པར་འགྱུར་རོ་ཞེ་ན། སྤྱོད་པ་ལ་ཞུགས་པ་ཁྱོད་ཉོན་ཅིག་ཇི་ལྟར་ཉན་ཐོས་ཀྱི་ཐེག་པ་ལ་
སྤོང་བའི་འདུ་བྱེད་སེམས་དཔའ་ཆོ་ག་ལ་མི་ལྟོས་པའང་ཆོ་གས་ལེན་པ་བཞིན་འདིར་ཡང་
ཡིན་ནོ། །དེ་བྱས་ཀྱང་ནི་སྡོམ་པར་ནི་མི་འགྱུར་ཏེ་བསླབ་པ་ལ་སློབ་པར་ཁས་མ་བླངས་པའི་
ཕྱིར་རོ། །དེའི་ཕྱིར་སྨོན་པ་ནི་མངོན་དུ་བྱས་པའི་ཚེ་ཁོ་ན་བསོད་ནམས་འབྱུང་བ་བསོད་
ནམས་རྒྱུན་ཆགས་མེད་པར་བཤད་ལ། འཇུག་པ་ནི་དམ་བཅས་པའི་མཐུས་གཉིད་ལོག་པ་
ལ་སོགས་པ་མངོན་དུ་མ་བྱས་པའི་ཚེ་ནའང་བསོད་ནམས་འཕེལ་བས་དེ་རྒྱུན་ཆགས་པར་
བཤད་དོ། །རྗེས་ཀྱི་བྱ་བ་ལ་བསླབ་བྱ་དང་། ཉམས་ན་ཕྱིར་བཅོས་གཉིས་ལས་དང་པོ་ལ་
སྨོན་པའི་བསླབ་བྱ་ནི་དཔལ་དབྱིག་གིས་ཞུས་པ་ལས་ལས་དང་པོ་པའི་བྱང་ཆུབ་སེམས་
དཔས་དཀོན་མཆོག་མཆོད་པ་དང༌། སྐྱབས་འགྲོ་དང༌། འཇིག་རྟེན་ཐམས་ཅད་དཀོན་
མཆོག་གིས་མི་གཏོང་བར་གསོལ་བ་གདབ་པ་དང་། སེམས་ཅན་ངན་འགྲོ་ནས་གདོན་པ་ལ་
སོགས་པའི་ཡི་དམ་བྱའོ།། དེས་བསླབ་པ་སྣ་གཅིག་ཙམ་ཀྱང་སྤྱོད་མི་ནུས་ན་རིག་པ་ལ་མ་
ཞེན་པ་དང་། དྲག་པོ་མ་ཡིན་པའི་སེམས་དང་། མི་དགའ་བཞིན་དང་། བཤུང་བ་དང་། སྨད་
པ་དང༌། བཤགས་པ་ལ་སོགས་པ་བྱས་ཤིང་སྤྱད་དོ་ཞེས་བཤད་དོ། འོད་བསྲུང་གིས་ཞུས་
པ་ལས་བླ་མ་དང་སྦྱིན་གནས་དང་། མཆོད་འོས་བསླུ་བ་དང་། གཞན་འགྱོད་པའི་གནས་མ་
ཡིན་པ་ལ་འགྱོད་པ་བསྐྱེད་པ་དང༌། སེམས་བསྐྱེད་པའི་གང་ཟག་ལ་ཞེ་སྡང་གིས་ཚིགས་སུ་
བཅད་པ་མ་ཡིན་པ་བརྗོད་པ་དང༌། སེམས་ཅན་ལ་གཡོ་སྒྱུས་སྤྱོད་པ་བཞི་སྤང་བར་བྱའོ། །
ཞེས་གསུངས་སོ། །སྤྱན་རས་གཟིགས་ཀྱིས་ཞུས་པ་ལས། སེམས་བསྐྱེད་མ་ཐག་པས་ཆོས་
བདུན་ལ་བསླབ་པར་བྱ་སྟེ། གང་ཞེ་ན། རྣམ་རྟོག་གིས་ཀྱང་འདོད་པ་མི་བསྟེན་པ་དང༌། རྨི་
ལམ་དུའང་མི་དགེ་བའི་བཤེས་གཉེན་མི་བསྟེན་པ་དང་། ཡོངས་སུ་འཛིན་པ་མི་བྱ་བ་དང་།
- 1 []
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། /༩
ཐབས་ཤེས་རབ་དང་ལྡན་པས་ང་རྒྱལ་དང་ངར་འཛིན་མི་བྱ་བ་དང་། མཐའ་དང་བྲལ་བའི་
སྟོང་ཉིད་བསྒོམ་པ་དང༌། འཁོར་བ་ལ་མི་དགའ་བར་བྱ་བ་དང༌། རྒྱུ་འབྲས་ལ་སྐུར་བ་མི་
གདབ་བོ་ཞེས་གསུངས་སོ། །འཇུག་པའི་བསླབ་བྱ་ནི་ནམ་མཁའི་སྙིང་པོའི་མདོ་ལས་བཤད་
པའི་ལྟུང་བ་རྣམས་སྤོང་བ་སྟེ་བསླབ་བཏུས་སུ་ཤེས་པར་བྱའོ། །ཡང་ན་སྡོམ་པ་ཉི་ཤུ་པ་ལས།
རྙེད་དང་བཀུར་སྟི་ཆགས་པ་ཡིས། །བདག་བསྟོད་གཞན་ལ་སྨོད་པ་དང༌། །སྡུག་བསྔལ་
མགོན་མེད་གྱུར་པ་ལ། །སེར་སྣས་ཆོས་ནོར་མི་སྟེར་དང་། །གཞན་གྱིས་བཤགས་ཀྱང་མི་
ཉན་པར། ཁྲོས་ནས་གཞན་ལ་ཚིག་པ་དང༌། །ཐེག་པ་ཆེན་པོ་སློང་བྱེད་ཅིང་། །དམ་ཆོས་
འདྲར་སྣང་སྟོན་པའོ་ཞེས་པའི་རྩ་ལྟུང་བཞི་དང་། དཀོན་མཆོག་གསུམ་ལ་གསུམ་མི་མཆོད་
ཅེས་པ་ལ་སོགས་ཉེས་བྱས་བཞི་བཅུ་རྩ་ལྔ་བསྲུང་བ་ལ་བསླབ་བོ། །ཡུམ་ལས་ཕ་རོལ་ཏུ་
ཕྱིན་པ་དྲུག་ལ་སློབ་པར་གསུངས་སོ། །ཐུན་མོང་གི་བསླབ་བྱ་ལ་བསམ་སྦྱོར་གཉིས་ཀ་
བཟང་པོ་ནི་ལྟུང་མེད་ཁོ་ན་ཡིན་ལ། དེ་གཉིས་ཀ་ངན་པ་ནི་ལྟུང་བ་ཁོ་ན་ཡིན་ནོ། །བསམ་པ་
བཟང་ལ་སྦྱོར་བ་རྩུབ་པ་ནི་ལྟུང་བའི་གཟུགས་བརྙན་ཡིན་ལ། བསམ་པ་ངན་ལ་སྦྱོར་བ་
བཟང་པོ་ནི་ལྟུང་བ་མེད་པའི་གཟུགས་བརྙན་ནོ། །འདི་དང་འགལ་བའི་ཉན་ཐོས་ཀྱི་ལྟུང་བ་
རྣམས་ནི་ལྟུང་བའི་གཟུགས་བརྙན་ཡིན་ཏེ། ཆེན་པོའི་ངོར་ཆུང་ངུ་གཏང་བར་གསུངས་པའི་
ཕྱིར་རོ། །དེས་ན་སྡོམ་པ་གསུམ་གཅིག་པ་དང་གནས་གྱུར་ནི་མ་ཡིན་ཏེ་གོང་མ་གཏང་བས་
འོག་མ་མེད་པར་འགྱུར་བའི་ཕྱིར་དང༌། གོང་མ་བླངས་པས་འོག་མ་བཏང་ན་དེའི་གཏོང་རྒྱུ་
དང༌། མ་བཏང་ན་གནས་མ་གྱུར་པར་ཐལ་བའི་ཕྱིར་རོ། །དེས་ན་གསུམ་ག་ཐ་དད་དོ། །
ཡང་བསླབ་བཏུས་ལས་ལས་དང་པོ་པས་སྒྲུབ་པར་མི་ནུས་པ་ལ་ལྟུང་བ་གང་ཡང་མེད་པ་
དང༌། བསླབ་པ་སྣ་གཅིག་བསྲུང་བ་ཙམ་ཡང་གསུངས་ལ། སངས་རྒྱས་སྨན་གྱི་བླའི་མདོ་
ལས་ལོ་དང་ཟླ་བ་ལ་སོགས་པ་དུས་ཉི་ཚེ་བའི་བསླབ་པའང་བཤད་དོ།། ཡུམ་ལས་གལ་ཏེ་
- 1
]
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་ཆུབ་སེམས་དཔའ་འདོད་ཡོན་ལྔ་སྤྱོད་ཀྱང་། །སངས་རྒྱས་ཆོས་དང་འཕགས་པའི་དགེ་
འདུན་སྐྱབས་སོང་སྟེ། །སངས་རྒྱས་བསྒྲུབ་བྱ་སྙམ་དུ་ཀུན་མཁྱེན་ཡིད་བྱེད་ན། །མཁས་པ་
ཚུལ་ཁྲིམས་ཕ་རོལ་ཕྱིན་གནས་རིག་པར་བྱ་ཞེས་བཤད་དོ། །སྡོམ་པ་ཉི་ཤུ་པ་ལས་གཞན་
རྣམས་དང་ནི་བདག་ལའང་རུང༌། །སྡུག་བསྔལ་ཡིན་ཡང་གང་ཕན་དང་།། ཕན་དང་བདེ་བ་
རྣམས་བྱ་སྟེ། །བདེ་ཡང་མི་ཕན་མི་བྱའོ། །ཞེས་གསུངས་སོ། །ལམ་སོན་གྱི་འགྲེལ་པ་ལས་
ཐེག་ཆེན་ལ་གོམས་པ་ཆུང་འབྲིང་ཆེ་གསུམ་གྱི་དབང་དུ་བྱས་ནས་བསླབ་པ་སྣ་གཅིག་ཙམ་
བསྲུང་བ་དང༌། གཏང་བསྲུང་དག་སྤེལ་གྱི་ཆོས་བཞི་སུམ་ཅུ་གཉིས་དང་རྒྱས་སྲས་རྣམས་ཀྱི་
མི་སློབ་པའི། །དངོས་དེ་གང་ཡང་ཡོད་མ་ཡིན་ཞེས་རིམ་པ་གསུམ་དུ་སློབ་དཔོན་ཞི་བ་ལྷས་
མཛད་དོ་ཞེས་བཤད་དོ། །གཉིས་པ་ནི་བྱང་ཆུབ་ལ་འདོད་པ་ལོག་པ་དང་རྩ་ལྟུང་བྱུང་བ་ལ་
སོགས་པས་སེམས་གཉིས་པོ་ཉམས་ན་ནི་ནམ་མཁའི་སྙིང་པོའི་མདོ་ལས་ནམ་མཁའི་སྙིང་
པོའི་མདུན་དུ་བཤགས་པ་བྱས་ནས་ལྟུང་བའི་ལྷག་མ་ཕུང་པོ་གསུམ་པ་བདེན་པ་ལ་སོགས་
པས་སྦྱོང་བར་བཤད་ལ། སྡོམ་པ་ཉི་ཤུ་པ་ལས། སྡོམ་པ་སླར་ཡང་བླང་བར་བྱ། །ཟག་པ་
འབྲིང་ནི་གསུམ་ལ་བཤགས། །གཅིག་གི་མདུན་དུ་ལྷག་མ་རྣམས། །ཉོན་མོངས་མི་མོངས་
བདག་སེམས་བཞིན་ཞེས་བཤད་དོ། །
གཞུང་གི་དོན་ལ་མཚན་ཉིད་དངོས་དང༌། དེ་རྒོལ་ལན་གྱིས་གཏན་ལ་དབབ་
པ་གཉིས་ལས། དང་པོ་ལ་སེམས་བསྐྱེད་པ་ནི་གཞན་དོན་ཕྱིར་ཞེས་པས་ནི་རང་དོན་དུ་བྱང་
ཆུབ་འདོད་པ་སེམས་བསྐྱེད་ཡིན་པ་སེལ་ཏེ་དེ་ནི་རང་སངས་རྒྱས་ཀྱི་སེམས་བསྐྱེད་ཡིན་པའི་
ཕྱིར་རོ། །འགྲེལ་པ་ལས་རང་ཉིད་སངས་རྒྱས་སུ་གྲུབ་ནས་དེ་ནས་གཞན་གྱི་དོན་བྱའོ་སྙམ་
པ་སེམས་བསྐྱེད་ཀྱི་རྣམ་པར་བསྟན་པ་འདིས་ནི་ཁ་ཅིག་མཉན་པ་ལྟ་བུ་དང་ཕྱུགས་རྫི་ལྟ་
བུའི་སེམས་བསྐྱེད་ཀྱི་རྣམ་པ་ཡོད་དེ་ཞེས་ཟེར་བ་དེའང་བསལ་ཏེ། འདི་ལྟར་དེ་དག་གིས་ནི་
- } {)
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། (༩
མི་སྲིད་པའི་དོན་དམ་བཅས་པ་དང་བློ་ལོག་ཤེས་སུ་འགྱུར་ཏེ་སེམས་ཅན་ཐམས་ཅད་རང་
དང་དུས་གཅིག་ཏུ་སངས་རྒྱས་པའམ་རང་གི་སྔོན་ལ་སངས་རྒྱས་པ་མི་སྲིད་པའི་ཕྱིར་རོ།།
སེམས་ཅན་ཐམས་ཅད་སངས་རྒྱས་ནས་རང་ཉིད་སངས་རྒྱས་པ་ལ་དགོས་པའང་མེད་དེ་སྐྲ་
བྲེགས་ནས་ཚེས་གྲངས་རྟོག་པ་བཞིན་ནོ། །དེའི་ཕྱིར་རྒྱལ་པོ་ལྟ་བུའི་སེམས་བསྐྱེད་ཀྱི་རྣམ་
པ་ནི་གཞུང་འདིའི་དོན་ཡིན་ནོ། །སྐལ་བ་ཇི་ལྟ་བ་བཞིན་དུ་ཞེས་པ་ནི་སེམས་ཅན་གང་ལ་
མཐོ་རིས་དང་ཐར་པ་གསུམ་གང་གི་སྐལ་བ་འདུག་པ་དེ་ནི་དེ་ལ་འགོད་པ་ཡིན་གྱི་ཐམས་
ཅད་སངས་རྒྱས་ཀྱི་ས་ལ་ནི་སངས་རྒྱས་གང་གིས་ཀྱང་འགོད་མི་ནུས་སོ། །སྒོ་གསུམ་གྱིས་
འབད་པར་བྱའོ་ཞེས་བྱ་བ་ནི་སློབ་པའི་སེམས་ཀྱི་འཛིན་སྟངས་བརྗོད་པ་ཡིན་ཏེ་སངས་རྒྱས་
ཀྱི་ས་ནི་འབད་མེད་ལྷུན་གྲུབ་ཡིན་ཏེ་ཐམས་ཅད་མཁྱེན་པ་གྲུབ་པར་བསྟོད་པ་ལས་དགེ་
མཐར་ཕྱིན་པ་ཁྱོད་ལ་ནི། །སྦྱོར་བྱུང་དགེ་བ་འགའ་མི་མངའ། །ཁྱོད་ནི་གང་ཞིག་བཞེད་ན་
ཡང༌། །བཞེད་པ་ཙམ་ལ་རག་ལས་སོ་ཞེས་བཤད་པའི་ཕྱིར་རོ། །སེམས་དེ་ལྟ་བུའི་རྣམ་པ་
ཅན་དུ་བསྐྱེད་པ་དེ་ནི་རྩ་བ་ལས་གཞན་གྱི་དོན་དུ་ཡང་དག་པར་རྫོགས་པའི་བྱང་ཆུབ་འདོད་
ཅེས་གསུངས་པ་དེའི་འཛིན་སྟངས་ཀྱི་མཚན་ཉིད་ཡིན་ནོ། །སྨོན་པ་དང་འཇུག་པ་ནི་བཤད་
ཟིན་ཏོ། །གཉིས་པ་ལ་རྒོལ་བ་ནི་ཡང་དག་པར་རྫོགས་པའི་བྱང་ཆུབ་འདོད་པ་ཉིད་དེ་ཞེས་
སྦྱར་བ་ནི་ཆོས་ཅན། ཇི་ལྟར་ན་སེམས་བསྐྱེད་པ་ཡིན་ཏེ་མ་ཡིན་པར་འགྱུར་ཞེས་པ་ནི་ཐལ་
བའི་དམ་བཅའ་ཡིན་ཏེ་ཇི་ལྟར་ཞེས་པ་ནི་དགག་ཚིག་ཡིན་པའི་ཕྱིར་རོ། །ཅིའི་ཕྱིར་ཞེ་ན།
འདོད་པ་དེ་ནི་འདོད་པའི་ཡུལ་མ་འོངས་པ་དེ་ཐོབ་པར་དོན་དུ་གཉེར་བའི་མདུན་པ་སེམས་
ལས་བྱུང་པ་ཡིན་པའི་ཕྱིར་རོ། །དགེ་བའི་ཆོས་ནི་འདུན་པའི་ཡུལ་ཏེ་གཞན་དོན་དང་བྱང་
ཆུབ་ནི་དགེ་བའི་ཆོས་ཡིན་པའི་ཕྱིར་རོ། །ཁྱབ་པ་མ་གྲུབ་བོ་ཞེ་ན། སེམས་བསྐྱེད་པ་ནི་ཞེས་
སྨོས་ཏེ་གཞན་དོན་ནི་མཐོ་རིས་དང་ཐར་པ་ཡིན་ལ། བྱང་ཆུབ་ནི་ཐར་པ་ཁོ་ན་ཡིན་ཏེ་ཡུལ་དེ་
t51
- ， [
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ནི། ངན་སོང་དང་འཁོར་བ་ལས་ཁྱད་པར་དུ་འཕགས་པ་ཡིན་ནོ། །སེམས་བསྐྱེད་པ་
ནི་སེམས་ཡུལ་དེ་ལྟ་བུ་སྣང་བ་ཅན་ཡིན་པས་འཛིན་སྟངས་འགལ་ལ་འགལ་བའང་གཅིག་
ཡིན་ན་ཧ་ཅང་ཐལ་བའི་ཕྱིར་རོ་ཞེ་ན། ཞེས་པའོ། །ལན་ནི་རྒོལ་བ་ཇི་ལྟར་བཀོད་པ་ལྟར་
བདེན་མོད་ཀྱི་འོན་ཀྱང་འདིར་ཉེས་པ་མེད་དོ་ཞེས་སྦྲེལ་ལོ། །རྒོལ་བ་བདེན་ལ་ཉེས་པ་མེད་
དེ་གང་ལས་ཞེ་ན། སྒྲོ་ཉེ་བར་བཏགས་པ་ལ་བརྟེན་པ་ཡིན་པས་སོ། །འདིར་གཞན་དུ་སྒོ་
འདོགས་པ་ལ་རྒྱུ་མཚན་དང་དགོས་པ་དང་དངོས་ལ་གནོད་བྱེད་གསུམ་དགོས་པ་ནི་འདིར་
ཁ་ཅིག་སེམས་བསྐྱེད་ཀྱི་འདུན་པ་ལ་བཏགས་སོ། །ཟེར་བ་ནི་འགྲེལ་པའི་དོན་དུ་མི་རུང་ངོ་།།
དེས་ན་སེམས་བསྐྱེད་ལ་འདོད་པར་སྒྲོ་བཏགས་པ་ཡིན་ལ། རྒྱུ་འདོད་པར་འབྲས་བུ་སེམས་
བསྐྱེད་སྒྲོ་བཏགས་ནས་རྩ་བར་བརྟན་པའི་རྒྱུ་མཚན་ནི་རྒྱུ་འབྲས་ཀྱི་འབྲེལ་བ་ཡོད་པའི་ཕྱིར་
ཏེ་ཉི་མའི་འོད་ཤར་བ་ལ་ཉི་མ་ཤར་ཞེས་བརྗོད་པ་བཞིན་ནོ། །རྒྱུ་འབྲས་ཇི་ལྟར་ཡིན་པ་ནི་
བྱང་ཆུབ་དོན་དུ་གཉེར་བ་ཡོད་ན་བྱང་ཆུབ་ཀྱི་སེམས་བསྐྱེད་པ་སྐྱེ་བས་སོ། །ཅི་འདྲ་བའི་དོན་
དུ་གཉེར་བ་ཞེ་ན། དགེ་བའི་ཆོས་ལ་འདུན་པའི་མཚན་ཉིད་ཅན་ཞེས་སྦྱར་ཏེ་བྱང་ཆུབ་ཉིད་
དགེ་བའི་ཆོས་ཡིན་ནོ། །དགོས་པ་ནི་དེ་ལྟར་དོན་དུ་གཉེར་བའི་བྱང་ཆུབ་སེམས་དཔའ་དེ་ལ་
སེམས་བསྐྱེད་ཡོད་པར་བསྟན་པས་འདུན་པ་ཡོད་པར་གོ་ལ། འདུན་པ་བརྩོན་འགྲུས་རྩོམ་
པའི་ལས་ཅན་ཡིན་པས་དེ་ལས་དགེ་བའི་ཆོས་ཐམས་ཅད་འཕེལ་བར་འགྱུར་བའི་ཕྱིར་རོ།།
དངོས་ལ་གནོད་བྱེད་ནི་འདོད་པ་དངོས་ཡིན་ན་སེམས་བསྐྱེད་པ་མ་ཡིན་པར་ཐལ་བ་ཡིན་ནོ།།
ལན་གཉིས་པ་ནི་རྣམ་པ་གཅིག་ཏུ་ན་ཞེས་པ་སྟེ་སྤྱིར་སྨོན་ལམ་ནི་གང་སྨོན་པའི་ཡུལ་དེ་དོན་
དུ་གཉེར་བ་ཡིན་པ་ན་བྱང་ཆུབ་སེམས་དཔའི་སྨོན་ལམ་ནི་བྱང་ཆུབ་འདོད་པ་ཉིད་ཡིན་ཏེ་
བརྟན་པ་རྣམས་ཀྱི་སྨོན་ལམ་ནི། །སེམས་པ་འདུན་དང་བཅས་པ་ཡིན་ཞེས་འབྱུང་བའི་ཕྱིར་
རོ༑ ༑དེ་གཉིས་ལྷན་ཅིག་སྤྱོད་པ་ནི་ཤིང་དང་ཡལ་གའམ་ཆུ་དང་ཆུ་བུར་ལྟར་གནས་པ་ཡིན་
- 1 j 6



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩ །
ནོ༑ ༑དེས་ན་ལྷན་ཅིག་སྤྱོད་པའི་བསྒྲེས་ལྷན་ཅིག་སྤྱོད་པ་ལ་བཏགས་ནས་བསྟན་པ་ནི་
གྲོགས་ཀྱིས་གྲོགས་ཅན་མི་སྤོང་བར་སྐྱེའོ་ཞེས་ཤེས་པར་བྱ་བའི་ཕྱིར་ཡིན་ནོ། །འདིར་རྒོལ་
བ་དང་ལན་ནི་སེམས་དང་སེམས་བྱུང་རྫས་ཐ་དད་པ་ཁོ་ནར་བསམས་ནས་བྱས་པ་ཡིན་ཏེ་
རྫས་གཅིག་ལ་ནི་འགལ་བ་མེད་པའི་ཕྱིར་རོ། ། །
དམིགས་པ་བཤད་པ་ལ་དམིགས་པའི་དོན་ལུང་གིས་བཤད་པ་དང་། ལུང་
གཞན་མི་འགོད་པའི་རྒྱུ་མཚན་གཉིས་ལས། དང་པོ་ནི་ཡང་གང་ཞེས་པ་སྟེ་དྲི་བས་ལན་
འདྲེན་པའི་མཚམས་སྦྱོར་ཡིན་ནོ། །ཡང་ནི་སེམས་བསྐྱེད་ལས་བརྩམས་ནས་ཡང་སྨྲ་བས་
ཟློས་པའི་སྒྲ་སྦྱར་བ་ཡིན་ནོ། །གང་ནི་དྲི་བའི་སྒྲ་སྟེ་དེས་ན་གང་ཞིག་འདོད་པས་ཡུལ་དུ་བྱས་
པའི་བདག་ཉིད་ཀྱི་བྱང་ཆུབ་དེ་ནི་གང་ཡིན། གང་གི་དོན་དུ་སེམས་བསྐྱེད་པའི་གཞན་གྱི་
དོན་ནི་གང་ཡིན་ཞེས་ཚིག་རྣམ་པར་ཕྱེ་ལ་སྦྱར་རོ། །དེ་དང་དེ་ནི་ཞེས་པ་ལ་སློབ་དཔོན་
རིགས་ཀྱི་བྱིན་པ་དཀོན་མཆོག་རྣམ་བདུན་གྱི་མདོ་བཞིན་དུ་ཞེས་འཆད་པ་ནི་ཅིའང་མ་ཡིན་
ཏེ་དེ་ལྟ་བུའི་མདོ་ཉིད་མི་སྣང་བའི་ཕྱིར་དང་། བརྒྱད་སྟོང་པའི་འགྲེལ་པ་ལས་འཕགས་པ་
སྟོང་ཕྲག་ཉི་ཤུ་ལྔ་པའི་མདོ་ཇི་ལྟ་བ་བཞིན་དུ་བརྗོད་པར་བྱའོ། །ཞེས་བཤད་པ་དང་འགལ་
བའི་ཡང་ཕྱིར་རོ། །དེས་ན་དྲི་བ་དེ་དང་དེ་ལ་ལན་ནི་མདོ་བཞིན་དུ་བརྗོད་ཅིང་ཤེས་པར་བྱ་
ལ་མདོ་ལས་ནི་བསྡུས་པ་དང་རྒྱས་པའི་སྒོ་ནས་གསུངས་སོ་ཞེས་སྦྱར་རོ། །དེ་ལ་བྱང་ཆུབ་
མདོར་བསྟན་པ་ནི་ཡུམ་བར་མ་ལས་ཤཱ་རིའི་བུ་འདི་ལ་བྱང་ཆུབ་སེམས་དཔའ་སེམས་དཔའ་
ཆེན་པོ་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་འཚང་རྒྱ་བར་འདོད་
པས་ཡུམ་ལ་བརྩོན་པར་བྱའོ་ཞེས་གསུངས་སོ། །དེ་རྒྱས་པར་བཤད་པ་ནི་ཤཱ་རིའི་བུ་འདི་ལ་
བྱང་ཆུབ་སེམས་དཔའ་ཆེན་པོ་མི་གནས་པའི་ཚུལ་གྱིས་ཡུམ་ལ་གནས་ཏེ་སྦྱིན་པ་དང་སྦྱིན་
པར་བྱ་བ་དང་ལེན་པ་པོ་མི་དམིགས་པའི་ཕྱིར་ཡོངས་སུ་བཏང་བ་མེད་པའི་ཚུལ་གྱིས་སྦྱིན་
- 1 []
,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱའོ་ཞེས་བྱ་བ་ལ་སོགས་པ་གསུངས་སོ། །དེ་
དག་གིས་བྱང་ཆུབ་བསྟན་པ་ནི་བྱང་ཆུབ་ནི་ཕ་རོལ་ཏུ་ཕྱིན་པ་དྲུག་ནི་མཐར་ཐུག་ཡིན་པའི་
ཕྱིར་ཏེ་ཇི་སྐད་དུ་ཡུམ་ལས་བྱང་ཆུབ་ཅེས་བྱར་དྲུག་པོ་འདི་ཀུན་རོ་གཅིག་འགྱུར་ཞེས་
གསུངས་སོ། །གཞན་དོན་བསྡུས་ཏེ་བསྟན་པ་ནི་བྱང་ཆུབ་སེམས་དཔའ་ཆེན་པོ་ཕྱོགས་བཅུ་
རེ་རེ་ཞིང་གངྒའི་ཀླུང་གི་བྱེ་མ་སྙེད་ཀྱི་འཇིག་རྟེན་གྱི་ཁམས་ན་སེམས་ཅན་གང་དག་ཡོད་པ་
དེ་དག་ཐམས་ཅད་ཕུང་པོ་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་མྱ་ངན་ལས་
འདའ་བར་འདོད་པས་ཡུམ་ལ་བསླབ་པར་བྱའོ་ཞེས་གསུངས་སོ། །དེ་རྒྱས་པར་བསྟན་པ་ནི་
སེམས་ཅན་སེར་སྣར་ཅན་རྣམས་སྦྱིན་པ་ལ་དགོད་པར་འདོད་པ་དང་། ཚུལ་ཁྲིམས་འཆལ་
བ་རྣམས་ཚུལ་ཁྲིམས་ལ་རབ་ཏུ་དགོད་པར་འདོད་པའི་བྱང་ཆུབ་སེམས་དཔའ་ཆེན་པོས་
ཡུམ་ལ་བསླབ་པར་བྱའོ། །ཞེས་གང་གསུངས་པ་ཡིན་ཏེ། བསྡུས་པ་དང་རྒྱས་པའི་དོན་ནི་མ་
ཕྱེ་བ་དང་ཕྱེ་བ་ལས་ཡིན་ལ། ཡུམ་ལ་ནི་སེམས་བསྐྱེད་པའི་ཡུམ་ལ་ཞེས་སྐབས་ཀྱི་སྟོབས་
ཀྱིས་སྦྱར་ཏེ་གདམས་ངག་ལ་སོགས་པ་ལའང་དེ་བཞིན་དུ་ཤེས་པར་བྱའོ། །དེ་རྣམ་པར་
འགྲེལ་པ་ན་རྒྱལ་བའི་ཡུམ་རྣམ་པ་གསུམ་ཆར་ལས་ཀྱང་བྱང་ཆུབ་དང་གཞན་གྱི་དོན་བསྟན་
ཏེ་ཞེས་སྦྲེལ་ལོ། །གལ་ཏེ་བརྒྱད་སྟོང་པ་ལས་མ་བསྟན་ནོ་ཞེ་ན། དེ་ལས་ནི་བྱང་ཆུབ་སེམས་
དཔའི་སྒྲས་མདོ་གཉིས་པོའི་དོན་དང་མི་འགལ་བར་བསྟན་པ་ཡིན་ཏེ། སློབ་དཔོན་ཕྱོགས་
ཀྱི་གླང་པོས་དེ་ལྟར་ཇི་སྐད་བཤད་དོན་གྱིས། །བརྒྱད་སྟོང་འདིར་དོན་མ་ཚང་མེད། །འདིར་
གཞུང་བསྡུས་པ་ཡིན་འདོད་དེ། །དོན་ནི་ཇི་སྐད་བརྗོད་ཉིད་དོ་ཞེས་བཤད་པའི་ཕྱིར་རོ།།
ཡུམ་རྣམ་པ་གཉིས་ལས་ནི་རབ་ཏུ་སྟོན་པ་ལྷུར་བྱེད་པའི་ངག་གིས་བསྡུས་པ་དང་རྒྱས་པའི་
སྒོ་ནས་དངོས་སུ་བསྟན་ནོ། །ཅི་འདྲ་བའི་ངག་གིས་ཞེ་ན། ཤེས་རབ་ཀྱི་ཕ་རོལ་ཏུ་ཕྱིན་པ་ལ་
སོགས་པ་སྔར་དྲངས་པའི་མདོ་ཉིད་དོ། །འདིར་སྔོན་གྱི་སློབ་དཔོན་ཁ་ཅིག་ན་རེ་བསྡུས་དང་
- 10 3 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། /fe
རྒྱས་པའི་སྒོ་ནས་བརྗོད་པ་ནི་གཞན་དོན་ཁོ་ན་ལ་སྦྱར་ཏེ། འགྲེལ་པ་ན་བྱང་ཆུབ་མདོར་
བསྟན་གྱི་མདོ་མེད་པའི་ཕྱིར་རོ་ཞེས་ཟེར་རོ། །གང་གི་ཕྱིར་མདོ་དེ་དག་གི་གཞན་དོན་དང་།
བྱང་ཆུབ་བསྟན་པ་ཡིན་པ་དེ་ལྟར་ན་སྟེ་དེའི་ཕྱིར་སེམས་བསྐྱེད་པ་ནི་གཞན་གྱི་དོན་དུ་བྱང་
ཆུབ་འདོད་པའི་བདག་ཉིད་ཡིན་པར་ཤེས་པར་བྱ་སྟེ་གཞན་དུ་ན་གཞན་དོན་དང་བྱང་ཆུབ་
སྨོས་པ་དོན་མེད་པའི་ཕྱིར་རོ། །
གཉིས་པ་ནི་གལ་ཏེ་གཞུང་གཞན་རྣམས་ཀྱང་མདོ་དང་མི་སྦྱོར་བ་གང་ལས་
ཞེ་ན། གཙུག་ལག་གི་གཞུང་ཞེས་སྨོས་ཏེ་དེ་དང་གསུང་རབ་དང་བཀའ་དང་ལུང་ནི་རྣམ་
གྲངས་ཡིན་ལ་འདིར་ནི་རྒྱས་འབྲིང་གསུམ་མོ། །སྐབས་ནི་སྐབས་ཆེན་པོ་བརྒྱད་སྐབས་ཕྲན་
བདུན་ཅུ་སྟེ་དེའི་དོན་ནི་མངོན་རྟོགས་བརྒྱད་དང་དོན་བདུན་ཅུའོ། །དེ་སྟོན་པ་ལྷུར་ལེན་པ་ནི་
འཆད་པ་གཙོར་བྱེད་པའོ། །ཐམས་ཅད་ནི་རྒྱས་འབྲིང་གསུམ་མོ། །གསུངས་པ་ནི་སེམས་
བསྐྱེད་ནས་ཕྲིན་ལས་ཀྱི་བར་རོ། །མདོ་དེ་དག་ཐམས་ཅད་འགྲེལ་པ་འདིའི་སྐབས་དེ་དང་
དེར་མ་བྲིས་པ་ནི་ཚིག་མངས་ཀྱིས་དོགས་པའི་ཕྱིར་ཏེ་གོ་བར་སླ་ཕྱིར་ཞེས་གང་འཆད་པ་
ཡིན་ནོ། །ཡང་གཙུག་ལག་གི་གཞུང་ནི་འཕགས་པ་སངས་རྒྱས་ཀྱི་སའི་མདོ་ལ་སོགས་པ་
སྐབས་ཀྱི་དོན་དང་བྱང་ཆུབ་སྟོན་པ་རྣམས་སོ། །ཐམས་ཅད་ལས་ནི་མདོ་དང༌། བསྟན་
བཅོས་དེ་དང་དེ་ལས་སོ། །དེས་ན་ཐེག་པ་ཆེན་པོའི་མདོ་དང་བསྟན་བཅོས་དུ་མ་ཞིག་དང་
འདི་སྦྱར་དུ་རུང་མོད་ཀྱི་མ་བྲིས་ཞེས་བྱ་བའི་དོན་ཏེ། དེ་ལྟར་བཤད་ན་རྒྱལ་བའི་ཡུམ་རྣམ་པ་
གསུམ་ཆར་ལས་ཀྱང་ཞེས་པའི་བསྡུ་བ་དེ་འགྲིག་པར་འགྱུར་རོ། །
དབྱེ་བ་ལ་དོན་དངོས་དང་། ས་མཚམས་བསྟན་པ་གཉིས་ལས། དང་པོ་ནི་དེ་
ལྟར་སེམས་བསྐྱེད་པ་དམིགས་པ་རང་གི་ངོ་བོ་དང་བཅས་པ་བརྗོད་ནས་ཞེས་པ་ནི་མས་ཀྱིས་
བསྡུད་པ་ཡིན་ནོ། །བར་སྐབས་ཀྱི་ཚིགས་སུ་བཅད་པའི་དོན་ནི་ཁ་ཅིག་ཏུ་ཅུང་ཟད་བསྟན་
- 1
༡
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་རྩ་བས་མ་ཕྱེ་བའི་དོན་སྟོན་པ་ལ་བརྗོད་ཅིང་། ལ་ལར་ནི་ཞར་ལ་འཕྲོས་པའི་རྒོལ་ལན་
ལ་སོགས་པ་ལ་བརྗོད་པ་ཡིན་ཏེ་གཉིས་ཀ་ལྟར་ནའང་བར་མ་སྐབས་སུ་འཕྲོས་པའི་ཚིགས་
བཅད་ཡིན་ནོ། །འདིར་ཁ་ཅིག་བསྟན་བཅོས་ཉིད་བཤད་ནས་དེ་མདོ་དང་སྦྱོར་བ་ནི་རིགས་
པ་མ་ཡིན་ཏེ་འདི་ལྟར་མདོ་རྣམས་ནི་བཤད་བྱ་རྩ་བ་དང༌། བསྟན་བཅོས་ནི་འཆད་བྱེད་
འགྲེལ་པ་ཡིན་པས་ན་རྩ་བ་ནི་འགྲེལ་པའི་འཆད་བྱེད་དུ་མི་རིགས་ཏེ་བཤད་བྱ་དང་འཆད་
བྱེད་ཕྱིན་ཅི་ལོག་ཏུ་འགྱུར་བའི་ཕྱིར་རོ། །དེའི་ཕྱིར་སྔོན་གྱི་སློབ་དཔོན་རྣམས་ཀྱིས་ཀྱང་དེ་
ལྟར་མ་མཛད་པ་ཡིན་ནོ། །དེས་ན་འདིར་མདོ་ལས་ཇི་ལྟར་གསུངས་པ་དང་དེ་རྒྱན་གྱིས་ཇི་
ལྟར་བསྡུས་པ་དང༌། དེ་སློབ་དཔོན་རྣམས་ཀྱིས་ཇི་ལྟར་བཤད་པའི་ཚུལ་གསུམ་གྱིས་ནི་རྒྱལ་
བའི་ཡུམ་ལེགས་པར་བཤད་པར་འགྱུར་བས་དེ་ཁོ་ན་བཞིན་བཤད་པར་བྱའོ། །དེ་ཡང་མདོ་
ནི་ཡུམ་བར་མ་ན་སེམས་བསྐྱེད་ཀྱི་མཚན་ཉིད་ནས་མྱ་ངན་ལས་འདས་པའི་ཕྲིན་ལས་ལ་
འགོད་པའི་བར་ལ་བརྒྱད་བརྒྱ་དང་བཞི་བཅུ་རྩ་གསུམ་ཡོད། དེ་དག་ཐམས་ཅད་འདིར་སྦྱར་
ན་གདུལ་བྱའི་བློ་འཁྲུགས་པས་ཇི་ཙམ་ཞིག་སྦྱར་ན་རྒྱན་གྱིས་ཡུམ་བསྡུས་པའི་ཚུལ་ཤེས་
པར་འགྱུར་བ་དེ་ཙམ་ཞིག་སྦྱར་རོ། །དེ་ལ་སེམས་བསྐྱེད་ནི་འཕགས་པ་བརྒྱད་སྟོང་པ་ལས་
རབ་འབྱོར་བྱང་ཆུབ་སེམས་དཔའ་ཆེན་པོ་རྣམས་ཀྱི་ཡུམ་ལས་བརྩམས་ཏེ་ཇི་ལྟར་བྱང་ཆུབ་
སེམས་དཔའ་སེམས་དཔའ་ཆེན་པོ་རྣམས་ཡུམ་ལས་ངེས་པར་འབྱུང་བ་དེ་བཞིན་དུ་ཁྱོད་
སྤོབས་པར་གྱིས་ཤིག་ཅེས་པས་གསུངས་ཤིང་ཡུམ་བར་མའི་བྱང་ཆུབ་མདོར་བསྟན་ནས་དེ་
བཞིན་གཤེགས་པའི་སྤྱོད་ལམ་བསྟན་པར་འདོད་པ་དང༌། གླང་པོ་ཆེའི་ལྟ་སྟངས་ཀྱིས་བལྟ་
བར་འདོད་པས་ཡུམ་ལ་བསླབ་པར་བྱའོ་ཞེས་གསུངས་པའི་བར་ཏེ་དེ་དག་འདིར་མངོན་
རྟོགས་ཀྱི་རིམ་པར་བསྡུད་པ་ནི་དེ་ཡང་ས་གསེར་ཟླ་བ་མེ་ཞེས་པ་ལ་སོགས་པའོ། །
དེ་འགྲེལ་པས་འཆད་པ་ན་མཚོན་བྱའི་དོན་དང༌། མཚོན་བྱེད་ཀྱི་དཔེ་དང་།
- ]
) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
དཔེ་དོན་གྱི་ཆོས་མཐུན་པ་གསུམ་དུ་གནས་པ་ནི་འདི་ལྟར་སྦྱར་ཏེ་གཞན་དོན་དང་བྱང་ཆུབ་
ལ་འདུན་པ་དང་ལྡན་པའི་སེམས་བསྐྱེད་ནི་གོ་རིམ་བཞིན་དུ་ས་ལྟ་བུ་ཡིན་ཏེ། ཆོས་དཀར་པོ་
ཐམས་ཅད་ཀྱི་གཞིའི་དངོས་པོ་བྱེད་པའི་ཕྱིར་ཏེ་མདོ་ནི་བྱང་ཆུབ་མདོར་བསྟན་དང་འདྲའོ།།
སེམས་ཅན་ཐམས་ཅད་ཕར་ཕྱིན་དྲུག་གི་ཕན་བདེ་དང་ལྡན་པར་འདོད་པ་ནི་བསམ་པའོ།།
དེ་དང་ལྡན་པ་ནི་གསེར་བཟང་པོ་ལན་དུ་མར་བཞུ་བ་ལྟ་བུ་ཡིན་ཏེ། དེ་ཁ་དོག་མི་འགྱུར་བ་
བཞིན་བསམ་པ་དེ་ཡང་བྱང་ཆུབ་ཀྱི་བར་དུ་མི་འགྱུར་བའི་ཕྱིར་རོ། །མདོ་ནི་བྱང་ཆུབ་རྒྱས་
བཤད་དང་འདྲའོ། །ལྷག་པའི་བསམ་པ་ནི་བརྒྱད་སྟོང་འགྲེལ་པ་ལས་ཡངས་ཤིང་རྒྱ་ཆེ་
དགའ་བ་དང༌། །དགོས་པ་ཆེ་ལ་བརྩོན་པ་དང་། །དགེ་བ་ལྷག་པའི་བསམ་པ་ནི། །དམ་པའི་
ལྷག་པའི་བསམ་པ་ཡིན་ཞེས་བཤད་དོ། །དེ་དང་ལྡན་པ་ནི་ཟླ་བ་ཚེས་པ་ལྟ་བུ་སྟེ། དེ་གོང་
ནས་གོང་དུ་འཕེལ་བ་བཞིན་དེ་ལས་དགེ་བའི་ཆོས་མཐའ་དག་རྒྱས་པར་འཕེལ་བར་འགྱུར་
བས་སོ། །ཡུམ་ལས་དེས་ཡུམ་ལ་གནས་ཏེ་བྱང་ཆུབ་ཀྱི་ཆོས་སུམ་ཅུ་རྩ་བདུན་དང༌། མི་
གཙང་བའི་འདུ་ཤེས་དགུ་དང༌། སྐྱེས་བུ་ཆེན་པོའི་རྣམ་རྟོག་བརྒྱད་བསྒོམ་པར་བྱའོ་ཞེས་བྱ་
བ་ལ་སོགས་པ་གསུངས་སོ། །སྦྱོར་བའི་ལམ་དང་ལྡན་པའི་ནི་མེ་ལྟ་བུ་ཡིན་ཏེ། ཐམས་ཅད་
མཁྱེན་པ་ཉིད་གསུམ་གྱི་སྒྲིབ་པའི་བུད་ཤིང་མངོན་དུ་རྒྱུ་བསྲེག་པའི་ཕྱིར་ཏེ་སྦྱོར་ལམ་གྱིས་
ནི་ཉོན་མོངས་པ་དང་རྣམ་པར་རྟོག་པའི་མགོ་གནོན་པའི་ཕྱིར་རོ། །ཡང་ན་བུད་ཤིང་གི་ཁྱད་
པར་གྱིས་མེ་བཞིན་དུ་བསྒོམས་བྱུང་གི་རྟོགས་པ་གོང་ནས་གོང་དུ་ཁྱད་པར་དུ་འགྲོ་བའི་ཕྱིར་
རོ་ཞེས་འཕགས་པ་རྣམ་གྲོལ་ཏེ་འཆད་དོ། །མདོ་ལས་ཐམས་ཅད་ཤེས་པ་ཉིད་ལ་ཤེས་པ་
དང་མཐོང་བས་བལྟས་ནས་འདའ་བར་འདོད་པས་ཡུམ་ལ་བསླབ་པར་བྱའོ་ཞེས་པ་ལ་
སོགས་པ་གསུངས་སོ། །སྦྱིན་པའི་ཕ་རོལ་ཏུ་ཕྱིན་པ་དང་ཞེས་དགུ་པོ་ཀུན་ལ་སྦྱར་ཏེ། དེ་
དང་ལྡན་པ་ནི་གཏེར་ཆེན་པོ་ལྟ་བུ་སྟེ་ལུས་དང་ལོངས་སྤྱོད་ལ་སོགས་པ་བྱིན་ནས་སེམས་
- 1
1
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀ
ཅན་ཐམས་ཅད་ཚིམ་པར་བྱེད་པའི་ཕྱིར་རོ། །ཚུལ་ཁྲིམས་དང་ལྡན་པ་ནི་རིན་པོ་ཆེའི་འབྱུང་
ཁུངས་གི་གནས་ལྟ་བུ་སྟེ་སྤྱན་དང་མངོན་ཤེས་ལ་སོགས་པའི་ཡོན་ཏན་རིན་པོ་ཆེའི་རྟེན་ཏེ་
གཞིའི་དངོས་པོ་བྱེད་པའི་ཕྱིར་རོ། །བཟོད་པ་དང་ལྡན་པ་ནི་རྒྱ་མཚོ་ཆེན་པོ་ལྟ་བུ་སྟེ་རྒྱ་མཚོ་
ཆེན་པོ་རླབས་ཀྱིས་གཏིང་མི་འཁྲུག་པ་བཞིན་སྡུག་བསྔལ་ལ་སོགས་པ་མི་འདོད་པ་ཐམས་
ཅད་ཐོག་ཏུ་བབ་པས་མི་འཁྲུགས་པའི་ཕྱིར་རོ། །བརྩོན་འགྲུས་དང་ལྡན་པ་ནི་རྡོ་རྗེ་རིན་པོ་ཆེ་
ལྟ་བུ་སྟེ་བྱང་ཆུབ་ལ་ཡིད་ཆེས་པ་བསྟན་པས་གཞན་གྱིས་མི་ཕྱེད་པའི་ཕྱིར་རོ། །བསམ་
གཏན་དང་ལྡན་པ་ནི་རིའི་རྒྱལ་པོ་ལྟ་བུ་སྟེ་གཟུགས་ལ་སོགས་པ་དམིགས་པའི་རྣམ་པར་
གཡེང་བས་མི་སྐྱོད་པའི་ཕྱིར་ཏེ་མདོ་སྡེའི་རྒྱན་ལས་ཕྱེ་མ་ལེབ་དང་འདབ་ཆགས་དང་། །རྒྱ་
མཚོ་དག་གིས་རི་རབ་ལྟར། །བརྟན་པ་གྲོགས་ངན་སྡུག་བསྔལ་དང༌། །ཟབ་མོ་ཐོས་པས་མི་
གཡོས་སོ་ཞེས་འབྱུང་བ་ཡིན་ནོ། །ཤེས་རབ་དང་ལྡན་པ་ནི་སྨན་བཟང་པོ་ལྟ་བུ་སྟེ་ཉོན་
མོངས་པ་དང་ཤེས་བྱའི་སྒྲིབ་པའི་ནད་རབ་ཏུ་ཞི་བའི་ཕྱིར་སྟེ། རྒྱུད་བླ་མ་ལས་གང་ཕྱིར་སྦྱིན་
པས་ལོངས་སྤྱོད་དག་ནི་སྒྲུབ་བྱེད་ཅིང་། ཁྲིམས་ཀྱིས་མཐོ་རིས་སྒོམ་པས་ཉོན་མོངས་སྤོང་
བྱེད་ལ། །ཤེས་རབ་ཉོན་མོངས་ཤེས་བྱ་ཀུན་སྤོང་དེའི་ཕྱིར། །འདི་མཆོག་ཉིད་དེ་དེའི་རྒྱུ་ནི་
ཐོས་པ་ཡིན་ཞེས་གསུངས་སོ། །དེ་ལྟར་ཕར་ཕྱིན་དྲུག་ལྡན་གྱི་སེམས་བསྐྱེད་དེ་ནི་མདོ་ལས་
སེམས་ཅན་སེར་སྣ་ཅན་དང་ཚུལ་ཁྲིམས་འཆལ་བ་དང་གནོད་སེམས་ཅན་དང་ལེ་ལོ་ཅན་
དང་སེམས་རྣམ་པར་གཡེང་བ་དང་ཤེས་རབ་འཆལ་བ་རྣམས་ཕ་རོལ་ཏུ་ཕྱིན་པ་དྲུག་ལ་
འཇོག་པར་འདོད་པ་དང་། ཉན་རང་གི་ཕ་རོལ་ཏུ་ཕྱིན་པ་དྲུག་ཟིལ་གྱིས་གནན་པར་འདོད་
པས་ཡུམ་ལ་བསླབ་པར་བྱའོ། །ཞེས་བྱ་བས་གསུངས་སོ། །གཞན་གྱི་དོན་བྱེད་པའི་ཐབས་
ལ་མཁས་པ་དང་ལྡན་པ་ནི་དགེ་བའི་བཤེས་གཉེན་ལྟ་བུ་སྟེ་གང་དུ་སྐྱེས་པའི་དུས་དང་།
གནས་སྐབས་ཐམས་ཅད་དུ་སེམས་ཅན་གྱི་དོན་མི་གཏོང་བའི་ཕྱིར་ཏེ་མདོ་ལས་སེམས་ཅན་
- 1 |
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
གྱི་དོན་དུ་ངན་སོང་གསུམ་གྱི་སྡུག་བསྔལ་བཟོད་པར་འདོད་པས་ཡུམ་ལ་བསླབ་པར་བྱའོ།།
ཞེས་གསུངས་སོ། །ཡིད་བཟང་པོ་སྣ་ཚོགས་ལ་སྨོན་ལམ་དང་ལྡན་པ་ནི་ཡིད་བཞིན་གྱི་ནོར་
བུ་སྟེ་ཇི་ལྟར་སྨོན་པའི་འབྲས་བུ་འགྲུབ་པའི་ཕྱིར་རོ། །མདོ་ལས་སངས་རྒྱས་ཀྱི་སྐུ་སྒྲུབ་པར་
འདོད་པ་དང་ཕྱོགས་བཅུར་ཆོས་སྟོན་པར་འདོད་པས་ཡུམ་ལ་བསླབ་པར་བྱའོ་ཞེས་གསུངས་
སོ༑ ༑དམན་པ་མཆོག་ཏུ་བསྒྱུར་བ་ལ་མཁས་པའི་སྟོབས་དང་ལྡན་པ་ནི་ཉི་མ་ལྟ་བུ་སྟེ་
གདུལ་བྱའི་ལོ་ཐོག་ཡོངས་སུ་སྨིན་པར་བྱེད་པའི་ཕྱིར་རོ། །མདོ་ལས་སེམས་ཅན་གྱི་བསམ་
པ་ཡོངས་སུ་རྫོ་གས་པར་འདོད་པས་ཡུམ་ལ་བསླབ་པར་བྱའོ་ཞེས་གསུངས་སོ། །ལས་རྒྱུ་
དང་འབྲས་བུ་ལ་མཁས་པའི་ཡེ་ཤེས་ཀྱི་ཕ་རོལ་ཏུ་ཕྱིན་པ་དང་ལྡན་པ་ནི་སྒྲ་དབྱངས་སྙན་པ་
ལྟ་བུ་སྟེ་དེ་ལ་ཉན་པ་པོ་འདུན་པ་བཞིན་འདིས་ཀྱང་གདུལ་བྱ་འདུན་པར་བྱེད་པའི་ཆོས་སྟོན་
པའི་ཕྱིར་རོ། །མདོ་ལས་སྦྱིན་པ་འདི་ལྟར་བྱིན་པས་ནི་འབྲས་བུ་ཆེན་པོར་འགྱུར་རོ། །སྦྱིན་
པ་འདི་ལྟར་བྱིན་པས་ནི་རྒྱལ་རིགས་ཤིང་ས་ལ་ཆེན་པོ་ལྟ་བུར་སྐྱེ་བར་འགྱུར་རོ་ཞེས་
གསུངས་སོ། །མངོན་པར་ཤེས་པ་དང་ལྡན་པ་ནི་མཛོད་ལས་གསེར་དངུལ་ཟངས་ལྕགས་
འཁོར་ལོ་ཅན། །དེ་དག་གླིང་གཅིག་གླིང་གཉིས་དང་། །གསུམ་དང་བཞི་ལ་མས་རིམ་བཞིན་
ཞེས་བཤད་པའི་རྒྱལ་པོ་ཆེན་པོ་ལྟ་བུ་སྟེ་གདུལ་བྱའི་ཁམས་དང་བསམ་པ་བརྟས་ནས་མཐུ་
ཐོགས་པ་མེད་པར་གཞན་གྱི་དོན་སྒྲུབ་པའི་ཕྱིར་རོ། །མདོ་ལས་སེམས་བསྐྱེད་པ་གཅིག་
གིས་ཕྱོགས་བཅུའི་འཇིག་རྟེན་གྱི་ཁམས་འདའ་བར་འདོད་པས་ཡུམ་ལ་བསླབ་པར་བྱའོ་
ཞེས་གསུངས་སོ། །བསོད་ནམས་དང་ཡེ་ཤེས་དང་ལྡན་པ་ནི་རྒྱལ་པོའི་བང་མཛོད་ལྟ་བུ་སྟེ་
བསོད་ནམས་དང་ཡེ་ཤེས་ཀྱི་ཚོགས་མང་པོའི་མཛོད་ལྟ་བུ་ཡིན་པའི་ཕྱིར་རོ། །མདོ་ལས་
སངས་རྒྱས་ཚད་མེད་པ་ཉན་ཐོས་ཀྱི་དགེ་འདུན་དང་བཅས་པ་ཇི་སྙེད་བཞུགས་པ་དེ་དག་
ཐམས་ཅད་བསོད་སྙོམས་གཅིག་གིས་ཁྱད་པར་བྱ་བར་འདོད་པས་ཡུམ་ལ་བསླབ་པར་བྱའོ།།
- {
|
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་གསུངས་སོ། །བྱང་ཆུབ་ཀྱི་ཕྱོགས་དང་མཐུན་པའི་ཆོས་དང་ལྡན་པ་ནི་རིགས་བཞི་ག་
འགྲོ་བའི་ལམ་པོ་ཆེ་ལྟ་བུ་སྟེ་དེ་ལ་ནི་འདས་པའི་འཕགས་པ་ཐམས་ཅད་གཤེགས་ཤིང་མ་
འོངས་པའི་འཕགས་པ་ཐམས་ཅད་རྗེས་སུ་གཤེགས་པའི་ཕྱིར་རོ། །མདོ་ལས་དུས་གསུམ་
གྱི་སངས་རྒྱས་ཀྱི་ཡོན་ཏན་ཐོབ་པར་འདོད་པ་དང་འདུས་བྱས་དང་འདུས་མ་བྱས་ཀྱི་ཕ་རོལ་
ཏུ་ཕྱིན་པར་འདོད་པས་ཡུམ་ལ་བསླབ་པར་བྱའོ་ཞེས་གསུངས་སོ། །སྙིང་རྗེ་དང་ལྷག་མཐོང་
དང་ལྡན་པ་ནི་བཞོན་པ་བཟང་པོ་ལྟ་བུ་སྟེ་འཁོར་འདས་གཉིས་སུ་མི་ལྟུང་བར་མི་གནས་པའི་
མྱང་འདས་སུ་བདེ་བླག་ཏུ་འགྲོ་བའི་ཕྱིར་རོ། །མདོ་ལས་སངས་རྒྱས་བཅོམ་ལྡན་འདས་ཀྱི་
ནང་གི་འཁོར་དུ་འགྱུར་བར་འདོད་པས་ཡུམ་ལ་བསླབ་པར་བྱའོ་ཞེས་གསུངས་སོ། །མི་
བརྗེད་པའི་གཟུངས་དང་རིག་པ་དང་གྲོལ་བར་སྨྲ་བའི་སྤོབས་པ་དང་ལྡན་པ་ནི་བཀོད་མའི་
ཆུ་མིག་ལྟ་བུ་སྟེ་དེས་ཆུ་འཛིན་ཅིང་འབྱིན་པ་བཞིན་གཟུངས་ཀྱིས་ཐོས་པ་དང་མ་ཐོས་པ་
མཐོང་བའི་ཆུ་འཛིན་ཅིང་སྤོབས་པས་ཆོས་མི་ཟད་པ་འབྱིན་པའི་ཕྱིར་རོ། །མདོ་ལས་ཕྱོགས་
བཅུའི་སངས་རྒྱས་བཅོམ་ལྡན་འདས་རྣམས་ཀྱིས་གསུངས་པའི་གསུང་རབ་ཡན་ལག་བཅུ་
གཉིས་ཐོས་ནས་གཞན་ལ་སྟོན་པར་འདོད་པས་ཡུམ་ལ་བསླབ་པར་བྱའོ། །ཞེས་གསུངས་
སོ༑ ༑ཆོས་ཀྱི་སྡོམ་བཞི་སྟོན་པའི་དགའ་སྟོན་དང་ལྡན་པ་ནི་ལྷ་རྣམས་ཀྱི་འཚེ་བ་ཞི་བར་བྱེད་
པ་དང་བག་མེད་པ་ལས་སྐུལ་བའི་སྒྲ་སྙན་པ་ལྟ་བུ་སྟེ་ཐར་པ་འདོད་པའི་གདུལ་བྱ་ལ་སྙན་པ་
སྒྲོགས་པའི་ཕྱིར་ཏེ་རྒྱུད་བླ་མ་ལས་རིན་ཆེན་ལྷ་དབང་སྣང་བཞིན་སྟོན་པ་སྟེ། །ལེགས་པར་
འདོམས་མཛད་ལྷའི་རྔ་དང་འདྲ་ཞེས་འབྱུང་བ་ཡིན་ནོ། །མདོ་ལས་ཕྱོགས་བཅུའི་འཇིག་རྟེན་
གྱི་བར་མུན་པ་མུན་གནག་སྨག་ཏུ་གྱུར་པ་ལུས་ཀྱི་འོད་ཀྱིས་སྣང་བར་བྱས་ནས་དེར་སྐྱེས་
པའི་སེམས་ཅན་གྱིས་དཀོན་མཆོག་གསུམ་གྱི་སྒྲ་ཐོས་པར་བྱ་བ་དང་དེ་དག་ཡང་དག་པའི་ལྟ་
བ་ལ་དགོད་པར་འདོད་པས་ཡུམ་ལ་བསླབ་པར་བྱའོ་ཞེས་གསུངས་སོ། །རྣམ་པར་མི་རྟོག་
- 1 ]
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [f
ཅིང་འབད་པ་མེད་པར་བགྲོད་པ་གཅིག་པའི་ལམ་དང་ལྡན་པ་ནི་ཆུ་བོའི་རྒྱུན་ལྟ་བུ་སྟེ་ཆུ་
ཐམས་ཅད་ཐུར་དུ་འབབ་པ་ལ་ཐ་མི་དད་པ་བཞིན་གཞན་གྱི་དོན་བྱ་བ་སྟེ་བྱེད་པ་ལ་ཐ་མི་
དད་པའི་ཕྱིར་ཏེ་ཐེག་བསྡུས་ལས་ཀུན་ཀྱང་འདྲེས་པའི་ཕྲིན་ལས་ཅན། །རྒྱ་མཚོའི་ཆུ་འདྲའི་
རྒྱལ་བ་རྣམས། །བྱས་པོ་བྱེད་དོ་བྱའོ་ཞེས། །གཞན་གྱི་དོན་ལ་དགོངས་པ་མེད་ཅེས་བཤད་
པ་བཞིན་ནོ། །མདོ་ལས་ ཕྱོགས་བཅུའི་འཇིག་ རྟེན་གྱི་ཁམས་ན་སེམས་ཅན་ལོང་བ་ལ་
སོགས་པ་དང་ངན་སོང་དུ་ལྷུང་བ་རྣམས་སྡུག་བསྔལ་དེ་དག་ལས་ཐར་ནས་ཐམས་ཅད་ཀྱང་
ཏིང་ངེ་འཛིན་དང་ཤེས་རབ་ལ་སོགས་པ་ལ་དགོད་པར་འདོད་པས་ཡུམ་ལ་བསླབ་པར་བྱའོ་
ཞེས་གསུངས་སོ། །ཆོས་ཀྱི་སྐུ་དང་ལྡན་པ་ནི་སྤྲིན་ལྟ་བུ་སྟེ་དེ་ལས་ཆར་བྱུང་ནས་ཕན་པ་བྱེད་
པ་བཞིན་འདིས་དགའ་ལྡན་གྱི་གནས་ན་བཞུགས་པ་ལ་སོགས་པའི་སྤྲུལ་པ་སྟོན་པའི་ཕྱིར་
ཏེ༑ རྒྱུད་བླ་མ་ལས་ཁྱབ་བདག་མཁྱེན་དང་བརྩེ་ཆེན་སྤྲིན་ཚོགས་ནི། །མཐའ་ཡས་འགྲོ་བ་
སྲིད་རྩེའི་བར་དུ་ཁྱབ། །ཚངས་བཞིན་ཟག་མེད་གནས་ལས་མ་བསྐྱོད་པར། །སྤྲུལ་པ་རྣམ་
པོ་དུ་མ་རབ་ཏུ་སྟོན་ཞེས་བཤད་དོ། །མདོ་ལས་ལྷའི་རིས་ཐམས་ཅད་དང་། བྱང་ཆུབ་སེམས་
དཔའི་ཚོགས་ཀྱིས་བསྐོར་ཅིང་མདུན་དུ་བདར་ནས་བྱང་ཆུབ་ཀྱི་སྙིང་པོར་འགྲོ་སྙམ་ན་ཡང་
ཡུམ་ལ་བསླབ་པར་བྱའོ་ཞེས་གསུངས་སོ། །གལ་ཏེ་སེམས་བསྐྱེད་པ་ཐ་མ་གསུམ་ནི་སངས་
རྒྱས་ཀྱི་ས་ལ་ཡོད་ལ་དགའ་ལྡན་གྱི་གནས་ན་བཞུགས་པ་ནི་བྱང་ཆུབ་སེམས་དཔའ་སྐྱེ་བ་
གཅིག་གིས་ཐོགས་པ་མ་ཡིན་ནམ་ཞེ་ན། འདིར་དགའ་ལྡན་གྱི་གནས་ན་བཞུགས་པ་ནི་
གཉིས་ལས་འཇིག་རྟེན་གྱི་ཁམས་ཁ་ཅིག་ན་ས་བཅུ་པའི་དབང་ཕྱུག་དགའ་ལྡན་ན་བཞུགས་
ནས་ཆོས་སྟོན་ཏེ་འཇིག་རྟེན་ལས་འདས་པའི་ལེའུ་ལས། ཀྱེ་རྒྱལ་བའི་སྲས་བཅུ་པོ་འདི་དག་
ནི་བྱང་ཆུབ་སེམས་དཔའ་དགའ་ལྡན་གྱི་གནས་ན་གནས་པའི་ལས་ཏེ། འདི་ལྟར་འདོད་པའི་
ཁམས་ཀྱི་ལྷའི་བུ་རྣམས་ལ་དབང་ཕྱུག་མི་རྟག་པར་བསྟན་པ་དང་། ཕུན་སུམ་ཚོགས་པ་
- ]
1
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅད་རྒུད་པར་བསྟན་པ་དང་། དེ་དག་བྱང་ཆུབ་ཀྱི་སེམས་ལ་འགོད་པ་འདི་ནི་ལས་
དང་པོའི་ཞེས་གང་གསུངས་པ་ཡིན་ནོ། །འཇིག་རྟེན་གྱི་ཁམས་ཁ་ཅིག་ན་ནི་སངས་རྒྱས་ཀྱི་
སྤྲུལ་པའི་སྐུ་ཉིད་གདུལ་བྱའི་དབང་གིས་དགའ་ལྡན་ན་བཞུགས་པའི་བྱང་ཆུབ་སེམས་
དཔར་སྟོན་ཏེ་རྒྱལ་བའི་ཡུམ་སྟོང་ཕྲག་བརྒྱ་པ་ལས་བྱང་ཆུབ་སེམས་དཔའི་ཤེས་རབ་ཀྱི་
སྟོབས་ནི་དབང་ཕྱུག་ཆེན་པོའི་ལྷའི་འཇིག་རྟེན་དུ་སྐྱེས་ཤིང་གནས་པས་མངོན་པར་རྫོགས་
པར་འཚང་རྒྱ་བའོ། །ཤེས་རབ་ཀྱི་ཁྱད་པར་ནི་བྱང་ཆུབ་ཀྱི་སྙིང་པོར་འགྲོ་བ་ཉིད་དོ་ཞེས་བྱ་
བ་དང་། ལང་ཀར་གཤེགས་པ་ལས། ཡང་དག་སངས་རྒྱས་དེར་སངས་རྒྱས། །སྤྲུལ་པ་
རྣམས་ནི་འདིར་སངས་རྒྱས་ཞེས་གང་གསུངས་པ་ཡིན་ནོ། །དེ་ན་ཐ་མ་འདིའི་དབང་དུ་
བྱས་པ་ཡིན་ནོ། །དེ་དག་དུས་ཇི་སྲིད་གཅིག་ལ་སྟོན་པ་ནི། དད་པའི་སྟོབས་བསྐྱེད་པ་ལ་
འཇུག་པ་ཕྱག་རྒྱའི་མདོ་ལས་མཚོ་དཔག་མེད་འབུམ་ཕྲག་ལྔ་པ་པདྨས་ཁེགས་པ་གཅིག་ལ་
ལྕགས་ཀྱི་ཤིང་རྟ་ནམ་མཁའ་ལྡིང་བས་ཀྱང་མགྱོགས་པའི་རྟས་དྲངས་ནས་པདྨའི་འདབ་
མའང་མ་སྣད་པར་འགྲོ་བའི་སྐད་ཅིག་དེ་ལ་མཚོའི་ནང་ནས་སྦྲུལ་ཤིན་ཏུ་མགྱོགས་པ་གཅིག་
བྱུང་སྟེ་ལན་བཅུ་བསྐོར་བ་དེའི་ལན་ཅིག་ལ་ཀུན་དགའ་བོས་དོན་མི་འདྲ་བའི་ཆོས་བཅུ་གོ་
ཞིང་འཆད་ནུས་སོ། །དེའི་གཅིག་བཤད་ཀྱི་བར་ཤཱ་རིའི་བུས་ཆོས་དེ་དང་འདྲ་བ་སྟོང་གོ་ཞིང་
བཤད་ནུས་སོ། །དེའི་གཅིག་བཤད་ཀྱི་བར་མོའུ་འགལ་གྱི་བུས་འཇིག་རྟེན་གྱི་ཁམས་བརྒྱད་
ཁྲི་རྫུ་འཕྲུལ་གྱིས་འདའ་ནུས་སོ། །དེས་གཅིག་འདིའི་བར་སངས་རྒྱས་ཀྱིས་འཇིག་རྟེན་གྱི་
ཁམས་ནམ་མཁའ་དང་མཉམ་པ་ཐམས་ཅད་ཀྱི་གླིང་རེ་རེར་མཛད་པ་བཅུ་གཉིས་ཤིན་ཏུ་
རྒྱས་པ་དང༌། དམ་པའི་ཆོས་གནས་པ་དང་། དེ་ནུབ་པ་དང་། སྐྱེས་རབས་ཐམས་ཅད་ཀྱང་
སྟོན་ནུས་པར་གསུངས་སོ། །གོང་དུ་བསྟན་པའི་ཚུལ་དེ་ལྟར་ན་དེ་ཡང་ས་གསེར་ཟླ་བ་མེ་
ཞེས་བྱ་བ་ལ་སོགས་པས་དཔེ་དངོས་སུ་བཤད་ནས་སེམས་བསྐྱེད་པ་ཉི་ཤུ་རྩ་གཉིས་ཤུགས་
A-
-1 |
G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། fr
ལ་བཤད་པ་ཡིན་ནོ། །དོན་འདི་ལ་སློབ་དཔོན་ཤེས་རབ་འབྱུང་གནས་བློ་གྲོས་ནི་ཐམས་
ཅད་ཀྱང་འཇུག་པ་སེམས་བསྐྱེད་ཀྱི་དབྱེ་བར་འཆད་དོ། །སློབ་དཔོན་ཆོས་ཀྱི་བཤེས་གཉེར་
ན་རེ་འདུན་པ་ལ་སོགས་པ་ནི་སེམས་བསྐྱེད་དངོས་ཡིན་ལ། སྦྱོར་བ་དང་སྦྱིན་པ་ལ་སོགས་
པ་ནི་སེམས་བསྐྱེད་པ་འཕེལ་བར་བྱེད་པའི་གྲོགས་ལ་སེམས་བསྐྱེད་དུ་བཏགས་པ་ཡིན་ནོ།།
བགྲོད་པ་གཅིག་པའི་ལམ་ལ་སོགས་པ་ནི་སེམས་བསྐྱེད་པའི་འབྲས་བུ་ལ་དེར་བཏགས་པ་
ཡིན་ནོ་ཞེས་ཟེར་རོ། །གཞན་དག་ནི་འདུན་པ་ནས་ཆོས་སྐུའི་བར་གྲོགས་ཡིན་ལ། སེམས་
དཔའ་ལྟ་བུ་དང་། སྤྲིན་ལྟ་བུ་ལ་སོགས་པར་གནས་པ་ནི་གྲོགས་ཅན་སེམས་བསྐྱེད་པ་དངོས་
ཡིན་ནོ་ཞེས་སེམས་སོ། །ས་མཚམས་ནི་ཉི་ཤུ་རྩ་གཉིས་བཤད་པ་དེ་ལ་དང་པོ་གསུམ་ནི་
ལམ་ལ་འཇུག་པའི་ལས་དང་པོ་པ་ཚོགས་ཀྱི་སས་བསྡུས་སོ། །ཇི་ལྟར་བསྡུས་ཤེ་ན། ཆུང་ངུ་
དང་ཞེས་པ་ལ་ཁ་ཅིག་ནི་རྒྱུད་གཅིག་ལ་གསུམ་རིམ་པ་བཞིན་སྐྱེ་བར་འཆད་དོ། །སློབ་
དཔོན་ཤེས་རབ་འབྱུང་གནས་ན་རེ་ལས་དང་པོ་པ་ནི་དད་པ་དང་ཆོས་ཀྱི་རྗེས་འབྲང་དང་
མཐོང་བས་ཐོབ་པ་སྟེ་གང་ཟག་གསུམ་ཡིན་པས་དེ་དག་གི་དབྱེ་བས་གསུམ་དུ་འཇོག་པ་
ཡིན་གྱི་རྒྱུད་གཅིག་ལ་ནི་གསུམ་དུ་དབྱེར་མེད་དོ། །དེས་ན་འདུན་པ་དང་བསམ་པ་དང་ལྷག་
པའི་བསམ་པའང་གསུམ་པོ་དེ་དག་གི་གྲོགས་སེམས་བྱུང་ཡིན་ནོ་ཞེས་ཟེར་རོ། །ས་དང་པོ་
ལ་འཇུག་པ་ནི་སྦྱོར་ལམ་མོ། །བཅུ་ནི་སྦྱིན་པ་ནས་ཡེ་ཤེས་ཀྱི་བར་རོ། །ལྔ་ནི་རྒྱལ་པོ་ལྟ་བུ་
ལ་སོགས་པའོ། ཁྱད་པར་གྱི་ལམ་ནི་ཁ་ཅིག་ས་བཅུ་པོ་རེ་རེ་ལ་ཕལ་པ་དང་ཁྱད་པར་གྱི་
ལམ་གཉིས་གཉིས་སུ་བྱས་པ་ལ་འདོད་པ་དེ་ནི་མ་ཡིན་ཏེ་གཉིས་པ་ཡན་ཆད་ཀྱི་ཕལ་པ་ལ་
དེ་དག་གཏོང་བའི་རྒྱུ་མཚན་མེད་པའི་ཕྱིར་རོ། །དེས་ན་རྟོག་པ་དང་རྩོལ་བ་ཡེ་མེད་པའི་
བརྒྱད་པ་ལ་སོགས་པ་གསུམ་མམ་ཡང་ན་ཕྲིན་ལས་ཀྱི་འགྲེལ་པ་ལས་དེ་ཉིད་ལ་ཁྱད་པར་
གྱི་ལམ་གྱི་རང་གི་ངོ་བོ་བྱང་ཆུབ་མཐའ་དག་འདྲེན་པར་བྱེད་པ་ཞེས་ས་བཅུ་པའི་སྨད་ཉིད་ལ་
བ 1
1
7 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤད་པ་དེ་བཟུང་ངོ༌། །གསུམ་ནི་ཆོས་ཀྱི་དགའ་སྟོན་ལ་སོགས་པ་ཡིན་ནོ། །སྦྱོར་བ་ནི་
རྡོ་རྗེ་ལྟ་བུའི་ཏིང་ངེ་འཛིན་ནམ་ཡང་ན་སངས་རྒྱས་མ་ཐག་གི་ཡེ་ཤེས་སོ། །དངོས་གཞི་ནི་
ཀུན་ཏུ་འོད་ཀྱི་མཉམ་གཞག་གོ །མཇུག་ནི་དག་པ་འཇིག་རྟེན་པའི་རྗེས་ཐོབ་བོ། །དོན་འདི་
ལ་འཕགས་པ་རྣམ་གྲོལ་སྡེའི་རྗེས་སུ་འབྲང་པ་རྣམས་ན་རེ་སངས་རྒྱས་ཀྱི་ས་ལ་བྱང་ཆུབ་
ཐོབ་ཟིན་པས་འདོད་པ་མེད་པའི་ཕྱིར་དང་། སེམས་བསྐྱེད་རྒྱུ་ཡིན་པས་འགགས་པའི་ཕྱིར་
དང༌། མདོ་སྡེའི་རྒྱན་ལས་རྒྱལ་སྲས་རྣམས་ཀྱི་སེམས་བསྐྱེད་པ། །སྤྲིན་དང་འདྲ་བར་བསྟན་
པ་སྟེ་ཞེས་དེ་བྱང་ཆུབ་སེམས་དཔའ་ཡིན་པར་བཤད་པའི་ཕྱིར་དང་། བགྲོད་གཅིག་ལམ་
དང་འབྲེལ་བའི་ཕྱིར། །རིང་དུ་སོང་བའི་སར་འདོད་དོ་ཞེས་བགྲོད་པ་གཅིག་པ་བདུན་པ་
དང་འབྲེལ་བའི་ས་བརྒྱད་པ་ལ་བཤད་པའི་ཕྱིར་སངས་རྒྱས་ཀྱི་ས་ལ་སེམས་བསྐྱེད་མེད་དོ་
དེས་ན་རྒྱལ་པོ་ལྟ་བུ་ཡན་ཆད་ནི་ཁྱད་པར་གྱི་ལམ་གྱིས་བསྡུས་པ་ཡིན་ནོ་ཞེས་ཟེར་རོ། །དེ་
ལ་འདི་སྐད་དུ་ཐེག་པ་ཆེན་པོའི་མངོན་པར་རྟོགས་པ་དང་དོན་གཉིས་ཀྱི་སྣང་བ་ཅན་གྱི་ཟག་
མེད་ཀྱི་སེམས་མེད་པར་ཐལ་བའི་ཕྱིར་དང་། རྒྱུ་ཡིན་པས་མེད་ན་སྙིང་རྗེ་ལ་སོགས་པའང་
མེད་པར་ཐལ་བའི་ཕྱིར་དང་། བྱང་ཆུབ་སེམས་དཔའ་ལ་ཡོད་པ་དེ་སངས་རྒྱས་ལ་ཡོད་པར་
འགལ་ན་མདོ་སྡེའི་རྒྱན་ལས་རྒྱལ་སྲས་རྣམས་ཀྱི་བརྩེ་བས་སྦྱིན་པ་ནི། ཁ་ན་མ་ཐོ་མེད་ཅིང་
དག་པའི་གཞི་ཞེས་བཤད་པས་སངས་རྒྱས་ཀྱི་ཆོས་ཀྱི་སྦྱིན་པ་དེ་ལྟར་མ་ཡིན་པར་ཐལ་བའི་
ཕྱིར་དང་། སངས་རྒྱས་ལ་ལམ་ཤེས་མེད་པར་འགྱུར་ཞིང་སེམས་བསྐྱེད་མེད་ཀྱང་ལམ་ཤེས་
ཡོད་ན་ཡུལ་མ་ངེས་པར་ཐལ་བའི་ཕྱིར་དང་། སློབ་དཔོན་དབྱིག་གཉེན་གྱིས་སངས་རྒྱས་ཀྱི་
ས་ལ་ནི་སྒྲིབ་པ་སྤངས་པའི་སེམས་བསྐྱེད་དོ་ཞེས་བཤད་ནས་སངས་རྒྱས་ཀྱི་ས་དེའང་ས་
བཅུ་པ་ཡིན་པར་མ་བཤད་པའི་ཕྱིར་སངས་རྒྱས་ཀྱི་ས་ལ་སེམས་བསྐྱེད་ཡོད་དོ་ཞེས་བརྗོད་
པར་བྱའོ། །སློབ་དཔོན་སེངྒེ་བཟང་པོས་ནི་བརྒྱད་སྟོང་པའི་འགྲེལ་པར་གཉིས་ཀའང་བཤད་
- 1
！
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
པའི་རྣམ་གྲངས་ཙམ་དུ་བཀོད་པ་ཡིན་ནོ། །
སེམས་བསྐྱེད་ཀྱི་དབྱེ་བ་ནི་གདམས་ངག་གིས་སྒྲུབ་ཅིང་དེའང་ཚོགས་ལམ་
པས་སྒོམ་པ་དེ་ལ་ལམ་གང་ལ་སྐྱེ་བའི་རྟེན་དང༌། དེ་ལ་བརྟེན་པའི་ལམ་དང་། བརྟེན་པ་
ལམ་གྱི་སྒྲ་དོན་གསུམ་ལས། དང་པོ་ལའང་ལུས་དང་། བསམ་པའི་རྟེན་གཉིས་ལས། དང་
པོ་ནི་གླིང་གསུམ་དུ་སྐྱེས་པའི་སྐྱེས་པ་དང་། བུད་མེད་ཁོ་ན་ལ་སྐྱེའི་ཟ་མ་དང་མ་ནི་དང་
མཚན་གཉིས་པ་ལ་སོགས་པ་ལ་མི་སྐྱེའོ། །ཞེས་ཟེར་བ་ནི་ཐེག་པ་ཐུན་མོང་བ་རྣམས་ཀྱི་
ལུགས་ཡིན་ལ་ཐེག་པ་ཆེན་པོ་ཐུན་མོང་མ་ཡིན་པ་ནི་ལྷ་དང་ཀླུ་ལ་སོགས་པའི་འགྲོ་བ་གཞན་
ལའང་སྐྱེ་བར་འདོད་དེ། མདོ་དེ་དང་དེ་ལས་ལྷ་དང་ཀླུ་ལ་སོགས་པས་སེམས་བསྐྱེད་པ་
བཤད་པའི་ཕྱིར་རོ། །འོན་ཀྱང་ལྷུག་པ་དང་། ལྷ་ཚེ་རིང་པོ་ལ་སོགས་པ་དམ་པའི་ཆོས་ཉན་
པའི་སྐལ་བ་དང་བྲལ་ཞིང་སྐྱེས་བུ་དམ་པ་ལ་མི་བརྟེན་པ་དེ་དག་ལ་ནི་མི་སྐྱེ་བ་ཉིད་དེ་རེ་
ཞིག་རྐྱེན་གྱི་བྱེད་པ་མི་འཇུག་པའི་ཕྱིར་ས་བོན་རུལ་པ་བཞིན་ནོ། །དེ་བཞིན་དུ་ཚངས་པ་
ཆེན་པོ་ནི་ང་རྒྱལ་ཆེ་ཞིང་ཕྱིན་ཅི་ལོག་གི་ལྟ་བ་རྒྱས་པའི་ཕྱིར་དང་། གནས་གཙང་མ་བ་དག་
འཕགས་པ་ཡིན་པའི་ཕྱིར་མི་སྐྱེ་བ་ཡིན་ནོ། །གལ་ཏེ་ལས་དྲག་པོ་དང་ཉོན་མོངས་པ་ཤས་
ཆེན་པོ་དང་འགྲོ་བ་ངན་པར་རྣམ་པར་སྨིན་པ་གསུམ་ནི་ལམ་ལ་སྒྲིབ་པ་མ་ཡིན་པར་འགྱུར་
ཏེ་ལས་དང་ཉོན་མོངས་པ་མི་ཟད་པ་དང་ལྡན་པའི་མི་དང་ཀླུ་རྣམས་ཀྱང་ལམ་གྱི་རྟེན་ཡིན་
པའི་ཕྱིར་རོ། །འདོད་པར་ནི་མི་ནུས་ཏེ། མཛོད་ལས། མཚམས་མེད་པའི་ལས་རྣམས་དང་།།
ཉོན་མོངས་ཤས་ཆེ་ངན་འགྲོ་དང༌། །འདུ་ཤེས་མེད་པའི་སེམས་ཅན་དང་། །སྒྲ་མི་སྙན་སྒྲིབ་
གསུམ་དུ་འདོད་ཅེས་དེ་དག་ལམ་ལ་སྒྲིབ་པར་ཡང་བཤད་པ་ཡིན་ནོ་ཞེ་ན། སྒྲིབ་པ་དེ་དག་
ཆོས་ཟབ་མོ་ཉན་པ་ལ་སོགས་པའི་རྐྱེན་དང་འཕྲད་པ་ལས་ནི་སྒྲིབ་པ་མ་ཡིན་པར་འགྱུར་བ་
ཡིན་ཏེ་མ་སྐྱེས་དགྲའི་འགྱོད་པ་བསལ་བའི་མདོ་ལས་གལ་ཏེ་མཚམས་མེད་པ་ལྔ་བྱེད་པས་
- ， } ༡.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམ་པའི་ཆོས་ཀྱི་རྣམ་གྲངས་འདི་ཐོས་ནས་འཇུག་ཅིང་མོས་ན་དེའི་ལས་དེ་ལས་ཀྱི་སྒྲིབ་པ་
ཡིན་ཞེས་ང་མི་སྨྲའོ། །ཞེས་གསུངས་པའི་ཕྱིར་རོ། །དེའི་ཕྱིར་མ་སྐྱེས་དགྲ་དང་གཅུང་དགའ་
བོ་དང༌། ལམ་ཕྲན་པ་ལ་སོགས་པ་ལས་དང་ཉོན་མོངས་པ་ཤིན་ཏུ་ཆེན་པོ་དང་ལྡན་པ་དེ་
དག་ཀྱང་བཅོམ་ལྡན་འདས་ཀྱིས་ཆོས་བསྟན་པས་ལམ་གྱི་རྟེན་དུ་རུང་བར་མཛད་དེ། ཇི་
སྐད་དུ་དཀོན་མཆོག་བརྩེགས་པ་ལས་མ་སྐྱེས་དགྲ་ཡིས་ཕ་ནི་བསད་བྱས་ཤིང་། །དེ་བཞིན་
གཤེགས་པ་གྲོངས་པར་བརྩམ་བྱས་ཀྱང་། །སེམས་གཅིག་གིས་ནི་རྣམ་པར་གྲོལ་ལ་ལྟོས་
ཞེས་བྱ་བ་དང་། བཤེས་པའི་སྤྲིང་ཡིག་ལས་གང་ཞིག་སྔོན་ཆད་བག་མེད་གྱུར་པ་ལས། །ཕྱི་
ནས་བག་དང་ལྡན་པར་གྱུར་དེ་ཡང་། །ཟླ་བ་སྤྲིན་བྲལ་ལྟ་བུར་རྣམ་མཛེས་ཏེ། །དགའ་བོ་
སེར་ཕྲེང་མཐོང་ལྡན་བདེ་བྱེད་བཞིན་ཞེས་བཤད་པ་བཞིན་ནོ། ། །
གཉིས་པ་བསམ་པའི་རྟེན་ནི་ཐོས་བསམ་དང་ཚུལ་ཁྲིམས་ལ་སོགས་པ་ནི་
འདོད་པ་ཁམས་ཀྱི་མཉམ་པར་མ་བཞིག་པའི་སེམས་ལ་བརྟེན་ཅིང་། དུས་དུས་སུ་རྣལ་
འབྱོར་ལ་བརྩོན་པ་ནི་བསམ་གཏན་ས་དྲུག་གམ་འདོད་པ་ཁམས་ཀྱི་སེམས་རྩེ་གཅིག་པ་ལ་
བརྟེན་པ་ཡིན་ནོ། །གཉིས་པ་ལ་ལམ་སྤྱིའི་རྣམ་གཞག་དང་ཚོགས་ལམ་བྱེ་བྲག་ཏུ་བཤད་པ་
གཉིས་ལས་དང་པོ་ལའང་མཚན་ཉིད་དང༌། མཚན་གཞི་དང༌། བྱེད་པ་དང༌། དབྱེ་བ་ལ་
ལོག་པར་རྟོག་པ་དགག་པ་ལྔ་ལས། དང་པོ་ཐར་ལམ་སྤྱིའི་མཚན་ཉིད་ནི་ཁ་ཅིག་བདག་མེད་
རྟོགས་པའི་བློ་གང་ཞིག་མྱ་ངན་ལས་འདས་པའི་སྐབས་འབྱེད་པ་ཞེས་ཟེར་བ་ནི་མ་ཡིན་ཏེ།
བྱང་ཆུབ་འདོད་པས་ཀུན་ནས་བསླང་བའི་ལུས་ངག་གི་དགེ་བ་ལ་མ་ཁྱབ་པའི་ཕྱིར་རོ།།
ཡང་ཁ་ཅིག་ཐར་པ་ལ་བརྩོན་པའི་དགེ་བ་དང་། གཞན་དག་རྣམ་གྲོལ་གྱི་འཇུག་ངོགས་ཤེས་
ཟེར་བ་དེའང་མ་ཡིན་ཏེ། མི་སློབ་པའི་ལམ་ལ་མ་ཁྱབ་པའི་ཕྱིར་རོ། །དེས་ན་རང་རང་གི་
བྱང་ཆུབ་ཏུ་སེམས་བསྐྱེད་པའི་དགེ་བ་ལ་གང་ཞིག་ཐར་པའི་གྲོང་ཁྱེར་དུ་ཕྱིན་པར་བྱེད་པ་
- ！
， ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [fe
ཡིན་ཏེ་དེས་ཀྱང་སེམས་མ་བསྐྱེད་པའི་བསོད་ནམས་ཆ་མཐུན་གྱི་དགེ་བ་དང༌། ལུང་མ་
བསྟན་དང་། མཐོ་རིས་སྒྲུབ་པའི་དགེ་བ་རྣམས་སེལ་ལོ། །གལ་ཏེ་ཕྱིན་པར་བྱེད་པ་ནི་གང་
ཟག་ལ་ཁྱབ་ཆེས་སོ་ཞེ་ན། མ་ཡིན་ཏེ་ཕྱིན་པར་བྱེད་པ་ནི་ནུས་པ་ཡིན་ལ་དེ་ནི་ལམ་ལ་ཡོད་
པའི་ཕྱིར་རོ། །མི་སློབ་པའི་ལམ་ལ་མ་ཁྱབ་པའང་མ་ཡིན་ཏེ་དེའང་རྒྱུན་སྔ་མ་སྔ་མ་ཕྱི་མ་ཕྱི་
མར་ཕྱིན་པར་བྱེད་ལ་རྒྱུན་ཆད་པ་ནི་མི་སྲིད་པའི་ཕྱིར་རོ། །གཉིས་པ་ནི་དྲི་མ་མེད་པའི་ཡིད་
ཁོ་ན་ནི་མ་ཡིན་གྱི་འོན་ཀྱང་བྱང་ཆུབ་འདོད་པས་ཀུན་ནས་བསླང་བའི་སྒོ་གསུམ་གའི་དགེ་བ་
ཡིན་ལ། གང་ཡང་གཞན་གྱི་དོན་དུ་མི་དགེ་བ་སྤྱོད་པ་ལྟ་བུ་དེ་ཡང་བྱང་ཆུབ་སེམས་དཔའི་
དགེ་བ་ཡིན་པས་ལམ་ཡིན་ནོ། །གསུམ་པ་ནི་སྒྲིབ་པ་སྤངས་ཤིང་གཉེན་པོ་བསྐྱེད་ནས་ཐར་
པའི་གྲོང་ཁྱེར་དུ་ཕྱིན་པར་བྱེད་དོ། །ཇི་ལྟར་བྱེད་ཅེ་ན། ཀུན་གཞི་ལ་རྣ་བའི་རྣམ་ཤེས་ཀྱི་ས་
བོན་ཟག་མེད་ཡེ་ནས་གནས་པ་བདག་མེད་སྟོན་པའི་སྒྲ་དང་ཕྲད་པ་ལས་རྣ་བའི་རྣམ་ཤེས་
ཟག་མེད་དང་དེ་ལས་ཐོས་བྱུང་དང༌། དེ་ལས་བསམ་བྱུང་དང་དྲོད་ལ་སོགས་པ་རིམ་གྱིས་
འབྱུང་ལ་ཐོས་བསམ་ཀྱང་སྐྱེས་པ་ཙམ་གྱིས་ལམ་དུ་འགྱུར་བ་དང་བསྔོ་བ་ལ་ལྟོས་པའི་
ལུགས་གཉིས་སོ། །ཀུན་ཀྱང་སྔ་མ་སྔ་མས་བཞག་པའི་བག་ཆགས་ནི་ཕྱི་མ་ཕྱི་མའི་ས་བོན་
ཡིན་ནོ། །བཞི་པ་ནི་མཉམ་གཞག་རྗེས་ཐོབ་གཉིས་ལ། སློབ་མི་སློབ་གཉིས་སམ། འཇིག་
རྟེན་དང་འཇིག་རྟེན་ལས་འདས་པ་གཉིས་སམ། བསླབ་པ་གསུམ་མམ། ཐེག་པ་གསུམ་གྱི་
ལམ་གསུམ་མམ། སྦྱོར་བ་དང་། བར་ཆད་མེད་པ་དང་། རྣམ་གྲོལ་དང༌། ཁྱད་པར་གྱི་ལམ་
བཞིའམ། ཚོགས་ལམ་ ལ་སོགས་ པའི་ ལམ་ ལྔ་ཡིན་ནོ། །དེ་ལ་དང་པོ་ནི་སྣང་མེད་སྣང་
བཅས་སམ་ཆོས་ཉིད་ཀྱི་ཡུལ་ཅན་ཡིན་མིན་ལ་སོགས་པ་ནི་མ་ཡིན་ཏེ་སེམས་མེད་དང་རྗེས་
ཐོབ་དེ་བཞིན་ཉིད་དུ་སྣང་བ་ལ་སོགས་པ་ལ་ཧ་ཅང་ཐལ་བའི་ཕྱིར་རོ། །དེས་ན་མི་རྟོག་པའི་
ཏིང་ངེ་འཛིན་ལ་རྩེ་གཅིག་པ་དང་དེ་ལས་ལངས་པ་ཡིན་ནོ། །གཉིས་པ་ནི་བསླབ་པ་གསུམ་
- ]
) ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་སློབ་པ་རྡོ་རྗེ་ལྟ་བུ་མན་ཆད་དང་། སློབ་པ་མཐར་ཕྱིན་པ་མི་སློབ་པའི་ས་གཉིས་ཡིན་ལ།
གསུམ་པ་ནི་ཆོས་མཆོག་མན་ཆད་དང༌། མཐོང་ལམ་ཡན་ཆད་དོ། །བཞི་པ་དང་ལྔ་པ་ནི་
འཆད་པར་འགྱུར་ལ། དྲུག་པ་ནི་ལམ་གང་གིས་མཇུག་ཐོགས་སུ་བར་ཆད་མེད་པའི་ལམ་
སྐྱེད་པར་བྱེད་པ་དེ་ནི་སྦྱོར་བའི་ལམ་མོ། །གང་གིས་སྒྲིབ་པ་རབ་ཏུ་སྤོང་བ་ནི་བར་ཆད་མེད་
པའི་ལམ་མོ། །སྒྲིབ་པ་ལས་དང་པོར་གྲོལ་བ་ནི་རྣམ་པར་གྲོལ་བའི་ལམ་མོ། །དེ་ཕན་ཆོད་
ནི་ཁྱད་པར་གྱི་ལམ་ཡིན་ཏེ། མཛོད་ལས་མདོར་ན་ལམ་ནི་རྣམ་བཞི་སྟེ། ཁྱད་པར་ཅན་དང་
རྣམ་གྲོལ་དང་། །བར་ཆད་མེད་དང་སྦྱོར་ཞེས་བྱ་ཞེས་འབྱུང་བ་ཡིན་ནོ། །ལྔ་པ་ནི་ཁ་ཅིག་ན་
རེ་ཚོགས་དང་སྦྱོར་བ་ནི་ལམ་མཚན་ཉིད་པ་མ་ཡིན་ཏེ་རྟོག་བཅས་ཕྱིན་ཅི་ལོག་ཡིན་པའི་ཕྱིར་
དང་། བདེན་པ་དང་པོ་གཉིས་ཀྱིས་བསྡུས་པའི་ཕྱིར་དང་། ཟག་བཅས་སྤང་བྱ་ཡིན་པའི་ཕྱིར་
དང༌། རྒྱུད་བླ་མ་ལས། དག་གསལ་གཉེན་པོའི་ཕྱོགས་ཉིད་ཀྱི། །ཞེས་ལམ་གྱི་བདེན་པ་ལ་
ཆོས་གསུམ་བཤད་པ་དེ་དག་མེད་པའི་ཕྱིར་རོ། །ཞེས་ཟེར་བ་དེ་ནི་མ་ཡིན་ཏེ། འདི་ལྟར་
བདེན་པ་བཞི་ནི་སོ་སོའི་སྐྱེ་བོ་ལམ་ལ་མ་ཞུགས་པའི་ཉེ་བར་ལེན་པའི་ཕུང་པོ་ལྔ་པོ་འདི་
འབྲས་བུའི་ཆོས་བསྡུས་པའི་ཆ་སྡུག་བསྔལ་དང་། རྒྱུའི་ཆ་ཀུན་འབྱུང་དང་དེ་གཉིས་ཀྱི་ཆོས་
ཉིད་འགོག་པ་དང༌། ཡོན་ཏན་གྱི་ཆ་རྣམས་ལམ་ཡིན་པ་ན་འདི་གཉིས་ཕྱིན་ཅི་ ལོག་ལ་
སོགས་པ་དང་རྫས་གཅིག་ཀྱང་། ལམ་གྱི་ལྡོག་པ་ནི་གསུམ་པོ་དེ་མ་ཡིན་ལ། གསུམ་པོ་དེའི་
ལྡོག་པ་ཡང་ལམ་མ་ཡིན་ཏེ་ཕྱིན་ཅི་ལོག་ལ་སོགས་པའི་ཆ་དེ་ནི་ཀུན་འབྱུང་གི་བདེན་པ་ཡིན་
པའི་ཕྱིར་དང་། བདག་མེད་པ་ལ་སྒྲོ་འདོགས་གཅོད་པའི་ཆ་ནི་ལམ་ཡིན་ཀྱང་ཕྱིན་ཅི་མ་ལོག་
ཅིང་བདེན་པ་དང་པོ་གཉིས་མ་ཡིན་པའི་ཕྱིར་དང་། ཡིན་ན་ནི་ཀུན་འབྱུང་གིས་བསྐྱེད་པ་དང་།
སྡུག་བསྔལ་གྱི་རྒྱུར་ཐལ་བར་འགྱུར་རོ། །དེ་ལྟ་མ་ཡིན་ན་དེ་གཉིས་ལ་བདེན་པ་དང་པོ་
གསུམ་གྱི་མཚན་ཉིད་མེད་ཅིང་ལམ་གྱི་བདེན་པའང་མ་ཡིན་པས་བདེན་པ་བཞིར་མ་འདུས་
- ]
2 2 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
པའི་འདུས་བྱས་སུ་འགྱུར་ན་དེ་ནི་མི་སྲིད་པའི་ཕྱིར་རོ། །ལམ་གྱི་བདེན་པའི་ཆོས་གསུམ་ནི་
མེད་པར་མ་གྲུབ་སྟེ། དེ་ནི་ཉོན་མོངས་པའི་དྲི་མས་དག་པ་དང་། ཤེས་བྱ་ལ་གསལ་བ་དང་།
དེ་ཁོ་ན་ཉིད་མཐོང་བའི་གེགས་ཀྱི་གཉེན་པོ་བྱེད་པ་གསུམ་ལ་བཤད་པ་ནི་དྲི་མ་མངོན་དུ་རྒྱུ་
ཅི་རིགས་པས་དག་པ་དང༌། ཤེས་བྱ་ལ་མཁས་པ་དང་། མངོན་དུ་རྒྱུའི་གཉེན་པོ་བྱེད་པ་
གསུམ་ཡོད་པའི་ཕྱིར་རོ། །ཅི་སྟེ་ས་བོན་ཁོ་ནའི་གཉེན་པོ་བྱེད་པ་དགོས་ན་མཐོང་བ་དང་།
སྒོམ་པའི་སྦྱོར་བ་དང་། རྣམ་གྲོལ་དང་ཁྱད་པར་གྱི་ལམ་གསུམ་ཡང་མཚན་ཉིད་པ་མ་ཡིན་
པར་འགྱུར་ཏེ། ས་བོན་ནི་བར་ཆད་མེད་པའི་ལམ་ཁོ་ནས་སྤོང་བའི་ཕྱིར་རོ། །དེའི་ཕྱིར་འདི་
གཉིས་ཆོས་གསུམ་པོ་དེ་འཇིག་རྟེན་ལས་འདས་པའི་ཆོས་གཉིས་དང་རྗེས་སུ་མཐུན་པ་ལས་
ལམ་མཚན་ཉིད་པར་འཇོག་སྟེ་དཔེར་ན་གཟུགས་དང་ལང་ཚོ་ཡོངས་སུ་མ་རྫོགས་པའི་བྱིས་
པ་རྣམས་ཀྱང་མི་མཚན་ཉིད་པ་ཡིན་པ་བཞིན་ནོ། །དེ་བཞིན་དུ་ཁ་ཅིག་མི་སློབ་པའི་ལམ་
ཡང་ལམ་མཚན་ཉིད་པ་མ་ཡིན་ཏེ་མདོ་ལས་ལམ་ཆད་པ་འཇུག་པ་ཆད་པ་ཞེས་འབྱུང་བའི་
ཕྱིར་ཟེར་བ་དེ་ཡང་མ་ཡིན་ཏེ། འདི་ལྟར་དེའང་ལམ་མཚན་ཉིད་པར་འགྱུར་ཏེ་ལམ་གྱི་
བདེན་པའི་ཆོས་བཞི་ཡོད་པའི་ཕྱིར། སློབ་པའི་ལམ་བཞིན་ནོ། ཁྱབ་པ་མ་གྲུབ་པའང་མ་
ཡིན་ཏེ་སློབ་པའི་ལམ་རྣམས་ཀྱང་ལམ་མ་ཡིན་པར་ཐལ་བའི་ཕྱིར་རོ། །གལ་ཏེ་ལམ་ནི་ཐར་
པའི་གྲོང་དུ་ཕྱིན་པར་བྱེད་པ་ན་དེ་ནི་དེར་ཕྱིན་ཟིན་པའི་ཕྱིར་ལམ་མ་ཡིན་ནོ། །ཞེ་ན་འདི་ལ་
བཤད་ཟིན་ཏོ། །གང་ཡང་ལུང་དེ་ནི་ལས་ཀྱི་ལམ་མམ་ཡང་ན་སློབ་པའི་ལམ་དང་འཁོར་
བར་འཇུག་པ་ཆད་པ་ལ་སོགས་པ་རྣམ་པ་གཞན་དུ་སྔོན་གྱི་སློབ་དཔོན་དག་གིས་བཤད་པ་
ཡིན་ནོ། །དེ་གཉིས་ཀ་ལ་ཡང་ས་དེ་དང་། དེ་ན་ཕ་རོལ་ཏུ་ཕྱིན་པ་དྲུག་མེད་པར་འགྱུར་ལ།
དེ་ཡོད་ནའང་ལམ་ཡོད་པར་འགྱུར་ཏེ་ཡུམ་ལས་ཕ་རོལ་ཏུ་ཕྱིན་པ་དྲུག་ནི་ལམ་མོ་ཞེས་
གསུངས་པའི་ཕྱིར་རོ། །ཚོགས་ལམ་བྱེ་བྲག་ཏུ་བཤད་པ་ལ་རྒྱུ་འབྲས་བུ་ངོ་བོ་གསུམ་ལས་རྒྱུ་
- 1
2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ནི་རང་བཞིན་གྱི་རིགས་ཐོས་བསམ་གྱིས་སད་པ་ཡིན་ལ། འབྲས་བུ་ནི་ལམ་ཐམས་ཅད་
ལམ་ཕྱི་མ་འདྲེན་པ་ན་འདིས་ནི་སྦྱོར་ལམ་འདྲེན་པར་བྱེད་དོ། །ངོ་བོ་ལ་མཚན་ཉིད་དང༌།
དབྱེ་བ་དང་། ཁྱད་པར་གྱི་ཆོས་བཤད་པ་གསུམ་ལས་མཚན་ཉིད་ནི་ཐར་པའི་གྲོང་ཁྱེར་གྱི་
འགྲོ་བ་དྲོད་ཆུང་ངུའི་དངོས་དང་བརྒྱུད་པའི་རྒྱུར་གྱུར་པ་ཡིན་ནོ། །དབྱེ་བ་ལ་ཕལ་པ་དང་།
ཁྱད་པར་ཅན་གཉིས་སུ་འབྱེད་པ་ནི་བཤད་ཟིན་ལ། འདིར་ཆུང་ངུ་དང་འབྲིང་དང་ཆེན་པོ་
གསུམ་ལས་དང་པོ་ནི་ཐེག་བསྡུས་ལས་བཟང་དང་སྨོན་པའི་སྟོབས་ཅན་དག །སེམས་
བརྟན་ཁྱད་པར་འགྲོ་བའི། །བྱང་ཆུབ་སེམས་དཔའ་གྲངས་མེད་གསུམ། །ཀུན་ཏུ་རྩོམ་པར་
མཛད་ཅེས་བརྗོད་ཅེས་འབྱུང་བ་ཡིན་ཏེ་དྲན་པ་ཉེར་བཞག་བཞི་སྒོམ་པ་སྦྱོར་ལམ་སྐྱེ་བའི་
དུས་མ་ངེས་པ་ཅན་ནོ། །གཉིས་པ་ནི་ཡང་དག་སྤོང་བ་བཞི་བསྒོམ་པ་དེ་སྐྱེ་བའི་དུས་ངེས་པ་
ཅན་ནོ། །གསུམ་པ་ནི་རྫུ་འཕྲུལ་གྱི་རྐང་པ་བཞི་སྒོམ་པ་ཚེ་དེ་ཉིད་ལ་སྦྱོར་ལམ་དྲོད་སྐྱེ་བར་
ངེས་པའོ། །འདི་ནི་རྒྱུད་ གཅིག་ལ་རིམ་ གྱིས་སྐྱེ་བའི་ལུགས་ ཡིན་ལ། རྒྱུད་ཐ་དད་ལས་
གསུམ་དུ་འཇོག་པ་ནི་བཤད་ཟིན་ཏོ། །
གསུམ་པ་ལ་བཞི་ཡོད་པའི་ཡོན་ཏན་གྱི་ཁྱད་པར་ནི་ཚོགས་ལམ་བཞི་གསུམ་
བཅུ་གཉིས་ཀྱི་ཡོན་ཏན་དང་སྤྱན་དང་མངོན་ཤེས་ལ་སོགས་ཅི་རིགས་པ་ཡོད་དོ། །སྤངས་
པའི་ཁྱད་པར་ནི་ཉོན་མོངས་རྣམ་རྟོག་ལ་དགྲར་བལྟས་ཏེ་ཡིད་བྱུང་བ་དང༌། སྤྱོད་པ་རྣམ་
སྦྱོང་གིས་ཉོན་མོངས་པ་ཤིན་ཏུ་རགས་པ་སྡུག་བསྔལ་གྱི་རྩ་བར་གྱུར་པ་སྤངས་པ་དང་། ས་
བོན་ལའང་ཅུང་ཟད་གནོད་པ་བྱས་པ་ཡོད་དེ་རྒྱུ་མ་ཟད་པའི་འབྲས་བུ་ལྡོག་པ་མི་སྲིད་པའི་
ཕྱིར་རོ། །རྟོགས་པའི་ཁྱད་པར་ནི་བདག་མེད་པ་ཐོས་བསམ་སྒོམ་གསུམ་གྱིས་སྤྱིའི་ཚུལ་
གྱིས་རྟོགས་པ་ཡིན་ནོ། །འདིར་ཁ་ཅིག་ཚོགས་ལམ་ན་སྒོམ་བྱུང་གི་ཤེས་རབ་མེད་དོ་ཞེས་
ཟེར་བ་དེ་ནི་མ་ཡིན་ཏེ་ཀུན་ལས་བཏུས་ལས་གང་ཡང་རྒྱུར་གྱུར་པའི་དགེ་བ་གཞན་དང༌།
- 1
2
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རོལ་འགྲེལ་པ་བཞུགས། ༩
ཐོས་པ་དང་བསམ་པ་དང་སྒོམ་པ་ལས་བྱུང་པའི་ཤེས་རབ་ཀྱང་རུང་སྟེ་དེ་བསྒོམས་པས་
མངོན་པར་རྟོགས་པ་དང་རྣམ་པར་ཐར་པར་འགྱུར་བའི་གནས་ཀྱི་སྣོད་ཉིད་དུ་འགྱུར་རོ།།
ཞེས་བཤད་པ་དང་འགལ་བའི་ཕྱིར་རོ། །གཞན་ཡང་དེ་ན་རྣམ་པར་མི་རྟོག་པའི་ཏིང་ངེ་
འཛིན་དང་རྫུ་འཕྲུལ་གྱི་རྐང་པ་བཞི་དང་ཆོས་ཀྱི་རྒྱུན་གྱི་ཏིང་ངེ་འཛིན་དང་རྣམ་པ་གསུམ་
ཡོད་པ་དེ་དག་ལ་ཤེས་རབ་མེད་པར་ནི་མི་འཐད་དེ་བདག་མེད་འབྱེད་མི་ཤེས་པར་ཐལ་
བའི་ ཕྱིར་ རོ། །དེ་ཐོས་བསམ་ ཡིན་ པར་ཡང་མི་འཐད་དེ། ཏིང་ངེ་འཛིན་ལ་མཉམ་པར་
བཞག་པ་མ་ཡིན་པར་ཐལ་བའི་ཕྱིར་རོ། །དེ་ཕྱིར་སྒོམ་པ་ལས་འབྱུང་བར་གྲུབ་པ་ཡིན་ནོ།།
གང་ཡང་སློབ་དཔོན་དག་གིས་བསྟན་པ་ལ་འཇུག་པའི་རྒྱུར་གྱུར་པ་ཐོས་པ་དང་བསམ་པའི་
རང་བཞིན་ཞེས་བཤད་པ་དེ་ནི་ཐོས་བསམ་ཤས་ཆེ་བ་ཙམ་ལ་དགོངས་པ་ཡིན་ནོ། །གང་
ཡང་ཁ་ཅིག་དེ་ན་ཡེ་ཤེས་མེད་དོ། །ཞེས་ཟེར་བ་དེ་ནི་ལྟར་ན་དེ་ན་གཉེན་པོ་ལམ་གྱིས་མི་
མཐུན་ཕྱོགས་སྤོང་བ་མེད་པར་འགྱུར་ཏེ་ཡེ་ཤེས་མེད་པའི་ཕྱིར་རོ། ཁྱབ་པ་མ་གྲུབ་པའང་མ་
ཡིན་ཏེ་སྤེལ་མར་བསྟོད་པ་ལས་ཐུབ་ཆེན་ཁྱོད་ཀྱིས་གང་གསུངས་པ། །དེ་ཉིད་ལོག་པར་
ཚར་ཕྱིན་ཏེ། །ཉོན་མོངས་ཡེ་ཤེས་ཁོ་ན་ཡིས། །རྟོགས་ཀྱི་ལས་གཞན་གྱིས་མ་ལགས་ཞེས་
བཤད་པའི་ཕྱིར་རོ། །དེ་བཞིན་དུ་མི་རྟག་པ་ལ་སོགས་པ་ལ་དམིགས་པའི་ལམ་གྱི་ཤེས་པ་
མེད་པར་འགྱུར་བའི་ཕྱིར་དང་། མི་རྟག་པ་ལ་སོགས་པ་ལ་དམིགས་པའི་ཡེ་ཤེས་ཀྱི་བྱེ་བྲག་
རྣམས་ཞེས་བྱ་བ་དང་། ཡེ་ཤེས་གང་དང་ལྡན་པས་ཤར་ཕྱོགས་ཀྱི་ཞེས་འབྱུང་བ་དང་འགལ་
བའི་ཕྱིར་རོ། །གདམས་ངག་བསྒོམ་པའི་ཁྱད་པར་ལ་དང་པོ་ནོད་པའི་དུས་ནི་ཁ་ཅིག་ཏིང་ངེ་
འཛིན་གང་ལ་མཉམ་པར་བཞག་པས་སངས་རྒྱས་སྤྲུལ་པའི་སྐུ་ལས་ཆོས་ཀྱི་ཚིག་དང་དོན་
འཛིན་ནུས་པའི་ཆོས་ཀྱི་རྒྱུན་གྱི་ཏིང་ངེ་འཛིན་ཞེས་བྱ་བ་ཡོད་དེ་དེ་ནི་བསམ་གཏན་བཞི་པ་
ཡིན་ནོ། །དེ་ནི་ཚོགས་ལམ་ཆེན་པོར་ཐོབ་ཅིང་དེ་ཐོབ་པར་ནས་ཡུལ་སངས་རྒྱས་ཀྱི་སྤྲུལ་པ་
- 1 ? 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་ནོད་པ་ཡིན་ཏེ་མདོ་སྡེའི་རྒྱན་ལས། དེ་ཚེ་ཆོས་ཀྱི་རྒྱུན་ལས་ནི། །སངས་རྒྱས་རྣམས་ལས་
ཞི་གནས་དང་། །ཡེ་ཤེས་སྤངས་པ་ཐོབ་བྱའི་ཕྱིར། །གདམས་ངག་རྒྱ་ཆེན་ཐོབ་པར་འགྱུར་
ཞེས་བཤད་པའི་ཕྱིར་རོ་ཞེས་འཆད་མོད་ཀྱི་སློབ་དཔོན་ནི་སེམས་དང་པོ་བསྐྱེད་ནས་སྒོམ་
པར་བཞེད་དེ་བྱང་ཆུབ་ཀྱི་སེམས་དང་པོ་ལ་སོགས་པ་བསྐྱེད་པ་བྱ་བ་དང་། ལས་དང་པོ་པ་
དེ་ལྟར་གདམས་ངག་ཐོབ་པ་ལ་ཞེས་འབྱུང་བའི་ཕྱིར་རོ། །དེ་བཞིན་དུ་སློབ་དཔོན་ཆོས་ཀྱི་
བཤེས་གཉེན་བྱང་ཆུབ་སེམས་དཔའ་རྣམ་ཐར་བརྒྱད་ལ་བསམ་གཏན་གྱི་ཡན་ལག་ཡོངས་
སུ་མ་ཟད་ཀྱི་བར་མི་འཇུག་ལ་དེའང་མཐོང་ལམ་ཐོབ་པ་ན་ཡིན་ནོ་ཞེས་འདོད་དེ་དེ་ལྟར་ན་
འདོད་ཁམས་ཀྱི་རྩེ་གཅིག་པས་བསྒོམ་མོ། །གཉིས་པ་སེམས་གང་གིས་སྒོམ་པ་ནི་སེམས་
དྲུག་གིས་ཏེ་དེ་ལ་རྩ་བའི་སེམས་ནི་མདོ་སྡེ་ལ་སོགས་པའི་ཆོས་ཀྱི་མིང་ལ་དམིགས་པའོ།།
རྗེས་སུ་སྤྱོད་པའི་སེམས་ནི་ཚིག་གི་དབྱེ་བ་ལ་སྤྱོད་པའོ། །རྣམ་པར་སྤྱོད་པའི་སེམས་ནི་དོན་
དང་ཡི་གེ་གཉིས་ཀ་ལ་སྤྱོད་པ་སྟེ་དེ་ལ་དོན་ནི་གང་བསྒོམ་པར་བྱ་བའི་དོན་དེ་བགྲང་བ་དང་
འཇལ་བ་དང་རྟོག་པ་དང༌། སོ་སོར་རྟོག་པའོ། །ཡི་གེ་ནི་ཚོགས་པ་དོན་དང་བཅས་པ་དང་
སིལ་བུ་དོན་མེད་པར་སྤྱོད་པའོ། །ངེས་པར་འཛིན་པའི་སེམས་ནི་གཉིས་པོ་དེའི་རྒྱུ་མཚན་
ངེས་པར་འཛིན་པའོ། །སྡོམ་པའི་སེམས་ནི་ཇི་ལྟར་བཤད་པ་དེ་དག་མི་རྟག་པ་དང་སྟོང་པ་
དང་བདག་མེད་པ་ལ་སོགས་པ་རྩ་བའི་སེམས་ལ་བསྡུས་ཏེ་འཇོག་པའོ། །སྨོན་པའི་སེམས་
ནི་གང་གི་དོན་དུ་སྒོམ་པ་དེ་ལ་འདུན་པ་དང༌། ལྷན་ཅིག་འཇོག་པའོ། །ཡང་ན་ཡིད་ལ་བྱེད་
པ་བཅུ་གཅིག་གིས་བསྒོམ་སྟེ་རྟོགས་དང་བཅས་ཤིང་དཔྱོད་པ་དང་བཅས་པ་དང་། རྟོག་པ་
མེད་ལ་དཔྱོད་པ་ཙམ་དང༌། རྟོག་པའང་མེད་དཔྱོད་པའང་མེད་པ་དང༌། ཞི་གནས་ཡིད་ལ་
བྱེད་པ་དང༌། ལྷག་མཐོང་ཡིད་ལ་བྱེད་པ་དང་། ཟུང་དུ་འབྲེལ་བ་ཡིད་ལ་བྱེད་པ་དང་། རབ་
ཏུ་འཛིན་པའི་རྒྱུ་མཚན་ཡིད་ལ་བྱེད་པ་དང༌། ཞི་གནས་ཀྱི་རྒྱུ་མཚན་ཡིད་ལ་བྱེད་པ་དང་།
.: 2 6 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རོལ་འགྲེལ་པ་བཞུགས། [༩
བཏང་སྙོམས་ཀྱི་རྒྱུ་མཚན་ཡིད་ལ་བྱེད་པ་དང༌། རྟག་ཏུ་བྱ་བ་ཡིད་ལ་ཡིད་ལ་བྱེད་པ་དང་།
གུས་པར་བྱ་བ་ཡིད་ལ་བྱེད་པ་སྟེ་འདི་དག་རྒྱས་པར་ནི་མདོ་སྡེའི་རྒྱན་དུ་བལྟའོ། །ཡང་ན་
སེམས་གནས་པའི་ཐབས་དགུས་བསྒོམ་པ་ཡིན་ཏེ་འཆད་པར་འགྱུར་རོ། །
གསུམ་པ་གདམས་ངག་གང་སྒོམ་པ་ནི་ལུས་ངག་གི་འཇུག་ལྡོག་ལ་
དམིགས་པའི་ཚུལ་ཁྲིམས་དང༌། གསུང་རབ་ཀྱི་ཚིག་དོན་ལ་དམིགས་པའི་ཐོས་བསམ་གྱི་
ཤེས་རབ་དང༌། ཆོས་ཀྱི་ཕྱག་རྒྱ་བཞི་དང་། ཐར་པ་ཆ་མཐུན་ལྔ་དང༌། གདམས་ངག་བཅུ་
དང༌། སངས་རྒྱས་ལ་སོགས་པ་དྲུག་དང༌། ལུས་དང༌། འཆི་བ་དང༌། སྐྱེ་བ་དང༌། དབུགས་
ཕྱི་ནང་དུ་རྒྱུ་བ་ལ་སོགས་པ་སྟེ་རྗེས་སུ་དྲན་པ་བཅུ་དང༌། འཕགས་པ་དཔུང་བ་བཟང་པོས་
ཞུས་པ་ལས། འདོད་ཆགས་ཤས་ཆེན་མི་གཙང་ཤ་ཚིལ་དང༌། །པགས་པ་ཀེང་རུས་ལྟ་བས་
རྣམ་པར་བཟློག །བྱམས་དང་སྙིང་རྗེའི་ཆུས་གདབ་ཞེ་སྡང་ལ། །གཏི་མུག་ལ་ནི་རྟེན་འབྲེལ་
ལམ་གྱིས་སོ་ཞེས་གསུངས་པའི་སྤྱོད་པ་རྣམ་སྦྱོང་དང༌། མི་གཙང་བའི་འདུ་ཤེས་དགུ་དང་
སྐྱེས་བུ་ཆེན་པོའི་རྣམ་རྟོག་བརྒྱད་དང༌། སྤྱོད་ཡུལ་ཡོངས་སུ་དག་པ་རྣམས་བསྒོམ་པར་བྱའོ།།
དེ་ལ་མི་གཙང་བའི་འདུ་ཤེས་དགུ་ནི་རྣམ་པར་བམ་པ་དང༌། འབུས་གཞིགས་པ་དང༌། །
རྣགས་པ་དང༌། དམར་བ་དང༌། བསྔོས་པ་དང༌། ཟོས་པ་དང་། འཐོར་བ་དང་། ཚིག་པ་དང་།
རུལ་བའི་འདུ་ཤེས་སོ། །ཐེག་པ་ཆུང་ངུའི་སྐྱེས་བུ་ཆེན་པོའི་རྣམ་རྟོག་བརྒྱད་ནི་ཉི་ཁྲི་སྣང་བ་
ལས་ཆོས་འདི་ནི་འདོད་པ་ཆུང་བ་རྣམས་ཀྱི་ཡིན་གྱི་ཆེ་བ་རྣམས་ཀྱི་མ་ཡིན་པ་དང་། ཆོག་
ཤེས་པ་དང་། རབ་ཏུ་དབེན་པ་དང་། བརྩོན་འགྲུས་བརྩམ་པ་དང་། དྲན་པ་ཉེ་བར་བཞག་
པ་དང༌། མཉམ་པར་བཞག་པ་དང༌། ཤེས་རབ་དང་ལྡན་པ་རྣམས་ཀྱི་ཡིན་གྱི་ཤེས་རབ་
འཆལ་བ་རྣམས་ཀྱི་ནི་མ་ཡིན་པ་སྟེ། སྐྱེས་བུ་ཆེན་པོའི་རྣམ་རྟོག་བདུན་པོ་འདི་དག་གིས་
གནས་བརྟན་མོའུ་འགལ་གྱི་བུ་ཆེན་པོ་གནས་པར་གྱུར་ཏོ། །བཅོམ་ལྡན་འདས་ཀྱིས་ཀྱང་
- ]
2
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མོའུ་འགལ་གྱི་བུ་ཆེན་པོ་ཁྱོད་ཀྱིས་སྐྱེས་བུ་ཆེན་པོའི་རྣམ་པར་རྟོག་པ་བརྒྱད་པོ་འདི་ལ་ཡང་
རྣམ་པར་རྟོགས་ཤིག་ཆོས་འདི་ནི་སྤྲོས་པ་མེད་པ་སྤྲོས་པ་མེད་པ་ལ་ཀུན་དགའ་བའི་སྦྱོར་བ་
ལ་རྗེས་སུ་བརྩོན་པའི་ཡིན་ནོ་ཞེས་འབྱུང་བ་བཞིན་ནོ། །ཐེག་པ་ཆེན་པོའི་སྐྱེས་བུ་ཆེན་པོའི་
རྣམ་པར་རྟོག་པ་བརྒྱད་ནི་སློབ་དཔོན་དབྱིག་གཉེན་གྱི་གཞུང་གི་འགྲེལ་པ་ལས་ནམ་ཞིག་
སེམས་ཅན་གྱི་སྡུག་བསྔལ་སེལ་ནུས་སྙམ་པ་དང༌། ནམ་ཞིག་དབུལ་བས་ཉེན་པའི་སེམས་
ཅན་རྣམས་འབྱོར་པ་ཆེན་པོ་ལ་འཇོག་ནུས་སྙམ་པ་དང་། ནམ་ཞིག་ཤ་ཁྲག་དང་བཅས་པའི་
ལུས་ཀྱིས་སེམས་ཅན་གྱི་དོན་བྱེད་ནུས་སྙམ་པ་དང་། ནམ་ཞིག་དམྱལ་བར་ཡུན་རིང་དུ་
གནས་ནས་ཀྱང་སེམས་ཅན་ལ་ཕན་འདོགས་ནུས་སྙམ་པ་དང་། ནམ་ཞིག་འཇིག་རྟེན་དང་
འཇིག་རྟེན་ལས་འདས་པའི་འབྱོར་པ་ཆེན་པོས་སེམས་ཅན་གྱི་རེ་བ་རྫོགས་པར་བྱེད་ནུས་
སྙམ་པ་དང༌། ནམ་ཞིག་སངས་རྒྱས་སུ་གྱུར་ནས་སེམས་ཅན་ཐམས་ཅད་ཀྱི་སྡུག་བསྔལ་ངེས་
པར་འབྱིན་ནུས་སྙམ་པ་དང་། སེམས་ཅན་ལ་མི་ཕན་པའི་སྐྱེ་བ་དང་། འབྱོར་པ་དང་། དོན་
དམ་པའི་རོ་ལ་གཅིག་ཏུ་སྤྱོད་པ་དང༌། སྐྱེ་བོ་ཐམས་ཅད་སིམ་པར་མི་བྱེད་པའི་ཚིག་དང་།
གཞན་ལ་མི་ཕན་པའི་འཚོ་བ་དང་། ལུས་དང་ཤེས་རབ་དང་ནོར་དང་དབང་ཕྱུག་དང་ལྡན་
པར་མ་གྱུར་ཅིག །གཞན་ལ་གནོད་པ་བྱེད་པ་ལ་དགའ་བར་ཚེ་རབས་ཐམས་ཅད་དུ་མ་གྱུར་
ཅིག་སྙམ་པ་དང་། སེམས་ཅན་ཐམས་ཅད་ཀྱི་སྡིག་པའི་འབྲས་བུ་བདག་ལ་སྨིན་ཅིག་བདག་
གི་དགེ་བའི་འབྲས་བུ་དེ་དག་ལ་སྨིན་པར་གྱུར་ཅིག་སྙམ་དུ་སེམས་པ་ཡིན་ནོ་ཞེས་འབྱུང་བ་
བཞིན་ནོ། །སྤྱོད་ཡུལ་ཡོངས་སུ་དག་པ་ནི་མདོ་སྡེའི་རྒྱན་ལས་རྒྱལ་སྲས་སྤྱོད་ཚེ་ཇི་ལྟར་ཇི་ལྟ་
བུར། །དབང་པོའི་སྤྱོད་པ་སྣ་ཚོགས་འཇུག་འགྱུར་བ། །དེ་ལྟར་དེ་ལྟར་རིགས་ཤིང་མཐུན་
ཚིག་གིས། །སེམས་ཅན་ཕན་ཕྱིར་དེ་མངོན་འདུ་བྱེད་དོ་ཞེས་གང་གསུངས་པ་ཡིན་ནོ། །དེའི་
དོན་ནི་སངས་རྒྱས་ཕལ་པོ་ཆེའི་སྤྱོད་ཡུལ་ཡོངས་སུ་དག་པའི་མདོ་བཞིན་དུ་ཤེས་པར་བྱ་སྟེ།
གསར
- 1
> y.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། (༩
འདི་ལྟར་བྱང་ཆུབ་སེམས་དཔའ་ཁྱིམ་གྱི་ནང་དུ་འཇུག་པའི་ཚེ་ཐར་པ་ཆེན་པོའི་གྲོང་ཁྱེར་
ཐོབ་པར་གྱུར་ཅིག་ཅེས་སེམས་བསྐྱེད་དོ། །དེ་བཞིན་དུ་སྦྱར་ཏེ་ཉལ་བའི་ཚེ་སངས་རྒྱས་ཀྱི་
ཆོས་ཀྱི་སྐུ་ཐོབ་པར་གྱུར་ཅིག །རྨི་ལམ་བྱུང་ན་ཆོས་ཐམས་ཅད་རྨི་ལམ་ལྟ་བུར་རྟོགས་པར་
གྱུར་ཅིག །གཉིད་ སད་ པའི་ ཚེ་ མ་ རིག་ པ་ ལས་ སད་ པར། ལྡང་བའི་ཚེ་ སངས་རྒྱས་ ཀྱི་
གཟུགས་ ཀྱི་ སྐུ་ ཐོབ་ པར། གོས་ གྱོན་ པ་ ན་ ངོ༌ ཚ་ དང༌ ཁྲེལ་ ཡོད་ ཀྱི་ གོས་ གྱོན་ པར།
སྐེད་རགས་འཆིང་བའི་ཚེ་དགེ་བའི་རྩ་བ་དང་འབྲེལ་བར། སྟན་ལ་འདུག་པའི་ཚེ་བྱང་ཆུབ་
ཀྱི་སྙིང་པོ་རྡོ་རྗེའི་གདན་ཐོབ་པར། རྒྱབ་བརྟེན་པའི་ཚེ་བྱང་ཆུབ་ཀྱི་ཤིང་ཐོབ་པར། མེ་གཏོང་
བའི་ཚེ་ཉོན་མོངས་པའི་བུད་ཤིང་བསྲེག་པར། འབར་བའི་ཚེ་ཡེ་ཤེས་ཀྱི་མེ་འབར་བར།
གཡོས་ཟིན་པའི་ཚེ་ཡེ་ཤེས་ཀྱི་བདུད་རྩི་ཐོབ་པར། ཁ་ཟས་ཟ་བའི་ཚེ་བསམ་གཏན་གྱི་ཟས་
ཐོབ་པར། ཕྱི་རོལ་ཏུ་འགྲོ་བའི་ཚེ་འཁོར་བའི་གྲོང་ཁྱེར་ལས་ཐར་བར། སྐས་ལ་འབབ་པའི་
ཚེ་སེམས་ཅན་གྱི་དོན་དུ་འཁོར་བར་འཇུག་པར། སྒོ་འབྱེད་པའི་ཚེ་ཐར་པའི་གྲོང་ཁྱེར་གྱི་སྒོ་
འབྱེད་པར། སྒོ་གཅོད་པའི་ཚེ་ངན་སོང་གསུམ་གྱི་སྒོ་གཅོད་པར། ལམ་དུ་འཇུག་པའི་ཚེ་
འཕགས་པའི་ལམ་དུ་འཇུག་པར། གྱེན་ལ་འགྲོ་བའི་ཚེ་སེམས་ཅན་ཐམས་ཅད་མཐོ་རིས་ཀྱི་
བདེ་བ་ལ་འགོད་པར། ཐུར་ལ་འབབ་པའི་ཚེ་ ངན་སོང་གི་སྡུག་བསྔལ་རྒྱུན་གཅོད་པར།
སེམས་ཅན་དང་ཕྲད་པའི་ཚེ་རྫོགས་པའི་སངས་རྒྱས་དང་མཇལ་བར། རྐང་པ་འཇོག་པའི་ཚེ་
སེམས་ཅན་ཐམས་ཅད་ཀྱི་དོན་ལ་རྟོན་པར། རྐང་པ་འདེགས་པའི་ཚེ་སེམས་ཅན་ཐམས་ཅད་
འཁོར་བ་ལས་འདོན་པར། རྒྱན་དང་ལྡན་པ་མཐོང་ན་མཚན་དང་དཔེ་བྱད་ཀྱི་རྒྱན་ཐོབ་པར།
རྒྱན་མེད་པ་ཐོབ་ན་སྦྱངས་པའི་ཡོན་ཏན་དང་ལྡན་པར། སྣོད་གང་བ་མཐོང་ན་ཡོན་ཏན་གྱིས་
གང་བར། སྟོང་པ་མཐོང་ན་སྐྱོན་གྱིས་སྟོངས་པར། སེམས་ཅན་དགའ་བ་མང་བ་མཐོང་ན་
ཆོས་ལ་དགའ་བར། མི་དགའ་བ་མཐོང་ན་འདུས་བྱས་ཀྱི་དངོས་པོ་ཐམས་ཅད་ལ་མི་དགའ་
- 1
2 3 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར། སེམས་ཅན་བདེ་བ་མཐོང་ན་སངས་རྒྱས་ཀྱི་བདེ་བའི་ཡོ་བྱད་ཐོབ་པར། སྡུག་བསྔལ་
བ་མཐོང་ན་སེམས་ཅན་གྱི་སྡུག་བསྔལ་ཐམས་ཅད་ཞི་བར་བྱེད་པར། ནད་པ་མཐོང་ན་
ཐམས་ཅད་ནད་ལས་གྲོལ་བར། དྲིན་དུ་གཟོ་བ་མཐོང་ན་སངས་རྒྱས་དང་བྱང་ཆུབ་སེམས་
དཔའ་རྣམས་ལ་དྲིན་ལན་ལྡོན་པར། དྲིན་དུ་མི་གཟོ་བ་མཐོང་ན་ལྟ་བ་ལོག་པ་ལ་དྲིན་དུ་མི་
གཟོ་བར། རྒོལ་བ་མཐོང་ན་ཕས་ཀྱི་རྒོལ་བ་ཐམས་ཅད་ཚར་གཅོད་ནུས་པར། བསྟོད་པ་
མཐོང་ན་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་བསྟོད་པར། ཆོས་ཀྱི་གཏམ་
བྱེད་པའི་ཚེ་སངས་རྒྱས་ཀྱི་སྤོབས་པ་ཐོབ་པར། སངས་རྒྱས་ཀྱི་སྐུ་གཟུགས་མཐོང་ན་སངས་
རྒྱས་ཐམས་ཅད་མཐོང་བ་ལ་སྒྲིབ་པ་མེད་པར། མཆོད་རྟེན་མཐོང་ན་འགྲོ་བ་ཐམས་ཅད་ཀྱི་
མཆོད་རྟེན་དུ་འགྱུར་བར། ཚོང་བྱེད་པ་མཐོང་ན་འཕགས་པའི་ནོར་བདུན་ཐོབ་པར། ཕྱག་
འཚལ་བའི་ཚེ་ལྷ་དང་བཅས་པའི་འཇིག་རྟེན་གྱིས་སྤྱི་བཙུག་ལྟར་མི་མཐོང་བ་ཐོབ་པར་གྱུར་
ཅིག་སྙམ་དུ་སེམས་བསྐྱེད་དེ་རྒྱས་པར་ནི་མདོ་ཉིད་དམ་སློབ་དཔོན་ཡེ་ཤེས་སྙིང་པོའི་སྤྱོད་
ཡུལ་ཡོངས་སུ་དག་པའི་མདོའི་དོན་བསྡུས་བཞིན་ཤེས་པར་བྱའོ། །འདི་ནི་ཡུམ་ལས་འགྲོ་
འཆག་ཉལ་དང་འདུག་པར་ཤེས་བཞིན་རབ་ཏུ་ལྡན་ཞེས་འབྱུང་བའི་མན་ངག་ཡིན་ནོ།།
གཞན་ཡང་སྲོད་ཐོ་རངས་མི་ཉལ་བར་བརྩོན་པ་དང་། ནམ་གྱི་དགུང་ལ་སེངྒེའི་ཉལ་སྟབས་
ཀྱིས་ཆོས་ཐམས་ཅད་སྟོང་པ་ཉིད་དུ་མོས་པས་ཉལ་བར་བྱའོ། །དེ་བཞིན་དུ་ཕྱིན་ཅི་ལོག་
བཞི་སྤང་བའི་གཏམ་ལས་སྐྱེས་བུ་ཟས་ཉུང་དག་གིས་རིད་འགྱུར་ཟས་མང་དག་ལ་མངོན་
དགའ་བས། །དབུགས་མི་ཐོན་ཅིང་སྡུག་བསྔལ་འགྱུར་ལ་མི་མཐུན་ཟས་ཀྱིས་འཆི་བར་བྱེད།།
ཟས་མ་ཞུ་བས་ནད་སྐྱེད་འགྱུར་ཞིང་ཞུ་བས་བཀྲེས་པ་ཉིད་དུ་འགྱུར། །ཀྱེ་མ་ཟས་ཟོས་གྱུར་
ན་སྡུག་བསྔལ་མི་སྐྱེད་སྐབས་དེ་ཡོད་མ་ཡིན་ཞེས་བཤད་པ་རྗེས་སུ་དྲན་པས་ཐམས་ཅད་དུ་
ཟས་ཀྱི་ཚོད་རིག་པར་བྱའོ། །ཡང་དེ་ཉིད་ལས། གང་གིས་ས་འོག་འཛུལ་ཏེ་ཀླུའི་དབང་
- 1 3 ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བཅོམ་རལ་འགྲེལ་པ་བཞུགས། [༩
པོའང་པདྨའི་རྩ་བ་ལྟར་འབྱིན་བྱེད། མཐོ་རིས་འཛེགས་ཏེ་དབང་པོར་བཅས་པའི་ལྷ་ཚོགས་
ཀྱང་ནི་མིད་པར་བྱེད་པ་དང༌། །ས་སྟེང་བསྐོར་བསྐོར་ནི་རྐ་དང་ནི་ར་གུ་ན་ལ་བཏུས་གྱུར་པ།།
འཆི་བདག་དེས་ནི་ཚུགས་པ་གང་དུ་གནས་ན་ཁྱོད་ནི་འཇིགས་མེད་འགྱུར་ཞེས་འབྱུང་བའི་
འཆི་བ་མི་རྟག་པ་རྗེས་སུ་དྲན་པས་དུས་ཐམས་ཅད་དུ་སྒོ་གསུམ་དགེ་བ་ལ་བསྐུལ་བར་བྱའོ།།
གསུམ་པ་སྒྲ་དོན་ནི་སམ་བྷ་ར་མར་ག་ཞེས་པའི་སན་ཏ་ན་རྒྱུད་ལ་བྷ་བ་སྒོམ་པ་ར་ཌི་ནི་ཡང་
དུ་སྟེ་རྒྱུད་ལ་ཡང་ནས་ཡང་དུ་སྒོམ་པ་ཞེས་བྱ་ལ། མར་ག་ནི་ལམ་སྟེ་ཐར་པའི་གྲོང་ཁྱེར་གྱི་
འགྲོ་ས་ཡིན་པའི་ཕྱིར་རོ། །ཡང་ན་བསོད་ནམས་དང་ཡེ་ཤེས་ཀྱི་ཚོགས་མང་པོ་གསོག་པར་
བྱེད་པས་ཚོགས་ཀྱི་ལམ་དང་། ཐར་པ་མྱ་ངན་ལས་འདས་པའི་ཆ་ཤས་དང་མཐུན་པར་ཡིད་
ལ་བྱེད་པས་ཐར་པའི་ཆ་མཐུན་དང་ཆོས་ཀྱི་དབྱིངས་ལ་དད་པས་གནས་པས་དད་པའི་ས་
དང༌། ལམ་ལ་འཇུག་པའི་ལས་དང་པོ་ཡིན་པས་ལས་དང་པོ་པ་དང་། སྤང་བྱ་ལ་ཉེས་པར་
ལྟ་བས་སུན་འབྱིན་པའི་གཉེན་པོ་ཞེས་བྱའོ། །
གཞུང་གི་དོན་ལ་སོ་སོར་བཤད་པ་དང་། ཉེ་བར་བསྡུ་བ་དང༌། དགེ་འདུན་
དཀོན་མཆོག་བྱེ་ བྲག་ཏུ་བཤད་ པ་ གསུམ་ལས། དང་པོ་ནི་དབྱེ་བ་ཞར་ལ་བརྗོད་ནས་
གདམས་ངག་གསུངས་པ་ཡིན་ནོ་ཞེས་སྦྱར་རོ། །དེ་ལ་ལམ་གྱི་དང་པོ་སེམས་བསྐྱེད་འཆད་
པ་ན་དེའི་མཚན་ཉིད་ཙམ་ཞིག་སྐབས་སུ་བབ་ཀྱི་སངས་རྒྱས་ཀྱི་ས་ལ་སོགས་པའི་དབྱེ་བ་ནི་
སྐབས་སུ་མ་བབ་པས་ཞར་ལས་བྱུང་བ་ཡིན་གྱི་དཔེའི་ཤུགས་ལ་བསྟན་པ་ནི་ཞར་ལས་བྱུང་
བའི་དོན་མ་ཡིན་ཏེ་ཞར་ལས་བྱུང་བ་ནི་སྐབས་སུ་བབ་པའི་ཟླ་བོ་ཡིན་ལ་ཤུགས་ནི་དངོས་ཀྱི་
ཟླ་བོ་ཡིན་པའི་ཕྱིར་རོ། །འདིས་ནི་གཞན་དུ་ཡང་སྐབས་སུ་བབ་པ་དང་། ཞར་ལས་བྱུང་བའི་
མངོན་རྟོགས་དབྱེ་བར་བྱའོ། །ཅི་འདྲ་བའི་གདམས་ངག་ཅེ་ན་བྱང་ཆུབ་ཀྱི་སེམས་དང་པོ་དང་
གཉིས་པ་ལ་སོགས་པ་བསྐྱེད་པའི་བྱང་ཆུབ་སེམས་དཔའ་འདོམས་པ་ནི་གདམས་ངག་སྟེ།
-1
3
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་པ་སྟེ་འདོམས་པ་ནི་དོན་དུ་གཉེར་བའམ་ཡིད་ལ་བྱེད་པའོ། །འདིར་གང་དག་གདམས་
ངག་ནི་དོན་བཅུ་པོ་བརྗོད་པའི་སྒྲ་ཡིན་པར་སྨྲ་བ་དེ་དག་ལ་འདི་སྐད་དུ་དེ་སྒྲ་ཡིན་ན་ནི་
མངོན་རྟོགས་མ་ཡིན་པར་འགྱུར་ལ། མངོན་རྟོགས་ཡིན་ན་ཡང་སྒྲ་མ་ཡིན་པར་འགྱུར་ཏེ་སྒྲ་
དང་རྟོགས་པ་ནི་ཕན་ཚུན་སྤངས་ཏེ་གནས་པའི་འགལ་བ་ཡིན་པའི་ཕྱིར་རོ། །དེ་བཞིན་དུ་
འཕགས་པ་རྣམས་ཀྱི་མཉམ་གཞག་ན་གདམས་ངག་མེད་པར་འགྱུར་ཏེ་སྒྲ་མེད་པའི་ཕྱིར་རོ།།
གཞན་ཡང་སེམས་བསྐྱེད་ལ་སོགས་པ་རྣམས་ཀྱང་དེ་བརྗོད་པའི་སྒྲར་འགྱུར་ཏེ་རྒྱུ་མཚན་
ཁྱད་པར་མེད་པའི་ཕྱིར་རོ། །དེས་ན་སྒྲུབ་པ་ལ་སོགས་པའི་ཆོས་བཅུ་མི་དམིགས་པར་ཡིད་
ལ་བྱེད་པ་ནི་གཞུང་འདིར་གསུངས་པའི་གདམས་ངག་གི་མཚན་ཉིད་དོ། །ཡང་ན་མངོན་
ཐོབ་ཟིན་པ་སྐྱོང་ཞིང་མི་ཉམས་པར་བྱེད་པ་གདམས་ངག་དང་མ་ཐོབ་པའི་ཡོན་ཏན་ཐོབ་
པར་བྱེད་པ་རྗེས་སུ་བསྟན་པར་འཕགས་པ་རྣམ་གྲོལ་སྡེ་འཆད་དོ། །རབ་ཏུ་དབྱེ་བ་ནི་ལུང་
དང་མངོན་པར་རྟོགས་པའི་གདམས་ངག་གཉིས་ལས། འཇིག་རྟེན་ཆོས་མཆོག་མན་ཆད་ནི་
ལུང་ལ་བརྟེན་ནས་མི་དམིགས་པར་ཡིད་ལ་བྱེད་པ་ཡིན་ལ། ས་དང་པོ་ཡན་ཆད་ནི་རང་གི་
རྟོགས་པས་མི་དམིགས་པར་ཡིད་ལ་བྱེད་པ་ཡིན་ནོ། །གལ་ཏེ་འགྲེལ་པ་ལས་སྟོན་པ་དང་
ལུང་འབོགས་པ་ཞེས་གཞན་གྱིས་སྟོན་པའི་སྒྲ་ཉིད་ལ་གདམས་ངག་ཏུ་བཤད་པ་མ་ཡིན་ནམ་
ཞེ་ན་དེ་ནི་རང་གི་བྱ་བ་ལ་གཞན་གྱི་བྱེད་པའི་སྒྲ་སྦྱར་བ་ཡིན་ཏེ་དེ་ལྟ་མ་ཡིན་ན་བྱང་ཆུབ་
སེམས་དཔའ་འདོམས་པ་ནི་གདམས་ངག་སྟེ་ཞེས་པའི་གཞུང་དང་འགལ་བར་འགྱུར་བའི་
ཕྱིར་རོ། །གང་གི་དོན་དུ་ཞེ་ན། དུས་ཇི་ལྟ་བ་བཞིན་དུ་ཞེས་པ་སྟེ་འདི་ནི་གདམས་ངག་ཐོབ་
པའི་དུས་བརྗོད་པ་མ་ཡིན་གྱི་སེམས་བསྐྱེད་ཀྱི་ས་མཚམས་བརྗོད་པ་ཡིན་ཏེ་དེས་ན་སྦྱོར་
ལམ་ལ་སོགས་པའི་དུས་དེ་དང༌། དེར་དོན་དུ་གཉེར་བར་བྱེད་པའི་སེམས་བསྐྱེད་དང་དེས་
འཕངས་པའི་ཆོས་ནི་སེམས་བསྐྱེད་འཕེལ་བར་བྱེད་པའི་བསླབ་པ་ཕ་རོལ་ཏུ་ཕྱིན་པ་དྲུག་ལ་
- ]
3 ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
སོགས་པ་སྟེ་དེ་དག་འགྲུབ་པར་བྱ་བའི་ཕྱིར་དང་། དྲན་པ་ཉེ་བར་བཞག་པ་ལ་སོགས་པའི་
ཡོན་ཏན་ཐོས་ཟིན་པ་ཡོངས་སུ་བསྲུང་བའི་དོན་གྱི་ཕྱིར་དང༌། དེ་དག་གོང་ནས་གོང་དུ་
མངོན་པར་འཕེལ་བར་བྱ་བའི་ཕྱིར་གདམས་ངག་ཡིད་ལ་བྱེད་པ་ཡིན་ནོ། །གདམས་ངག་དེ་
ནི་གྲངས་བཅུའི་བདག་ཉིད་དུ་ཤེས་པར་བྱའོ། །བཅུ་པོ་དེ་ནི་ཡུལ་བཅུ་ལ་དམིགས་པའི་བློ་
རྫས་བཅུ་ཡིན་ཏེ་གལ་ཏེ་ཡུལ་བཅུ་པོ་དེ་སྟོང་པར་ཤེས་པའི་བློ་རྫས་གཅིག་ཏུ་རྟོག་ན་མངོན་
པར་རྟོགས་པ་ཐམས་ཅད་ཀྱང་རྫ་ས་གཅིག་ཏུ་འགྱུར་ཏེ་ཐམས་ཅད་ཀྱིས་ཀྱང་བདེན་པ་བཞི་
སྟོང་པར་ཤེས་པའི་ཕྱིར་རོ། །བཅུར་གྲངས་ངེས་པ་ནི་སྔོན་མདོ་གསུངས་པའི་དུས་ཀྱི་གདུལ་
བྱ་དག་བཅུ་ལ་མངོན་པར་དགའ་བའི་ཕྱིར་གདུལ་བྱ་ཉེ་བའི་བསམ་པ་ལ་ལྟོས་ནས་གྲངས་
ངེས་པ་ཡིན་ནོ་ཞེས་སྔོན་གྱི་སློབ་དཔོན་དག་འཆད་དེ་ཐམས་ཅད་དུ་ཡང་དེ་བཞིན་དུ་བཤད་
པར་བྱའོ། །བཅུ་པོ་དེ་ཡང་སྒྲུབ་དང་བདེན་པ་རྣམས་དང་ནི་ཞེས་པ་ལ་སོགས་པ་སྟེ་མངོན་
ཤེས་ཀྱི་ཡོན་ཏན་དྲུག་ཅེས་པ་ནི་མངོན་པར་ཤེས་པ་དྲུག་ཉིད་ལམ་སྒོམ་པ་པོ་རྣམས་ཀྱི་ཡོན་
ཏན་ཡིན་པས་གཞི་མཐུན་པའི་བསྡུ་བ་ཡིན་ནོ། །
འགྲེལ་པ་འཆད་པ་ན་དོན་བཅུ་ལས་དང་པོ་སྒྲུབ་པ་ལ་གདམས་པ་ནི་མདོ་ལས་
ཡུམ་ལ་ཇི་ལྟར་སྤྱད་པར་བགྱི་ཞེས་ཞུས་པའི་ལན་དུ་ཤཱ་རིའི་བུ་འདི་ལ་བྱང་ཆུབ་སེམས་
དཔའ་སེམས་དཔའ་ཆེན་པོ་ཡུམ་ལ་སྤྱོད་པས་ནི་བྱང་ཆུབ་སེམས་དཔའ་ཡང་དག་པར་རྗེས་
སུ་མི་མཐོང་། བྱང་ཆུབ་སེམས་དཔའི་མིང་དང་དེའི་སྤྱོད་པ་དང་། ཤེས་རབ་ཀྱི་ཕ་རོལ་ཏུ་
ཕྱིན་ པ་དང༌། དེའི་མིང་དང༌། ཡུམ་ལ་སྤྱོད་པ་དང༌། མི་སྤྱོད་པ་དང༌། གཉིས་ཀ་དང༌།
གཉིས་ཀ་མ་ཡིན་པར་མི་མཐོང་ཞེས་གསུངས་པའི་དོན་བསྡུས་པ་སྒྲུབ་དང་ཞེས་པ་ཡིན་ལ།
དེ་འཆད་པ་ནི་བྱང་ཆུབ་ཀྱི་སེམས་ཀྱི་རབ་ཏུ་དབྱེ་བ་ཇི་སྐད་བཤད་པ་སྒྲུབ་པ་ལ་འཇུག་པར་
བྱའོ་ཞེས་རང་ཉིད་ཀྱིས་སློབ་ཅིང་ཡིད་ལ་བྱེད་པ་ནི་སྒྲུབ་པ་ལ་འདོམས་པ་ཡིན་ཞེས་སྦྱར་རོ།།
- །
3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐེག་པ་ཆེན་པོ་འདི་ལ་ཐམས་ཅད་དུ་བསྒྲུབ་བྱ་ནི་བྱང་ཆུབ་ཀྱི་སེམས་ལས་གཞན་མེད་པའི་
ཕྱིར་བྱང་ཆུབ་ཀྱི་སེམས་ཞེས་གསུངས་པ་ཡིན་ནོ། །ཚུལ་ཇི་ལྟར་འཇུག་པར་བྱ་ཞེ་ན། བདེན་
པ་གཉིས་ལས་མི་འདའ་བ་དང་། ཉན་རང་དང་ཐུན་མོང་མ་ཡིན་པའི་ཁྱད་པར་གཉིས་དང་
ལྡན་པའི་མི་དམིགས་པའི་ཚུལ་གྱིས་འཇུག་པ་ཡིན་ཏེ་སྒྲུབ་པའི་ངོ་བོ་ནི་མཉམ་གཞག་ན་སྣང་
བར་མི་དམིགས་པ་དང༌། རྗེས་ན་ནི་བདེན་པར་མི་དམིགས་པ་ཡིན་ནོ། ཁྱད་པར་དང་པོ་
བཤད་པ་ལ་བདེན་གཉིས་ཀྱི་རང་བཞིན་དང་། དེ་ལས་མི་འདའ་བའི་ཚུལ་དང༌། མ་འདས་
པས་དོན་སྒྲུབ་ཚུལ་གསུམ་ལས། དང་པོ་ལའང་བདེན་གཉིས་ཤེས་པའི་ཡོན་ཏན་དང༌། མ་
ཤེས་པའི་སྐྱོན་དང༌། བདེན་གཉིས་ཀྱི་རང་བཞིན་ངེས་པར་བྱ་བ་གསུམ་ལས། དང་པོ་ནི་
སངས་རྒྱས་ཀྱི་གསུང་རབ་མཐའ་དག་ལ་མཁས་པས་སངས་རྒྱས་ཉིད་ཐོབ་པར་འགྱུར་བ་
ཡིན་ཏེ། བདེན་གཉིས་ལས་བདེན་གཉིས་རྣམ་དབྱེ་ཤེས་པ་དག །ཐུབ་པའི་བཀའ་ལ་མི་
རྨོངས་ཏེ། །དེ་དག་མ་ལུས་ཚོགས་བསགས་ནས། །ཕུན་ཚོགས་ཕ་རོལ་འགྲོ་བ་ཉིད་ཅེས་
བཤད་པ་ཡིན་ནོ། །གཉིས་པ་ནི་སངས་རྒྱས་ཀྱི་བསྟན་པ་མི་ཤེས་པས་འཁོར་བ་ན་འཁྱམས་
པ་ཡིན་ཏེ། དབུ་མའི་རྩ་བ་ལས་གང་དག་བདེན་པ་འདི་གཉིས་ཀྱི། །རྣམ་དབྱེ་རྣམ་པར་མི་
ཤེས་པ། །དེ་དག་སངས་རྒྱས་བསྟན་པ་ཡི། །ཟབ་མོའི་དེ་ཉིད་རྣམ་མི་ཤེས་ཞེས་བཤད་པ་
ཡིན་ནོ། །གསུམ་པ་ལ་མཚན་ཉིད་དང༌། དབྱེ་བ་དང༌། སྒྲ་དོན་གསུམ་ལས། དང་པོ་ནི་བློའི་
ཡུལ་ན་སྣང་བའི་འཁོར་འདས་ཀྱི་ཆོས་ཐམས་ཅད་མཚན་གཞིར་བྱས་ནས་ཀུན་རྫོབ་ཀྱི་
བདེན་པར་མཚོན་པ་ལ་མ་དཔྱོད་པའི་བློ་ངོ་ན་སྣང་བ་ནི་མཚན་ཉིད་ཡིན་ནོ། །ཡང་འཁོར་
འདས་ཀྱི་ཆོས་དེ་དག་ལ་ཆོས་སུ་ཡོད་པའི་དཔྱད་ན་མ་གྲུབ་པ་མཚན་གཞིར་བྱས་ནས་དོན་
དམ་པའི་བདེན་པར་མཚོན་པར་ལ་རྣམ་པར་དཔྱོད་པའི་བློ་ཡུལ་ན་ཅིར་ཡང་མི་སྣང་བ་
མཚན་ཉིད་ཡིན་ཏེ། བདེན་གཉིས་ལས་ཀུན་རྫོབ་དང་ནི་དམ་པའི་དོན། །བདེན་གཉིས་ཐུབ་
- 1
3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
པས་གསུངས་པ་ལ། །ཇི་ལྟར་སྣང་བ་འདི་ཁོ་ན། །ཀུན་རྫོབ་གཞན་ནི་གཅིག་ཤོས་ཡིན་ཞེས་
གསུངས་པ་བཞིན་ནོ། །དེ་ལ་ཀུན་རྫོབ་ཀྱི་མཚན་གཞི་ལ་མཚན་ཉིད་ནི་མཚན་གཞི་འཛིན་
པའི་ཐ་སྙད་པའི་ཤེས་པས་གྲུབ་ལ། དོན་དམ་གྱི་མཚན་གཞི་ལ་མཚན་ཉིད་ནི་དོན་དམ་ལ་
དཔྱོད་པའི་རིགས་ཤེས་ཀྱིས་གྲུབ་བོ། །དབྱེ་བ་ལ་བཞི་ལས་དང་པོ་གང་ལ་དབྱེ་བའི་གཞི་ནི་
ཤེས་བྱ་ཙམ་ཡིན་ཏེ་དོན་དམ་ཀྱང་མཐར་ཐུག་དཔྱོད་པའི་ཤེས་བྱ་ཡིན་ལ། མ་ཡིན་པར་
བཤད་པ་ནི་ཡོད་མེད་དུ་འཛིན་པའི་བློ་ལ་དགོངས་པའི་ཕྱིར་རོ། །གཉིས་པ་དབྱེ་བའི་ངོ་བོ་ནི་
བདེན་པ་གཉིས་ཡིན་ལ། དེ་ལ་དང་པོ་ཀུན་རྫོབ་ཀྱི་བདེན་པ་ནི་དབང་ཤེས་སྐྱོན་མེད་ལ་སྣང་
བའི་གཟུགས་ལ་སོགས་པ་ནི་ཡང་དག་པའི་ཀུན་རྫོབ་ཡིན་ལ། དབང་པོ་དང་ཡིད་ཤེས་
འཁྲུལ་པས་ཟླ་བ་གཉིས་དང་བདག་དང་གཙོ་བོ་ལ་སོགས་པར་བརྟགས་པ་དེ་དག་ནི་ལོག་
པའི་ཀུན་རྫོབ་ཡིན་ཏེ། བདེན་གཉིས་ལས་སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་
དང་མི་ནུས་ཕྱིར། །ཡང་དག་ཡང་དག་མ་ཡིན་པའི། །ཀུན་རྫོབ་ཀྱི་ནི་དབྱེ་བ་བྱས་ཞེས་
བཤད་པ་ཡིན་ནོ། །དོན་དམ་པའི་བདེན་པ་ལ་ཁ་ཅིག་བདེན་གཉིས་ལས་སྐྱེ་བ་ལ་སོགས་
བཀག་པ་དོན་དམ་དང་མཐུན་པའི་ཕྱིར་ཡང་འདོད་པ་ཡིན་ཅེས་བཤད་པའི་ཕྱིར་ཀུན་རྫོབ་ཏུ་
རིགས་པས་སྐྱེ་བ་བཀག་པ་ནི་རྣམ་གྲངས་ཀྱི་དོན་དམ་པ་དང་། སྤྲོས་པ་ཐམས་ཅད་དང་བྲལ་
བ་ནི་རྣམ་གྲངས་མ་ཡིན་པའི་དོན་དམ་པ་ཡིན་ནོ་ཞེས་ཟེར་མོད་ཀྱི་རྣམ་གྲངས་ཀྱི་དོན་དམ་
པའི་བདེན་པ་ནི་ཀུན་རྫོབ་ཀྱི་བདེན་པ་ཉིད་ཡིན་པས་དེ་ལ་དབྱེ་བ་མེད་པ་ཉིད་དོ། །གསུམ་
པ་ཕྱེ་བའི་དོན་ནི་ཐ་དད་རྣམ་པ་བཞི་ལས་གང་ཡིན་ཞེ་ན། འདི་མིང་གི་རྣམ་གྲངས་ནི་མ་ཡིན་
ཏེ༑ མཚན་ཉིད་ཐ་དད་པའི་ཕྱིར་རོ། །གཅིག་པ་དང་ཐ་དད་ལ་ནི་མདོ་སྡེ་དགོངས་འགྲེལ་
ལས་སྐྱོན་བཞི་བཞི་བརྗོད་དེ། འདི་ལྟར་བདེན་པ་གཉིས་གཅིག་ན་སོ་སོའི་སྐྱེ་བོས་ཀུན་རྫོབ་
མཐོང་བ་ན་དོན་དམ་ཀྱང་མཐོང་བས་མྱང་འདས་ཐོབ་ཟིན་པར་འགྱུར་བ་དང༌། ཀུན་རྫོབ་
1 35-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་ཟག་པ་འཕེལ་བ་ལྟར་དོན་དམ་ལས་ཀྱང་འགྱུར་བས་དོན་དམ་ཉོན་མོངས་པའི་
དམིགས་པར་འགྱུར་བ་དང༌། དོན་དམ་ལ་དབྱེ་བ་མེད་པ་བཞིན་ཀུན་རྫོབ་ལའང་མེད་པར་
འགྱུར་བ་དང་། ཀུན་རྫོབ་མཐོང་ཐོས་ལས་གཞན་དུ་བཙལ་དུ་ཡོད་པ་བཞིན་དོན་དམ་ཡང་
ཐོས་བསམ་ལས་གཞན་དུ་བཙལ་དུ་མེད་པར་འགྱུར་རོ། །ཅི་སྟེ་ཐ་དད་ན་ཡང་དོན་དམ་
མཐོང་ཡང་ཀུན་རྫོབ་ལ་བདེན་འཛིན་མི་ལྡོག་པར་འགྱུར་བ་དང་། དོན་དམ་པ་ཀུན་རྫོབ་ཀྱི་
ཆོས་ཉིད་མ་ཡིན་པར་འགྱུར་བ་དང་། ཀུན་རྫོབ་རབ་ཏུ་མ་གྲུབ་པ་ཙམ་དོན་དམ་པ་མ་ཡིན་
པར་ འགྱུར་ བ་དང༌། གང་ཟག་ གཅིག་ ལ་ ཀུན་ནས་ཉོན་མོངས་པ་དང༌། རྣམ་བྱང་དུས་
གཅིག་ཏུ་དམིགས་པར་འགྱུར་ཏེ་ཀུན་རྫོབ་དང་དོན་དམ་གཉིས་ཐ་དད་དུ་དམིགས་སུ་རུང་
བའི་ཕྱིར་རོ། །ཞེས་བཤད་དེ་ཡང༌། འདུ་བྱེད་ཁམས་དང་དོན་དམ་མཚན་ཉིད་ནི། །གཅིག་
དང་ཐ་དད་བྲལ་བའི་མཚན་ཉིད་དེ། །གཅིག་དང་ཐ་དད་ཉིད་དུ་གང་རྟོག་པ། །དེ་དག་ཚུལ་
བཞིན་མ་ཡིན་ཞུགས་པ་ཡིན། །ཞེས་ཀྱང་གསུངས་སོ། །དེ་ཉིད་ཀྱི་ཕྱིར་དོན་གྱི་སྟེང་ན་ནི་
བདེན་པ་གཉིས་དེ་ཉིད་དང་གཞན་དུ་བརྗོད་དུ་མེད་པའི་ཟུང་འཇུག་ཏུ་དེ་བཞིན་གཤེགས་པ་
བཞེད་པ་ཡིན་ཏེ་ཡུམ་བར་མའི་བྱམས་པས་ཞུས་པ་ལས་འདུ་བྱེད་ཀྱི་མཚན་མའི་དངོས་པོ་
གང་ཡིན་པ་དེ་བརྗོད་དུ་མེད་པའི་དབྱིངས་གཞན་པ་ཡང་མ་ཡིན་པར་རིག་པར་བྱའོ། །ཞེས་
གསུངས་པའི་ཕྱིར་རོ། །བློ་ལ་ལྟོས་ནས་ནི་མཐོང་བ་ཐ་དད་ཀྱི་བློ་ངོར་ཐ་དད་པ་ཡིན་ཏེ། མ་
དཔྱད་པའི་བློ་ལ་ཀུན་རྫོབ་སྣང་ཀྱང་དོན་དམ་མི་སྣང་བའི་ཕྱིར་དང་། མཐར་ཐུག་དཔྱོད་
པའི་རིགས་ཤེས་ཀྱིས་དོན་དམ་ཤེས་ཀྱང་ཀུན་རྫོ་བ་མི་སྣང་བའི་ཕྱིར་རོ། །བཞི་པ་གྲངས་
ངེས་པ་ནི་ཆོས་ཐམས་ཅད་བློ་གཉིས་ལ་ལྟོས་ནས་སྣང་དང་མི་སྣང་བའི་ངོ་བོ་གཉིས་འཛིན་
པས་བློ་ལ་ལྟོས་པའི་གྲངས་ངེས་ཡིན་ཏེ་གཉིས་སུ་འབྱེད་པའི་རྒྱུ་མཚན་ཡང་དེ་ཉིད་དོ། །དེ་
ལ་སྣང་བའི་ཆ་ཀུན་རྫོབ་དང༌། སྣང་མེད་དོན་དམ་དང་། དེ་གཉིས་དབྱེར་མི་འབྱེད་པའི་ཆ་
.，
3 ( -



ས
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ཟུང་འཇུག་ཏུ་རིམ་ལྔ་ལས། ཀུན་རྫོབ་དང་ནི་དོན་དམ་གཉིས། །སོ་སོའི་ཆར་ནི་ཤེས་གྱུར་
ཏེ༑ ༑གང་དུ་ཡང་དག་འདྲེས་གྱུར་པ། །ཟུང་དུ་འཇུག་པར་དེ་བཤད་དོ་ཞེས་བཤད་པ་ཡིན་ནོ།།
སྒྲའི་དོན་ནི་ཀུན་རྫོབ་ལ་སཾ་སྐྲ་ཏའི་སད་བྱ་ཞེས་པའི་སཾ་མྱ་ཀ་ཡང་དག་པ་དང་བྲི་ཨ་བ་ར་
སྒྲིབ་པའམ་འགེམས་པ་ཏེ་གཟུང་འཛིན་གྱི་སྣང་བ་འདིས་སྟོང་པ་ལ་སྒྲིབ་ཅིང་འགེབས་པས་
ན་ཡང་དག་སྒྲིབ་པའམ་ཀུན་ནས་འགེབས་པ་ཞེས་བྱ་སྟེ། བདེན་གཉིས་ལས་གང་ཞིག་གིས་
སམ་གང་ཞིག་ལ། །ཡང་དག་སྒྲིབ་བྱེད་ཀུན་རྫོབ་བཞེད་ཅེས་བཤད་དེ་ཀུན་རྫོབ་ནི་དོན་
འགྱུར་ཡིན་ནོ། །སད་བྱ་ནི་བདེན་པ་སྟེ་སྣང་བ་འདི་དག་བྱིས་པའི་སྐྱེ་བོ་ལ་བདེན་པར་སྣང་
བའི་ཕྱིར་རོ། །གཟུགས་བརྙན་ལ་སོགས་པ་བདེན་པར་མི་སྣང་བ་རྣམས་ནི་ཀུན་རྫོབ་ཙམ་
མོ་ཞེས་བརྗོད་དོ། །དོན་དམ་པ་ལ་པ་ར་མ་ཨན་སད་བྱ་ཞེས་བྱ་བ་སྟེ་པ་ར་མ་དམ་པ་དང་
ཨརྦ་དོན་ཏེ་དམ་པ་རྣམས་འཇུག་པའི་དོན་ཡིན་པས་སོ། །སད་བྱ་ནི་བདེན་པ་སྟེ་དེ་ལ་ནི་བློ་
གཞན་གྱིས་གནོད་པ་མེད་པའི་ཕྱིར་རོ། །རྣམ་གྲངས་ནི་རྟགས་ཙམ་སྣང་གྲགས་དངོས་པོ་
དང༌། །ཐ་སྙད་འཁྲུལ་པ་སྒྱུ་མ་དང་། །ཀུན་རྫོབ་ཉིད་ནི་རྣམ་གྲངས་སོ། །སྟོང་པ་ཉིད་ནི་
མདོར་བསྡུ་ན། །དེ་བཞིན་ཉིད་དང་ཡང་དག་མཐའ། །མཚན་མ་མེད་དང་དོན་དམ་དང་།།
ཆོས་ཀྱི་དབྱིངས་ནི་རྣམ་གྲངས་སོ། །ཞེས་འབྱུང་བ་ཡིན་ནོ། །དེ་ལས་མི་འདའ་བའི་ཚུལ་ནི།
སྦྱིན་པ་ལ་སོགས་པ་བསོད་ནམས་ཀྱི་ཚོགས་དང༌། དགེ་སྡིག་ལ་བླང་དོར་བྱེད་པས་ནི་ཀུན་
རྫོབ་ལས་མི་འདའ་བ་ཡིན་ལ། དེ་དག་འཁོར་གསུམ་དུ་མི་རྟོག་པས་ནི་དོན་དམ་ལས་མི་
འདའ་བ་ཡིན་ནོ། །དེས་དོན་གྲུབ་པའི་ཚུལ་ནི་ཀུན་རྫོབ་ལས་མ་འདས་པས་གཟུགས་སྐུ་
དང་ཞིང་དག་པ་ལ་སོགས་པ་ཐོབ་ལ། དོན་དམ་ལས་མ་འདས་པས་ཆོས་སྐུ་ཐོབ་སྟེ་རིན་པོ་
ཆེའི་ཕྲེང་བ་ལས་སངས་རྒྱས་རྣམས་ཀྱི་གཟུགས་སྐུ་འདི། །བསོད་ནམས་ཚོགས་ལས་བྱུང་བ་
སྟེ༑ ༑ཆོས་ཀྱི་སྐུ་ནི་མདོར་བསྡུ་ན། །རྒྱལ་པོ་ཡེ་ཤེས་ཚོགས་ལས་འཁྲུངས། །དེ་ལྟ་བས་ན་
- 1
3
7 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚོགས་འདི་གཉིས། །སངས་རྒྱས་ཉིད་ནི་འགྲུབ་པའི་རྒྱུ། །དེ་ལྟས་མདོར་ན་བསོད་ནམས་
དང༌། །ཡེ་ཤེས་དེ་ནི་རྟག་བརྟེན་མཛོད་ཅེས་བཤད་པ་ཡིན་ནོ། ཁྱད་པར་གཉིས་ལ་ནི་མདོ་
ལས་ཤཱ་རིའི་བུ་གལ་ཏེ་འཛམ་བུའི་གླིང་ནས་ཕྱོགས་བཅུ་གངྒཱའི་ཀླུང་གི་བྱེ་མ་སྙེད་ཀྱི་འཇིག་
རྟེན་གྱི་ཁམས་དགེ་སློང་ཤཱ་རིའི་བུ་དང་མོའུ་འགལ་གྱི་བུ་ལྟ་བུ་ཤ་སྟག་གིས་འདམ་བུའམ་
འོད་མའམ་བུ་རམ་ཤིང་ངམ་སྒྲིག་མའམ་འབྲས་སམ་ཏིལ་གྱི་ཚལ་ལྟར་གང་བར་གྱུར་ཀྱང་དེ་
དག་གི་ཤེས་རབ་ཀྱིས་བྱང་ཆུབ་སེམས་དཔའི་ཤེས་རབ་ཉིན་གཅིག་བསྒོམས་པའི་བརྒྱའི་
ཆར་ཡང་ཉེ་བར་མི་འགྲོ་ཞེས་པ་ལ་སོགས་པ་གསུངས་པ་ཡིན་ཏེ། དོན་ནི་ཉན་རང་རྟོགས་
པའི་ཆོས་དྲུག་དང་མི་སློབ་པའི་རྟོགས་པ་དང་ལྡན་པ་དེ་སྙེད་ཀྱིས་ཀྱང་ལས་དང་པོ་པའི་བྱང་
ཆུབ་སེམས་དཔའ་ཡུམ་སྒོམ་པའི་བསོད་ནམས་ཀྱི་ཕུང་པོ་ལ་འགྲན་དུ་མེད་དེ། ཆེད་དུ་བྱ་བ་
སེམས་ཅན་ཐམས་ཅད་མྱ་ངན་ལས་འདའ་བའི་དོན་དང༌། སྦྱོར་བ་ཕར་ཕྱིན་དྲུག་ལྡན་དང་
འབྲས་བུ་ཆོས་སྐུ་ཐོབ་པའི་དོན་དུ་སྒོམ་པའི་ཕྱིར་ཏེ་དེ་ལྟར་མི་དམིགས་པར་སྒོམ་ན་གཉིས་
པོ་དང་ཐུན་མོང་མ་ཡིན་པར་འགྲུབ་པ་ཡིན་ནོ། །དེ་ལ་བྱང་ཆུབ་སེམས་དཔའ་ནི་སོ་སོའི་སྐྱེ་
བོ་བརྡ་ལས་བྱུང་པའི་སེམས་དང་པོ་བསྐྱེད་པ་དང་། ས་དང་པོ་ནས་བདུན་པའི་བར་སྤྱོད་པ་
ལ་ཞུགས་པ་དང༌། དག་པའི་ས་གསུམ་པོ་རྣམ་པ་ཐམས་ཅད་དུ་ཕྱིར་མི་ལྡོག་པ་དང༌། ས་
བཅུ་པ་སྐྱེ་བ་གཅིག་གིས་ཐོགས་པ་བཞི་ལས་དང་པོ་ཡིན་ནོ་ཞེས་འཕགས་པ་རྣམ་གྲོལ་སྡེ་
འཆད་དོ། །
གཉིས་པ་བདེན་པ་ལ་གདམས་པ་ལ་བདེན་པ་བཞི་སྤྱིའི་རྣམ་གཞག་དང་། དེ་
ལ་གདམས་ངག་བསྒོམ་ཚུལ་དང་། དེས་ཞེན་པའི་གཉེན་པོ་བྱེད་ཚུལ་གསུམ་ལས་སྡུག་
བསྔལ་གྱི་བདེན་པའི་མཚན་ཉིད་ནི་དངོས་པོ་གང་ཞིག་ཀུན་འབྱུང་གིས་བསྐྱེད་པ་ཡིན་ལ།
མཚན་གཞི་ནི་སེམས་ཅན་སྐྱེ་བ་དང་སྐྱེ་བའི་གནས་ཀྱིས་བསྡུས་པ་སྟེ་སྐྱེ་བ་ནི་སྒོང་ང་དང་།
- ！ 38 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
དྲོད་གཤེར་དང༌། མངལ་དང་། བརྫུས་ཏེ་སྐྱེ་བའོ། །གང་ཞིག་གང་ལས་སྐྱེ་བ་ནི། མཛོད་
ལས་མི་དང་དུད་འགྲོ་རྣམ་པ་བཞི། །དམྱལ་བ་རྣམས་དང་ལྷ་རྣམས་དང་། །སྲིད་པ་བར་མ་
བརྫུས་ཏེ་སྐྱེ། །ཡི་དྭགས་མངལ་ནས་སྐྱེ་བའང་ཡིན་ཞེས་བཤད་དོ། །སྐྱེ་བའི་གནས་ནི་སྣོད་
ཀྱི་འཇིག་རྟེན་མ་དག་པ་རྣམས་སོ། །དེ་ལ་སྐྱེ་བའི་ཕུང་པོ་ལྔ་ནི་རང་རང་གི་ལས་དང་ཉོན་
མོངས་པས་བསྐྱེད་པའི་འབྲས་བུ་ཡིན་ལ། སྐྱེ་བའི་གནས་ནི་སྤྱིའི་ལས་དང་ཉོན་མོངས་པའི་
འབྲས་བུ་ཡིན་པས་དེ་དག་ལ་གཟུགས་ལ་སོགས་པ་འབྲས་བུར་གྱུར་པ་ཞེས་གསུངས་སོ།།
དེ་དག་ནི་སྡུག་བསྔལ་གསུམ་གྱིས་སྡུག་བསྔལ་བ་ཡིན་ཏེ། འདི་ལྟར་ངན་སོང་གསུམ་ནི་
བསྲེག་པ་དང་གཅོད་པ་དང་ཟ་བ་ལ་སོགས་པ་སྡུག་བསྔལ་གྱི་སྡུག་བསྔལ་གྱིས་གཟིར་བ་
ཡིན་ཏེ་བཤེས་པའི་སྤྲིང་ཡིག་ལས། འདི་ན་ཉིན་གཅིག་མདུང་ཐུང་སུམ་བརྒྱ་ཡིས། །རབ་ཏུ་
དྲག་བཏབ་སྡུག་བསྔལ་གང་ལགས་པ། །དེ་ནི་དམྱལ་བའི་སྡུག་བསྔལ་ཆུང་ངུ་ཡི། །འོལ་
ཡང་མི་བགྱེ་ཆར་ཡང་མི་ཕོད་དོ་ཞེས་བྱ་བ་དང་། དུད་འགྲོའི་སྐྱེ་གནས་ན་ཡང་གསོད་པ་དང་།།
འཆིང་དང་བརྡེག་སོགས་སྡུག་བསྔལ་སྣ་ཚོགས་པ། །ཞི་གྱུར་དགེ་བ་སྤངས་པ་རྣམས་ལ་ནི།།
གཅིག་ལ་གཅིག་ཟ་ཤིན་ཏུ་མི་ཟད་འབྱུང༌། ཁ་ཅིག་མུ་ཏིག་བལ་དང་རུས་པ་ཁྲག །ཤ་དང་
པགས་པའི་ཆེད་དུ་འཆི་བར་འགྱུར། །དབང་མེད་གཞན་ཡང་རྡོག་པ་ལག་པ་དང༌། །ལྕག་
དང་ལྕགས་ཀྱུ་གདབ་པས་གཏབ་ཏེ་བཀོལ་ཞེས་བྱ་བ་དང་། ཁ་ཅིག་ཁ་ནི་ཁབ་ཀྱི་མིག་ཙམ་
ལ༑།ལྟོ་བ་རིའི་ལྟོས་ཙམ་བཀྲེས་པས་ཉེན། །མི་གཙང་གྱི་ན་བོར་བ་ཅུང་ཟད་ཀྱང་། །འཚལ་
བའི་མཐུ་དང་ལྡན་པ་མ་ལགས་སོ། །ཞེས་འབྱུང་བ་ཡིན་ནོ། །མི་དང་འདོད་པ་ཁམས་ཀྱི་ལྷ་
རྣམས་ནི་འགྱུར་བའི་སྡུག་བསྔལ་ཤིན་ཏུ་ཤས་ཆེ་བ་ཡིན་ཏེ། ཡང་དེ་ཉིད་ལས། འཁོར་ལོས་
བསྒྱུར་རྒྱལ་ཉིད་དུ་གྱུར་ནས་ཀྱང་། །འཁོར་བ་ན་ནི་ཡང་བྲན་ཉིད་དུ་འགྱུར། །བརྒྱ་བྱིན་
མཆོད་འོས་ཉིད་དུ་གྱུར་ནས་ཀྱང་། །ལས་ཀྱི་དབང་གིས་སླར་ཡང་ངན་སོང་ལྷུང་། །ཉི་མ་ཟླ་
- 1 3 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ཉིད་ཐོབ་རང་ལུས་ཀྱི། །འོད་ཀྱིས་འཇིག་རྟེན་མཐའ་དག་སྣང་བྱས་ཏེ། །སླར་ཡང་མུན་
ནག་སྨག་གིས་ཁྱབ་པར་ནི། །རང་གི་ལག་པ་བརྐྱང་པའང་མི་མཐོང་འགྱུར། །དེ་ལྟར་ནོངས་
པར་འགྱུར་འཚལ་བསོད་ནམས་ནི། །རྣམ་གསུམ་མར་མེའི་སྣང་བ་རབ་བཞེས་ཤིག་ཅེས་
བཤད་པ་ཡིན་ནོ། །གང་ཡང་གཟུགས་དང་གཟུགས་མེད་པའི་ལྷ་དེ་དག་ནི་རེ་ཤིག་བསམ་
གཏན་གྱི་བདེ་བས་བདེ་བདེ་ལྟར་སྣང་ནའང་རབ་ཏུ་ཞི་བ་བདེ་བའི་ནོར་གྱིས་དབུལ་བས་
གང་གི་ཚེ་དེར་གནས་པའི་ལས་ཟད་པ་དེའི་ཚེ་འདོད་པའི་ཁམས་སུ་ལྷུང་ནས་སྡུག་བསྔལ་
གྱི་མེས་བསྲེག་པ་ཡིན་ཏེ། ལན་མི་ལོན་པར་བསྟོད་པ་ལས་ཁྱོད་ཀྱི་ཆོས་ལ་མི་ཕྱོགས་པའི།།
སྐྱེ་བོ་གཏི་མུག་གིས་ལྡོངས་པ། །སྲིད་རྩེའི་བར་དུ་སོང་ནས་ཀྱང་། །སྡུག་བསྔལ་ཡང་འབྱུང་
སྲིད་པ་སྒྲུབ། །ཅེས་བཤད་པ་ཡིན་ནོ། །དེ་བཞིན་དུ་ལས་དང་ཉོན་མོངས་པའི་གཞན་དབང་
དུ་གྱུར་ཅིང་རི་གཟར་པོའི་ཆུ་ལྟར་སྐད་ཅིག་གིས་རྣམ་པར་འགྱུར་བའི་འདུ་བྱེད་ཀྱི་སྡུག་
བསྔལ་གྱིས་ནི་ཁམས་གསུམ་ཐམས་ཅད་ལ་ཁྱབ་པར་གནས་ལ། དེ་དག་འཕགས་པ་རྣམས་
ཀྱིས་ནི་སྡུག་བསྔལ་ལ་སྡུག་བསྔལ་ཉིད་དུ་བདེན་པར་གཟིགས་ཏེ་དེའི་ཕྱིར་སྡུག་བསྔལ་གྱི་
བདེན་པ་ཡིན་ནོ། །ཀུན་འབྱུང་གི་བདེན་པའི་མཚན་ཉིད་ནི་འདུས་བྱས་གང་ཞིག་སྡུག་
བསྔལ་གྱི་རྒྱུར་གྱུར་པ་ཡིན་ལ། མཚན་གཞི་ནི་ལས་དང་ཉོན་མོངས་པ་ཡིན་པ་ལས། དང་པོ་
ལས་ནི་འདོད་པའི་ཁམས་ཀྱི་མཐོ་རིས་དང་ངན་འགྲོ་བསྐྱེད་པའི་ལས་ནི་སྒོ་གསུམ་གྱིས་
བསྡུས་ པའི་བསོད་ནམས་དང་བསོད་ནམས་མ་ཡིན་པ་གཉིས་ཡིན་ནོ། ཁམས་གོང་མ་
གཉིས་སྐྱེད་པའི་ལས་ནི་གཉིས་པོའི་ཏིང་ངེ་འཛིན་སྒོམ་པ་མི་གཡོ་བའི་ལས་སོ། །ལས་དེ་
དག་ཀུན་ནས་སློང་བའི་ཉོན་མོངས་པ་ནི་མཛོད་ལས། འདོད་ཆགས་དེ་བཞིན་ཁོང་ཁྲོ་དང༌།།
ང་རྒྱལ་མ་རིག་ལྟ་བ་དང༌། །ཐེ་ཚོམ་ཡིན་ཏེ་དེ་དྲུག་ཀྱང་། །ཞེས་འབྱུང་ངོ༌། །དེ་ལྟར་གཉིས་
པོ་དེ་ལས་ནི་སྡུག་བསྔལ་ཀུན་འབྱུང་བས་ཀུན་འབྱུང་གི་བདེན་པ་ཡིན་ནོ། །ལས་དང་ཉོན་
ས 1
,
） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
མོངས་པ་དེ་ཡང་ཕུང་པོ་ལྔའི་བདག་ཉིད་དུ་གནས་པས་གཟུགས་ལ་སོགས་པ་རྒྱུར་གྱུར་པ་
ཞེས་གསུངས་སོ། །གང་དག་ཉེ་བར་ལེན་པའི་ཕུང་པོ་ལྔ་པོ་འདི་ཉིད་སྔ་མའི་འབྲས་བུའི་ཆ་
དང་ཕྱི་མའི་རྒྱུའི་ཆ་ནས་སྡུག་བསྔལ་དང་ཀུན་འབྱུང་དུ་སྨྲ་བ་དེ་ནི་བྱང་ཆུབ་སེམས་དཔའ་ཉི་
ཚེ་བའི་བདེན་པ་ལ་དམིགས་ནས་ལམ་མི་སྒོམ་པའི་ཕྱིར་ཉན་ཐོས་རྣམས་ཀྱི་ལུགས་ཡིན་ནོ།།
འགོག་པའི་བདེན་པའི་མཚན་ཉིད་ནི་ཆོས་གང་སྡུག་བསྔལ་རྒྱུ་དང་བཅས་པ་ཞི་བ་ཡིན་ལ།
མཚན་གཞི་ནི་ལམ་སྒོམ་པས་སེམས་རྣམ་གྲོལ་གྱི་ཡེ་ཤེས་སུ་སྐྱེས་པ་ཡིན་མོད་ཀྱི་འདིར་ནི་
རང་བཞིན་སྟོང་པ་ཉིད་ལ་བཤད་དོ། །ལམ་གྱི་བདེན་པའི་མཚན་ཉིད་དང་མཚན་གཞི་ནི་
བཤད་ཟིན་ལ། འདིར་ནི་སངས་རྒྱས་ཐོབ་བྱེད་ཀྱི་ལམ་ཕ་རོལ་ཏུ་ཕྱིན་པ་དྲུག་ལ་བཤད་དོ།།
གཞན་ཡང་ཡོངས་སུ་དག་པའི་འཇིག་རྟེན་གྱི་ཁམས་བདེ་བ་ཅན་དང༌། པདྨོ་ཅན་ལ་སོགས་
པ་སྔོན་སློབ་པའི་དུས་ཀྱི་ཚོགས་གཉིས་དང་སྨོན་ལམ་གྱིས་བསྐྱེད་པ་དེ་དག་ནི་མི་སློབ་པའི་
ལམ་གྱི་བདེན་པའམ། ཡང་ན་འགོག་པའི་བདེན་པ་ཡེ་ཤེས་ཀྱི་སྣང་བ་ཉིད་དོ། །དེ་དག་
ལས་ཀུན་འབྱུང་ནི་སྡུག་བསྔལ་གྱི་བདེན་པ་དང་ངོ་བོ་གཅིག་ཡིན་ཏེ། ཟག་བཅས་ཀྱི་ལས་
དང་ཉོན་མོངས་པ་ལ་ནི་སྡུག་བསྔལ་གསུམ་གྱིས་དབྱེར་མེད་དུ་ཁྱབ་པའི་ཕྱིར་རོ། །སྡུག་
བསྔལ་གྱི་བདེན་པ་ལ་ཀུན་འབྱུང་གིས་མ་ཁྱབ་པའང་ཡོད་དེ། སྣོད་ཀྱི་འཇིག་རྟེན་བཞིན་ནོ།།
འགོག་པ་དང་ལམ་རྐྱང་པ་དང་དང་པོ་ཡན་ཆད་ན་ངོ་བོ་གཅིག་པ་ཡིན་ལ། འཇིག་རྟེན་པའི་
ལམ་གཉིས་ལ་འགོག་པའི་བདེན་པ་མེད་དོ། །འོན་ཀྱང་དེ་དག་རྒྱུ་འབྲས་སུ་འཇོག་པ་ནི་
ཀུན་འབྱུང་དང་ལམ་སྔ་མ་སྔ་མ་ལས་སྡུག་བསྔལ་དང་འགོག་པ་ཕྱི་མ་ཕྱི་མ་འབྱུང་བའི་ཕྱིར་
རོ༑ ཁ་ཅིག་ན་རེ་འདུས་མ་བྱས་ཀྱི་ནམ་མཁའ་དང་རྐྱེན་མ་ཚང་བས་ལོག་པའི་སོ་སོར་བ
རྟགས་མིན་གྱི་འགོག་པ་གཉིས་ནི་བདེན་པ་བཞིར་མ་འདུས་ཞེས་ཟེར་རོ། །དེ་དག་ལས་
སྡུག་བསྔལ་གྱི་བདེན་པ་དེ་དག་ནི་ཤེས་པར་བྱ་བ་ཡིན་ལ། ཀུན་འབྱུང་ནི་སྤང་བར་བྱ་བ་
བ 1 4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ནོ། །འགོག་པ་ནི་མངོན་དུ་བྱས་པ་ཡིན་ལ། ལམ་ནི་བསྒོམ་པར་བྱ་བ་ཡིན་ཏེ། རྒྱུད་བླ་
མ་ལས། ནད་ནི་ཤེས་བྱ་ནད་ཀྱི་རྒྱུ་ནི་སྤང་བྱ་ལ། །བདེར་གནས་རེག་བྱ་སྨན་ནི་བསྟེན་པར་
བྱ་བ་ལྟར། །སྡུག་བསྔལ་རྒྱུ་དང་དེ་འགོག་པ་དང་དེ་བཞིན་ལམ། །ཤེས་བྱ་སྤང་བྱ་རེག་པར་
བྱ་ཞིང་བསྟེན་པར་བྱ། །ཞེས་འབྱུང་བ་བཞིན་ནོ། །གཉིས་པ་ནི་མདོ་ལས། བྱང་ཆུབ་སེམས་
དཔའི་གཟུགས་སྟོང་པ་ཉིད་ལ་བརྩོན་ན་བརྩོན་ཞེས་བྱའོ། །ཞེས་གསུངས་པ་དེ་བསྡུས་པ་ནི་
སྡུག་བསྔལ་ལ་ཞེས་པ་སྟེ། གཟུགས་ལ་སོགས་པ་ནི་ཟག་བཅས་ཀྱི་ཕུང་པོ་ལྔ་ཡིན་ལ། དེ་
དག་ནི་ཀུན་འབྱུང་གི་འབྲས་བུར་གྱུར་པ་ཡིན་ནོ། །དེའི་ཆོས་ཉིད་སྟོང་པ་ཉིད་དང་ཡུམ་ནི་དེ་
བཞིན་ཉིད་དུ་གཅིག་པ་ཡིན་ཏེ་གསུམ་གའང་དོན་དམ་པར་སྤྲོས་པ་དང་བྲལ་ལོ་ཞེས་བྱ་བའི་
དོན་ཏེ། ཀུན་འབྱུང་ལ་གཟུགས་ལ་སོགས་པ་ཟག་བཅས་ཀྱི་ཕུང་པོ་ལྔ་ནི་ཀུན་འབྱུང་བ་སྟེ་
སྐྱེ་བ་དང་འགོག་པ་སྟེ་འགག་པ་དང་འདོད་ཆགས་ལ་སོགས་པ་སེམས་ཀུན་ནས་ཉོན་མོངས་
པར་བྱེད་པ་དང༌། དད་པ་ལ་སོགས་པ་ཀུན་ནས་ཉོན་མོངས་པ་དེ་རྣམ་པར་བྱང་བར་བྱེད་
པའི་ཆོས་ཅན་མ་ཡིན་ནོ། །ཅིའི་ཕྱིར་ཞེ་ན། སྟོང་པ་ཉིད་དང་གཟུགས་ལ་སོགས་པ་སྡུག་
བསྔལ་གྱི་རྒྱུར་གྱུར་པ་དག་ཐ་མི་དད་པའི་ཕྱིར་ཏེ་དེ་ཡང་གཅིག་དང་དུ་མ་དང་བྲལ་བའི་ཕྱིར་
རོ༑ ༑མདོ་ལས་གཟུགས་སྐྱེ་བའི་ཆོས་ཅན་ནམ་འགག་པའི་ཆོས་ཅན་དུ་ཡང་དག་པར་རྗེས་
སུ་མི་མཐོང་ཞེས་གསུངས་པ་ཡིན་ནོ། །འགོག་པའི་ངོ་བོ་སྟོང་པ་ཉིད་མཐའ་ཐམས་ཅད་དང་
བྲལ་བ་ལ་འཛིན་པ་ནི་སྟོང་པ་ཉིད་ཅེས་པ་ནི་ཉམས་པ་ནི་འགྲིབ་པ་ཡིན་ལ་སོགས་པ་ནི་དུས་
གསུམ་དང་བྲལ་བའོ། །གཟུགས་མེད་པ་ནས་ཞེས་པ་ནི་མདོ་ལས་གང་ཡང་དེ་འདྲ་བ་དེ་ལ་
ནི་གཟུགས་མེད་དོ་ཚོར་བ་མེད་དོ་ཞེས་རྒྱུན་དུ་ཞུགས་པ་ལ་སོགས་པ་དུ་མ་བཀག་པ་ཡིན་ཏེ་
སངས་རྒྱས་ནི་མི་སློབ་པའི་རྟོགས་པ་སྟེ་བྱང་ཆུབ་ནི་སྤངས་པའོ། །འགོག་པ་སྟོང་པ་ཉིད་དུ་
བཤད་པ་འདིས་ནི་དཔལ་ཕྲེང་སེངྒེའི་ང་རོའི་མདོ་ལས་བཅོམ་ལྡན་འདས་སེམས་ཅན་ཐམས་
- ，
4
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བཅོམ་རལ་འགྲེལ་པ་བཞུགས། ༩
ཅད་ཀྱི་རྣམ་པར་ཤེས་པ་ཡུལ་ལས་འདས་པ་སྡུག་བསྔལ་འགོག་པའི་བདེན་པ་ནི་བསམ་
གྱིས་མི་ཁྱབ་སྟེ་ཉན་ཐོས་དང་རང་སངས་རྒྱས་ཐམས་ཅད་ཀྱི་ཤེས་པའི་སྤྱོད་ཡུལ་མ་ལགས་
སོ་ཞེས་བྱ་བ་དང་། དེ་ནི་སོ་སོའི་སྐྱེ་བོ་ཐམས་ཅད་ཀྱི་ཤེས་པའི་སྤྱོད་ཡུལ་ཡང་མ་ལགས་ཏེ་
དེ་དག་གི་ཤེས་པ་ནི་མཐའ་གཉིས་ལ་ལྟ་བ་ཕྱིན་ཅི་ལོག་གོ་ཞེས་བྱ་བ་དང་། འགོག་པའི་
བདེན་པ་འདུས་མ་བྱས་དང་། གཞན་གསུམ་པོ་འདུས་བྱས་སུ་གསུངས་པ་དེ་ཡང་ལེགས་
པར་བཤད་པར་འགྱུར་རོ། །ལམ་གྱི་ངོ་བོ་ལ་འདོམས་པ་ནི་སྦྱིན་པ་ལ་སོགས་པའི་ཕ་རོལ་ཏུ་
ཕྱིན་པ་དྲུག་དང་བདག་ཉིད་དོན་དམ་པར་ལམ་དང་ལམ་སྒྲུབ་པ་པོར་ཕན་ཚུན་ལྡན་པ་སྟེ་
ཡོད་པ་དང་མི་ལྡན་པ་སྟེ་མེད་པ་མ་ཡིན་ནོ། །ཡང་ལམ་གྱི་གཙོ་བོ་ནི་ཤེས་རབ་ཡིན་ཏེ་ཡུམ་
ལས་མུས་ལོང་མིག་བུ་མེད་པ་བྱེ་བ་ཕྲག་ཁྲིག་རྣམས། །ལམ་ཡང་མི་ཤེས་གྲོང་ཁྱེར་འཇུག་
པར་ག་ལ་འགྱུར། །ཤེས་རབ་མེད་ན་མིག་མེད་ཕ་རོལ་ཏུ་ཕྱིན་ལྔ་འདིས། །མིག་བུ་མེད་པས་
བྱང་ཆུབ་རེག་པར་ནུས་མ་ཡིན་ཞེས་བྱ་བ་དང༌། རྣམ་པར་མི་རྟོག་པར་བསྟོད་པ་ལས། ཕ་
རོལ་ཕྱིན་པ་དྲི་མེད་པ། །ཀུན་གྱིས་མ་སྨད་པ་ཁྱོད་ཀྱི། །དུས་ཀུན་རྗེས་སུ་འབྲང་ལགས་པ།
རྒྱུ་སྐར་རྣམས་ཀྱིས་ཟླ་རིས་བཞིན། །ཞེས་བཤད་དོ། །དེའི་ཡུལ་ལ་གདམས་ངག་སྒོམ་པ་ནི་
ནང་སྟོང་པ་ཉིད་ལ་སོགས་པ་དང་ཕྱི་སྟོང་པ་ཉིད་ལ་སོགས་པ་ཉི་ཤུ་པོ་ནི་ལམ་སྒོམ་པ་པོ་དང་
ཡུལ་དང་ཡུལ་ཅན་དུ་ལྡན་པ་དང་མི་ལྡན་པ་མ་ཡིན་ནོ། །ཡང་ལམ་གྱི་བྱེད་པ་ལ་འདོམས་པ་
ནི་དེས་གང་ནས་ངེས་པར་འབྱིན་པའི་སྔོན་གྱི་མཐའ་འཁོར་བ་དང་། གང་དུ་ངེས་པར་འབྱུང་
བ་ཕྱི་མའི་མཐའ་མྱ་ངན་ལས་འདས་པ་གཉིས་ཀྱང་ཕན་ཚུན་མི་མཐུན་པ་དང་། གཉེན་པོར་
ལྡན་པ་དང་། མི་ལྡན་པ་མ་ཡིན་ཏེ་གཅིག་དང་དུ་མ་དང་བྲལ་བའི་ཕྱིར་རོ། །དེས་ན་ངོ་བོ་
དང་ཡུལ་དང་བྱེད་པ་གསུམ་མེད་པ་ཡིན་ནོ། །མདོ་ལས་དེ་ཡུམ་ལ་སྤྱོད་པ་ན་སྦྱིན་པའི་ཕ་
རོལ་ཏུ་ཕྱིན་པ་ལ་བརྩོན་ཞེས་བྱ་བའམ་མི་བརྩོན་ཞེས་བྱ་བར་ཡང་དག་པར་རྗེས་སུ་མི་
- ༈
,
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་ཞེས་གསུངས་སོ། །གསུམ་པ་ནི་དེ་ལྟར་བདེན་བཞི་སྤྲོས་བྲལ་དུ་བསྟན་པ་ན་ལམ་
སྒྲུབ་པ་པོ་བདེན་པ་བཞི་ལ་ཤེས་བྱ་དང་སྤང་བྱ་ལ་སོགས་པར་མངོན་པར་ཞེན་པ་ཞི་བར་
འགྱུར་ཏེ་སྤྲོས་བྲལ་ནི་ཞེན་པའི་གནས་མ་ཡིན་པའི་ཕྱིར་རོ། །
གསུམ་པ་དཀོན་མཆོག་གསུམ་ལ་གདམས་པ་ལ་དཀོན་མཆོག་གསུམ་གྱི་རང་
བཞིན་ངོས་བཟུང་བ་དང་། དེ་ལ་ཇི་ལྟར་བརྟེན་པའི་ཚུལ་བཤད་པ་དང་། བརྟེན་ནས་མ་ཞེན་
པའི་གདམས་ངག་སྒོམ་པ་གསུམ་ལས། དང་པོ་ལའང་དོན་དངོས་དང་། གང་ཞིག་གང་གི་
སྐྱབས་ཡིན་པ་དང༌། དཀོན་མཆོག་གསུམ་གྱི་སྒྲའི་དོན་བཤད་པ་གསུམ་ལས་དང་པོ་ལ་
སངས་རྒྱས་ནི་རྒྱུད་བླ་མ་ལས་འདུས་མ་བྱས་ཤིང་ལྷུན་གྱིས་གྲུབ། །གཞན་གྱི་རྐྱེན་གྱིས་
རྟོགས་མིན་པ། །མཁྱེན་དང་བརྩེ་དང་ནུས་པར་ལྡན། །དོན་གཉིས་ལྡན་པའི་སངས་རྒྱས་
ཉིད། །ཅེས་གསུངས་པའི་ཡོན་ཏན་བརྒྱད་དམ་གཉིས་དང་ལྡན་པ་རྐང་གཉིས་པའི་གཙོ་བོ་
འགྲོ་བ་རྣམས་ལ་འཇིགས་པ་མེད་པའི་ལམ་སྟོན་པ་སྐུ་བཞིས་བསྡུས་པ་ཡིན་ཏེ། དེ་ལ་
འདུས་མ་བྱས་པ་ནི་ཆོས་ཉིད་ཀྱི་སྐུ་ཡིན་ལ། ལྷུན་གྱིས་གྲུབ་པ་ནི་སྤྲོས་པ་དང་རྣམ་པར་རྟོག་
པ་ཐམས་ཅད་ཞི་བའོ། །རང་གིས་ཤེས་ཀྱི་གཞན་གྱིས་མི་ཤེས་པས་ན་གཞན་གྱི་རྐྱེན་གྱིས་
རྟོགས་མིན་པ་ཡིན་ཏེ་གསུམ་པོ་དེ་ནི་རང་གི་དོན་ཕུན་སུམ་ཚོགས་པ་ཡིན་ལ། ཕྱི་མ་གསུམ་
ནི་གཞན་གྱི་དོན་ནོ། །ནུས་པ་ནི་ཆོས་ཀྱི་འཁོར་ལོ་མ་ལུས་པ་གསུང་བའི་ནུས་པ་དང་ལྡན་
པའོ། །ཆོས་ནི་ཡང་དེ་ཉིད་ལས། བསམ་མེད་གཉིས་མེད་རྟོག་མེད་པ། །དག་གསལ་གཉེན་
པོའི་ཕྱོགས་ཉིད་ཀྱིས། །གང་ཞིག་གང་གིས་ཆགས་བྲལ་བ། །བདེན་གཉིས་མཚན་ཉིད་ཅན་
དེ་ཆོས་ཞེས་གསུངས་པའི་ཡོན་ཏན་བརྒྱད་དང་ལྡན་པ་འདོད་ཆགས་མེད་པ་རྣམས་ཀྱི་
མཆོག་འགོག་པ་དང་ལམ་གྱིས་བསྡུས་པ་ཡིན་ཏེ་དེ་ཉིད་ལས། ཆགས་བྲལ་ཉིད་ནི་འགོག་
པ་དང༌། །ལམ་གྱི་བདེན་པ་དག་གིས་བསྡུས། །ཞེས་འབྱུང་བ་ཡིན་ནོ། །དེ་ལ་འགོག་པའི་
1
， 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། (
བདེན་པ་ནི་སྒྲ་དང་བློའི་ཡུལ་ལས་འདས་ཤིང་བསམ་དུ་མེད་པ་དང་ལས་དང་ཉོན་མོངས་པ་
གཉིས་མེད་པ་དང་ཚུལ་བཞིན་མ་ཡིན་པའི་རྟོག་པ་མེད་པ་ཡིན་ནོ། །ལམ་གྱི་བདེན་པའི་
ཆོས་གསུམ་ནི་བཤད་ཟིན་ཏོ། །དགེ་འདུན་ནི་དེ་ཉིད་ལས། ཇི་བཞིན་ཇི་སྙེད་ནང་གི་ནི། །ཡེ་
ཤེས་གཟིགས་པ་དག་པའི་ཕྱིར། །བློ་ལྡན་ཕྱིར་མི་ལྡོག་པའི་ཚོགས། །བླ་མེད་ཡོན་ཏན་དང་
ལྡན་ཉིད། །ཅེས་གསུངས་ཏེ་འདིས་ནི་འདི་སྐད་དུ་ན་ནི་ཡེ་ཤེས་ཀྱི་གཟིགས་པ་གཉིས་ཡུལ་
ལ་ཕྱིན་ཅི་མ་ལོག་པར་འཇུག་ཅིང་སྤྱན་དང་མངོན་ཤེས་ལ་སོགས་པའི་ཡོན་ཏན་དུ་མ་དང་
ལྡན་པའི་སློབ་པ་ཕྱིར་མི་ལྡོག་པའི་བྱང་ཆུབ་སེམས་དཔས་བསྡུས་པ་ཚོགས་པ་རྣམས་ཀྱི་
མཆོག་དེ་ནི་དགེ་འདུན་ཡིན་ནོ་ཞེས་བསྟན་པར་འགྱུར་རོ། །གཉིས་པ་ནི་བྱང་ཆུབ་སེམས་
དཔའ་དང༌། སངས་རྒྱས་ལ་མཆོག་ཏུ་བྱེད་པའི་དབང་དུ་བྱས་ནས་སངས་རྒྱས་དང༌། རང་
སངས་རྒྱས་སྟོན་པ་དང་གྲོགས་ལ་མ་ལྟོས་པར་རང་གིས་ལམ་སྒོམ་པ་དང་། ཆོས་ལ་མཆོག་
ཏུ་བྱེད་པ་རྣམས་ཀྱི་དབང་དུ་བྱས་ནས་ཆོས་དང༌། ཉན་ཐོས་གཞན་གྱི་སྒྲ་ལ་བརྟེན་ནས་ལམ་
སྒོམ་པ་དང་། དགེ་འདུན་ལ་མཆོག་ཏུ་བྱེད་པ་རྣམས་ཀྱི་དབང་དུ་མཛད་ནས་དགེ་འདུན་
སྐྱབས་གནས་སུ་བཞག་པ་ཡིན་ཏེ། དེ་ཉིད་ལས། སྟོན་པ་བསྟན་པ་སློབ་དོན་གྱིས། །ཐེག་པ་
གསུམ་དང་བྱེད་གསུམ་ལ། །མོས་པ་ཅན་གྱི་དབང་བྱས་ནས། །སྐྱབས་གསུམ་རྣམ་པར་
བཞག་པ་ཡིན་ཞེས་བཤད་དོ། །དེ་ལྟར་གང་ཟག་དྲུག་གི་དབང་དུ་བྱས་ནས་ཐུབ་པས་སྐྱབས་
གསུམ་དུ་ཕྱེ་བ་དེ་ནི་སེམས་ཅན་རྣམས་ཐེག་པ་ལ་རིམ་གྱིས་བཞུགས་པའི་དོན་དུ་ཡིན་གྱི་
ཡང་དག་པར་ན་ཆོས་དང་དགེ་འདུན་ནི་སྐྱབས་མ་ཡིན་ཏེ། །འདི་ལྟར་ཆོས་ནི་བསྟན་པ་དང་
རྟོགས་པའི་ཆོས་གཉིས་ལས་བསྟན་པའི་ཆོས་ཏེ་སྣོད་གསུམ་ནི་རྗོད་བྱེད་ཡིན་ལ། དེ་ཡང་
མངོན་པར་རྟོགས་པའི་མཐར་ཐུག་པས་གཟིངས་ལྟར་སྤོང་བའི་ཕྱིར་དང༌། རྟོགས་པའི་ཆོས་
ལའང་རྒྱུ་ལམ་ནི་འདུས་བྱས་ཀྱི་མཚན་ཉིད་མི་རྟག་པ་ཡིན་ལ་དེའང་སླུ་བའི་ཕྱིར་དང་། །
༤ ，
，
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲས་བུ་འགོག་པ་ནི་འདུས་མ་བྱས་མེད་པ་ཡིན་པའི་ཕྱིར་རོ། །དགེ་འདུན་ནི་རང་ཉིད་སྲིད་
ཞི་གཉིས་ཀྱི་འཇིགས་པ་དང་བཅས་པས་སངས་རྒྱས་ལ་སྐྱབས་ཞུ་བ་ཡིན་ལ། འདི་ལྟར་
སྐྱབས་ནི་སྐྱབས་མི་ཚོལ་ཞིང་གང་སྐྱབས་ཚོལ་བ་དེ་ནི་སྐྱབས་སུ་མི་རུང་བའི་ཕྱིར་ཏེ་དེ་ཉིད་
ལས། སྤང་ཕྱིར་སླུ་བའི་ཆོས་ཅན་ཕྱིར། །མེད་ཕྱིར་འཇིགས་དང་བཅས་པའི་ཕྱིར། །ཆོས་
རྣམས་གཉིས་དང་འཕགས་པའི་ཚོགས། །གཏན་གྱི་སྐྱབས་མཆོག་མ་ཡིན་ནོ་ཞེས་གསུངས་
པ་ཡིན་ནོ། །དེས་ན་དོན་དམ་པའི་སྐྱབས་ནི་དཀོན་མཆོག་གསུམ་གྱི་མཐར་ཐུག་པ་འཁོར་བ་
ཇི་སྲིད་པར་འགྲོ་བ་རྣམས་སྐྱོབ་པར་བྱེད་པའི་སངས་རྒྱས་ཉིད་ཡིན་པར་གཟུང་སྟེ་དེ་ཉིད་
ལས། དམ་པའི་དོན་དུ་འགྲོ་བ་ཡི། །སྐྱབས་ནི་སངས་རྒྱས་ཉག་གཅིག་ཡིན། །ཐུབ་པ་ཆོས་
ཀྱི་སྐུ་ཅན་ཕྱིར། །ཚོགས་ ཀྱང་དེའི་མཐར་ ཐུག་ ཕྱིར་ཞེས་བཤད་དོ། །གསུམ་པ་ལ་དོན་
གཉིས་ཀྱི་རཏྣ་ཞེས་པའི་སྒྲ་གཅིག་གིས་བསྟན་པ་ནི་འདི་རིན་པོ་ཆེ་དང་ཆོས་དྲུག་གིས་མཐུན་
པའི་ཕྱིར་ཏེ། དེ་ཉིད་ལས་འབྱུང་བ་དཀོན་ཕྱིར་དྲི་མེད་ཕྱིར། །མཐུ་ལྡན་ཕྱིར་དང་འཇིག་རྟེན་
གྱི༑ ༑རྒྱན་གྱུར་ཕྱིར་དང་མཆོག་ཉིད་ཕྱིར། །འགྱུར་བ་མེད་ཕྱིར་དཀོན་མཆོག་ཉིད་ཅེས་
གསུངས་ཏེ་འགྱུར་བ་མེད་པ་ནི་བསྟོད་སྨད་ལ་སོགས་པས་མི་འགྱུར་བ་ཡིན་ནོ། །
དེ་ལ་ཇི་ལྟར་བརྟེན་པའི་ཚུལ་ནི་གསུམ་པ་དེ་ལ་སྟོན་པ་དང་ལམ་དང་གྲོགས་
སུ་བཟུང་ནས་སྐྱབས་ཞུ་བའི་སེམས་ཀྱིས་སྟོན་པ་ཡིན་པས་འདིར་སྐྱབས་སུ་འགྲོ་བ་བཤད་
པ་ལ་མཚན་ཉིད། དབྱེ་བ་དང་། སྐྱབས་སུ་སོང་ནས་ཇི་ལྟར་བསླབ་པའི་ཚུལ་དང༌། སྐྱབས་
སུ་འགྲོ་བའི་ཕན་ཡོན་དང་། སྒྲའི་དོན་ལྔ་ལས། དང་པོ་སྤྱིའི་མཚན་ཉིད་ནི། འཇིགས་པ་སྤང་
པའི་དོན་དུ་སྐྱབས་མཆོག་ལ་བརྟེན་པར་ཁས་ལེན་པ་ཡིན་ལ། སྐྱབས་སུ་འགྲོ་བ་ཐུན་མོང་
བའི་མཚན་ཉིད་ནི་འཇིགས་པ་སྤང་བའི་དོན་དུ་ཇི་སྲིད་འཚོའི་བར་དུ་དཀོན་མཆོག་གསུམ་
ལ་བརྟེན་པར་ཁས་ལེན་པ་ཡིན་ཅིང་། ཐུན་མོང་མ་ཡིན་པའི་སྐྱབས་འགྲོའི་མཚན་ཉིད་ནི་
- ，
4
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། Jc
སངས་རྒྱས་འདོད་པས་སངས་རྒྱས་མ་ཐོབ་ཀྱི་བར་ཏུ་དཀོན་མཆོག་གསུམ་ལ་བརྟེན་པར་
ཁས་ལེན་པ་ཡིན་ཏེ་མདོ་སྡེའི་རྒྱན་ལས་དེ་དངོས་འདོད་པས་ཁས་ལེན་ཞེས་གང་བཤད་པ་
ཡིན་ནོ། །དེ་ལ་ཁས་ལེན་པ་ནི་ཡིད་ཀྱིས་འདོད་པ་དང་ངག་གིས་བརྗོད་པ་གཉིས་ཀའི་མིང་
ཡིན་པས་དེ་གཉིས་ཀ་སྐྱབས་སུ་འགྲོ་བར་བཟུང་ངོ༌། །གང་ཡང་ལུང་དེ་དང་དེ་ལས་ངག་གི་
རིག་བྱེད་ལ་བཤད་པ་དེར་ཡང་ཡིད་ཀྱིས་སྐྱབས་གནས་སུ་འཛིན་པ་ནི་ངེས་པར་དགོས་ཏེ་དེ་
ནི་མཛོད་ལས། སྡོམ་པ་ཐམས་ཅད་བླང་བའི་སྒོར་གྱུར་པ་ཡིན་ནོ་ཞེས་འབྱུང་བ་ལས་ངག་
ཙམ་ནི་སྡོམ་པའི་འབྱུང་ཁུངས་མ་ཡིན་ཞིང་ཡིན་ན་ནི་ཟ་མ་དང་མ་ནིང་ལ་སོགས་པའི་ངག་
ལས་ཀྱང་སྡོམ་པ་འབྱུང་བར་ཐལ་བའི་ཕྱིར་རོ། །
དབྱེ་བ་ལ་གཞན་ཕྱོགས་དགག་པ་དང་། རང་ལུགས་བཤད་པ་དང་། དབྱེ་བའི་
ཁྱད་པར་བཤད་པ་གསུམ་ལས། དང་པོ་ལ་ཁ་ཅིག་རྒྱུ་དང་འབྲས་བུའི་སྐྱབས་འགྲོ་གཉིས་སུ་
བྱེད་པ་དེ་ནི་མ་ཡིན་ཏེ་འདི་ལྟར་དེ་གཉིས་ནི་ད་ལྟ་གསུམ་ལ་སྐྱབས་སུ་འཛིན་པ་དང་མ་
འོངས་པ་ན་རང་གིས་དཀོན་མཆོག་གསུམ་ཐོབ་པར་བྱས་ཏེ་གཞན་སྡུག་བསྔལ་ལས་སྐྱབ་
པར་སེམས་པ་ལ་འདོད་པ་ཡིན་ན་དེ་ནི་སྨོན་པ་སེམས་བསྐྱེད་ཀྱི་འཛིན་སྟངས་ཡིན་པའི་ཕྱིར་
རོ༑ ༑གང་ཡང་དྲག་ཤུལ་ཅན་གྱིས་ཞུས་པའི་མདོ་ལས་ཁྱིམ་བདག་ཇི་ལྟར་ན་བྱང་ཆུབ་
སེམས་དཔའ་ཁྱིམ་པས་དཀོན་མཆོག་གསུམ་ལ་སྐྱབས་སུ་སོང་བ་ཡིན་ཞེ་ན། སངས་རྒྱས་ཀྱི་
སྐུ་མཚན་དང་དཔེ་བྱད་འབར་བ་ཐོབ་པར་བྱའོ། །ལྷ་དང་བཅས་པའི་འཇིག་རྟེན་ལ་ཆོས་
བཤད་པར་བྱའོ། །ཉན་ཐོས་ལ་སོགས་པའི་ཡོན་ཏན་བསྒྲུབ་པར་བྱའོ་ཞེས་གསུངས་པ་དེ་ནི་
སེམས་བསྐྱེད་ནས་ཇི་ལྟར་བསླབ་པར་བྱ་བའམ། ཡང་ན་འདོད་པས་ཁས་ལེན་པའི་འདོད་
པ་ཉིད་སྨོས་ པ་ ཡིན་ནོ། །དེས་ན་སྐྱབས་སུ་འགྲོ་བ་ནི་སེམས་བསྐྱེད་ཀྱི་ཁྱད་པར་ཅན་
དང་མཐོ་རིས་དང་ཐར་པའི་རྒྱུ་ཁོ་ན་ཡིན་ཞིང་སེམས་བསྐྱེད་དང་སྐྱབས་འགྲོ་ནི་ཕན་ཚུན་རྒྱུ་
- 1
4
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲས་ཉིད་ཡིན་ནོ། །གཉིས་པ་ནི་བརྡ་དང་། ཆོས་ཉིད་ལས་ཐོབ་པ་གཉིས་སམ། ཡང་ན་
འདི་ཕྱིའི་བདེ་ལེགས་ཙམ་འདོད་པས་སྐྱབས་གནས་སུ་ཁས་ལེན་པ་འཇིག་རྟེན་པའི་སྐྱབས་
འགྲོ་དང༌། རང་ཉིད་ཀྱི་སྡུག་བསྔལ་ཞི་བ་ཙམ་འདོད་པས་ཁས་ལེན་པ་ཉན་ཐོས་དང༌། དེ་
སློབ་དཔོན་མེད་པར་ཐོབ་པར་བྱེད་པས་ཁས་ལེན་པ་རང་སངས་རྒྱས་དང༌། གཞན་གྱི་དོན་
དུ་སངས་རྒྱས་ཉིད་འདོད་པས་ཁས་ལེན་པ་བྱང་ཆུབ་སེམས་དཔའི་སྐྱབས་འགྲོ་སྟེ་བཞི་ཡིན་
ནོ༑ ཁྱད་པར་ལ་རྒྱུ་དང་། ཡུལ་དང་། དུས་དང༌། ཆེད་དུ་བྱ་བའི་ཁྱད་པ་བཞི་ལས། དང་པོ་
འཇིག་རྟེན་པའི་སྐྱབས་འགྲོའི་རྒྱུ་ནི་འདོད་པ་དང་འཇིགས་པ་གཉིས་ཡིན་ལ་ཉན་རང་
གཉིས་ཀྱི་དད་པ་དང་གསུམ་ཡིན་ནོ། །བྱང་ཆུབ་སེམས་དཔའི་སྙིང་རྗེ་དང་བཞི་ཡིན་ཏེ་མདོ་
སྡེའི་རྒྱན་ལས་དེའང་སྙིང་བརྩེ་ལས་རིག་བྱ་ཞེས་འབྱུང་བའི་ཕྱིར་རོ། །གཉིས་པ་ནི་འཇིག་
རྟེན་པའི་སྐྱབས་འགྲོའི་ཡུལ་ནི་འཇིག་རྟེན་པའི་ལྷ་དང་ཀླུ་ལ་སོགས་པ་ཡིན་ཏེ། ལུང་ཕྲན་
ཚེགས་ལས་འཇིགས་པས་ སྐག་པའི་མི་རྣམས་ནི། །ཕལ་ཆེར་རི་དང་ནགས་ཚལ་དང༌།།
ཀུན་དགའ་ར་བ་ལྗོན་ཤིང་དང་། །མཆོད་རྟེན་རྣམས་ལ་སྐྱབས་སུ་འགྲོ། །སྐྱབས་དེ་གཙོ་བོ་
མ་ཡིན་ཞིང༌། །སྐྱབས་དེ་མཆོག་གྱུར་མ་ཡིན་ཏེ། །སྐྱབས་དེ་དག་ལ་བརྟེན་ནས་ནི། །སྡུག་
བསྔལ་ཀུན་ལས་མི་ཐར་ཞེས་འབྱུང་ངོ༌། །གང་ཡང་འཇིག་རྟེན་པ་འགའ་ཞིག་འདི་དང་ཕྱི་
མའི་དོན་དུ་ཡུལ་དཀོན་མཆོག་གསུམ་ལ་བརྟེན་པར་ཁས་ལེན་པ་དེ་ལྟ་ནའང་རེ་ཤིག་འཁོར་
བ་ལས་མི་ཐར་བ་ཡིན་ཏེ་ཐར་པ་ལ་དམིགས་པའི་བློ་མེད་པའི་ཕྱིར་རོ། །དེས་ན་དེའང་
འཇིག་རྟེན་པའི་སྐྱབས་འགྲོ་ཡིན་ནོ། །ཕྱི་མ་གསུམ་ནི་ཡུལ་དཀོན་མཆོག་གསུམ་ལ་བརྟེན་
ནས་འཕགས་པའི་བདེན་པ་བཞི་ལ་ཤེས་རབ་ཀྱིས་བལྟས་པས་ཐར་པའི་གྲོང་ཁྱེར་དུ་ཕྱིན་
པར་འགྱུར་ཏེ་ཡང་དེ་ཉིད་ལས། གང་ཞིག་གང་ཚེ་སངས་རྒྱས་དང༌། །ཆོས་དང་དགེ་འདུན་
སྐྱབས་སོང་སྟེ། །འཕགས་པ་ཡི་ནི་བདེན་པ་བཞི། །སྡུག་བསྔལ་སྡུག་བསྔལ་ཀུན་འབྱུང་
- ] :
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས༑ fe
དང༌། །སྡུག་བསྔལ་ཡང་དག་འདས་པ་དང༌། །མྱ་ངན་འདས་བདེར་འགྲོ་བ་ཡི། །འཕགས་
ལམ་ཡན་ལག་བརྒྱད་པོ་དག །ཤེས་རབ་མིག་གིས་ལྟ་བྱེད་ན། །སྐྱབས་དེ་དག་ནི་གཙོ་ཡིན་
ཞིང་། །སྐྱབས་དེ་དག་ནི་མཆོག་ཡིན་ཏེ། །སྐྱབས་དེ་དག་ལ་བརྟེན་ནས་ནི། །སྡུག་བསྔལ་
ཀུན་ལས་རབ་ཏུ་ཐར་ཞེས་འབྱུང་ངོ༌། །གསུམ་པ་ནི་འཇིག་རྟེན་པ་འདི་དང་། ཕྱི་མའི་དོན་མ་
གྲུབ་ཀྱི་བར་དང་། ཉན་རང་གཉིས་པོ་ཇི་སྲིད་འཚོའི་བར་དང་། བྱང་ཆུབ་སེམས་དཔའ་བྱང་
ཆུབ་ཀྱི་སྙིང་པོ་མ་ཐོབ་ཀྱི་བར་དུ་སྐྱབས་སུ་འགྲོ་བ་ཡིན་ནོ། །ཆེད་དུ་བྱ་བའི་ཁྱད་པར་ནི་
བཤད་ཟིན་ཏེ། དེའི་ཕྱིར་བྱང་ཆུབ་སེམས་དཔའི་སྐྱབས་འགྲོ་ནི་རྒྱུ་དང་ཡུལ་དང་དུས་དང་
ཆེད་དུ་བྱ་བ་བཞིས་གསུམ་པོ་ལས་ཁྱད་པར་འཕགས་པ་ཡིན་ལ། ཡུལ་ནི་ཉན་རང་གི་རང་
རང་གི་ལུགས་ཀྱི་དཀོན་མཆོག་གསུམ་དང་། བྱང་ཆུབ་སེམས་དཔའི་ཐེག་པ་ཆེན་པོའི་དཀོན་
མཆོག་གསུམ་ཡིན་ནོ་ཞེས་གནས་སོ། །སྐྱབས་སུ་སོང་ནས་ཇི་ལྟར་བསླབ་ཚུལ་ནི་དགེ་བའི་
བཤེས་གཉེན་ལ་ཇི་ལྟར་འབྱོར་བའི་ཡོན་ཕུལ་ནས་ཚིགས་སུ་བཅད་པའམ་ལྷག་པ་གང་ཡང་
རུང་བའི་བརྗོད་པ་གསུམ་གྱིས་སྐྱབས་འགྲོ་བླངས་ཏེ་མདོ་སྡེ་མྱ་ངན་འདས་པ་ལས་འབྱུང་
བའི་སངས་རྒྱས་ལ་སྐྱབས་སུ་སོང་ནས་ལྷ་གཞན་ལ་སྐྱབས་དང་སྟོན་པ་མི་ཞུ་བ་དང་། ཆོས་
ལ་སྐྱབས་སུ་སོང་ནས་གཞན་ལ་འཚེ་བ་སྤོང་ཞིང་ཆོས་མ་ཡིན་པ་ལམ་དུ་མི་བཟུང་བ་དང་།
དགེ་འདུན་ལ་སྐྱབས་སུ་སོང་ནས་མུ་སྟེགས་ཅན་གྱི་ཕྱོགས་མི་བྱ་ཞིང་དགེ་འདུན་མ་ཡིན་པ་
ཐར་པའི་གྲོགས་སུ་མི་གཟུང་བ་རྣམས་ལ་བསླབ་བོ། །གཞན་ཡང་ཐེག་པ་ཆེ་ཆུང་གི་དགག་
སྒྲུབ་ཀྱི་བསླབ་པར་བྱ་བ་ཇི་སྙེད་ཡོད་པ་ཐམས་ཅད་ཀྱང་རང་རང་གི་སྐྱབས་འགྲོ་དང་སེམས་
བསྐྱེད་ཀྱི་བསླབ་བྱ་ཉིད་ཡིན་ནོ། །ཅི་སྟེ་སྐྱབས་སུ་འགྲོ་བའི་བློ་ལོག་པའམ་བསླབ་བྱ་ལས་
ཉམས་ནའང་སྡོམ་པ་ཐམས་ཅད་ཀྱང་འགྱེལ་བ་དང་གྱང་ཉམས་པའི་རི་མོ་བཞིན་དུ་འགྱུར་
བར་ཤེས་པས་སླར་ཡང་བླངས་ཏེ་བསྲུང་ངོ༌། །ཕན་ཡོན་ནི་གང་གི་ཚེ་གསུམ་ལ་སྐྱབས་སུ་
-13 |-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོང་བ་དེའི་ཚེ་སངས་རྒྱས་པའི་ནང་དུ་ཆུད་དེ་བསྟན་པ་ལ་དགའ་བའི་ལྷ་ཀླུ་ལ་སོགས་པས་
བསྲུང་ཞིང་སྐྱེ་བ་ཐམས་ཅད་དུ་དཀོན་མཆོག་གསུམ་དང་མི་འབྲལ་བར་མཐོ་རིས་དུ་མ་
བརྒྱུད་ནས་ཐར་པའི་ གྲོང་ཁྱེར་དུ་ ཕྱིན་པར་འགྱུར་ཏེ། འཕགས་པ་ཉི་མའི་སྙིང་པོ་ལས།
སངས་རྒྱས་སྐྱབས་སུ་སེམས་ཅན་སུ་འགྲོ་བ། །བདུད་རྣམས་བྱེ་བས་གསད་པར་མི་ནུས་ཏེ།།
ཚུལ་ཁྲིམས་ཉམས་ཤིང་བློ་ནི་འཁྲུགས་ཟིན་ཀྱང་། །དེ་ནི་ངེས་པར་སྐྱེ་བའི་ཕ་རོལ་འགྲོ་ཞེས་
གསུངས་སོ། །སྒྲའི་དོན་ནི་ས་ར་ནམ་སྐྱབས་དང་ག་མ་ཎ་དེ་ལ་བསྙེན་པས་ན་འགྲོ་བ་སྟེ་དེས་
གང་ལས་སྐྱོབ་པ་ནི་མདོ་སྡེའི་རྒྱན་ལས་རྟག་ཏུ་ཉོན་མོངས་ཚོགས་ཀུན་དང་། །ཉེས་པར་
སྤྱོད་པ་ཐམས་ཅད་དང༌། །རྒ་དང་འཆི་བ་དག་ལས་ཀྱང༌། །སངས་རྒྱས་ཉིད་ནི་ཡོངས་སུ་
སྐྱོབ། །འཚེ་བ་དག་ནི་ཐམས་ཅད་དང༌། །ངན་སོང་དང་ནི་ཐབས་མིན་དང་། །འཇིག་ཚོགས་
ཐེག་པ་དམན་པ་ལས། །དེ་ཕྱིར་སྐྱབས་ཀྱི་དམ་པའོ། །ཞེས་འབྱུང་བ་ཡིན་ནོ། །དེ་ལ་ཐབས་
མ་ཡིན་པ་ནི་མུ་སྟེགས་ཀྱི་ལམ་མོ། །འཇིག་ཚོགས་ནི་དེ་ལ་ལྟ་བ་ཡིན་ནོ། །བརྟེན་ནས་མ་
ཞེན་པར་གདམས་ངག་སྒོམ་པ་ནི་དེ་དག་ལ་སྟོན་པ་དང་ལམ་དང་གྲོགས་སུ་ཞེན་ན་ནི་
ཆགས་པ་ཕྲ་མོས་འཆིང་བར་འགྱུར་བས་དེ་ལ་སངས་རྒྱས་ལ་སངས་རྒྱས་ཏེ་རྟོགས་པ་དང་
བྱང་ཆུབ་སྟེ་སྤངས་པ་དག་ནི་མཚན་ཉིད་ནི་མཚན་ཉིད་མེད་པར་མཚན་ཉིད་གཅིག་པ་ཉིད་
ཀྱིས་སངས་རྒྱས་སུ་མཚོན་པར་བྱེད་པའི་ཆོས་ཀྱི་མཚན་ཉིད་རྣམ་པ་ཐམས་ཅད་མཁྱེན་པ་
ཉིད་མི་དམིགས་པ་མེད་པ་དེ་གཟུགས་ལ་སོགས་པ་དང་གཅིག་དུ་མི་སྦྱོར་བས་དམིགས་བྱ་
དང་དམིགས་བྱེད་མཉམ་པ་ཉིད་དུ་ཤེས་པ་ནི་སངས་རྒྱས་ཡིན་ནོ་ཞེས་ཤེས་པར་བྱའོ། །ཆོས་
ལ་གདམས་པ་ནི་ཆོས་ལ་ཞེས་པ་སྟེ་འདི་ལ་གང་དག་ཤེས་བྱའི་ཆོས་ལ་ཞེས་འཆད་པ་དེ་ནི་
མ་ཡིན་ཏེ་དེ་ནི་སྐྱབས་གནས་སུ་མི་རུང་བའི་ཕྱིར་རོ། །དེས་ན་གང་ཞིག་འདོད་ཆགས་དང་
བྲལ་བ་འགོག་པའི་བདེན་པ་དང་། གང་གིས་འདོད་ཆགས་དང་བྲལ་བ་ལམ་གྱི་བདེན་པ་
- 1
» [༽ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། དེ༩
གཉིས་ཡིན་ནོ། །དེ་ལ་གདམས་ངག་སྟོན་ཚུལ་ནི་ཐམས་ཅད་མཁྱེན་པ་ཉིད་གསུམ་གྱི་དབྱེར་
མེད་དུ་བསྡུས་པའི་ཟག་མེད་ཀྱི་གཞི་དང་གཉེན་པོ་དང་རྣམ་པ་མཐའ་དག་སྟེ་མ་ལུས་པའི་
བསྡུས་པ་སྟེ། སྡོམ་པ་དག་གིས་བསྡུས་པ་སྟེ་ཁྱབ་པའི་འགོག་པ་དང་ལམ་གྱི་ཆོས་ཐམས་
ཅད་དོན་དམ་པར་ངོ་བོ་ཉིད་མེད་དོ་ཞེས་བྱ་བ་དང་། དགེ་འདུན་ལ་གདམས་པ་ནི་དགེ་
འདུན་ལ་སྐྱེ་བ་མེད་པ་ཉིད་དུ་འཇུག་པ་སྟེ་ཁོང་དུ་ཆུད་པར་བྱའོ་ཞེས་སྦྱར་རོ། །ཅི་འདྲ་བའི་
དགེ་འདུན་ལ་ཞེ་ན། ཉན་རང་དང་སོ་སོའི་སྐྱེ་བོ་དང་མི་སློབ་པ་དང་སླར་ལྡོག་པ་རྣམས་
གཅད་པར་བྱ་བའི་ཕྱིར་བྱང་ཆུབ་སེམས་དཔའ་ལ་སོགས་བཞི་སྨོས་པ་ཡིན་ནོ། །ཅིའི་ཕྱིར་མི་
སློབ་པ་དེར་མ་གཏོགས་ཞེ་ན། ཐེག་པ་ཆེན་པོའི་དགྲ་བཅོམ་པ་ནི་སངས་རྒྱས་དཀོན་མཆོག་
གི་ཁོངས་སུ་གཏོགས་པ་ཉིད་དེ་དཀོན་མཆོག་གཉིས་སུ་ཐལ་བར་འགྱུར་བའི་ཕྱིར་རོ།།
འབྲས་བུ་ལ་གནས་པ་ལ་སོགས་པ་ནི་འཆད་པར་འགྱུར་རོ། །བཞི་པ་མ་ཞེན་པ་ལ་གདམས་
པ་ནི་བརྩོན་འགྲུས་རྩོམ་པ་ཉིད་ཀྱིས་ཇི་སྐད་བཤད་པའི་དོན་སེམས་བསྐྱེད་དང་གདམས་
ངག་ལ་ནན་ཏན་ཏེ་སྒྲུབ་པ་བྱེད་པ་ན་སྒྲུབ་པ་བྱེད་པ་ལ་ལ་ནི་མངོན་པར་ཞེན་པར་འགྱུར་རོ།།
དེ་རྒྱུ་གང་གིས་སྐྱེད་ཅེ་ན། ལུས་ལ་སོགས་པའི་སྒོ་གསུམ་པོ་བསོད་ནམས་ཉམས་པར་བྱེད་
པ་ཉིད་ཀྱིས་བསྐྱེད་པ་ཡིན་ཏེ་ སྤྱོད་འཇུག་ལས། བརྩོན་གང་དགེ་ལ་སྤྲོ་བ་སྟེ། །དེའི་མི་
མཐུན་ཕྱོགས་བཤད་བྱ། །ལེ་ལོ་ངན་ལ་ཞེན་པ་དང་། །སྒྱིད་ལུག་བདག་ཉིད་བརྙས་པའོ་
ཞེས་འབྱུང་བ་ཡིན་ནོ། །དེ་ལ་ལེ་ལོ་ནི་དགེ་བ་ལ་སེམས་མི་སྤྲོ་བ་ཡིན་ལ། བྱ་བ་ངན་པ་ནི་
ཚོང་ལ་སོགས་པའོ། །སྒྱིད་ལུག་ནས་བདག་ཉིད་བརྙས་པ་ནི་སེམས་ཞུམ་པའོ། །དེ་དག་ནི་
དེ་རྣམས་ཀྱི་ཉེས་པ་བསམ་པས་ཟློག་པར་བྱ་སྟེ་ཇི་སྐད་དུ་ཡུམ་ལས་ལེ་ལོས་ནི་བདག་གི་
དོན་ཡང་མི་འགྲུབ་ན་གཞན་གྱི་དོན་ལྟ་ཅི་སྨོས་ཞེས་བྱ་བ་དང་སྤྱོད་འཇུག་ལས་མི་ཡི་གྲུ་ལ་
བརྟེན་ནས་སུ། །སྡུག་བསྔལ་ཆུ་བོ་ཆེ་ལས་སྒྲོལ། །གྲུ་འདི་ཕྱི་ནས་རྙེད་དཀའ་བས། །རྨོངས་
- 1：
དུ་ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དུས་སུ་གཉིད་མ་ལོག །དགའ་བའི་རྒྱུ་ནི་མཐའ་ཡས་པའི། །དམ་ཆོས་དགའ་བའི་མཆོག་
སྤངས་ནས། །སྡུག་བསྔལ་རྒྱུའི་གཡེང་བ་དང་། །རྒོད་སོགས་ལ་ཁྱོད་ཅིའི་ཕྱིར་དགའ་ཞེས་
བྱ་བ་དང་། ཡང་། བདག་གིས་བྱང་ཆུབ་ག་ལ་ཞེས། །སྒྱིད་ལུག་པར་ནི་མི་བྱ་སྟེ། །འདི་ལྟར་
དེ་བཞིན་གཤེགས་པ་ནི། །བདེན་པ་གསུངས་པས་བདེན་འདི་གསུངས། །སྦྲང་བུ་ཤ་སྦྲང་
བུང་བ་དང༌། །དེ་བཞིན་སྲིན་བུར་གང་གྱུར་པ། །དེས་ཀྱང་བརྩོན་པའི་སྟོབས་བསྐྱེད་ན།།
བྱང་ཆུབ་ཐོབ་དཀའ་བླ་མེད་ཐོབ། །བདག་ལྟ་རིགས་ཀྱི་མིར་སྐྱེས་ལ། །ཕན་དང་གནོད་པ་
ངོ་ཤེས་པས། །བྱང་ཆུབ་སྤྱོད་པ་ མ་གཏང་ན། །བདག་གིས་བྱང་ཆུབ་ཅིས་མི་ཐོབ་ཅེས་
བཤད་པ་བཞིན་ནོ། །ཡུལ་ནི་སྒོ་གསུམ་གྱི་བདེ་བ་ལ་ཞེན་པ་ཡིན་ལ་དེ་ནི་གསུམ་པོ་དེ་ངོ་བོ་
ཉིད་མེད་པར་བསྟན་པས་བཟློག་པར་བྱའོ། །
ལྔ་པ་ཡོངས་སུ་མི་ངལ་བ་ལ་གདམས་པ་ནི་དུས་ཡུན་རིང་མོ་ཞིག་ཏུ་གོམས་
པར་བྱས་ཀྱང་འདོད་པའི་དོན་ཟག་མེད་ཀྱི་ལམ་གསུམ་པོ་མ་གྲུབ་སྟེ་མ་ཐོབ་ན་སྒྲུབ་པ་བྱེད་
པ་པོ་དང་བ་སྟེ་ཡི་ཆད་པའི་རང་བཞིན་ཅན་གྱི་ཡོངས་སུ་སྐྱོ་བས་སྒྲུབ་པ་འཕྲོ་འཆད་པར་
འགྱུར་རོ། །དེ་ལ་ནི་ཡོངས་སུ་ངལ་བ་ཉིད་མེད་པར་ཟློག་པར་བྱའོ། །འདི་ལྟར་རེ་ཤིག་ཀུན་
རྫོབ་ཏུ་ནི་ཡི་ཆད་པ་དོན་སྒྲུབ་པའི་ཐབས་མ་ཡིན་ཏེ་སློབ་དཔོན་དཔའ་བོས་ཡི་ཆད་རྒྱུད་པའི་
ངོ་ལོན་ཐབས་ མ་ ཡིན། །དེ་ཕྱིར་ མི་ དགའ་ འཛིན་པ་གཏང་བར་བྱ། །དགོས་པ་སྒྲུབ་ལ་
མཁས་རྣམས་སྲན་ཐུབ་པས། །དཀའ་བ་རྣམས་ཀྱང་དཀའ་བ་མེད་པས་རྒལ། །དེ་ཕྱིར་ཡི་
ཆད་མི་དགའ་སྤངས་ནས་ནི། །དོན་གྱི་སྐབས་དབྱེ་བ་ལ་བརྟེན་པར་གྱིས། །ཤེས་པའི་གཟི་
བྱིན་སྲན་གྱིས་སྦྱར་བ་ནི། །དོན་ཀུན་འགྲུབ་འཛིན་ལག་པའི་སོར་མོ་ཡིན་ཞེས་བཤད་པ་
བཞིན་ནོ། །གལ་ཏེ་ཡང་དེས་སྒྲུབ་པ་ཡུན་རིང་པོ་ཞིག་བྱས་པ་དེ་ལྟ་ནའང་དོན་དམ་པར་ནི་
སྒྲུབ་པ་བྱས་པ་དང་ཡི་ཆད་པ་ལ་སོགས་མེད་པ་ཡིན་ཏེ་ཆོས་ཐམས་ཅད་རློམ་པས་སྟོང་པའི་
-
5
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། (༩༠
ཕྱིར་རོ། །དོན་དེ་ཉིད་སྨྲས་པ་ནི་གཟུགས་ལ་སོགས་པ་ནས་བྱང་ཆུབ་ཀྱི་བར་ཞེས་པ་ཡིན་ནོ།།
དེ་ལ་ནི་འགྲེས་རྐང་བརྒྱ་རྩ་བརྒྱད་ཡིན་ཏེ། འདི་ལྟར་ཕུང་པོ་རྣམ་ཤེས་སྐྱེ་མཆེད་དྲུག །རེག་
དྲུག་ཚོར་དྲུག་ཁམས་དྲུག་དང༌། །རྟེན་འབྲེལ་བཅུ་གཉིས་ལྔ་བཅུ་གསུམ། །ཀུན་ནས་ཉོན་
མོངས་འདྲེས་སུ་བཞེད། །ཕྱིན་དྲུག་སྟོང་ཉིད་བཅོ་བརྒྱད་དང༌། །བྱང་ཆུབ་ཕྱོགས་བདུན་
བདེན་པ་བཞི། །བསམ་གཏན་ཚད་མེད་གཟུགས་མེད་བཞི། །རྣམ་པར་ཐར་བརྒྱད་སྙོམས་
འཇུག་དགུ། །སྒོ་གསུམ་ཤེས་དྲུག་ཏིང་ངེ་འཛིན། །གཟུངས་སྒོ་སྟོབས་བཅུ་མི་འཇིགས་བཞི།
སོ་སོ་རིག་བཞི་བྱམས་པ་ཆེ། །སྙིང་རྗེ་མ་འདྲེས་པ་བཅོ་བརྒྱད། །ཟུང་བཞི་རང་རྒྱལ་རྒྱལ་
སྲས་དང༌། །སངས་རྒྱས་མཁྱེན་གསུམ་ལྔ་བཅུ་ལྔ། །རྣམ་བྱང་འདྲེས་ཏེ་དེ་ལྟར་ན། །འདྲེས་
རྐང་བརྒྱ་རྩ་བརྒྱད་དུ་བཞེད་ཅེས་བྱ་བ་ཡིན་ནོ། །དེ་ལ་ཡུམ་རྒྱས་པར་བརྐྱང་ནས་གསུངས་
ལ་བར་མས་ཕུང་པོ་ལྔའི་འདྲེས་ཙམ་བརྐྱང་ནས་གཞན་རྣམས་རྣམ་པ་ཐམས་ཅད་མཁྱེན་
པའི་བར་དུ་ཞེས་བསྡུས་སོ། །བརྒྱད་སྟོང་པར་ནི་འདྲེས་གཉིས་ཀའང་ཕུང་པོ་ལྔར་བསྡུས་
ནས་སྟོང་པ་ཉིད་བཅོ་བརྒྱད་སྐྱེ་མེད་དང་ངོ་བོ་ཉིད་མེད་པ་ལ་སོགས་པ་སྒྲ་གཞན་གྱིས་བསྟན་
ནོ༑ ་དྲུག་ པ་ ལམ་ཡོངས་ སུ་འཛིན་ པ་ ལ་ གདམས་ པ་ནི་ ཕྱོགས་ བཅུའི་ སངས་ རྒྱས་ན་
བཞུགས་པའི་སངས་རྒྱས་ཞེས་པ་སྟེ་སོགས་པས་ནི་བྱང་ཆུབ་སེམས་དཔའ་གཟུང་ངོ༌། །དེ་
དག་ལ་སྤངས་པ་དང་རྟོགས་པའི་དོན་རེ་རེའི་ཕྱིར་ལམ་གྱི་ལུང་ནོད་དེ་ལམ་ལ་བརྩམས་པའི་
ཆོས་མཉན་པར་བྱ་དགོས་ན་དེ་ནི་བྱ་བར་མི་ནུས་ཏེ་འཇིག་པའི་འཇིག་རྟེན་གྱི་ཁམས་འགའ་
ཞིག་ནི་མེ་དཔུང་དུ་གནས་པའི་ཕྱིར་རོ་ཞེས་སེམས་ཞུམ་པར་འགྱུར་རོ། །དེས་ན་བདག་གིས་
ཇི་ལྟར་འཇིག་རྟེན་ལས་དང་ཉོན་མོངས་རྒྱུར་བཅས་བྱེད་རྒྱུ་ལྡན་འབྱུང་དང༌། །ལས་དང་
ཉོན་མོངས་པ་དག་ལྡོག་རྒྱུ་དེ་ཡང་འདྲེན་པས་རབ་ཏུ་གསུངས། །གང་ན་སྐྱེ་དང་རྒ་དང་རྒུད་
པའི་སྡུག་བསྔལ་ངེས་པར་མི་གནས་པ། །ཐར་པའི་མཆོག་ཏུ་སྨྲ་བའི་ཁྱུ་མཆོག་དེ་ཡིས་རང་
. 1 ：
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གིས་མཁྱེན་ཏེ་གསུངས་ཞེས་བཤད་པའི་བདེན་པ་བཞི་བདག་མེད་པར་སྟོན་པར་བྱེད་པའི་
ཚིགས་སུ་བཅད་པ་གཅིག་གི་དོན་བསྒོམས་པས་ཁམས་གསུམ་གྱི་ཉོན་མོངས་པ་ཐམས་ཅད་
སྤོང་བར་བྱེད་པའི་ཉན་རང་གི་ལམ་བསྒོམ་པར་བྱའོ་ཞེས་སངས་རྒྱས་ཀྱི་ལམ་འདོར་བར་
འགྱུར་ཏེ་དེའི་གཉེན་པོར་སངས་རྒྱས་ཀྱི་ལམ་ཡོངས་སུ་གཟུང་བ་བསྒོམ་མོ། །ཅི་འདྲ་བའི་
ལམ་ཞེ་ན། སྤྱོད་འཇུག་ལས། འདི་ནི་བྱང་ཆུབ་སེམས་སྟོབས་ཀྱིས། །སྔོན་གྱི་སྡིག་པ་ཟད་
བྱེད་ཅིང་། །བསོད་ནམས་རྒྱ་མཚོ་སྡུད་བྱེད་ཕྱིར། །ཉན་ཐོས་རྣམ་པས་མཆོག་ཏུ་བཤད་ཅེས་
བཤད་པའི་ཡོན་ཏན་དང་ལྡན་པ་ཡིན་ནོ། །དེ་ཇི་ལྟར་གཟུང་བ་ནི་ཆོས་རྣམས་རང་བཞིན་
གྱིས་མ་སྐྱེས་པ་ཉིད་དུ་བསླབ་པ་ཞེས་པ་སྟེ་རྟེན་འབྲེལ་གྱི་སྐྱེ་བ་ནི་མི་འགོག་པའི་ཕྱིར་རོ། །
དགོངས་པ་ནི་འདི་ཡིན་ཏེ་བདེན་པར་མ་སྐྱེད་པར་བསླབ་པ་ཉིད་ཀྱིས་ཚོགས་ལམ་དུ་ལྷའི་རྣ་
བ་དང་ལྷའི་མིག་ཐོབ་ནས་སྟན་དེ་ཉིད་ལས་ཕྱོགས་བཅུའི་སངས་རྒྱས་དང་བྱང་ཆུབ་སེམས་
དཔའ་རྣམས་ལ་ཆོས་ཉན་པ་ཐོབ་པར་འགྱུར་ཏེ། ཡུམ་ལས་བྱང་ཆུབ་སེམས་དཔའ་སེམས་
དཔའ་ཆེན་པོ་ཡེ་ཤེས་གང་དང་ལྡན་པས་ཤར་ཕྱོགས་ཀྱི་འཇིག་རྟེན་གྱི་ཁམས་གངྒཱའི་ཀླུང་གི་
བྱེ་མ་སྙེད་ཀྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
གངྒཱའི་ཀླུང་གི་བྱེ་མ་སྙེད་དག་ཀྱང་མཐོང་ངོ༌། །དེ་རྣམས་ཀྱིས་ཆོས་བསྟན་པ་ཡང་ཉན་ཏོ། །
དེ་བཞིན་དུ་ལྷོ་དང་ནུབ་དང་ཞེས་པ་ལ་སོགས་པ་གསུངས་པའི་ཕྱིར་རོ་སྙམ་དུ་ཡིད་ལ་བྱེད་
པའོ། ། །
བདུན་པ་སྤྱན་ལྔ་ལ་གདམས་པ་ལ་ངོ་བོ་དང༌། ས་མཚམས་དང་། རྒྱུ་དང་
གདམས་ངག་སྒོམ་པ་བཞི་ལས། དང་པོ་ནི་ཡུལ་གྱི་སྒོ་ནས་འཆད་པ་ན་ཤའི་སྤྱན་ནི་གྲངས་
ཇི་ལྟ་བ་བཞིན་དུ་དངོས་པོ་སོ་སོར་ངེས་པའི་ཡུལ་ཅན་ཡིན་ནོ་ཞེས་སྦྱར་ཏེ་རྣམ་པ་གཞན་
ལའང་དེ་བཞིན་དུ་སྦྱར་རོ། །སོ་སོར་ངེས་པའི་ཚད་ནི་ཡུམ་ལས་བྱང་ཆུབ་སེམས་དཔའ་ཆེན་
- 1
5 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
པོའི་ཤའི་མིག་གིས་དཔག་ཚད་བརྒྱ་མཐོང་བ་ཡོད་དོ་ཞེས་པ་ནས་གང་སྟོང་གསུམ་གྱི་སྟོང་
ཆེན་པོའི་འཇིག་རྟེན་གྱི་ཁམས་མཐོང་བ་ཡོད་དོ་ཞེས་གསུངས་པ་ཡིན་ནོ། །གལ་ཏེ་དེ་ལྟ་ན་
དེ་ལྷའི་མིག་ཏུ་འགྱུར་ཏེ་མཛོད་ལས་གང་ཕྱིར་ཤའི་མིག་གིས་གཟུགས། །ཐག་རིང་གནས་
དང་བསྒྲིམས་པ་དང༌། །ཕྲ་དང་ཐམས་ཅད་མི་མཐོང་བ། །དེ་ཕྱིར་ལྷ་ཡིས་མཐོང་བར་འདོད།
ཅེས་བཤད་པའི་ཕྱིར་རོ་ཞེ་ན། མི་འགྱུར་ཏེ་མི་མཐོང་བ་ནི་ཡུམ་གྱི་རྣལ་འབྱོར་གྱིས་མ་སྦྱངས་
པའི་ཤའི་མིག་ཡིན་ལ་འདི་ནི་དེས་སྦྱངས་པ་ཡིན་པའི་ཕྱིར་རོ། །ལོ་མ་ལས་བྱུང་བའི་སྤྱིལ་པོ་
ལྟར་སྔོན་མར་མེ་ཕུལ་བ་ལ་སོགས་པ་རྣམ་པར་སྨིན་པའི་རང་བཞིན་ཡིན་པས་ནི་རྣམ་པར་
སྨིན་པ་ལས་བྱུང་པའི་ལྷའི་སྤྱན་ནོ། །དེས་ནི་སེམས་ཅན་ཐམས་ཅད་ཀྱི་འཆི་བ་དང་འཕོ་བ་
སྟེ་བར་དོ་དང་སྐྱེ་བའི་སྲིད་པ་སྟེ་སྲིད་པ་གསུམ་ཤེས་པ་ཡིན་ནོ། །འདིའང་རྒྱལ་ཆེན་རིས་
བཞི་ལ་སོགས་པའི་ལྷ་རྣམས་ལ་མེད་དེ་ཡུམ་ལས་བྱང་ཆུབ་སེམས་དཔའི་ལྷའི་མིག་ལྷ་
རྣམས་ཀྱིས་མི་ཤེས་ཞེས་བཤད་དོ། །ཤེས་རབ་ཀྱི་སྤྱན་ནི་ཆོས་ཏེ་ཤེས་བྱ་ཐམས་ཅད་བདེན་
པར་རྣམ་པར་མི་རྟོག་པའི་ཚུལ་གྱིས་ཤེས་པ་ཡིན་ཏེ་ཡུམ་ལས་བྱང་ཆུབ་སེམས་དཔའ་ཆེན་
པོའི་ཤེས་རབ་ཀྱི་མིག་གང་དང་ལྡན་པས་འདུས་བྱས་སམ་འདུས་མ་བྱས་ཀྱི་ཆོས་ཅིའང་མི་
ཤེས་པ་མེད་དེ་ཞེས་འབྱུང་བའི་ཕྱིར་རོ། །ཆོས་ཀྱི་སྤྱན་ནི་འཕགས་པའི་གང་ཟག་ཐམས་ཅད་
རྟོགས་པ་ཡིན་ཏེ་གང་ཟག་དེ་དག་ནི་འགོག་པ་དང་ལམ་གྱིས་བསྡུས་པའི་ཆོས་ཡིན་པའི་ཕྱིར་
རོ༑ ༑སངས་རྒྱས་ཀྱི་སྤྱན་ནི་ཆོས་ཐམས་ཅད་དུས་ཀྱི་རྣམ་པ་ཐམས་ཅད་མངོན་པར་ཏེ་མངོན་
སུམ་དུ་རྫོགས་པར་དེ་མ་ལུས་པར་བྱང་ཆུབ་པ་མཁྱེན་པ་ཡིན་ནོ། །དེ་ལ་ཤའི་སྤྱན་ནི་དབང་
པོ་ལ་བརྟེན་པ་ཡིན་ལ། ལྷག་མ་བཞི་ནི་ཡེ་ཤེས་ཀྱི་རང་བཞིན་ཡིན་ནོ། །ས་མཚམས་ནི་ཤའི་
སྤྱན་ཚོགས་ལམ་དུ་ཐོབ་བོ། །ལྷའི་སྤྱན་ནི་སྦྱོར་ལམ་དུའོ། །ཤེས་རབ་ཀྱི་སྤྱན་མཐོང་ལམ་
མཉམ་གཞག་ཏུ་ཐོབ་ཏེ་མདོ་ལས་བྲམ་ཟེ་མེ་ལོང་མས་སངས་རྒྱས་ལ་ཆོས་བསྟན་པས་
- 1 55 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
མཐོང་ལམ་སྐྱེས་པ་ན་ཤེས་རབ་དང་ཆུ་བུར་གྱི་མིག་གཉིས་དུས་གཅིག་ཏུ་ཐོབ་པར་བཤད་
པའི་ཕྱིར་ཞེས་འཆད་དོ། །ཆོས་ཀྱི་སྤྱན་ནི་དེའི་རྗེས་ཐོབ་ཏུའོ། །སངས་རྒྱས་ཀྱི་སྤྱན་ནི་མཚན་
ཉིད་པ་སངས་རྒྱས་ཀྱི་ས་ཁོ་ན་ན་ཡོད་དོ། །རྒྱུ་ནི་ཕར་ཕྱིན་དྲུག་ལ་སློབ་པ་ཡིན་ཏེ། ཡུམ་ལས་
མིག་ལྔ་ཐོབ་པར་འདོད་པ་དང་ཡོངས་སུ་སྦྱོང་བར་འདོད་པས་ཕར་ཕྱིན་དྲུག་ལ་བསླབ་པར་
བྱའོ་ཞེས་གསུངས་སོ། །གདམས་ངག་ནི་དེ་རྣམས་དེ་བཞིན་ཉིད་དུ་གཅིག་པ་ཉིད་དུ་སྒྲུབ་པ་
སྟེ་ཤེས་པར་བྱའོ་ཞེས་རང་གིས་སློབ་པ་ཡིན་ནོ། །
བརྒྱད་པ་མངོན་ཤེས་དྲུག་ལ་གདམས་པ་ལ། ངོ་བོ་དང༌། རྒྱུ་དང་། འབྲས་བུ་
དང༌ ། དེ་ ལ་གདམས་ངག་ སྒོམ་པ་བཞི་ལས། དང་པོ་ལའང་དོན་བཞིའི་མཚན་ཉིད་ནི་
བསྐལ་པའི་དོན་མངོན་འགྱུར་དུ་སྤྱོད་པའི་མཐུ་ཐོབ་པ་ཡིན་ནོ། །གཉིས་པ་མཚན་གཞི་ནི་
མཛོད་ལས། རྫུ་འཕྲུལ་རྣ་བ་ཡིད་དང་ནི། །སྔོན་ཚེ་འཆི་འཕོ་སྐྱེ་བ་དང་། །ཟད་ཤེས་སྔོན་ཏུ་
བྱ་བ་ཡི། །མངོན་ཤེས་རྣམ་དྲུག་རྣམ་གྲོལ་བློ་ཞེས་རྣམ་པར་གྲོལ་བའི་ལམ་གྱི་ཤེས་རབ་ལ་
བཤད་ལ། འདི་དག་འཕགས་པའི་ས་ལ་བློ་ངོ་བོ་གཅིག་བྱེད་པ་དྲུག་དང་ལྡན་པར་སྐྱེ་བ་
ཡིན་ཏེ་རིན་པོ་ཆེ་གཅིག་ཉིད་བྱེད་པ་དུ་མ་དང་ལྡན་པ་བཞིན་ནོ། །གསུམ་པ་སོ་སོའི་དོན་
བཤད་པ་ནི་བྱེད་པའི་སྒོ་ནས་སྟོན་པ་ནི་དང་པོ་རྫུ་འཕྲུལ་གྱི་མངོན་ཤེས་ནི་ས་གཡོ་བར་བྱེད་
པ་ཞེས་སྦྱར་ཏེ་མེད་པ་སྤྲུལ་པ་དང་ཡོད་པ་བསྒྱུར་བ་གཉིས་བྱེད་པའི་ལས་ཅན་ཡིན་ནོ།།
སོགས་པའི་སྒྲས་ནི་གཅིག་ཏུ་གྱུར་ནས་མང་པོར་འགྱུར་བ་ལ་སོགས་པ་བཟུང་ངོ༌། །ལྷའི་རྣ་
བ་ནི་འཇིག་རྟེན་གྱི་ཁམས་བསྐལ་པ་དང་མ་བསྐལ་པ་ཐམས་ཅད་ན་གནས་པའི་སྒྲ་ཆེ་ཆུང་
ཐམས་ཅད་ཐོས་པའོ། །གཞན་གྱི་སེམས་ཤེས་པ་ནི་འདོད་ཆགས་དང་བཅས་པ་དང་བྲལ་བ་
ལ་སོགས་པ་ཤེས་པ་སྟེ་གཞན་གྱི་ཞེས་པ་ནི་རང་གི་དེ་ལྟ་བུ་ཤེས་པ་མངོན་ཤེས་ཡིན་པ་
གཅོད་པར་བྱེད་དོ། །སྔོན་གྱི་གནས་རྗེས་སུ་དྲན་པ་ལ་རང་གཞན་གཉིས་ཀའི་སྨོས་པ་ནི་
- 1
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
གཉིས་ཀ་ཤེས་པ་མངོན་ཤེས་སུ་འཛིན་པ་ཡིན་ནོ། །ལྷའི་མིག་ནི་འདིར་གཟུགས་ཐམས་ཅད་
མཐོང་བ་ལ་བཤད་ལ། ཡུམ་ལས་དེ་ལྷའི་མིག་རྣམ་པར་དག་པ་མི་ལས་འདས་པས་སེམས་
ཅན་གྱི་འཆི་འཕོ་དང་སྐྱེ་བ་ཡང་དག་པ་ཇི་ལྟ་བ་བཞིན་རབ་ཏུ་ཤེས་ཏེ་ཞེས་གསུངས་སོ།།
འདི་དང་ལྷའི་སྤྱན་གྱི་ཁྱད་པར་ལ་པཎྜི་ཏ་འབུམ་ཕྲག་གསུམ་པ་རྒྱུ་དང་ཡུལ་དང་སྡེའི་ཁྱད་
པར་ཏེ་གསུམ་ཡོད་དོ་ཞེས་ཟེར་མོད་ཀྱི་ཁྱད་པར་རྫ་ས་སུ་གྲུབ་པ་ནི་བསམ་གཏན་མངོན་པར་
འདུ་བྱེད་པའི་རྒྱུ་ཁོ་ནར་འཕགས་པ་རྣམ་གྲོལ་སྡེས་བཤད་དོ། །ཟག་པ་ཟད་པའི་མངོན་ཤེས་
ནི་སྒྲིབ་པ་གཉིས་སྤོང་བར་བྱེད་པ་ཡིན་ནོ། །དེ་ལ་དང་པོ་ལུས་དང་གཉིས་པ་ངག་དང་ཐ་མ་
བཞི་སེམས་དག་པའི་ཡོན་ཏན་ཡིན་ཞིང་། ཡང་དང་པོ་གསུམ་མངོན་པར་ཤེས་པ་ཙམ་ཡིན་
ལ༑ ཐ་མ་གསུམ་དུས་གསུམ་རིག་པ་དང་གསུམ་ག་ཡིན་ཏེ་མཛོད་ལས་གསུམ་ནི་རིག་པ་
སྔོན་མཐའ་ སོགས། །མ་ རིག་ པ་ ནི་ བཟློག་ ཕྱིར་ ཞེས་བཤད་པའི་ཕྱིར་ རོ། །བཞི་པ་ ས་
མཚམས་ནི་དང་པོ་ལྔ་སོ་སོའི་སྐྱེ་བོ་ལའང་ཡོད་ལ། ཟག་ཟད་ནི་འཕགས་པ་རྣམས་ལ་ཡོད་
དོ༑ གཉིས་པ་ལ་ཚེ་འདིར་སྒྲུབ་པར་བྱེད་པའི་རྒྱུ་ནི་ཞི་གནས་དང་ལྷག་མཐོང་དང་དེ་ཡིད་
ལ་བྱེད་པ་གསུམ་ཏེ་མདོ་སྡེའི་རྒྱན་ལས་བསམ་གཏན་བཞི་པ་ཤིན་ཏུ་དག་ཐོབ་ནས། །མི་
རྟོག་ཡེ་ཤེས་ཡོངས་སུ་གཟུང་བ་དང་། །ཇི་ལྟར་རྣམ་གནས་ཡིད་ལ་བྱེད་པ་ལས། །མཐུ་གྲུབ་
པའི་དམ་པ་ཐོབ་པར་འགྱུར། །ཞེས་བཤད་པ་ཡིན་ནོ། །དེ་ལ་ཡིད་ལ་བྱེད་པ་ནི་ལུས་ཡང་
ཞིང་ཐོགས་པ་མེད་པར་མོས་པ་དང༌། སྒྲ་དུ་མ་ལ་སེམས་གཏོད་པ་དང་། སེམས་དུ་མ་ལ་
ཡིད་གཏོད་པ་དང་། སྔོན་གྱི་གནས་སྐབས་དུ་མ་དྲན་པར་བྱེད་པ་དང་། སྣང་བ་དང་ལྡན་པའི་
གཟུགས་ཡིད་ལ་བྱེད་པ་དང༌། ཆོས་ཐམས་ཅད་བདག་མེད་པར་བསྒོམ་པ་སྟེ་དྲུག་ཡིན་ནོ།།
རྣམ་པར་སྨིན་པའི་རྒྱུ་ནི་རིན་པོ་ཆེའི་ཕྲེང་བ་ལས། ལྷམ་དང་བཞོན་པ་སྦྱིན་པ་དང་། །ཉམ་
ཐག་བཀུར་བ་བྱས་པ་དང་། །བཞོན་པས་བླ་མ་བཀུར་བ་ཡིས། །མཁས་པས་རྫུ་འཕྲུལ་ཐོབ་
- 1 ：
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་འགྱུར། །མཆོད་རྟེན་མཆོད་པའི་རོལ་མོ་དང་། །དྲིལ་བུ་དག་ནི་ཕུལ་བ་དང༌། །དུང་དང་
རྔ་ནི་རབ་ཕུལ་བས། །ལྷའི་རྣ་བ་ཐོབ་པར་འགྱུར། །གཞན་གྱི་འཁྲུལ་པ་མི་གླེང་ཞིང་། །ཡན་
ལག་ཉམས་པ་རྣམས་མི་བརྗོད། །སེམས་ནི་རྗེས་སུ་བཟུང་བ་ཡིས། །གཞན་གྱི་སེམས་ནི་
ཤེས་པ་ཐོབ། །ཆོས་ཀྱི་ཆེད་དང་དེ་བཞིན་དུ། །གཞུང་གི་དོན་དག་དྲན་པ་དང་། །ཆོས་ཀྱི་
སྦྱིན་པ་དྲི་མེད་པས། །ཚེ་རབས་དྲན་པ་ཐོབ་པར་འགྱུར། །མཆོད་རྟེན་མར་མེའི་ཕྲེང་བ་དང་།།
མུན་པ་དག་ཏུ་སྒྲོན་མེ་དང་། །མར་མེ་འབྲུ་མར་བྱིན་པ་ཡིས། །ལྷའི་མིག་ནི་ཐོབ་པར་འགྱུར།།
དངོས་རྣམས་ངོ་བོ་ཉིད་མེད་པ། །ཡང་དག་ཇི་བཞིན་ཡོངས་ཤེས་པས། །མངོན་ཤེས་དྲུག་པ་
ཟག་པ་ཀུན། །ཟད་པའི་མཆོག་ནི་ཐོབ་པར་འགྱུར། །ཞེས་འབྱུང་བ་ཡིན་ནོ། །གསུམ་པ་ནི་
སེམས་ཅན་རྣམས་མཉམ་པ་ཉིད་རྟོགས་པ་ལ་འགོད་པ་དང༌། འཕགས་པའི་སྐྱེ་བོ་ཐམས་
ཅད་བྱམས་པ་དང་། ཡིད་དུ་འོང་བ་དང་འཕྲད་པ་དང་། ལྷ་ཐམས་ཅད་ཀྱིས་ཕྱག་བྱེད་པ་དང་།
སངས་རྒྱས་སུ་ལུང་སྟོན་པར་འགྱུར་རོ། །གཞན་ཡང་ཡུམ་ལས་ཤཱ་རིའི་བུ་མངོན་པར་ཤེས་
པ་ཡོངས་སུ་དག་པར་ནི་རྣམ་པ་ཐམས་ཅད་མཁྱེན་པ་ཉིད་བསྟོད་པར་བྱེད་པ་ཡིན་ནོ་ཞེས་
གསུངས་སོ། །བཞི་པ་ནི་གཟོད་མ་ནས་ཞི་བ་ཉིད་དུ་ཞེས་པ་སྟེ་འདིར་གདོད་མ་ནས་མེད་པ་
ཉིད་དུ་ཞེས་ནི་བརྗོད་པར་མི་འདོད་ཀྱི་འོན་ཀྱང་དེ་དག་སྐྱེས་ཙམ་ཉིད་ན་གཟུགས་བརྙན་
ལྟར་སྟོང་པ་དང་། ཟུང་འཇུག་ཏུ་སྐྱེས་པར་ཤེས་པར་བྱའོ་ཞེས་བརྗོད་པར་འདོད་པ་ཡིན་ནོ།།
དགུ་པ་མཐོང་ལམ་ལ་གདམས་པ་ནི་མཐོང་བའི་ལམ་ལ་འདོམས་སོ་ཞེས་
དྲང་ངོ༌། །ཚུལ་ཇི་ལྟར་ཞེ་ན། རྣམ་པར་སྒོམ་པར་བྱེད་དོ་ཞེས་སྟོན་པ་སྟེ་འདོམས་སོ། །གལ་
ཏེ་གང་ཞིག་གང་གིས་གང་གི་དོན་དུ་བསྒོམ་ཞེ་ན། དང་པོ་ནི་མཐོང་བའི་ལམ་ཞེས་པ་སྟེ་འདི་
བདེན་པ་བཞི་ལ། ཤེས་བཟོད་ཀྱི་སྐད་ཅིག་བཞི་བཞི་འཇུག་པས་ན་བཅུ་དྲུག་གི་ངོ་བོ་ཉིད་དེ་
དེ་ལ་སྒོམ་པ་ཡིན་ནོ། །གཉིས་པ་ནི་རྣལ་འབྱོར་པ་ཞེས་པ་སྟེ་ཏིང་ངེ་འཛིན་དང་ལྡན་པ་ཡིན་
.
- ]
j $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ལ༑ ཆོས་ཐམས་ཅད་ཅེས་པ་ནི་སྒྱུ་མ་མཁན་ལྟར་རང་བཞིན་མེད་པར་འབྱེད་པའི་ཤེས་རབ་
ཅན་ལ་བརྗོད་དེ་གཉིས་པོ་དེའི་ལུས་ཅན་ནི་རང་བཞིན་ཅན་ནོ། །གསུམ་པ་ནི་དེས་སྤང་བར་
བྱ་བའི་ཉོན་མོངས་པ་དང་རྟོག་པའི་གཉེན་པོ་ཉིད་དུའོ། །ལམ་གཉིས་པོ་འདི་ལ་ཞེན་པ་
འགོག་པའི་ཚིག་མ་སྨོས་པ་ནི་སྔར་ལམ་གྱི་བདེན་པ་ཐམས་ཅད་ལ་བཀག་པའི་ཕྱིར་རོ་ཞེས་
བརྗོད་པར་བྱའི་ལམ་གཉིས་པོ་འདི་མ་ཞེན་པར་སྐྱེ་བའི་ཞེས་སྨྲ་བ་དེ་ནི་མ་ཡིན་ཏེ། དེ་
གཉིས་མ་ཞེན་པར་སྐྱེའང་ལས་དང་པོ་པ་ལ་ཞེན་པ་དགག་དགོས་པའི་ཕྱིར་རོ། །དོན་བཅུ་པ་
སྒོམ་ལམ་ལ་གདམས་པ་ལ་དོན་དངོས་དང༌། མཐོང་སྒོམ་ཐ་དད་མེད་པའི་དོན་བཤད་པ་
གཉིས་ལས། དང་པོ་ནི་སྒོམ་པའི་ལམ་ལ་འདོམས་ཞེས་དྲང་ངོ་། །ཚུལ་ཇི་ལྟར་ཞེ་ན། སྒོམ་
པའི་ལམ་ནི་ཆོས་ཅན་ནོ། །འདི་མཐོང་ལམ་ལས་བློའི་མཚན་ཉིད་མི་འདྲ་བ་རྣམ་པར་བཞག་
པ་ནི་མེད་པས་དེའི་རྒྱུན་ལ་དེར་འཇོག་པ་ཡིན་ཏེ་ཞེས་བྱ་བ་ནི་བསྒྲུབ་བྱའོ། །བློའི་མཚན་
ཉིད་མི་མཐུན་ན་འབྲས་བུ་ཡིན་ཀྱང་དེའི་རྒྱུན་དུ་མི་འགྱུར་རོ། །མཐོང་བ་དང་སྒོམ་པ་དག་
ཆོས་ཀྱི་དབྱིངས་ལ་མངོན་སུམ་ཚད་མར་ཐ་དད་དུ་གྱུར་པ་མེད་པ་ནི་གཏན་ཚིགས་སོ།།
དཔེར་ན་འདུས་བྱས་ཀུན་རྫོབ་ཀྱི་བདེན་པ་དང་འདུས་མ་བྱས་དོན་དམ་པའི་བདེན་པ་དག་
ངོ་བོ་གཅིག་པ་ཉིད་ཀྱིས་ཕན་ཚུན་གཅིག་ལས་གཅིག་ཐ་དད་པར་གདམས་པ་སྟེ་བཞག་པར་
མི་ནུས་པ་བཞིན་ཏེ་སེམས་འགྲེལ་ལས་ཀུན་རྫོབ་སྟོང་པ་ཉིད་དུ་བཤད། །སྟོང་པ་ཉིད་ཁོ་ན་
ཀུན་རྫོབ་སྟེ། །བྱས་དང་མི་རྟག་པ་བཞིན་དུ། །མེད་ན་མི་འབྱུང་ངེས་ཕྱིར་རོ་ཞེས་འབྱུང་བ་
ཡིན་ནོ། ཁ་ཅིག་ནི་དེ་གཉིས་ཐར་ལམ་གྱི་མཚན་ཉིད་ཐ་དད་མེད་པ་ནི་མཚན་ཉིད་པ་མེད་
པའི་དོན་ཏེ། ཆོས་ཀྱི་དབྱིངས་རྟོགས་པ་ལ་ཐ་དད་མེད་པ་ནི་རྟགས་ཡིན་ལ། འདུས་བྱས་
ལམ་དང་འདུས་མ་བྱས་འགོག་པ་ཐ་དད་མེད་པ་བཞིན་ནོ་ཞེས་པ་ནི་དཔེ་ཡིན་ཞེས་ཟེར་རོ།།
རྟགས་དེ་ཡང་གང་ལས་ཞེ་ན། ཇི་སྐད་བཤད་པའི་ཞེས་གསུངས་ཏེ། དངོས་པོ་ནི་ཆོས་ཉིད་
- 1
5
J -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒོ་མ་གཏགས་པ་སྟེ་ཆོས་ཀྱི་དབྱིངས་སུ་ཐ་མི་དད་པ་ལ་དམིགས་པའི་ཕྱིར་ཞེས་པ་སྟེ་
དམིགས་རྣམ་མཚུངས་པ་གཏན་ཚིགས་ཀྱི་དོན་ཡིན་ནོ། །གལ་ཏེ་དེ་མཐོང་ལམ་དང་ཁྱད་
པར་མེད་ན་སྒོམ་ཡང་སྤོང་མི་ནུས་པར་འགྱུར་རོ་ཞེ་ན། འོན་ཀྱང་ཞེས་གསུངས་ཏེ་ཇི་ལྟར་ཆུ་
ཐིགས་དང་པོ་དང་ཆུ་ཐིགས་ཕྱི་མ་དག་རང་བཞིན་ཁྱད་པར་མེད་པ་དེ་ལྟ་ནའང་དྲི་མ་དག་
པར་བྱེད་པའི་ཁྱད་པར་ཡོད་པ་དེ་བཞིན་དུ་འདིར་ཡང་རྣམ་བྱང་གི་རྟེན་འབྲེལ་གྱི་མཚན་ཉིད་
ཡིན་ཏེ་དེས་ན་རང་གི་སྤང་བྱའི་གཉེན་པོར་རྣམ་པར་སྒོམ་པར་བྱེད་དོ་ཞེས་སྟོན་པ་སྟེ་ཡིད་ལ་
བྱེད་པ་ཡིན་ནོ། །
གཉིས་པ་ལ་གཞན་ཕྱོགས་དགག་པ་དང༌། རང་ཕྱོགས་སྒྲུབ་པ་དང་། རྩོད་པ་སྤང་
བ་གསུམ་ལས། དང་པོ་ལའང་དམ་བཅའ་བཞིར་སྨྲ་བ་དགག་པ་ནི་ཁ་ཅིག་ན་རེ་ས་དང་པོ་
ནས་བཅུ་པའི་བར་དུ་ཆོས་དབྱིངས་ཙམ་མངོན་སུམ་གྱིས་རྟོགས་པ་ལ་ཁྱད་པར་མེད་ལ།
ཆོས་སྐུ་རྟོགས་པ་དང༌། ཆོས་ཅན་སོ་སོ་དང་འབྲེལ་བའི་ཆོས་དབྱིངས་རྟོགས་པ་དང་། རྗེས་
ཐོབ་ཀྱི་ཡེ་ཤེས་ཀྱིས་ ཀུན་རྫོབ་རྟོགས་པ་གསུམ་ལ་ནི་ཁྱད་པར་ཡོད་དོ། །དེས་ན་ཕྱི་མ་
གསུམ་རྟོགས་སུ་བསྐོད་ན་མ་གྲུབ་པས་དང་པོ་ཉིད་རྟགས་སུ་འགོད་པ་ཡིན་ནོ་ཞེས་ཟེར་རོ།།
དེ་ནི་མ་ཡིན་ཏེ། འདི་ལྟར་དེ་མ་ཡིན་ལས་ལྡོག་པ་ཙམ་ཞིག་རྟོགས་པ་ལ་བཞི་ཀ་ཁྱད་པར་
མེད་ཅིང་མཐོང་སྤང་དང༌། སྒོམ་སྤང་གི་སྒྲིབ་པ་སོ་སོ་དང་བྲལ་བའི་དེ་དང་དེ་རྟོགས་པ་ལ་
བཞི་ཀ་ལ་ཁྱད་པར་ཡོད་པའི་ཕྱིར་རོ། །གཞན་ཡང་ལུགས་འདིས་ཆོས་ཅན་གྱིས་ཁྱད་པར་དུ་
མ་བྱས་པའི་ཆོས་ཉིད་རྟོགས་པར་འདོད་དེ། དེ་ལྟ་ན་དེ་ལོག་ཤེས་སུ་འགྱུར་ཏེ། ཡུམ་ལས་
འདུས་བྱས་ཀྱི་དབྱིངས་མེད་པར་ཡང་འདུས་མ་བྱས་ཀྱི་དབྱིངས་གདགས་པར་མི་ནུས་སོ་
ཞེས་འབྱུང་བས་དེ་ནི་མི་སྲིད་པའི་ཕྱིར་རོ། །གཉིས་པ་ཡུལ་གཅིག་ལ་བློ་རྣམ་པ་མི་མཐུན་
པར་སྨྲ་བ་དགག་པ་ནི་ཁ་ཅིག་ཡུལ་ཆོས་ཉིད་གཅིག་ལ་ཡེ་ཤེས་ཀྱི་རྣམ་པ་མི་མཐུན་པ་ཡིན་
- 1 (G {) .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩:
ཏེ་སྐྱེས་བུ་གཅིག་ལ་དགྲ་གཉེན་གྱི་བློ་མི་མཐུན་པ་བཞིན་ནོ་ཞེས་སྨྲ་བ་དེ་ནི་མ་ཡིན་ཏེ། ཆོས་
ཉིད་གཅིག་དང་དུ་བྲལ་མ་ཡིན་པར་འགྱུར་ཞིང་བློ་གཟུང་འཛིན་གྱི་རྟོག་པར་འགྱུར་བའི་
ཕྱིར་རོ། །གཟུང་འཛིན་མི་མཐུན་པར་སྣང་བ་ནི་འཁོར་བ་པའི་བློ་ཡིན་ཏེ་རྣམ་འགྲེལ་ལས།
གཟུང་དང་འཛིན་པའི་སླད་པ་དག །མེད་པར་དེ་ནི་མེད་ཕྱིར་རོ་ཞེས་གང་བཤད་པ་ཡིན་ནོ།།
ཅི་སྟེ་ཡུལ་ཁྱད་པར་མེད་པ་དང་བློ་སྒྲིབ་པས་དག་མ་དག་དེ་གཉིས་ཀྱི་དོན་དུ་འདོད་ན་འཛིན་
པའི་རྣམ་པ་མི་འདྲ་བའི་དཔེས་མཚོན་པར་མི་ནུས་ཏེ་ཆོས་མཐུན་པ་མེད་པའི་ཕྱིར་རོ།།
གསུམ་པ་སྒྲོ་འདོགས་ཆོད་མ་ཆོད་ཀྱི་ཁྱད་པར་དགག་པ་ནི་ཡང་ཁ་ཅིག་ས་དང་པོས་ཀུན་ཏུ་
འགྲོ་བར་རྟོགས་ནས་དེ་མ་ཡིན་དུ་འཛིན་པའི་སྒྲོ་འདོགས་ཆོད་པ་ལ་སོགས་པའི་སྒོ་ནས་སྒོ་
འདོགས་ཆོད་མ་ཆོད་ཀྱི་ཁྱད་པར་ཡོད་དོ་ཞེས་ཟེར་བ་དེ་ནི་དེ་ལྟར་མ་ཡིན་ཏེ། སྒྲོ་འདོགས་ནི་
བདག་གཉིས་སུ་འཛིན་པ་ལས་མི་འདའ་བས་བདག་མེད་མངོན་སུམ་གྱིས་མ་རྟོགས་པར་
འགྱུར་བའི་ ཕྱིར་རོ། །གང་ཡང་དབུས་མཐའ་ལས་ ཀུན་ཏུ་འགྲོ་དོན་མཆོག་གི་དོན། །རྒྱུ་
མཐུན་དོན་གྱི་མཆོག་ཉིད་དང༌། །ཡོངས་སུ་འཛིན་པ་མེད་དོན་དང༌། །རྒྱུད་རྣམས་ཐ་དད་
མེད་པ་དང་། །ཉོན་མོངས་རྣམ་དག་མིན་དོན་དང༌། །ཐ་དད་མིན་པའི་དོན་འདི་ཉིད། །ཁྲི་
མེད་འཕེལ་བ་མེད་དོན་དང༌། །དབང་ནི་རྣམ་པ་བཞི་ཡི་གནས། །ཆོས་ཀྱི་དབྱིངས་ལ་མ་
རིག་པ། །ཉོན་མོངས་ཅན་མིན་སྒྲིབ་པ་བཅུ། །ས་བཅུའི་མི་མཐུན་ཕྱོགས་རྣམས་ཀྱི། །གཉེན་
པོ་དག་ནི་ས་ཡིན་ནོ་ཞེས་འབྱུང་བ་དེ་ནི་རྗེས་ཐོབ་ཀྱི་རྟོགས་པ་སྟོན་པ་ཡིན་ཏེ་རྒྱུ་མཐུན་གྱི་
འགྲེལ་པ་ལས། དེས་ཆོས་ཀྱི་དབྱིངས་ཀྱི་རྒྱུ་དང་མཐུན་པ་ཐོབ་པ་མཆོག་ཏུ་རིག་ནས་ཐོས་པ་
ལ་བརྩོན་པར་བྱེད་དེ་ཞེས་བྱ་བ་ལ་སོགས་པ་འབྱུང་བའི་ཕྱིར་རོ། །གཞན་ཡང་ས་བརྒྱད་
པས་དབང་བཞི་ལས་རང་ཉིད་མི་རྟོག་པ་དང་ཞིང་དག་པ་ལ་དབང་བར་རྟོགས་ལ། ས་དགུ་
པ་དང་བཅུ་པས་རང་ཉིད་ཡེ་ཤེས་དང་ཕྲིན་ལས་དབང་བར་རྟོགས་པར་བཤད་པས་ཐོས་པ་
- ， f
[ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་སོགས་པ་དག་དོན་དམ་པའི་བདེན་པར་འགྱུར་ཏེ་མཉམ་གཞག་རིགས་ཤེས་ཀྱི་ཡུལ་ཡིན་
པའི་ཕྱིར་རོ། །མཉམ་གཞག་ཀྱང་སྤྲོས་བཅས་སུ་འགྱུར་ཏེ་ཐོས་པ་ལ་མཆོག་ཏུ་འཛིན་ལ་
སོགས་པའི་ཕྱིར་རོ། །གཉིས་པ་ནི་ས་དེ་དག་ཏུ་རྗེས་ཐོབ་ན་ཆོས་ཅན་དང་། མཉམ་གཞག་
ན་ཆོས་སྐུ་དང་། དེ་གཉིས་ཀ་ན་ཆོས་ཅན་སོ་སོ་དང་འབྲེལ་བའི་ཆོས་ཉིད་གསུམ་གྱི་གཞན་
ལས་ལྡོག་པའི་སྤྱི་མངོན་སུམ་གྱིས་རྟོགས་པ་ལ་ཁྱད་པར་མེད་དོ། །གསུམ་པོ་དེའི་བྱེ་བྲག་
གསལ་མི་གསལ་ལ་སོགས་པར་རྟོགས་པ་ལ་ཁྱད་པར་ཡོད་དོ། །ཆོས་ཅན་དང་བྲལ་བའི་
ཆོས་ཉིད་རྟོགས་པ་ནི་ཡེ་མེད་དོ། །དེ་ལ་དང་པོ་ནི་འཇིག་རྟེན་གྱི་ཁམས་བརྒྱ་ཤེས་པ་ལ་
སོགས་པ་ཡིན་ཏེ་འཆད་པར་འགྱུར་རོ། །གཉིས་པ་ལ་རྟོགས་བྱ་ཆོས་སྐུའི་རང་བཞིན་ནི་
སེམས་གཟུང་འཛིན་དང་བྲལ་བ་ཡིན་ལ་སོ་སོའི་སྐྱེ་བོ་རྣམས་ནི་མ་རིག་པའི་མཐུས་གཉིས་
ཀ་གཉིས་སུ་སྣང་བ་ཡིན་ནོ། །དེ་ཤེས་རབ་གསུམ་གྱིས་སྦྱངས་པས་མཐོང་ལམ་ལ་སོགས་
པའི་ཚེ་གཉིས་མེད་ཀྱི་ཡེ་ཤེས་སྒྱུ་མ་ལྟ་བུ་མངོན་སུམ་དུ་བྱེད་པར་འགྱུར་ཏེ། མདོ་སྡེའི་རྒྱན་
ལས་ཇི་ལྟར་ཚུལ་བཞིན་བྲིས་པའི་རི་མོ་ལ། །མཐོ་དམན་མེད་ཀྱང་སྣང་བ་དེ་བཞིན་དུ།།
ཡང་དག་མ་ཡིན་རྟོག་ལ་རྣམ་ཀུན་ཏུ། །གཉིས་པོ་རྟག་ཏུ་མེད་ཀྱང་སྣང་བར་འགྱུར། །ཞེས་
བྱ་བ་དང་། ཇི་ལྟར་ཆུ་སྙོག་པ་ལས་དྭངས་པ་ན། །དྭངས་པ་ཉིད་དེ་དེ་ལ་སྐྱེ་མིན་གྱི། །དེ་ནི་དེ་
ལ་དྲི་མ་བྲལ་བར་ཟད། །དེ་བཞིན་རང་སེམས་དག་པའི་ཚུལ་དེ་ཉིད་ཅེས་བཤད་པ་ཡིན་ནོ།།
དེ་བློ་གང་གིས་ཇི་ལྟར་རྟོགས་པའི་ཚུལ་ནི་ཐོས་པ་ལ་སོགས་པས་མ་ཡིན་གྱི་སྒོམ་བྱུང་གི་རང་
རིག་གིས་ཡིན་ཏེ། རྒྱུད་བླ་མ་ལས། ཡེ་ཤེས་ལུས་ཅན་རྣམས་ཀྱིས་ནི། །བསམ་མི་ཁྱབ་པར་
རྟོགས་པར་བྱ། །ཕྲ་ཕྱིན་ཐོས་པའི་ཡུལ་མིན་ཏེ། །དོན་དམ་ཡིན་ཕྱིར་བསམ་མི་ཁྱབ། །ཆོས་
ཉིད་ཟབ་ཕྱིར་འཇིག་རྟེན་པའི། །སྒོམ་པ་ལ་སོགས་ཡུལ་མ་ཡིན། །གང་ཕྱིར་གཟུགས་ལ་
རྨུས་ལོང་བཞིན། །བྱིས་པས་དེ་སྔོན་མཐོང་མ་མྱོང་། །བཙས་པའི་ཁྱིམ་གནས་བུ་ཆུང་གིས།།
- ]
6 ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། (༩
ཉི་མའི་གཟུགས་བཞིན་འཕགས་པས་ཀྱང་། །ཞེས་འབྱུང་བ་ཡིན་ནོ། །དེ་ལ་སྒྲིབ་པ་མཐའ་
དག་དང་བྲལ་བའི་ཆོས་སྐུ་ཡོངས་རྫོགས་རྟོགས་པ་ནི་སངས་རྒྱས་ཀྱི་ས་ཁོ་ན་དང་། གཞན་
རྣམས་ནི་སྒྲིབ་པ་རེ་རེ་ཙམ་གྱིས་དག་པའི་ཕྱོགས་གཅིག་རྟོགས་པ་ཡིན་ཏེ། དེ་ཉིད་དུ། སྤྲིན་
འཐོང་ མཁའ་ ལ་ ཉི་བཞིན་འདིར་ ཁྱོད་ ཕྱོགས་ གཅིག་ བློ་གྲོས་ཅན། །བློ་མིག་དག་པའི་
འཕགས་རྣམས་ཀྱིས་ཀྱང་ཐམས་ཅད་མཐོང་མ་ལགས། །བཅོམ་ལྡན་འདས་ཁྱོད་ཆོས་སྐུ་
གང་དག་བློ་གྲོས་མཐའ་ཡས་པ། །ཤེས་བྱ་མཐའ་མེད་མཁའ་དབྱིངས་ཁྱབ་པ་དེ་དག་
གིས་ཀུན་མཐོང་། །ཞེས་དྲངས་པ་ཡིན་ནོ། །གསུམ་པ་ནི་བདག་གཉིས་ཀྱིས་སྟོང་པའི་ཆོས་
ཉིད་གང་ལ་དམིགས་ན་སྒྲིབ་པ་ཀུན་འཛད་པ་དེ་མངོན་སུམ་གྱིས་རྟོགས་པ་ཡིན་ལ། དེའི་
དབྱེ་བ་ནི་གང་ཟག་དང་ཆོས་ཀྱི་བདག་མེད་པ་གཉིས་སམ་དོན་དམ་དང་ཀུན་རྫོབ་སྒྱུ་མ་ལྟ་
བུའི་ཆོས་ཉིད་གཉིས་སམ། ངོ་བོ་ཉིད་ཀྱི་ཆོས་ཉིད་གསུམ་ཡིན་ཏེ་མདོ་སྡེའི་རྒྱན་ལས་མེད་
པའི་སྟོང་པ་ཉིད་ཤེས་ཤིང་། །དེ་བཞིན་ཡོད་པའི་སྟོང་ཉིད་དང་། །རང་བཞིན་སྟོང་པ་ཉིད་
ཤེས་ནས། །སྟོང་པ་ཤེས་པ་ཞེས་བརྗོད་དོ། །ཞེས་བརྗོད་པ་ཡིན་ནོ་དེ་རྟོགས་ཚུལ་ལ་ཁ་ཅིག་
སྒྱུ་མ་ལྟ་བུའི་སྣང་བ་རྟོགས་པའི་ཆ་ནས་རྗེས་ཐོབ་དང༌། སྟོང་པ་རྟོགས་པའི་ཆ་ནས་མཉམ་
གཞག་ཏུ་སྨྲ་བ་དེ་ནི་མ་ཡིན་ཏེ། མཉམ་གཞག་གཟུང་འཛིན་གྱི་རྟོག་པ་དང་སྦྱོར་ལམ་པས་
དམན་པར་ཐལ་བའི་ཕྱིར་དང་། དུས་མཉམ་ན་རྗེས་ཐོབ་མ་ཡིན་པར་ཐལ་བའི་ཕྱིར་རོ།།
འདོད་པར་ནི་མི་ནུས་ཏེ། མདོ་སྡེའི་རྒྱན་ལས། དེ་ལས་དེས་ནི་འཇིག་རྟེན་ལས། །འདས་
པའི་ཡེ་ཤེས་བླ་མེད་པ། །རྣམ་པར་མི་རྟོག་དྲི་མ་མེད། །འཛིན་པ་གཉིས་དང་བྲལ་བ་ཐོབ།།
དེ་འདིའི་གནས་ཡོངས་གྱུར་པ་སྟེ། །ས་ནི་དང་པོ་ཡིན་པར་འདོད་ཅེས་བྱ་བ་དང༌། རྣམ་པར་
མི་རྟོག་པ་ལ་འཇུག་པ་ལས། མཉམ་པར་བཞག་པས་ནི་ཆོས་ཐམས་ཅད་ནམ་མཁའི་དཀྱིལ་
ལྟ་བུར་མཐོང་ངོ༌། །དེའི་རྗེས་ལ་ཐོབ་པས་ནི་ཆོས་ཐམས་ཅད་སྤྲུལ་པ་ལ་སོགས་པའི་བར་དུ་
- } {j
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་ངོ་ཞེས་གསུངས་པའི་ཕྱིར་རོ། །དེའི་ཕྱིར་དོན་དེ་ནི་ཤིན་ཏུ་ལྐོག་གྱུར་ལ་བྱིས་པའི་བློས་
དམུན་སྲུལ་བྱས་པ་ཡིན་ནོ། །དེས་ན་མཐོང་བ་ལ་སོགས་པའི་ལམ་ལ་ཤིན་ཏུ་མཉམ་པར་
བཞག་པའི་ཚེ་ན་གཟུང་འཛིན་གྱི་སྣང་བ་ནུབ་པའི་ནམ་མཁའ་ལྟ་བུ་ལ་གནས་པ་ཡིན་ཏེ།
མདོ་སྡེའི་རྒྱན་ལས། བློ་དང་ལྡན་པས་གཉིས་པོ་མེད་རིག་ནས། །དེ་མི་ལྡན་པ་ཆོས་ཀྱི་
དབྱིངས་ལ་གནས། །ཞེས་འབྱུང་བའི་ཕྱིར་རོ། །རྗེས་ཐོབ་དེ་བཞིན་ཉིད་དུ་སྣང་བ་དག་པ་
འཇིག་རྟེན་པས་ནི་སྣང་སྟོང་ཟུང་འཇུག་ཏུ་རྟོགས་པ་ཡིན་ཏེ་དེ་ཉིད་ལས། ཆགས་དང་འཇིག་
བཅས་སེམས་ཅན་བཅས་པ་ཡི། །འཇིག་རྟེན་ཁམས་ཀུན་སྒྱུ་མ་ལྟ་བུར་མཐོང་། །ཞེས་བྱ་བ་
དང༌། དེས་ནི་ཁམས་གསུམ་འདུས་བྱས་རྣམས། །ཡང་དག་མ་ཡིན་ཀུན་རྟོག་པར། །གཉིས་
སུ་མེད་པའི་དོན་གྱིས་མཐོང་ཞེས་གསུངས་པ་ཡིན་ནོ། །རྗེས་ཐོབ་དེ་བཞིན་ཉིད་རྟོགས་པ་
དང་བྲལ་བ་འགའ་ཞིག་ནི་གཟུང་འཛིན་གཉིས་སྣང་ཁོ་ན་ཡིན་ཏེ། འདི་ལ་ཉོན་མོངས་པ་
དང་རྟོག་པ་འབྱུང་བར་ཡང་ཐེག་བསྡུས་ལ་སོགས་པ་ནས་བཤད་དོ། །དེས་ན་ཆོས་ཡང་དག་
པར་སྡད་པ་ལས། ཆོས་ཐམས་ཅད་མཐོང་བ་མེད་པ་ནི་མཐོང་བ་དམ་པ་ཡིན་ནོ། །ཞེས་
གསུངས་པ་དེ་ནི་མཉམ་གཞག་ཏུ་མེད་དགག་དང་། རྗེས་ཐོབ་ཏུ་སྒྲོ་འདོགས་དང་སྐུར་པ་མ་
མཐོང་བའི་མ་ཡིན་དགག་གཟུང་ངོ༌། །དེ་གཉིས་ཀའི་གཞན་རིག་དང་རང་རིག་ནི་ཡུལ་དང་
ཡེ་ཤེས་གཉིས་ཀའི་སྐད་ཅིག་ལ་ཚད་མ་ཡིན་ཏེ། འཕགས་པ་རྣམས་ཐུགས་གསལ་བས་སྐད་
ཅིག་ལ་སྒོ་འདོགས་སེལ་ནུས་པའི་ཕྱིར་རོ། །དེ་ཡང་སྣང་བ་ལ་དངོས་སུ་ཚད་མ་དང་རང་
བཞིན་མེད་པ་དང་དྲི་མ་བཀག་པ་ལ་སོགས་པའི་སྟོང་པ་ལ་ཤུགས་ལ་ཚད་མ་ཡིན་ནོ། །ཤིན་
ཏུ་མཉམ་པར་བཞག་པ་ནི་ཆོས་ཉིད་སྣང་མེད་ལ་ཚད་མ་ཡིན་པར་བརྟག་པར་མི་ནུས་ཏེ། བློ་
གྲོས་མི་ཟད་པས་བསྟན་པ་ལས། དོན་དམ་པ་ལ་སེམས་རྒྱུ་མེད་པར་བཤད་པའི་ཕྱིར་རོ།།
དེ་ལྟར་ནའང་ཚད་མ་ཡིན་ན་ཤེས་པ་ཐམས་ཅད་རི་བོང་གི་རྭ་ལའང་ཚད་མར་འགྱུར་ཏེ་ཡུལ་
- |
6 :4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བཅོམ་རལ་འགྲེལ་པ་བཞུགས། /༩
ཅིར་ཡང་མ་གྲུབ་པ་ལ་བློས་ཅིར་ཡང་མི་འཛིན་པའི་ཕྱིར་རོ། །རྒྱུ་ཐུག་མེད་ཀྱི་འབྲས་བུ་དང་
འབྲས་བུ་ཐུག་མེད་ཀྱི་རྒྱུ་ཡིན་པ་ལ་སོགས་པ་ལ་ནི་མ་རྟོགས་པའང་ཡོད་དོ། །དེ་ལ་མཉམ་
གཞག་གི་ཡེ་ཤེས་ཀྱིས་ཉོན་མོངས་པ་སྦྱངས་ནས་རང་དོན་སྒྲུབ་ཅིང་། རྗེས་ཐོབ་ཀྱི་ཤེས་བྱ་
ལ་མཁས་པར་བྱས་ནས་གཞན་དོན་དང་། སངས་རྒྱས་ཀྱི་ཡེ་ཤེས་ཐོབ་པར་བྱེད་དེ། རྒྱུད་བླ་
མ་ལས། ཆུ་མཚོ་སོགས་བཞིན་འདོད་ཆགས་སོགས། །གློ་བུར་ཉོན་མོངས་དག་པ་ནི།།
མདོར་ན་མི་རྟོག་ཡེ་ཤེས་ཀྱི། །འབྲས་བུ་ཡིན་པར་རབ་ཏུ་བརྗོད། །རྣམ་པ་ཀུན་གྱི་མཆོག་
ལྡན་པའི། །སངས་རྒྱས་སྐུ་ནི་ངེས་ཐོབ་པ། །དེ་ཡི་རྗེས་ལ་ཐོབ་པ་ཡི། །ཡེ་ཤེས་འབྲས་བུར་
ཡིན་པར་བསྟན་ཞེས་འབྱུང་བའི་ཕྱིར་རོ། །དེ་ལ་འཕགས་པ་རྣམས་ཀྱི་མི་རྟོག་པའི་ཚུལ་ནི་
ཉན་རང་རྣམས་ཕྱིན་ཅི་ལོག་ཏུ་མི་རྟོག་པ་ཡིན་ལ། སངས་རྒྱས་དང་བྱང་ཆུབ་སེམས་དཔའ་
རྣམས་ཀྱི་སྤྲོས་པར་མི་རྟོག་པ་ཡིན་ནོ། །བཞི་པ་གསུམ་པོ་དེའི་བྱེ་བྲག་རྟོགས་པ་ལ་ཁྱད་པར་
ཡོད་པ་ནི་གསུམ་པ་དེ་མཐོང་སྒོམ་གྱི་སྒྲིབ་པས་དག་མ་དག་དང་གསལ་མི་གསལ་དང་རྒྱ་ཆེ་
ཆུང་དང་མྱུར་མི་མྱུར་དུ་རྟོགས་པ་ལ་ཁྱད་པར་ཡོད་དེ། མཐོང་ལམ་གྱིས་མཐོང་སྤང་གི་སྒྲིབ་
པས་དག་པའི་གསུམ་པོ་དེ་རྟོགས་ཀྱང་སྒོམ་སྤང་གི་སྒྲིབ་པས་དག་པ་མ་རྟོགས་པའི་ཕྱིར་ཏེ་
དེ་བཞིན་དུ་ལམ་དགུ་ལའང་སྦྱར་རོ། །ཡང་ཡེ་ཤེས་དེ་དག་གསུམ་པོ་དེ་ལ་གསལ་མི་
གསལ་ལ་སོགས་པར་འགྱུར་ཏེ་དོན་འདི་བརྗོད་པར་བྱེད་པའི་ལུང་ནི་དབུས་མཐའི་ཊཱིཀྐ་
ལས་ཆོས་མཆོག་ནས་སངས་རྒྱས་ཀྱི་སའི་བར་ལ་དར་ལས་ཆོད་པ་ཙམ་རེ་རེ་བཤད་པའི་
ཕྱིར་དང་། རྒྱུད་བླ་མ་ལས། སོ་སོའི་སྐྱེ་བོ་ཕྱིན་ཅི་ལོག །བདེན་པ་མཐོང་བས་བཟློག་པ་སྟེ།།
དེ་བཞིན་གཤེགས་པས་ཇི་ལྟ་བཞིན། །ཕྱིན་ཅི་མ་ལོག་སྤྲོས་མེད་ཉིད། །ཅེས་འབྱུང་བ་ཡིན་
ནོ༑ ༑འདིས་ནི་འཕགས་པ་སློབ་པ་རྣམས་ཀྱིས་ཆོས་ཉིད་ཕྱིན་ཅི་མ་ལོག་པར་རྟོགས་ཀྱང་ཇི་
ལྟ་བ་བཞིན་མ་རྟོགས་པར་བཤད་དོ། །གསལ་བར་རྟོགས་ན་ནི་ཇི་ལྟ་བར་རྟོགས་པར་
- 1
6
) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་ཏེ་ཕྱིན་ཅི་མ་ལོག་པ་གསལ་བར་རྟོགས་པ་ལ་ཇི་ལྟ་བར་མ་རྟོགས་པའི་རྒྱུ་མཚན་མེད་
པའི་ཕྱིར་རོ། །དེ་འདོད་ན་ནི་དེ་བཞིན་གཤེགས་པ་ཉིད་དུ་འགྱུར་ཏེ་བཞི་བརྒྱ་པ་ལས། ཐུབ་
པ་མ་རྟོགས་ཇི་ལྟའི་དངོས། །དེ་བཞིན་གཤེགས་པ་ཡོད་མ་ཡིན་ཞེས་འབྱུང་ཞིང་གཤེགས་པ་
རྟོགས་པ་ལ་འཇུག་པའི་ཕྱིར་རོ། །གལ་ཏེ་གསལ་མི་གསལ་ནི་ཆོས་སྐུ་ལ་བཤད་པ་ཡིན་ནོ་
ཞེ་ན། དེས་ནི་ཆོས་ཉིད་ལ་སོགས་པ་ལའང་འགྲུབ་སྟེ་རྒྱུད་གཅིག་པའི་ཕྱིར་རོ། །དེ་ལ་མདོ་
སྡེ་པ་རྣམས་ནི་སྒྲིབ་པའི་ས་བོན་ཉམས་མ་ཉམས་ལས་སློབ་མི་སློབ་གཉིས་ཀྱིས་སྤྲིན་ཡོད་
མེད་ཀྱི་གཟུགས་བཞིན་དུ་ཆོས་ཉིད་མཐོང་བར་འདོད་ལ། སློབ་དཔོན་དབྱིག་གཉེན་ཞབས་
ལ་སོགས་པ་ནི་ས་བོན་ཉམས་མ་ཉམས་ཀྱིས་ནི་རང་རང་གི་འབྲས་བུ་སྐྱེ་བ་དང་མི་སྐྱེ་བར་
བྱེད་དོ། །ཕྱིའི་མུན་པ་དང་ཆོས་མཚུངས་པས་ས་བོན་གྱིས་ནི་མི་སྒྲིབ་བོ། །གསལ་མི་གསལ་
ལ་སོགས་པ་ནི་མ་ཆགས་པ་དང་ཐོས་བསམ་ལ་སོགས་པ་ཡེ་ཤེས་ཀྱི་སྐལ་མཉམ་གྱི་རྒྱུ་རྒྱས་
མ་རྒྱས་ལས་ཡིན་ནོ་ཞེས་འདོད་དོ། །གསལ་མི་གསལ་ལས་གཞན་རྣམས་རྗེས་སུ་དཔག་ཏུ་
རུང་སྟེ། དེ་ནི་དེ་དག་ལ་མི་འཁྲུལ་བར་བྱིས་པ་རྣམས་ལ་མཐོང་བའི་ཕྱིར་རོ། །ལྔ་པ་ཆོས་
ཅན་དང་བྲལ་བའི་ཆོས་ཉིད་རྟོགས་པ་མེད་པ་ནི་དེ་མི་སྲིད་པའི་ཕྱིར་དང་མཉམ་གཞག་ནི་
རང་རིག་ཏུ་གསལ་ཀྱང་གཟུང་འཛིན་ཞི་བའི་གསལ་ལ་མི་རྟོག་པར་གནས་པ་ཙམ་ཡིན་གྱི་
ཆོས་ཅན་དང་ལྡན་པའམ་བྲལ་བའི་ཆོས་ཉིད་ལ་སྤྱོད་པ་མེད་པའི་ཕྱིར་རོ་ཞེས་ཁོང་དུ་ཆུད་
པར་བྱ་སྟེ། ཇི་སྐད་དུ་སྤྱོད་འཇུག་ལས། གང་ཚེ་ཤེས་དང་ཤེས་བྱ་དག །བློའི་མདུན་ན་མི་
གནས་པ། །དེ་ཚེ་རྣམ་པ་གཞན་མེད་པས། །དམིགས་པ་མེད་པར་རབ་ཏུ་ཞི། །ཞེས་བྱ་བ་
དང༌། སུམ་ཅུ་པ་ལས། འདི་དག་རྣམ་རིག་ཙམ་ཉིད་ཅེས། །དེ་སྙམ་དུ་ནི་དམིགས་ནས་སུ།།
ཅིའང་རུང་སྟེ་མདུན་འཇོག་ན། །དེ་ནི་ཙམ་ལ་མི་གནས་སོ། །ནམ་ཞིག་ཤེས་པས་དམིགས་
པ་རྣམས། །མི་དམིགས་དེའི་ཚེ་ན་ནི། །རྣམ་པར་རིག་པ་ཙམ་ལ་གནས། །གཟུང་བ་མེད་
- ]
6
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
པས་དེ་འཛིན་མེད། །དེ་ནི་སེམས་མེད་མི་དམིགས་པ། །འཇིག་རྟེན་འདས་པའི་ཡེ་ཤེས་ཏེ།
གནས་ཀྱང་གཞན་དུ་གྱུར་པ་སྟེ། །གནས་ངན་ལེན་གཉིས་སྤངས་པས་སོ། །དེ་ཉིད་ཟག་པ་
མེད་དང་དབྱིངས། །བསམ་གྱིས་མི་ཁྱབ་དགེ་དང་བསྟན། །དེ་ནི་བདེ་བ་རྣམ་གྲོལ་སྐུ། །ཐུབ་
པ་ཆེན་པོའི་ཆོས་ཞེས་བྱ་ཞེས་གང་འབྱུང་བ་ཡིན་ནོ། །རྩོད་པ་སྤང་བ་ལ་དང་པོ་ནི་ས་དེ་དག་
ཏུ་གཉིས་མེད་དང་གཉིས་སྣང་དུ་འགྱུར་བར་མི་འཐད་དེ། རྐྱེན་བཞིའི་རྒྱུ་ལ་ཁྱད་པར་མེད་
པའི་ཕྱིར་རོ། །ཞེ་ན། ཡིད་ལ་བྱེད་པའི་ཁྱད་པར་ལས་ཏེ་མཉམ་གཞག་གི་ཡིད་ལ་བྱེད་པ་ནི་
སེམས་སྡོད་པར་འདོད་ལ་རྗེས་ཐོབ་ཀྱི་ཡིད་ལ་བྱེད་པ་ནི་སྤྲོ་བར་འདོད་པའི་ཕྱིར་རོ། །གཉིས་
པ་ནི་མཐོང་ལམ་དུ་མར་འགྱུར་ཏེ། ཐམས་ཅད་ཀྱིས་ཀྱང་སྐད་ཅིག་ལ་སྒྲོ་འདོགས་ཆོད་པས་
ཆོས་ཉིད་ཀྱང་སྔར་མ་རྟོགས་པ་རྟོགས་པའི་ཕྱིར་རོ་ཞེ་ན། ཁྱབ་པ་མ་གྲུབ་སྟེ་དེ་ཡིན་པ་ལ་
མཐོང་སྤང་གི་གཉེན་པོའི་རིགས་དགོས་པའི་ཕྱིར་རོ། །གསུམ་པ་ནི་འཕགས་པའི་བློ་ཐམས་
ཅད་ཡུལ་ཐམས་ཅད་ལ་གསལ་བར་འགྱུར་ཏེ། གྲངས་ཅན་གྱི་གཞུང་ལས། ཧ་ཅང་ཉེ་ཕྱིར་
རིང་ཕྱིར་དང་། །ཆ་ཕྲའི་ཕྱིར་དང་སྒྲིབ་ཕྱིར་དང༌། །ཟིལ་གནན་ཕྱིར་དང་འདྲེས་ཕྱིར་དང༌།།
དབང་པོ་ཉམས་དང་ཡིད་མེད་ཕྱིར། །ཞེས་མི་གསལ་བའི་རྒྱུ་བརྒྱད་བཤད་པ་དེ་དག་མེད་
པའི་ཕྱིར་རོ་ཞེ་ན། ཡུལ་ཆ་ཕྲ་ཞིང་བློ་སྒྲིབ་པས་ཟིལ་གྱིས་གནན་པ་ཡོད་དོ། །བཞི་པ་ནི་ཡེ་
ཤེས་དེ་དག་མངོན་སུམ་ཚད་མ་མ་ཡིན་པར་འགྱུར་ཏེ་མི་གསལ་བའི་ཕྱིར་རྟོགས་པ་བཞིན་ནོ་
ཞེ་ན། སྒྲ་དོན་འཛིན་པའི་མི་གསལ་བར་མ་གྲུབ་ལ། རྟོག་མེད་ཀྱི་མི་གསལ་བ་དང་མི་
གསལ་བ་ཙམ་ནི་མ་ངེས་ཏེ། དེས་ན་བདེ་སྡུག་ཕྲ་མོ་འཛིན་པའི་རང་རིག་དང་། རྒྱང་རིང་
པོའི་དོན་འཛིན་པ་ལ་སོགས་པའི་གཞན་རིག་མངོན་སུམ་ཚད་མིན་དུ་འགྱུར་ཏེ། མི་གསལ་
བར་གཟུང་བའི་ཕྱིར་རོ། །ལྔ་པ་ནི་ཆོས་ཅན་སོ་སོ་དང་འབྲེལ་བ་འཇལ་ན་ཆོས་ཉིད་ལ་དབྱེ་
བ་ཡོད་པར་འགྱུར་ཞིང་། ཡེ་ཤེས་ཀྱིས་ཀྱང་ཀུན་ཏུ་འགྲོ་བར་མ་རྟོགས་པར་འགྱུར་ཏེ། སོ་སོ་
-1
6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་འབྲེལ་བས་ཀུན་ལ་ཁྱབ་པ་མི་རུང་བའི་ཕྱིར་རོ་ཞེ་ན། སྒྱུ་མ་ལྟ་བུའི་ཆོས་ཉིད་ལ་དབྱེ་བ་
ཡོད་པར་ཐལ་བ་འདོད་ལ། མེད་པར་བཤད་པ་ནི་དོན་དམ་པ་ཡིན་ནོ། །སོ་སོ་དང་འབྲེལ་
བ་ནི་སྒྱུ་མ་ལྟ་བུ་ཁོ་ན་ཡིན་ནོ། །ཀུན་ཏུ་འགྲོ་བར་རྟོགས་པའི་དོན་ནི་རྗེས་ཐོབ་ཀྱིས་དེས་
ཐམས་ཅད་ལ་ཁྱབ་པར་འཛིན་པ་ཡིན་ཏེ། དེ་སྤྱིའི་མཚན་ཉིད་ཡིན་པས་དེ་ལས་མ་གཏོགས་
པའི་ཆོས་མེད་པའི་ཕྱིར་རོ། །ཆོས་ཉིད་གཅིག་གིས་ཐམས་ཅད་ལ་ཁྱབ་པར་འཛིན་པ་ནི་མ་
ཡིན་ཏེ་ལོག་ཤེས་སུ་ཐལ་བར་འགྱུར་དུ་འོང་བས་སོ། །དྲུག་པ་ནི་མཐོང་སྒོམ་གཉིས་ཆོས་
ཉིད་ལ་མངོན་སུམ་དུ་འདྲ་ན་མཐོང་སྒོམ་གྱི་སྒྲིབ་པ་གཉིས་སྤངས་མ་སྤངས་དང་ཀུན་རྫོབ་ཀྱི་
རྟོགས་པ་རྒྱ་ཆེ་ཆུང་ལ་སོགས་པ་ལ་ཁྱད་པར་མེད་པར་འགྱུར་རོ་ཞེ་ན། ཁྱབ་པ་མ་གྲུབ་སྟེ་
གོམས་མ་གོམས་ལ་སོགས་པས་དེ་ལྟར་འགྱུར་བའི་ཕྱིར་ཏེ། ཆུ་ཐིགས་ཀྱིས་དྲི་མ་འཁྲུད་པ་
དང་མེ་ལྕེས་ལྕགས་སྲེག་པ་དང༌། ཐོས་བསམ་གོམས་པས་ཤེས་བྱ་རྒྱ་ཆེར་འབྱེད་ཤེས་པ་
བཞིན་ནོ། །བདུན་པ་ནི་མཉམ་གཞག་ཆོས་ཉིད་སྣང་མེད་ལ་ཚད་མ་མ་ཡིན་ན་མཉམ་པར་
བཞག་པས་ཡང་དག་པ་ཇི་ལྟ་བ་བཞིན་དུ་ཤེས་སོ་ཞེས་འབྱུང་བ་དང་འགལ་ལོ་ཞེ་ན། དེ་ནི་
མཐོང་བ་མེད་པ་ལ་མཐོང་བར་བཏགས་པ་ཡིན་ཏེ། བདེན་གཉིས་ལས། མི་མཐོང་པ་ཉིད་
དེ་མཐོང་བར། །ཤིན་ཏུ་ཟབ་པའི་མདོ་ལས་གསུངས་ཞེས་འབྱུང་བ་བཞིན་ནོ། །ཅི་སྟེ་ཅིའང་
མ་རྟོགས་པའང་རྟོགས་པ་ཡིན་པར་སྨྲ་ན་ཤེས་བྱ་ཐམས་ཅད་རྟོགས་པ་ཉིད་དུ་ཐལ་བར་
འགྱུར་ཏེ། རྟོགས་པ་དང་མ་རྟོགས་པ་ཐམས་ཅད་རྟོགས་པ་ཡིན་ལ་ཤེས་བྱ་ཐམས་ཅད་དེ་
གཉིས་ཀྱིས་བསྡུས་པའི་ཕྱིར་རོ། །གང་ཡང་ཆོས་ཉིད་མངོན་སུམ་གྱིས་རྟོགས་པར་བཤད་པ་
དེ་ནི་མཉམ་གཞག་ཏུ་རང་རིག་གིས་ཡེ་ཤེས་ཡོངས་གྲུབ་སྒྱུ་མ་ལྟ་བུ་དང༌། རྗེས་ཐོབ་ཏུ་
གཞན་རིག་གིས་གཞན་དབང་སྒྱུ་མ་ལྟ་བུ་རྟོགས་པ་ལ་བཤད་པ་ཡིན་གྱི་དོན་དམ་པའི་ཆོས་
ཉིད་ནི་མ་ཡིན་ཏེ་བློའི་ཡུལ་མ་ཡིན་པའི་ཕྱིར་རོ། །ཇི་སྐད་དུ་རྡོ་རྗེ་གཅོད་པ་ལས། ཆོས་ཉིད་
.. ] (
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼
ཤེས་པར་བྱ་མིན་པས། །དེ་ནི་རྣམ་པར་ཤེས་མི་ནུས། །ཞེས་བྱ་བ་དང་། དབུ་མ་རྩ་བ་ལས།
བརྗོད་པར་བྱ་བ་རྟོག་པ་སྟེ། །སེམས་ཀྱི་སྤྱོད་ཡུལ་རྟོག་པའོ་ཞེས་བྱ་བ་ལ་སོགས་པ་འབྱུང་བ་
ཡིན་ནོ། །ངོ་བོ་ཉིད་གསུམ་གྱི་རྣམ་གཞག་དང་དེ་དག་གི་སྟོང་ཉིད་དབུ་མ་པ་མི་འདོད་པའང་
མ་ཡིན་ཏེ། སེམས་འགྲེལ་ལས། ཀུན་བཏགས་དང་ནི་གཞན་དབང་དང༌། །ཡོངས་སུ་གྲུབ་
པ་ཉིད་ཀྱང་ནི། །སྟོང་ཉིད་བདག་ཉིད་ཚུལ་གཅིག་གི །སེམས་འདི་ལ་ནི་བརྟགས་པ་ཡིན་
ཞེས་བྱ་བ་དང༌། དབུ་མ་སྣང་བ་ལས། ངོ་བོ་ཉིད་གསུམ་གྱི་རྣམ་གཞག་དབུ་མ་པ་ཁས་མི་
ལེན་པའང་མ་ཡིན་ཏེ་ཞེས་བྱ་བ་ལ་སོགས་པ་འབྱུང་བའི་ཕྱིར་རོ། །དེའི་ཕྱིར་མཉམ་གཞག་
དང་རྗེས་ཐོབ་གཉིས་ཀ་ཡུལ་ཅན་ཡེ་ཤེས་སྒྱུ་མ་ལྟ་བུའི་ཆོས་དབྱིངས་ལ་མངོན་སུམ་ཚད་མ་
ཡིན་ལ། རྗེས་ཐོབ་ནི་ཕལ་ཆེར་ཡུལ་དང་ཡུལ་ཅན་གཉིས་ཀའི་ཆོས་དབྱིངས་ལ་མངོན་སུམ་
ཚད་མར་གནས་པའི་ཕྱིར་རྩ་བའི་གཏན་ཚིགས་ཀྱིས་གྲུབ་པ་ཡིན་ནོ་ཞེས་གནས་སོ། །ཉེ་
བར་བསྡུ་བ་ནི་གོང་དུ་བསྟན་པའི་ཚུལ་དེ་ལྟར་ན་ཞེས་པ་སྟེ་འདིར་བྱང་ཆུབ་ཀྱི་སེམས་ལས་
ཡུམ་སྒོམ་པ་འབྱུང་བས་ན་དེས་འཕངས་པ་ཞེས་བརྗོད་དོ། །དེ་ལ་ནི་ཡུམ་གྱི་ཡུལ་དེ་དག་
ཐམས་ཅད་གདམས་ངག་གི་སྐབས་སུ་སྟོན་ཞེས་སྦྲེལ་ལོ། །གང་དག་ཅེ་ན་སྒྲུབ་པའི་རྣམ་པ་
གང་ཡིན་པ་ཞེས་པ་ལ་སོགས་པ་སྟེ་འདིར་འགྲོ་བའི་སྒྲས་ནི་གོང་ནས་གོང་དུ་འགྲོ་བ་བཟུང་
ངོ་༑ ༑གཞན་གྱི་དྲིང་ལ་མི་འཇོག་པ་ནི་གང་སྤྱན་དང་ལྡན་པ་དེ་ནི་བླང་དོར་སྒྲུབ་པ་གཞན་ལ་
མི་ལྟོས་པའི་ཕྱིར་རོ། །འདིས་རྣམ་པ་ཐམས་ཅད་མཁྱེན་པ་ཉིད་ཡོངས་སུ་རྫོགས་པ་ཐོབ་པའི་
རྒྱུ་བྱེད་པས་ན་དེ་སྐད་དུ་བརྗོད་དེ། ཡུམ་ལས། མངོན་པར་ཤེས་པས་ཡོངས་སུ་ཟིན་པའི་ཕ་
རོལ་ཏུ་ཕྱིན་པ་དྲུག་ནི་སངས་རྒྱས་ཀྱི་ལམ་སྦྱོང་བ་ཡིན་ནོ་ཞེས་གསུངས་པ་ཡིན་ནོ། །ཡོན་
ཏན་མཐར་ཐུག་པ་སངས་རྒྱས་ཀྱི་རྒྱུ་གང་ཡིན་པ་ཞེས་བཤད་པར་བྱའི་སོ་སོའི་སྐྱེ་བོ་སྒྲུབ་པ་
མཐར་ཐུག་པའི་རྒྱུ་མཐོང་བའི་ལམ་ཞེས་ནི་བཤད་པར་མི་བྱ་སྟེ་དེ་ནི་དེའི་འབྲས་བུ་ཡིན་པའི་
- 1 {j
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར་རོ། །དོན་གཉིས་པོ་ཐམས་ཅད་ཕུན་སུམ་ཚོགས་པ་ནི་སངས་རྒྱས་ཡིན་ཏེ་དེ་ཐོབ་པར་
འགྱུར་བ་ཡིན་ནོ། །དགེ་འདུན་དཀོན་མཆོག་བཤད་པ་ལ་དོན་གསུམ་གྱི་དང་པོ་གཞན་
ཕྱོགས་དགག་པ་ནི་འཕགས་པ་རྣམ་གྲོལ་སྡེ་འོག་མིན་ནས་སྲིད་རྩེར་འགྲོ་བའི་བར་གོང་དུ་
འཕོ་བ་ཞེས་གཅིག་ཏུ་བྱས་ནས་བརྒྱད་པ་དང་འབྲས་བུ་གཉིས་པ་དང་གསུམ་པ་ལ་གནས་པ་
དང་བཞི་པ་ལ་ཞུགས་པ་སྟེ་བཞི་གནན་ནས་གཞན་རྣམས་རྩ་བ་བཞིན་འཆད་དོ། །སློབ་
དཔོན་འདི་རྒྱུན་ཞུགས་དང་ཕྱིར་འོང་དང༌། བཞི་པ་ལ་ཞུགས་པ་གནོན་ཅིང་། དད་མོས་
མཐོང་ཐོབ་ལན་གཉིས་བགྲང་ལ་འོག་མིན་དང་། འཕར་གསུམ་གཅིག་ཏུ་བྱེད་ཅིང་སྲིད་རྩེར་
འགྲོ་བ་ལ་སོགས་པ་བཞི་གཉིས་སུ་སྡོམ་མོ། །དེ་དག་གི་སྤངས་པ་ནི་ཐུབ་པ་དགོངས་པའི་
རྒྱན་ལས། འདོད་པའི་རྣམ་པ་དྲུག་དང་ནི། །དགུ་པ་ཡང་དག་ཟད་པ་ཡིས། །ལན་ཅིག་ཕྱིར་
འོང་ཕྱིར་མི་འོང་། །གང་ཟག་ཏུ་ནི་སྐྱེ་བར་འགྱུར། །དགྲ་བཅོམ་སྲིད་རྩེའི་མཐའ་ཟད་པ།།
དེ་རྣམས་ལམ་ལ་ཡང་དག་གནས། །གཞི་ནི་དེ་ལ་སྦྱོར་གནས་པ། །དེ་ནི་ཞུགས་པར་བརྗོད་
པ་ཡིན། །ཞེས་འབྱུང་བ་བཞིན་འདོད་དོ། ཁ་ཅིག་ནི་དང་པོ་གཉིས་སྦྱོར་ལམ་པ་དང༌། དེ་
ནས་བཞི་མཐོང་ལམ་པ་དང་། བར་ཆད་གཅིག་པ་མན་ཆད་སྒོམ་ལམ་པ་ཡིན་ལ་ཕྱེ་ན་ཉི་ཤུ་
རྩ་བརྒྱད་འདོད་དོ། ཁ་ཅིག་ནི་འགྲེལ་པའི་རྒྱུན་ཞུགས་ཀྱི་ལྔ་སེམས་དང་པོ་བསྐྱེད་པ་མཐོང་
ལམ་པ་དང་། ཕྱིར་འོང་གསུམ་སྤྱོད་པ་ལ་ཞུགས་པ་ས་བདུན་པ་ནམ་ཆད་པ་དང་ཕྱིར་མི་འོང་
བཅུ་དག་པའི་ས་གསུམ་པ་དང༌། བཞི་པ་ལ་ཞུགས་པ་སྐྱེ་བ་གཅིག་གིས་ཐོགས་པ་དང་།
རང་སངས་རྒྱས་དེ་དག་ཅི་རིགས་པར་འདོད་དོ། ཁ་ཅིག་ནི་འདིར་ཉན་ཐོས་ཀྱི་ཞུགས་
འབྲས་ཀྱང་འཆད་པར་བྱེད་དོ། །དེ་དག་ལ་འདི་སྐད་དྲི་བར་བྱ་སྟེ་དེ་མདོ་ཇི་ལྟ་བའམ་བསྟན་
བཅོས་ཇི་ལྟ་བ་བཞིན་ཡིན་གྲང་ན། གཉིས་ཀར་མི་རུང་སྟེ་དུ་མ་གཅིག་ཏུ་སྡོམ་པ་དང་ལན་
གཉིས་སྨོས་པ་ནི་གཉིས་ཀ་ན་མི་སྣང་བའི་ཕྱིར་དང་། ཁམས་གསུམ་གྱི་བདེན་པ་རིམ་ཅན་
-1
7 {j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
དུ་སྒོམ་པ་ལ་སྤངས་པ་རིམ་གྱིས་པ་འཐད་ཀྱི་གཅིག་ཅར་ཆོས་ཐམས་ཅད་སྟོང་པར་བསྒོམ་པ་
ལ་ཁམས་གསུམ་གྱི་སྤང་བྱ་རིམ་གྱིས་སྤོང་བ་མི་རུང་སྟེ་རྒྱུན་ཞུགས་གཅིག་ཅར་ངེས་པར་
འབྱིན་པ་ལའང་ཧ་ཅང་ཐལ་བར་འགྱུར་རོ། །གྲངས་ཀྱང་རྩ་བ་ནས་ཉི་ཤུ་དང༌། མདོ་ལས་
བཞི་བཅུ་རྩ་བཞི་བསྟན་ལ། དེ་སློབ་དཔོན་དབྱིག་གཉེན་གྱིས་ཐབས་མཁས་མི་མཁས་
གཉིས་སུ་བསྡུས་པའི་ཤིན་ཏུ་ཐབས་མི་མཁས་པ་ལྷ་ཚེ་རིང་པོར་སྐྱེ་བ་ཐབས་མཁས་མཐོང་
ཐོབ་ཀྱི་དང་པོར་ཉི་ཤུ་རྩ་བརྒྱད་དུ་སྨྲ་བས་བཀོད་ནས་གཅིག་ཏུ་བྱས་ཏེ་གྲངས་དང་སྡེ་གཉིས་
ཀ་འཁྲུལ་བ་ཡིན་ནོ། །མཐོང་ལམ་པ་དབང་པོ་རྟུལ་པོའི་ཆོས་མེད་ཅིང་། བར་ཆད་གཅིག་པ་
ཚེ་གཅིག་གིས་ཐོགས་པ་ས་བདུན་པ་མན་ཆད་པར་འགལ་ལ། ཕྱིར་མི་འོང་རྣམས་ནི་དག་
པའི་ས་གསུམ་པར་ངེས་པར་ལ་སྒྲུབ་བྱེད་མེད་དོ། །བྱང་ཆུབ་སེམས་དཔའི་སྐྱབས་གནས་
འཆད་པ་ན་ཉན་ཐོས་ཀྱི་དགེ་འདུན་འཆད་པ་ནི་ཤིན་ཏུ་མ་འབྲེལ་ལ། མཚོན་བྱེད་ཀྱི་དཔེར་
ཡང་མི་རུང་སྟེ། མདོ་ལས། དཔེར་ཡང་མི་རུང་ཞེས་བཀག་པའི་ཕྱིར་དང་། སྤང་རྟོགས་དང་
ཡོན་ཏན་དང་ཕྲིན་ལས་བཞི་ཆོས་མི་མཐུན་པའི་ཕྱིར་རོ། །
གཉིས་པ་རང་ལུགས་ནི་འདིས་མདོ་ནས་བཤད་ཚད་བསྡུས་པ་མ་ཡིན་པས་
ཉི་ཤུ་ཉིད་བཤད་དོ། །དེ་ལ་དབང་པོ་རྟུལ་པོ་ནི་མི་ནས་མིར་སྐྱེས་པ་ཡུམ་གྱི་རྣལ་འབྱོར་དང་
གཟུངས་དང་ཏིང་ངེ་འཛིན་ལ་སོགས་པ་མྱུར་དུ་མངོན་དུ་མི་འགྱུར་བའོ། །རྣོན་པོ་ནི་སངས་
རྒྱས་ཀྱི་ཞིང་གཞན་ནམ་དགའ་ལྡན་ནས་འདིར་སྐྱེས་ཏེ་དེ་དག་མྱུར་དུ་མངོན་དུ་འགྱུར་བའོ།།
དེ་དག་ནི་བདག་རྐྱེན་འཕགས་པ་ཡོད་མེད་ལས་ཡིན་ནོ། །དད་པས་མོས་པ་ནི་བསམ་གཏན་
བཞི་ཐོབ་པ་འདུ་ཤེས་མེད་པའི་སྙོམས་འཇུག་ཏུ་སོང་སྟེ་སྐྱེ་བ་ཟློག་པའི་ཐབས་ལ་མི་མཁས་
པས་ལྷ་ཚེ་རིང་པོར་སྐྱེས་ནས་ཡང་འདིར་སྐྱེས་པ་དད་པ་ཙམ་གྱིས་འཇུག་པའོ། །མཐོང་ཐོབ་
ནི་ཚད་མེད་དང་གོང་མ་གཉིས་ཀྱི་སེམས་ཐོབ་ཀྱང་དེར་མི་སྐྱེ་བར་སངས་རྒྱས་མཉེས་པར་
-， ༈ ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་པ་སྟེ། སེང་གེ་དང་རབ་གསལ་ལ་སོགས་པ་བདེ་བ་ཅན་ལ་སོགས་པ་ན་བཞུགས་པ་
རྣམས་སོ། །རིགས་ནས་རིགས་གཉིས་ནི་གོང་མ་གཉིས་ཀྱི་སེམས་ཐོབ་ཀྱང་དེར་མི་སྐྱེ་བར་
འདོད་པའི་ལྷ་དང་མི་བཟང་པོར་སྐྱེས་ནས་སེམས་ཅན་གྱི་དོན་བྱེད་པའོ། །བར་ཆད་གཅིག་
པ་ནི་སངས་རྒྱས་ཀྱི་ཆོས་མ་འདྲེས་པ་ཐོབ་ཀྱང་སངས་རྒྱས་མཆོད་པ་དང་སེམས་ཅན་གྱི་དོན་
དུ་གནས་པ་སངས་རྒྱས་ལ་ཚེ་གཅིག་ཐོགས་པ་སྟེ་སུམ་ཅུ་རྩ་གསུམ་གྱི་མདོ་ལས། སངས་
རྒྱས་ལ་འཇམ་དཔལ་གྱིས་གདུགས་ཕུལ་བས་ད་དུང་སངས་རྒྱས་མཆོད་པས་མ་ཚིམ་མམ་
ཞེས་གསུངས་པ་བཞིན་ནོ། །བར་མ་དོར་འདའ་བ་ནི་ཁམས་བར་མར་འཚང་རྒྱ་བའོ། །སྐྱེས་
ནས་པ་ནི་བྱང་ཆུབ་ཀྱི་ཤིང་དྲུང་དུ་སངས་རྒྱས་ཏེ་ཆོས་བསྟན་ནས་དམ་པའི་ཆོས་བསྐལ་
པའམ་དེ་བས་ལྷག་པར་གནས་པ་སྟེ། བསྐལ་པ་བར་བསྐལ་དང་ལྷག་པ་དེའི་ཆ་གཅིག་ཡིན་
ནོ་ཞེས་སློབ་དཔོན་མི་འཇིགས་པ་འཆད་དོ། །བྱེད་ཅེས་ནི་སེམས་ཅན་གྱི་དོན་ལ་བརྩོན་པ་
འཇམ་དཔལ་དང་སྤྱན་རས་གཟིགས་དང་སྒྲོལ་མ་ལ་སོགས་པ་ཡིན་ལ། བྱེད་མིན་ནི་བརྩོན་
པ་ཆུང་བ་ཡིན་པར་སློབ་དཔོན་མི་འཇིགས་པ་འཆད་དོ། །སློབ་དཔོན་ཆོས་ཀྱི་བཤེས་གཉེན་
ནི་འདུ་བྱེད་མེད་པ་དབང་པོ་རྣོན་པོ་སེམས་བསྐྱེད་ཙམ་ན་ཕྱིར་མི་ལྡོག་པ་ཐོབ་པ་དགེ་སློང་མི་
འཁྲུགས་པ་དང་བྲམ་ཟེ་རྒྱ་མཚོའི་རུས་སྦལ་དང་འཁོར་ལོས་སྒྱུར་བ་ནམ་མཁའ་ལ་སོགས་
པ་ལ་འདོད་དོ། །འོག་མིན་འགྲོ་ནི་འཁོར་ལོས་སྒྱུར་བ་ཚངས་རིས་ནས་འོག་མིན་གྱི་བར་དུ་
ཕྱིན་ཏེ་ཐེག་པ་སྣ་ཚོགས་ཡོད་པར་འཚང་རྒྱ་བའོ། །འཕར་གསུམ་གྱི་འཕར་བ་ནི་བསམ་
གཏན་བཞི་ཐོབ་པ་གསུམ་ལས་ཉམས་ཏེ་ཚངས་རིས་སུ་སྐྱེས་ནས་འོག་མིན་ཏུ་ཕྱིན་ཏེ་ཐེག་
པ་སྣ་ཚོགས་ཅན་ཏུ་འཚང་རྒྱ་བའོ། །ཕྱེད་དུ་འཕར་བ་ནི་ཚངས་རིས་ནས་གཙང་མའི་འོག་མ་
དང༌། དེ་ནས་འོག་མིན་དུ་སྐྱེ་བ་སྟེ་གཞན་སྔ་མ་དང་འདྲའོ། །གནས་ཐམས་ཅད་དུ་འཆི་འཕོ་
བ་ནི་གནས་རིས་བཅུ་བདུན་ཐམས་ཅད་དུ་སྐྱེ་སྟེ་སེམས་ཅན་གྱི་དོན་བྱེད་པའོ། །གསུམ་པོ་
- } ༑ ?



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །
འདི་ཚངས་ཆེན་དུ་སྐྱེ་བ་དང་ཐེག་པ་སྣ་ཚོགས་ཡོད་པར་འཚང་རྒྱ་བ་ནི་ཉན་ཐོས་པ་ལས་ཁྱོད་
པར་རོ། །སྲིད་རྩེའི་མཐར་ཐུག་འགྲོ་ནི་གནས་གཙང་མ་མ་ཡིན་པའི་གོང་མ་གཉིས་སུ་རིམ་
གྱིས་སོང་སྟེ། ཐེག་པ་སྣ་ཚོགས་ཡོད་པར་འཚང་རྒྱ་བའོ། །གཟུགས་ཀྱི་ཆགས་བཅོམ་ནི་འདི་
ནས་གཟུགས་མེད་བཞིར་རིམ་གྱིས་སྐྱེས་ནས་ཐེག་པ་སྣ་ཚོགས་ཡོད་པར་འཚང་རྒྱ་བའོ།།
མཐོང་བའི་ཆོས་ལ་ཞི་བ་ནི་འཁོར་ལོས་སྒྱུར་བ་རང་མཐོང་བས་གཞན་བྱང་ཆུབ་གསུམ་ལ་
འགོད་ནུས་པའོ། །ལུས་ཀྱིས་མངོན་སུམ་དུ་བྱེད་པ་ནི་ཐོད་རྒལ་གྱི་ཏིང་ངེ་འཛིན་ཐོབ་ནས་
ཐེག་པ་སྣ་ཚོགས་ཡོད་པར་འཚང་རྒྱ་བའོ། །བསེ་རུ་ལྟ་བུ་ནི་ཁ་ཅིག་མདོ་སྡེའི་རྒྱན་ལས་དོན་
བྱས་པ་ཡིན་ཏེ་སངས་རྒྱས། །མེད་པར་སྐྱེས་ནས་སྤྲུལ་དོན་གཉེར། །བསམ་གཏན་དོན་
བརྩོན་དེར་བརྟེན་ནས། །བྱང་ཆུབ་དམ་པ་ཐོབ་པར་འགྱུར་ཞེས་འབྱུང་བ་དེ་ཡིན་ནོ། །ཟེར་
བ་ནི་མ་ཡིན་ཏེ། དེ་ནི་དཔལ་ཕྲེང་གི་མདོ་ལས་མེའི་དཔེས་ཉན་ཐོས་སུ་གྱུར་ནས་རང་སངས་
རྒྱས་སུ་འགྱུར་རོ། །ཕྱིས་ནི་སངས་རྒྱས་སུ་འགྱུར་རོ་ཞེས་བཤད་པ་དེ་ཡིན་ལ། འདི་ནི་ཡུམ་
ལས་ཤཱ་རིའི་བུ། བྱང་ཆུབ་སེམས་དཔའ་སངས་རྒྱས་དང་ཉན་ཐོས་མེད་པར་རང་བྱང་ཆུབ་ཏུ་
འཚང་རྒྱ་བ་ཡོད་དོ་ཞེས་བཤད་པའི་ཕྱིར་རོ། །དེས་ན་དཔའ་བར་འགྲོ་བའི་ཏིང་ངེ་འཛིན་
ལས། བསྐལ་པ་རྣམ་པར་སྣང་བ་ལ་འཇམ་དཔལ་གྱིས་རང་སངས་རྒྱས་སུ་སྤྲུལ་ནས་
སེམས་ཅན་གྱི་དོན་བྱས་པ་བཞིན་ནོ། །དེ་འགྲེལ་པས་འཆད་པ་ན་ལམ་ཤེས་པ་ཉིད་ནི་ཐེག་
ཆུང་གི་མཐོང་ལམ་གཅོད་པ་ཡིན་ལ་བཅུ་དྲུག་ནི་ཞུགས་འབྲས་ཀྱི་དོན་ཏོ། །རྒྱུན་ཏུ་ཞུགས་
པ་ནི་མཐོང་ལམ་གྱི་དངོས་གཞིའོ། །རྒྱུན་ཞུགས་ཙམ་དུ་འདྲ་བས་དབང་པོའི་སྒོ་ནས་ཐ་དད་
ཡོད་ཀྱང་མ་བྱས་པ་ཡིན་ནོ། །གཅིག་ཁོ་ན་ནི་ཉི་ཤུ་རྩ་གཅིག་ཏུ་སོང་གི་དོགས་པའོ། །ལན་
ཅིག་ཕྱིར་འོང་ནི་གོང་མར་སྐྱེ་བའི་རྒྱུ་ཡོད་ཀྱང་མི་སྐྱེ་བར་དགའ་ལྡན་ནས་འདིར་འོངས་ཏེ་
ཐེག་པ་སྣ་ཚོགས་ཡོད་པར་འཚང་རྒྱ་བའོ། །སྔ་མ་བཞིན་དུ་ནི་སྔ་མ་དེ་ཉིད་ཡང་འགོད་པའོ།།
-，
༣ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགྲ་བཅོམ་ལ་ཞུགས་པ་ནི་འཕགས་པ་བྱམས་པ་ལྟ་བུའོ། །དེའི་འོག་དང་དེ་ཉིད་ཐམས་ཅད་
ནི་སྔ་མའི་རྒྱུན་ནམ་ཡང་ན་བཤད་པའི་རིམ་པའོ། །
གསུམ་པ་རྩོད་པ་སྤང་བ་ལ་དང་པོ་ནི་དད་མོས་དེ་ཚོགས་ལམ་པ་ནི་མ་ཡིན་
ཏེ་ཕྱིར་མི་ལྡོག་པ་མེད་པའི་ཕྱིར་རོ། །སྦྱོར་ལམ་པའང་མ་ཡིན་ཏེ་མི་དལ་ཟད་པ་མེད་པའི་
ཕྱིར་རོ། །ས་ཐོབ་པའང་མ་ཡིན་ཏེ་བསམ་གཏན་གྱི་ཡན་ལག་མ་ཟད་པའི་ཕྱིར་རོ་ཞེ་ན།
འདི་ལ་ཨོ་ཏེ་ཤ་པ་ནི་ཕྱིར་མི་ལྡོག་པ་ནི་ཤས་ཆེ་བ་ཡིན་གྱི་ཚོགས་ལམ་པའང་ཡོད་པས་དེ་
ཉིད་ཡིན་ཏེ། ཡུམ་ལས། བྱང་ཆུབ་སེམས་དཔའ་མི་ནས་མིར་སྐྱེས་པ་དེ་ནི་ཕྱིར་མི་ལྡོག་པ་མ་
གཏོགས་པ་དབང་པོ་རྟུལ་པོ་ཡིན་ཏེ་ཞེས་གསུངས་པའི་ཕྱིར་རོ་ཞེས་ཟེར་རོ། །ཁཾ་ག་ལ་ས་ནི་
དྲོད་རྩེ་ལ་ཕལ་ཆེར་ཟད་པས་མི་དལ་ཟད་པར་བཤད་ཀྱི་ངེས་པར་ཟད་པ་ནི་བཟོད་པ་ནས་
ཡིན་ཏེ་ངན་འགྲོ་མེད་པས་ཞེས་འབྱུང་བས་སོ། །དེས་ན་དྲོད་རྩེ་བ་ཡིན་ཏེ་དེར་ཡང་སྡུག་
བསྔལ་ཆུང་བ་ལ་སོགས་ཡོད་དོ་ཞེས་ཟེར། ཀོམ་ཀ་ན་པ་ན་རེ་ལམ་ལ་མ་ཞུགས་པ་དེར་སྐྱེས་
པ་ནི་ལོག་ལྟ་སྐྱེ་བས་མི་ཁོམ་པ་ཡིན་གྱི་བྱང་ཆུབ་སེམས་དཔའ་དེར་སྐྱེས་ཀྱང་ཤེས་རབ་ཀྱིས་
ལོག་ལྟ་མི་སྐྱེ་བས་མི་ཁོམ་པ་མ་ཡིན་ཏེ། ཡེ་ཤེས་རྒྱས་པ་ལས། སངས་རྒྱས་སྙན་པ་བརྗོད་
པས་དགེ་སློང་དམིགས་པ་ཀུན་ལ་གནས་པར་མཚུངས་པ་བྱ་བ་ཐེག་ཆེན་གྱི་སྣོད་གཅིག་ཡོད་
པ་ལྷ་ཚེ་རིང་པོར་སྐྱེས་ཏེ་གདུལ་བྱ་གཞན་མེད་ནས་མྱ་ངན་ལས་འདས་ཏེ་ཡང་མིར་སྐྱེས་པའི་
དོན་མཛད་དོ་ཞེས་གསུངས་པའང་བཤད་པར་འགྱུར་རོ་ཞེས་ཟེར་རོ། །དེ་ལྟ་བུའི་བཤད་པ་
མི་འདྲ་བ་སྣ་ཚོགས་ནི་མདོ་མཉན་ནས་ཤེས་པར་བྱའོ། ། །
གཉིས་པ་ནི་བྱང་ཆུབ་སེམས་དཔའ་གོང་མར་སྐྱེ་བ་ནི་མི་རུང་སྟེ་བྱང་ཆུབ་
ཡོན་ཏན་ཕ་རོལ་ཕྱིན་ཉམས་འགྱུར་ཞེས། །གཟུགས་མེད་ཁམས་སུ་སྐྱེ་བ་དོན་ཏུ་གཉེར་མི་
བྱེད་ཅེས་བྱ་བ་དང་། གང་པོས་ཞུས་པ་ལས། དེ་གཟུགས་དང་གཟུགས་མེད་པར་སྐྱེས་ན་སྐྱེ་
-|
1 .༣ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། (s
བོ་སྟོང་ཕྲག་མང་པོ་མགུ་བར་མི་འགྱུར་ཞིང་སངས་རྒྱས་མི་མཐོང་བས་གླེན་པའི་སྐྱེ་བ་འཛིན་
པར་དགོས་ནས་ཐབས་མཁས་ཀྱིས་སྤོང་ངོ་ཞེས་གསུངས་པའི་ཕྱིར་དང༌། སྦྱིན་པ་གཏང་བ་
ལ་སོགས་པ་མེད་པས་ཕར་ཕྱིན་དྲུག་མི་རྫོགས་པའི་ཕྱིར་རོ་ཞེ་ན། གཟུགས་ཁམས་པ་ལ་
སངས་རྒྱས་མཆོད་པ་དང་། སེམས་ཅན་གྱི་དོན་ཡོད་ལ། གཟུགས་མེད་ཀྱི་སེམས་ཐོབ་པས་
དེར་སྐྱེ་ནུས་པ་ལ་དགོངས་པའི་ཕྱིར་སྐྱོན་མེད་དོ། །གསུམ་པ་ནི་ཆོས་མངོན་པ་ཀུན་ལ་
བཏུས་ལས། མྱང་འདས་ཀྱི་རྒྱུན་ལ་འཇུག་པ་མེད་པ་དང༌། སྲིད་པར་སྐྱེ་བ་ཚད་མེད་པ་ལེན་
པ་ལ་སོགས་པས་རྒྱུན་ཞུགས་ལ་སོགས་པ་བཀག་པ་དང་འགལ་ལོ་ཞེ་ན། མི་འགའ་ཏེ་
བཀག་པ་ནི་ཉན་ཐོས་ཀྱི་ཡིན་ལ་འདི་ནི་ཐེག་ཆེན་གྱི་ཡིན་པའི་ཕྱིར་རོ། །འོ་ན་སྒྲ་དེ་དག་
དངོས་ཡིན་ནམ་བཏགས་པ་ཡིན་ཞེ་ན། ཁ་ཅིག་དངོས་ཀྱི་སྒྲར་འཆད་པ་ནི་མི་རིགས་ཏེ་དང་
པོའི་བརྡའི་ཡུལ་འཇུག་པ་མེད་པའི་ཕྱིར་རོ། ཁྱབ་པ་མ་གྲུབ་པའང་མ་ཡིན་ཏེ་དང་པོའི་
བརྡའི་ཡུལ་ལ་འཇུག་མི་འཇུག་གཉིས་ཀ་དངོས་ཀྱི་སྒྲ་ཡིན་ན་བཏགས་པའི་སྒྲ་མི་སྲིད་པར་
འགྱུར་བའི་ཕྱིར་རོ། །དེས་ན་སྒྲ་ཐམས་ཅད་དོན་ལ་བཏགས་པར་མཚུངས་ཀྱང་དང་པོའི་
བརྡའི་ཡུལ་ལ་འཇུག་པ་དེ་དངོས་ཀྱི་སྒྲ་དང་། རིགས་གཞན་ལ་ཕྱིས་སྦྱར་བ་ནི་བཏགས་པའི་
སྒྲར་འདོད་དེ། རྣམ་འགྲེལ་ལས། འཁྲུལ་མེད་ཅན་ཤེས་དང་པོ་ཡི། །བརྡའི་སྤྱོད་ཡུལ་གང་
ཡིན་དངོས། །འཁྲུལ་རྟོག་ཅན་གཞན་ཕལ་པ་ཡིན་ཞེས་བཤད་པ་ཡིན་ནོ། །དེས་ན་ཐུབ་པ་
བཀའ་དང་པོ་གསུང་བའི་ཚེ། ལྔ་སྡེ་དང་ཉེ་བའི་ལྔ་སྟེ་ལ་སོགས་པ་ལ་བཏགས་ནས་ཕྱིས་
བྱང་ཆུབ་སེམས་དཔའ་རྣམས་ལ་བཤད་པས་བཏགས་པའི་སྒྲ་ཡིན་ནོ། །འདི་ལྟར་ཕྱིར་མི་
ལྡོག་པ་འཁོར་ལོའི་མདོ་ལས་ཐུབ་པས་གཉན་ཡོད་དུ་སྤྲུལ་པའི་ཆུ་སྣང་བར་མཛད་ནས་སྐྱེ་
བོ་དེ་དག་ཆུ་མེད་པ་ལ་ཆུར་འདུ་ཤེས་སུ་བཅུག་ཏེ་ཇི་ལྟར་འདི་དག་ཆུ་མེད་པ་ལ་ཆུར་འདུ་
ཤེས་པ་དེ་བཞིན་དུ་ཉན་ཐོས་འདི་དག་ཀྱང་འདི་ལྟ་བུའི་རྒྱུན་ཞུགས་ལ་སོགས་པ་མ་ཡིན་པ་
-， 7 ) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་དེ་དག་ཏུ་འདུ་ཤེས་པས་དེ་དག་གི་འདུ་ཤེས་གཞོམ་པའི་ཕྱིར་བྱང་ཆུབ་སེམས་དཔའ་ཉིད་
བརྒྱད་པ་ལ་སོགས་པར་གསུངས་ཏེ། ཇི་སྐད་དུ། ལོག་པ་བརྒྱད་ལས་ཤིན་ཏུ་འདས། །རྣམ་
པར་ཐར་པ་བརྒྱད་ལ་རེག །ཡང་དག་བརྒྱད་ལ་ཞེན་པ་མེད། །དེ་ཕྱིར་བརྒྱད་པ་ཞེས་བརྗོད་
དོ་༑ ༑འཁོར་བའི་འདུ་ཤེས་གང་བརྗོད་པ། །སངས་རྒྱས་འདུ་ཤེས་དེ་བཞིན་ཏེ། །མཉམ་པ་
ཉིད་ནི་ དེར་ ཞུགས་ པས། །རྒྱུན་ ཏུ་ ཞུགས་ པར་ ཤེས་ པར་ གྱིས། །སྔོན་ གྱི་ སངས་ རྒྱས་
བཞུགས་བཞུགས་པའི། །བྱང་ཆུབ་སྙིང་པོ་ཚོལ་བར་བྱེད། །དེ་ཚོལ་བར་ནི་འོངས་པས་ན།།
དེས་ན་དེ་ནི་ལན་ཅིག་འོང༌། །འདིར་ནི་ཆོས་རྣམས་འོང་བ་དང་། །འགྲོ་བ་དག་ཀྱང་མི་
དམིགས་ཏེ། །འོང་དང་འགྲོ་བ་མེད་ཐོབ་པས། །དེ་ནི་ཕྱིར་མི་འོང་ཞེས་བརྗོད། །གང་གིས་
སེམས་ཅན་རབ་སྡུག་བསྔལ། །ཉོན་མོངས་ཐམས་ཅད་དེ་ཡིས་བཅོམ། །ཉོན་མོངས་པ་ལས་
སེམས་ཅན་འགྲེལ། །དེས་དེ་དགྲ་བཅོམ་ཞེས་བརྗོད་དོ། །བྱང་ཆུབ་སེམས་དཔའ་འཇིགས་
མེད་པར། །སངས་རྒྱས་ཆོས་རྣམས་བསམ་ཡས་པ། །སེམས་ཅན་མང་ལ་སྒྲོགས་པར་བྱེད།།
དེས་དེ་ཉན་ཐོས་ཞེས་བརྗོད་དོ། །རྐྱེན་རྣམས་འདི་དག་ཤེས་ནས་ནི། །དེ་ནི་གང་ལའང་མི་
གནས་ཏེ། །རང་སངས་རྒྱས་ཞེས་བྱ་བའི་སྒྲར། །བྱང་ཆུབ་སེམས་དཔའ་རབ་ཏུ་བསྟན།།
ཞེས་འབྱུང་བ་ཡིན་ནོ། །དེ་ལ་འདོགས་པའི་རྒྱུ་མཚན་འཕགས་པའི་གང་ཟག་ཏུ་འདྲ་བ་དང༌།
སྒྲ་རྣམ་པར་བཤད་དུ་ཡོད་པ་གཉིས་ཡིན་ལ། བཏགས་པའི་དགོས་པ་ཉན་ཐོས་རྣམས་དེ་
ལྟར་རློམ་པ་བཟློག་པ་དང༌། བྱང་ཆུབ་སེམས་དཔའ་རྣམས་དེ་ལྟ་བུའི་ཡོན་ཏན་དང་ལྡན་
པར་གོ་བ་གཉིས་ཡིན་ནོ། །དངོས་ལ་གནོད་བྱེད་དེ་དག་དངོས་ཡིན་ན་སྤངས་རྟོགས་ལ་
སོགས་པ་ཉི་ཚེ་བར་ཐལ་བ་ཡིན་ནོ། །གལ་ཏེ་དེ་དག་བཏགས་པའི་སྒྲ་མ་ཡིན་པར་འགྱུར་ཏེ་
བཤད་དུ་ཡོད་པའི་ཕྱིར་རི་བོང་འཛིན་པ་བཞིན་ནོ་ཞེ་ན། ཁྱབ་པ་མ་གྲུབ་སྟེ་བྲམ་ཟེའི་ཁྱེའུ་ལ་
མེར་བཏགས་པ་བཞིན་ནོ། །དེའི་ཕྱིར་བྱང་ཆུབ་སེམས་དཔའ་དང་དེས་སྤྲུལ་པའི་ཉན་རང་
བ ]
{j བ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
གཉིས་ཀའང་དོན་དེ་ལྟ་བུའི་རྒྱུན་ཞུགས་ལ་སོགས་པ་ཡིན་ཀྱང་སྒྲ་ནི་བཏགས་པ་བ་ཡིན་ཏེ་
དེའི་མཚན་ཉིད་ཡོད་པའི་ཕྱིར་རོ། །
སྦྱོར་བ་ངེས་འབྱེད་ཆ་མཐུན་བཤད་པའི་སྤྱི་དོན་ལ་ལམ་གང་ལ་སྐྱེ་བའི་རྟེན་
དང༌། དེ་ལ་བརྟེན་པའི་ལམ་དང༌། བརྟེན་པ་ལམ་གྱི་སྒྲ་དོན་གསུམ་ལས། དང་པོ་ནི་ལུས་
དང་བསམ་པ་གཉིས་ཀ་མཐོང་ལམ་གང་ལ་བརྟེན་པ་དེ་ལ་བརྟེན་པ་ཡིན་ལ། ཚོགས་ལམ་
གྱི་རྟེན་ལ་ནི་འདི་སྐྱེ་བས་མ་ཁྱབ་སྟེ་གཟུགས་ཁམས་ཀྱི་ལྷ་བཞིན་ནོ། །གལ་ཏེ་དེ་ལའང་སྦྱོར་
ལམ་སྐྱེ་ན་མཐོང་ལམ་ཀྱང་སྐྱེ་སྲིད་པར་འགྱུར་ཏེ་དེའི་རྟེན་ལ་དེ་སྐྱེ་བར་འགལ་བ་མེད་པའི་
ཕྱིར་རོ། །ཐེག་པ་ཆེན་པོའི་སྦྱོར་ལམ་གྱི་སེམས་ནི་ཐེག་པ་ཆེ་ཆུང་གཉིས་ཀ་ལྟར་ན་ཡང་
བསམ་གཏན་བཞི་ལ་བརྟེན་པ་ཡིན་ཏེ་ཚོགས་ལམ་ཆེན་པོར་ཆོས་ཀྱི་རྒྱུན་གྱི་ཏིང་ངེ་འཛིན་
ཐོབ་པའི་ཕྱིར་དང༌། མཛོད་ལས། སྟོན་དང་བསེ་རུ་བྱང་ཆུབ་བར། །བསམ་གཏན་མཐའ་
རྟེན་གཅིག་ལ་ཀུན་ཞེས་དྲོད་ཡན་ཆོད་བསམ་གཏན་བཞི་པ་ལ་བརྟེན་པར་བཤད་པའི་ཕྱིར་
རོ༑ །གཉིས་པ་བརྟེན་པ་ལམ་ལའང་དོན་གསུམ་གྱི་འདི་མན་ཆད་ཀྱི་ལམ་རྣམས་ཀྱི་རྒྱུ་ནི་
ལམ་སྔ་མ་སྔ་མ་ཡིན་ལ། འབྲས་བུ་ནི་ལམ་ཕྱི་མ་ཕྱི་མ་འདྲེན་པར་བྱེད་དོ། །ངོ་བོ་ལའང་སྦྱོར་
ལམ་གྱི་མཚན་ཉིད་དང༌། དབྱེ་བ་དང་ཁྱད་པར་གྱི་ཆོས་བཤད་པ་གསུམ་ལས། མཚན་ཉིད་
ནི་བདག་མེད་རྟོགས་པའི་བློ་གང་ཞིག་ཚོགས་ལམ་ཆེན་པོས་བསྐྱེད་ཅིང་མཐོང་ལམ་གྱི་རྒྱུར་
གྱུར་པ་ཡིན་ནོ། །དབྱེ་བ་ནི་ཐེག་པ་གསུམ་གྱི་སྦྱོར་ལམ་གསུམ་མམ། ཆུང་ངུ་ལ་སོགས་པ་
གསུམ་མམ། དྲོད་ལ་སོགས་པ་བཞི་ཡིན་ནོ། །དེ་ལ་སྦྱོར་ལམ་ཆུང་ངུ་ནི་མཐོང་ལམ་སྐྱེ་བའི་
དུས་ངེས་པ་མེད་པ་དང་། འབྲིང་ནི་ངེས་པ་ཡོད་པ་དང་། ཆེན་པོ་ནི་ཚེ་དེ་ཉིད་ལ་མཐོང་ལམ་
སྐྱེ་བ་ཡིན་ནོ། །ཡང་ཐེག་པ་ཆེན་པོའི་དྲོད་སྣང་བ་ཐོབ་པའི་མཚན་ཉིད་ནི་ཆོས་ཐམས་ཅད་
ཡིད་ཀྱི་སྣང་བ་ཙམ་དུ་མཐོང་བ་འཇིག་རྟེན་པའི་སྒོམ་བྱུང་གི་ཡེ་ཤེས་ཀྱི་སྣང་བ་ཅུང་ཟད་
- ]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསལ་བ་དོན་ཐ་དད་དུ་འཛིན་པའི་གཉེན་པོ་བྱེད་པ་ཡིན་ཏེ། མདོ་སྡེའི་རྒྱན་ལས། དེ་ནས་
དེ་འདྲར་གྱུར་པ་ཡི། །བྱང་ཆུབ་སེམས་དཔའ་མཉམ་གཞག་པས། །ཡིད་ཀྱི་བརྗོད་པ་མ་
གཏོགས་པར། །དོན་ཀུན་རབ་ཏུ་མི་མཐོང་ངོ་ཞེས་འབྱུང་བའི་ཕྱིར་རོ། །རྩེ་མོ་སྣང་བ་མཆེད་
པའི་མཚན་ཉིད་ནི། ཆོས་ཀྱི་སྣང་བ་དེ་ཉིད་སྤེལ་བའི་ཕྱིར་བདག་མེད་པ་བསྒོམ་པ་ལ་བརྩོན་
པས་ཡེ་ཤེས་ཀྱི་སྣང་བ་འབྲིང་དུ་གསལ་བ་ཡིན་ཏེ། དེ་ཉིད་ལས། ཆོས་ཀྱི་སྣང་བ་འཕེལ་
བྱའི་ཕྱིར། །བརྩོན་འགྲུས་བརྟན་པ་ཀུན་ཏུ་རྩོམས་ཞེས་གསུངས་པའི་ཕྱིར་རོ། །བཟོད་པ་དེ་
ཁོ་ན་ཉིད་ཀྱི་ཕྱོགས་གཅིག་ལ་ཞུགས་པའི་མཚན་ཉིད་ནི་སེམས་ཙམ་དུ་གནས་པའི་ཡེ་ཤེས་
ཤིན་ཏུ་གསལ་བ་ཕྱི་རོལ་གྱི་དོན་དུ་ཞེན་པའི་གཉེན་པོ་བྱེད་པ་ཡིན་ཏེ། དེ་ཉིད་ལས། ཆོས་
ཀྱི་སྣང་བ་འཕེལ་ནས་ནི། །སེམས་ཙམ་ལ་ནི་གནས་པར་འགྱུར། །དེ་ནས་དོན་ཀུན་སྣང་བ་
ནི༑ ༑སེམས་སུ་རབ་ཏུ་སྣང་བར་འགྱུར། །དེ་ཚེ་དེ་ཡི་གཟུང་བ་ཡི། །རྣམ་པར་གཡེང་བ་དེ་
སྤོང་འགྱུར། །དེ་ནས་དེ་ལ་འཛིན་པ་ཡི། །རྣམ་པར་གཡེང་བ་འབའ་ཞིག་ལུས་ཞེས་བཤད་
པའི་ཕྱིར་རོ། །ཆོས་མཆོག་དེ་མ་ཐག་པའི་ཏིང་ངེ་འཛིན་གྱི་མཚན་ཉིད་ནི་དོན་ཏུ་འཛིན་པའི་
རྣམ་གཡེང་མེད་པའི་ཡེ་ཤེས་ཀྱི་སྣང་བ་ཡོངས་སུ་རྫོགས་པ་མཐོང་ལམ་དང་གཞན་གྱིས་
བར་མ་ཆོད་པ་ཡིན་ཏེ། དེ་ཉིད་ལས། དེ་ཚེ་བར་ཆད་མེད་པའི། །ཏིང་ངེ་འཛིན་ལ་མྱུར་དུ་
རེག་ཅེས་གང་གསུངས་པ་ཡིན་ཏེ། དེ་དག་ནི་ཆུ་བོ་ཚ་སྒོ་ཅན་གྱི་མདོ་དང་མཐུན་པ་ཡིན་ནོ་
ཞེས་མདོ་སྡེའི་རྒྱན་གྱི་འགྲེལ་པ་ལས་བཤད་དོ། །
གསུམ་པ་ཁྱད་ཆོས་ལ་དོན་ལྔ་ལས་སྤངས་པའི་ཁྱད་པར་ནི་ཉོན་མོངས་པ་
དང་རྣམ་རྟོག་དམན་པའི་ས་བོན་དང་མངོན་གྱུར་ཉམ་སྨད་པ་དང་སོ་སོའི་སྐྱེ་བོའི་འཕོངས་པ་
དང་རྒུད་པ་ལས་གྲོལ་བ་ཡིན་ནོ། །རྟོགས་པའི་ཁྱད་པར་ལ་གང་དག་གསུམ་གྱིས་གཟུང་བ་
མེད་པར་རྟོགས་ཤིང༌། ཆོས་མཆོག་གིས་འཛིན་པ་མེད་པར་རྟོགས་སོ་ཟེར་བ་དེ་ནི་མ་ཡིན་
- ]
7 8 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ཏེ༑ རང་གཞན་གྱི་གཟུང་འཛིན་བདེན་མེད་དུ་རྟོགས་པ་ནི་ཚོགས་ལམ་ནའང་ཡོད་པའི་ཕྱིར་
དང༌། སྣང་ཙམ་དུའང་མེད་པར་སྒོམ་བྱུང་གིས་རྟོགས་ན་གཉིས་ལས་གྲོལ་བ་འཕགས་པའི་
ཡེ་ཤེས་སུ་འགྱུར་བའི་ཕྱིར་དང༌། མདོ་སྡེའི་རྒྱན་ལས། འདི་ལྟར་དེའི་མཇུག་ཐོགས་སུ།།
འཛིན་པའི་རྣམ་པར་གཡེང་བ་སྤོང་ཞེས་དེ་ནི་ཆོས་མཆོག་གི་མཇུག་ཐོགས་སུ་མཐོང་ལམ་
གྱིས་སྤོང་ཞིང་ཆོས་མཆོག་ནི་དེ་དང་བར་ཆད་མེད་པའི་ཏིང་ངེ་འཛིན་ཡིན་ནོ་ཞེས་བཤད་པ་
དང་འགལ་བའི་ཕྱིར་རོ། །དེས་ན་གཟུང་བ་མེད་པར་རྟོགས་ཀྱང་དེ་ལ་མ་གོམས་པ་དང༌།
ཆོས་ཤིན་ཏུ་གོམས་པའི་ཁྱད་པར་ཙམ་ལས་བཞི་ཀའང་གཟུང་བ་མེད་པ་སེམས་ཙམ་གྱི་
རྣལ་འབྱོར་ལ་གནས་པ་ནི་ཁྱད་པར་མེད་དེ། དེ་ཉིད་ལས། དེ་ཡིས་བརྗོད་པ་ཙམ་དུ་དོན་
རིག་ནས། །དེར་ སྣང་སེམས་ཙམ་ལ་ནི་ཡང་དག་གནས། །ཞེས་འབྱུང་བའི་ཕྱིར་རོ། །དེ་
དག་རྣམ་རིག་སེམས་ཙམ་པ་ཁོ་ནའི་ལུགས་བརྗོད་པའང་མ་ཡིན་ཏེ་དབུ་མ་པ་རྣམས་ཀྱང་
གཟུང་འཛིན་གྱི་རྟོག་པ་རིམ་གྱིས་སྤོང་ཞིང་དེ་སྤོང་བའི་སྒོམ་པའང་རིམ་ཅན་དུ་འདོད་པའི་
ཕྱིར་རོ། །ཡོན་ཏན་གྱི་ཁྱད་པར་ནི་ཏིང་ངེ་འཛིན་དང་གཟུངས་དང་རྣམ་པར་ཐར་པ་དང་སྤྱན་
དང་མངོན་ཤེས་ལ་སོགས་པ་གྲངས་མེད་པ་དང་ལྡན་པར་དཀོན་མཆོག་སྤྲིན་ལས་བཤད་དོ།།
ཚོགས་ལམ་དང་ཁྱད་པར་ནི་འདི་ཚོགས་ལམ་ཆེན་པོ་དང་སྒོམ་བྱུང་དུ་ཁྱད་པར་མེད་ཀྱང་
མཐོང་ལམ་དང༌། ཉེ་རིང་གི་ཁྱད་པར་ནི་ཡོད་དེ། ཇི་སྐད་དུ་བརྒྱད་སྟོང་འགྲེལ་པ་ལས།
བར་ཆད་མེད་ན་མཐོང་བའི་ལམ་ཆེས་ཉེ་བར་འབྱུང་བ་ཞེས་བྱ་བ་ནི་ཐར་པའི་ཆ་དང་མཐུན་
པ་ལས་འདིའི་ཁྱད་པར་ཡིན་པར་རིག་པར་བྱའོ། །ཞེས་འབྱུང་བ་ཡིན་ནོ། །ལྔ་པ་བློ་རིགས་
ཀྱི་ཁྱད་པར་ནི་གལ་ཏེ་སྦྱོར་ལམ་མཉམ་གཞག་ལམ་དུ་འགྲོ་བའི་བློ་དེ་ཚད་མའམ་ཚད་མ་མ་
ཡིན་པ་ལས་གང་ཞིག་ཞེ་ན། དང་པོ་གཞན་ཕྱོགས་དགག་པ་ནི་འདི་ལ་གང་དག་རྣལ་འབྱོར་
པའི་མངོན་སུམ་དང་ཡིད་ཀྱི་མངོན་སུམ་ཡིན་ནོ་ཟེར་བ་དེ་གཉིས་ཀ་ལྟར་ན་ཡང་དེ་ཆོས་ཀྱི་
- ༑ 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབྱིངས་ལ་རྟོག་བྲལ་མ་འཁྲུལ་བར་འགྱུར་ལ། དེ་འདོད་ན་གང་ཟག་དེ་འཕགས་པ་དང་
འཕགས་པའི་ལམ་གཉིས་ཀྱི་སྤང་བྱའི་ས་བོན་སྤོང་ནུས་པར་འགྱུར་ཏེ། གང་གི་ཚེ་འཕགས་
པའི་ཆོས་ཐོས་པ་དེའི་ཚེའང་དེ་ཙམ་ལས་དེ་ལྟར་དུ་འགྱུར་བའི་ཕྱིར་ཏེ་གཞན་དུ་ན་ས་ཐོབ་
པའི་ཚེའང་གཉིས་པོ་དེར་མི་འགྱུར་བར་ཐལ་བའི་ཕྱིར་རོ། །གཞན་ཡང་དེ་ཆོས་ཀྱི་དབྱིངས་
ལ་ཕྱིན་ཅི་མ་ལོག་པར་འགྱུར་ཏེ་མངོན་སུམ་ཡིན་པའི་ཕྱིར་རོ། །གང་ཞིག་གང་ལ་མངོན་
སུམ་ཡིན་པ་དེ་ནི་དེ་ལ་ཕྱིན་ཅི་མ་ལོག་པར་འཇུག་དགོས་པ་ལས་འདི་ནི་དབུས་མཐའ་ལས།
རྗེས་སུ་མཐུན་ལ་ཕྱིན་ཅི་ལོག་ཅེས་འཕགས་པ་རྣམས་དང་ རྗེས་ སུ་མཐུན་ཀྱང་ཆོས་ཀྱི་
དབྱིངས་ལ་ཕྱིན་ཅི་ལོག་ཏུ་བཤད་པ་ཡིན་ནོ། །འདིས་ནི་ཁ་ཅིག་འདིའི་མཉམ་གཞག་རྟོག་
བྲལ་དུ་འདོད་པ་དེ་བསལ་བ་ཡིན་ཏེ་རྟོག་པ་མེད་ན་ཡུལ་བདེན་པ་དང་ལྡན་པས་ཁྱེད་ལྟར་
ན་མ་འཁྲུལ་བར་ཡང་གནས་པའི་ཕྱིར་མངོན་སུམ་དུ་འགྱུར་ཏེ་དེ་ལ་ཡང་བརྗོད་ཟིན་ཏོ།།
གང་ཡང་བརྒྱད་སྟོང་འགྲེལ་པ་ལས། ཆོས་ཀྱི་སྣང་བ་གསལ་བར་བཤད་པ་དེ་ནི་ཡེ་ཤེས་
རང་གི་ངོ་བོ་སྒྲིབ་པ་རགས་པས་དག་པས་གསལ་བ་ཡིན་གྱི་ཡུལ་བདག་མེད་པ་གསལ་བ་ནི་
མ་ཡིན་ཏེ། དེ་གསལ་ན་ནི་དེ་ལ་རྟོག་པ་མེད་པར་ཐལ་བ་ལས། སྡུད་པའི་འགྲེལ་པ་ལས་
ངེས་པར་འབྱེད་པའི་ཆ་དང་མཐུན་པ་འདི་དག་ནི་རྣམ་པར་རྟོག་པ་དང་བཅས་པའི་ཕྱིར་ཞེས་
བཤད་པ་ཡིན་ནོ། །དེ་རྣམ་པར་རྟོག་པ་ཡིན་ན་ནི་དེ་ལ་ཡུལ་གསལ་བ་མེད་པར་ཐལ་བར་
འགྱུར་ཏེ། རྣམ་པར་ངེས་པ་ལས། རྣམ་རྟོག་རྗེས་སུ་འབྲེལ་བ་ལ། །དོན་གསལ་སྣང་བ་ཡོད་
མ་ཡིན། །ཞེས་འབྱུང་བའི་ཕྱིར་རོ། །དེའི་ཕྱིར་འཇིག་རྟེན་པའི་སྒོམ་བྱུང་ལ་ནི་གསལ་བར་
སྣང་བ་མེད་པ་ཡིན་ནོ། །གང་ཡང་རྣམ་པར་རྟོག་པ་ཐམས་ཅད་མི་འཐད་པས་ཞེས་གང་
འཆད་པ་དེ་ནི་ཆོས་མཆོག་གི་ཡུལ་རྟོག་པ་མེད་པ་ཉིད་དུ་སྟོན་པ་ཡིན་ནོ། །དེ་བཞིན་དུ་འདི་
རྗེས་སུ་དཔག་པའང་མ་ཡིན་ཏེ། བརྟགས་ཀྱིས་དཔྱོད་ན་རྣམ་གཡེང་དུ་འགྱུར་བའི་ཕྱིར་རོ།།
བ 1
Y (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
གང་དག་ཆོས་ཀྱི་དབྱིངས་ཙམ་ལ་ནི་ཚོགས་ལམ་དུ་རྗེས་དཔག་གིས་རྟོགས་ཟིན་པ་ལ་
འཇུག་པས་རྟོག་པ་བཅད་ཤེས་དང་། དམིགས་རྣམ་མི་འདྲ་བ་བཅུ་གཉིས་ལ་ཡིད་དཔྱོད་
ཡིན་ནོ། །ཟེར་བ་དེའང་མ་ཡིན་ཏེ་འདི་ལྟར་དེ་ནི་གཉིས་པོ་དེ་མ་ཡིན་པར་འགྱུར་ཏེ་གཉིད་
ལ་སོགས་པས་རྟོགས་པའི་འདུ་བྱེད་ཉམས་པའི་ཕྱིར་དང་། དེ་གཉིས་ཀའང་ཡུམ་ལ་མངོན་
པར་ཞེན་པས་འཇུག་པ་ཡིན་ན་འདི་ནི། རྣམ་པ་མངོན་ཞེན་ལ་སོགས་འགོག་ཅེས་མངོན་
ཞེན་གྱིས་འཇུག་པ་མེད་པར་བཤད་པའི་ཕྱིར་རོ། །གང་ཡང་ཆོས་ཀྱི་དབྱིངས་ཀྱི་སྤྱི་ལ་ཕྱི་
རོལ་ཏུ་ཞེན་པས་ལོག་ཤེས་ཡིན་ནོ་ཟེར་བ་དེ་ལ་རེ་ཤིག་དེས་མངོན་ཞེན་མི་འགོག་པར་ཐལ་
བར་འགྱུར་རོ། །གཞན་ཡང་འདི་ནི་མཉམ་གཞག་ལམ་དུ་འགྲོ་བའི་ལྡོག་པ་དེ་གང་ཡིན་
ཞེས་དཔྱོད་པ་ཡིན་ན་ཕྱིན་ཅི་ལོག་པའི་ཤེས་པ་དེ་ལམ་དུ་འགྲོའམ་མི་འགྲོ་བ་ཡིན་ཞེས་དྲི་
བར་བྱའོ། །དེ་ལ་གལ་ཏེ་འགྲོ་ན་ནི་ལམ་དུ་མི་འགྲོ་བའི་བློ་མི་སྲིད་པར་འགྱུར་ཏེ་མ་རྟོགས་
པ་དང་ཐེ་ཚོམ་ལ་སོགས་པ་སྒྲོ་འདོགས་ཀྱི་བློ་ཐམས་ཅད་ལམ་དུ་འགྲོ་བའི་ཕྱིར་རོ། །མི་འགྲོ་
ན་ཡང་དེ་སྐད་དུ་བརྗོད་པ་དོན་མེད་ཅིང་ཡིན་པ་ཙམ་གྱིས་བརྗོད་ན་ནི་དེ་ཤེས་བྱའི་མཐའ་ལ་
མ་བརྟགས་པ་དང་། ཤེས་པ་རང་གི་ངོ་བོ་ལ་རང་རིག་པ་ལ་སོགས་པ་དུ་མ་བརྗོད་དགོས་སོ།
ཁ་ཅིག་ཤེས་རབ་གསུམ་གྱིས་གོམས་པར་བྱས་པའི་རང་རིག་ཡིན་ནོ་ཟེར་བ་དེ་ཡང་མ་ཡིན་
ཏེ། དེས་དེ་ཆོས་ཀྱི་དབྱིངས་ལ་གང་ཡིན་མི་རྟོག་པའི་ཕྱིར་དང་། ཡེ་ཤེས་རང་གིས་ངོ་བོ་ལ་
ནི་འཕགས་པའི་བློ་ཐམས་ཅད་ཀྱང་ཤེས་རབ་གསུམ་གོམས་པའི་རང་རིག་ཏུ་གནས་པའི་
ཕྱིར་རོ། །
གཉིས་པ་རང་གི་ལུགས་ནི་བཞི་པོ་འདི་དག་འཕགས་པ་ཐོགས་མེད་ཀྱིས་
དམིགས་པ་རང་རང་གི་བདེན་པ་བཞི་ལ་དམིགས་པ་ངོ་བོ་ཏིང་ངེ་འཛིན་དང་ཤེས་རབ།
འཁོར་དད་པ་དང༌། བརྩོན་འགྲུས་དང༌། དྲན་པ་གསུམ་དང་ལྡན་པ། གྲོགས་དེ་དག་དང་
-，
5 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚུངས་པར་ལྡན་པའི་སེམས་དང་སེམས་བྱུང་རྣམས་ཡིན་ནོ་ཞེས་བཤད་དོ། །དེས་ན་འདི་
རྟོག་པ་དང་རྟོག་མེད་གཉིས་ལས་རྟོག་པ་དང༌། ཤེས་རབ་གསུམ་གྱི་འཇིག་རྟེན་པའི་སྒོམ་
བྱུང་དང་། ཚད་མ་དང༌། ཚད་མིན་གྱི་བློ་རྣམས་ལས་སྔར་འདྲིས་པའི་ཡུལ་བདག་མེད་མ་
བརྗེད་པར་འཛིན་པའི་དྲན་པ་ཡིན་ནོ། །གསུམ་པ་རྩོད་པ་སྤང་བ་ནི། གལ་ཏེ་དྲན་པ་ཡིན་ན་
ལོག་པའི་ཤེས་པར་ཐལ་བར་འགྱུར་ཏེ། བཞི་བརྒྱ་པ་ལས། མཐོང་ཟིན་དངོས་པོ་མི་སྣང་
ཞིང་། །སླར་ཡང་སེམས་སྐྱེ་མིན་དེས་ན། །དྲན་པ་ཞེས་བྱ་འདས་པ་ཡི། །དོན་ལ་ལོག་པ་ཁོ་
ན་འབྱུང་ཞེས་བཤད་པའི་ཕྱིར་རོ་ཞེ་ན། དྲན་པ་ནི་འདས་པ་དང་ད་ལྟར་བ་གཅིག་ཏུ་བསྲེ་
བའི་ལོག་པ་དང་། རང་དུས་ཇི་ལྟ་བར་དྲན་པའི་ཡང་དག་གཉིས་ལས། འདི་ནི་ཕྱི་མ་ཡིན་ཏེ་
འཕགས་པ་རྣམས་ཀྱི་དྲན་པ་ཡང་དག་བྱང་ཆུབ་ཀྱི་ཡན་ལག་བཞིན་ནོ། །གང་ཡང་དབུས་
མཐའ་ལས། རྗེས་སུ་མཐུན་ལ་ཕྱིན་ཅི་ལོག་ཅེས་བཤད་པ་དེ་ནི་ཆོས་ཀྱི་དབྱིངས་ཀྱི་སྤྱི་ལ་ཕྱི་
རོལ་གྱི་ཆོས་དབྱིངས་སུ་ཞེན་པའི་ཆའམ། འཛིན་པའི་སྣང་བ་མ་ནུབ་པས་དེར་བཤད་པ་
ཡིན་ལ། དེ་གཉིས་ཀྱི་ཆ་ནས་ལམ་དུ་མི་འདོད་དོ། །གསུམ་པ་སྒྲ་དོན་ནི་ཕྲ་ཡོ་ག་མར་ག་
ཞེས་པའི་ར་དཀྱུས་སུ་བཅུག་ན་པ་ར་མ་ཨན་དམ་པའི་དོན་དང་ཡོ་ག་སྦྱོར་བ་སྟེ་དམ་པའི་
དོན་མཐོང་ལམ་ཐོབ་པ་ལ་སྦྱོར་བར་བྱེད་པས་སྦྱོར་བ། རྣམ་གྲོལ་གྱི་འགྲོ་ས་ཡིན་པས་ལམ་
མོ༑ ༑མིང་གི་རྣམ་གྲངས་ནི་འཐོང་སྤང་གི་ཉོན་མོངས་པ་མགོ་གནོན་པའི་ཚུལ་གྱིས་སྤོང་
བས་སྤོང་བའི་གཉེན་པོ་དང༌། ངེས་འབྱེད་ཆ་མཐུན་གྱི་དགེ་བ་དང་མོས་པས་སྤྱོད་པ་ཞེས་
ཀྱང་བྱའོ། །
གཞུང་གི་དོན་ལ་བསྟན་པ་དང་། བཤད་པ་གཉིས་ལས། དང་པོ་ལ་ངེས་
པར་འབྱེད་པ་ནི་མཐོང་བའི་ལམ་སྟེ་དེས་ཆོས་ཀྱི་དབྱིངས་ངེས་པར་འབྱེད་པའམ། སེམས་
གཟུང་འཛིན་དང་འབྱེད་པའི་ཕྱིར་རོ། །ཡན་ལག་ནི་རྒྱུའོ། །འདིར་ཁྱད་པར་འཕགས་ཞེས་
- 1
$ 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །༩
པ་ནི་ཁྱད་པར་གྱི་གཞིའོ། །གལ་ཏེ་གང་ལས་གང་ཞིག་གང་གིས་ཁྱད་པར་འཕགས་ཞེ་ན།
དང་པོ་ནི་ཉན་ཐོས་ཞེས་པ་དང་། གཉིས་པ་ནི་བྱང་ཆུབ་སེམས་དཔའི་དྲོད་སོགས་ཞེས་པ་
ཡིན་ལ། སྐྱོབ་པ་ནི་བདེན་པ་བཞི་བཤད་ནས་སྡུག་བསྔལ་རྒྱུ་དང་བཅས་པ་ལས་སྐྱོབ་པའི་
ཕྱིར་ཏེ། རྣམ་འགྲེལ་ལས། དེ་ཕྱིར་ཚད་ཡིན་ཡང་ན་སྐྱོབ། །བདེན་པ་བཞི་ནི་སྟོན་མཛད་
པའི། །ཞེས་གང་བཤད་པ་ཡིན་ནོ། །གསུམ་པ་ནི་འཕགས་པ་རྣམ་གྲོལ་སྡེ་དམིགས་པ་དང་
རྣམ་པ་དང་རྒྱུ་དང་ཡོངས་སུ་འཛིན་པ་དང་བཞིས་འཕགས་པར་བཞེད་དེ། ཇི་སྐད་དུ་ཉན་
ཐོས་ལ་སོགས་པ་ལས་ཁྱད་པར་རྣམ་པར་བཞིས་འཕགས་པར་བརྗོད་པར་བྱ་བ་ཡིན་ཏེ།
ཞེས་འབྱུང་བ་ཡིན་ནོ། །སློབ་དཔོན་འདི་ནི་རྟོག་པ་དང་ལྔས་འཕགས་པར་བཞེད་དོ། །དེ་
ཀུན་ནས་ཉོན་མོངས་པ་དང་རྣམ་པར་བྱང་པ་དང༌། གང་ཟག་རྫས་འཛིན་དང༌། སྐྱེས་བུ་
གཏགས་འཛིན་ལ་རྟོག་པའི་རྣམ་རྟོག་བཞི་པོ་དེ་དག་ལ་བདག་ཉིད་དེ་ངོ་བོ་གཅིག་ཏུ་ལྡན་པ་
ཡིན་ལ། གོ་རིམ་ཇི་ལྟ་བ་བཞིན་དུ་དབྱེར་མེད་དུ་བརྟེན་པ་ཡིན་ནོ་ཞེས་སྦྱར་རོ། །གཞན་
དག་ནི་རྗེས་ཀྱི་དུས་ན་འབྲས་བུར་ལྡན་ཞིང་སྦྱོར་བའི་དུས་ན་རྒྱུར་བརྟེན་པ་ཡིན་ནོ་ཞེས་ཟེར་
འདིར་དམིགས་རྣམ་གྱི་ཁྱད་པར་བཤད་པ་ལ་གྲུབ་མཐའ་སྨྲ་བ་རྣམས་ཀྱི་
འདོད་པ་བཤད་པ། གཞན་གྱི་ལུགས་དགག་པ། རང་གི་ལུགས་བསྟན་པ་གསུམ་ལས།
དང་པོ་ནི་བྱེ་བྲག་ཏུ་སྨྲ་བ་ལྟར་ན་དམིགས་པ་ཕྱིའི་དོན་དང་། རྣམ་པ་དོན་ལ་ཡོད་པའི་ཆོས་
ཤེས་རབ་གྱིས་གཅད་བྱ་ལ་འདོད་ལ། མདོ་སྡེ་པ་ནི་དམིགས་པ་ཕྱིའི་དོན་ལྐོག་ཏུ་གྱུར་
པའི་རྡུལ་ཕྲ་རབ་དང་། རྣམ་པ་ནི་དོན་དང་འདྲ་བ་ཤེས་པ་ལ་རགས་པའི་རྣམ་པར་སྣང་བ་ལ་
འདོད་དོ། །སེམས་ཙམ་པ་རྣམས་ནི་དེ་གཉིས་ཀའང་ཤེས་པ་ལས་ཐ་དད་པ་མི་འདོད་ཀྱི་འོན་
ཀྱང་བློས་སྤྲུལ་པའམ། བློ་ཉིད་དེ་ལྟར་དུ་སྣང་བར་འདོད་ལ། དབུ་མ་པ་ནི་དོན་ཡོད་པ་དང་
- 1
8
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པར་འདོད་པའི་བྱེ་བྲག་གིས་ཀུན་རྫོབ་ཏུ་གསུམ་པ་དེའི་རྗེས་སུ་འབྲང་བ་ཡིན་པ་ལས་
སློབ་དཔོན་འདི་ནི་དེ་གཉིས་ཀའང་སེམས་ཀྱི་སྣང་བ་ཉིད་ལ་འདོད་དེ་རྣལ་འབྱོར་སྤྱོད་པའི་
དབུ་མ་པ་ཡིན་པའི་ཕྱིར་རོ། །གཉིས་པ་ནི་གང་དག་དཔེར་ན་བུམ་པ་ནི་དམིགས་པ་དང་མི་
རྟག་པ་ནི་རྣམ་པ་དེ་བཞིན་དུ་འདིར་ཡང་དམིགས་པ་ནི་ཉན་ཐོས་ལྟར་ན་དག་པའི་བདེན་པ་
བཞི་དང༌། བྱང་ཆུབ་སེམས་དཔའ་ལྟར་ན་མི་རྟག་པ་ལ་སོགས་པས་ཁྱད་པར་དུ་བྱས་པའི་
བདེན་པ་བཞི་ཡིན་ལ། རྣམ་པ་ནི་མངོན་ཞེན་བཀག་པ་ལ་སོགས་པ་བདག་མེད་གཉིས་ཀྱི་བྱེ་
བྲག་ཡིན་ནོ་ཟེར་བ་དེ་དག་གི་དམིགས་པ་ནི་དེ་ལྟར་མ་ཡིན་ཏེ་འདི་ལྟར་བྱང་ཆུབ་སེམས་
དཔའི་དམིགས་པ་ནི་ཉན་རང་གི་དམིགས་པ་ལས་མ་འཕགས་པར་འགྱུར་ཏེ་གཉིས་པོ་དེས་
ཀྱང་མི་རྟག་པ་ལ་སོགས་པས་ཁྱད་པར་དུ་བྱས་པའི་བདེན་པ་བཞི་ལ་དམིགས་པའི་ཕྱིར་རོ།།
ཅི་སྟེ་དེ་དག་གིས་ཁྱད་པར་དུ་བྱས་པ་ལ་མ་དམིགས་ན་ནི་དེ་དག་གི་དམིགས་པ་ལ་ལྟ་བའི་
ཤེས་རབ་འཁོར་བའི་གཉེན་པོ་མ་ཡིན་པར་འགྱུར་ཞིང་། དག་པ་བ་ཙམ་ལ་དམིགས་པས་
འཁོར་བའི་གཉེན་པོ་བྱེད་ན་ནི་ལམ་ལ་མ་ཞུགས་པའི་སྡུག་བསྔལ་དང་ཀུན་འབྱུང་ཉམས་སུ་
མྱོང་བའི་རང་རིག་པའི་མངོན་སུམ་ཀྱང་དེའི་གཉེན་པོར་འགྱུར་ལ། དེ་འདོད་ན་འཁོར་བ་
པའི་བློ་ཐམས་ཅད་ཀྱང་འཁོར་བའི་གཉེན་པོར་འགྱུར་ཏེ། ཐམས་ཅད་ཀྱང་གཉིས་པོ་དེ་
ཉམས་སུ་མྱོང་བའི་རང་རིག་དང་ལྡན་པའི་ཕྱིར་རོ། །གསུམ་པ་ནི་ཉན་རང་གི་དམིགས་པ་མི་
རྟོག་པ་ལ་སོགས་པས་ཁྱད་པར་དུ་བྱས་པའི་རང་རྒྱུད་ཀྱི་བདེན་པ་བཞི་ཡིན་ལ། བྱང་ཆུབ་
སེམས་དཔའ་རྣམས་ཀྱི་རང་གཞན་གཉིས་ཀའི་རྒྱུད་ཀྱི་བདེན་པ་བཞི་ལ་ཡོད་པའི་མི་རྟག་པ་
ལ་སོགས་པ་ཡིན་ནོ། །ཉན་རང་རྣམས་ནི་མི་རྟག་པ་ལ་སོགས་པའི་རྣམ་པར་ཡིད་ལ་བྱེད་ལ།
བྱང་ཆུབ་སེམས་དཔའ་རྣམས་ནི་མི་དམིགས་པའི་རྣམ་པར་ཡིད་ལ་བྱེད་དོ། །ཉན་རང་
རྣམས་ནི་འཁོར་བ་ལས་གྲོལ་བར་བྱ་བའི་ཕྱིར་སྒོམ་ལ། བྱང་ཆུབ་སེམས་དཔའ་རྣམས་ནི་མི་
བ 1
3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ffc
གནས་པའི་མྱང་འདས་ཀྱི་ཕྱིར་སྒོམ་པར་བྱེད་པས་ལམ་སྒོམ་པ་ལ་དམིགས་པ་དང་ཡིད་ལ་
བྱེད་པ་དང་ཆེད་དུ་བྱ་བའི་ཁྱད་པར་གསུམ་ཡོད་དོ་ཞེས་དབུས་མཐའི་འགྲེལ་པ་ལ་སོགས་པ་
ནས་བཤད་པ་དེ་ཉིད་ཡིན་ནོ། །རྒྱུ་ཡང་ཉན་རང་གི་སོ་སོའི་ཐེག་པའི་རྒྱུ་དང༌། བྱང་ཆུབ་
སེམས་དཔའི་ཐེག་པ་གསུམ་བར་གྱི་རྟོགས་པའི་རྒྱུ་ཡིན་ཏེ། དེའི་མཐོང་ལམ་དུ་ཉན་རང་གི་
རྟོགས་པའང་བསྡུས་པའི་ཕྱིར་རོ། །དེས་ན་ཉན་རང་རྣམས་ཀྱིས་ནི་ཐེག་པ་རེ་རེའི་རྟོགས་པ་
ཐོབ་བྱེད་ཀྱི་རྒྱུ་ཡིན་ལ། བྱང་ཆུབ་སེམས་དཔའ་རྣམས་ཀྱི་ནི་གསུམ་གའི་རྟོགས་པ་ཐོབ་བྱེད་
ཀྱི་རྒྱུ་ཡིན་པའི་ཕྱིར་གང་གསུམ་གའི་རྒྱུ་ཡིན་པ་དེ་ནི་རེ་རེའི་རྒྱུ་ལས་ཁྱད་པར་འཕགས་པ་
ཡིན་ནོ། །ཡོངས་སུ་འཛིན་པ་ལའང་གཞན་ཕྱོགས་དགག་པ་ནི། གང་དག་ཐེག་པ་ཆེ་ཆུང་གི་
ངེས་འབྱེད་ཆ་མཐུན་སངས་རྒྱས་ཀྱིས་ཡོངས་སུ་འཛིན་པ་དང་མི་འཛིན་པའི་ཁྱད་པར་ཡོད་
ཀྱང་དེ་ཉེ་རིང་ཅན་དུ་ནི་མི་འགྱུར་ཏེ། དཔེར་ན་འཁོར་ལོས་སྒྱུར་བའི་རྒྱལ་པོ་བུ་དང་བུ་མོ་ལ་
རྒྱལ་སྲིད་གཏོད་པ་དང་མི་གཏོད་པར་བྱེད་ཀྱང་དེ་ཉེ་རིང་ཅན་མ་ཡིན་པ་བཞིན་ཏེ་བུ་མོ་ནི་
རྒྱལ་སྲིད་གཏད་པའི་ཡུལ་མ་ཡིན་པ་བཞིན་འདིར་ཡང་ཡིན་པའི་ཕྱིར་རོ་ཞེས་ཟེར་བ་དེ་ནི་
རིགས་པ་མ་ཡིན་ཏེ། འདི་ལྟར་དེ་སངས་རྒྱས་ཀྱིས་རྗེས་སུ་མི་འཛིན་ན་ནི་དེ་སེམས་ཅན་
རྣམས་ལ་སེམས་མི་སྙོམས་པ་དང༌། ཁྱབ་པའི་ཐུགས་རྗེ་མེད་པ་དང་མུ་སྟེགས་ཁྱེད་ཀྱི་ལྷ་
དང་ཁྱད་པར་མེད་པར་ཐལ་བའི་སྐྱོན་གསུམ་དུ་འགྱུར་རོ། །ཅི་སྟེ་བྱང་ཆུབ་སེམས་དཔའི་
ངེས་འབྱེད་ཆ་མཐུན་དང་མཐུན་པར་རྗེས་སུ་མ་བཟུང་བས་དེ་ལྟར་སྨྲ་ན། དེའང་རྗེས་སུ་མ་
གཟུང་བར་འགྱུར་ཏེ་ཉན་རང་གི་ངེས་འབྱེད་ཆ་མཐུན་ལྟར་རྗེས་སུ་མ་བཟུང་བའི་ཕྱིར་དང༌།
དེ་ལྟར་བཟུང་ན་ནི་དེ་ཞི་བར་ལྟུང་བར་འགྱུར་བའི་ཕྱིར་རོ། །གཞན་ཡང་མདོ་སྡེའི་རྒྱན་ལས།
འཇིག་རྟེན་ཀུན་ལ་ཉིན་མཚན་དུ། །ལན་དྲུག་ཏུ་ནི་སོ་སོར་གཟིགས། །ཞེས་གསུངས་པ་དེ་
མེད་པར་འགྱུར་ལ། གཟིགས་ན་ནི་རྗེས་སུ་བཟུང་བར་འགྱུར་ཏེ་དེ་དག་གི་ངེས་ལེགས་དང་
- 1 3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མངོན་མཐོ་སངས་རྒྱས་ཀྱིས་གཟིགས་ནས་བྱས་པའི་ཕྱིར་ཏེ། ཇི་སྐད་དུ་ལྷ་ལས་ཕུལ་དུ་བྱུང་
བར་བསྟོད་པ་ལས། ང་ཡིས་འདི་ལ་གནོད་བྱ་འདི་ཉིད་བསྲུང་བྱ་འདི། །གསད་བྱ་ཞེས་པ་
ལྷའི་མཆོག་གི་གཞུང་ལུགས་ཡིན། །སངས་རྒྱས་ལ་ནི་དགྲ་དང་མཛའ་བཤེས་མི་མངའ་
བར། །ངེས་པར་ལེགས་དང་མངོན་པར་མཐོ་བས་ཕན་འདོགས་མཛད་ཅེས་འབྱུང་བའི་ཕྱིར་
རོ༑ ༑དེས་ན་རང་གི་ལུགས་ནི་རང་ཉིད་འཆད་པར་འགྱུར་བའི་མཚན་ཉིད་དང་ལྡན་པའི་
དགེ་བའི་བཤེས་གཉེན་དུ་གནས་པའམ་ཡང་ན་མཚན་ཉིད་དེ་ལྟ་བུ་དང་ལྡན་པ་གཞན་གྱིས་
ཆོས་ཀྱི་བདག་མེད་མཐའ་དག་བསྟན་ནས་རྗེས་སུ་འཛིན་པ་ཡིན་ཏེ། ཇི་སྐད་དུ་བྱང་ཆུབ་
སེམས་དཔའ་དུས་རིང་མོ་ཞིག་ནས་དགེ་བའི་བཤེན་གཉེན་ཡང་དག་པར་མགུ་བར་བྱས་
པའི་ཞེས་བྱ་བ་ལ་སོགས་པ་གསུངས་པ་ཡིན་ནོ། །ཉན་རང་རྣམས་ནི་རང་ཉིད་དགེ་བའི་
བཤེས་གཉེན་ཙམ་དུ་གནས་ཀྱང་མཚན་ཉིད་དེ་དང་ལྡན་པར་མི་གནས་ཤིང་། དགེ་བའི་
བཤེས་གཉེན་མཚན་ཉིད་དང་ལྡན་པ་བརྟེན་ཀྱང་དེས་ཆོས་ཀྱི་བདག་མེད་མཐའ་དག་བསྟན་
ནས་རྗེས་སུ་མི་འཛིན་པའི་ཕྱིར་འདི་ཁྱད་པར་དུ་འཕགས་པར་འཐད་པ་ཡིན་ནོ། །དེ་སེམས་
མི་སྙོམས་པ་ཉིད་དུ་འགྱུར་བའང་མ་ཡིན་ཏེ་ཆོས་སྟོན་པ་ནི་གདུལ་བྱའི་རིམ་པ་དང་འཚམ་
པར་སྟོན་པ་སངས་རྒྱས་རྣམས་ཀྱི་ལུགས་ཡིན་པའི་ཕྱིར་ཏེ། སའི་སྙིང་པོ་འཁོར་ལོ་བཅུ་པའི་
མདོ་ལས། བད་ཀན་ནད་ལ་འོ་མ་འཐུང་བཅུག་བཞིན། །དེ་ཕྱིར་དུག་ཏུ་འགྱུར་གྱི་ནད་མི་
སེལ། །དེ་བཞིན་སྣོད་མིན་ཉན་ཐོས་ཐེག་པ་དག །ཐེག་ཆེན་བཤད་པ་ཐོས་ན་རྨོངས་འགྱུར་
ཞིང་། །ཆད་པར་ལྟ་ལ་ངན་སོང་ལྟུང་འགྱུར་བ། །དེས་ན་དབང་པོ་བརྟགས་ཏེ་ཆོས་བསྟན་ཏོ་
ཞེས་ གསུངས་ པ་ བཞིན་ནོ། །རྣམ་རྟོག་བཞི་ལྡན་ལ་ གཞན་ཕྱོགས་དགག་པ་ནི་ཁ་ཅིག་
གསུམ་སྒྲུབ་པ་དང་གང་ཟག་རྫས་འཛིན་དགག་པའི་རྣམ་པ་ཅན་དུ་བྱས་ནས་རྗེས་ཐོབ་ལ་
ལྡན་པར་འདོད་པ་དང་། གང་དག་བཞི་ཀ་རང་བཞིན་མེད་པར་རྟོགས་པ་དགག་པའི་རྣམ་པ་
- |
f -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། }i
ཅན་དུ་བྱས་ནས་མཉམ་གཞག་ལ་ལྡན་པར་འདོད་པ་དེ་དག་ལ་འདི་སྐད་དུ་དེ་དག་ཡོད་པ་
ཙམ་གྱིས་ཁྱད་པར་འཕགས་ན་བྱིས་པའི་སྐྱེ་བོ་ལམ་ལ་མ་ཞུགས་པ་དང་། མུ་སྟེགས་བྱེད་
རྣམས་ཀྱང་ཉན་རང་གི་ངེས་འབྱེད་ཆ་མཐུན་ལས་ཁྱད་པར་དུ་འཕགས་པའི་ལམ་དུ་འགྱུར་
ཏེ༑ དེ་དག་ལའང་ཀུན་ནས་ཉོན་མོངས་པའི་གཟུང་བ་ལ་རྟོག་པ་དང་གང་ཟག་གི་བདག་ལ་
རྟོག་པ་ལ་སོགས་པ་ཡོད་པའི་ཕྱིར་རོ། །གལ་ཏེ་ཆོས་ཐམས་ཅད་རང་བཞིན་མེད་པར་ཤེས་
པ་དང་། རྫས་གཅིག་པའི་རྟོག་པ་བཞིས་འཕགས་པར་རྟོག་ན་དེས་འཕགས་པ་ཡིན་གྱི་རྟོག་
པས་ནི་མ་ཡིན་ནོ། །ཅི་སྟེ་བཞི་པོ་དེ་རང་བཞིན་མེད་པར་ཤེས་པས་འཕགས་པར་འདོད་ན་
དེའི་ཚེ་ཉན་ཐོས་ཀྱིས་གང་ཟག་རྫས་འཛིན་རང་བཞིན་མེད་པར་རྟོགས་པས་དེ་ལས་གསུམ་
དང༌། རང་སངས་རྒྱས་ཀྱིས་དེས་གཟུང་བ་གཉིས་པོ་ཡང་རང་བཞིན་མེད་པར་རྟོགས་པས་
དེ་ ལས་ སྐྱེས་ བུ་ གཏགས་འཛིན་ རང་ བཞིན་མེད་པར་རྟོགས་ པ་ གཅིག་པུས་ ཁྱད་ པར་
འཕགས་པར་འགྱུར་རོ། །འོན་ཏེ་བཞི་པོ་སྤོང་བ་དང་ལྡན་པས་འཕགས་པར་སྨྲ་ན་ཉན་རང་
གཉིས་ཀྱང་འཛིན་རྟོག་གཅིག་དང་གཟུང་རྟོག་གཉིས་མགོ་གནོན་པའི་ཚུལ་གྱིས་སྤོང་བའི་
ཕྱིར་དང་། གཞུང་ཡི་གེའི་དོན་ལ་མེད་པའི་ཕྱིར་དང་རིགས་པ་མ་ཡིན་ནོ། ། །
རང་གི་ལུགས་ལ་སློན་དཔོན་གྱི་དགོངས་པ་ནི། བརྒྱད་སྟོང་འགྲེལ་པ་ལས།
རྣམ་པར་རྟོག་པ་བཞི་པོ་ནི་རང་གི་བྱང་ཆུབ་ཀྱི་གེགས་སུ་གྱུར་པ་མ་ཡིན་པས་ན་གང་གི་ཕྱིར་
དེ་དང་འདྲེས་པར་གྱུར་ཀྱང་མ་འདྲེས་པར་སྐྱེ་བ་ཡིན་ནོ་ཞེས་རྣམ་པར་བཞག་གོ་ཞེས་
གསུངས་སོ། །དེའི་དོན་ནི་འདི་ཡིན་ཏེ་རྟོག་པ་བཞི་པོ་དེ་ཉན་རང་གཉིས་ཀ་ལ་ཡོད་ཀྱང་རང་
རང་གི་བྱང་ཆུབ་ཀྱི་གེགས་སུ་མི་འགྱུར་བ་སྤང་བྱ་མ་ཡིན་ཞིང་བྱང་ཆུབ་སེམས་དཔའི་ནི་དེ་
ལས་ཟློག་པར་འགྱུར་རོ། །ཉན་རང་གཉིས་ཀྱི་སྦྱོར་ལམ་ནི་རྟོག་པ་དང་འདྲེས་པར་གྱུར་ཀྱང་
མ་འདྲེས་པར་ཏེ་མ་སྤངས་པར་སྐྱེ་བས་དེ་གཉིས་ཀྱི་སྤང་བྱར་ཐ་སྙད་མ་བྱས་སོ་ཞེས་སྟོན་པ་
བ།
8 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ནོ། །དེས་ན་མཉམ་པར་ཡོད་ཀྱང་བྱང་ཆུབ་སེམས་དཔའ་ལ་ནི་སྤང་བྱར་ལྡན་པས་ཁྱད་
པར་དུ་འཕགས་པ་ཡིན་ཏེ། དཔེར་ན་ལས་ཀྱི་སྒྲིབ་པ་མཉམ་པར་ཡོད་ཀྱང་གང་གཉེན་པོ་
སྟོབས་བཞི་ཡོད་པ་དེ་ལ་སྤང་བྱར་ལྡན་པས་ཁྱད་པར་དུ་འཕགས་ཤིང་དེ་མེད་པ་ལ་སྒྲིབ་པ་
ཡོད་ཀྱང་རེ་ཤིག་སྤང་བྱ་མ་ཡིན་པ་བཞིན་ནོ། །དེ་ཡང་སྦྱོར་ལམ་རང་གིས་མི་སྤོང་བས་རང་
གིས་བསྐྱེད་པའི་ལམ་གྱི་སྤང་བྱར་ལྡན་པ་ཡིན་ཏེ་མཐོང་བ་དང་སྒོམ་པས་སྤང་བར་བྱ་བའི་
ཞེས་དེ་མ་ཐག་ཏུ་འཆད་པར་འགྱུར་རོ། །སློབ་དཔོན་སངས་རྒྱས་ཡེ་ཤེས་ཞབས་རྟོག་པ་བཞི་
པོ་ཁྱད་པར་གྱི་གཞི་ཉིད་དང༌། དེ་ཡང་ལམ་བཞི་པོ་ལ་མཚུངས་ལྡན་དུ་བཞེད་དེ་སྡུད་པའི་
འགྲེལ་པ་ལས། མཐོང་བས་སྤང་བར་བྱ་བ་གཟུང་བ་དང་འཛིན་པའི་རྣམ་པར་རྟོག་པ་
གཉིས་དང་མཚུངས་པར་ལྡན་པ་ཡིན་ནོ་ཞེས་འབྱུང་བའི་ཕྱིར་རོ། །དེ་ལ་གཟུང་རྟོག་ནི་དོན་
དགག་པ་དང་སེམས་སྒྲུབ་པར་འཛིན་པ་དགག་པ་དང་སྒྲུབ་པ་འདྲེས་པའི་རྣམ་པ་ཅན་དུ་
བཞེད་དེ། དེ་ཉིད་ལས་དངོས་པོ་ཙམ་ལ་བརྟེན་པ་ནི་ཕུང་པོ་ལ་སོགས་པ་ལ་བརྗོད་པ་ཙམ་
དུ་ཤེས་པའོ། །གཉེན་པོ་ལ་བརྟེན་པ་ནི་ཕ་རོལ་ཏུ་ཕྱིན་པ་ལ་སོགས་པའི་རྣམ་པར་བྱང་བ་ལ་
སེམས་ཙམ་ཏུ་འཇོག་པར་བྱེད་པའོ་ཞེས་བཤད་པ་ཡིན་ནོ། །འཛིན་རྟོག་དགག་པའི་རྣམ་པ་
ཅན་ཏུ་བཞེད་དེ། ཇི་སྐད་དུ་གང་ཟག་གི་རྫས་ལ་བརྟེན་པ་ནི་གཙོར་སེམས་ཅན་ལ་སོགས་
པར་ལྟ་བའི་ཡུལ་ གྱི་དངོས་ པོ་ འགོག་ པར་བྱེད་པའོ། །བཏགས་པ་ལ་བརྟེན་པ་ནི་དེར་
བཏགས་པ་ཙམ་ཡང་འཛིན་པ་མ་ཡིན་པ་ཉིད་དུ་རབ་ཏུ་འབྱེད་པར་བྱེད་པའོ། །ཞེས་བཤད་
པའི་ཕྱིར་རོ། ཁྱད་ཆོས་ཀྱང་དེ་ཉིད་ལས་ཁྱད་པར་བཞི་པ་ཁྱད་པར་དུ་འཕགས་པ་བསྟན་ཏེ་
ཞེས་འབྱུང་བས་རྣམ་པར་རྟོག་པ་ཁྱད་པར་ཡིན་པ་ལ་བཀོད་པའི་སྐྱོན་མེད་ཅིང་། ཡོངས་སུ་
འཛིན་པའི་ཁྱད་པར་ནི་འདི་སངས་རྒྱས་ལ་སོགས་པ་ཐམས་ཅད་ཀྱིས་འཛིན་པ་མ་ཡིན་ལ་
འདིར་ཐམས་ཅད་ཀྱིས་འཛིན་པ་ཁྱད་ཆོས་སུ་བཞེད་དོ། །དེ་འགྲེལ་པས་འཆད་པ་ན་དོན་
མ！
$
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །
བཞི་ལས་དང་པོ་བྱང་ཆུབ་སེམས་དཔའི་ཁྱད་པར་འཕགས་ཚུལ་ནི་བྱང་ཆུབ་སེམས་དཔའ་
རྣམས་ཀྱི་ངེས་པར་འབྱེད་པའི་ཆ་དང་མཐུན་པ་བཞི་པོ་ཉན་ཐོས་ལ་སོགས་པ་ལས་ཁྱད་པར་
དུ་འཕགས་པ་ཡིན་ནོ་ཞེས་ཚིག་རྣམ་པར་སྦྱར་བར་བྱ་སྟེ་ངེས་པར་འབྱེད་པའི་ཆ་ཤས་ནི་སྐད་
ཅིག་བཅུ་དྲུག་ཡིན་ལ་དེ་དང་མཐུན་པ་ནི་དེ་དང་སྤངས་རྟོགས་ཅུང་ཟད་འདྲ་བའི་ཕྱིར་རོ། །ཅི་
འདྲ་བའི་ཁྱད་པར་དང་ལྡན་པ་དེ་འཕགས་ཞེ་ན། རྒྱུ་དང་། རྣམ་པ་དང་། ས་དང་། མིང་དང་།
དབྱེ་བ་སྟེ་ཁྱད་པར་ལྔ་ལས། དང་པོ་ནི་ཐར་པའི་ཆ་དང་མཐུན་པ་དད་པ་དང་བརྩོན་འགྲུས་
ལ་སོགས་པའི་དགེ་བའི་རྩ་བའི་འོག་ཏུ་སྟེ་རྗེས་ཐོགས་སུ་བྱུང་བ་ཡིན་ནོ། །བསྟན་པ་འདི་ལ་
དགེ་བའི་རྩ་བ་བཞི་སྟེ་ལམ་ལ་མ་ཞུགས་པར་དགེ་བ་ཅུང་ཟད་སྐྲུན་པ་བསོད་ནམས་ཆ་
མཐུན་དང་། རང་རང་གི་ལམ་ལ་ཞུགས་ནས་དགེ་བ་བྱེད་པ་ཐར་པའི་ཆ་མཐུན་དང༌། དེ་
ནས་ངེས་འབྱེད་ཆ་མཐུན་དང་། དེ་ནས་ཟག་པ་མེད་པའི་དགེ་བའི་རྩ་བ་སྟེ་འདི་ལ་ནི་ཟག་པ་
མེད་པའི་སྡོམ་པ་ཞེས་ཀྱང་བྱའོ། །ཐར་པའི་ཆ་མཐུན་དེ་ཡང་རྒྱུ་གང་ལས་བྱུང་བ་ཡིན་ཞེ་ན།
རིག་པའི་གནས་ལྔ་ལ་སོགས་པ་ལ་ཐོས་པ་དང་སོགས་པ་སྟེ་བསམ་པ་རབ་ཀྱི་མཐར་ཕྱིན་
པས་ཐོབ་པ་སྟེ་བསྐྱེད་པ་ཡིན་ཏེ། ཇི་སྐད་དུ་སྡུད་པའི་འགྲེལ་པ་ལས། བྱང་ཆུབ་སེམས་
དཔའ་ཡང་དག་པའི་གདམས་ངག་ལ་གནས་པ་ལ་ཐོས་པ་ལ་སོགས་པ་རིམ་གྱིས་མངོན་
པར་འཕེལ་བའི་ཐར་པའི་ཆ་དང་མཐུན་པ་དག་ལས་དྲོ་བར་གྱུར་པ་སྐྱེའོ་ཞེས་འབྱུང་བ་ཡིན་
ནོ༑ །དེ་ཉིད་ཀྱི་ཕྱིར་གང་དག་འདིར་ཐོས་པ་ལ་སོགས་པ་སྦྱོར་ལམ་གྱི་རྒྱུར་བྱས་ནས་ཚོགས་
ལམ་ན་སྒོམ་བྱུང་ཡོད་མེད་སྤྱོད་པར་བྱེད་པ་དེ་དག་གིས་ནི་རྒྱུ་འབྲས་ཀྱི་རིམ་པ་མི་ཤེས་པ་
ཉིད་དོ། །དེས་ན་འདི་ནི་ཐར་ཆ་ཁྱད་པར་ཅན་ཏུ་བསྟན་པའི་ཕྱིར་རྒྱུ་ཁྱད་པར་ཅན་སྨོས་པ་
ཡིན་ཏེ་ཉན་རང་གཉིས་ཀྱིས་ཐར་ཆ་ནི་ཐོས་བསམ་ཆུང་ངུ་དང་འབྲིང་གིས་བསྐྱེད་པའི་ཕྱིར་
རོ༑ ༑གཉིས་པ་ བློའི་རྣམ་པ་ནི་བདེན་པ་བཞི་མངོན་སུམ་དུ་རྟོགས་པའི་མཐོང་ལམ་དང་
-1
S .} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདེན་པ་ལ་དམིགས་པར་རྗེས་སུ་མཐུན་པ་ཡིན་ནོ། །ཡང་ན་འདི་ངེས་འབྱེད་ཆ་མཐུན་དང་
མིང་གི་རྣམ་གྲངས་ཀྱི་བཤད་པ་ཡིན་ནོ། །གསུམ་པ་ས་ནི་འཇིག་རྟེན་པའི་བསྒོམས་པ་ལས་
བྱུང་པ་སྟེ་འདིར་བློ་འཇིག་རྟེན་པ་འཕགས་པའི་རྗེས་ཐོབ་དང་། གང་ཟག་འཇིག་རྟེན་པ་ཆོས་
མཆོག་མན་ཆད་པ་གཉིས་ལས་ཐ་མ་གཟུང་ངོ༌། །བཞི་པ་མིང་ནི་དྲོ་བར་གྱུར་པ་ཞེས་པ་ལ་
སོགས་པ་སྟེ་དེའི་འོག་ཏུ་ཞེས་པ་ནི་སྐྱེ་བའི་རིམ་པ་ཡིན་ལ་གྱུར་པ་ནི་སྐྱེས་པའམ་ཐོབ་པ་ལ་
འཇུག་གོ །ལྔ་པ་དབྱེ་བ་ནི་གང་ཟག་གཅིག་ལ་ཆུང་ངུ་ལ་སོགས་པའི་རིམ་གྱིས་སྐྱེ་བའམ།
ཡང་ན་བྱང་ཆུབ་སེམས་དཔའ་དབང་པོ་ཐ་དད་གསུམ་ལ་སྐྱེས་པའི་དྲོད་ལ་དྲོད་ཆུང་ངུ་དང་
འབྲིང་དང་ཆེན་པོ་ཞེས་བརྗོད་པ་དེ་བཞིན་དུ་གཞན་ལའང་སྦྱར་རོ། །དེ་དག་ལས་གང་གིས་
འཕགས་ཞེ་ན་དམིགས་པའི་ཁྱད་པར་གྱི་ངོ་བོ་ཉིད་ཅེས་པ་ནི་དག་པ་བ་ཙམ་ནི་མ་ཡིན་གྱི་
བདེན་པ་བཞིའི་ཁྱད་པར་གྱི་ངོ་བོ་ཉིད་དུ་གྱུར་པའི་རྣམ་པ་བཅུ་དྲུག་ལ་དམིགས་པ་ཡིན་ནོ།།
མཐོང་བ་དང་སྒོམ་པས་ཞེས་པ་ནི་བཞི་པོ་དེ་རགས་པ་ནི་མཐོང་བ་དང་། ཕྲ་བ་ནི་སྒོམ་པས་
སྤོང་བའི་ཕྱིར་རོ། །འདི་ལ་པཎྜི་ཏ་འཆི་མེད་ཟླ་བ་ན་རེ་དཔེར་ན། དགྲ་དང་པོ་བཙོན་དུ་
བཟུང་བ་དང་། དེ་ནས་ཉམས་སྨད་པ་དང་། མཚོན་དང་པོ་བསྣུན་པ་དང་། གཉིས་པ་བསྣན་
ནས་གནད་ཏུ་ཕོག་པ་དང་། དགྲ་ཤི་བའི་གནས་སྐབས་ལྔ་ཡོད་པ་དེ་བཞིན་དུ། ཚོགས་ལམ་
དུ་ཕྱིན་ཅི་ལོག་གི་རྟོག་པ་བཙོན་དུ་འཛིན་ཅིང་འཕེལ་དུ་མི་སྟེར་ལ། སྦྱོར་ལམ་དུ་མངོན་གྱུར་
དང་ས་བོན་མགོ་གནན་ནོ། །མཐོང་ལམ་དུ་རགས་པ་སྤོང་ཞིང་། སྒོམ་ལམ་དུ་ཕྲ་བ་སྤོང་ལ།
མི་སློབ་པའི་ལམ་དུ་རྟོག་པ་འགག་པ་ཡིན་ནོ་ཞེས་ཟེར་རོ། །
གཉིས་པ་ཉན་རྒྱལ་གྱི་དེ་ལྟ་མ་ཡིན་པ་ནི་དེ་དག་གི་ཞེས་པ་སྟེ་ལུགས་ནི་བསྟན་
བཅོས་བྱེ་བྲག་ཏུ་བཤད། མཛོད་ཆེན་པོ་ལ་སོགས་པ་ཐེག་པ་ཆུང་ངུའི་ལུགས་སོ། །དེ་ལས་
ནི་གཟུགས་ནི་གཟུགས་སུ་རུང་བའི་མཚན་ཉིད་དང་། སོགས་པས་ནི་ཚོར་བ་ཉམས་སུ་མྱོང་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
བ༑ འདུ་ཤེས་མཚན་མར་འཛིན་པ་དང་། འདུ་བྱེད་ཡུལ་ལ་སྣ་ཚོགས་པར་འཛིན་པ་དང་།
རྣམ་པར་ཤེས་པ་ཡུལ་སོ་སོར་རིག་པ་གཟུང་ངོ༌། །དངོས་པོའི་བདག་ཉིད་ནི་དེ་དག་ཆོས་སུ་
བདེན་པར་འདོད་པའི་ཕྱིར་རོ། །མི་རྟག་པ་ལ་སོགས་པ་ནི་རྟག་པ་དང་བདེ་བ་ལ་སོགས་
པར་ཀུན་ཏུ་བརྟགས་པའི་བདག་ཉིད་དང་རྣམ་པ་འགལ་བའི་ཕྱིར་དེའི་གཉེན་པོ་ཡིན་ཏེ་ཚ་
བ་དང་གྲང་བའམ་སྣང་བ་དང་མུན་པ་བཞིན་ནོ། །རང་གི་ཐེག་པ་ནི་མཐོང་བ་དང་སྒོམ་པ་
དང་མི་སློབ་པའི་ལམ་གསུམ་ཡིན་ལ། ཁོ་ནའི་ཆེད་ནི་དེ་དག་ཁོ་ནའི་དངོས་དང་བརྒྱུད་པའི་
རྒྱུ་བྱེད་པ་ཡིན་ནོ། །གསུམ་པ་བྱང་ཆུབ་སེམས་དཔའི་རྣམ་པའི་རྟོགས་ཚུལ་དུ་མ་བཤད་པ་ནི་
བྱང་ཆུབ་སེམས་དཔའ་རྣམས་ཀྱི་ཞེས་པ་སྟེ་འདི་ལ་སློབ་དཔོན་རིགས་ཀྱི་བྱིན་པ་ཀུན་འབྱུང་
ལ་རྒྱུ་དང༌། སྡུག་བསྔལ་འབྲས་བུ་སུ་དང༌། འགོག་པ་ལ་ངོ་བོ་ཉིད། ལམ་གྱི་བདེན་པ་ལ་
ཆོས་ཉིད་ཀྱི་རྣམ་པའི་སྒོ་ནས་དམིགས་སོ་ཞེས་འཆད་པ་དེས་ནི་ཉན་ཐོས་ལས་ཁྱད་པར་དུ་
འཕགས་པར་མ་བཤད་པའི་ཕྱིར་དང༌། ལམ་ཁོ་ན་ལ་ཆོས་ཉིད་ཀྱིས་དམིགས་པ་ལ་རྒྱུ་
མཚན་མེད་པའི་ཕྱིར་མི་འཐད་པ་ཡིན་ནོ། །གང་དག་བཟོད་པ་འབྲིང་ལ་རྒྱུ་རྣམ་པར་བྱས་
པའི་སྒོ་ནས། ཆོས་མཆོག་ཆུང་ངུར་འབྲས་བུ་དང་། བཟོད་པ་ཆུང་ངུར་ངོ་བོ་ཉིད་དང་གཞན་
དགུ་པོ་ལ་ཆོས་ཉིད་ཀྱི་རྣམ་པའི་སྒོ་ནས་དམིགས་སོ་ཟེར་བ་དེ་ཡང་དེ་དག་རྒྱུ་དང་འབྲས་
བུར་རང་གི་བློས་བཀོད་པ་ཡིན་གྱི་སློབ་དཔོན་གྱི་གཞུང་ལ་མེད་དོ་ཞེས་བཤད་པར་བྱའོ།།
དེས་ན་དགོངས་པ་ནི་འདི་ཡིན་ཏེ་བྱང་ཆུབ་སེམས་དཔའ་གང་ཅུང་ཟད་དམིགས་པའི་ཡུལ་
ལ་དམིགས་ནས་རྣམ་པ་ཡིད་ལ་བྱེད་པ་དེ་ནི་བདེན་པ་གཉིས་ལས་མི་འདའ་ལ། ཀུན་རྫོབ་
ནི་རྒྱུ་འབྲས་བུ་ངོ་བོ་གསུམ་གྱིས་བསྡུས་པ་གང་གི་ཚེ་ཀུན་རྫོབ་ཀྱི་བདེན་པ་རྣམ་པར་བྱེད་པ་
དེའི་ཚེ་གསུམ་པོ་དེ་རྣམ་པར་བྱེད་ལ། དེ་ཡང་གང་གི་རྣམ་པ་གང་ཡིན་པ་དེ་ནི་འཆད་པར་
འགྱུར་རོ། །དོན་དམ་པའི་ནི་ཆོས་ཉིད་ཀྱི་རྣམ་པའི་སྒོ་ནས་ཡིད་ལ་བྱེད་དེ་དེ་ཡང་འཆད་པར་
- {
} 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་རོ། །དེ་ལ་ཆོས་ཉིད་ཀྱི་རྣམ་པར་ཐམས་ཅད་སྲིད་མོད་ཀྱི་འགའ་ཞིག་འགའ་ཞིག་གི་
རྒྱུ་འབྲས་བུ་ངོ་བོ་ཉིད་དུ་ཡེ་མི་སྲིད་པ་ཡོད་པས་དེ་ལ་དམིགས་ན་ཡང་ལོག་པའི་ཤེས་པར་
ཡང་ཐལ་བར་འགྱུར་བའི་ཕྱིར་ཇི་ལྟར་སྲིད་པ་བཞིན་གསུམ་པོ་དེས་དམིགས་པ་ཡིན་ནོ།།
གལ་ཏེ་ཐམས་ཅད་ཆོས་ཉིད་སྤྲོས་མེད་ཡིན་ན་རྒྱུ་ལ་སོགས་པ་དུ་མར་འགྱུར་བ་འགལ་ལོ་ཞེ་
ན༑ བདེན་གཉིས་རྟོགས་པའི་ཐབས་མཁས་པའི་སྟོབས་ཀྱིས་ཞེས་གསུངས་ཏེ་འདི་སྐད་དུ་
ཐེག་པ་ཆེན་པོ་འདིར་རང་བཞིན་གཅིག་སྣ་ཚོགས་པར་འགྱུར་བ་ནི་བྱང་ཆུབ་སེམས་དཔའི་
ཐབས་ལ་མཁས་པའི་ཆེ་བ་ཡིན་ལ། སྣ་ཚོགས་ཀྱང་སྤོས་པ་མེད་པའི་རང་བཞིན་གཅིག་ཏུ་
འགྱུར་བ་ནི་ཆོས་ཀྱི་དབྱིངས་ཀྱི་ཆེ་བ་ཡིན་ནོ། །སྔ་མ་བཞིན་དུ་ཞེས་པ་ལ་ཁ་ཅིག་ཉན་ཐོས་
ཀྱི་སྐབས་སུ་མི་རྟག་པ་ལ་སོགས་པ་རྣམ་པར་བཤད་པ་དེ་བཞིན་དུ་འདིས་ཀྱང་དེ་དག་གིས་
དམིགས་པ་རྣམ་པ་གཞན་གྱི་དོན་དུ་འཆད་པ་དེ་ནི་མ་ཡིན་ཏེ། དེས་མི་རྟག་པ་ལ་སོགས་
པར་མཚན་མར་འཛིན་པ་བཞིན་བྱང་ཆུབ་སེམས་དཔས་ཀྱང་འཛིན་པར་ཐལ་ཏེ་ཉན་ཐོས་
བཞིན་དུ་དམིགས་པའི་ཕྱིར་རོ། །གཞན་ཡང་མི་རྟག་པ་ལ་སོགས་པ་རྣམ་པ་ཡིན་ན་དེའི་
དམིགས་པ་ཡིན་པར་ཐལ་བ་ལས། དམིགས་པ་མི་རྟག་ལ་སོགས་པ། །བདེན་པའི་རྟེན་ཅན་
ཞེས་བཤད་པ་དང་འགལ་ལོ། །དེར་ན་འགྱུར་སྔ་མ་ལས་དེ་བཞིན་དུ་ཞེས་འབྱུང་བ་བཞིན་དུ་
བཏོན་ནས་རྣམ་པ་གཞན་ནི། དེ་དག་ཉིད་ལ་སེམས་མཉམ་སོགས། །རྣམ་པ་དག་ནི་བཅུར་
བཤད་དོ་ཞེས་པ་ལ་སོགས་པ་ཡིན་ནོ། །རྣམ་པ་དུ་མའི་སྒོ་ནས་དམིགས་པ་དེ་ཡང་རྒྱས་པར་
བརྗོད་དགོས་སོ་ཞེ་ན། མདོར་བསྡུས་ཏེ་ཞེས་གསུངས་སོ། །བཞི་པ་དེ་ལ་ཐེག་པ་ཆུང་ངུའི་
ལུགས་ཀྱིས་མི་གནོད་པ་ནི་གང་གི་ཕྱིར་ཞེས་པ་སྟེ་གལ་ཏེ་རྣམ་པ་དུ་མས་དམིགས་ན།
མཛོད་ལས། དྲི་མེད་བཅུ་དྲུག་ལས་གཞན་མེད། །ཅེས་བཤད་པས་གནོད་དོ་ཞེ་ན། ཐེག་པ་
ཆེ་ཆུང་གི་ཤེས་བྱ་རྣམ་པར་གཞག་པ་ནི་ཐ་དད་པས་མི་གནོད་པ་ཡིན་ཏེ། གྲུབ་མཐའ་གང་
- ]
[ 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བའགས༔ [s
ཡང་ཁས་བླང་དུ་མི་རུང་བར་ཐལ་བའི་ཕྱིར་རོ། །དེས་ན་གཞན་དུ་ཡང་དེ་དང་འགལ་བ་ནི་
སྐྱོན་མ་ཡིན་ནོ་ཞེས་སྟོན་པ་ཡིན་ནོ། །འདི་ལ་སློབ་དཔོན་རིགས་ཀྱི་བྱིན་པ་རྗེས་འབྲང་ཐེག་
པ་ཆེན་པོ་བཀར་སྒྲུབ་པ་འཆད་དེ་ཉན་ཐོས་པེན་དྷ་པ་ལ་སོགས་པ་ཁ་ཅིག་བྱང་ཆུབ་སེམས་
དཔའི་ངེས་འབྱེད་ཆ་མཐུན་ཁྱད་པར་ལྔས་འཕགས་པར་མི་འཐད་དེ། དེ་ནི་ཐེག་པ་ཆེན་པོའི་
ལུང་གིས་གྲུབ་པ་ཡིན་ན་དེ་སངས་རྒྱས་ཀྱི་བཀའ་མ་ཡིན་པའི་ཕྱིར་རོ། །དེ་ཅིའི་ཕྱིར་ཞེ་ན།
སངས་རྒྱས་ཀྱི་བཀའ་ནི་བསླབ་པ་གསུམ་པ་བསྟན་ནས་མདོ་སྡེ་ལ་འཇུག་པ་ལ་སོགས་པ་
ཡིན་པ་ལ་འདིས་ནི་དེ་བཀའ་ཡིན་པ་བཀག་པས་མདོ་སྡེ་ལ་མི་འཇུག །འདུལ་བ་ལ་མི་སྣང་།
མངོན་པའི་ཆོས་ཉིད་དང་འགལ་བའི་ཕྱིར་རོ། །གཞན་ཡང་བཅོམ་ལྡན་འདས་གནས་གང་དུ་
འཁོར་གང་ལ་ཆོས་གང་ཞིག་དུས་ཇི་སྲིད་དུ་གསུངས་པ་ནི་བདག་ཅག་ཉན་ཐོས་རྣམས་ཀྱིས་
ཤེས་པ་ཡིན་ཏེ་གནས་བརྟན་འོད་སྲུང་ཆེན་པོ་ལ་སོགས་པའི་ཉན་ཐོས་རྣམས་ནི་བཏགས་
པའི་འཁོར་ཡིན་པའི་ཕྱིར་དང་། བྱང་ཆུབ་སེམས་དཔའ་རྣམས་ནི་དེ་ལྟ་མ་ཡིན་པའི་ཕྱིར་རོ།།
གནས་དེ་ཡང་གང་ཡིན་ཞེ་ན། བསྟན་བཅོས་བྱེ་བྲག་ཏུ་བཤད་མཛོད་ཆེན་པོ་ལས། ཆོས་
འཁོར་གནས་དང་ཡངས་པ་ཅན། །ས་དཀར་ཅན་དང་ལྷའི་གནས། །བྱིས་པ་གསོད་དང་
ཀོའུ་ཤཾ་བྷི། །འབྲོག་གནས་མཆོད་རྟེན་རི་དང་ནི། །འོད་མའི་གྲོང་དང་དགྲར་བཅས་དང་།།
སེར་སྐུ་ཡི་ནི་གྲོང་ཁྱེར་ཏེ། །འདི་རྣམས་སུ་ནི་ཐུབ་པ་ཡི། །སྐྱེས་མཆོག་ལོ་རེ་ལོ་རེ་བཞུགས།།
འབར་བའི་ཕུག་གི་གནས་སུ་གཉིས། །སྨན་གྱི་ནགས་སུ་ལོ་བཞི་སྟེ། །རྒྱལ་པོའི་ཁབ་ཀྱི་
གྲོང་དུ་ལྔ། །དཀའ་བ་སྤྱོད་པ་ལོ་དྲུག་སྟེ། །ཉི་ཤུ་རྩ་གསུམ་གཉན་ཡོད་དུ། །ཉི་ཤུ་རྩ་དགུ་
ཁབ་གནས་སུ། །རྒྱལ་བ་དེ་ལྟར་བརྒྱད་ཅུ་ལ། །ཐུབ་མཆོག་དམ་པ་མྱ་ངན་འདས། །ཐམས་
ཅད་མཁྱེན་པས་བཞུགས་པ་ཡི། །བསོད་ནམས་གནས་ནི་དེ་དག་ལ། །རྟག་ཏུ་ལུས་དང་ངག་
དང་ཡིད། །གུས་པས་བཏུད་དེ་ཕྱག་འཚལ་ལོ། །ཞེས་འབྱུང་བ་ཡིན་ནོ། །འཁོར་ནི་ལྔ་སྡེ་
• |
]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ཉེ་བའི་ལྔ་སྡེ་ལ་སོགས་པ་ཡིན་ལ། ཆོས་ནི་འདུལ་བ་ལུང་སྡེ་བཞི་ལ་སོགས་པ་ཡིན་ནོ།།
དུས་ནི་བཅོམ་ལྡན་འདས་དགུང་ལོ་སུམ་ཅུ་རྩ་ལྔ་ལ་མངོན་པར་སངས་རྒྱས་ནས་བཞི་བཅུ་རྩ་
ལྔ་ཡིན་ན་དེ་དག་གི་བར་དུ་ཉན་ཐོས་ཆེན་པོ་དེ་དག་གིས་སྟོང་ཕྲག་བརྒྱ་པ་ལ་སོགས་པ་ནི་
ཐོས་པ་མེད་དེ། དེའི་ཕྱིར་དེ་དག་ནི་དགེ་སློང་ཀླུ་སྒྲུབ་ལ་སོགས་པའི་རྟོག་གེས་འམ། བདུད་
སྡིག་ཅན་གྱིས་དུས་ཕྱིས་བྱས་པ་ཡིན་པས་དེས་གྲུབ་པ་ནི་གྲུབ་པ་མ་ཡིན་ནོ་ཟེར་རོ། །དེ་ལ་
ལན་འདེབས་པ་ནི་ཐེག་པ་གཞན་ཉན་ཐོས་ཀྱི་ཐེག་པ་དང་མི་མཐུན་པ་ལ་བརྟེན་ནས་ནི་
གནས་སྐབས་གང་དུ་ཡང་སུན་འབྱིན་པ་བརྗོད་པར་མི་བྱའོ། །དེ་གང་གི་ཕྱིར་ཞེ་ན། འདི་ནི་
ཉན་ཐོས་ཀྱི་ལུགས་ལས་རྣམ་པར་བཞག་པ་གཞན་ཏེ་མི་འདྲ་བ་ཁོ་ན་ཡིན་ལ། མི་མཐུན་པ་
ཙམ་ལས་ནི་བཀའ་མ་ཡིན་པར་མི་འགྱུར་བ་དེའི་ཕྱིར་རོ། །དོན་ནི་འདི་ཡིན་ཏེ་ཁོ་བོ་ཅག་
སངས་རྒྱས་ཀྱི་བཀའི་མཚན་ཉིད་ནི་སྤོབས་པ་བཞི་ལྡན་ལ་འདོད་དེ་དེ་ནི་འདི་ལ་ཡོད་དོ།།
སྡེ་སྣོད་གསུམ་ལ་མི་འཇུག་པའང་མ་ཡིན་ཏེ་འདིས་ཐེག་པ་ཆེན་པོའི་བསླབ་པ་གསུམ་སྟོན་
པའི་ཕྱིར་ཏེ། མདོ་སྡེའི་རྒྱན་ལས། རང་གི་དེ་ལ་འཇུག་པ་དང༌། །རང་གི་འདུལ་བའང་སྣང་
ཕྱིར་དང༌། །ཟབ་པའི་ཕྱིར་དང་རྒྱ་ཆེའི་ཕྱིར། །ཆོས་ཉིད་དེ་ནི་འགལ་བ་མེད་ཅེས་བཤད་པ་
ཡིན་ནོ། །གཞན་ཡང་དེ་བཀར་སྒྲུབ་པའི་རིགས་པ་དེ་ཉིད་ལས་སྔར་ལུང་མ་བསྟན་ལྷན་ཅིག་
བྱུང༌། །སྤྱོད་ཡུལ་མ་ཡིན་གྲུབ་པ་དང༌། །ཡོད་དང་མེད་དང་ཡོད་མེད་དང་། །གཉེན་པོ་དང་
ནི་སྒྲ་གཞན་ཕྱིར་ཞེས་གསུངས་སོ། །དེའི་དོན་ནི་འདི་ཡིན་ཏེ། དེ་དམ་པའི་ཆོས་ལྟར་སྣང་བ་
སེམས་ཅན་བསླུ་བར་བྱེད་པ་ཞིག་ཡིན་ན་ནི་དེ་དེ་ལྟ་བུ་འབྱུང་བར་ཐུབ་པས་ལུང་སྟོན་པར་
འགྱུར་བ་ལས་སྔར་ལུང་མ་བསྟན་པའི་ཕྱིར་དང་། འདི་ནི་ཉན་ཐོས་ཀྱི་ཐེག་པ་དང་ལྷན་ཅིག་
ཏུ་བྱུང་གི་དུས་ཕྱིས་བྱུང་བ་མ་ཡིན་པའི་ཕྱིར་དང་། ཟབ་པ་དང་རྒྱ་ཆེ་བའི་དོན་སྟོན་པ་འདི་ནི་
ཉི་ཚེ་བ་ལ་སྤྱོད་པའི་རྟོག་གེ་པའི་སྤྱོད་ཡུལ་མ་ཡིན་པས་དེས་བྱ་བར་མི་ནུས་པའི་ཕྱིར་དང༌།
་
• |
j 1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། »
འདི་ཤེས་བྱ་མ་ལུས་པ་ཤེས་པ་ཞིག་གིས་བྱས་ན་དེ་ཉིད་སངས་རྒྱས་ཡིན་པས་འདི་སངས་
རྒྱས་ཀྱི་བཀར་གྲུབ་པའི་ཕྱིར་དང་། ཐེག་པ་ཆེན་པོ་ཞེས་བྱ་བ་ཅུང་ཟད་ཅིག་ཡོད་ན་ནི་འདི་
བཀའ་ཉིད་དུ་ཡོད་པ་ཡིན་ཏེ། འབུམ་པ་ལ་སོགས་པ་ལས་གཞན་པའི་ཐེག་ཆེན་མེད་པའི་
ཕྱིར་དང་། འོན་ཏེ་དེ་མེད་ན་ནི་ཉན་ཐོས་ཀྱི་ཐེག་པ་ཡང་མེད་པ་ཡིན་ཏེ་སངས་རྒྱས་ཀྱི་ཐེག་
པ་མེད་ན་སངས་རྒྱས་མི་འབྱུང་ལ་དེ་ཡོད་ན་དེས་ཉན་ཐོས་ཀྱི་ཐེག་པའང་བཤད་པ་མེད་པའི་
ཕྱིར་དང་། ཐེག་པ་ཆེན་པོའི་དོན་བསྒོམས་པས་མི་རྟོག་པའི་ཡེ་ཤེས་སྐྱེས་ནས་དེས་ཉོན་
མོངས་པ་དང་རྟོག་པའི་གཉེན་པོ་བྱེད་པའི་ཕྱིར་དང༌། སྦྱིན་པ་ལ་སོགས་པ་མེད་པར་འཆད་
པ་ནི་ཇི་ལྟར་ཀུན་བརྟགས་པ་ལྟར་མེད་པའམ། དོན་དམ་པར་མེད་པ་ལ་སོགས་པ་སྒྲ་གཞན་
དུ་འཆད་པའི་ཕྱིར་རོ་ཞེས་སྟོན་པ་ཡིན་ནོ། །དོན་འདི་ལ་སློབ་དཔོན་སྐལ་ལྡན་ལེགས་འབྱེད་
བདག་མེད་པ་དང༌། དཀོན་མཆོག་གསུམ་གྱི་ཡོན་ཏན་སྟོན་པའི་རྟགས་ཀྱིས་བཀར་སྒྲུབ་
པར་བྱེད་དེ། ཇི་སྐད་དུ་དབུ་མའི་སྙིང་པོ་ལས། ཐེག་ཆེན་སངས་རྒྱས་གསུང་ཡིན་ཏེ། །བདག་
མེད་ལ་སོགས་སྟོན་པ་དང་། །དཀོན་མཆོག་གསུམ་གྱི་བདག་ཉིད་ཆེ། །སྟོན་ཕྱིར་སློབ་མའི་
ཐེག་པ་བཞིན་ཞེས་འབྱུང་བ་ཡིན་ནོ། །གང་ཡང་ཐེག་པོ་ཆེན་པོ་འགའ་ཞིག་ཉན་ཐོས་འགའ་
ཞིག་གིས་མ་ཐོས་པ་དེ་ནི་རང་ཉིད་སྐལ་བ་ངན་པ་ཁོ་ན་ཡིན་ཏེ་དཔེར་ན་སྔོན་སངས་རྒྱས་
ཕལ་པོ་ཆེ་གསུང་བ་ན་བཅོམ་ལྡན་འདས་གཉན་དུ་ཡོད་པ་འཛི་ཏའི་ཚལ་དུ་རང་གིས་སྤྲུལ་
པའི་གནས་པ་མེད་པའི་ཁང་པ་བརྩེགས་པ་ན་བཞུགས་ཏེ་སངས་རྒྱས་ཀྱི་ཞིང་བསམ་གྱིས་
མི་ཁྱབ་པ་གཞན་ཡང་སྣང་བར་བྱས་ནས། ཕྱོགས་བཅུའི་སངས་རྒྱས་ཀྱི་ཞིང་ནས་བྱང་ཆུབ་
སེམས་དཔའ་འཁོར་དཔག་ཏུ་མེད་པ་དང་བཅས་པ་བྱོན་ཏེ། འཛེ་ཏའི་ཚལ་གང་བར་གྱུར་
ཀྱང་ཉན་ཐོས་ཆེན་པོ་མཆོག་ཟུང་གཅིག་དང་འོད་སྲུང་ཆེན་པོ་ལ་སོགས་པ་དུ་མས་ནི་རྣམ་
འཕྲུལ་དེ་དག་མ་མཐོང་སྟེ་དེ་ལྟ་བུ་མཐོང་བའི་དགེ་བའི་རྩ་བ་མ་བསགས་པའི་ཕྱིར་དང་།
- ] ：
： -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་པར་ཕྱིན་འགྲེལ་སྐོར།
སྔོན་འཁོར་བ་ན་འཁོར་བའི་ཚེ་སེམས་ཅན་རྣམས་བྱང་ཆུབ་ལ་མ་བསྐུལ་ཞིང་དེ་དག་གི་
སེམས་རྒྱུད་ལ་བྱང་ཆུབ་ཀྱི་སེམས་རབ་ཏུ་མ་བཞག་པའི་ཕྱིར་རོ་ཞེས་གསུངས་པ་བཞིན་ནོ།།
གང་ཡང་འཕགས་པ་རབ་འབྱོར་ལ་སོགས་པ་ཡུམ་ཉན་ཅིང་སྟོན་པ་དེ་དག་ནི་སྐལ་པ་བཟང་
པོ་ཅན་ཡིན་ཏེ་ཐེག་པ་གཅིག་ལ་ཡང་སྐལ་བ་དང་དབང་པོ་ཐ་དད་པ་ཡོད་པའི་ཕྱིར་རོ།། དེའི་
ཕྱིར་ཉན་ཐོས་དབང་པོ་རྟུལ་ཞིང་སྐལ་བ་ངན་པས་མ་དམིགས་པ་ནི་མེད་པ་ལ་འཁྲུལ་པའི་
ཕྱིར་དེ་དག་གིས་མ་མཐོང་བས་མ་གསུངས་སོ་ཞེས་གང་སྨྲས་པ་དེ་ནི་རིགས་པ་མ་ཡིན་ནོ།།
འོན་ཏེ་གསུངས་ཀྱང་སྟོང་པར་སྨྲ་བ་ལ་མ་མོས་པ་ཙམ་གྱིས་སྤོང་ན་བཀར་སྒྲུབ་པ་ཡིན་ཏེ་
འདི་ལྟར་དམན་པ་མོས་པ་ལ་དམན་པས་ཁྱབ་ཅིང་དམན་པ་མི་མོས་པ་ལ་མཆོག་གིས་ཁྱབ་
པའི་ཕྱིར་ཏེ། མདོ་སྡེའི་རྒྱན་ལས། དམན་པར་མོས་ཤིང་ཁམས་ཀྱང་ཤིན་ཏུ་དམན།། གྲོགས་
པོ་དམན་པ་དག་གིས་ཡོངས་བསྐོར་བ། །ཟབ་ཅིང་རྒྱ་ཆེ་ལེགས་པར་བཤད་པའི་ཆོས། །འདི་
ལ་གལ་ཏེ་མོས་མེད་གྲུབ་པ་ཡིན་ཞེས་བཤད་པ་ཡིན་ནོ། །དེས་ན་ཐེག་པ་ཆེན་པོ་འདི་ལ་ནི་
རྣམ་པ་ཇི་ལྟ་བུའི་སུན་འབྱིན་པ་ཡང་བརྗོད་པར་མི་བྱ་སྟེ། དེ་བརྗོད་ན་མཐོ་རིས་དང་ཐར་པ་
གཉིས་ཀའི་སྐལ་བ་དང་བྲལ་བར་འགྱུར་ཏེ་འཁོར་བ་དང་ངན་སོང་གཉིས་ལས་སྐྱོབ་པའི་
སྐྱབས་སྤངས་པའི་ཕྱིར་རོ་ཞེས་གདམས་ངག་གི་རྐྱེན་ཅན་དུ་སྦྱར་བར་བྱ་སྟེ། ཇི་སྐད་དུ་རྒྱུད་
བླ་མ་ལས། གང་ཞིག་ཡང་ཡང་སྡིག་གྲོགས་བསྟེན་པས་སངས་རྒྱས་ངན་སེམས་ལྡན་གྱུར་
དང༌། །ཕ་མའམ་དགྲ་བཅོམ་གསོད་པ་བྱ་བ་མིན་བྱེད་མཆོག་ཚོགས་འབྱེད་པའི་མི། །ངེས་
ཀྱང་ཆོས་ཉིད་ངེས་པར་བསམ་པས་མྱུར་དུ་དེ་ལས་ཐར་འགྱུར་གྱི། །གང་ཞིག་ཡིད་ནི་ཆོས་
ལ་སྡང་བ་དེ་ལ་ཐར་པ་ག་ལ་ཡོད་ཅེས་བཤད་པ་ཡིན་ནོ། །
རྒྱས་པར་བཤད་པ་ལ་དོན་བཞི་ལས། དང་པོ་དམིགས་རྣམ་གྱི་ཁྱད་པར་
བཤད་པ་ལ་དོན་དངོས་དང༌། བརྗོད་ཚུལ་ལ་རྩོད་པ་སྤང་བ་གཉིས་ལས་དྲོད་ཀྱི་དམིགས་
] ：
{; -



གྲགས་ཆེན་བཅོ་བརྒྱད་ཀྱི་ཤེར་ཕྱིར་མངོན་རྒྱན་བཅོམ་རལ་འགྲེལ་པ་བཞུགས། (i:
རྣམ་འཆད་པའི་མཚམས་སྦྱོར་ནི་ཁྱད་པར་དང་པོ་དམིགས་པ་དང་རྣམ་པའི་ཁྱད་པར་ཇི་ལྟ་
བུ་ཡིན་ཞེ་ན། དྲི་བ་དེའི་ལན་གདབ་པའི་ཕྱིར་ཞེས་པ་སྟེ་དྲི་བས་ལན་འདྲེན་པའི་མཚམས་
སྦྱོར་ཡིན་ནོ། །དེ་ལ་དྲོད་ཆུང་ངུའི་དམིགས་རྣམ་བརྒྱད་སྟོང་པ་ལས། བཅོམ་ལྡན་འདས་
གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཡུམ་ལ་སྤྱོད་ཅིང་ཡུམ་བསྒོམ་པས་
ཇི་ལྟར་བསླབས་ན་འདི་བྱང་ཆུབ་ཀྱི་སེམས་དེས་ཀྱང་རློམ་སེམས་སུ་མི་བགྱིད་པ་དེ་ལྟར་
བསླབ་པར་བགྱིའོ། །དེ་ཅིའི་སླད་དུ་ཞེ་ན། འདི་ལྟར་སེམས་དེ་ནི་སེམས་མ་མཆིས་པ་སྟེ།
སེམས་ཀྱི་རང་བཞིན་ནི་འོད་གསལ་བ་ལགས་སོ་ཞེས་གསུངས་པའོ། །དོན་ནི་དྲོས་ཆུང་ངུའི་
ཡུམ་གྱི་མི་རྟག་པ་ལ་སོགས་པ་ལ་དམིགས་ཏེ་མཉམ་པར་མ་བཞག་པའི་སྤྱོད་ཅིང་བཞག་
པས་སྒོམ་པ་ན་རློམ་སེམས་མེད་པར་སྒོམ་ཞེས་སྟོན་པ་ཡིན་ནོ། །དེ་ཉིད་སྡུད་པ་ན་དྲོད་ཆུང་
ངུའི་དམིགས་པ་ནི་མི་རྟག་པ་ལ་སོགས་པ་བདེན་པ་བཞི་ལ་རྟེན་ཅན་ཡིན་ལ། དེའི་རྣམ་པ་ནི་
ཆོས་སུ་མངོན་པར་ཞེན་པ་དང་ལྷག་པར་གནས་པ་དང་ཀུན་ཤེས་པ་སྟེ་ཞེན་པ་ཆུང་ངུ་དང་
འབྲིང་དང་ཆེན་པོ་གསུམ་འགོག་པ་སྟེ་མེད་པ་ཡིན་ནོ། །གལ་ཏེ་མངོན་ཞེན་མེད་པ་ཙམ་ནི་
གཉེན་པོར་མི་རུང་སྟེ་ནམ་མཁའ་ལ་སོགས་ལའང་ཐལ་བའི་ཕྱིར་རོ། །འོན་ཏེ་མངོན་ཞེན་མ་
ཡིན་པ་ཙམ་ཡིན་ན་ནི་མིག་ལ་སོགས་པའང་གཉེན་པོར་འགྱུར་རོ་ཞེ་ན། འདིར་དམིགས་
རྣམ་ནི་བདེན་བཞི་ལ་ཡོད་པའི་ཡུལ་གྱི་ཆ་དངོས་སུ་བརྗོད་ནས་ཡུལ་ཅན་ཤུགས་ལ་སྟོན་པ་
ཡིན་ཏེ། གལ་ཏེ་ཡུལ་ཅན་དངོས་སུ་བསྟན་ པར་འདོད་ན་དེ་ནི་ལམ་གྱི་བདེན་པ་ཁོ་ན་
ཡིན་པའི་དམིགས་པ་དང་རྣམ་པ་བདེན་པ་བཞི་ཀར་རྟོག་པ་མ་ཡིན་པར་འགྱུར་བའི་ཕྱིར་རོ།།
དེས་ན་གཉེན་པོ་ནི་དེ་ལྟར་རྟོགས་པའི་བློ་ཡིན་པས་སྐྱོན་མེད་དོ། །གཉིས་པ་རྒྱུའི་ཁྱད་པར་
ནི༑ བརྒྱད་སྟོང་པ་ལས། ཉན་ཐོས་ཀྱི་ས་དང་། བྱང་ཆུབ་སེམས་དཔའི་ས་དང་། བླ་ན་མེད་
པའི་བྱང་ཆུབ་ལ་སློབ་པར་འདོད་པས་ཀྱང་ཡུམ་འདི་ཉིད་མཉན་པར་བྱ་བཟུང་བར་བྱ་བཅད་
-།
} ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བྱ་བཀླག་པར་བྱ་རྣལ་འབྱོར་ཏུ་བྱའོ། །དེ་ཅིའི་ཕྱིར་ཞེ་ན། ཡུམ་འདི་ལས་ནི་བྱང་ཆུབ་
སེམས་དཔའ་སེམས་དཔའ་ཆེན་པོ་ས་གང་ལ་བསླབ་པར་བྱ་བ་དང༌། རྣལ་འབྱོར་དུ་བྱ་བའི་
སངས་རྒྱས་ཀྱི་ཆོས་ཐམས་ཅད་རྒྱས་པར་བསྟན་ཏོ་ཞེས་འབྱུང་ངོ༌། །དེ་སྡུད་པ་ནི་ངེས་འབྱེད་
ཆ་མཐུན་འདི་ཐེག་པ་གསུམ་གར་ཐོབ་པའི་རྒྱུ་ཞེས་གསུངས་སོ། །འབྲིང་གི་དམིགས་པ་ནི་
གཟུགས་སོགས་འདུ་འགོད་དེ་སྒྲུབ་པ་དང་དགག་པར་གནས་པ་དང་བྲལ་བ་ཡིན་ལ། དེ་
ཡང་དེ་བཞིན་གཤེགས་པ་བཞེད་པ་ཡིན་ཏེ་སློབ་དཔོན་ཀླུ་སྒྲུབ་ཀྱིས་ལྟ་བ་ཐམས་ཅད་སྤང་
པའི་ཕྱིར། །མགོན་པོ་ཁྱོད་ཀྱིས་སྟོང་ཉིད་བསྟན། །དེ་ཡང་ཡོངས་སུ་བཏགས་པ་སྟེ། །དངོས་
སུ་མགོན་པོ་ཁྱོད་མི་བཞེད། །སྟོང་དང་མི་སྟོང་མི་བཞེད་ལ། །གཉིས་ཀར་ཁྱེད་དགྱེས་མ་
ལགས་ཏེ། །དེ་སླད་བརྩོན་པ་མ་མཆིས་པ། ཁྱོད་ཀྱི་གསུང་ཆེན་སྤྱོད་པ་ལགས་ཞེས་བྱ་བ་
དང༌། ཀུན་རྟོག་ཐམས་ཅད་སྤང་བའི་ཕྱིར། །སྟོང་ཉིད་བདུད་རྩི་བསྟན་མཛད་ལ། །གང་ཞིག་
དེ་ལ་ཞེན་གྱུར་པ། །དེ་ཡང་ཁྱོད་ཀྱིས་ཤིན་ཏུ་སྨད་ཅེས་འབྱུང་བ་ཡིན་ནོ། །སོགས་པའི་སྒྲས་
ནི་ཚོར་བ་ལ་སོགས་པ་ལྔའམ། རྣམ་པ་ཐམས་ཅད་མཁྱེན་པའི་བར་གྱི་བརྒྱ་རྩ་བརྒྱད་གཟུང་
ངོ༌༑ ༑གཟུགས་དེ་ཡང་རྣམ་པ་གསུམ་ཡིན་ཏེ་ཀུན་བརྟགས་པའི་གཟུགས་ནི་གཟུང་འཛིན་གྱི་
ཚུལ་གྱིས་གཟུགས་སུ་བརྟགས་པའོ། །རྣམ་པར་བརྟགས་པའི་གཟུགས་ནི་ཡང་དག་པ་མ་
ཡིན་པའི་རྟོག་པ་ཉིད་གཟུགས་སུ་སྣང་བའོ། །ཆོས་ཉིད་ ཀྱི་གཟུགས་ནི་དོན་དམ་པར་
གཟུགས་ཉིད་སྟོང་པའི་རང་བཞིན་དུ་ཡོངས་སུ་གྲུབ་པའོ། །དེ་བཞིན་དུ་ཚོར་བ་ལ་སོགས་པ་
རྣམ་པ་གཞན་ལའང་སྦྱར་བར་བྱའོ། །རྣམ་པ་ནི་མིང་དུ་གནས་པ་མེད་པ་ཡིན་ནོ། །ཆེན་པོའི་
དམིགས་པ་ནི་ཆོས་ཐམས་ཅད་བརྟགས་པ་ཙམ་ཡིན་ལ་རྣམ་པ་ནི་བརྗོད་དུ་མེད་པ་ཡིན་ནོ།།
དེ་རྣམ་པར་འགྲེལ་བ་ནི་དེ་ལྟར་གསུངས་པ་དེ་ལ་ཞེས་པ་སྟེ་དྲོད་ཆུང་ངུའི་དམིགས་པ་ནི་རྣམ་
པ་བཅུ་དྲུག་ཉིད་ཡིན་ལ་བརྟེན་པ་ནི་ཆོས་ཀྱི་མིང་གི་རྣམ་གྲངས་སོ། །མངོན་པར་ཞེན་པ་དང་
-1
] s -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། {༩
དམིགས་པ་དང་སོགས་པའི་སྒྲ་གསུམ་ནི་ཞེན་པ་གསུམ་དང་སྦྱར་རོ། །ཐེག་པ་གསུམ་གར་
གྱི་རྟོགས་པ་ཐོབ་པའི་རྒྱུའི་ངོ་བོ་ཡིན་པས་ནི་གསུམ་ཆར་གྱི་སྤངས་པ་མི་ཐོབ་པར་བསྟན་ཏོ།།
མོས་པ་ཡིད་ལ་བྱེད་པ་ནི་འཇིག་རྟེན་པའི་བློས་བདག་མེད་པ་སྤྱིའི་ཚུལ་གྱིས་འཛིན་པའོ།།
དེ་ཁོ་ན་ཉིད་ཡིད་ལ་བྱེད་པ་ནི་འཇིག་རྟེན་ལས་འདས་པའི་བློས་དེ་ཇི་ལྟ་བར་རིག་པའོ།།
གཉིས་པོ་དེས་དེ་ཁོ་ནར་སྒྲུབ་པ་སྟེ་དངོས་པོར་མི་དམིགས་ཤིང་། དགག་པ་སྟེ་དངོས་པོ་མེད་
པར་མི་མཐོང་བ་ཡིན་ནོ། །མིང་གི་རྒྱུན་མི་འདྲ་བ་དང་འདྲ་བ་ནི་མིང་མི་འདྲ་བ་དང་འདྲ་བ་སྟེ་
མིང་ཐམས་ཅད་ཀྱི་སྡུད་བྱེད་ཡིན་ནོ། །དེ་དག་མེད་པར་ནི་དོན་དམ་པར་མིང་ཐམས་ཅད་
མེད་པ་ཉིད་ཀྱིས་སོ། །བརྡར་བཏགས་པའི་ཆོས་ཐ་སྙད་པ་ནི་ཐ་སྙད་འཇུག་པའི་ཡུལ་དུ་གྱུར་
པ་སྣང་ཙམ་པ་ཡིན་ནོ་ཞེས་བྱ་བའི་དོན་ཏོ། །སྣང་ཙམ་པ་དེ་གང་དུ་ཡང་བརྗོད་དུ་མེད་པ་ནི་
དེ་ཁོ་ན་ཉིད་དུ་ཡིན་ཏེ། བདེན་གཉིས་ལས། གང་ཕྱིར་ཁོ་ན་དེ་ལ་ནི། །བརྗོད་བྱའི་བག་ཀྱང་
ཅིའང་མེད་ཅེས་བཤད་པ་ཡིན་ནོ། །དེ་ལ་དམིགས་པ་དང་པོ་དང་ཐ་མ་ནི་ཀུན་རྫོབ་པའི་ངོ་
བོ་ཉིད་ཡིན་ལ། ལྷག་མ་བཞི་ནི་དོན་དམ་པ་ཡིན་ནོ། །གཉིས་པ་སྒྲ་བཤད་པ་ནི་དཔེར་ན་
གཙུབ་སྟན་ལ་གཙུབ་ཤིང་གཙུགས་པས་མེ་འབྱུང་བའི་སྔ་ལྟས་སུ་དྲོད་འབྱུང་བ་དེ་བཞིན་དུ་
གཟུང་བ་སྣང་བ་མེད་པའི་ཏིང་ངེ་འཛིན་མཐོང་ལམ་རྣམ་པར་མི་རྟོག་པའི་ཡེ་ཤེས་ཀྱི་མེའི་སྔ་
ལྟས་ཡིན་ཏེ་གཟུང་བ་ལ་རྣམ་པར་མི་རྟོག་པ་ཐོབ་པའི་ཕྱིར་རོ། །དམིགས་པ་དང་རྣམ་པ་ནི་
ཡུལ་དུ་ལྡན་པ་ཡིན་ནོ། །རྩེ་མོའི་དམིགས་པ་མེད་པའི་ཏིང་ངེ་འཛིན་རྣམ་ནི་བརྒྱད་སྟོང་པ་
ལས། བཅོམ་ལྡན་འདས་གཞན་ཡང་ཡུམ་ལ་སྤྱོད་ཅིང་བསྒོམ་པས་གཟུགས་ལ་སོགས་པ་ལ་
གནས་པར་མི་བྱའོ། །དེ་ཅིའི་སླད་དུ་ཞེ་ན། གལ་ཏེ་གཟུགས་ལ་གནས་ན་གཟུགས་མངོན་
པར་འདུ་བྱེད་པ་ལ་སྤྱོད་ཀྱི་ཡུམ་ལ་སྤྱོད་པ་མ་ལགས་སོ་ཞེས་བྱ་བ་ལ་སོགས་པ་གསུངས་སོ།།
དེ་ལ་ཡུམ་ནི་རྩེ་མོ་ཆུང་ངུའི་ཡུམ་ལ་མངོན་པར་འདུ་བྱེད་པ་ནི་གཟུགས་སུ་རྟོག་པ་ཡིན་ནོ།།
| ：
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་སྡུད་པ་ན་རྩེ་མོ་ཆུང་ངུའི་དམིགས་པ་ནི་གཟུགས་སོགས་བདེན་པར་མི་གནས་པ་ཡིན་ནོ།།
ཅིའི་ཕྱིར་ཞེ་ན། གཟུགས་སོགས་དེ་དག་ནི་གཟུགས་སོགས་དེའི་ངོ་བོར་རང་བཞིན་མེད་དོ་
ཞེ་ན། གཟུགས་སོགས་ཀྱི་རང་བཞིན་དང་བྲལ་བའི་ཕྱིར་རོ། །རྣམ་པ་ནི་གཟུགས་སོགས་དེ་
མི་རྟག་པ་ལ་སོགས་པར་མི་གནས་པ་ཡིན་ཏེ་གཟུགས་དང་རང་བཞིན་མེད་པ་དེ་དག་ནི་
སྤྲོས་བྲལ་གཅིག་གི་རང་བཞིན་དུ་གཅིག་པའི་ཕྱིར་ཏེ། སྒྱུ་མ་མཁན་བཟང་པོས་ཞུས་པ་
ལས། དེས་ན་ལྟར་མེད་ངོ་བོ་དེ་དག་སྣང་། །རྣམ་པར་བལྟས་ན་གནས་པ་ཡོད་མ་ཡིན་ཞེས་
འབྱུང་བ་ཡིན་ནོ། །དེ་ལ་དམིགས་པ་ནི་ངོ་བོར་མི་གནས་པ་ཡིན་ལ། རྣམ་པ་ནི་ཁྱད་པར་དུ་
མི་གནས་པ་ཡིན་ནོ། །རྩེ་མོ་འབྲིང་གི་དམིགས་པ་ནི་མི་རྟག་པ་དང་སྟོང་ཉིད་དེ་དག་ནི་སྤྲོས་
བྲལ་གཅིག་གི་རང་བཞིན་དུ་གཅིག་པ་ཡིན་ཏེ་མི་རྟག་པ་ལ་སོགས་པ་དེ་རྣམས་མི་རྟག་པ་ལ་
སོགས་པ་དེའི་ངོ་བོས་སྟོང་པའི་ཕྱིར་རོ། །རྣམ་པ་ནི་ཆོས་རྣམས་བདག་གིར་མི་འཛིན་པ་གང་
ཡིན་པ་དེ་ཡིན་ནོ། །ཆེན་པོའི་དམིགས་པ་ནི་གཟུགས་ལ་སོགས་དེ་དག་ལ་མཚན་མར་མི་
མཐོང་བ་ཡིན་ལ། རྣམ་པ་ནི་ཆོས་ཐམས་ཅད་དམིགས་སུ་མེད་པར་ཤེས་རབ་ཀྱིས་ཡོངས་སུ་
རྟོག་པ་ཡིན་ནོ། །དེ་རྣམ་པར་འགྲེལ་བ་ནི་ཆུང་ངུའི་དམིགས་པ་ནི་གཟུགས་ལ་སོགས་པ་མི་
གནས་པ་ཡིན་ཏེ་རང་གི་ངོ་བོ་སྟོང་པ་ཉིད་ཀྱིས་སོ། །དེ་གང་ལས་ཞེ་ན། གཟུགས་ལ་སོགས་
པ་ནི་ཞེས་པ་ནི་བཏགས་གིས་ཏེ་དེའང་གཅིག་དང་དུ་མ་དང་བྲལ་བའི་ཕྱིར་རོ། །རྣམ་པ་ནི་
གཟུགས་ལ་སོགས་པ་དེ་དག་ལ་རྟག་པ་དང་མི་རྟག་པ་དང་སོགས་པ་སྟེ་བདེ་བ་དང་སྡུག་
བསྔལ་བ་ལ་སོགས་པར་མི་གནས་པ་ཡིན་ནོ། །ཅིའི་ཕྱིར་ཞེ་ན། དོན་དམ་པར་གཟུགས་ལ་
སོགས་པའི་ཆོས་ཐམས་ཅད་དང་སྟོང་པ་ཉིད་དག་ཕན་ཚུན་ངོ་བོ་གཅིག་པས་སོ། ཁྱབ་པ་མ་
གྲུབ་བོ་ཞེ་ན། སྟོང་པ་ཉིད་ལ་མི་རྟག་པ་ ལ་སོགས་པ་མེད་པ་ཉིད་ཀྱིས་སོ། །འབྲིང་གི་
དམིགས་པ་ནི་མི་རྟག་པ་ཉིད་ལ་སོགས་པ་དང་སྟོང་པ་ཉིད་དག་ཕན་ཚུན་སྤྲོས་བྲལ་དུ་བདག་
- ， [） [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [:
ཉིད་གཅིག་པ་ཡིན་ནོ། །དེ་གང་ལས་ཞེ་ན། མི་རྟག་པ་ལ་སོགས་པ་དང་སྟོང་ཉིད་རྣམས་ནི་
རང་གི་ངོ་བོ་ཉིད་མེད་པས་སོ། །དེའང་ཆོས་ཀྱི་དབྱིངས་ཀྱི་ངོ་བོ་ཉིད་ཀྱི་ཕྱིར་རོ། །རྣམ་པ་ནི་
གཟུགས་ལ་སོགས་པ་ལ་རང་གིར་མི་བྱེད་པ་སྟེ་བདག་གིར་བྱེད་པའི་སྟོང་པ་ཡིན་ཏེ། བདེན་
པའི་ངོ་བོ་ཉིད་བཀག་པའི་ཕྱིར་རོ། །ཆེན་པོའི་དམིགས་པ་ནི་མཚན་མོར་མི་མཐོང་བ་དང་།
རྣམ་པ་ནི་ཤེས་རབ་ཀྱིས་ཡང་དག་པར་སྟེ་ཕྱིན་ཅི་མ་ལོག་པར་ཆོས་རབ་ཏུ་རྣམ་པར་འབྱེད་
པའི་ཚུལ་གྱིས་དངོས་པོ་ཐམས་ཅད་མི་དམིགས་པར་ངེས་པར་རྟོག་པ་ཡིན་ནོ། །ཇི་ལྟ་བུའི་
ཚུལ་གྱིས་ཞེ་ན། རེ་ཤིག་སེམས་ནི་རྣམ་པར་སྣང་མཛད་མངོན་པར་བྱང་ཆུབ་པ་ལས། སྒྱུ་
མའི་སེམས་ནི་ནང་དང་ཕྱི་རོལ་དང་གཉིས་ཀའི་བར་ཏེ་ཡུལ་ཀུན་ཏུ་མི་དམིགས་པ་དང༌།
འདས་པ་ལ་སོགས་པའི་དུས་ཀུན་ཏུ་མི་དམིགས་པ་དང་། ཁ་དོག་དང་དབྱིབས་ལ་སོགས་པ་
རྣམ་པ་ཀུན་ཏུ་མི་དམིགས་པར་གསུངས་པའི་ཚུལ་གྱིས་ཏེ་ཇི་སྐད་དུ་གསང་བའི་བདག་པོ་དེ་
ལྟར་ན་སེམས་དང་ནམ་མཁའ་དང་བྱང་ཆུབ་རྣམས་ནི་གཉིས་སུ་མེད་ཅིང་གཉིས་སུ་བྱར་
མེད་དོ་ཞེས་གསུངས་སོ། །བུམ་པ་ལ་སོགས་པའི་དོན་རྣམས་ནི་རྡུལ་བརྒྱད་ཚོགས་པ་ལས་
གྲུབ་པ་ན་ཤེས་པ་གཅིག་གིས་གཟུགས་མཐོང་ཡང་དྲི་མི་མཐོང་བ་ལ་སོགས་པའི་ཕྱིར་ཏེ་
ཅུང་ཞིག་མཐོང་བས་མཐོང་བར་རྟོག་ན་ཅུང་ཞིག་མ་མཐོང་བས་མ་མཐོང་བར་ཡང་ཐལ་བའི་
ཕྱིར་དང༌། ཚུ་རོལ་མཐོང་ཡང་ཕ་རོལ་མ་མཐོང་བའི་ཕྱིར་ཏེ། བཞི་བརྒྱ་པ་ལས་གཟུགས་
མཐོང་ཚེ་ན་བུམ་པ་ནི། །ཐམས་ཅད་ཁོ་ན་མཐོང་མི་འགྱུར། །བུམ་པ་མངོན་སུམ་ཞེས་བྱའང་།།
དེ་ཉིད་རིག་པ་སུ་ཞིག་སྨྲ། །གལ་ཏེ་གཟུགས་མཐོང་པ་ཡིས་དེ། །ཐམས་ཅད་མཐོང་བར་
འགྱུར་ན་ནི། །མ་མཐོང་བ་ཡིས་གཟུགས་མཐོང་བ། །མཐོང་བ་མིན་པར་ཅིས་མི་འགྱུར།།
གཟུགས་ནི་འབའ་ཞིག་ཁོ་ན་ལའང༌། །མངོན་སུམ་ཉིད་ནི་ཡོད་མ་ཡིན། །གང་ཕྱིར་དེ་ལ་ཕ་
རོལ་གྱི། །ཆ་དང་ཚུ་རོལ་དབུས་ཡོད་ཕྱིར། །རྡུལ་ལ་ཆ་ཤས་ཡོད་མེད་ཅེས། །དཔྱད་པ་དེར་
- ，!
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་འཇུག་པར་འགྱུར། །དེ་ཕྱིར་སྒྲུབ་པར་བྱ་བ་ཡིས། །བསྒྲུབ་བྱ་སྒྲུབ་པར་མི་འཐད་དོ་
ཞེས་བཤད་པ་ཡིན་ནོ། །དེ་ལ་དམིགས་རྣམ་དང་པོ་ལྔ་ནི་དོན་དམ་པ་ཆོས་ཉིད་ཀྱི་ངོ་བོ་ཡིན་
ལ༑ ཐ་མ་ནི་ཤེས་རབ་ཀུན་རྫོབ་པ་ལམ་གྱི་ངོ་བོ་ཉིད་བརྗོད་པ་ཡིན་ནོ། །དགེ་བའི་རྩ་བ་
གཡོ་བ་ནི་དྲོད་མན་ཆད་དུ་དེ་ལོག་ལྟ་སྐྱེས་ནས་རྒྱུན་ཆད་པ་སྲིད་ལ། གང་གི་ཚེ་རྩེ་མོ་ཐོབ་པ་
དེའི་ཚེ་མི་སྲིད་དེ། མཛོད་ལས། རྩེ་མོར་ཕྱིན་པ་རྩ་མི་འཆད་ཅེས་གང་བཤད་པ་ཡིན་ནོ། །
བཟོད་པའི་དམིགས་རྣམ་ནི་བརྒྱད་སྟོང་པ་ལས། གཟུགས་ནི་གཟུགས་ཀྱི་རང་བཞིན་དང་
བྲལ་བ་སྟེ་ཞེས་བྱ་བ་དང་། ཤཱ་རིའི་བུ་ཆོས་ཐམས་ཅད་ནི་ངེས་པར་འབྱུང་བ་མེད་ཅིང་མ་སྐྱེས་
པའོ། །ཤཱ་རིའི་བུ་དེ་ལྟར་སྤྱོད་པ་ནི་ཐམས་ཅད་མཁྱེན་པ་ཉིད་ལ་ཉེ་བར་འགྱུར་རོ་ཞེས་བྱ་བ་
ལ་སོགས་པ་གསུངས་སོ། །དེ་སྡུད་པ་ནི་བཟོད་པ་ཆུང་ངུའི་དམིགས་པ་ནི་གཟུགས་སོགས་
ལ་བདེན་པའི་ངོ་བོ་ཉིད་མེད་པ་ཉིད་ཡིན་ཞིང་། རྣམ་པ་ནི་བདེན་པ་དེ་མེད་པ་ཉིད་ཀུན་རྫོབ་
ཀྱི་ངོ་བོ་ཉིད་ཡིན་ནོ། །འབྲིང་གི་དམིགས་པ་ནི་གཟུགས་སོགས་དེ་དག་ལ་འཁོར་བར་སྐྱེ་བ་
དང་མྱ་ངན་ལས་འདས་པར་ངེས་འབྱུང་མེད་པ་ཡིན་ལ། རྣམ་པ་ནི་ལུས་ལ་སོགས་པ་དག་པ་
ཡིན་ནོ། །ཆེན་པོའི་དམིགས་པ་ནི་གཟུགས་ལ་སོགས་པ་དེ་དག་མཚན་མ་སྟེ་སྤུ་རིས་མེད་པ་
ཡིན་ཞིང་། རྣམ་པ་ནི་གཟུགས་ལ་སོགས་པ་དེའི་མཚན་མར་མི་བརྟེན་ཏེ་མ་གྲུབ་པས་དེ་དག་
བློ་གཉིས་ཀྱིས་མི་ཤེས་པ་ཡིན་ནོ། །དེ་ཉིད་གསུང་པ་ནི་མོས་མིན་འདུ་ཤེས་མེད་པ་ཡིན་ཞེས་
སོ༑ ༑དེ་འགྲེལ་པས་འཆད་པ་ན། མཚན་ཉིད་ཀྱི་ངོ་བོ་ཉིད་ནི་གཞན་དངོས་ལས་ལོག་པའི་
སྤྱི་སྟེ་མཚན་ཉིད་དོ། །ངོ་བོ་ཉིད་ཀྱི་མཚན་ཉིད་ནི་མཐུན་དངོས་ལས་ལོག་པའི་ཁྱད་པར་ཏེ་
མཚན་གཞི་ཡིན་ནོ། །དེ་གཉིས་ནི་སྟོང་པ་ཉིད་དུ་གཅིག་པ་ཉིད་ཀྱིས་གཟུགས་ལ་སོགས་
པའི་ངོ་བོ་ཉིད་མེད་པ་ཡིན་ཏེ་ཡོད་ན་གཉིས་པོ་དེར་གྲུབ་དགོས་པའི་ཕྱིར་རོ། །དེས་ན་དེ་
གཉིས་དོན་དམ་པར་མེད་པ་ཡིན་ལ། ཀུན་རྫོབ་ཏུ་ཡོད་པ་ཡིན་ཏེ། བརྒྱད་སྟོང་འགྲེལ་པ་
- 2 ] 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༡༩
ལས། མཚོན་བྱ་མཚན་ཉིད་རྣམ་སྤངས་ཤིང༌། །ཚིག་ཏུ་བརྗོད་པ་དང་བྲལ་ནི། །དེ་ཉིད་
མཚོན་བྱ་མཚན་ཉིད་དུ། །གནས་པ་གཏགས་པ་ཡིན་པར་རིགས། །ཞེས་བཤད་པ་ཡིན་ནོ།།
སྐྱེ་བོ་དམིགས་པ་ཅན་སྐྲག་པ་སྤང་བའི་ཕྱིར་གཟུགས་ལ་སོགས་པ་བདེན་པའི་དངོས་པོ་མེད་
པའི་སྣང་བ་ཙམ་གྱི་ངོ་བོ་ཉིད་དུ་གསུངས་པ་ཡིན་ནོ་ཞེས་བྱ་བ་ནི་གསུང་རབ་ལ་བརྟེན་ནས་
ཀུན་རྫོབ་ཀྱི་ངོ་བོ་ཉིད་རྣམ་པར་བྱེད་པ་ཡིན་ནོ། །རང་བཞིན་གྱིས་མ་སྐྱེས་པ་ནི་བདེན་པའི་
རང་བཞིན་དུའམ། ཡང་ན་ཀུན་རྫོབ་ཏུའང་རང་གི་ངོ་བོའི་སྐྱེ་བ་འགོག་པ་ཡིན་གྱི་གཞན་དང་
གཞན་ཚོགས་པའི་ཀུན་རྫོབ་པའི་སྐྱེ་བ་ནི་མི་འགོག་སྟེ་དེའི་ཕྱིར་སྐྱེ་བ་མེད་པ་ཡང་དོན་དམ་
པར་མ་སྐྱེས་པ་ཡིན་ཏེ། འཇམ་དཔལ་གྱིས་ཞུས་པ་ལས། འཇམ་དཔལ་ཆོས་ཐམས་ཅད་
དོན་དམ་པར་མ་སྐྱེས་པའི་ཕྱིར་རོ་ཞེས་གང་གསུངས་པ་ཡིན་ནོ། །ཆོས་ཐམས་ཅད་ཀྱི་རང་གི་
ངོ་བོ་ནི་བདག་མེད་པས་ཏེ་དེ་རྟོགས་པ་ཁོ་ནས་ལུས་ལ་སོགས་པ་དག་པ་ཞེས་བྱ་བ་ལ་ཁ་
ཅིག་ན་རེ་དག་པ་ལྔ་ལྡན་གྱི་རྒྱུ་བྱེད་དོ། །ཞེས་རྒྱུ་རྣམ་པར་བྱེད་པ་ཡིན་ནོ་ཟེར་བ་དེ་ནི་མ་
ཡིན་ཏེ། བརྒྱད་སྟོང་པ་ལས། ཇི་ལྟ་ཇི་ལྟར་ཉེ་བར་གྱུར་པ་དེ་ལྟ་དེ་ལྟར་སེམས་ཅན་ཡོངས་
སུ་སྨིན་པའི་ཕྱིར་ལུས་དང་སེམས་ཡོངས་སུ་དག་པ་དང་མཚན་ཡོངས་སུ་དག་པ་དང་སངས་
རྒྱས་ཀྱི་ཞིང་ཡོངས་སུ་དག་པ་དང་སངས་རྒྱས་དང་ཉེ་བར་ཡང་འགྱུར་རོ་ཞེས་དག་པའི་ངོ་
བོའམ། ཡང་ན་བྲལ་བའི་འབྲས་བུ་ཉིད་དུ་གསུངས་པ་ཡིན་གྱི་ཉེ་བར་གྱུར་པས་དག་པ་
བསྐྱེད་དོ་ཞེས་ནི་མ་གསུངས་པའི་ཕྱིར་འདི་རྒྱུའི་རྣམ་པར་ནི་རང་གི་བློས་བཀོད་པ་ཡིན་ནོ།།
དེའི་ཕྱིར་དྲི་མ་གཉིས་ཀྱིས་དག་པའི་ལམ་གྱི་ངོ་བོའམ་བྲལ་བའི་འབྲས་བུས་འགོག་པའི་རྣམ་
པར་བྱེད་པ་ནི་འགྲེལ་པ་ལའང་སྣང་བ་ཡིན་ནོ། །རང་གི་མཚན་ཉིད་ནི་གཟུགས་སུ་རུང་བ་
ལ་སོགས་པ་སོ་སོ་བ་རྣམས་སོ། །སྤྱིའི་མཚན་ཉིད་ནི་མི་རྟག་པ་དང་སྟོང་པ་དང་བདག་མེད་
པ་ལ་སོགས་པ་ཐུན་མོང་དུ་གནས་པ་རྣམས་སོ། །དེ་རིགས་པས་མི་འཐད་པས་ནི་མཚན་
- 2 {) 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མའི་ཁྱབ་བྱེད་བཀག་ནས་བློ་བྱང་ཆུབ་དང་ཉེ་བར་སྒྲུབ་པའི་ཕྱིར་ཏེ། སྒྱུ་མ་མཁན་བཟང་
པོས་ཞུས་པ་ལས། ཆོས་རྣམས་ ཐམས་ ཅད་ རང་བཞིན་མེད་པ་སྟེ། །སེམས་ཅན་དང་ནི་
སངས་རྒྱས་མཚན་ཉིད་མེད། །མཚན་ཉིད་མེད་ལ་མཚོན་དུ་འདོད་པ་དེ། །སངས་རྒྱས་ལས་
ནི་ཤིན་ཏུ་རིང་བར་འགྱུར་ཞེས་གང་གསུངས་པ་ཡིན་ནོ། །གཟུགས་ལ་སོགས་པའི་རང་
བཞིན་ལ་སྤྱོད་པའི་རིགས་པ་ཁོ་ནས་དེ་དག་གི་མཚན་མའི་རྟེན་ཏེ་མཚན་མར་འཇོག་པའི་རྒྱུ་
མཚན་དང་བྲལ་བ་ཉིད་ཀྱིས་མོས་པ་དང་དེ་ཁོ་ན་ཉིད་ཡིད་ལ་བྱེད་པས་ཤེས་པ་མེད་པ་ཡིན་
ཏེ་དོན་དམ་པར་ཞེས་བྱ་བ་ནི་ཚིག་ལྷག་མའོ། །དེ་ལྟར་ན་གཞི་ནི་ཆོས་ཉིད་ཀྱི་ངོ་བོ་ཡིན་ལ།
གཉིས་ཀུན་རྫོབ་ཇི་ལྟར་ཡིན་པའི་ཚུལ་ནི་བཤད་ཟིན་ཏོ། །ངན་འགྲོ་མེད་པ་ནི་ལས་དང་ཉོན་
མོངས་པའི་དབང་གིས་ཏེ། མཛོད་ལས། བཟོད་ཐོབ་ངན་སོང་མི་འགྲོའོ་ཞེས་འབྱུང་བ་ཡིན་
ནོ༑ ༑ཏིང་ངེ་འཛིན་དང་སྨོན་ལམ་གྱི་དབང་གིས་ནི་འཕགས་པ་རྣམས་ཀྱང་དེར་སྐྱེ་བ་ལེན་ནོ།།
ཆོས་ཆེན་པོ་ནི་གཟུང་བ་རང་བཞིན་མེད་པའོ། །ཆོས་མཆོག་གི་དམིགས་རྣམ་ནི། ཡུམ་ལས།
ཆོས་ཐམས་ཅད་སྐྱེ་བ་མེད་པ་ཞེས་བྱ་བའི་ཏིང་ངེ་འཛིན་ཡོད་དེ་ཏིང་ངེ་འཛིན་དེས་རྣམ་པར་
སྤྱོད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་མྱུར་དུ་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱའོ། །ཞེས་བྱ་བ་ལ་སོགས་པ་ཏིང་ངེ་
འཛིན་བརྒྱ་ཉི་ཤུ་རྩ་གཅིག་ལ་སོགས་པས་གསུངས་སོ། །དེ་ལ་ཏིང་ངེ་འཛིན་གང་ལ་མཉམ་
པར་བཞག་ན་ཆོས་ཐམས་ཅད་མ་སྐྱེས་པར་ཁོང་དུ་ཆུད་པ་དེ་ལ་ནི་དེ་སྐད་དུ་བརྗོད་དོ། །དེ་
བཞིན་དུ་ཏིང་ངེ་འཛིན་གང་ལ་བཞག་ན་དྲི་མ་འཇོམས་པ་ལ་དཔའ་བ་ནི་དཔའ་བར་འགྲོ་བ་
ཞེས་བྱ་བ་ལ་སོགས་པར་ཁོང་དུ་ཆུད་པར་བྱའོ། །དེ་སྡུད་པ་ན་ཆོས་མཆོག་ཆུང་ངུའི་དམིགས་
པ་ནི་ཏིང་ངེ་འཛིན་རྣམས་བསྒོམ་པར་བྱ་བ་ཡིན་ལ་རྣམ་པ་ནི་གཞི་གཞན་དུ་ཏིང་ངེ་འཛིན་གྱི་
བྱེད་པ་འཇུག་པ་ཡིན་ནོ། །འབྲིང་གི་དམིགས་པ་ནི་སངས་རྒྱས་རྣམས་ཀྱིས་འགའ་ཞིག་ལུང་
- 2 [
ཤུ མ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
སྟོན་པ་ཡིན་ལ། རྣམ་པ་ནི་ཏིང་ངེ་འཛིན་དང་ལྡན་པ་ལ་རློམ་པ་མི་འབྱུང་བ་ཡིན་ནོ། །ཆེན་
པོའི་དམིགས་པ་ནི་ཏིང་ངེ་འཛིན་ལ་སོགས་པ་གསུམ་པོ་ཕན་ཚུན་ངོ་བོ་གཅིག་པ་ཡིན་ལ།
རྣམ་པ་ནི་ཏིང་ངེ་འཛིན་དུ་རྣམ་པར་མི་རྟོག་པ་ནི་ཐབས་ཡིན་པའོ། །རེ་རེ་ལའང་གསུམ་
གསུམ་ཡོད་པ་དེ་ལྟར་ན་སྟེ་དེའི་ཕྱིར་འདི་ཆུང་དང་འབྲིང་དང་ཆེན་པོ་ཡིན་ཞེས་ཚིག་རྣམ་
པར་སྦྱར་རོ། །དེ་འགྲེལ་པས་འཆད་པ་ན་དཔའ་བར་འགྲོ་བ་ལ་སོགས་པའི་སྒྲས་ནི་རིན་
ཆེན་ཕྱག་རྒྱ་ལ་སོགས་པ་གཟུང་ངོ༌། །དེ་ལྟ་བུའི་ཏིང་ངེ་འཛིན་རྣམས་བསྒོམ་བྱར་གནས་པ་
ནི་དམིགས་པ་ཡིན་ནོ། ཁ་ཅིག་ཏིང་ངེ་འཛིན་གྱི་བྱེད་པ་འཇུག་པ་ནི་འབྲས་བུ་རྣམ་པར་བྱེད་
པ་ཡིན་ནོ་ཞེས་ཟེར་བ་དེ་ནི་མ་ཡིན་ཏེ་བྱེད་པ་ནི་རྒྱུ་བརྗོད་པའི་ཚིག་ཡིན་པའི་ཕྱིར་རོ། །དེས་
ན་ལྷུན་གྱིས་གྲུབ་པ་སྟེ་འབད་པ་མེད་པར་འཇིག་རྟེན་གྱི་ཁམས་ཐམས་ཅད་དུ་སེམས་ཅན་
རྣམས་ལ་མཐོ་རིས་དང་ཐར་པའི་སྐལ་བ་ཇི་ལྟར་ཡོད་པའམ། ཐར་པ་ལ་ཡང་བྱང་ཆུབ་
གསུམ་གྱི་སྐལ་བ་ཇི་ལྟར་ཡོད་པ་བཞིན་དུ་སངས་རྒྱས་དང་བྱང་ཆུབ་སེམས་དཔའི་ཏིང་ངེ་
འཛིན་གྱིས་སྒྲུབ་པར་བྱེད་པ་འཇུག་པ་ཡིན་ནོ། །དེའང་རྒྱུ་གང་ལས་ཞེ་ན། སྔོན་རང་གི་ཞིང་
སྦྱོང་བའི་སྨོན་ལམ་གྲུབ་པ་ལས་ཏེ། བཟང་པོ་སྤྱོད་པ་ལས། ཕྱོགས་བཅུའི་སེམས་ཅན་གང་
རྣམས་ཇི་སྙེད་པ། །དེ་དག་རྟག་ཏུ་ནད་མེད་བདེ་བར་གྱུར། །འགྲོ་བ་ཀུན་གྱི་ཆོས་ཀྱི་དོན་
རྣམས་ནི། །མཐུན་པར་གྱུར་ཅིང་རེབའང་གྲུབ་པར་ཤོག །ཅེས་བྱ་བ་དང་། ཡང་། ཞིང་གི་
ཁྱོན་དང་ཕྱོགས་རྣམས་ཇི་ཙམ་པར། །ངན་སོང་སྡུག་བསྔལ་རབ་ཏུ་ཞི་བྱེད་ཅིང་། །བདེ་བ་
དག་ལ་འགྲོ་ཀུན་འགོད་པ་ན། །འགྲོ་བ་ཐམས་ཅད་ལ་ནི་ཕན་ཕྱིར་སྤྱོད་ཅེས་འབྱུང་བ་བཞིན་
ནོ༑ ༑རྒྱུ་གཉིས་པ་ཡང་སྦྱིན་པ་ལ་སོགས་པའི་བསོད་ནམས་དང་བདག་མེད་པ་ཤེས་པའི་ཡེ་
ཤེས་ཏེ་ཐབས་དང་ཤེས་རབ་ལས་འབད་པ་མེད་པར་འབྱུང་ངོ༌། །རྒྱུ་གསུམ་པ་ནི་ཆོས་ཀྱི་
དབྱིངས་ཀྱི་སྟོབས་ཀྱིས་ཞེས་པ་སྟེ་གལ་ཏེ་ཆོས་ཐམས་ཅད་ཆོས་ཀྱི་དབྱིངས་སྒྱུ་མ་ལྟ་བུར་
-， ༈]



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྫུན་པ་མ་ཡིན་ཏེ་དྲི་མ་ལ་སོགས་པ་བདེན་པར་གྱུར་ན་ཏིང་ངེ་འཛིན་གྱི་བྱེད་པ་མི་འཇུག་ཏེ་
བྱ་བ་དང་བྱེད་པ་མི་རུང་བའི་ཕྱིར་ནམ་མཁའ་བཞིན་ནོ། །རྫུན་པ་ལ་ཏིང་ངེ་འཛིན་ལ་སོགས་
པས་ཇི་ལྟ་ཇི་ལྟ་བུར་ཡང་བྱ་བར་ནུས་ཏེ། ཡང་དེ་ཉིད་ལས། གང་ཡང་དུས་གསུམ་དག་གི་
ཞིང་བཀོད་པ། །དེ་དག་རྡུལ་གཅིག་སྟེང་དུ་མངོན་པར་སྒྲུབ། །དེ་ལྟར་མ་ལུས་ཕྱོགས་རྣམས་
ཐམས་ཅད་དུ། །རྒྱལ་བ་དག་གི་ཞིང་རྣམས་བཀོད་ལ་འཇུག་ཅེས་འབྱུང་བ་བཞིན་ནོ། །དེའི་
ཕྱིར་འདི་ནི་ཏིང་ངེ་འཛིན་རྣམས་ཀྱི་ནུས་པའི་རྒྱུ་རྣམ་པར་བྱེད་པ་ཡིན་ནོ། །ཡང་དག་པར་
ཞུགས་པ་ནི་བདག་མེད་པ་གཉིས་ལའོ། །ཆོས་ཉིད་ནི་ཀུན་རྫོབ་ཀྱི་གནས་ལུགས་སོ། །རྣམ་
པར་རྟོག་པ་ཐམས་ཅད་མི་འཐད་པ་ནི་བདག་མེད་པ་ལ་བསྒོམ་པ་ཞུགས་པའི་ཏིང་ངེ་འཛིན་
རྟོགས་པ་ལའོ། །ཅིའི་ཕྱིར་ཞེ་ན། རྣམ་པར་རྟོག་པ་ཡོད་ན་ཐ་ནའང་ཆོས་སུ་རྟོག་པར་འགྱུར་
བས་བདག་མེད་པ་ལ་ཞུགས་པའི་ཏིང་ངེ་འཛིན་དང་ལྡན་པར་མི་རུང་བའི་ཕྱིར་རོ། །གང་གི་
ཕྱིར་རྣམ་པར་རྟོག་པ་ཐམས་ཅད་མི་འཐད་པ་དེའི་ཕྱིར་བདག་ནི་མཉམ་པར་བཞག་པ་དང་
སོགས་པའི་སྒྲས་བསྡུས་པའི་ཏིང་ངེ་འཛིན་འདི་ལ་བཞག་པ་དང་དུས་འདི་སྲིད་དུ་ཞེས་པ་ལ་
སོགས་པ་མི་འབྱུང་བ་ཡིན་ནོ། །འདིས་ཀྱང་ཆོས་མཆོག་གི་ཡུལ་རྟོག་པ་མེད་པར་བརྗོད་པ་
ཡིན་གྱི་ཆོས་མཆོག་རང་ཉིད་ནི་མ་ཡིན་ནོ། །དོན་གསུམ་ཕན་ཚུན་ངོ་བོ་གཅིག་པ་ནི་ཐམས་
ཅད་ཀྱང་ཆོས་ཉིད་དུ་གཅིག་པ་ཡིན་ནོ། །ཆོས་ཐམས་ཅད་བདེན་པར་ཡོད་པ་མ་ཡིན་པས་
ཏིང་ངེ་འཛིན་དུའང་བདེན་པར་རྣམ་པར་མི་རྟོག་པ་སངས་རྒྱས་སྒྲུབ་པའི་ཐབས་དམ་པར་
འབྱུང་བ་ནི་བློ་ཤེས་བྱ་དང་མཐུན་པའི་ཕྱིར་ཏེ། གལ་ཏེ་ཆོས་ཐམས་ཅད་བདེན་པར་ཡོད་ན་
ཏིང་ངེ་འཛིན་དུའང་བདེན་པར་མི་རྟོག་པ་ལོག་ཤེས་སུ་འགྱུར་བའི་ཕྱིར་ཐབས་སུ་ག་ལ་
འགྱུར། དེ་ལ་ཆེན་པོའི་དམིགས་པ་དོན་དམ་པ་ཡིན་ལ། གཞན་རྣམས་ནི་ཀུན་རྫོབ་ལམ་གྱི་
རྒྱུ་འབྲས་བུ་ངོ་བོ་གསུམ་ཡིན་ཏེ་གང་གི་ཕྱིར་དོན་ནི་བསྒོམ་པར་བྱ་བ་དང༌། ལུང་སྟོན་པར་
- ? (
5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
མཛད་པ་ནི་ངོ་བོ་ཉིད་ཡིན་ལ། རློམ་པ་མི་འབྱུང་བ་བྲལ་བའི་འབྲས་བུ་དང་། ཐབས་དམ་པ་
ནི་རྒྱུ་ཡིན་པའི་ཕྱིར་རོ། །དེའི་ཕྱིར་ཆོས་མཆོག་ནི་བློ་སྣང་བཅས་ཤིན་ཏུ་ཤས་ཆེ་བ་ཡིན་ནོ།།
འཇིག་རྟེན་པ་ནི་གང་ཟག་ཏེ་སོ་སོའི་སྐྱེ་བོ་ཡིན་ལ། དེའི་དཀར་པོ་དགེ་བའི་ཆོས་ཐམས་ཅད་
ཀྱི་མཆོག་ཏེ་མཐར་ཐུག་པ་ནི་འདི་ཡིན་ནོ། །དེ་ལ་ཁ་ཅིག་དམིགས་པ་ཐམས་ཅད་གང་ཟག་
གི་བདག་མེད་དང་། རྣམ་པ་ཐམས་ཅད་ཆོས་ཀྱི་བདག་མེད་ཡིན་ནོ་ཟེར་བ་ནི་མ་ཡིན་ཏེ།
དམིགས་པ་ནི་ཉན་རང་ལས་ཁྱད་པར་དུ་མ་འཕགས་པའམ་ཡང་ན་ཉན་རང་གི་དམིགས་པ་
བདག་བཅས་སུ་ཐལ་བའི་ཕྱིར་རོ། །གང་ཡང་ཁ་ཅིག་དམིགས་པ་ཐམས་ཅད་ཀུན་རྫོབ་ཀྱི་
བདེན་པ་དང་རྣམ་པ་ཐམས་ཅད་དོན་དམ་པའི་བདེན་པ་ཡིན་ནོ་ཟེར་བ་དེ་ཡང་མ་ཡིན་ཏེ་དེ་
ལས་བཟློག་པ་དུ་མ་སྣང་བའི་ཕྱིར་རོ། །དེའི་ཕྱིར་དམ་པའི་དོན་ནི་འདི་ཡིན་ཏེ། གང་སྣང་
བའི་ཆ་དེ་དག་ནི་ཀུན་རྫོབ་ཡིན་ལ། སྟོང་པའི་ཆ་ནི་དོན་དམ་དང་། དེ་གཉིས་དབྱེར་མེད་པ་
ཟུང་འཇུག་ཡིན་ནོ་ཞེས་གནས་སོ། །བརྗོད་ཚུལ་ལ་རྩོད་པ་སྤང་བ་ནི་དམིགས་པ་མི་རྟག་ལ་
སོགས་པ་ཞེས་པ་སྟེ་འདི་ལ་གང་དག་དམིགས་པ་ཐམས་ཅད་ནི་ཆོས་ཀྱིས་ཁྱད་པར་ཅན་
གྱིས་ཆོས་ཅན་བརྗོད་པའི་ཚིག་གིས་བརྗོད་པ་དང་། རྣམ་པ་ཐམས་ཅད་ནི་ཁྱད་པར་ཅན་གྱི་
ཆོས་བརྗོད་པའི་ཚིག་བརྗོད་པ་སྒྲ་པ་དག་གི་ལུགས་ཡིན་ན། འདིར་ནི་དམིགས་པ་དང་པོ་མ་
གཏོགས་པ་དེ་ལྟར་དུ་མ་བརྗོད་པས་དང་པོ་མ་གཏོགས་པའི་བརྗོད་ཚུལ་ལ་སྐྱོན་ཡོད་དོ་ཞེས་
རྩོད་པ་བཀོད་ནས། སྒྲ་ལ་སྐྱོན་ཡོད་ཀྱང་དོན་ལ་མེད་དོ་ཞེས་ལན་འདེབས་པ་དེ་ནི་དེ་ལྟར་
མ་ཡིན་ཏེ། འདི་ལྟར་མི་རྟག་ལ་སོགས་པས་ཁྱད་པར་དུ་བྱས་པའི་བདེན་པ་ཞེས་བརྗོད་ན་
ཁྱད་པར་ཅན་གྱི་ཆོས་ཅན་བརྗོད་པར་འགྱུར་ན། འདི་ནི་བདེན་པ་ལ་བརྟེན་པ་ཅན་གྱི་མི་
རྟག་པ་ལ་སོགས་པ་ཞེས་ཆོས་ཅན་གྱི་ཁྱད་པར་ཅན་གྱི་ཆོས་བརྗོད་པར་སྣང་བའི་ཕྱིར་རོ།།
སྒྲ་པ་རྣམས་ཀྱིས་ནི་དེ་ལྟ་བུའི་རྣམ་གཞག་བྱས་པའང་མེད་དེ། དམིགས་རྣམ་ནི་མངོན་
- 2 ()
7



བ
བརྩེ་ཆེན་འོད་སྣང་ལས། པོང་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་འཆད་པའི་ལུང་རྣམས་ཀྱི་བརྗོད་བྱ་ཡིན་གྱི་སྒྲ་རིག་པའི་བརྗོད་བྱ་མ་ཡིན་པའི་ཕྱིར་རོ།།
དེས་ན་དེ་ལྟ་བུའི་རྒོལ་བ་དང་ལན་ནི་རང་གི་བློས་བཀོད་པ་ཁོ་ན་ཡིན་ནོ། །དེའི་ཕྱིར་
དགོངས་པ་ནི་འདི་ཡིན་ཏེ། གང་ཟག་བཞིའི་མངོན་པར་རྟོགས་པ་ཐམས་ཅད་ནི་བདེན་པ་
བཞིའི་ཡུལ་ཅན་ཡིན་ཏེ། གང་ཅུང་ཟད་མངོན་པར་རྟོགས་པ་དེ་ཐམས་ཅད་ནི་བདེན་པ་བཞི་
ལས་མ་འདས་པའི་ཕྱིར་རོ། །དེས་ན་འདི་གང་ཟག་བཞི་པོ་གང་གི་ཡང་དམིགས་རྣམ་མ་
ཡིན་པར་འགྱུར་ཏེ། བདེན་པ་བཞིས་ཁྱད་པར་དུ་མ་བྱས་པའི་ཕྱིར་ནམ་མཁའ་བཞིན་ནོ།།
གང་གི་ཕྱིར་དེ་ལྟ་བུའི་སྐྱོན་དུ་འགྱུར་བ་དེའི་ ཕྱིར་དམིགས་པ་དང་པོ་མ་གཏོགས་པའི་
དམིགས་པ་དང་རྣམ་པ་དག་ཀྱང་བདེན་པ་བཞིའི་ཁྱད་པར་ཅན་གྱི་ཆོས་ཅན་དང་། ཡང་ན་
དེའི་ཁྱད་པར་ཅན་གྱི་ཆོས་བརྗོད་པས་བརྗོད་པར་བྱ་དགོས་པ་ཡིན་ཏེ་སྒྲ་ཐམས་ཅད་ནི་ཆོས་
དང་ཆོས་ཅན་བརྗོད་པའི་སྒྲ་གཉིས་སུ་འདུས་པའི་ཕྱིར་དང་། འདི་ནི་བདེན་པ་དང་ལྡན་པར་
བརྗོད་ དགོས་པའི་ ཕྱིར་ རོ། །དེ་ ལྟ་ ཡིན་ན་ཡང་ དམིགས་ པ་དང་རྣམ་པ་བདེན་པ་དང་
གཟུགས་ལ་སོགས་པའི་ཁྱད་པར་ཅན་གྱི་ཆོས་བརྗོད་པས་ཐམས་ཅད་བརྗོད་པ་ཞེས་བྱ་བ་ནི་
ཆོས་མཆོག་ཀྱང་ཐམས་ཅད་ཏིང་ངེ་འཛིན་གྱི་ཁྱད་པར་ཅན་དུ་བརྗོད་པའི་ཕྱིར་རོ། །དེ་ལ་
གཟུགས་སོགས་ཀྱི་འདུ་འགོད་གནས་བྲལ་ཞེས་དྲུག་པའི་སྒྲས་བརྗོད་ན་དེ་ནི་ཐ་དད་བརྗོད་
པ་ཁྱད་པར་གཞན་སྤོང་བའི་སྒྲ་ཡིན་ཏེ་ལྷ་སྦྱིན་གྱི་རིལ་བ་ཞེས་བྱ་བ་བཞིན་ནོ། །གཟུགས་
སོགས་འདུ་འགོད་གནས་བྲལ་ནི་ཐ་མི་དད་བརྗོད་པ་ཁྱད་པར་གཞན་མི་སྤོང་བ་ཡིན་ཏེ་བུམ་
པ་མི་རྟག་པ་ཞེས་བྱ་བ་བཞིན་ནོ། །དོན་ཁྱད་པར་མེད་པ་ནི་གཉིས་ཀས་ཆོས་དང་ཆོས་ཅན་
ཚོགས་པ་བརྗོད་པའི་ཕྱིར་རོ། །ལུགས་ལས་འབྱུང་བ་ནི། རྣམ་འགྲེལ་ལས། གཉིས་ཀས་
གཅིག་གཅིག་བརྗོད་མོད་ཀྱི། །བརྗོད་བྱའི་ཤན་གྱི་ཁྱད་པར་གྱིས། །རྣམ་དབྱེ་ཐ་དད་འབྱེད་
པ་ཡིས། །ཐ་དད་དོན་བཞིན་སྒྲུབ་པར་བྱེད། །ཅེས་བྱ་བ་ལ་སོགས་པ་བཤད་པ་ཡིན་ནོ།།
- ? (
5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། {ts
འདིས་ནི་སྒྲ་ལ་ཁྱད་པར་སྤོང་མི་སྤོང་ཡོད་ཀྱང་དོན་ལ་ཁྱད་པར་མེད་དོ་ཞེས་སྟོན་ཏོ། །ལན་
གྱི་རྣམ་པ་གཉིས་པ་སྨྲས་པ་ནི་རྣམ་པ་གཅིག་ཏུ་ན་ཚིག་ལེའུར་བྱས་པ་བསྡེབས་པའི་ངོར་
བདེན་པའི་སྒྲས་ཟིན་པ་དང་མ་ཟིན་པ་ཐ་དད་དུ་བརྗོད་པ་ཡིན་ཏེ་ཐམས་ཅད་བདེན་པའི་
སྒྲས་ཟིན་པར་བརྗོད་ན་སཾ་སྐྲྀ་ཏའི་སྐད་ཀྱི་སྡེབ་སྦྱོར་ཉམས་པར་འགྱུར་བའི་ཕྱིར་རོ། །གང་
གི་ཕྱིར་བདེན་པའི་སྒྲས་མ་ཟིན་པར་བརྗོད་ཀྱང་སྡུག་བསྔལ་ལ་སོགས་པའི་བདེན་པར་
གཏོགས་པ་ཁོ་ན་དམིགས་རྣམ་དུ་བྱ་དགོས་སོ་ཞེས་བྱ་བ་ནི་མི་མཐུན་པ་མཐུན་པར་སྟོན་པ་
འགལ་བའི་རྒྱན་ཡིན་ནོ། །དེ་གང་ལས་ཞེ་ན། རྣམ་པ་དང་པོ་མངོན་པར་ཞེན་པ་ལ་སོགས་
པ་བཀག་པ་དང་ལྡན་པའི་བདེན་པ་བཞི་པོ་དག་དེ་ཁོ་ནར་ཏེ་དོན་དམ་པར་སྒྲུབ་པ་དང་
དགག་པ་དང་བྲལ་བར་འགྱུར་ཏེ་དམིགས་རྣམ་གྱི་ཆོས་དེ་དག་ཐམས་ཅད་བདེན་པ་བཞི་ལ་
འདུས་པའི་ཕྱིར་རོ། །འོག་མ་དག་ལ་ཡང་ཞེས་པ་ནི་བསྟན་བཅོས་འདིར་གང་ཅུང་ཟད་
དམིགས་པ་དང་རྣམ་པ་གསུང་པ་དེ་དག་ནི་བདེན་པ་བཞི་ལས་གཞན་དུ་མ་སེམས་ཤིག་ཅེས་
བྱ་བའི་དོན་ཏོ་འདིས་ནི་འདི་སྐད་དུ་བདེན་པའི་སྒྲས་མ་ཟིན་པ་དུ་མ་བརྗོད་ན་ཡང་སྡེབ་སྦྱོར་
མ་ཉམས་པར་བྱ་བའི་དོན་དུ་ཡིན་གྱི་དམིགས་རྣམ་གྱི་དོན་ནི་བདེན་བཞི་ཡིན་ནོ་ཞེས་བསྟན་
པར་འགྱུར་རོ། །དེ་ཡང་བདེན་པ་གཉིས་སུ་འདུས་ཏེ་འགོག་པ་ནི་དོན་དམ་དང་གཞན་
གསུམ་ནི་ཀུན་རྫོབ་ཡིན་པའི་ཕྱིར་རོ། །གསུམ་པ་རྟོག་པའི་ཁྱད་པར་ལ་མདོར་བསྟན་པ་ནི་
རྣམ་པར་རྟོག་པ་བཞི་དང་ལྡན་པ་ཞེས་པ་ནི་སྟེ་འདི་ཡང་། ཡུམ་ལས། ཤཱ་རིའི་བུ་ཆོས་དེ་དག་
ནི་བྱིས་པ་སོ་སོའི་སྐྱེ་བོ་ཐོས་པ་དང་མི་ལྡན་པས་ཇི་ལྟར་མངོན་པར་ཆགས་པ་དེ་བཞིན་དུ་
ཡོད་པ་མ་ཡིན་ནོ། །བཅོམ་ལྡན་འདས་འོ་ན་ཇི་ལྟ་བུར་མཆིས་ཤཱ་རིའི་བུ་ཇི་ལྟར་བདག་མེད་
པ་དེ་བཞིན་དུ་ཡང་དག་པར་ཡོད་དེ་དེ་ལྟར་མེད་པ་དེའི་ཕྱིར་མ་རིག་པ་ཞེས་བྱའོ། །ཞེས་བྱ་
བ་དང་། དེ་ཐབས་མི་མཁས་པས་གཟུགས་ལ་རྟོག་ཅིང་མངོན་པར་ཞེན་པ་ཡིན་ཞེས་བྱ་བ་
- 2 [) 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་སོགས་པ་གསུངས་སོ། །དོན་ནི་དཔྱད་ན་མེད་པ་དེ་ནི་ཀུན་རྫོབ་ཏུ་ཡོད་པར་སྣང་ལ་མེད་
པ་སྟོན་པར་བྱེད་པ་དེ་ཡང་མ་རིག་པ་ཡིན་ནོ། །མདོ་དེ་དག་བསྡུད་པ་ནི་ཡུལ་གཞི་དང་དེའི་
གཉེན་པོ་གཉིས་ཡོད་པ་ཡིས་གཟུང་བར་རྣམ་པར་རྟོག་པ་གཉིས་ཡིན་ལ། དེ་ལ་ཡུལ་རྨོངས་
པ་སྟེ་མ་རིག་པ་དང་ཕུང་པོ་ལ་སོགས་པའི་བྱེ་བྲག་གིས་གཟུང་རྟོག་དེ་ནི་གཞི་སོ་སོ་སྟེ་རེ་རེ་
ལའང་རྣམ་པ་དགུ་དགུ་སྟེ་བཅོ་བརྒྱད་དུ་འགྱུར་རོ། །འདིར་རྟེན་ཅན་གྱི་སྒྲ་ཐམས་ཅད་ནི་
ཡུལ་ཅན་ཡིན་པར་བལྟའོ། །དེ་བཞིན་ནོ་ཞེས་པའི་འགྲེལ་པ་ནི་སོ་སོར་དེ་ལྟར་རྣམ་པ་དགུ་
ཞེས་པ་སྟེ་བཅོ་བརྒྱད་ཡོད་དོ། །ཞེས་བྱ་བའི་དོན་ཏོ། །འདིར་རྩོལ་བྱུང་དང་མི་རྟག་པ་ལྟ་བུ་
འགལ་བ་དང་མི་འཁྲུལ་བ་གཉིས་ཀ་མེད་པ་ལ་ནི་མུ་བཞི་སྲིད་པ་ལས། འདིར་ཡང་གཟུང་
རྟོག་ཡིན་ལ་འཛིན་རྟོག་མ་ཡིན་པ་ནི་ཡུལ་དྲུག་ལ་རྟོག་པའོ། །དེ་ལས་བཟློག་པ་ནི་འཛིན་
པའི་སྐད་ཅིག་ཐ་མ་ལ་རྟོག་པའོ། །གཉིས་ཀ་ཡིན་པ་ནི་དེའི་རྒྱུན་སྔ་མ་ཕྱི་མའི་གཟུང་བ་དང་།
དོན་གྱི་འཛིན་པ་གཉིས་ཀར་གྱུར་པ་ལ་རྟོག་པའོ། །གཉིས་ཀ་མ་ཡིན་པ་ནི་ཡུམ་ཡིན་ནོ། །དེ་
རྒྱས་པར་འཆད་པ་ནི་དོན་དེ་ལྟར་དུ་གནས་པ་དེ་ལ་ཞེས་པ་ལ་སོགས་པ་སྟེ་མ་རིག་པ་ནི་ཕྱིན་
ཅི་མ་ལོག་པའི་རྟོགས་པའི་མི་མཐུན་ཕྱོགས་སུ་གྱུར་པའི་ཤེས་པ་ཡིན་ཏེ་རིག་པ་བཀག་
པའམ་རིག་པ་མ་ཡིན་པ་ལ་འདོད་ན་ཧ་ཅང་ཐལ་བའི་ཕྱིར་རོ། །དེ་སྐད་དུའང་མཛོད་ལས།
རིག་པ་མི་མཐུན་ཕྱོགས་ཆོས་གཞན། །མ་རིག་མི་འཛའ་བརྫུན་སོགས་གཞིན་ཞེས་འབྱུང་བ་
ཡིན་ནོ། །དབྱེ་བ་ནི་ལས་རྒྱུ་འབྲས་དང་དེ་ཁོ་ན་ཉིད་ལ་རྨོངས་པ་གཉིས་ཡིན་ནོ། །གཟུགས་
ལ་སོགས་པ་ནི་ཀུན་ནས་ཉོན་མོངས་པ་དང་བཅས་པའི་ཕུང་པོ་ལྔའོ། །མིང་ལྟར་ཐོགས་པ་
མེད་པའི་ཚོར་བ་ལ་སོགས་པ་བཞི་དང་གཟུགས་ལ་མངོན་པར་ཏེ་ལྷག་པར་ཞེན་པ་དང༌།
ཡོད་པ་དང་མེད་པའི་མཐའ་གཉིས་ལ་ཆགས་པའི་ལྟ་བ་དང་། འདོད་ཆགས་ལ་སོགས་པའི་
སེམས་ཀུན་ནས་ཉོན་མོངས་པར་བྱེད་པ་དང༌། དད་པ་ལ་སོགས་པ་སེམས་རྣམ་པར་བྱང་
- ? 1
] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼r
བར་བྱེད་པ་ལ་བླང་དོར་དུ་མི་ཤེས་པ་དང་། དེ་ལ་བརྟེན་ནས་འཕགས་པའི་ལམ་ལ་མི་
གནས་པར་འཁོར་བར་སྟོང་པ་དང༌། ཡུལ་ལ་དམིགས་པ་དང་བཅས་པ་དང་། བདག་དང་
སོགས་པ་སྟེ་གཞན་དུ་འཛིན་པ་དང༌། འཇིག་རྟེན་པའི་སེམས་རྣམ་པར་དག་པ་བསམ་
གཏན་གཟུགས་མེད་སྐྱེད་པ་དང་། སོགས་པའི་སྒྲས་ནི་ལམ་སྒོམ་པ་ལ་སོགས་པ་སྟེ་དེ་ལྟ་
བུའི་ཡུལ་དགུ་ལ་གཟུང་བར་ཏེ་འཁོར་བ་པ་རྣམས་ཀྱིས་སྤྱད་བྱར་རྣམ་པར་རྟོག་པ་ཡིན་ནོ།།
དེའང་མ་རིག་པ་ལ་རྟོག་པ་ལ་སོགས་པ་བདུན་ནི་ཀུན་ནས་ཉོན་མོངས་པའི་ངོ་བོ་ལ་རྟོག་པ་
ཡིན་ལ། ལམ་ལ་མི་གནས་པ་དང་རྣམ་དག་སྐྱེད་པ་གཉིས་ནི་ཁྱད་པར་ལ་རྟོག་པ་ཡིན་ནོ།།
གཉེན་པོའི་རྟེན་ཅན་ལ་ཕུང་པོ་ལ་སོགས་པ་གསུམ་ནི་རྣམ་པར་བྱང་བ་ཟག་མེད་ཀྱི་ཕུང་པོ་
དང་སྐྱེ་མཆེད་དང་ཁམས་གསུམ་ཡིན་ཏེ། མཛོད་ལས། སྤུང་དང་སྐྱེ་སྒོ་རིགས་ཀྱི་དོན། །ཕུང་
པོ་སྐྱེ་མཆེད་ཁམས་རྣམས་ཡིན། །ཞེས་གང་བཤད་པ་ཡིན་ནོ། །རྣམ་བྱང་གི་རྒྱུ་ལས་རྣམ་བྱང་
གི་འབྲས་བུ་སྐྱེ་བ་ནི་རྣམ་བྱང་གི་རྟེན་འབྲེལ་ཏེ་ལམ་ལྔ་ལ་སོགས་པ་ཡིན་ལ། སྟོང་པ་ཉིད་ནི་
ཡུལ་ལོ། །ཕ་རོལ་ཏུ་ཕྱིན་པ་ནི་སྤྱོད་ པའོ། །མཐོང་བ་ལ་སོགས་པའི་རྣལ་འབྱོར་གྱི་ལམ་
གསུམ་སྟེ་དེ་དག་ལ་གཟུང་བར་ཏེ་འཕགས་པ་རྣམས་ཀྱིས་སྤྱད་བྱར་རྟོག་པ་ཡིན་ལ། དེའང་
གཅིག་ནི་ཡུལ་དང༌། བརྒྱད་ནི་ངོ་བོ་ལ་རྟོག་པ་ཡིན་ནོ། །དེ་ལྟར་གཟུང་རྟོག་བཤད་ནས་
འཛིན་རྟོག་འཆད་པ་ནི་གང་ཟག་རྫས་སུ་ཡོད་པའི་རྟེན་ཅན་ཞེས་པའོ། །བདག་ཏུ་རྟོག་པ་
འདི་དག་ཀྱང་ཀུན་ཏུ་བཏགས་པ་དང༌། འཁོར་བ་ཐོག་མ་མེད་པ་ནས་ལྷན་ཅིག་ཏུ་སྐྱེས་པ་
གཉིས་ཅི་ རིགས་པར་ ཡིན་ནོ། །དེ་ལ་བདག་ནི་བདག་གི་རང་དབང་ཅན་དང༌། གྲངས་
གཅིག་པུ་དང༌། བྱེད་ལས་འཁོར་འདས་བསྐྱེད་པའི་རྒྱུ་དང་། བྱ་བ་ནི་གཟུགས་ལ་ལྟ་བ་པོ་
ཞེས་པའོ། །སོགས་པའི་སྒྲས་ནི་བདག་གི་ཁྱད་པར་དུ་མ་གཟུང་སྟེ་ཇི་སྐད་དུ་གསང་བ་པའི་
བདག་པོ་དེ་ལ་འཁོར་བ་ཐོག་མ་མེད་པ་ནས་བྱིས་པའི་སྐྱེ་བོ་རྣམས་ངར་འཛིན་པ་དང༌། ང་
- ? ，
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིར་འཛིན་པ་ལ་མངོན་པར་ཞེན་པས་བདག་གི་ཁྱད་པར་གྲངས་མེད་པར་རབ་ཏུ་བཏགས་
ཏེ་གསང་བ་བའི་བདག་པོ་དེ་ལ་བདག་གི་ངོ་བོ་ཉིད་ལ་མ་དཔྱད་པར་བདག་གི་ཞེས་ངར་
འཛིན་པ་ཀུན་ནས་སློང་ངོ༌། །གཞན་དག་ནི་དུས་ལས་འབྱུང་བ་དང་། འཛིན་པ་པོས་སྤྲུལ་པ་
དང༌། ངེས་པར་འབྱུང་བ་དང་། འདི་ལྟ་སྟེ། དབང་ཕྱུག་དང༌། འབྱིན་པ་པོ་དང༌། དུས་དང༌།
གཙོ་བོ་དང༌། བྱེད་པ་པོ་དང༌། བྱེད་པ་པོ་མ་ཡིན་པ་དང༌། རྣལ་འབྱོར་དང༌། ཚད་མ་དང་།
དག་པ་དང༌། མ་དག་པ་དང་། ནང་གི་བདག་དང་། སྐྱེས་བུ་དང༌། ཁྱབ་བདག་དང༌། སྲོག་
དང༌། གང་ཟག་དང༌། རྣམ་པར་ཤེས་པ་དང༌། ཀུན་གཞི་དང་། ཤེས་པ་པོ་དང་། མཐོང་བ་
པོ་དང་། གཟུང་བ་དང་། འཛིན་པ་དང༌། ཤེས་པ་དང་ཤེས་བྱ་དང་། ཤེད་ལས་སྐྱེས་པ་དང་།
ཤེད་བུ་དང༌། བརྗོད་པར་བྱ་བ་དང༌། བརྗོད་པར་བྱ་བ་མ་ཡིན་པར་རྟོགས་ཏེ། གསང་བ་
པའི་བདག་པོ་བདག་གི་ཁྱད་པར་དེ་ལྟ་བུ་ལ་སོགས་པ་རྣལ་འབྱོར་འདོད་པའི་རྣལ་འབྱོར་པ་
དག་གིས་ཐར་པ་འདོད་པས་སྔོན་བཏགས་པ་ཡིན་ནོ་ཞེས་གསུངས་པ་ལྟ་བུའོ། །ཡང་དེ་ཀུན་
ནས་ཉོན་མོངས་པ་དང་། འདོད་ཆགས་དང་བྲལ་བའི་རྣམ་བྱང་དང༌། མཐོང་བ་ལ་སོགས་
པའི་ལམ་གསུམ་ཏེ། དོན་བྱ་བ་བྱས་པ་ནི་མི་སློབ་པའི་ལམ་ཡིན་ལ། དེ་དག་གི་རྟེན་དུ་གྱུར་
པ་ལ་འཛིན་པ་སྟེ་ཉམས་སུ་མྱོང་བའམ་སྤྱོད་བྱེད་དུ་རྟོག་པ་ཡིན་ནོ། །དེའང་རང་དབང་ཅན་
དང༌། གཅིག་པུ་དང༌། ལྟ་བ་ལ་སོགས་པ་གསུམ་ནི་ངོ་བོ་ལ་རྟོག་པ་ཡིན་ལ། གཞན་གསུམ་
ནི་བྱེད་པའི་ཁྱད་པར་ལ་རྟོག་པ་ཡིན་ནོ། །སྐྱེས་བུ་བཏགས་པའི་རྟོག་པ་ནི་ཀུན་ནས་ཉོན་
མོངས་པ་དང་རྣམ་པར་བྱང་བར་མ་ཕྱེ་བའི་ཕུང་པོ་དང་སྐྱེ་མཆེད་དང་ཁམས་དང་མ་རིག་པ་
ལ་སོགས་པ་ཀུན་ནས་ཉོན་མོངས་པའི་རྟེན་འབྲེལ་དང་། དད་པ་ལ་སོགས་པའི་རྣམ་བྱང་
དང༌། རྣལ་འབྱོར་གྱི་ལམ་བཞི་སྟེ་དགུ་ལ་འཛིན་པ་སྟེ་ཉམས་སུ་མྱོང་བའམ་སྤྱོད་བྱེད་དུ་རྟོག་
པ་ཡིན་ལ་ཐམས་ཅད་ཀྱང་ངོ་བོ་ལ་རྟོག་པ་ཡིན་ནོ། །དེ་ལྟར་ཡུལ་དགུ་བཞི་སུམ་ཅུ་རྩ་དྲུག་
- ? | ! -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རོལ་འགྲེལ་པ་བཞུགས། fic
དངོས་སུ་བརྗོད་ནས་ཡུལ་ཅན་རྟོག་པ་དེ་སྙིད་ཅིག་ཤུགས་ལ་འཕེན་པ་ཡིན་ལ། དེའང་ངེས་
འབྱེད་ཆ་མཐུན་བཞི་ལ་གྲངས་བཞིན་དུ་ལྡན་པ་ཡིན་ནོ། །འདིར་ཁ་ཅིག་ན་རེ་གང་ཟག་རྫས་
འཛིན་གྱི་རྟོག་པ་ནི་སྒྲུབ་པའི་རྣམ་པ་ཅན་མ་ཡིན་ཏེ་ཉོན་མོངས་པའི་སྒྲིབ་པར་ཐལ་བའི་ཕྱིར་
རོ༑ ༑དེས་ན་དགག་པའི་རྣམ་པ་ཅན་ཡིན་པས་ཐམས་ཅད་ཀྱང་ཤེས་བྱའི་སྒྲིབ་པ་ཉིད་ཡིན་ནོ་
ཟེར་རོ། །གལ་ཏེ་མདོ་སྡེའི་རྒྱན་ལས། རྒྱལ་བའི་སྲས་རྣམས་ཀྱིས་ནི་མེད་དང་ཡོད་པ་དང༌།།
སྒྲོ་འདོགས་སྐུར་བའི་རྟོག་དང་གཅིག་ཉིད་དུ་མ་ཉིད། །རང་དང་ཁྱད་པར་རྟོག་དང་འགྲོ་དོན་
ཇི་བཞིན་དུ། །མངོན་པར་ཞེན་པའི་རྟོག་པ་ཡང་དག་སྤང་བར་བྱ་ཞེས་རྟོག་པ་བཅུ་ལམ་གྱི་
སྤང་བྱར་བཤད་པའི་ཕྱིར་ལྡན་པ་ནི་མི་འཐད་དོ་ཞེ་ན། ལམ་འགའ་ཞིག་གིས་སྤོང་བ་དེ་ནི་
འགའ་ཞིག་ལ་ལྡན་པ་ཡིན་ཏེ། དེ་ལྟ་མ་ཡིན་ན་ལམ་ཐམས་ཅད་རྟོག་བྲལ་དུ་འགྱུར་བའི་
ཕྱིར་རོ། །དེས་ན་རྟོག་པ་བཅུ་པོ་དེ་རགས་པར་ལམ་སྔ་མ་ལ་ལྡན་པ་དེ་ནི་ལམ་ཕྱི་མས་སྤོང་
བའི་ཕྱིར་སྐྱོན་མེད་དོ། །དེ་ལྟར་ལམ་རྣམས་སུ་མི་རྟོག་པ་རྟོག་པ་བསྒོམ་ནས་རྟོག་པ་སྤངས་
པའི་ཕན་ཡོན་ནི། །ཡུམ་ལས། དེ་ལྟར་སྤྱོད་མཁས་རྣམས་ལ་ལྷ་ཚོགས་མང་པོ་དག །ཐལ་
མོ་སྦྱར་བ་བཏུད་ནས་ཕྱག་ཀྱང་འཚལ་བར་བྱེད། །ཕྱོགས་བཅུའི་འཇིག་རྟེན་ཁམས་ཀྱི་
སངས་རྒྱས་ཇི་སྙེད་པའང་། །ཡོན་ཏན་བསྔགས་པའི་ཕྲེང་བ་ཡོངས་སུ་བརྗོད་པར་མཛད།།
གངྒཱའི་ཀླུང་མཉམ་ཞིང་ན་སེམས་ཅན་ཇི་སྙེད་པ། །དེ་ཀུན་ཡོངས་སུ་བརྟགས་པ་བཟུང་སྟེ་
བདུད་གྱུར་ལ། །བ་སྤུ་ཉག་རེ་ལས་ཀྱང་དེ་སྙེད་སྤྲུལ་བྱས་ཀྱང་། །དེ་དག་ཀུན་གྱིས་མཁས་
ལ་བར་ཆད་བྱ་མི་ནུས་ཞེས་རྣམ་པ་གསུམ་གསུངས་སོ། །
བཞི་པ་ཡོངས་འཛིན་གྱི་ཁྱད་པར་ནི་ཚིགས་སུ་བཅད་པ་སྦྱར་བ་ཞེས་པ་སྟེ་
འདི་ལ་གང་དག་ཇི་སྐད་བཤད་པའི་དམིགས་རྣམ་ལ་སོགས་པ་དག་གོང་ནས་གོང་དུ་ཁྱད་
པར་འཕགས་པར་འགྱུར་བར་ཤེས་པར་བྱ་བའི་ཕྱིར་ཡོངས་འཛིན་ཕྱིས་གསུངས་སོ། །ཟེར་
- ?
|
} -



༥
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་དེ་ནི་མ་ཡིན་ཏེ་དེ་འདྲ་བའི་དགོས་པ་ནི་དང་པོ་དང་བར་དུ་གསུངས་ཀྱང་འགྲུབ་པའི་ཕྱིར་
རོ༑ །དེས་ན་མདོར་བསྟན་དུ་སྔར་གསུངས་པ་ནི་སཾ་སྐྲ་ཏའི་སྐད་ལ་ཚིགས་སུ་བཅད་པ་སྦྱར་
བའི་ཕྱིར་ཏེ། རྒྱུ་དང་རྣམ་རྟོག་བཞི་ལྡན་པ་ཞེས་སྦྱར་ན་ཡི་གེ་ལྕི་ཡང་གི་སྡེབ་སྦྱོར་ཉམས་
པར་འགྱུར་བའི་ཕྱིར་རོ། །འདིར་ནི་དེ་རྟོག་པའི་ཕྱི་ལ་བཤད་པའི་སྟོབས་ཀྱིས་ཇི་སྐད་བཤད་
པའི་རྟོག་པ་ཁྱད་པར་དུ་འགྱུར་རོ་ཞེས་བསྟན་པའི་ཕྱིར་ཏེ། ཁྱད་ཆོས་གཉིས་ཀྱི་དབུས་སུ་
ཆུད་པའི་ཕྱིར་རོ་ཞེས་དགོངས་པ་ཡིན་ནོ། །འདིའང་ཡུམ་ལས། བྱང་ཆུབ་སེམས་དཔའི་དགེ་
བའི་བཤེས་གཉེན་གང་ལགས་ཞེས་ཞུས་པའི་ལན་དུ། བཀའ་སྩལ་པ་གང་དེ་དག་ལ་ཕ་
རོལ་ཏུ་ཕྱིན་པ་རྣམས་འདོམས་ཤིང་རྗེས་སུ་སྟོན་པ་རྣམས་དང་། གང་དེ་དག་ལ་བདུད་ཀྱི་
ལས་རྣམས་ཉེ་བར་སྟོན་པ་སྟེ་རབ་འབྱོར་འདི་དག་ནི་བྱང་ཆུབ་སེམས་དཔའི་དགེ་བའི་
བཤེས་གཉེན་དུ་རིག་པར་བྱའོ་ཞེས་གསུངས་སོ། །དེ་སྡུད་པ་ནི་སློབ་མའི་སེམས་མི་འགོང་
བ་ཉིད་ལ་སོགས་པས་ངོ་བོ་ཉིད་མེད་སོགས་སྟོན་བྱེད་ཅེས་པ་ནི་ཆོས་སྟོན་པའི་ཁྱད་པར་
ཡིན་ནོ། །ཕ་རོལ་ཏུ་ཕྱིན་པ་དྲུག་པོ་དེའི་མི་མཐུན་ཕྱོགས་སེར་སྣ་ལ་སོགས་པ་བོར་བ་ནི་
སྤངས་པའི་ཁྱད་པར་ཏེ་ཁྱད་པར་གཉིས་དང་ལྡན་པས་འདི་རྣམ་པ་ཀུན་ཏུ་ཡོངས་སུ་འཛིན་
པ་ཡིན་ནོ། །དེ་རྣམ་པར་འགྲེལ་བ་ན་སེམས་འགོང་བ་ནི་ཞུམ་པ་དང་སྐྱག་པ་ནི་འཇིགས་པ་
ཡིན་ནོ། །ཡང་གདུལ་བྱ་དེ་དག་རྒྱུ་གང་ལས་སྟོང་པ་ཉིད་ལ་སྐྲག་ཅིང་ཞུམ་ཞེ་ན། མི་མཁས་
པའི་ཕྱིར་ཏེ། ལྔ་བརྒྱ་པ་ལས། བླུན་པོ་ཤིན་ཏུ་ཟབ་ཆེས་ལ། །སྐྲག་པ་སྐྱེ་བ་ཇི་ལྟར་བ། །དེ་
བཞིན་ཞན་པ་ཤིན་ཏུ་ནི། །རྨད་བྱུང་ཆོས་ལ་སྐྲག་པ་སྐྱེ། །ཞེས་འབྱུང་བ་བཞིན་ནོ། །དེ་དག་
མེད་པ་ནི་སེམས་མི་འགོང་ཞིང་མི་སྐག་པའོ། །སོགས་པའི་སྒྲས་ནི་སྤྲོ་བ་ལ་སོགས་པ་བཟུང་
ངོ་༑ ༑དེ་ལྟ་བུ་གདུལ་བྱའི་རྒྱུད་ལ་སྒྲུབ་པ་ལ་མཁས་པ་ནི་ཐབས་ལ་མཁས་པ་སྟེ། རྒྱལ་པོའི་
བཙུན་མོ་དམ་པ་ཤི་བ་བརྡ་སྤྲོད་པ་ལ་མཁས་པ་ལྟ་བུར་སྟོང་པ་ཉིད་ལ་རིམ་གྱིས་ཁྲིད་པར་
-> 1 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །
བྱེད་ པ་ སྟེ། སློབ་དཔོན་ཟླ་བ་གྲགས་པས། རེ་ཤིག་ཐོག་མར་ ཉན་པ་པོ། །སྦྱིན་གཏམ་
སོགས་པ་ངེས་པར་སྦྱར། །སྣོད་དུ་གྱུར་ནས་ཕྱིས་དེ་ལ། །ཟབ་མོའི་གཏམ་ནི་བསྙད་པར་བྱ།།
ཞེས་བཤད་པ་བཞིན་ནོ། །བསམ་པ་ཇི་ལྟ་བ་བཞིན་ནི་གང་ཤེས་པར་འདོད་པ་དེ་སྟོན་པ་སྟེ་
ཉན་ཐོས་ཀྱི་རིགས་ཅན་ལ་གང་ཟག་གི་བདག་མེད་པ་དང༌། བྱང་ཆུབ་སེམས་དཔའ་ལ་
སོགས་པའི་སྒྲས་གཟུང་བ་ཆོས་ཀྱི་བདག་མེད་སྟོན་པ་ཡིན་ནོ། །གཞན་ཡང་བྱང་ཆུབ་སེམས་
དཔའི་དགེ་བའི་བཤེས་གཉེན་གྱི་མཚན་ཉིད་ནི། མདོ་སྡེའི་རྒྱན་ལས། བཤེས་གཉེན་དུལ་
བ་ཞི་ཞིང་ཉེར་ཞི་བ། །ཡོན་ཏན་ལྷག་པ་བརྩོན་བཅས་ལུང་གིས་ཕྱུག །དེ་ཉིད་རབ་ཏུ་རྟོགས་
པ་སྨྲ་མཁས་ལྡན། །བརྩེ་བའི་བདག་ཉིད་སྐྱོ་བ་སྤངས་ལ་བརྟེན། །ཞེས་མཚན་ཉིད་བཅུ་དང་
ལྡན་པར་གསུངས་ཏེ། དུལ་བ་ལ་སོགས་པ་གསུམ་ནི་ཚུལ་ཁྲིམས་དང་ཏིང་ངེ་འཛིན་དང་
ཤེས་རབ་སྟེ་བསླབ་པ་གསུམ་དང་ལྡན་པའོ། །ཡང་དེ་ཉིད་ལས་མཚན་ཉིད་བཞི་དང་ལྡན་
པར་ཡང་གསུངས་ཏེ། རྒྱ་ཆེ་ཐེ་ཚོམ་སྤོང་བ་དང་། །གཟུང་འོས་དེ་ཉིད་གཉིས་སྟོན་པ། །འདི་
ནི་བྱང་ཆུབ་སེམས་དཔའ་ཡི། །སྟོན་པ་ཕུན་ཚོགས་ཡིན་ཞེས་བྱ་ཞེས་པ་སྟེ་དེ་ཉིད་གཉིས་ནི་
བདེན་གཉིས་སམ་ཉོན་མོངས་རྣམ་བྱང་གཉིས་སོ། །
སངས་རྒྱས་ཐོབ་བྱེད་ཀྱི་སྒྲུབ་པ་བཤད་པ་ལ་སྒྲུབ་པའི་རྟེན་དང་། དམིགས་
པ་དང༌། ཆེད་དུ་བྱ་བ་དང་། སྒྲུབ་པའི་ངོ་བོ་བཤད་པ་བཞི་ལས། དང་པོ་ལའང་སྤྱིའི་དོན་ནི་
རིགས་ཀྱི་རང་བཞིན་དང་། དབྱེ་བ་དང་། ཡོན་ཏན་དང༌། ཉེས་པ་དང་། རྟགས་དང་། ངེས་
པའི་ ཚིག་ དང་ དྲུག་ གིས་ཤེས་ པར་ བྱ་ བ་ ལས། དང༌ པོ་ ལ་ རིགས་ སྤྱིའི་མཚན་ཉིད་ནི།
འཕགས་པའི་ཆོས་རྟོགས་པར་བྱེད་པའི་གཞི་ཡིན་ལ། དེ་ལ་ཐེག་ཆུང་བ་རྣམས་ནི་འདོད་པ་
ཆུང་ཞིང་ཆོག་ཤེས་པའི་མ་ ཆགས་པ་འཕགས་པའི་ རིགས་སུ་འདོད་དེ། མཛོད་ལས། མ་
ཆགས་འཕགས་རིགས་ཞེས་འབྱུང་བ་ཡིན་ནོ། །ཡང་དེ་དག་དབང་པོའི་བྱེ་བྲག་ལ་ཡང་
བ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་སུ་སྨྲ་སྟེ་དེ་ཉིད་ལས། ཁ་ཅིག་དང་པོ་ནས་དེའི་རིགས། ཁ་ཅིག་སྦྱངས་པ་ལས་གྱུར་
ཏོ་ཞེས་བཤད་པ་བཞིན་ནོ། །རྣམ་འབྱོར་སྤྱོད་པའི་ས་ལས་སྐྱེ་མཆེད་དྲུག་གི་ཆོས་ཉིད་དང་།
ཟག་མེད་ཀྱི་ས་བོན་དང་། སྤང་རུང་གི་སྒྲིབ་པ་གསུམ་ལ་བཤད་དོ། །ཐེག་ཆེན་པ་ཁ་ཅིག་
ནི་ཆོས་ཀྱི་དབྱིངས་རིགས་སུ་འདོད་དེ། འཕགས་པ་སྡོང་པོ་བཀོད་པ་ལས། རྒྱལ་བའི་སྲས་
དག་བྱང་ཆུབ་སེམས་དཔའི་རིགས་ཞེས་བྱ་བ་འདི་ནི་ཆོས་ཀྱི་དབྱིངས་ལྷུར་ལེན་པ། ནམ་
མཁའ་ལྟར་ཡངས་པ་རང་བཞིན་གྱིས་འོད་གསལ་བ་སྟེ། དེ་ལ་གནས་པའི་བྱང་ཆུབ་སེམས་
དཔའ་རྣམས་ནི་འདས་པ་དང་མ་འོངས་པ་དང་ད་ལྟར་བྱུང་པའི་སངས་རྒྱས་བཅོམ་ལྡན་
འདས་རྣམས་ཀྱི་རིགས་སུ་སྐྱེས་པ་ཡིན་ནོ་ཞེས་འབྱུང་བ་བཞིན་ནོ། །དབྱེ་བ་ནི་འཕགས་པ་
ལང་ཀར་གཤེགས་པ་ལས། ཐེག་པ་ཆེན་པོ་དང་རང་སངས་རྒྱས་དང་འཕགས་པ་ཉན་ཐོས་
དང་རིགས་མ་ངེས་པ་དང་རིགས་ཆད་པ་ཞེས་ལྔ་གསུངས་མོད་ཀྱི་གང་རིགས་ཆད་པར་
གསུངས་པ་དེ་ནི་རྣམ་པར་གྲོལ་བ་དཀའ་བ་ཙམ་ལ་དགོངས་པ་ཡིན་གྱི་གཏན་ཆད་པར་ནི་
མི་བཞེད་དེ། ཟླ་བ་སྒྲོན་མའི་མདོ་ལས། འདི་ན་སྣོད་མིན་སེམས་ཅན་འགའ་ཡང་མེད།།
འགྲོ་བ་འདི་ཀུན་མ་ལུས་སངས་རྒྱས་འགྱུར་ཞེས་བྱ་བ་དང་། རྒྱལ་བ་ཡི་ཡུམ་མཆོག་དང་པོ་
ལས་སེམས་ཅན་ཐམས་ཅད་ནི་དེ་བཞིན་གཤེགས་པའི་སྙིང་པོ་ཅན་ནོ་ཞེས་གསུངས་པའི་
ཕྱིར་རོ། །རིགས་དང་ལྡན་པ་ལ་ཡང་རང་བཞིན་དུ་གནས་པ་དང་ཡང་དག་པར་སྒྲུབ་པ་
གཉིས་ལས། དང་པོ་ལའང་ཁ་ཅིག་ཆོས་ཀྱི་དབྱིངས་ཙམ་རིགས་ཡིན་ནོ་ཟེར་བ་དེ་ནི་མ་ཡིན་
ཏེ་བེམས་པོ་དང་དངོས་མེད་ཀྱང་སངས་རྒྱས་ཀྱི་རིགས་ཅན་དུ་ཐལ་བའི་ཕྱིར་རོ། །དེས་ན་
རང་བཞིན་དུ་གནས་པའི་རིགས་ནི་སེམས་རང་བཞིན་གྱིས་འོད་གསལ་བ་ཡིན་ལ། དེས་ནི་
སེམས་ཅན་ཐམས་ཅད་ལ་ཁྱབ་པ་ཡིན་ནོ། །དེ་ནི་དྲི་མ་དང་བཅས་པའི་དེ་བཞིན་ཉིད་ཡིན་
ལ་དེ་གནས་གྱུར་ནས་ནི་དྲི་མ་མེད་པའི་དེ་བཞིན་ཉིད་ཆོས་ཀྱི་སྐུ་ཡིན་ནོ། །བསྒྲུབས་པ་ལས་
- ? 1 ( -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [i:
བྱུང་པ་ནི་ཐོས་བསམ་བྱས་པས་དད་པ་དང་བརྩོན་འགྲུས་ལ་སོགས་པ་ཁྱད་པར་ཅན་རྒྱུད་ལ་
སྐྱེས་པ་ཡིན་ཏེ་དེའང་རིགས་ཅན་གསུམ་ལ་རང་རང་གི་ལམ་དང་འབྲས་བུ་ལ་དད་པ་དང་སྤྲོ་
བ་ལ་སོགས་པའི་རྒྱས་གྱུར་གྱི་རིགས་གསུམ་འབྱུང་ངོ། །དེ་ལ་རང་བཞིན་གྱི་རིགས་རྟེན་དང་
རྒྱས་གྱུར་བརྟེན་པ་དང༌། དེ་དག་རྒྱུར་ནི་ཡོད་ལ་འབྲས་བུར་ནི་མེད་པ་ཡིན་ཏེ། མདོ་སྡེའི་
རྒྱན་ལས། རང་བཞིན་དང་ནི་རྒྱས་པ་དང༌། །དེའི་རྟེན་དང་བརྟེན་པ་དང་། །ཡོད་མེད་ཉིད་
དང་ཞེས་འབྱུང་བ་ཡིན་ནོ། །ཡང་ན་རིགས་ངེས་པ་རྐྱེན་གྱིས་མི་འཕྲོགས་པ་དང་། མ་ངེས་པ་
རྐྱེན་གྱིས་འཕྲོགས་པ་ཞེས་བྱ་བ་གཉིས་སམ་བཞིར་འགྱུར་ཏེ། མདོ་སྡེའི་རྒྱན་ལས། རིགས་
ནི་ངེས་དང་མ་ངེས་པ། །རྐྱེན་རྣམས་ཀྱིས་ནི་མི་འཕྲོགས་དང་། །འཕྲོགས་པ་ཉིད་དེ་མདོར་ན་
རིགས། །དབྱེ་བ་དེ་ནི་རྣམ་པ་བཞི་ཞེས་འབྱུང་བ་ཡིན་ནོ། །གསུམ་པ་རིགས་སད་པའི་ཕན་
ཡོན་ནི་དེ་ཉིད་ལས་རིང་མོ་ཞིག་ནས་ངན་སོང་དུ། །འགྲོ་ཞིང་མྱུར་དུ་ཐར་པ་དང་། །དེ་ནའང་
སྡུག་བསྔལ་ཆུང་ངུ་མྱོང༌། །སྐྱོ་བཅས་སེམས་ཅན་སྨིན་པར་བྱེད་ཅེས་གསུངས་པ་ཡིན་ནོ།།
ཉེས་པ་ནི་སེམས་ཅན་ཐམས་ཅད་རང་བཞིན་གྱི་རིགས་དང་ལྡན་ཡང་འཁོར་བ་ན་འཁྱམས་
པ་ནི་ རིགས་ཀྱི་ཉེས་པ་བཞི་པ་སྒྲིབ་པའི་ཕྱིར་ཏེ། དེ་ཉིད་ལས། ཉོན་མོངས་གོམས་དང་
གྲོགས་ངན་དང༌། །ཕོངས་དང་གཞན་གྱི་དབང་ཉིད་དེ། །འདོར་ན་རིགས་ཀྱི་ཉེས་དམིགས་
ནི༑ ༑རྣམ་པ་བཞི་རུ་ཤེས་པར་བྱ་ཞེས་གསུངས་པ་ཡིན་ནོ། །
ལྔ་པ་བཏགས་ལའང་རིགས་ཡོད་པ་ཙམ་དུ་སྒྲུབ་པ་དང་། གནས་སྐབས་ཐ་
དད་དུ་སྒྲུབ་པ་དང་། ཐེག་ཆེན་གྱི་རིགས་སད་པར་སྒྲུབ་པའི་རྟགས་གསུམ་ལས། དང་པོ་ནི་
གང་སྲིད་པ་དང་ཞི་བའི་སྐྱོན་དང་ཡོན་ཏན་མཐོང་བ་དེ་ནི་ཐར་པའི་རིགས་དང་ལྡན་པ་ཡིན་
ཏེ་སྐྱེ་བོ་ཤིན་ཏུ་མཁས་པ་འགའ་ཞིག་བཞིན་ནོ། །འཁོར་བ་ན་གནས་པའི་སྐྱེ་བོ་འགའ་ཞིག་
ཀྱང་དེ་ལྟ་བུའི་བློ་དང་ལྡན་པ་ཡིན་ནོ་ཞེས་བྱ་བའི་རང་བཞིན་གྱི་གཏན་ཚིགས་ཀྱིས་སྒྲུབ་པར་
- ? |
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་དེ། རྒྱུད་བླ་མ་ལས། གལ་ཏེ་སངས་རྒྱས་ཁམས་མེད་ན། །སྡུག་ལ་སྐྱོ་བར་མི་འགྱུར་
ཞིང་། །མྱ་ངན་འདས་ལ་འདོད་པ་དང༌། །དོན་གཉེར་སྨོན་པའང་མེད་པར་འགྱུར། །སྲིད་
དང་མྱ་ངན་འདས་ལ་དེའི། །སྡུག་བདེའི་སྐྱོན་ཡོན་མཐོང་བ་འདི། །རིགས་ཡོད་ལས་ཡིན་
གང་ གི་ ཕྱིར། །རིགས་མེད་དག་ལ་མེད་ ཕྱིར་ རོ། །ཞེས་འབྱུང་བ་ཡིན་ནོ། །གཉིས་པ་ནི་
སེམས་ཅན་རྣམས་ཁམས་དང་མོས་པ་ཐ་དད་པའི་ཕྱིར་དང༌། རང་དོན་དང་གཞན་དོན་གྱི་
སྒྲུབ་པ་ཐ་དད་དུ་བྱེད་པའི་ཕྱིར་དང་། ཉན་ཐོས་ལ་སོགས་པའི་འབྲས་བུ་ཐ་དད་དུ་དམིགས་
པའི་ཕྱིར་གནས་སྐབས་སུ་རིགས་ཐ་དད་དུ་ཡོད་དེ་འབྲས་བུ་རྒྱུ་ལ་འཁྲུལ་པ་མེད་པའི་ཕྱིར།
དེ་སྐད་དུའང་མདོ་སྡེའི་རྒྱན་ལས། ཁམས་རྣམས་དང་ནི་མོས་པ་དང་། །སྒྲུབ་པ་ཐ་དད་དབྱེ་
བ་དང༌། །འབྲས་བུ་ཐ་དད་དམིགས་པའི་ཕྱིར། །རིགས་ཡོད་ཉིད་དུ་ངེས་པར་བརྗོད་ཅེས་
བཤད་ པ་ཡིན་ནོ། །གསུམ་པ་ནི་སྙིང་རྗེ་དང་ཐེག་ཆེན་གྱི་ཆོས་ལ་མོས་པ་དང་། དཀའ་བ་
བཟོད་པ་དང༌
། ཕ་རོལ་ཏུ་ཕྱིན་པ་ལ་སྤྱོད་པ་ཡིན་ཏེ་དེ་ཉིད་ལས། སྦྱོར་བའི་སྔོན་དུ་སྙིང་རྗེ་
དང༌། །མོས་པ་དང་ནི་བཟོད་པ་དང༌། །དགེ་བ་ཡང་དག་སྤྱོད་པ་ནི། །རིགས་ཀྱི་རྟགས་སུ་
ངེས་པར་བཤད། །ཅེས་གསུངས་པ་ཡིན་ནོ། །གང་ཡང་མཐར་ཐུག་གི་རིགས་གཅིག་ཉིད་དུ་
སྒྲུབ་པ་ནི་འོག་ཏུ་འཆད་པར་འགྱུར་རོ། །ངེས་ཚིག་ནི་སཾ་ཀྲྀ་ཏའི་སྒྲ་ལས་རིགས་ལ་གོ་དྲ་ཞེས་
འབྱུང་བའི་གོ་གུ་ན་ཞེས་བསྒྱུར་ན་ཡོན་ཏན་ཡིན་ལ། དྲ་ཏ་ར་ཞེས་བསྒྱུར་ན་སྒྲོལ་བ་སྟེ་ཡོན་
ཏན་ལ་བརྟེན་ནས་འཁོར་བའི་ཕ་རོལ་ཏུ་སྒྲོལ་བ་ཞེས་བྱ་བར་འགྱུར་ཏེ། མདོ་སྡེའི་རྒྱན་ལས་
ཡོན་ཏན་ནི། །སྒྲོལ་བའི་དོན་དུ་ཤེས་པར་བྱ་ཞེས་འབྱུང་བ་ཡིན་ནོ། །ཡང་ན་གོ་དོན་དགུ་ལ་
འཇུག་པ་ལས་འདིར་སའམ་ཕྱོགས་ལ་འཇུག་ལ། དྲ་ཡ་ཞེས་པ་ནི་སྐྱོབ་པ་སྟེ་ཕྱོགས་སམ་ས་
ན་གནས་པའི་སེམས་ཅན་སྐྱོབ་པ་ཞེས་བྱ་བར་འགྱུར་ཏེ། དཔེའི་ཕྲེང་པ་ལས་གོ་ཞེས་བྱ་བ་
ས་རུ་བཤད། །ས་དེ་གང་ཞིག་ཡང་དག་འཛིན། །སྐྱེས་བུ་དམ་པ་དེ་རྣམས་ནི། །དམ་པ་ས་
- ? ! $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
འཛིན་ཞེས་བཤད་དོ་ཞེས་འབྱུང་བ་ལྟ་བུའོ། །ཡང་ན་ཀུ་ལ་ཞེས་པ་ནི་རྟེན་ལ་འཇུག་པས་
ཡོན་ཏན་གྱི་ཚོགས་ཀྱི་རྟེན་དུ་གྱུར་པའི་ཕྱིར་རྟེན་ཏེ་རིགས་ནི་དོན་བསྒྱུར་བ་ཡིན་ནོ། །མིང་གི་
རྣམ་གྲངས་ནི་གཞི་དང་བརྟེན་པ་དང་རྒྱུ་དང་རྟེན་དང་ཉེར་གནས་དང་སྔོན་འགྲོ་དང་གནས་
དང་ས་བོན་དང་ཁམས་དང་རང་བཞིན་ཞེས་ཀྱང་བྱའོ། །
གཞུང་གི་དོན་ལ་རིགས་ཀྱི་དབྱེ་བ་དང༌། དེ་རྒོལ་ལན་གྱིས་གཏན་ལ་དབབ་
པ་ལ་གཉིས་ལས། དང་པོ་ནི་སྒྲུབ་པ་དང་ལྡན་པ་ལ་ཞེས་པ་སྟེ། མདོ་ལས། རབ་འབྱོར་བྱང་
ཆུབ་སེམས་དཔའི་ཚིག་གི་དོན་ནི་ཚིག་གི་དོན་མེད་པ་སྟེ། དེ་ཅིའི་ཕྱིར་ཞེ་ན། བྱང་ཆུབ་ལ་ནི་
སྐྱེ་བའམ་ཡོད་པ་ཉིད་དམིགས་པ་མ་ཡིན་ནོ་ཞེས་བརྟེན་པ་བྱང་ཆུབ་རྫས་སུ་མེད་པས་རྟེན་
བྱང་ཆུབ་སེམས་དཔའ་དངོས་པོར་མེད་ཀྱི་སྐྱེ་མཆེད་དྲུག་གི་ཆོས་ཉིད་བྱང་ཆུབ་སེམས་དཔའི་
ཚིག་གི་དོན་ཡིན་ནོ་ཞེས་སྟོན་པ་ཡིན་ནོ། །དེ་སྡུད་པ་ནི་རྟོགས་པ་ཡི་ནི་ཆོས་དྲུག་གི་རྟེན་ལ་
རིགས་སུ་ཤེས་པར་བྱ་ཞེས་བྱ་བ་ལ་སོགས་པར་སྦྱར་ཏེ། དེ་དག་ཡོངས་སུ་གཏུགས་པ་ནི་
སྤང་བྱ་དང་གཉེན་པོ་གསར་དུ་སྐྱེ་འགག་བྱེད་པ་ཟད་པ་ཡིན་ནོ། །དེ་ལ་ངེས་པར་འབྱེད་པའི་
ཆ་དང་མཐུན་པ་བཞི་དང་མཐོང་བ་དང་སྒོམ་པའི་ལམ་ས་དྲུག་པ་མན་ཆད་ནི་རྟོགས་པའི་
ཆོས་དྲུག་གོ །དེའི་འོག་ཏུ་དུས་མཉམ་དུ་གཉེན་པོ་སྐྱེ་བ་དང་མི་མཐུན་པ་འགག་པ་ས་བདུན་
པའི་རྟོགས་པ་འབྱུང་ངོ༌། །དཔེ་ནི་རྐུན་པོ་ཕྱུང་བ་དང་སྒོ་འཕར་བཅད་པ་ལྟ་བུའི་ཡིན་ལ། དེ་
ལྟར་འབྱུང་བའི་རྒྱུ་ནི་དེ་དག་སྐྱེས་པའི་སྟོབས་ཏེ་བསྐལ་པ་གྲངས་མེད་པ་གཉིས་སུ་ས་དྲུག་
པ་མན་ཆད་ལ་གོམས་པར་བྱས་པའོ། །དེའི་འོག་ཏུ་སྐྱེ་བ་དང་འགག་པ་དང་ལྡན་པའི་རྟོག་པ་
སྤངས་པའི་ས་བརྒྱད་པའི་ཡེ་ཤེས་འབྱུང་ངོ༌། །དེས་རྟོག་པ་སྤངས་པའི་རྒྱུ་མཚན་ནི་གཉེན་པོ་
སྐྱེ་བ་དང་མི་མཐུན་ཕྱོགས་འགག་པ་དེ་དག་མི་དམིགས་ཏེ་མེད་པའི་ཕྱིར་རོ། །དེ་ཡང་གང་
ལས་ཞེ་ན། མི་རྟོག་པར་གནས་གྱུར་པའི་ཕྱིར་ཏེ། མདོ་སྡེའི་རྒྱན་ལས། ཡིད་དང་འཛིན་དང་
བ 2 |
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པར་རྟོག །གྱུར་ཕྱིར་རྣམ་པར་མི་རྟོག་དང༌། །ཞིང་དང་ཡེ་ཤེས་ལས་དག་ལ། །དབང་ནི་
རྣམ་པ་བཞི་ཡིན་ཞེས་འབྱུང་བ་ཡིན་ནོ། །དེ་ཉིད་ཀྱི་ཕྱིར་ས་བཅུ་པའི་མདོ་ལས། མཚན་མ་སྣ་
ཚོགས་འཛིན་པའི་འདུ་ཤེས་རྣམ་པར་བསལ། །དེ་ལྟར་གནས་པའི་ཡིད་དང་སེམས་ནི་རྟོག་
པ་མེད། །དགེ་སློང་འགོག་དང་ལྡན་ལྟར་རྣམ་པར་མི་རྟོག་ཐོབ། །རྨི་ལམ་ཆུས་ཁྱེར་གཉིད་
སད་བཞིན་དུ་རྩོལ་དང་བྲལ་ཞེས་ས་བརྒྱད་པའི་ཡེ་ཤེས་ཀྱི་མཚན་ཉིད་གསུངས་ནས། ཡང་
རྣམ་པར་མི་རྟོག་པ་དེ་ཆོས་ཀྱི་དབྱིངས་ཤིང་ཏུ་ཞི་བར་ཞུགས་ནས་སེམས་ཅན་གྱི་དོན་རྒྱུན་
གཅོད་ཅིང་སངས་རྒྱས་ཀྱི་ཡེ་ཤེས་ཐོབ་པར་མི་བྱེད་པས་དེ་དག་ལ་དེ་བཞིན་གཤེགས་པ་
རྣམས་ཀྱིས་བསྐུལ་བ་གསུངས་པ་ནི་ངེད་ཀྱི་ཡེ་ཤེས་སྟོབས་སྤངས་སངས་རྒྱས་ཆོས་རྣམས་
ནི༑ །དེ་དག་ཁྱེད་ལ་མེད་ཀྱི་དེ་ལ་བརྩོན་འགྲུས་བརྩམས། །ཅི་ཕན་ཁྱོད་ཀྱིས་ཉོན་མོངས་
འབར་བ་ཀུན་ཞི་ཡང་། །འཇིག་རྟེན་ཉོན་མོངས་མེས་ཚིག་དེ་དག་མི་ལྟའམ་ཞེས་བྱ་བ་ལ་
སོགས་པ་རྒྱ་ཆེར་འབྱུང་ངོ༌། །དེའི་འོག་ཏུ་ཞེས་པ་ནི་དེ་ལྟར་བསྐུལ་བས་མཉམ་པར་བཞག་
པ་ལས་ལངས་ཏེ་ས་བརྒྱད་པའི་རྗེས་ཐོབ་ལ་འཁོར་འདས་ལ་མི་གནས་པའི་སྒྱུ་མ་ལྟ་བུར་
འཛིན་པའི་ཤེས་རབ་དང་ཐབས་སྙིང་རྗེ་ཆེན་པོ་འབྱུང་སྟེ་ཐམས་ཅད་དུ་སྒྱུ་མ་ལྟ་བུར་གནས་
པ་ཞེས་གང་འཆད་པར་འགྱུར་རོ། །དེ་རྒྱུ་གང་ལས་ཞེ་ན། སྔོན་གྱི་སྨོན་ལམ་དང་ཞེས་པ་ནི།
བཟང་པོ་སྤྱོད་པ་ལས་སྲིད་པ་ཐམས་ཅད་དུ་ནི་འཁོར་བ་ན། །བསོད་ནམས་ཡེ་ཤེས་དག་ནི་
མི་ཟད་རྙེད། །ཐབས་དང་ཤེས་རབ་ཏིང་འཛིན་རྣམ་ཐར་དང་། །ཡོན་ཏན་ཀུན་གྱི་མི་ཟད་
མཛོད་དུ་གྱུར་ཞེས་གསུངས་པ་ལ་སོགས་པ་དེ་གྲུབ་པ་ཡིན་ནོ། །ཡང་སྦྱིན་པ་དང་ཚུལ་
ཁྲིམས་ལ་སོགས་པ་ཐབས་མཁས་པའི་སྟོབས་ཀྱིས་ཀྱང་སྲིད་ཞི་ལ་མི་གནས་པ་ཡིན་ནོ།།
དེའི་འོག་ཏུ་ས་དགུ་པ་ལ་ཐབས་དང་ཤེས་རབ་དེ་དག་སྐྱེས་པའི་སྟོབས་ཀྱིས་ཉན་ཐོས་དང་
སོགས་པ་རང་སངས་རྒྱས་དང་ཐུན་མོང་མ་ཡིན་པའི་ཆོས་འབྱུང་སྟེ་དེ་ཉིད་ཀྱི་ཕྱིར། ཡུམ་
2
? [， ཐ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [is
ལས་ཀྱང་དོན་འདི་ཉན་ཐོས་ལ་སོགས་པ་གཟའ་དང་ནོར་བུ་དང་སྐར་མའི་ཡེ་ཤེས་ཅན་
རྣམས་དང་ཐུན་མོང་མ་ཡིན་པ་མཐའ་ཡས་པའི་འཇིག་རྟེན་གཞན་དུ་འཕྲོ་བའི་ཡེ་ཤེས་ཀྱི་
སྣང་བས་གསུངས་སོ། །དེའི་འོག་ཏུ་ས་བཅུ་པ་ལ་ནི་གཞན་གྱི་དོན་གྱི་གོ་རིམ་འབྱུང་ངོ༌། །ཅི་
འདྲ་བའི་ཞེ་ན། ཐེག་པ་གསུམ་གྱི་ལམ་ལ་འགོད་པའི་མཚན་ཉིད་དེ་རང་བཞིན་གྱིའོ།།
ཐབས་གང་གིས་ཤེ་ན། གདུལ་བྱའི་བསམ་པ་ཇི་ལྟ་བ་བཞིན་དུ་བཞུགས་པ་ལ་ལྡེམ་པོར་
དགོངས་པའོ། །སོགས་པའི་སྒྲས་མཚན་ཉིད་དང༌། གཉེན་པོ་དང༌། བསྒྱུར་བ་ལྡེམ་པོར་
དགོངས་པ་གཟུང་ངོ་། །འདི་ལ་ལྡེམ་པོར་དགོངས་པ་སོ་སོའི་དོན་བཤད་པ་དང༌། དེ་དག་
དྲང་དོན་དང་ངེས་དོན་གང་ཡིན་བརྟག་པ་དང༌། དེ་དག་ཤེས་པ་དང་མ་ཤེས་པའི་སྐྱོན་ཡོན་
བསྟན་པ་གསུམ་ལས། དང་པོ་ལའང་བཞུགས་པ་ལ་ལྡེམ་པོར་དགོངས་པ་ནི་བདག་མེད་
གཉིས་ཀྱིས་འཇིགས་པ་དག་བསྟན་པ་ལ་བཞུག་པར་འདོད་པས་མི་སྐྲག་པར་བྱ་བའི་ཕྱིར་
བརྫུས་ཏེ་བྱུང་པའི་སེམས་ཅན་དང་གཟུགས་ལ་སོགས་པ་ཡོད་དོ་ཞེས་བསྟན་པ་ལྟ་བུ་ཡིན་
ལ༑ གཉིས་པ་ནི་ངོ་བོ་ཉིད་གསུམ་ལ་དགོངས་ནས་ཆོས་ཐམས་ཅད་མེད་པ་དང༌། ཆོས་
ཐམས་ཅད་སྒྱུ་མ་ལྟ་བུ་དང་། ཆོས་ཐམས་ཅད་ནམ་མཁའ་འདྲའོ་ཞེས་གསུངས་པ་ལྟ་བུ་ཡིན་
ནོ༑ ༑གསུམ་པ་ནི། སངས་རྒྱས་དང་ནི་ཆོས་ལ་བརྙས་པ་དང་། །ལེ་ལོ་དང་ནི་ཅུང་ཙམ་ཆོག་
པར་འཛིན། །འདོད་ཆགས་དང་ནི་ང་རྒྱལ་སྤྱོད་པ་དང་། །འགྱོད་པ་དང་ནི་མ་ངེས་འབྱེད་པ་
རྣམས། །སེམས་ཅན་རྣམས་ཀྱི་སྒྲིབ་པར་ འགྱུར་བ་སྟེ། །དེའི་གཉེན་པོར་ཐེག་པ་མཆོག་
བསྟན་པ། །དེ་ཡིས་བར་དུ་གཅོད་པ་དེ་དག་གི །ཉེས་པ་ཐམས་ཅད་རབ་ཏུ་སྤོང་བར་འགྱུར་
ཞེས་གསུངས་པ་སྟེ་སྒྲིབ་པ་བརྒྱད་ཀྱི་གཉེན་པོར་ཆོས་གསུངས་པ་ཡིན་ནོ། །དེ་ལ་བཅོམ་
ལྡན་འདས་ཀྱིས་སངས་རྒྱས་རྣམ་པར་གཟིགས་ཀྱི་བསྔགས་པ་གསུངས་པས་བདག་ཅག་གི་
སྟོན་པ་ནི་དེ་ལྟ་མ་ཡིན་ནོ་ཞེས་འཁོར་གྱི་དཀྱིལ་འཁོར་འགའ་ཞིག་སངས་རྒྱས་ལ་བརྙས་པ་
- ༡༡ ། -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་དེའི་གཉེན་པོ་ནི་ང་ཉིད་དེའི་ཚེ་སངས་རྒྱས་རྣམ་པར་གཟིགས་སུ་གྱུར་ཏོ། །ཞེས་གསུངས་
པ་ལྟ་བུ་སྟེ། འདི་ནི་མཛོད་ལས། སངས་རྒྱས་ཐམས་ཅད་ཚོགས་དང་ནི། །ཆོས་སྐུ་འགྲོ་བའི་
དོན་སྤྱོད་པས། །མཉམ་པ་ཉིད་དེ་སྐུ་ཚེ་དང༌། །རིགས་དང་སྐུ་བོང་ཚོད་ཀྱིས་མིན། །ཞེས་
འབྱུང་བའི་ཆོས་ཀྱི་སྐུ་མཉམ་པ་ཉིད་ལ་དགོངས་ནས་དེ་སྐད་དུ་གསུངས་པ་ཡིན་ནོ། །ཡང་
འཁོར་གྱི་དཀྱིལ་འཁོར་འགའ་ཞིག །འདི་ནི་སྐུར་བ་ལྷུར་ལེན་པ་ཞིག་གོ་ཞེས་ཆོས་ལ་བརྙས་
པ་ན་དེའི་གཉེན་པོ་ནི་སངས་རྒྱས་གངྒཱའི་ཀླུང་གི་བྱེ་མ་དང་མཉམ་པ་ལ་བསྙེན་བཀུར་བྱས་ན་
ཆོས་འདི་ཐོས་པར་འགྱུར་རོ། །ཞེས་གསུངས་པ་ལྟ་བུ་སྟེ་དེའི་བརྗོད་བྱའི་དོན་ཟག་མེད་ཀྱི་
ཡེ་ཤེས་སྐྱེ་བ་ལ་དགོངས་པ་སྟེ་དོན་གཞན་ལ་དགོངས་པ་ཡིན་ནོ། །ལེ་ལོའི་གཉེན་པོ་ནི་ལེ་
ལོ་ཅན་གང་དག་བསོད་ནམས་བྱས་ཏེ་བདེ་བ་ཅན་དུ་སྨོན་ལམ་འདེབས་པ་དེ་དག་ནི་དེར་སྐྱེ་
བར་འགྱུར་རོ་ཞེས་གསུངས་པ་ལྟ་བུ་སྟེ་དུས་གཞན་ལ་དགོངས་པ་ཡིན་ནོ། ཁ་ཅིག་དགེ་བ་
ཅུང་ཟད་ཙམ་གྱིས་ཆོག་པར་འཛིན་པའི་གཉེན་པོར་སྦྱིན་པ་ལ་སོགས་པའི་ཆོས་འགའ་ཞིག་
སྨད་ནས་གཞན་འཛིན་དུ་བཞུག་པའི་ཕྱིར་ཆོས་གཞན་དག་བསྔགས་པ་ལྟ་བུ་སྟེ་གང་ཟག་གི་
བསམ་པ་ལ་དགོངས་པ་ཡིན་ལ་དེ་དག་ནི་དགོངས་པ་བཞི་ཡིན་ནོ། ཁ་ཅིག་འཁོར་ལ་
སོགས་པ་ལ་ལྷག་པར་འདོད་ཆགས་པའི་གཉེན་པོ་ནི་སངས་རྒྱས་ཀྱི་ཞིང་གི་འབྱོར་པ་ཕུན་
སུམ་ཚོགས་པ་གསུངས་པ་ལྟ་བུའོ། ཁ་ཅིག་ལུས་ལ་སོགས་པས་ང་རྒྱལ་བའི་གཉེན་པོ་ནི་དེ་
བཞིན་གཤེགས་པའི་གཟུགས་སྐུ་དང་སྐུ་ཚེ་ལ་སོགས་པ་ཕུན་སུམ་ཚོགས་པ་གསུངས་པ་ལྟ་
བུའོ། ཁ་ཅིག་གནོད་པ་བྱས་པས་ཤིན་ཏུ་འགྱོད་པའི་གཉེན་པོ་ནི་སངས་རྒྱས་དང་བྱང་ཆུབ་
སེམས་དཔའ་ལ་གནོད་པ་དེ་དག་མཐོ་རིས་སུ་འགྲོ་བར་འགྱུར་རོ་ཞེས་གསུངས་པ་ལྟ་བུ་སྟེ་
འགྱོད་པས་དགེ་བ་བྱས་པའམ་མཐོང་བ་ལ་སོགས་པས་དེར་འགྲོ་བ་ལ་དགོངས་པ་ཡིན་ནོ།།
དེ་ཉིད་ཀྱི་ཕྱིར་གང་དག་གནོད་པ་བྱེད་པ་ཉིད་མཐོ་རིས་སུ་འགྲོ་བ་ངེས་པའི་དོན་ཡིན་ནོ་ཞེས་
-
?
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། »
ཟེར་བ་དེ་ནི་མ་ཡིན་ནོ། །མ་ངེས་པ་ཁ་ཅིག་དེ་ལས་འབྱེད་པའི་གཉེན་པོ་ནི་བྱང་ཆུབ་སེམས་
དཔའ་ཉན་ཐོས་ཀྱི་བྱང་ཆུབ་འདོད་པར་བྱེད་པའི་མ་ངེས་པ་དང་། གང་དག་ཉན་ཐོས་ཁོ་ནར་
མ་ངེས་ཀྱང་དེའི་ཐེག་པ་ལ་འབད་པ་བྱེད་པའི་དོན་དུ་མཐར་ཐུག་གི་ཐེག་པ་ནི་གཅིག་ཡིན་ནོ་
ཞེས་ཉན་ཐོས་རྣམས་སངས་རྒྱས་སུ་ལུང་བསྟན་པ་ལྟ་བུ་སྟེ་མ་ངེས་པ་ངེས་པ་ཉིད་དུ་སྒྲུབ་
ཅིང་དབྱེ་བར་བྱ་བའི་དོན་དུ་གསུངས་པ་ཡིན་ནོ། །དེ་ལྟ་བུ་དེ་ནི་ཤེས་པ་ལ་ཡང་ཚེ་འདིའི་
ཕན་ཡོན་གཉིས་དང་། ཕྱི་མའི་ཕན་ཡོན་བརྒྱད་འབྱུང་བར་འགྱུར་ཏེ། ཇི་སྐད་དུ་ཚིགས་སུ་
གཅད་ པ་གཉིས་ཀྱི་གསུངས་པ་ནི། ཚིག་གམ་དོན་གྱི་སྒོ་ནས་གང་སྦྱོར་བ། །སེམས་ཅན་
དམ་པ་བློ་དང་ལྡན་པ་དེས། །ཕན་ཡོན་རྣམ་པ་བཅུ་དག་ཐོབ་པར་འགྱུར། ཁམས་རྣམས་
མཐའ་དག་རྒྱས་པར་འགྱུར་བ་དང་། །འཆི་འཕོའི་ཚེ་ན་མཆོག་དགའ་དམ་པ་ཐོབ། །ཇི་ལྟར་
འདོད་པ་བཞིན་དུ་སྐྱེ་བ་དང༌། །ཐམས་ཅད་དུ་ནི་སྐྱེ་བ་དྲན་པར་འགྱུར། །སངས་རྒྱས་རྣམས་
དང་ཕྲད་པར་འགྱུར་བ་དང༌། །དེ་བཞིན་དེ་དག་ལས་ནི་ཐེག་མཆོག་ཐོས། །མོས་པར་འགྱུར་
བ་བློ་དང་བཅས་པ་དང་། །སྒོ་གཉིས་དང་ནི་བྱང་ཆུབ་མྱུར་དུ་ཐོབ། །ཅེས་གསུངས་པ་ཡིན་ཏེ་
སྒོ་གཉིས་ནི་ཏིང་ངེ་འཛིན་དང་གཟུངས་ཀྱི་སྒོ་ཡིན་ནོ། །བཞི་པ་བསྒྱུར་བ་ལྡེམ་པོར་དགོངས་
པ་ནི་དོན་ཟབ་པའི་ཕྱིར་ཡི་གེ་རྣམས་སྒྱུར་པ་སྟེ། སྙིང་པོ་མེད་ལ་སྙིང་པོར་ཤེས། །ཕྱིན་ཅི་
ལོག་ལ་ལེགས་པར་གནས། །ཉོན་མོངས་ལས་ནི་རབ་ཉོན་མོངས། །བྱང་ཆུབ་དམ་པ་ཐོབ་
པར་འགྱུར་ཞེས་གསུངས་པ་ལྟ་བུའོ། །དེའི་དགོངས་པ་ནི་འདི་ཡིན་ཏེ། གང་དག་བློ་རྣམ་
པར་གཡེང་བ་མེད་པ་ལ་སྙིང་པོར་འཛིན་པ་དང་། རྟག་པ་དང་བདག་དང་བདེ་བ་དང་གཙང་
བ་བཞི་ལས་ཕྱིན་ཅི་ལོག་མི་རྟག་པ་ལ་སོགས་ལ་གནས་པ་དང་། ཡུན་རིང་པོར་དཀའ་བ་
སྤྱོད་པའི་ངལ་བས་ཤིན་ཏུ་ཉོན་མོངས་པ་སྟེ་དེ་ལྟར་གསུམ་དང་ལྡན་ན་ནི་བྱང་ཆུབ་ཐོབ་བོ་
ཞེས་ལྡེམ་པོར་དགོངས་པ་བཞི་པོ་དེ་ཡང་། མདོ་སྡེའི་རྒྱན་ལས། ཉན་ཐོས་དང་ནི་ངོ་བོ་ཉིད།།
- !
，,3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་བཞིན་ཉེས་པ་གདུལ་བ་དང༌། །བརྗོད་པ་ཟབ་པ་ཉིད་ལ་ནི། །ལྡེམ་པོར་དགོངས་པ་འདི་
རྣམས་བཞི་ཞེས་བཤད་པ་ཡིན་ནོ། །
གཉིས་པ་ནི་འདིར་དྲང་དོན་ནི་གསུང་རབ་གང་དག་གི་དོན་ཇི་ལྟར་
དགོངས་པ་ལ་གཟུང་བར་བྱ་བའི་སྒྲ་ཇི་བཞིན་པ་ནི་མ་ཡིན་པ་སྟེ་དེའི་དོན་རིགས་པ་དང་ངེས་
དོན་གྱི་ལུང་གིས་གཞན་དུ་དྲངས་ནས་བཤད་དགོས་པ་ལ་བརྗོད་དོ། །ངེས་པའི་དོན་ནི་
གསུང་རབ་གང་དག་གི་དོན་སྒྲ་ཇི་བཞིན་པར་ངེས་ཀྱི་རིགས་པ་དང་ངེས་དོན་སྟོན་པའི་ལུང་
གིས་གཞན་དུ་དྲང་དུ་མི་རུང་བ་སྟེ་དོན་གཉིས་པ་མེད་ཀྱི་དེ་ཁོ་ནར་ངེས་པ་ལ་བརྗོད་དོ། །དེ་
ལ་སྟོང་པ་ཉིད་སྟོན་པ་ཐམས་ཅད་ངེས་དོན་དང་། ཀུན་རྫོབ་སྟོན་པ་ཐམས་ཅད་དྲང་དོན་དང་།
ཀུན་རྫོབ་ལའང་དེ་ལྟར་ངེས་པའི་ངེས་དོན་དང་། མ་ངེས་པ་དྲང་དོན་ཡིན་ཏེ། ཏིང་ངེ་འཛིན་
རྒྱལ་པོ་ལས། སྟོང་པ་བདེ་བར་གཤེགས་པས་བསྟན་པ་ལྟར། །ངེས་དོན་མདོ་སྡེ་དག་གིས་
བྱེ་བྲག་ཤེས། །གང་ལས་སེམས་ཅན་གང་ཟག་སྐྱེས་བུ་བསྟན། །ཆོས་དེ་ཐམས་ཅད་དྲང་
བའི་དོན་ཤེས་གྱིས་ཞེས་གསུངས་པ་ཡིན་ནོ། །དེས་ན་དགོངས་པ་བཞི་ནི་དྲང་དོན་ཁོ་ན་ཡིན་
ལ༑ ལྡེམ་པོར་དགོངས་པ་ལའང་མཚན་ཉིད་ལྡེམ་པོར་དགོངས་པ་ངེས་དོན་ཁོ་ན་དང༌།
གཉེན་པོ་ལྡེམ་པོར་དགོངས་པའི་ཡང་འདོད་ཆགས་དང་ང་རྒྱལ་གྱི་གཉེན་པོ་གཉིས་ནི་ངེས་
དོན་ཁོ་ན་ཡིན་ཞིང་། མ་ངེས་པ་འབྱེད་པའི་གཉེན་པོ་ནི་སེམས་ཙམ་པ་ལྟར་ན་དྲང་དོན་དང་།
དབུ་མ་པ་ལྟར་ན་ངེས་དོན་ཡིན་ཏེ་མཐར་ཐུག་གི་ཐེག་པ་གཅིག་ཏུ་མི་འདོད་པ་དང་འདོད་
པའི་ཕྱིར་རོ། །གཞན་རྣམས་ནི་དྲང་དོན་ཁོ་ན་ཡིན་ཏེ་དེའི་མཚན་ཉིད་དང་ལྡན་པའི་ཕྱིར་རོ།།
དེ་ཉིད་ཀྱི་ཕྱིར་གང་དག་ལྡེམ་པོའི་སྒྲ་ནི་དྲང་པོའི་དོན་ལ་འཇུག་པས་ལྡེམ་པོར་དགོངས་པ་
ཐམས་ཅད་ངེས་དོན་ཡིན་ནོ། །ཟེར་བ་དང་། ཁ་ཅིག་དྲང་དོན་ཁོ་ན་ཡིན་ཟེར་བ་དེ་དག་ཇི་
ལྟར་རྣམ་པར་འབྱེད་མ་ཤེས་པ་ཁོ་ན་ཡིན་ནོ། །དེས་ན་དེ་གཉིས་ཀྱི་ཁྱད་པར་ནི་ལྡེམ་པོར་
- ? ༡ ， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༦༩
དགོངས་པ་ནི་ཚོགས་པ་སྤྱི་ཡིན་ཞིང་དགོངས་པ་བཞི་ནི་གཉེན་པོ་ལ་ལྡེམ་པོར་དགོངས་པའི་
བྱེ་བྲག་ཡིན་ནོ། །གསུམ་པ་ནི་དེ་ལྟར་དགོངས་པ་བརྒྱད་ཤེས་པས་འགྲོ་བའི་དོན་བྱེད་པ་ནི།
རྟ་འདུལ་སྦྱོང་བྱེད་པ་ལྟར་ངེས་པར་དུལ་བར་འགྱུར་ལ། དེ་མི་ཤེས་ན་གསུང་རབ་ཀྱི་དོན་
ལོག་པར་ཁོང་དུ་ཆུད་ནས་སྲིད་ཞིར་ལྟུང་བར་འགྱུར་ཏེ། ཇི་སྐད་དུ། ཞུ་བའི་འོག་ཏུ་ཟ་བ་ལ།།
མར་གྱི་ཉིང་ཁུ་སྦྲང་རྩི་དང་། ཁ་ར་དག་ནི་བདུད་རྩི་བཞིན། །མ་ཞུ་ཟ་ལ་དུག་ཏུ་འགྱུར། །དེ་
བཞིན་རབ་རྒྱས་བདུད་ རྩི་ཡི། །དགོངས་པའི་ཚིག་ལ་མི་མཁས་ཤིང༌། །བྱིས་པའི་བློ་དང་
ལྡན་རྣམས་ལ། །མི་བཟད་པའི་དུག་ཏུ་འགྱུར། །ཞེས་འབྱུང་བ་བཞིན་ནོ། །དེའི་ཕྱིར་དེ་དག་
ནི་སངས་རྒྱས་ཀྱི་བསྟན་པའི་སྣང་བ་ལྟ་བུར་གཟུང་བར་བྱའོ། །ས་བཅུ་པའི་བྱང་ཆུབ་སེམས་
དཔའ་ནི་དེ་ལྟ་བུའི་ཆོས་བསྟན་པས་སེམས་ཅན་ཐམས་ཅད་བྱང་ཆུབ་གསུམ་གྱི་ལམ་ལ་
འགོད་པ་ལ་མཁས་ཏེ་དེ་ལ་དགོངས་ནས་སངས་རྒྱས་སུ་བསྟན་པ་མཛད་དོ། །དེའི་འོག་ཏུ་
ཞེས་བྱ་བ་ལ་ཁ་ཅིག་ན་རེ་ཡེ་ཤེས་རྩོལ་བ་མི་མངའ་བར་འཇུག་པ་ནི་སངས་རྒྱས་ཉིད་ཡིན་
པས་འདི་སངས་རྒྱས་ཀྱི་རིགས་གསུངས་པ་ཡིན་ནོ་ཟེར་བ་དེ་ནི་མ་ཡིན་ཏེ། རྒྱུད་བླ་མ་ལས།
རིགས་ནི་དྲི་མ་དང་བཅས་པའི་དེ་བཞིན་ཉིད་ལ་གསུངས་པའི་ཕྱིར་དང་། སངས་རྒྱས་ནི་
གྲུབ་པ་ཡིན་པས་སྒྲུབ་པའི་རྟེན་དུ་མི་རུང་བའི་ཕྱིར་དང་། བྱང་ཆུབ་སེམས་དཔའ་རྣམས་ས་
བཅུ་གསུམ་ཞེས་བཤད་པ་དང་འགལ་བའི་ཕྱིར་རོ། །དེས་ན་ཡེ་ཤེས་རྩོལ་བ་མི་མངའ་བ་ནི་
སངས་རྒྱས་ཀྱི་ས་ཡིན་ལ་དེར་འཇུག་པ་ནི་རྡོ་རྗེ་ལྟ་བུའོ། །འགྲེལ་པ་ལས། ཡེ་ཤེས་གང་
ཞིག་འཁོར་བ་ཇི་སྲིད་བར་གནས་པ་དང་། མཚན་མ་མེད་པར་གནས་པ་དང་། ལྷུན་གྱིས་
གྲུབ་པ་སྟེ་འབད་རྩོལ་མེད་པ་དང༌། གཞན་གྱི་དོན་བྱེད་པ་དེ་ནི་སངས་རྒྱས་ཀྱི་ཡེ་ཤེས་ཡིན་
ལ་དེ་འབྱུང་བར་བྱེད་པ་ནི་རྡོ་རྗེ་ལྟ་བུའོ། །འདི་སྟེ་དེ་དག་ནི་སྐྱེ་བའི་གོ་རིམ་ཡིན་ནོ། །འདིས་
ཀྱང་ཞེས་པ་ནི་སྔར་སེམས་བསྐྱེད་དང་གདམས་ངག་གིས་ཀྱང་དོན་ཐམས་ཅད་བསྟན་པ་དེ་
-
，，,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྡུད་པ་ཡིན་ནོ། །སྒྲུབ་པའི་ཆོས་ནི་རྟོགས་པའི་ཆོས་དྲུག་ལ་སོགས་པ་སྟེ་སངས་རྒྱས་སྒྲུབ་
པར་བྱེད་པའི་ཕྱིར་རོ། །དེ་དག་ཐ་དད་པས་བྱང་ཆུབ་སེམས་དཔའ་བཅུ་གསུམ་དུ་ཕྱེ་བ་ནི་
གཉེན་པོ་དང་སྤོང་བའི་རྟེན་ཐ་དད་པའི་ཕྱིར་རོ། །ཇི་སྐད་དུ་བཤད་པའི་ཆོས་ནི་དྲོད་ལ་
སོགས་པའོ། །ཆོས་ཀྱི་དབྱིངས་ཀྱི་ངོ་བོ་ཉིད་ནི་བྱང་ཆུབ་སེམས་དཔའོ། །གལ་ཏེ་ཚོགས་
ལམ་གྱི་རིགས་མི་འཆད་པའི་རྒྱུ་མཚན་གང་ཡིན་ཞེ་ན། །རིགས་ཡོད་མེད་ཀྱི་རིགས་མ་ཤེས་
པ་ཤས་ཆེ་བའི་ཕྱིར་ཏེ་འདིར་ནི་རིགས་ངེས་པ་འཆད་པའི་ཕྱིར་དང་། སྦྱོར་ལམ་ནས་ཕྱིར་མི་
ལྡོག་པ་ཐོབ་པས་རིགས་ངེས་པའི་ཕྱིར་རོ། །ཡང་གང་དག་གོ་ཆའི་སྒྲུབ་པ་སྦྱོར་ལམ་ནས་
འཛིན་པ་ལྟར་ན་ཚོགས་ལམ་ན་སྒྲུབ་པ་ཉིད་མེད་པའི་ཕྱིར་སྒྲུབ་པའི་རྟེན་མི་རུང་ངོ༌། །འོ་ན་
དེ་ན་ཅི་ཞིག་ཡོད་ཅེ་ན། ཐར་པ་ཆ་མཐུན་ནོ། །གཉིས་པ་ལ་རྒོལ་བ་ནི་གལ་ཏེ་ཆོས་ཀྱི་
དབྱིངས་ཁོ་ན་ཞེས་བྱ་བ་ནི་གཞན་ལྡན་རྣམ་གཅོད་དམ་བདེན་ཞིང་མི་བསླུ་བ་ལ་འཇུག་པའི་
ཁོ་ན་ཡིན་ནོ། །འཕགས་པའི་སྤངས་རྟོགས་ཀྱི་ཆོས་རྟོགས་ཏེ་ཐོབ་པར་འགྱུར་བའི་རྒྱུ་ཡིན་ཏེ་
ཆོས་ཀྱི་དབྱིངས་མེད་ན་རྟོགས་པའི་དམིགས་པ་མེད་པའི་ཕྱིར་དང༌། སྒྲིབ་པ་སྤང་དུ་མི་རུང་
བའི་ཕྱིར་རོ། །དེའི་ཕྱིར་ཁྱེད་ཆོས་ཀྱི་དབྱིངས་དེའི་བདག་ཉིད་ཅན་གྱི་བྱང་ཆུབ་སེམས་དཔའ་
བླ་ན་མེད་པའི་སངས་རྒྱས་ཀྱི་ཆོས་སྟོབས་དང་མི་འཇིགས་པ་ལ་སོགས་པ་རྣམས་ཀྱི་རང་
བཞིན་དུ་གནས་པའི་རིགས་སུ་འདོད་པ་ཡིན་ན་ཞེས་པ་ནི་དབུ་མ་པས་ཁས་བླངས་པ་སྟོན་
པར་བྱེད་པའོ། །འདི་ལ་འཕགས་པ་མྱ་ངན་ལས་འདས་པ་ལས་བྱང་ཆུབ་ཀྱི་ཆོས་སུམ་ཅུ་རྩ་
བདུན་ནི་མུན་ཁུང་ན་བུམ་པ་ལྟར་སྟོབས་ལ་སོགས་པ་ཡེ་ནས་གསལ་བར་བྱེད་པས་གསལ་
བྱེད་ཀྱི་རྒྱུ་ཡིན་ནོ། །ཞེས་གསུངས་པ་དེ་ནི་རིགས་མ་ངེས་པ་ཐེག་པ་ཆེན་པོ་ལ་དྲང་བའི་དོན་
དུ་ཡིན་གྱི། དེ་ལྟར་ངེས་པའི་དོན་ནི་མ་ཡིན་ཏེ་རྒྱུ་ལ་འབྲས་བུ་ཡེ་ནས་གནས་པ་རྐྱེན་གྱིས་
གསལ་བར་བྱེད་པ་ནི་སེར་སྐྱའི་རྗེས་སུ་འབྲང་བ་རྣམས་ཀྱི་ལུགས་ཡིན་པའི་ཕྱིར་རོ། །དེའི་
-
? $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རོལ་འགྲེལ་པ་བཞུགས། ༩
ཕྱིར་གསུང་རབ་གཞན་ལས་ཀྱང་དེ་ལྟ་བུ་གསུངས་པ་དེ་ནི་དྲང་དོན་དུ་གཟུང་བར་བྱའོ།།
དེས་ན་བྱང་ཆུབ་སེམས་དཔའ་སངས་རྒྱས་ཀྱི་ཆོས་དང་རང་བཞིན་གཅིག་པ་ནི་མ་ཡིན་གྱི་
འོན་ཀྱང་དེ་ལ་དེ་བསྐྱེད་པའི་ནུས་པ་རང་བཞིན་དུ་ཡོད་པ་ལ་དེ་སྐད་དུ་བརྗོད་པ་ཡིན་ནོ།།
འོ་ན་ནི་ཞེས་པས་ནི་ཕྱོགས་སྔ་མ་ཁོང་དུ་ཆུད་ནས་རྩ་བའི་བསམ་པ་འགྲེལ་བར་བྱེད་དེ་ཁྱེད་
དེ་ལྟར་འདོད་པ་དེའི་ཚེ་བྱང་ཆུབ་སེམས་དཔའ་ཆོས་ཅན་འདི་ཁོ་ན་སྒྲུབ་པའི་རྟེན་གྱི་རིགས་
མ་ཡིན་ཏེ་ཉན་རང་གཉིས་ཀྱང་ཡིན་པས་རིགས་ལ་ཐ་དད་གསུམ་མེད་པར་འགྱུར་ཏེ་ཆོས་ཀྱི་
དབྱིངས་དེ་ནི་གང་ཟག་ཐམས་ཅད་ལ་སྤྱིར་གནས་པ་ཡིན་པའི་ཕྱིར་རོ། །དེ་ཡང་གང་ལས་
ཤེ་ན། ལུང་དང་རིགས་པ་ལས་ཏེ། ལུང་ནི་རྒྱུད་བླ་མ་ལས། ཇི་ལྟར་རྟོག་མེད་བདག་ཉིད་
ཅན། །ནམ་མཁའ་ཀུན་ཏུ་རྗེས་སོང་ལྟར། །སེམས་ཀྱི་རང་བཞིན་དྲི་མེད་ཆོས། །དེ་བཞིན་
ཀུན་ཏུ་འགྲོ་བ་ཉིད། །དེ་སྤྱིའི་མཚན་ཉིད་ཉེས་པ་དང༌། །ཡོན་ཏན་མཐར་ཐུག་ཁྱབ་པ་སྟེ།།
གཟུགས་ཀྱི་རྣམ་པ་དམན་པ་དང༌། །བར་མ་མཆོག་ལ་ནམ་མཁའ་བཞིན་ཞེས་བཤད་པ་
ཡིན་ནོ། །རིགས་པ་ཡང་འགའ་ཞིག་ཀྱང་འཁོར་བ་ལས་ཐར་བར་མི་འགྱུར་ཏེ་འོད་གསལ་
བའི་ཆོས་ཀྱི་དབྱིངས་མེད་ན་དྲི་མ་བདེན་པར་འགྱུར་བའི་ཕྱིར་རོ། །དེ་ལྟ་བུའི་དོགས་པས་
བླང་བའི་རྩོད་པ་སྨྲས་པ་ནི་ཆོས་ཀྱི་དབྱིངས་ལ་དབྱེར་མེད་དེ་ཐམས་ཅད་ཀྱི་ཁྱབ་པ་ནི་གཏན་
ཚིགས་སོ། །རིགས་ནི་ཆོས་ཅན་ནོ། །ཐ་དད་རུང་མ་ཡིན་ནི་དམ་བཅའ་སྟེ་དོན་ནི་ཁྱེད་རིགས་
སུ་འདོད་པའི་ཆོས་ཉིད་ལ་དབྱེ་བ་མེད་པ་རིགས་ལའང་དབྱེ་བ་མི་རུང་ལ། རིགས་ལ་དབྱེ་བ་
ཡོད་ན་ཆོས་ཉིད་ལའང་དབྱེ་བ་ཡོད་པར་འགྱུར་ཏེ། རང་བཞིན་གཅིག་ལ་ཡོད་མེད་གཉིས་
འགལ་བའི་ཕྱིར་ཏེ། ཇི་སྐད་དུ། འཇམ་དཔལ་གལ་ཏེ་ཆོས་ཀྱི་དབྱིངས་དང་དེ་བཞིན་ཉིད་
དང་ཡང་དག་པའི་མཐའ་གཅིག་ཡིན་ན་དེ་ལ་ཇི་ལྟར་སྣོད་དང་སྣོད་མ་ཡིན་པར་བརྟག་ཅེས་
གསུངས་པའི་ཕྱིར་རོ་ཞེས་སྟོན་པ་ཡིན་ནོ། །དེ་ལ་སློབ་དཔོན་ཉིད་ལན་ལྡོན་པར་མཛད་པ་ནི་
- ? ་
，



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཇི་ལྟར་ཞེས་པ་སྟེ་དགོངས་པ་ནི་འདི་ཡིན་ཏེ་ཇི་ལྟར་ཉན་ཐོས་སྡེ་པ་དག་ནི་དབུ་མ་པ་ལྟར་
ཐམས་ཅད་སངས་རྒྱས་ཀྱི་རིགས་སུ་གཅིག་པའམ་སེམས་ཙམ་པ་ལྟར་རིགས་ཐ་དད་པ་དང་
རིགས་ཆད་པ་ཡོད་པར་མི་འདོད་ཀྱི་འོན་ཀྱང་ཐམས་ཅད་མ་ངེས་པའི་རིགས་ཅན་དུ་གཅིག་
པར་འདོད་དེ། དེ་ལྟར་འདོད་པ་ཁྱེད་ཀྱི་ལུགས་ཀྱིས་ཀྱང་རིགས་ཀྱི་ངོ་བོ་མ་ངེས་པ་གཅིག་
ལ་རྐྱེན་གྱི་སྟོབས་ཀྱིས་ཐ་དད་གསུམ་དུ་འཇོག་པ་དེ་བཞིན་དུ། ཁོ་བོ་ཅག་རིགས་ཆོས་ཉིད་
གཅིག་ཏུ་འདོད་པ་ལྟར་ན་ཡང་གསུམ་དུ་འགལ་བ་མེད་དོ་ཞེས་སྟོན་པ་ཡིན་ནོ། །དོན་དེ་ཉིད་
སྨྲས་པ་ནི་ཇི་ལྟར་རིགས་མ་ངེས་པ་གཅིག་ལའང་ཉན་ཐོས་ཀྱི་ཐེག་པ་དང་སོགས་པ་སྟེ་རང་
སངས་རྒྱས་དང་བྱང་ཆུབ་སེམས་དཔའི་མངོན་པར་རྟོགས་པའི་རིམ་གྱིས་དམིགས་པས་ཐེག་
པ་གསུམ་གྱི་རིགས་ཐ་དད་དུ་ཁྱེད་འཇོག་པ་དེ་བཞིན་དུ་ཁྱེད་ཀྱང་ཆོས་ཀྱི་དབྱིངས་འཕགས་
པའི་རྒྱའི་ངོ་བོར་རྣམ་པར་འཇོག་པའི་སྒོ་སྟེ་ཐབས་དེ་ནས་རིགས་ཏེ་རྟེན་གསུམ་ཉིད་དུ་ཐ་
སྙད་འདོགས་ཏེ་རྟེན་དང་བརྟེན་པ་ནི་རྒྱུ་འབྲས་ཡིན་པའི་ཕྱིར་རོ། །རྒྱུ་ཡིན་པ་དེ་གང་ལས་ཞེ་
ན༑ འཕགས་པའི་ཆོས་རྟོགས་པར་བྱ་བ་སྟེ་བྱེད་པའི་ཕྱིར་རོ། །ཐ་སྙད་འདོགས་སོ་ཞེས་བྱ་
བ་ནི། རིགས་ནི་རྟེན་ཡིན་ན་ཆོས་དབྱིངས་ནི་རྟེན་དུ་མ་གྲུབ་ཀྱང་ཐ་སྙད་ཙམ་ཞིག་བྱེད་དེ་
དོན་དུ་ན་བྱང་ཆུབ་སེམས་དཔའ་ཉིད་རྟེན་ཡིན་པའི་ཕྱིར་རོ་ཞེས་སྟོན་པ་ཡིན་ནོ། །ཤེས་བྱའི་
སྒྲིབ་པ་མ་ཟད་པར་ཐལ་བར་འགྱུར་བའི་ཕྱིར་དེ་ལྟ་བུའི་ལན་ཀྱང་འཕགས་པས་གཟིགས་
པར་ངེས་སོ། །འོན་ཀྱང་གོ་སླ་བར་བྱ་བའི་ཕྱིར་འཇིག་རྟེན་པའི་ངག་སྟེ་ཀུན་ལ་གྲགས་པའི་
ལན་གྱིས་གསུངས་སོ། །ཇི་སྐད་དུ་གསུངས་ཞེ་ན། བརྟེན་པ་མངོན་རྟོགས་ཀྱི་ཆོས་ཀྱི་བྱེ་
བྲག་ཐ་དད་པས་རྟེན་རིགས་དེའི་དབྱེ་བ་ཡོངས་སུ་བརྗོད་དེ་ནམ་མཁའ་ལ་དབྱེ་བ་མེད་ཀྱང་
བྱ་དང་ཉི་ཟླ་ལ་སོགས་པའི་ལམ་གྱིས་ཐ་དད་དུ་བརྗོད་པ་བཞིན་ནོ། །དེ་རྣམ་པར་འགྲེལ་པ་
ན་རྒྱུ་གཅིག་ལས་གྲུབ་པ་དང་རྐྱེན་མེ་ལྕེ་གཅིག་གིས་སྐྱེད་པས་ནི་རྒྱུན་འདྲ་བ་གཅིག་ཉིད་
-
S -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། »
དཔེར་འཛིན་པ་ཡིན་ནོ། །དེ་ནི་རྒྱུན་གཅིག་པ་ཡིན་ཡང་བཅུད་ཐ་དད་པས་ཐ་དད་དུ་འཇོག་
པ་དེ་བཞིན་དུ་རྟེན་པའི་ཆོས་ཐེག་པ་གསུམ་གྱིས་རྟོགས་ཤིང་ཁོང་དུ་ཆུད་པར་བྱ་བའི་མངོན་
པར་རྟོགས་པ་ཐ་དད་པས་རྟེན་ཆོས་ཀྱི་དབྱིངས་ཀྱི་རིགས་དེ་ཡང་ཐ་དད་པ་ཉིད་དོ་ཞེས་
བསྟན་ཏེ་འདི་ནི་དཀོན་མཆོག་ཟ་མ་ཏོག་གི་མདོ་ལས། སྣོད་ཐ་དད་ལ་ལི་ཁ་ར་ལ་སོགས་
པའི་དཔེས་རིགས་ཀྱི་དབྱེ་བ་གསུངས་པ་དེ་བཀོད་པ་ཡིན་ནོ། །དོན་འདི་ལ་བོད་ཀྱི་སློབ་
དཔོན་ཁ་ཅིག །ཆོས་ཀྱི་དབྱིངས་ལ་དབྱེར་མེད་ཕྱིར། །རིགས་ནི་ཐ་དད་བཅུ་གསུམ་རུང་བ་
མ་ཡིན་ཞེས་རྩོད་པ་བཀོད་ནས་བརྟེན་པའི་ཆོས་རྟོགས་པའི་ཆོས་དྲུག་ལ་སོགས་པའི་བྱེ་བྲག་
ཐ་དོད་པས་རྟེན་རིགས་དེའི་དབྱེ་བ་ཡོངས་སུ་བརྗོད་ཅེས་ལན་ལྡོན་པ་དེ་ནི་རྩ་བའི་དགོངས་
པ་ཡིན་ནོ། །
སྒྲུབ་པའི་དམིགས་པ་བཤད་པ་ནི། ཇི་སྐད་དུ་བཤད་པའི་སྒྲུབ་པའི་རྟེན་བྱང་
ཆུབ་སེམས་དཔའ་བཅུ་གསུམ་པོའི་དམིགས་པའི་ཡུལ་གང་ཡིན་ཞེས་པའོ། །འདི་ཡང་མདོ་
ལས་དེ་ལ་དགེ་བའི་ཆོས་ནི་འདི་དག་ཡིན་ཏེ་མར་འཛིན་པ་དང་ཕར་འཛིན་པ་དང་དགེ་སྦྱོང་
དུ་འཛིན་པ་དང་ཞེས་བྱ་བ་ལ་སོགས་པ་གསུངས་སོ། །དོན་དེ་དག་སྡུད་པ་ནི་དམིགས་པ་
ཆོས་རྣམས་ཐམས་ཅད་བདེ་ཞེས་པ་ལ་སོགས་པ་ཡིན་ནོ། །འདིར་དགོངས་པ་ནི་འདི་ཡིན་ཏེ་
བྱང་ཆུབ་སེམས་དཔའ་མཁས་པ་སངས་རྒྱས་ཐོབ་པར་བྱ་བའི་དོན་དུ་སྒྲུབ་པ་བྱེད་པ་ནི་ཤེས་
བྱ་ཐམས་ཅད་དམིགས་པའི་ཡུལ་དུ་བྱ་དགོས་ཏེ་གཅིག་མ་ཤེས་ནའང་སེམས་ཅན་གྱི་དོན་
ལས་ཉམས་པར་འགྱུར་བའི་ཕྱིར་ཏེ། སྤྱོད་འཇུག་ལས། རྒྱལ་སྲས་རྣམས་ཀྱིས་མི་བསླབ་པ།།
དེ་ནི་འགའང་ཡོད་ཡིན་ཏེ། །དེ་ལྟར་ཤེས་པའི་མཁས་པ་ལ། །དོན་དུ་མི་འགྱུར་ཅིའང་མེད་
ཅེས་གསུངས་པ་བཞིན་ནོ། །དེ་ཡང་བླང་བ་དང་དོར་བ་དང་བཏང་སྙོམས་སུ་བྱ་བ་གསུམ་དུ་
བསྡུད་པ་ན་དགེ་བ་རྣམས་ལ་བླང་བྱ་དང་མི་དགེ་བ་རྣམས་ལ་དོར་བྱ་དང་ལུང་དུ་མ་བསྟན་
- :
）：| -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་རྣམས་ལ་བཏང་སྙོམས་སམ་དོར་བྱར་དམིགས་པ་ཡིན་ནོ། ། །
འདི་ལ་གསུམ་པོ་དེའི་རྒྱུ་དང་། ངོ་བོ་དང༌། འབྲས་བུ་དང༌། ལས་ཀྱི་དབྱེ་བ་
གཞན་བཤད་པ་བཞི་ལས། དང་པོ་ནི་རིན་པོ་ཆེའི་ཕྲེང་བ་ལས། ཆགས་དང་ཞེ་སྡང་གཏི་
མུག་དང༌། །དེ་སྐྱེས་ལས་ཀྱང་མི་དགེ་བ། །མ་ཆགས་ཞེ་སྡང་གཏི་མུག་མེད། །དེ་སྐྱེས་ལས་
དེ་དགེ་བ་ཡིན། །ཞེས་འབྱུང་བ་ཡིན་ནོ། །ལུང་མ་བསྟན་གྱི་ལུས་ངག་གི་ལས་ནི་དེའི་སེམས་
ལས་སྐྱེས་སོ། །ངོ་བོ་ལ་དགེ་བ་ནི་དགེ་སྦྱོང་གི་ཚུལ་ཉིད་ཅེས་པ་སྟེ་དགེ་སྦྱོང་དུ་བྱེད་པའི་ཆོས་
བཞིའམ། དགེ་བ་བཅུའམ། ཡང་ན་ལམ་གྱི་བདེན་པ་སྟེ། མཛོད་ལས། དགེ་སྦྱོང་ཚུལ་ནི་དྲི་
མེད་ལམ། །ཞེས་བཤད་པ་བཞིན་ནོ། །དེ་ལ་དགེ་བ་བཅུ་ནི་སྲོག་གཅོད་པ་སྤོང་བ་ལ་སོགས་
པ་སྟེ་ཁམས་གསུམ་ཆར་ན་ཡོད་དོ། །མི་དགེ་བ་ནི་སྲོག་གཅོད་པ་ལ་སོགས་པ་ཞེས་པ་སྟེ།
མཛོད་ལས། སྲོག་གཅོད་པ་ནི་བསམས་བཞིན་དུ། །མ་ནོར་བར་ནི་གཞན་བསད་པའོ། །མ་
བྱིན་ལེན་པ་གཞན་གྱི་ནོར། །མཐུ་དང་འཇབ་བུས་བདག་གིར་བྱེད། །བགྲོད་མིན་བགྲོད་
པར་འདོད་པ་ཡི། །ལོག་པར་གཡེམ་པ་རྣམ་པ་བཞི། །རྫུན་ཚིག་འདུ་ཤེས་གཞན་སྒྱུར་བའི།།
ཚིག་དོན་མངོན་པར་གོ་བའོ། །ཕྲ་མ་ཕ་རོལ་དབྱེ་བའི་ཕྱིར། །ཉོན་མོངས་ཅན་གྱི་སེམས་ཀྱི་
ཚིག །ཚིག་རྩུབ་པོ་ནི་མི་སྙན་པ། །ཉོན་མོངས་ཅན་ཀུན་ཀྱལ་པ་ཉིད། །གཞན་ནི་དེ་ལས་
གཞན་ཉོན་མོངས། ཁ་བསག་གླུ་དང་ཟློས་གར་བཞིན། །བསྟན་བཅོས་ངན་བཞིན་བརྣབ་
སེམས་ནི། །ལོག་པས་གཞན་གྱི་ནོར་ལ་ཆགས། །གནོད་སེམས་སེམས་ཅན་ལ་སྡང་བ།།
དགེ་དང་མི་དགེ་མེད་ལྟ་བ། །ལོག་པར་ལྟ་བ་ཡིན་འདི་ལ། །གསུམ་ལམ་བདུན་ནི་ལས་ཀྱང་
ཡིན། །ཞེས་བཤད་དེ་ཡིད་ཀྱི་ལས་གསུམ་ནི་ལས་འབྱུང་བའི་སྒོ་ཡིན་བས་ན་ལས་ཀྱི་ལམ་
མོ༑ ༑ལུས་ངག་གི་བདུན་ནི་ལས་ཉིད་དོ། །དེ་དག་ལས་གཟུགས་དང་གཟུགས་མེད་པའི་
ཁམས་ན་མི་དགེ་བ་བཅུ་ག་མེད་དེ། མཛོད་ལས། དེ་ལས་འགྱོད་གཉིད་མི་དགེ་རྣམས།།
- ? 3j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
བསམ་གཏན་དང་པོ་དག་ནས་མེད། །ཅེས་འབྱུང་བ་ཡིན་ནོ། །འདོད་པའི་ཁམས་ན་དེ་ཉིད་
ལས། །དམྱལ་བ་ན་ནི་སྐྱལ་པ་དང༌། །ཚིག་རྩུབ་གནོད་སེམས་རྣམ་གཉིས་སོ། །སྒྲ་མི་སྙན་
ན་གསུམ་ཡོད་དོ། །དེ་ན་བདུན་པ་དངོས་སུ་ཡང་། །འདོད་པ་གཞན་ན་མི་དགེ་བཅུ། །ཞེས་
བཤད་དེ། འདི་ལྟར་ལས་མ་ཟད་ན་བསད་ཀྱང་མི་འཆི་བའི་ཕྱིར་དང་། རྫས་དང་བུད་མེད་
ཡོངས་སུ་བཟུང་བ་མེད་པའི་ཕྱིར་ལུས་ཀྱི་ལས་གསུམ་མེད་དོ། །སྨྲས་པ་ལ་དགོས་པ་མེད་
པའི་ཕྱིར་དང་། བྱེ་ཟིན་པའི་ཕྱིར་རྫུན་དང་ཕྲ་མ་མེད་དོ། །ཡིད་དུ་འོང་བ་ཡིད་དུ་འོང་བ་མེད་
པའི་ཕྱིར་དང་། ལས་ཀྱི་འབྲས་བུ་མངོན་དུ་གྱུར་བའི་ཕྱིར་བརྣབ་སེམས་དང་ལོག་ལྟ་མེད་དོ།།
སྒྲ་མི་སྙན་པ་རྣམས་ནི་ངང་ཚུལ་བཟང་པོ་ཅན་ཡིན་པའི་ཕྱིར། ཡིད་ཀྱི་ལས་གསུམ་དང་ངག་
སྐྱལ་པ་མ་གཏོགས་པ་མེད་དོ། །དེ་ལ་གཞན་གྱི་དོན་དུ་འགྱུར་ན་གནོད་སེམས་དང་ལོག་ལྟ་
མ་གཏོགས་པའི་མི་དགེ་བ་བརྒྱད་བྱང་ཆུབ་སེམས་དཔའ་ལ་གནང་སྟེ། བདག་ཅག་གི་སྟོན་
པ་དེད་དཔོན་དུ་གྱུར་པ་ན་མི་ནག་པོ་བསད་པ་དང༌། བྲམ་ཟེའི་ཁྱེའུ་སྐར་མར་གྱུར་པ་ན་
འདོད་ལོག་སྤྱད་པས་བསྐལ་པ་དུ་མའི་ཚོགས་བསྡུམས་པར་བཤད་པ་བཞིན་ནོ། །དེ་ལས་
འབྲས་བུ་སྡུག་བསྔལ་ནི་མི་འབྱུང་སྟེ། དགེ་བ་དང་མི་དགེ་བ་ནི་སེམས་ཀྱིས་བྱེད་པ་ན་དེ་
སེམས་དུག་གསུམ་གྱིས་མ་བསྐྱེད་ཅིང་གཏི་མུག་མེད་པ་ལ་སོགས་པའི་རྩ་བ་གསུམ་ལས་
སྐྱེས་པའི་ ཕྱིར་ཏེ། བཞི་བརྒྱ་པ་ལས། བསམ་པས་བྱང་ཆུབ་སེམས་དཔའ་ལ། །དགེ་
བའམ་ཏེ་མི་དགེ་བའང་རུང་། །ཐམས་ཅད་དགེ་ལེགས་ཉིད་འགྱུར་ཏེ། །གང་ཕྱིར་ཡིད་དེའི་
དབང་གྱུར་ཕྱིར་ཞེས་བཤད་པ་བཞིན་ནོ། །ལུང་དུ་མ་བསྟན་པ་ནི་དགེ་བ་དང་མི་དགེ་བ་
གཉིས་ཀ་མ་ཡིན་པ་སྟེ་རྣམ་པར་སྨིན་པ་ལས་སྐྱེས་པའི་སེམས་བཏང་སྙོམས་པ་དང་། བཟོའི་
སེམས་དཔའ་དང༌། སྤྱོད་ལམ་གྱི་སེམས་དང༌། སྤྲུལ་པའི་སེམས་ཏེ་བཞིའོ། །དེ་དག་ནི་
འདོད་པའི་ཁམས་ན་བཞི་ཀ་ཡོད་ལ་གཟུགས་ཀྱི་ཁམས་ན་ཀུན་རྫོགས་གསོ་དང་བཅས་པ་
- ?
} 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར༔
ཡིན་པས་བཟོའི་སེམས་མེད་དོ། །གཟུགས་མེད་པའི་ཁམས་ན་རྣམ་སྨིན་སྐྱེས་གཅིག་པུ་ཡོད་
དོ༑ ༑ལུང་དུ་མ་བསྟན་པའི་སེམས་ཀྱིས་བསྐྱེད་པ་ནི་དེ་དག་གི་ལུས་ཀྱི་ལས་ལ་སོགས་པའོ།།
འབྲས་བུ་ནི་ལུང་མ་བསྟན་ས་བོན་རུལ་བ་དང་འདྲ་སྟེ་ལས་མཐུ་ཆུང་བས་འབྲས་བུ་མེད་དོ།།
མི་དགེ་བ་ནི་མཛོད་ལས། ཐམས་ཅད་བདག་པོ་རྒྱུ་མཐུན་དང་། །རྣམ་སྨིན་འབྲས་བུ་འབྱིན་
པར་འདོད་ཅེས་གསུངས་ཏེ་རྣམ་པར་སྨིན་པའི་འབྲས་བུ་ནི་དེ་དག་ཆུང་འབྲིང་ཆེ་གསུམ་
གྱིས་ངན་སོང་གསུམ་དུ་རིམ་པ་བཞིན་སྐྱེ་བར་འགྱུར་རོ། །བདག་པོའི་འབྲས་བུ་ནི་ཡུལ་ཡིད་
དུ་མི་འོང་བ་སྣ་ཚོགས་པར་འགྱུར་རོ། །རྒྱུ་མཐུན་གྱི་འབྲས་བུ་ནི། རིན་པོ་ཆེ་ཕྲེང་བ་ལས།
གསོད་ པ་ ཡིས་ནི་ ཚེ་ ཐུང་ འགྱུར། །རྣམ་ པར་ མཚེ་ བས་ གནོད་ པ་ མང་ ། །རྐུ་བ་ཡིས་ནི་
ལོངས་སྤྱོད་ཕོངས། །གཞན་གྱི་ཁྱིམ་ཐབ་ཅན་དགྲར་བཅས། །རྫུན་དུ་སྨྲ་བས་སྐུར་པ་སྟེ།།
ཕྲ་མ་ཡིས་ནི་བཤེས་དང་འབྱེད། །རྩུབ་པོ་ཉིད་ཀྱིས་མི་སྙན་ཐོས། །མ་འབྲེལ་བ་ཡིས་ཚིག་
མི་ བཙུན། །བརྣབ་སེམས་ ཡིད་ ལ་ རེ་བ་ འཇོམས། །གནོད་སེམས་འཇིགས་པ་སྦྱིན་པར་
བཤད། །ལོག་པར་ལྟ་བས་ལྟ་ངན་ཉིད། །ཆང་འཐུང་པ་ཡིས་བློ་འཁྲུལ་ཏེ། །མ་བྱིན་པས་ནི་
དབུལ་བ་ཉིད། །ལོག་པར་འཚོ་བས་བསླུས་པ་ཉིད། ཁེངས་པ་ཡིས་ནི་རིགས་ངན་ཉིད། །ཕྲ་
དོག་གིས་ནི་གཟི་ཆུང་ཉིད། ཁྲོ་བས་ཁ་དོག་ངན་པ་ཉིད། །མཁས་ལ་མི་འདྲ་བླུན་པ་ཉིད།།
མི་ཉིད་ལ་ནི་འབྲས་བུ་འདི། །ཀུན་གྱི་དང་པོར་ངན་འགྲོའོ་ཞེས་འབྱུང་ངོ༌།། དགེ་བའི་འབྲས་
བུ་ནི་མཐོ་རིས་དང་ཡུལ་ཡིད་དུ་འོང་བ་དང་ཚེ་རིང་བ་ལ་སོགས་པར་འགྱུར་ཏེ་དེ་ཉིད་ལས།
མི་དགེ་ཞེས་བྱ་དེ་དག་གི །རྣམ་སྨིན་བསྒྲིགས་པ་གང་ཡིན་པ། །དགེ་བ་དག་ནི་ཐམས་ཅད་
ལ༑ ༑འབྲས་བུ་དེ་ནི་བཟློག་སྟེ་འབྱུང་ཞེས་བྱ་བ་དང་། ཡང་དེ་ཉིད་ལས། མི་དགེ་བ་ལས་དེ་
དག་ཀུན། །དེ་བཞིན་ངན་འགྲོ་ཐམས་ཅད་དོ། །དགེ་ལེགས་བདེ་འགྲོ་ཐམས་ཅད་དང་། །སྐྱེ་
བ་ཀུན་ཏུ་བདེ་བ་དག །ཅེས་གསུངས་པ་ཡིན་ནོ། །ལས་ཀྱི་དབྱེ་བ་གཞན་བཤད་པ་ནི།
- 2 3 ༡ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རོལ་འགྲེལ་པ་བཞུགས། »
མཛོད་ལས། ལས་ལས་འཇིག་རྟེན་སྣ་ཚོགས་སྐྱེས། །ལས་ནི་སེམས་པ་དང་དེས་བྱས།།
སེམས་དཔའ་ཡིད་ཀྱི་ལས་ཡིན་ཏེ། །དེས་བསྐྱེད་ལུས་དང་ངག་གི་ལས། །ཞེས་བྱ་བ་དང་།
ཡང་རྣམ་སྨིན་གྱི་ངོ་བོ་བསྐྱེད་པ་འཕེན་བྱེད་དང་། ཁྱད་པར་བསྐྱེད་པ་རྫོགས་བྱེད་ཀྱི་ལས་ཏེ་
གཉིས་ཡིན་ནོ། །དེ་བཞིན་དུ་ལས་བདེ་མི་བདེ་དང་དེ་བཞིན། །དགེ་དང་མི་དགེ་དང་གཞན་
ཡིན། །བསོད་ནམས་བསོད་ནམས་མིན་མི་གཡོ། །བདེ་བ་མྱོང་འགྱུར་ལ་སོགས་གསུམ།།
བསོད་ནམས་འདོད་ཁམས་དགེ་བའི་ལས། །མི་གཡོ་གོང་མ་ལས་སྐྱེས་པའི། །གང་ཕྱིར་ས་
ནི་དེ་དག་ཏུ། །ལས་རྣམས་སྨིན་ཕྱིར་མི་གཡོའི་ཕྱིར། །བསམ་གཏན་གསུམ་པའི་བར་དགེ་
བ༑ ༑བདེ་བ་མྱོང་འགྱུར་དེ་ཡན་ཆད། །སྡུག་མིན་བདེ་མིན་མྱོང་འགྱུར་བ། །སྡུག་བསྔལ་
མྱོང་འགྱུར་འདིས་མི་དགེ་ཞེས་བྱ་བ་དང་། ཡང་དཀར་ནག་ལ་སོགས་བྱེ་བྲག་གིས། །ལས་
ནི་རྣམ་པ་བཞི་ཡིན་ནོ། །མི་དགེ་གཟུགས་དང་འདོད་གཏོགས་པའི།། དགེ་བ་ཉིད་ནི་རིམ་
བཞིན་དུ། །གནག་དང་དཀར་དང་གཉིས་ཀའི་ལས། །དེ་ཟད་བྱེད་པ་ཟག་མེད་ཡིན་ཞེས་
བཤད་དོ། །དེ་ལ་ཁམས་གོང་མ་གཉིས་ཀྱི་ལས་ནི་རྣམ་པར་སྨིན་པ་མི་གཡོ་ཞིང་འོག་མའི་
ཉོན་མོངས་པས་མི་གཡོ་བའི་ཕྱིར་དང་། བསམ་གཏན་གསུམ་པ་མན་ཆད་ན་བདེ་བ་ཡོད་
ཅིང་། དེ་ཡན་ཆད་ན་ནི་ཆོར་བ་བཏང་སྙོམས་ཡོད་པའི་ཕྱིར་དང་། འདོད་ཁམས་ཀྱི་དགེ་བ་
ནི་མི་དགེ་བ་དང་འདྲེས་པས་འབྲས་བུ་ཡང་བདེ་སྡུག་འདྲེས་མ་བསྐྱེད་པའི་ཕྱིར་གཉིས་ཀའི་
ལས་ཞེས་བརྗོད་ལ། ལས་དེ་དག་ཐམས་ཅད་ནི་ཟག་མེད་ཀྱིས་ཟད་པར་བྱེད་པའི་ཕྱིར་དེ་
དང་དེ་སྐད་དུ་བརྗོད་དོ། །ཡང་མཐོང་བའི་ཆོས་ལ་མྱོང་བར་འགྱུར་བ་ལ་སོགས་པ་བཞི་
ལས། དང་པོ་ནི་དེ་ཉིད་ལས། གང་དག་འགོག་བྱམས་ཉོན་མོངས་མེད། །མཐོང་དང་དགྲ་
བཅོམ་འབྲས་ལངས་པ། །དེ་ལ་ཕན་གནོད་བྱས་པ་ཡིས། །འབྲས་བུ་འཕྲལ་དུ་མྱོང་བར་
འགྱུར་ཞེས་བཤད་པ་ཡིན་ནོ། །དེ་བཞིན་དུ་ངེས་པར་མནར་མེད་པའི་དམྱལ་བ་མྱོང་བར་
- ， 33 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་བའི་ལས་ནི་འཕགས་པ་དཔུང་བཟང་གིས་ཞུས་པ་ལས། གང་ཞིག་དགྲ་བཅོམ་ཕ་མ་
གསོད་པ་དང་། །མཐུན་པའི་དགེ་འདུན་དབྱེན་ནི་བྱེད་པ་དང་། །དེ་བཞིན་གཤེགས་ལ་སྡང་
བའི་སེམས་ཀྱིས་སུ། །གང་ཞིག་མི་དག་སྐུ་མཚལ་འབྱིན་བྱེད་པ། །ཤིན་ཏུ་མི་ཟད་པའི་ལས་
འདི་རྣམས། །རྒྱལ་བས་མཚམས་མེད་ལྔ་པོ་ཡིན་པར་བཤད། །གཏི་མུག་ཅན་གྱིས་སྡིག་པ་
གཅིག་བྱས་ན། །ཕུང་པོ་འདི་ལ་གྲུབ་པ་ཐོབ་མི་འགྱུར། །མཆོད་རྟེན་འཇིག་ཅིང་བྱང་ཆུབ་
སེམས་དཔའ་གསོད། །ཉོན་མོངས་ཟད་པའི་མ་ནི་སུན་འབྱིན་དང༌། །སློབ་པ་གསོད་ཅིང་
དགེ་འདུན་མངའ་བ་ལ། །གང་ཞིག་འདོད་པས་མང་ཉུང་རྐུ་ཕྲོག་པ། །མཚམས་མེད་ཉེ་ལྔར་
དེ་བཞིན་གཤེགས་པས་གསུངས། །ཚུལ་ཉམས་མི་ནི་གང་ཞིག་འདི་བྱེད་པ། །བསྐལ་པའི་
བར་དུ་མནར་མེད་སྡུག་བསྔལ་མྱོང་། །ཞེས་གསུངས་པ་ཡིན་ནོ། །དེ་ལ་ཟག་བཅས་ཀྱི་ལས་
དགེ་བ་དང༌། མི་དགེ་བའི་འབྲས་བུ་ཆེ་བ་ནི། མཛོད་ལས། འཇིག་རྟེན་པའི་དགེ་བ་ལ། །
སྲིད་རྩེའི་སེམས་དཔའ་འབྲས་རབ་ཆེ། །དགེ་འདུན་དབྱེ་ཕྱིར་རྫུན་སྨྲ་བ། ཁ་ན་མ་ཐོ་རབ་
ཆེར་འདོད་ཅེས་འབྱུང་ལ། འབྲས་བུ་འབྱིན་པའི་ཚུལ་ནི་དེ་ཉིད་ལས། ལས་ཀྱིས་འཁོར་བར་
ལྕི་གང་དང༌། །ཉེ་བ་གང་དང་གོམས་པ་གང་། །སྔོན་བྱས་གང་ཡིན་དེ་ལས་ནི། །སྔ་མ་སྔ་མ་
རྣམ་སྨིན་འགྱུར་ཞེས་བཤད་པའི་རྗེས་སུ་འབྲང་ངོ༌། །
དེ་ལྟར་ལས་ཀྱི་དབྱེ་བ་ཅུང་ཟད་བཤད་ནས་རྩ་བ་ལས་འཇིག་རྟེན་པའི་
རྟོགས་པ་དང་ཞེས་བྱ་བ་ལ་སོགས་པ་གསུངས་པ་དེ་འགྲེལ་པར་བྱེད་པ་ནི། དེའི་འོག་ཏུ་
ཞེས་པ་སྟེ་སྔར་བཤད་པའི་དགེ་བ་ལ་སོགས་པ་དེ་དག་ཉིད་ལ་གཉིས་ཚན་གྱི་སྒོ་ནས་འབྱེད་
པ་ཡིན་ནོ། །གྲངས་བཞིན་དུ་ཞེས་བྱ་བ་ནི་འཇིག་རྟེན་པའི་རྟོགས་པ་དང་ཞེས་པ་ལ་སོགས་
པ་དང་རིམ་པ་ཇི་ལྟར་བར་སྦྱོར་བར་བྱེད་པའོ། །དེ་ལ་གཟུགས་ཀྱི་ཕུང་པོ་ནི་རྟོགས་པར་བྱ་
བ་ཡིན་ལ། ཚོར་བ་ལ་སོགས་པ་ནི་རྟོགས་པར་བྱེད་པ་ཡིན་ནོ། །འཕགས་པ་སྐྱེ་བོའི་བསམ་
- 2
3
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [re
གཏན་བཞི་སྨོས་པ་ནི་སོ་སོའི་སྐྱེ་བོའི་བསམ་གཏན་བཞི་ནི་འཇིག་རྟེན་པའི་རྟོགས་པ་ཡིན་
པའི་ཕྱིར་རོ། །ཕུང་པོ་ལྔ་དང་དྲན་པ་ཉེར་གཞག་བཞི་ནི་ཟག་པའི་རྒྱུ་བདག་ཏུ་ལྟ་བ་དང་མི་
འགལ་བ་དང་འགལ་བའི་ཕྱིར་ཟག་བཅས་དང་ཟག་མེད་དོ། ཁམས་གསུམ་ནི་རང་རང་གི་
ལས་དང་ཉོན་མོངས་པ་འདུས་ནས་བྱས་པའི་ཕྱིར་འདུས་བྱས་སོ། །དེ་བཞིན་ཉིད་ནི་གང་
གིས་ཀྱང་མ་བྱས་པ་ཡིན་ཏེ། མདོ་ལས། དེ་བཞིན་གཤེགས་པ་རྣམས་བྱོན་ནམ་མ་བྱོན་ཀྱང་
རུང་ཆོས་རྣམས་ཀྱི་ཆོས་ཉིད་འདི་ནི་ཡེ་ནས་གནས་པ་ཡིན་ཏེ་ཞེས་འབྱུང་བ་ཡིན་ནོ། །རྒྱུན་དུ་
ཞུགས་པ་རྣམས་ཀྱང་བསམ་གཏན་དང་པོའི་ཉེར་སྔོགས་ལ་བརྟེན་པའི་ཕྱིར་འཕགས་པའི་
སྐྱེ་བོ་ཐམས་ཅད་ཀྱི་རྒྱུད་ལ་འབྱུང་བ་ཞེས་སྨོས་སོ། །ཆོས་ཅན་སྟོབས་བཅུ་ཞེས་པ་ནི་སྟོབས་
རེ་རེ་ལའང་སྟོབས་དཔག་ཏུ་མེད་པའི་ཆོས་ཡོད་པའི་ཕྱིར་ཞེས་བྱ་བ་ནི་ཁ་ཅིག་གིའོ། །གཞན་
དག་ནི་གཞན་དུ་འཆད་དེ་འདི་ལྟར་སངས་རྒྱས་ཀྱི་ཆོས་ཀྱི་གཙོ་བོ་ནི་སྟོབས་ཡིན་པས་ཆོས་
ཅན་གྱི་སྒྲས་ནི་གཙོ་བོ་བསྟན་ལ། མི་འཇིགས་པ་ལ་སོགས་པ་ནི་ཆོས་ཀྱི་སྒྲས་བསྟན་པར་
འགྱུར་རོ་ཞེས་འཆད་དོ། །དེ་ལྟ་བུ་ལ་སོགས་པ་ཞེས་པའི་སོགས་པའི་སྒྲས་ནི་ཆོས་ཐམས་
ཅད་ཀྱི་རང་དང་སྤྱིའི་མཚན་ཉིད་མ་ལུས་པ་བཟུང་ངོ༌། །ཇི་ལྟ་བ་བཞིན་ཕྱིན་ཅི་མ་ལོག་པར་
རྟོགས་པ་ཡིན་ཏེ། ཡུམ་ལས། རབ་འབྱོར་ཆོས་ཐམས་ཅད་ཀྱི་མ་ཆགས་པ་ཉིད་ཡོད་པར་
གྱུར་པ་མ་ཡིན་པ་ལ་བསླབ་པར་བྱའོ་ཞེས་གསུངས་པ་ཡིན་ནོ། །རིམ་གྱིས་ཞེས་པ་ལ་དང་པོ་
མངོན་ཞེན་དང་བཅས་པ་དང་ཕྱི་མ་རྣམས་ནི་དེ་ལས་བཟློག་པར་རོ་ཞེས་པ་ནི་ཁ་ཅིག་གིའོ།།
གཞན་དག་ནི་བྱང་ཆུབ་སེམས་དཔའ་བཅུ་གསུམ་པོ་དེ་དག་ཀུན་ཀྱང་དང་པོར་དགེ་བ་ལ་
དམིགས་ཏེ་རིམ་གྱིས་ཐ་མར་སྟོབས་བཅུ་ལ་དམིགས་པ་ནི་རྟོགས་པའི་རིམ་པ་ཡིན་ནོ།།
ཞེས་འདོད་དོ། །རིགས་དང་དམིགས་པའི་ཁྱད་པར་ནི་འཕགས་པ་རྣམ་གྲོལ་སྡེ་རང་བཞིན་
ཏེ་སྟོང་ཉིད་གཙོར་གྱུར་པ་ནི་རིགས་ཡིན་ལ། རྣམ་འགྱུར་ཏེ་ཀུན་རྫོབ་གཙོར་གྱུར་པ་ནི་
L
，
- ? 3 ， .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་པ་ཡིན་ཏེ་དེའང་རང་བཞིན་དང་འབྲེལ་བ་ཡིན་ནོ་ཞེས་ཟེར་རོ། །སྒྲུབ་པའི་ཆེད་དུ་
བྱ་བ་ནི་བྱང་ཆུབ་སེམས་དཔའ་དེ་དག་དམིགས་པ་དེ་ལྟ་བུ་ལ་ཆེད་དུ་བྱ་བ་གང་གི་ཆེད་དུ་
དམིགས་པ་ཡིན་ཞེ་ན། ཞེས་ཚིག་རྣམ་པར་སྦྱར་རོ། །འདི་ཡང་མདོ་ལས་རྒྱུ་ཅིའི་སླད་དུ་བྱང་
ཆུབ་སེམས་དཔའ་ཆེན་པོ་ཞེས་བགྱི་ཞེས་ཞུས་པའི་ལན་དུ་བཀའ་སྩལ་པ་སེམས་ཅན་གྱི་ཕུང་
པོ་ཆེན་པོ་དང་སེམས་ཅན་གྱི་རིས་ཆེན་པོའི་མཆོག་ཉིད་དུ་བྱའོ་སྙམ་པ་སྟེ་དོན་དེས་ན་བྱང་
ཆུབ་སེམས་དཔའ་ཆེན་པོ་ཞེས་བྱའོ་ཞེས་གསུངས་སོ། །དེ་སྡུད་པ་ནི་རང་བྱུང་གི་ཆེད་དུ་བྱ་བ་
ནི་འདི་ཡིན་པར་ཤེས་པར་བྱའོ། །གང་ཞིག་ཅེ་ན་ཆེན་པོ་གསུམ་མོ། །དེ་ཡང་གོང་ཞིག་ཅེ་ན།
སེམས་ཅན་ཞེས་པ་ལ་སོགས་པས་སྟོན་པར་བྱེད་དོ། །དེ་རྣམ་པར་འགྲེལ་པ་ནི་ཆེད་དུ་བྱ་བ་
ནི་རྣམ་པ་གསུམ་དུ་ཤེས་པར་བྱའོ་ཞེས་དྲང་ངོ༌། །གང་གི་ཞེ་ན། དུས་ཀྱི་རྣམ་པ་ཐམས་ཅད
དུ་རྣམ་པ་ཐམས་ཅད་མཁྱེན་པ་ཉིད་ཡོངས་སུ་ཤེས་པའི་སྒོ་སྟེ་ཐབས་དེས་སྲིད་ཞི་ལས་རང་
འབྱུང་བར་འགྱུར་བའི་སངས་རྒྱས་དང་བྱང་ཆུབ་སེམས་དཔའ་རྣམས་ཉིད་ཀྱིའོ། །སངས་
རྒྱས་རྣམས་ཀྱང་འཁོར་བ་ན་སེམས་ཅན་གྱི་དོན་དུ་ཆེད་དུ་བྱ་བ་གསུམ་པོ་འདིས་བཞུགས་སོ་
ཞེས་བསྟན་པའི་ཕྱིར་སངས་རྒྱས་ཀྱི་སྒྲ་སྨོས་པ་ཡིན་ནོ། །གསུམ་པོའི་ངོ་བོ་ཉིད་སྟོན་པ་ནི་
སེམས་ཅན་ཐམས་ཅད་སེམས་ཅན་ཀུན་གྱི་མཆོག་བྱང་ཆུབ་གསུམ་དུ་བྱེད་པར་འདོད་པའི་
སེམས་དཔའ་ཆེན་པོ་ཉིད་དང་། སྤོང་བ་སྟེ་སྤང་བྱ་མ་ལུས་པ་སྤངས་པའི་སྤངས་པ་ཆེན་པོ་
དང༌། རྟོགས་བྱ་མ་ལུས་པ་རྟོགས་པའི་རྟོགས་བྱ་ཆེན་པོ་ཉིད་ཀྱི་དབང་དུ་བྱ་སྟེ་ཆེན་པོ་ཉིད་
གསུམ་ཐོབ་པར་འདོད་པ་དང་ལྡན་པས་སྒྲུབ་པ་ལ་འཇུག་པ་དེའི་ཕྱིར་ཞེས་ཚིག་རྣམ་པར་
སྦྱར་རོ། །ཡང་ན་སེམས་ཅན་ཐམས་ཅད་སེམས་ཅན་ཀུན་གྱི་མཆོག་ཏུ་ནི་གསུམ་པོ་འདིས་
བྱེད་པའི་ཕྱིར་དེ་སྐད་དུ་བརྗོད་དེ། དེའི་ཚེ་ན་སེམས་དཔའ་ཆེན་པོ་ནི་ཁྱད་པར་གྱི་གཞི་ཡེ་
ཤེས་རིག་ཙམ་དུ་གནས་པ་ཡིན་ལ། སྤངས་པ་དང་རྟོགས་པ་ནི་དགག་པ་དང་སྒྲུབ་པའི་ཁྱད་
- ?
3
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
པར་གྱི་ཆོས་ཡིན་ནོ། །གལ་ཏེ་སེམས་ཅན་ཐམས་ཅད་མིའི་མཆོག་སངས་རྒྱས་སུ་གྱུར་ན་
སེམས་ཅན་ཐམས་ཅད་ཀྱི་མཆོག་སེམས་ཅན་ཐམས་ཅད་ཉིད་གང་ཡིན་ཞེ་ན། སངས་མ་
རྒྱས་པའི་དུས་ཀྱི་སེམས་ཅན་རྣམས་ཡིན་པའི་ཕྱིར་འགལ་བ་མེད་དོ། །དམིགས་པ་དང་ཆེད་
དུ་བྱ་བའི་ཁྱད་པར་ནི་འཕགས་པ་རྣམ་གྲོལ་སྡེ་དམིགས་པ་ནི་མདའ་སྟོང་དུ་འཛུད་པ་ལྟ་བུ་ད་
ལྟར་བ་ཡིན་ལ། ཆེད་དུ་བྱ་བ་ནི་མདའ་འབེན་ལ་ཕོག་པ་ལྟ་བུ་མ་འོངས་པ་ན་འབྱུང་བ་ཡིན་
ནོ༑ ༑ཞེས་ཟེར་རོ། །
སྒྲུབ་པའི་ངོ་བོ་བཤད་པ་ལ་སྤྱིར་བསྟན་པ་དང་། སོ་སོར་བཤད་པ་གཉིས་
ལས། དང་པོ་ནི་དེ་ལྟར་ཞེས་པ་ལ་སོགས་པ་སྟེ་སྔར་ནི་མིང་གི་སྒོ་ནས་བསྟན་ན་ད་ནི་མིང་
ཅན་གྱི་སྒོ་ནས་བསྟན་དགོས་ཞེས་སྨྲས་པ་ནི་དེའི་རང་གི་ངོ་བོ་གང་ཡིན་ཞེས་པའོ། །ཐམས་
ཅད་མཁྱེན་པ་ཉིད་གསུམ་གྱི་ཡུལ་ལ་ཞེས་པ་ལ་སོགས་པས་ནི་འདི་སྐད་སྟོན་པ་ཡིན་ཏེ་ཁྱོད་
ཀྱིས་དྲིས་པའི་སྒྲུབ་པ་དེའི་རང་གི་ངོ་བོ་ནི་སྐབས་དང་པོ་གསུམ་ལ་གོམས་པའི་མཐུ་མ་ཐོབ་
པས་དགེ་བའི་ཆོས་ཀྱི་རྟེན་ཅན་ཏེ་ཡུལ་ཅན་ཙམ་ཞིག་སྒྲུབ་པར་འགྱུར་ཏེ་མཁྱེན་པ་གསུམ་ནི་
ཐོས་བསམ་གྱིས་གཏན་ལ་དབབ་བྱ་ཡིན་པའི་ཕྱིར་རོ། །སྐབས་ལྷག་མ་བཞི་ལ་ཡུན་རིང་དུ་
འདྲིས་པས་གོམས་པའི་མཐུ་ཐོབ་པས་དགེ་བ་སྒྲུབ་པ་ཐམས་ཅད་ཕར་ཕྱིན་དྲུག་གི་ཡུལ་ཅན་
དུ་སྒྲུབ་ཅེས་པར་འགྱུར་ཏེ། དེའི་ཕྱིར་ཐམས་ཅད་དུའང་དགེ་བའི་བྱ་བ་ནི་སྒྲུབ་པ་ཡིན་ནོ།།
དོན་དེ་ཉིད་སྨྲས་པ་ནི་རྣམ་པ་ཀུན་ཞེས་པ་ལ་སོགས་པའོ། །བྱང་ཆུབ་སེམས་དཔའི་སྒྲུབ་པ་
དེ་ཡང་མདོ་སྡེའི་རྒྱན་ལས། ཁྱད་པར་གསུམ་དང་ལྡན་པར་གསུངས་ཏེ། ཇི་སྐད་དུ། གནས་
རྩོམ་འབྲས་བུ་འབྱུང་བ་ཆེ་བདག་ཉིད། །རྒྱས་སྲས་རྣམས་ཀྱི་སྒྲུབ་པ་ཡིན་པར་འདོད། །རྟག་
ཏུ་ལེན་པ་ཆེ་དང་བཟོད་པ་ཆེ། །དོན་ཆེན་ཡང་དག་སྒྲུབ་པའི་བྱ་བ་བྱེད་ཅེས་འབྱུང་བ་ཡིན་ནོ།།
དེ་ལ་རྒྱུ་སེམས་བསྐྱེད་ལ་གནས་པས་ན་སེམས་ཅན་གྱི་དོན་དང་དུ་ལེན་པ་དང་། རང་གི་ངོ་
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བོ་རང་དོན་དང་གཞན་དོན་གཉིས་ཀ་རྩོམ་པས་ན་སྡུག་བསྔལ་ཐམས་ཅད་བཟོད་པ་དང་།
འབྲས་བུ་སངས་རྒྱས་འབྱུང་བས་ན་དོན་ཆེན་སྒྲུབ་པ་ཡིན་ནོ། །དེས་ན་སེམས་བསྐྱེད་ལ་
གནས་ནས་རང་གཞན་གཉིས་ཀའི་དོན་བརྩམས་པས་འབྲས་བུ་སངས་རྒྱས་ཐོབ་པར་བྱེད་
པ་ཞེས་བྱ་བ་ནི་ཐེག་པ་ཆེན་པོའི་སྒྲུབ་པའི་མཚན་ཉིད་ཡིན་ནོ། །དེ་ལྟར་ཞེས་པ་ལ་སོགས་
པས་ནི་ས་མཚམས་སྟོན་པར་བྱེད་དེ་གོ་རིམ་ཇི་ལྟ་བ་བཞིན་དུ་ཞེས་སྦྱར་རོ། །འདི་ལ་གོ་ཆ་
ནི་ཚོགས་ལམ་དང་འཇུག་པ་དྲོད་རྩེ་མོ་བཟོད་པ་གསུམ་དང༌། ཚོགས་ཀྱི་སྒྲུབ་པ་བཅུ་
བདུན་ལས། ས་དང་ལམ་དང་གཉེན་པོ་གསུམ་མ་གཏོགས་པ་ནི་འཇིག་རྟེན་པའི་ཚོགས་
ཡིན་པས་ཆོས་མཆོག་དང་། དེ་གསུམ་ནི་མཐོང་བ་དང༌། སྒོམ་པའི་ལམ་དང༌། ངེས་འབྱུང་
གི་སྒྲུབ་པ་ནི་རྡོ་རྗེ་ལྟ་བུ་སྟེ་སྐད་ཅིག་མ་ཡིན་ལ་དེ་སྐད་དུ་འཕགས་པ་ཐོགས་མེད་ཀྱིས་བཤད་
དོ་ཞེས་སྔོན་གྱི་སློབ་དཔོན་དག་འཆད་དོ། །དེ་ལ་གོ་ཆ་ནི་སྦྱོར་ལམ་ཡན་ཆད་ནའང་ཡོད་ལ།
ཞི་གནས་དང་ལྷག་མཐོང་དང་། སྦྱིན་པ་ལ་སོགས་པ་དྲུག་ཀྱང་ལམ་ཐམས་ཅད་ན་ཁྱབ་པར་
ཡོད་པས་དེ་ལྟ་བུའི་ས་མཚམས་རྣམ་པར་བཞག་པ་ནི་མི་རིགས་སོ་ཞེ་ན། དེ་ནི་ཡང་དག་པ་
མ་ཡིན་ཏེ་འདི་ལྟར་ས་མཚམས་རྣམས་ནི་འདི་གང་གི་མངོན་པར་རྟོགས་པ་ཡིན་པ་ཞེས་
འཇོག་པར་བྱེད་པ་ན་འདིས་གོ་ཆ་ཐམས་ཅད་བརྗོད་པ་ནི་མ་ཡིན་ཏེ་སངས་རྒྱས་ཀྱི་སའི་གོ་
ཆའང་བརྗོད་པར་འགྱུར་བའི་ཕྱིར་རོ། །འོན་ཏེ་སངས་རྒྱས་ཀྱི་ས་ན་གོ་ཆ་མེད་ན་ནི་བརྩོན་
འགྲུས་མེད་པར་འགྱུར་རོ། །དེ་བཞིན་དུ་ཞི་གནས་དང་ལྷག་མཐོང་སྦྱིན་པ་ལ་སོགས་པ་
ལའང་འགྱུར་བ་ཡིན་ཏེ། དེའི་ཕྱིར་འདི་ནི་འདིའི་གནས་སྐབས་ན་ཡོད་པའི་མངོན་པར་
རྟོགས་པ་ཡིན་ནོ་ཞེས་མཁས་པ་རྣམས་ས་མཚམས་འཇོག་པ་ན་གོ་ཆ་ནི་ཚོགས་ལམ་གྱི་གོ་ཆ་
འཆད་པ་ཡིན་ལ། བསམ་གཏན་དང་གཟུགས་མེད་པ་ལ་སོགས་པའང་སྦྱོར་ལམ་ན་ཡོད་པ་
འཆད་པའི་ཕྱིར་ཏེ་དེ་བཞིན་དུ་རྣམ་པ་གཞན་ལའང་སྦྱར་རོ། །དེས་ན་འདིར་སྦྱོར་བའི་སྒྲས་
- 3
3 $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼༩
ནི་དངོས་དང་བརྒྱུད་པའི་སྦྱོར་བ་གཉིས་བཟུང་བས་སྒྲུབ་པ་བཞི་ནི་སློབ་པའི་ལམ་ལྔ་ལ་སྔར་
ཇི་སྐད་བཤད་པ་བཞིན་སྦྱར་བར་བྱའོ། ། །
གཉིས་པ་ལ་ཐེག་པ་ཆེན་པོ་ལ་འཇུག་པར་བྱེད་པའི་སྒྲུབ་པ་དང༌། ཞུགས་
པའི་སྒྲུབ་པ་དང་། ཞུགས་པ་མཐར་ཕྱིན་པར་བྱེད་པའི་སྒྲུབ་པ་དང༌། མཐར་ཕྱིན་པའི་སྒྲུབ་
པ་བཞི་ལས། དང་པོ་ལའང་སྤྱིའི་དོན་ལ་དྲུག་ལས། དང་པོ་ཕ་རོལ་ཏུ་ཕྱིན་པ་དྲུག་གི་རང་
བཞིན་ལ་ཕ་རོལ་ཏུ་ཕྱིན་པ་སྤྱིའི་མཚན་ཉིད་ནི་ཐབས་གང་ཞིག་བརྟེན་ན་སྲིད་ཞིའི་ཕ་རོལ་ཏུ་
ཕྱིན་པར་བྱེད་པ་ཡིན་ནོ། །སོ་སོའི་རང་བཞིན་ལ་སྦྱིན་པའི་ཕ་རོལ་ཏུ་ཕྱིན་པའི་མཚན་ཉིད་ནི་
འཁོར་གསུམ་དུ་མི་རྟོག་པས་ཡོངས་སུ་གཏོང་བ་ཡིན་ལ། དབྱེ་བ་ནི་ཟང་ཟིང་དང་ཆོས་དང་
མི་འཇིགས་པའི་སྦྱིན་པ་གསུམ་མོ། །ཚུལ་ཁྲིམས་ཀྱི་མཚན་ཉིད་ནི་འཁོར་གསུམ་དུ་མི་རྟོག་
པས་ཁ་ན་མ་ཐོ་བ་སྤོང་བ་སྟེ། དབྱེ་བ་ནི་སྡོམ་པ་དང་། དགེ་བ་ཆོས་སྡུད་དང་། སེམས་ཅན་
དོན་བྱེད་གསུམ་མོ། །དེ་ལ་སྡོམ་པའི་ཚུལ་ཁྲིམས་ལའང་གསུམ་ལས་མི་དགེ་བའི་ཆོས་སྤོང་
བའི་སེམས་པ་ནི་སོ་སོ་ཐར་པའི་སྡོམ་པ་ཡིན་ལ། བསམ་གཏན་གྱི་སེམས་ནི་བསམ་གཏན་
གྱི་སྡོམ་པ་ཡིན་ཅིང་། ལམ་རྣམས་ནི་ཟག་པ་མེད་པའི་སྡོམ་པ་ཡིན་ནོ། །ཡང་དེ་ལ་སོ་སོ་ཐར་
པ་དང་སེམས་བསྐྱེད་དང་རིག་པ་འཛིན་པའི་སྡོམ་པ་གསུམ་ཡིན་ལ། དེ་ལྟར་སྡོམ་པ་དེ་དག་
ཁ་ཅིག་ན་རེ་གསུམ་ག་དང་ལྡན་པའི་རྒྱུད་ལ་རྫས་གཅིག་ཏུ་གནས་སོ་ཞེས་ཟེར་རོ། །གཞན་
དག་ན་རེ་གཅིག་ཡིན་ན་ནི་གཅིག་བཏང་ན་གཞན་ཡང་བཏང་བར་འགྱུར་བའི་ཕྱིར་ཐ་དད་
ཡིན་ནོ་ཞེས་ཟེར་རོ། །བཟོད་པའི་མཚན་ཉིད་ནི་འཁོར་གསུམ་དུ་མི་རྟོག་པས་དཀའ་སྤྱད་
བཟོད་པ་ཡིན་ལ། དབྱེ་བ་ནི་སྡུག་བསྔལ་དང་དུ་ལེན་པ་དང༌། གནོད་པ་བྱེད་པ་ལ་ཇི་མི་
སྙམ་པ་དང༌། ཆོས་ལ་ངེས་པར་རྟོག་པ་སྟེ་གསུམ་ཡིན་ལ། འདི་ལའང་ཀུན་རྫོབ་ཀྱི་ཆོས་ལ་
ངེས་པར་རྟོག་ པ་དང༌། དོན་དམ་པའི་ཆོས་ལ་ངེས་པར་རྟོག་པ་གཉིས་ཡིན་ནོ། །བརྩོན་
1
}， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲུས་ཀྱི་མཚན་ཉིད་ནི་འཁོར་གསུམ་དུ་མི་རྟོག་པས་དགེ་བ་ལ་སྤྲོ་བ་ཡིན་ལ། དབྱེ་བ་ནི་གོ་
ཆ་དང་སྦྱོར་བ་དང་། ཕྱིར་མི་ལྡོག་པ་གསུམ་སྟེ་དེ་ལ་བསམ་པ་དང་རྩོད་པ་དང་ཕྱིར་མི་ལྡོག་
པ་ཞེས་ཀྱང་བྱའོ། །བསམ་གཏན་གྱི་མཚན་ཉིད་ནི་འཁོར་གསུམ་དུ་མི་རྟོག་པས་སེམས་
མཉམ་པར་འཇོག་པ་ཡིན་ལ། དབྱེ་བ་ནི་རྟོག་པ་དང་བཅས་ཤིང་དཔྱོད་པ་དང་བཅས་པའི་
བསམ་གཏན་ལ་སོགས་པ་གསུམ་ཡིན་ཏེ་བསམ་གཏན་གྱི་སྡོམ་པ་ནི་ཚུལ་ཁྲིམས་དང་
བསམ་གཏན་གཉིས་ཀར་འགྱུར་རོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མཚན་ཉིད་ནི་འཁོར་
གསུམ་དུ་མི་རྟོག་པས་ཤེས་བྱ་འབྱེད་པ་སྟེ། དབྱེ་བ་ནི་ཐོས་པ་ལས་བྱུང་པ་ལ་སོགས་པ་
གསུམ་མམ། ཡང་ན་འཇིག་རྟེན་དང་འཇིག་རྟེན་ལས་འདས་པ་དམན་པ་དང་དེ་ཆེན་པོ་
གསུམ་ཡིན་ཏེ་ཟག་མེད་ཀྱི་སྡོམ་པ་ནི་ཚུལ་ཁྲིམས་དང་ཤེས་རབ་གཉིས་ཀར་འགྱུར་རོ། །དེ་
དག་འཁོར་གསུམ་དུ་མི་རྟོག་པའི་ཤེས་རབ་ཀྱིས་མ་ཟིན་ན་འཇིག་རྟེན་པ་སྟེ་མཐོ་རིས་ཀྱི་རྒྱུ་
དང་ཟིན་ན་འཇིག་རྟེན་ལས་འདས་པ་སྟེ་བྱང་ཆུབ་ཀྱི་རྒྱུ་བྱེད་དེ་ཡུམ་ལས་སྦྱིན་པའི་ཕ་རོལ་ཏུ་
ཕྱིན་པ་འཇིག་རྟེན་པ་ཡང་ཡོད་འཇིག་རྟེན་ལས་འདས་པ་ཡང་ཡོད་ཅེས་བྱ་བ་དང་། མངོན་
པར་ཞེན་པས་སྦྱིན་པ་གཏོང་བ་དེ་ནི་ཁམས་གསུམ་ལས་མི་འཕགས་ཅིང་མི་གཡོའོ་ཞེས་བྱ་
བ་ལ་སོགས་པ་གསུངས་པ་ཡིན་ནོ། །གཉིས་པ་གྲངས་ངེས་པ་ནི་བསླབ་པ་གསུམ་རྒྱད་ལ་
སྒྲུབ་པར་བྱེད་པ་ལ་དྲུག་དགོས་པའི་ཕྱིར་ཏེ། འདི་ལྟར་ལོངས་སྤྱོད་ལ་བརྟེན་ནས་ཚུལ་
ཁྲིམས་ལེན་ཅིང་དེ་ནི་གཤེ་བ་ལ་སླར་མི་གཤེ་བ་ལ་སོགས་པའི་བཟོད་པས་བསྲུང་པས་ཚུལ་
ཁྲིམས་སྒྲུབ་པ་ལ་དང་པོ་གསུམ་མོ། །ཐ་མ་གཉིས་ནི་སེམས་དང་ཤེས་རབ་ཀྱི་བསླབ་པ་
དངོས་ ཡིན་ལ། བརྩོན་འགྲུས་ ཀྱིས་ནི་ གསུམ་ ཆར་ སྒྲུབ་ པར་ བྱེད་པས་གསུམ་ཆར་ལ་
གཏོགས་པའི་ཕྱིར་ཏེ། མདོ་སྡེའི་རྒྱན་ལས། བསླབ་གསུམ་དབང་དུ་མཛད་ནས་ནི། །རྒྱལ་
བས་ ཕ་རོལ་ཕྱིན་པ་དྲུག །ཡང་ དག་ བཤད་དེ་དང་པོ་གསུམ། །ཐ་མ་གཉིས་ཀྱི་རྣམ་པ་
- 2 .， 1） -



གྲགས་ཆེན་བཅོ་བརྒྱད་ཀྱི་ཤེར་ཕྱིར་མངོན་རྒྱན་བཙོམ་ར་ལ་འགྲེལ་པ་བཞུགས། །
གཉིས། །གཅིག་ནི་གསུམ་ཆར་ལ་ཡང་གཏོགས་ཞེས་འབྱུང་བ་ཡིན་ནོ། །གསུམ་པ་གོ་རིམ་
ངེས་པ་ནི་ལོངས་སྤྱོད་ལ་མི་ལྟ་ན་ཚུལ་ཁྲིམས་ལེན་པ་ནས་སེམས་མཉམ་པར་བཞག་པས་
ཡང་དག་པ་ཇི་ལྟ་བ་བཞིན་དུ་ཤེས་པའི་བར་དུ་སྔ་མ་སྔ་མ་ལས་ཕྱི་མ་ཕྱི་མ་སྐྱེ་བའི་ཕྱིར་དང་།
བཟང་ངན་ཡོད་པའི་ཕྱིར་དང༌། སྒྲུབ་དཀའ་སླའི་གོ་ནས་རགས་པ་དང་ཕྲ་བའི་རིམ་པ་ཡོད་
པའི་ཕྱིར་ཏེ་དེ་ཉིད་ལས། སྔ་མ་ལ་བརྟེན་ཕྱི་མ་སྐྱེ། །དམན་དང་མཆོག་ཏུ་གནས་ཕྱིར་དང༌།།
རགས་པ་དང་ནི་ཕྲ་བའི་ཕྱིར། །དེ་དག་རིམ་པར་བརྟན་པ་ཡིན་ཞེས་འབྱུང་བ་ཡིན་ནོ། །བཞི་
པ་དེ་དག་ཇི་ལྟར་སྒྲུབ་ཚུལ་ནི་དེ་ཉིད་ལས་རེ་བ་མེད་པའི་སྦྱིན་པ་དང་། །ཡང་སྲིད་མི་འདོད་
ཚུལ་ཁྲིམས་དང་། །ཐམས་ཅད་ལ་ནི་བཟོད་པ་དང༌། །ཡོན་ཏན་ཀུན་འབྱུང་བརྩོན་འགྲུས་
དང༌། །དེ་བཞིན་བསམ་གཏན་གཟུགས་མེད་མིན། །ཤེས་རབ་ཐབས་དང་ལྡན་པ་ཡི། །ཕ་
རོལ་ཕྱིན་པ་དྲུག་པོ་ལ། །བརྟན་པ་རྣམས་ཀྱིས་ཡང་དག་སྦྱོར། །ཞེས་འབྱུང་བ་བཞིན་ཡིན་ན་
ཐེག་བསྡུས་ལས། བྱང་ཆུབ་ཀྱི་སེམས་ལ་བརྟེན་པས་རྟེན་དམ་པ་དང༌། དངོས་པོ་ཐམས་
ཅད་སྤྱོད་པས་དངོས་པོ་དམ་པ་དང་། སེམས་ཅན་ཐམས་ཅད་ཀྱི་དོན་དུ་སྤྱོད་པས་ཆེད་དུ་བྱ་
བ་དམ་པ་དང༌། འཁོར་གསུམ་དུ་མི་རྟོག་པས་ཟིན་པས་ཐབས་ལ་མཁས་པ་དམ་པ་དང་།
བྱང་ཆུབ་ཏུ་བསྔོས་པས་བསྔོ་བ་དམ་པ་དང་། སྒྲིབ་པ་གཉིས་དག་པར་བྱེད་པས་རྣམ་པར་
དག་པ་དམ་པ་སྟེ་རེ་རེའང་དམ་པ་དྲུག་ལྡན་དུ་སྒྲུབ་པར་བཤད་དོ། །གཞན་ཡང་ཆོས་ཀྱི་
སྦྱིན་པ་ནི་འོད་བསྲུངས་ཀྱིས་ཞུས་པ་ལས། ཡོངས་སྨིན་མ་བྱས་རྣམས་ལ་ཡིད་མི་བརྟན།།
སྣོད་མིན་རྣམས་ལ་རྒྱ་ཆེན་ཆོས་མི་བཤད། །རྒྱ་ཆེན་སེམས་ཅན་རྣམས་ལ་ཐེག་པ་དམན།།
བྱང་ཆུབ་སེམས་དཔའ་མཆོག་གིས་བཤད་མི་བྱ་ཞེས་གསུངས་པ་དང་། མཛོད་ལས། ཆོས་
སྦྱིན་ཉོན་མོངས་ཅན་མིན་པས། །མདོ་སོགས་ཡང་དག་ཇི་བཞིན་སྟོན་ཞེས་བྱ་བ་དང་དེའི་
འགྲེལ་ པ་ ལས། དེའི་ ཕྱིར་གང་དག་ཆོས་ལོག་པར་འཆད་པར་བྱེད་པའམ། སེམས་ཉོན་
- ， { } -



..
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མོངས་པ་ཅན་རྙེད་པ་དང་བཀུར་སྟི་དང་གྲགས་པ་འདོད་པས་འཆད་པ་དེ་དག་ནི་བདག་ཉིད་
ཀྱི་བསོད་ནམས་ཆེན་པོ་ཉམས་པར་བྱེད་པ་ཡིན་ནོ་ཞེས་གསུངས་པ་ལ་སོགས་པའི་རྗེས་སུ་
འབྲང་བར་བྱའོ། །ཟང་ཟིང་གི་སྦྱིན་པ་ནི་དྲང་སྲོང་རྒྱས་པས་ཞུས་པའི་མདོ་ལས་མ་དག་པའི་
སྦྱིན་པ་སུམ་ཅུ་རྩ་གཉིས་བཤད་པ་དེ་སྤངས་ནས་སྦྱིན་པར་བྱ་བ་ནི་འདིར་ཚིགས་སུ་བཅད་དེ་
སྨྲས་པ། མ་དད་བཞིན་སྟེར་ཕན་བཏགས་ལན་དུ་སྟེར། །མེ་དང་ཆུ་དང་རྒྱལ་པོ་མགུ་ཕྱིར་
སྟེར། །འཇིགས་ནས་སྟེར་དང་དུག་མཚོན་བསད་ཤ་སྟེར། །བག་མེད་པ་ལ་ཆང་སྟེར་འཁོར་
བསྡུའི་ཕྱིར། །རང་ལ་བསྟོད་ཕྱིར་གཟའ་སྐར་མཁན་ལ་སྟེར། །རོལ་མོ་མཁན་སྟེར་གཞན་
ནོར་མཛའ་ལ་སྟེར། །གཞན་གྱི་འབྲུ་ནི་བྱ་ལ་སྟེར་བ་དང་། །བཟོ་བོ་ལ་སྟེར་ནད་ཕྱིར་སྨན་པ་
དང༌། །སྨྱོས་ནས་སྟེར་དང་ རྣམ་ པར་ སྨིན་པ་ལ། །ཐེ་ཚོམ་ཟ་བཞིན་སྟེར་དང་བྱིན་རྗེས་
འགྱོད། །འདི་ཡིས་ཕྱི་ནས་སྟེར་འགྱུར་སྙམ་ནས་གཏོང་། །རྣམ་སྨིན་རང་ཉིད་ཁོ་ནས་སྤྱད་
སྙམ་སྟེར། །ལང་འཚོ་ཚེ་དང་རྒས་ཚེ་ན་བའི་ཚེ། །འཆི་བའི་ཚེ་ན་སྟེར་བར་བྱེད་པ་དང༌།།
དད་པ་མེད་བཞིན་གཞན་གྱིས་སྐུལ་ནས་སྟེར། །ཡུལ་གཞན་གྲགས་ཕྱིར་གཏོང་ཕོད་བསྟན་
ཕྱིར་སྟེར། །བུད་མེད་ཕྱིར་དང་བུ་ནི་མེད་ཟེར་སྟེར། །སྐྱེ་བ་ཕྱི་མར་རྙེད་ཕྱིར་སྟེར་བ་དང༌།།
དམན་པ་བོར་ནས་ཕྱུག་པོ་རྣམས་ལ་སྟེར། །མ་དག་སྦྱིན་པ་སུམ་ཅུ་རྩ་གཉིས་ཡིན། །ཡང་དེ་
ཉིད་ལས་འདི་སྐད་དུ་དྲང་སྲོང་ཆེན་པོ་དེ་དག་ནི་འབྲས་བུ་མེད་པ་མ་ཡིན་མོད་ཀྱི་འོན་ཀྱང་
བསམ་པ་དང་སྦྱོར་བ་ཉོན་མོངས་པ་ཅན་དུ་གྱུར་པས་ཞིང་ཚྭ་སྒོ་ཅན་ལ་ས་བོན་ངན་པ་བཏབ་
པ་བཞིན་རྣམ་པར་སྨིན་པ་གྲུང་པོར་མི་འགྱུར་རོ་ཞེས་བྱ་བ་དང༌། སངས་རྒྱས་དང་དགེ་
འདུན་དང་ཆོས་སྨྲ་བ་དང་ནད་པ་དང་ཕ་མ་ལ་སྟེར་བ་ནི་སྦྱིན་པ་བླ་ན་མེད་པ་ལྔ་ཡིན་ནོ།།
ཞེས་བྱ་བ་དང༌། མགྲོན་པོ་དང་ནད་པ་དང་ནད་གཡོག་པ་དང་ཆོས་སྨྲ་བ་དང་ཡུལ་གཞན་དུ་
འགྲོ་བ་དང་ཕ་མ་དང་རྒྱལ་པོ་རྒྱལ་སྲིད་ལས་ཉམས་པ་དང་རྒྱལ་པོས་མནར་བ་དང་མགོན་
- ）
{
} -



རྩེ
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [e
མེད་པ་རྣམས་ཞིང་དག་པ་ཡིན་ནོ་ཞེས་གསུངས་སོ། །ལྔ་པ་དེ་ལྟར་བསྒྲུབས་པའི་འབྲས་བུ་
ནི་གནས་སྐབས་དང་མཐར་ཐུག་གི་འབྲས་བུ་གཉིས་ཀ་རིན་པོ་ཆེའི་ཕྲེང་བ་ལས། སྦྱིན་པས་
ལོངས་སྤྱོད་ ཁྲིམས་ ཀྱིས་བདེ། །བཟོད་ པས་གཟུགས་བཟང་བརྩོན་པས་བརྗིད། །བསམ་
གཏན་གྱིས་ཞི་བློ་ཡིས་གྲོལ། །སྙིང་བརྩེ་བས་ནི་དོན་ཀུན་འགྲུབ། །བདུན་པོ་འདི་དག་མ་
ལུས་པ། །གཅིག་ཅར་ཕ་རོལ་ཕྱིན་པ་ཡིས། །ཡེ་ཤེས་བསམ་མི་ཁྱབ་པའི་ཡུལ། །རྣམ་པ་
ཐམས་ཅད་མཁྱེན་ཉིད་ཐོབ་ཅེས་བཤད་པ་ཡིན་ནོ། །དྲུག་པ་ངེས་ཚིག་ནི་སྦྱིན་པ་ལ་ལེགས་
པར་སྦྱར་བ་ལ་དཱ་ན་ཞེས་འབྱུང་བའི་དཱ་རི་ཏྲ་དབུལ་བ་དང་། ན་སེ་སེལ་བ་སྟེ་དབུལ་བ་སེལ་
བའོ། །ཚུལ་ཁྲིམས་ལ་ཤཱི་ལ་ཞེས་པའི་ཤཱི་ཏ་བསིལ་བ་དང། ལ་བྷ་ཐོབ་པ་སྟེ་རྒྱུད་བསིལ་བ་
ཐོབ་པའོ། །བཟོད་པ་ལ་ཀུན་ཏི་ཞེས་པ་ཀློ་ བྷ་འཁྲུགས་པ་དང༌། ཤཱན་ཏི་ཞི་བ་སྟེ་སེམས་
འཁྲུགས་པ་ཞི་བའོ། །བརྩོན་འགྲུས་ལ་བིར་ཡ་སྟེ་བི་བ་ར་མཆོག་དང་། ཡ་ཏི་སྦྱོར་བ་སྟེ་དགེ་
བ་མཆོག་ལ་སྦྱོར་བའོ། །དྷ་ན་བསམ་གཏན་ཏེ་དྷ་ར་འཛིན་པ་དང་། མ་ན་ཡིད་དེ་ཡིད་འཛིན་
པའོ། །པྲ་ཛྙཱ་ཤེས་རབ་སྟེ་པ་ར་མ་ཨརྦ་དམ་པའི་དོན་དང་། ཛྙཱ་ན་ཤེས་པ་སྟེ་དོན་དམ་ཤེས་
པའོ། །དེ་སྐད་དུའང་མདོ་སྡེའི་རྒྱན་ལས། དབུལ་བ་འདོར་བར་བྱེད་པ་དང༌། །བསིལ་བ་
ཐོབ་དང་ཁྲོ་བཟོད་དང༌། །མཆོག་སྦྱོར་བ་དང་ཡིད་འཛིན་དང་། །དོན་དམ་ཤེས་པའི་ཕྱིར་
བཤད་དོ་ཞེས་འབྱུང་བ་ཡིན་ནོ། །
གཞུང་གི་དོན་ལ་བརྩོན་འགྲུས་ཀྱི་ངོ་བོ་ཉིད་ཀྱིས་ཞེས་བྱ་བ་ནི་བརྩོན་འགྲུས་
རྣམ་པ་གསུམ་གྱི་ནང་ནས་འདི་གོ་ཆའི་བརྩོན་འགྲུས་ཡིན་ལ། དེ་ནི་ལམ་སྒོམ་པའི་ཐོག་མར་
འགྲོ་བའི་ཕྱིར་རོ་ཞེས་སྟོན་པ་ཡིན་ནོ། །ཕ་རོལ་ཏུ་ཕྱིན་པ་རེ་རེར་དྲུག་དྲུག་ཚང་བར་བསྒྲུབ་
པར་བྱའོ་ཞེས་སེམས་ཀྱིས་གོ་གྱོན་ནས་སྲན་འཛུགས་པ་ནི་ཕ་རོལ་ཏུ་ཕྱིན་པ་དྲུག་གི་མི་
མཐུན་ཕྱོགས་ཀྱིས་མི་ཕུགས་པས་ན་གོ་ཆ་དང་ཆོས་མཐུན་པའི་ཕྱིར་གོ་ཆ་ཞེས་བརྗོད་དོ།།
- ༡ | } -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒྲུབ་པ་ནི་དེ་ལྟ་བུའི་གོ་ཆ་གྱོན་པས་མངོན་པར་འདོད་པ་ཐམས་ཅད་སྒྲུབ་པར་བྱེད་པའི་ཕྱིར་
ཏེ་ཇི་སྐད་དུ། ཤེས་པའི་གཟི་བྱིན་སྲན་གྱིས་སྦྱར་བ་ནི། །དོན་ཀུན་འགྲུབ་འཛིན་ལག་པའི་
སོར་མོ་ཡིན་ཞེས་བཤད་པ་བཞིན་ནོ། །དོན་འདི་ཡང་མདོ་ལས་གནས་བརྟན་གང་པོས་གོ་ཆ་
ཆེན་པོ་བགོས་པས་ནི་བྱང་ཆུབ་སེམས་དཔའ་ཆེན་པོ་ཞེས་བྱའོ་ཞེས་བྱ་བ་ལ་སོགས་པ་
གསུངས་སོ། །དེ་སྡུད་པ་ནི་དེ་དག་ཅེས་པ་ལ་སོགས་པའོ། །སྦྱོར་བའི་དོན་ནི་འདི་ཡིན་ཏེ་གོ་
ཆའི་སྒྲུབ་པ་གང་ཡིན་པ་དེ་ནི་ཆོས་ཅན། དྲུག་ཚན་དྲུག་གིས་ཇི་ལྟ་བ་བཞིན་མདོ་ནས་བཤད་
དེ་དོན་ནི་དྲུག་དྲུག་སུམ་ཅུ་རྩ་དྲུག་ཡིན་པ་ནི་བསྒྲུབ་བྱའི་ཆོས་སོ། །གལ་ཏེ་དྲུག་ལ་གོ་བགོས་
པ་མ་ཡིན་ནམ་ཞེ་ན། སྦྱིན་པ་ལ་སོགས་པ་དེ་དག་སོ་སོ་སྟེ་རེ་རེ་རུའང་སྦྱིན་པ་ལ་སོགས་པ་
རྣམ་པ་དྲུག་བསྡུས་པ་ཡིས་ཏེ་རེ་རེ་ལའང་དྲུག་དྲུག་ཡོད་པ་ལ་གོ་བགོས་པའི་ཕྱིར་ཞེས་བྱ་བ་
ནི་གཏན་ཚིགས་སོ། །དེ་རྣམ་པར་འགྲེལ་པ་ན་ཆོས་ཀྱི་སྦྱིན་པ་ལ་སོགས་པའི་སྒྲས་ནི་ཟང་
ཟིང་དང་མི་འཇིགས་པ་བཟུང་ངོ༌། །ཉན་ཐོས་དང་རང་སངས་རྒྱས་ཀྱི་ཐེག་པ་ཡིད་ལ་བྱེད་པ་
ནི་ཐེག་པ་ཆེན་པོའི་ཚུལ་ཁྲིམས་ཀྱི་མི་མཐུན་ཕྱོགས་ཏེ་དེ་སྤོང་བ་ནི་ཚུལ་ཁྲིམས་སོ། །བསྔོ་བ་
ནི་ཤེས་རབ་སྟེ་དེ་དག་འཁོར་གསུམ་མི་དམིགས་པས་བྱེད་པ་ནི་སྒྱུ་མ་མཁན་བཟང་པོས་
ཞུས་པ་ལས། གང་གིས་སྦྱིན་དང་གང་ལ་སྦྱིན། །སྦྱིན་པ་ཇི་ལྟར་མི་རྟོག་པ། །སྦྱིན་པ་མཉམ་
པ་དེ་ཉིད་ནི། །བཟང་པོ་ལ་ནི་ཡོངས་རྫོགས་ཤོག་ཅེས་གསུངས་པ་བཞིན་ནོ། །གོ་ཆ་ཉིད་
ཀྱིས་བྱེད་པ་ནི་མི་མཐུན་ཕྱོགས་ཀྱིས་མི་ཕུགས་པར་བྱེད་པ་ཡིན་ནོ། །དེ་བཞིན་དུ་ཞེས་པ་ནི་
སྦྱིན་པ་ལ་དྲུག་ཚང་བར་སྒྲུབ་པ་དེ་བཞིན་དུ་གཞན་ལའང་སྒྲུབ་བོ་ཞེས་སྟོན་པ་ཡིན་ནོ།།
ཆོས་མཐུན་པ་ནི་སྦྱིན་པའི་དྲུག་སྦྱིན་པའི་རྒྱུ་ལས་བྱུང་ཞིང་སྦྱིན་པ་ལས་ཕྱེ་བ་ཡིན་པའི་ཕྱིར་
ཞེས་བྱ་བའམ། ཡང་ན་སྦྱིན་པ་དྲུག་སྦྱིན་པར་ཆོས་མཐུན་པ་ལ་སོགས་པའི་ཕྱིར་རོ། །འདིར་
དགོངས་པ་ནི་འདི་ཡིན་ཏེ་བསྡུས་ནས་བསྟན་པ་རྣམས་ནི་རྒྱས་པར་ཕྱེ་ན་གོ་སླ་བར་འགྱུར་ཏེ་
- ? .1 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [e
གཟུགས་ནི་རྒྱུ་དང་འབྲས་བུའི་གཟུགས་སམ་ཁ་དོག་དང་དབྱིབས་གཉིས་སུ་ཕྱེ་ན་རྟོགས་པ་
ལྟ་བུའོ། །རྒྱས་པར་བཤད་པ་རྣམས་ནི་བསྡུས་ནས་བསྟན་ན་གོ་བར་འགྱུར་ཏེ་དཔེར་ན་
མངོན་པར་རྟོགས་པ་མང་པོ་རྣམས་ནི་མཁྱེན་པ་གསུམ་དུ་བསྡུས་པ་བཞིན་ནོ། །དེའི་ཕྱིར་
འདིར་ནི་མང་པོ་དྲུག་ཏུ་བསྡུས་ན་རྟོགས་སླ་བའི་ཕྱིར་རྣམ་པ་དྲུག་གོ་ཞེས་བསྡུ་བ་མཛད་པ་
ཡིན་ནོ། །ཐེག་ཆེན་ལ་ཞུགས་པའི་སྒྲུབ་པ་ནི་དེ་ལྟར་ཞེས་པ་ལ་སོགས་པས་སྟོན་པར་བྱེད་དོ།།
འདི་ཡང་མདོ་ལས་ཚེ་དང་ལྡན་པ་གང་པོ་ཇི་ཙམ་གྱིས་ན་བྱང་ཆུབ་སེམས་དཔའ་ཆེན་པོ་ཐེག་
པ་ཆེན་པོ་ལ་འཇུག་པ་དང་ཐེག་པ་ཆེན་པོ་ལ་འཇུག་པར་འགྱུར་བ་ཡིན་ཞེས་པ་ལ་སོགས་པ་
གསུངས་སོ། །དེ་སྡུད་པ་ནི་བསམ་གཏན་གཟུགས་མེད་ཅེས་པ་ལ་སོགས་པ་ཡིན་ཏེ་འདིར་
བསམ་གཏན་གཟུགས་མེད་ཀྱི་ཚུལ་ལ་འཇུག་པ་ལ་སོགས་པའི་སྒྲུབ་པ་ནི་ཐེག་པ་ཆེན་པོའི་
ཐར་པའི་ཁང་བཟངས་སུ་འཛེག་པ་ཡིན་ཏེ་དེའི་ལམ་གྱི་ཆོས་མཐའ་དག་སྡུད་པར་བྱེད་པའི་
ཕྱིར་ཞེས་བྱ་བ་ལ་སོགས་པར་ཚིག་རྣམ་པར་སྦྱར་རོ། ། །
དེ་ལ་བསམ་གཏན་དང་གཟུགས་མེད་པ་བཤད་པ་ལ་རྒྱུ་དང་། ངོ་བོ་དང་
འབྲས་བུ་གསུམ་ལས། དང་པོ་ལའང་ལུས་ཀྱི་རྟེན་ནི་གླིང་གསུམ་གྱི་སྐྱེས་པ་དང་བུད་མེད་
འདོད་ཁམས་ཀྱི་ལྷ་རིས་དྲག་ཁམས་གོང་མའི་འདུ་ཤེས་མེད་པ་རང་སྲིད་པའི་རྩེ་མོ་བ་མ་
གཏོགས་པ་རྣམས་ལ་སྐྱེ་སྟེ། གཞན་མི་སྐྱེ་བའི་རྒྱུ་མཚན་ངན་སོང་གསུམ་དང་སྒྲ་མི་སྙན་པ་
དང་ཟ་མ་དང་མ་ནིང་དང་འདུ་ཤེས་མེད་པ་བ་ནི་རྣམ་སྨིན་གྱི་སྒྲིབ་པས་བསྒྲིབས་པའི་ཕྱིར་
དང༌། སྲིད་པའི་རྩེ་མོ་པ་ལ་གོང་མ་ལ་ཞི་བར་བལྟ་བ་མེད་པའི་ཕྱིར་ཏེ་འོན་ཀྱང་དེ་སྐྱེས་ཟིན་
གནས་པའི་རྟེན་དུ་ནི་རུང་ངོ༌། །བསམ་པའི་རྟེན་ནི་མདོ་སྡེའི་རྒྱན་ལྟར་ན་སེམས་གནས་པའི་
ཐབས་དགུས་ཐོབ་པ་ཡིན་ཏེ་དེའང་འདི་ལྟར་དམིགས་པ་ལ་སེམས་འཇོག་པ་དང་། མ་
ཡེངས་པར་ཀུན་ཏུ་འཇོག་པ་དང༌། བླན་ཏེ་ངེས་པར་འཇོག་པ་དང་། དྲན་པས་དེའི་རྒྱུན་ལ་
-3 1：-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉེ་བར་འཇོག་པ་དང་། ཕན་ཡོན་མཐོང་བས་འདུལ་བར་བྱེད་པ་དང་། རྣམ་གཡེང་གི་ཉེས་
པ་མཐོང་བས་ཞི་བར་བྱེད་པ་དང༌། དེ་ལ་འབད་པས་ཉེ་བར་ཞི་བར་བྱེད་པ་དང་། ལྷུན་གྱིས་
གྲུབ་པར་རྒྱུད་གཅིག་ཏུ་བྱེད་པ་དང༌། དེ་ལ་གནས་པས་མཉམ་པར་འཇོག་པར་བྱེད་པའོ།།
དེ་ལྟ་བུའི་རིམ་པས་འདོད་ཁམས་ཀྱི་སེམས་གནས་པ་གོང་ནས་གོང་དུ་འཕེལ་བ་ལས་བསམ་
གཏན་གྱི་སེམས་སུ་འགྱུར་ཏེ་མདོ་སྡེའི་རྒྱན་ལས། དེ་ཡིས་དེ་ནི་འཕེལ་བྱས་ན། །འཕེལ་བ་
རིང་དུ་འགྲོ་བ་ཡིས། །དངོས་གཞིའི་གནས་པ་དེས་ཐོབ་བོ་ཞེས་གསུངས་སོ། །གང་ཡང་
ཆོས་མངོན་པ་བ་ལྟར་ན་ནི་ཡིད་ལ་བྱེད་པ་བདུན་གྱིས་སྒོམ་པ་ལས་མཚན་ཉིད་རབ་ཏུ་རིག་
པ་ཡིད་ལ་བྱེད་པ་ནི་འདོད་པ་ཁམས་ན་སེམས་ཉོན་མོངས་པ་མང་། དེས་ཡིད་དཀྲུགས་པས་
ལུས་སེམས་སྡུག །ཚེ་ཐུང་བ་དང་ནད་མང་བ་ལ་སོགས་པ་དང༌། བསམ་གཏན་དང་པོ་དེ་
ལས་ཟློག་པར་ཡིད་ལ་བྱེད་པའི་ཐོས་བསམ་དང་འདྲེས་པའི་ཏིང་ངེ་འཛིན་ནོ། །མོས་པ་ལས་
བྱུང་པ་ནི་དེ་ལྟར་སྒོམ་པས་ཐོས་བསམ་ལས་འདས་ཏེ་ཞི་རགས་ཀྱི་མཚན་མ་ལ་མོས་པས་
གནས་པའོ། །རབ་ཏུ་དབེན་པ་ནི་དེ་གོམས་པས་འདོད་ཁམས་ཀྱི་ཉོན་མོངས་པ་ཆེན་པོ་སྤོང་
བའོ། །དགའ་སྡུད་པ་ནི་ཆེན་པོས་དབེན་པའི་དགའ་བ་དང་ལྡན་པའི་ཏིང་ངེ་འཛིན་ཉོན་
མོངས་པ་འབྲིང་པོ་ སྤོང་བར་བྱེད་པའོ། །དཔྱོད་པ་ནི་ཉོན་མོངས་པ་ཕལ་ཆེར་ཟད་པས་
ཐམས་ཅད་ཟད་དོ་སྙམ་པའི་བློ་སྐྱེ་སྟེ་བརྟག་པའི་ཕྱིར་ཚུལ་བཞིན་མ་ཡིན་པ་ཡིད་ལ་བྱེད་
པའོ། །སྦྱོར་བའི་མཐའ་ནི་དེ་ལྟར་བརྟགས་པས་ཉོན་མོངས་པ་སྐྱེ་བར་མཐོང་སྟེ་ཡང་ཞི་
རགས་སུ་སྒོམ་པས་ཉོན་མོངས་པ་ཆུང་ངུའི་གཉེན་པོར་རྒྱུད་ལ་སྐྱེས་པའོ། །དེ་དག་ནི་འདོད་
ཁམས་ལས་འདས་ཤིང་བསམ་གཏན་གྱི་དངོས་གཞི་ལ་མ་རག་པའི་སྦྱོར་བའི་སེམས་ཏེ་ཚོར་
བ་བཏང་སྙོམས་དང་རྟོག་དཔྱོད་དང་རྩེ་གཅིག་པའི་ཡན་ལག་བཞི་དང་ལྡན་པར་སློབ་དཔོན་
ཀ་མ་ལ་ཤཱི་ལས་བཤད་དོ། །སྦྱོར་བའི་མཐའི་འབྲས་བུ་ཡིད་ལ་བྱེད་པ་ནི་དངོས་གཞིའི་
- !
, f -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
སེམས་ཐོབ་པ་ཡིན་ནོ། །དེ་ལའང་དང་པོ་གཉིས་སྦྱོར་ལམ་དང་། རབ་ཏུ་དབེན་པ་དང་།
དགའ་བ་སྡད་པ་དང་། སྦྱོར་བའི་མཐའ་པ་གསུམ་བར་ཆད་མེད་པའི་ལམ་ཡིན་ཏེ་སྤང་བྱ་
སྤོང་བར་བྱེད་པའི་ཕྱིར་རོ། །དཔྱོད་པ་ནི་ཁྱད་པར་གྱི་ལམ་ཡིན་ལ། སྦྱོར་བའི་མཐའི་འབྲས་
བུ་ཡིད་པ་བྱེད་པ་ནི་རྣམ་གྲོལ་གྱི་ལམ་ཡིན་ནོ། །སྤང་བྱ་གསུམ་གྱི་གཉེན་པོ་བྱེད་པའི་ལམ་
གསུམ་ལ་ལམ་ཆུང་ངུ་དང་འབྲིང་དང་ཆེན་པོ་ཞེས་བརྗོད་དོ། །དེ་ལྟར་སྲིད་རྩེའི་བར་དུ་
སེམས་བདུན་གྱིས་ཐོབ་པར་འགྱུར་རོ། །དེ་ལ་བསམ་གཏན་ཐོབ་པའི་རྟགས་ནི་སྙོམས་པར་
འཇུག་པ་ན་རང་གི་ལུས་ས་འོག་ཏུ་འབྱིང་བ་ལྟར་སྣང་བ་འབྱུང་ལ། གཟུགས་མེད་བཞི་ཐོབ་
པའི་རྟགས་ནི་སྙོམས་པར་འཇུག་པ་ན་རང་གི་ལུས་ནམ་མཁའ་ལ་འཕར་བ་ལྟར་སྣང་བ་
འབྱུང་ངོ་ཞེས་ཉན་ཐོས་ཀྱི་ས་ལས་བཤད་དོ། །
ངོ་བོ་ལ་མཚན་ཉིད་དང་། སོ་སོའི་དོན་དང༌། དབྱེ་བ་གསུམ་ལས། དང་པོ་ནི་
ཉེར་བསྡོགས་ལས་སྐྱེས་ཤིང་ཁམས་གོང་མ་ལ་གོམས་པར་བྱེད་པའི་ཏིང་ངེ་འཛིན་ཡིན་ནོ།།
གཉིས་པ་ལ་བསམ་གཏན་དང་གཟུགས་མེད་གཉིས་ལས། དང་པོ་བསམ་གཏན་དང་པོའི་
དངོས་གཞི་ནི་མདོ་ལས་རྟོག་པ་དང་བཅས་ཤིང་དཔྱོད་པ་དང་བཅས་པ་དབེན་པ་ལས་སྐྱེས་
པའི་དགའ་བ་དང་བདེ་བ་ཅན་ཞེས་གསུངས་སོ། །དངོས་གཞི་ཁྱད་པར་ཅན་ནི་རྟོག་པ་མེད་
ལ་དཔྱོད་པ་ཙམ་གྱི་ཏིང་ངེ་འཛིན་ནོ། །དེ་ལྟར་ན་བསམ་གཏན་དང་པོ་ལ་ཉེར་བསྡོགས་དང་།
དངོས་གཞི་དང༌། དངོས་གཞི་ཁྱད་པར་ཅན་གསུམ་ཡོད་དོ། །བསམ་གཏན་གཉིས་པ་ནི་
དགའ་བ་བདེ་བ་དང་བཅས་པའི་ཏིང་ངེ་འཛིན་ནོ། །བསམ་གཏན་གསུམ་པ་ནི་དགའ་བ་
མེད་ལ་བདེ་བ་ཙམ་གྱི་ཏིང་ངེ་འཛིན་ཏོ། །བསམ་གཏན་བཞི་པ་ནི་དགའ་བ་ཡང་མེད་བདེ་བ་
ཡང་མེད་པ་བཏང་སྙོམས་དང་དྲན་པ་ཡོངས་སུ་དག་པའི་ཏིང་ངེ་འཛིན་ནོ། །དོན་དེ་དག་
མཛོད་ལས། དང༌ པོ་ལ་ ལྔ་ རྟོག་དཔྱོད་དང༌། །དགའ་དང་བདེ་དང་ཏིང་འཛིན་རྣམས།།
! 1
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ་ནི་ཡན་ལག་བཞི། །རབ་དང་དང་ནི་དགའ་ལ་སོགས། །གསུམ་པ་ལ་ལྔ་བཏང་
སྙོམས་དང༌། །དྲན་དང་ཤེས་བཞིན་བདེ་དང་གནས། །མཐའ་ན་བཞི་དྲན་བཏང་སྙོམས་
དང་། །བདེ་མིན་སྡུག་མིན་ཏིང་འཛིན་རྣམས་ཞེས་འབྱུང་ངོ༌། །དེ་ལ་བསམ་གཏན་དང་པོ་
གསུམ་ནི་སྐྱོན་བརྒྱད་དང་བཅས་པའི་ཕྱིར་གཡོ་བའི་བསམ་གཏན་ཡིན་ལ། བཞི་པ་ནི་རྟོག་
དཔྱོད་བདེ་སྡུག་དང་ཡིད་བདེ་མི་བདེ་དང་དབུགས་འབྱུང་རྔུབ་བརྒྱད་ལས་གྲོལ་བས་རླུང་
མེད་པའི་མར་མེ་ལྟར་མི་གཡོ་བའི་བསམ་གཏན་ཡིན་ཏེ་ཇི་སྐད་དུ་མཛོད་ལས། སྐྱོན་བརྒྱད་
ལས་ནི་གྲོལ་བའི་ཕྱིར། །བཞི་པ་གཡོ་བ་མེད་པ་ཡིན་ཞེས་བཤད་དོ། །
གཉིས་པ་གཟུགས་མེད་སྐྱེ་མཆེད་རིས་བཞི་ནི་ནམ་མཁའ་མཐའ་ཡས་སོ་
རྣམ་པར་ཤེས་པ་མཐའ་ཡས་སོ་ཅིའང་མེད་དོ་ཞེས་སེམས་པ་དང་འདུ་ཤེས་གསལ་བ་ནི་མེད་
ལ་མི་གསལ་བ་ནི་མེད་པའང་མ་ཡིན་པས་འདུ་ཤེས་ནི་ནད་དང་འབྲས་དང་ཟུག་རྔུའོ། །འདུ་
ཤེས་མེད་པ་ནི་ཀུན་ཏུ་རྨོངས་པའོ། །འདུ་ཤེས་མེད་འདུ་ཤེས་མེད་མིན་སྐྱེ་མཆེད་འདི་ནི་ཞི་
བ་དང་གྱ་ནོམ་པའོ་ཞེས་འཛིན་པས་དེ་དང་དེ་སྐད་དུ་བརྗོད་དེ་མཛོད་ལས། རྣམ་ཤེས་
མཐའ་ཡས་མཁའ་མཐའ་ཡས། །ཅིའང་མེད་ཅེས་བྱ་དེ་ལྟར། །སྦྱོར་ཕྱིར་དམན་ཕྱིར་འདུ་
ཤེས་མེད། །འདུ་ཤེས་མེད་པའང་མ་ཡིན་པའོ་ཞེས་འབྱུང་བ་ཡིན་ནོ། །འདི་ལ་ཆོས་མངོན་པ་
ཀུན་ལས་བཏུས་པས་གཟུགས་མེད་པ་རྣམས་ནི་ཞི་གནས་སུ་རོ་གཅིག་པའི་ཕྱིར་ཡན་ལག་
རྣམ་པར་བཞག་པ་མེད་དོ་ཞེས་གསུངས་ལ། ཕགས་པ་རྣམ་གྲོལ་སྡེ་བཏང་སྙོམས་དང་རྩེ་
གཅིག་པའི་ཡན་ལག་གཉིས་དང་ལྡན་པར་ཁྱད་པར་མེད་ཀྱང་རྣལ་མ་ཕྲ་སྦོམ་ལས་བྱས་པའི་
རས་ཡུག་ལྟར་སེམས་ཞི་བ་དང་མ་ཞི་བའི་ཁྱད་པར་ཡོད་དོ་ཞེས་འཆད་དོ། །དབུ་མ་དང་
སེམས་ཙམ་ལ་སོགས་པའི་ལྟ་བ་ཐབས་དང་བྲལ་བ་གོམས་པར་བྱས་པ་ལས་འདི་ལྟ་བུར་
གོལ་བ་སྲིད་དོ། །དེ་ལ་བཅོམ་ལྡན་འདས་ཀྱིས་རྟོག་པ་དང་བཅས་ཤིང་དཔྱོད་པ་དང་བཅས་
་་
- ? .
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོལ་རལ་འགྲེལ་པ་བཞུགས། [i
པའི་ཏིང་ངེ་འཛིན་ཞེས་གསུངས་པ་དེ་ནི་བསམ་གཏན་དང་པོའི་ཉེར་སྡོགས་དང་དངོས་གཞི་
གཉིས་ཡིན་ལ། རྟོག་པ་མེད་ལ་དཔྱོད་པ་ཙམ་གྱི་ཏིང་ངེ་འཛིན་ཅེས་གསུངས་པ་དེ་ནི་དངོས་
གཞི་ཁྱད་ པར་ཅན་ཡིན་ནོ། །རྟོག་པའང་མེད་ དཔྱོད་པའང་མེད་ པའི་ཏིང་ངེ་འཛིན་ཞེས་
གསུངས་པ་དེ་ནི་གཉིས་པ་ནས་སྲིད་རྩེའི་བར་ཡིན་ནོ། །དེ་དག་ལས་བསམ་གཏན་བཞི་ལ་
བརྟེན་ནས་ལམ་སྒོམ་ན་ནི་ཡན་ལག་གིས་ཟིན་ཅིང་ཞི་གནས་དང་ལྷག་མཐོང་ཆ་མཉམ་པས་
འབད་མི་དགོས་པར་ངང་གིས་འབྱུང་བའི་ཕྱིར་སླ་བ་ཡིན་ལ། གཞན་རྣམས་ནི་དེ་ལྟ་མ་ཡིན་
པའི་ཕྱིར་དཀའ་བ་ཡིན་ནོ། །འདི་ལྟར་མི་ལྕོགས་པ་མེད་པ་དང་བསམ་གཏན་ཁྱད་པར་ཅན་
གཉིས་ནི་ཞི་གནས་ཤས་ཆུང་བའི་ཕྱིར་དང༌། གཟུགས་མེད་བཞི་ནི་ལྷག་མཐོང་ཤས་ཆུང་
བའི་ཕྱིར་དང༌། གསུམ་ག་ཡང་ཆོས་མངོན་པ་ལྟར་ན་ཡན་ལག་གིས་མ་ཟིན་པའི་ཕྱིར་ཏེ།
མཛོད་ལས་བསམ་གཏན་དག་གི་ལམ་རྣམས་སུ། །ས་གཞན་དག་ནི་དཀའ་བ་ཡིན་ཞེས་
འབྱུང་ངོ༌། །དབྱེ་བ་ལ་དོན་ལྔའི་དང་པོ་སྤང་བྱས་དབྱེ་ན་སྲིད་རྩེ་མ་གཏོགས་པ་ས་བརྒྱད་ལ་
ཆེ་འབྲིང་གི་བྱེ་བྲག་གིས་ཉོན་མོངས་པ་དགུ་བརྒྱད་བདུན་ཅུ་རྩ་གཉིས་སྤོང་བའི་གཉེན་
པོའང་དེ་སྙེད་དུ་འགྱུར་རོ། །གཉིས་པ་ཐོབ་ཚུལ་གྱིས་དབྱེ་ན་ཞི་རགས་སུ་བསྒོམས་པས་
འོག་མའི་ཉོན་མོངས་པ་ཟད་ནས་གོང་མ་ཐོབ་པ་སྤོང་བའི་ལམ་དང་། ཞི་རགས་སུ་མི་སྒོམ་
པར་འོག་མས་གོང་མའི་ཡན་ལག་གོམས་པར་བྱས་པས་ཐོབ་པ་ཁྱད་པར་གྱི་ལམ་གྱིས་ཐོབ་
པ་གཉིས་ཡིན་ལ་འདི་ལ་ནི་རྗེས་ཐོབ་ན་འོག་མའི་ཉོན་མོངས་པའང་འབྱུང་ངོ༌། །གསུམ་པ་
ངོ་བོས་དབྱེ་ན་མཛོད་ལས། དག་པ་ཉམས་པའི་ཆ་མཐུན་སོགས། །རྣམ་བཞི་དེ་ནི་གོ་རིམ་
བཞིན། །ཉོན་མོངས་ སྐྱེ་ དང༌ རང་ ས་ དང༌ ། །གོང་ དང་ ཟག་མེད་ རྗེས་མཐུན་པའོ་ཞེས་
གསུངས་སོ། །དེའི་དོན་ནི་འདི་ཡིན་ཏེ་བསམ་གཏན་དག་པ་བ་ལ་ཉམས་པའི་ཆ་མཐུན་ནི་
ཉོན་མོངས་པ་སྐྱེ་བ་དང་རྗེས་སུ་མཐུན་པ་ཡིན་ནོ། །གནས་པའི་ཆ་མཐུན་ནི་རང་ས་དང་རྗེས་
- » ] ： -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུ་མཐུན་པའོ། ཁྱད་པར་གྱི་ཆ་མཐུན་ནི་ས་གོང་མ་དང་རྗེས་སུ་མཐུན་པའོ། །ངེས་འབྱེད་ཆ་
མཐུན་ནི་ཟག་པ་མེད་པ་དང་རྗེས་སུ་མཐུན་པ་སྟེ་དེ་ལས་ནི་ཟག་མེད་རྣམས་སྐྱེའོ། །སྲིད་
པའི་རྩེ་མོ་ལ་ནི་ཁྱད་པར་གྱི་ཆ་མཐུན་མེད་དེ་གོང་ན་ས་མེད་པའི་ཕྱིར་རོ་ཞེས་སྟོན་པ་ཡིན་ནོ།།
བཞི་པ་རྒྱུ་འབྲས་ཀྱིས་དབྱེ་ན་རྒྱུ་སྙོམས་འཇུག་གི་བསམ་གཏན་དང༌།
འབྲས་བུ་སྐྱེ་བའི་བསམ་གཏན་གཉིས་ལ། དང་པོ་ནི་འོག་མའི་རྟེན་ལ་གོང་མའི་སེམས་སྒོམ་
པ་ཡིན་ལ། གཉིས་པ་ནི་དེས་ས་གོང་མར་སྐྱེས་རང་གི་སེམས་ལ་གནས་པའོ། །དེ་ལ་བསམ་
གཏན་དང་པོའི་ཉེར་སྡོགས་ཆུང་ངུས་ཚངས་རིས་དང༌། འབྲིང་གིས་མདུན་ན་འདོན་དང༌།
ཆེན་པོས་ཚངས་ཆེན་དུ་སྐྱེའོ། །དེའང་ཉེར་སྡོགས་དེ་གོང་མའི་ཡོན་ཏན་དྲན་པའི་གུས་པ་དང་།
རྟག་ཏུ་བྱེད་པའི་སྦྱོར་བས་རྒྱུན་དུ་སྒོམ་པ་གཉིས་ཀ་དང་མི་ལྡན་ན་ཆུང་ངུ་དང་། གཅིག་དང་
ལྡན་ན་འབྲིང་དང་། གཉིས་ཀ་དང་ལྡན་ན་ཆེན་པོ་སྟེ་དེ་བཞིན་དུ་རྣམ་པ་གཞན་ལའང་སྦྱར་
རོ༑ ༑་བསམ་གཏན་བཞི་པ་ལ་ནི་གནས་གཞན་བརྒྱད་ཡོད་པས་ཆུང་འབྲིང་ཆེ་གསུམ་གྱིས་
སྤྲིན་མེད་དང་བསོད་ནམས་སྐྱེས་དང་འབྲས་བུ་ཆེ་གསུམ་དང་། ཡང་བཞི་པ་དེ་ཟག་མེད་
བདེན་པའི་རྣམ་པ་ཅན་དང་སྤེལ་ཏེ་ཆུང་ངུ་གསུམ་སྤེལ་དང་། འབྲིང་དྲུག་སྤེལ་དང་། ཆེན་པོ་
དགུ་ སྤེལ་དང༌ ། ཆེས་ཆེ་བ་བཅུ་གཉིས་སྤེལ་དང་། ཤིན་ཏུ་ཆེས་ཆེ་བ་བཅོ་ལྔ་སྤེལ་དུ་
བསྒོམས་ན་མི་གདུང་བ་ལ་སོགས་པ་ལྔར་སྐྱེའོ། །གཟུགས་མེད་པས་ནི་གཟུགས་སུན་ཕྱུང་
པས་གནས་གཞན་ཐ་དད་མེད་པའི་ཕྱིར་ཆེ་འབྲིང་གི་དེར་ཚེ་རིང་ཐུང་དང་མཐུ་ཆེ་ཆུང་དང་
འདོད་ཆགས་ལ་སོགས་པ་ཆེ་འབྲིང་དུ་མར་འགྱུར་རོ། །
ལྔ་པ་དབྱེ་བ་ལ་རྩོད་པ་སྤང་བ་ནི་གལ་ཏེ་བསམ་གཏན་དང་གཟུགས་མེད་པ་
དེ་དག་འོག་ས་དང་རང་ས་དང་གོང་མའི་རྟེན་ལ་འོག་མ་མངོན་དུ་བྱས་པ་གསུམ་མ་ཡིན་ནམ་
ཞེ་ན། མ་ཡིན་ཏེ་གོང་སར་འོག་མ་མངོན་དུ་བྱས་པ་ལ་དགོས་པ་མེད་དེ་གོང་མ་ནི་འོག་ཏུ་སྐྱེ་
- !
; [] བ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
བ་དོན་དུ་མི་གཉེར་ཞིང་དེས་འོག་མ་ལ་བརྟེན་ནས་ལམ་ཡང་མི་སྒོམ་པའི་ཕྱིར་ཏེ་མཛོད་
ལས། བསམ་གཏན་གཟུགས་མེད་རང་དང་ནི། །གོང་མའི་རྟེན་ཅན་འོག་དགོས་མེད་ཅེས་
གསུངས་པ་ཡིན་ནོ། །འོན་ཀྱང་ཅིའང་མེད་པའི་སྐྱེ་མཆེད་ལ་ནི་གསུམ་པོ་དེ་སྲིད་དེ། འདི་
ལྟར་གང་གི་ཚེ་སྲིད་པའི་རྩེ་མོའི་རྟེན་ལ་དགྲ་བཅོམ་ཐོབ་པར་བྱེད་པ་དེའི་ཚེ་དེ་སེམས་མི་
གསལ་བས་རྟེན་དེ་ལ་ཅིའང་མེད་པའི་སེམས་མངོན་དུ་བྱས་ནས་དེས་ལམ་སྒོམ་པར་བྱེད་དེ་
དེ་ཉིད་ལས། སྲིད་རྩེའི་འཕགས་པ་ཅིའང་མེད། །མངོན་སུམ་བྱས་ན་ཟག་པ་ཟད་ཅེས་འབྱུང་
བ་ཡིན་ནོ། །དེ་ལྟ་བུའི་ཏིང་ངེ་འཛིན་དེ་དག་ཀྱང་འཇིག་རྟེན་པའི་རྒྱ་ཆུང་ཞིང་དམན་ལ་ཟག་
པ་དང་བཅས་སོ། །ཉན་རང་གི་ཟག་པ་མེད་ལ་དེ་བས་རྒྱ་ཆེའོ། །སངས་རྒྱས་དང་བྱང་ཆུབ་
སེམས་དཔའི་བསམ་གཏན་གྱི་ཕ་རོལ་ཏུ་ཕྱིན་པ་དཔའ་བར་འགྲོ་བ་ལ་སོགས་པ་མདོ་རྣམས་
ནས་འབྱུང་བ་དེ་དག་གི་མིང་ཙམ་ཡང་ཉན་རང་རྣམས་ཀྱིས་མི་ཤེས་ཏེ་དེ་དག་ལ་བསམ་
གཏན་གྱི་ཕ་རོལ་ཏུ་ཕྱིན་པ་མེད་པའི་ཕྱིར་ཏེ་སྤེལ་མར་བསྟོད་པ་ལས། བསེ་རུ་ལྟ་བུ་རྣམས་
ལ་ནི། །ཕ་རོལ་ཕྱིན་དྲུག་མིང་ཡང་མེད། །བཅོམ་ལྡན་ཉག་གཅིག་ཕ་རོལ་ཕྱིན། །དྲུག་གིས་
གཅིག་ལ་བཞུགས་པ་ལགས་ཞེས་འབྱུང་ངོ༌། །
འབྲས་བུ་ནི་བྲལ་བ་དང༌། ཐོབ་པའི་འབྲས་བུ་གཉིས་ལས། དང་པོ་ནི་ས་
གོང་མ་གོང་མའི་སེམས་ཐོབ་པ་ན་འོག་མའི་ཉོན་མོངས་དང་རྣམ་རྟོག་འགག་པར་འགྱུར་རོ།།
དེའང་འདོད་ཁམས་ཀྱི་རྣམ་རྟོག་ནི་བསམ་གཏན་དང་པོས་སྤོང་ངོ༌། །དེ་བཞིན་དུ་བསམ་
གཏན་རྣམས་ནི་ཡན་ལག་ལས་འདས་ནས་བློ་སྔ་མ་སྔ་མ་སྤོང་ལ། གཟུགས་མེད་རྣམས་ནི་
དམིགས་པ་ལས་འདས་ནས་སྔ་མ་སྔ་མ་སྤོང་ངོ༌། །སྲིད་རྩེ་ནི་ཞི་རགས་ཀྱིས་སྤང་བར་མི་ནུས་
ཀྱི་འོན་ཀྱང་འཇིག་རྟེན་ལས་འདས་པ་ཁོ་ནས་སྤོང་སྟེ་མཛོད་ལས། འཇིག་རྟེན་འདས་ཀྱིས་
སྲིད་རྩེ་ལས། །ཆགས་བྲལ་གཞན་ལས་རྣམ་པ་གཉིས་ཞེས་འབྱུང་བ་ཡིན་ནོ། །ཐོབ་པའི་
.，
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲས་བུ་ནི་ཚད་མེད་དང་སྤྱན་དང་མངོན་ཤེས་དང་ཟད་པར་དང་ཟིལ་གནོན་ལ་སོགས་པའི་
ཡོན་ཏན་སྒྲུབ་པར་བྱེད་དོ། །བསམ་གཏན་དང་གཟུགས་མེད་ཀྱི་མིང་གི་རྣམ་གྲངས་ནི་
གནས་པ་དང་ཏིང་ངེ་འཛིན་དང་ཞི་གནས་དང་རྩེ་གཅིག་པ་དང་བསམ་གཏན་ཞེས་བྱ་སྟེ་དེ་
ལྟ་བུའི་བསམ་གཏན་དང་གཟུགས་མེད་བྱང་ཆུབ་སེམས་དཔས་སྒྲུབ་པར་བྱེད་དོ། །དེ་
བཞིན་དུ་སྦྱིན་པ་ལ་སོགས་པ་དྲུག་དང་མཐོང་བ་ལ་སོགས་པའི་ལམ་ཡང་སྒྲུབ་པར་བྱེད་དེ་
མི་སློབ་པའི་ལམ་ནི་ལམ་གྱི་དབྱེ་བ་ཙམ་དུ་བཀོད་ཀྱི་སྒྲུབ་པ་ནི་མ་ཡིན་ནོ། ། །
བྱམས་པ་ལ་སོགས་པའི་ཚད་མེད་བཞི་ལ་དོན་དྲུག་ལས། དང་པོ་སོ་
སོའི་རང་བཞིན་ལ་བྱམས་པའི་ངོ་བོ་ནི་ཞེ་སྡང་མེད་པའི་རང་བཞིན་ཀྱེ་མ་སེམས་ཅན་རྣམས་
བདེ་བར་གྱུར་ཅིག་སྙམ་དུ་ཡིད་ལ་བྱེད་པ་གནོད་སེམས་ཀྱི་གཉེན་པོ་བྱེད་པ་ཡིན་ནོ། །སྙིང་
རྗེ་ནི་ཞེ་སྡང་མེད་པའི་རང་བཞིན་ཀྱེ་མ་སེམས་ཅན་རྣམས་སྡུག་བསྔལ་ལོ་སྙམ་དུ་ཡིད་ལ་
བྱེད་པ་རྣམ་པར་འཚེ་བའི་གཉེན་པོ་བྱེད་པ་ཡིན་ནོ། །དགའ་བ་ནི་ཡིད་བདེ་བར་རང་བཞིན་
ཀྱེ་མ་སེམས་ཅན་རྣམས་དགའ་བར་གྱུར་ཅིག་སྙམ་དུ་སེམས་པ་མི་དགའ་བའི་གཉེན་པོ་བྱེད་
པ་ཡིན་ཞིང་། བཏང་སྙོམས་ནི་མ་ཆགས་པའི་རང་བཞིན་སེམས་ཅན་རྣམས་ཉེ་རིང་མཉམ་
པོར་ཡིད་ལ་བྱེད་པ་ཆགས་སྡང་གི་གཉེན་པོ་བྱེད་པ་ཡིན་ཏེ་མཛོད་ལས། ཚད་མེད་པ་ནི་བཞི་
ཡིན་ནོ། །གནོད་སེམས་ལ་ སོགས་ གཉེན་ པོའི་ཕྱིར། །ཞེ་སྡང་མེད་བྱམས་སྙིང་རྗེ་ཡང་།།
ཡིད་བདེ་བ་ནི་དགའ་བ་ཡིན། །བཏང་སྙོམས་མ་ཆགས་རྣམ་པ་ནི། །ཀྱེ་མ་བདེར་གྱུར་སྡུག་
བསྔལ་དང་། །དགར་གྱུར་སེམས་ཅན་རྣམས་མཉམ་པ་ཞེས་འབྱུང་བ་ཡིན་ནོ། །གཉིས་པ་
དབྱེ་བ་ནི་ལམ་ལ་མ་ཞུགས་པའི་སོ་སོའི་སྐྱེ་བོ་རྣམས་ཀྱི་ནི་སེམས་ཅན་ལ་དམིགས་པའི་
བྱམས་པ་ལ་སོགས་པ་ཡིན་ལ། གང་ཟག་ལ་བདག་མེད་པ་རིག་པ་རྣམས་ཀྱི་ནི་ཆོས་ལ་
དམིགས་པ་ཡིན་ནོ། །ཆོས་ལ་བདག་མེད་ པ་ རིག་པ་རྣམས་ཀྱི་ནི་དམིགས་པ་མེད་པའི་
ང
-
) ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། རྟོr
བྱམས་པ་ལ་སོགས་པ་ཡིན་ཏེ་དེ་ལྟར་གསུམ་མོ། །དེ་ལ་དང་པོ་ནི་བྱམས་པ་ལ་སོགས་པ་
ཙམ་ཡིན་ལ་གཉིས་པ་ཉན་རང་རྣམས་ལ་ནི་བྱམས་སྙིང་རྗེ་ཙམ་ཡོད་ཀྱང་དེས་སེམས་ཅན་
གྱི་དོན་དུ་འཁོར་བར་སྐྱེ་བ་མི་ལེན་པས་བྱམས་སྙིང་རྗེ་ཆེན་པོ་མེད་དོ་ཞེས་བསོད་ནམས་
ཐམས་ཅད་བསྡུས་པའི་ཏིང་ངེ་འཛིན་ལས་གསུངས་སོ། །སངས་རྒྱས་དང་བྱང་ཆུབ་སེམས་
དཔའ་རྣམས་ཀྱི་ནི་ཆེན་པོ་ཡིན་ནོ། །གལ་ཏེ་ཚད་མེད་པ་གཅིག་དང་ལྡན་པ་དེ་དུ་དང་ལྡན་པ་
ཡིན་ཞེ་ན། ངེས་པར་གསུམ་དང་ལྡན་པ་ཡིན་ཏེ་བསམ་གཏན་གསུམ་པ་ཡན་ཆོད་དུ་སྐྱེས་པ་
ལ་ནི་འགལ་བ་མེད་པའི་ཕྱིར་རོ། །
གསུམ་པ་ཡུལ་ནི་འདོད་པ་ན་སྤྱོད་པའི་སེམས་ཅན་རྣམས་ཡིན་ཏེ་འདོད་པ་ན་
སྤྱོད་པ་ལ་དམིགས་པའི་གནོད་སེམས་ལ་སོགས་པའི་གཉེན་པོ་ཡིན་པའི་ཕྱིར་ཏེ། གཞན་ལ་
དམིགས་པ་ནི་གཞན་གྱི་གཉེན་པོར་མི་འགྱུར་ལ། འགྱུར་ན་ནི་ཧ་ཅང་ཐལ་བའི་ཕྱིར་རོ། །དེ་
སྐད་དུའང་མཛོད་ལས། སྤྱོད་ཡུལ་འདོད་པའི་སེམས་ཅན་རྣམས་ཞེས་འབྱུང་བ་ཡིན་ནོ།།
གང་ཡང་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ཚད་མེད་པ་བཞིའི་ཡུལ་ནི་སྲིད་
པ་གསུམ་ན་སྤྱོད་པའི་སེམས་ཅན་ཐམས་ཅད་ཡིན་ཞིང་། ཡང་དེ་དག་གི་སྙིང་རྗེའི་ཡུལ་ནི་
སྲིད་པ་དང་ཞི་བ་ལ་དགའ་བའི་སྐྱེ་བོ་གཉིས་ཀའམ། ཡང་ན་ཕར་ཕྱིན་དྲུག་གི་མཐུན་ཕྱོགས་
དང་ལྡན་པ་རྣམས་ཡིན་ཏེ་མདོ་སྡེའི་རྒྱན་ལས། དེ་བཞིན་གཤེགས་པ་དེ་ནི་དེར་བཞུགས་
ནས། །རི་དབང་མཐོ་སྟེང་བཞུགས་བཞིན་འགྲོ་ལ་གཟིགས། །ཞི་བར་མངོན་དགའ་འགྲོ་
ལའང་ཐུགས་ རྗེ་ན། །སྲིད་ལ་མངོན་དགའི་སྐྱེ་བོ་གཞན་ཅི་སྨོས། །ཞེས་བྱ་བ་དང༌། ཡང་
བཀྲེན་ལ་བརྩེ་དང་མ་རུངས་པ་ལ་བརྩེ། །ཀུན་འཁྲུགས་ལ་བརྩེ་བག་མེད་རྣམས་ལ་བརྩེ།།
ཡུལ་གྱི་གཞན་དབང་ཅན་ལ་སྙིང་རྗེ་དང༌། །ལོག་པར་མངོན་ཞེན་ཅན་ལ་སྙིང་རྗེའོ་ཞེས་
གསུངས་ཏེ་སྦྱིན་པ་ལ་སོགས་པ་དྲུག་གི་མི་མཐུན་ཕྱོགས་དང་རིམ་པ་བཞིན་སྦྱར་རོ། །ཡང་
：
}.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ཉིད་ལས། རབ་འབར་དགྲའི་དབང་དུ་སོང་། །སྡུག་བསྔལ་གྱིས་ནོན་མུན་པས་བསྒྲིབས།།
བགྲོད་དཀའི་ལམ་ལ་རབ་ཏུ་ཞུགས། །འཆིང་བ་ཆེ་དང་ཡང་དག་ལྡན། །ཟས་ཆེན་དུག་དང་
འདྲེས་ལ་ཞེན། །ལམ་ནི་རབ་ཏུ་སྟོར་གྱུར་པ། །ལམ་གོལ་རབ་ཞུགས་སྟོབས་ཆུང་བའི།།
སེམས་ཅན་རྣམས་ལ་སྙིང་རྗེའོ་ཞེས་གསུངས་སོ། །དེ་ལ་རབ་འབར་ནི་འདོད་པའི་བདེ་བ་ལ་
ཆགས་པའོ། །དགྲའི་དབང་དུ་སོང་བ་ནི་དགེ་བ་ལ་ཞུགས་པ་ལ་བདུད་ཀྱིས་བར་ཆད་བྱས་
པའོ། །སྡུག་བསྔལ་གྱིས་ནོན་པ་ནི་ངན་སོང་བའོ། །མུན་པས་བསྒྲིབས་པ་ནི་ལས་རྒྱུ་འབྲས་
མི་ཤེས་པའི་ཤེན་པ་ལ་སོགས་པའོ། །བགྲོད་དཀའ་བའི་ལམ་དུ་ཞུགས་པ་ནི་འཁོར་བ་པ་
གཏན་མི་གྲོལ་བ་རྣམས་སོ། །འཆིང་བ་ཆེ་དང་ལྡན་པ་ནི་ལྟ་ངན་གྱི་འཆིང་བ་དམ་པོ་དད་
ལྡན་པ་མུ་སྟེགས་ཅན་ལ་སོགས་པའོ། །ཟས་ཆེན་དུག་དང་བཅས་པ་ལ་ཞེན་པ་ནི་བསམ་
གཏན་གྱི་བདེ་བ་ལ་ཞེན་པའོ། །ལམ་རབ་ཏུ་སྟོར་བ་ནི་མངོན་པའི་ང་རྒྱལ་ཅན་རྣམས་སོ།
ལམ་གོལ་བར་ཞུགས་པ་ནི་མ་ངེས་པ་ཐེག་ཆུང་ལ་ཞུགས་པའོ། །སྟོབས་ཆུང་བ་ནི་བྱང་ཆུབ་
སེམས་དཔའ་ཚོགས་ཡོངས་སུ་མ་རྫོགས་པ་རྣམས་ཏེ་དེ་ལྟར་ན་ཡུལ་བཅུ་པོ་འདི་རྣམས་ནི་
བྱང་ཆུབ་སེམས་དཔའི་སྙིང་རྗེའི་ཡུལ་ཡིན་ནོ། ། །
བཞི་པ་དེ་དག་ཇི་ལྟར་སྒོམ་པའི་ཚུལ་ལ་དང་པོ་བྱམས་པ་ནི་ཇི་ལྟར་བདག་
ཉིད་ཀྱི་བདེ་བའམ་གཞན་སངས་རྒྱས་དང་བྱང་ཆུབ་སེམས་དཔའ་དང་དགྲ་བཅོམ་པ་རྣམས་
ཀྱི་བདེ་བ་ཐོབ་པ་དེ་བཞིན་དུ་ཀྱེ་མ་སེམས་ཅན་ཐམས་ཅད་བདེ་བར་གྱུར་ཅིག་ཅེས་དང་པོར་
མཛའ་བོའི་ཕྱོགས་ནས་བརྩམས་ནས་རིམ་གྱིས་བར་མ་དང་དགྲ་ལ་ཡང་སྒོམ་ནས་མཐར་
སེམས་ཅན་ཐམས་ཅད་ལ་བྱམས་པས་ཁྱབ་པར་བྱེད་དེ། གང་ཐམས་ཅད་ལ་ཡོན་ཏན་ཅན་
དུ་འཛིན་པ་དེ་ལ་ནི་མྱུར་དུ་བྱམས་པ་སྐྱོ་བར་འགྱུར་རོ། །དེ་བཞིན་དུ་སྙིང་རྗེ་དང་དགའ་བ་
ལ་ཡང་སྒོམ་པར་བྱ་སྟེ་སེམས་ཅན་སྡུག་བསྔལ་རྣམ་པ་མང་པོའི་ཆུ་བོར་བྱིང་བ་འདི་དག་
- 3:5
】 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོལ་རིལ་འགྲེལ་པ་བཞུགས། །
སྡུག་བསྔལ་ལས་མྱུར་དུ་ཐར་ན་ཅི་མ་རུང་སྙམ་པ་དང༌། མངོན་པར་དགའ་བར་གྱུར་ན་ཅི་མ་
རུང་སྙམ་དུ་མོས་པར་བྱེད་དོ། །བཏང་སྙོམས་ནི་སྲིད་པ་གསུམ་ན་སྤྱོད་པའི་སེམས་ཅན་འདི་
དག་སྔོན་ལན་འབུམ་ཕྲག་དུ་མར་བདག་གི་མར་མ་གྱུར་པ་ནི་མེད་ན་ཅིའི་ཕྱིར་འགའ་ཞིག་
ལ་ནི་རྗེས་སུ་ཆགས། འགའ་ཞིག་ལ་ནི་ཁོང་ཁྲོ་སྟེ་ དེ་བས་ན་བདག་གིས་ཐམས་ཅད་ལ་
སེམས་སྙོམས་པ་ཉིད་དུ་སྒྲུབ་བོ་ཞེས་བསམ་མོ། །དེ་ལ་རང་གིས་རྙེད་ན་དགལ་བ་དང་།
གཞན་གྱིས་མ་རྙེད་ན་དགའ་བ་ལ་སོགས་པ་ནི་འཇིག་རྟེན་གྱི་ཆོས་བརྒྱད་ཡིན་ལ། དེ་སྤངས་
པ་ནི་བཏང་སྙོམས་ཡིན་ཏེ་བཤེས་པའི་སྤྲིང་ཡིག་ལས། འཇིག་རྟེན་མཁྱེན་པ་རྙེད་དང་མ་
རྙེད་དང་། །བདེ་དང་མི་བདེ་སྙན་དང་མི་སྙན་དང་། །བསྟོད་སྨད་ཅེས་བྱའི་འཇིག་རྟེན་ཆོས་
བརྒྱད་པོ། །བདག་གི་ཡིད་ཡུལ་མིན་པར་མགོ་སྙོམས་མཛོད་ཅེས་འབྱུང་བ་ཡིན་ནོ། །ལྔ་པ་
བསྒོམས་པའི་ཕན་ཡོན་ནི་ཏིང་ངེ་འཛིན་རྒྱལ་པོ་ལས། བྱེ་བ་ཕྲག་ཁྲིག་གཏམས་པའི་ཞིང་
དག་ན། །མཆོད་པ་རྣམ་མང་དཔག་མེད་ཅི་ཡོད་པ། །སྐྱེས་བུ་མཆོག་ལ་ཉིན་རེ་རྟག་མཆོད་
པས། །བྱམས་པའི་སེམས་ལ་གྲངས་དང་ཆར་མི་ཕོད་ཅེས་བྱ་བ་དང་། མ་དྲོས་པས་ཞུས་པ་
ལས། སེམས་ཅན་རྣམས་ལ་བྱམས་པའི་སེམས་མཉམ་པ། །རྟག་ཏུ་ཐམས་ཅད་མཁྱེན་པའི་
སེམས་འཛིན་ཅིང་། །སྙིང་རྗེས་སེམས་ཅན་རྣམས་ནི་མི་གཏོང་ཞིང་། །དགའ་བས་འཁོར་བ་
ན་ནི་སྐྱོ་བ་མེད། །བཏང་སྙོམས་ཆེན་པོས་སྐྱོན་རྣམས་སྤངས་པ་སྟེ་ཞེས་གསུངས་སོ། །གཞན་
ཡང་རིན་པོ་ཆེའི་ཕྲེང་བ་ལས་ལྷ་མི་བྱམས་པར་འགྱུར་བ་དང་། །དེ་དག་ཀྱང་ནི་བསྲུང་བ་
དང༌། །ཡིད་བདེ་བ་དང་བདེ་མང་དང་། །དུག་དང་མཚོན་གྱིས་གནོད་མེད་དང༌། །འབད་པ་
མེད་པར་དོན་ཐོབ་དང་། །ཚངས་པའི་འཇིག་རྟེན་སྐྱེ་འགྱུར་ཏེ། །གལ་ཏེ་གྲོལ་བར་མ་གྱུར་
ཀྱང༌། །བྱམས་ཆོས་ཡོན་ཏན་བརྒྱད་ཐོབ་བོ་ཞེས་གསུངས་པ་ཡིན་ནོ། །དྲུག་པ་སྒྲ་དོན་ནི་
ཡུལ་སེམས་ཅན་ཚད་མེད་པ་ལ་དམིགས་པའམ། འབྲས་བུ་བསོད་ནམས་ཚད་མེད་པ་སྐྱེད་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་ཚད་མེད་པ་དང༌། འདི་སྒོམ་ན་ཚངས་པའི་འཇིག་རྟེན་དུ་སྐྱེ་བའམ། འདི་ཚངས་པ་ཆེན་
པོས་སྒོམ་པས་ན་ཚངས་པའི་གནས་པ་ཞེས་བྱའོ། །བདེན་པར་དམིགས་པ་མེད་པ་དང་ལྡན་
པ་དང༌། བླང་དོར་གྱི་དངོས་པོ་ཐམས་ཅད་ལ་འཁོར་གསུམ་དག་པས་སློབ་པ་དང་། ཆེད་དུ་
བྱ་བ་གསུམ་དོན་དུ་གཉེར་བ་དང༌། མངོན་པར་ཤེས་པ་དྲུག་དང་། ཤེས་བྱའི་རྣམ་པ་ཐམས་
ཅད་རང་གིས་མཁྱེན་པ་སྟེ་ཤེས་པ་ཉིད་དག་ལ་ཡང་དག་པར་གནས་པ་ཞེས་པ་ནི་དགུ་ཀ་ལ་
སྦྱར་རོ། །དེ་དག་ནི་ཐེག་པ་ཆེན་པོའི་མངོན་པར་རྟོགས་པའི་ཆོས་མཐའ་དག་གནོན་པ་སྟེ་
སྡུད་པའི་ངོ་བོ་ཉིད་ཡིན་ཏེ་འཇིག་རྟེན་དང་འཇིག་རྟེན་ལས་འདས་པའི་ལམ་གཉིས་ཀྱིས་ནི་
ལམ་ཐམས་ཅད་བསྡུས་པའི་ཕྱིར་རོ། །ཐེག་པ་ཆེན་པོ་ནི་རིག་པའི་གནས་ལྔ་ལ་སོགས་པའི་
དམིགས་པ་དང་དོན་གཉིས་ཀྱི་སྒྲུབ་པ་དང་། བདག་མེད་གཉིས་རྟོགས་པའི་ཡེ་ཤེས་དང་།
གྲངས་མེད་པ་གསུམ་གྱི་བརྩོན་འགྲུས་དང་། འཁོར་བ་མི་སྤོང་བའི་ཐབས་ལ་མཁས་པ་དང་།
སྟོབས་དང་མི་འཇིགས་པ་ལ་སོགས་པའི་ཡང་དག་པར་འགྲུབ་པ་དང་། འཁོར་བ་ཇི་སྲིད་
པའི་སངས་རྒྱས་ཀྱི་ཕྲིན་ལས་ཆེན་པོ་སྟེ་ཆེན་པོ་བདུན་དང་ལྡན་པའི་ཕྱིར་རོ། །གང་ཡང་ལམ་
ཀར་གཤེགས་པ་ལས། ཆོས་ལྔ་དང་ནི་རང་བཞིན་གསུམ། །རྣམ་པར་ཤེས་པ་བརྒྱད་ཉིད་
དང༌། །བདག་མེད་གཉིས་ ཀྱི་དངོས་ པོར་ནི། །ཐེག་པ་ ཆེན་ པོ་ ཐམས་ཅད་འདུས་ཞེས་
གསུངས་ཏེ། དེ་ལ་ཆོས་ལྔ་ནི་མིང་དང་། རྒྱུ་མཚན་དང༌། རྣམ་པར་རྟོག་པ་དང༌། དེ་བཞིན་
ཉིད་དང་། ཡེ་ཤེས་ཏེ་ལྔའོ། །རང་བཞིན་ནི་ངོ་བོ་ཉིད་གསུམ་སྟེ་དེ་དག་ཏུ་ཐེག་པ་ཆེན་པོ་
ཐམས་ཅད་འདུས་པར་གསུངས་པ་དེ་ནི་ཐེག་པ་ཆེན་པོའི་ཤེས་བྱའི་སྡུད་ཚུལ་ཡིན་ལ། འདི་
ནི་མངོན་པར་རྟོགས་པའི་སྡུད་ཚུལ་ཡིན་པའི་ཕྱིར་དེ་དང་འདི་ལ་འགལ་བ་མེད་དོ། །
མཐར་ཕྱིན་པར་བྱེད་པ་ཚོགས་ཀྱི་སྒྲུབ་པ་ལ་མདོར་བསྟན་པ་དང་། རྒྱས་པར་
བཤད་པ་གཉིས་ལས། དང་པོ་ནི་དེ་ལྟར་ཞེས་པ་སྟེ་འདི་ཡང་མདོ་ལས་ཇི་ཙམ་གྱིས་ན་
- ? $ f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོལ་རལ་འགྲེལ་པ་བཞུགས། -
བྱང་ཆུབ་སེམས་དཔའ་ཆེན་པོ་གོ་ཆ་ཆེན་པོ་བགོས་པ་ཞེས་བགྱི་བ་ལགས་ཞེས་བྱ་བ་དང་།
བཅོམ་ལྡན་འདས་ཀྱིས་གསུངས་པའི་དོན་བདག་གིས་འཚལ་བ་ལྟར་ན་བྱང་ཆུབ་སེམས་
དཔའ་ནི་གོ་ཆ་མ་མཆིས་པ་དགོས་པ་ལགས་པར་རིག་པར་བྱའོ་ཞེས་བྱ་བ་ལ་སོགས་པ་
གསུངས་སོ། །དེ་སྡུད་པ་ནི་བརྩེ་དང་ཞེས་པ་སྟེ་སྙིང་རྗེ་ཆེན་པོས་ནི་སངས་རྒྱས་ཀྱི་ཆོས་མ་
ལུས་པ་སྒྲུབ་པར་བྱེད་དེ་ཆོས་ཡང་དག་པར་སྡུད་པའི་མདོ་ལས། བྱང་ཆུབ་སེམས་དཔས་
ཆོས་གཅིག་རྟོགས་ཤིང་བཟུང་ན་སངས་རྒྱས་ཀྱི་ཆོས་ཐམས་ཅད་དེའི་ལག་མཐིལ་དུ་མཆིས་
པ་ལགས་སོ། །གཅིག་པོ་གང་ཞེ་ན་སྙིང་རྗེ་ཆེན་པོའོ་ཞེས་གསུངས་སོ། །འདི་དང་སྦྱིན་པ་ལ་
སོགས་པ་དྲུག་ནི་བཤད་ཟིན་ཏོ། །སེམས་ཕྱི་རོལ་གྱི་ཡུལ་ལ་རྣམ་པར་གཡེང་བ་ཞི་ནས་ནང་
དུ་གནས་པ་ནི་ཞི་གནས་ཏེ་བསམ་གཏན་དང་གཟུགས་མེད་པ་རྣམས་སོ། །ལྷག་མཐོང་ནི་
ཆོས་རྣམས་ཀྱི་རབ་ཏུ་དབྱེ་བ་ལ་མཁས་པ་ཡིན་ཏེ་མ་དྲོས་པས་ཞུས་པ་ལས། ཞི་གནས་ལས་
ནི་སེམས་རབ་ཞི་བ་ཤེས། །ལྷག་མཐོང་གིས་ནི་ཆོས་རྣམས་དབྱེ་བ་རྟོགས་ཞེས་གསུངས་པ་
ཡིན་ནོ། །ཟུང་དུ་འབྲེལ་བའི་ལམ་ནི་དེ་གཉིས་ཡ་མ་བྲལ་བར་བྱེད་པའམ་ཡང་ན་ཐབས་
དང་ཤེས་རབ་ཟུང་དུ་འབྲེལ་བའོ། །ཐབས་ལ་མཁས་པ་ནི་ཞི་བར་མི་ལྷུང་བའི་ཐབས་ཏེ་
ཡང་དེ་ཉིད་ལས་ཤེས་རབ་ཀྱིས་ནི་འདུས་མ་བྱས་ཤེས་ཀྱང་ཐབས་ཀྱིས་འདུས་མ་བྱས་པར་
དེ་མི་ལྷུང་ཞེས་གསུངས་པ་ཡིན་ནོ། །ཡེ་ཤེས་དང་བསོད་ནམས་ཀྱི་ཚོགས་ནི་ཚོགས་ཐམས་
ཅད་སྡུད་པར་བྱེད་པ་སྟེ་གསང་བ་བསམ་གྱིས་མི་ཁྱབ་པ་ལས། བྱང་ཆུབ་སེམས་དཔའི་ཡེ་
ཤེས་ཀྱི་ཚོགས་ནི་སེམས་ཅན་ཐམས་ཅད་ལེགས་པར་བཤད་པས་ཚིམ་པར་བགྱིད་དོ།།
བསོད་ནམས་ཀྱི་ཚོགས་ནི་སེམས་ཅན་ཐམས་ཅད་ཉེ་བར་འཚོ་བར་འགྱུར་རོ་ཞེས་གསུངས་
ཏེ་བསོད་ནམས་ཀྱི་ཚོགས་ནི་ཡུམ་ལས་དཔའ་བར་འགྲོ་བ་ལ་སོགས་པའི་ཏིང་ངེ་འཛིན་བརྒྱ་
ཉི་ཤུ་རྩ་གཅིག་གིས་གསུངས་སོ། །དོན་འདི་ཉིད་མདོ་སྡེའི་རྒྱན་ལས། སྦྱིན་དང་ཚུལ་ཁྲིམས་
༡ དུ ༼ .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསོད་ནམས་ཀྱི། །ཚོགས་ཡིན་ཤེས་རབ་ཡེ་ཤེས་ཀྱི། །གསུམ་པོ་དང་ནི་གཉིས་ཀ་སྟེ། །ལྔ་
ཆར་ཡང་ནི་ཡེ་ཤེས་ཚོགས་ཞེས་གསུངས་ཏེ་བར་མ་གསུམ་གྱིས་ནི་གཉིས་ཀ་སྒྲུབ་པར་བྱེད་
པའི་ཕྱིར་དང༌། ཤེས་རབ་ཀྱིས་ཟིན་ན་ལྔ་ཀ་ཡང་ཡེ་ཤེས་སུ་འགྱུར་རོ་ཞེས་སྟོན་པ་ཡིན་ནོ།།
ཚིག་ལ་སོགས་པའི་གཟུངས་ཞེས་བྱ་བ་ལ། དང་པོ་གཟུངས་ཀྱི་ངོ་བོ་ནི་དྲན་པ་དང་ཤེས་རབ་
མཚུངས་པར་ལྡན་པ་སྟེ་གསང་སྔགས་ལ་ནི་རྒྱུས་འབྲས་བུ་ལ་བཏགས་པ་ཡིན་ཞིང་ས་
མཚམས་ནི་ཚོགས་ལམ་ཆེན་པོ་ཡན་ཆད་ན་ཅི་རིགས་པར་ཡོད་དོ། །གཉིས་པ་དབྱེ་བ་ལ་
བཞི་ལས་སློབ་དཔོན་དབྱིག་གཉེན་ལྟར་ན་ཏདྱ་ཐ་ཨི་ཌི་མི་ཌི་ཀེ་ཌི་བྷི་ཀཱཥ་ཏི་བ་དཱ་ནི་སྭ་ཧཱ་
ཞེས་བྱ་ བ་ བཟོད་ པ་སྒྲོགས་པ་ཞེས་བྱ་བའི་གཟུངས་སམ། སློབ་དཔོན་རིན་ཆེན་འབྱུང་
གནས་ཞི་བ་ལྟར་ན་ཨ་ར་པ་ཙ་ན་ལ་སོགས་པའི་ཡི་གེ་རྣམས་སྟོང་པ་ཉིད་དུ་སྒོམ་པ་ཡོངས་
སུ་རྫོགས་པ་ན་སྟོང་པ་ཉིད་ལ་བཟོད་པ་ནི་བཟོད་པའི་གཟུངས་སོ། །དེ་ནས་ཕྱོགས་བཅུའི་
སངས་རྒྱས་སྲས་དང་བཅས་པས་གསུངས་པའི་ཆོས་ཀྱི་ཚིག་འཛིན་པ་ནི་ཚིག་གི་གཟུངས་སོ།།
དེ་དག་གི་དོན་འཛིན་པ་ནི་དོན་གྱི་གཟུངས་སོ། །དེ་ནས་སྡིག་པ་ཞི་བར་བྱེད་པ་ལ་སོགས་
པའི་གསང་སྔགས་བརྩམས་ནས་གཞན་སྐྱོབ་པར་བྱེད་པ་ནི་གསང་སྔགས་ཀྱི་གཟུངས་སོ།།
དོན་དེ་དག་མདོ་ལས་རབ་འབྱོར་གཞན་ཡང་བྱང་ཆུབ་སེམས་དཔའི་ཐེག་པ་ཆེན་པོ་ནི་འདི་
ལྟ་སྟེ་གཟུངས་ཀྱི་སྒོ་རྣམས་ཏེ་དེ་ལ་ཨ་ཞེས་བྱ་བ་ནི་མ་སྐྱེས་པའི་ཕྱིར་ཆོས་ཐམས་ཅད་ཀྱི་
སྒོའོ། །ར་ཞེས་བྱ་བ་ནི་སྡུག་བསྔལ་དང་བྲལ་བའི་ཕྱིར་ཆོས་ཐམས་ཅད་ཀྱི་སྒོའོ། །པ་ཞེས་བྱ་
བ་ནི་དོན་དམ་པ་སྟོན་པའི་ཕྱིར་ཆོས་ཐམས་ཅད་ཀྱི་སྒོའོ། །ཙ་ཞེས་བྱ་བ་ནི་འཕོ་བ་མེད་པའི་
ཕྱིར་ཆོས་ཐམས་ཅད་ཀྱི་སྒོའོ་ཞེས་བྱ་བ་ལ་སོགས་པ་གསུངས་སོ། །དེའི་དོན་ནི་འདི་ཡིན་ཏེ་
ཨཱརྱ་ནུཏྤནྣཏ་ཞེས་བྱ་བའི་རྐྱེན་བྱིན་ན་གདོད་མ་ནས་མ་སྐྱེས་པ་ཞེས་བྱ་བ་ཡིན་ལ། ར་ཛ་ནི་
རྡུལ་ལོ། པ་ར་མ་ ཨརྦ་དོན་དམ་པ་དང༌། ཨ་ཙུ་ཡུ་རྱ་ན་འཕོ་བ་མེད་པ་ཡིན་ནོ། །དེ་ལ་
ས9
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །༩
གསལ་བྱེད་རྣམས་ནི་རྗོད་བྱེད་ཡིན་ལ། དབྱངས་ཀྱིས་ནི་འགོག་པར་བྱེད་པས་ཆོས་ཐམས་
ཅད་བརྗོད་དུ་མེད་པ་ཞེས་བྱ་བར་འགྱུར་རོ། །གསུམ་པ་སྒྲ་དོན་ནི་དྷར་ཞེས་པ་ནི་འཛིན་པ་
ཡིན་པས་ལེགས་པའི་ལམ་ལ་མ་ཉམས་པར་འཛིན་པར་བྱེད་པས་སམ། སྡུག་བསྔལ་དུ་ལྷུང་
བ་ལས་འཛིན་པར་བྱེད་པས་ན་འཛིན་པ་སྟེ་གཟུངས་ནི་དོན་བསྒྱུར་བ་ཡིན་ནོ། །ལམ་དང་ས་
དང་གཉེན་པོ་གསུམ་ནི་འཆད་པར་འགྱུར་རོ། །དེ་ལྟར་བཅུ་བདུན་པོ་དེ་རྣམས་བདེན་པར་
མི་དམིགས་པས་ཀུན་རྫོབ་སྟེ་སྣང་བ་ལས་མི་འདའ་བར་ཟུང་འཇུག་སྒྱུ་མ་ལྟ་བུར་སྒྲུབ་པ་
བྱས་ནས་ནི་ཐེག་པ་ཆེན་པོའི་མངོན་པར་འདོད་པའི་རྒྱུ་དང་འབྲས་བུའི་དོན་མཐའ་དག་སྒྲུབ་
པ་སྟེ་རྒྱུད་ལ་སྐྱེས་པར་བྱེད་པའི་ཕྱིར་ཞེས་པ་ནི་གཏན་ཚིགས་དང་པོ་ཡིན་ནོ། །གཏན་ཚིགས་
གཉིས་པ་ཡང་སྙིང་རྗེ་ལ་སོགས་པ་འདི་དག་གིས་བྱང་ཆུབ་ཆེན་པོ་ནུས་པའི་ཚུལ་གྱིས་འཛིན་
པའམ་ཡང་ན་འབྱིན་པར་བྱེད་དོ། །དེ་གང་ལས་ཤེ་ན། དེ་དག་ནི་འདི་ཡང་དག་པར་བྱེད་
པའི་ངོ་བོ་ཡིན་པའི་ཕྱིར་རོ། །གང་གི་ཕྱིར་འདིས་ཐེག་པ་ཆེན་པོའི་དོན་སྒྲུབ་པ་དང་། བྱང་
ཆུབ་ཆེན་པོ་འཛིན་པར་བྱེད་པའི་གཏན་ཚིགས་གཉིས་པོ་དེའི་ཕྱིར་སྙིང་རྗེ་ལ་སོགས་པ་ནི་རྒྱུ་
ཚོགས་པ་ཡིན་ཏེ་དེ་ལས་གཞན་པའི་རྒྱུ་ཚོགས་པ་བཞིན་ནོ། །འདི་སྐད་སྟོན་པ་ཡིན་ཏེ་
ཚོགས་ཀྱི་སྒྲས་ནི་འབྲས་བུའི་ཚོགས་བརྗོད་པ་མ་ཡིན་གྱི་འོན་ཀྱང་རྒྱུའི་ཚོགས་བརྗོད་པ་ཡིན་
ནོ༑ ༑དེས་ན་བཅུ་བདུན་པོ་འདི་རྣམས་སངས་རྒྱས་སྒྲུབ་པའི་རྒྱུ་ཚོགས་པ་གྲངས་ཚང་བ་
ཡིན་པའི་ཕྱིར་རྒྱུའི་ཚོགས་ཀྱིས་འབྲས་བུ་སྒྲུབ་པ་ཡིན་ནོ་ཞེས་སྟོན་པ་ཡིན་ནོ། །
རྒྱས་པར་བཤད་པ་ལ་ཡེ་ཤེས་དང་། ས་དང་གཉེན་པོའི་ཚོགས་རྒྱས་པར་
བཤད་པ་གསུམ་ལས། དང་པོ་ལའང་གང་ཞིག་སྟོང་པའི་ཡུལ་ནི་སློབ་དཔོན་གྱིས་དེ་ལ་ཡེ་
ཤེས་ཀྱི་ཚོགས་ནི་ཞེས་བྱ་བ་དང༌། འདིར་སྨྲས་པ་ཞེས་པ་ལ་སོགས་པས་སྟོན་པར་བྱེད་དོ།།
དེ་ལ་མིག་ལ་སོགས་པ་དྲུག་ནི་ནང་ངོ༌། །གཟུགས་ལ་སོགས་པ་དྲུག་ནི་ཕྱིའོ། །རྟེན་ཁོག་པ་
-?：5 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་ཕྱི་དང་སེམས་ཀྱིས་ཟིན་པས་ན་གཉིས་ཀའོ། །བདག་གཉིས་ཀྱིས་སྟོང་པ་ནི་སྟོང་པའི་
དངོས་པོ་སྟེ་སྒོ་མ་བཏགས་པ་ལས་དངོས་པོའི་སྒྲས་བརྗོད་པ་ཡིན་ནོ། །ཕྱོགས་བཅུའི་སྣོད་
ཀྱི་འཇིག་རྟེན་ནི་རྒྱ་ཆེ་བས་ན་ཆེན་པོ། །མྱ་ངན་ལས་འདས་པར་འགྲོ་བའི་ལམ་ནི་མངོན་
པར་འདོད་པའི་དོན་ཀྱང་ཡིན་ལ་དམ་པའང་ཡིན་པས་དོན་དམ་པའོ། །རྐྱེན་ལས་སྐྱེས་པ་ནི་
འདུས་བྱས་སོ། །གཅིག་ཤོས་ནི་འདུས་མ་བྱས་སོ། །བཟང་པོ་སྤྱོད་པ་ལས། ནམ་མཁའི་
མཐར་ཐུག་གྱུར་པ་ཇི་ཙམ་པར། །སེམས་ཅན་མ་ལུས་མཐའ་ཡང་དེ་བཞིན་ཏེ། །ཇི་ཙམ་
ལས་དང་ཉོན་མོངས་མཐར་གྱུར་པ། །བདག་གི་སྨོན་ལམ་མཐའ་ཡང་དེ་ཙམ་མོ་ཞེས་འབྱུང་
བའི་ཕྱིར་སེམས་ཅན་ལ་མཐའ་མེད་པ་ནི་མཐའ་ལས་འདས་པ་ཡིན་ལ། སེམས་ཅན་རྣམས་
ལ་ཐོག་མ་དང་ཐ་མ་མེད་པ་ཉིད་ནི་ཐོག་མ་དང་ཐ་མ་མེད་པའོ། །མདོ་སྡེའི་རྒྱན་ལས། དོན་
ཤེས་ནས་ནི་ཆོས་རྣམས་ཀུན། །གཟིངས་དང་འདྲ་བ་ཉིད་དུ་ཤེས་ཞེས་འབྱུང་བའི་ཕྱིར་ཉན་
རང་ལྷག་མེད་པ་རྣམས་ནི་བསྟན་པའི་ཆོས་དང་། དགེ་བ་འདོར་བར་བྱེད་པའོ། །བྱང་ཆུབ་
སེམས་དཔའ་རྣམས་འདོར་བར་མི་བྱེད་པ་ནི་དོར་བ་མེད་པའོ། །རང་བཞིན་དུ་གནས་པའི་
རིགས་ནི་སྙིང་རྗེ་དང་ཤེས་རབ་ཡིན། དོན་བསྡུས་པ་ལས། གང་ཕྱིར་ནང་རྣམས་སྟོང་ཉིད་
ན༑ ༑རང་བཞིན་ཡང་ནི་སྟོང་པ་ཉིད། །འདི་ལྟར་རྣམ་ཤེས་རང་བཞིན་རིགས། །བརྩེ་དང་
ཤེས་རབ་བདག་ཉིད་ཡིན་ཞེས་འབྱུང་བའི་ཕྱིར་རོ། །འདུས་བྱས་དང་འདུས་མ་བྱས་ཀྱི་ཆོས་
ཐམས་ཅད་ནི་ཆོས་ཀུན་ནོ། །རང་དང་སྤྱིའི་མཚན་ཉིད་ནི་ཆོས་སྐྱེ་ལ་སོགས་ཞེས་པ་སྟེ་སྐྱེ་བ་
དང་གནས་པ་དང་རྒས་པ་དང་མི་རྟག་པའོ། །དེ་ལ་བྱེ་བྲག་ཏུ་སྨྲ་བ་ལྟར་དེ་དག་འདུས་བྱས་
ལས་ཐ་དད་པར་ནི་མི་འདོད་ཀྱི་འོན་ཀྱང་མཛོད་ལས། སྔོན་མེད་ལས་བྱུང་སྐྱེ་བ་སྟེ། །རྒྱུན་
གནས་དེ་ཆད་འཇིགས་པ་ཡིན། །རྒྱུན་གྱིས་སྔ་ཕྱིའི་བྱེ་བྲག་ནི། །གནས་པ་གཞན་དུ་འགྱུར་
བར་འདོད་ཅེས་འབྱུང་བའི་རྗེས་སུ་འབྲང་བར་བྱའོ། །འདས་པ་ལ་སོགས་པའི་དུས་གསུམ་
- 3 f; {3 ,



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼rs
པོ་ཕན་ཚུན་གཅིག་ལ་གཅིག་མ་དམིགས་པ་ནི་མི་དམིགས་པའོ། །བདེན་པའི་དངོས་པོ་མེད་
པའི་རྟེན་འབྲེལ་གྱི་ངོ་བོ་ཉིད་ནི་རྒྱུ་རྐྱེན་ཕན་ཚུན་ལྡན་པ་ལས་བྱུང་པ་ཡིན་ནོ། །གཅིག་ཤོས་
ནི་བདེན་པའི་དངོས་པོའོ། །ནམ་མཁའ་ལ་སོགས་པ་ནི་དངོས་པོ་མེད་པའོ། །སྟོང་པའི་སྒྲས་
བཟུང་བའི་ཐ་མི་དད་པའི་རང་གི་ངོ་བོ་དང་། ཆོས་རྣམས་ཀྱི་གཞན་ཏེ་ཐ་དད་པའི་ངོ་བོ་ཉིད་
དེ་དེ་ལྟར་ཡུལ་ཉི་ཤུའོ། །
གཉིས་པ་ཇི་ལྟར་སྟོང་པའི་ཚུལ་ནི་རང་རང་ངོ་བོས་སྟོང་པའི་ཕྱིར་ཞེས་པ་སྟེ་
འདི་སྐད་དུ་སེམས་ཙམ་པས་གཞན་དབང་ཀུན་བརྟགས་ཀྱིས་སྟོང་པར་སྨྲ་བ་ལྟར་མ་ཡིན་གྱི་
འོན་ཀྱང་དོན་དམ་པར་དཔྱད་ན་རང་གི་ངོ་བོས་སྟོང་པའི་ནམ་མཁའ་ལྟ་བུ་དང་། ཀུན་རྫོབ་
ཏུ་གཟུགས་བརྙན་ལྟ་བུའི་སྟོང་པ་ཉིད་ཁས་ལེན་ཏེ་རྩོད་པ་ཟློག་པ་ལས། དངོས་རྣམས་རྟེན་
ནས་འབྱུང་བ་གང་། །དེ་ནི་སྟོང་ཉིད་ཅེས་བྱ་དང༌། །གང་ཞིག་རྟེན་ནས་འབྱུང་བ་དེ། །རང་
བཞིན་མེད་ཉིད་ཡིན་པར་སྨྲ་ཞེས་འབྱུང་བ་ཡིན་ནོ། །སྟོང་པ་ཉིད་ཉི་ཤུ་པོ་དེ་ཡང་དེ་དང་དེ་ལྟ་
བུའི་ཆོས་ཅན་ཉི་ཤུ་པོ་ལ་བརྟེན་པར་རྟོག་པའི་གཉེན་པོར་གསུངས་པ་ཡིན་གྱི་བསྡུས་ན་ནི་
གང་ཟག་ལ་བདག་མེད་པ་དང༌། ཆོས་ལ་བདག་མེད་པའི་སྟོང་པ་ཉིད་གཉིས་སུ་འདུས་སོ།།
དེ་ལ་གང་ཟག་ལ་བདག་མེད་པ་ནི་ཇི་ལྟར་གཞན་གྱིས་བརྟགས་པའི་རྟག་གཅིག་རང་དབང་
ཅན་གྱིས་སྟོང་པའི་མི་རྟག་པ་ལ་སོགས་པ་བཅུ་དྲུག་ཡིན་ལ། ཆོས་ཀྱི་བདག་མེད་པ་ནི་བཅུ་
དྲུག་པོ་དེ་དག་ཀྱང་སྒྱུ་མ་ལྟ་བུར་གནས་པ་ལ་བརྗོད་དོ། །
གསུམ་པ་དེ་རྟོགས་པའི་ཡེ་ཤེས་ཀྱི་གང་ཟག་དང་ས་མཚམས་རྣམ་པར་བཞག་
པ་ནི་ཉི་ཤུ་པོ་དེ་དག་གང་ཟག་གི་བདག་མེད་པར་རྟོགས་པའི་ཡེ་ཤེས་ནི་ཉན་ཐོས་ལ་ཡོད་
ཅིང་། གཟུང་བ་རང་བཞིན་མེད་པར་རྟོགས་པ་ནི་རང་སངས་རྒྱས་རྣམས་ལ་ཡོད་དོ་བདག་
མེད་གཉིས་ཀ་སྟོང་པར་རྟོགས་པའི་ཡེ་ཤེས་ནི་སངས་རྒྱས་དང་བྱང་ཆུབ་སེམས་དཔའ་
- 3 {
[ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོང།།
རྣམས་ལ་ཡོད་པ་ལས། དེའང་དང་པོ་གསུམ་ནི་ཚོགས་ལམ་དང་། དེ་ནས་གཅིག་སྦྱོར་ལམ་
དང༌། ཆེན་པོ་ནས་དོར་བ་མེད་པའི་བར་ས་བདུན་པ་མན་ཆད་དུ་རེ་རེ་དང་། རང་བཞིན་དང་
ཆོས་ཐམས་ཅད་གཉིས་བརྒྱད་པ་དང༌། མཚན་ཉིད་དང་མི་དམིགས་པ་གཉིས་དགུ་པ་དང་།
དེ་ནས་གཉིས་བཅུ་པ་དང་། ཐ་མ་གསུམ་སངས་རྒྱས་ཀྱི་ས་ལ་ཡོད་དོ་ཞེས་སློབ་དཔོན་སེངྒེ་
བཟང་པོ་འཆད་དོ། །དགོངས་པ་ནི་འདི་ཡིན་ཏེ་སྟོང་པ་ཉིད་གཅིག་རྟོགས་པའི་ཡེ་ཤེས་ཡོད་
པ་དེ་ལ་ནི་ཐམས་ཅད་རྟོགས་པའི་ཡེ་ཤེས་ཡོད་དེ། གང་གི་དངོས་གཅིག་དེ་བཞིན་ཉིད་
མཐོང་བ། །དེ་ཡིས་དངོས་ཀུན་དེ་བཞིན་ཉིད་དུ་མཐོང་། །ཞེས་བཤད་པའི་ཕྱིར་རོ། །དེས་ན་
ས་དེ་དང་དེ་ན་ཡོད་པའི་ཡེ་ཤེས་ལ་དེ་དང་དེ་ལྟ་བུའི་སྟོང་ཉིད་རྟོགས་པ་ཞེས་མིང་གིས་སྨོས་
པ་ཙམ་དུ་ཟད་དོ། །དེ་ལ་སོ་སོའི་སྐྱེ་བོ་རྣམས་ལ་ཐོས་བསམ་དང་འཇིག་རྟེན་པའི་སྒོམ་བྱུང་
གིས་རྟོགས་པའི་ཡེ་ཤེས་ཡོད་ལ། ས་དང་པོ་ནས་བཅུ་པའི་བར་དུ་ནི་མཐོང་སྤང་སྒོམ་སྤང་གི་
དྲི་མ་དང་བྲལ་བའི་རྟོགས་པ་གསུམ་པོ་དེ་ཡོད་དོ། །རྫོགས་པའི་སངས་རྒྱས་ཀྱི་ས་ལ་ནི་སྒོམ་
པ་ལས་བྱུང་པའི་ཡེ་ཤེས་ཁོ་ན་ཡོད་དེ་དབུས་མཐའ་ལས་རྗེས་སུ་འབྲེལ་མེད་སྒོམ་པའོ་ཞེས་
སྤང་བྱ་གང་དང་ཡང་མ་འབྲེལ་བའི་སྒོམ་པ་ཡོད་པར་བཤད་པའི་ཕྱིར་རོ། །ཐོས་བསམ་ལས་
བྱུང་པ་ནི་མེད་དེ་སྒྲ་ལས་ཆོས་ཉན་པ་དང་དོན་གཏན་ཚིགས་ཀྱིས་དཔྱོད་པ་མེད་པའི་ཕྱིར་རོ།།
གང་ཡང་དེ་བཞིན་གཤེགས་པ་འགྲོ་བ་ལས་ཕྱོགས་བཅུའི་སངས་རྒྱས་ཐམས་ཅད་ལྷན་ཅིག་
འདུས་ནས་ཕན་ཚུན་ཆོས་ཉན་པ་གསུངས་པ་དེ་ནི་དེ་ལྟ་བུས་འདུལ་བའི་སེམས་ཅན་ལ་
བསྟན་པ་ཡིན་ཏེ་གཞན་དུ་ན་ཐམས་ཅད་མཁྱེན་པ་མ་ཡིན་པར་ཐལ་བར་འགྱུར་ཏེ་གཞན་ལ་
མཉན་པ་ལས་གསར་དུ་རྟོགས་པར་བྱེད་པའི་ཕྱིར་རོ། ། །
སའི་ཚོགས་བྱེ་བྲག་ཏུ་བཤད་པའི་སྤྱིའི་དོན་ལ་ས་གང་ལ་སྐྱེ་བའི་རྟེན་དང༌།
བརྟེན་པ་སའི་ རང་བཞིན་དང༌། སྒྲའི་དོན་གསུམ་ལས། དང༌པོ་ལ་ལུས་ཀྱི་རྟེན་ནི་གླིང་
- ， f; ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼:
གསུམ་གྱི་སྐྱེས་པ་དང་བུད་མེད་འདོད་གཟུགས་ཀྱི་ལྷའི་བུ་རྣམས་ལ་ཅི་རིགས་པར་སྐྱེ་བ་
ཡིན་ནོ། །སེམས་ཀྱི་རྟེན་ནི་བསམ་གཏན་ས་དགུའི་ཏིང་ངེ་འཛིན་ཡིན་ནོ། །གཉིས་པ་ལ་
མཚན་ཉིད་དང་། དབྱེ་བ་དང༌། ཁྱད་པར་གྱི་ཆོས་བཤད་པ་གསུམ་ལས། དང་པོ་ནི་ཁ་ཅིག་
ཡོན་ཏན་ཁྱད་པར་ཅན་གྱི་རྟེན་བྱེད་པ་ཞེས་ཟེར་བ་དེ་ནི་མ་ཡིན་ཏེ་ས་ཐོབ་པའི་གཟུགས་ཀྱི་
ཕུང་པོ་སར་ཐལ་བའི་ཕྱིར་དང་། ལམ་གྱིས་རྟེན་མི་བྱེད་ན་སས་ཀྱང་མི་བྱེད་ལ་བྱེད་ན་ནི་
ལམ་ཉིད་ཀྱང་སར་ཐལ་བའི་ཕྱིར་རོ། །འདོད་པར་ནི་མི་ནུས་ཏེ་ཁྱེད་ས་དང་ལམ་དང་མངོན་
པར་རྟོགས་པ་གསུམ་ལྡོག་པ་ཐ་དད་དུ་འདོད་པའི་ཕྱིར་རོ། །གཞན་ཡང་རྟེན་དང་བརྟེན་པ་
ནི་རྒྱུ་དང་འབྲས་བུ་མཚན་ཉིད་པ་ཡིན་པས་ས་དང་ཡོན་ཏན་ཐ་དད་པའི་རྒྱུ་འབྲས་སུ་ཐལ་
བར་འགྱུར་རོ། །དེས་ན་ས་སྤྱིའི་མཚན་ཉིད་ནི་བདག་མེད་རྟོགས་པའི་བློ་གང་ཞིག་སེམས་
ཅན་འཇིགས་པ་མེད་པར་བྱེད་པ་ཡིན་ནོ། །ཉན་རང་གི་སའི་མཚན་ཉིད་ནི་བདག་མེད་
རྟོགས་པའི་བློ་གང་ཞིག་རང་ཉིད་འཇིགས་པ་མེད་པར་བྱེད་པ་ཡིན་ལ། བྱང་ཆུབ་སེམས་
དཔའི་སའི་མཚན་ཉིད་ནི་བདག་མེད་རྟོགས་པ་སློབ་པའི་བློ་གང་ཞིག་སེམས་ཅན་གཞན་
འཇིགས་པ་མེད་ པར་བྱེད་པ་ཡིན་ནོ། །བྱང་ཆུབ་སེམས་དཔའ་འཕགས་པའི་སའི་མཚན་
ཉིད་ནི་བདག་མེད་མངོན་སུམ་དུ་རྟོགས་པའི་སློབ་པའི་བློ་ཞེས་སྦྱར་རོ། །སངས་རྒྱས་ཀྱི་སའི་
མཚན་ཉིད་ནི་བདག་མེད་རྟོགས་པ་མི་སློབ་པའི་བློ་གང་ཞིག་སེམས་ཅན་དཔག་ཏུ་མེད་པ་
འཇིགས་པ་མེད་པར་བྱེད་པ་ཡིན་ནོ། །གལ་ཏེ་ལམ་ཀྱང་སར་ཐལ་བར་འགྱུར་རོ་ཞེ་ན།
ལམ་གྱིའང་འཇིགས་པ་མེད་པར་བྱེད་པའི་ཆ་ནས་ས་ཉིད་དུ་འཇོག་ལ་ལམ་དུ་ནི་ཐར་པའི་
གྲོང་ཁྱེར་དུ་ཕྱིན་པར་བྱེད་པའི་ཆ་ནས་འཇོག་པས་སྐྱོན་མེད་དོ། །དབྱེ་བ་ལ་ཐེག་པ་ཆུང་ངུ་
དང་ཆེན་པོའི་ས་གཉིས་ཡིན་ཏེ་རིན་པོ་ཆེའི་ཕྲེང་བ་ལས། ཇི་ལྟར་ཉན་ཐོས་ཐེག་པ་ལས།།
ཉན་ཐོས་ས་ནི་བརྒྱད་བཤད་པ། །དེ་བཞིན་ཐེག་པ་ཆེན་པོ་ལས། །བྱང་ཆུབ་སེམས་དཔའི་
]
- ? f;
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ས་བཅུའོ་ཞེས་འབྱུང་ངོ༌། །དང་པོ་ནི་དཀར་པོ་རྣམ་པར་མཐོང་བ་ལ་སོགས་པ་ཡིན་ལ།
གཉིས་པ་ནི་རབ་ཏུ་དགའ་བ་ལ་སོགས་པ་ཡིན་ནོ། །གལ་ཏེ་རབ་ཏུ་དགའ་བ་ལ་སོགས་པ་
ནི་འདི་དག་གཅིག་པ་དང་ཐ་དད་པའི་རྣམ་གཞག་ཇི་ལྟ་བུ་ཡིན་ཞེ་ན། རྒྱུ་དང་འབྲས་བུ་ཇི་
ལྟར་ཐ་དད་པ་དེ་ལྟར་ནི་འདི་དག་ཐ་དད་པ་ཡིན་ནོ། །དེ་ལ་རྒྱུ་ཡོད་པའི་དུས་ན་འབྲས་བུ་
མེད་ཅིང་འབྲས་བུ་ཡོད་པའི་དུས་ནའང་རྒྱུ་མེད་པས་དེ་དག་གཅིག་པ་བཀག་པའི་ཐ་དད་
ཡིན་ན་ནི་འདི་དག་ཀྱང་རྒྱུད་གཅིག་ལ་གཅིག་པ་བཀག་པའི་ཐ་དད་ཡིན་ལ། རྒྱུ་ཐ་དད་ལ་
ནི་དངོས་པོ་ཐ་དད་ཡིན་ནོ། །དེ་ཉིད་ཀྱི་ཕྱིར་གང་དག་ས་འདི་དག་རྒྱུད་གཅིག་ལའང་དངོས་
པོ་ཐ་དད་ཡིན་ནོ་ཞེས་ཟེར་བ་དེ་ནི་མི་རུང་སྟེ་ཡོད་པ་དང་མེད་པ་དངོས་པོ་ཐ་དད་དུ་ཐལ་
བའི་ཕྱིར་རོ། །
ཁྱད་ཆོས་ལ་དོན་བདུན་ལས་དང་པོ་ལུས་འཛིན་པའི་ཁྱད་པར་ནི་ས་བཅུ་ལ་
རིམ་པ་བཞིན་འཛམ་བུ་གླིང་གི་རྒྱལ་པོ་དང་། འཁོར་ལོས་སྒྱུར་བའི་རྒྱལ་པོ་དང་། བརྒྱ་བྱིན་
དང༌། འཐབ་བྲལ་དང༌། དགའ་ལྡན་དང༌། འཕྲུལ་དགའ་དང༌། གཞན་འཕྲུལ་དབང་བྱེད་
ཀྱི་བདག་པོ་རྣམས་དང༌། སྟོང་གི་བདག་པོ་ཚངས་པ་དང༌། སྟོང་གསུམ་གྱི་སྟོང་ཆེན་པོའི་
བདག་པོ་ཚངས་པ་ཆེན་པོ་དང་། འོག་མིན་དུ་ལྷའི་བུ་དབང་ཕྱུག་ཆེན་པོ་རྣམས་སུ་འགྱུར་རོ།།
གཉིས་པ་རྟགས་ཀྱི་ཁྱད་པར་ནི་ས་དང་པོ་ལ་རྨི་ལམ་དུ་སྟོང་གསུམ་གྱི་སྟོང་ཆེན་པོའི་འཇིག་
རྟེན་གྱི་ཁམས་གཏེར་བྱེ་བ་ཕྲག་ཁྲིག་བརྒྱ་སྟོང་གིས་གང་བ་མཐོང་ངོ༌
། །ས་གཉིས་པ་ལ་སྟོང་
གསུམ་ལག་མཐིལ་ལྟར་མཉམ་པ་ལ་རིན་པོ་ཆེ་བྱེ་བ་ཕྲག་ཁྲིག་བརྒྱ་སྟོང་དུ་མས་བརྒྱན་པར་
མཐོང་ངོ༌། །ས་གསུམ་པ་ལ་བདག་ཉིད་དཔའ་ཞིང་ལག་ཆ་དང་གོ་ཆ་སྲ་བ་ཐོགས་ནས་ཕས་
ཀྱི་རྒོལ་བ་ཐམས་ཅད་འདུལ་བར་མཐོང་ངོ༌། །ས་བཞི་པ་ལ་ཕྱོགས་བཞི་ནས་རླུང་གི་འཁོར་
ལོ་བཞིས་ཐམས་ཅད་དང་ལྡན་པའི་དཀྱིལ་འཁོར་ཆེན་པོ་ལ་མེ་ཏོག་སྣ་ཚོགས་འཐོར་བ་
4
- (..， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
མཐོང་ངོ༌། །ས་ལྔ་པ་ལ་རྒྱན་ཐམས་ཅད་ཀྱིས་བརྒྱན་པའི་བུད་མེད་ཀྱིས་མགོ་ལ་མེ་ཏོག་ཙམ་
པ་ཀའི་ཕྲེང་བ་འདོགས་ པ་མཐོང་ངོ༌། །ས་དྲུག་པ་ལ་ཐེམ་སྐས་བཞི་དང་ལྡན་པའི་རྫིང་
གསེར་གྱི་བྱེ་མ་བདལ་བ་དྭངས་ཞིང་རྙོག་པ་མེད་པའི་ཆུ་ཡན་ལག་བརྒྱད་དང་ལྡན་པས་
ཡོངས་སུ་གང་བ་མེ་ཏོག་ཨུཏྤལ་དང༌། ཀུ་མུ་ཏ་དང༌། པདྨ་དཀར་པོས་བརྒྱན་པ་མཐོང་ནས་
དེ་ལ་བདག་ཉིད་རྩེ་དགས་ཡོངས་སུ་ལོངས་སྤྱོད་པ་མཐོང་ངོ༌། །ས་བདུན་པ་ལ་ངོས་གཡས་
གཡོན་ གཉིས་ནས་ སེམས་ ཅན་ དམྱལ་ བའི་ གཡང་ ས་ མཐོང་ སྟེ། བདག་ཉིད་མ་རྨས་མ་
ཉམས་པར་དེ་ནས་སླར་ལྡོག་པར་མཐོང་ངོ༌། །ས་བརྒྱད་པ་ལ་ཕྲག་པ་གཉིས་ལ་རི་དྭགས་ཀྱི་
རྒྱལ་པོ་སེངྒེ་རལ་པ་ཅན་ཅོད་པན་ཐོགས་པ་གཅན་ཟན་ཕྲ་མོ་ཐམས་ཅད་སྐག་པར་བྱེད་ཅིང་
གནས་པ་མཐོང་ངོ༌། །ས་དགུ་པ་ལ་འཁོར་ལོས་བསྒྱུར་བའི་རྒྱལ་པོ་མཐོང་སྟེ་སྐྱེ་བོ་བྱེ་བ་
ཕྲག་ཁྲིག་བརྒྱ་སྟོང་དུ་མས་ཡོངས་སུ་བསྐོར་ཞིང་འདུན་གྱིས་བལྟས་ཏེ་མགོ་བོའི་སྟེང་ན་རིན་
པོ་ཆེ་རྣམ་པ་སྣ་ཚོགས་པས་སྤྲས་པའི་གདུགས་དཀར་པོ་འཛིན་པ་མཐོང་ངོ༌། །ས་བཅུ་པ་ལ་
དེ་བཞིན་གཤེགས་པའི་སྐུ་མཐོང་སྟེ་སྐུ་མདོག་གསེར་ལྟ་བུ་འོད་འདོམ་གང་བ་ཚངས་པ་བྱེ་བ་
ཕྲག་ཁྲིག་བརྒྱ་སྟོང་དུ་མས་ཡོངས་སུ་བསྐོར་ཅིང་མདུན་གྱིས་བལྟས་ནས་ཆོས་སྟོན་པ་མཐོང་
ཞེས་བློ་གྲོས་མི་ཟད་པས་ཞུས་པ་ལ་གསུངས་སོ། །གལ་ཏེ་དྲོད་ཐོབ་ནས་གཉིད་ལ་སོགས་
པའི་སྒྲིབ་པ་ལྔ་ཟད་པས་ས་ཐོབ་ནས་རྨི་ལམ་གྱི་རྟགས་མི་རུང་ངོ་ཞེ་ན། སློབ་དཔོན་ཆོས་ཀྱི་
བཤེས་གཉེན་ན་རེ་གཉིད་ལ་ནི་རང་དབང་མེད་པ་ཉོན་མོངས་པ་ཅན་གྱི་གཉིད་དང་། བྱིན་
གྱིས་བརླབས་པ་ལུས་རྒྱས་པར་བྱེད་པའི་གཉིད་གཉིས་ལས་དང་པོ་བཅོམ་ཡང་གཉིས་པ་
ཡོད་དོ་ཞེས་ཟེར་རོ། །གཞན་དག་ན་རེ་གློ་བུར་པའི་ཤེས་པའམ་སྣང་བ་རྨི་ལམ་ལྟ་བུ་བྱུང་བ་
ལ་རྨི་ལམ་གྱི་སྒྲས་བསྟན་པ་ཡིན་ཏེ་ས་དེ་དག་ཏུ་ཆོས་ཐམས་ཅད་རྨི་ལམ་ལྟ་བུར་རྟོགས་པའི་
ཕྱིར་རོ་ཞེས་ཟེར་རོ། །གང་གིས་གནས་སྐབས་མ་ཡིན་པར་མཚན་མ་འདི་དག་མཐོང་ན་
- ) ༼
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སྔགས་ཀྱི་མཐུའམ་བདུད་ཀྱིས་བྱིན་གྱིས་བརླབས་པར་རིག་པར་བྱའོ། ། །
གསུམ་པ་རྟོགས་པ་དང་གྲུབ་པའི་ཁྱད་པར་ལ་རྟོགས་པ་ནི་ཀུན་ཏུ་འགྲོ་དོན་
མཆོག་གི་དོན་ཞེས་བྱ་བ་ལ་སོགས་པས་བཤད་ཟིན་ཏོ། །གྲུབ་པ་ནི་མོས་པས་སྤྱོད་པ་ནི་རྣམ་
པར་མི་རྟོག་པ་མ་གྲུབ་པ་ཡིན་ལ། ས་དང་པོ་ཡན་ཆད་ནི་གྲུབ་པ་ཡིན་ནོ། །དེ་ལ་ཡང་ས་
བདུན་པ་ནི་མ་གྲུབ་པ་ཡིན་ལ། བརྒྱད་པ་ལ་སོགས་པ་ནི་གྲུབ་པ་ཡིན་ཏེ་རྩོལ་བ་མེད་པའི་
ཕྱིར་རོ། །དེ་སྐད་དུའང་མདོ་སྡེའི་རྒྱན་ལས། ས་རྣམས་ཐམས་ཅད་མ་གྲུབ་དང༌། །གྲུབ་པ་
དག་ཏུ་ཤེས་པར་བྱ། །གྲུབ་པ་དག་ཀྱང་མ་གྲུབ་དང༌། །གྲུབ་པ་དག་ཏུ་ཡང་འདོད་དོ་ཞེས་
བཤད་དོ། །ཡང་ས་དང་པོ་དྲུག་ལ་མི་འདོད་བཞིན་དུ་སྤྲོས་པའི་མཚན་མ་འབྱུང་བས་མཚན་
མ་ལ་སྤྱོད་པ་ཅན་དང་། ས་བདུན་པ་ལ་བསྒྲིམས་ན་ཇི་ཙམ་འདོད་པར་མཚན་མ་མི་འབྱུང་
བས་མཚན་མ་མེད་པར་སྤྱོད་པ་ཅན་དང་། དག་པའི་ས་གསུམ་ལ་སྤྲོས་པ་ཡེ་མི་འབྱུང་བས་
འདུ་བྱེད་པ་མེད་པར་སྤྱོད་པ་ཅན་དང་། བཅུ་ཀ་སྒྲིབ་པས་དག་པས་ལྷག་པའི་བསམ་པའི་
སྤྱོད་པ་ཅན་ཞེས་མངོན་པ་ནས་བཤད་དོ། །བཞི་པ་སྤངས་པའི་ཁྱད་པར་ནི་ཐུན་མོང་དུ་
གཟུང་འཛིན་གྱི་རྟོག་པ་བརྒྱ་རྩ་བརྒྱད་དམ། བྱེ་བྲག་ཏུ་དགོངས་པ་ངེས་པར་འགྲེལ་པ་ལས།
བདག་གཉིས་ལ་ཞེན་པའི་ཤིན་ཏུ་རྨོངས་པ་ནས་གསང་བ་ཕྲ་མོ་ལ་འཇུག་པའི་རྨོངས་པའི་
བར་ལ་རེ་རེ་ལ་རྨོངས་པ་གཉིས་གཉིས་དང་གནས་ངན་ལེན་རེ་རེས་ཏེ་གསུམ་གསུམ་སྤོང་
བར་བཤད་དོ། །གཞན་ཡང་མདོ་སྡེའི་རྒྱན་ལྟར་ན་ས་དང་པོས་ཉོན་མོངས་པའི་སྒྲིབ་པ་
སྤངས་ནས་ས་གཉིས་པ་ལ་སོགས་པས་ཤེས་བྱའི་སྒྲིབ་པ་སྤོང་བར་བྱེད་དེ། མཐོང་བས་སྤང་
བའི་ཉོན་མོངས་རྣམས། །ཐམས་ཅད་ཡང་དག་ཟད་བྱས་ནས། །ཤེས་བྱའི་སྒྲིབ་པ་སྤང་བའི་
ཕྱིར། །སྒོམ་པ་ལ་ནི་རབ་ཏུ་སྦྱོར་ཞེས་གསུངས་པའི་ཕྱིར་རོ། །སྡུག་བསྔལ་གྱི་ཆུ་བོ་ཆེན་པོ་
བཞི་ཡང་ སྤངས་པ་ཡིན་ཏེ་རྒྱུད་བླ་མ་ལས། འཕགས་པས་འཆི་དང་ན་བ་དང་། །རྒ་བའི་
- !
$
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼f:
སྡུག་བསྔལ་རྩད་ནས་སྤངས། །ལས་དང་ཉོན་མོངས་དབང་གིས་སྐྱེ། །དེ་ལ་དེ་མེད་ཕྱིར་དེ་
མེད་ཅེས་བཤད་པ་ཡིན་ནོ། །གང་ཡང་འཕགས་པ་དག་སྐྱེ་བ་ལ་སོགས་པ་ལྟ་བུར་ཀུན་ཏུ་
སྟོན་པ་དེ་ནི་གཞན་གྱི་དོན་ཁོ་ནར་ཏིང་ངེ་འཛིན་ལ་སོགས་པའི་མཐུས་སྐྱེ་བ་ཡིན་ཏེ་དེ་ཉིད་
ལས། ཇི་བཞིན་ཡང་དག་མཐོང་བའི་ཕྱིར། །སྐྱེ་སོགས་རྣམས་ལས་འདས་གྱུར་ཀྱང༌། །སྙིང་
རྗེའི་བདག་ཉིད་སྐྱེ་བ་དང་། །འཆི་དང་ན་དང་རྒ་བར་སྟོན་ཞེས་འབྱུང་བའི་ཕྱིར་རོ། །ཡང་
མོས་པས་སྤྱོད་པའི་ས་ནི་ང་རྒྱལ་ཆེ་བ་ཡིན་ལ། མ་དག་པའི་ས་བདུན་ང་རྒྱལ་ཕྲ་བ་དང༌།
དག་པའི་ས་གསུམ་ལ་ང་རྒྱལ་མེད་པ་ཡིན་ཏེ་མདོ་སྡེའི་རྒྱན་ལས། ང་རྒྱལ་མང་དང་ང་རྒྱལ་
ཕྲ་དང་། །ང་རྒྱལ་མེད་པར་འདོད་ཅེས་འབྱུང་བ་ཡིན་ནོ། །དེ་བཞིན་དུ་འཇིགས་པ་ལྔ་སྤངས་
པ་ནི་བཤད་ཟིན་ཏོ། །
ལྔ་པ་ཡོན་ཏན་གྱི་ཁྱད་པར་ནི་ས་བཅུ་པ་ལས་ས་དང་པོ་ལ་སྐད་ཅིག་གཅིག་ལ་
སྐྱེ་བའི་ཡོན་ཏན་བརྒྱ་ཕྲག་བཅུ་གཉིས་གསུངས་ཏེ་འདི་ལྟར་སྐད་ཅིག་གཅིག་ལ་ཏིང་ངེ་
འཛིན་བརྒྱ་ལ་འཇུག་པ་དང༌། ཏིང་ངེ་འཛིན་བརྒྱས་བྱིན་གྱིས་རློབ་ཤེས་པ་དང་། སངས་
རྒྱས་བརྒྱ་མཐོང་བ་དང༌། འཇིག་རྟེན་གྱི་ཁམས་བརྒྱ་བསྐྱེད་པ་དང༌། སངས་རྒྱས་ཀྱི་ཞིང་
བརྒྱར་འགྲོ་བ་དང༌། ཏིང་ངེ་འཛིན་གྱིས་ཁམས་བརྒྱ་སྣང་བར་བྱེད་པ་དང༌། སེམས་ཅན་
བརྒྱ་ སྨིན་པར་བྱེད་པ་དང༌། བསྐལ་པ་བརྒྱར་གནས་པ་དང་། སྔོན་དང་ཕྱི་མའི་མཐའ་
བསྐལ་པ་བརྒྱ་ལ་འཇུག་པ་དང་། ཆོས་ཀྱི་སྒོ་བརྒྱ་འབྱེད་པ་དང་། ལུས་བརྒྱ་སྟོན་པ་དང་
ལུས་རེ་རེ་ལའང་བྱང་ཆུབ་སེམས་དཔའ་འཁོར་བརྒྱ་བརྒྱ་སྟོན་པ་སྟེ་བཅུ་གཉིས་སོ། །དེ་དག་
ས་གཉིས་པ་ལ་སྟོང་འགྱུར་དང༌། ས་གསུམ་པ་ལ་བརྒྱ་སྟོང་འགྱུར་དང་། བཞི་པ་ལ་ཕྲག་
ཁྲིག་དང༌། ལྔ་པ་ལ་ཕྲག་ཁྲིག་ཕྲག་སྟོང་དང་། དྲུག་པ་ལ་ཕྲག་ཁྲིག་བརྒྱ་སྟོང་དང༌། བདུན་
པ་ལ་དབྱེ་བ་ཕྲག་ཁྲིག་བརྒྱ་སྟོང་དང་། བརྒྱད་པ་ལ་སྟོང་གསུམ་བརྒྱ་སྟོང་ཕྲག་བཅུའི་རྡུལ་
- ? }
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་པར་ཕྱིན་འགྲེལ་སྐོར་
ཤིན་ཏུ་ཕྲ་བ་སྙེད་དང༌། དགུ་པ་ལ་སངས་རྒྱས་ཀྱི་ཞིང་གྲངས་མེད་པ་བརྒྱ་སྟོང་ཕྲག་བཅུའི་
རྡུལ་སྙེད་དང་། བཅུ་པ་ལ་སངས་རྒྱས་ཀྱི་ཞིང་བརྗོད་དུ་མེད་པ་བྱེ་བ་ཕྲག་ཁྲིག་བརྒྱ་སྟོང་
ཕྲག་བཅུའི་རྡུལ་སྙེད་དུ་འགྱུར་རོ། །གཞན་ཡང་ས་བཅུ་པ་ལ་མི་རྟོག་བཞིན་དུ་སྐད་ཅིག་
གཅིག་ལ་བ་སྤུའི་བུ་ག་རེ་རེ་ནས་སངས་རྒྱས་གྲངས་མེད་པ་རེ་རེ་ཞིང་འཁོར་བྱང་ཆུབ་
སེམས་དཔའ་དེ་སྙེད་ཀྱིས་བསྐོར་བ་དང༌། གཞན་ཡང་བ་སྤུའི་བུ་ག་རེ་རེ་ནས་བརྒྱ་བྱིན་དང་
ཚངས་པ་དང་འཇིག་རྟེན་སྐྱོང་བ་དང་འགྲོ་བ་རིགས་ལྔ་ཆར་སྟོན་པ་ལ་སོགས་པ་བཤད་དོ།།
དྲག་པ་ཏིང་ངེ་འཛིན་དང་བསྲུང་བའི་ཁྱད་པར་ནི་ས་དང་པོ་རིན་ཆེན་ཡེ་ཤེས་ཡང་དག་
འཕགས་ཞེས་བྱ་བའི་ཏིང་ངེ་འཛིན་གྱིས་ཐོབ་ཅིང་ཁྱད་པར་གྱི་བྱིན་བརླབས་ཞེས་བྱ་བའི་
གཟུངས་ཀྱིས་བསྲུང་ངོ་། །ས་གཉིས་པ་ནི་གནས་མེད་པའི་ཏིང་ངེ་འཛིན་གྱིས་ཐོབ་ཅིང་
གཞན་གྱིས་མི་ཐུབ་པའི་གཟུངས་ཀྱིས་བསྲུང་ངོ༌། །ས་གསུམ་པ་ནི་རབ་ཏུ་མི་གཡོ་བའི་ཏིང་
ངེ་འཛིན་གྱིས་ཐོབ་ཅིང་རབ་ཏུ་གནས་པའི་གཟུངས་ཀྱིས་བསྲུང་ངོ༌། །ས་བཞི་པ་ནི་ཕྱིར་མི་
ལྡོག་པའི་ཏིང་ངེ་འཛིན་གྱིས་ཐོབ་ཅིང་གདུལ་དཀའ་བའི་གཟུངས་ཀྱིས་བསྲུང་ངོ༌། །ས་ལྔ་པ་
ནི་ རིན་ པོ་ ཆེའི་མེ་ཏོག་གི་ཏིང་ ངེ་ འཛིན་ གྱིས་ཐོབ་ཅིང་ཡོན་ཏན་ སྣ་ ཚོགས་ བཀོད་པའི་
གཟུངས་ཀྱིས་བསྲུང་ངོ༌། །ས་དྲུག་པ་ནི་ཉི་མའི་འོད་ཀྱི་གཟི་བརྗིད་ཀྱི་ཏིང་ངེ་འཛིན་གྱིས་
ཐོབ་ཅིང་ཡེ་ཤེས་ཀྱི་དཀྱིལ་འཁོར་སྒྲོན་མེའི་གཟུངས་ཀྱིས་བསྲུང་ངོ༌། །ས་བདུན་པ་ནི་དོན་
ཐམས་ཅད་འགྲུབ་པའི་ཏིང་ངེ་འཛིན་གྱིས་ཐོབ་ཅིང་ཁྱད་པར་དུ་འཕགས་པའི་གཟུངས་ཀྱིས་
བསྲུང་ངོ༌། །ས་བརྒྱད་པ་ནི་ད་ལྟར་གྱི་སངས་རྒྱས་མངོན་སུམ་དུ་གཟིགས་པའི་ཏིང་ངེ་འཛིན་
གྱིས་ཐོབ་ཅིང་རྙོག་པ་མེད་པའི་མེ་ཏོག་གི་གཟུངས་ཀྱིས་བསྲུང་ངོ༌། །ས་དགུ་པ་ནི་ཡེ་ཤེས་
སྒྲོན་མེའི་ཏིང་ངེ་འཛིན་གྱིས་ཐོབ་ཅིང་སྒོ་མཐའ་ཡས་པའི་རྒྱུན་གྱི་གཟུངས་ཀྱིས་བསྲུང་ངོ༌།།
ས་བཅུ་པ་ནི་དཔའ་བར་འགྲོ་བའི་ཏིང་ངེ་འཛིན་གྱིས་ཐོབ་ཅིང་ཟད་མི་ཤེས་པའི་ཟ་མ་ཏོག་གི་
- ? {
G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
གཟུངས་ཀྱིས་བསྲུང་ངོ༌། །གཟུངས་འདི་དག་གི་ངོ་བོ་གང་ཡིན་པ་ནི་གསེར་འོད་དམ་པ་ལས་
བལྟ་བར་བྱའོ། །བདུན་པ་ས་འཕོ་ཚུལ་གྱི་ཁྱད་པར་ནི་ཆོས་མཆོག་ཆེན་པོའི་རྗེས་ཐོགས་སུ་
བདག་མེད་པ་མངོན་སུམ་དུ་རྟོགས་པ་ས་དང་པོའི་ཡེ་ཤེས་ཐོབ་ནས་ཇི་སྲིད་དུ་ལྟུང་བའི་
འཁྲུལ་པ་ཆ་ཕྲ་བ་རྣམས་ལ་ཤེས་བཞིན་དུ་གནས་པར་བྱེད་མི་ནུས་པ་དེ་སྲིད་དུ་ས་དང་པའོ།།
གང་གི་ཚེ་ནུས་པ་དེའི་ཚེ་ཡན་ལག་དེ་ཡོངས་སུ་རྫོགས་པས་ས་གཉིས་པ་ཡིན་ནོ། །དེ་བཞིན་
དུ་དེ་ཇི་སྲིད་དུ་འཇིག་རྟེན་པའི་ཏིང་ངེ་འཛིན་མཐའ་དག་ལ་སྙོམས་པར་འཇུག་པ་དང་ཐོས་
པའི་དོན་ཀུན་འཛིན་མི་ནུས་པ་དེ་སྲིད་དུ་ས་གཉིས་པ་དང་། ནུས་པ་ན་ས་གསུམ་པ་ཡིན་ནོ།།
དེ་ཇི་སྲིད་དུ་བྱང་ཆུབ་ཀྱི་ཕྱོགས་ཀྱི་ཆོས་རྣམས་ཀྱིས་ལན་མང་དུ་གནས་པར་བྱེད་མི་ནུས་པ་
དེ་སྲིད་དུ་ས་གསུམ་པ་དང༌། ནུས་པ་ན་ས་བཞི་པ་ཡིན་ནོ། །དེ་ཇི་སྲིད་དུ་བདེན་པ་བཞི་སྒོམ་
པ་ན་འཁོར་བ་ལ་མི་ཕྱོགས་པ་དང་མྱང་འདས་ལ་ཕྱོགས་པའི་སེམས་བཟློག་སྟེ་ཐབས་ཀྱིས་
ཟིན་པའི་བྱང་ཆུབ་ཀྱི་ཕྱོགས་སྒོམ་མི་ནུས་པ་དེ་སྲིད་དུ་ས་བཞི་པ་དང་། ནུས་པ་ན་ས་ལྔ་པ་
ཡིན་ནོ། །དེ་ཇི་སྲིད་དུ་འཁོར་བས་སྐྱོ་བའི་སེམས་ཀྱིས་མཚན་མ་མེད་པ་ལ་མཉམ་པར་
འཇོག་མི་ནུས་པ་དེ་སྲིད་དུ་ས་ལྔ་པ་དང་། ནུས་པ་ན་ས་དྲུག་པ་ཡིན་ནོ། །དེ་ཇི་སྲིད་དུ་གནས་
སྐབས་ཐམས་ཅད་དུ་མཚན་མ་མེད་པ་ལ་མཉམ་པར་འཇོག་མི་ནུས་པ་དེ་སྲིད་དུ་ས་དྲུག་པ་
དང༌། ནུས་པ་ན་ས་བདུན་པ་ཡིན་ནོ། །དེ་ཇི་སྲིད་དུ་ལྷུན་གྱིས་གྲུབ་པས་མཚན་མ་མེད་པ་ལ་
མཉམ་པར་འཇོག་མི་ནུས་པ་དེ་སྲིད་དུ་ས་བདུན་པ་དང༌། ནུས་པ་ན་ས་བརྒྱད་པ་ཡིན་ནོ།།
དེ་ཇི་སྲིད་དུ་སོ་སོ་ཡང་དག་པ་རིག་པ་བཞིས་ཆོས་སྟོན་པ་ལ་དབང་དུ་མ་གྱུར་པ་དེ་སྲིད་དུ་ས་
བརྒྱད་པ་དང༌། གྱུར་པ་ན་ས་དགུ་པ་ཡིན་ནོ། །དེ་ཇི་སྲིད་དུ་སངས་རྒྱས་ཀྱི་ཞིང་དང་འཁོར་
དང་སྤྲུལ་པ་ལ་སོགས་པ་སྟོན་པ་དང་ཆོས་ཡོངས་སུ་རྫོགས་པར་ལོངས་སྤྱོད་པ་དང་སེམས་
ཅན་སྨིན་པར་བྱེད་མི་ནུས་པ་དེ་སྲིད་དུ་ས་དགུ་པ་དང་། ནུས་པ་ན་ས་བཅུ་པ་ཡིན་ནོ། །དེས་
- 3 {
}} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤྲུལ་པ་ལ་སོགས་པའི་དབང་ཐོབ་ཀྱང་ཇི་སྲིད་དུ་ཤེས་བྱ་ཐམས་ཅད་ལ་རྣམ་པ་ཐམས་ཅད་
དུ་ཆགས་ཐོགས་མེད་པའི་ཡེ་ཤེས་སྐྱེད་པར་བྱེད་མི་ནུས་པ་དེ་སྲིད་དུ་ས་བཅུ་པའོ། །གང་གི་
ཚེ་ནུས་པ་དེའི་ཚེ་ཡན་ལག་དེ་ཡོངས་སུ་རྫོགས་པས་སངས་རྒྱས་ཀྱི་སར་རྣམ་པར་བཞག་གོ།
དེ་ལྟ་བུའི་སའི་རྣམ་པར་བཞག་པ་འདི་ནི་འཕགས་པ་དགོངས་པ་ངེས་པར་འགྲེལ་པ་ལས་
བསྟན་ཏོ། །བསྟན་བཅོས་འདིའི་ལུགས་ཀྱི་ས་དང་པོའི་ཡོངས་སྦྱོང་བཅུ་པོ་འདི་མཐར་ཐུག་
པ་ཡོངས་སུ་མ་རྫོགས་ཀྱི་བར་དུ་ས་དང་པོ་དང༌། རྫོགས་ནས་ནི་ས་གཉིས་པ་ཡིན་ཏེ་དེ་
བཞིན་དུ་རྣམ་པ་གཞན་ལའང་སྦྱར་རོ། །སྒྲའི་དོན་ལ་སོ་སོའི་སྒྲ་དོན་ནི་འཆད་པར་འགྱུར་ལ།
ཐུན་མོང་གི་སྒྲ་དོན་ནི་བྷུ་མི་ཞེས་པའི་བྷུ་ཏ་འབྱུང་པོ་དང༌། ཨ་མི་ཏ་དཔག་མེད་དང་། བྷུ་ཨ་
བྷ་ཡ་འཇིགས་མེད་དང་། ཡང་ཨ་མི་ཏ་དཔག་མེད་དང་། བྷུ་ཡ་ན་ཕྱི་བཞིན་དང༌། མི་གྷ་མ་ན་
གོང་དུ་འགྲོ་ལྡན་ཏེ་འབྱུང་པོ་དཔག་ཏུ་མེད་པ་འཇིགས་པ་མེད་པར་བྱེད་པའམ། དཔག་ཏུ་
མེད་པ་གོང་ནས་གོང་དུ་འགྲོ་བ་ཞེས་བྱ་བར་འགྱུར་ཏེ་མདོ་སྡེའི་རྒྱན་ལས། འབྱུང་པོ་དཔག་
མེད་འཇིགས་མེད་ཕྱིར། །དཔག་ཏུ་མེད་པ་དེ་དག་ལ། །ཕྱི་ཕྱིར་གོང་དུ་འགྲོ་ལྡན་ཕྱིར། །དེ་
དག་ཉིད་ནི་སར་འདོད་དོ་ཞེས་འབྱུང་བ་ཡིན་ནོ། །
གཞུང་གི་དོན་ལ་རྒྱུའི་ས་རྣམས་ཀྱི་ཡོངས་སྦྱོང་བཤད་པ་དང་། འབྲས་བུའི་
སའི་མཚན་ཉིད་བསྟན་པ་གཉིས་ལས། དང་པོ་ལའང་དོན་དགུ་ཡོད་པའི་ས་དང་པོའི་ཡོངས་
སྦྱོང་བཤད་པ་ནི་སའི་ཚོགས་ལ་ཞེས་པ་ལ་སོགས་པས་སྟོན་པར་བྱེད་དོ། །དེ་ལ་ཡོན་ཏན་
རྣམས་ནི་ཁང་བཟངས་ལྟར་ཡོངས་སུ་རྫོགས་པར་བྱེད་པ་ཉིད་སྦྱོང་བའི་དོན་ཡིན་ཞིང་། སྐྱོན་
རྣམས་ནི་སྡིག་པ་ལྟར་ཟད་པར་བྱེད་པ་ཉིད་སྦྱོང་བའི་དོན་ཡིན་ནོ། །གལ་ཏེ་ཡོངས་སྦྱོང་འདི་
དག་མ་ཐོབ་པ་ཐོབ་པར་བྱེད་པའམ་ཐོབ་པ་མཐར་ཕྱིན་པར་བྱེད་པའི་ཡོངས་སྦྱོང་ཡིན་ཞེ་ན།
སྔོན་གྱི་སློབ་དཔོན་ཁ་ཅིག་ན་རེ་དང་པོ་ཡིན་ཏེ་ས་དགུ་པས་བྱང་ཆུབ་ཀྱི་ཤིང་ལ་སོགས་པ་ས་
- ! ， [} .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
བཅུ་པའི་ཡོན་ཏན་རྣམས་ཐོབ་པར་བྱ་བའི་དོན་དུ་སྦྱོང་བ་བཞིན་ཏེ་གཞན་དུ་ན་འདི་མི་འཐད་
པར་འགྱུར་ཏེ་དེ་དག་ནི་ས་བཅུ་པས་སྦྱོང་བའི་ཕྱིར་རོ་ཞེས་ཟེར་རོ། །གཞན་དག་ནི་གཉིས་
པ་ཡིན་ཏེ་ཡུམ་ལས་རབ་འབྱོར་ས་དང་པོ་ལ་གནས་པའི་བྱང་ཆུབ་སེམས་དཔའ་ཆེན་པོས་
ཡོངས་སུ་སྦྱོང་བ་བཅུ་པོ་འདི་དག་བྱ་སྟེ་ཞེས་གསུངས་ཀྱིས་ས་དང་པོ་ལ་གནས་པར་འདོད་
པས་ཞེས་ནི་མ་གསུངས་པའི་ཕྱིར་རོ་ཞེས་ཟེར་རོ། །འདི་ཡང་མདོ་ལས་ཕ་རོལ་ཏུ་ཕྱིན་པ་
དྲུག་པོ་དག་ལ་སྤྱོད་པ་ས་ནས་སར་ཇི་ལྟར་འཕར་ཞེ་ན། ཞེས་བྱ་བ་དང་། ཡང་བརྒྱད་སྟོང་པ་
ལས་ཇི་ལྟར་ན་ཐེག་པ་ཆེན་པོ་ལ་ཞུགས་པ་ཡིན་ཞེས་པ་ལ་སོགས་པ་དྲིས་པའི་ལན་དུ་ཕ་
རོལ་ཏུ་ཕྱིན་པ་རྣམས་ཀྱི་སྒོ་ནས་ཡང་དག་པར་ཞུགས་ནས་ཁམས་གསུམ་ལས་ངེས་པར་
འབྱུང་བར་འགྱུར་ཞིང་མི་དམིགས་པ་གང་ཡིན་པས་ཡང་དག་པར་ཞུགས་ཏེ་ཐམས་ཅད་
མཁྱེན་པ་ཉིད་དུ་གནས་པར་འགྱུར་རོ་ཞེས་བྱ་བ་ལ་སོགས་པ་གསུངས་སོ། །དེ་སྡུད་པ་ནི་
ཡོངས་སུ་སྦྱོང་པ་རྣམ་བཅུ་ཡིས་ཞེས་པ་ལ་སོགས་པ་ཡིན་ནོ། །
འདི་ལ་སྦྱང་བྱའི་དོན་བསྟན་པ་དང་། སྦྱོང་བྱེད་ཀྱི་སྒྲ་བཤད་པ་གཉིས་ལས། དང་
པོ་ནི་བསམ་དང་ཞེས་པ་ནི་ཇི་ལྟ་བ་བཞིན་ཞེས་པས་འགྲོལ་བར་བྱེད་དེ་དོན་ནི་ཇི་ལྟར་
གནས་པ་བཞིན་གཞི་སྟེ་སེམས་ཅན་ཐམས་ཅད་ལ་གྱ་གྱུ་སྟེ་གཡོ་སྒྱུ་མེད་པའི་ལྷག་པའི་
བསམ་པ་རྣམ་པར་དག་པ་སྦྱོང་བ་ཡིན་ནོ། །གཉིས་ཀའི་དགོས་པ་སྟེ་དོན་ལ་ཕན་པ་ནི་སྦྱོར་
བས་ཕན་པར་བྱེད་པ་ཡིན་ལ། སེམས་གཅིག་པ་ནི་རྟག་ཏུ་སེམས་ཅན་ལ་སེམས་མཉམ་
པའོ། །དམ་ཆོས་དམིགས་པ་ཚོལ་བ་ནི་ཆོས་ལ་འདོད་པ་སྐྱེད་པའོ། ཁྱིམ་ན་གནས་པ་ལ་མི་
དགའ་བ་ནི་དེའི་སྐྱོན་རིག་པའི་ཕྱིར་ཏེ་དཔལ་སྦྱིན་གྱིས་ཞུས་པ་ལས། ཁྱིམ་ལ་འཇིགས་པར་
གྱིས་ཏེ་སྤོང་བྱོས་ལ། །འཇིག་རྟེན་མཁས་པའི་བསྟན་ལ་ཆོས་སྤྱོད་ཅིག །སྡུག་བསྔལ་མང་
པོའི་རྩ་བ་ཁྱིམ་འདི་ལ། །བླུན་པོ་དགའ་ཡིས་མཁས་པ་གཞན་མི་དགའ། །ཤེས་རབ་ལྡན་
- ? ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་ཁྱིམ་གྱི་ཉེས་རིག་ནས། །དེ་ཕྱིར་འདོད་པའི་དགའ་བ་ཀུན་སྤངས་ཏེ། །ཆོས་ལ་སྨན་གྱི་
འདུ་ཤེས་བཞག་བྱས་ནས། །མ་ཆགས་ཁྱིམ་ནས་མྱུར་དུ་འབྱུང་བར་བྱེད་ཅེས་གསུངས་སོ།།
སངས་རྒྱས་ཀྱི་སྐུ་འདོད་པ་ལ་དགའ་བ་ནི་སྐྱོན་མེད་པའི་ཕྱིར་ཏེ་བདེན་སྨྲའི་མདོ་ལས།
བྱམས་དང་སྙིང་རྗེ་དགའ་དང་བཏང་སྙོམས་དང༌། །ཚངས་པའི་གནས་པ་བཞི་ལ་དེ་དབང་
སྒྱུར། །ལྷག་མཐོང་ཞི་ གནས་ གཉིས་ལ་རྣལ་འབྱོར་པ། །དེ་བས་དེ་ལ་ནམ་ཡང་སྐྱོན་མ་
མཆིས་ཞེས་བཤད་པ་བཞིན་ནོ། །དེ་དག་ཀྱང་བསམ་པ་དང་སྦྱོར་བ་གཉིས་ཀྱིས་བསྡུས་པ་
ཡིན་ནོ། །སྦྱོང་བྱེད་ཀྱི་སྒྲ་བཤད་པ་ནི་འདི་དག་རང་བཞིན་མི་དམིགས་པས་ཞེས་པ་སྟེ་དེ་
འགྲེལ་པ་ནི་དེ་ལྟ་བུའི་མཚན་ཉིད་དེ་རང་བཞིན་གྱི་ཆོས་བཅུས་ས་དང་པོ་རབ་ཏུ་དགའ་བ་
ཐོབ་པ་ཡིན་ནོ། །གལ་ཏེ་དེ་ནི་ཆོས་མཆོག་གིས་བསྐྱེད་པར་བྱ་བ་མ་ཡིན་ནམ་འདི་ལ་ལྟོས་པ་
ཅི་ཞིག་ཡོད་ཅེ་ན། རྣམ་པ་ཐམས་ཅད་དེ་ཡོངས་སུ་རྫོགས་པ་བསྐྱེད་པར་བྱ་དགོས་པ་ཡིན་
པའི་ཕྱིར་སྐྱོན་མེད་དོ། །འདི་ཡོངས་སུ་སྦྱོང་བའང་ཡིན་ཞིང་སངས་རྒྱས་ཀྱི་རྒྱུའང་ཡིན་ལ་
ཡོངས་སུ་སྦྱོང་བའི་ཁྱད་པར་ཡང་ཡིན་པས་ན་ཡོངས་སུ་སྦྱོང་བའི་རྒྱུའི་ཁྱད་པར་ཡིན་ནོ། །མི་
དམིགས་པར་ཤེས་པ་དང་བྲལ་ན་ཡོངས་སྦྱོང་དུ་མི་རུང་བའི་ཕྱིར་མི་དམིགས་པས་ཁྱད་པར་
དུ་བྱས་པ་ཞེས་སྨོས་སོ། །ཅིའི་ཕྱིར་རབ་ཏུ་དགའ་བ་ཞེས་བྱ་ཞེ་ན། མདོ་སྡེའི་རྒྱན་ལས། བྱང་
ཆུབ་ལ་ནི་ཉེ་བ་དང་། །སེམས་ཅན་དོན་སྒྲུབ་མཐོང་བ་ལ། །རབ་ཏུ་དགའ་བ་སྐྱེ་འགྱུར་ཏེ།།
དེ་ཕྱིར་རབ་དགའ་ཞེས་བརྗོད་དོ། །ཞེས་གསུངས་པ་བཞིན་ནོ། །
ས་གཉིས་པའི་ཡོངས་སྦྱོང་ལ་སྦྱང་བྱའི་དོན་བསྟན་པ་ནི་ཚུལ་ཁྲིམས་ཞེས་པ་
སྟེ་འདི་ལ་དང་པོ་ཚུལ་ཁྲིམས་གསུམ་གྱི་ངོ་བོ་ནི་དགེ་བའི་ཆོས་མཐའ་དག་སྒྲུབ་པའི་སེམས་
པ་ནི་དགེ་བའི་ཆོས་བསྡུད་དོ། །གཞན་གྱི་དོན་ལ་བརྩོན་པའི་སེམས་པ་ནི་སེམས་ཅན་དོན་
བྱེད་དོ། །སྒོ་གསུམ་གྱི་མི་དགེ་བ་མཐའ་དག་སྤོང་པའི་སེམས་པ་ནི་སྡོམ་པའི་ཚུལ་ཁྲིམས་ཏེ་
ཏེ
- , ༈
» -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །
བློ་གྲོས་རབ་གནས་ཀྱིས་ཞུས་པ་ལས་སྡོམ་པ་ཞེས་བྱ་བ་ནི་ལུས་སྡོམ་པ་དང་ངག་སྡོམ་པ་དང་
ཡིད་སྡོམ་པ་སྟེ་དེ་ནི་སོ་སོ་ཐར་པའི་སྡོམ་པ་ཞེས་བྱའོ་ཞེས་གསུངས་པའི་ཕྱིར་རོ། །གཉིས་པ་
གཅིག་པ་དང་ཐ་དད་བསམ་པ་ནི་ཤེས་པའི་ངོ་བོ་གཅིག་ལ་ལྡོག་པའི་དབྱེ་བས་གསུམ་ཡིན་
ཏེ་དཔེར་ན་ རིན་པོ་ཆེ་གཅིག་ཉིད་མུན་པ་སེལ་བ་དང་། དགོས་འདོད་བསྡུས་པ་དང་།
རིམས་ནད་ཞི་བར་བྱེད་པ་བཞིན་ནོ། །གསུམ་པ་གྲངས་ངེས་པ་ནི་སངས་རྒྱས་ཐོབ་པར་བྱེད་
པ་ལ་སྐྱོན་མེད་ཅིང་ཡོན་ཏན་དང་ལྡན་པ་གཞན་གྱི་དོན་སྒྲུབ་པ་གསུམ་གྱིས་ཆོག་པའི་ཕྱིར་
རོ༑ ༑བཞི་པ་གསུམ་པོ་དེའི་བྱ་བ་ནི་དགེ་བ་ཆོས་སྡུད་ཀྱི་བྱ་བ་ནི་རིག་པའི་གནས་ལྔ་ལ་
སོགས་པ་སངས་རྒྱས་ཐོབ་བྱེད་ཀྱི་ཡོན་ཏན་ཐམས་ཅད་སྡུད་པར་བྱེད་པ་ཡིན་ལ། སེམས་
ཅན་དོན་བྱེད་ཀྱི་བྱ་བ་ནི་དངོས་དང་རྒྱུད་པས་སེམས་ཅན་སྨིན་པར་བྱེད་པ་ཡིན་ཞིང་། སྡོམ་
པའི་ཚུལ་ཁྲིམས་ཀྱིས་རང་གཞན་གྱི་སྐྱོན་ཐམས་ཅད་སྤོང་བར་བྱེད་པ་ཡིན་ནོ། །འདི་ལ་
ལས་དང་པོ་པའི་ས་ལ་ནི་སྡོམ་པའི་ཚུལ་ཁྲིམས་གཙོ་བོ་ཡིན་ལ། མོས་པས་སྤྱོད་པ་སྦྱོར་ལམ་
ལ་ནི་དགེ་བ་ཆོས་སྡུད་གཙོ་བོ་ཡིན་ཞིང་། ས་ཐོབ་པ་ལ་ནི་སེམས་ཅན་དོན་བྱེད་གཙོ་བོ་ཡིན་
ནོ ་བྱས་པ་གཟོ་བ་ནི་དཀར་པོའི་ཆོས་ཐམས་ཅད་ཀྱི་རྩ་བ་ཡིན་ཏེ་དཔལ་སྦས་ཀྱི་མདོ་
ལས། དགེ་དང་མི་དགེ་སྔོན་བྱས་ཆུད་མི་ཟ། །མཁས་པ་རྣམས་ལ་བརྟེན་པ་ཆུད་མི་ཟ།།
འཕགས་པའི་ཚོགས་ཀྱི་ལེགས་བཤད་ཆུད་མི་ཟ། །བྱས་ལ་བྱས་གཟོ་ནམ་ཡང་ཆུད་མི་ཟ།།
ཞེས་བཤད་པ་ཡིན་ནོ། །གནོད་པ་བྱས་པ་ལ་སོགས་པའི་སྒྲས་ནི་གཞན་གྱིས་བཏང་སྙོམས་
བྱས་པའམ། སེམས་ཅན་གྱིས་མ་བྱས་པའི་གནོད་པ་བཟུང་ངོ༌། །སྔོན་དགེ་བའི་ཆོས་སྒྲུབ་པ་
བྱས་པ་ལ་འགྱོད་པ་མེད་པ་ནི་རབ་ཏུ་དགའ་བའོ། །དེས་བསྟན་པའི་ཆོས་སྒྲུབ་པ་ཉིད་བླ་མ་
ལ་གུས་ཤིང་ཉན་པའི་གཙོ་བོ་ཡིན་ནོ། །གཞན་རྣམས་ནི་གོ་སླའོ། །སྔ་མ་བཞིན་དུ་ཞེས་པ་ནི་
རྣམ་པ་ཐམས་ཅད་དུ་སྐྱེད་པ་དང་མི་དམིགས་པ་གཉིས་ཀ་སྟོན་པ་ཡིན་ནོ། །དྲི་མ་མེད་པ་ནི་
- ! 7 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཆལ་བའི་ཚུལ་ཁྲིམས་དང་ཐེག་པ་གཞན་ལ་རྩོལ་བའི་དྲི་མ་མེད་པ་སྟེ་འཆལ་ཚུལ་རྩོལ་
བའི་དྲི་བྲལ་ཕྱིར། །དྲི་མ་མེད་པའི་ས་ཞེས་བྱ་ཞེས་གསུངས་པ་ཡིན་ནོ། །ས་གསུམ་པ་ལ་
ཐོས་པས་མི་ངོམས་ཞེས་པ་ནི་དེ་ལས་ཤེས་རབ་འབྱུང་བའི་ཕྱིར་ཏེ་འོད་སྲུང་གིས་ཞུས་པ་
ལས་ཐོས་ལས་ཤེས་རབ་འབྱུང་བར་དེས་རིག་ནས། །མགོ་ལ་མེ་འབར་བཞིན་དུ་ཐོས་པ་
ཚོལ། །དེ་ནི་ཇི་ལྟར་ཐོས་པའི་ཆོས་རྣམས་འཛིན། །ཆོས་བཟུང་ནས་ནི་ནན་ཏན་བྱ་ཕྱིར་
གནས་ཞེས་བྱ་བ་དང༌། ཡུམ་བར་མ་ལས་མང་དུ་ཐོས་པས་མི་ངོམས་ཤིང་དེ་ལ་ཡང་ཡི་གེར་
མངོན་པར་མ་ཞེན་པ་དང་ཞེས་བྱ་བ་ལ་སོགས་པ་གསུངས་སོ། །སངས་རྒྱས་ཀྱི་ཞིང་རྟེན་
སྣོད་བརྟེན་པ་སེམས་ཅན་སྦྱོང་བ་ནི་ཡང་དག་པར་ན་ཞིང་རྣམས་ནི་ཡེ་ཤེས་ཀྱི་སྣང་བ་ཡིན་
པས་རང་གི་སེམས་སྦྱོང་བ་ཉིད་ཞིང་སྦྱོང་བ་ཡིན་ཏེ་དྲི་མ་མེད་པར་གྲགས་པས་བསྟན་པའི་
མདོ་ལས་སངས་རྒྱས་ཀྱི་ཞིང་ཡོངས་སུ་སྦྱོང་བར་འདོད་པས་རང་གིས་སེམས་ཡོངས་སུ་སྦྱོང་
བར་བྱའོ་ཞེས་གསུངས་པའི་ཕྱིར་རོ། །ཡང་ན་ཚོགས་བསགས་ནས་སྨོན་ལམ་འདེབས་པ་
ཡིན་ཏེ་བཟང་པོ་སྤྱོད་པ་ལས་ཕྱོགས་བཅུའི་ཞིང་རྣམས་གང་དག་ཇི་སྙེད་པ། །དེ་དག་རྒྱ་ཆེར་
ཡོངས་སུ་དག་པར་འགྱུར། །བྱང་ཆུབ་ཤིང་དབང་དྲུང་གཤེགས་རྒྱལ་བ་དང་། །སངས་རྒྱས་
སྲས་ཀྱིས་རབ་ཏུ་གང་བར་ཤོག་ཅེས་གསུངས་པ་ལྟ་བུའོ། །ཕན་བཏགས་པའི་སེམས་ཅན་
མི་མཐུན་པ་ལ་སོགས་པའི་སྒྲས་ནི་བཏང་སྙོམས་སུ་གནས་པ་བཟུང་ངོ༌། །རང་དད་གཞན་
ལ་ལྟོས་ནས་ཞེས་པ་ནི་ངོ་ཚ་ཡོད་པ་དང་ཁྲེལ་ཡོད་པའི་དོན་ཡིན་ནོ། །རློམ་པ་མེད་པ་ནི་ལྔ་
ཀའི་ཁྱད་ཆོས་ཡིན་གྱི་ལོགས་ཤིག་པ་ནི་མ་ཡིན་ནོ། །འོད་བྱེད་པ་ནི་ཆོས་ཀྱི་སྣང་བ་ཆེན་པོ་
ནི༑ ༑བྱེད་པའི་ཕྱིར་ན་འོད་བྱེད་པའོ་ཞེས་འབྱུང་བ་ཡིན་ནོ། །
ས་བཞི་པའི་ཡོངས་སྦྱོང་ལ་ནགས་གནས་ནི་ཉན་ཐོས་དང་རང་སངས་རྒྱས་ཀྱི་
སེམས་ ཀྱིས་དབེན་པའམ། ཡང་ན་གྲོང་ནས་རྒྱང་གྲགས་ཀྱིས་འཕགས་པའི་དགོན་པར་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། fre
གནས་པ་ཡིན་ཏེ་མཛོད་ལས། གཟུགས་མིང་དུས་མཐའ་རྡུལ་ཡིག་དང༌། །སྐད་ཅིག་ཕྲ་རབ་
རྡུལ་དང་ནི། །རྡུལ་ ཕྲན་དང་ནི་དེ་བཞིན་དུ། །ལྕགས་ཆུ་རི་བོང་ལུག་དང་གླང་། །ཉི་ཟེར་
རྡུལ་དང་སྲོ་མ་དང༌། །དེ་ལས་བྱུང་དང་དེ་བཞིན་ནས། །སོར་ཚིགས་ཞེས་བྱ་གོང་བདུན་
བསྒྱུར། །སོར་མོ་ཉི་ཤུ་བཞི་ལ་ཁྲུ། ཁྲུ་བཞི་ལ་ནི་གཞུ་གང་ངོ༌། །དེ་དག་ལྔ་བརྒྱ་རྣམས་ལ་ནི།།
རྒྱང་གྲགས་དེ་ལ་དགོན་པར་འདོད། །དེ་བརྒྱད་དཔག་ཚད་ཅེས་བྱའོ་ཞེས་འབྱུང་པའི་རྗེས་
སུ་འབྲང་ངོ༌། །སྦྱངས་པ་ཡང་དག་པའི་སྡོམ་པ་རྟེན་པ་ཞེས་བྱ་བ་ལ་དགོན་པ་བ་དང་། ཤིང་
དྲུང་པ་དང་བླ་ཁབ་མེད་པ་དང་། དུར་ཁྲོད་པ་བཞི་ནི་གནས་ལ་ཞེན་པའི་གཉེན་པོ་ཡིན་ནོ།།
ཆོས་གོས་གསུམ་པ་དང་། ཕྱག་དར་ཁྲོད་པ་དང་། འཕྱིང་བ་པ་གསུམ་ནི་གོས་ལ་ཆགས་པའི་
གཉེན་པོ་ཡིན་ནོ། །བསོད་སྙོམས་པ་དང་། སྟན་གཅིག་པ་དང་། ཟས་ཕྱིས་མི་ལེན་པ་གསུམ་
ནི་ཟས་ལ་ཆགས་པའི་གཉེན་པོ་ཡིན་ནོ། །ཙོག་བུ་པ་དང་། གཞི་ཇི་བཞིན་པ་གཉིས་ནི་མལ་
སྟན་ལ་ཆགས་པའི་གཉེན་པོ་ཡིན་ནོ། །ཕྱག་དར་ཁྲོད་པ་ནི་དམན་པ་དང་བོར་བ་གཉིས་ཡིན་
ལ་བསོད་སྙོམས་པ་ནི་སློངས་མོའི་ཟས་ཀྱིས་འཚོ་བའོ་ཞེས་འདུལ་བ་ཀུན་ལ་བཏུས་ལས་
བཤད་དོ། །འདོད་ཆགས་དང་བྲལ་བའི་འཕགས་པ་རྣམས་ཀྱང་དེ་ལྟར་མཛད་པ་ནི་གཞན་
སེམས་དད་པར་བྱས་ནས་ཆོས་བསྟན་ཏེ་ཐར་པའི་གྲོང་དུ་ཁྲིད་པར་བྱ་བའི་ཕྱིར་རོ། །འདོད་
པ་ལ་སྨོད་པ་ནི་གཞན་གྱི་དོན་དུ་སྟེ་འཕགས་པ་རྒྱ་ཆེར་རོལ་པ་ལས་རྟག་ཏུ་གཟུགས་སྡུག་
མཆོག་དང་སྒྲ་སྙན་དང༌། །དྲི་ཞིམ་རོ་མཆོག་རེག་པ་བདེ་བྱེད་པ། །དུས་ངན་སྙི་ལ་འགྲོ་བ་
འདི་དག་ཐོགས། །དཔེར་ན་རྔོན་པ་སྙི་ལ་སྤེ་ཐེགས་བཞིན། །འདོད་པའི་ཡོན་ཏན་བརྒྱ་ངན་
གནོད་པ་མང་། །འཇིགས་བཅས་རྟག་ཏུ་དགྲ་བྱེད་ཉོན་མོངས་བཅས། །རལ་གྲིའི་སོ་འདྲ་
དུག་སྡོང་ལོ་མ་མཚུངས། །ངན་སྐྱུགས་སྣོད་ལྟར་འཕགས་པའི་སྐྱེ་བོས་སྤངས་ཞེས་གསུངས་
པ་ཡིན་ནོ། །གདུལ་བྱ་དང་མཐུན་པར་མྱ་ངན་ལས་འདས་པ་ནི་ཉན་ཐོས་ལ་སོགས་པ་གང་
- '5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆས་
གིས་འདུལ་བ་དེ་ལ་དེའི་མྱ་ངན་འདས་པ་སྟོན་པའོ། །དངོས་པོ་ཐམས་ཅད་ལ་ནི་བདེན་པར་
མི་ལྟ་བ་ཡིན་ནོ། །འོད་འཕྲོ་བ་ཅན་ནི། འདི་ལྟར་བྱང་ཆུབ་ཕྱོགས་མཐུན་ཆོས། །རབ་ཏུ་སྲེག་
བྱེད་འོད་ ལྟ་ བུ། །དེ་ དང་ ལྡན་ ཕྱིར་ ས་ དེ་ ནི། །གཉིས་ པོ་ སྲེག་ པས་ འོད་འཕྲོ་ཅན་ཞེས་
གསུངས་ཏེ་ཤེས་རབ་ཀྱིས་སྒྲིབ་པ་གཉིས་བསྲེག་པ་ཞེས་བྱ་བའི་དོན་ཏོ། །
ས་ལྔ་པའི་ཡོངས་སྦྱོང་ལ་རབ་ཏུ་བྱུང་པ་དང་འདྲིས་པའི་སོགས་ཁོང་ནས་ཁྱིམ་
པ་ལ་སོགས་པ་བསྡུའོ། ཁྱིམ་ལ་འཁྲེན་པ་ནི་ཁྱིམ་སྦེད་པའོ། །དགེ་བ་དང་མི་དགེ་བ་ལས་
བཟློག་སྟེ་ཞེན་པ་ནི་དགེ་བ་ལ་དོར་བྱ་དང་མི་དགེ་བ་ལ་བླང་བྱར་ཞེན་པའོ། །ལོག་ལྟའི་
སོགས་པས་འཇིག་ཚོགས་ལ་ལྟ་བ་ལ་སོགས་པ་བསྡུ་སྟེ་ས་བོན་གནས་ངན་ལེན་ཡིན་གྱི་
མངོན་དུ་རྒྱུ་ནི་རྩེ་མོ་ནས་ཟད་པའི་ཕྱིར་རོ། །ཉོན་མོངས་པ་ལ་ཡོན་ཏན་དུ་ལྟ་བ་ནི་ཉོན་
མོངས་པ་བཟོད་པའོ། །ཟློག་པའི་ཆོས་དོན་གྱིས་འཕངས་པ་ནི་གཞན་ཆོས་ལ་དགོད་པའི་
དོན་དུ་གཞན་དང་འགྲོགས་པ་དང་། དད་ལྡན་གྱི་ཁྱིམ་སྟོན་པ་དང་དབེན་པ་བརྟེན་པ་དང་།
རང་ལ་སྨོད་ཅིང་གཞན་བསྟོད་པ་དང༌། དགེ་བ་བཅུ་དང་། གཞན་ལ་འདུད་པ་དང༌། བླང་
དོར་ཕྱིན་ཅི་མ་ལོག་པར་བྱེད་པ་དང༌། ཡང་དག་པའི་ལྟ་བ་དང་། མ་ཆགས་པ་དང༌། ཞེ་སྡང་
མེད་པ་ལ་སོགས་པར་བྱེད་པ་ཡིན་ནོ། །སྦྱང་དཀའ་བ་ནི་དྷུར་ཛ་ཞེས་པ་ནི་ཐུབ་དཀའ་བ་སྟེ་
བདུད་དང་མུ་སྟེགས་ཀྱིས་ཐུབ་དཀའ་བའམ། ཡང་ན་སེམས་ཅན་སྨིན་པར་བྱེད་ཀྱང་དེ་དག་
གི་ལོག་སྒྲུབ་ཀྱིས་མི་གནོད་ལ་དེ་ཡང་བྱ་དཀའ་བ་བྱེད་པ་ཡིན་པའི་ཕྱིར་ཏེ། །སེམས་ཅན་
རྣམས་ཡོངས་སྨིན་བྱེད་ཅིང་། །རང་གི་སེམས་ཀྱང་བསྲུང་བའི་ཕྱིར། །བློ་ལྡན་རྣམས་ཀྱིས་
སྦྱང་དཀའ་བ། །དེ་ཕྱིར་སྦྱང་དཀའ་ཞེས་བྱའོ། །ཞེས་འབྱུང་བ་ཡིན་ནོ། །ས་དྲུག་པའི་ཡོངས་
སྦྱོང་ལ་ཕ་རོལ་ཏུ་ཕྱིན་པ་དྲུག་རྫོགས་པ་ནི་ཡོངས་སྦྱོང་དྲུག་ཡིན་ནོ། །གལ་ཏེ་མཛོད་ལས།
ཀུན་ལ་ཐམས་ཅད་སྙིང་རྗེ་ཡིས། །སྦྱིན་པར་བྱེད་པས་སྦྱིན་པ་རྫོགས། །ཆགས་བཅས་ཡན་
- 2
f -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བཅོམ་རལ་འགྲེལ་པ་བཞུགས། ༩
ལག་བཅད་ཀྱང་ནི། །མི་འཁྲུགས་བཟོད་དང་ཚུལ་ཁྲིམས་ཀྱི། །སྐར་རྒྱལ་བསྟོད་པས་བརྩོན་
འགྲུས་ཀྱི། །དེ་མ་ཐག་ལ་ཏིང་འཛིན་བློའི་ཞེས་རྡོ་རྗེ་ལྟ་བུའི་ཏིང་ངེ་འཛིན་གྱི་ཚེ་བསམ་གཏན་
དང་ཤེས་རབ་རྫོགས་པར་བཤད་པ་མ་ཡིན་ནམ་ཞེ་ན། འདི་ལ་ཕ་རོལ་ཏུ་ཕྱིན་པ་དྲུག་
མཐར་ཐུག་ཏུ་རྫོགས་པ་ནི་སངས་རྒྱས་ཀྱི་ས་ཁོ་ན་ལ་ཡོད་དེ་བློ་གྲོས་རབ་གནས་ཀྱིས་ཞུས་
པ་ལས་རྣམ་པར་འདྲེན་པས་སྦྱིན་དང་ཚུལ་ཁྲིམས་སྤྱད། །བཟོད་དང་བརྩོན་འགྲུས་དེ་བཞིན་
བསམ་གཏན་བརྟེན། ཁྱོད་ཀྱི་ཤེས་རབ་སྲིད་གསུམ་ཐོགས་མི་མངའ། །ཡེ་ཤེས་མཐར་བྱོན་
ཁྱོད་ལ་ཕྱག་འཚལ་ལོ་ཞེས་གསུངས་པའི་ཕྱིར་རོ། །གནས་སྐབས་ཀྱི་རྫོགས་པ་ས་དྲུག་པ་
ནའང་ཡོད་པའི་ཕྱིར་དེ་སྐད་དུ་གསུངས་པ་ཡིན་ཏེ་བྱིས་པ་དག་ལའང་ལུས་ཡོངས་སུ་རྫོགས་
པ་ཞེས་བརྗོད་པ་བཞིན་ནོ། །ཉན་ རང་ལ་འདོད་ པའི་སེམས་སྤོང་བ་དང་ཞེས་བྱ་བ་ལ་
སོགས་པར་སྦྱར་རོ། །མངོན་དུ་གྱུར་པ་ནི་ཤེས་རབ་ཕ་རོལ་ཕྱིན་བརྟེན་ནས། །འཁོར་བ་དང་
ནི་མྱ་ངན་འདས། །གཉིས་འདི་མངོན་དུ་གྱུར་པའི་ཕྱིར། །མངོན་དུ་གྱུར་པའི་ས་ཞེས་བཤད་
ཅེས་གསུངས་པ་ཡིན་ནོ། །ས་བདུན་པའི་ཡོངས་སྦྱོང་ལ་ ཡོངས་སྲོང་དང་པོ་ནི་བདག་ཏུ་
འཛིན་པ་ཞེས་ བྱ་བ་ལ་སོགས་ པ་ སྟེ་ མདོ་ ལས། བདག་ གི་ མགོན་ནི་བདག་ཉིད་ཡིན།།
གཞན་ནི་མགོན་དུ་སུ་ཞིག་འགྱུར། །མཁས་པ་བདག་ཉིད་ལེགས་དུལ་བས། །མཐོ་རིས་
དག་ཀྱང་མཐོང་བར་འགྱུར་ཞེས་བྱ་བ་ལ་སོགས་པ་དེ་ལྟ་བུའི་བདག་ཏུ་འཛིན་པ་ཡང་སྤོང་བ་
ཡིན་ནོ། །སེམས་ཅན་ནི་སེམས་དང་ལྡན་པར་འཛིན་པའོ། །སྲོག་ནི་དྲོད་དང་དབང་པོ་དང་
སེམས་རིས་མཐུན་གྱི་རྟེན་ལ་མ་འགགས་པར་གནས་པ་ཡིན་ཏེ་སློབ་དཔོན་ངག་གི་དབང་
ཕྱུག་ གྲགས་ པས། ཚེ་དང་དབང་པོ་རྣམས་དང་སེམས། །འགག་པ་འཆི་བའི་མཚན་ཉིད་
ཡིན། །ཐབས་ཀྱིས་ཡུན་རིང་འཚོ་བ་ནི། །འཆི་བ་སླུ་བ་ཞེས་བཤད་དོ་ཞེས་གང་སྨྲས་པ་ཡིན་
ནོ༑ ༑གལ་ཏེ་གཟུགས་མེད་པའི་ཁམས་ན་སྲོག་མེད་པར་འགྱུར་རོ་ཞེ་ན། དེ་ན་ཡང་སྔོན་གྱི་
- »
༈ .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་ཀྱིས་འཕངས་པའི་སེམས་རིས་མཐུན་དུ་གནས་པ་ལ་སྲོག་ཅེས་བརྗོད་ལ། དེ་རིགས་མི་
མཐུན་དུ་གྱུར་པའི་ཚེ་ནི་སྲོག་ཆད་པར་བརྗོད་ཀྱི་ཇི་ལྟར་བྱེ་བྲག་ཏུ་སྨྲ་བ་རྣམས་ཀྱིས་དེར་ནི་
རིས་དང་སྲོག་ལ་ཡང་། །སེམས་ཀྱི་རྒྱུད་ནི་བརྟེན་པ་ཡིན་ཞེས་མི་ལྡན་པའི་འདུ་བྱེད་ཀུན་
བཏགས་པ་དེ་ལྟ་བུ་ནི་མི་འདོད་དོ། །འོ་ན་ནི་ས་གཞན་ལ་ས་གཞན་གྱི་སེམས་མངོན་དུ་བྱས་
པ་དེའི་ཚེ་སྲོག་ཆད་པར་འགྱུར་རོ་ཞེ་ན། དེ་ལ་ཡང་དེའི་ཚེ་རང་གི་ས་པའི་སེམས་ནི་གཞི་ལ་
ཡོད་པ་ཡིན་ཏེ་མེད་ན་ནི་ཏིང་ངེ་འཛིན་དེ་བཏང་བའི་ཚེ་རང་གི་ས་པའི་སེམས་སུ་མི་འགྱུར་
བར་ཐལ་བའི་ཕྱིར་རོ། །གང་ཟག་ནི་ཁ་ཅིག་ན་རེ་ཕུང་པོ་ལྔ་ལ་བརྗོད་དོ་ཞེས་ཟེར་རོ། །དེ་ནི་
མ་ཡིན་ཏེ་ལྔ་ཚོགས་པ་ལ་བརྗོད་ན་གཟུགས་མེད་པའི་ཁམས་ན་གང་ཟག་མེད་པར་ཐལ་
བའི་ཕྱིར་དང༌། ཁ་ཡར་བ་ལ་བརྗོད་ན་བུམ་པའང་གང་ཟག་ཏུ་ཐལ་བའི་ཕྱིར་རོ། །དེས་ན་
ས་བོན་ཐམས་ཅད་པའི་སེམས་ནི་གང་ཟག་དང་། དེ་གཅིག་དང་ཐ་དད་ནི་གང་ཟག་གཅིག་
དང་ཐ་དད་ཡིན་ལ། དེའང་ཚོགས་བརྒྱད་དུ་སྨྲ་བ་ན་ནི་ཀུན་གཞི་ཡིན་ཞིང་། གཅིག་དང་
དྲུག་ཏུ་སྨྲ་བ་ལྟར་ན་ཡིད་ཤེས་ཉིད་ཡིན་ནོ། །ཇི་སྐད་དུ་ཁ་ཡར་བ་དང་ཚོགས་པ་ཞེས།།
བཏགས་ན་ཕུང་པོ་ལྔའི་རྒྱུན། །གང་ཟག་མ་ཡིན་དེའི་ཕྱིར། །ས་བོན་ཀུན་གྱི་རྣམ་ཤེས་ཀྱི།།
རྒྱུ་ནི་གང་ཟག་ཡིན་པར་འདོད་ཅེས་སྨྲས་པ་བཞིན་ནོ། །ཆད་པ་ནི་མེད་པའོ། །རྟག་པ་ནི་
ཡོད་པའོ། །མཚན་མ་ནི་ཤེས་བྱའི་སྤུ་རིས་སོ། །རྒྱུ་ནི་འབྲས་བུ་བསྐྱེད་པའི་ནུས་པ་ཡིན་ཏེ་
སྟོང་ཉིད་བདུན་ཅུ་པ་ལས་འབྲས་ཡོད་འབྲས་དང་ལྡན་པ་རྒྱུ། །དེ་མེད་ན་ནི་རྒྱུ་མིན་མཚུངས་
ཞེས་འབྱུང་བ་ཡིན་ནོ། །ཕུང་པོ་ལ་སོགས་པ་ནི་འཆད་པར་འགྱུར་རོ། ། །
ཁམས་ གསུམ་ གྱི་ སྤྱི་ དོན་ལ་ངོ་བོ་དང༌། ཁྱད་པར་བཤད་པ་གཉིས་ཀྱི།
འདོད་པའི་ཁམས་ན་ངན་སོང་གསུམ་དང་མི་དང་ལྷའོ། །དེ་ལ་དམྱལ་བ་ལ་ནི་ཚ་བ་དང་གྲང་
བ་དང་ཉི་ཚེ་བ་དང་ཉེ་འཁོར་བའོ། །ཚ་བ་ནི་ཡང་སོས་དང་། ཐིག་ནག་དང་བསྡུད་འཇོམས་
- 2
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [e
དང་། ངུ་འབོད་དང༌། ངུ་འབོད་ཆེན་པོ་དང་། ཚ་བ་དང༌། རབ་ཏུ་ཚ་བ་དང༌། བསྟིར་མེད་པ་
སྟེ་བརྒྱད་དོ། །གྲང་བ་ནི་ཆུ་བུར་ཅན་དང༌། ཆུ་བུར་བརྡོལ་བ་ཅན་དང་། ཨ་ཆུ་ཟེར་བ་དང་།
ཀྱི་ཧུད་ཟེར་བ་དང་། སོ་ཐམ་ཐམ་པ་དང༌། པདྨ་ལྟར་གས་པ་དང་། ཨུཏྤལ་ལྟར་གས་པ་དང་།
པདྨ་ཆེན་པོ་ལྟར་གས་པ་སྟེ་བརྒྱད་དོ། །ཉེ་འཁོར་བ་ནི་ཚ་བའི་སེམས་ཅན་དམྱལ་བ་རྣམས་
ཀྱི་ཁང་པའི་ཕྱོགས་བཞི་ན་མེ་མར་མུར་གྱི་འོབས་དང་རོ་མྱགས་ཀྱི་འདམ་གཉིས་དང་སྤུ་གྲིའི་
ཐང་དང་རལ་གྲིའི་ལོ་མའི་ནགས་ཚལ་དང་ཤལ་མ་རིའི་སྡོང་པོ་སྟེ་གསུམ་ནི་མཚོན་ཆའི་
བསྐོར་ཞེས་གཅིག་ཏུ་བཞག་གོ །དེ་ནས་ནི་ཆུ་ཀླུང་རབ་མེད་གང་གི་ཚེ་ཚ་བའི་སེམས་ཅན་
དམྱལ་བ་རྣམས་བཞི་པོ་དེར་སྡུག་བསྔལ་ཉམས་སུ་མྱོང་བར་བྱེད་པ་དེའི་ཚེ་ཉེ་འཁོར་བ་ཞེས་
བྱའོ། །དེ་ཡང་འཛམ་བུའི་གླིང་འདིའི་འོག་དཔག་ཚད་སྟོང་ཕྲག་ཉི་ཤུ་ན་མནར་མེད་པ་དང་།
པདྨ་ལྟར་ཆེར་གས་པ་གཉིས་གནས་ལ། དེའི་སྟེང་ན་ཡར་བདུན་པོ་རིམ་པ་བཞིན་གནས་སོ།།
ཉི་ཚེ་བ་ནི་འཛམ་བུའི་གླིང་གི་མྱ་ངམ་གྱི་ཐང་དང་ཆུ་ཀླུང་དང་རྒྱ་མཚོ་ཆེན་པོའི་འགྲམ་དང་རི་
བོའི་སྤོ་ལ་གནས་ཏེ་དེ་ལྟར་ན་དམྱལ་བ་ནི་བཅོ་བརྒྱད་ཡིན་ནོ། །ཡི་དྭགས་ནི་རྒྱལ་པོའི་ཁབ་
ཀྱི་འོག་དཔག་ཚད་ལྔ་བརྒྱ་ནས་ཡི་དྭགས་ཀྱི་རྒྱལ་པོ་ཆོས་ཀྱི་བཤིན་རྗེ་ཞེས་བྱ་བ་ཡོད་དོ་དེའི་
འཁོར་སུམ་ཅུ་རྩ་དྲུག་དྲན་པ་ཉེར་བཞག་ལས་བཤད་པ་ནི་འདི་ལྟ་སྟེ། ལྟ་ཕུག་ཁ་ཁབ་ལྟར་
ཕྲ་དང༌། །གཤང་ཟ་ཀུན་སྟོན་དྲི་ཟ་དང་། །ཆོས་ཟ་སྦྱིན་པ་དང་བ་དང༌། །ཆུ་འཐུང་བསམ་
པས་འཚོ་བ་དང་། །མཆིལ་མ་ཟ་དང་ཕྲེང་བ་ཟ། ཁྲག་ཟ་ཤ་ཟ་བདུག་པ་ཟ། །དྲག་ཤུལ་སྤྱོད་
དང་གླགས་ལྟ་དང་། །ས་འོག་གནས་དང་མཐུ་བོ་ཆེ། །མཚན་མོ་ལུས་འབར་མི་གླགས་ལྟ།།
འདོད་གཟུགས་གླིང་བར་ གནས་ པ་དང༌། །གཤིན་རྗེ་དབྱུག་པ་བྱིས་པ་ཟ། །ཚངས་སྲིན་
འབྲས་བུའི་ཤུན་པ་ཟ། །མི་གཙང་ཟ་དང་ལམ་ཆེན་གནས། །མང་དུ་ཟ་དང་མེ་མདག་ཟ།།
དུག་ཟ་དགོན་པར་གནས་པ་དང་། །དུར་ཁྲོད་གནས་དང་ཤིང་ལ་གནས། །ལམ་གྱི་བཞི་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མདོར་གནས་པ་དང་། །བདུད་ཀྱི་སྡེ་སྟེ་སུམ་ཅུ་དྲུག་ཅེས་བྱ་བ་ཡིན་ཏེ་དེ་དག་ལས་གནས་ན་
གནས་པ་ནི་ཇི་སྐད་བཤད་པ་ན་གནས་ལ། མཁའ་ལ་རྒྱུ་བ་ནི་མི་རྣམས་ཀྱི་གནས་ན་གནས་
སོ༑ ༑ཡང་ན་ས་ལས་གསུམ་བཤད་དེ་ཕྱིའི་སྒྲིབ་པ་ཅན་དང༌། ནང་གི་སྒྲིབ་པ་ཅན་དང༌།
ཟས་སྐོམ་ལ་སྒྲིབ་པ་ཡོད་པ་སྟེ་དེ་ལྟར་ན་ཡི་དྭགས་ཀྱི་གནས་ནི་གཉིས་ཡིན་ནོ། །དུད་འགྲོ་
ལ་ནི་རིགས་བྱེ་བ་ཕྲག་སུམ་ཅུ་རྩ་བཞི་བཤད་པ་ལས་གནས་ན་གནས་པ་ནི་རྒྱ་མཚོ་ཆེན་པོ་
དང་གླིང་བར་གྱི་མུན་པ་ན་གནས་སོ། ཁ་འཐོར་བ་ནི་ལྷ་དང་མི་རྣམས་ཀྱི་གནས་ན་ཡོད་དེ་
དེ་ལྟར་ན་དུད་འགྲོ་ལ་གནས་གཉིས་ཏེ་ངན་སོང་གསུམ་ལ་ནི་གནས་གཞན་ཉི་ཤུ་རྩ་གཉིས་
སོ༑ ༑མི་ལ་ནི་གླིང་བཞི་གླིང་ཕྲན་བརྒྱད་དེ་བཅུ་གཉིས་ཡིན་ལ། ལྷ་ལ་ནི་གཞན་འཕྲུལ་
དབང་བྱེད་ཀྱི་བར་དྲུག་གོ །ལྷ་མ་ཡིན་ནི་མདོ་ཁ་ཅིག་ནས་བླུན་པས་དུད་འགྲོར་སྡུད་ལ།
འགའ་ཞིག་ནས་ ལོངས་ སྤྱོད་ལྷ་དང་འདྲ་བས་ལྷར་སྡུད་པར་བཤད་དོ། །འདིའི་གནས་
གཞན་ནི་རི་རབ་ཀྱི་ཆུ་མཚམས་ནས་དཔག་ཚད་ཉི་ཁྲི་ཆིག་སྟོང་གཞལ་བའི་ཁོང་སེང་ན་འོད་
ལྡན་གྱི་གྲོང་ན་སྒྲ་གཅན་འཛིན་དང༌། དེ་ནས་དེ་སྲིད་ཀྱི་འོག་དཀར་ཕྲེང་གི་གྲོང་ན་མགུལ་
ཕྲེང་དང་། དེ་ནས་དེ་སྲིད་ན་བརྟན་པའི་གྲོང་ན་རབ་ནོན་དང་དེ་ནས་དེ་སྲིད་ན་ཟབ་པའི་
གྲོང་ན་ཐང་བཟངས་རིས་གནས་པར་བཤད་དོ། །དེ་ལྟར་རྒྱས་པར་དབྱེ་བ་འདོད་པའི་
ཁམས་ན་ནི་གནས་གཞན་བཞི་བཅུ་རྩ་བཞི་ཡིན་ནོ། །དེ་དག་ནི་གཟུགས་ལ་སོགས་པ་
འདོད་པའི་ཡོན་ཏན་གྱིས་ཉེ་བར་འཚེ་བའི་ཕྱིར་འདོད་པའི་ཁམས་ཞེས་བྱའོ། །གཟུགས་ཀྱི་
ཁམས་ལ་ཚངས་རིས་ལ་སོགས་གསུམ་ནི་བསམ་གཏན་དང་ པོ་ཡིན་ནོ། །འོད་ཆུང་ལ་
སོགས་པ་གསུམ་ནི་བསམ་གཏན་གཉིས་པ་ཡིན་ནོ། །དགེ་ཆུང་ལ་སོགས་གསུམ་ནི་བསམ་
གཏན་གསུམ་པ་ཡིན་ནོ། །སྤྲིན་མེད་ལ་སོགས་པ་བརྒྱད་ནི་བསམ་གཏན་བཞི་པ་ཡིན་ནོ།།
ཐེག་པ་ཆེན་པོ་བ་རྣམས་ནི་འོག་མིན་གྱི་སྟེང་ན་ཡང་འོག་མིན་ཆེན་པོ་ཞེས་བྱ་བ་ལོངས་
- 2 3 [) -



གྲགས་ཆེན་བཅོ་བརྒྱད་ཀྱི་ཤར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། fc
སྤྱོད་རྫོགས་པའི་སྐུའི་ཞིང་ཁམས་ཡོད་པར་འདོད་དེ་དེ་ལྟར་ན་གཟུགས་ཁམས་ནི་གནས་
རིས་བཅོ་བརྒྱད་ཡིན་ནོ། །དེ་དག་གཟུགས་གཞན་ལས་ ཁྱད་ པར་དུ་འཕགས་པའི་ཕྱིར་
གཟུགས་ཀྱི་ཁམས་སོ། །ནམ་མཁའ་མཐའ་ཡས་སྐྱེ་མཆེད་ལ་སོགས་པ་བཞི་ནི་སྐྱེ་མཆེད་
རིས་བཞི་ཡིན་ནོ། །འདིར་དགེ་འདུན་ཕལ་ཆེན་པ་ན་རེ་མདོ་ལས་ཚེ་དང་དྲོད་གཉིས་འདྲེས་
པར་གསུངས་པའི་ཕྱིར་དང༌། མིང་དང་གཟུགས་ཕན་ཚུན་བརྟེན་པར་གསུངས་པའི་ཕྱིར་
དང་། །རྣམ་པར་ཤེས་ པའི་ རྐྱེན་ གྱིས་ མིང་ དང་ གཟུགས་ཞེས་ གསུངས་ པའི་ ཕྱིར་དེ་ནི་
གཟུགས་ཆུང་ཞིང་དྭངས་པ་ཡོད་པས་གནས་གཞན་ཐ་དད་དོ་ཞེས་ཟེར་རོ། །དེ་ནི་མ་ཡིན་ཏེ་
ལུང་དེ་དག་ནི་འདོད་ཁམས་ཀྱི་རྟེན་ཅན་ལ་དགོངས་པ་ཡིན་ཏེ་གཞན་དུ་ན་གཟུགས་ཅན་མ་
ཡིན་པའི་སེམས་ཅན་དག་ཡོད་དོ་ཞེས་བྱ་བ་དང་། རྣམ་པ་ཐམས་ཅད་དུ་གཟུགས་ཀྱི་འདུ་
ཤེས་རྣམས་ལས་ཡང་དག་པར་འདས་ནས་ཞེས་གསུངས་པར་ཇི་ལྟར་འགྱུར་ཏེ་གཟུགས་
ཤིག་ཡོད་ན་ནི་ངེས་པར་རང་གི་གཟུགས་ལ་འདུ་ཤེས་སུ་འགྱུར་བའི་ཕྱིར་རོ། །གཞན་ཡང་
ཆུའི་སྐྱེ་ལྟར་མི་མངོན་པ་རྣམས་དང་བར་དོ་ཡང་གཟུགས་མེད་དུ་ཐལ་བའི་ཕྱིར་དང་། སྲིད་
རྩེ་ཡང་སེམས་མེད་དུ་ཐལ་བའི་ཕྱིར། དྭངས་པ་ལ་སོགས་པ་ཡང་མི་རིགས་སོ། །ཕལ་ཆེན་
ལ་སོགས་པ་ནས་དེ་ནས་ལྷའི་ཁང་པ་དང་ལག་ན་མེ་ཏོག་ཐོགས་པ་ལ་སོགས་པ་བཤད་པ་
ནི་དེས་སྤྲུལ་པ་བྱས་པ་ལ་དགོངས་པར་དོན་གསང་ལས་བཤད་དོ། །གཟུགས་མེད་ཀྱང་དེ་
དག་ཁམས་འོག་མ་གཉིས་སུ་སྐྱེ་བའི་ཚེ་གཟུགས་ཀྱི་བག་ཆགས་དང་ལྡན་པའི་སེམས་ལས་
སྐྱེ་བ་ཡིན་ཏེ་མཛོད་ལས་གཟུགས་མེད་པ་ན་གཟུགས་མེད་དོ། །གཟུགས་ནི་སེམས་ལས་སྐྱེ་
བར་འགྱུར་ཞེས་འབྱུང་བ་ཡིན་ནོ། །དེས་ན་དེ་དག་ནི་གཟུགས་མེད་གང་དུ་ཤི་བ་དེར་ཞེས་
འབྱུང་བས་གནས་གཞན་ཐ་དད་མེད་དེ་དེ་དག་ལ་གཟུགས་ཡེ་མེད་པའི་ཕྱིར་གཟུགས་མེད་
པའི་ཁམས་ཞེས་བརྗོད་དོ། །དེ་དག་ལས་རྒྱལ་ཆེན་རིས་བཞི་ནི་རི་རབ་ཀྱི་བང་རིམ་དང༌།
- ? $
1 -



བརྩེ་ཆེན་འོད་སྣང་ལས༔ པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུམ་ཅུ་རྩ་གསུམ་ནི་རི་རབ་ཀྱི་སྟེང་དང༌། འཐབ་བྲལ་ཡན་ཆད་ནི་ནམ་མཁའ་ལ་སྤྲིན་གྱི་
ཕུང་པོ་བཞིན་གནས་སོ། །བར་ཐག་ནི་རང་གི་གནས་ནས་འཛམ་བུའི་གླིང་དུ་ཇི་ཙམ་ཡོད་པ་
ལྟར་སྟེང་དུའང་ཡིན་ཏེ་ཇི་ལྟར་རྒྱལ་ཆེན་རིགས་བཞི་ནས་འདི་དང་སུམ་ཅུ་རྩ་གསུམ་དང་
དཔག་ཚད་བཞི་ཁྲི་བཞི་ཁྲི་ཡོད་པ་བཞིན་ནོ། །དེ་ལྟར་ན་ཁམས་གསུམ་ན་རྒྱས་པར་དབྱེ་ན་
གནས་གཞན་ནམ་རིགས་དྲུག་ཅུ་རྩ་དྲུག་ཡིན་ནོ། །
གཉིས་པ་ལ་དོན་ལྔ་ལས་དང་པོ་འགྲོ་བ་དང་སའི་ཁྱད་པར་ནི་ལྷ་མི་ངན་སོང་
གསུམ་གྱི་སེམས་ཅན་དགྲོལ་བའི་ཕྱིར་ཞེས་འབྱུང་བ་ལྟར་དེ་དག་ཐམས་ཅད་འགྲོ་བ་རིགས་
ལྔའམ་དྲུག་ཏུ་གནས་སོ། །སའི་ཁྱད་པར་ནི་ཁམས་གསུམ་པོ་དེ་དག་ས་དགུར་གནས་ཏེ་
འདི་ལྟར་འདོད་པའི་ས་དང་བསམ་གཏམ་བཞི་དང་གཟུགས་མེད་བཞི་སྟེ་དགུའོ། །དེ་ལྟར་
ས་དགུ་ནི་ལུས་མཐུན་པས་འཇོག་པ་མ་ཡིན་གྱི་འོན་ཀྱང་སེམས་མཐུན་པས་ཡིན་ཏེ་འདི་
ལྟར་འདོད་པ་ན་སྤྱོད་པ་རྣམས་ནི་སེམས་འདོད་པ་ལ་ཞེན་ཅིང་རྣམ་གཡེང་དུ་མཐུན་པའི་
ཕྱིར་དང་། བསམ་གཏན་པ་རྣམས་ནི་ནང་ཕན་ཚུན་ཡན་ལག་མཐུན་ཞིང་གཟུགས་མེད་པ་
རྣམས་ནི་དམིགས་པ་མཐུན་ལ་དེ་དག་རང་སའི་ཉོན་མོངས་པ་ཡང་འདྲ་བའི་ཕྱིར་ས་དགུ་
ཉིད་དུ་གནས་སོ། །དེ་ལ་ཁམས་གསུམ་ན་སེམས་ནི་བཅུ་སྟེ་འདི་ལྟར་འདོད་པ་ན་དགེ་བ་
དང་མི་དགེ་བ་དང་ལུང་མ་བསྟན་བསྒྲིབས་པ་ལྟ་བ་དང་པོ་གཉིས་དང་མི་བསྒྲིབས་པ་རྣམ་
སྨིན་སྐྱེས་པ་ལ་སོགས་པ་སྟེ་བཞིའོ། །གོང་མ་གཉིས་ན་ནི་མི་དགེ་བ་ལས་གཞན་གསུམ་
གསུམ་འབྱུང་སྟེ་དྲུག་གོ །ཟག་མེད་ཀྱི་སེམས་ནི་སློབ་པ་དང་མི་སློབ་པ་གཉིས་ཏེ་བཅུ་གཉིས་
སུའང་འགྱུར་ཏེ་མཛོད་ལས། འདོད་ཡིད་དགེ་དང་མི་དགེ་དང་། །བསྒྲིབས་པ་དང་ནི་མ་
བསྒྲིབས་ པ། །གཟུགས་དང༌ གཟུགས་ མེད་ པ་ དག་ན། །མི་ དགེ་ ལས་ གཞན་ཟག་མེད་
གཉིས་ཞེས་འབྱུང་བ་ཡིན་ནོ། །གཉིས་པ་ལུས་ཀྱི་ཁྱད་པར་ནི་བཟང་སྐྱོང་གིས་ཞུས་པ་ལས་
སྒྲ
- ? $
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །
དམྱལ་བ་རྣམས་ནི་མགོ་མ་གཏོགས་པ་ལ་རང་གི་ཁྲུ་བརྒྱད་ཅེས་འབྱུང་ལ། ཡུམ་ལས་ནི་
སྐབས་དབྱེ་བ་མ་མཛད་དོ། །འཕགས་པ་ཉི་མའི་སྙིང་པོ་ལས་དུད་འགྲོ་རྣམས་ནི་ཆུང་བ་ལ་
སྐུ་རྩེའི་ལྔ་བཅུའི་ཆ་དང༌། ཆེ་བ་ལ་དཔག་ཚད་བརྒྱད་ཁྲི་དང་། ཡི་དྭགས་ཆུང་བ་ལ་མཐོ་གང་
དང༌། ཆེ་བ་ལ་དཔག་ཚད་སྟོང་ཡོད་དོ་ཞེས་བཤད་དོ། །མི་རྣམས་ནི་མཛོད་ལས། འཛམ་བུ་
གླིང་པ་རྣམས་ཀྱི་ཚད། ཁྲུ་བཞི་པ་དང་ཕྱེད་དང་བཞི། །ཤར་དང་བ་གླང་སྤྱོད་དང་ནི། །བྱང་
ཞེས་བྱ་བ་ཉིས་འགྱུར་བསྐྱེད་ཅེས་འབྱུང་སྟེ་ཁྲུ་སུམ་ཅུ་རྩ་གཉིས་ཀྱི་བར་རོ། །ཡང་འདོད་
དང་ལྡན་པའི་ལྷའི་ལུས། །བཞི་ཆ་ནས་ནི་རྒྱང་གྲགས་དག །ཕྱེད་དང་གཉིས་ཀྱི་བར་དུ་
བསྐྱེད་ཅེས་འབྱུང་སྟེ་རྒྱང་གྲགས་བཞི་ཆ་ནས་ཕྱེད་དང་གཉིས་ཀྱི་བར་རོ། །ཡང་གཟུགས་
ཅན་དང་པོ་དཔག་ཚད་ཕྱེད། །དེའི་གོང་མ་ཕྱེད་ཕྱེད་བསྐྱེད། །འོད་ཆུང་རྣམས་ཀྱི་ལྟག་ཡན་
ཆད། །ལུས་ནི་ཉིས་འགྱུར་ཉིས་འགྱུར་བསྐྱེད། །སྤྲིན་མེད་དཔག་ཚད་གསུམ་དོར་རོ་ཞེས་
འབྱུང་སྟེ་དེ་ལ་དགེ་རྒྱས་ཀྱི་དྲུག་ཅུ་རྩ་བཞི་ཉིས་འགྱུར་ལས་གསུམ་དོར་བས་བརྒྱ་ཉི་ཤུ་རྩ་ལྔ་
སྟེ་མཐར་འོག་མིན་པ་ལ་དཔག་ཚད་ཁྲི་དྲུག་སྟོང་ཡོད་དོ། །གཟུགས་མེད་པ་ན་རྣམ་སྨིན་གྱི་
ལུས་མེད་ཅིང་སྤྲུལ་པའི་ལུས་ཚད་མ་ངེས་པའི་ཕྱིར་མ་བཤད་དོ། །གསུམ་པ་ལོངས་སྤྱོད་ཀྱི་
ཁྱད་པར་ལ་རེ་ཤིག་དམྱལ་བ་རྣམས་ནི་ཤིན་ཏུ་ཚ་བ་དང་གྲང་བ་དང་བསྲེག་པ་དང་གཅོད་པ་
དང་འབུགས་པ་ལ་སོགས་པ་ཤིན་ཏུ་མི་བཟོད་པའི་སྡུག་བསྔལ་དུ་མ་ལོངས་སྤྱོད་པ་ཡིན་ནོ།།
ཡི་དྭགས་ཕལ་ཆེ་བ་ནི་བཀྲེས་པ་དང་སྐོམ་པ་དང་ཚ་བ་དང་གྲང་བ་དང་གཞན་གྱིས་རྡུང་བ་
དང་འཇིགས་པ་ལ་སོགས་པའི་སྡུག་བསྔལ་མི་ཟད་པ་ལ་ལོངས་སྤྱོད་པ་ཡིན་ནོ། །མཁའ་ལ་
རྒྱུ་བའི་ཡི་དྭགས་རྫུ་འཕྲུལ་ཆེན་པོ་འགའ་ཞིག་གིས་ནི་ལྷའི་དཔལ་ལྟ་བུ་ཡང་ཉམས་སུ་མྱོང་
བར་བཤད་དོ། །དུད་འགྲོ་རྣམས་ཀྱང་གཅིག་ལ་གཅིག་ཟ་བ་དང་ཕན་ཚུན་འཇོམས་པ་དང་
སྐྲག་པ་དང་གཏི་མུག་གི་མུན་པ་ཆེན་པོ་ལ་སྤྱོད་པ་ཡིན་ནོ། །མི་རྣམས་ནི་སྡུག་བསྔལ་གྱི་ཆུ་
- ) 3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བོ་ཆེན་པོ་བཞི་དང་གཟུགས་ལ་སོགས་ པའི་བདེ་བ་སྟེ་བདེ་སྡུག་འདྲེས་མ་ལ་སྤྱོད་དོ།།
འདོད་པའི་ལྷ་རྣམས་དང་ལྷ་མ་ཡིན་རྣམས་ཀྱི་འདོད་པའི་ཡོན་ཏན་གྱི་བདེ་བ་དང་ཕན་ཚུན་
འཐབ་པའི་སྡུག་བསྔལ་དང་ལྷ་རྣམས་ནི་གོས་ལ་དྲི་མ་ཆགས་པ་དང་མེ་ཏོག་གི་ཕྲེང་བ་རྙིང་
པ་དང་རྡུལ་དང་དྲི་ང་བ་འབྱུང་བ་དང་སྟན་ལ་མི་དགའ་བ་དང་གོས་དང་རྒྱན་ལས་སྒྲ་ཡིད་དུ་
མི་འོང་བ་འབྱིན་པ་དང་ལུས་ཀྱི་འོད་ཆུང་བ་ལ་སོགས་པ་འཆི་བ་དང་ཉེ་བའི་འཆི་ལྟས་ལ་
སོགས་པའི་སྡུག་བསྔལ་ཏེ་བདེ་སྡུག་འདྲེས་པ་ལ་སྤྱོད་དོ། །གཟུགས་དང་གཟུགས་མེད་པའི་
ལྷ་རྣམས་ནི་བསམ་གཏན་གྱི་དགའ་བདེ་དང་ཚོར་བ་བཏང་སྙོམས་དང་ཡིད་རྩེ་གཅིག་ཏུ་
གནས་པ་ལ་སོགས་པ་ལ་སྤྱོད་ཅིང་གོམས་པར་བྱེད་དེ་དེ་ལྟ་བུ་དག་ནི་ལོངས་སྤྱོད་ཡིན་ནོ།།
བཞི་པ་ཚེའི་ཁྱད་པར་ནི་མཛོད་ལས་ཡང་སོས་ལ་སོགས་དྲུག་རིམ་བཞིན། །འདོད་ལྷའི་ཚེ་
དང་ཉིན་ཞག་མཉམ། །དེས་ན་དེ་དག་རྣམས་ཀྱི་ཚེ། །འདོད་པའི་ལྷ་དང་འདྲ་བ་ཡིན་ཞེས་
འབྱུང་སྟེ་ཡང་སོས་ཀྱིས་རང་ལོ་ལྔ་བརྒྱ་ནས་ཚ་བས་རང་ལོ་ཁྲི་དྲུག་སྟོང་གི་བར་ཐུབ་བོ།།
ཡང་། རབ་ཏུ་ཚ་ཕྱེད་མནར་མེད་ནི། །བར་གྱི་བསྐལ་པའོ་ཞེས་འབྱུང་ངོ༌། །གྲང་བའི་དམྱལ་
བ་རྣམས་ནི་ཏིལ་སྦྱང་ནང་ནས་ལོ་བརྒྱ་ཞིང༌། །ཏིལ་གཅིག་ཕྱུང་བས་ཟད་གྱུར་པ། །ཆུ་བུར་
ཅན་གྱི་ཚེ་ཡིན་ཏེ། །གཞན་གྱི་ཚེ་ན་ཉི་ཤུ་བསྒྱུར་ཞེས་འབྱུང་ལ། ཉི་ཚེ་བ་ལ་ནི་ཚེ་ཚད་བཤད་
པ་མེད་དོ། །ཡི་དྭགས་ནི་ཡི་དྭགས་རྣམས་ཟླ་བ་ཉིན་ཞག་གི་ལྔ་བརྒྱ་ཞེས་འབྱུང་ལ། དུད་
འགྲོ་ནི་ཉི་མའི་སྙིང་པོ་ལས། ཐུང་བས་ཡུད་ཙམ་དང་རིང་བས་བསྐལ་པ་ཐུབ་བོ་ཞེས་བྱ་བ་
དང༌། ཡང་ཡི་དྭགས་ཐུང་བས་སྟོང་དང་རིང་བས་སྟོང་ཕྲག་བརྒྱད་ཐུབ་བོ་ཞེས་བཤད་དོ།།
མི་རྣམས་ནི་མཛོད་ལས་སྒྲ་མི་སྙན་ན་སྟོང་ཐུབ་སྟེ། །གཉིས་ན་ཕྱེད་ཕྱེད་སྤངས་པའོ། །འདི་
ན་མ་ངེས་ཐ་མ་ནི། །ལོ་བཅུ་དང་པོ་དཔག་ཏུ་མེད་ཅེས་འབྱུང་ངོ༌། །འདོད་ལྷའི་ཚེ་ཚད་ནི་མི་
རྣམས་ཀྱི་ལོ་ལྔ་བཅུ་ལ་འདོད་པ་དག་གི་ལྷ་རྣམས་ལས། །འོག་མ་དག་གི་ཉིན་བཞག་གཅིག།
i?
$ 1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། fic
དེས་ན་ཚེ་ལོ་ལྔ་བརྒྱའོ། །གོང་མ་གཉིས་ཀ་ཉིས་འགྱུར་བསྐྱེད་ཅེས་འབྱུང་བས་མི་ལོ་སྟོང་
དྲུག་བརྒྱ་ལ་གཞན་འཕྲུལ་དབང་བྱེད་ཀྱི་ཞག་གཅིག་ཏུ་བྱས་པའི་རང་ལོ་ཁྲི་དྲུག་སྟོང་གི་བར་
རོ༑ ༑གཟུགས་ཁམས་ཀྱི་ཚེ་ཚད་ནི་གཟུགས་ཅན་ཉིན་མཚན་མེད་ཚེ་ན། །རང་ལུས་གཞལ་
བའི་བསྐལ་པ་ཡིན་ཞེས་འབྱུང་ངོ༌། །དེའི་དོན་ཡིན་ཏེ་ཇི་ལྟར་འདོད་པའི་ལྷ་ལ་མེ་ཏོག་ཁ་བྱེ་
ཟུམ་དང་བྱ་སྐད་འབྱིན་མི་འབྱིན་ལ་སོགས་པས་ཉིན་མཚན་འཇོག་པ་དེ་ལྟ་བུ་ནི་མེད་ཀྱི་འོན་
ཀྱང་ཚེ་ཚད་ནི་ཚངས་རིས་པས་བསྐལ་པ་ཕྱེད་ནས་འོག་མིན་པས་བསྐལ་པ་ཆེན་པོ་ཁྲི་དྲུག་
སྟོང་གི་བར་ཐུབ་བོ་ཞེས་སྟོན་པ་ཡིན་ནོ། །གཟུགས་མེད་ནི་གཟུགས་མེད་བསྐལ་པ་སྟོང་
ཕྲག་ནི། །ཉི་ཤུ་ལྷག་པས་ལྷག་པ་ཡིན་ཞེས་འབྱུང་བས་བསྐལ་པ་སྟོང་ཕྲག་ཉི་ཤུ་ནས་བསྐལ་
པ་ཆེན་པོ་བརྒྱད་ཁྲིའི་བར་ཐུབ་བོ། །དེ་དག་ནི་རིང་བའི་མཐའ་སྨོས་པ་སྟེ་སྒྲ་མི་སྙན་མ་
གཏོགས་པར་འཆི་ཞེས་འབྱུང་བས་དུས་མ་ཡིན་པར་འཆི་བ་ནི་གཞན་ཀུན་ལ་ཡོད་དོ།། ལྔ་
པ་འཇིག་ཆགས་དང་གནས་པ་ལ་སོགས་ཁྱད་པར་ནི་དེ་དག་ཆགས་པའི་ཚེ་སྣོད་ནི་མཁའ་
ལ་རླུང་བརྟེན་དེ་ལ་ཆུའི་ཕུང་པོ་བརྟེན། །དེ་ལ་ས་ཆེན་འདི་བརྟེན་དེ་ལ་འགྲོ་བ་བརྟེན།།
སེམས་ཅན་ལས་ལ་སྤྱོད་པའི་རྒྱུ་ནི་དེ་འདྲ་སྟེ། །ནམ་མཁའ་གང་ལ་གནས་ཡིན་དོན་དེ་
བསམ་པར་གྱིས་ཞེས་གསུངས་པ་ལྟར་མས་རིམ་གྱིས་ཆགས་པ་ཡིན་ལ། བཅུད་ཀྱི་སེམས་
ཅན་རྣམས་ནི་འོད་གསལ་གྱི་ལྷ་ལས་ཤི་འཕོས་ཏེ་ཡས་ཀྱིས་ཆགས་པ་ཡིན་ནོ། །གནས་པ་ནི་
བར་གྱི་བསྐལ་པ་ཉི་ཤུར་གནས་པ་ལས་འཛམ་བུ་གླིང་པའི་སྐྱེ་རྒུ་རྣམས་ཀྱི་ཚེ་ལོ་བརྒྱད་ཁྲི་པ་
ནས་གནས་པའི་མགོ་རྩོམ་སྟེ། དེ་ནས་ཚེ་ལོ་བཅུ་པའི་བར་ལ་ནི་བར་གྱི་བསྐལ་པ་དང་
པོ་ཞེས་བརྗོད་དོ། །དེ་ནས་བརྒྱད་ཁྲིའི་བར་དུ་འགྲོ་བ་དང་སླར་ཡང་བཅུ་པའི་བར་དུ་འབབ་
པའི་ཁུག་པ་བཅོ་བརྒྱད་འབྱུང་ངོ༌། །དེ་ནས་ཡང་བརྒྱད་ཁྲིའི་མཐར་ཐུག་པར་འགྲོ་བ་གང་
ཡིན་པ་དེ་ནི་བར་གྱི་བསྐལ་པ་ཐ་མ་ཞེས་འབྱུང་སྟེ། དང་པོ་དང་ཐ་མ་གཉིས་རེ་རེ་དང་ཁུག་
- ?
：， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་རེ་རེ་དུས་རིང་ཐུང་མཉམ་པ་ཡིན་ནོ། །དེའི་རྒྱུ་མཚན་ནི་ཁ་ཅིག་ན་རེ་དང་པོ་དང་ཐ་མ་
གཉིས་ནི་ལོ་ཉིས་བརྒྱ་ཞིང་གཅིག་འབྲི་བ་དང་འཕེལ་བ་ཡིན་ལ། བར་གྱི་བསྐལ་པ་རྣམས་
ནི་ལོ་བརྒྱ་ཞིང་གཅིག་འཕེལ་བ་དང་འབྲི་བ་ཡིན་པའི་ཕྱིར་རོ་ཞེས་ཟེར་མོད་ཀྱི་འདི་ལ་ནི་
བརྗོད་པར་བྱེད་པའི་ལུང་མེད་ཀྱི་འོན་ཀྱང་དེ་དག་དུས་མཉམ་པར་གནས་པ་ཁོ་ན་ཡིན་ནོ།།
དེ་ལྟར་བར་གྱི་བསྐལ་པ་ཉི་ཤུར་ནི་གནས་ལ། ཆགས་པ་དང་འཇིག་པ་དང་སྟོང་པ་གསུམ་
ལ་ཡང་དེ་སྙེད་རེ་ཐོགས་ཏེ་དེ་ལྟར་བར་གྱི་བསྐལ་པ་བརྒྱད་ཅུ་ལ་བསྐལ་པ་ཆེན་པོ་ཞེས་
བརྗོད་དོ། །དེ་དག་འཇིག་པ་དང་བསམ་གཏན་དང་པོ་མན་ཆད་ནི་མེས་འཇིག་སྟེ་ནང་ན་
རྟོག་དཔྱོད་མེ་དང་འདྲ་བའི་སྐྱོན་ཡོད་པའི་ཕྱིར་རོ། །གཉིས་པ་མན་ཆད་ནི་ཆུས་འཇིག་སྟེ་
སེམས་ལ་དགའ་བདེ་ཆུ་དང་འདྲ་བའི་སྐྱོན་ཡོད་པའི་ཕྱིར་རོ། །གསུམ་པ་མན་ཆད་ནི་རླུང་
གིས་འཇིག་སྟེ་དེ་ན་གཡོ་འགུལ་རླུང་དང་འདྲ་བའི་སྐྱོན་ཡོད་པའི་ཕྱིར་རོ། །དེའི་ངེས་པ་ཡང་།
མེ་ཡིས་བདུན་ནོ་ཆུ་ཡིས་གཅིག །དེ་ལྟར་ཆུ་བདུན་ཐལ་ནས་ཀྱང་། །མེ་ཡིས་བདུན་ནོ་དེ་
ནས་ནི། །མཇུག་ཏུ་རླུང་གིས་འཇིག་པ་ཡིན་ཞེས་གསུངས་ཏེ་མེས་བདུན་བདུན་བཞི་བཅུ་རྩ་
དགུ་འཇིག་པའི་བར་དུ་ཆུས་རེ་རེ་སྟེ་ལྔ་བཅུ་རྩ་དྲུག་གོ །དེ་ནས་ནི་མེས་བདུན་དང་ཐ་མར་ནི་
རླུང་གིས་འཇིག་སྟེ་དེ་ལྟར་འཇིག་ཆགས་ཀྱི་བསྐལ་པ་དྲུག་ཅུ་རྩ་བཞི་ལ་ནི་བསྐལ་པ་ཆེན་པོ་
དྲུག་ཅུ་རྩ་བཞི་ཡོད་དེ། དེ་ལྟར་ན་དགེ་རྒྱས་ཀྱི་ལྷ་རྣམས་ཀྱིས་ནི་དུས་དེ་སྲིད་ཀྱི་ཚེ་ཐུབ་པ་
ཡིན་ནོ། །བསམ་གཏན་བཞི་པ་རྣམས་ནི་བསམ་གཏན་གྱི་སྐྱོན་མེད་པས་མི་འཇིག་པ་ཡིན་
ལ༑ འོན་ཀྱང་མི་རྟག་པ་ཡིན་ཏེ་བཞི་པ་ན་མེད་མི་གཡོའི་ཕྱིར། །མི་རྟག་དེའི་གཞལ་ཡས་
ཁང་། །སེམས་ཅན་བཅས་ཏེ་འབྱུང་འཇིག་ཕྱིར་ཞེས་བཤད་དོ། །དེ་ལ་མེས་འཇིག་པ་རྣམས་
ནི་ངེས་པར་འཇིག་ཆགས་དུས་གཅིག་ཏུ་བྱེད་པས་དེ་ལ་ནི་སྟོང་གསུམ་དུ་འབྱེད་པར་བྱེད་དེ།
གླིང་བཞི་པ་དང་ཉི་ཟླ་དང་། །རི་རབ་དང་ནི་འདོད་ལྷ་དང་། །ཚངས་པའི་འཇིག་རྟེན་སྟོང་ལ་
PA)
? $ f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། དོe
ནི༑ ༑སྟོང་ནི་སྤྱི་ཕུད་ཡིན་པར་འདོད། །དེ་སྟོང་ལ་ནི་སྟོང་གཉིས་པ། །བར་མ་འཇིག་རྟེན་
ཁམས་ཡིན་ནོ། །དེ་སྟོང་ལ་ནི་སྟོང་གསུམ་མོ། །མཉམ་དུ་འཇིག་ཅིང་འབྱུང་བ་ཡིན་ཞེས་
བཤད་པ་ཡིན་ནོ། །དེས་ན་སྟོང་གསུམ་ལ་ནི་འདོད་ཁམས་དང་བསམ་གཏན་བཞིའི་བཞི་ཆ་
ལས་མེད་དོ། །དེ་ལ་བསམ་གཏན་དང་པོ་ནི་གླིང་བཞི་དང་རྒྱ་མཉམ་ཞིང་། གཉིས་པ་ནི་སྟོང་
ཆུང་ངུ་དང་། གསུམ་པ་ནི་སྟོང་གཉིས་བར་མ་དང་། བཞི་པ་ནི་སྟོང་གསུམ་དང་རྒྱ་མཉམ་མོ།
ཁ་ཅིག་ན་རེ་བཞི་པ་ནི་ཚད་མེད་དོ་ཞེས་ཟེར་རོ། །དེ་བཞིན་དུ་སྟོང་གསུམ་བྱེ་བ་ཕྲག་བརྒྱ་ལ་
ནི་རབ་འབྱམས་ཀྱི་མཚམས་སྦྱོར་བའོ། །དེ་བྱེ་བ་ཕྲག་བརྒྱ་ལ་རབ་འབྱམས་ཀྱི་རྒྱུད་གཅིག་
གོ །དེ་བྱེ་བ་ཕྲག་བརྒྱ་ལ་རབ་འབྱམས་ཀྱི་རྒྱུད་བར་མ་གཅིག་གོ །དེ་བྱེ་བ་ཕྲག་བརྒྱ་ལ་མེ་
ཏོག་གི་གཞིའི་སྙིང་པོའི་རྒྱན་བཀོད་པ་གཅིག་སྟེ་འདི་ནི་སངས་རྒྱས་རྣམ་པར་སྣང་མཛད་ཀྱི་
རྣམ་པར་སྨིན་པའི་སངས་རྒྱས་ཀྱི་ཞིང་ཡིན་ལ། དེ་ཡང་སངས་རྒྱས་རྣམ་པར་སྣང་མཛད་
གངས་ཆེན་མཚོའི་ཕྱག་གི་མཐིལ་གྱི་རྡུལ་ཕྲ་རབ་གཅིག་ལ་གནས་པར་བཤད་དེ་དེ་ནི་
ལོངས་སྤྱོད་རྫོགས་པའི་སྐུ་ཡིན་ནོ། །དེ་དག་གི་རྒྱུ་ནི་སྣོད་སྤྱིའི་ལས་དང་ཉོན་མོངས་པ་དང་།
བཅུད་རང་རང་གི་ལས་དང་ཉོན་མོངས་པས་བསྐྱེད་དེ་བཤད་ཟིན་ཏོ། །འབྲས་བུ་ནི་སྡུག་
བསྔལ་གྱི་ཕུང་པོ་རྒྱུད་མ་འབའ་ཞིག་བསྐྱེད་དོ། །དེ་ལྟ་བུའི་ཁམས་གསུམ་པ་ལ་བདེན་པར་
འཛིན་པས་གནས་པ་དང་སྲེད་པས་ཆགས་པ་དང་བདག་གིས་སངས་རྒྱས་མི་ཐོབ་བོ་སྙམ་པ་
ལ་སོགས་པའི་སེམས་ཀུན་ཏུ་ཞུམ་པ་དང་། དཀོན་མཆོག་གསུམ་དང་ཚུལ་ཁྲིམས་ལ་བདེན་
པར་ཞེན་པ་དང༌། སྟོང་པ་ཉིད་ལ་རྩོད་པ་ནི་བདེན་པར་འཛིན་པ་ལ་བརྗོད་དེ་བརྒྱད་སྟོང་
འགྲེལ་པ་ལས་རྩོད་པ་ནི་འགལ་བ་བཟུང་བར་སེམས་པའོ་ཞེས་འབྱུང་བའི་ཕྱིར་རོ། །འགལ་
བར་བརྗོད་པ་འཛིན་པ་ནི་ཆོས་ཐམས་ཅད་བདེན་པ་ཡིན་ནོ་ཞེས་སྒྲོགས་པ་ཡིན་ཏེ་འཛིན་པ་
དང་སྤོང་བ་ན་ཐམས་ཅད་ལ་སྦྱར་རོ། །རིང་དུ་སོང་བ་ནི་རྟོག་པ་ལས་རིང་དུ་སོང་བ་སྟེ་དེའང་
T
- ，
; ༣ .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པར་མི་རྟོག་པར་བགྲོད་པ་གཅིག་པ་ས་བརྒྱད་པ་དང་འབྲེལ་བའི་ཕྱིར་ཏེ། བགྲོད་
གཅིག་ལམ་དང་འབྲེལ་བའི་ཕྱིར། །རིང་དུ་སོང་བའི་སར་འདོད་དོ་ཞེས་འབྱུང་ངོ༌། །ཡོངས་
སྦྱོར་གཉིས་པ་དོན་གྱིས་འཕངས་པའི་ཆོས་བཤད་པ་ནི་རྣམ་ཐར་སྒོ་གསུམ་ཞེས་པ་ལ་
སོགས་པའོ། །དེ་ལ་འཁོར་འདས་ཀྱི་ཆོས་ཐམས་ཅད་སྟོང་པ་ཉིད་དང་། གང་གི་ཕྱིར་སྟོང་པ་
ཉིད་ཡིན་པ་དེའི་ཕྱིར་མཚན་མ་དང་སྨོན་པར་བྱ་བའང་མེད་དེ་ཡོད་ན་ནི་སྟོང་པ་ཉིད་མ་ཡིན་
པར་ཐལ་བའི་ཕྱིར་རོ། །དེ་དག་ཡང་དག་པར་ཤེས་པ་ནི་མེད་པའི་མཚན་མ་མི་སྣང་ཞིང་
ཡོད་པའི་དེ་བཞིན་ཉིད་སྣང་བ་ཡིན་ལ་དེའང་གཟུང་འཛིན་མི་སྣང་བས་གནས་གྱུར་དང་།
སེམས་ལ་དབང་བསྒྱུར་པས་ཐར་པའང་ཡིན་ཏེ་མདོ་སྡེའི་རྒྱན་ལས། དོན་མེད་པ་དང་དོན་
ཡོད་དག །མི་སྣང་སྣང་བ་ཉིད་ཤེས་བྱ། །དེ་ནི་གནས་གཞན་གྱུར་པ་སྟེ། །འདོད་རྒུར་སྤྱོད་
ཕྱིར་ཐར་པ་ཡིན་ཞེས་འབྱུང་བ་ཡིན་ནོ། །གསད་པར་བྱ་བ་ལ་སོགས་པ་འཁོར་གསུམ་དུ་མི་
རྟོག་པར་སྲོག་གཅོད་པ་སྤོང་བ་ལ་སོགས་པ་དང༌། དོན་དམ་པར་ནམ་མཁའ་ལྟ་བུ་དང༌།
ཀུན་རྫོབ་ཏུ་སྒྱུ་མ་ལྟ་བུའི་མཉམ་པ་ཉིད་གཉིས་ཀྱིས་མཉམ་པར་རྟོགས་པ་དང་ཐེག་པ་
ཐམས་ཅད་ནི་ཐེག་པ་ཆེན་པོའི་ཚུལ་གཅིག་ཏུ་ཤེས་པ་ཡིན་ཏེ་དེར་ཇི་ལྟར་གཅིག་པ་ནི་འཆད་
པར་འགྱུར་རོ། །མི་སྐྱེ་བ་ནི་སྐྱེ་བ་མེད་པ་སྟེ་དེ་རྒྱུ་ཞིག་པ་ལས་སྐྱེས་ན་རྒྱུ་མེད་པ་དང༌། མ་
ཞིག་པ་ལས་སྐྱེས་ན་རྒྱུ་འབྲས་དུས་མཉམ་པར་འགྱུར་བ་ལ་སོགས་པའི་རིགས་པས་ངེས་པ་
བསམ་བྱུང་ངམ་སྒོམ་བྱུང་གིས་ལེགས་པར་གཏན་ལ་ཕེབས་ནས་དེ་ལ་སེམས་མི་སྐྲག་པར་
གནས་པ་ནི་ཆོས་ཟབ་མོ་ལ་ངེས་པར་རྟོག་པའི་བཟོད་པ་ཁོང་དུ་ཆུད་པ་ཡིན་ཏེ་འཇིག་རྟེན་
ལས་འདས་པར་བསྟོད་པ་ལས། རེ་ཤིག་ཞིག་པའི་རྒྱུ་ལས་ཀྱང་། །འབྲས་བུ་འབྱུང་བར་མི་
རིགས་ལ། །མ་ཞིག་ལས་མིན་རྨི་ལམ་དང་། །འདྲ་བའི་སྐྱེ་བ་ཁྱོད་ཉིད་བཞེད་ཅེས་བཤད་པ་
བཞིན་ནོ། །ཆོས་རྣམས་རྣམ་པ་གཅིག་ཏུ་སྟོན་པ་ནི་གཅིག་གིས་སྟོན་ཞེས་རྣམ་དབྱེ་བསྒྱུར་
- ? $
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རོལ་འགྲེལ་པ་བཞུགས། ༩
གྱི
བར་བྱ་སྟེ་གཅིག་པོ་དེ་ནི་ཐེག་པ་ཆེན་པོའི་ཐབས་ཀྱི་སྒོ་ནས་ཞེས་གསུངས་ཏེ་ལྡེམ་དགོངས་
བརྒྱད་དམ་སྙིང་རྗེ་ཆེན་པོ་ཡིན་ནོ། །འཇིག་ཚོགས་ལ་ལྟ་བ་ལ་སོགས་པ་ཞེས་པ་ལ་གལ་ཏེ་
ལོག་པའི་ལྟ་བ་ལ་སོགས་པའི་ལྟ་བ་ཀུན་བརྟགས་རྣམས་ནི་ཆོས་མངོན་པ་ནས་སྔོན་ཉིད་དུ་
སྤོང་བར་བཤད་པ་མ་ཡིན་ནམ་ཞེ་ན། འདི་ནི་རྣམ་པར་བཞག་པ་གཞན་ཁོ་ན་ཡིན་ཞེས་སྨྲའོ།།
ཤེས་རབ་དང་ཐབས་ལ་མཁས་པ་ཞེས་བྱ་བ་ནི་གསང་བ་བསམ་གྱིས་མི་ཁྱབ་པ་ལས་བྱང་
ཆུབ་སེམས་དཔའ་རྣམས་ཀྱི་ཐབས་ལ་མཁས་པའི་ཚོགས་ནི་ཐམས་ཅད་མཁྱེན་པའི་ཡེ་ཤེས་
ཡོངས་སུ་རྫོགས་པར་འགྱུར་རོ་ཞེས་གསུངས་པའི་ཕྱིར་མྱུར་དུ་སངས་རྒྱས་ཐོབ་པར་བྱེད་
པའི་ཐབས་སོ། །སེམས་ཉེ་བར་ཞི་བ་ནི་དཀར་པོའི་ཆོས་ཐམས་ཅད་ཀྱི་རྩ་བ་ཡིན་ཏེ་བཤེས་
པའི་སྤྲིང་ཡིག་ལས། བསྙེངས་དང་བྲལ་ལ་མང་དུ་གསོལ་ཅི་འཚལ། །ཕན་པའི་གདམས་
ངག་དོན་པོ་འདི་ལགས་ཏེ། ཁྱོད་ཀྱིས་ཐུགས་དུལ་མཛོད་ཅིག་བཅོམ་ལྡན་གྱིས། །སེམས་ནི་
ཆོས་ཀྱི་རྩ་བ་ལགས་པར་གསུངས་ཞེས་བཤད་པ་བཞིན་ནོ། །གཟུགས་ལ་སོགས་པ་ལ་
ཐོགས་པ་མེད་པ་ནི་མིག་ལ་སོགས་པའི་ཡེ་ཤེས་གཅིག་གིས་ཀྱང་ཡིན་ཏེ་མདོ་སྡེའི་རྒྱན་ལས།
དབང་པོ་ལྔ་རྣམས་གཞན་གྱུར་ན། །དོན་ཀུན་འཇུག་དང་ཐམས་ཅད་ལ། །ཡོན་ཏན་བརྒྱ་
ཕྲག་བཅུ་གཉིས་འབྱུང་། །འབྱོར་པ་དམ་པ་ཐོབ་པར་འགྱུར་ཞེས་གསུངས་པ་ཡིན་ཏེ་ཐམས་
ཅད་ལ་ཞེས་པ་ནི་དབང་པོ་ལྔ་པོ་རེ་རེ་ལའང་ཞེས་པའི་དོན་ཏོ། །རང་ཉིད་མངོན་པར་ཞེན་
པའི་གནས་མ་ཡིན་པ་ནི་འབྱུང་ཁུངས་མ་ཡིན་པའོ། །ཞིང་ཐམས་ཅད་དུ་འགྲོ་བ་ནི་སྤྲུལ་པའི་
ལུས་ཀྱིས་སོ། །བདག་གིས་ལུས་ཐམས་ཅད་དུ་སྟོན་པ་ནི་ཉན་ཐོས་དང་རང་སངས་རྒྱས་དང་
བརྒྱ་བྱིན་དང་ཚངས་པ་འདུལ་བ་ལ་དེ་དང་དེ་ལྟ་བུར་སྟོན་པའོ། །ཉི་ཤུ་པོ་འདིས་ཀྱང་ཞེས་
པ་ནི་སྔ་མ་དང་འདམ་ག་ཅན་ནི་མ་ཡིན་གྱི་འོན་ཀྱང་འདམ་ག་ཅན་མ་ཡིན་པའི་བསྡུ་བ་ཡིན་
ཏེ་ཉི་ཤུ་ཕྲག་གཉིས་སྦྱོང་དགོས་ཞེས་བྱ་བའི་དོན་ཏོ། །གང་དག་ཉི་ཤུ་པོ་འདི་དག་སྔ་མའི་
- ? $ ： -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཟློག་ཕྱོགས་སུ་ནན་གྱིས་སྦྱོར་བ་དེ་ནི་རིགས་པ་མ་ཡིན་ཏེ་སྨོན་པ་མེད་པ་ནི་སྲོག་ཏུ་འཛིན་
པ་ཁོ་ནའི་བཟློག་ཕྱོགས་སུ་མི་རིགས་པ་དང་ལུས་དུ་མར་སྟོན་པ་ཡང་འགལ་བ་བརྗོད་པ་
འཛིན་པའི་བཟློག་ཕྱོགས་སུ་མི་རིགས་པའི་ཕྱིར་ཏེ་དེ་བཞིན་དུ་རྣམ་པ་གཞན་ལའང་སྦྱར་རོ།།
གང་ཡང་བཟློག་པའི་ཆོས་དོན་གྱིས་འཕངས་པ་ཞེས་བཤད་པ་དེ་ནི་སྔ་མ་ནི་སྤང་བྱ་དང་ཕྱི་
མ་ནི་གཉེན་པོ་ཤས་ཆེ་བས་དེ་སྐད་དུ་གསུངས་པ་ཡིན་གྱི་སོ་སོར་སྦྱོར་བ་ནི་བཞེད་པ་མ་ཡིན་
ནོ༑ ༑
ས་བརྒྱད་པའི་ཡོངས་སྦྱོང་ལ་སེམས་ཅན་གྱི་སེམས་ཤེས་པ་དང་རྫུ་འཕྲུལ་
དང་དབང་པོ་ཤེས་པ་ལྷའི་མིག་དང་སྒྱུ་མ་ལྟ་བུར་གནས་པ་ཟག་པ་ཟད་པའི་མངོན་ཤེས་དང་
བསམ་བཞིན་སྲིད་པ་ལེན་པ་ནི་འཆི་འཕོ་བ་དང་སྐྱེ་བ་ཤེས་པ་སྟེ་དེ་ལྟར་ན་མངོན་པར་ཤེས་
པའི་ཡོངས་སུ་སྦྱོང་བ་ནི་ལྔའོ། །ཞིང་སྦྱོང་བ་གཉིས་ནི་རང་གི་སངས་རྒྱས་ཀྱི་ཞིང་དེ་ལྟ་བུར་
སྒྲུབ་པ་ཡིན་ཏེ་མདོ་ལས་སངས་རྒྱས་ཀྱི་ཞིང་ཐམས་ཅད་ཡང་དག་པར་བལྟས་ནས་ཇི་ལྟར་
མཐོང་བ་བཞིན་དུ་སངས་རྒྱས་ཀྱི་ཞིང་སྒྲུབ་པར་འགྱུར་རོ་ཞེས་བྱ་བ་དང་། བྱང་ཆུབ་སེམས་
དཔའ་ཆེན་པོའི་སངས་རྒྱས་ཀྱི་ཞིང་ཡོངས་སུ་སྦྱོང་བ་གང་ཞེ་ན། མི་དམིགས་པའི་ཚུལ་གྱིས་
སེམས་ཅན་ཐམས་ཅད་ཀྱི་སེམས་ཡོངས་སུ་སྦྱོང་བ་གང་ཡིན་པའི་ཞེས་འབྱུང་བ་ཡིན་ཏེ་
སེམས་ཅན་དགེ་བ་ལ་འགོད་པ་ཡིན་ནོ། །ཆོས་ཡོངས་སུ་བརྟགས་པ་ནི་མུ་སྟེགས་བྱེད་ལ་
སོགས་པའི་ཆོས་ལོག་པ་རྣམས་སུན་འབྱིན་ཅིང་མ་ལོག་པ་རྣམས་སྒྲོགས་པ་སྟེ་དེ་ལ་ནི་
སངས་རྒྱས་རྣམས་མཉེས་པའི་ཕྱིར་རོ། །དེས་ན་ཡོངས་སུ་བརྟགས་པས་སངས་རྒྱས་བསྟེན་
ཞེས་སྦྱར་བར་བྱའོ། །ཡང་ན་ཆོས་ནི་ཆོས་སྐུ་ཡིན་ལ་དེ་བསྟན་པ་དང་རྟོགས་པ་གཉིས་ཡོད་
པའི་བསྟན་པ་ཆོས་སྐུར་དྲང་དོན་དང་ངེས་དོན་གང་ཡིན་བརྟགས་ན་སངས་རྒྱས་རྣམས་
དགྱེས་པའི་ཕྱིར་ རོ་གསུང༌། འདི་མཚན་མ་དང་མཚན་མ་མེད་པ་ལ་རྩོལ་བའི་འདུ་ཤེས་
- !} [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། {s
གཉིས་ཀྱིས་སེམས་མི་གཡོ་བའི་ཕྱིར་ཏེ་འདུ་ཤེས་གཉིས་ཀྱིས་མི་གཡོའི་ཕྱིར། །མི་གཡོ་བ་
ཞེས་ངེས་པར་བརྗོད་ཅེས་འབྱུང་བ་ཡིན་ནོ། །ས་དགུ་པའི་ཡོངས་སྦྱོང་ལ་སྨོན་ལམ་མཐའ་
ཡས་པ་ནི་བཟང་པོ་སྤྱོད་པ་ལས་ཞིང་རྣམས་རྒྱ་མཚོ་རྣམ་པར་དག་བྱེད་ཅིང་། །སེམས་ཅན་
རྒྱ་མཚོ་རྣམ་པར་གྲོལ་བྱེད་ལ། །ཆོས་རྣམས་རྒྱ་མཚོ་རབ་ཏུ་མཐོང་བྱེད་དེ། །ཡེ་ཤེས་རྒྱ་མཚོ་
རབ་ཏུ་རྟོགས་པ་དང་། །སྤྱོད་པ་རྒྱ་མཚོ་རྣམ་པར་སྦྱོང་བྱེད་ལ། །སྨོན་ལམ་རྒྱ་མཚོ་རབ་ཏུ་
རྟོགས་བྱེད་དེ། །སངས་རྒྱས་རྒྱ་མཚོ་ རབ་ཏུ་མཆོད་བྱེད་ཅིང་། །བསྐལ་པ་རྒྱ་མཚོར་མི་སྐྱོ་
སྤྱད་པར་བགྱི། །གང་ཡང་དུས་གསུམ་གཤེགས་པ་རྒྱལ་བའི། །བྱང་ཆུབ་སྤྱོད་པའི་སྨོན་
ལམ་བྱེ་བྲག་རྣམས། །དེ་ཀུན་མ་ལུས་བདག་གིས་རྫོགས་བྱས་ཏེ། །བཟང་པོ་སྤྱོད་པས་བྱང་
ཆུབ་སངས་རྒྱས་བགྱི་ཞེས་གསུངས་པ་ལ་སོགས་པ་དེ་ལྟ་བུ་ཡིན་ནོ། །ལྷ་ལ་སོགས་པའི་
སྐད་ཤེས་པ་ནི་ལྷའི་སྐད་དང་ཀླུ་དང་གནོད་སྦྱིན་སྐད། །ཅེས་གསུངས་པ་ལྟ་བུའམ། གསང་
བ་བསམ་གྱིས་མི་ཁྱབ་པའི་མདོ་ལས་རྒྱལ་ཆེན་རིས་བཞི་ན་བདེན་པ་བཞི་ལ་ཨེ་ནེ་དང་། མེ་
ནེ་དང༌། དམ་པོ་དང༌། ད་དམ་པོ་ཟེར་རོ་ཞེས་བྱ་བ་ལ་སོགས་པ་གསུངས་ པ་ལྟ་བུའོ།།
སྤོབས་པ་ནི་རིག་པ་དང་གྲོལ་བར་སྨྲ་བ་སྟེ་རིག་པ་ནི་སྐྱོན་མེད་པའོ། །གྲོལ་བ་ནི་མ་ཐོགས་
པའོ། །རིག་དང་ཞེས་པ་གསུམ་ནི་རྒྱལ་པོ་ལ་སོགས་པ་གསུམ་དང་སྦྱར་ཏེ་སོགས་པའི་སྒྲས་
ནི་བྲམ་ཟེ་ཤིང་ས་ལ་ཆེན་པོ་ལྟ་བུ་ལ་སོགས་པ་བཟུང་ངོ༌། །ཉི་མ་ལ་སོགས་པ་ལས་སྐྱེས་པ་
ནི་མངོན་པར་འབྱུང་བའི་མདོ་ལས་རྒྱལ་པོ་གོའུ་ཏ་མའི་བུ་བུ་རམ་ཤིང་གི་ཚལ་དུ་ཉི་མས་
སྨིན་པར་བྱས་པ་ལ་སོགས་པའི་གཏམ་རྒྱུད་རྒྱས་པ་མོའུ་འགལ་གྱི་བུས་ཤཱཀྱ་པ་རྣམས་ལ་
བཤད་པ་ལྟ་བུ་སྟེ་དེ་ནི་མའི་མངལ་དུ་མ་བཙས་པས་དངས་པོའི་རིགས་བཙུན་པར་གྲགས་
པའོ། །གཞན་དག་ནི་ཉི་མ་དང་གསེར་དང་ནོར་བུ་ལ་སོགས་པའི་མདོག་ཅན་དུ་སྐྱེས་པ་ཞེས་
གཞུང་བཏོན་ནས། དེ་ལྟར་བྱས་ན་མདོ་ཁ་ཅིག་ལས། ཁྱོད་སྐུ་གསེར་མདོག་འོད་གསལ་
- ? .， ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི། །ཚད་ནི་དམིགས་སུ་མ་མཆིས་ཏེ། །སྐད་ཅིག་མདོག་གསེར་བཙོད་ཀ་དང་། །མྱུར་བར་
ཤེལ་འོད་འདྲ་བར་གདའ་ཞེས་གསུངས་པ་དེའང་ལེགས་པར་བཤད་པར་འགྱུར་རོ་ཞེས་
ཟེར་རོ། །བརྒྱ་བྱིན་ལ་སོགས་པས་བསྟོད་པ་ནི་ཡབ་དང་སྲས་མཇལ་བའི་མདོ་ལས། གང་
ཚེ་རྐང་གཉིས་གཙོ་བོ་ཁྱོད་བལྟམས་ཚེ། །ས་ཆེན་འདི་ལ་གོམ་པ་བདུན་བཞུད་དེ། །ང་ནི་
འཇིག་རྟེན་འདི་ན་མཆོག་ཅེས་གསུངས། །དེ་ཚེ་མཁས་པ་ཁྱོད་ལ་ཕྱག་འཚལ་ལོ་ཞེས་པ་
བཞིན་ནོ། །སངས་རྒྱས་ལ་སོགས་པའི་སྒྲས་ནི་གནས་གཙང་མའི་ལྷའི་བུ་ལ་སོགས་པ་
བཟུང་སྟེ་རྒྱ་ཆེ་རོལ་པ་ལས་འདུས་བྱས་ཐམས་ཅད་མྱུར་དུ་འཇིག་པ་སྟེ། །མཁའ་ལ་གློག་
རྒྱུན་རིང་དུ་མི་གནས་བཞིན། ཁྱོད་ཀྱི་དུས་འདི་ཉེ་བར་གནས་གྱུར་གྱིས། །བརྟུལ་ཞུགས་
བཟང་པོ་སྔོན་བྱུང་དུས་ལ་བབ་ཅེས་བྱ་བ་དང་། ཡང་སྔོན་བྲམ་ཟེ་མར་མེའི་བདག་པོའི་སྲས་
སངས་རྒྱས་མར་མེ་མཛད་གཙང་མའི་ལྷས་བསྐུལ་བ་ནི། བཙུན་མོའི་འཁོར་གྱི་ནང་འདིར་
ནི༑ ༑ཡོན་ཏན་འབྱུང་གནས་གྱུར་པ་མེད། །དྲང་སྲོང་རྒྱལ་མཚན་གནས་ནས་ནི། །བྱང་ཆུབ་
དམ་པ་རྟོགས་པར་འགྱུར། །ལང་འཚོ་མྱུར་དུ་འགྲོ་བ་ནི། །རླུང་གི་ཤུགས་པས་ལྷག་པར་
མགྱོགས་ཞེས་བྱང་ཆུབ་སེམས་དཔའི་སྡེ་སྣོད་ལས་བཤད་པ་ལྟ་བུའོ། །ཡིད་བཞིན་གྱི་ནོར་
བུ་དང་འདྲ་བ་ནི་དེ་ལས་དགོས་འདོད་ཐམས་ཅད་འབྱུང་བའི་ཕྱིར་ཏེ་རིན་པོ་ཆེའི་ཕྲེང་བ་དང་།
སེངྒེའི་སྐ་རགས་དང་མུ་ཏིག་དང་དྲིལ་བུ་གཡེར་ཁའི་དྲ་བ་ཅན་དང་། མཐོང་བས་ཕྱིར་མི་
ལྡོག་པའི་ས་ཐོབ་པ་ལ་སོགས་པའི་ཡོན་ཏན་དང་ལྡན་པ་ཡིན་ནོ། །ཨ་ཤད་ཐ་ནི་བདག་ཅག་
གི་སྟོན་པའི་ཡིན་ལ་སོགས་པའི་སྒྲས་ནི་སངས་རྒྱས་བྱམས་པའི་ཀླུ་ཤིང་ལ་སོགས་པ་བཟུང་
ངོ༌༑ ༑སངས་རྒྱས་ཀྱི་ཆོས་ཀྱི་ངོ་བོར་གྱུར་པའི་ཡོན་ཏན་ནི་སྟོབས་དང་མི་འཇིགས་པ་ལ་
སོགས་པ་སྟེ་མཚན་ཉིད་ནི་རང་བཞིན་ནོ། །འདི་སོ་སོ་ཡང་དག་པར་རིག་པ་བཞིས་ཆོས་སྟོན་
པ་ལ་མཁས་པས་ན་ལེགས་པའི་བློ་གྲོས་ཏེ་སོ་སོ་ཡང་དག་རིག་བློ་བཟང་། །ས་དེ་ལེགས་
- ?
$ ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩༩
པའི་བློ་གྲོས་ཡིན་ཞེས་བཤད་པ་ཡིན་ནོ། །
གཉིས་པ་འབྲས་བུའི་སའི་མཚན་ཉིད་བསྟན་པ་ནི་རྒྱུའི་ས་རྣམས་ཀྱི་ཞེས་པ་སྟེ་
ངེས་པ་ནི་གཏན་ལ་ཕེབས་པའོ། །གལ་ཏེ་འདི་ལ་ཡོངས་སྦྱོང་མི་འཆད་པའི་རྒྱུ་མཚན་གང་
ཡིན་ཞེ་ན། ཁ་ཅིག་ན་རེ། ངེས་འབྱུང་གི་སྒྲུབ་པ་ཉིད་འདིའི་ཡོངས་སྦྱོང་ཡིན་ནོ་ཞེས་ཟེར་བ་
དེ་ནི་མ་ཡིན་ཏེ། དེ་ཚོགས་ཀྱི་སྒྲུབ་པར་ཐལ་བའི་ཕྱིར་རོ། །དེས་ན་འདི་ས་དགུ་པ་དང་
ཡོངས་ སྦྱོང་གཅིག་ ཡིན་ པའམ། ཡང་ན་ སྨོན་ལམ་གྱིས་གཟུགས་སྐུར་སངས་རྒྱས་ནས་
སེམས་ཅན་གྱི་དོན་བྱེད་པའམ། ཡང་ན་ཇི་སྐད་བཤད་པའི་སྤངས་རྟོགས་ཐམས་ཅད་འདི་ལ་
ཡོན་ཏན་ཡར་ལྡན་དུ་ཡོད་པས་དེ་དང་། སངས་རྒྱས་ཀྱི་ཕྲིན་ལས་གཉིས་སྦྲེལ་ནས་གོམས་
པར་བྱེད་པ་ནི་འདིའི་ཡོངས་སྦྱོང་ཡིན་ནོ། །དོན་དེ་ཉིད་སྨྲས་པ་ནི་འབྲས་བུའི་སའི་སྔར་
བཤད་པ་དེ་དག་ཡིན་པ་དེ་ལྟ་ནའང་འདིར་ནི་དེ་དག་མ་བཤད་དེ་ཟློས་པར་འགྱུར་བའི་ཕྱིར་
རོ༑ ༑འོན་ཀྱང་ས་ཐམས་ཅད་བསྡུ་བའི་སྒོ་ནས་ས་བཅུ་པའི་མཚན་ཉིད་དེ་རང་བཞིན་
གསུངས་སོ། །ཇི་སྐད་གསུང་ཤེ་ན། ས་དགུ་འདས་ནས་ཞེས་པ་ལ་སོགས་པའོ། །འདི་ལ་
འགྲེལ་པ་མཛད་པ་དག་ཐེག་པ་ཆེ་ཆུང་གཉིས་ཀའི་ས་དགུ་འཛིན་པ་དེ་གལ་ཏེ་མདོ་ཇི་ལྟ་བ་
བཞིན་ཡིན་ན་དེ་ན་དཀར་པོ་རྣམ་པར་མཐོང་བའི་སའང་ཡོད་པས་དེ་ཡང་ས་བཅུར་འགྱུར་
རོ༑ །འོན་ཏེ་བསྟན་ཆོས་ཇི་ལྟ་བ་བཞིན་འཆད་ན་ནི་བྱང་ཆུབ་སེམས་དཔའི་ས་དགུ་ལས་
ཉན་རང་གི་ས་མེད་དོ། །གཞན་ཡང་ཐེག་པ་གསུམ་གྱི་སློབ་པའི་སྤངས་རྟོགས་ཐམས་ཅད་
དེར་འདུས་པ་ནི་འདས་པའི་དོན་དུ་འཆད་ན་དེ་ནི་མི་རིགས་ཏེ་གང་གི་ཕྱིར་འདས་པ་ནི་བྲལ་
བ་བརྗོད་པའི་སྒྲ་ཡིན་ལ། འདུས་པ་ནི་ལྡན་པ་བརྗོད་པའི་སྒྲ་ཡིན་པས་དེ་ནི་ཡི་གེའི་དོན་དུ་
མི་རུང་ངོ༌། །དེས་ན་ས་དགུ་ནི་ལེགས་པའི་བློ་གྲོས་མན་ཆད་ཡིན་ལ་འདས་པ་ནི་རྒལ་བ་
ཡིན་མོད་ཀྱི་འོན་ཀྱང་འགྲེལ་པ་ཇི་ལྟ་བ་བཞིན་དུ་བཤད་པར་བྱའོ། །འདིའི་སྤྱི་དོན་ལ་ཉན་
- } ：
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐོས་རྣམས་ཀྱི་ལམ་གང་ལས་སྐྱེ་བའི་རྟེན་དང༌། དེ་ལ་སྐྱེས་པའི་ལམ་དང་། ལམ་དེས་དུས་
ཇི་སྲིད་ན་ངེས་པར་འབྱུང་བའི་ཚུལ་གསུམ་ལས། དང་པོ་ནི་ལུས་ཀྱི་རྟེན་ནི་མཛོད་ལས།
འདོད་པར་གསུམ་ཐོབ་ཐ་མ་ནི། །གསུམ་དུའོ་གོང་ན་མཐོང་ལམ་མེད། །མི་སྐྱོ་ལུང་ལས་
འདིར་རྩོམ་ཞིང་། །དེར་མཐར་ཕྱིན་ཞེས་འབྱུང་ཕྱིར་རོ་ཞེས་གསུངས་སོ། །དེའི་དོན་ནི་འདི་
ཡིན་ཏེ་འབྲས་བུ་དང་པོ་གསུམ་ནི་འདོད་པ་ཁམས་ཀྱི་རྟེན་ལ་ཐོབ་ལ། ཐ་མ་དགྲ་བཅོམ་པ་
ནི་ཁམས་གསུམ་ཆར་གྱི་རྟེན་ལ་ཐོབ་ཅིང་། ཁམས་གོང་མ་གཉིས་ན་ནི་སྐྱེ་བ་མེད་པའི་ཕྱིར་
དང༌། གཟུགས་མེད་ན་ཉན་པ་དང༌། ཁམས་འོག་མ་བ་ལ་དམིགས་པ་མེད་པའི་ཕྱིར་མཐོང་
ལམ་མེད་ལ། མཐོང་ལམ་སྔོན་དུ་མ་སོང་བའི་ཕྱིར་འོང་དང་ཕྱིར་མི་འོང་ཀྱང་མི་རུང་བའི་
ཕྱིར་རོ། །ལུང་ལས་ཀྱང་བར་མ་དོར་མྱ་ངན་ལས་འདའ་བ་ལ་སོགས་པ་ལྔ་ནི་འདིར་རྩོམ་
ཞིང་དེར་མཐར་ཕྱིན་པར་འགྱུར་རོ་ཞེས་འབྱུང་བའི་ཕྱིར་དེ་ལྟར་དུ་གྲུབ་པ་ཡིན་ནོ། །བསམ་
པའི་རྟེན་ནི་འབྲས་བུ་དང་པོ་གཉིས་དང་པོའི་ཉེར་སྡོགས་དང་ཐ་མ་གཉིས་གོང་མ་གཉིས་ཀྱི་
སེམས་དང༌། ཤེས་རབ་ཀྱིས་རྣམ་གྲོལ་ནི་ཐམས་ཅད་དུ་ཉེར་སྡོགས་དང་། གཅིག་ཅར་བ་
གཉིས་ནི་རིམ་པ་བཞིན་ཉེར་སྡོགས་དང་དངོས་གཞི་ལ་བརྟེན་ཏེ་སྤངས་པ་དང་མཐུན་པའི་
སེམས་ཐོབ་པའི་ཕྱིར་རོ། །
གཉིས་པ་ལ་དང་པོ་ཉན་ཐོས་ཀྱི་རིགས་ཅན་དག་ཉན་ཐོས་ཀྱི་བྱང་ཆུབ་ཏུ་
སེམས་བསྐྱེད་ནས་ཚུལ་ཁྲིམས་ལ་གནས་པས་ཤེས་རབ་གསུམ་སྒྲུབ་པར་བྱེད་དེ་མཛོད་
ལས། ཚུལ་གནས་ཐོས་དང་བསམ་ལྡན་པ། །སྒོམ་པ་ལ་ནི་རབ་ཏུ་སྦྱོར་ཞེས་འབྱུང་བ་ཡིན་
ནོ༑ ༑དེ་ལ་འདོད་ཆགས་ཤས་ཆེ་ན་མི་སྡུག་པ་དང༌། རྟོག་པ་ཤས་ཆེ་ན་དབུགས་འབྱུང་རྔུབ་
སྒོམ་པར་བྱེད་དེ་ཇི་སྐད་དུ། རུས་པ་རྒྱ་མཚོའི་བར་དུ་ནི། །སྤྲོ་ཞིང་སྡུད་པ་ལས་དང་པོ།།
ཀེང་རུས་ནས་ནི་ཐོད་ཕྱེར་བར། །བཏང་བས་སྦྱང་བ་བྱས་པར་བཤད། །སྨིན་མའི་བར་དུ་
- ? {3 | .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
སེམས་འཛིན་པས། །ཡིད་ལ་བྱེད་པ་རྫོགས་པ་ཡིན་ཞེས་འབྱུང་ངོ༌། །གཞན་ཡང་ལས་དང་
པོ་པ་ཚོགས་ལམ་ལ་དྲན་པ་ཉེར་བཞག་དང༌། དྲོད་ལ་ཡང་དག་སྤོང་བ་དང༌། རྩེ་མོ་ལ་རྫུ་
འཕྲུལ་གྱི་རྐང་པ་དང༌། བཟོད་པ་ལ་དབང་པོ་དང་། ཆོས་མཆོག་ལ་སྟོབས་དང་། བྱང་ཆུབ་
དང་ཉེ་བའི་ཕྱིར་སྒོམ་ལམ་ལ་བྱང་ཆུབ་ཀྱི་ཡན་ལག་བདུན་དང་། མཐོང་ལམ་ལ་འཕགས་
པའི་ལམ་ཡན་ལག་བརྒྱད་སྒོམ་པར་བྱེད་དེ། སྡེ་ཚན་བདུན་ནི་གོ་རིམ་བཞིན། །ལས་ནི་དང་
པོ་པ་དག་དང༌། །ངེས་འབྱེད་ཆ་མཐུན་རྣམས་དང་ནི། །སྒོམ་དང་མཐོང་ལ་རབ་ཏུ་ཕྱེ་ཞེས་
བཤད་པ་ཡིན་ནོ། །དེ་ལྟ་བུའི་སྒོམ་པའི་རིམ་པས་འཕགས་པའི་ལམ་ཐོབ་པ་ལ་འདོད་པ་
ལས་འདོད་ཆགས་དང་མ་བྲལ་བས་ཞུགས་འབྲས་རིམ་གྱིས་ཐོབ་པ་དང་། བྲལ་བས་གཅིག་
ཅར་ཐོབ་པའི་ཚུལ་གཉིས་ལས། དང་པོ་སྔོན་ལ་བཤད་ན་རྟོགས་སླ་བའི་ཕྱིར་བཤད་དོ། །དེ་
ལ་བཞི་ལས། དང༌པོ་རྒྱུན་དུ་ཞུགས་པ་བཤད་པ་ནི་ལས་དང་པོ་པ་བདེན་པ་མཐོང་བ་
དང་མཐུན་པའི་ཐོས་པ་བྱས་ནས་བསམ་པས་རྣམ་པར་དཔྱོད་པའི་ཚེ་འཁོར་བ་རྣམས་ཇི་
ལྟར་སྡུག་བསྔལ་བ་དང༌། དེ་གང་ལས་བྱུང་བ་དང་། དེ་དག་འགགས་པ་ནི་གང་ཞིག་ཡིན་པ་
དང༌། དེར་འགྲོ་བའི་ལམ་ནི་གང་ཡིན་ཞེས་དཔྱོད་པར་བྱེད་དོ། །ཇི་ལྟར་དཔྱོད་པའི་རིམ་པ་
དེ་ལྟར་ནི་རྒྱུན་ཏུ་ཞུགས་པའི་ཚེ་མངོན་པ་རྟོགས་པར་འགྱུར་ཏེ། །དེ་དག་ཇི་ལྟར་མངོན་
རྟོགས་རིམ་ཞེས་འབྱུང་བ་ཡིན་ནོ། །དེ་ལ་ཆོས་མཆོག་གི་རྗེས་སུ་མི་རྟག་པ་ལ་སོགས་པ་བཅུ་
དྲུག་སྒོམ་པས་དང་པོ་སྡུག་བསྔལ་གྱི་རྣམ་པ་བཞི་རྟོགས་པའི་ཤེས་བཟོད་ཀྱི་སྐད་ཅིག་བཞི་
རིམ་གྱིས་སྐྱེའོ། །དེ་བཞིན་དུ་ཀུན་འབྱུང་དང་འགོག་པ་དང་ལམ་ལའང་ཡིན་ནོ། །དེ་ལ་
བཟོད་པ་བརྒྱད་ཀྱི་བཟོད་པ་དང་པོ་བཞིས་ཁམས་འདི་དང་། ཕྱི་མ་བཞིས་གོང་མ་གཉིས་ཀྱི་
སྤང་བྱ་སྤོང་བས་བར་ཆད་མེད་པའི་ལམ་རྐུན་པོ་འབྱིན་པ་ལྟ་བུ་ཡིན་ལ། ཤེས་པ་བརྒྱད་ནི་
སྤང་བྱ་ལས་རྣམ་པར་གྲོལ་བའི་ལམ་སྒོ་བཅོད་པ་ལྟ་བུ་ཡིན་ཏེ། བཟོད་དང་ཤེས་པ་གོ་རིམ་
- ༡ j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
བཞིན། །བར་ཆད་མེད་དང་རྣམ་གྲོལ་ལམ་ཞེས་བཤད་དོ། །དེ་ལ་སྐད་ཅིག་བཅོ་ལྔ་པ་ལམ་
ལ་རྗེས་སུ་ཤེས་པའི་བཟོད་པའི་བར་ནི་མཐོང་ལམ་ཡིན་ནོ། །བཅུ་དྲུག་པ་ལམ་ལ་རྗེས་སུ་
ཤེས་པ་ནི་བདེན་པ་མཐོང་ཟིན་ལ་འཇུག་པའི་ཕྱིར་དང་། སྐད་ཅིག་སྔ་མ་མཐོང་བ་ལ་འཇུག་
ཀྱང་སྐད་ཅིག་གཅིག་མ་མཐོང་བས་བདེན་པ་མ་མཐོང་བ་མ་ཡིན་ཏེ་དཔེར་ན་ཉག་མ་གཅིག་
མ་བརྔས་པའི་ཞིང་མ་བརྔས་པ་མ་ཡིན་པ་བཞིན་ནོ། །དེའི་ཕྱིར་བཅུ་དྲུག་པ་ནི་སྒོམ་པའི་
ལམ་སྟེ། དེ་ལས་སྐད་ཅིག་བཅོ་ལྔ་ནི། །མ་མཐོང་མཐོང་ཕྱིར་མཐོང་བའི་ལམ་ཞེས་གསུངས་
སོ༑ ༑དེ་ཡང་བཅོ་ལྔ་པ་འབྲས་བུ་ལ་ཞུགས་པ་དང༌། བཅུ་དྲུག་པ་གནས་པ་ཡིན་ཞིང་།
གནས་པའི་དབྱེ་བ་ནི་དེས་འདོད་པའི་ཉོན་མོངས་པ་ཡེ་མ་སྤངས་ན་འདོད་པའི་ལྷ་དང་མིའི་
ནང་དུ་ལན་བདུན་སྐྱེ་སྲིད་ལ། འདོད་པའི་གསུམ་མམ་བཞི་ སྤངས་ན་ལན་གཉིས་སམ་
གསུམ་ལྷ་དང་མིའི་རིགས་ནས་རིགས་སུ་སྐྱེས་ནས་དེར་མྱ་ངན་ལས་འདའ་བ་ཡིན་ཏེ་འབྲས་
གནས་སྒོམ་སྤང་བྱ་མ་ཟད། །དེ་ལྟར་ཐོགས་ན་ལན་བདུན་པ། །རྣམ་གསུམ་རྣམ་བཞི་ལས་
གྲོལ་བ། །ཚེ་གཉིས་གསུམ་དུ་རིགས་ནས་རིགས་ཞེས་འབྱུང་བ་ཡིན་ནོ། །འདི་ཁམས་གོང་
མ་གཉིས་སུ་ནི་མི་འགྲོ་སྟེ་འདོད་པར་ཚེ་ཡོངས་གྱུར་པའི་འཕགས། ཁམས་གཞན་དུ་ནི་འགྲོ་
བ་མེད་ཅེས་འབྱུང་བའི་ཕྱིར་རོ། །དེ་ལ་སྔོན་སོ་སོའི་སྐྱེ་བོའི་དུས་ན་ལམ་བླ་མའི་གདམས་
ངག་ལས་སྒོམ་པའི་དབང་པོ་རྟུལ་པོ་དང་། རང་གི་ཤེས་རབ་ཀྱིས་སྒོམ་པའི་དབང་པོ་རྣོན་པོ་
གཉིས་ནི་འདིར་དད་པ་དང་ཆོས་ཀྱི་རྗེས་སུ་འབྲང་བ་ཞེས་བྱ་སྟེ། དབང་པོ་རྣོ་རྟུལ་དེ་དག་དུ།།
དད་དང་ཆོས་ཀྱི་རྗེས་འབྲང་བ་ཞེས་བཤད་པ་ཡིན་ནོ། །དེ་ནི་མྱ་ངན་ལས་འདས་པའི་ལམ་
གྱི་རྒྱུན་ལ་ཞུགས་པའི་ཕྱིར་རྒྱུན་དུ་ཞུགས་པ་ཞེས་བརྗོད་དོ། །གཉིས་པ་ལན་ཅིག་ཕྱིར་འོང་
ནི་དེས་སྒོམ་ལམ་བསྒོམས་པས་འདོད་པའི་ཉོན་མོངས་པ་གཅིག་ནས་ལྔའི་བར་སྤངས་ན་
ཕྱིར་འོང་ལ་ཞུགས་པ་དང༌། དྲུག་པ་སྤངས་ན་ཕྱིར་འོང་ཐོབ་པ་ཡིན་ཏེ་རྣམ་པ་ལྔའི་བར་
བ ༡
， f -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
བཅོམ་པ། གཉིས་པ་ལ་ནི་ཞུགས་པ་ཡིན། །རྣམ་པ་དྲུག་པ་ཟད་གྱུར་པ། །དེ་ནི་ལན་ཅིག་
ཕྱིར་འོང་བ་ཞེས་འབྱུང་བ་ཡིན་ནོ། །དེ་ནི་ལྷའི་ནང་དུ་སོང་ནས་མིའི་ནང་དུ་ལན་ཅིག་འོང་
བས་ན་ལན་གཅིག་ཕྱིར་འོང་ཡིན་ནོ། །གསུམ་པ་ཕྱིར་མི་འོང་ནི་ཕྱིར་འོང་གིས་འདོད་པའི་
ཉོན་མོངས་ནས་ས་བདུན་ནམ་བརྒྱད་སྤངས་ནས་ཕྱིར་མི་འོང་ལ་ཞུགས་པ་དང་། དགུ་པ་
སྤངས་པ་ཡིན་ཏེ་ཉེས་ཆ་བདུན་དང་བརྒྱད་ཟད་པ། ཚེ་གཅིག་བར་ཆད་གཅིག་པ་དང༌།།
གསུམ་པ་ལ་ནི་ཞུགས་པའང་ཡིན། །དེ་དགུ་ཟད་པ་ཕྱིར་མི་འོང་ཞེས་བཤད་པ་ཡིན་ནོ། །དེ་
ལ་དད་པ་དང་ཆོས་ཀྱི་རྗེས་འབྲང་འདི་གཉིས་ཐོབ་པ་དེའི་ཚེ་དད་པས་མོས་པ་དང་མཐོང་
བས་ཐོབ་པ་ཞེས་བྱ་སྟེ། དེ་ཚེ་དབང་པོ་རྣོ་རྟུལ་དག །དད་པས་མོས་དང་མཐོང་བས་ཐོབ་
ཅེས་བཤད་དོ། །གནས་པའི་དབྱེ་བ་དྲུག་ལས་ཚེ་འདི་ལ་མྱ་ངན་ལས་འདའ་བ་ནི་འདོད་པའི་
རྟེན་དེ་ཉིད་ལ་ཞི་གནས་ཀྱི་སེམས་སྔ་མའམ། བསམ་གཏན་གྱི་སེམས་ལ་བརྟེན་ཀྱང་རུང་
ལྷག་མཐོང་གིས་ཁམས་གོང་མ་གཉིས་ཀྱི་ཉོན་མོངས་པ་མ་ལུས་པ་སྤངས་ནས་དགྲ་བཅོམ་
གྱི་འབྲས་བུ་མངོན་དུ་བྱེད་པ་ཡིན་ལ། སྔོན་སངས་རྒྱས་བཞུགས་པའི་དུས་ཀྱི་དགྲ་བཅོམ་པ་
རྣམས་ནི་དེ་ལྟ་བུ་ཡིན་ཏེ། གཞན་ནི་འདི་ལ་མྱ་ངན་འདའ་ཞེས་འབྱུང་བ་ཡིན་ནོ། །དེ་ལྟར་མི་
ནུས་པ་དེས་ནི་འཆི་འཕོས་ནས་དགྲ་བཅོམ་མངོན་དུ་བྱེད་དེ་དེ་ལ་བར་དོ་དང་། ཁམས་གོང་
མར་སྐྱེས་པ་ཙམ་དང༌། དེར་འབད་རྩོལ་དང་བཅས་པ་དང༌། རྩོལ་བ་མེད་པར་ལམ་ངང་
གིས་བྱུང་ནས་དགྲ་བཅོམ་ཐོབ་པར་བྱེད་པ་དང༌། བཞི་པོ་དེ་མི་ནུས་པ་དེ་ནི་གོང་དུ་འགྲོ་བ་
དང་ལྔ་ཡིན་ཏེ། དེ་ནི་བར་སྐྱེས་འདུ་བྱེད་དང་། །འདུ་བྱེད་མེད་ཡོངས་མྱ་ངན་འདའ། །གོང་
དུ་འཕོ་བ་རྣམས་དེ་ནི་ཞེས་གསུངས་སོ། །གོང་དུ་འཕོ་བ་ལའང་གཟུགས་དང་གཟུགས་མེད་
པར་འགྲོ་བ་གཉིས་ལས། དང་པོ་ལའང་ལྷག་མཐོང་སྤྱད་པ་འོག་མིན་དུ་འགྲོ་བ་དང༌། ཞི་
གནས་སྤྱད་པ་སྲིད་རྩེར་འགྲོ་བ་གཉིས་ཡོད་པའི་དང་པོ་ནི་ཟག་མེད་ཀྱི་བསམ་གཏན་བདེན་
}
]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་རྣམ་པ་ཅན་དང་། ཟག་བཅས་ཀྱི་བསམ་གཏན་ཞི་རགས་ཀྱི་རྣམ་པ་ཅན་གཉིས་སྤེལ་
ནས་བསྒོམས་ཏེ་བསམ་གཏན་དང་པོའི་བདེ་བའི་རོ་མྱངས་པས་བསམ་གཏན་གསུམ་ལས་
ཉམས་ཏེ་ཚངས་རིས་སུ་སྐྱེས་ནས་དེར་སྔོན་གོམས་པའི་བསམ་གཏན་བཞི་པ་སྤེལ་ཏེ་འོག་
མིན་དུ་སྐྱེ་བ་དེ་ནི་འཕར་བ་ཞེས་བྱའོ། །ཕྱེད་དུ་འཕར་བ་ནི་དེ་གནས་གཙང་མ་རྣམས་སུ་
སྐྱེས་ནས་འོག་མིན་དུ་འཇུག་པ་ཡིན་ནོ། །གནས་ཐམས་ཅད་དུ་འཆི་འཕོ་བ་ནི་གནས་གཞན་
ཐམས་ཅད་དུ་འཕོས་ནས་འོག་མིན་དུ་འཇུག་པ་ཡིན་ནོ། །དེ་ལ་འཕགས་པ་ནི་ཚངས་ཆེན་དུ་
མི་སྐྱེ་སྟེ་ཕྱིན་ཅི་ལོག་གི་ལྟ་བའི་གནས་ཡིན་པའི་ཕྱིར་དང་། གཙོ་བོ་གཅིག་ཏུ་ཟད་པའི་ཕྱིར་
རོ༑ ༑གཉིས་པ་ནི་བསམ་གཏན་མ་སྤེལ་བ་གནས་གཙང་མ་མ་གཏོགས་པའི་གནས་གཞན་
རྣམས་སུ་རིམ་གྱིས་སོང་སྟེ་སྲིད་པའི་རྩེ་མོར་མྱ་ངན་ལས་འདའ་བ་ཡིན་ནོ། །དེ་དག་གནས་
གཙང་མར་མི་སྐྱེ་བ་ནི་ཉན་ཐོས་འཕགས་པ་དག་འཕགས་པའི་གནས་ནས་སོ་སོའི་སྐྱེ་བོའི་
གནས་སུ་མི་ལྡོག་པའི་ཕྱིར་དང་། གཟུགས་མེད་ནི་སོ་སོའི་སྐྱེ་བོའི་གནས་ཡིན་པའི་ཕྱིར་རོ།།
དེ་སྐད་དུའང་། བསམ་གཏན་སྤེལ་ནས་འོག་མིན་འགྲོ། །དེ་འཕར་ཕྱེད་འཕར་ཐམས་ཅད་
དུ༑ ༑འཆི་འཕོ་གཞན་སྲིད་རྩེ་མོར་འགྲོ་ཞེས་འབྱུང་ངོ་། །དེ་ལ་བར་མ་དོ་དང་སྐྱེ་གནས་པ་
དང་འོག་མིན་དུ་འཕོ་བ་གསུམ་ལ་རེ་རེ་ལའང་གསུམ་གསུམ་དུ་ཕྱེ་ན་གཟུགས་སུ་ཉེར་འགྲོ་
དགུར་འགྱུར་ཏེ་རེ་ཤིག་བར་མ་དོ་ནི་ལྕགས་ཀྱི་མེ་སྟག་གནམ་དུ་ཡར་བའི་དཔེ་གསུམ་གྱིས་
མྱུར་བ་དང༌། མྱུར་བ་མ་ཡིན་པ་དང༌། ཡུན་རིང་མོ་ཞིག་ན་མྱ་ངན་ལས་འདའ་བ་གསུམ་མོ།།
སྐྱེས་ནས་པ་ནི་སྐྱེས་ནས་དང༌། འདུ་བྱེད་པ་དང༌། འདུ་བྱེད་པ་མེད་པ་གསུམ་མོ། །གོང་དུ་
འཕོ་བ་ནི་འཕར་བ་ལ་སོགས་པ་གསུམ་ཡིན་ཏེ། གསུམ་ལའང་རྣམ་གསུམ་ཕྱེ་ནས་ནི།།
གཟུགས་སུ་ཉེར་འགྲོ་དགུར་བཤད་དོ་ཞེས་འབྱུང་ངོ༌། །དེ་ལ་གོང་དུ་འཕོ་བ་མ་ཕྱེ་ན་སྐྱེས་བུ་
དམ་པའི་འགྲོ་བ་བདུན་ཞེས་བྱ་སྟེ། གོང་དུ་འཕོ་བ་ནི་མ་ཕྱེ་བར། །དམ་པའི་འགྲོ་བ་བདུན་
- ）
}
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། {te
སུ
དུ་འདོད་ཅེས་འབྱུང་ངོ༌། །ཕྱིར་མི་འོང་བ་གསུམ་དང་དགུ་པོ་དེ་དག་ལ་དེ་ལྟ་བུའི་ཁྱད་པར་
འོང་བའི་རྒྱུ་མཚན་ནི་བར་དོ་འགྲུབ་པ་དང༌། སྐྱེས་ནས་འགྲུབ་པ་དང་། ལན་གྲངས་གཞན་
འགྲུབ་པའི་ལས་ཡོད་པའི་ཕྱིར་དང་། དབང་པོ་རྣོ་བ་དང་། འབྲིང་དང་། རྟུལ་བའི་ཕྱིར་དང་། །
ཉོན་མོངས་པ་ཆུང་ངུ་དང་། འབྲིང་དང་། ཆེན་པོ་དང་ལྡན་པའི་ཕྱིར་ཏེ། དེ་དག་གི་ནི་ཁྱད་
པར་རྣམས། །ལས་དབང་ཉོན་མོངས་བྱེ་བྲག་ལས་ཞེས་བཤད་པ་ཡིན་ནོ། །གཟུགས་མེད་
པར་འགྲོ་བ་ནི་གཟུགས་ཀྱི་འདོད་ཆགས་དང་བྲལ་བ་འདི་ནས་ཤི་འཕོས་ནས་གཟུགས་
ཁམས་བོར་ཏེ་གཟུགས་མེད་དུ་སྐྱེ་བ་ཡིན་ཏེ་དེ་ལ་ནི་བར་དོ་མེད་པས་སྐྱེས་ནས་པ་ལ་སོགས་
པ་བཞི་ཡིན་ལ་སྲིད་རྩེ་ལ་ནི་གོང་དུ་འཕོ་བའང་མེད་དེ། གཞན་ནི་གཟུགས་མེད་འགྲོ་རྣམ་
བཞི་ཞེས་འབྱུང་བ་ཡིན་ནོ། །གང་ཡང་ཕྱིར་མི་འོང་བ་གང་ལ་ལ་སྲིད་རྩེའི་སེམས་ཐོབ་པ་དེ་
ནི་མྱ་ངན་ལས་འདས་པ་དང་འདྲ་བའི་འགོག་པ་ལུས་ཀྱི་མངོན་སུམ་དུ་བྱེད་དེ་སེམས་མེད་
པའི་ཕྱིར་རོ། །དེ་སྐད་དུའང་། འགོག་པ་ཐོབ་པའི་ཕྱིར་མི་འོང་། །ལུས་ཀྱིས་མངོན་དུ་བྱེད་
པར་འདོད་ཅེས་བཤད་པ་ཡིན་ནོ། །དེ་ལྟར་ན་ཕྱིར་མི་འོང་བའི་དབྱེ་བ་ཆེ་ལོང་ནི་དེ་ལྟ་བུ་
ཡིན་ལ། རྒྱས་པར་དབྱེ་བ་ཕྱིར་མི་འོང་ཁྲི་ཉིས་སྟོང་དགུ་བརྒྱ་དྲུག་ཅུར་ཇི་ལྟར་འགྱུར་བ་ནི་
མཛོད་ཀྱི་འགྲེལ་པ་ལས་བལྟ་བར་བྱའོ། །བཞི་པ་དགྲ་བཅོམ་ནི་ ཕྱིར་མི་འོང་དེ་བསམ་
གཏན་དང་པོའི་ཉོན་མོངས་པ་གཅིག་སྤོང་པ་ནས་བཟུང་སྟེ་སྲིད་རྩེའི་བརྒྱད་ཀྱི་བར་རམ་
དགུ་པ་སྤོང་བའི་བར་ཆད་མེད་པའི་ལམ་ལ་གནས་པ་ཡང་དགྲ་བཅོམ་ལ་ཞུགས་པ་ཡིན་ལ།
རྡོ་རྗེ་ལྟ་བུའི་ཏིང་ངེ་འཛིན་གྱི་རྗེས་སུ་དེས་ཟད་མི་སྐྱེ་ཤེས་པ་ཐོབ་པ་དེ་ནི་དགྲ་བཅོམ་གྱི་
འབྲས་བུ་ཐོབ་པ་ཡིན་ཏེ། སྲིད་རྩེའི་བར་ཆ་བརྒྱད་ཟད་པ། །དགྲ་བཅོམ་ཉིད་ལ་ཞུགས་པ་
ཡིན། །དགུ་པའི་བར་ཆད་མེད་ལམ་ཡང་། །དེ་ནི་རྡོ་རྗེ་ལྟ་བུ་ཡིན། །དེ་ཟད་ཐོབ་དང་ཟད་པ་
ཤེས། །དེ་ཚེ་དེ་མི་སློབ་དགྲ་བཅོམ་ཞེས་གསུངས་པ་ཡིན་ནོ། །དེ་ལ་དབྱེ་བ་གཉིས་ལས། ས་
- ??] } -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྒྱད་ཀྱི་སེམས་ཐོབ་པས་འགོག་པ་ལ་སྙོམས་པར་འཇུག་ནུས་ཤིང་སྙོམས་པར་འཇུག་པ་
སྒྲིབ་པ་སྤངས་པ་དེ་ནི་རྒྱན་ཅན་ནམ་གཉིས་ཀའི་ཆ་ལས་རྣམ་གྲོལ་ཡིན་ཏེ་ཉོན་མོངས་པ་དང་།
རྣམ་པར་ཐར་པའི་སྒྲིབ་པ་གཉིས་ལས་རྣམ་པར་གྲོལ་བའི་ཕྱིར་རོ། །བསམ་གཏན་དང་པོའི་
ཉེར་སྡོགས་ལ་བརྟེན་ནས་ལྷག་མཐོང་གིས་ཁམས་གསུམ་གའི་ཉོན་མོངས་པ་སྤངས་པ་དེ་ནི་
རྒྱན་མེད་དམ་ཤེས་རབ་ཀྱིས་རྣམ་པར་གྲོལ་བ་ཡིན་ཏེ་ཤེས་རབ་ཀྱིས་ཉོན་མོངས་པ་ཁོ་ན་
ལས་གྲོལ་བའི་ཕྱིར་རོ། །དེ་སྐད་དུའང་། འགོག་ཐོབ་གཉིས་ཀ་ལས་རྣམ་གྲོལ། །ཤེས་རབ་
ཀྱིས་ནི་གཅིག་ཤོས་སོ་ཞེས་བྱ་བ་དང་། ཟག་མེད་མི་ལྕོགས་མེད་པ་ཡིས། །ཐམས་ཅད་ལས་
ནི་འདོད་ཆགས་བྲལ་ཞེས་བྱ་བ་དང༌། ལན་མི་ལོན་པར་བསྟོད་པ་ལས་ཁྱོད་ཀྱི་བསྟན་པའི་
རྗེས་འགྲོ་བ། །བསམ་གཏན་དངོས་གཞི་མ་ཐོབ་ཀྱང་། །བདུད་ཀྱི་མིག་རས་བཙའ་བཞིན་
དུ༑ ༑སྲིད་པ་དག་ནི་ལྡོག་པར་བགྱིད་ཅེས་བཤད་པ་ཡིན་ནོ། །འདི་ལ་སྙོམས་པར་འཇུག་
པའི་སྒྲིབ་པ་ཤེས་བྱའི་སྒྲིབ་པ་ཡིན་ཀྱང་དེས་ཤེས་བྱའི་སྒྲིབ་པའི་བྱེ་བྲག་འགའ་ཞིག་སྤོང་བ་
ཡིན་ཏེ་མི་ཤེས་པ་ཅུང་ཟད་ཙམ་ཀྱང་མ་ཟད་པའི་རྣམ་གྲོལ་གྱི་ཡེ་ཤེས་མི་སྲིད་པའི་ཕྱིར་རོ།།
གང་ཡང་མི་སྤོང་བར་བཤད་པ་དེ་ནི་གཟུང་འཛིན་གྱི་རྟོག་པ་ལ་དགོངས་པ་ཡིན་ནོ། །ཡང་ན་
རྣམ་པ་དྲུག་སྟེ། ཡོངས་སུ་ཉམས་པའི་ཆོས་ཅན་དང་། འཆི་བར་སེམས་པའི་ཆོས་ཅན་དང་།
རྗེས་སུ་སྲུང་བའི་ཆོས་ཅན་དང་། གནས་པ་ལས་མི་སྐྱོད་པ་དང་། རྟོགས་པའི་སྐལ་བ་ཅན་
དང༌། མི་གཡོ་བའི་ཆོས་ཅན་ནོ། །དེ་ལ་དད་མོས་མཐོང་ཐོབ་གཉིས་ནི་འདིར་དུས་དང་སྦྱོར་
བ་དང་མི་སྦྱོར་བ་ཞེས་བྱ་སྟེ་དེ་དག་གི་ཏིང་ངེ་འཛིན་མངོན་དུ་འགྱུར་བ་ཡོ་བྱད་དང་ནད་མེད་
པ་དང་ཡུལ་གྱི་བྱེ་བྲག་ལ་ལྟོས་པ་དང་མི་ལྟོས་པའི་ཕྱིར་རོ། །དེ་ལ་དང་པོ་ལྔ་ནི་དད་མོས་
ལས་སྐྱེས་ཤིང་དུས་དང་སྦྱོར་བ་དང་། མི་གཡོ་བ་ནི་དེ་ལས་བཟློག་པ་ཡིན་ཏེ། དགྲ་བཅོམ་
དྲུག་འདོད་དེ་དག་ལས། །ལྔ་ནི་དད་པས་མོས་ལས་སྐྱེས། །དེ་དག་རྣམ་གྲོལ་དུས་དང་སྦྱོར།།
ངས་
-3
(] [! -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
མི་གཡོའི་ཆོས་ཅན་མི་གཡོ་བ། །དེ་ཕྱིར་དེ་དུས་མི་སྦྱོར་གྲོལ། །དེ་ནི་མཐོང་ཐོབ་རྒྱུ་ལས་བྱུང་
ཞེས་བཤད་དོ། །ཟད་མི་སྐྱེ་ཤེས་པ་ནི། ཟད་པ་ཤེས་པ་བདེན་རྣམས་ལ། །ཡོངས་ཤེས་ལ་
སོགས་ངེས་པའོ། །ཡོངས་ཤེས་བྱར་མེད་ཅེས་ལ་སོགས། །མི་སྐྱེ་བའི་བློར་འདོད་དོ། །ཞེས་
འབྱུང་ངོ༌། །དེ་ལ་མི་གཡོ་བའི་ཟད་ཤེས་ལས་མི་སྐྱེ་བར་ཤེས་པ་སྐྱེ་ལ། གཞན་རྣམས་ལས་
ནི་མ་ཡིན་ཏེ་ཉམས་པར་སྲིད་པའི་ཕྱིར་རོ། །ད་མི་སློབ་བོ་སྙམ་པའི་ལྟ་བ་ནི་དྲུག་ཀ་ལ་འབྱུང་
བ་ཡིན་ཏེ་གལ་ཏེ་མི་གཡོའི་ཟད་ཤེས་ལས། །མི་སྐྱེའི་བློ་གྲོས་གལ་ཏེ་མིན། །ཟད་པ་ཤེས་
ཙམ་མི་སློབ་ལྟ། །དེ་ནི་དགྲ་བཅོམ་ཐམས་ཅད་ལ་ཞེས་བཤད་པའི་ཕྱིར་རོ། །དེ་དག་ལ་དབྱེ་
ན་མཐོང་ལམ་ལ་བར་ཆད་མེད་པ་དང་རྣམ་གྲོལ་གྱི་ལམ་བརྒྱད་དང་། སྒོམ་ལམ་ལ་ས་
དགུའི་ཉོན་མོངས་པ་དགུ་དགུ་བརྒྱད་ཅུ་རྩ་གཅིག་གི་གཉེན་པོ་བར་ཆད་མེད་ལམ་པ་དང་
རྣམ་གྲོལ་གྱི་ལམ་ཀྱང་དེ་སྙེད་དེ་བརྒྱད་ཅུ་རྩ་དགུ་ཡིན་ནོ། །དེ་ལ་བར་ཆད་མེད་པའི་ལམ་
རྣམས་ནི་དགེ་སྦྱོང་གི་ཚུལ་ཡིན་ལ། རྣམ་གྲོལ་གྱི་ལམ་ནི་འབྲས་བུ་འདུས་བྱས་དང༌། ཉོན་
མོངས་པ་ཟད་པའི་འབྲས་བུ་འདུས་མ་བྱས་ཡིན་ཏེ། དགེ་སྦྱོང་ཚུལ་ནི་དྲི་མེད་ལམ། །འབྲས་
བུ་འདུས་བྱས་འདུས་མ་བྱས། །དེ་དག་བརྒྱད་ཅུ་རྩ་དགུའོ། །གྲོལ་ལམ་ཟད་པ་རྣམས་དང་
བཅས་ཞེས་གསུངས་པ་ཡིན་ནོ། །
གཉིས་པ་གཅིག་ཅར་ཐོབ་ཚུལ་ནི་མཛོད་ལས། རྣམ་ལྔའི་བར་བཅོམ་གཉིས་
པ་ལ། །དགུ་ པ་ ཚུན་ ཆད་ ཟད་པ་ཡིན། །འདོད་པའང་ ཡང་ན་གོང་མ་ལ། །ཆགས་བྲལ་
གསུམ་པ་ལ་ཞུགས་པ། །གང་ཞིག་གང་ལ་ཞུགས་པ་ནི། །བཅུ་དྲུག་པ་ལ་དེ་འབྲས་གནས་
ཞེས་འབྱུང་བ་དེ་ནི་ཉན་ཐོས་པའི་ཀུན་བརྟགས་ཡིན་ཏེ་སྤངས་པའི་རིམ་པ་རྣལ་མ་དང་མི་
མཐུན་པའི་ཕྱིར་རོ། །དེས་ན་ཆོས་མཆོག་མན་ཆད་དུ་ཞི་རགས་ཀྱིས་བར་པ་གཉིས་དང་
མཐུན་པའི་སྒོམ་སྤང་སྤངས་ན་རྒྱུན་ཞུགས་ཐོབ་པའི་ཚེ་གཉིས་པོ་དེར་འགྱུར་བར་ཀུན་ལས་
-3 [| -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཏུས་ལས་གསུངས་སོ། །དེས་ས་བོན་ཉམས་སྨད་པ་དང་མཐོང་ལམ་ཐོབ་པ་གཉིས་ཀྱིས་
ཉོན་མོངས་པ་མངོན་གྱུར་ཕྱིས་མི་འབྱུང་ལ། བག་ཆགས་ཟད་པའི་སྤངས་པ་ནི་དགྲ་བཅོམ་
པ་ལའང་མེད་དེ་ལང་ཀར་གཤེགས་པ་ལས། དེ་དག་ཉོན་མོངས་བག་ཆགས་འབྲེལ། །ཀུན་
ནས་ལྡང་དང་ལྡན་མ་ཡིན་ཞེས་འབྱུང་བའི་ཕྱིར་རོ། །འཇིག་རྟེན་པས་གོང་མའི་སེམས་ཐོབ་
པ་ལ་དེ་གཉིས་ཚོགས་པ་མེད་པས་ཡང་འོག་མའི་ཉོན་མོངས་པ་མངོན་གྱུར་འབྱུང་ངོ་། །དགྲ་
བཅོམ་ནི་དང་པོ་དང་དུས་གཅིག་ཏུ་ཐོབ་པ་མི་སྲིད་དེ་དེའི་ཚེ་སྲིད་རྩེའི་སྒོམ་སྤང་ཟད་པ་མི་
སྲིད་པའི་ཕྱིར་རོ། །དེའང་འདི་ལྟར་དེ་ཞི་རགས་ཀྱིས་སྤང་དུ་མེད་ཅིང་མཐོང་ལམ་གྱིས་སྒོམ་
སྤང་མི་སྤོང་བའི་ཕྱིར་རོ། །འདི་དང་རྒྱུན་ཞུགས་གཉིས་ཀ་ལ་ཁམས་གསུམ་གྱི་སྒོམ་སྤང་ཅི་
རིགས་པ་ཟད་ནས་ཐོབ་པའི་ཆགས་བྲལ་སྔོན་འགྲོ་ནི་ཡོད་དོ། །དེ་དག་ནི་ཁམས་གསུམ་གྱི་
བདེན་པ་སོ་སོར་ཕྱེ་ནས་སྒོམ་པ་ཡིན་ལ་གཞན་ཡང་ཆོས་མངོན་པ་ཀུན་ལས་བཏུས་ལས་
རྒྱུན་དུ་ཞུགས་པ་གཅིག་ཅར་ངེས་པར་འབྱིན་པ་ཞེས་བྱ་བ་མི་ལྕོགས་པ་མེད་པ་ལ་བརྟེན་
ནས་འཇིག་རྟེན་ལས་འདས་པའི་ལམ་གཉིས་ཀྱིས་ཁམས་གསུམ་གྱི་བདེན་པ་དྲིལ་ནས་
བསྒོམས་པས་འདོད་ཁམས་ཀྱི་ཆེན་པོ་སྤངས་པའི་ཚེ་སྲིད་རྩེའི་ཡང་ཆེན་པོ་སྤངས་པ་ལ་
སོགས་པའི་སྒོ་ནས་སྤྱང་བྱ་ཐམས་ཅད་དུས་གཅིག་ཏུ་སྤངས་ཏེ་དགྲ་བཅོམ་ཐོབ་པ་བཤད་དོ།།
འདི་ལ་འབྲས་བུ་བར་པ་གཉིས་མེད་དེ་སྤངས་པའི་རིམ་པ་མི་རུང་བའི་ཕྱིར་རོ། །དེ་ལྟར་
གཉིས་ཀའི་ཡང་སློབ་པ་ནི་འཕགས་པའི་ལམ་ཡན་ལག་བརྒྱད་དང་ལྡན་ལ། མི་སློབ་པ་ནི་
དེ་དག་དང་རྣམ་གྲོལ་དང་རྣམ་གྲོལ་གྱི་ཡེ་ཤེས་གཟིགས་པ་སྟེ་མི་སློབ་པའི་ཆོས་བཅུ་དང་
ལྡན་ཞིང་། སློབ་པ་ལ་གཉིས་པོ་དེ་མེད་དེ་ཉོན་མོངས་པས་བཅིངས་པའི་ཕྱིར་རོ། །དེ་སྐད་
དུའང་། བཅིངས་ ཕྱིར་ སློབ་ པའི་ ཡན་ལག་ཏུ། །རྣམ་གྲོལ་མ་བཤད་དེ་རྣམ་གཉིས་ཞེས་
འབྱུང་ངོ༌། །གསུམ་པ་ནི། མཛོད་ལས་མྱུར་བ་སྲིད་པ་གསུམ་གྱི་ཐར་ཞེས་གསུངས་ཏེ་དཔེར་
- } [）



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼༩
ར་སང
ན་ས་བོན་འདེབས་པ་དང་མྱུ་གུ་སྐྱེ་བ་དང་འབྲས་བུ་ཆགས་པ་རྣམས་དུས་གསུམ་དུ་འབྱུང་བ་
དེ་བཞིན་དུ་ཚེ་དང་པོ་ལ་ཐར་པ་ཆ་མཐུན་དང༌། གཉིས་པ་ལ་ངེས་འབྱེད་ཆ་མཐུན་དང༌།
གསུམ་པ་ལ་ནི་འཕགས་པའི་ལམ་སྐྱེད་པར་བྱེད་ལ། འཕགས་པ་རྣམས་དགྲ་བཅོམ་མངོན་
དུ་བྱེད་པ་ཡང་དབང་པོ་རྣོན་པོ་རྣམས་འདོད་པའི་རྟེན་དེ་ཉིད་ལ་མངོན་དུ་བྱེད་པ་དང་དེ་བས་
རྟུལ་བ་རྣམས་བར་དོ་ནས་སྲིད་རྩེའི་བར་དུ་དུས་ཇི་སྲིད་ཐོགས་པའི་ཚུལ་ནི་སྔར་བཤད་པ་དེ་
ཉིད་ལས་ཤེས་པར་བྱའོ། །དུས་ཐོགས་པ་ངེས་པ་མེད་དེ་མ་ག་དྷ་བཟང་མོ་སངས་རྒྱས་འོད་
སྲུང་གི་བསྟན་པ་ལ་ཐར་ཆ་བསྐྱེད་ནས་ཤཱཀྱའི་བསྟན་པ་ལ་རྒྱུན་ཞུགས་ཐོབ་པར་དེ་ཉིད་ཀྱི་
རྟོགས་པ་བརྗོད་པ་ལས་བཤད་པ་བཞིན་ནོ། །
གཞུང་གི་དོན་ལ་འདའ་བར་བྱ་བ་ས་དགུའི་རང་བཞིན་ལ་རིགས་ཀྱི་ས་ནི་
རང་རང་གི་རིགས་སུ་ངེས་པ་སྟེ་དེའང་ཉན་ཐོས་སྡེ་པ་ཉན་ཐོས་ཀྱི་རིགས་ནི་བཟོད་པ་ཆེན་པོ་
ནས་ངེས་པར་འདོད་དེ་དྲོད་དང་རྩེ་མོ་གཉིས་ལ་སངས་རྒྱས་སུ་འགྱུར་སྲིད་ལ། བཟོད་པ་
ནས་ལོག་ནས་རང་སངས་རྒྱས་སུ་འགྱུར་རོ། །བཟོད་པ་ཆེན་པོ་ཐོབ་ནས་ངན་སོང་དུ་མི་སྐྱེ་
བས་སངས་རྒྱས་སུ་འགྱུར་བ་མེད་དེ་བྱང་ཆུབ་སེམས་དཔའ་ནི་གཞན་དོན་དུ་ངན་སོང་དུ་སྐྱེ་
དགོས་པའི་ཕྱིར་རོ། །བཟོད་པ་ཆེན་པོ་ནི་སྐད་ཅིག་གཅིག་ཡིན་པའི་ཕྱིར་རང་སངས་རྒྱས་
སུའང་འགྱུར་བ་མེད་པས་ངེས་པ་ཡིན་ཏེ་མཛོད་ལས་གཉིས་སློབ་རིགས་ལས་བཟློག་ནས་
ནི༑ ༑སངས་རྒྱས་སུ་འགྱུར་གཞན་གསུམ་ཡང་ཞེས་འབྱུང་བ་ཡིན་ནོ། །རང་སངས་རྒྱས་
གསུམ་ནི་ལམ་རང་གིས་སྐྱེད་པ་ནས་ངེས་ཏེ་སྟན་གཅིག་ལ་ཐམས་ཅད་བསྐྱེད་པའི་ཕྱིར་རོ།།
མཛོད་ལས་གང་དག་བསེ་རུ་ལྟ་བུ་ལས་གཞན་པའི་རང་སངས་རྒྱས་ཡོད་པར་འདོད་པ་དེའི་
རིགས་རྣམས་ནི་བཟློག་པར་དགག་པ་མེད་དོ་ཞེས་འབྱུང་སྟེ་དེ་གཉིས་བཟོད་པ་མན་ཆད་དུ་
བཟློག་པ་སྲིད་པའི་དོན་ཏོ། །དབུ་མ་པ་རྣམས་ནི་གཉིས་ཀ་མཐར་སངས་རྒྱས་སུ་འགྱུར་བར་
-
(
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་པ་ཉན་རང་ལ་རིགས་ཀྱི་ས་ངེས་པ་མི་འདོད་མོད་ཀྱི་འོན་ཀྱང་ཆོས་མཆོག་ཡིན་ནོ་ཞེས་
ཐུབ་པ་དགོངས་པའི་རྒྱན་ལས་བཤད་དོ། །འབྲས་བུ་དང་པོ་ལ་ཞུགས་པ་ནི་ཞུགས་འབྲས་
རྣམས་ཀྱི་སྟེང་ནས་བགྲངས་པའི་བརྒྱད་པ་ན་ཡོད་པའི་ཕྱིར་བརྒྱད་པའི་ས་ཞེས་བྱའོ། །རྒྱུན་
དུ་ཞུགས་པ་ལ་གནས་པ་ནི་བདག་མེད་པའི་རྣམ་པ་བཅུ་དྲུག་ཡོངས་སུ་རྫོགས་པར་མཐོང་
བས་ན་མཐོང་བའི་སའོ། །ལན་ཅིག་ཕྱིར་འོང་བ་ནི་འདོད་པའི་ཉོན་མོངས་པ་ཕལ་ཆེར་ཟད་
པའི་ཕྱིར་བསྲབས་པའི་སའོ། །ཕྱིར་མི་འོང་བ་ནི་འདོད་པ་ལ་འདོད་ཆགས་དང་བྲལ་བའི་
སའོ། །དགྲ་བཅོམ་པ་ནི་བྱ་བ་བྱས་པ་ལ་སོགས་པ་ཉན་ཐོས་ཀྱི་ཡོན་ཏན་བཅོ་ལྔ་དང་ལྡན་
པའི་ཕྱིར་བྱས་པ་རྟོགས་པའི་སའོ། །ཉན་ཐོས་ཀྱི་ས་ནི་ཞུགས་པ་ལྷག་མ་གསུམ་ཡིན་ནོ། །དེ་
ཅིའི་ཕྱིར་ཞེ་ན། ཐེག་པའི་ཚུལ་ཏེ་མཚན་ཉིད་གསུམ་ས་བཅུ་པ་འདི་ལ་འདུས་པར་རྣམ་པར་
བཞག་པར་སངས་རྒྱས་ཀྱིས་དགོངས་པས་གསུམ་པོ་དེ་བསྡུད་དགོས་པ་ཡིན་ནོ། །དེའི་དོན་
ནི་འདི་ཡིན་ཏེ། གལ་ཏེ་ཉན་ཐོས་ཀྱི་ས་ཞེས་པའི་སྒྲ་འདིས་ཞུགས་པ་ཕྱི་མ་གསུམ་བཟུང་ན་
ས་བཅུ་པ་ལ་གསུམ་པོ་དེའི་ཡོན་ཏན་མེད་པར་ཐལ་ཏེ། ས་གཞན་གྱིས་གསུམ་པོ་དེ་མ་
བཟུང་པའི་ཕྱིར་རོ། །ཡོད་པ་ཡང་ཡིན་པའི་ཕྱིར་ཉན་ཐོས་ཀྱི་སས་གསུམ་པོ་དེ་འཛིན་པར་
ཐུབ་པ་བཞེད་པ་ཡིན་ནོ་ཞེས་གནས་སོ། །རང་སངས་རྒྱས་ཀྱི་ས་ནི་འཆད་པར་འགྱུར་རོ།།
བྱང་ཆུབ་སེམས་དཔའི་ས་དགུ་ནི་བྱང་ཆུབ་སེམས་དཔའི་ས་ཞེས་གཅིག་ཏུ་འཇོག་གོ །འདིར་
མདོ་ལས་དང་པོ་དཀར་པོ་རྣམ་པར་མཐོང་བའི་ས་ཞེས་འབྱུང་བ་ནི་འབུམ་ཊིཀ་ལས་མོས་
པས་སྤྱོད་པ་ལ་བཤད་དོ། །དེ་ལས་ཇི་ལྟར་འདའ་བའི་ཚུལ་ནི་ས་དགུ་འདས་ནས་ཞེས་པ་སྟེ་
འདིར་ས་དགུ་པོ་དེ་རྒལ་བ་ལ་ནི་མི་བརྗོད་དེ་ཕྱིར་མི་ལྡོག་པ་ཐོབ་ནས་ཉན་རང་གི་ས་ལས་
རྒལ་བའི་ཕྱིར་རོ། །དེས་ན་དེ་དག་གི་སྤངས་རྟོགས་འདིར་ལུས་པ་ནི་འདས་པའི་དོན་ཡིན་
ནོ༑ ༑དེ་འདྲ་བའི་ས་བཅུ་པ་ལ་ནི་བྱང་ཆུབ་སེམས་དཔའ་སངས་རྒྱས་ཁོ་ནར་བརྗོད་པར་
- { i༣ བ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། {:
བྱའི་ཡང་དག་པར་རྫོགས་པའི་སངས་རྒྱས་ནི་མ་ཡིན་ནོ་ཞེས་ཏེ་ས་གཞན་གྱི་ལུགས་ལས་
འབྱུང་ངོ་ཞེས་འཕགས་པ་རྣམ་གྲོལ་སྡེ་འཆད་དོ། །འདི་སྐད་བསྟན་པ་ཡིན་ཏེ་ས་འདི་ནི་རྗེས་
ཐོབ་ན་ཕྲིན་ལས་སངས་རྒྱས་དང་ཁྱད་པར་མེད་པས་སངས་རྒྱས་ཀྱི་ས་ཞེས་བཏགས་པ་ཡིན་
ཏེ་ རྒྱུད་བླ་མ་ལས། བྱང་ཆུབ་སེམས་ད པའི་ཚུལ་འདི་ནི། །རྗེས་ཐོབ་དེ་བཞིན་གཤེགས་
རྣམས་དང༌། །སེམས་ཅན་ཡང་དག་སྒོལ་བ་ལ། །འཇིག་རྟེན་ན་ནི་མཉམ་པ་ཉིད་ཅེས་གང་
བཤད་པ་ཡིན་ནོ། །དོན་འདི་ཉིད་ཉི་ཁྲི་སྣང་བ་ལས་ཀྱང་དེ་བཞིན་གཤེགས་པའི་མཛད་པས་
ཉེ་བར་གནས་པ་ཡིན་པའི་ཕྱིར་དེ་བཞིན་གཤེགས་པ་ཞེས་བརྗོད་ཀྱི་དེ་བཞིན་གཤེགས་པའི་
ཐུགས་སུ་ཆུད་པས་ནི་མ་ཡིན་པའོ་ཞེས་འབྱུང་བ་ཡིན་ནོ། །ཡེ་ཤེས་ནི་གང་གིས་སངས་རྒྱས་
སར་གནས་པ་ཞེས་པ་སྟེ་དེ་འགྲོལ་པར་བྱེད་པ་ནི་སངས་རྒྱས་ཀྱི་ས་དེ་ལ་སྨོན་ལམ་ཤེས་པ་
གང་གིས་གནས་པ་ཞེས་པ་སྟེ་ས་འདི་ལ་ཚོགས་མ་རྫོགས་པས་ཆོས་ཀྱི་སྐུར་འཚང་རྒྱ་བར་མ་
ནུས་ཀྱང་སྨོན་ལམ་གྱིས་གཟུགས་ཀྱི་སྐུར་སངས་རྒྱས་ནས་མཛད་པ་བཅུ་གཉིས་ ཀྱིས་
སེམས་ཅན་གྱི་དོན་བྱེད་ནུས་པ་ཡིན་ཏེ་ཡུམ་བར་མ་ལས་ཤ་རིའི་བུ་འདི་ལྟར་ཡང་བྱང་ཆུབ་
སེམས་དཔའ་ཆེན་པོ་ཕ་རོལ་ཏུ་ཕྱིན་པ་དྲུག་ལ་གནས་ཤིང་སངས་རྒྱས་ཀྱི་སྐུ་ཅི་འདྲ་བ་དེ་
འདྲའི་ལུས་སུ་མངོན་པར་སྤྲུལ་ནས་ཤར་ཕྱོགས་ཀྱི་སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་
སྙེད་དག་ཏུ་འདོང་ཞིང་སེམས་ཅན་ལ་ཆོས་སྟོན་པ་དང་ཞེས་བྱ་བ་ལ་སོགས་པ་གསུངས་སོ།།
འོ་ན་ས་བཅུ་པ་ལས་སྨོན་ལམ་གྱི་མཐུས་ས་དང་པོ་ནས་འཚང་རྒྱ་ནུས་པར་བཤད་པས་
དེའང་སངས་རྒྱས་ཀྱི་སར་འགྱུར་རོ་ཞེ་ན། དེ་ལྟ་ནའང་ཡོན་ཏན་བརྒྱ་ཕྲག་བཅུ་གཉིས་ལ་
སོགས་པའི་འགྱུར་གྱིས་འདི་ཁྱད་པར་དུ་འཕགས་པས་སངས་རྒྱས་སུ་བརྗོད་པ་ཡིན་ནོ། །
འདི་ལ་ཆོས་ཀྱི་སྤྲིན་ཞེས་བརྗོད་པ་ནི་ཏིང་ངེ་འཛིན་དང་གཟུངས་ཀྱི་སྒོ་སྤྲིན་དང་འདྲ་བས་ཡེ་
ཤེས་ནམ་མཁའ་ལྟ་བུ་ལ་ཁྱབ་པའི་ཕྱིར་ཏེ་སྤྲིན་བཞིན་གཉིས་ཀྱིས་ནམ་མཁའི་ཆོས། ཁྱབ་
- 3 ]]
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར་ན་ཆོས་ཀྱི་སྤྲིན་ཞེས་བཤད་དོ། །གཉེན་པོའི་ཚོགས་ནི་གཉེན་པོའི་ཚོགས་ལ་ཞེས་
པས་སྟོན་པར་བྱེད་དོ། །འདི་ཡང་མདོ་ལས། རབ་འབྱོར་ཁྱོད་ཀྱིས་གང་ཡང་འདི་སྐད་དུ་
ཐེག་པ་དེས་གང་ནས་ངེས་པར་འབྱུང་བར་ཞེས་སྨྲ་བ་ནི་དེ་མི་དམིགས་པའི་ཚུལ་གྱིས་ཁམས་
གསུམ་ནས་འབྱུང་བར་འགྱུར་ཞིང་གཉིས་སུ་མེད་པའི་ཚུལ་གྱིས་རྣམ་པ་ཐམས་ཅད་མཁྱེན་
པ་ཉིད་གང་ན་བ་དེར་གནས་པར་འགྱུར་རོ་ཞེས་བྱ་བ་ལ་སོགས་པ་གསུངས་སོ། །དེ་སྡུད་པ་
ནི་མཐོང་དང་གོམས་པའི་ལམ་དག་ལ་རགས་པ་དང་ཕྲ་བར་ཡོད་པའི་གཟུང་བ་དང་འཛིན་
པའི་རྣམ་རྟོག་བརྒྱད་ཉེ་བར་ཞི་བར་བྱ་བའི་ཕྱིར། གཉེན་པོའི་ཚོགས་ནི་རྣམ་པ་བརྒྱད་དུ་
ཤེས་པར་བྱའོ་ཞེས་སྦྱར་རོ། །དེ་རྣམ་པར་འགྲེལ་པ་ན་སྤང་བྱའི་རྟོག་པ་བརྗོད་པ་ནི་གཟུང་
བའི་ཞེས་པ་སྟེ་བཤད་ཟིན་ཏོ། །དེ་གང་ལ་སྤོང་བ་ནི་སོ་སོར་ཞེས་པའོ། །བདེན་པ་གཉིས་ཀ་
ལ་བརྟེན་ནས་མངོན་དུ་བྱ་བ་ནི་སྒྱུ་མ་ལྟ་བུ་དང་སྣང་མེད་དུའོ། །གནས་སྐབས་ཀྱི་ཁྱད་པར་
ནི་དེ་གཉིས་ཁོ་ན་གཉེན་པོ་ཡིན་གྱི་སྣང་བ་རྐྱང་པར་འཛིན་པ་ནི་མ་ཡིན་པའོ། །དེས་ན་སྒོམ་
ལམ་ཡང་ཟག་མེད་གཉེན་པོ་ཡིན་ནོ། །གལ་ཏེ་ཚོགས་ཀྱི་སྒྲུབ་པ་ནི་སྔར་སྒོམ་ལམ་ན་ཡོད་
པར་བཤད་པ་མ་ཡིན་ནམ་མཐོང་ལམ་འདིར་ཅི་ཞིག་འབྲེལ་ཞེ་ན། སློབ་དཔོན་ཆོས་ཀྱི་
བཤེས་གཉེན་ན་རེ་སྒྲུབ་པ་བཞི་ལམ་བཞི་ལ་བསྟན་པ་ནི་ཤས་ཆེ་བའི་དབང་དུ་བྱས་ཀྱི་སྒྲུབ་
པ་རེ་རེ་ཡང་ལམ་བཞི་པོ་ཐམས་ཅད་ན་མེད་པ་མ་ཡིན་ནོ་ཟེར་རོ། །གཞན་དག་ན་རེ་གཉེན་
པོ་བགྲང་པ་ནི་སྒོམ་ལམ་ཁོ་ན་ཡིན་མོད་ཀྱི་མཐོང་ལམ་ན་སྤྱིར་གཉེན་པོ་ཡིན་པས་ཞར་ལ་
བསྟན་ནོ་ཞེས་ཟེར་རོ། །དེ་ལྟར་ན་གཉེན་པོ་ནི་ཚོགས་གཉིས་པོ་ལས་གཞན་དུ་མི་བཙལ་ལོ་
ཞེས་ཤེས་པར་བྱ་བའི་ཕྱིར་འདི་བཀོད་པ་ཡིན་ནོ། །
ངེས་འབྱུང་གི་སྒྲུབ་པ་འཆད་པ་ནི་དེ་ལྟར་ཚོགས་བསགས་པ་ནི་སངས་རྒྱས་ཀྱི་
སར་ངེས་པར་འབྱུང་བ་སྟེ་འགྲོ་བས་ངེས་པར་འབྱུང་བ་སྟེ་འབྱིན་པའི་སྒྲུབ་པ་གསུངས་སོ་
-
}} fj .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼༩
ཞེས་སྦྱར་རོ། །ཇི་སྐད་དུ་གསུངས་ཤེ་ན། མདོ་ལས་བཅོམ་ལྡན་འདས་ཐེག་པ་ཆེན་པོ་ཞེས་
བགྱི་བ་འདི་ནི་ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན་ནས་
འབྱུང་བར་འགྱུར་རོ་ཞེས་པ་ལ་སོགས་པ་གསུངས་སོ། །དེ་སྡུད་པ་ནི་ཆེད་དུ་བྱ་དང་ལ་
སོགས་པའོ། །འདི་སྐད་སྟོན་པ་ཡིན་ཏེ་སངས་རྒྱས་ཀྱི་ས་ལ་ཡོད་པའི་ཆེན་པོ་གསུམ་ནི་ངེས་
པར་འབྱུང་བའི་སྤྱི་ཡིན་ལ། གཞན་རྣམས་ནི་དེའི་ཁྱད་པར་ཡིན་ནོ། །དེ་ལ་ཆོས་ཐམས་ཅད་
མཉམ་པ་ཉིད་དུ་རྟོགས་པ་དང༌། སེམས་ཅན་གྱི་དོན་ཕྱད་བར་ཏེ་རྒྱུན་མ་ཆད་པ་དང༌།
མཚན་མར་འཛིན་པ་མེད་པར་དོན་གཉིས་ཀྱི་བྱེད་པ་ཐམས་ཅད་འབད་མེད་དུ་བྱེད་པ་དང༌།
མི་གནས་པའི་མྱ་ངན་ལས་འདས་པ་ནི་རྟག་པ་སྟེ་འཁོར་བ་དང་། ཆད་པ་སྟེ་མྱ་འདས་དང་
བྲལ་བའི་ངོ་བོའང་ཡིན་ལ། དེ་ཉིད་གཞན་ལས་ཁྱད་པར་དུ་གྱུར་པས་ན་གནས་སྐབས་ཀྱི་
ཁྱད་པར་ཡང་ཡིན་ནོ། །ཐེག་པ་གསུམ་གྱི་སྤངས་རྟོགས་ཀྱི་དོན་ཐམས་ཅད་ཐོབ་པ་དང་།
སེམས་བསྐྱེད་ནས་ངེས་འབྱུང་སྒྲུབ་པའི་བར་གྱི་ཇི་སྐད་བཤད་པའི་རྣམ་པ་ཐམས་ཅད་
མཁྱེན་པ་དང༌། དེའི་ཁྱད་པར་གྱི་ལམ་ནི་སངས་རྒྱས་མ་ཐག་གི་རྣམ་གྲོལ་དང༌། དེའི་རྗེས་
སུ་བྱུང་བ་ཁྱད་པར་གྱི་ལམ་སྟེ་གང་དུ་བྱུང་བའི་གཞི་སྟེ་ས་དེ་ལྟ་བུ་དག་ལས་ཏེ་དེ་དག་དུ་མ་
འདུས་པ་ཁྱད་པར་དུ་འཕགས་པའི་ཆོས་གཞན་ནི་སངས་རྒྱས་ཀྱི་ས་ནའང་མེད་པའི་ཕྱིར་
ངེས་འབྱུང་གི་སྒྲུབ་པ་ནི་བརྒྱད་དུ་གྲངས་ངེས་པ་ཡིན་ནོ། །གལ་ཏེ་སྟོབས་བཅུ་ལ་སོགས་
པའང་ཡོད་པ་མ་ཡིན་ནམ་ཞེ་ན། དེ་དག་ཀྱང་ཆེན་པོ་གསུམ་དུ་འདུས་ལ་འདིར་བརྒྱད་དུ་ཕྱེ་
བ་ནི་གདུལ་བྱའི་བསམ་པ་ལས་ཡིན་ནོ། །ཚུལ་ཇི་ལྟར་ངེས་པར་འབྱུང་ཞེ་ན། ཆོས་ཐམས་
ཅད་བདེན་པར་མི་དམིགས་པ་ཉིད་དུ་རྟོགས་པས་ངེས་པར་འབྱུང་བ་ཡིན་ནོ། །འདིས་ཀྱང་
གང་དུ་ངེས་པར་འབྱུང་བ་བརྒྱད་དངོས་སུ་བཤད་ནས་དེར་འབྱིན་པའི་སྒྲུབ་པ་བརྒྱད་ཤུགས་
ལ་བསྟན་པ་ཡིན་ནོ། །སྐབས་ནི་ལེའུ་སྟེ་པ་རི་ཚེ་ད་ཞེས་པ་ནི་ཡོངས་སུ་བཅད་པ་ཞེས་བྱ་བར་
- 3 ]]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་རོ། །དང་པོ་ནི་གཉིས་པ་ལ་ལྟོས་པའི་སྒྲའམ་ཡང་ན་མཆོག་གི་དོན་ལ་འཇུག་སྟེ་
འདིས་སྐབས་མ་ལུས་པའི་དོན་དངོས་ཤུགས་ལ་སྟོན་པའི་ཕྱིར་རོ། །དེ་ལས་གཞན་པའི་
མཚན་ཉིད་རྣམས་ནི་བཤད་ཟིན་ཏོ། །ཤེས་རབ་ཀྱི་ཕ་རོལ་ཏུ་ཕྱིན་པའི་འགྲེལ་བཤད་མངོན་
པར་རྟོགས་པ་རྒྱན་གྱི་མེ་ཏོག་ཅེས་བྱ་བ་ལས་སྐབས་དང་པོའི་འགྲེལ་པའི་རྣམ་པར་བཤད་
པའོ།། །། །
༈ ལམ་ཤེས་འཆད་པ་ལ་མཚམས་སྦྱར་བ་ནི་རྣམ་པ་ཐམས་ཅད་མཁྱེན་པ་
ཉིད་རྟོགས་པ་སྟེ་ཐོབ་པ་ནི་ལམ་ཤེས་པ་མེད་ན་མེད་དེ་ལྡོག་པའི་ཕྱིར་རྒྱུ་འབྲས་ཡིན་ནོ།།
དེའི་ཕྱིར་འདི་འཆད་པ་ནི་དེའི་ཆོས་བཅུ་གཅིག་ནི་ལྔར་འདུས་ཏེ། ལམ་སྒོམ་པའི་གང་ཟག་
དང༌། དེས་ཤེས་པར་བྱ་བ་ཉན་ཐོས་ཀྱི་ལམ་དང༌། ཤེས་པར་བྱ་བར་རང་སངས་རྒྱས་ཀྱི་
ལམ་དང་། མངོན་དུ་བྱ་བ་བྱང་ཆུབ་སེམས་པའི་མཐོང་ལམ་དང༌། སྒོམ་པའི་ལམ་མོ། །དང་
པོ་ལ་དོན་ལྔ་ཡོད་པའི་གེགས་དང་བྲལ་བའི་རྟེན་ནི་མདོ་ལས་དེ་ནས་སྟོང་གསུམ་གྱི་སྟོང་
ཆེན་པོའི་འཇིག་རྟེན་གྱི་ཁམས་འདི་ན་རྒྱལ་ཆེན་བཞི་དང་། བརྒྱ་བྱིན་དང༌། ཚངས་པ་དང་།
གནས་གཙང་མའི་ལྷ་འཁོར་ལྷའི་བུ་བྱེ་བ་ཕྲག་ཁྲིག་འབུམ་ཕྲག་དུ་མ་དང་བཅས་ཏེ་འདུས་
པར་གྱུར་ཏེ་ཞེས་གསུངས་སོ། །དེ་དག་ལ་བཅོམ་ལྡན་འདས་སྔོན་མ་བྱུང་བའི་ཆོས་བསྟན་
ནས་ལམ་ཤེས་ཀྱི་རྟོགས་པ་སྐྱེད་པར་བཞེད་དེ། དེའི་གེགས་ཀྱང་ཞུམ་པ་དང་ང་རྒྱལ་གཉིས་
ཡིན་པས་དེ་གང་ལས་ང་རྒྱལ་བའི་ལུས་ཀྱི་གཟི་བརྗིད་གཞོམ་པའི་ཕྱིར་སླར་ཡང་འོད་ཟེར་
འབྱིན་པ་མཛད་པ་ཡིན་ནོ། །དེ་སྡུད་པ་ནི་ལྷ་རྣམས་ཞེས་པའི་རྐང་པ་གཉིས་དང་ལམ་ཤེས་
པ་ཉིད་ཅེས་པ་ལ་སོགས་པ་ཡིན་ནོ། །རང་བཞིན་གྱི་འོད་ནི་མ་བཅོས་པའི་འོད་དོ། །སོགས་
པའི་སྒྲས་ནི་གནོད་སྦྱིན་དང་ཀླུ་རྣམས་ཀྱི་གདེངས་ཀའི་ནོར་བུའི་འོད་ལ་སོགས་པ་བཟུང་ངོ་།།
དེ་དག་ནི་རྣམ་པར་སྨིན་པའི་རྒྱུ་ལས་བྱུང་བས་ན་རྣམ་པར་སྨིན་པའི་འོད་དེ་མཛོད་ལས།
-
1}
s -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
རྣམ་སྨིན་རྒྱུ་ནི་མི་དགེ་དང༌། །དགེ་བ་ཟག་བཅས་རྣམས་ཁོ་ན་ཞེས་འབྱུང་བ་བཞིན་ནོ། །ང་
རྒྱལ་བཅོམ་པའི་རྒྱུད་ཁོ་ན་ལ་ཞེས་བྱ་བ་ནི་དེ་དང་ཞུམ་གཉིས་ཀ་བསལ་བ་ལ་ལམ་སྐྱེའི་གང་
ཡང་རུང་བ་གཅིག་དང་ལྡན་པ་ལ་མི་སྐྱེ་བ་ནི་ཡབ་དང་སྲས་མཇལ་པ་ལས། རྒྱལ་པོ་ཟས་
གཙང་མ་ལ་ལམ་ཇི་ལྟར་བསྐྱེད་པ་ལྟ་བུའོ། །ཚིག་ཟུར་གྱི་རྟེན་བརྗོད་པ་ནི་མདོ་ལས་ཡིན་ཏེ་
བཅོམ་ལྡན་འདས་ཀྱི་མཐུ་ཆེ་བ་བསམ་གྱིས་མི་ཁྱབ་པ་བཅུ་ལས་དངོས་སུ་འོད་བསམ་གྱིས་
མི་ཁྱབ་པ་བསྟན་པའི་ཚིག་ཟུར་གྱིས་རྟེན་བསྟན་པ་ཡིན་ལ། བསྟན་བཅོས་ལས་ནི་རྩ་འགྲེལ་
གཉིས་ཀར་ཡང་རྟེན་དངོས་སུ་བསྟན་པ་ཡིན་ནོ། །གཉིས་པ་བདག་རྐྱེན་སེམས་བསྐྱེད་པ་ནི་
ཉན་ཐོས་ཀྱིས་འདུལ་བ་རྣམས་ཀྱི་དོན་དུ་བརྒྱ་བྱིན་གྱིས་རབ་འབྱོར་ལ་ཡུམ་འཆད་པར་ཞུས་
པ་ལས། དེས་ལྷའི་བུ་སེམས་མ་བསྐྱེད་པ་དེ་དག་གིས་སེམས་བསྐྱེད་ཅིག་ཅེས་གསུངས་པ་
དེ་ནི་ཡུལ་ངེས་པ་དང་ཞེས་པ་དང༌། ལམ་ཤེས་པ་དེ་ཡང་ཞེས་པས་སྟོན་ཏེ་དེ་ནི་བྱང་ཆུབ་ཏུ་
སེམས་བསྐྱེད་པ་ཁོ་ན་ལ་སྐྱེའི་ཉན་རང་ལ་ནི་ཐམས་ཅད་ཤེས་པ་མ་ཡིན་པས་ཡུལ་ངེས་པ་
ཡིན་ནོ། །གསུམ་པ་རྒྱུའི་རྐྱེན་རིགས་ནི་ཡང་འཁོར་བའི་རྒྱུན་ལས་མཚམས་བཅད་པའི་སྐྱོན
མེད་པ་དེ་དག་ཀྱང་སེམས་བསྐྱེད་ན་ནི་རྗེས་སུ་ཡི་རང་ངོ་ཞེས་གསུངས་པ་ཡིན་ལ། དེ་སྡུད་
པ་ནི་ཁྱབ་པ་དང་ཞེས་པ་སྟེ་གང་གིས་ཤེ་ན། ལམ་ཤེས་པ་ཉིད་སྒོམ་པར་བྱ་བ་སྟེ་བྱེད་པས་
ཁྱབ་པ་ཡིན་ནོ། །གང་ལ་ཞེ་ན། འདོད་ཆགས་དང་བྲལ་བ་ཉན་རང་དང་གཅིག་ཤོས་བྱང་
ཆུབ་སེམས་དཔའི་རྣལ་འབྱོར་པ་རྣམས་ལའོ། །དེ་ལ་ཉན་རང་རྣམས་ཀྱིས་ཞི་བའི་དབྱིངས་
ནས་ལངས་ཏེ་སྒོམ་ལ་བྱང་ཆུབ་སེམས་དཔའ་རྣམས་ཀྱིས་ད་ལྟ་ཉིད་ནས་སྒོམ་མོ། །གལ་ཏེ་
ཁམས་གསུམ་ལ་འདོད་ཆགས་དང་མ་བྲལ་བ་དག་དེས་སྐྱེས་ནས་སྒོམ་པར་བྱེད་ན་བྲལ་
བའི་དགྲ་བཅོམ་པ་དེ་དག་ཇི་ལྟར་སྒོམ་པར་བྱེད་དེ་སྐྱེ་བའི་རྒྱུ་མེད་པའི་ཕྱིར་རོ། །དེས་ན་དེ་
དག་ནི་ཞི་བའི་དབྱིངས་ཉིད་ན་གནས་པ་ཡིན་ནོ་ཞེ་ན། དེ་ནི་མ་ཡིན་ཏེ་གང་གི་ཕྱིར་སྐྱེ་བོ་
3 {] }， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ལར་ཕྱིན་འགྲེལ་སྐོར།
ཐམས་ཅད་བྱང་ཆུབ་ཀྱི་མཐར་ཐུག་པ་ཅན་ཡིན་པའི་ཕྱིར་རོ། །གལ་ཏེ་རིགས་ཅན་གསུམ་ནི་
རང་རང་གི་བྱང་ཆུབ་ཀྱི་མཐར་ཐུག་པ་མ་ཡིན་ནམ་ཅིའི་ཕྱིར་བྱང་ཆུབ་ཆེན་པོའི་མཐར་ཐུག་
པ་ཡིན་ཞེ་ན། ཐེག་པ་གསུམ་ཐ་དད་དུ་རྣམ་པར་བཞག་པ་ནི་དགོངས་པ་ཅན་ཡིན་ཏེ་དྲང་
དོན་ཡིན་གྱི་མཚན་ཉིད་པ་སྟེ་ངེས་དོན་ནི་མ་ཡིན་ནོ་ཞེས་དབུ་མ་པའི་ལུགས་ལས་འབྱུང་བའི་
ཕྱིར་རོ། །
འདི་ སྒྲུབ་ པ་ ལ་ ལུང་ དང༌ ། རིགས་ པ་དང༌། ལམ་གང་ནས་འཇུག་ པའི་ ས་
མཚམས་བཤད་པ་གསུམ་ལས། དང་པོ་ལུང་ནི་ལང་ཀར་གཤེགས་པ་ལས། བློ་གྲོས་ཆེན་
པོ་ཉན་ཐོས་ཀྱི་ཐེག་པ་བ་རྣམས་ནི་ཉན་ཐོས་ཀྱི་ཐེག་པ་ལས་གྲོལ་བ་མ་ཡིན་གྱི་འོན་ཀྱང་དེ་
དག་ནི་ཐེག་པ་ཆེན་པོའི་མཐར་ཐུག་པ་ཉིད་ཡིན་ནོ་བྱ་བ་དང༌། དམ་པའི་ཆོས་པདྨ་དཀར་པོ་
ལས། དྲང་སྲོང་ཆེན་པོས་ཐེག་པ་གསུམ་བསྟན་པ། །རྣམ་འདྲེན་རྣམས་ཀྱི་ཐབས་ལ་མཁས་
པ་སྟེ། །ཐེག་པ་གཅིག་སྟེ་གཉིས་སུ་ཡོད་མ་ཡིན། །བཀྲི་བའི་དོན་དུ་ཐེག་པ་གསུམ་བསྟན་ཏེ་
ཞེས་བྱ་བ་དང་། ལྷ་མོ་དཔལ་ཕྲེང་སེངྒེ་སྒྲའི་མདོ་ལས། ཡོངས་སུ་མྱ་ངན་ལས་འདས་པ་ཞེས་
བྱ་བ་འདི་ནི་དེ་བཞིན་གཤེགས་པ་རྣམས་ཀྱི་ཐབས་སོ། །ཐེག་པ་གསུམ་པོ་ཐམས་ཅད་ཀྱང་
ཐེག་པ་གཅིག་ཁོ་ནའི་གྲངས་སུ་འགྲོ་སྟེ་ཐེག་པ་གཅིག་ཁོང་དུ་ཆུད་པས་བླ་ན་མེད་པ་ཡང་
དག་ པའི་ བྱང་ཆུབ་ ཁོང་ དུ་ ཆུད་དོ་ ཞེས་ གང་ གསུངས་ པ་ ཡིན་ནོ། །རིགས་པ་ལའང་།
དགོངས་གཞི་ནི་དུས་རེ་ཤིག་ཐེག་པ་གསུམ་དུ་ངེས་པ་ལ་དགོངས་ནས་དེ་སྐད་དུ་གསུངས་
སོ༑ ༑དགོངས་པ་ནི་དུས་ཤིན་ཏུ་རིང་པོ་ཐོགས་པའི་སངས་རྒྱས་ལ་སྐྲག་པའི་སེམས་ཅན་
དག་རེ་ཞིག་ཐེག་པ་གཉིས་ལ་ངལ་བསོ་ནས་སངས་རྒྱས་སུ་དྲང་བའི་ཕྱིར་ཏེ་ཇི་སྐད་དུ། དེད་
དཔོན་ཐབས་ལ་མཁས་པས་འབྲོག་སྟོང་པར་ཁང་པ་སྤྲུལ་ནས་ཚོང་པ་ལམ་གྱིས་དུབ་པ་
རྣམས་ངལ་བསོ་ཏེ་རིན་པོ་ཆེའི་གླིང་དུ་ཕྱིན་པར་བྱེད་པ་བཞིན་ནོ་ཞེས་བརྟག་པ་མཐའ་
- 3 ] [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། -
བཟུང་གི་དཔེ་དམ་པའི་ཆོས་པདྨ་མ་དཀར་པོ་ལས་གསུངས་པ་ལྟ་བུའོ། །དོན་འདི་ཉིད་
སེམས་འགྲེལ་ལས། ཐེག་པ་གཉིས་པོ་དག་ཀྱང་ནི། །ཐེག་པ་ཆེན་པོར་འབྱུང་བས་ན།།
སྲིད་པའི་ལམ་གྱིས་དུབ་རྣམས་ལ། །ངལ་བསོའི་དོན་ཏེ་དེ་ཉིད་མིན་ཞེས་འབྱུང་ངོ༌། །དངོས་
ལ་གནོད་བྱེད་ནི་གལ་ཏེ་ཉན་རང་དེ་དག་སངས་རྒྱས་སུ་མི་འགྱུར་ན་སྒྲིབ་པ་སྤང་དུ་མི་རུང་
བ་ཞིག་གམ། ཅི་སྟེ་སྤངས་ཀྱང་སླར་ལྡོག་པ་ཞིག་གམ། འོན་ཏེ་སྤོང་བའི་གཉེན་པོ་མེད་པ་
ཞིག་གམ། དེ་སྟེ་ཡོད་ཀྱང་མི་སྒོམ་པ་ཡིན་གྲང་ན། རེ་ཤིག་དང་པོ་ནི་མི་རུང་སྟེ་འདི་ལྟར་
སོལ་བའི་ནག་པོ་ལྟར་དེ་སེམས་ཀྱི་རང་བཞིན་མ་ཡིན་ཏེ་རེས་འགའ་བ་ཡིན་པའི་ཕྱིར་སྤྲིན་
དང་རྙོག་པ་བཞིན་ནོ། །དེ་སྐད་དུའང་རྣམ་འགྲེལ་ལས་སེམས་འདིའི་རང་བཞིན་འོད་གསལ་
ཏེ༑ །དྲི་མ་རྣམས་ནི་གློ་བུར་བ་ཞེས་གང་བཤད་པ་ཡིན་ནོ། །གཞན་ཡང་དེ་སེམས་ཀྱི་རང་
བཞིན་ཡིན་ན་སེམས་དང་ལྡན་པ་འགས་ཀྱང་མི་སྤོང་བར་འགྱུར་ན་སངས་རྒྱས་རྣམས་ཀྱིས་
སྤངས་པ་ཡིན་པའི་ཕྱིར་རང་བཞིན་མ་ཡིན་པར་ཁོང་དུ་ཆུད་པར་བྱའོ། །སླར་ལྡོག་པ་ཡང་མ་
ཡིན་ཏེ་དྲི་མ་ཐམས་ཅད་ཀྱི་རྒྱུ་བདག་ཏུ་འཛིན་པའི་ས་བོན་སྤངས་པའི་ཕྱིར་དང༌། སྡུག་
བསྔལ་གྱི་འཚེ་བ་མེད་ཅིང་ཡང་དག་པ་རྟོགས་པའི་ངོ་བོ་ཉིད་དུ་གྱུར་པ་ནི་སླར་ཡང་ཕྱིན་ཅི་
ལོག་ཏུ་གོམས་པར་བྱས་ཀྱང་ཟློག་པར་མི་ནུས་ཏེ་ནུས་ན་ནི་སེམས་ཀྱི་རང་བཞིན་མ་ཡིན་
པར་འགྱུར་བ་ལས་བདག་མེད་པ་རྟོགས་པ་ནི་སེམས་ཀྱི་རང་བཞིན་མ་ཡིན་པར་འགྱུར་བ་
ལས་བདག་མེད་པ་རྟོགས་པ་ནི་སེམས་ཀྱི་རང་བཞིན་ཡིན་ཏེ་གཞན་དུ་ན་རྣམ་པར་གྲོལ་བའི་
ཚེའང་བདག་ཏུ་འཛིན་པར་ཐལ་བའི་ཕྱིར་རོ། །དེ་སྐད་དུའང་རྣམ་འགྲེལ་ལས། བདག་ལྟའི་
ས་བོན་སྤངས་པའི་ཕྱིར། །སླར་མི་ལྡོག་པ་ཉིད་ཡིན་ནོ་ཞེས་བྱ་བ་དང་། འཚེ་བ་མེད་དང་ཡང་
དག་དོན། །ངོ་བོ་ཉིད་ལ་ཕྱིན་ལོག་གིས། །འབད་དུ་ཟིན་ཀྱང་མི་ལྡོག་སྟེ། །བློ་ནི་དེ་ཕྱོགས་
འཛིན་ཕྱིར་རོ། །ཞེས་བཤད་པ་ཡིན་ནོ། །གཉེན་པོ་མེད་པའང་མ་ཡིན་ཏེ་རྒྱུ་དང་འགལ་བ་
- }
，
， -



ག
།
བརྩེ་ཆེན་འོད་སྣང་ལས། པོད་ཆེན་དྲུག་གི་ངང་པོ་ཕར་ཕྱིན་འགྲེལ་སྐོར།
བདག་མེད་པ་གཉིས་ཀ་ལ་དཔྱོད་པའི་ཤེས་རབ་ཡོད་པའི་ཕྱིར་རོ། །ཡོད་ཀྱང་མི་སྒོམ་པའང་
མ་ཡིན་ཏེ་སྲིད་པའི་ཉོན་མོངས་པ་ཟད་པས་དེར་དེས་སྐྱེ་བ་མེད་ཀྱང་ཟག་པ་མེད་པའི་སྐྱེ་བ་
ཡོད་དེ་ལང་ཀར་གཤེགས་པ་ལས། དགྲ་བཅོམ་པ་དེ་དག་སྔོན་གྱི་ཤུགས་ཀྱིས་འཕངས་པའི་
ཚེ་ཟད་ཤི་འཕོས་མ་ཐག་ཏུ་ཟག་པ་མེད་པའི་དབྱིངས་ལ་མཉམ་པར་བཞག་བཞིན་དུ་ཡོངས་
སུ་དག་པའི་འཇིག་རྟེན་གྱི་ཁམས་སུ་པདྨའི་སྦུབས་སུ་སྐྱེའོ། །དེ་ནས་དེ་དག་འོད་དཔག་མེད་
ལ་སོགས་པའི་སངས་རྒྱས་ཀྱི་ཉི་མའི་འོད་ཟེར་གྱིས་སད་པར་མཛད་ནས་སེམས་བསྐྱེད་དེ་
ལམ་ཐམས་ཅད་ཤེས་པ་བསྒོམས་ཤིང་ཚོགས་བསགས་ཏེ་སངས་རྒྱས་སུ་འགྱུར་རོ་ཞེས་
གསུངས་པའི་ཕྱིར་དང༌། དམ་པའི་ཆོས་པདྨ་དཀར་པོ་ལས་ཀྱང་ཤཱ་རིའི་བུ་སངས་རྒྱས་
པདྨའི་འོད་དུ་འགྱུར་རོ་ཞེས་བྱ་བ་ལ་སོགས་པ་དགྲ་བཅོམ་པ་ཉིས་སྟོང་ལུང་བསྟན་པའི་ཕྱིར་
དང་། ཡུམ་ལས་དེ་དག་བྱང་ཆུབ་ཏུ་སེམས་བསྐྱེད་ན་ནི་དེ་དག་གི་དགེ་བའི་རྩ་བའི་བར་ཆད་
མི་བྱེད་དེ་ཞེས་གསུངས་པའི་ཕྱིར་རོ། །དོན་དེ་ཉིད་འཕགས་པ་ཀླུ་སྒྲུབ་གྱིས་སེམས་འགྲེལ་
ལས་ཉན་ཐོས་དེ་དག་ཇི་སྲིད་དུ། །སངས་རྒྱས་རྣམས་ཀྱིས་མ་སྐུལ་བ། །དེ་སྲིད་ཡེ་ཤེས་
ལུས་ གཅིག་ གིས། །ཏིང་ འཛིན་ མྱོས་ པས་ བརྒྱལ་ ཏེ་ གནས། །བསྐུལ་ ནས་ སྣ་ ཚོགས་
གཟུགས་ཀྱིས་ནི། །སེམས་ཅན་དོན་ལ་དགའ་བྱེད་ཅིང་། །བསོད་ནམས་ཡེ་ཤེས་ཚོགས་
བསགས་ནས། །སངས་རྒྱས་བྱང་ཆུབ་ཐོབ་པར་འགྱུར་ཞེས་བཤད་པ་ཡིན་ནོ། །གཞན་ཡང་
འཆི་འཕོ་བ་ནི་རྒྱུན་ཆད་པ་དང་བསམ་གྱིས་མི་ཁྱབ་པ་གཉིས་ལས། དང་པོ་ནི་སེམས་ཅན་
རྣམས་ ཀྱི་ཡིན་ལ། གཉིས་པ་ནི་ཉན་རང་དགྲ་བཅོམ་པ་དང་དབང་ཐོབ་པའི་བྱང་ཆུབ་
སེམས་དཔའ་རྣམས་ཀྱི་ཡིན་ནོ། །དེ་ལ་དང་པོའི་དབང་དུ་བྱས་ནས་དགྲ་བཅོམ་པ་རྣམས་ལ་
བདག་གི་སྐྱེ་བ་ཟད་དོ་ཞེས་པ་ལ་སོགས་པ་འབྱུང་བར་གསུངས་ལ། གཉིས་པའི་དབང་དུ་
མཛད་ནས་དཔལ་ཕྲེང་སེངྒེའི་ང་རོས་ཞུས་པ་ལས་བཅོམ་ལྡན་འདས་དེ་ལྟ་ལགས་པས་དགྲ་
-
1
2 -



གྲོགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །༩
བཅོམ་པ་རྣམས་དང་རང་སངས་རྒྱས་རྣམས་ཀྱང་སྐྱེ་བའི་ཆོས་ཀྱི་ལྷག་མ་དང་བཅས་པ་
ལགས་ཏེ་ཞེས་གསུངས་སོ། །དེ་ཉིད་ཀྱི་ཕྱིར་སྲིད་པར་སྐྱེ་བ་མེད་པས་སངས་རྒྱས་ཀྱི་ལམ་
སྒོམ་པ་མེད་པར་འགྱུར་རོ་ཞེས་གང་སྨྲ་བ་དེ་ནི་མེད་དེ། རྒྱུ་སྲིད་པའི་ཉོན་མོངས་པ་ལོག་
པས་འབྲས་བུ་ཁམས་གསུམ་པའི་སྐྱེ་བ་ལོག་ཀྱང་ཡོངས་སུ་བསྔོས་པ་ཟག་མེད་ཀྱི་སྐྱེ་བ་ནི་
མི་ལྡོག་པའི་ཕྱིར་ཏེ་འཕགས་པ་ཀླུ་སྒྲུབ་ཀྱིས་འོན་ཀྱང་སྲིད་གསུམ་ཁམས་སུ་ནི། །སྐྱེ་བ་དེ་
ལ་ཡོད་མ་ཡིན་ཞེས་བཤད་པ་ཡིན་ནོ། ། །
གསུམ་པ་ནི་ རེ་ཤིག་མཐོང་ལམ་ནས་འཇུག་པ་ནི་མ་ཡིན་ཏེ་བསྐལ་པ་
གྲངས་མེད་པ་དང་པོའི་ཚོགས་མ་རྫོགས་པས་དེ་རྒྱུ་མ་ཡིན་པ་ལས་སྐྱེས་པར་ཐལ་བའི་ཕྱིར་
དང༌། དེ་བྱང་ཆུབ་སེམས་དཔའི་སྦྱོར་ལམ་དང་དེ་མ་ཡིན་པ་དེ་གཉིས་ཀ་དང་རྗེས་སུ་འགྲོ་
ལྡོག་མ་གྲུབ་པས་རྒྱུ་མེད་པར་འགྱུར་བའི་ཕྱིར་དང་། ཅི་སྟེ་མཐོང་ལམ་གཉིས་པོ་ས་བོན་དང་
སྡོང་བུ་ལས་སྐྱེས་པའི་ཆུ་ཤིང་ལྟར་ཅུང་ཟད་ཐ་དད་པ་ཡིན་ནོ་ཞེས་ནི་བརྟག་པར་མི་ནུས་ཏེ།
རྒྱུ་མ་ཡིན་པ་ལས་ནི་ཅུང་ཟད་མི་འདྲ་བའི་འབྲས་བུ་ཡང་མི་སྐྱེ་བའི་ཕྱིར་རོ། །དེས་ན་སྒོམ་
པའི་ལམ་ནས་ཀྱང་མ་ཡིན་ཏེ་སྔ་མ་བཞིན་དུ་ཐལ་བའི་ཕྱིར་རོ། །སྦྱོར་ལམ་ཡང་མ་ཡིན་ཏེ་
རང་གི་ཚོགས་ལམ་སྔོན་དུ་མ་སོང་བའི་སྦྱོར་ལམ་མི་སྲིད་པའི་ཕྱིར་དང་། སྲིད་ནའང་སྐྱོན་སྔ་
མ་བཞིན་དུ་འགྱུར་བའི་ཕྱིར་རོ། །དེས་ན་བྱང་ཆུབ་སེམས་པའི་ཚོགས་ལམ་ཉིད་ནས་འཇུག་
པ་ཡིན་ནོ། །གལ་ཏེ་ཚོགས་ཀྱི་ལམ་རྟོག་མེད་དང་རྟོག་མེད་ཀྱིས་རྟོག་བཅས་ཀྱི་ལམ་སྒོམ་
པར་འགྱུར་ན་དེའང་རྗེས་སུ་མཐུན་དང་ཕྱིན་ཅི་ལོག་ཅེས་བྱ་བ་དང་འགལ་ལོ་ཞེ་ན། འདི་
མཉམ་པར་བཞག་པའི་ཚེ་གང་ཟག་གི་བདག་མེད་ལ་རྣལ་འབྱོར་མངོན་སུམ་དང་དེ་འདྲ་
བའི་གང་ཟག་གིས་བྱང་ཆུབ་སེམས་དཔའི་རྟོག་བཅས་ཀྱི་ལམ་སྒོམ་པར་ཐལ་བ་ནི་འདོད་པ་
ཡིན་ཏེ་ཉན་རང་གི་ཕྱིན་ཅི་ལོག་གི་རྟོག་མེད་དང༌། བྱང་ཆུབ་སེམས་དཔའི་སྤྲོས་པའི་རྟོག་
- } 1
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་ཡིན་པའི་ཕྱིར་རོ། །ལུང་དེ་ནི་དང་པོ་ནས་བྱང་ཆུབ་སེམས་དཔའི་ལམ་དུ་ཞུགས་པ་ལ་
དགོངས་པ་ཡིན་ནོ། །དེའི་ཕྱིར་ཉན་རང་འཕགས་པ་ནི་བྱང་ཆུབ་སེམས་དཔའ་སོ་སོ་སྐྱེ་བོའི་
ས་ནས་སློབ་པ་ཡིན་ཏེ་སེམས་བསྐྱེད་ཀྱི་དབྱེ་བ་ཉི་ཤུ་རྩ་གཉིས་ལ་དེ་དག་གིས་ཀྱང་བསླབ་
དགོས་པའི་ཕྱིར་རོ། །དེ་ལ་མདོ་སྡེའི་རྒྱན་ལས། ཉན་ཐོས་མ་ངེས་རྣམ་གཉིས་ཏེ། །ཐེག་དོན་
མཐོང་དང་མ་མཐོང་བའོ་ཞེས་འབྱུང་བས་སོ་སོའི་སྐྱེ་བོ་དང་འཕགས་པ་གཉིས་ཀ་འཇུག་ལ།
དེ་གཉིས་ཀའང་བྱང་ཆུབ་སེམས་དཔའ་སོ་སོའི་སྐྱེ་བོ་བས་སངས་རྒྱས་ལ་རིང་བ་ཡིན་ཏེ་དེ་
ཉིད་ལས། དེ་གཉིས་ཡང་དང་ཡང་དུ་ནི། །རང་སེམས་ཀུན་ཏུ་འབྱུང་ལྡན་པས། །མྱ་ངན་
འདས་ལ་མངོན་དགའི་ཕྱིར། །རྟོགས་པ་བུལ་བ་ཡིན་པར་འདོད་ཅེས་འབྱུང་བ་ཡིན་ནོ།།
དེའི་ཕྱིར་ཐེག་པ་གཅིག་ངེས་པའི་དོན་དུ་གྲུབ་པ་ཡིན་ནོ། །བཞི་པ་འཁོར་བ་མི་སྤོང་བའི་རང་
བཞིན་ནི་བྱང་ཆུབ་ཏུ་སེམས་བསྐྱེད་པ་ནི་ཞེས་པས་སྟོན་པར་བྱེད་དེ་འདི་ལ་ཁ་ཅིག་ན་རེ།
ཉོན་མོངས་པ་ནི་སེམས་ཅན་རྣམས་ཀྱི་དོན་དུ་འཁོར་བར་སྐྱེ་བ་ལེན་འདོད་ཡིན་པས་དེ་མི་
སྤོང་བ་ཡིན་ནོ་ཞེས་ཟེར་རོ། །ལ་ལ་ནི་ཤེས་བྱའི་སྒྲིབ་པ་མ་སྤངས་ཀྱི་སྔོན་རོལ་དུ་ཉོན་མོངས་
པའི་སྒྲིབ་པ་འབའ་ཞིག་མི་སྤོང་བ་ཡིན་ནོ་ཞེས་ཟེར་རོ། །གཞན་དག་ན་རེ་བློ་གྲོས་རྒྱ་མཚོས་
ཞུས་པའི་མདོ་ལས་དེ་དག་གི་འཁོར་བའི་རྒྱུ་དགེ་བའི་རྩ་བ་དང་མཚུངས་པར་ལྡན་པའི་ཉོན་
མོངས་པ་གང་ཞེ་ན། འདི་ལྟ་སྟེ་བསོད་ནམས་ཀྱི་ཚོགས་ཡོངས་སུ་ཚོལ་བས་མི་ངོམས་པ་དང་།
བསམ་བཞིན་དུ་སྲིད་པར་སྐྱེ་བ་ཡོངས་སུ་འཛིན་པ་དང་། སངས་རྒྱས་དང་ཕྲད་པ་དོན་དུ་
གཉེར་བ་དང་། སེམས་ཅན་ཡོངས་སུ་སྨིན་པར་བྱ་བའི་ཕྱིར་མི་སྐྱེ་བ་དང་། དམ་པའི་ཆོས་
ཡོངས་སུ་འཛིན་པ་ལ་བརྩོན་པ་དང་། སེམས་ཅན་གྱི་བྱ་བ་ཅི་ཡོད་པ་ལ་འཇུག་པ་དང༌།
ཆོས་ལ་ཆགས་པའི་བསམ་པ་དང་མ་བྲལ་བ་དང༌། ཕ་རོལ་ཏུ་ཕྱིན་པའི་ཀུན་ཏུ་སྦྱོར་བ་
རྣམས་མི་འདོར་བ་སྟེ་བློ་གྲོས་རྒྱ་མཚོ་གང་དག་གིས་བྱང་ཆུབ་སེམས་དཔའ་ཀུན་ཏུ་སྦྱོར་བར་
-
] .， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། (༩
བྱེད་ཀྱང་ཉོན་མོངས་པའི་སྐྱོན་གྱིས་མ་གོས་པ་དགེ་བའི་རྩ་བ་དང་མཚུངས་པར་ལྡན་
པའི་ཉོན་མོངས་པ་ནི་འདི་དག་གོ་ཞེས་གསུངས་པས་དེ་དག་མི་སྤོང་བ་ཡིན་ནོ་ཞེས་ཟེར་རོ།།
སྔོན་གྱི་སློབ་དཔོན་རྣམས་ཀྱི་བཞེད་པ་ནི་སྡུག་བསྔལ་སྐྱེད་པར་བྱེད་པའི་ཉོན་མོངས་པ་
ཤིན་ཏུ་མི་ཟད་པ་རྣམས་བཅོམ་ནས་སེམས་ཅན་གྱི་དོན་གྱི་ཕྱིར་ཆགས་པ་ཕྲ་མོ་མི་སྤོང་བ་
ཡིན་ཏེ་ཐེག་བསྡུས་ལས། ཉོན་མོངས་ཐུལ་ལ་སྤངས་པ་མེད། །སྔགས་ཀྱིས་བསད་པའི་དུག་
དང་འདྲ་ཞེས་བྱ་བ་དང༌། འོད་སྲུང་གིས་ཞུས་པ་ལས་དཔེར་ན་སྔགས་ཀྱིས་ཡོངས་སུ་ཟིན་
པའི་དུག །སྐྱེ་བོ་རྣམས་ལ་ཉེས་པ་བྱེད་མི་ནུས། །དེ་བཞིན་བྱང་ཆུབ་སེམས་དཔའ་ཡེ་ཤེས་
ཅན། །ཉོན་མོངས་རྣམས་ཀྱིས་ལོག་ལྟུང་བྱེད་མི་ནུས། །དཔེར་ན་གྲོང་ཁྱེར་རྣམས་ཀྱི་མི་
གཙང་ལུད། །དེ་ནི་བུ་རམ་ཤིང་གི་ཞིང་ལ་ཕན། །དེ་བཞིན་བྱང་ཆུབ་སེམས་དཔའི་ཉོན་
མོངས་ལུད། །དེ་ནི་རྒྱལ་བའི་ཆོས་ལ་ཕན་པར་བྱེད་ཅེས་གསུངས་སོ། །འོ་ན་དུས་ནམ་ཞིག་
ན་སྤོང་ཞེ་ན་རྡོ་རྗེ་ལྟ་བུའི་ཚེ་སྤོང་བ་ཡིན་ཏེ། ལན་མི་ལོན་པར་བསྟོད་པ་ལས། ཁྱོད་ཀྱིས་
དང་པོར་ལྷའི་བུའི། །བདུད་ཀྱི་མེ་ཏོག་རྒྱལ་མཚན་བསྙལ། །དེ་ནས་ཉོན་མོངས་བདུད་ཀྱི་ནི།།
ང་རྒྱལ་རྒྱལ་མཚན་མཐོན་པོ་བཏིབ། ཁྱོད་ཀྱིས་བྱང་ཆུབ་མ་བརྙེས་པར། །འདོད་ཁམས་
དབང་ཕྱུག་ལས་རྒྱལ་ཏེ། །བྱང་ཆུབ་བར་ཆད་མེད་ལམ་ལ། །སྲིད་གསུམ་དབང་ཕྱུག་ལས་
རྒྱལ་ལོ་ཞེས་འབྱུང་བའི་ཕྱིར་རོ། །དེ་དག་གང་གིས་སྒྲུབ་པའི་གཏན་ཚིགས་ནི་འཁོར་བ་ཇི་
ལྟར་བར་སེམས་ཅན་གྱི་དོན་བྱེད་པར་ཞུགས་པ་ཉིད་ཀྱིས་ཞེས་པ་འདི་ཡིན་ནོ། །
ལྔ་པ་གཞན་ལ་ཕན་པ་སྒྲུབ་པའི་ལས་ཅན་ནི་དེའི་འོག་ཏུ་དེ་ལྟ་བུ་སྟེ་ཉོན་
མོངས་པ་མི་སྤོང་བའི་རང་བཞིན་ཅན་གྱི་བྱེད་པའི་ལས་ནི་ཞེས་པ་སྟེ་དོན་ནི་ཞི་བར་མ་
ཞུགས་པར་སེམས་ཅན་གྱི་དོན་བྱེད་པ་ཡིན་ནོ། །གང་གིས་ཤེ་ན། ཤེས་རབ་དང་ཐབས་ལ་
མཁས་པས་ཞེས་བྱ་བ་ནི་འཕགས་པ་ག་ཡ་གོ་རི་ལས་ཐབས་ནི་སེམས་ཅན་ལ་ལྟ་བའོ།།
བས་
.:
]
j.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་རབ་ནི་ཆོས་ཐམས་ཅད་ལ་ལྟ་བའོ། །ཐབས་ནི་ཆོས་ཐ་དད་པ་ཤེས་པའོ། །ཤེས་རབ་ནི་
ཆོས་ཀྱི་དབྱིངས་དབྱེར་མེད་པ་ཤེས་པའོ། །ཐབས་ནི་སེམས་ཅན་གྱི་དབང་པོ་དང་སྤྱོད་པ་ལ་
འཇུག་ པ་ ཤེས་ པའོ། །ཤེས་ རབ་ ནི་ སེམས་ ཅན་ དམིགས་ སུ་མེད་པར་ཤེས་པའོ་ཞེས་
གསུངས་པ་བཞིན་ནོ། །དེ་ལྟར་ལམ་སྒོམ་པ་པོ་ཁྱད་པར་ལྔ་ལྡན་བཤད་ནས་ཉན་ཐོས་ཀྱི་
ལམ་ལ་ལམ་གྱི་ངོ་བོ་དང་། དེ་སྐྱེད་པའི་སྦྱོར་བ་གཉིས་ལས་དང་པོ་ནི་དེ་ལྟར་རྟེན་དང་ཡུལ་
ངེས་པ་ལ་སོགས་པ་བརྗོད་ནས་ཉན་ཐོས་ཀྱི་ལམ་གསུངས་སོ། །དེ་འཆད་པ་གང་ལས་ཤེ་ན། །
སྐབས་འདི་ལ་ལམ་གསུམ་པོ་ཐམས་ཅད་རྫོགས་པར་བཤད་པར་བྱ་དགོས་པས་སོ། །དེའང་
ལམ་འོག་མ་གཉིས་བྱང་ཆུབ་སེམས་དཔས་མ་ཤེས་ན་གཞན་ལ་བཤད་པར་མི་ནུས་པའི་
ཕྱིར་ཏེ་རྣམ་འགྲེལ་ལས་བརྩེ་ལྡན་སྡུག་བསྔལ་གཞོམ་པའི་ཕྱིར། །ཐབས་རྣམས་ལ་ནི་མངོན་
སྦྱོར་མཛད། །ཐབས་བྱུང་དེ་རྒྱུ་ལྐོག་གྱུར་པ། །དེ་འཆད་པ་ནི་དཀའ་བ་ཡིན་ཞེས་བཤད་པ་
ཡིན་ནོ། །འདིར་ཁ་ཅིག་ན་རེ་འདི་དག་ནི་བྱང་ཆུབ་སེམས་དཔའི་རྒྱུད་ལ་ཡོན་ཏན་ཡར་ལྡན་
དུ་སྐྱེས་པ་ཡིན་གྱི་ཉན་རང་གི་ལམ་དངོས་མ་ཡིན་ནོ་ཟེར་བ་དེ་ནི་མ་ཡིན་ཏེ། དངོས་མ་ཡིན་
ན་དེ་ཤེས་པ་ཉན་ཐོས་ཀྱི་ལམ་ཤེས་པ་མ་ཡིན་པར་འགྱུར་ཏེ། ཀུན་ནས་ཉོན་མོངས་པ་ཤེས་
པས་ཀྱང་ཉན་རང་གི་ལམ་ཤེས་པར་ཐལ་བའི་ཕྱིར་རོ། །དེས་ན་འདི་དག་ནི་ཐེག་པ་ཆེན་པོ་
འདིའི་ལུགས་ཀྱི་ཉན་རང་གི་ལམ་དངོས་ཡིན་ནོ། །གང་ཡང་ཡུམ་ལས་ཐམས་ཅད་མཁྱེན་
པའི་སེམས་དང་ལྡན་པས་ལམ་འདི་ཡིད་ལ་བྱེད་པར་བཤད་པ་དེ་ནི་ལམ་འདི་ཤེས་པར་བྱེད་
པའི་ཚེ་ཁོ་ན་ལ་དགོངས་པ་ཡིན་ནོ། །དེ་གཉིས་ཀྱི་མཉམ་གཞག་ཀྱང་མི་རྟག་པ་ལ་སོགས་པ་
ལ་ཆོས་སུ་མཚན་མར་འཛིན་པས་ཆོས་ཀྱི་བདག་མེད་མ་རྟོགས་པར་འཐད་ལ། སྒྲ་དོན་
འཛིན་པ་མེད་པས་རྟོག་མེད་དུ་འཐད་དོ། །བྱང་ཆུབ་སེམས་དཔའི་མཉམ་གཞག་ན་ཉན་རང་
གི་ལམ་སྒོམ་པ་མེད་དེ་ཆོས་སུ་མཚན་མར་འཛིན་པར་འགྱུར་བའི་ཕྱིར་རོ། །དེས་ན་མཉམ་
-3
1 {} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རོལ་འགྲེལ་པ་བཞུགས། [༩
གཞག་ན་སྤངས་རྟོགས་འདུས་པ་ཙམ་དེ་གཉིས་ཀྱི་ལམ་ཤེས་པའི་དོན་ཡིན་ནོ། །འདིས་ཡུམ་
ལས་བྱང་ཆུབ་སེམས་དཔའ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས་
གཟུགས་མི་རྟག་པར་ཡིད་ལ་བྱའོ་སྡུག་བསྔལ་བ་དང་བདག་མེད་པ་དང་། སྟོང་པར་ཡིད་ལ་
བྱའོ་ཞེས་བྱ་བ་ལ་སོགས་པ་གསུངས་པ་སྡུད་པ་ནི་ལམ་ཤེས་ཉིད་ཀྱི་ཚུལ་ཏེ་ལུགས་ལ་ནི་
ཉན་ཐོས་ཀྱི་ལམ་ནི་འདི་ཡིན་པར་ཤེས་པར་བྱའོ། །གང་ཞེ་ན། འཕགས་པའི་བདེན་པ་བཞི་
དག་གི་རྣམ་པ་ལ་མི་དམིགས་པའི་སྒོ་སྟེ་ཤེས་རབ་ཀྱིས་ལྟ་བ་ནི་ཉན་ཐོས་ཀྱི་ལམ་མོ། །དེ་
ཡང་གང་ཞེ་ན། སྡུག་བསྔལ་གྱི་བདེན་པའི་གོ་རིམ་བཞིན་དུ་མེད་པ་སྐྱེ་བ་དང་ཡོད་པ་འཇིག་
པས་མི་རྟག་པ་དང་། ཟག་པ་དང་བཅས་པས་སྡུག་བསྔལ་བ་དང་། སྟོང་པ་དང་བདག་མེད་
པ་ནི་གླེགས་བམ་ཁ་ཅིག་ལས་སྟོང་པའི་མཚན་ཉིད་ཀྱི་བདག་མེད་པ་ཞེས་འདོན་པ་ལྟར་
གཟུང་སྟེ་གཞན་དུ་ན་རྣམ་པ་ལྔར་འགྱུར་བའི་ཕྱིར་རོ། །དེས་ན་བདག་གཞན་གྱི་སྟོང་པས་
སྟོང་པའི་མཚན་ཉིད་ཀྱི་བདག་མེད་པའོ། །རང་ཉིད་བདག་མ་ཡིན་པས་དེ་དག་གིས་མཚན་
ཉིད་ཞི་བའི་རྣམ་པ་སྟེ་དེ་ལྟར་བཞིའོ། །ཀུན་འབྱུང་གི་བདེན་པའི་སྡུག་བསྔལ་གྱི་རྒྱུའི་རྩ་བ་
ཡིན་པས་ནད་དོ། །སྡུག་བསྔལ་ཀུན་འབྱུང་བས་འབྲས་སོ། །དེ་རབ་ཏུ་སྐྱེ་བས་ཟུག་རྔུའོ།།
སྡུག་བསྔལ་རྒྱུད་མར་འགྱུར་བའི་རྐྱེན་བྱེད་པས་སྡིག་པའི་རྣམ་པ་སྟེ་རྣམ་པ་ཞེས་པ་ཀུན་ལ་
སྦྱར་རོ། །དེ་ལྟར་སོ་སོའི་རྣམ་པ་བཤད་ནས་ཐུན་མོང་གི་རྣམ་པ་བདུན་སྟོན་པ་ན་འཕགས་པ་
ཉན་ཐོས་རྣམས་བདེན་པ་གཉིས་པོ་དེ་ལ་ཡིད་འབྱུང་བ་དང༌། འདོད་ཆགས་དང་བྲལ་བར་
བྱ་བ་དང་། གཉིས་པོ་དེ་འགོག་པ་སྟེ་དགག་པའི་ཕྱིར་ལམ་སྒོམ་པ་ལ་ཞུགས་པ་ཡིན་ནོ་ཞེས་
རྣམ་གྲངས་བསྡུ་བ་ལས་འབྱུང་བའི་ཕྱིར་གཉིས་པོ་དེ་ལ་ཡིད་འབྱུང་བའི་མཚན་ཉིད་ནི་
གནོད་པ་སྣ་ཚོགས་བྱེད་པས་ཕ་རོལ་དགྲ་དང་། གཞན་གྱིས་འཇིག་ནུས་པས་འཇིག་པའི་
ཆོས་ཅན་གྱི་རྣམ་པ་གཉིས་སོ། །འདོད་ཆགས་དང་བྲལ་བའི་ངོ་བོ་གནས་པ་མེད་པས་གཡོ་
-31 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་དང་། རྒྱུ་གཞན་ལ་ལྟོས་པ་མེད་པར་འཇིག་པས་རབ་ཏུ་འཇིག་པའི་རྣམ་པ་གཉིས་སོ།།
འགོག་པའི་ངོ་བོ་ལའང་འདི་དང་ཕྱི་མའི་གནོད་པའི་གནས་ཡིན་པས་འཇིག་པ་དང་། སེམས་
དང་བཅས་པས་གནོད་པས་ནད་འགོ་བ་དང་། སེམས་མེད་པས་འཚེ་བའི་རྣམ་པ་སྟེ་གསུམ་
མོ༑ ༑འགོག་པའི་བདེན་པའི་ཉོན་མོངས་པ་དང་བྲལ་བས་ན་བདག་མེད་པ་དང་། སྡུག་
བསྔལ་ཞི་བས་ཞི་བ་དང༌། གྱ་ནོམ་པའི་རྣམ་པའི་བདག་ཉིད་བདེ་བ་དང་གཙང་བའི་རང་
བཞིན་ཡིན་པས་དབེན་པ་དང་། ངེས་པར་འབྱུང་བ་ལ་ནི་རྣམ་པར་ཐར་པའི་སྒོ་གསུམ་དང་།
འདུས་མ་བྱས་པའི་རྣམ་པ་སྟེ་དེ་ལྟར་བདུན་ནོ། །
ལམ་གྱི་བདེན་པའི་ཐར་པའི་གྲོང་གི་འགྲོ་ས་ཡིན་པས་ལམ་དང༌། ཤེས་བྱའི་
གནས་ལུགས་འཇལ་བས་རིགས་པ་དང༌། སྤངས་པ་དང་རྟོགས་པ་སྒྲུབ་པས་སྒྲུབ་པ་དང་།
འཁོར་བ་ནས་ངེས་པར་འབྱིན་པའི་རྣམ་པ་བཞི་སྟེ་དེ་ལྟར་རྣམ་པ་ཉི་ཤུ་རྩ་དྲུག་གི་ངོ་བོ་ཉིད་
བདེན་པར་མི་དམིགས་པའི་ཐབས་ཀྱི་སྒོ་ནས་ཉན་ཐོས་ཀྱི་ལམ་ཡིན་པར་ཤེས་པར་བྱའོ་
ཞེས་བྱ་བས་ནི་འདི་ཆེད་དུ་གཏད་ནས་མངོན་དུ་བྱེད་པ་བཅད་ནས་རང་གི་ལམ་ལ་དེ་དག་གི་
ཡོན་ཏན་རྫོགས་པར་ཤེས་པར་བྱ་བའི་དོན་ཏེ་ཡུམ་ལས་ཤཱ་རིའི་བུ་ཉན་ཐོས་དང་རང་སངས་
རྒྱས་ཀྱི་ཤེས་པ་དང་སྤོང་བ་གང་ཡིན་པ་དེ་ནི་བྱང་ཆུབ་སེམས་དཔའ་ཆེན་པོའི་མི་སྐྱེ་བའི་
ཆོས་ལ་བཟོད་པ་ཐོབ་པའི་བཟོད་པའོ་ཞེས་འབྱུང་བ་ཡིན་ནོ། །སྐབས་འདིར་བརྒྱད་སྟོང་
འགྲེལ་པ་ལས་དེ་ལྟར་རིམ་པ་འདིས་ནི། ཐེག་པ་ཆེན་པོར་རྣམ་པ་ལ་ལ་ནི་རྣམ་གྲངས་ཀྱིས་
ལ་ལ་ནི་རང་གི་ངོ་བོ་ཉིད་དུ་བསྟན་པ་ཡིན་པས་ཉན་ཐོས་ཀྱི་ལམ་མ་ཡིན་པ་ཉིད་དུ་ཐལ་བར་
མི་འགྱུར་རོ་ཞེས་བཤད་པའི་དོན་ནི་ནད་དང་འབྲས་ལ་སོགས་པ་ནི་རྒྱུ་དང་ཀུན་འབྱུང་ལ་
སོགས་པའི་མིང་གི་རྣམ་གྲངས་སུ་ཡུམ་ལས་གསུངས་པ་ཙམ་ཡིན་ཞིང་བཅུ་དྲུག་པོ་ནི་བདེན་
པ་བཞིའི་ངོ་བོ་ཉིད་ཡིན་ལ། ཐམས་ཅད་ཀྱང་ཉན་ཐོས་ཀྱིས་སྒོམ་པ་ཡིན་པས་ཉན་ཐོས་ཀྱི་
-3 | 5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། yi
སྡེ་སྣོད་ནས་བཤད་པ་དང་མི་འགལ་ཏེ། དེ་བཞིན་དུ་རྣམ་ཀུན་ནས་བཤད་པའི་རྣམ་པ་
རྣམས་ལ་ཡང་གཉིས་སུ་དབྱེ་བར་བྱའོ་ཞེས་སྟོན་པ་ཡིན་ནོ། །དེ་སྐྱེད་པའི་སྦྱོར་བ་ནི་བདེན་
པ་བཞི་ཡོངས་སུ་ཤེས་པའི་མཐོང་ལམ་ནི་ཞེས་པས་སྟོན་པར་བྱེད་དོ། །འདིའང་མདོ་ལས་
ཀོའུ་ཤི་ཀ་གཟུགས་ནི་གཟུགས་ཀྱིས་སྟོང་ངོ༌། །གཟུགས་ཀྱི་སྟོང་པ་ཉིད་གང་ཡིན་པ་དང་
ཚོར་བ་ལ་སོགས་པའི་སྟོང་པ་ཉིད་གང་ཡིན་པ་དེ་ནི་གཉིས་སུ་མེད་ཅིང་གཉིས་སུ་བྱར་མེད་
དེ་ཞེས་གསུངས་སོ། །དེ་སྡུད་པ་ནི་འཕགས་པ་ཉན་ཐོས་ལམ་ལ་ནི་གཟུགས་ལ་སོགས་པ་
སྟོང་པ་ཉིད་རྣམས་དབྱེར་མེད་པ་ཡིན་ནོ། །དེ་ཅིའི་ཕྱིར་ཞེ་ན་གཟུགས་སོགས་ཕུང་པོ་སྟོང་
པའི་ཕྱིར་ཏེ་དེ་ནི་དྲོ་བ་ཡིན་ནོ། །གཟུགས་སོགས་དེ་དག་མི་དམིགས་པས་རྟོགས་པ་ནི་རྩེ་མོ་
ཡིན་ལ། གཟུགས་སོགས་དེ་དག་ལ་རྟག་པ་དང་མི་རྟག་པ་ལ་སོགས་པར་གནས་པ་བཀག་
པ་ནི་བཟོད་པ་ཡིན་ནོ། །རྩེ་མོ་དང་བཟོད་པ་ལ་དབྱེ་བ་མེད་ཀྱང་དག་དང་རྣམས་ཞེས་མང་
པོའི་ཚིག་བརྗོད་པ་ནི་སྐད་ཅིག་དུ་མ་དང་ལྡན་པའི་རྒྱུན་ཡིན་པའི་ཕྱིར་དང༌། ཉན་ཐོས་དུ་
མའི་རྒྱུད་ལ་སྐྱེ་བའི་ཕྱིར་རོ། །ས་བཅུ་ནི་བརྒྱད་སྟོང་འགྲེལ་པ་ལྟར་ན་ཉན་ཐོས་ལ་ཞུགས་
འབྲས་བརྒྱད་དང་རང་སངས་རྒྱས་དང་ས་བཅུ་བསྡོམས་པ་སྟེ་བཅུ་ཡིན་ལ། འདིར་ནི་ས་དང་
པོ་ལ་སོགས་པ་བཅུ་ཡིན་ནོ། །དེ་དག་ལ་བརྩམས་ནས་མི་གནས་པ་རྒྱས་པར་བསྟན་པ་ནི་
མདོ་ལས་བྱང་ཆུབ་སེམས་དཔའ་ཆེན་པོས་ས་དང་པོ་ལ་དམིགས་པའི་ཚུལ་གྱིས་གནས་པར་
མི་བྱའོ་ཞེས་བྱ་བ་ནས་བདག་གི་སངས་རྒྱས་ཀྱི་ཞིང་དེར་སངས་རྒྱས་ཀྱི་སྒྲའང་འབྱུང་བར་མི་
འགྱུར་རོ་ཞེས་དམིགས་པའི་ཚུལ་གྱིས་གནས་པར་མི་བྱའོ་ཞེས་བྱ་བའི་བར་དུ་གང་གསུངས་
པ་ཡིན་ནོ། །དེ་ལྟ་བུའི་མདོས་ནི་ཆོས་ཀྱི་མཆོག་བཤད་དོ། །གལ་ཏེ་དེ་དག་བདེན་པར་མི་
གནས་པ་ཅིའི་ཕྱིར་ཞེ་ན། སངས་རྒྱས་ཀྱིས་མཁྱེན་པ་ཆོས་རྣམས་བདེན་པར་མ་གཟིགས་
པའི་ཕྱིར་རོ། །དེ་རྣམ་པར་འགྲེལ་བ་ན་གཟུགས་ལ་སོགས་པའི་ཕུང་པོ་སྟོང་པ་ཉིད་རྣམས་
;
，
） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕན་ཚུན་ཐ་དད་མེད་པ་ཡིན་ཏེ་རང་རང་གི་ངོ་བོས་སྟོང་པའི་ཕྱིར་རོ། །སྔ་མ་བཞིན་དུ་ནི་
གཏན་ཚིགས་སྔ་མ་ཉིད་ཀྱི་ཕྱིར་བདེན་པར་མི་དམིགས་པ་ཡིན་ནོ། །དེ་བཞིན་དུ་ནི་གཏན་
ཚིགས་སྔ་མ་ཉིད་ཡིན་པར་སྟོན་པར་བྱེད་དོ། །གཏན་ཚིགས་དེས་ཅི་ཞིག་ཡིད་ལ་བྱེད་ཅེ་ན་
རྟག་མི་རྟག་གཉིས་ཀ་མ་ཡིན་ནོ་ཞེས་དེ་གཉིས་སུ་དམིགས་པའི་ཚུལ་གྱིས་གནས་པ་འགོག་
པར་བྱེད་དོ། །དེ་བཞིན་གཤེགས་པས་ཤེས་བྱ་ཐམས་ཅད་མངོན་སུམ་དུ་མཁྱེན་ནས་བདེན་
པར་མ་གཟིགས་པ་ནི་ཚད་མའི་སྐྱེས་བུའི་སྣང་བ་མི་དམིགས་པ་ཡིན་ཏེ། མདོ་ལས་ང་བྱང་
ཆུབ་ཀྱི་སྙིང་པོ་ལ་འདུག་པས་ནི་ཆོས་གང་ཡང་སྐྱེ་བའམ་འགག་པ་མ་མཐོང་ཞེས་བྱ་བ་དང་།
བདེན་ གཉིས་ ལས། ཡོད་མེད་ དངོས་ པོ་ མཁྱེན་ པ་ པོ། །ཀུན་ མཁྱེན་པས་ ཀྱང་ གང་མ་
གཟིགས། །དེའི་ རང་བཞིན་ཅི་འདྲ་ཞིག །ཤིན་ཏུ་ཞིབ་པའི་ལྟ་བས་དཔྱོད་ཅེས་བཤད་པ་
བཞིན་ནོ། །གཏན་ཚིགས་དེས་དོན་ཅི་ཞིག་ཡིད་ལ་བྱེད་ཅེ་ན་ས་བཅུ་པོ་བདེན་པར་མི་གནས་
པར་ཡིད་ལ་བྱེད་དོ། །ཇི་ལྟར་ཡིད་ལ་བྱེད་ཅེ་ན། མདོ་ལས་ཇི་སྐད་དུ་སྔར་རྒྱས་པར་བསྟན་
པ་དེ་བཞིན་དུ་ཡིད་ལ་བྱེད་དོ། །གོ་རིམ་བཞིན་དུ་ནི་དྲོ་བ་ལ་སོགས་པ་བཞི་དང་སྦྱར་རོ།།
བདེན་པའི་དམིགས་པ་ལ་ཞེས་པས་ནི་མཚོན་གྱིས་དང་པོ་གོ་ཆ་ཕུག་ནས་དེ་ནས་ལུས་
འབུགས་པ་ལྟར་དང་པོ་བདེན་པ་ལ་དམིགས་ནས་དེ་ནས་ཆོས་ཀྱི་དབྱིངས་འབྱེད་པར་བྱེད་
དོ༑ ༑།
རང་སངས་རྒྱས་ཀྱི་ལམ་ལ་སྤྱིའི་དོན་ནི་ལམ་གང་ལས་སྐྱེ་བའི་རྟེན་དང་། དེ་ལ་
བརྟེན་པའི་ལམ་དང་། རང་སངས་རྒྱས་ཀྱི་སྒྲ་དོན་གསུམ་ལས། དང་པོ་ལུས་ལ་ལུས་ཀྱི་རྟེན་
ནི་གླིང་གསུམ་གྱི་སྐྱེས་པ་ཁོ་ནའམ་ཡང་ན་འཛམ་བུ་གླིང་གི་སྐྱེས་པ་ཁོ་ན་ཡིན་ཏེ། འགྲོ་བ་
གཞན་དང་བུད་མེད་རང་སངས་རྒྱས་སུ་འགྱུར་བ་བཤད་པ་མེད་པའི་ཕྱིར་རོ། །སེམས་ཀྱི་
རྟེན་ནི་ཚོགས་ལམ་འདོད་པའི་སེམས་དང་། དྲོད་ཡན་ཆད་ནི་བསམ་གཏན་བཞི་པ་ལ་བརྟེན་
- 3 ? t) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། »
པ་ཡིན་ཏེ་མཛོད་ལས་སྟོན་དང་བསེ་རུ་བྱང་ཆུབ་བར། །བསམ་གཏན་མཐའ་རྟེན་གཅིག་ལ་
ཀུན་ཞེས་བཤད་པའི་ཕྱིར་རོ། །གཉིས་པ་ལ་མཚན་ཉིད་དང་། དབྱེ་བ་དང་། གང་སྒོམ་པའི་
ལམ་བཤད་པ་གསུམ་ལས། དང་པོ་ནི་ཐེག་པ་འབྲིང་གི་བདག་མེད་རྟོགས་པའི་བློ་གང་ཞིག་
རང་ཉིད་ཐར་པའི་གྲོང་དུ་ཕྱིན་བྱེད་ཡིན་ནོ། །དབྱེ་བ་ནི་གང་བསེ་རུ་ལྟར་གཅིག་ཏུ་གནས་པ་
དང་། མང་པོ་ཚོགས་ནས་སྤྱོད་པ་གཉིས་ཡོད་པས་ལམ་ཀྱང་དེ་ལྟར་གཉིས་སམ་ཡང་ན་
ཚོགས་ན་སྤྱོད་པ་ལ་ཆེ་ཆུང་གཉིས་སུ་ཕྱེ་བས་གསུམ་ཡིན་ནོ། །དེ་ལ་རང་སངས་རྒྱས་རྣམས་
ཀྱི་རིགས་ནི་རང་བཞིན་གྱིས་ཉོན་མོངས་པ་དང་སྙིང་རྗེ་ཆུང་བ་ང་རྒྱལ་ཆེ་བ་ཤེས་རབ་ལ་
སོགས་པའི་དབང་པོ་འབྲིང་ཡིན་ནོ། །དེ་གསུམ་ གས་ཀྱང་བསྐལ་པ་བརྒྱར་སངས་རྒྱས་
འབྱུང་བ་མཉེས་པར་བྱས་ཏེ་སྲིད་པ་ཐ་མའི་ཚེ་ཕུང་པོ་དང་སྐྱེ་མཆེད་དང་ཁམས་དང་བདེན་
པ་དང་རྟེན་འབྲེལ་དང་གནས་དང་གནས་མ་ཡིན་པ་དྲུག་ལ་མཁས་པར་བྱས་ནས་སློབ་
དཔོན་མེད་པར་བྱང་ཆུབ་ཀྱི་ཆོས་སུམ་ཅུ་རྩ་བདུན་བསྒོམས་ནས་རང་བྱང་ཆུབ་མངོན་དུ་བྱས་
ཏེ་རྟེན་འབྲེལ་ཟབ་མོ་དང་རྣམ་ཐར་སྒོ་གསུམ་གྱིས་གནས་ཏེ་སྒྲ་མེད་དུ་ཆོས་བསྟན་ནས་
སེམས་ཅན་གྱི་དོན་བྱེད་དོ། ཁྱད་པར་ནི་འདི་ཡིན་ཏེ་བསེ་རུ་ལྟ་བུ་རྣམས་ཚོགས་ལམ་ཆེན་པོ་
མན་ཆད་དང་ཚོགས་ན་སྤྱོད་པ་ཆེན་པོ་བཟོད་པ་མན་ཆད་ཆུང་ངུ་ནི་དགེ་སྦྱོང་གི་འབྲས་བུ་
མན་ཆད་སློབ་དཔོན་ལས་སྐྱེད་ནས་དེ་ཡན་ཆད་རང་གིས་བསྐྱེད་དོ། །དེ་དག་འབྱུང་བ་ནི་
བསྐལ་པ་ཡར་འཕེལ་དང་མར་འགྲིབ་གཉིས་ཀ་ལ་འབྱུང་སྟེ་མཛོད་ལས། རང་སངས་རྒྱས་
རྣམས་གཉིས་ཀ་ལ་ཞེས་པའི་ཕྱིར་རོ། །དེ་དག་ཕལ་ཆེར་ནི་འཕགས་པ་ཐོགས་མེད་ཀྱི་རང་
སངས་རྒྱས་ཀྱི་ས་ནས་འབྱུང་བ་ཡིན་ལ། དོན་དེ་དག་སློབ་དཔོན་ལེགས་ལྡན་གྱིས་དབུ་མ་
སྙིང་པོ་ལས་དེས་ན་དེ་ནི་འདུ་འཛི་དང་། །སེམས་ཅན་དོན་གྱི་བྱ་བ་ལ། །ཡིད་མི་འཇུག་སྟེ་དེ་
ཕྱིར་འདི། །སློབ་དཔོན་མེད་པར་འདོད་པ་ཡིན། །དང་པོ་གཅིག་པུར་གནས་པ་སྟེ། །ཟབ་མོ་
.3
2 ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་ནི་རྟོག་པ་ཡི། །མོས་པ་དད་ལྡན་ལྷག་པ་གཉིས། །ཚོགས་དང་ལྷན་ཅིག་གནས་པ་ཡིན།།
ལུས་ལ་སོགས་པ་ལེགས་བསྡམས་ནས། །དེ་ནི་བསོད་སྙོམས་དག་ལ་འཇུག །དམན་པ་
རྗེས་སུ་བཟུང་བའི་ཕྱིར། །དེ་ནི་གཅིག་ཏུ་རབ་ཞིར་ལྡན་ཞེས་འབྱུང་ངོ་། །འདི་བཤད་པ་ལ་
མཚན་ཉིད་དང་། དབྱེ་བ་དང་། བསྡུ་བ་དང་། ས་མཚུངས་དང༌། སྒྲའི་དོན་ལྔ་ལས། དང་པོ་
ནི་ཆོས་གང་འགའ་ཞིག་ལ་བརྟེན་ནས་འབྱུང་བ་ཡིན་ནོ། །དབྱེ་བ་ནི་སྲིད་པ་དང་ཞི་བ་གཉིས་
སམ། ཕྱི་སྣོད་དང་སེམས་ཅན་གཉིས་ལས། དང་པོ་ལ་བཅུ་གཉིས་ཏེ་ལས་ཀུན་ནས་སློང་
བར་བྱེད་པ་བདག་མེད་མི་ཤེས་པའི་མ་རིག་པ་གཉིས་དང་། དེས་ཀུན་ནས་བསླང་པའི་འདུ་
བྱེད་ཀྱི་ལས་གསུམ་དང་། དེས་བག་ཆགས་སྒོམ་པའི་རྣམ་པར་ཤེས་པ་དང་། དེ་མའི་མངལ་
དུ་འཕངས་ནས་དབང་པོ་མ་དོད་ཀྱི་བར་གྱི་མིང་དང་གཟུགས་ཏེ་མིང་ནི་ཤེས་པ་ཡིན་ལ་
གཟུགས་ནི་མེར་མེར་པོ་ལ་སོགས་པ་དྲུག་གོ །དེ་དག་དོད་པ་ནི་སྐྱེ་མཆེད་དྲུག་གོ །ཡུལ་
དབང་པོ་ཡིད་ལ་བྱེད་པ་གསུམ་འདུས་ནས་ཡུལ་བཅོད་པ་ནི་རེག་པ་སྟེ་མིག་གི་འདུས་ཏེ་
རེག་པ་ལ་སོགས་པ་དྲུག་གོ །བཅད་པ་ལས་ནི་ཚོར་བ་གསུམ་འབྱུང་ངོ༌། །དེ་ལས་ནི་བླང་
དོར་དུ་སྲེད་པའོ། །དེ་ལས་ནི་སྲེད་པ་ཉིད་འཕེལ་ནས་དངོས་སུ་བླང་དོར་བྱེད་པའི་ལེན་པའོ།།
དེ་ལས་དེ་གཉིས་ཀྱིས་གསོས་བཏབ་སྟེ་ལས་ཀྱི་ས་བོན་འབྲས་བུ་བསྐྱེད་པ་ལ་ཕྱོགས་པར་
བྱས་པའི་སྲིད་པའོ། །དེ་ལས་སྐྱེ་བ་དང་། དེ་ལས་རྒ་ཤིའོ། །དེ་ལ་ཁ་ཅིག་ནི་མ་རིག་པ་དང་
འདུ་བྱེད་ཚེ་སྔ་མ་དང་། གཞན་བཅུ་ཚེ་འདི་ལ་བརྩིས་ནས་ཚེ་གཉིས་རྫོགས་པར་རྩི་ལ། བྱེ་
བྲག་ཏུ་སྨྲ་བ་ནི་དང་པོ་གཉིས་ཚེ་སྔ་མ་དང་། དེ་ནས་བརྒྱད་ཚེ་འདི་དང་། དེ་ནས་གཉིས་ཕྱི་
མ་སྟེ་དགོས་པ་ནི་མཛོད་ལས། སྔོན་དང་ཕྱི་མཐའ་བར་དག་ལ། །རྨོངས་པ་རྣམ་པར་བཟློག་
ཕྱིར་ཞེས་བཤད་པ་ཡིན་ནོ། །གཞན་ཡང་བཅུ་གཉིས་པོ་ཐམས་ཅད་ཀྱང་གནས་སྐབས་དེ་
དང་དེ་ནས་ཡོད་པའི་ཕུང་པོ་ལྔ་ཆར་ཡིན་མོད་ཀྱི་མ་རིག་པ་ལ་སོགས་པ་བྱེ་བྲག་གི་སྒྲས་
སྐྱེ
- }
༡
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [i:
བརྗོད་པ་ནི་དེ་དག་གཙོ་བོ་ཡིན་པའི་ཕྱིར་ཏེ་མཛོད་ལས། གཙོ་བོའི་ཕྱིར་ན་ཡན་ལག་
བསྒྲགས། །འདི་ནི་གནས་སྐབས་སར་འདོད་ལོ་ཞེས་འབྱུང་བ་ཡིན་ནོ། །དེ་དག་ནི་ཐ་ན་སྐད་
ཅིག་གཅིག་དང་ཚེ་གཅིག་ལ་ཡང་རྫོགས་པར་རྩིར་འདོད་མོད་ཀྱི་སྔ་ཕྱི་གཉིས་བསྡུས་པ་ནི་
འདི་རྒྱས་པའི་རྗེས་སུ་དཔག་པ་ལས་ཤེས་པར་བྱ་སྟེ་གཉིས་ཀྱི་རྒྱུ་འབྲས་མདོར་བསྡུས་པ།
བར་མའི་རྗེས་སུ་དཔག་པ་ལས་ཞེས་འབྱུང་བ་ཡིན་ནོ། །བསྡུ་བ་ལའང་དོན་དངོས་དང་།
གང་ལས་གང་བྱུང་བ་དང༌། མཚོན་པའི་དཔེ་དང་གསུམ་ལས། དང་པོ་ནི་ཀུན་ནས་ཉོན་
མོངས་པ་གསུམ་དུ་སྡུད་པར་བྱེད་དེ་འཕགས་པ་ཀླུ་སྒྲུབ་ཀྱི་རྟེན་འབྲེལ་བཤད་པ་ལས་ཡན་
ལག་བྱེ་བྲག་བཅུ་གཉིས་གང༌། །ཐུབ་པས་རྟེན་འབྱུང་གསུངས་དེ་དག །ཉོན་མོངས་ལས་
དང་སྡུག་བསྔལ་དང༌། །གསུམ་པོ་དག་ཏུ་ཟད་པར་འདུས། །དང་པོ་བརྒྱད་དང་དགུ་ཉོན་
མོངས་ནས། །གཉིས་དང་བཅུ་པ་ལས་ཡིན་ཏེ། །ལྷག་མ་བདུན་ནི་སྡུག་བསྔལ་ཡིན་ཞེས་
བཤད་པ་ཡིན་ནོ། །གཉིས་པ་ནི་དེ་ཉིད་ལས་གསུམ་པོ་དག་ལས་གཉིས་འབྱུང་སྟེ། །གཉིས་
ལས་བདུན་འབྱུང་བདུན་ལས་ཀྱང༌། །གསུམ་འབྱུང་སྲིད་པའི་འཁོར་ལོ་དེ། །ཉིད་ནི་ཡང་
དང་ཡང་དུ་འཁོར། །འགྲོ་ཀུན་རྒྱུ་དང་འབྲས་བུ་སྟེ། །འདི་ལ་སེམས་ཅན་གཞན་ཅིའང་མེད།།
སྟོང་པ་ཁོ་ནའི་ཆོས་རྣམས་ལས། །སྟོང་པའི་ཆོས་རྣམས་འབྱུང་བར་ཟད་ཅེས་གསུངས་པ་
ཡིན་ནོ། །འདིས་ནི་འདི་སྐད་བསྟན་ཏེ་ཉོན་མོངས་པས་ལས་བསགས་ནས་དེས་སྡུག་བསྔལ་
གྱི་ཕུང་པོ་བསྐྱེད་དེ་དེའང་ཉོན་མོངས་པ་དང་ལྡན་པར་འགྱུར་རོ། །དེས་ན་ལས་དང་ཉོན་
མོངས་པ་ནི་རྒྱུའི་ཡན་ལག་དང༌། སྡུག་བསྔལ་ནི་འབྲས་བུའི་ཡན་ལག་སྟེ་ཡན་ལག་བཅུ་
གཉིས་སུ་བསྟན་པ་ཡིན་ནོ། །དེ་ལ་གང་ཟག་གི་བདག་འཁོར་བ་ནི་མ་ཡིན་གྱི་གསུམ་པོ་དེ་
སྒྱུ་མ་ལྟ་བུར་འཁོར་བ་ཡིན་ནོ་ཞེས་སྟོན་པ་ཡིན་ནོ། །དེ་ཉིད་ཀྱི་ཕྱིར་མ་རིག་པ་རྒྱུ་དང་རྒ་ཤི་
ལ་འབྲས་བུ་ཡོད་ན་ཡན་ལག་བཅུ་བཞི་དང་། མེད་ན་རེས་འགའ་བ་མ་ཡིན་ཞིང་དོན་བྱེད་མི་
- } ༡3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནུས་པར་འགྱུར་རོ་ཞེས་གང་སྨྲས་པ་དེ་ནི་མེད་དེ་མ་རིག་པ་རང་རིག་སྔ་མ་ལས་འབྱུང་ཞིང་།
རྒ་ཤི་ སྐྱེ་བ་སྐྱེད་ པའི་ ཕྱིར་ རོ། །གསུམ་པ་ནི་མཛོད་ལས། འདིར་ནི་ཉོན་མོངས་ས་བོན་
བཞིན། །ཀླུ་བཞིན་རྩ་བཞིན་ལྗོན་པ་བཞིན། །དེ་བཞིན་ཤུན་པ་བཞིན་དུ་འདོད། །ལས་ནི་
ཤུན་བཅས་འབྲས་དང་འདྲ། །དེ་བཞིན་སྨན་དང་མེ་ཏོག་བཞིན། །གཞི་ནི་གཟའ་བཏུང་གྲུབ་
པ་བཞིན་ཞེས་འབྱུང་ངོ༌། །དེའི་དོན་ནི་འདི་ཡིན་ཏེ་ལས་དང་ཕུང་པོའི་མྱུ་གུ་སྐྱེ་བ་དང་། ཉོན་
མོངས་པའི་ཀླུ་གནས་པའི་སྐྱེ་བའི་རྒྱ་མཚོ་མི་སྐམ་པ་དང༌། དེའི་རྩ་བ་ལསན་རྒྱུན་ཆད་ཀྱང་
སྐྱེ་བ་དང༌། དུས་དུས་སུ་ལས་དང་སྐྱེ་བའི་ཡལ་འདབ་འབྱུང་བ་དང་། ཉོན་མོངས་པའི་ཤུན་
པ་དང་ལྡན་ན་ལས་ཀྱི་ཕུང་པོའི་མྱུ་གུ་སྐྱེད་པའི་ཕྱིར་རོ། །ཡང་ལས་ཀྱིས་ཕུང་པོའི་མྱུ་གུ་སྐྱེད་
པ་དང༌། བསྐྱེད་ཟིན་མི་སྐྱེད་པ་དང༌། འབྲས་བུའི་ཉེ་བའི་རྒྱུ་ཡིན་པའི་ཕྱིར་རོ། །སྡུག་བསྔལ་
གྱི་གཞི་བདུན་ནི་ལོངས་སྤྱད་བྱ་འབའ་ཞིག་ཡིན་ནོ་ཞེས་སྟོན་པ་ཡིན་ནོ། །ས་མཚུངས་ནི་ཡང་
ཁམས་གང་ན་རྟེན་འབྲེལ་གང་ཡོད་ཅིང་དེའང་གང་གི་ས་པ་ཡིན་ཞེ་ན། འདི་ལ་དང་པོ་
གཉིས་ན་ཐམས་ཅད་ཡོད་དོ། །གཟུགས་མེད་ན་གཟུགས་ཅུང་ཟད་ཀྱང་མེད་པ་ལྟར་ན་
གཟུགས་ཅན་རྣམས་མེད་ཅིང་ཡོད་པ་ལྟར་ན་ཐམས་ཅད་ཡོད་དོ། །ས་ནི་ཁམས་གསུམ་ན་ས་
དགུ་སྟེ་དེའང་རང་ས་དང་འོག་ས་དང་གོང་ས་གསུམ་མོ། །འཆི་ས་དང་སྐྱེ་ས་དང་གཉིས་ཀ་
མ་ཡིན་པ་གསུམ་དུ་གནས་སོ། །དེ་ལ་མ་རིག་པ་ལས་གཞན་རྣམས་ནི་གང་དུ་སྐྱེ་འགྱུར་གྱི་
སར་གཏོགས་ཏེ་ཁམས་དང༌། ས་གཞན་གྱི་ལས་དང་ཉོན་མོངས་པས་གཞན་གྱི་ཕུང་པོ་
འགྲུབ་པ་མི་སྲིད་པའི་ཕྱིར་དང་། སྡུག་བསྔལ་གྱི་ཕུང་པོ་ནི་འབྲས་བུའི་ཡན་ལག་ཡིན་པས་
སྐྱེ་འགྱུར་གྱི་སར་སྨིན་པའི་ཕྱིར་ཏེ་འགྲུབ་ན་ནི་གཞན་གྱི་ཕུང་པོ་དེ་རྒྱུ་མེད་པར་འགྱུར་ཏེ་
ཁམས་དང་ས་དེ་དང་དེ་མ་ཡིན་པའི་ལས་དང་ཉོན་མོངས་པ་གཉིས་ཀ་དང་རྗེས་སུ་འགྲོ་ལྡོག་
མ་གྲུབ་པས་གཉིས་ཀ་རྒྱུ་མ་ཡིན་པའི་ཕྱིར་རོ། །མ་རིག་པ་ནི་རང་ས་ནས་རང་སར་སྐྱེ་བ་ལ་
- 3
༡ :4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
འདོད་པ་ནས་འདོད་པར་སྐྱེ་ན་ཐམས་ཅད་ཀྱང་འདོད་པའི་ས་པར་ངེས་ཏེ་གོང་མའི་མ་རིག་
པས་འདོད་པའི་ལས་མི་སོག་པའི་ཕྱིར་ཏེ་གོང་མ་ལ་འོག་མ་དོན་དུ་གཉེར་བ་མེད་པའི་ཕྱིར་
རོ༑ སྣཡང་དང་པོ་ནས་དང་པོར་སྐྱེ་བ་ན་མ་རིག་པ་མ་གཏོགས་པ་དང་པོར་གཏོགས་ལ། མ་
རིག་པ་ནི་འོག་སའི་ཡིན་ཏེ་དེར་སྐྱེ་བའི་རྒྱུ་ནི་ཞི་རགས་སུ་སྒོམ་པ་ཁོ་ན་ཡིན་པ་ན་རང་ས་རང་
དང་ཞི་རགས་སུ་མི་སྒོམ་པའི་ཕྱིར་དང་། སྔོན་འདོད་པ་དང་ཞི་རགས་སུ་བསྒོམས་པས་དེར་
སྐྱེ་བ་ཡིན་ན་ཡང་དེ་ནི་འདོད་པའི་མ་རིག་པས་ཀུན་ནས་བསླང་བའི་ཕྱིར་ཏེ་དེ་བཞིན་དུ་རྣམ་
པ་གཞན་ལ་ཡང་སྦྱར་རོ། །འོག་ས་ནས་གོང་དུ་སྐྱེ་བ་ལ་ནི་མ་རིག་པ་འོག་སར་གཏོགས་ཏེ་
དོན་གསང་ལས་འདོད་ཆགས་དང་མ་བྲལ་བ་རྣམས་གོང་མའི་ཉོན་མོངས་པ་ཀུན་ཏུ་མི་སྤྱོད་
པའི་ཕྱིར་དང་ཞེས་བཤད་པས་གོང་མའི་མ་རིག་པ་མངོན་དུ་མི་འགྱུར་བ་ཡིན་ནོ། །དེས་ན་
འོག་མའི་མ་རིག་པས་གོང་མའི་ལས་ཀུན་ནས་བསློང་བ་ཡིན་ནོ། །གོང་མའི་འོག་ཏུ་སྐྱེ་བ་ལ་
མ་རིག་པ་སྐྱེ་འཆི་གཉིས་ཀའི་སར་མི་གཏོགས་ཀྱི་འོག་ས་ཁོ་ནར་གཏོགས་ཏེ་འདི་ལྟ་གོང་
མའི་རྟེན་ལ་འོག་མ་དོན་དུ་མི་གཉེར་བའི་འོག་མའི་ལས་གསར་པ་མི་གསོག་ཅིང་། དེར་
ལས་རྙིང་པས་སྐྱེ་བ་ན་དེ་ནི་འོག་མའི་རྟེན་ལ་གསོག་ཅིང་དེའང་འོག་མའི་མ་རིག་པས་ཀུན་
ནས་སློང་བའི་ཕྱིར་རོ། །འོན་ཀྱང་བསམ་གཏན་དང་པོ་ནས་འདོད་པར་སྐྱེ་བའི་མ་རིག་པ་ནི་
སྐྱེ་ས་ཉིད་དུ་གཏོགས་སོ། །དེ་ལྟར་ཡན་ལག་བཅུ་གཉིས་པོ་དེ་མ་རིག་པ་ལས་འདུ་བྱེད་ཅེས་
ལུགས་དང་མཐུན་པ་དང་། མ་རིག་པ་འགག་ན་འདུ་བྱེད་འགག་ཅེས་པ་ལ་སོགས་པ་ལུགས་ ་
དང་མི་མཐུན་པར་སྒོམ་པར་བྱེད་ལ་དེའང་སངས་རྒྱས་ཀྱི་གསུང་གི་དེ་ཁོ་ན་ཉིད་ལ་སྒོམ་པ་
ཡིན་ཏེ་བཤེས་པའི་སྤྲིང་ཡིག་ལས་རྟེན་ཅིང་འབྲེལ་བར་འབྱུང་འདི་རྒྱལ་རྣམས་ཀྱི། །གསུང་
གི་མཛོད་ཀྱི་གཅེས་པ་ཟབ་མོ་སྟེ། །གང་གིས་འདི་ནི་ཡང་དག་མཐོང་བ་དེས། །ཆོས་མཐོང་
དེ་ཡིས་དེ་བཞིན་གཤེགས་པ་མཐོང་ཞེས་བཤད་པ་ཡིན་ནོ། །སྒྲ་དོན་ནི་པྲ་ཏིཏྱ་ཞེས་པ་
-3 25-་



་ ་ བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། ་ །
བརྟེན་ནས་དང་། ས་མུད་པ་ཏ་ཞེས་པ་འབྱུང་བའམ་བྱུང་བའི་དོན་ཏེ་མཛོད་ལས། འདིར་ནི་
འབྱུང་བ་རྒྱུ་ཡིན་ཏེ། བྱུང་བ་འབྲས་བུ་ཡིན་པར་འདོད་ཅེས་བཤད་དོ། །གསུམ་པ་རང་
སངས་རྒྱས་ཀྱི་སྒྲའི་དོན་ནི་རང་ཉིད་གཅིག་པུའི་དོན་དུ་རང་ཉིད་སངས་རྒྱས་པས་ན་རང་
སངས་རྒྱས་སོ། །ཉན་ཐོས་གཞན་གྱི་སྒྲ་ལས་བྱང་ཆུབ་པ་ཡིན་ལ། སངས་རྒྱས་གཞན་གྱི་
དོན་དུ་ཡིན་པས་ཁྱབ་ཆེས་པའི་སྐྱོན་མེད་དོ། ། ་ ་ ་ ་
གཞུང་གི་དོན་ལ་བཞི་ལས། དང་པོ་ཉན་ཐོས་ལས་ཁྱད་པར་འཕགས་ཚུལ་
ནི་ཉན་ཐོས་ཀྱི་ལམ་གྱི་མཇུག་ཐོགས་སུ་རང་སངས་རྒྱས་ཀྱི་ལམ་བརྗོད་པར་རིགས་མོད་ཀྱི་
རེ་ཤིག་ཉན་ཐོས་ལས་ཁྱད་ཞུགས་པ་ཉིད་དུ་སྒྲུབ་པ་གསུངས་སོ། །རིགས་པ་ནི་ལམ་རྣམས་
རིམ་པ་བཞིན་དུ་བསྟན་པར་བྱ་བ་ཡིན་པའི་ཕྱིར་རོ། །གང་གི་དོན་དུ་ཞེ་ན། ཉན་ཐོས་རྣམས་
ལས་དེ་དག་ཇི་ལྟར་ཁྱད་པར་དུ་འཕགས་ན་སྙམ་པའི་དགོས་པ་དང་རྒྱུ་མཚན་གང་གིས་ན་དེ་
དག་གི་ལམ་གཞན་དུ་འཆད་པ་ཡིན་སྙམ་པའི་དགོས་པ་བསུ་ནས་དེ་དགག་པའི་ཕྱིར་རོ།།
འདིའང་མདོ་ལས་གནོད་སྦྱིན་གྱི་སྐད་དང་ཚིག་ལ་སོགས་པ་ནི་ཤེས་པར་རུང་གི་གནས་
བརྟན་རབ་འབྱོར་གྱིས་བཤད་པའི་དོན་ནི་ཤེས་པར་མི་རུང་ངོ་ཞེས་གང་གསུངས་པ་དེ་སྡུད་
པ་ནི་སློབ་དཔོན་མེད་པར་རང་འབྱུང་ལ་ནི་སྲིད་པ་ཐ་མའི་དུས་སུ་གཞན་གྱིས་བསྟན་མི་
དགོས་ཏེ་ལམ་བདག་ཉིད་ཀྱིས་རྟོགས་པའི་ཕྱིར་རོ། །ཡང་དེའི་ཡེ་ཤེས་ནི་ཟབ་པའང་ཡིན་ཏེ་
སྒྲ་ལས་མི་རྟོགས་པའི་ཕྱིར་རོ། །དེ་འགྲེལ་པ་ནི་ལུང་ལས་ཞེས་པ་སྟེ་ལྟོས་པ་ནི་བརྟེན་པའོ།།
འདིའང་བྱང་ཆུབ་སེམས་དཔའི་སྡེ་སྣོད་ལས་ཉན་ཐོས་རྣམས་ཀྱི་རྣམ་གྲོལ་སྒྲ་ཕྱིར་འགྲོ་ཞེས་
འབྱུང་བ་ཡིན་ནོ། །གཞན་དག་ཀྱང་བརྗོད་པ་དང་བཅས་པ་ནི་ཐོས་པ་སྟེ་སྒྲོགས་པར་བྱེད་
པས་ཞེས་བྱ་བའི་དོན་ཏོ། །སྔོན་ནི་བསྐལ་པ་བརྒྱའི་བར་དུ་ནི་མཛོད་ལས། བསེ་རུ་བསྐལ་
པ་བརྒྱའི་རྒྱུས་ཞེས་བཤད་པའི་ཕྱིར་རོ། །སོགས་པའི་སྒྲས་ནི་སྨོན་ལམ་ལ་སོགས་པ་བཟུང་
-3 2 6. -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
ངོ་༑ ༑རང་གི་བྱང་ཆུབ་རྟོགས་པ་ནི་རྟེན་འབྲེལ་གྱི་ལམ་བསྒོམས་པས་ཏེ་བྱང་ཆུབ་སེམས་
དཔའི་སྡེ་སྣོད་ལས། རང་རྒྱལ་རྣམས་ནི་རྐྱེན་གྱི་འདུ་ཤེས་ཅན་ཞེས་གསུངས་པའི་ཕྱིར་རོ།།
ཡེ་ཤེས་ཀྱི་སོགས་པའི་སྒྲས་ནི་བསམ་གཏན་བཞི་པའི་ཏིང་ངེ་འཛིན་བསྡུའོ། །གཉིས་པ་སྒྲ་
མེད་པར་ཆོས་སྟོན་པའི་འཐད་པ་ནི་ཡང་ཞེས་པ་ལ་སོགས་པ་སྟེ་གདུལ་བྱ་གང་དང་གང་དོན་
དགེ་བ་བཅུ་ལ་སོགས་པ་གང་དང་གང་ལ་རྣམ་པ་བསྡུས་པ་དང་རྒྱས་པའམ་རྒྱུ་འབྲས་བུ་ངོ་
བོ་གསུམ་གྱི་སྒོ་ནས་ཇི་ལྟ་ཇི་ལྟར་ཉན་པར་འདོད་པ་དེ་དང་དེ་ལ་དོན་དེ་དང་དེ་སྒྲ་མེད་ཀྱང་
དེ་དེ་ལྟར་དུ་སྣང་བ་འབྱུང་ངོ༌། །འདི་ལ་ནི་ཡུམ་ཀྱི་མདོ་མེད་དོ། །འཇམ་དཔལ་རྩ་བའི་རྒྱུད་
ལས་ནི་རང་སངས་རྒྱས་གཉིས་ཀ་ཡང་སྒྲ་མེད་དུ་ཆོས་སྟོན་པར་གསུངས་ཏེ། འདི་སྐད་དུ་
སངས་རྒྱས་ཀྱི་ཞིང་གཞན་གྱི་སངས་རྒྱས་ཡོངས་སུ་སྤངས་པའི་རང་སངས་རྒྱས་བཅོམ་ལྡན་
འདས་བསེ་རུ་ལྟ་བུ་དང་ཚོགས་ན་སྤྱོད་པ་རྣམས་སེམས་ཅན་གྱི་དོན་མཛད་པ་ནི་ཅང་མི་
གསུང་བ་གོམས་པས་ཆོས་ཀྱི་ཚུལ་ཡང་དག་པར་སྟོན་པ་ཡིན་ཏེ་འཁོར་བའི་རྗེས་སུ་འཁོར་
བས་རྟག་ཏུ་ཡིད་སྐྱོ་ལ་རྒྱུད་ལ་སྙིང་རྗེ་ཆེན་པོ་སྤངས་པ་ས་གཅིག་དང་གཉིས་དང་གསུམ་དང་
བྱང་ཆུབ་སེམས་དཔའི་ས་བརྒྱད་ཀྱི་བར་དུ་མཇུག་པའི་སེམས་དང༌། འཁོར་བས་སྐྱོ་ཞིང་
འཇིགས་པ་སྤོས་ཀྱི་ངད་ལྡན་དང༌། ཀུན་ནས་སྐྱེ་མཆེད་དང༌། ཀུན་ཏུ་འོད་དང་། དགའ་བོ་
དང་། དུས་དང་། ཉེ་བའི་དུས་དང་། མུ་ཁྱུད་དང་། ཉེ་དབང་ནོར་ལྷ་སོགས་པ་ཐེག་པ་འབྲིང་
ལ་ཞུགས་པ་དག་དང་སངས་རྒྱས་བཅོམ་ལྡན་འདས་ཐབས་ཅིག་ཏུ་བཞུགས་སོ་ཞེས་འབྱུང་
ངོ་༑ ༑དེ་འགྲེལ་པ་ནི་སྤྱི་ལ་རྣམ་པར་མ་བརྟགས་བྱེ་བྲག་ལ་རྣམ་པར་མ་དཔྱད་པར་ཚིག་ཏུ་
མི་སྨྲ་བ་ནི་རྟོག་དཔྱོད་ངག་ཀུན་ནས་སློང་བའི་རྒྱུ་ཡིན་པས་དེ་གཉིས་དང་ལྡོག་པ་གྲུབ་པ་
ཡིན་ནོ། །དེས་ན་བརྗོད་པ་ལ་ནི་རྟོག་པ་དང་དཔྱོད་པའི་རྣམ་པར་གཡེང་བས་ཁྱབ་པ་ཡིན་
ལ༑ དེའང་རྒྱུད་འཁྲུག་སྟེ་ལམ་ལས་ཉམས་པར་བྱེད་པ་ཡིན་པས་བྱང་ཆུབ་སེམས་དཔའ་
- }， 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདི་ལྟར་སྨོན་ལམ་བཏབ་བོ། །ཇི་ལྟར་ཞེ་ན་སངས་རྒྱས་སུ་ཞེས་པའོ། །ཡང་སངས་རྒྱས་
རྣམས་སྒྲ་མེད་པར་རྒྱུ་གང་ལས་སྟོན་ཞེ་ན། ཏིང་ངེ་འཛིན་ལས་ཏེ་མདོ་ལས་འཇམ་དཔལ་
ལས་ཀྱི་རྣམ་པར་སྨིན་པ་ལས་བྱུང་བ་བསོད་ནམས་དང་དགེ་བའི་རྩ་བ་ཐམས་ཅད་སྩོགས་
ཤིང་སྟོན་པར་བྱེད་པ་ཞེས་བྱ་བའི་ཏིང་ངེ་འཛིན་ཡོད་དེ་ཏིང་ངེ་འཛིན་དེ་ཐོབ་ནས་བྱང་ཆུབ་
སེམས་དཔའ་ཅང་མི་སྨྲ་བར་སྙོམས་པར་ཞུགས་ཏེ་ཡི་གེ་གཅིག་ཙམ་ཡང་མི་བརྗོད་པར་
སེམས་ཅན་ཐམས་ཅད་ཀྱིས་སངས་རྒྱས་དང་ཆོས་དང་དགེ་འདུན་གྱི་སྒྲ་དང་། ཉན་ཐོས་དང་
རང་སངས་རྒྱས་དང་བྱང་ཆུབ་སེམས་དཔའ་དང་ཕ་རོལ་ཏུ་ཕྱིན་པའི་སྒྲ་ཐོས་པར་བྱེད་དོ་
ཞེས་གང་གསུངས་པ་ལྟ་བུ་ཡིན་ནོ། །དེས་ན་རང་སངས་རྒྱས་ཀྱིས་ཆོས་སྟོན་པའི་དོན་ནི་སྒྲ་
དོན་འབྲེལ་བར་གཞན་ལ་སྣང་བ་ཡིན་ནོ། །སྐྲུན་པ་ནི་དང་པོ་རྟོགས་པའི་བསྐྱེད་པ་ནི་ཕྱིས་
ངེས་པ་ཡིན་ནོ། །གསུམ་པ་ལམ་གྱི་རང་བཞིན་ནི་གང་ཟག་ཁྱད་ཞུགས་པ་རྣམས་ཀྱི་ལམ་
ཀྱང་ཁྱད་པར་དུ་འཕགས་པ་ཡིན་པས་ཞེས་པ་སྟེ་འདིར་ཁོ་ནའི་སྒྲ་ནི་གཞན་ལྡན་རྣམ་བཅོད་
ཡིན་ཏེ་ཉན་ཐོས་ལ་འདི་མེད་པའི་ཕྱིར་རོ། །རྣལ་མ་ནི་སྐབས་སུ་བབ་པའོ། །དེ་ལ་གཟུང་
བའི་རྟོག་པ་སྤོང་བས་ནི་ཉན་ཐོས་ལས་ཁྱད་པར་དུ་བྱེད་དེ་དེ་ནི་བཟུང་བ་ལ་ཆོས་ཀྱི་བདག་
ཏུ་འཛིན་པའི་ཕྱིར་རོ། །འཛིན་པ་མི་སྤོང་བས་ནི་སངས་རྒྱས་པས་དམན་པར་སྟོན་ཏེ་དེས་ན་
ལམ་བར་མ་སྟོན་པ་ཡིན་ནོ། །གལ་ཏེ་སུམ་ཅུ་པ་ལས་གཟུང་བ་མེད་ན་དེ་འཛིན་མེད་ཅེས་
འབྱུང་བ་དང་འགལ་ཞེ་ན། འདི་ལ་པཎྜི་ཏ་འབུམ་ཕྲག་གསུམ་པ་ན་རེ་གཟུང་འཛིན་ལ་ཕྱི་
རོལ་གྱིས་ཁྱད་པར་དུ་བྱས་པ་དང་། ནང་ཤེས་པའི་གཟུང་འཛིན་གཉིས་ལས། དང་པོའི་ནི་
གཉིས་ཀ་སྤོང་ལ། གཉིས་པའི་ནི་གཉིས་ཀ་མི་སྤོང་བས་འགལ་བ་མེད་དོ་ཟེར་རོ། །འོན་
ཀྱང་དགོངས་པ་ནི་འདི་ཡིན་ཏེ་གཟུང་བ་ནི་མེ་ཆུ་རླུང་གསུམ་གྱིས་འཇིག་པ་དང་རྣམ་པར་
འགྱུར་བར་སྣང་བའི་ཕྱིར་རང་བཞིན་མེད་པར་རྟོགས་པ་ཡིན་ནོ། །ཤེས་པ་རྣམས་ནི་དེ་དག་
-3 2 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། fic
གིས་མི་འཇིག་པའི་ཕྱིར་དང༌། འཁོར་བ་ཐོག་མ་མེད་པ་ནས་རྒྱུན་མ་ཆད་ཅིང་འཆད་པར་མི་
འགྱུར་བའི་ཕྱིར་བདེན་པར་འཛིན་པ་ཡིན་ནོ། །གཟུང་བ་མེད་ན་འཛིན་པ་མེད་པ་ནི་བུམ་པ་
མེད་ན་བུམ་འཛིན་མེད་པ་ལ་སོགས་པ་ཡིན་གྱི་གཟུང་བ་རང་བཞིན་མེད་པར་རྟོགས་ཀྱང་
འཛིན་པ་ནི་མ་རྟོགས་པ་མི་འགལ་ཏེ་དེ་གཉིས་སྒྲོ་འདོགས་ཀྱི་ཡུལ་ཐ་དད་པས་ཚད་མ་
གཅིག་གིས་ སྒྲོ་འདོགས་ གཅད་ བྱ་ མ་ ཡིན་ པའི་ ཕྱིར་ རོ། །རྟེན་ གྱི་ཞེས་པ་ནི་མདོ་ལས་
བརྒྱ་སྦྱིན་གྱིས་སྤྲུལ་པའི་མེ་ཏོག་འཕགས་པ་རབ་འབྱོར་ལ་ཕུལ་བའི་སྤྲུལ་པའི་མེ་ཏོག་དེ་ཁོ་
ན་ཉིད་བཤད་པའི་ཟུར་ཀྱིས་རྟེན་གྱི་ངོ་བོ་ཉིད་བསྟན་པ་ཡིན་ཏེ་ཇི་ལྟར་སྤྲུལ་པའི་མེ་ཏོག་
རྣམས་རང་བཞིན་མེད་ཀྱང་སོ་སོར་སྣང་བ་དེ་བཞིན་དུ་གཞི་ཆོས་ཀྱི་དབྱིངས་དངོས་པོར་
གྱུར་པ་མེད་ན་ཡང་མངོན་པར་རྟོགས་པའི་ཆོས་སོ་སོར་སྣང་བ་ཙམ་དུ་ཐོབ་བོ་ཞེས་རྟོགས་པ་
འཕགས་པས་རྟེན་འཕགས་པར་སྟོན་པ་ཡིན་ནོ། །ཡང་དག་བསྡུས་པར་ནི་གསུམ་ག་ལ་སྦྱར་
རོ༑ ༑དེ་རྣམ་པར་འགྲེལ་པ་ན་ཇི་སྐད་བཤད་པའི་བདེན་པ་ནི་ཉན་ཐོས་ཀྱི་བདེན་པ་རྣམ་པ་
ཉི་ཤུ་རྩ་དྲུག་ཅན་སྒོམ་པ་ཡིན་ནོ། ཁོ་ན་ནི་མི་ལྡན་པ་གཅོད་པར་བྱེད་པའི་སྒྲའོ། །དངོས་པོ་
ཇི་ལྟར་བ་བཞིན་དུ་ཞེས་པ་ལ། ཁ་ཅིག་ན་རེ་གཟུང་བ་རང་བཞིན་མེད་པའི་རྟེན་འབྲེལ་
བསྒོམས་པས་འདི་ལྟར་འགྱུར་བ་ཡིན་ཟེར་བ་དེ་ནི་ཅིའང་མ་ཡིན་ཏེ་ཡི་གེའི་དོན་ལ་མི་
སྣང་བའི་ཕྱིར་རོ། །དེས་ན་དངོས་པོ་ཇི་ལྟ་བའི་རྟེན་འབྲེལ་ནི་ལུགས་འབྱུང་དང་ལུགས་ཟློག་
སྟེ་དེ་ལྟར་བསྒོམས་པས་སྣང་བ་ཐམས་ཅད་མ་རིག་པའི་མཐུ་ལས་བྱུང་བར་ཤེས་པར་འགྱུར་
རོ༑ ༑མ་རིག་པས་སྤྲུལ་བའི་སྣང་བ་ནི་མེད་པར་ཤེས་པར་ཕྱིར་གཟུང་བ་ལ་དོན་བདེན་པར་
རྟོག་པ་ནི་སྤངས་པ་ཡིན་ལ། འཛིན་པ་ནི་མ་ཡིན་ཏེ་བརྒྱད་སྟོང་དོན་བསྡུས་ལས། གང་ཕྱིར་
མ་རིག་པས་སྤྲུལ་པ། །དེ་ནི་མེད་པ་ཁོ་ན་སྣང༌། །མེད་པ་སྟོན་པར་ནུས་པས་ན། །དེ་ནི་མ་
རིག་ཅེས་བརྗོད་དོ། །ཞེས་འབྱུང་བ་ཡིན་ནོ། །རང་སངས་རྒྱས་ཀྱི་ཐེག་པས་བསྡུས་པའི་རྟེན་
3
3 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཆོས་ནི་མངོན་པར་རྟོགས་པའོ། །དེའི་གཞི་བྱེད་པས་ཀྱང་རྟེན་རིགས་ཁྱད་པར་དུ་
འཕགས་པ་ཡིན་ནོ། །ཡང་ན་རྟེན་པའི་ཆོས་ནི་སྒྲ་མེད་དུ་ཆོས་སྟོན་པ་དང་ཡེ་ཤེས་མི་རྟོག་པ་
གཉིས་སོ། །དེ་གཉིས་ཀྱི་གཞི་བྱེད་པའི་ཁྱད་པར་གྱིས་ཁྱད་པར་དུ་འཕགས་པ་དང་ལྡན་པའི་
ཆོས་ཏེ་ལམ་རྟོགས་པར་ཤེས་པར་བྱའི་དེ་ཉན་ཐོས་ལས་ཁྱད་པར་དུ་འཕགས་ཞེས་ཏེ་རྣམ་པ་
ཐམས་ཅད་ཤེས་པའི་སངས་རྒྱས་ནི་མ་ཡིན་ནོ། །ཡང་ན་དེ་ལྟར་བྱང་ཆུབ་སེམས་དཔས་
ཤེས་པར་བྱའི་རྣམ་པ་ཐམས་ཅད་ཤེས་པ་སྟེ་རྒྱུད་ལ་བསྒོམ་བྱ་ནི་མ་ཡིན་ནོ། །བཞི་པ་དེ་སྐྱེད་
པའི་སྦྱོར་བ་བཤད་པ་ནི་ངེས་པར་འབྱེད་པ་ཞེས་པའོ། །འདིའང་མདོ་ལས་ཀྱེ་མ་གནས་
བརྟན་རབ་འབྱོར་འདི་ལྟར་བརྟགས་པ་དང་ཡང་མི་འགལ་ལ་ཆོས་ཉིད་ཀྱང་སྟོན་པ་ནི་ཤེས་
རབ་ཟབ་བོ་ཞེས་བྱ་བ་དང༌། ཀོའུ་ཤི་ཀ་གཟུགས་ནི་བཏགས་པ་ཙམ་མོ་བཏགས་པ་ཙམ་
གང་ཡིན་པ་དེ་ནི་ཆོས་ཉིད་ཡིན་པས་དེ་ནི་གནས་བརྟན་རབ་འབྱོར་གྱིས་མི་འགལ་བར་
བསྟན་ཏེ་ཞེས་བྱ་བ་ལ་སོགས་པ་གསུངས་སོ། །དེ་སྡུད་པ་ནི་བཏགས་པ་ཀུན་རྫོབ་དང་ཆོས་
ཉིད་དོན་དམ་པ་མི་འགལ་བར་སྟོན་ཏེ་རྟོགས་པའི་རྣམ་པ་ནི་དྲོད་ཡིན་ནོ། །རྩེ་མོར་གྱུར་པ་ནི་
གཟུགས་ལ་སོགས་པ་དོན་དམ་པར་འགྲིབ་པ་དང་འཕེལ་བ་མེད་པར་ཡིད་ལ་བྱེད་དོ།།
གཟུགས་ལ་སོགས་པ་ནང་དང་ཕྱི་ལ་སོགས་པ་སྟོང་པ་ཉིད་དོ་ཞེས་སྟོང་པ་ཉིད་ཀྱི་ཁྱད་པར་
ཅན་དུ་མི་འཛིན་པ་ནི་བཟོད་པ་ཡིན་ནོ། །དེ་དག་སྐྱེ་འགག་གནས་གསུམ་དང་བྲལ་བར་ཡིད་
ལ་བྱེད་པ་ནི་ཆོས་མཆོག་ཡིན་ནོ། །འགྲེལ་པ་ལས་བརྡ་ལས་བྱུང་བའི་བཏགས་པ་ནི་མིང་
ཙམ་གྱིས་བཞག་པ་ཡིན་གྱི་དོན་ལ་མེད་དོ་ཞེས་བྱ་བའི་དོན་ཏོ། །འཕེལ་འགྲིབ་མེད་པ་
སོགས་པའི་སྒྲས་ནི་ཡོངས་སུ་གཟུང་བར་བྱ་བ་དང་མེད་པར་བྱ་བའི་ཕྱིར་མི་སློབ་བོ་ཞེས་བྱ་
བ་ལ་སོགས་པ་གསུངས་པ་བསྡུའོ། །སྐྱེ་འགག་མེད་པའི་སོགས་པས་ནི་བླང་དོར་དང་ཉོན་
མོངས་རྣམ་བྱང་ལ་སོགས་པ་མེད་པར་ཡིད་ལ་བྱེད་པ་ཡིན་ནོ། །མངོན་བྱང་བ་བྱང་ཆུབ་
- 33 (] བ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
སེམས་དཔའི་མཐོང་ལམ་གྱི་སྤྱིའི་དོན་ནི་ལམ་གང་ལས་སྐྱེ་བའི་རྟེན་དང༌། དེ་ལ་བརྟེན་པའི་
ལམ་དང་། དེ་བཞིན་གཤེགས་པ་ལམ་གྱི་སྒྲ་དོན་གསུམ་ལས། དང་པོ་ལ་ལུས་ཀྱི་རྟེན་ནི་
གླིང་གསུམ་གྱི་སྐྱེས་པ་དང་བུད་མེད་འདོད་ཁམས་ཀྱི་ལྷ་རིས་དྲུག་ལས་གཞན་ལ་མི་སྐྱེ་སྟེ་
འདི་ལྟར་ངན་སོང་གསུམ་དང་ཟ་མ་དང་མ་ནིང་དང་མཚན་གཉིས་པ་རྣམས་ནི་རྣམ་སྨིན་གྱི་
སྒྲིབ་པ་དང་ལྡན་པས་བདེན་པ་མངོན་པར་རྟོགས་པའི་སྐལ་བ་མེད་པའི་ཕྱིར་དང༌། སྒྲ་མི་
སྙན་པ་ལ་སྡུག་བསྔལ་མེད་ཅིང་ཁམས་གོང་མ་གཉིས་ཀྱི་ལྷ་སྙོམས་འཇུག་གི་བདེ་བ་ལ་
ཆགས་པས་འཁོར་བ་ལས་ཡིད་མི་སྐྱོ་བའི་ཕྱིར་ཏེ་གོང་ན་མཐོང་ལམ་མེད། མི་སྐྱོ་ཞེས་གང་
བཤད་པ་ཡིན་ནོ། །འོ་ན་འདོད་པའི་ལྷ་རྣམས་ལའང་མི་སྐྱེ་བར་འགྱུར་ཏེ་འདོད་ཡོན་ལ་
ཆགས་ནས་མི་སྐྱོ་བའི་ཕྱིར་རོ་ཞེ་ན། རང་རྒྱུད་པ་དེ་ལྟ་ཡིན་ཡང་ལྷའི་དྲང་སྲོང་རྣམས་ལ་སྐྱེ་
བས་དེ་སྐད་བརྗོད་དེ་མིའི་ཡང་རེ་ཤིག་རིགས་ཆད་པ་དང་ལོག་ལྟ་ཅན་དང་སྔོན་ཞི་གནས་
སྤྱོད་པ་དབང་པོ་ཤིན་ཏུ་རྟུལ་པོ་ལ་མི་སྐྱེ་ཡང་རྭ་སེམས་ཅན་ལ་སྐྱེ་ཞེས་པ་ལྟར་དེའི་རིགས་
འགའ་ཞིག་ལ་སྐྱེ་བའི་ཕྱིར་རོ། །སེམས་ཀྱི་རྟེན་ནི་སྤྱིར་འཕགས་པ་རྣམས་ཀྱི་མཐོང་ལམ་
བསམ་གཏན་ས་དྲུག་གང་རུང་ལ་བརྟེན་ཅིང་། བྱང་ཆུབ་སེམས་དཔའི་ནི་བསམ་གཏན་བཞི་
པ་ཁོ་ན་ལ་བརྟེན་ཏེ་སྔོན་ཉིད་དུ་ཆོས་ཀྱི་རྒྱུན་གྱི་ཏིང་ངེ་འཛིན་ཐོབ་པའི་ཕྱིར་རོ། །དེ་ལས་
གཞན་འདོད་པའི་སེམས་ནི་རྣམ་གཡེང་ཤས་ཆེ་ཞིང་སྲིད་རྩེ་མི་གསལ་བའི་ཕྱིར་དང༌།
གཉིས་པ་ཡན་ཆད་ཀྱི་ཉེར་སྡོགས་རྣམས་ནི་ལྷག་མཐོང་ཤས་ཆེ་ལ། གཟུགས་མེད་ཀྱི་དངོས་
གཞི་རྣམས་ཞི་གནས་ཤས་ཆེ་བས་ཟུང་དུ་མ་འབྲེལ་བ་དེ་ལ་བརྟེན་ནས་བསྐྱེད་དཀའ་བའི་
ཕྱིར་རོ། །དང་པོའི་ཉེར་སྡོགས་ལའང་ཐལ་བར་ནི་མི་འགྱུར་ཏེ་དེ་ལ་ནི་བརྟེན་པ་གཞན་མེད་
པའི་ཕྱིར་དང་། གོང་མ་རྣམས་ནི་འོག་མའི་དངོས་གཞི་ལ་བརྟེན་པས་ཆོག་པའི་ཕྱིར་རོ། །དེ་
ཡང་མཁར་ཞོང་ལ་རྒྱ་ཤུག་བརྟེན་པ་ལྟར་མ་ཡིན་གྱི་བསམ་གཏན་ས་དྲུག་གི་རང་བཞིན་
- 3 ：
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཟག་མེད་ཀྱི་ཡེ་ཤེས་སུ་སྐྱེས་པ་ལ་བརྟེན་པ་ཞེས་བརྗོད་དེ་དེ་བཞིན་དུ་རྣམ་པ་གཞན་ལ་ཡང་
སྦྱར་རོ། ། ་ ་་
གཉིས་པ་ལ་མཚན་ཉིད་དང་། དབྱེ་བ་དང་། སྤངས་རྟོགས་བཤད་པ་གསུམ་
ལས། དང་པོ་ནི་ཁ་ཅིག་ཆོས་ཀྱི་དབྱིངས་ལ་གསལ་སྣང་དང་པོར་སྐྱེས་པ་ཞེས་ཟེར་བ་དེ་ནི་
མི་རུང་སྟེ་སྐད་ཅིག་མ་ཕྱི་མ་རྣམས་མཐོང་ལམ་མ་ཡིན་པར་ཐལ་བའི་ཕྱིར་རོ། །དཔེར་ན་
བདེན་པའི་དེ་ཁོ་ན་ཉིད་ཀྱི་རྣམ་པ་སྔར་མ་གཏོགས་པ་མངོན་སུམ་དུ་རྟོགས་པའི་ཡེ་ཤེས་
ཞེས་བརྗོད་དེ་སྐད་ཅིག་བཅུ་དྲུག་པོ་ཐམས་ཅད་ཀྱང་དེ་ལྟ་བུ་ཡིན་ནོ། །ཡང་ན་ཆོས་མཆོག་
ཆེན་པོའི་རྗེས་སུ་བྱུང་པའི་ཡེ་ཤེས་གང་ཞིག་སྒོམ་ལམ་ཆུང་ངུའི་རྒྱུར་གྱུར་པ་ཞེས་བྱའོ། །དབྱེ་
བ་ནི་ཡུལ་གྱིས་དབྱེ་ན་བདེན་པ་དང་ཡེ་ཤེས་མཐོང་བ་གཉིས་དང་། སྤང་བྱས་དབྱེ་ན་ཉོན་
སྒྲིབ་དང་ཤེས་སྒྲིབ་སྤོང་བ་གཉིས་སམ། ཡང་ན་བརྒྱ་རྩ་བརྒྱད་དམ་བརྒྱ་རྩ་བཅུ་གཉིས་སོ།།
གང་ཟག་གིས་དབྱེ་ན་ཉན་ཐོས་ལ་སོགས་པ་གསུམ་དང་། རྣམ་པས་དབྱེ་ན་བཟོད་ཤེས་ཀྱི་
སྐད་ཅིག་བཞི་དང་། ཡུལ་དང་རྣམ་པ་གཉིས་ཀས་དབྱེ་ན་སྐད་ཅིག་བཅུ་དྲུག་ཏུ་འགྱུར་རོ།།
གསུམ་པ་ལ་རྟོགས་པ་དང་སྤངས་པ་དང་རྩོད་པ་སྤང་བ་གསུམ་གྱི་དང་པོ་ནི་ཆོས་དབྱིངས་
དང་ཡེ་ཤེས་མངོན་སུམ་དུ་རྟོགས་པ་ཡིན་ནོ། །འདི་ལ་ཤེས་བཟོད་ཀྱི་སྐད་ཅིག་བཞི་ངོས་
བཟུང་བ་དང་དུས་ཇི་སྲིད་དུ་སྐྱེ་བའི་ཚུལ་བརྗོད་པ་གཉིས་ལས། དང་པོ་ནི་ཆོས་མཆོག་ཆེན་
པོའི་རྗེས་ཐོགས་སུ་ཞི་གནས་དང་ལྷག་མཐོང་ཟུང་དུ་འབྲེལ་བའི་ཡེ་ཤེས་ཀྱིས་སྡུག་བསྔལ་
གྱི་ཆོས་ཉིད་མངོན་སུམ་དུ་གཞལ་ནས་སྡུག་བསྔལ་མཐོང་བས་སྤང་བར་བྱ་བའི་སྒྲིབ་པ་སྤོང་
བ་དེ་ནི་སྡུག་བསྔལ་ལ་ཆོས་ཤེས་པའི་བཟོད་པ་ཡིན་ཏེ་འདི་སྡུག་བསྔལ་དང་དེའི་ཆོས་ཉིད་
ལ་མི་སྐྲག་པར་བཟོད་པའི་ཕྱིར་རོ། །དེའི་རྗེས་ཐོགས་སུ་བྱུང་བའི་ཡེ་ཤེས་སྤང་བྱ་ལས་རྣམ་
པར་གྲོལ་བ་སྡུག་བསྔལ་གྱི་ཆོས་ཉིད་དག་པ་འཇལ་བ་དེ་ནི་སྡུག་བསྔལ་ལ་ཆོས་ཤེས་པ་
-3
3 2 - ，



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ཞེས་བྱ་སྟེ་དག་པ་དང་མ་དག་པ་ནི་ཡུལ་ཅན་དག་པ་དང་མ་དག་པ་ལས་ཡིན་ནོ། །དེའི་རྗེས་
སུ་ཡེ་ཤེས་གང་གིས་ཡེ་ཤེས་སྔ་མ་གཉིས་པོ་འདི་ནི་འཕགས་པའི་ཆོས་རྣམས་ཀྱི་རྒྱུ་ཡིན་ནོ་
ཞེས་འཇལ་བ་དེ་ནི་སྡུག་བསྔལ་ལ་རྗེས་སུ་ཤེས་པའི་བཟོད་པ་ཡིན་ཏེ་འདིས་ཡེ་ཤེས་སྔ་མ་
གཉིས་ལ་སྐྱག་པ་བཅོམ་པའི་ཕྱིར་རོ། །དེའི་རྗེས་སུ་ཡེ་ཤེས་གང་གིས་རྗེས་སུ་ཤེས་པའི་
བཟོད་པ་དེ་ངེས་པར་འཇལ་བ་དེ་ནི་སྡུག་བསྔལ་ རྗེས་སུ་ཤེས་པ་ཞེས་བྱའོ། །དེ་ལ་ཕྱི་མ་
གཉིས་ཀྱིས་ནི་ཆོས་ཉིད་དང་ཡེ་ཤེས་ལ་སྐྲག་པ་མ་བཅོམ་པའི་ཕྱིར་བཟོད་པ་ཞེས་མི་བྱའོ།།
དེ་བཞིན་དུ་བདེན་པ་གཞན་གསུམ་ལ་ཡང་སྦྱར་ཏེ་ཤེས་བཟོད་སྔ་མ་གཉིས་ཡུལ་འཇལ་ལ་
ཕྱི་མ་གཉིས་ཀྱིས་ཡུལ་ཅན་རྟོགས་ཤིང་སྐད་ཅིག་དང་པོ་བར་ཆད་མེད་པའི་ལམ་དང་གཉིས་
པ་རྣམ་གྲོལ་གྱི་ལམ་དང་གསུམ་པ་དང་བཞི་པ་ཁྱད་པར་གྱི་ལམ་ཡིན་ནོ། །དེ་དག་ནི་བདག་
ཉིད་སོ་སོ་དང་གཉིས་ཀར་རྟོགས་པའི་གཉེན་པོ་བྱེད་པས་བརྡ་གསལ་བ་གསུམ་གྱི་མཐོང་
ལམ་ཞེས་ཀྱང་བྱ་ལ་སྐད་ཅིག་ནི་དུས་འདི་སྲིད་ཅིག་ལ་ཤེས་བྱ་ཤེས་པ་དང་སྤང་བྱ་སྤངས་
པའི་བྱ་བ་རྫོགས་སོ་ཞེས་བྱ་རྫོགས་ཀྱི་སྐད་ཅིག་ཡིན་ནོ། །འདི་དག་གི་སྦྱོར་ལམ་ནི་དྲོད་ལ་
སོགས་པ་བཞི་ཡིན་ནོ། །
གཉིས་པ་གཞན་ཕྱོགས་དགག་པ་ནི་ཐེག་ཆེན་པ་ཁ་ཅིག་དང་དགེ་འདུན་
ཕལ་ཆེན་སྡེའི་འཇིག་རྟེན་ལས་འདས་པར་སྨྲ་བ་དང་ས་སྟོན་སྡེའི་སློབ་མ་རྣམས་ནི་བདེན་པ་
གཅིག་ཅར་དུ་མཐོང་བར་འདོད་དོ། །ཡང་ཐེག་པ་ཆེན་པོ་བ་འགའ་ཞིག་ནི་སྐད་ཅིག་བཅུ་
དྲུག་ཏུ་སྐྱེ་བར་འདོད་ཅིང་། བྱེ་བྲག་ཏུ་སྨྲ་བ་ནི་བཅོ་ལྔ་དང༌། མང་པོས་བཀུར་བ་ནི་བཅུ་
གཉིས་དང༌། གཞན་དག་ནི་བརྒྱད་དང་བཞི་དང་གཉིས་སུ་ཡང་སྐྱེ་བར་འདོད་དོ། །ལ་ལ་ནི་
དབང་པོ་རྣོན་པོ་ལ་གཅིག་དང་། འབྲིང་ལ་བརྒྱད། རྟུལ་པོ་ལ་བཅུ་དྲུག་ཏུ་སྐྱེ་བར་འདོད་དོ།
ཁ་ཅིག་ནི་དུས་སེ་གོལ་གཅིག་ཙམ་མམ། མཉམ་གཞག་གི་སྒོམ་པ་ཐུན་གཅིག་ཡིན་ནོ་ཞེས་
-3 } { -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྨྲ་སྟེ་འདི་གཉིས་དང་བརྒྱད་དབང་པོའི་རིམ་པས་ཐ་དད་དུ་འབྱེད་པ་དེ་དག་ནི་རང་གི་བློས་
བརྟགས་པ་ཁོ་ནར་ཟད་ཀྱི་རྗོད་པར་བྱེད་པའི་ལུང་མེད་དོ། །ལུང་མེད་པའི་ཤིན་ཏུ་ལྐོག་གྱུར་
ཀྱང་ངེས་པར་མི་ནུས་ཏེ་ངེས་པར་འབྱེད་པ་མེད་པའི་ཕྱིར་རོ། །འདི་དུས་མཐའི་སྐད་ཅིག་ལ་
སོགས་པ་དུས་ཐུང་ངུ་ལ་ནི་མི་རུང་སྟེ་སྤང་བྱ་སྤོང་བ་དང་ཡོན་ཏན་བརྒྱ་ཕྲག་བཅུ་གཉིས་དང༌།
ཞུགས་འབྲས་ལ་སོགས་པའི་བྱེད་པ་མི་རྫོགས་པའི་ཕྱིར་རོ། །གང་ཡང་བྱེ་བྲག་ཏུ་སྨྲ་བ་དང་
མང་པོས་བཀུར་བའི་ལུགས་དེ་ལ་འདི་སྐད་དུ་བདེན་པ་མ་མཐོང་བ་མཐོང་བས་མཐོང་ལམ་
དུ་འཇོག་ན་སྐད་ཅིག་མ་བཅུ་གསུམ་དུ་འགྱུར་རོ། །འོན་ཏེ་རྣམ་པ་སྔོན་མ་མཐོང་བ་མཐོང་
བས་མཐོང་ལམ་དུ་བརྗོད་ན་སྐད་ཅིག་བཅུ་དྲུག་ཏུ་འགྱུར་རོ། །ཅི་སྟེ་བདེན་པ་དང་རྣམ་པ་
གཉིས་ཀ་སྔར་མ་མཐོང་བ་མངོན་སུམ་དུ་མཐོང་བས་མཐོང་ལམ་ཏུ་འཇོག་ན་བཟོད་པ་དང་
པོ་བཞི་ཁོ་ན་མཐོང་ལམ་དུ་འགྱུར་རོ་ཞེས་བརྗོད་པར་བྱའོ། །རང་གི་ལུགས་ནི་མཐོང་སྤང་གི་
སྒྲིབ་པ་མ་ཟད་བར་དུ་བསྒོམ་མོ། །དེའང་དབང་པོའི་ཁྱད་པར་གྱིས་ཐ་དད་དུ་འགྱུར་ཏེ་
འཕགས་པ་ཀླུ་སྒྲུབ་ཀྱིས་ལོ་དུ་མ་སྒོམ་པ་བཞིན་ནོ། །ལང་ཀར་གཤེགས་པ་ལས། རབ་ཏུ་
དགའ་བའི་ས་བསྒྲུབ་སྟེ། །བདེ་བ་ཅན་དུ་དེ་འགྲོའོ་ཞེས་དེས་ས་གཉིས་པ་ནི་མ་ཐོབ་པར་
བཤད་དོ། །སློབ་དཔོན་ཆོས་ཀྱི་བཤེས་གཉེན་ན་རེ་མཐོང་ལམ་ལ་སྦྱོར་དངོས་རྗེས་ཀྱི་
སེམས་གསུམ་ཡོད་ལ་བློ་རིགས་ཀྱང་གསུམ་སྟེ་སྣང་བཅས་དང་སྣང་མེད་རྟོག་བཅས་སོ།།
དང་པོ་ནི་སྒྱུ་མ་ལྟ་བུར་སྣང་བའམ་ཉན་རང་ལ་ཆོས་བཅུ་དྲུག་སྣང་བའོ། །གཉིས་པ་ནི་དོན་
དམ་བདེན་པ་དང་མཐུན་པར་སྣང་མེད་དུ་འཇོག་པའམ་སྤང་བྱའི་བློ་ཟད་པའི་དགག་པའོ།།
གསུམ་པ་ནི་ཤེས་བྱ་སྣ་ཚོགས་ལ་དཔྱོད་པའི་རྟོག་པ་ཡིན་ནོ་ཞེས་ཟེར་རོ། །སྔོན་གྱི་སློབ་
དཔོན་ཁ་ཅིག་ནི་སྤང་བྱ་བརྒྱ་རྩ་བརྒྱད་ལ་སོགས་པ་སྤང་བའི་དོན་དུ་ལན་དེ་སྙེད་སྙོམས་
པར་འཇུག་གོ་ཞེས་ཟེར་རོ། །དོན་འདི་སྒྲུབ་པར་བྱེད་པའི་ལུང་ནི་དེ་ལ་དབང་དུ་བྱ་བའི་ཕྱིར་
.3 3 .， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
དེ་ཉིད་ཡང་དང་ཡང་དུ་སྒོམ་པར་བྱེད་དོ་ཞེས་བཤད་དོ། །རིགས་པ་ནི་མཐོང་ལམ་ཆོས་ཅན།
རྒྱུན་ཆགས་སུ་བསྒོམ་པ་ཡིན་ཏེ་མཐོང་སྤང་རིམ་གྱིས་སྤོང་བའི་ཕྱིར་སྒོམ་ལམ་བཞིན་ནོ། །དེ་
སྐད་དུའང་རྒྱུད་བླ་མ་ལས་ཇི་ལྟར་མྱུག་སོགས་རིམ་སྐྱེས་པས། །ས་བོན་ཤུན་པ་གཅོད་པ་
ལྟར། །དེ་བཞིན་དེ་ཉིད་མཐོང་བ་ཡིས། །མཐོང་སྤང་རྣམས་ནི་ལྡོག་པར་འགྱུར་ཞེས་བཤད་
དོ༑ ༑གཉེན་པོ་གཅིག་ཅར་སྐྱེས་ནས་སྤང་བྱ་རིམ་གྱིས་སྤོང་བ་ནི་མི་རུང་སྟེ་དེ་ལྟ་ན་སྤང་བྱ་
ཕྱི་མ་རྣམས་མཐོང་སྤང་མ་ཡིན་པར་འགྱུར་ཏེ་དེས་མི་སྤོང་བའི་ཕྱིར་སྒོམ་སྤང་བཞིན་ནོ། །
སྤངས་པ་ལ་ སྤང་བྱ་དང༌། སྤོང་ཚུལ་དང་གཉེན་པོ་གསུམ་ལས། དང་པོ་ནི་
དབུས་མཐའ་ལས་ཉོན་མོངས་པའི་སྒྲིབ་པ་དང་། ཤེས་བྱའི་སྒྲིབ་པ་ཉིད་དུ་བསྟན། དེར་ནི་
སྒྲིབ་པ་ཐམས་ཅད་དེ། །དེ་ཟད་ནས་ནི་གྲོལ་བར་འདོད་ཅེས་སོ། །དེ་ལ་དང་པོ་ནི་སེམས་
ཉོན་མོངས་པར་བྱེད་པ་དྲུག་པོ་ཉིད་ཡིན་ལ། གཉིས་པ་ནི་དྲུག་པོ་ལས། གཞན་པའི་རྟོག་གེ་
པ་རྣམས་སོ། །རྒྱུད་བླ་མ་ལས། སེར་སྣ་ལ་སོགས་རྣམ་རྟོག་གང་༌། །དེ་ནི་ཉོན་མོངས་སྒྲིབ་
པར་འདོད། །འཁོར་གསུམ་རྣམ་པར་རྟོག་པ་གང་། །དེ་ནི་ཤེས་བྱའི་སྒྲིབ་པར་འདོད་ཅེས་
བཤད་དོ། །དེའི་འགྲེལ་པ་ལས། ཉོན་མོངས་པ་དང་ལས་དང་སྐྱེ་བ་གསུམ་སྤོང་བར་བཤད་
དོ༑ ༑མངོན་པ་ནས་ཉོན་མོངས་པ་ལྔ་དང་ལྟ་བ་ལྔ་སྟེ་བཅུའི་ཀུན་བརྟགས་ཀྱི་ཆ་སྤོང་བར་
བཤད་དེ་མཚན་ཉིད་ནི་སེམས་རབ་ཏུ་མ་ཞི་བར་བྱེད་པ་གང་ཀུན་བརྟགས་ཀྱི་རིགས་སུ་
གནས་པ་སྟེ་འཕྲལ་གྱི་ཐོས་བསམ་ལོག་པ་ལས་བྱུང་བ་ལ་སོགས་པའོ། །དེ་ལ་ཐེ་ཚོམ་དང་
ལྟ་བ་ཕྱི་མ་གསུམ་ཀུན་བརྟགས་ཁོ་ན་དང༌། གཞན་དྲུག་ལ་གཉིས་ཀ་ཡོད་པ་ལས་ལྷན་སྐྱེས་
ནི་སྒོམ་སྤང་ངོ༌། །བཅུ་པོ་དེ་འདོད་ཁམས་ན་བདེན་བཞི་ལ་ལྟོས་ནས་བཞི་བཅུ་དང་། གོང་མ་
གཉིས་ན་མཛོད་ལས། ཁོང་ཁྲོ་མ་གཏོགས་དེ་དག་ནི། །གཟུགས་ཁམས་གཟུགས་མེད་དེ་
དང་འདྲ་ཞེས་འབྱུང་བས་བདེན་བཞི་ལ་ཁོང་ཁྲོ་བཞི་ཕྲི་བས་སུམ་ཅུ་རྩ་དྲུག་བདུན་ཅུ་རྩ་
-
3：j .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ཏེ་བརྒྱ་དང་བཅུ་གཉིས་སོ། །འདི་ལ་དངོས་སུ་ལོག་ཞུགས་དང་། ལོག་པ་ལ་ལོག་
ཞུགས་དང་། དབང་གི་ལོག་ཞུགས་གསུམ་གྱི་དང་པོ་ནི་འཇིག་ཚོགས་ལ་ལྟ་བས་བདེན་བཞི་
ལ་ང་དང་ང་ཡིར་འཛིན་ཏོ། །མཐར་འཛིན་གྱིས་རྟག་ཆད་དུ་སྒྲོ་འདོགས་སོ། །ལོག་ལྟས་མེད་
ཅེས་སྐུར་པ་འདེབས་སོ། །མ་རིག་པས་དེ་མི་ཤེས་སོ། །ཐེ་ཚོམ་གྱིས་མཐའ་གཞན་དུ་དོགས་
སོ། །གཉིས་པ་ནི་ལྟ་བ་གསུམ་པོ་དེ་ལ་འདོད་ཆགས་ཀྱིས་སྲེད། ང་རྒྱལ་གྱིས་ཁེངས། ལྟ་བ་
མཆོག་འཛིན་གྱིས་མཆོག་དང༌། ཚུལ་ཁྲིམས་དང་བརྟུལ་ཞུགས་མཆོག་འཛིན་གྱིས་དག་
གྲོལ་གྱི་རྒྱུར་འཛིན་ཏོ། །གསུམ་པ་ནི་ཁོང་ཁྲོས་རང་དང་ལྟ་བ་མི་མཐུན་པ་ལ་འཁྲུག་པར་
བྱེད་དོ། །སྤོང་ཚུལ་ནི་ཁ་ཅིག་ན་རེ་ཐེག་ཆུང་བ་ནི་འགག་འགྱུར་གྱིས་སྤོང་བར་འདོད་དེ་དེའི་
དོན་ནི་སྤང་བྱ་འགགས་ནས་གཉེན་པོ་སྐྱེ་བ་ཡིན་ནོ། །ཐེག་པ་ཐུན་མོང་བ་ནི་སྐྱེ་འགྱུར་གྱིས་
སྤོང་བར་འདོད་དེ་དེའི་དོན་ནི་གཉེན་པོ་སྐྱེས་ནས་སྤང་བྱ་འགག་པ་ཡིན་ནོ། །ཐེག་ཆེན་ཐུན་
མོང་མ་ཡིན་པ་ནི་དོན་དམ་པར་སྤྱོད་འཇུག་ལས། དེ་ལྟར་སྟོང་པའི་དངོས་རྣམས་ལ། །ཐོབ་
པ་ཅི་ཡོད་ཤོར་ཅི་ཡོད་ཅེས་འབྱུང་བ་ལྟར་ཡིན་ལ། ཀུན་རྫོབ་ཏུ་དེ་གཉིས་དུས་མཉམ་དུ་
ཚོགས་པ་མེད་པས་སྤོང་བ་མི་འཐད་མོད་ཀྱི་འོན་ཀྱང་སྲང་མདའི་མཐོ་དམན་བཞིན་ཡེ་ཤེས་
སྐྱེས་པ་ཉིད་དེ་སྤངས་པར་བརྗོད་དེ་ཞེས་ཟེར་བ་དེ་ནི་མ་ཡིན་ཏེ་མཛོད་ལས་འགག་པར་
འགྱུར་བའི་ལམ་གྱིས་ནི། །དེ་ཡི་སྒྲིབ་པ་རབ་ཏུ་སྤོང་ཞེས་འབྱུང་བ་དེ་ནི་འགག་པར་འགྱུར་
བ་ད་ལྟར་བས་སྤོང་བར་སྟོན་པ་ཡིན་ལ། སྐྱེ་འགྱུར་ནི་མ་འོངས་པའི་ལམ་མོ། །སྤང་བྱ་
མངོན་གྱུར་དང་མ་ཕྲད་ཀྱང་དེ་ནི་སྤང་བྱ་མ་ཡིན་ལ་ས་བོན་དང་ཕྲད་པ་ཡིན་ནོ། །ཡེ་ཤེས་
སྐྱེས་པའི་སྒྲུབ་པ་ནི་སྤང་བྱ་ཟད་པའི་དགག་པའི་དོན་དུ་མི་རུང་ངོ༌། །དེས་ན་འདས་པའི་
མངོན་འགྱུར་འགགས། མ་འོངས་པ་མ་སྐྱེས། ད་ལྟར་བ་ལམ་དང་ལྷན་ཅིག་མི་འཇུག་པས་
སྤང་བྱ་མ་ཡིན་གྱི་འོན་ཀྱང་ས་བོན་ཡིན་ལ་དེ་ཀུན་གཞི་ལ་གནས་པ་ལམ་གྱི་བག་ཆགས་
36. ་་
-3 3 $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
བཅོམ་ནས་སྤོང་སྟེ་རྣམ་ངེས་ལས། རྒྱུ་མི་སྲིད་པར་འགྱུར་བ་ན། །དངོས་པོ་མེད་པར་རྟོགས་
པར་འགྱུར་ཞེས་བྱ་བ་དང༌། འཕགས་པ་བདག་མེད་པས་དྲིས་པ་ལས་མེ་བསད་པས་དུ་བ་
མི་འབྱུང་བའི་དཔེས་སྤོང་བར་གསུངས་པའི་ཕྱིར་རོ། །གཉེན་པོ་ནི་ཞི་རགས་ཀྱིས་ཀྱང་སྤོང་
བ་ནི་ཉན་ཐོས་པའི་ལུགས་ཡིན་ལ་ཁ་ཅིག་ཆོས་མཆོག་གི་ཡེ་ཤེས་ཀྱིས་སྤོང་བར་འདོད་པ་ལ་
ནི་དེ་སྦྱོར་སྤང་དུ་ཐལ་བའི་ཕྱིར་དང༌། འཇིག་རྟེན་ལས་འདས་ པའི་ལམ་དོན་མེད་པར་
འགྱུར་བའི་ཕྱིར་མཐོང་ལམ་གྱི་ཡེ་ཤེས་ཉིད་ཡིན་ལ། དེའང་སྡུག་བསྔལ་ལ་ཆོས་ཤེས་པའི་
བཟོད་པས་སྡུག་བསྔལ་གྱི་ལོག་ཞུགས་ཉི་ཤུ་རྩ་བརྒྱད་སྤོང་སྟེ་དེ་བཞིན་དུ་གཞན་གསུམ་
ལའང་སྦྱར་རོ། །
གསུམ་པ་རྩོད་པ་སྤང་བ་ལ་གསུམ་གྱི་དང་པོ་རྟོགས་པ་ལ་རྩོད་པ་སྤང་བ་ལ་
རིགས་པ་དང་འགལ་བ་སྤང་བ་ནི་མཐོང་ལམ་རིམ་གྱིས་སྒོམ་ན་ཆོས་ཉིད་ལ་དབྱེ་བ་ཡོད་
པར་འགྱུར་ལ། དབྱེ་བ་མེད་ན་རིམ་གྱིས་རྟོགས་པ་མི་མཐད་དེ་རྣམ་འགྲེལ་ལས། དོན་གྱི་
རང་གི་ངོ་བོ་གཅིག །བདག་ཉིད་མངོན་སུམ་ཡིན་པ་ལ། །ཚད་མ་རྣམས་ཀྱིས་བརྟག་བྱ་གང་།།
མ་མཐོང་ཆ་གཞན་ཅི་ཞིག་ཡོད་ཅེས་བཤད་པ་ཡིན་ནོ་ཞེ་ན། ཁྱབ་པ་མ་གྲུབ་སྟེ་སྒོམ་ལམ་
རིམ་གྱིས་སྒོམ་ཀྱང་ཆོས་ཉིད་ལ་དབྱེ་བ་མེད་པ་དང༌། བྱས་མི་རྟག་ལ་སོགས་པ་ངོ་བོ་གཅིག་
ཚད་མས་རིམ་གྱིས་རྟོགས་པ་བཞིན་ནོ། །ཆོས་ཉིད་རིམ་གྱིས་རྟོགས་ཀྱང་བྱིས་པ་དང་ཁྱད་
པར་ནི་དེ་མངོན་སུམ་གྱིས་རྟོགས་མ་རྟོགས་ཡིན་ནོ། །ལུང་དང་འགལ་བ་སྤང་བ་ནི་སྐད་ཅིག་
གཅིག་པའི་བཟོད་པ་ཡིས། བསྡུས་པ་དེ་འདིར་མཐོང་བའི་ལམ་ཞེས་བྱ་བ་དང་། སྟོང་ཆེན་
རབ་འཇོམས་ལས་ལྟ་བ་འདི་ལ་སྦྱར་མ་ཐག་ཏུ་ཡང་། །འཇིག་ཚོགས་ལྟ་དང་ཚུལ་ཁྲིམས་
བརྟུལ་ཞུགས་དང༌། །ཐེ་ཚོམ་དང་ནི་ཉོན་མོངས་གསུམ་པོ་དག །གཅིག་ཅར་སྤངས་ཏེ་
འཕགས་པའི་བདེན་མཐོང་བ་ཞེས་གཅིག་ཅར་སྤོང་བར་བཤད་པས་དེ་ཡང་གཅིག་ཅར་སྐྱེ་
མ3： ？ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་འགྱུར་ལ། གཞུང་མང་པོ་ལས་སྐད་ཅིག་བཅུ་དྲུག་ཏུ་བཤད་པས་དེ་དག་དང་འགལ་ལོ་
ཞེ་ན། སྐད་ཅིག་གཅིག་ཏུ་སྐྱེ་བར་བཤད་པ་ཐམས་ཅད་ནི་སྤར་བྱ་སྤོང་བའི་བྱ་རྫོགས་ཀྱི་སྐད་
ཅིག་ལ་དགོངས་པ་ཡིན་ནོ། །ཡང་ན་སྡུག་བསྔལ་གྱི་ཆོས་ཉིད་མཐོང་བའི་ཚེ་ཀུན་འབྱུང་སྤོང་
ལ་དེ་ཉིད་ཀྱི་ཚེ་ལམ་སྒོམ་ཞིང་འགོག་པ་མངོན་དུ་བྱེད་ལ་དེ་བཞིན་དུ་གཞན་གསུམ་ལ་ཡང་
ཡིན་པས་བདེན་བཞི་གཅིག་ཅར་མངོན་དུ་བྱེད་པ་ལ་དགོངས་པ་ཡིན་ནོ་ཞེས་སྔོན་གྱི་སློབ་
དཔོན་རྣམས་འཆད་དོ། །བཅུ་དྲུག་ཏུ་སྐྱེ་བར་བཤད་པ་ཐམས་ཅད་ནི་བདེན་བཞི་ལྡོག་པ་
བཅུ་དྲུག་གི་ཆར་ཕྱེ་ནས་སྒྲོ་འདོགས་བཅུ་དྲུག་དུས་གཅིག་ལ་གཅོད་པའམ། ཡང་ན་རྗེས་
ཐོབ་ཀྱི་ངེས་པ་བཅུ་དྲུག་ལ་དགོངས་པ་ཡིན་ཏེ་བསྡུ་བ་ལས། མངོན་པར་རྟོགས་པའི་མཐའ་
ལས་བྱུང་པའི་དབང་དུ་བྱས་ནས་ཡེ་ཤེས་སྐད་ཅིག་བཅུ་དྲུག་གོ་ཞེས་བྱ་བ་དང་། དོན་དམ་
པར་རང་རིག་སྤྲོས་བྲལ་གཅིག་ཉིད་དང་ཀུན་རྫོབ་བསྟན་པ་གནས་པ་སྤྲོས་བཅས་ལ་བཅུ་
དྲུག་ཅེས་ བྱ་ བ་ དང༌ ། ཀུན་ལས་བཏུས་ཀྱི་འགྲེལ་པ་ལས་གང་ མཐོང་བའི་ལམ་ལས་
བརྩམས་ཏེ་རྒྱ་ཆེར་སྤྲོས་པ་དེ་ཐམས་ཅད་ནི་རྣམ་པར་བཞག་པ་ཙམ་ཡིན་གྱི་འཇིག་རྟེན་ལས་
འདས་པ་ནི་སོ་སོ་རང་གིས་རིག་བྱ་ཡིན་པའི་ཕྱིར་རོ་ཞེས་འབྱུང་བ་བཞིན་ནོ། །གང་ཡང་
རིགས་པ་དྲུག་ཅུ་པ་ལས། ཆོས་ཤེས་དེའི་འོག་ཏུ་ནི། །འདི་ལ་བྱེ་བྲག་དབྱེ་ཡོད་ན། །རྣམ་
པར་མི་མཁས་དེ་ཡིས་ནི། །རྐྱེན་ལས་བྱུང་བའི་དོན་མ་མཐོང་ཞེས་འབྱུང་བ་དེ་ནི་ཆོས་ཉིད་
མཐོང་ནས་ཐམས་ཅད་ཆོས་དབྱིངས་སུ་དབྱེ་བ་མེད་པར་རྟོགས་པ་ལ་དགོངས་པ་ཡིན་གྱི་
འདི་ལ་རྒྱུན་འགོག་པ་ནི་མ་ཡིན་ནོ། །གཉིས་པ་སྤང་བྱ་ལ་རྩོད་པ་སྤང་བ་ནི་གལ་ཏེ་སྤང་བྱ་
རྣམས་ཁམས་གསུམ་གྱི་བདེན་པ་ལ་དམིགས་པ་དེ་མི་རུང་སྟེ་འགོག་ལམ་ཁམས་གསུམ་
ལས་འདས་པའི་ཕྱིར་རོ་ཞེ་ན། འདོད་ཁམས་ཀྱི་སྡུག་བསྔལ་ཀུན་འབྱུང་གཉིས་སྤོང་བ་ལ་
འདོད་ཁམས་ཀྱི་ལམ་ཞེས་བྱ་ལ། དེ་གཉིས་འགགས་པ་ལ་འདོད་ཁམས་ཀྱི་འགོག་པ་ཞེས་
-
3
3 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༦༩
བྱའི་དེ་གཉིས་ཁམས་གསུམ་གྱི་ངོ་བོར་མི་འདོད་པས་སྐྱོན་མེད་དེ་དེ་བཞིན་དུ་གཉིས་པོ་
ལའང་སྦྱར་རོ། །ཡང་གཟུགས་མེད་ན་ལུས་ངག་གི་སྤྱོད་པ་མེད་པས་དེ་དག་ལ་དག་གྲོལ་དུ་
འཛིན་པའི་ཚུལ་ཁྲིམས་དང་བརྟུལ་ཞུགས་མཆོག་འཛིན་མེད་པས་མཐོང་སྤང་བརྒྱ་རྩ་བརྒྱད་
དུ་འགྱུར་རོ་ཞེ་ན། དེ་ན་ལྟ་བ་ལ་དེ་ལྟར་འཛིན་པའི་ཡོད་ལ་ལྟ་བ་མཆོག་འཛིན་གྱིས་མཆོག་
ཁོ་ནར་འཛིན་པས་ཁྱད་པར་ནི་དེ་ཡིན་ནོ། །ཡང་ང་རྒྱལ་ལ་བདུན་ཡོད་བཞིན་དུ་ལྟ་བ་ཁོ་ན་
ལ་འབྱེད་པའི་རྒྱུ་མེད་དོ་ཞེ་ན། ཁ་ཅིག་དེ་ཉེས་པ་ཆེ་བས་ཞེས་ཟེར་བ་ནི་མ་རིག་པ་ལའང་ཧ་
ཅང་ཐལ་བར་འགྱུར་རོ། ཁ་ཅིག་ང་རྒྱལ་ལ་སེམས་ཁེངས་པའི་བྱེད་པ་གཅིག་ལས་མེད་པས་
ཞེས་ཟེར་བ་དེ་ནི་ལྟ་བ་ལའང་སེམས་ཕྱིན་ཅི་ལོག་ཏུ་བྱེད་པའི་བྱེད་པ་གཅིག་ལས་མེད་པས་
ཞེས་མཚུངས་སོ། །འཛིན་སྟངས་ནི་གཉིས་ཀ་ལ་ཐ་དད་ཡོད་དེ་ང་རྒྱལ་ནི་ཆུང་བ་བས་བདག་
ཆེ་བ་དང་མཚུངས་སོ་སྙམ་པ་དང༌། ཆེ་བའི་ང་རྒྱལ་ནི་མཚུངས་པ་བས་བདག་ཆེ་བ་དང་
མཚུངས་སོ་སྙམ་པ་དང༌། ང་རྒྱལ་ལས་ཀྱང་ང་རྒྱལ་ནི་ཆེ་བ་བས་བདག་ཆེའོ་སྙམ་པ་དང་།
ངའོ་སྙམ་པའི་ང་རྒྱལ་ནི་ཕུང་པོ་ལྔ་ལ་ང་དང་ང་ཡིར་བཟུང་ནས་སེམས་ཁེངས་པ་དང༌།
མངོན་པའི་ང་རྒྱལ་ནི་གོང་མའི་ཁྱད་པར་མ་ཐོབ་པ་ལ་ཐོབ་པར་རློམ་པ་དང་། ཅུང་ཟད་སྙམ་
པའི་ང་རྒྱལ་ནི་ཆེས་འཕགས་པ་བས་ཅུང་ཟད་གཅིག་གིས་ཆུང་ངོ་སྙམ་པ་དང༌། ལོག་པའི་ང་
རྒྱལ་ནི་ཡོན་ཏན་མ་ཡིན་པ་དང་ལྡན་པ་ལ་ཡོན་ཏན་དང་ལྡན་ནོ་ཞེས་འཛིན་ཅིང་སེམས་
ཁེངས་ པ་ ཡིན་ པའི་ ཕྱིར་ རོ། །དེས་ན་ དགོངས་ པ་ནི་འདི་ཡིན་ཏེ། ཐམས་ཅད་ལ་འདིར་
འབྱེད་པ་ནི་མ་ཡིན་ཏེ་འདོད་ཆགས་ལའང་འདོད་པའི་འདོད་ཆགས་དང་སྲིད་པའི་འདོད་
ཆགས་གཉིས་དང༌། མ་རིག་པ་དང་ཐེ་ཚོམ་ལ་ས་དབྱེ་བ་ཡོད་པའི་ཕྱིར་རོ། །འོན་ཀྱང་མུ་
སྟེགས་བྱེད་ལྟ་ངན་གྱི་ཕྲེང་བ་དེ་དག་ལ་ལྟ་བ་ཡང་དག་ཏུ་རྟོགས་པས་དེ་དག་མཐོང་སྤང་དུ་
བསྟན་པའི་ཕྱིར་སངས་རྒྱས་ཀྱིས་མཛད་པ་ཡིན་ནོ། །འོ་ན་བསྡུ་བ་ལས་མཐོང་སྤང་དགུ་བཅུ་
{3
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྩ་བཞིར་བཤད་པ་དང་། མཛོད་ལས། དེ་དག་བཅུ་དང་བདུན་བདུན་བརྒྱད། །ལྟ་བ་གསུམ་
གཉིས་མ་གཏོགས་པ། །འདོད་ན་སྡུག་བསྔལ་ལ་སོགས་པ། །མཐོང་བས་རིམ་བཞིན་སྤོང་
བར་བྱེད་ཅེས་བརྒྱད་ཅུ་རྩ་བརྒྱད་དུ་བཤད་པ་དང་འགལ་ལོ་ཞེ་ན། མདོ་དང་གྲུབ་མཐའ་ཐ་
དད་ཀྱི་དགོངས་པ་འཆད་པ་ཡིན་པའི་ཕྱིར་འགལ་ཡང་སྐྱོན་མེད་དེ་འགལ་བ་ནི་ལུགས་
གཅིག་མ་ཡིན་པའི་ཕྱིར་རོ། །གསུམ་པ་སྤོང་ཚུལ་ལ་རྩོད་པ་སྤང་བ་ནི་སྤང་གཉེན་རྫས་
གཅིག་ན་སྤང་གཉེན་གཉིས་མི་རུང་ལ་ཐ་དད་ན་རྒྱུད་གཞན་གྱི་སྒྲིབ་པའང་སྤོང་བར་འགྱུར་
རོ་ཞེ་ན། འདི་ལ་མདོ་སྡེ་པ་རྣམས་ནི་དེ་ཉིད་དང་གཞན་དུ་བརྗོད་དུ་མེད་པས་ལན་འདེབས་
སོ༑ ༑ཡང་ན་སེམས་ཀྱི་རང་བཞིན་གཉེན་པོར་གནས་ལ་དེ་གོམས་པས་འཕེལ་བ་ན་དེ་ལ་
སྒྲིབ་པ་གཉིས་སྐྱེད་པའི་ནུས་པ་ལོག་པ་ལ་སྤངས་པར་འཇོག་སྟེ་རྒས་པས་ལང་འཚོ་བཅོམ་
པ་བཞིན་ནོ། །དེ་སྐད་དུའང་རྣམ་འགྲེལ་ལས་རང་བཞིན་འདི་ཡིན་དེ་ལས་འདི། །རྐྱེན་
གཞན་གྱིས་ནི་གོལ་འགྱུར་ཞིང་། །ལྡོག་པ་ལ་ནི་རྐྱེན་ལ་ལྟོས། །མི་བརྟན་སྤྲུལ་གྱི་བློ་བཞིན་
ནོ་ཞེས་གསུངས་སོ། །ཡང་ན་སྤང་གཉེན་ཐ་དད་ཀྱང་གཞན་རྒྱུད་ཀྱི་སྤོང་བར་མི་འགྱུར་ཏེ་
གཞན་གྱི་ཀུན་གཞིའི་ས་བོན་ལ་མི་གནོད་པའི་ཕྱིར་སྨན་གྱིས་ཁོང་དུ་མ་སོང་བའི་ནད་མི་
སེལ་བ་དང་། མར་མེས་ཁང་པ་གཞན་གྱི་མུན་པ་མི་སེལ་བ་བཞིན་ནོ། །ཡང་བདག་མེད་
གོམས་པས་བདག་འཛིན་སྤོང་ན་ཡང་བདག་འཛིན་གོམས་པས་བདག་མེད་རྟོགས་པ་ཡོད་
པར་འགྱུར་རོ་ཞེ་ན། འཁོར་བ་ན་གནས་པའི་ཚེ་དེ་ལྟར་ཡིན་ལ་མྱ་འདས་ཐོབ་ནས་དེས་དེ་
སྤོང་མི་ནུས་ཏེ་བདག་ལྟའི་ས་བོན་ཟད་པའི་ཕྱིར་རོ། །སྒྲ་དོན་ནི་དར་ཤ་ན་མར་རྒ་ཞེས་པ་
མཐོང་བའི་ལམ་ཞེས་པ་སྟེ་ཆོས་ཀྱི་དབྱིངས་གསར་དུ་མཐོང་བས་སོ། །མིང་གི་རྣམ་གྲངས་ནི་
ཟག་པ་མེད་པའི་དགེ་བ་དང་གཉེན་པོ་དང་ཟག་པ་མེད་པའི་སེམས་དང་པོ་སྐྱེད་པ་དང་སློང་
བའི་གཉེན་པོ་དང་མཐོང་སྤང་གི་སྐྱོན་མེད་པས་ན་བྱང་ཆུབ་སེམས་དཔའི་སྐྱོན་མེད་པར་
-3 4 ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༣༩
ཞུགས་པ་ཞེས་བྱའོ། ། །
གཞུང་གི་དོན་ལ་གསུམ་ལས། ངོ་བོ་མདོར་བསྟན་པ་ལ་བདེན་དང་བདེན་
ལ་ཞེས་པས་ནི་འཁོར་བའི་བདེན་པ་གཉིས་དང་མྱ་ངན་ལས་འདས་པའི་བདེན་པ་གཉིས་
བཟུང་སྟེ་མདོ་ལས་སྐད་ཅིག་བཞིས་མཐོང་ལམ་བཤད་དོ་ཞེས་སྟོན་པ་ཡིན་ནོ། །སོ་སོར་
ཞེས་བྱ་བ་ནི་རེ་རེ་ལའང་སྐད་ཅིག་བཞི་བཞི་འཇུག་གོ་ཞེས་བྱ་བའི་དོན་ཏོ། །འདི་དང་ཕྱི་
མའི་ཡོན་ཏན་གཉིས་ནི་ཕན་ཡོན་ཆེན་པོ་ཡིན་ཏེ་བཤད་ཟིན་ཏོ། །རྣམ་པ་རྒྱས་པར་བཤད་པ་
ནི་ཡུམ་ལས་ཀོའུ་ཤི་ཀ་གཟུགས་ཀྱི་དེ་བཞིན་ཉིད་ལའང་དེ་བཞིན་གཤེགས་པ་མི་དམིགས།
དེ་བཞིན་གཤེགས་པ་ལའང་གཟུགས་ཀྱི་དེ་བཞིན་ཉིད་མི་དམིགས་སོ་ཞེས་བྱ་བ་ལ་སོགས་
པ་གསུངས་སོ། །དེ་སྡུད་པ་ནི་དེ་བཞིན་ཉིད་ཞེས་པ་ལ་སོགས་པའོ། །དོན་ནི་དོན་དམ་པར་
དེ་བཞིན་ཉིད་དང་སངས་རྒྱས་ལ་རྟེན་དང་བརྟེན་པ་སྟེ་ཐ་དད་ཀྱིས་དངོས་པོ་མེད་པར་ཤེས་
པ་དང༌། དེ་དག་ཕན་ཚུན་རྣམ་གྲངས་ཏེ་གཅིག་ཏུ་གནས་པར་ཁས་མི་ལེན་ཏེ་མི་རྟོག་པ་ནི་
བཟོད་པ་དང་པོ་ཡིན་ནོ། །ཆོས་ཀྱི་དབྱིངས་ནི་ཐམས་ཅད་ལ་ཁྱབ་པས་ཆེན་པོ་ཡིན་ལ་དེའི་
ངོ་བོ་ཉིད་ཡིན་པའི་ཕྱིར་གཟུགས་ལ་སོགས་པའང་ཆེན་པོ་ཡིན་ནོ། །གཟུགས་ལ་སོགས་པ་
ཆེན་པོ་ཡིན་པ་དེ་བཞིན་དུ་དེ་ལ་འཇལ་བྱེད་ཀྱི་ཚད་མ་མེད་དེ་སྤྲོས་པ་དང་བྲལ་བའི་ཕྱིར་རོ།།
སྔ་མ་བཞིན་དུ་ནི་གཏན་ཚིགས་སྔ་མ་སྟེ་ངོ་བོ་གཅིག་པའོ། །ཚད་ནི་མཚན་ཉིད་དེ་ནམ་མཁའ་
དང་འདྲ་བས་ན་དེ་ཚད་མེད་ན་དེའང་མེད་པ་ཡིན་ནོ། །རྟག་པ་དང་ཆད་པ་ནི་རྒྱུ་ཡིན་ལ་
སོགས་པ་ནི་ཀུན་འབྱུང་ལ་སོགས་པ་སྟེ་དེ་དག་མེད་པ་ཡིན་ནོ། །རྩ་བའི་དེར་གནས་ནི་ཡུམ་
ལ་གནས་པ་སྟེ་དེ་ནི་གཟུགས་སོགས་ལ་ངོ་བོ་ཉིད་ཀྱི་སྐུའི་དེ་བཞིན་གཤེགས་པ་ཉིད་དུ་ངེས་
པར་འཛིན་ཏེ་དེ་ནི་དེའི་ངོ་བོ་ཉིད་ཡིན་པའི་ཕྱིར་རོ། །བླང་དོར་མེད་པར་སྒོམ་པའི་སོགས་
པས་ནི་འཛིན་པ་དང་འཆང་བ་ལ་སོགས་པ་བསྡུའོ། །བརྒྱད་པ་ལ་ཚད་མེད་བཞི་མ་བསྒོམས་
-
3 ] མ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་དགུ་པ་ལ་འགོག་པར་ལྟུང་བར་འགྱུར་རོ་ཞེས་འཕགས་པ་རྣམ་གྲོལ་སྡེས་བཤད་དོ།།
ཡང་ན་བར་ཆད་བསྲུང་བའི་དོན་དུ་སྒོམ་པ་ཡིན་ཏེ་ཡུམ་ལས་མི་དང་མི་མ་ཡིན་པས་གླགས་
རྙེད་པར་མི་འགྱུར་རོ། །དེ་ནི་འདི་ལྟར་དེས་མི་དམིགས་པའི་ཚུལ་གྱིས་སེམས་ཅན་ཐམས་
ཅད་ཀྱི་དྲུང་དུ་ཚད་མེད་པ་བཞི་ཤིན་ཏུ་བསྒོམ་པའི་ཕྱིར་རོ་ཞེས་བཤད་དོ། །གཉུག་མ་ནི་གཞི་
སྟེ་གློ་བུར་དུ་བྱས་པ་མ་ཡིན་གྱི་གཞི་ནས་རང་བཞིན་གྱིས་སྟོང་པར་གནས་སོ་ཞེས་བྱ་བའི་
དོན་ཏོ། །ཆོས་ཀྱི་དབྱིངས་དང་མཉམ་པ་ནི་དགེ་བའི་རྩ་བ་ཚད་མེད་པའོ། །རྣམ་པར་བྱང་
བའི་གཉེན་པོ་ལ་ནི་ཡུམ་གྱིས་ཁྱབ་པའི་ཕྱིར་རོ། །ཡུམ་དེ་ཉིད་ཀྱིས་ཉམ་ང་བ་ཕྱིའི་འཚེ་བ་
འབྱུང་བ་བཞིའི་གནོད་པ་དང་། ནང་གི་འཚེ་བ་བད་ཀན་ལ་སོགས་པའམ། དུག་གསུམ་ཞི་
བར་བྱེད་པ་ཡིན་ཏེ་ཡུམ་ལས་རྩི་མ་གིས་སྦྲུལ་བཟློག་པའི་དཔེས་ཡུམ་གྱི་མཐུས་མི་མཐུན་
ཕྱོགས་ཐམས་ཅད་ཟློག་པར་གསུངས་ཏེ་རྣམ་པར་མི་རྟོག་པར་བསྟོད་པ་ལས། ཟིལ་པའི་ཆུའི་
ཐིགས་པ་རྣམས། །ཉི་མའི་འོད་དང་ འཇལ་ བ་བཞིན། །རྒོལ་བ་རྣམས་ཀྱི་རྩོད་དང་རྐྱེན།
ཁྱེད་དང་མཇལ་ནས་འཇིག་པར་འགྱུར་ཞེས་བཤད་པ་བཞིན་ནོ། །ངོ་བོ་ཉིད་མེད་པར་
བསྒོམས་པའི་ཡུམ་ཁོ་ནས་གཟུགས་ལ་སོགས་པའི་མྱ་ངན་ལས་འདས་པ་སྟེ། དོན་དམ་པ་
ལ་མངོན་ཞེན་ཞི་བ་ཡིན་ནོ། །ཐབས་ཤེས་རབ་གཉིས་དང་མ་བྲལ་བ་ནི་ཚེ་འདི་དང་སྐྱེས་
ནས་ལན་གྲངས་གཞན་ལ་མྱོང་བར་འགྱུར་བའི་ལས་ཀྱི་རྣམ་སྨིན་གསུམ་མམ། ཐོག་ལ་
སོགས་པ་ལྷས་བྱས་པ་དང་། མིས་བྱས་པ་དང༌། གཉིས་ཀས་བྱས་པའི་རྒུད་པ་གསུམ་ལས་
རིམ་པ་བཞིན་བསྲུང་བ་དང༌། སྐྱོབ་པ་དང༌། སྦ་བ་མཛད་དེ་ཡུམ་ལས་སྟོང་གསུམ་འདིའི་
འོག་མིན་གྱི་བར་གྱི་ལྷ་ཐམས་ཅད་དང་ཕྱོགས་བཅུའི་སངས་རྒྱས་ཇི་སྙེད་པ་དེ་དག་ཀྱང་ཡུམ་
འདི་འཛིན་པ་ལ་སོགས་པ་ལ་རྟག་ཏུ་རྒྱུན་མི་ཆད་པར་བསྲུང་བ་དང་སྐྱོབ་པ་དང་སྦེད་པར་
མཛད་དོ་ཞེས་གསུངས་པ་ཡིན་ནོ། །སྲོག་གཅོད་པ་སྤོང་བ་ལ་སོགས་པ་ནི་བླང་དོར་གྱི་རྣམ་
-
!
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས: [༩
པ་ཐམས་ཅད་མཁྱེན་པ་ཡིན་ནོ། །ཡང་དགེ་བ་མི་ཟད་པར་བྱེད་འདོད་པས་བསྔོ་བ་བྱའོ་ཞེས་
སྐད་ཅིག་མ་ཐ་མ་ལ་ཡིད་ལ་བྱེད་དེ་ཐམས་ཅད་ཀྱང་འགྲེལ་པ་ལས་ཇི་ལྟར་གསུངས་པ་དེ་
ལྟར་དུ་ཡིད་ལ་བྱས་པ་ལས་སྐད་ཅིག་བཅུ་དྲུག་གི་རྟོགས་པ་སྐྱེ་བ་ཡིན་ནོ། །འདི་ལ་གང་དག་
འདིས་ནི་རྗེས་ཀྱི་ཕན་ཡོན་ཉིད་བཤད་པ་ཡིན་ཏེ་ཉམ་ང་བ་དང་ནད་ཀུན་སེལ་ཞེས་བྱ་བ་ལ་
སོགས་པ་འབྱུང་བའི་ཕྱིར་རོ་ཞེས་ཟེར་བ་དང་། ཁ་ཅིག་འདི་དག་ནི་མཐོང་ལམ་ན་ཇི་ལྟར་སྐྱེ་
བ་སྦྱོར་ལམ་ན་སྒོམ་པའི་རྣམ་པ་བརྗོད་པ་ཡིན་ཏེ་སྒོམ་པ་ལ་དེ་ཁོ་ན་ཉིད་ཡིད་ལ་བྱེད་པ་དང་
མོས་པ་ཡིད་ལ་བྱེད་པ་དང་སྨོན་ལམ་གྱི་རྣམ་པ་དང་མཚན་ཉིད་རྗེས་སུ་དཔྱོད་པའི་སྒོམ་པ་
བཞི་ལས་ཐ་མ་ཡིན་ནོ་ཞེས་ཟེར་བ་དེ་ནི་སློབ་དཔོན་དག་གི་བཞེད་པ་མ་ཡིན་ཏེ་བརྒྱད་སྟོང་
འགྲེལ་པ་ལས་འཇིག་རྟེན་ཆོས་མཆོག་གི་རྗེས་སུ་རྣམ་པ་འདི་ལྟ་བུར་གོམས་པར་བྱས་པས་
ཤེས་བཟོད་ཀྱི་རྟོགས་པ་བཅུ་དྲུག་སྐྱེ་བ་ནི་རྟེན་འབྲེལ་གྱི་ཆོས་ཉིད་ཡིན་ནོ་ཞེས་བཤད་པའི་
ཕྱིར་རོ། །དེ་ཉིད་ལས་དེ་ལྟ་བུར་ཆོས་ཐམས་ཅད་ལ་དམིགས་ན་སྡུག་བསྔལ་ལ་ཆོས་ཤེས་
པའི་བཟོད་པ་སྐྱེ་བར་འགྱུར་རོ་ཞེས་བཤད་པ་དེ་ནི་སྦྱོར་ལམ་དུ་སྒོམ་པ་བཤད་པ་མ་ཡིན་གྱི་
མཐོང་ལམ་དུ་ཇི་ལྟར་བསྒོམ་པ་ལས་རྟོགས་པ་སྐྱེ་བའི་ཚུལ་བརྗོད་པ་ཡིན་ནོ། །སྒོམ་པའི་
ཚུལ་ཀྱང་ཇི་ལྟ་བར་མྱོང་བ་རང་མཚན་གྱི་སྒོམ་པ་དང་། དེ་ལས་གཞན་པ་སྤྱིའི་མཚན་ཉིད་ཀྱི་
སྒོམ་པ་བཤད་པ་གཉིས་ཁོ་ན་ཡིན་གྱི་གཞན་ནི་མེད་དོ། །ཅིའི་ཕྱིར་འདི་དག་ནི་བློ་སྣང་
བཅས་ཁོ་ནས་མཐོང་ལམ་ཉིད་ན་སྒོམ་པ་ཡིན་ནོ་ཞེས་གནས་སོ། །འདིར་འཕགས་པ་རྣམ་
གྲོལ་སྡེ་ན་རེ། འདི་མཐའ་གཉིས་ལ་མི་གནས་པའི་མཐོང་ལམ་དང་། གཞི་ཤེས་ཀྱི་ཐེག་པ་
དམན་པ་ལས་འདའ་བ་དང༌། རྣམ་ཀུན་གྱི་ཁྱད་པར་དུ་བྱེད་པ་དང༌། ཕྱིར་མི་ལྡོག་པའི་
གཏན་ཚིགས་ཀྱི་ཆ་ནས་དང༌། རྩེ་མོའི་གཉེན་པོའི་ཆ་ནས་བཤད་པས་ཟློས་པའི་སྐྱོན་མེད་དོ་
གསུང་ངོ༌། །
-3
，
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་གྲངས་དང་རྣམ་པའི་འདོད་པའི་ཁྱད་པར་དགོད་པ་ནི་ཁ་ཅིག་ནི་
ཞེས་པ་ལ་སོགས་པས་སྟོན་པར་བྱེད་དོ། །ཚིག་ལེའུར་བྱས་པ་ནི་མདོར་བསྟན་པ་སྟེ་དེའི་
དོན་ཉེ་བར་མཚོན་པ་སྟེ་སྟོན་པ་ལྷུར་ལེན་པ་སྟེ་གཙོར་བྱེད་པའི་གཞུང་ནི་རྒྱས་པར་འཆད་
པའོ། །དེས་ནི་གང་ཞིག་སྒོམ་པའི་རྣམ་པའི་དོན་མ་བཤད་པར་སྐད་ཅིག་བཅུ་དྲུག་གི་གྲངས་
འབའ་ཞིག་མཚོན་པ་སྟེ་བསྟན་པར་ཟད་དོ། །བཤད་པ་དང་ཞེས་པ་ནི་ངེས་འབྱེད་ཆ་མཐུན་
ལ་སོགས་པ་ཐམས་ཅད་དུ་གྲངས་ཁོ་ན་བརྗོད་པ་ཡིན་ནོ་ཞེས་བྱ་བའི་དོན་ཏོ། །བསམ་པ་ནི་
འདི་ཡིན་ཏེ་རྣམ་པ་ཞེས་མ་སྨོས་ཀྱི་སྐད་ཅིག་མ་ཞེས་སྨོས་པའི་ཕྱིར་དང་། རྣམ་པའི་དབྱེ་བ་
རྣམས་ནི་རྣམ་ཀུན་ཏུ་སྟོན་པར་འགྱུར་བའི་ཕྱིར་འདིས་དོན་དང་ཤེས་པའི་རྣམ་པ་ནི་མ་བརྗོད་
ཀྱི་སྐད་ཅིག་གི་གྲངས་ཉིད་བརྗོད་པ་ཡིན་ནོ་ཞེས་བྱ་བའི་དོན་ཏོ། །གཞན་དག་ན་རེ་རྣམ་པ་
མ་བཤད་ན་མཉམ་གཞག་ན་སྒོམ་པའི་རིམ་པ་དང་སོགས་པ་སྟེ་སྦྱོར་བའི་དུས་ན་ཡིད་ལ་བྱ་
བའི་རིམ་པ་ཡང་མ་བསྟན་པར་འགྱུར་ལ་དེ་ལྟ་ནའང་འདི་མངོན་པར་རྟོགས་པའི་རྒྱན་མ་
ཡིན་པར་འགྱུར་ཏེ་མངོན་པར་རྟོགས་པའི་ རིམ་པ་ཅུང་ཟད་ཀྱང་མ་བསྟན་པའི་ཕྱིར་རོ།།
གཞན་ཡང་རྣམ་པ་མ་བསྟན་པ་དེ་ནི་དམིགས་པ་དང་ནི་རྣམ་པ་དང་ཞེས་པ་ལ་སོགས་པ་དང་
འགལ་ཏེ་དེ་ལྟ་བུའི་གཞུང་ནི་རྣམ་པར་བཤད་དུ་མི་རུང་ངོ་ཞེས་སུན་འབྱིན་པ་ཡིན་ནོ། །འདི་
ལ་གང་དག་ཚིག་ལེའུར་བྱས་པས་རྗེས་ཀྱི་ཤེས་པ་དང་ཕན་ཡོན་དངོས་སུ་བཤད་ནས་དེས་
མཉམ་གཞག་གི་རྟོགས་པ་ཉེ་བར་མཚོན་ནས་བསྟན་པར་ཟད་ཀྱི་དངོས་སུ་ནི་མ་ཡིན་ནོ་ཞེས་
བྱ་བ་ཕྱོགས་སྔ་མའི་དོན་དུ་འཆད་པར་བྱེད་པ་དེ་དག་གི་ལྟར་ན་སུན་འབྱིན་པའི་གཞུང་འདི་
ཤིན་ཏུ་མ་འགྲིག་སྟེ་ཤུགས་ལ་བསྟན་ན་ནི་སྒོམ་རིམ་མ་བསྟན་གཏན་ཚིགས་མི་འགྲུབ་པའི་
ཕྱིར་རོ། །སྐད་ཅིག་ཙམ་བསྟན་པས་ནི་སྒོམ་རིམ་བསྟན་པར་མི་འགྱུར་ཏེ་བསྐལ་པ་སྐད་ཅིག་
ཏུ་ཕྱེ་ཡང་སྒོམ་རིམ་བསྟན་པར་མི་འགྱུར་བའི་ཕྱིར་བཤད་པ་སྔ་མ་ཉིད་སྐྱོན་མེད་པ་ཡིན་ནོ།།



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩ ་
དེའི་ཕྱིར་ཡེ་ཤེས་ཀྱི་རྣམ་པར་རིག་པ་དུ་མ་བསྟན་པ་ཡིན་ནོ་ཞེས་འཕགས་པ་རྣམ་གྲོལ་སྡེ་
དང་སློབ་དཔོན་འདི་བཞེད་པ་ཡིན་ནོ་ཞེས་གནས་སོ། །བྱང་ཆུབ་སེམས་དཔའི་སྒོམ་ལམ་གྱི་
སྤྱིའི་དོན་ལ་དོན་གསུམ་ལས་ལམ་སྐྱེ་བའི་རྟེན་ལ་ལུས་ཀྱི་རྟེན་གླིང་གསུམ་གྱི་སྐྱེས་པ་དང་
བུད་མེད་འདོད་པའི་ལྷའི་རིས་དྲུག་ལ་སྐྱེ་ཞིང་། གཟུགས་དང་གཟུགས་མེད་པའི་ལྷ་རྣམས་
ཀྱི་ལས་ཀྱིས་སྐྱེ་བ་བཟུང་བའི་ཚངས་པ་ཆེན་པོ་དང་ལྷ་ཚེ་རིང་པོ་མ་གཏོགས་པ་ལ་སྐྱེའི་དེ་
དག་ལས་གཞན་ལ་མི་སྐྱེ་བའི་རྒྱུ་མཚན་ནི་སྔ་མ་བཞིན་ནོ། །སྨོན་ལམ་གྱིས་སྐྱེ་བ་བཟུང་བའི་
ཚངས་པ་ཆེན་པོ་ནི་ས་ལ་གནས་པ་ཡིན་ནོ། །སྐྱེས་ཟིན་གནས་པའི་རྟེན་དུ་ནི་ཐམས་ཅད་རུང་
སྟེ་བསམ་བཞིན་སྲིད་པ་ལེན་པ་དང་ཞེས་འབྱུང་བའི་ཕྱིར་རོ། །སེམས་ཀྱི་རྟེན་ནི་ཉན་ཐོས་ཀྱི་
བསམ་གཏན་ས་དྲུག་དང་གཟུགས་མེད་པ་གསུམ་སྟེ་དགུ་ལ་བརྟེན་ལ། བྱང་ཆུབ་སེམས་
དཔའི་ནི་འདོད་པའི་རྩེ་གཅིག་པ་དང་། ས་དགུ་ཀ་ལ་བརྟེན་པར་འཆད་པར་འགྱུར་རོ།།
གལ་ཏེ་མཐོང་ལམ་གཟུགས་མེད་ལ་མི་བརྟེན་ལ་སྒོམ་ལམ་བརྟེན་པ་དེ་གང་ལས་ཤེ་ན།
མཐོང་ལམ་ནི་ཆོས་ཉིད་སྔར་མ་མཐོང་བ་མཐོང་བར་བྱེད་པ་ཡིན་པས་དེ་ལ་སེམས་གསལ་
དགོས་པའི་ཕྱིར་དང་། མཐོང་ཟིན་གོམས་པར་ནི་སེམས་མི་གསལ་བས་ཀྱང་བྱེད་ནུས་པའི་
ཕྱིར་དང་། གཟུགས་མེད་ནི་སེམས་མི་གསལ་བའི་ཕྱིར་རོ། །ཡང་ན་མཐོང་ལམ་ནི་བསམ་
གཏན་ས་དྲུག་ལ་བརྟེན་ན་སྐྱེ་སླ་བ་དེ་བོར་ནས་དཀའ་བ་ལ་མི་བརྟེན་པའི་ཕྱིར་དང༌།
གཟུགས་མེད་དུ་སྐྱེས་པའི་ཕྱིར་མི་འོང་བ་དག་གིས་ཞི་གནས་འབའ་ཞིག་པའི་སེམས་ཀྱིས་
ཟུང་དུ་འབྲེལ་བའི་བསམ་གཏན་གྱི་སེམས་སྔོན་དུ་བྱེད་པར་མི་ནུས་པའི་ཕྱིར་དེ་ཉིད་ལ་
བརྟེན་དགོས་པ་ཡིན་ཏེ་ལག་པ་གཡས་པ་མེད་ན་གཡོན་པས་འབད་ནས་བྱེད་དགོས་པ་
བཞིན་ནོ། །བྱང་ཆུབ་སེམས་དཔའི་ནི་བསམ་གཏན་བཞི་པ་ཤས་ཆེ་མོད་ཀྱི་འོན་ཀྱང་ཐབས་
མཁས་པས་གང་ལ་ཡང་བརྟེན་དུ་རུང་ངོ༌། ། །
མ3 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་པར་ཕྱིན་འགྲེལ་སྐོར།
གཉིས་པ་བརྟེན་པ་ལམ་ལ་མཚན་ཉིད་དང་། དབྱེ་བ་དང༌། སྤངས་རྟོགས་
བཤད་པ་གསུམ་ལས། དང་པོ་ལའང་ཁ་ཅིག་ཆོས་ཀྱི་དབྱིངས་མཐོང་ཟིན་གོམས་པར་བྱེད་
པ་ཞེས་ཟེར་བ་ནི་མི་སློབ་པའི་ལམ་ལ་ཧ་ཅང་ཐལ་བ་ཡིན་ནོ། །དེས་ན་ཆོས་དབྱིངས་མཐོང་
ཟིན་གོམས་པར་བྱེད་པའི་བློ་གང་ཞིག་སྒོམ་སྤང་གི་གཉེན་པོར་གྱུར་པ་ཡིན་ནོ། །དབྱེ་བ་ནི་
གོམས་ཚུལ་གྱིས་དབྱེ་ན་མཉམ་གཞག་དང་རྗེས་ཐོབ་གཉིས་སོ། །གང་ཟག་གིས་དབྱེ་ན་
ཉན་ཐོས་ལ་སོགས་པ་གསུམ་མམ། ལམ་གྱི་ངོ་བོས་དབྱེ་ན་སྦྱོར་བ་དང་། བར་ཆད་མེད་པ་
དང་། རྣམ་གྲོལ་དང་ཁྱད་པར་གྱི་ལམ་བཞིའམ། སས་དབྱེ་ན་ས་གཉིས་པ་ལ་སོགས་པ་དགུ་
ཡིན་ནོ། །སྤང་བྱས་དབྱེ་ན་ཆུང་འབྲིང་དགུའམ། བརྒྱ་རྩ་བརྒྱད་དམ། བཞི་བརྒྱ་དང་བཅུ་
བཞི་ཡིན་ནོ། །གལ་ཏེ་ཟག་བཅས་ཞི་རགས་ཀྱི་རྣམ་པར་སྒོམ་པ་དེ་དག་ཀྱང་འཇིག་རྟེན་
པའི་སྒོམ་པའི་ལམ་ཞེས་གཞུང་ཁ་ཅིག་ལས་བཤད་པ་མ་ཡིན་ནམ་ཞེ་ན། དེ་ནི་ལམ་ལ་མ་
ཞུགས་པས་སྒོམ་ན་མི་གཡོ་བའི་ལས་དང་། ཚོགས་ལམ་ན་སྒོམ་ན་ཐར་པ་ཆ་མཐུན་དང་།
སྦྱོར་ལམ་ན་སྒོམ་ན་ངེས་འབྱེད་ཆ་མཐུན་དང་། ས་ཐོབ་པས་སྒོམ་ན་མཐོང་སྒོམ་དུ་འགྱུར་
བའི་ཕྱིར་ཐ་དད་དུ་མི་བྱའོ། །གསུམ་པ་ལ་རྟོགས་པ་ནི་ཆོས་དབྱིངས་མངོན་སུམ་དུ་མཐོང་
ཟིན་གོམས་པར་བྱེད་པ་ཡིན་ལ། སྤངས་པ་ནི་གཞུང་འདིའི་ལྟར་ན་སྒོམ་ལམ་རྩེ་མོའི་སྤང་བྱ་
རྟོག་པ་བརྒྱད་རྩ་བརྒྱད་དང༌། ཡོངས་སྦྱོང་གི་ནང་ནས་འབྱུང་བའི་སྤང་བྱ་རྣམས་ཡིན་ནོ།།
ཆོས་མངོན་པའི་ལྟར་ན་ཉོན་མོངས་པ་ཡིན་ལ། དེའི་མཚན་ཉིད་ནི་སེམས་རབ་ཏུ་མ་ཞི་བར་
བྱེད་པ་གང་ལྷན་ཅིག་སྐྱེས་པའི་རིགས་སུ་གནས་པ་ཡིན་ཏེ་བྱ་དང་རི་དྭགས་རྣམས་ལའང་
ཡོད་པའི་ང་རྒྱལ་ལ་སོགས་པ་འཁོར་བ་ཐོག་མ་མེད་པ་ནས་བརྒྱུད་དེ་འོངས་པ་རྣམས་ཡིན་
ནོ༑ ༑དེ་དག་ནི་རྒྱུན་དུ་ཞུགས་པ་ལ་སོགས་པའི་འཕགས་པ་རྣམས་ལའང་ཡོད་དེ་རྣམ་
འགྲེལ་ལས། བདེ་བར་གྱུར་པའམ་ སྡུག་བསྔལ་བར། །མ་གྱུར་གཅིག་ཅེས་འདོད་པ་ན།།
- 3 |
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ངའོ་སྙམ་པའི་བློ་གང་དེ། །སེམས་ཅན་ལ་ལྟ་ལྷན་ཅིག་སྐྱེས་ཞེས་འབྱུང་བ་ཡིན་ནོ། །དབྱེ་བ་
ནི་འདོད་ཁམས་ན་སྔར་གྱི་ཐེ་ཚོམ་དང་ལྟ་བ་ཕྱི་མ་གསུམ་མ་གཏོགས་པའི་ལྷན་ཅིག་སྐྱེས་པ་
དྲུག་དང༌། གོང་མ་གཉིས་ན་ཁོང་ཁྲོ་མ་གཏོགས་པ་ལྔ་ལྔ་སྟེ་བཅུ་དྲུག་ཏུ་འགྱུར་རོ། །དེ་ལ་ས་
དགུས་ཕྱེ་ན་ཁོང་ཁྲོ་མ་གཏོགས་པ་ལྔ་ལས་ས་དགུ་ལ་རེ་རེ་ཞིང་དགུ་དགུ་སྟེ་བརྒྱད་ཅུ་རྩ་རེ་
རེ་ཡོད་པས་བཞི་བརྒྱ་དང་ལྔ་དང་། འདོད་པའི་ཁོང་ཁྲོ་དགུ་སྟེ་བཅུ་བཞི་ཡིན་ནོ། །ཇི་ལྟར་
སྤོང་བའི་ཚུལ་ནི་སྒོམ་ལམ་དགུའམ། བརྒྱ་རྩ་བརྒྱད་དམ། བཞི་བརྒྱ་དང་བཅུ་བཞིས་སྒོམ་
སྤང་དེ་སྙེད་རིམ་གྱིས་དགུ་དགུ་སྟེ་མཐོང་ལམ་བཞིན་དུ་ཤེས་པར་བྱའོ། །གསུམ་པ་སྒྲ་དོན་
ནི་བྷ་བ་ན་མར་ག་ཞེས་པ་སྒོམ་པའི་ལམ་སྟེ། མིང་གི་རྣམ་གྲངས་ནི་ཟག་པ་ཉོན་མོངས་པའི་
རང་བཞིན་མ་ཡིན་པས་ན་ཟག་པ་མེད་པའི་དགེ་བ་དང་། སྒོམ་སྤང་གི་ས་བོན་རྩ་བ་ནས་
སྤོང་བས་ན་སྤོང་བའི་གཉེན་པོ་ཞེས་ཀྱང་བྱའོ། །
གཉིས་པ་གཞུང་གི་དོན་ལ་ཐུན་མོང་གི་བྱེད་པ་དང་། ཟག་བཅས་བཤད་པ་
དང༌། ཟག་མེད་བཤད་པ་གསུམ་ལས། དང་པོ་ནི་མཐོང་བའི་ལམ་གྱི་ཞེས་པའོ། །བརྗོད་
པར་བྱ་བ་ཉུང་བ་ནི་རྣམ་པར་བཤད་པའི་རིགས་པ་ལས་གཉིས་ལས་ཡི་གེ་རབ་ཉུང་དང་།
ཡང་ན་མཆོད་པར་འོས་པའོ་ཞེས་འབྱུང་བ་བཞིན་ནོ། །འབྲས་བུ་བསྟན་པས་ནི་གདུལ་བྱ་
འབྲས་བུ་དང་ལྡན་པ་ལ་བློ་གཞོལ་བ་ཉིད་ཀྱིས་ཞུགས་པའི་ཕྱིར་ཏེ་དོན་གཉིས་པོ་དེའི་ཕྱིར་
བྱེད་པ་དང་པོར་སྨོས་སོ། །འདི་ཡུམ་ལས་བཅོམ་ལྡན་འདས་ཤེས་རབ་ཀྱི་ཕ་རོལ་ཏུ་ཕྱིན་པ་
འདི་བྱང་ཆུབ་སེམས་དཔའ་ཆེན་པོ་རྣམས་ཡོངས་སུ་དུལ་བ་དང༌། ང་རྒྱལ་མ་མཆིས་པར་
འགྱུར་བའི་དོན་དུ་ཉེ་བར་གནས་པ་ངོ་མཚར་ཆེའོ་ཞེས་བྱ་བ་ལ་སོགས་པ་གསུངས་སོ། །དེ་
སྡུད་པ་ནི་ཀུན་ནས་དུལ་དང་ཞེས་པ་སྟེ་འདི་དག་སྒོམ་ལམ་གྱི་བྱེད་པའི་རྒྱུ་བརྗོད་པ་ནི་མ་
ཡིན་གྱི་འོན་ཀྱང་དེ་ལ་ཡོད་པའི་ཐ་མི་དད་ཀྱི་བྱེད་པ་སྟེ་ནུས་པ་བརྗོད་པ་ཡིན་ནོ། །དེ་ལ་རྣམ་
-3 ཤུ 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཐམས་ཅད་དུ་ཞེས་པ་ནི་མཉམ་པར་བཞག་པ་དང་མ་བཞག་པ་ཐམས་ཅད་དུ་སེམས་ཀྱིས་
སེམས་ལ་དབང་སྒྱུར་བ་ཡིན་ལ་ཐམས་ཅད་ནས་འདུད་པ་ནི་ཐམས་ཅད་ལ་འདུད་ཅེས་
འགྲེལ་པར་བྱེད་དེ་ང་རྒྱལ་མེད་པ་ཡིན་ནོ། །ཟིལ་གྱིས་གནོན་པ་ནི་རྩ་བ་ནས་མི་སྤོང་བའོ།།
གནོད་པ་ནི་མེ་དང་མཚོན་དང་ཆུ་ལ་སོགས་པ་སྟེ་བྱང་ཆུབ་སེམས་དཔའ་ལ་བདུད་ཀྱིས་
འཕངས་པའི་མཚོན་ཆ་རྣམས་མེ་ཏོག་དུ་གྱུར་པ་བཞིན་ནོ། །བྱང་ཆུབ་སྒྲུབ་པ་ནི་དེའི་ཉེ་བའི་
རྒྱུ་བྱེད་པའི་ཕྱིར་རོ། །རྟེན་གྱི་ཡུལ་མཆོད་པར་བྱ་བ་ཉིད་དུ་བྱེད་པ་ནི་ཡུམ་ལས་ཇི་ལྟར་དུས་
གསུམ་གྱི་སངས་རྒྱས་ཐམས་ཅད་སངས་རྒྱས་པའི་བྱང་ཆུབ་ཀྱི་སྙིང་པོ་རྡོ་རྗེའི་གདན་གྱི་ཁོར་
ཡུག་གི་ནང་དུ་ཆུད་པའི་སེམས་ཅན་ལ་ལས་ཀྱི་རྣམ་སྨིན་མ་གཏོགས་པའི་འཚེ་བ་མི་འབྱུང་
བ་དེ་བཞིན་དུ་ཡུམ་གླེགས་བམ་དུ་བྲིས་ནས་མཆོད་པ་བྱས་ནས་བཞག་པའི་ས་དེར་ཡང་
ལས་ཀྱི་རྣམ་སྨིན་མ་གཏོགས་པ་མི་དང་མི་མ་ཡིན་པས་གླགས་མི་རྙེད་དོ། །ཀོའུ་ཤི་ཀ་ཡུམ་
འདིས་སའི་ཕྱོགས་དེ་སེམས་ཅན་རྣམས་ཀྱི་མཆོད་རྟེན་དུ་གྱུར་བར་བྱའོ་ཞེས་གསུངས་སོ།།
འདི་ལ་མཆོད་རྟེན་བརྒྱད་པ་ལ་སོགས་པ་དང་མཆོད་པའི་ཡུལ་དུ་འདྲ་བས་ན་གྱུར་པའི་སྒྲས་
བརྗོད་དེ་ཕ་དང་འདྲ་བ་ལ་ཕར་གྱུར་པ་བཞིན་ནོ་ཞེས་བྱ་བ་ནི་ཁ་ཅིག་གིའོ། །ཆོས་རྣམས་
ཐམས་ཅད་རྒྱུ་ལས་བྱུང་ཞེས་བྱ་བ་ལ་སོགས་པ་གང་ཟག་ལ་བདག་མེད་པ་སྟོན་པས་བྱིན་
གྱིས་བརླབས་པའི་སའི་ཆའང་མཆོད་རྟེན་ཡིན་ན་ཆོས་ཐམས་ཅད་རང་བཞིན་མེད་པར་སྟོན་
པས་བྱིན་གྱིས་བརླབས་པ་ཇི་ལྟར་མ་ཡིན་ཏེ་དབང་པོ་ཉིད་ལ་དབང་པོར་གྱུར་པ་ཞེས་པ་དང་
འདྲ་བར་དངོས་ཀྱི་སྒྲ་ཡིན་ནོ་ཞེས་བྱ་བ་ནི་ཙནྡྲ་གོ་མིའི་ཡིན་ནོ། །འདིར་ངག་གི་དོན་ནི་སྒོམ་
ལམ་པས་བཞུགས་པའི་ས་ཕྱོགས་དེ་མཆོད་རྟེན་དུ་འགྱུར་རོ་ཞེས་སྟོན་པ་ཡིན་ནོ། ། ་
་་ གཉིས་པ་ལ་ཟག་བཅས་གསུམ་སོ་སོར་བཤད་པ་དང་། བྱེད་པ་བསྡུས་ཏེ་
བསྟན་པ་གཉིས་ལས། དང་པོ་ལའང་མོས་པ་དང་། བསྔོ་བ་དང་། རྗེས་སུ་ཡི་རང་བ་བཤད་
་ -3 4 8 -
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་བོ་བཞུགས། [༩
པ་གསུམ་མོ། །དང་པོ་ལའང་མོས་པའི་དོན་དངོས་དང༌། དེའི་ཕན་ཡོན་བཤད་པ་གཉིས་
ལས། དངོས་ནི་བྱེད་པའི་འོག་ཏུ་ཞེས་པ་ལ་སོགས་པས་སྟོན་པར་བྱེད་དོ། །ཟག་པ་དང་
བཅས་པ་དང་ཟག་པ་མེད་པའི་དོན་ལ་དང་པོ་གཞན་ཕྱོགས་དགག་པ་ནི་ཁ་ཅིག་ན་རེ་ཟག་
པའི་བདག་ཉིད་དང༌། ཟག་པ་དང་འབྲེལ་བ་དང༌། ཟག་པས་བཅིངས་པ་དང་། ཟག་པའི་
རྗེས་སུ་འབྲེལ་བ་དང༌། ཟག་པའི་རྗེས་སུ་མཐུན་པ་དང་། ཟག་པའི་རྒྱུ་ལས་བྱུང་བ་སྟེ་དེ་
ལྟར་སྒོ་དྲུག་དང་འབྲེལ་བ་ནི་ཟག་བཅས་ཡིན་ལ། འདིར་ནི་གསུམ་པོ་དེ་གཉིས་སྣང་གིས་
སྒོམ་པས་གཉིས་སྣང་ལས་ཟག་པ་ཉོན་མོངས་འབྱུང་དུ་རུང་བས་ཟག་བཅས་དང་། གཞན་
ནི་ཟག་མེད་ཡིན་ནོ་ཞེས་ཟེར་བ་དེ་ནི་མ་ཡིན་ཏེ་སངས་རྒྱས་ཀྱི་ཇི་སྙེད་པ་མཁྱེན་པའང་ཟག་
བཅས་སུ་འགྱུར་བའི་ཕྱིར་རོ། །ཡང་ཁ་ཅིག་ན་རེ་མཛོད་ལས། ལམ་མ་གཏོགས་པའི་འདུས་
བྱས་རྣམས། །ཟག་བཅས་གང་ཕྱིར་དེ་དག་ལ། །ཟག་རྣམས་ཀུན་ཏུ་རྒྱས་པར་འགྱུར་ཞེས་
གང་ལ་ཟག་པ་རྣམས་རྒྱས་པར་འགྱུར་བ་དེ་ཟག་བཅས་སུ་བཤད་པ་ལྟར། གསུམ་པོ་འདི་
ལས་ཀྱང་རྗེས་ཀྱི་མངོན་རྟོགས་རྒྱས་པར་འགྱུར་བར་འདྲ་བས་ཟག་བཅས་སུ་བརྗོད་དོ་ཞེས་
ཟེར་བ་དེའང་མ་ཡིན་ཏེ། ཟག་མེད་གཉིས་ལས་ཀྱང་མཉམ་གཞག་གི་རྟོགས་པ་རྒྱས་པར་
འགྱུར་བས་ཟག་བཅས་སུ་ཐལ་བའི་ཕྱིར་རོ། །གང་དག་བདག་ལྟ་ས་བོན་གྱི་དངོས་ཀྱི་
གཉེན་པོ་བྱེད་པ་དང་མི་བྱེད་པ་ནི་དེ་གཉིས་ཀྱི་དོན་དུ་སྨྲ་བ་དེའང་མ་ཡིན་ཏེ། སངས་རྒྱས་ཀྱི་
ཡེ་ཤེས་ཀྱང་ཟག་བཅས་སུ་ཐལ་བའི་ཕྱིར་དང་། ཡང་བདག་མེད་རྟོགས་པ་ཙམ་གྱིས་དེའི་
གཉེན་པོ་བྱེད་ན་ཟག་བཅས་གསུམ་པོས་ཀྱང་བྱེད་པར་འགྱུར་ལ། སྣང་བ་མེད་པ་དགོས་ན་
ཉན་རང་གི་ལམ་གྱིས་ཀྱང་མི་བྱེད་པར་འགྱུར་ཞིང་། མངོན་པར་སྒྲུབ་པ་ཡང་གཟུགས་ལ་
སོགས་པ་ལ་ཕྱིན་ཅི་མ་ལོག་པར་མཐོང་བ་ཞེས་སྣང་བཅས་སུ་བཤད་པས་ཟག་བཅས་སུ་
ཐལ་བའི་ཕྱིར་དང་། ཤིན་ཏུ་རྣམ་དག་ནི་འགོག་པའི་བདེན་པ་ཡིན་པས་ས་བོན་གྱི་གཉེན་པོ་
བ 3 4 ） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
མི་བྱེད་པའི་ཕྱིར་རོ། །གང་ཡང་དྲི་མ་མེད་པ་ནས་བདུན་པའི་བར་ཟག་བཅས་ཡིན་ལ། དག་
པའི་ས་གསུམ་ནི་མངོན་པར་སྒྲུབ་པ་དང༌། རྣམ་པར་དག་པ་ནི་སྒོམ་ལམ་གྱི་འབྲས་བུ་ཡིན་
ཅིང་། དཀྱུས་མའི་སྒོམ་ལམ་ནི་རྣམ་ཀུན་ནས་འཆད་པ་ཡིན་ནོ་ཞེས་ཟེར་བ་དེ་ཡང་རིགས་པ་
མ་ཡིན་ཏེ་ས་བརྒྱད་པ་ཡན་ཆད་ན་བསྔོ་བ་ལ་སོགས་པ་མེད་པར་འགྱུར་ཞིང་། བདུན་པ་
མན་ཆད་ན་ཆོས་ཐམས་ཅད་དམིགས་སུ་མེད་པར་གཏོད་པར་བྱེད་པ་ལ་སོགས་པ་མེད་པར་
འགྱུར་བའི་ཕྱིར་རོ། ། །
གཉིས་པ་རང་ལུགས་བརྗོད་པ་ནི་གསུམ་པོ་འདི་དག་ས་འཇིག་རྟེན་པ་རྗེས་
ཐོབ་ཀྱི་ཤེས་པ་རྟོག་པས་སྒོམ་པ་དང༌། གཞན་གཉིས་ནི་རྟོག་མེད་ཀྱིས་སྒོམ་པ་ཡིན་ནོ།།
གསུམ་པ་རྩོད་པ་སྤང་བ་ནི་གལ་ཏེ་ས་བརྒྱད་པ་ཡན་ཆད་ཀྱི་གསུམ་པོ་དེ་ཟག་མེད་དུ་འགྱུར་
ཏེ་མདོ་སྡེའི་རྒྱན་ལས། ཡིད་ནི་གཞན་དུ་གྱུར་པ་ན། །འབྱོར་དང་མཐུན་སྤྱོད་མི་རྟོག་པའི།།
ཡེ་ཤེས་ཤིན་ཏུ་དྲི་མེད་ལ། །འབྱོར་པ་དམ་པ་ཐོབ་པར་འགྱུར་ཞེས་ཉོན་མོངས་པ་ཅན་གྱི་
གནས་གྱུར་ནས་རྣམ་པར་མི་རྟོག་པ་ལ་དབང་ཐོབ་པར་བཤད་པའི་ཕྱིར་རོ་ཞེ་ན་ཁོ་བོ་ཅག་
གསུམ་པོ་དེ་སྒོམ་པ་ཙམ་ལ་ནི་སྒོམ་ལམ་ཟག་བཅས་ཀྱིས་ཁྱབ་པ་ཁས་མི་ལེན་ཏེ། སངས་
རྒྱས་དང་སོ་སོའི་སྐྱེ་བོའི་ས་ལ་གསུམ་པོ་དེ་སྒོམ་པ་བཞིན་ནོ། །དེས་ན་གཉིས་པ་ནས་བདུན་
པའི་བར་གྱི་རྗེས་ཐོབ་ཀྱི་གསུམ་པོ་དེ་ཁོ་ན་ཟག་བཅས་སུ་ཁས་ལེན་པའི་ཕྱིར་ས་བརྒྱད་པ་
ཡན་ཆད་ཀྱི་གསུམ་པོ་དེ་ཟག་མེད་དུ་ཐལ་བ་ནི་འདོད་པ་ཉིད་དེ་ཇི་ལྟར་སངས་རྒྱས་ཀྱི་སའི་
མོས་པ་དང་རྗེས་སུ་ཡི་རང་བ་ཟག་མེད་ཡིན་པ་བཞིན་ནོ༑ །གཉིས་ཡོད་པ་དེའི་ཕྱིར་ཟག་
བཅས་འཆད་ལ་དེ་ལའང་གསུམ་གྱི་དང་པོ་མོས་པ་འཆད་པ་ལ་འདིའི་རྒྱུ་ནི་རིགས་པ་ཇི་ལྟ་
བ་དང༌། ལུང་རྣམ་པར་དག་པ་གཉིས་ལས། རིགས་པ་ནི་འདིས་དོན་གསུམ་སྒྲུབ་པ་ལ་
གནོད་པ་མ་མཐོང་བ་དང་འབྱུང་རུང་དུ་རྟོགས་པའི་རྗེས་དཔག་ལ་སོགས་པ་ཡིན་ནོ། །ལུང་
-3; {} -



གྲོགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼༩
ནི་བརྒྱད་སྟོང་པ་ལས་ལྷ་མིན་རྣམས་ལྷ་དང་འཐབ་པར་འདོད་པའི་ཚེ་བརྒྱ་བྱིན་གྱིས་ཡུམ་
འདི་དྲན་ཞིང་ཁ་དོན་བྱས་ན་འཐབ་འདོད་པའི་སེམས་ཀྱི་རྒྱུ་བ་དེ་ནུབ་པར་འགྱུར་རོ་ཞེས་བྱ་
བ་དང་། ཀུན་ཏུ་རྒྱུ་བརྒྱ་གླན་ཀ་ཚོལ་བ་བརྒྱ་བྱིན་གྱིས་ཡུམ་བཏོན་པས་བསྐོར་བ་བྱས་ནས་
ལོག་པ་དང༌། དེ་བཞིན་དུ་བདུད་སྡིག་ཅན་སྤུང་གི་ཚོགས་ཡན་ལག་བཞི་དང་བཅས་པ་
འོངས་པ་ཡང་བརྒྱ་བྱིན་གྱིས་ཡུམ་བཏོན་པས་ལོག་པ་དང༌། སུམ་ཅུ་རྩ་གསུམ་གྱི་ལྷ་རྣམས་
མན་དྷ་ར་བ་གཏོར་ནས་བཅོམ་ལྡན་འདས་སེམས་ཅན་གང་དག་ཡུམ་འཆད་པ་དང་སྒོམ་པ་
དང་ཡུམ་ལ་སྤྱོད་པ་དེ་དག་ལ་ནི་བདུད་དམ་བདུད་ཀྱི་རིགས་ཀྱི་ལྷ་རྣམས་ཀྱིས་གླགས་རྙེད་
པར་མི་འགྱུར་རོ། །འདི་ཉན་པ་དང་རྣ་ལམ་དུ་གྲགས་པ་དེ་དག་ཀྱང་སྔོན་གྱི་རྒྱལ་བ་ལ་བགྱི་
བ་བགྱིས་པ་ལགས་སོ་ཞེས་བྱ་བ་དང་། བཅོམ་ལྡན་འདས་ཐམས་ཅད་མཁྱེན་པའི་རིན་པོ་ཆེ་
ནི་ཡུམ་གྱི་རྒྱ་མཚོ་ལས་བཙལ་བར་བྱ་ཞིང་། དེ་ནི་ཡུམ་གྱི་རྒྱ་མཚོ་ལས་སྐྱེས་སོ་ཞེས་བྱ་བ་
དང༌། ཀོའུ་ཤི་ཀ་སངས་རྒྱས་བཞུགས་ཀྱང་རུང་འདས་ཀྱང་རུང་སྟེ་བྱང་ཆུབ་སེམས་དཔའ་
ཡུམ་འདི་ཉིད་ལ་བརྟེན་པར་བྱའོ་ཞེས་བྱ་བ་དང༌། མྱུར་དུ་བདེ་བར་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཐོབ་པར་འདོད་པས་རྒྱུན་མི་ཆད་པར་ཡུམ་འདི་ཉིད་མཉན་པར་
བྱའོ་ཞེས་བྱ་བ་ལ་སོགས་པ་འབྱུང་བ་ཡིན་ནོ། །ངོ་བོ་ནི་ངེས་པའི་དངོས་པོ་ལ་ངེས་པར་
འཛིན་པ་ཡིན་ནོ། །འབྲས་བུ་ནི་གནས་སྐབས་སུ་ཐེ་ཚོམ་བཟློག་ནས་རང་གི་གྲུབ་མཐའ་ལ་
ཡིད་ཆེས་ནས་གཞན་གྱིས་མི་འཕྲོགས་པ་ཡིན་ལ། མཐར་ཐུག་ནི་སངས་རྒྱས་ཉིད་ཐོབ་པ་
ཡིན་ནོ། །དབྱེ་བ་ནི་རང་དང་གཞན་དང་གཉིས་ཀའི་དོན་དུ་མོས་པ་གསུམ་ཡིན་ནོ། །འདིའི་
དོན་ཁ་ཅིག་ན་རེ་ཡུམ་འདི་ནི་རང་དང་གཞན་དང་གཉིས་ཀའི་དོན་ཕུན་སུམ་ཚོགས་པའི་
འབྱུང་གནས་སུ་ཡིད་ལ་བྱེད་པ་ཡིན་ནོ་ཟེར་རོ། །གཞན་དག་ན་རེ་རང་གི་དོན་ནི་ས་བདུན་
པ་མན་ཆད་ཀྱི་མོས་པ་ཡིན་ལ། བརྒྱད་པ་དང་དགུ་པ་ལ་ནི་གཞན་དོན་གྱི་མོས་པ་ཡིན་ཏེ་ས་
-
; ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྒྱད་པ་ལ་རང་གི་དོན་དུ་ཞི་བ་ལ་གནས་པ་ལས་གཞན་གྱི་དོན་དུ་སངས་རྒྱས་རྣམས་ཀྱིས་
སློང་པར་ས་བཅུ་པ་ལས་བཤད་པའི་ཕྱིར་རོ། །ས་བཅུ་པ་ལ་ནི་རང་གཞན་གཉིས་ཀའི་དོན་
ཡིན་ཏེ་དེ་ནི་རྒྱུ་མཚན་འདིས་སངས་རྒྱས་སུ་བསྟན་པའི་ཕྱིར་རོ་ཞེས་ཟེར་རོ། །སློབ་དཔོན་
ཆོས་ཀྱི་བཤེས་གཉེན་ན་རེ་རང་གི་དོན་དུ་མོས་པ་ནི་བསྒྲིམ་མི་དགོས་པར་འབྱུང་ལ། བྱང་
ཆུབ་སེམས་དཔའ་ནི་དེ་བྱུང་ཙམ་ཉིད་ན་རང་གཞན་མཉམ་པའམ་བརྗེ་བས་དེ་བཟློག་སྟེ་
གཞན་གྱི་དོན་དུ་མོས་པ་བྱེད་དོ། །དེའི་རྗེས་སུ་ནི་གཉིས་ཀའི་དོན་དུ་མོས་པ་མགུལ་ནས་
དྲངས་པ་ལྟར་འབྱུང་བ་ཡིན་ནོ་ཞེས་ཟེར་རོ། །རང་གཞན་དོན་དང་ཞེས་པ་ནི་གཉིས་ཀའི་
དོན་ཡིན་ནོ། །གསུམ་པོ་དེ་ཡང་ཆུང་དང་འབྲིང་དང་ཆེན་པོ་གསུམ་ཡིན་པས་རྣམ་པ་དགུའོ།།
སོ་སོར་ནི་གཅིག་ཁོ་ན་ལ་གསུམ་དུ་འབྱེད་པ་དགག་པའི་ཕྱིར་རོ། །དགུ་པོ་དེ་ཡང་ཆུང་ངུའི་
ཆུང་ངུ་དང་སོགས་པ་སྟེ་འབྲིང་དང་ཆེན་པོའི་དབྱེ་བས་ཉི་ཤུ་བདུན་ནོ། །དེ་ལ་རང་དོན་གྱི་
མོས་པ་ཆུང་ངུའི་དབང་དུ་མཛད་ནས་ཡུམ་ལས་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་
བྲིས་ཏེ་གླེགས་བམ་དུ་བགྱིས་ནས་མེ་ཏོག་ལ་སོགས་པས་མཆོད་པ་བྱས་པས་ནི་སངས་རྒྱས་
ཀྱི་སྐུ་གདུང་རིན་པོ་ཆེ་སྣ་བདུན་གྱི་མཆོད་རྟེན་དུ་བཅུག་སྟེ་མཆོད་པ་བྱས་པ་བས་བསོད་
ནམས་ཆེའོ་ཞེས་གསུངས་སོ། །དེའི་རྒྱུ་མཚན་ནི་སྐུ་གདུང་ལ་མཆོད་པ་བྱས་པས་ཆོས་སྐུ་ལ་
མཆོད་པར་མི་འགྱུར་ལ། ཡུམ་ལ་མཆོད་པས་དེ་ལ་མཆོད་པར་འགྱུར་ཏེ་དེས་དེ་བརྗོད་བྱར་
བསྡུས་པའི་ཕྱིར་དང་། དེ་སངས་རྒྱས་ཀྱི་རྒྱུ་ཡིན་པའི་ཕྱིར་རོ། །རིན་པོ་ཆེ་སྣ་བདུན་ནི་བརྒྱད་
སྟོང་འགྲེལ་པ་ལས་མུ་སར་གར་པ་བིཊྛར་ཡ། །དངུལ་དང་ཤེལ་དང་གསེར་དང་ནི། །མུ་
ཏིག་དམར་བཅས་རྡོ་སྙིང་རྣམས། །ཀུན་ལ་རྩེ་ཕྱིར་རིན་པོ་ཆེ། །སྣ་བདུན་དུ་བརྗོད་ཡང་ན་
ནི༑ ༑མདོག་དང་དབྱིབས་ཀྱི་ཆ་ཙམ་ལས། །དེ་ལས་ཐ་དད་རིན་པོ་ཆེ། །གཞན་པ་མཐའ་
དག་ཡིན་པས་བརྗོད་ཅེས་བཤད་དོ། །དེ་བཞིན་དུ་གཞན་དོན་གྱི་མོས་པ་ཆེན་པོའི་ཆེན་པོ་ནི་
-3
5 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། (༩
ཤིང་རྣམས་ལོ་མ་དོང་དབྱིབས་དང་ཁ་དོག་ལ་སོགས་པ་ཐ་དད་ཀྱང་གྲིབ་མ་ལ་བྱེ་བྲག་མེད་
པར་བསྟན་པའི་དཔེའི་བར་གྱིས་གསུངས་ཀྱང་འདི་དག་གི་དོན་ནི་ཡུམ་ལ་རང་དང་གཞན་
དང་གཉིས་ཀའི་དོན་དུ་མ་མོས་པ་ཆེན་པོའི་ཆེན་པོ་ལ་སོགས་པ་ཉི་ཤུ་རྩ་བདུན་སྤོང་བའི་
གཉེན་པོར་མོས་པ་ཡིད་ལ་བྱེད་པ་ཉི་ཤུ་རྩ་བདུན་རྒྱུན་ཆགས་སུ་འབྱུང་བ་ཡིན་ནོ། །དེ་རྣམ་
པར་འགྲེལ་པ་ན་དོན་གསུམ་ལས་དམིགས་པའི་མོས་པ་ཉིད་འདི་ནི་ཇི་ལྟར་མོས་པ་བཞིན་
མཐོང་སྟེ་རྒྱུད་ལ་ཐོབ་པའི་དགེ་བའི་ཆོས་ཀྱི་རྟེན་ཏེ་རྒྱུ་ཡིན་ན་ཡང་དང་པོར་མོས་པ་འདི་དག་
མངོན་དུ་མི་བྱེད་པ་ཡིན་ནོ། །དེ་གང་ལས་ཞེ་ན། སྒོམ་པའི་ཞེས་པ་སྟེ་ལྔ་པ་འདི་ནི་གཏན་
ཚིགས་ཡིན་ནོ། །དགོངས་པ་ནི་འདི་ཡིན་ཏེ་འདི་ལས་དང་པོ་པའི་མོས་པ་ནི་མ་ཡིན་ཏེ་སྒོམ་
པའི་ལམ་སྟོན་པའི་སྐབས་ཡིན་པའི་ཕྱིར་རོ། །དེ་བཞིན་དུ་བསྔོ་བ་དང་རྗེས་སུ་ཡི་རང་བ་
གཉིས་ལའང་ཤེས་པར་བྱའོ། །དེ་དག་ཀྱང་ཞེས་པ་ལ་སོགས་པ་ནི་བཤད་ཟིན་ཏོ། །ཕན་
ཡོན་ནི་དེ་སྒོམ་པའི་ཞེས་པས་སྟོན་པར་བྱེད་དོ། །འདིའང་མདོ་ལས་འཇིག་རྟེན་གྱི་ཁམས་
གངྒཱའི་ཀླུང་གི་བྱེ་མ་སྙེད་སངས་རྒྱས་ཀྱི་སྐུ་གདུང་གིས་བསྐང་པ་དང་ཡུམ་གཉིས་བཤད་ན་
ཡུམ་ལེན་པ་ལ་སོགས་པོ་གསུངས་ཀྱང་དོན་ནི་ས་གོང་མ་ལ་གནས་པ་རྣམས་ཐུགས་དགྱེས་
པའི་ངོ་བོ་ཉི་ཤུ་རྩ་བདུན་བྱུང་པ་ཡིན་ནོ། །དེ་ལ་རང་དོན་གྱི་མོས་པ་ལ་ནི་བསྟོད་པའོ།།
གཉིས་ཀའི་དོན་དུ་མོས་པ་ལ་ནི་བཀུར་བའོ། །གཞན་དོན་དུ་མོས་པ་ལ་ནི་བསྔགས་པ་
དགུའོ། །རང་གི་དོན་དུ་མོས་ན་ནི་ཐོབ་པ་ལ་སོགས་པ་ནི་ཇི་ལྟར་མོས་པ་བཞིན་མཐོང་བའོ།།
དང་པོ་ལ་སོགས་པ་གསུམ་ནི་རང་གི་དོན་ལ་སོགས་པ་གསུམ་དང་སྦྱར་རོ། །སོ་སོར་ཞེས་པ་
ནི་མོས་པ་དགུ་ཚན་གསུམ་ལ་སོགས་པ་ལ་བསྟོད་པ་ལ་སོགས་པ་དགུ་ཚན་གསུམ་གོ་རིམ་
བཞིན་དུ་འབྱུང་ངོ་ཞེས་སྟོན་པ་ཡིན་ནོ། །གོང་ནས་གོང་དུ་ཞེས་པས་ནི་རང་དོན་དུ་མོས་པ་
བས་ནི་གཉིས་ཀའི་དོན་དུ་མོས་པ་དང་། དེ་བས་ཀྱང་གཞན་དོན་དུ་མོས་པ་ལ་དགྱེས་སོ་
-3 53-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་སྟོན་པ་ཡིན་ལ། མངོན་པར་དགའ་བས་ནི་གསུམ་པོ་འདི་སྒྲ་ཡིན་པ་འགོག་པར་བྱེད་དོ།
གང་གི་ཕྱིར་འདི་དག་ཐུགས་དགྱེས་པ་ལ་འདོད་པ་དེས་ན་མོས་པ་དེ་དག་ཇི་ལྟར་གནས་པ་
ལྟར་རྟོགས་པའི་ཤེས་རབ་དང་མཚུངས་ལྡན་གྱིས་དགྱེས་པ་ཡིན་གྱི་གཅམ་བུ་སྟེ་སྒྲའི་ངོ་བོ་
ཡང་མ་ཡིན་ནོ། །གང་དག་ཇི་ལྟར་གནས་པ་ལྟར་བརྗོད་པའི་སྒྲ་ཡིན་གྱི་གཅམ་བུ་སྟེ་མི་
གནས་པ་བརྗོད་པ་ནི་མ་ཡིན་ནོ་ཞེས་འཆད་པ་དེ་ནི་ཤིན་ཏུ་མ་འབྲེལ་བ་ཡིན་ཏེ་བསྟོད་པའི་
སྒྲ་ཉི་ཤུ་རྩ་བདུན་ནི་མདོ་ལ་མི་སྣང་པའི་ཕྱིར་དང༌། དགའ་བར་བྱེད་ཅིང་ཞེས་པ་དང༌།
རྟོགས་པའི་མཚན་ཉིད་ཅན་ཞེས་པའི་གཞུང་དང་འགལ་བའི་ཕྱིར་རོ། །གཞན་ཡང་དེ་དག་
སྒྲའི་ངོ་བོར་ནི་རིག་བྱེད་པ་འདོད་པས་དེའི་སྨྲ་བ་ཁས་བླངས་པར་འགྱུར་ཏེ་རིག་བྱེད་ལས།
ཡི་གེ་ཨོཾ་ལྡན་ཕྱེད་དང་བཞིའི། །ཚད་དུ་བྱས་པ་ཉན་པར་བརྗོད། །འདི་ནི་བསྟོད་པ་སྨྲ་བ་
དང༌། །སྒྲའི་ཚངས་པའང་འདི་ཉིད་དེ། །བཀུར་བའང་དེ་ལྟར་བརྗོད་པར་བྱ། །ཡི་གེ་དང་
ལྡན་ཚད་སྔོན་བཞིན། །སྙན་སྒྲ་སྙན་ཚིག་རིག་བྱེད་དེ། །འདི་ནི་བསྔགས་པར་འདོད་པའོ་
ཞེས་གང་སྨྲས་པ་ཡིན་ནོ། །དེའི་ཕྱིར་ཤེས་པའི་ཆ་ལ་འདོད་དེ་དེ་ལྟར་བྱས་ན་ཏིང་ངེ་འཛིན་
རྒྱལ་པོ་ལས། བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་ཆེན་པོ་སངས་རྒྱས་
ཐམས་ཅད་ཀྱིས་བསྟོད་ཅིང་བཀུར་ལ་བསྔགས་པ་དག་དང་ཐབས་ཅིག་ཏུ་བཞུགས་སོ་ཞེས་
བྱ་བ་དང་། སྡོམ་པ་ཉི་ཤུ་པ་ལས་དེ་ཚེ་དེ་ལ་དགེ་བའི་ཕྱིར། །རྒྱལ་བ་སྲས་དང་བཅས་རྣམས་
ཀྱིས། །དགེ་བའི་ཐུགས་ཀྱིས་རྟག་པར་ཡང་། །བུ་སྡུག་འདྲ་བར་དགོངས་པ་ཡིན་ཞེས་བྱ་བ་
ལ་སོགས་པའི་དོན་ཀྱང་ལེགས་པར་བཤད་པར་འགྱུར་རོ། །བསྔོ་བ་བཤད་པ་ལ་མཚན་
ཉིད་ནི་འདུན་པ་དང་ལྡན་པའི་ཤེས་རབ་གང་ཞིག་དགེ་བ་བྱང་ཆུབ་ཀྱི་རྒྱུར་སྒྱུར་བར་བྱེད་པ་
ཡིན་ནོ། །དབྱེ་བ་ནི་ཉན་ཐོས་དང་རང་སངས་རྒྱས་དང་བྱང་ཆུབ་སེམས་དཔའི་བསྔོ་བ་
གསུམ་མམ་དེ་རེ་རེ་ལའང་འཇིག་རྟེན་པ་དང་དེ་ལས་འདས་པའི་བསྔོ་བ་གཉིས་སོ། །ཇི་
-
5 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼༣:
ལྟར་བསྔོ་བའི་ཚུལ་ནི་དང་པོ་རྗེས་སུ་ཡི་རང་བ་བྱས་ཏེ་དེ་ནས་སེམས་འདུན་པ་དང་བཅས་
པའི་སེམས་དམིགས་པ་མེད་པས་དགེ་བ་འདི་བྱང་ཆུབ་ཀྱི་རྒྱུར་གྱུར་ཅིག་སྙམ་པས་ངག་ཏུ་
བརྗོད་པ་ཡིན་ཏེ། བརྒྱད་སྟོང་པ་ལས་འཁོར་བ་དང་མྱ་ངན་ལས་འདས་པའི་དགེ་བ་ཐམས་
ཅད་ལ་རྗེས་སུ་ཡི་རང་བའི་མཆོག་གིས་ཡི་རང་ནས་རྗེས་སུ་ཡི་རང་བ་དང་ལྡན་པའི་བསོད་
ནམས་བྱ་བའི་དངོས་པོ་དེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོའོ་ཞེས་བླ་
ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སྒྲུབ་པར་གྱུར་ཅིག་སྙམ་པས་ངག་ཏུ་བརྗོད་
པར་བྱ་བ་ཡིན་ཏེ་ཞེས་གང་གསུངས་པ་ཡིན་ནོ། །བདེན་པར་དམིགས་ན་བློ་ཕྱིན་ཅི་ལོག་
ཡིན་པས་མཐོ་རིས་ཀྱི་རྒྱུར་འགྱུར་ཀྱང་བྱང་ཆུབ་ཀྱི་རྒྱུར་མི་འགྱུར་རོ། །དེས་ན་མི་དམིགས་
པ་མེད་ན་བསྔོ་བ་མེད་དེ་ཡུམ་ལས་སངས་རྒྱས་བཅོམ་ལྡན་འདས་རྣམས་ནི་མཚན་མའི་ཚུལ་
གྱིས་ཡོངས་སུ་བསྔོ་བ་གནང་བར་མི་མཛད་དོ་ཞེས་བྱ་བ་དང༌། སངས་རྒྱས་རྣམས་ནི་
དམིགས་པའི་འདུ་ཤེས་ཅན་གྱི་ཡོངས་སུ་བསྔོ་བ་དོན་ཆེན་པོ་བྱེད་པའོ་ཞེས་མི་གསུང་ངོ༌།།
དེ་ཅིའི་ཕྱིར་ཞེ་ན། ཡོངས་སུ་བསྔོ་བ་ནི་དུག་དང་བཅས་ཤིང་ཟུག་རྔུ་དང་བཅས་པ་ཡིན་ནོ་
ཞེས་བྱ་བ་དང༌། ཡང་དེ་ལྟར་བསྔོ་བ་དེ་ནི་མཚན་མའི་ཚུལ་གྱིས་ཡོངས་སུ་བསྔོ་བས་དུག་
ཉིད་དུ་འགྱུར་ཏེ་འདི་ལྟ་སྟེ་དཔེར་ན་ཁ་ཟས་དེ་དུག་དང་བཅས་པ་བཞིན་ནོ། །དེ་ལྟ་ན་
དམིགས་པའི་འདུ་ཤེས་ཅན་ལ་ཡོངས་སུ་བསྔོ་བ་མེད་དོ། །དེ་ཅིའི་ཕྱིར་ཞེ་ན། དམིགས་པ་ནི་
དུག་དང་བཅས་པའོ། །དེ་བས་ན་གང་ཟག་བྱང་ཆུབ་སེམས་དཔའི་ཐེག་པ་ཅན་གྱིས་དེ་ལྟར་
བསླབ་པར་མི་བྱའོ་ཞེས་གསུངས་སོ། །དེ་བཞིན་དུ་དབུ་མ་རྒྱན་ལས། ཚད་མའི་གནོད་པ་
ཡོད་པས་ན། །དངོས་པོར་དམིགས་པ་ཡོད་ན་ནི། །སྨིག་རྒྱུ་ལ་སོགས་ཤེས་པ་བཞིན། །ཕྱིན་
ཅི་ལོག་པར་ཡོངས་སུ་རྟོགས། །དེ་ཕྱིན་དེའི་མཐུས་བྱུང་པའི། །ཡོངས་སུ་བསྔོ་བའི་བྱ་བ་
ཀུན། །བདག་དང་བདག་གིར་ལོག་པ་ལས། །བུང་བ་བཞིན་དུ་སྟོབས་ཆུང་ངོ་ཞེས་འབྱུང་ངོ༌།།
- }
j
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅི་སྟེ་དགེ་བ་བྱས་ནས་ཡུན་རིང་པོ་ལོན་ནས་བསྔོ་བ་བྱེད་ན་དེའང་འགྲུབ་པར་འགྱུར་ཏེ་གང་
པོས་ཞུས་པ་ལས་ཅི་སྟེ་ཕྱིས་ཡུན་རིང་མོ་ཞིག་ལོན་ནས་ཡོངས་སུ་བསྔོ་བ་བྱེད་ནའང་ཕ་རོལ་
ཏུ་ཕྱིན་པའི་གྲངས་སུ་འགྲོའོ་ཞེས་གསུངས་པའི་ཕྱིར་རོ། །དེས་ན་སེམས་ཅན་གྱི་དོན་དུ་བྱང་
ཆུབ་ཏུ་བསྔོས་པས་སངས་རྒྱས་ཐོབ་པར་བྱེད་པ་འདི་ནི་སངས་རྒྱས་རྣམས་ཀྱིས་ཐབས་ལ་
མཁས་པ་ཡིན་པས་ཕྱི་རོལ་པའི་ལུགས་ལ་མེད་དེ་ཁྱད་པར་དུ་འཕགས་པའི་བསྟོད་པ་ལས་
བསོད་ནམས་བྱས་པའི་ཚོགས་དག་ནི། །སེམས་ཅན་རྣམས་ལ་ཡོངས་བསྔོ་བར། །བཅོམ་
ལྡན་ཁྱོད་ཀྱིས་གང་གསུངས་པ། །དེ་གཞན་བསྟན་བཅོས་ལས་མ་བཤད་ཅེས་བཤད་དོ།།
འདིར་ནི་འཇིག་རྟེན་ལས་འདས་པ་ས་གཉིས་པ་ཡན་ཆད་ཀྱི་རྗེས་སུ་སྒོམ་པར་བྱེད་པ་བཅུ་
གཉིས་སྟོན་པ་ཡིན་ཏེ་ཡུམ་ལས་ཉན་ཐོས་དང་རང་སངས་རྒྱས་ཐམས་ཅད་ཀྱི་སྦྱིན་པ་ལ་
སོགས་པའི་བསོད་ནམས་བྱས་པའི་དངོས་པོ་རྣམས་ལས་བྱང་ཆུབ་སེམས་དཔའ་སེམས་
དཔའ་ཆེན་པོའི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མི་དམིགས་པའི་ཚུལ་
གྱིས་ཡོངས་སུ་བསྔོ་བ་འདི་ཉིད་རབ་ཅེས་བྱའོ། །དམ་པ་ཞེས་བྱའོ། །གཙོ་བོ་ཞེས་བྱའོ་ཞེས་
བྱ་བ་ལ་སོགས་པ་གསུངས་སོ། །དེ་སྡུད་པ་ནི་ཡོངས་སུ་བསྔོ་བ་ཞེས་པ་ལ་སོགས་པའོ།།
འདི་ལྟར་སྦྱོར་བ་ཡིན་ཏེ་ཇི་སྐད་བཤད་པའི་མོས་པ་ཁྱད་པར་ཅན་ཞེས་བྱ་བ་དེ་ལྟར་མིང་དུ་
བཏགས་པའི་བསྔོ་བ་ཡིད་ལ་བྱེད་པ་ཡོད་དོ། །དེའི་དོན་གོ་རིམ་བཞིན་དུ་བླ་ན་མེད་པའི་བྱང་
ཆུབ་བདེན་པར་མི་དམིགས་པའི་སྒྱུ་མ་ལྟ་བུ་ལ་དམིགས་ཏེ་དགེ་བ་འདིས་བདག་ཆོས་ཀྱི་
རྒྱལ་པོ་སངས་རྒྱས་སུ་གྱུར་ཅིག་ཅེས་བསྔོ་བ་ཡིན་ཏེ་དེ་བཞིན་དུ་རྣམ་པ་གཞན་ལ་ཡང་སྦྱར་
རོ༑ ༑མི་དམིགས་པའི་བསྔོ་བ་ནི་ཚུལ་ཁྲིམས་ལ་སོགས་པ་ཏིང་ངེ་འཛིན་དང་ཤེས་རབ་ལ་
སོགས་པའི་ཕུང་པོ་དང༌། ཕྱིན་ཅི་མ་ལོག་པའི་བསྔོ་བ་ནི་བསྔོ་བར་བྱེད་པའི་སེམས་དང་།
དབེན་པའི་བསྔོ་བ་ནི་བདག་དང་བདག་གི་བ་དང་གཞན་ལ་སོགས་པ་དང་ལྡན་པའི་དངོས་
-3 5 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
པོ་དང་། དེ་བཞིན་གཤེགས་པའི་དགེ་བའི་ཚོགས་ཀྱི་རང་བཞིན་དང་དྲན་པའི་བསྔོ་བ་ནི་
དུས་གསུམ་གྱི་སངས་རྒྱས་ཀྱི་དགེ་བ་དང་། །ཐབས་ལ་མཁས་པ་དང་བཅས་པའི་བསྔོ་བ་ནི་
སྦྱིན་པ་ལ་སོགས་པ་དྲུག་དང་། མཚན་མ་མེད་པའི་བསྔོ་བ་ནི་མཚན་མ་རྣམས་དང་། སངས་
རྒྱས་ཀྱིས་གནང་བའི་བསྔོ་བ་ནི་མཐོང་བ་ལ་སོགས་པའི་ལམ་ཐམས་ཅད་དང་། ཁམས་
གསུམ་པར་མ་གཏོགས་པའི་བསྔོ་བ་ནི་འདོད་པ་ལ་སོགས་པའི་ཁམས་གསུམ་དང་། ཆུང་ངུ་
བསོད་ནམས་ཆེན་པོ་འབྱུང་བའི་བསྔོ་བ་ནི་དགེ་བ་བཅུ་དང་མངོན་པར་ཤེས་པ་ལྔ་ལ་སོགས་
པ་དང༌། འབྲིང་བསོད་ནམས་ཆེན་པོ་འབྱུང་བའི་བསྔོ་བ་ནི་རྒྱུན་དུ་ཞུགས་པ་ནས་དགྲ་
བཅོམ་པའི་བར་དང་། ཆེན་པོ་བསོད་ནམས་ཆེན་པོ་འབྱུང་བ་ནི་སེམས་ཅན་གཞན་བླ་ན་
མེད་པའི་བྱང་ཆུབ་ལ་གནས་པ་རྣམས་བདེན་པར་མི་དམིགས་པའི་སྣང་བ་ཙམ་ལ་དམིགས་
ཏེ་དེ་ལས་བྱུང་པའི་དགེ་བ་བསྔོ་བ་ཡིན་ནོ། །དེ་ལ་ཆུང་ངུ་དང་འབྲིང་དང་ཆེན་པོ་ཞེས་བྱ་བ་
ནི་དམིགས་པའི་ཡུལ་དེ་ལྟར་དུ་གནས་པའམ། ཡང་ན་མིང་ཙམ་ཡིན་གྱི་རང་གི་ངོ་བོ་ནི་
ཐམས་ཅད་ཀྱང་བསོད་ནམས་ཆེན་པོ་འབྱུང་བ་ཡིན་ཏེ་ཇི་སྐད་དུ་ཡུམ་ལས་དམིགས་པའི་
འདུ་ཤེས་ཅན་གྱིས་སྟོང་གསུམ་གྱི་སེམས་ཅན་ལ་སྦྱིན་པ་བྱིན་པ་དཔེར་མཛད་ནས་རབ་
འབྱོར་ཆོས་ཀྱི་དབྱིངས་ཀྱིས་ཡོངས་སུ་བསྔོ་བ་ལས་སྐྱེས་པའི་བསོད་ནམས་ཀྱི་ཕུང་པོ་འདི་
ལ་ནི་དམིགས་པའི་འདུ་ཤེས་ཅན་གྱི་བྱང་ཆུབ་སེམས་དཔའ་རྣམས་ཀྱིས་སྦྱིན་པ་ལས་བྱུང་
བའི་བསོད་ནམས་མངོན་པར་འདུ་བྱེད་པ་སྔ་མ་དེས་བརྒྱའི་ཆར་ཡང་ཉེ་བོར་མི་འགྲོ་བྱེ་བ་
ཕྲག་ཁྲིག་བརྒྱ་སྟོང་གི་ཆ་དང་རྒྱུར་ཡང་མི་བཟོད་དོ་ཞེས་གསུངས་པ་ཡིན་ནོ། །ད་ནི་དེའི་བྱེད་
པ་མཆོག་ཡིན་ནོ་ཞེས་བྱ་བ་དེ་དགྲོལ་བའི་ཕྱིར་ཐེག་པ་གསུམ་གྱིས་ཞེས་སྨོས་ཏེ་ལམ་ཉེ་བར་
སྟོན་པ་ནི་སངས་རྒྱས་སོ་དེའི་རྒྱུའི་ངོ་བོ་བྱེད་པ་དང་ལྡན་པའི་བྱང་ཆུབ་སེམས་དཔའ་རྣམས་
ཀྱིས་བདག་གི་ཚོགས་བཅུ་གཉིས་པོ་འདིས་སངས་རྒྱས་སྒྲུབ་པར་གྱུར་ཅིག་ཅེས་བྱང་ཆུབ་ཏུ་
-3 57 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྔོ་བ་བཅུ་གཉིས་བྱེད་དོ། །དེ་གང་གི་དོན་དུ་བྱེད་ཅེ་ན་སེམས་ཅན་ཐམས་ཅད་ཀྱི་དོན་དུ་
མི་ཟད་པར་བྱ་བའི་ཕྱིར་ཏེ་སཾ་སྐྲྀ་ཏའི་སྒྲ་ལ་བསྔོ་བ་ལ་པྲ་ནི་ཏ་ཞེས་བྱ་བ་ཡོད་ལ། དེ་ནི་
གཏེར་གྱི་མཆོག་ཅེས་བྱ་བར་འགྱུར་ཏེ་གཏེར་མི་ཟད་པ་ལྟར་འདིས་ཀྱང་དགེ་བ་མི་ཟད་པར་
བྱེད་པའི་ཕྱིར་ཏེ་ཇི་སྐད་དུ་བློ་གྲོས་རྒྱ་མཚོས་ཞུས་པ་ལས། ཇི་ལྟར་ཆུ་ཐིགས་རྒྱ་མཚོ་ཆེ་ནང་
ལྟུང་། །རྒྱ་མཚོ་མ་ཟད་བར་དུ་དེ་མི་འཛད། །དེ་བཞིན་བྱང་ཆུབ་ཡོངས་བསྔོ་དགེ་བ་ཡང༌།།
བྱང་ཆུབ་མ་ཐོབ་བར་དུ་དེ་མི་འཛད་ཅེས་འབྱུང་བ་ཡིན་ནོ། །དེས་མི་འཛད་པའི་རྒྱུ་ནི་སེམས་
ཅན་མཐའ་མེད་པ་དང་སངས་རྒྱས་ཀྱི་ཡོན་ཏན་མཐའ་མེད་པ་གཉིས་ཀྱི་ཆེད་དུ་དགེ་བ་དེ་
བསྒྱུར་བའི་ཕྱིར་ཏེ་དཔེར་ན་ས་གཞི་ཚད་མེད་པ་ལ་བཏབ་པའི་ས་བོན་བཞིན་ཏེ་སློབ་དཔོན་
ཟླ་བ་གྲགས་པས་སེམས་ཅན་རྣམས་མཐའ་ཡས་ཕྱིར་དང་། །སངས་རྒྱས་མཁྱེན་པ་ཚད་མེད་
དང༌། །དེར་ནི་ཡོངས་སུ་བསྔོས་ པའི་ ཕྱིར། །བསོད་ནམས་དེ་ནི་མཐའ་ཡས་འགྱུར་ཞེས་
བཤད་པ་ཡིན་ནོ། །རྗེས་སུ་ཡི་རང་བ་བཤད་པ་ནི་དེ་ལྟར་ཞེས་པ་ལ་སོགས་པས་སྟོན་པར་
བྱེད་དོ། །འདིའི་ངོ་བོ་ནི་རང་གཞན་གྱི་དགེ་བ་ལ་དམིགས་ནས་སེམས་དགའ་བས་རྒྱས་པ་
ཡིན་ལ། བྱེད་ལས་ནི་རང་རྒྱུད་ཀྱི་དགེ་བ་སྤེལ་བར་བྱེད་པ་ཡིན་ནོ། །དེས་ན་སྣང་པ་དང་
སྟོང་པ་ཟུང་དུ་འཇུག་པའི་བློས་དགེ་བ་ལ་ཡིད་རང་པ་དེ་ནི་རྗེས་སུ་ཡིད་རང་པ་ཡིད་ལ་བྱེད་
པ་སྒོམ་པ་ཡིན་པར་འདིར་བརྗོད་དོ་ཞེས་ཚིག་རྣམ་པར་སྦྱར་རོ། ཐབས་ཀྱིས་དམིགས་པ་
ཞེས་བྱ་བ་ནི་སྣང་པ་བ་ཙམ་དུ་མ་དམིགས་ན་ཡི་རང་བ་མི་འགྲུབ་པའི་ཕྱིར་རོ། །དོན་དམ་
པར་མི་དམིགས་པ་ནི་བདེན་པར་བཟུང་ན་བྱང་ཆུབ་ཀྱི་རྒྱུར་མི་འགྱུར་བའི་ཕྱིར་ཏེ་ཡུམ་
ལས་ཇི་ཙམ་གྱིས་ན་རྗེས་སུ་ཡི་རང་བའི་མཆོད་ཏུ་འགྱུར་ཞེས་ཞུས་པའི་ལན་དུ་བྱང་ཆུབ་
སེམས་དཔའ་དུས་གསུམ་གྱི་ཆོས་ལ་རློམ་སེམས་སུ་མི་བྱེད་པར་ཆོས་ཐམས་ཅད་རྟོག་པས་
བསྒྲུབ་པ་སྟེ་མ་སྐྱེས་ཤིང་འགྲོ་འོང་མེད་པ་དང་མ་འགགས་པ་ཡིན་ནོ་ཞེས་ཡིད་ལ་བྱས་ཏེ་
- 3
5
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
རྗེས་སུ་ཡི་རང་བ་བྱས་ནས་དེ་བྱང་ཆུབ་ཏུ་བསྔོས་ན་དེ་ཙམ་གྱིས་རྗེས་སུ་ཡི་རང་བའི་མཆོག་
ཏུ་འགྱུར་རོ། །འདི་ཡང་དམིགས་པའི་འདུ་ཤེས་ཅན་ཟིལ་གྱིས་གནོན་ནོ་ཞེས་གསུངས་སོ།།
བྱེད་པ་བསྡུས་ཏེ་བསྟན་པ་ནི་དེ་ལ་བསྡུས་པའི་དོན་ནི་འདི་ཡིན་ནོ་ཞེས་རྒྱང་རིང་པོར་སྦྱར་རོ།།
གང་ཞིག་ཡིན་ཞེ་ན་མོས་པ་ཞེས་པ་སྟེ་འདུ་བྱེད་པ་ནི་སོགས་པའོ། །ཡན་ལག་ནི་རྒྱུ་སྟེ་དེར་
སྒྱུར་བར་བྱེད་པ་སྟེ་ཡང་བསྔོ་བ་ལ་ལེགས་པར་སྦྱར་བ་ལ་པ་རི་ཎ་མ་ན་ཞེས་པ་ཡོད་ལ་དེ་ནི་
ཡོངས་སུ་བསྒྱུར་བ་ཞེས་བྱ་བར་འགྱུར་བའི་ཕྱིར་རོ། །མཉམ་པ་ཉིད་ཐོབ་བོ་ཞེས་པའི་དོན་
ལ་ཁ་ཅིག་འདུ་བྱེད་མཁན་དང་ཡི་རང་བ་བྱེད་མཁན་གཉིས་མཉམ་པོར་ཐོབ་པ་ཞེས་ཟེར་བ་
དང༌། ཡང་ཁ་ཅིག་རྒྱུད་མཉམ་ན་མཉམ་པོར་ཐོབ་བོ་ཞེས་འཆད་པ་དེ་ནི་མི་རུང་སྟེ་འཕགས་
པའི་དགེ་བ་ལ་བྱིས་པས་ཡི་རང་ནའང་མཉམ་པོར་ཐོབ་པར་འགྱུར་ན་འཕགས་པ་དང་བྱིས་
པ་བསོད་ནམས་མཉམ་པ་ནི་མི་སྲིད་པའི་ཕྱིར་དང་། རྒྱུད་མཉམ་པོ་ཁོ་ནའི་རྗེས་སུ་ཡི་རང་
བའི་བྱེད་པ་འཆད་པ་མ་ཡིན་པའི་ཕྱིར་རོ། །དེས་ན་དགོངས་པ་ནི་འདི་ཡིན་ཏེ་འདི་མ་བྱས་ན་
ནི་རང་གི་དགེ་བ་ལ་འགྱོད་པ་དང་གཞན་གྱི་ལ་ཕྲ་དོག་པར་འགྱུར་ལ། དེའང་སེམས་རྣམ་
པར་འགྱུར་བ་དུ་མ་དང་བཅས་པ་ཡིན་པས་མི་མཉམ་པ་ཡིན་ནོ། །འདིར་ནི་དེ་བྱས་པས་རང་
གཞན་གྱི་བསོད་ནམས་ཀྱི་བྱ་བ་ལ་སེམས་མཉམ་པ་ཉིད་ཐོབ་སྟེ་མི་མཉམ་པའི་རྣམ་འགྱུར་
ཞི་བར་འགྱུར་རོ་ཞེས་སྟོན་པ་ཡིན་ནོ། །ཟག་མེད་བཤད་པ་ལ་དང་པོ་མངོན་པར་སྒྲུབ་པ་
འཆད་པ་ནི་ཟག་པ་དང་ཞེས་པས་སྟོན་པར་བྱེད་དོ། །འདི་ལ་གང་དག་རྗེས་ཐོབ་ཀྱི་སྒོམ་
ལམ་སངས་རྒྱས་ཀྱི་ཡོན་ཏན་རྒྱ་ཆེན་པོ་སྒྲུབ་པར་བྱེད་པ་ནི་མངོན་པར་སྒྲུབ་པ་ཡིན་ཏེ་མདོ་
སྡེའི་རྒྱན་ལས། ཐུབ་པས་གསུངས་པའི་དམ་ཆོས་ལེགས་བཞག་པ། །རྩ་བ་ཆོས་ཀྱི་དབྱིངས་
ལ་བློ་གྲོས་བཞག །དྲན་རྒྱུ་རྟོག་པ་ཙམ་ཞིག་བསྟན་པ་དག །མྱུར་དུ་ཡོན་ཏན་རྒྱ་མཚོའི་ཕ་
རོལ་འགྲོ་ཞེས་བཤད་པ་ཡིན་ནོ། །མཉམ་གཞག་གི་སྒོམ་ལམ་ཉེས་པའི་དྲི་མ་སེལ་བར་བྱེད་
- 3
5
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ནི་ཤིན་ཏུ་རྣམ་དག་ཡིན་ཏེ་དེ་ཉིད་ལས། བློ་དང་ལྡན་པས་མི་རྟོག་ཡེ་ཤེས་སྟོབས། །རྟག་
ཏུ་ཀུན་ནས་མཉམ་པར་སོང་བ་ཡིས། །དེ་ལ་བརྟེན་པའི་ཉེས་ཚོགས་ཚང་ཚིང་དག །དུག་
སྨན་ཆེན་པོས་དུག་བཞིན་སེལ་བར་བྱེད་ཅེས་བཤད་པ་ཡིན་ནོ་ཞེས་ཟེར་བ་དེ་ནི་དེ་ལྟར་མ་
ཡིན་ཏེ་འདི་ལྟར་ཚིགས་སུ་བཅད་པ་སྔ་མས་ནི་མི་རྟོག་པའི་ཡེ་ཤེས་ཀྱི་ཆེ་བ་སྟོན་པར་བྱེད་
ལ༑ ཕྱི་མས་ནི་མི་རྟོག་པའི་ཡེ་ཤེས་ཀྱི་རང་བཞིན་དང་བྱེད་པ་སྟོན་པར་འགྲེལ་པས་
བཤད་ཀྱི་སྒོམ་ལམ་པ།ཉིས་སྟོན་པར་མ་བཤད་པའི་ཕྱིར་རོ། །གང་ཡང་མངོན་པར་སྒྲུབ་པ་
རྗེས་ཐོབ་ཡིན་ན་ཤིན་ཏུ་རྣམ་དག་གི་སངས་རྒྱས་སུ་མི་འགྱུར་ཏེ། མངོན་པར་སྒྲུབ་པ་ལས་
གཞན་གྱིས་སངས་རྒྱས་མི་ཐོབ་པར་བཤད་པའི་ཕྱིར་རོ། །དེ་བཞིན་དུ་མངོན་པར་སྒྲུབ་
པའང་མཉམ་གཞག་ཏུ་འགྱུར་ཏེ་དེའི་མཚན་ཉིད་སྐྱེ་བ་མེད་པར་རྟོགས་པ་དང་མི་དམིགས་
པར་རྒྱུད་ལ་སྐྱེས་པ་ལ་སོགས་པ་མཉམ་གཞག་གི་ཆོས་དུ་མ་ཡོད་པའི་ཕྱིར་རོ། །གཞན་དུ་ན་
ཤིན་ཏུ་རྣམ་དག་ཀྱང་མཉམ་གཞག་མ་ཡིན་པར་འགྱུར་ཏེ་དེའི་ཆོས་ཡོད་ཀྱང་དེ་མ་ཡིན་པའི་
ཕྱིར་རོ། །གཞན་ཡང་རྗེས་ཐོབ་ན་སྒོམ་པའི་ལམ་སེམས་ཤིན་ཏུ་རྣམ་དག་ཏུ་སྐྱེས་པ་མེད་
པར་འགྱུར་ཏེ་དེ་མཉམ་གཞག་ཁོ་ན་ན་ཡོད་པའི་ཕྱིར་རོ། །དེས་ན་མངོན་པར་སྒྲུབ་པ་ནི་རྒྱུ་
དང་ཤིན་ཏུ་རྣམ་དག་ནི་འབྲས་བུ་ཡིན་ཏེ་དེ་སྒོམ་པ་ལས་སེམས་ཤིན་ཏུ་རྣམ་དག་ཏུ་སྐྱེ་བའི་
ཕྱིར་རོ། །ལྟོས་ས་ལ་ལྟོས་ནས་ངོ་བོ་གཅིག་པའང་སྲིད་དེ་ས་གསུམ་པའི་ས་བཞི་པ་མངོན་
པར་སྒྲུབ་པར་བྱེད་པ་དེ་ནི་ས་གཉིས་པས་བསྐྱེད་པའི་ཤིན་ཏུ་རྣམ་དག་ཀྱང་ཡིན་པ་ལ་
སོགས་པ་བཞིན་ནོ། །གལ་ཏེ་རྗེས་ཐོབ་ན་གཉིས་པོ་ཡོད་དམ་མེད་ཅེ་ན། ཡོད་པ་ཉིད་དེ་
གཟུགས་ལ་སོགས་པ་ཕྱིན་ཅི་མ་ལོག་པ་སྒྱུ་མ་ལྟ་བུར་མཐོང་བ་ཡོད་ཅིང་དེ་ནི་ལམ་སྔ་མས་
བསྐྱེད་པའི་ཤིན་ཏུ་རྣམ་དག་དུའང་གནས་པའི་ཕྱིར་རོ། །དེའི་ཕྱིར་དེ་གཉིས་རྒྱུ་འབྲས་ཡིན་
ན་ཤིན་ཏུ་རྣམ་དག་གིས་སངས་རྒྱས་མི་ཐོབ་པར་འགྱུར་ཏེ་དེ་ཐོབ་བྱེད་ཀྱི་མངོན་པར་སྒྲུབ་པ་
，
-1 6
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ལས་ཐ་དད་པའི་ཕྱིར་རོ་ཞེས་ནི་སྨྲ་བར་མི་ནུས་ཏེ་ལྟོས་ས་ལ་ལྟོས་ནས་གཅིག་ཉིད་དུ་ཁས་
ལེན་པའི་ཕྱིར་རོ། །འདིའང་ཡུམ་ལས་བཅོམ་ལྡན་འདས་ཤེས་རབ་ཀྱི་ཕ་རོལ་ཏུ་ཕྱིན་པ་ནི་
ཆོས་ཐམས་ཅད་ཀྱི་ངོ་བོ་ཉིད་ཡང་དག་པར་སྟོན་པ་ལགས་སོ་ཞེས་བྱ་བ་དང༌། ཡུམ་ནི་
ཁམས་གསུམ་པོ་ཐམས་ཅད་ཀྱི་རབ་རིབ་དང་བྲལ་བར་བགྱིད་པ་ལགས་སོ། །ཉོན་མོངས་
པ་དང་ལྟ་བའི་མུན་པ་ཐམས་ཅད་སེལ་བ་ལགས་སོ། །ཉོན་མོངས་པ་དང་ཤེས་བྱའི་སྒྲིབ་
པའི་བག་ཆགས་དང་མཚམས་སྦྱོར་བ་ཐམས་ཅད་སྤོང་བའི་སླད་དུ་ཆོས་ཐམས་ཅད་མི་
བསྐྱེད་པ་ལགས་སོ་ཞེས་གསུངས་སོ། །དེ་སྡུད་པ་ནི་དེའི་ངོ་བོ་ཉིད་ཅེས་པ་ལ་སོགས་པ་ཡིན་
ནོ༑ ༑ཕྱིན་ཅི་མ་ལོག་པར་མཐོང་བ་ནི་མཉམ་གཞག་ན་སྣང་མེད་དུ་མཐོང་བ་དང་། རྗེས་
ཐོབ་ན་སྒྱུ་མ་ལྟ་བུར་མཐོང་བ་ཡིན་ཏེ་སྐ་ཤད་མེད་པ་མཐོང་བ་དང༌། སྐུ་ཤད་བདེན་པ་བ་
མཐོང་བ་གཉིས་ཀའང་ཕྱིན་ཅི་མ་ལོག་པར་མཐོང་བ་བཞིན་ཏེ་ཇི་ལྟར་ཅིའང་མཐོང་བ་མེད་
པ་དགག་པ་དང་སྒྲུབ་པ་གཉིས་ལ་འཆད་པ་དེ་ལྟར་ནི་འདིའང་ཡིན་ནོ། །འདི་ནི་སྒོམ་པའི་
ལམ་གྱི་ངོ་བོ་ཡིན་ལ་ཕྱི་མ་བཞི་ནི་ཁྱད་པར་ཡིན་ནོ། །དེ་ལ་གཞན་གྱིས་སངས་རྒྱས་མི་ཐོབ་
པ་དང་། དོན་ཆེན་པོ་སངས་རྒྱས་ཉིད་དུ་བྱེད་པའི་ཁྱད་པར་ནི་དང་པོ་གཞན་ལྡན་རྣམ་བཅོད་
ཀྱི་ཁྱད་པར་དུ་བྱེད་ཆོས་ཡིན་ལ། ཕྱི་མ་ནི་མི་ལྡན་རྣམ་གཅོད་ཡིན་ནོ། །གལ་ཏེ་མཐོང་པའི་
ལམ་ཀྱང་སངས་རྒྱས་ཀྱི་རྒྱུར་བཤད་པ་མ་ཡིན་ནམ་ཞེ་ན། དེའང་མཚན་ཉིད་དེ་ལས་མ་
འདས་པའི་ཕྱིར་དང༌། ཉེ་བའི་རྒྱུ་ཡིན་པའི་ཕྱིར་ཏེ་དཔེར་ན་ཡལ་ག་ལས་བརྒྱུད་ནས་འབྱུང་
ཀྱང་མེ་ཏོག་ལས་གཞན་ལས་འབྲས་བུ་མི་འབྱུང་ཞེས་བརྗོད་པ་བཞིན་ནོ། །ཆོས་ཐམས་ཅད་
ཀྱི་ཁྱད་པར་ཞེས་པ་ནི་ཤེས་བྱའི་བྲེ་བྲག་མ་ལུས་པ་ལ་སྐྱེ་བའི་དགོས་པ་བཅོམ་པའོ། །ངོ་བོ་
ཉིད་ལ་སོགས་པས་ནི་ཕྱི་མ་གཉིས་བསྡུའོ། །ལམ་ཆོས་རྣམས་མི་དམིགས་པ་ཉིད་དུ་རྟོགས་
པ་ཕྱི་མ་རྣམས་རང་གི་རྒྱུད་ལ་སྐྱེད་པར་བྱེད་པ་ཞེས་ཚིག་རྣམ་པར་སྦྱར་རོ། །དེས་ན་ཆོས་
- } {
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅད་ཀྱི་ངོ་བོ་དང་ཁྱད་པར་སྐྱེ་མེད་དུ་རྟོགས་པའི་བློ་ལམ་ཕྱི་མ་ཕྱི་མ་འདྲེན་པར་བྱེད་
ཅིང་སངས་རྒྱས་ཀྱི་ཉེ་བའི་རྒྱུ་ཡིན་པ་ནི་འདིའི་མཚན་ཉིད་ཡིན་ནོ། །
གཉིས་པ་ཤིན་ཏུ་རྣམ་དག་ལ་དོན་ལྔ་ལས། དང་པོ་རྒྱུ་བཤད་པ་ནི་དེའི་འོག་
ཏུ་གཉིས་པ་ཤིན་ཏུ་རྣམ་དག་གསུངས་སོ་ཞེས་སྦྱར་རོ། །ཅི་ཞིག་བྱས་ནས་གསུངས་ཤེ་ན།
གང་ཞིག་ཡོངས་སུ་བཟུང་བ་དང་གང་ཞིག་བོར་བས་ཏེ་སྒྲུབ་པ་དང་དགག་པ་གཉིས་བྱས་
པས་ཐོབ་སྟེ་རྒྱུད་ལ་སྐྱེ་བར་འགྱུར་བ་ཤིན་ཏུ་རྣམ་དག་འདིའི་སྐྱེ་བའི་རྒྱུ་ནི་གང་ཞིག་ཡིན་མི་
སྐྱེ་བའི་རྒྱུ་སྟེ་གགས་ནི་གང་ཞིག་ཡིན་སྙམ་པའི་ཐེ་ཚོམ་བསལ་བའི་སྒོ་ནས་སོ། །འདིའི་ཡུམ་
ལས་ཤཱ་རིའི་བུ་བྱང་ཆུབ་སེམས་དཔའ་ཆེན་པོས་ཕྱོགས་བཅུའི་སངས་རྒྱས་ཚད་མེད་གྲངས་
མེད་བསྙེན་བཀུར་བྱས་ནས་འདིར་འོངས་ཤིང་ཞེས་བྱ་བ་ལ་སོགས་པ་གསུངས་སོ། །དེ་སྡུད་
པ་ནི་སངས་རྒྱས་བསྟེན་དང་ལ་སོགས་པ་སྟེ། འདི་ལ་མོས་པ་ནི་སྐྱེ་བ་ལ་བརྗོད་དོ། །ཆོས་ཀྱི་
འཕོངས་པའི་རྒྱུ་ནི་སྤྱིར་ཐེག་པ་ཆེན་པོའི་ཆོས་ཀྱིས་འཕོངས་པའི་རྒྱུའམ་རྣམ་དག་སྐྱེ་བའི་
གེགས་སོ། །བདུད་ཀྱི་ཐིབས་ནི་མཐུ་སྟེ་དེས་གནོད་པ་བྱས་པ་ནི་དྲན་པ་ཉེར་བཞག་ལས་
གཞན་འཕྲུལ་དབང་བྱེད་ཀྱི་བདག་པོ་བདུད་སྡིག་ཅན་ལ་ཆུང་མ་པདྨའི་ཕྲེང་བ་ཅན་ཞེས་བྱ་
བ་ཡོད་དེ། དེའི་སྤྱི་བོ་ན་དྲེགས་པར་བྱེད་པ་དང་། རྨོངས་པར་བྱེད་པ་དང་། ཀུན་ཏུ་རྨོངས་
པར་བྱེད་པ་དང༌། བརྒྱལ་བར་བྱེད་པ་དང༌། སེམས་མེད་པར་བྱེད་པ་ཞེས་པའི་མེ་ཏོག་གི་
མདའ་ལྔ་ཡོད་ལ་དེས་གང་ལ་ཕོག་པ་དེ་ནི་འདོད་ཆགས་ལ་སོགས་པའི་དུག་ལྔ་འབར་བར་
འགྱུར་རོ། །ཡང་དེའི་འཁོར་འཇིག་རྟེན་སྐྱོང་བ་བཞི་ནི་འཐབ་པར་བྱེད་པ་དང་། གཡེང་བར་
བྱེད་པ་དང༌། ལྷག་པར་རབ་ཏུ་ཆགས་པར་བྱེད་པ་དང་། འདུ་ཤེས་ལོག་པར་བྱེད་པ་དང་
བཞིའོ། །དེ་དག་གིས་ནི་འཐབ་པར་བྱེད། གཡེང་བར་བྱེད། སྦྱིན་པ་གཏོང་དུ་མི་འཇུག་ཚུལ་
ཁྲིམས་བསྲུང་དུ་མི་འཇུག་གོ །བཞི་ཀས་ཀྱང་ནག་པོ་ལ་དགའ་བའི་ཀླུ་དང༌། ལྷ་མ་ཡིན་
- }
6
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼༩
བསྐུལ་ནས་སེམས་ཅན་རྣམས་སྡུག་བསྔལ་དུ་འཇུག་ཅིང་ཐར་པ་སྒྲུབ་པ་རྣམས་ལ་བར་ཆད་
བྱེད་དོ་ཞེས་གསུངས་སོ། །ཟབ་མོའི་ཆོས་ནི་སྟོང་པ་ཉིད་དང༌། དེ་སྟོན་པའི་གསུང་རབ་བོ།།
འགྲེལ་པ་ལས་མཉེས་པར་བྱེད་པ་ནི་སྒྲུབ་པའི་མཆོད་པས་ཏེ་མདོ་ལས་དེ་བཞིན་གཤེགས་
པ་རྣམས་ནི་སྒྲུབ་པའི་མཆོད་པས་མཉེས་པ་ཡིན་གྱི་ཟང་ཟིང་གི་མཆོད་པས་ནི་མ་ཡིན་ནོ་ཞེས་
གསུངས་པའི་ཕྱིར་རོ། །ཞི་གནས་ནི་སྤངས་རྟོགས་བསྐྱེད་པར་བྱེད་པའི་ཐབས་ལ་མཁས་པ་
ཡིན་ནོ། །ཕུང་པོ་ལ་སོགས་པ་གསུམ་ལ་བདེན་པའི་དངོས་པོར་འཛིན་པ་ལས་ནི་ཀུན་ནས་
ཉོན་མོངས་པ་སྐྱེ་ལ། དེས་ཀྱང་སེམས་རྣམ་པར་དག་པ་འགོག་པའི་ཕྱིར་ཏེ་དེ་ཁོ་ན་ཉིད་ལ་
འཇུག་པ་ལས། བདེན་པར་འཛིན་པའི་དབང་གིས་སྐྱོན། །ཆགས་དང་ཞེ་སྡང་ལ་སོགས་པ།།
དགྲ་རྣམས་རབ་བྱུང་དེ་ལོག་ན། །དེ་རྣམས་འབྱུང་བར་ག་ལ་འགྱུར། །ཞེས་བཤད་པ་ཡིན་
ནོ༑ ༑མི་དགེ་བའི་གྲོགས་པོ་ནི་སྡིག་པ་ལ་མངོན་པར་དགའ་བའམ་ཡང་ན་ཡུམ་ལས་བྱང་
ཆུབ་སེམས་དཔའ་ཆེན་པོའི་སྡིག་པའི་གྲོགས་པོ་ནི་གང་ཞིག་ཤེས་རབ་ཀྱི་ཕ་རོལ་ཏུ་ཕྱིན་པ་
དང་བྲལ་བར་བྱེད་པའོ་ཞེས་བཤད་པ་བཞིན་ནོ། །
གཉིས་པ་རྣམ་དག་སྤྱིར་བསྟན་པ་ནི་དེ་ལྟར་ཞེས་པ་སྟེ་སྐབས་སུ་བབ་པ་ནི་ངོ་
བོ་ཡིན་པའི་ཕྱིར་རོ། །སྤྱིར་ནི་གང་ཟག་མ་ཕྱེ་བའི་ཕྱིར་རོ། །འདིའང་ཡུམ་ལས་རབ་འབྱོར་
གཟུགས་རྣམ་པར་དག་པ་གང་ཡིན་པ་དེ་ནི་འབྲས་བུ་རྣམ་པར་དག་པ་ཉིད་དོ་ཞེས་བྱ་བ་དང༌།
དེ་གཉིས་ནི་གཉིས་སུ་མེད་ཅིང་གཉིས་སུ་བྱར་མེད་དེ་སོ་སོ་མ་ཡིན་ཐ་མི་དད་དོ་ཞེས་
གསུངས་སོ། །དེ་སྡུད་པ་ནི་འབྲས་བུ་དག་པ་ཞེས་པ་སྟེ་ཆོས་ཅན་ནོ། །དེའི་དབྱེ་བ་ནི་རྣམ་
གྲོལ་གྱི་ལམ་བཅུ་བདུན་ཏེ་ཞུགས་འབྲས་བཞི། རང་སངས་རྒྱས་གཉིས་དང༌། ས་བཅུ་དང་
སངས་རྒྱས་ཀྱི་སའོ། །དེ་དག་དྲི་མས་དག་པའི་ཚེ་ནི་གཟུགས་ལ་སོགས་པའང་དག་པ་སྟེ་
ཞེན་པར་བྱ་བས་སྟོང་པར་འཆར་རོ་ཞེས་བྱ་བ་ནི་ཁ་ཅིག་གིའོ། །ཡང་ན་ཡེ་ཤེས་དག་པའི་ཚེ་
-
f; 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
རང་རྒྱུད་ཀྱི་ཕུང་པོ་ལྔའང་དག་པ་ཡིན་ནོ་ཞེས་བྱ་བ་ནི་བསྒྲུབ་བྱ་བསྟན་པའོ། །གང་གི་ཕྱིར་
ཞེ་ན། དེ་གཉིས་ཀྱི་དག་པ་ནི་རང་གི་མཚན་ཉིད་ཀྱིས་ཐ་དད་མ་ཡིན་ཞིང་སྤྱིའི་མཚན་ཉིད་
ཀྱིས་ཐ་དད་དུ་གཅད་དུ་མེད་པས་ཞེས་བྱ་བ་ནི་གཏན་ཚིགས་སོ། །དག་པར་བརྗོད་ཅེས་པ་
ནི་གཏན་ཚིགས་ཀྱིས་སྒྲུབ་པའི་དོན་བསྡུས་ཏེ་བསྟན་པའོ། །དགེ་སྦྱོང་གི་ཚུལ་ནི་བར་ཆད་
མེད་པའི་ལམ་མོ། །འབྲས་བུ་ནི་རྣམ་གྲོལ་གྱི་ལམ་མོ། །དེ་དག་རང་རང་གི་མི་མཐུན་པའི་
ཞེས་སྦྱར་ཏེ་དེ་ཉིད་ནི་ཆོས་ཅན་ནོ། །གཟུགས་ལ་སོགས་པ་ནི་བསྒྲུབ་བྱའོ། །གང་ཕྱིར་ཞེས་
པ་ལ་སོགས་པས་ནི་གཏན་ཚིགས་སྟོན་པར་བྱེད་དོ། །འབྲས་བུ་དང་གཟུགས་ཞེས་པས་ནི་
དེ་སྒྲུབ་པར་བྱེད་དེ་སོགས་པ་ནི་བདག་གིར་མངོན་པར་ཞེན་པའོ། །རབ་ཏུ་ཕྱེ་བ་ནི་དེ་དག་
ན་གཉིས་ཀ་དག་པར་འགྱུར་བའི་ཕྱིར་ཏེ་མ་དག་པར་བྱེད་པ་གཅིག་ལས་མེད་པའི་ཕྱིར་རོ་
ཞེས་ བྱ་བའི་དོན་ཏོ། །དེ་ལྟར་ན་དེ་ གཉིས་ ཀྱི་རྣམ་པར་དག་ པ་ གཅིག་ཏུ་བརྗོད་དོ་
ཞེས་མཇུག་ བསྡུའོ། །ཡང་ན་ འབྲས་བུའི་ རང་བཞིན་རྣམ་དག་ཆོས་ཅན། གཟུགས་ ལ་
སོགས་པའི་རྣམ་དག་དང་གཅིག་པ་ཡིན་ཏེ་ཐ་དད་དུ་མེད་པའི་ཕྱིར་ཞེས་བཀོད་ཀྱང་རུང་ངོ་།།
གསུམ་པ་ཁྱད་པར་དུ་བཤད་པ་ནི་རྣམ་པར་དག་པ་ཞེས་པའོ། །ཡུམ་ལས་དུག་གསུམ་རྣམ་
པར་དག་པ་དང་གཟུགས་ལ་ སོགས་པའི་རྣམ་དག་ནི་སོ་སོ་མ་ཡིན་ཐ་མི་དད་དོ་ཞེས་
གསུངས་པ་དེ་སྡུད་པ་ནི་ཉོན་མོངས་ཞེས་པ་སྟེ་ལམ་གསུམ་གའི་སྒྲིབ་པ་ཉམས་པ་ནི་ཟད་
པའོ། །སངས་རྒྱས་ཀྱི་དྲི་མའི་རྣམ་པ་ཀུན་ཤིན་ཏུ་དག་པ་སྟེ་ཡེ་མེད་པ་ཞེས་ཚིག་རྣམ་པར་
སྦྱར་རོ། །སྒྲིབ་པ་ནི་མངོན་དུ་རྒྱུ་ཡིན་ལ་བག་ཆགས་ནི་ས་བོན་ནམ་ཡང་ན་དེ་གཉིས་ཀྱི་དྲི་
ཙམ་མོ། །རྣམ་པ་ཐམས་ཅད་དུ་ཞེས་པ་ནི་གཏན་དུ་སྤངས་པའོ། །དབྱིངས་ལས་བྱུང་པ་ནི་ལོ་
མ་ལས་བྱུང་པའི་སྤྱིལ་པོ་ཞེས་པ་ལྟར་རང་བཞིན་བརྗོད་པ་ཡིན་ནོ། །བླ་ན་མེད་པ་ནི་གོང་ན་
མེད་པའོ། །བཞི་པ་ཁྱད་པར་གྱི་རྒྱུ་མཚན་ནི་ལམ་ཤེས་པ་ཞེས་པ་སྟེ་ཤིན་ཏུ་བ་དང་གཅིག་
.364-
-3
6 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼༩
ཤོས་ཏེ་དག་པ་དང་མ་དག་པའི་རིམ་པ་བཤད་པ་དེའི་རྒྱུ་མཚན་ཇི་ལྟ་བུ་ཞེས་འདྲི་བ་ཡིན་ནོ།།
ཡུམ་ལས་འདོད་པ་དང་གཟུགས་དང་གཟུགས་མེད་པའི་ཁམས་སུ་གནས་པར་མི་བྱ་ཞེས་
གསུངས་པ་དེ་སྡུད་པ་ནི་ས་དགུ་ལ་ནི་ཞེས་པ་སྟེ་ས་ནི་སེམས་སོ། །ལམ་ནི་དག་པའི་རྒྱུ་ཡིན་
པས་ཞེས་སྦྱར་རོ། །དགུ་པོ་ཉིད་སྟོན་པ་ནི་འདོད་པའི་ཞེས་པ་ལ་སོགས་པའོ། །གང་ཡང་
མཛོད་ལས། འདོད་པའི་ཁམས་དང་སྲིད་རྩེ་ན། །བྱང་ཆུབ་ལམ་གྱི་ཡན་ལག་སྤངས། །ཞེས་
བཤད་པ་དེ་ནི་དབང་པོ་རྟུལ་པོ་ཐབས་ལ་མི་མཁས་པ་ཉན་ཐོས་ཀྱི་དབང་དུ་བྱས་པ་ཡིན་
པའི་ཕྱིར་དེ་དང་འདི་ལ་འགལ་བ་མེད་དོ་ཞེས་ཁ་ཅིག་ནི་དེ་སྐད་དུ་འཆད་དོ། །གཞན་དག་ནི་
མི་ལྕོགས་པ་མེད་པ་ལ་སོགས་པ་དྲུག་དང་ཅིའང་མེད་པའི་སྐྱེ་མཆེད་ཀྱི་བར་ཡིན་ལ། ཡུམ་
ལས་འདོད་པའི་ཁམས་སྨོས་པ་ནི་དེ་ལ་ཡུམ་དོན་དམ་པར་གནས་པ་མེད་པ་སྟོན་པ་ལྷུར་
བྱེད་པ་ཡིན་གྱི་ས་དགུའི་ཕྱོགས་གཅིག་ནི་མ་ཡིན་ནོ་ཞེས་འཆད་དེ་གཉིས་ཀའང་གཉེན་པོའི་
རྟེན་དུ་འཆད་དོ། །སྤང་བྱའི་རྟེན་དུ་འཆད་ན་ནི་རྩ་བ་བཞིན་ཡིན་ནོ། །བྱང་ཆུབ་སེམས་
དཔའི་རྣམ་པ་དགུ་ནི་སྒྲིབ་པའི་རྣམ་པ་ཐམས་ཅད་དག་པའི་རྒྱུ་ཡིན་ལ། ཉན་རང་གཉིས་ཀྱི་
དགུ་ནི་གཅིག་ཤོས་ཏེ་ཕྱེད་དང་སུམ་གཉིས་དག་པའི་རྒྱུ་ཡིན་པའི་ཕྱིར་ཤིན་ཏུ་བ་དང་གཅིག་
ཤོས་སུ་འཐད་དོ། །ལྔ་པ་སངས་རྒྱས་ཀྱི་རྣམ་དག་ཤིན་ཏུ་བར་སྒྲུབ་པ་ནི་སངས་རྒྱས་ཉིད་
ཀྱིས་དེ་ཇི་ལྟར་ཤིན་ཏུ་བ་ཡིན་པ་བསྟན་དགོས་སོ་ཞེས་བྱ་བའི་དོན་ཏོ། །ཡུམ་ལས་བཅོམ་
ལྡན་འདས་རྣམ་པར་དག་པ་ནི་ཁམས་གསུམ་དུ་སྐྱེ་བར་མི་འགྱུར་རོ་ཞེས་བྱ་བ་ལ་སོགས་པ་
འབྱུང་བ་སྡུད་པ་ནི་དེ་ལ་ཀླན་ཀ་ཞེས་པ་ལ་སོགས་པའོ། །ལམ་ནི་ཞེས་པ་ནི་ཁ་ཅིག་སྒོམ་
ལམ་ཆེན་པོའི་ཆེན་པོ་ལ་འཆད་དོ། །ཡང་ན་ཤིན་ཏུ་རྣམ་དག་གི་སྒོམ་ལ་ཡིན་ནོ། ཁམས་
གསུམ་གྱི་སྒྲིབ་པ་ཕྲ་བའི་ཕྲ་བའི་ཡང་གཉེན་པོ་ཡིན་ཏེ་ཞེས་པ་ནི་བསྒྲུབ་བྱའོ། །འཇལ་བྱེད་
ཤེས་པ་དང་གཞལ་བྱ་ཤེས་བྱ་དག་མཉམ་པ་ཉིད་དུ་རྟོགས་པའི་སློབ་པའི་བློ་མཐའ་ཐུག་
- 3
; 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པའི་ཕྱིར་ཞེས་པ་ནི་གཏན་ཚིགས་ཏེ་ཁ་ཅིག་གིའོ། །ཡང་ན་གཟུང་འཛིན་མེད་པར་
མཉམ་པའི་སློབ་པའི་བློ་མཐར་ཐུག་ཡིན་པའི་ཕྱིར་ཞེས་བྱ་བའི་དོན་ཏེ་གཟུང་འཛིན་གྱིས་
དག་པའི་བློ་མཉམ་པ་ཉིད་གཏན་ཚིགས་སོ། །དོན་དེ་ལྟར་དུ་གནས་པ་དེ་ལ་གཉེན་པོ་ནི་
ཆེན་པོའི་ཆེན་པོ་ནས་སྐྱེ་ལ་མི་མཐུན་ཕྱོགས་ནི་ཆུང་ངུའི་ཆུང་ངུ་ལ་སོགས་པ་ནས་འགག་པར་
རིགས་སོ་ཞེས་ཚིག་རྣམ་པར་སྦྱར་རོ་ཞེས་བྱ་བ་ནི་ཁ་ཅིག་གིའོ། །གཞན་དག་ན་རེ་གཞུང་ཇི་
ལྟ་བ་དེ་ལྟར་ནི་མི་རིགས་སོ་ཞེས་ཚིག་སྦྱར་ཏེ་དེ་གཉིས་མཉམ་པོར་རིགས་སོ་ཞེས་བྱ་བ་ནི་
རྒོལ་བའི་དོན་ཡིན་ནོ་ཞེས་ཟེར་རོ། །དེ་ལ་དྲི་མ་ཕྲ་མོ་ལ་ནི་གཉེན་པོ་ཆེན་པོ་དགོས་པ་དཔེས་
ཤེས་སོ་ཞེས་སྟོན་པ་ནི་གོས་ལ་ཞེས་པ་སྟེ་བཙོ་ལག་མཁན་ནི་ཁྲུས་མཁན་ནོ། །དཔེས་སྤངས་
པ་ནི་རྩོད་པ་དཔེ་ལ་མངོན་སུམ་ཚད་མས་བཀག་པའི་དོན་ནོ། །ཇི་སྐད་བསྟན་པ་གང་ཡིན་
པ་དེ་ཉིད་ནི་ཆོས་ཅན་ནོ། །སྤང་བྱ་མཐའ་དག་གི་གཉེན་པོ་ཞེས་བྱ་བ་ནི་བསྒྲུབ་བྱའི་ཆོས་སོ།།
ཤེས་པ་དང་ཤེས་བྱ་དག་མི་དམིགས་པ་སྟེ་མེད་པར་མཉམ་པ་ཉིད་ཀྱི་བློ་ཡིན་པ་ནི་གཏན་
ཚིགས་སོ། །གང་གི་ཕྱིར་དེ་སྤང་བྱ་མཐའ་དག་ནི་གཉེན་པོ་ཡིན་པ་དེའི་ཕྱིར་སངས་རྒྱས་ཀྱི་
རྣམ་པར་དག་པ་ཤིན་ཏུ་བ་ཡིན་ཏེ་རྒྱུ་ཤིན་ཏུ་རྣམ་དག་ལས་སྐྱེས་པའི་ཕྱིར་རོ་ཞེས་སྟོན་པ་
ཡིན་ནོ། །སྦྱོར་བ་ནི་འདི་ཡིན་ཏེ་གང་དང་གང་རྒྱུ་ཤིན་ཏུ་རྣམ་དག་ལས་སྐྱེས་པ་དེ་དང་དེ་ནི་
ཤིན་ཏུ་དག་ཅིང་འོད་གསལ་བ་ཡིན་ཏེ་དཔེར་ན་ནོར་བུ་དང་ཉི་ཟླའི་འོད་བཞིན་ནོ། །སངས་
རྒྱས་ཀྱི་ཐུགས་ཤིན་ཏུ་རྣམ་དག་ཀྱང་རྒྱུ་ཤིན་ཏུ་རྣམ་དག་ལས་སྐྱེས་པ་ཡིན་ནོ་ཞེས་བྱ་བ་ནི་
རང་བཞིན་གྱི་གཏན་ཚིགས་ཡིན་ནོ། །ཤེས་རབ་ཀྱི་ཕ་རོལ་ཏུ་ཕྱིན་པའི་འགྲེལ་བཤད་མངོན་
པར་རྟོགས་པའི་རྒྱན་གྱི་མེ་ཏོག་ཅེས་བྱ་བ་ལས་སྐབས་གཉིས་པའི་འགྲེལ་པའི་རྣམ་པར་
བཤད་པའོ།། །།
༈ ད་ནི་དོན་གསུམ་པ་གཞི་ཤེས་འཆད་པ་ན་འདི་ལ་ཤེས་པར་བྱ་བ་གཞིའི་རང་
-3
G f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། དོ༩
བཞིན་དང༌། དེ་ཇི་ལྟར་ཤེས་པའི་ཚུལ་བཤད་པ་གཉིས་ལས། དང་པོ་ལའང་གཞིའི་མཚན་
ཉིད་ནི་སྒྲོ་འདོགས་དང་ངེས་པའི་ཤེས་པའི་ཡུལ་དུ་གྱུར་པ་ཡིན་ནོ། །མཚན་གཞི་ནི་ཕུང་པོ་
ལ་སོགས་པ་ཡིན་ལ། འདི་བཤད་པ་ལ་ཕུང་པོ་ལྔ་བཤད་པ་དང་། དེ་ཁམས་དང་སྐྱེ་མཆེད་
དུ་འགྱུར་བའི་ཚུལ་དང་། དེ་བདེན་བཞི་དང་གཞི་ལྔ་ལ་སོགས་པར་འགྱུར་བའི་ཚུལ་གསུམ་
ལས། དང་པོ་ལའང་མཚན་ཉིད་དང༌། དབྱེ་བ་དང༌། གྲངས་ངེས་པ་དང༌། གོ་རིམ་ངེས་པ་
བཞི་ལས། །མཚན་ཉིད་ནི་འདུས་བྱས་ཀྱི་ཆོས་གང་ཞིག་ཆ་དུ་མ་སྤུངས་པ་ཡིན་ནོ། །དེ་ལ་
གཟུགས་ཀྱི་ཕུང་པོ་ནི་ཕྱོགས་ཀྱི་ཆ་དང་བཅས་པ་ཡིན་ལ། མིང་བཞིའི་ཕུང་པོ་ནི་དུས་ཀྱི་ཆ་
དང་བཅས་པ་ཡིན་ཞིང་གཉིས་ཀའང་ལྡོག་པའི་ཆ་དུ་མ་དང་བཅས་པ་ཡིན་ནོ། །དེ་ཉིད་ཀྱི་
ཕྱིར་དངོས་པོར་སྨྲ་བ་གང་དག་རྡུལ་ཕྲ་རབ་དང་སྐད་ཅིག་ཆ་མེད་ཡིན་ནོ་ཟེར་བ་དེ་ནི་མི་རུང་
སྟེ་འདི་ལྟར་དེ་དག་ནི་དངོས་པོ་མེད་པར་འགྱུར་ཏེ་ཆ་མེད་པའི་ཕྱིར་རི་བོང་གི་རྭ་བཞིན་ནོ།།
གལ་ཏེ་ཆ་མེད་ཀྱང་དོན་བྱེད་ནུས་པས་དངོས་པོ་ཡིན་ནོ་ཞེ་ན། ཆ་དང་བྲལ་བས་ནི་དོན་བྱེད་
པ་གང་དུ་ཡང་མཐོང་བ་མེད་དེ་གང་ཅུང་ཟད་འབྲས་བུ་བསྐྱེད་པ་དེ་ཐམས་ཅད་ནི་སྔ་ཕྱི་ལ་
སོགས་པའི་ཆ་དང་བཅས་པར་མཐོང་བའི་ཕྱིར་རོ། །གཞན་དུ་ན་དངོས་པོ་མེད་པ་ཐམས་
ཅད་ཀྱིས་དོན་བྱེད་པར་འགྱུར་ཏེ་ཆ་ཡོད་མེད་གཉིས་ཀས་དོན་བྱེད་པའི་ཕྱིར་རོ། །གཉིས་པ་
ལ་དོན་དངོས་དང༌། དབྱེ་བ་ལ་ལོག་རྟོག་དགག་པ་གཉིས་ལས། དང་པོ་ནི་གཟུགས་ལ་
སོགས་པ་ལྔ་ཡིན་ནོ། །དེ་ལ་དང་པོ་གཟུགས་ཀྱི་ཕུང་པོའི་མཚན་ཉིད་ནི་ཆོས་མངོན་པ་ལས་
རེག་པ་དང་ཡུལ་དཔྱད་པས་གཟུགས་སུ་རུང་བ་ཞེས་འབྱུང་མོད་ཀྱི་འོན་ཀྱང་བེམས་དངོས་
ཀྱི་རྣམ་པར་སྣང་བ་ཡིན་ནོ། །དབྱེ་བ་ནི་མཛོད་ལས་གཟུགས་ནི་དབང་པོ་ལྔ་དང་དོན། །ལྔ་
དང་རྣམ་རིག་བྱེད་མིན་ཉིད་ཅེས་འབྱུང་བ་ལས་རིག་བྱེད་མ་ཡིན་པའི་གཟུགས་ནི་བྱེ་བྲག་ཏུ་
སྨྲ་བས་ཀུན་བཏགས་པ་ཡིན་ལ། ཆོས་ཀྱི་སྐྱེ་མཆེད་པའི་གཟུགས་ཀྱང་ཟད་པར་དང་རྐོང་
- 3 6
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
རུས་སུ་སྣང་བ་ལ་སོགས་པ་ཀུན་བཏགས་པ་ཁོ་ན་ཡིན་པས་བཅུ་པོ་ཉིད་ཡིན་ནོ། །དེ་ལ་
དབང་པོ་ལྔ་ནི་གཟུགས་དང་བ་མིག་འབྲས་ཀྱི་ནང་ན་ཟར་མའི་མེ་ཏོག་ལྟ་བུ་དང་། རྣ་བའི་
གཏིང་ན་གྲོ་ཁའི་མདུད་པ་ལྟ་བུ་དང༌། སྣའི་སྦུབས་ན་ཟངས་ཀྱི་ཐུར་མ་ལྟ་བུ་དང༌། ལྕེའི་
དཀྱིལ་འཁོར་ལ་སྒྲ་ཙམ་གྱིས་བར་དུ་ཆོད་པའི་ཟླ་བ་ཕྱེད་པ་ལྟ་བུ་དང་། ལུས་ལྟ་བུའི་ལུས་ཀྱི་
དབང་པོ་སྟེ་རང་རང་གི་རྣམ་པར་ཤེས་པའི་རྟེན་དུ་གྱུར་པ་ཡིན་ནོ། །དོན་ལྔ་ནི་མཛོད་ལས།
གཟུགས་རྣམ་གཉིས་དང་རྣམ་ཉི་ཤུ། །སྒྲ་ནི་རྣམ་པ་བརྒྱད་ཡོད་དེ། །དྲི་ནི་རྣམ་བཞི་རོ་རྣམ་
དྲུག །རེག་ བྱ་བཅུ་ གཅིག་བདག་ཉིད་དོ་ཞེས་འབྱུང་ངོ༌། །དེ་ལ་གཟུགས་ ཁ་དོག་དང་
དབྱིབས་གཉིས་ལ་ཕྱེ་ན་སྔོན་པོ་དང་སེར་པོ་དང་དམར་པོ་དང་དཀར་པོ་དང་རིང་པོ་དང་ཐུང་
ངུ་དང་ལྷམ་པ་དང་ཟླུམ་པོ་དང་མཐོན་པོ་དང་དམའ་བ་དང་ཕྱལ་ལེ་བ་དང་ཕྱལ་ལེ་མ་ཡིན་པ་
དང་སྤྲིན་དང་དུ་བ་དང་རྡུལ་དང་ཁུག་སྣ་དང་གྲིབ་མ་དང་ཉི་མ་དང་སྣང་བ་དང་མུན་པ་སྟེ་ཉི་
ཤུ་ཡིན་ལ། ཁ་ཅིག་ནི་ནམ་མཁའ་ཁ་དོག་གཅིག་པ་དང་ཉི་ཤུ་རྩ་གཅིག་ཏུ་འདོད་དོ། །སྒྲ་ནི་
ཟིན་པའི་སྒྲ་ལུང་དུ་སྟོན་པ་དང་མི་སྟོན་པ་གཉིས་དང་། མ་ཟིན་པའི་སྒྲ་ལུང་དུ་སྟོན་པ་དང་མི་
སྟོན་པ་གཉིས་ཏེ་བཞི་ལ་ཡིད་དུ་འོང་བ་དང་མི་འོང་བ་གཉིས་སུ་ཕྱེ་བས་བརྒྱད་དུ་འགྱུར་རོ།།
དྲི་ནི་ཞིམ་པ་དང་ང་བ་གཉིས་ལ་མཉམ་པ་དང་མི་མཉམ་པ་གཉིས་སུ་ཕྱེ་བས་བཞིའོ། །རོ་ནི་
མངར་དང་སྐྱུར་བ་དང་ལན་ཚྭ་དང་ཚ་བ་དང་ཁ་བ་དང་བསྐ་བ་སྟེ་དྲུག་གོ། །རེག་བྱ་ནི་འབྱུང་
བ་བཞིའི་སྲ་བ་དང་། གཤེར་བ་དང་དྲོ་བ་དང་གཡོ་བ་བཞི་དང་འཇམ་པ་དང་རྩུབ་པ་དང་ལྕི་
བ་དང་ཡང་བ་དང་གྲང་བ་དང་བཀྲེས་པ་དང་སྐོམ་པ་དང་བཅུ་གཅིག་གོ །དེ་ལ་གཟུགས་ནི་
བསྟན་དུ་ཡོད་ལ་ཐོགས་པ་དང་བཅས་པའི་གཟུགས་སོ། །དབང་པོ་དང་སྒྲ་ལ་སོགས་པ་ནི་
བསྟན་དུ་མེད་ལ་ཐོགས་པ་དང་བཅས་པའི་གཟུགས་སོ། །མི་སྡུག་པ་དང་ཟད་པར་ས་ལ་
སོགས་པ་ནི་བསྟན་དུ་མེད་ལ་ཐོགས་པའང་མེད་པའི་གཟུགས་སོ། །ཚོར་བ་ལ་སོགས་པ་ནི་
-3 6 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
མཛོད་ལས། ཚོར་བ་མྱོང་བའི་འདུ་ཤེས་ནི། །མཚན་མར་འཛིན་པའི་བདག་ཉིད་དོ། །འདུ་
བྱེད་ཕུང་པོ་བཞི་ལས་གཞན། །རྣམ་ཤེས་སོ་སོར་རྣམ་རིག་པ་ཞེས་འབྱུང་ངོ་། །དེ་ལ་ཚོར་
བའི་མཚན་ཉིད་ནི་མྱོང་བར་གནས་པ་ཡིན་ལ། དབྱེ་བ་ནི་བདེ་བ་ལ་སོགས་པ་གསུམ་ལམ།
མིག་གི་འདུས་ཏེ་རེག་པ་ལས་བྱུང་བའི་ཚོར་བ་ལ་སོགས་པ་དྲུག་གོ །འདུ་ཤེས་ཀྱི་མཚན་
ཉིད་ནི་ཁྱད་པར་ལ་མཚན་མར་འཛིན་པ་ཡིན་ལ། དབྱེ་བ་ནི་མིག་གི་འདུས་ཏེ་རེག་པ་ལས་
བྱུང་པའི་འདུ་ཤེས་ལ་སོགས་པ་དྲུག་གོ །འདུ་བྱེད་ཀྱི་མཚན་ཉིད་ནི་ཕུང་པོ་བཞི་ལས་གཞན་
དུ་གྱུར་པའི་འདུ་བྱེད་ཡིན་ལ། དབྱེ་བ་ནི་སེམས་དང་མཚུངས་པར་མི་ལྡན་པ་དང་ལྡན་པ་
གཉིས་ལས་དང་པོ་ནི་ཐོབ་པ་དང་འདུ་ཤེས་མེད་པའི་སྙོམས་འཇུག་དང་འགོག་པའི་སྙོམས་
འཇུག་ལ་སོགས་པ་ཡིན་མོད་ཀྱི་དེ་དག་ནི་གཟུགས་དང་སེམས་དང་སེམས་ལས་བྱུང་བའི་
གནས་སྐབས་ལ་བཏགས་པ་ཡིན་པས་རྫས་ལོགས་སུ་མེད་དོ། །གཉིས་པ་ནི་སེམས་དང་
རྟེན་དང་རྫས་དང་དུས་དང་དམིགས་པ་བཞིས་མཚུངས་པའི་སེམས་ལས་བྱུང་པའི་ཚོར་བ་
དང་འདུ་ཤེས་མ་གཏོགས་པ་རྣམས་ཡིན་ཏེ། འདི་ལྟར་གཉིས་ཀའང་དབང་པོ་གཅིག་ལ་
བརྟེན་པ་དང་། གཙོ་བོ་རྫས་གཅིག་ཡིན་པ་ལྟར་ཚོར་བ་ལ་སོགས་པའང་རྫས་རེ་རེ་བ་དང་། །
དུས་མཉམ་པ་དང༌། དམིགས་པ་གཟུགས་ལ་སོགས་མཚུངས་པ་ཡིན་ནོ། །རྣམ་པ་ནི་མི་
མཚུངས་ཏེ་ཁྱད་པར་མེད་པར་འགྱུར་བའི་ཕྱིར་རོ། །དེ་དག་ཀྱང་གང་ཞེ་ན་འདིར་ཚིགས་སུ་
བཅད་དེ་སྨྲས་པ། ཚོར་དང་འདུ་ཤེས་ སེམས་ པ་ དང༌། །ཡིད་ལ་བྱེད་དང་རེག་པ་ལྔ།།
སེམས་ཀུན་ཁྱབ་ཕྱིར་ཀུན་འགྲོ་ཡིན། །འདུན་དང་མོས་དང་དྲན་པ་དང་། །ཏིང་འཛིན་ཤེས་
རབ་འདོད་སོགས་ལ། །འཇུག་པའི་ཕྱིར་ན་ཡུལ་ངེས་འདོད། །དད་དང་ངོ་ཚ་ཤེས་ཁྲེལ་ཡོད།།
མ་ཆགས་ཞེ་སྡང་གཏི་མུག་མེད། །བརྩོན་འགྲུས་ཤིན་ཏུ་སྦྱངས་པ་དང་། །བག་ཡོད་བཏང་
སྙོམས་རྣམ་མི་འཚེ། །བཅུ་གཅིག་དགེ་བ་ཞེས་བྱར་བསྒྲགས། །ཆགས་སོགས་དྲུག་ནི་རྩ་
- ? $ 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉོན་མོངས། ཁྲོ་དང་ཁོན་འཛིན་འཆབ་དང་འཚིག །ཕྲག་དོག་སེར་སྣ་སྒྱུ་དང་གཡོ། །རྒྱགས་
དང་རྣམ་འཚེ་ངོ་ཚ་མེད། ཁྲེལ་མེད་རྨུགས་རྒོད་མ་དད་པ། །ལེ་ལོ་བག་མེད་བརྗེད་ངས་དང་།།
ཤེས་བཞིན་མ་ཡིན་རྣམ་གཡེང་སྟེ། །ཉི་ཤུ་ཉེ་བའི་ཉོན་མོངས་ཡིན། །གཉིད་དང་འགྱོད་དང་
རྟོག་དཔྱོད་བཞི། །དགེ་དང་ལུང་མ་བསྟན་ལ་སོགས། །དུ་མར་འགྱུར་ཕྱིར་གཞན་འགྱུར་
ཡིན། །ཅེས་བྱ་བ་ནི་ཆོས་མངོན་པ་ཀུན་ལས་བཏུས་ཀྱི་ལུགས་ཡིན་ནོ། །ཆོས་མངོན་པ་བ་
གཞན་དག་ནི་གཞན་དུ་འཆད་དེ་འདི་ལྟར་སེམས་ཅན་ཐམས་ཅད་ཀྱི་འཁོར་དུ་འབྱུང་བའི་
སེམས་བྱུང་ནི་བཅུ་སྟེ་མཛོད་ལས། ཚོར་དང་སེམས་པ་འདུ་ཤེས་དང་། །འདུན་དང་རེག་དང་
བློ་གྲོས་དྲན། །ཡིད་ལ་བྱེད་པ་མོས་པ་དང༌། །ཏིང་ངེ་འཛིན་སེམས་ཐམས་ཅད་ལ་ཞེས་
འབྱུང་བས་ཀུན་འགྲོ་ནི་བཅུ་ཡིན་ནོ། །དགེ་བའི་འཁོར་དུ་འབྱུང་བ་བཅུ་ནི། དད་དང་བག་
ཡོད་ཤིན་ཏུ་སྦྱངས། །བཏང་སྙོམས་ངོ་ཚ་ཤེས་ཁྲེལ་ཡོད། །རྩ་བ་གཉིས་རྣམ་མི་འཚེ་དང༌།།
བརྩོན་འགྲུས་རྟག་ཏུ་དགེ་ལས་འབྱུང་ཞེས་སོ། །ཉོན་མོངས་པ་ཆེན་པོའི་འཁོར་དུ་འབྱུང་བ་
ནི་དྲུག་སྟེ། རྨོངས་དང་བག་མེད་ལེ་ལོ་དང་། །མ་དད་པ་དང་རྨུགས་དང་རྒོད། །ཉོན་མོངས་
ཅན་ལ་རྟག་ཏུ་འབྱུང་ཞེས་སོ། །མི་དགེ་བའི་འཁོར་དུ་ནི། མི་དགེ་ལ་ནི་ཁྲེལ་མེད་དང༌། །ངོ་
ཚ་མེད་པའོ་ཞེས་གསུངས་སོ། །ཉོན་མོངས་པ་ཆུང་ངུའི་འཁོར་དུ་ནི་བཅུ་སྟེ། ཁྲོ་དང་ཁོན་
འཛིན་གཡོ་དང་ནི། །ཕྲག་དོག་འཚིག་འཆབ་སེར་སྣ་དང་། །སྐུ་དང་རྒྱགས་དང་རྣམ་འཚེ་ནི།།
ཉོན་མོངས་ཆུང་ངུའི་ས་པ་རྣམས། །ཞེས་གསུངས་སོ། །དེ་དག་དུ་མ་ངེས་པ་བརྒྱད་ནི། རྟོག་
དང་དཔྱོད་པ་འགྱོད་པ་དང༌། །གཉིད་དང་ཁོང་ཁྲོ་ཆགས་ཉིད་དང༌། །ང་རྒྱལ་ཐེ་ཚོམ་ཞེས་བྱ་
བ༑ ༑བརྒྱད་ནི་ངེས་པ་མིན་པར་བཤད་ཅེས་བྱ་བ་ཡིན་ནོ། །གཞན་ཡང་དེ་དག་ཏུ་མ་འདུས་
པའི་སེམས་བྱུང་ལུང་ཕྲན་ཚེགས་ལས་ཡིད་ལ་མི་བྱེད་པ་དང་གླལ་བྱེད་པ་དང་མི་དགའ་བ་
དང་ཞུམ་པ་དང་སྨྲ་བ་དང་ཟས་མི་འདོད་པ་དང་ཉེ་དུ་དང་ཡུལ་མི་དང་མི་འཆི་བའི་རྟོག་པ་ལ་
།
3
1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
སོགས་པའང་བཤད་དེ་དེ་དག་ཀྱང་ལྡན་པའི་འདུ་བྱེད་ཀྱི་ཕུང་པོ་ཡིན་ནོ། །དེ་དག་ཡིད་ཀྱི་
འཁོར་དུ་ནི་ཐམས་ཅད་འབྱུང་ལ་དབང་ཤེས་ཀྱི་འཁོར་དུ་ནི་ཅི་རིགས་པ་འབྱུང་ངོ་། །འདོད་
པའི་ས་ལ་ནི་ཤིན་ཏུ་སྦྱངས་པ་མི་འབྱུང་སྟེ་དེ་ནི་མཉམ་གཞག་གི་ས་པ་ཡིན་པའི་ཕྱིར་རོ།
ཁམས་གོང་མ་གཉིས་སུ་ནི་འགྱོད་པ་དང་གཉིད་དང་མི་དགེ་བ་རྣམས་མི་འབྱུང་ངོ༌། །རྣམ་
པར་ཤེས་པའི་མཚན་ཉིད་ནི་ཡུལ་གྱི་ངོ་བོ་སོ་སོར་རིག་པ་ཡིན་ལ། དབྱེ་བ་ནི་ཡུལ་ཐམས་
ཅད་ལ་ཁྱབ་པའི་ཀུན་གཞི་དང༌། དེ་ལ་ངར་འཛིན་པའི་ཉོན་མོངས་པ་ཅན་གྱི་ཡིད་དང་ཡུལ་
རྣམ་པར་རིག་པ་འཇུག་པའི་ཤེས་པ་ཚོགས་དྲུག་སྟེ་བརྒྱད་ཡིན་ནོ། །དེ་ལ་གཞན་བདུན་ནི་
ཀུན་གཞི་ལས་ཆུ་ལ་རླབས་དང་མེ་ལོང་ལ་གཟུགས་བརྙན་བཞིན་འབྱུང་བ་ཡིན་གྱི་ཀུན་
གཞིར་གཅིག་པ་ནི་མ་ཡིན་ཏེ། སྙོམས་འཇུག་གཉིས་དང་གཉིད་ཐུག་པོ་ལོག་པ་ལ་སོགས་
པའི་ཚེ་གཞན་རྣམས་མེད་ཀྱང་ཀུན་གཞི་ཡོད་པའི་ཕྱིར་རོ། །འདི་རྒྱས་པར་ནི་ཀུན་ལས་
བཏུས་པ་རྒྱན་གྱི་མེ་ཏོག་ཏུ་བལྟའོ། །
གཉིས་པ་དབྱེ་བ་ལ་ལོག་པར་རྟོག་པ་དགག་པ་ནི་འདིར་བྱང་ཆུབ་སེམས་
དཔའ་གཅིག་པུར་སྨྲ་བ་ལ་སོགས་པ་ན་རེ་རྣམ་པར་ཤེས་པའི་ཕུང་པོ་ནི་གཅིག་ཉིད་དེ་འདི་
ལྟར་ཡིད་ཀྱི་ཤེས་པ་དབང་པོའི་ལམ་དེ་དང་དེ་ལས་འཐོན་ནས་ཡུལ་དེ་དང་དེ་ལ་འཇུག་པའི་
ཚེ་ཤེས་པ་དེ་དང་དེའི་ཐ་སྙད་དུ་བྱེད་པའི་ཕྱིར་རོ་ཞེས་ཟེར་བ་དེ་ནི་མི་རུང་སྟེ། འདི་ལྟར་ཡིད་
ཀྱི་ཤེས་པ་ནི་སྒོ་ལྔའི་ཤེས་པ་དང་སྐྱེ་བ་དང་འགག་པ་གཅིག་ཏུ་ཐལ་བའི་ཕྱིར་དང་། ཡིད་ཀྱི་
ཤེས་པས་འདས་མ་འོངས་དང་ལྡོག་ཆོས་ཀྱི་དབྱེ་བ་འཛིན་པ་དང་ལྐོག་གྱུར་གཏན་ཚིགས་
ཀྱིས་དཔོག་པ་དང་དོན་ཉེ་བ་ལ་མི་ལྟོས་པ་བཞིན་དུ་སྒོ་ལྔའི་ཤེས་པ་རྣམས་ཀྱང་དེ་བཞིན་དུ་
ཐལ་བའི་ཕྱིར་དང་། སྒོ་ལྔའི་ཤེས་པ་དེ་ལྟ་མ་ཡིན་པ་བཞིན་དུ་ཡིད་ཀྱི་ཤེས་པས་ཀྱང་དེ་ལྟར་
མི་འཛིན་པར་ཐལ་བའི་ཕྱིར་རོ། །དེས་ན་དེ་དག་རྫ་ས་གཅིག་ཡིན་ན་ནི་འགལ་བའི་ཆོས་དང་
- }， ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
མི་ལྡན་པར་འགྱུར་ན་ལྡན་པའི་ཕྱིར་གཅིག་མ་ཡིན་ཏེ་གཞན་དུ་ན་ཤེས་བྱ་ཐམས་ཅད་ཀྱང་
གཅིག་ཏུ་ཐལ་བའི་ཕྱིར་རོ། །གང་ཡང་ལུང་ལས་སེམས་ཅན་རྣམས་ནི་རྣམ་པར་ཤེས་པ་རྒྱུད་
རེ་རེ་བའོ་ཞེས་འབྱུང་བ་དེ་ནི་མིག་ལ་སོགས་པ་རིས་མཐུན་པའི་ཤེས་པའི་རྫས་རེ་རེ་འབྱུང་
བ་ལ་དགོངས་པ་ཡིན་ཏེ་རྣམ་འགྲེལ་ལས། དེ་དག་རྣམས་ཀྱང་རིས་མཐུན་པའི། །རྣམ་པར་
ཤེས་ལ་ངེས་པར་འགྱུར། །འདི་ལྟར་རྣམ་པར་རྟོག་པ་རྣམས། །རིམ་གྱིས་འབྱུང་བར་ཡང་
དག་རྟོགས་ཞེས་བཤད་པའི་ཕྱིར་རོ། །དེ་བཞིན་དུ་སྐྱེ་མཆེད་བཅུ་གཉིས་བསྟན་པའི་མདོ་
ལས་རྣམ་པར་ཤེས་པ་དྲུག་ནི་ཡིད་ཀྱི་སྐྱེ་མཆེད་ཀྱིས་བསྡུས་པའོ་ཞེས་གང་བཤད་པ་དེ་ནི་དེ་
དག་སྐྱེ་མཆེད་བཅུ་གཉིས་གང་དུ་འདུ་བའི་ཚུལ་བརྗོད་པ་ཡིན་ནོ་ཞེས་སོ། །ཡང་ཁ་ཅིག་ན་
རེ་སེམས་དང་སེམས་བྱུང་ནི་རྫས་ཐ་དད་ཡིན་པས་མིང་བཞིའི་ཕུང་པོ་རྣམས་ཀྱང་རྫས་ཐ་
དད་ཡིན་ནོ་ཟེར་བ་དེ་ནི་མ་ཡིན་ཏེ། འདི་ལྟར་དེ་གཉིས་ཀྱི་རྣམ་པའི་ཁྱད་པར་ནི་དབུས་
མཐའ་ལས། དེ་ལ་དོན་མཐོང་རྣམ་པར་ཤེས། །དེའི་ཁྱད་པར་སེམས་ལས་བྱུང་ཞེས་བཤད་
པ་དེ་ཡིན་ནོ། །དེ་ལ་དོན་གྱི་ངོ་བོ་འཛིན་པ་ལ་ཁྱད་པར་དང༌། ཁྱད་པར་འཛིན་པ་ལ་ངོ་བོ་མི་
སྣང་ན་ངོ་བོ་དང་ཁྱད་པར་རྫས་མི་གཅིག་པར་འགྱུར་ཏེ་རྟོག་མེད་ཀྱི་ཤེས་པ་གཅིག་ལ་སྣང་
མི་སྣང་ནི་རྫ་ས་འགལ་བའི་ཆོས་དང་ལྡན་པའི་ཕྱིར་ཏེ་རྣམ་འགྲེལ་ལས། དེ་ཕྱིར་དངོས་པོ་
མཐོང་བ་ཡི། །ཡོན་ཏན་མཐའ་དག་མཐོང་བ་ཉིད་ཅེས་བྱ་བ་དང་། དེ་དག་བདག་ཉིད་ལ་
འབྲེལ་ཕྱིར། །གཅིག་ཤེས་ན་ནི་གཉིས་ཀ་བཟུང་ཞེས་བཤད་པའི་ཕྱིར་རོ། །སྣང་ན་ནི་
གཅིག་ཉིད་དུ་ཐལ་བར་འགྱུར་ཏེ་ངོ་བོ་འཛིན་པའི་ཆ་ནས་སེམས་དང་ཁྱད་པར་འཛིན་པའི་
ཆ་ནས་སེམས་བྱུང་ཡིན་པའི་ཕྱིར་རོ། །གཞན་ཡང་མྱོང་བ་དང་རྫས་མི་གཅིག་ན་བེམས་
པོའམ་དངོས་མེད་དུ་འགྱུར་ལ། མཚན་མར་འཛིན་པ་དང་མི་གཅིག་ན་རྣམ་གྲོལ་གྱི་ཡེ་ཤེས་
སུ་ཐལ་བར་འགྱུར་རོ། །དེས་ན་སེམས་དེ་ཉིད་མྱོང་བ་གསུམ་དུ་སྐྱེས་པའི་ཆ་ནས་ཚོར་བ་
-3 ？ 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། {{
དང༌། རིགས་གཅིག་དང་ཐ་དད་དུ་འབྱེད་པའི་ཆ་ནས་འདུ་ཤེས་དང༌། ཡུལ་ལ་གཡོ་བའི་ཆ་
ནས་སེམས་པ་དང༌། དམིགས་པ་ལ་སེམས་འཛིན་པའི་ཆ་ནས་ཡིད་ལ་བྱེད་པ་དང་། ཡུལ་
ཡོངས་སུ་གཅོད་པའི་ཆ་ནས་རེག་པ་དང༌། འདོད་པའི་ཡུལ་ལ་འཇུག་པའི་ཆ་ནས་འདུན་པ་
དང༌། རང་གི་ཉེས་པ་སྦེད་པའི་ཆ་ནས་གཡོ་དང་། གཞན་ལ་ལོག་ཚོ་བྱེད་པའི་ཆ་ནས་སྒྲ་དང་།
སེམས་ནང་དུ་སྡུད་པར་བྱེད་པའི་ཆ་ལ་གཉིད་ལ་སོགས་པར་འདོགས་པའི་ཕྱིར་ཐམས་ཅད་
ཀྱང་སེམས་དང་རྫས་གཅིག་ཅིང་སེམས་ཀྱི་རྣམ་པར་འཕྲུལ་བར་མཁས་པ་དག་བཞེད་དེ་
མདོ་སྡེའི་རྒྱན་ལས། སེམས་ནི་གཉིས་སུ་སྣང་བ་སྟེ། །དེ་བཞིན་ཆགས་སོགས་སྣང་བའམ།།
དད་ལ་སོགས་པར་སྣང་བར་འདོད། །ཉོན་མོངས་དགེ་ཆོས་ཡོད་མ་ཡིན་བྱ་བ་དང༌། ཀུན་
ལས་བཏུས་ལས་ཡིད་ལ་བྱེད་པ་ནི་སེམས་ཀྱི་འཇུག་པ་སྟེ་ཞེས་བྱ་བ་དང་། ང་རྒྱལ་ནི་སེམས་
ཀྱི་ཁེངས་པ་སྟེ་ཞེས་བྱ་བ་དང་། རྣམ་པར་ངེས་པ་ལས་སེམས་ཀྱི་ཁྲུག་པ་ནི་ཞེ་སྡང་ངོ་ཞེས་བྱ་
བ་དང༌། དེ་ཡང་རང་བཞིན་གཅིག་ཉིད་དུ་མཐོང་བའི་ཕྱིར་བློ་གཞན་ལ་ཉམས་སུ་མྱོང་བ་
ཡང་གཞན་པ་ནི་མ་ཡིན་ནོ་བྱ་བ་དང༌། བྲམ་ཟེའི་ཚོམས་ལས་གང་ཞིག་ལུས་མེད་ཕུག་
གནས་ཤིང༌། །རིང་དུ་རྒྱུ་ལ་གཅིག་པུ་རྒྱུ། །གདུལ་བར་དཀའ་བའི་སེམས་འདུལ་བྱེད། །དེ་
ནི་བྲམ་ཟེར་ངས་བཤད་དོ་ཞེས་ཐ་ནའང་ཀུན་འགྲོ་ལྔ་དང་ལྡན་ཀྱང་གཅིག་ཏུ་བཤད་པའི་
ཕྱིར་རོ། །དེ་ལ་བསྡུ་བ་ལས། ལྔ་ཉིད་འཐད་པ་མིན་ཕྱིར་དང༌། །དེའི་གནས་སྐབས་སྐྱོན་
ཕྱིར་དང་། །བྱེད་རྒྱུ་བྱེ་བྲག་མེད་ཕྱིར་དང་། །ལུང་དང་འགལ་བར་འགྱུར་ཕྱིར་རོ་ཞེས་བཀོད་
པའི་སྐྱོན་དེ་ནི་མེད་དེ། འདི་ལྟར་དེ་ནི་སེམས་ལས་བྱུང་བ་རྫས་སུ་མ་གྲུབ་པར་འདོད་པ་
འགོག་པའི་གཞུང་ཡིན་པའི་ཕྱིར་དང་། མིང་བཞིའི་ཕུང་པོ་རྫས་ཐ་དད་དུ་མེད་ཀྱང་བཞིར་ནི་
ལྡོག་པ་ལས་འཇོག་པའི་ཕྱིར་དང༌། གནས་སྐབས་དེ་དག་སེམས་ལས་རྫས་ཐ་དད་དུ་མེད་
ཀྱང་ཆུ་ལས་ཆུ་བུར་སྐྱེ་བ་ལྟར་ཐ་མི་དད་ཀྱི་རྣམ་པར་འགྱུར་བ་དུ་མ་ནི་རྣམ་པར་དབྱེ་དགོས་
- 37 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར་དང་། རྐྱེན་བཞིའི་རྒྱུ་ལ་ཁྱད་པར་མེད་པས་ཞེས་འཆད་ན་དེ་ནི་གཅིག་གི་སྒྲུབ་བྱེད་
དུ་འགྱུར་བའི་ཕྱིར་དང༌། ལུང་ལས་སེམས་ནི་འདོད་ཆགས་ཀྱིས་ཉོན་མོངས་པར་བྱས་སོ།།
དད་པས་རྣམ་པར་བྱང་བར་བྱས་སོ་ཞེས་གསུངས་པ་དེ་ནི་སེམས་ཉིད་དེ་དང་དེ་ལྟ་བུའི་རྣམ་
པར་སྐྱེས་པ་ལ་ཉོན་མོངས་པ་དང་རྣམ་པར་བྱང་བར་བྱས་པ་ཞེས་ཐ་སྙད་གསུངས་པའི་ཕྱིར་
A
གསུམ་པ་ནི་རི་བདུན་ལྟར་དངོས་པོ་ལ་གནས་པ་དང་། འདུས་བྱས་དང་འདུས་
མ་ བྱས་ ལྟར་ མཐའ་ གཞན་ ལེགས་ པ་ དང༌ ། དགོས་ པ་ ལ་ ལྟོས་ པ་ གསུམ་ ལས་ འདིར་
གཟུགས་དང་སེམས་གཉིས་སུ་དངོས་པོ་ལ་གནས་པ་ཡིན་ལ། སེམས་ལའང་ཚོར་བ་དང་
འདུ་ཤེས་གཉིས་ནི་རྩོད་པའི་རྩ་བར་ཤེས་པར་བྱ་བའི་དོན་དུ་སྟེ་ཚོར་བའི་དོན་དུ་ནི་ཁྱིམ་པ་
རྣམས་རྩོད་ཅིང་། གྲུབ་མཐའི་འདུ་ཤེས་ཐ་དད་ལ་ཁྱིམ་པ་མ་ཡིན་པ་རྣམས་རྩོད་པའི་ཕྱིར་
དང༌། ཚོར་བ་ལ་ཞེན་ཅིང་འདུ་ཤེས་ཕྱིན་ཅི་ལོག་ཏུ་གྱུར་པ་རྣམས་འཁོར་བས་དེ་འཁོར་བའི་
རྒྱུར་ཤེས་པར་བྱ་བའི་ཕྱིར་དང་། གཟུགས་ཀྱི་འོག་ཏུ་རགས་པའི་རིམ་པ་ཡོད་པའི་ཕྱིར་ཏེ་
མཛོད་ལས། རྩོད་པའི་རྩ་བར་གྱུར་པ་དང༌། །འཁོར་བའི་རྒྱུ་ཕྱིར་རིམ་རྒྱུའི་ཕྱིར། །སེམས་
བྱུང་རྣམས་ལས་ཚོར་བ་དང་། །འདུ་ཤེས་ལོགས་ཤིག་ཕུང་པོར་བཞག་ཅེས་འབྱུང་ངོ༌།།
སེམས་བྱུང་གཞན་རྣམས་ནི་རགས་མི་རགས་མཉམ་པའི་ཕྱིར་ཕུང་པོ་གཅིག་ཏུ་བྱས་སོ།།
རྣམ་པར་ཤེས་པ་ནི་བརྒྱད་དུ་དངོས་པོ་ལ་གནས་པ་ཡིན་ནོ། ཁ་ཅིག་ན་རེ་སེམས་ཅན་རྣམས་
ལ་སེམས་ལ་བདག་ཏུ་འཛིན་ལ་གཞན་བཞི་ལ་བདག་གིར་འཛིན་པའི་ལོག་རྟོག་ལྔ་བྱུང་
པས་དེ་དག་གི་འཁྲུལ་གཞི་ལྟར་ཤེས་པར་བྱ་བའི་དོན་དུ་ལྔར་གསུངས་པས་དགོས་པ་ལ་
ལྟོས་པའི་གྲངས་ངེས་ཡིན་ནོ་ཞེས་ཟེར་རོ། །བཞི་པ་ནི་རགས་པའི་རིམ་པ་ལྟར་བཀོད་པ་
ཡིན་ཏེ་གཟུགས་ནི་ཐོགས་པ་དང་བཅས་པའི་རགས་པ་ལ་སོགས་པའི་ཕྱིར་རོ། །ཡང་ན་
-
7 1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
ཐོག་མ་མེད་པ་ནས་སེམས་ཅན་རྣམས་གཟུགས་ལ་མངོན་པར་དགའ་ཞིང་དེའང་ཚོར་བའི་
རོ་མྱང་བའི་ཕྱིར་དང༌། དེའང་འདུ་ཤེས་ཕྱིན་ཅི་ལོག་ཏུ་གྱུར་པའི་ཕྱིར་དང་། དེའང་འདུ་བྱེད་
ཀུན་ནས་ཉོན་མོངས་པས་བྱས་པའི་ཕྱིར་དང༌། སེམས་ནི་བཞི་པོ་དེས་ཀུན་ནས་ཉོན་མོངས་
པར་བྱས་སོ་ཞེས་ཤེས་པར་བྱ་བའི་ཕྱིར་དེ་ལྟར་བཀོད་པ་ཡིན་ནོ། །དེ་ཁམས་དང་སྐྱེ་མཆེད་
དུ་འགྱུར་བའི་ཚུལ་ལ་སྐྱེ་མཆེད་ཀྱི་མཚན་ཉིད་ནི་སེམས་དང་སེམས་བྱུང་སྐྱེ་བའི་སྒོར་གྱུར་པ་
ཡིན་ཞིང་། ཁམས་ཀྱི་མཚན་ཉིད་ནི་རིགས་ཐ་དད་དུ་རྣམ་པར་གནས་པ་ཡིན་ཏེ་མཛོད་ལས།
སྤུངས་དང་སྐྱེ་སྒོ་རིགས་ཀྱི་དོན། །ཕུང་པོ་སྐྱེ་མཆེད་ཁམས་རྣམས་ཡིན། །ཞེས་འབྱུང་བ་ཡིན་
ནོ༑ ༑མཚན་གཞི་ནི་གཟུགས་ཀྱི་ཕུང་པོའི་ཆོས་བཅུ་ནི་སྐྱེ་མཆེད་བཅུ་དང་ཁམས་བཅུ་ཡིན་ཏེ་
དེའང་དོན་དེ་དག་ཁོ་ན་ལ་སྐྱེ་མཆེད་དང་ནི་ཁམས་བཅུར་འདོད་ཅེས་འབྱུང་བ་ཡིན་ནོ། །རྣམ་
པར་ཤེས་པའི་ཕུང་པོ་ནི་ཡིད་ཀྱི་སྐྱེ་མཆེད་དང་སེམས་ཀྱི་ཁམས་བདུན་ཡིན་ཏེ། རྣམ་ཤེས་སོ་
སོར་རྣམ་རིག་པ། །ཡིད་ཀྱི་སྐྱེ་མཆེད་ཀྱང་དེ་ཡིན། ཁམས་བདུན་ཏུའང་འདོད་པ་སྟེ། །རྣམ་
པར་ཤེས་པ་དྲུག་དང་ཡིད་ཅེས་གསུངས་སོ། །དེ་ལ་ཡིད་དང་ཡིད་ཀྱི་རྣམ་པར་ཤེས་པའི་
ཁམས་ཀྱི་ཁྱད་པར་ནི་ཡིད་འདས་པ་དང་ད་ལྟར་བ་ཡིན་ལ། དེའང་རྣམ་པར་ཤེས་པ་གཞན་
གྱི་རྟེན་དབང་པོ་ཡིན་ན་དེའི་རྟེན་ཡིད་ཡིན་པར་བསྟན་པའི་ཕྱིར་ཁམས་བཅོ་བརྒྱད་དུ་བཞག་
པ་ཡིན་ཏེ་དྲུག་པོ་འདས་མ་ཐག་པ་ཡི། །རྣམ་ཤེས་གང་ཡིན་དེ་ཡིད་དོ། །དྲུག་པའི་རྟེན་ནི་
རབ་བསྒྲུབ་ཕྱིར། ཁམས་ནི་བཅོ་བརྒྱད་དག་ཏུ་འདོད་ཅེས་འབྱུང་ངོ་། །ཆོས་ཀྱི་སྐྱེ་མཆེད་དང་
ཁམས་ནི་ཚོར་བ་ལ་སོགས་པ་གསུམ་དང་འདུས་མ་བྱས་རྣམས་ཡིན་ཏེ། དེ་གསུམ་རྣམ་རིག་
བྱེད་མིན་དང་། །འདུས་མ་བྱས་རྣམས་བཅས་པ་ནི། །ཆོས་ཀྱི་སྐྱེ་མཆེད་ཁམས་ཞེས་བྱ་ཞེས་
གསུངས་ཏེ་རྣམ་པར་རིག་བྱེད་མ་ཡིན་པ་ནི་གྲུབ་མཐས་བཞག་པ་ཁོ་ན་ཡིན་ནོ། །གལ་ཏེ་
མིག་ལ་སོགས་པ་གཉིས་གཉིས་སུ་གནས་པའི་ཕྱིར་ཁམས་དང་སྐྱེ་མཆེད་དེ་བས་མང་བ་མ་
- } 7：， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ནམ་ཞེ་ན། འདྲ་བས་གཅིག་ཏུ་བཞག་པ་ཡིན་ཏེ། མིག་ལ་སོགས་པ་གཉིས་མོད་ཀྱི།།
རིགས་དང་སྤྱོད་ཡུལ་རྣམ་པར་ཤེས། །འདྲ་བའི་ཕྱིར་ན་ཁམས་གཅིག་ཉིད། །མཛེས་བྱའི་
ཕྱིར་ན་གཉིས་བྱུང་ངོ་ཞེས་བཤད་དོ། །དེ་ལ་འདུས་མ་བྱས་རྣམས་ནི་གཟུགས་ནས་རྣམ་ཤེས་
ཀྱི་བར་དུ་མ་ཡིན་ཞིང་ཕུང་པོ་དྲུག་པར་བཞག་ཏུ་མི་རུང་སྟེ་ངོ་བོ་ཉིད་མེད་པས་སྤུངས་པའི་
དོན་མེད་པའི་ཕྱིར་རོ། ཁམས་དང་སྐྱེ་མཆེད་དུ་བཞག་ཏུ་རུང་སྟེ་དེའི་དོན་ཡོད་པའི་ཕྱིར་རོ།།
དེ་སྐད་དུའང་། ཕུང་པོ་དག་ཏུ་འདུས་མ་བྱས། །དོན་དུ་མི་རུང་ཕྱིར་མ་བཤད། །ཅེས་
གསུངས་སོ། །དེ་ལ་གཟུགས་ཀྱི་ཕུང་པོ་དང་ཡིད་ཀྱི་སྐྱེ་མཆེད་ཆོས་ཀྱི་ཁམས་ཀྱིས་ནི་དེ་དག་
ཐམས་ཅད་བསྡུས་པ་ཡིན་ཏེ་ཕུང་པོ་དང་ནི་སྐྱེ་མཆེད་དང་། ཁམས་གཅིག་གིས་ནི་ཐམས་
ཅད་བསྡུས་ཞེས་བཤད་པ་ཡིན་ནོ། །གཞན་ཡང་ཚུལ་ཁྲིམས་དང་ཏིང་ངེ་འཛིན་དང་ཤེས་
རབ་དང་རྣམ་པར་གྲོལ་བ་དང་རྣམ་པར་གྲོལ་བའི་ཡེ་ཤེས་མཐོང་བའི་ཕུང་པོ་དང་། ཟད་
པར་དང་ཟིལ་གྱིས་གནོན་པའི་སྐྱེ་མཆེད་དང༌། སྐྱེ་མཆེད་རིས་བཞི་དང་། ས་ལ་སོགས་པའི་
ཁམས་དྲུག་ལ་སོགས་པ་གང་དག་ཕུང་པོ་ཁམས་དང་སྐྱེ་མཆེད་ཀྱི་སྒྲས་བསྟན་པ་དེ་དག་
ཐམས་ཅད་ཀྱང་འདིར་མ་འདུས་པ་ཅུང་ཟད་ཀྱང་མེད་པས། དེ་བཞིན་གཞན་ཡང་ཅི་རིགས་
པོར། །ཕུང་པོ་སྐྱེ་མཆེད་ཁམས་རྣམས་ནི། །རང་གི་མཚན་ཉིད་ལེགས་དཔྱད་དེ། །ཇི་སྐད་
བཤད་པར་བསྡུ་བར་བྱ། །ཞེས་གསུངས་པ་བཞིན་ཤེས་པར་བྱའོ། །དེ་ལྟར་ན་བཅོམ་ལྡན་
འདས་ཀྱིས་དབང་པོ་རྣོན་པོ་མདོར་བསྡུས་པ་ལ་དགའ་བ་ལ་ཕུང་པོ་ལྔ་དང༌། འབྲིང་པོ་
འབྲིང་ལ་དགའ་བ་ལ་སྐྱེ་མཆེད་བཅུ་གཉིས་དང་། རྟུལ་པོ་རྒྱས་པ་ལ་དགའ་བ་ལ་ཁམས་
བཅོ་བརྒྱད་བཤད་པ་ཡིན་ནོ་ཞེས་ཁོང་དུ་ཆུད་པར་བྱའོ། །དེ་དག་བདེན་པ་བཞི་དང་གཞི་ལྔ་
ལ་སོགས་པར་འགྱུར་བའི་ཚུལ་ནི་དེ་དག་ལ་ཟག་པ་དང་བཅས་པའི་ཉེ་བར་ལེན་པའི་ཕུང་
པོ་ལྔའི་འབྲས་བུའི་ཆ་ནི་སྡུག་བསྔལ་དང་། རྒྱུའི་ཆ་ནི་ཀུན་འབྱུང་ཡིན་ནོ། །ཟག་མེད་ཀྱི་ཕུང་
-37 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། »
པོ་ལྔའི་འབྲས་བུའི་ཆ་འགའ་ཞིག་འགོག་པ་དང་། རྒྱུའི་ཆ་འགའ་ཞིག་ལམ་ཡིན་ནོ། །ཡང་
ཤེས་བྱ་གཞི་ལྔ་ལས་གཟུགས་ཅན་གྱི་ཕུང་པོ་དང་། ཁམས་དང་སྐྱེ་མཆེད་རྣམས་ནི་གཟུགས་
ཀྱི་གཞི་ཡིན་ལ། རྣམ་པར་ཤེས་པའི་ཚོགས་དྲུག་གིས་བསྡུས་པའི་ཕུང་པོ་དང་ཁམས་དང་སྐྱེ་
མཆེད་ནི་སེམས་ཀྱི་གཞི་ཡིན་ཞིང་། སེམས་ལས་བྱུང་པ་རྣམས་ཀྱིས་བསྡུས་པའི་ཕུང་པོ་དང་།
ཁམས་དང་སྐྱེ་མཆེད་ནི་སེམས་ལས་བྱུང་པའི་གཞིའོ། །ལྡན་པ་མ་ཡིན་པའི་འདུ་བྱེད་ཀྱི་གཞི་
ནི་བྱེ་བྲག་ཏུ་སྨྲ་བས། ཐོབ་དང་མ་ཐོབ་སྐལ་མཉམ་འདུ་ཤེས་མེད། །འདུ་ཤེས་མེད་པའི་
སྙོམས་འཇུག་འགོག་སྙོམས་འཇུག །སྲོག་གི་དབང་པོ་འདུ་བྱས་མཚན་ཉིད་བཞི། །མིང་གི་
ཚོགས་དང་ཚིག་ཚོགས་ཡི་གེའི་ཚོགས་ཞེས་བྱ་བ་རྣམ་པ་བཅུ་བཞི་གཟུགས་དང་སེམས་དང་
སེམས་བྱུང་ལས་རྫ་ས་གཞན་དུ་ཡོད་དོ་ཞེས་སྨྲ་བ་དེ་ནི་མི་རུང་སྟེ་དེ་དག་ལས་གཞན་དུ་མ་
དམིགས་པའི་ཕྱིར་དང༌། མ་དམིགས་ཀྱང་ཡོད་ན་འདུས་བྱས་ལས་ཀྱང་གཞན་དུ་ཡོད་པར་
ཧ་ཅང་ཐལ་བའི་ཕྱིར་རོ། །དེས་ན་དེ་དག་གསུམ་པོ་དེ་ལས་རྫས་ཐ་དད་པ་ཀུན་བཏགས་ཁོ་
ན་ཡིན་ལ། གསུམ་པོ་དེའི་གནས་སྐབས་ལ་བརྩིར་འདོད་མོད་ཀྱི་ཧ་ཅང་མངས་པར་འགྱུར་
བས་བཞག་གོ །འདུས་མ་བྱས་ཀྱི་གཞི་ནི་ཐོགས་པའི་རེག་བྱ་དང་བྲལ་བའི་ནམ་མཁའ་དང་།
གཉེན་པོས་སྤང་བྱ་ཟད་པའི་སོ་སོར་བརྟགས་པའི་འགོག་པ་དང་རྒྱུ་རྐྱེན་མ་ཚང་པས་མ་སྐྱེས་
པའི་བརྟགས་མིན་གྱི་འགོག་པ་དང༌། དེ་བཞིན་ཉིད་དེ་རྣམ་པ་བཞིའོ། །ཡང་དེ་དག་ལ་རྡུལ་
ཕྲ་རབ་ཆ་མེད་དང་མྱོང་བ་གཉིས་མེད་ཀྱི་ཤེས་པ་ལ་སོགས་པ་དོན་ལ་མེད་བཞིན་དུ་
བཏགས་པ་དེ་རྣམས་ནི་ཀུན་བཏགས་ཡིན་ཏེ། དབྱེ་བ་ནི་གང་ཟག་དང་ཆོས་སུ་བཏགས་པ་
གཉིས་སོ། །རྒྱུ་རྐྱེན་ལས་བྱུང་པའི་ཡང་དག་པའི་ཀུན་རྫོབ་རྣམས་ནི་གཞན་དབང་སྟེ། དབྱེ་
བ་ནི་ཆོས་མཆོག་མན་ཆད་མ་དག་པའི་གཞན་དབང་དང་། མཐོང་ལམ་ཡན་ཆད་དག་པའི་
གཞན་དབང་གཉིས་སོ། །ཕྱིན་ཅི་མ་ལོག་པར་གནས་པ་ནི་ཡོངས་སུ་གྲུབ་པ་སྟེ། དབྱེ་བ་ནི་
- 3 ？ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་དག་པའི་ཡེ་ཤེས་དང་དེ་བཞིན་ཉིད་དོ། །དེས་ན་ཡེ་ཤེས་ནི་གཞན་དབང་དང་ཡོངས་
གྲུབ་གཉིས་ཀར་འགྱུར་རོ། །དེ་དག་ལ་རྣལ་འབྱོར་སྤྱོད་པའི་དབུ་མ་པ་དང་སེམས་ཙམ་པ་
གཉིས་ཐམས་ཅད་ཀྱང་སེམས་ཀྱི་སྣང་བ་ཙམ་ལས་གཞན་མེད་པར་འདོད་ཅིང་། །ཉན་ཐོས་
སྡེ་པ་གཉིས་ནི་གཟུགས་ལ་སོགས་པ་བེམས་པོ་རྣམས་ཀྱང་རྫས་སུ་གྲུབ་པར་འདོད་དོ། །
ཡང་དེ་དག་ཐམས་ཅད་འདུས་བྱས་དང་འདུས་མ་བྱས་གཉིས་སུ་འདུས་ཤིང་། ཟག་བཅས་
དང་ཟག་མེད་གཉིས་སུ་ཡང་འདུས་ཏེ། མཛོད་ལས་ཟག་བཅས་ཟག་པ་མེད་ཆོས་རྣམས།།
ལམ་མ་གཏོགས་པའི་འདུས་བྱས་རྣམས། །ཟག་བཅས་གང་ཕྱིར་དེ་དག་ལ། །ཟག་རྣམས་
ཀུན་ཏུ་རྒྱས་པར་འགྱུར། །ཟག་མེད་ལམ་གྱི་བདེན་པ་དང༌། །འདུས་མ་བྱས་རྣམས་གསུམ་
ཡང་སྟེ། །ནམ་མཁའ་དང་ནི་འགོག་པ་གཉིས་ཞེས་འབྱུང་ངོ༌། །གཉིས་པ་ནི་མི་མཐུན་པའི་
ཕྱོགས་ཀྱི་གཞི་ཐམས་ཅད་ཤེས་པ་མེད་པར་ནི་གཉེན་པོའི་ལམ་ཤེས་པ་མེད་པ་ཡིན་ཏེ་
གཉེན་པོ་ནི་མི་མཐུན་པའི་ཕྱོགས་མ་ཤེས་པར་མི་ཤེས་པའི་ཕྱིར་རོ། །དེས་ན་གཞུང་འདིས་
ནི་དེ་གཙོར་བསྟན་པ་ཡིན་ཏེ་སློབ་དཔོན་སངས་རྒྱས་ཡེ་ཤེས་ཀྱིས་བྱང་ཆུབ་གཞན་ཤེས་པར་
བྱས་ནས་སྤང་པར་བྱ་དགོས་པའི་ཕྱིར་རོ་ཞེས་བཤད་པ་ཡིན་ནོ། །ཡང་ན་ཐེག་པ་འོག་མ་བ་
གཉིས་མ་ཤེས་པར་ནི་ཐེག་ཆེན་གྱི་ལམ་མི་ཤེས་པའི་ཕྱིར་ཏེ། སའི་སྙིང་པོ་འཁོར་ལོ་བཅུ་
པའི་མདོ་ལས། བྱིས་པ་དབང་པོ་ཞན་ཅིང་ལེ་ལོ་ཅན། །ཐེག་པ་གཉིས་ལ་ནན་ཏན་མི་བྱེད་
པ༑ ༑ཐེག་པ་ཆེན་པོའི་འཁོར་ལོ་ལྡན་མི་འགྱུར། །དེ་ནི་རྒྱ་ཆེ་ཐེག་ཆེན་སྣོད་མ་ཡིན་ཞེས་
གསུངས་པ་ཡིན་ནོ། །
འདི་བཤད་པ་ལ་གཞི་ཤེས་གཉིས་ཀྱི་ཉེ་རིང་གི་ཁྱད་པར་དང༌། མི་མཐུན་པ་
དང་གཉེན་པོའི་ཁྱད་པར་དང་། སྦྱོར་བའི་ཁྱད་པར་དང་། ལམ་གྱི་ཁྱད་པར་དང་། མཁྱེན་པ་
གསུམ་གྱི་དོན་བསྡུ་བ་ལྔ་ལས། དང༌པོ་ལའང་དོན་དངོས་དང་། དེ་རིགས་པས་སྒྲུབ་པ་
-
Y
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༣༩
གཉིས་ལས། དང་པོ་ཡུམ་ལས་བཅོམ་ལྡན་འདས་བྱང་ཆུབ་སེམས་དཔའི་ཤེས་རབ་ཀྱི་ཕ་
རོལ་ཏུ་ཕྱིན་པ་ནི་ཚུ་རོལ་གྱི་མཐར་མ་ལགས། ཕ་རོལ་གྱི་མཐར་མ་ལགས། གཉིས་ཀ་ལས་
གཞན་དུ་མི་དམིགས་ཏེ་ཤིན་ཏུ་རྣམ་པར་དག་པའི་ཕྱིར་རོ་ཞེས་གསུངས་སོ། །དེ་བསྡུད་པ་ནི་
ཚུ་རོལ་ཕ་རོལ་ཞེས་པ་ཡིན་ནོ། །འདི་ལ་དུས་རྣམས་མཉམ་པ་ཉིད་དུ་ཤེས་པའི་ཤེས་རབ་ཀྱི་
ཕ་རོལ་ཏུ་ཕྱིན་པ་སངས་རྒྱས་དང་བྱང་ཆུབ་སེམས་དཔའི་རྒྱུད་ལ་ཡོད་པར་འདོད་པ་དེ་ཆོས་
ཅན་སྲིད་ཞིའི་སྐྱོན་ལས་རྣམ་པར་གྲོལ་བ་ཡིན་ཏེ་ཚུ་རོལ་འཁོར་བ་དང་ཕ་རོལ་ཞི་བ་དང་དེ་
དག་གི་བར་ན་ཡང་མི་གནས་པ་སྟེ་ཤེས་རབ་དང་སྙིང་རྗེ་སྲིད་ཞིའི་སྐྱོན་བཅོམ་པའི་ཕྱིར་རོ་
ཞེས་བྱ་བ་ནི་ཁྱབ་བྱེད་མ་དམིགས་པ་ཡིན་ནོ། །དེ་ལ་འཁོར་འདས་གཉིས་ལ་ནི་ཤེས་རབ་
དང་སྙིང་རྗེས་མི་གནས་པ་ཡིན་ལ། དེ་གཉིས་ཀྱི་བར་ནི་མེད་པ་ཉིད་ཡིན་པའི་ཕྱིར་དེ་ལ་
གནས་པར་ག་ལ་འགྱུར། འགྲེལ་པ་ལས། རྟོགས་པ་ཞེས་པ་ནི་རྟོགས་པ་ཞེས་རྣམ་དབྱེ་
བསྒྱུར་ལ་སྦྱར་རོ། །ཉེ་བར་གྱུར་པར་འདོད་པ་ནི་རྒྱུ་ལ་སྐྱེས་པ་སྟེ་དེ་ནི་ཆོས་ཅན་ཡིན་ནོ།།
སྲིད་པ་དང་ཞི་བ་ལ་མི་གནས་པ་ནི་བསྒྲུབ་བྱའི་ཆོས་སོ། །འདི་ལ་ཁ་ཅིག་དེ་གཉིས་ལ་བླང་
དོར་དུ་མི་གནས་པ་བསྒྲུབ་བྱའི་ཆོས་ཡིན་ནོ་ཞེས་ཟེར་བ་དེ་མ་ཡིན་ཏེ་འདིས་ནི་ཐེག་དམན་
པའི་གཞི་ཤེས་ཁྱད་པར་དུ་འཕགས་པར་སྒྲུབ་པ་ཡིན་ན་དེ་ནི་བེམས་པོ་དང་དངོས་མེད་
ལའང་ཡོད་པས་དེར་མི་འགྲུབ་པའི་ཕྱིར་རོ། །དེས་ན་གཉེན་པོ་གཞི་ཤེས་མི་གནས་པའི་མྱང་
འདས་སུ་སྒྲུབ་པ་ཡིན་ཏེ་རྒྱུད་བླ་མ་ལས། བདག་སྲེད་མ་ལུས་ཤེས་རབ་ཀྱིས་བཅད་དེ།།
སེམས་ཅན་སྲེད་ཕྱིར་བརྩེ་ལྡན་ཞི་ཐོབ་མིན། །དེ་ལྟར་བློ་བརྩེ་བྱང་ཆུབ་ཐབས་བརྟེན་ནས།།
འཕགས་པ་འཁོར་བའམ་ མྱ་ངན་འདས་མི་འགྱུར་ཞེས་གང་བཤད་པ་ཡིན་ནོ། །གཏན་
ཚིགས་ནི་ཤེས་རབ་ཀྱིས་ཞེས་པ་ལ་སོགས་པ་སྟེ་འཁོར་བ་ནི་མྱང་འདས་ཀྱི་སྔོན་དུ་འགྲོ་བས་
ཚུ་རོལ་དང་། མྱང་འདས་ནི་དེ་ལས་ཟློག་པས་ཕ་རོལ་ཡིན་ནོ། །འཁོར་བ་པ་ལ་ནི་སྡུག་
མ3 ？ · -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྔལ་དང་ཀུན་འབྱུང་རྒྱུན་གྱིས་རྟག་པ་ཡིན་ལ། མྱང་འདས་ལ་ནི་གཉིས་པོ་དེ་རྒྱུན་ཆད་པ་
ཡིན་ནོ། །ཡང་ཉན་ཐོས་ལ་སོགས་པ་ནི་རང་སངས་རྒྱས་སོ། །ཕ་རོལ་ཏུ་ཕྱིན་པའི་བར་ནི་
ཆོས་ཅན་ནོ། །མེད་པའི་ཕྱིར་ཞེས་པ་ནི་མེད་པ་ཞེས་བྱ་བ་དང་། རིང་བར་གྱུར་པས་ནི་རིང་
བར་གྱུར་པ་ཞེས་ཁྱད་པར་གྱིས་བསྡུ་བར་སྦྱར་རོ། །དེ་ལ་རིང་བར་གྱུར་པ་ནི་གཉིས་མེད་ཀྱི་
ཡེ་ཤེས་དེ་གཉིས་ལ་ལྐོག་ཏུ་གྱུར་པའོ། །རང་གི་རྟོགས་པ་ཙམ་ནི་བདག་མེད་པའི་ཕྱེད་དང་
སུམ་གཉིས་རྟོགས་པའོ། །འཁོར་འདས་ལ་གནས་པ་ནི་བསྒྲུབ་བྱ་སྟེ་འདིར་ཡང་བླང་དོར་དུ་
ཞེས་ནི་སྒྲུབ་པར་མི་འདོད་ཀྱི་འོན་ཀྱང་སྲིད་པ་ན་གནས་པའི་ཚེ་སྡུག་བསྔལ་དང་ཉོན་མོངས་
པས་འཚེ་བའི་སྐྱོན་དང་ཞི་བ་ན་གནས་པའི་ཚེ་གཞན་དོན་མེད་པའི་སྐྱོན་དང་དེ་སྲིད་ཞི་བའི་
སྐྱོན་དང་ལྡན་པར་བསྒྲུབ་པར་འདོད་པ་ཡིན་ཏེ་སྲིད་དང་ཞི་བར་ལྟུང་བའི་ཕྱིར་ཞེས་གང་
འཆད་པར་འགྱུར་བ་དེ་ཡིན་ནོ། །བྱང་ཆུབ་སེམས་དཔའ་ནི་དེ་ལྟ་མ་ཡིན་ཏེ་སེམས་འགྲེལ་
ལས། སེམས་ཅན་བསྐྱབ་པའི་བསམ་པས་འདི། །སྲིད་པའི་འདམ་དུ་སྐྱེ་མོད་ཀྱི། །འོན་ཀྱང་
འདམ་གྱི་པདྨ་བཞིན། །སྲིད་པའི་སྐྱོན་གྱིས་གོས་པ་མེད་ཅེས་གང་བཤད་པ་བཞིན་ནོ།།
གཏན་ཚིགས་ནི་དངོས་པོ་དང་ཞེས་པ་སྟེ་ཡོད་མེད་དུ་བདེན་པར་འཛིན་ཅིང་སྙིང་བརྩེ་དང་
ཤེས་རབ་ཆེན་པོ་དང་བྲལ་བ་གང་ཟག་ལ་བདག་མེད་པ་རིག་པའི་བློ་ཡིན་པའི་ཕྱིར་ཞེས་བྱ་
བ་ནི་རང་བཞིན་ནོ། །གལ་ཏེ་གཏན་ཚིགས་དེ་ནི་རྩ་བ་ལ་མེད་དོ་ཞེ་ན། ཀུན་ཤེས་པ་ཉིད་ཀྱི་
སྐབས་ལས་གཉེན་པོ་གཞི་ཤེས་ལས་བཟློག་སྟེ་བསྟན་དགོས་པ་ཡིན་ཏེ་མི་མཐུན་ཕྱོགས་ཀྱི་
གཞི་ཤེས་ཀྱང་བསྟན་དགོས་པའི་ཕྱིར་རོ། །་
གཉིས་པ་ནི་ཉན་ཐོས་དང་བྱང་ཆུབ་སེམས་དཔའ་ལ་སོགས་ཏེ་རང་སངས་རྒྱས་
དང་རྫོགས་པའི་སངས་རྒྱས་དག་ལ་ཆོས་ཅན་ཡང་དག་པ་སྟེ་གཉིས་སུ་མེད་པའི་ཡུལ་རིང་པ་
དང་གཅིག་ཤོས་ཏེ་ཡོད་མེད་དུ་ཇི་ལྟར་འགྱུར་ཞེས་པ་ནི་སྲིད་པ་འགོག་པ་སྟེ་དེ་མི་སྲིད་པར་
-3 8 ] -



， གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། （༩
འགྱུར་རོ་ཞེས་པ་ནི་ཐལ་བའི་དམ་བཅའོ། །ཅིའི་ཕྱིར་ཞེ་ན། དུས་གསུམ་མཉམ་པ་ཉིད་དུ་
ཤེས་པ་དང་ནི་གཞི་རྟོགས་པ་སྟེ་ཤེས་པ་གཅིག་པ་ཁོ་ན་ཡིན་ལ། གཞི་ཤེས་པ་དེ་ཡང་
འཕགས་པ་ཐམས་ཅད་ལ་ཡོད་པ་མ་ཡིན་ནམ་སྟེ་ཡོད་པའི་ཕྱིར་ཞེས་དྲང་པོ་མ་ཡིན་པའི་དྲི་
བ་ཉིད་གཏན་ཚིགས་སུ་སྟོན་པ་ཡིན་ནོ། །བསམ་པ་ནི་འདི་ཡིན་ཏེ་གཞི་ནི་དུས་གསུམ་གྱི་
ཆོས་ཡིན་ལ་དེ་ཤེས་ན་ནི་སྟོང་པ་ཉིད་དུ་ཤེས་དགོས་ཏེ་དེའི་རང་བཞིན་སྟོང་ཉིད་ཡིན་པའི་
ཕྱིར་མེ་ཤེས་ན་ཚ་བ་ཤེས་པའི་ཕྱིར་རོ། །གལ་ཏེ་དེའི་རང་བཞིན་སྟོང་ཉིད་ཡིན་ན་ནི་དེ་ཤེས་
ན་དེའང་ཤེས་པར་འགྱུར་བ་ཞིག་ན་དེ་ཉིད་གང་ལས་ཤེ་ན། ལུགས་ལས་ཤེས་གསུངས་ཏེ་
འདི་དབུ་མ་པ་ཐམས་ཅད་ཀྱིས་འདོད་པས་ན་ལུགས་ཏེ་ཐམས་ཅད་འདོད་པས་ནི་ལུགས་སུ་
གྲགས་པའོ། །འཇིག་རྟེན་ལས་འདས་པར་བསྟོད་པ་ལས་རྟེན་ཅིང་འབྲེལ་བར་འབྱུང་བ་སྟེ་
ཀུན་རྫོབ་པ་གང་ཡིན་པ་དེ་ཉིད་དེ་དེའི་རང་བཞིན་ནི་རྗེ་བཙུན་སངས་རྒྱས་ཁྱོད་གཟུགས་
བརྙན་ལྟ་བུའི་སྟོང་པར་བཞེད་ཀྱི་མེད་དགག་ཏུ་ནི་མ་ཡིན་ཏེ་རྩོད་པ་བཟློག་པ་ལས། དངོས་
རྣམས་བརྟེན་ནས་འབྱུང་བ་གང་། །དེ་ནི་སྟོང་ཉིད་ཅེས་བྱ་དང༌། །གང་ཞིག་བརྟེན་ནས་
འབྱུང་བ་དེ། །རང་བཞིན་མེད་ཉིད་ཡིན་པར་སྨྲ་ཞེས་འབྱུང་བ་ཡིན་ནོ། །དེས་ན་འཕགས་པ་
ཐམས་ཅད་ཀྱིས་གཞི་རྟེན་འབྲེལ་ཤེས་ན་ནི་སྟོང་ཉིད་ཤེས་པས་དུས་གསུམ་པའི་ཆོས་མཉམ་
པ་ཉིད་དུ་ཤེས་པ་ཡིན་ལ། དེ་ནི་ཡང་དག་པའི་ཡུམ་ཡིན་ནོ་ཞེས་རྩོད་པ་ཡིན་ནོ། །དེའི་ལན་
ནི་མདོ་ལས། གལ་ཏེ་བྱང་ཆུབ་སེམས་དཔའི་ཐེག་པའི་རིགས་ཀྱི་བུའམ་རིགས་བུ་མོ་ཐབས་
མི་མཁས་པས་ཡུམ་འདི་དམིགས་པའི་ཚུལ་གྱིས་ཤེས་པར་བགྱིད་ན་ཡུམ་འདི་མདོར་བར་
འགྱུར་རིང་དུ་བྱེད་པར་འགྱུར་རོ་ཞེས་གསུངས་སོ། །དེ་སྡུད་པ་ནི་ཉན་རང་དེ་ནི་ཆོས་ཅན་
གཉིས་མེད་ཀྱི་ཡེ་ཤེས་རིང་བ་སྟེ་མངོན་དུ་མ་གྱུར་པ་ཡིན་ཏེ་ཐབས་མ་ཡིན་པ་སྟེ་ཆོས་ཀྱི་
བདག་མེད་རྟོགས་པའི་དགེ་བའི་བཤེས་གཉེན་ཐབས་མཁས་པ་དང་བྲལ་བས་ཆོས་ལ་
· -3
- 81-
8 1-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་མར་འཛིན་པའི་ཕྱིར་ཞེས་པ་ནི་ཁྱབ་པར་བྱེད་པ་འགལ་བ་དམིགས་པ་སྟེ་ཐབས་མ་
ཡིན་པ་ནི་མེད་དགག་བརྗོད་པར་སློབ་དཔོན་བཞེད་དོ། །ཡང་བྱང་ཆུབ་སེམས་དཔའ་
འཕགས་པ་དེ་ནི་ཆོས་ཅན་གཉིས་མེད་ཀྱི་ཡེ་ཤེས་དེ་ཡང་དག་ཉེ་བ་སྟེ་མངོན་དུ་གྱུར་པ་ཡིན་
ཏེ་དགེ་བའི་བཤེས་གཉེན་ཐབས་ལ་མཁས་པས་བཟུང་བས་ཆོས་ཐམས་ཅད་མཉམ་ཉིད་དུ་
མངོན་སུམ་དུ་ཤེས་པའི་ཕྱིར་ཞེས་པ་ནི་རང་བཞིན་ནོ། །འགྲེལ་པ་ལས་ཉན་ཐོས་ལ་སོགས་ ་
པ་ནི་ཆོས་ཅན་ཏེ་དངོས་པོའི་ངོ་བོ་ནི་ཆོས་ཀྱི་བདག་མེད་དོ། །ཡུམ་རིང་བ་ནི་ལྐོག་ཏུ་གྱུར་པ་
སྟེ་བསྒྲུབ་བྱའོ། །མཉམ་པ་ཉིད་ཀྱི་ཡེ་ཤེས་ནི་གཟུང་འཛིན་དང་བྲལ་བ་སྟེ་དེ་མེད་པའི་ཞེས་
པ་ནི་གཏན་ཚིགས་སོ། །དེ་ཡང་གང་ལས་ཞེ་ན། འདུས་བྱས་དངོས་པོ་རྣམས་ཆོས་སུ་བདེན་ ་
པའི་མཚན་མ་དང་ལྡན་པར་རྟོགས་པའི་ཕྱིར་རོ། །དེའང་མཚན་མེད་རྟོགས་པའི་ཐབས་
མཁས་དང་བྲལ་བའི་ཕྱིར་ཞེས་སྟོན་པ་ནི་དགེ་བའི་ཞེས་པ་སྟེ་སོགས་པའི་སྒྲས་ནི་གཅིག་དང་
དུ་བྲལ་ལ་སོགས་གཏན་ཚིགས་བཟུང་ངོ་། །བདེན་པར་འཛིན་པ་ལ་སྟོང་ཉིད་རྟོགས་པའི་བློ་། །
མེད་པའི་དཔེ་ནི་སྒྱུ་མ་མཁན་ཞེས་པ་སྟེ་དངོས་པོ་ནི་སྣང་བ་བརྗོད་པ་ཡིན་ནོ། །ཚིགས་སུ་་
བཅད་པ་ཕྱེད་དང་པོ་བཤད་ནས་ཕྱེད་ཕྱི་མ་བྱང་ཆུབ་སེམས་དཔའ་ཞེས་པས་འཆད་དོ། །
དུས་རིང་མོ་ཞིག་ནས་ཞེས་པ་ནི་ཞིག་ཏུ་ཞེས་བསྒྱུར་ཏེ་རིང་མོ་ཞིག་ཏུ་འགུ་བར་བྱས་པ་ལས་
དེས་ཆོས་ཀྱི་བདག་མེད་སྟོན་པའི་མན་ངག་དཔེ་དང་གཏན་ཚིགས་ལ་སོགས་པ་སྟོན་པར་
འགྱུར་བའི་ཕྱིར་རོ། །བདེན་པ་གཉིས་ལ་བརྟེན་པ་ནི་ཡུལ་ཅན་ཏེ་ཆོས་ཅན་སྣང་བ་མ་ལུས་
པ་དང་དེའང་སྟོང་པར་ཤེས་པ་སྟེ་དེ་ལྟ་བུའི་ཤེས་རབ་གསུམ་གྱི་ཐབས་མཁས་ཀྱི་འཁྲུལ་པ་
བསལ་བའི་བྱང་ཆུབ་སེམས་དཔའ་རྣམས་ལ་ཞེས་པ་ནི་ཆོས་ཅན་ནོ། །ཡུམ་ཉེ་བ་ནི་མངོན་དུ་
གྱུར་པ་སྟེ་ཡང་དག་པ་ནི་ངེས་པར་རོ། །གཟུགས་ལ་སོགས་པ་ཞེས་པ་ནི་གཏན་ཚིགས་སོ།།
དེའི་ཕྱིར་རིང་བ་དང་མི་རིང་པ་ཉིད་དུ་གྲུབ་པ་ཡིན་ནོ་ཞེས་མཇུག་སྡུད་པ་ཡིན་ནོ། །
：38 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས༔ (༩
གཉིས་པ་ལ་དོན་ལྔ་ལས། དང་པོ་དེ་གཉིས་སོ་སོར་བཤད་པ་ལ་སྤང་བྱ་ནི་
དེ་ལྟར་ཞེས་པ་སྟེ་ཉན་རང་གི་ཡུམ་ནི་གཉིས་མེད་ཀྱི་ཡེ་ཤེས་ལ་རིང་བོར་འགྱུར་བའི་སྒྲུབ་པ་
ཡིན་ཏེ་གཉིས་བཅས་ལ་གོམས་པར་བྱེད་པའི་ཕྱིར་རོ། །དེ་ཉིད་ནི་བྱང་ཆུབ་སེམས་དཔའི་མི་
མཐུན་ཕྱོགས་ཡིན་པར་གསུངས་སོ། །ཇི་སྐད་དུ་ཞེ་ན། ཡུམ་ལས་ཐབས་མི་མཁས་པ་དེ་
གཟུགས་སྟོང་ཞེས་བྱ་བ་དང་འདས་པ་ལ་སོགས་པའི་ཆོས་རྣམས་དང་ཕ་རོལ་ཏུ་ཕྱིན་པ་
རྣམས་དང་རྣམ་མཁྱེན་གྱི་བར་ལ་སྤྱོད་པའི་འདུ་ཤེས་ནི་ཆགས་པའོ་ཞེས་གསུངས་སོ།།
འདིའི་ངོ་བོ་ནི་ཆོས་གསུམ་ལ་མཚན་མར་འཛིན་པ་ཡིན་ལ་འདིས་ཀྱང་ཤེས་བྱ་དང་སྤྱོད་པ་
དང་འབྲས་བུ་ལ་མཚན་མར་འཛིན་པ་གསུམ་མི་མཐུན་ཕྱོགས་སུ་བསྟན་ཏོ། །དེ་སྡུད་པ་ནི་
གཟུགས་སོགས་ཕུང་པོ་ཞེས་པའོ། །དེ་རྣམ་པར་འགྲེལ་པ་ན་ཆོས་ནི་ཤེས་བྱ་ཡིན་ལ་ཟག་པ་
དང་བཅས་པ་ནི་སོ་སོའི་སྐྱེ་བོ་རྣམས་ཀྱི་ཡིན་ཅིང་ཟག་པ་མེད་པ་ནི་མི་སློབ་པ་རྣམས་ཀྱི་ཡིན་
ནོ༑ ༑དེ་གཉིས་ཀའི་ངོ་བོ་ནི་སློབ་པའི་རྒྱུད་ཀྱིས་བསྡུས་པའི་ཕུང་པོ་ལྔ་ཡིན་ཏེ་དེ་ནི་ཟག་
བཅས་དང་ ཟག་མེད་རྒྱུད་གཅིག་ལ་འདུས་ པའི་ ཕྱིར་ རོ། །དེ་དག་ལ་གཞན་གྱིས་ཀུན་
བཏགས་པའི་བདག་དང་གཙོ་བོ་ལ་སོགས་པ་སྟོང་པ་སྟེ་མེད་པ་ཉིད་དུ་ལྟ་བ་སྟེ་རྟོག་པ་ཡིན་
ནོ༑ ༑དེ་ཡང་མུ་སྟེགས་བྱེ་བྲག་པ་རྣམས་ཀྱིས་ནི་བདག་ཐམས་ཅད་དུ་ཁྱབ་པར་འདོད་དེ་
བདག་གི་ཡོན་ཏན་བདེ་སྡུག་ཐམས་ཅད་ན་ཁྱབ་པར་ཡོད་པའི་ཕྱིར་ཞེས་བཀོད་པ་ཡིན་ནོ།།
གཅེར་བུ་པ་རྣམས་ཀྱིས་ནི་སེམས་ཅན་རྣམས་ལ་ལུས་ཇི་ཙམ་ཡོད་པ་དེ་ཙམ་གྱི་བདག་འདོད་
དེ་ཁྱད་པར་དུ་འཕགས་པའི་བསྟོད་པ་ལས། གཅེར་བུ་ལུས་ཀྱི་ཚད་བཞིན་དུ། །སྲོག་ནི་ཞུམ་
དང་རྒྱས་པར་སྨྲ་ཞེས་བཤད་དོ། །རིགས་པ་ཅན་རྣམས་ཀྱིས་ནི་རྡུལ་གྱི་ཚད་ཙམ་དུ་འདོད་དེ་
བཞི་བརྒྱ་པ་ལས། ལ་ལས་ཀུན་ཏུ་སོང་བར་མཐོང་། །ལ་ལས་སྐྱེས་བུའི་ལུས་ཙམ་ཞིག །ལ་
ལས་རྡུལ་ཙམ་ཞིག་མཐོང་སྟེ། །ཤེས་རབ་ཅན་གྱིས་མེད་ཅེས་མཐོང་ཞེས་གང་བཤད་པ་ཡིན་
- } $3



བརྩེ་ཆེན་འོད་སྣང་ལས། བོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནོ༑ ༑གཙོ་བོ་ནི་གྲངས་ཅན་རྣམས་ཀྱིས་གཟུགས་དང་སེམས་ལ་སོགས་པ་སྣང་བ་འདི་དག་
ལ་རྟག་པ་དང་བདེ་བ་དང་གཅིག་པུ་ལ་སོགས་པའི་མཚན་ཉིད་ལོག་པར་ཀུན་བཏགས་པ་
ཡིན་ནོ། །ཚུལ་གང་གིས་སྟོང་པར་ལྟ་ཞེ་ན། མི་རྟག་པ་ལ་སོགས་པའི་དངོས་པོར་དཔྱད་ན་
མ་གྱུར་པ་སྟེ་མ་གྲུབ་པ་ཐམས་ཅད་ལ་མི་རྟག་པ་དང་སྡུག་བསྔལ་བ་ལ་སོགས་པའི་དངོས་པོ་
དམིགས་པ་ཉིད་ཀྱིས་རྟག་པ་ལ་སོགས་པའི་མཚན་ཉིད་ཀྱིས་སྟོང་པར་ལྟ་བ་ཡིན་ནོ། །སྦྱིན་
པ་ལ་སོགས་པ་ལ་སངས་རྒྱས་སྒྲུབ་པའི་སྤྱོད་པ་ཡིན་ནོ་ཞེས་འདུ་ཤེས་པ་སྟེ་མཚན་མར་
འཛིན་པ་ནི་དེ་དག་གི་སྟེ་བདག་ཏུ་འཛིན་པ་སྟེ་སྦྱིན་པ་ལ་སོགས་པ་ལ་དོར་བྱར་འཛིན་པའི་
གཉེན་པོ་ཡིན་ཡང་བྱང་ཆུབ་སེམས་དཔའི་ལམ་གྱི་མི་མཐུན་ཕྱོགས་ཡིན་ཏེ་སྤང་བྱ་ཡིན་པའི་
ཕྱིར་རོ། །དེའང་ཤེས་བྱ་དང་མི་མཐུན་པར་ཕྱིན་ཅི་ལོག་ཏུ་ཞུགས་པའི་ཕྱིར་རོ། །གཉེན་པོ་
སྟོན་པ་ནི་བྱང་ཆུབ་སེམས་དཔའ་ཞེས་བྱ་བ་སྟེ་འདིའི་ངོ་བོ་ནི་འཁོར་གསུམ་དུ་མི་རྟོག་པས་
ཕར་ཕྱིན་དྲུག་ལ་སྤྱོད་པ་ཡིན་ནོ། །འདིའང་ཡུམ་ལས་ཤཱ་རིའི་བུ་ཐབས་མཁས་པའི་བྱང་ཆུབ་
སེམས་དཔའ་ནི་འདི་སྙམ་དུ་གཟུགས་ལ་གཟུགས་ཞེས་འདུ་ཤེས་པར་མི་འགྱུར་རོ་ཞེས་
གསུངས་སོ། །དེ་སྡུད་པ་ནི་སྦྱིན་ལ་སོགས་ལ་ཞེས་པའོ། །བདག་མེད་པ་ནི་རང་བཞིན་མེད་
པ་སྟེ་སྦྱོར་བ་ནི་ཆོས་ཅན། རྣམ་པ་ཐམས་ཅད་དུ་གཉེན་པོ་ཡིན་ནོ་ཞེས་བྱ་བ་ནི་བསྒྲུབ་བྱའོ།
ཡང་དག་པར་ཞེས་བྱ་བ་ལ་སོགས་པ་གསུམ་ནི་གཏན་ཚིགས་ནི་སྔ་མ་སྔ་མ་ཕྱི་མ་ཕྱི་མ་ལ་
གཏན་ཚིགས་སུ་འགོད་པའམ་ཡང་ན་གསུམ་གའང་རྩ་བའི་བསྒྲུབ་བྱ་ཉིད་ལ་སྦྱར་རོ།།
ཆགས་པ་ནི་ཞེན་པ་སྟེ་དེའང་འཁོར་གསུམ་དུ་ཞེན་པར་འདུས་པས་མཐའ་འགོག་པ་དང་།
གནས་ཐམས་ཅད་བཀག་པ་ཞེས་གསུངས་པ་ཡིན་ནོ། །ཡང་གསུམ་པ་འབྲས་བུ་ལ་མཚན་
མར་འཛིན་པ་ནི་ཡུམ་ལས་རབ་འབྱོར་འདི་ལ་རིགས་ཀྱི་བུའམ་རིགས་ཀྱི་བུ་མོ་དད་པ་དག་
དེ་བཞིན་གཤེགས་པ་མཚན་མར་ཡིད་ལ་བྱེད་ན་ཡང་རབ་འབྱོར་མཚན་མ་ཇི་སྲིད་པ་དེ་སྲིད་
-38 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
དུ་ཆགས་པ་ཡིན་ནོ་ཞེས་གསུངས་སོ། །དེ་སྡུད་པ་ནི་རྒྱལ་ལ་སོགས་ལ་ཆགས་པ་ཕྲ་ཞེས་པ་
སྟེ་ཕྲ་བ་ནི་ཆགས་པ་ལ་ཆགས་པ་ཉིད་དུ་རྟོགས་དཀའ་བའི་ཕྱིར་རོ། །འགྲེལ་པ་ལ་སོགས་
པའི་སྒྲས་ནི་ཆོས་དང་མཆོད་པ་འབུལ་བ་ལ་སོགས་པ་བཟུང་ངོ་། །བསོད་ནམས་ཀྱི་ཚོགས་
ཀྱི་རྒྱུ་ཞེས་པ་ནི་གཞི་མཐུན་པ་སྟེ་གཟུགས་སྐུའི་རྒྱུ་ཡིན་ནོ། །གཉེན་པོ་ནི་སྡིག་པའི་གཉེན་
པོའོ། །རྣམ་པ་ཐམས་ཅད་དུ་གཉེན་པོར་འགྱུར་བ་ནི་ཡུམ་ཁོ་ན་ཡིན་ལ་འདི་ནི་དེ་མ་ཡིན་
པས་མི་མཐུན་པའི་ཕྱོགས་སོ། །གཉིས་པ་ཆགས་པ་ཕྲ་མོ་མི་མཐུན་ཕྱོགས་སུ་སྒྲུབ་པ་ནི་ཡང་
ཞེས་པ་ལ་སོགས་པས་སྟོན་པར་བྱེད་དེ་ཡུམ་ལས་བཅོམ་ལྡན་འདས་ཡུམ་ནི་ཟབ་བོ་ཞེས་བྱ་
བ་དང་། རབ་འབྱོར་ཆོས་ཐམས་ཅད་རང་བཞིན་གྱིས་དབེན་པའི་ཕྱིར་ཞེས་གསུངས་སོ།།
དེ་སྡུད་པ་ནི་ཆོས་ཀྱི་ལམ་ནི་ཞེས་པ་ནི་ཆོས་ཅན་ཏེ་ལམ་ནི་རིགས་ཐ་དད་པ་རྣམས་སོ། །རང་
བཞིན་གྱིས་དབེན་པའི་ཕྱིར་ཞེས་པ་ནི་གཏན་ཚིགས་ཏེ་དཔྱད་ན་རང་གི་ངོ་བོ་མེད་པ་ཞེས་བྱ་
བའི་དོན་ཏོ། །དེ་ཟབ་པ་ཉིད་ཅེས་བྱ་བ་ནི་བསྒྲུབ་བྱའི་ཆོས་ཏེ་རྟོགས་པར་བྱ་བའི་ཡུལ་དུ་
མེད་དོ་ཞེས་བྱ་བའི་དོན་ཏོ། །གང་གི་ཕྱིར་དམིགས་པར་བྱ་བའི་ཡུལ་ན་མེད་པ་ལ་དམིགས་
པའི་ཕྱིར་མི་མཐུན་པའི་ཕྱོགས་ཡིན་ཏེ་བློ་ཤེས་བྱའི་གནས་ལུགས་དང་མི་མཐུན་པར་འཇུག་
པའི་ཕྱིར་རོ་ཞེས་བཤད་པར་བྱའོ། །
་ ་ ་་་་
གསུམ་པ་དེ་སྤོང་བའི་གཉེན་པོ་ནི་འོ་ན་ཞེས་པ་སྟེ་ཡུམ་ལས་རབ་འབྱོར་འདི་
ལྟར་ཆོས་ཀྱི་རང་བཞིན་ནི་གཉིས་མ་ཡིན་ཏེ་གཅིག་ཏུ་ཟད་དོ། །ཆོས་ཀྱི་རང་བཞིན་གང་ཡིན་
པ་དེ་ནི་རང་བཞིན་མ་ཡིན་པའོ་ཞེས་གསུངས་སོ། །དེ་སྡུད་པ་ནི་ཆོས་རྣམས་ཞེས་པའོ།།
འགྲེལ་པ་ལས་ཤེས་པ་དང་ཤེས་བྱ་རང་བཞིན་མེད་པར་གཅིག་པར་མཉམ་པ་ཉིད་དུ་ཡོངས་
སུ་ཤེས་པ་ཞེས་ཚིག་རྣམ་པར་སྦྱར་རོ། །བཞི་པ་ཟབ་པ་དང་རྟོགས་དཀའ་བའི་རྒྱུ་མཚན་ནི་
ཡང་ཇི་ལྟར་ཞེས་པ་སྟེ་ཡུམ་མཐོང་བ་ལ་སོགས་ཏེ་ཐོས་པ་དང་ངེས་པ་དང་རྣམ་པར་ཤེས་པ་
-3 8 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཀག་པས་ཆོས་དེ་ནི་རྟོགས་པར་དཀའ་བར་བཤད་དོ་ཞེས་སྦྱར་རོ། །མིག་ལ་སོགས་པའི་
རྣམ་པར་ཤེས་པ་ཐམས་ཅད་ཀྱི་དམིགས་པའི་དོན་དུ་གྲུབ་པ་བསལ་བ་སྟེ་བཀག་པས་དེའི་
རང་བཞིན་རྟོགས་དཀའ་བ་ཉིད་དུ་མདོ་ལས་བཤད་པ་དེའི་ཕྱིར་ཟབ་པོ་ཞེས་སྦྱར་རོ།།
རྟོགས་པར་དཀའ་བའི་རྒྱུ་མཚན་ནི་ཡང་ཞེས་པ་སྟེ་ཆོས་དེ་དག་ནི་བསམ་གྱིས་མི་ཁྱབ་པར་
་འདོད་དེ་གཟུགས་དང་སྒྲ་ལ་སོགས་པར་མི་ཤེས་པའི་ཕྱིར་རོ། །འགྲེལ་པ་ལས་རང་བཞིན་
ཡོངས་སུ་མི་ཤེས་པ་ནི་ཆོས་རྣམས་ཀྱི་རང་བཞིན་མེད་པ་ཡིན་པའི་ཕྱིར་དང་། ཤེས་པའི་ཚུལ་
གཉིས་མི་མཐད་པའི་ཕྱིར་རོ། །འདི་ལྟར་ཆོས་དེ་དག་རྣམ་པ་མེད་པའང་རྣམ་པ་དང་བཅས་
པའི་བློས་ཞེས་གྲང་ན་རེ་ཤིག་ཤེས་པས་དོན་གྱི་རྣམ་པ་བཟུང་ན་རིག་པ་ཙམ་ནི་ཡུལ་ཐམས་
ཅད་ལ་ཉེ་རིང་མེད་པར་ཐམས་ཅད་ཐམས་ཅད་ཀྱི་ཡུལ་ཅན་དུ་འགྱུར་རོ། །འོན་ཏེ་ཤེས་པས་
དོན་གྱི་ཆ་བྱད་བཟུང་ནས་དོན་འཛིན་ཏེ་གང་གང་གི་རྣམ་པ་ཅན་དུ་སྐྱེས་པ་དེ་ནི་དེའི་ཡུལ་
ཅན་དུ་འཇོག་སྟེ་མིག་ཤེས་གཟུགས་ཀྱི་རྣམ་པ་ཅན་དུ་སྐྱེས་པས་དེའི་ཡུལ་ཅན་ཡིན་པ་བཞིན་
ནོ་ཞེ་ན། དོན་གྱི་རྣམ་པ་བཟུང་བས་ནི་དོན་བཟུང་བར་མི་འགྱུར་ཏེ་རྨི་ལམ་དང་ཟླ་གཉིས་
འཛིན་པའི་ཤེས་པས་ཀྱང་དོན་བཟུང་བར་འགྱུར་བའི་ཕྱིར་རོ། །དེའི་ཕྱིར་རྣམ་པ་ནི་དོན་ལ་
འཁྲུལ་བས་རྣམ་བཅས་ཀྱིས་དོན་འཛིན་པ་མ་ཡིན་ཏེ་བདེན་གཉིས་ལས་རྣམ་པ་མེད་པའི་
ཤེས་པ་ནི། །ཡུལ་ལ་འཛིན་པར་མི་རིགས་སོ། །རྣམ་པ་ཚད་མ་མིན་ཕྱིར་དང༌། །མི་རིགས་
ཕྱིར་ན་གཅིག་ཤོས་མིན་ཞེས་བཤད་པ་ཡིན་ནོ། །དོན་ལས་སྐྱེས་པ་དང་དོན་དང་འདྲ་བས་ ་
ཀྱང་མ་ཡིན་ཏེ་དབང་པོ་དང་ཡུལ་མཚུངས་པའི་ཤེས་པ་ཕན་ཚུན་ཀྱང་རིག་པར་འགྱུར་བའི་ ་
ཕྱིར་རོ། །དེའི་ཕྱིར་དཔྱད་ན་དོན་ཤེས་པ་མེད་པ་ཡིན་ནོ་ཞེས་གནས་སོ། །ལྔ་པ་སྤང་བྱ་དང་
གཉེན་པོའི་དོན་བསྡུ་བ་ནི། དེ་ལྟར་ཞེས་པ་སྟེ་མི་མཐུན་པ་དང་གཉེན་པོ་ནི་ཇི་སྐད་བཤད་པ་
འདི་ཁོ་ན་ཡིན་པར་ཤེས་པར་བྱའོ། །དེ་ཡང་ཆོས་གསུམ་ལ་མཚན་མར་འཛིན་པ་ནི་ཉན་རང་
-3
8 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ལ་ཡོད་པའི་མི་མཐུན་ཕྱོགས་ཡིན་ལ། ཕ་རོལ་ཏུ་ཕྱིན་པ་དྲུག་ལ་འཁོར་གསུམ་མི་རྟོག་པས་
སྤྱོད་པ་ནི་རྒྱལ་སྲས་གཉིས་ལ་ཡོད་པའི་གཉེན་པོ་ཡིན་ནོ་ཞེས་བྱ་བའི་དོན་ཏོ། །སྦྱོར་བའི་
ཁྱད་པར་ལ་དང་པོ་རང་གི་མཚན་ཉིད་ནི་དེ་ལྟར་ཞེས་པ་སྟེ་དེ་དག་སྟེ་གཉེན་པོ་རྣམ་པར་
སྒོམ་པའོ། །འདིའང་ཡུལ་ལས་གལ་ཏེ་གཟུགས་ལ་མི་སྤྱོད་ན་ཡུམ་ལ་སྤྱོད་དོ་ཞེས་བྱ་བ་ལ་
སོགས་པ་གསུངས་སོ། །དེ་སྡུད་པ་ནི་གཟུགས་སོགས་ཞེས་པ་སྟེ་རྩ་བ་ལ་སྤྱོད་པ་བཀག་པ་
ནི་འགྲེལ་པ་ལས་ཡོངས་སུ་ཤེས་པ་ཞེས་པ་སྟེ་བདེན་འཛིན་བསལ་བ་ཞེས་བྱ་བའི་དོན་ཏོ།།
དེ་ལ་དང་པོ་ནི་ངོ་བོ་ལ་བདེན་པ་དཀག་པ་ཡིན་ལ་མི་རྟག་པ་དང་སྟོང་པ་དང་བདག་མེད་པ་
ལ་སོགས་པ་ནི་ཁྱད་པར་དུ་བདེན་པ་བཀག་པ་ཡིན་ནོ། །བྱིས་པའི་གཟུགས་དེ་ནི་ཡོན་ཏན་
གྱིས་མ་རྫོགས་པ་ཡིན་ལ་འཕགས་པའི་གཟུགས་ནི་དེས་རྫོགས་པ་ཡིན་ནོ། །གཟུགས་དེ་ལ་
ཆགས་ཏེ་མངོན་ཞེན་མེད་པ་དང༌། ཡུམ་གྱི་རྟོགས་པ་ནི་གཞན་ལ་བསྟན་ཀྱང་རང་གི་དེ་
གཞུང་དུ་མི་འགྱུར་བ་དང་། ཡུམ་ལ་ཀུན་ནས་ཉོན་མོངས་པའི་བྱེད་པ་པོ་མེད་པ་དང་། རྣམ་
མཁྱེན་ནི་ཀུན་རྫོབ་དང་དོན་དམ་པ་གཉིས་ཀར་ཡང་ཆེད་དུ་བྱ་བཀའ་བ་ཡིན་ཏེ་ཆེད་དུ་བྱ་
བར་འདོད་པ་ནི་ནམ་མཁའ་ཡོངས་སུ་གྲོལ་བར་འདོད་པ་ཡིན་ནོ་ཞེས་གསུངས་ལ། ལམ་
ཤེས་པ་ལ་སྦྱོར་འདོད་པ་ནི་ནམ་ མཁའ་ ཡོངས་སུ་ཐར་བར་འཚལ་བ་ལགས་སོ་ཞེས་
གསུངས་ཤིང་། ཐམས་ཅད་ཤེས་པ་ལ་རྩོལ་བ་བྱེད་འདོད་པ་ནི་ནམ་མཁའ་འདེགས་པར་
འཚལ་བ་ལགས་སོ་ཞེས་གསུངས་ཏེ་མདོར་ན་གསུམ་པོ་དེ་སྤྲོས་བྲལ་ཡིན་པས་དེ་ལྟར་བྱ་
དཀའོ་ཞེས་སྟོན་པ་ཡིན་ནོ། །ཉན་ཐོས་ལ་སོགས་པ་ནི་སྐལ་བ་ཇི་ལྟ་བ་བཞིན་དུ་རང་རང་གི་
འབྲས་བུ་ཐོབ་པས་མི་སྟོང་ཞེས་པ་ནི་དཀག་པ་གཉིས་ཀྱིས་རྣལ་མ་སྟོན་པས་འབྲས་བུ་ཐོབ་
བོ་ཞེས་སྟོན་པ་ཡིན་ནོ། །ཡུམ་ལ་སྤྱོད་པ་ནི་གཞན་གྱི་རྐྱེན་གྱིས་མི་འགྲོ་སྟེ་བསྲུང་བ་གཞན་
ལ་རག་མ་ལས་པ་ཡིན་ཏེ། གང་གི་རྒྱུ་དང་མི་རྒྱུའི་འགྲོ་བ་ཀུན། །སྒྱུ་མ་ནམ་མཁའ་ལྟ་བུར་
- 38 ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། ，
རབ་ཤེས་པ། །དོན་དམ་ཤེས་པའི་བསྲུང་བ་མཆོག་ཡིན་ཏེ། །བསྲུང་བའི་ཆོ་ག་གཞན་དག་
འདིར་མི་དགོས་ཞེས་བཤད་པ་བཞིན་ནོ། །སྣང་བ་རྣམ་བདུན་ནི་གཉིད་ཀྱིས་ཤེས་པ་ཡོངས་
སུ་འགྱུར་བ་ནི་རྨི་ལམ་སྟེ་ཏིང་ངེ་འཛིན་རྒྱལ་པོ་ལས། ཇི་ལྟར་བུ་མོ་གཞོན་ནུའི་རྨི་ལམ་ན།།
བུ་ཕོ་བྱུང་ཞིང་ཤི་བ་དེས་མཐོང་ན། །བྱུང་ན་དགའ་ཞིང་ཤི་ན་མི་དགའ་བ། །དེ་བཞིན་ཆོས་
རྣམས་ཐམས་ཅད་ཤེས་པར་གྱིས་ཞེས་གསུངས་སོ། །སྔགས་དང་རྫས་མཉམ་དུ་ཚོགས་པ་
ལས་བྱུང་པ་ནི་སྒྱུ་མ་སྟེ་སྒྱུ་མ་བྱེད་པ་དག་གིས་གཟུགས་སྤྲུལ་ཏེ། །རྟ་དང་གླང་པོ་ཤིང་རྟ་སྣ་
ཚོགས་བྱས། །ཇི་བཞིན་སྣང་ཡང་སྣང་བ་གང་ཡང་མེད། །དེ་བཞིན་ཆོས་རྣམས་ཐམས་ཅད་
ཤེས་པར་གྱིས་ཞེས་གསུངས་སོ། །ཆུར་འགལ་ནས་མེད་པ་ནི་སྨིག་རྒྱུ་ཡིན་ཏེ་ཇི་ལྟར་སོས་
ཀའི་ཉི་མ་ཕྱེད་དུས་ཀྱི། །སྐོམ་པས་གདུངས་ཤིང་སྐྱེས་བུ་འགྲོ་བ་ན། །སྨིག་རྒྱུ་དག་ལ་ཆུའི་
ཕུང་པོ་སྣང་། །དེ་བཞིན་ཆོས་རྣམས་ཐམས་ཅད་ཤེས་པར་གྱིས་ཞེས་གསུངས་སོ། །སྒྲའི་
རྐྱེན་ལས་བྱུང་པའི་སྒྲ་བརྙན་ཏེ་ཇི་ལྟར་མི་དག་ནགས་རིའི་ཁྲོད་དུ་སྟེ། །གླུ་ལེན་སྨྲ་དང་རྒོད་ ་
དང་ངུ་བ་ལས། །བྲག་ཆར་སྣང་ཡང་སྣང་བ་གང་ཡང་མེད། །དེ་བཞིན་ཆོས་རྣམས་ཐམས་
ཅད་ཤེས་པར་གྱིས། །ཞེས་གསུངས་སོ། །མ་འཕོས་པའི་སྣང་བ་ནི། གཟུགས་བརྙན་ནམ་
མིག་གཡོར་ཏེ་ཇི་ལྟར་ནམ་མཁའ་དྭངས་པར་ཟླ་ཤར་བ། །དེའི་གཟུགས་བརྙན་དྭངས་པའི་
མཚོར་སྣང་ཡང་། །ཟླ་བ་ཆུའི་ནང་དུ་འཕོས་པ་མེད། །དེ་བཞིན་ཆོས་རྣམས་ཐམས་ཅད་ཤེས་
པར་གྱིས་ཞེས་གསུངས་སོ། །རྟེན་གཞི་མེད་པའི་སྣང་བ་ནི་དྲི་ཟའི་གྲོང་ཁྱེར་ཡིན་ལ། བྱེད་པ་
པོར་སྣང་ཡང་མེད་པ་ནི་སྤྲུལ་པ་ལྟ་བུ་ཡིན་ཏེ་དེ་ཉིད་ལས། ཇི་ལྟར་སྤྲུལ་པ་དྲི་ཟའི་གྲོང་ཁྱེར་
དང༌། །རྨི་ལམ་ཇི་བཞིན་སྒྱུ་མ་ཇི་བཞིན་དུ། །མཚན་མ་སྒོམ་པ་ངོ་བོ་ཉིད་ཀྱིས་སྟོང་། །དེ་
བཞིན་ཆོས་རྣམས་ཐམས་ཅད་ཤེས་པར་གྱིས་ཞེས་གསུངས་སོ། །དེ་ལྟར་ཤེས་པ་ལ་སྣང་བ་
བདུན་ལ་བདེན་འཛིན་བཀག་ནས་སྦྱོར་རོ། ཁ་ཅིག་ན་རེ་བྱང་ཆུབ་སེམས་དཔའ་མཉམ་
-3 8 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
གཞག་ཏུ་སྦྱོར་བ་གཞན་དགུ་སྒོམ་ནས་རྗེས་ཐོབ་ཏུ་སྒྱུ་མའི་དཔེ་བདུན་སྒོམ་པ་ཡིན་ནོ་ཞེས་
ཟེར་རོ། །ཡུལ་དེ་དང་དེ་ལ་མི་སྦྱོར་བའི་ཚུལ་གྱིས་སྦྱོར་བ་རྗེས་སུ་འགྲོ་བ་སྟེ་ཡོད་དོ་ཞེས་
བསྟན་པས་དེ་གཉིས་རྟོགས་པ་མི་མཐུན་པའི་ཤུགས་ཀྱིས་བཟློག་སྟེ་སྦྱོར་བ་ནི་ཡུལ་བཅུ་པོ་
དེ་ལ་ཆོས་སུ་འཛིན་པས་སྦྱོར་རོ་ཞེས་བྱ་བའི་དོན་ཏོ། །གཉིས་པ་སྦྱོར་བ་སྤྱིའི་མཚན་ཉིད་ནི་
བཅུ་ཀ་ལ་ཁྱབ་པ་སྟེ་ཡུམ་ལས་གཟུགས་རློམ་སེམས་སུ་མི་བྱེད་གཟུགས་ཀྱིས་རློམ་སེམས་སུ་
མི་བྱེད་ཅེས་གསུངས་སོ། །དེ་སྡུད་པ་ནི་གཟུགས་ལ་སོགས་ལ་ཞེས་པ་སྟེ་ངོ་བོ་དང་ཁྱད་པར་
དང་རྣམ་པ་གཉིས་དང་ཉི་ཤུ་ལ་སོགས་པའི་སྤྲོས་པ་སྟེ་དབྱེ་བ་དང་ལམ་ལྔ་ལ་སོགས་པའི་
རྟོགས་པ་བཞི་ལ་བདེན་འཛིན་བཀག་ནས་བཅུ་པོ་དེ་སྒོམ་པར་བྱེད་དོ་ཞེས་སྟོན་པ་ཡིན་ནོ།།
བཞི་པ་ལ་གསུམ་ལས་མདོར་བསྟན་པ་ནི་སྦྱོར་བའི་མཉམ་པ་ཉིད་ཅེས་པ་སྟེ་
འདིས་ཀྱང་སྔ་མ་སྦྱོར་ལམ་མཚན་ཉིད་པར་བསྟན་པ་ཡིན་ཏེ་མཐོང་ལམ་གྱི་རྒྱུར་བསྟན་པའི་
ཕྱིར་རོ། །གཞན་རྣམས་ནི་གོ་སླའོ། །རྒྱས་པར་བཤད་པ་ནི་བདེན་པའི་རྣམ་པ་ཞེས་པ་སྟེ།
ཡུམ་ལས་གཟུགས་རྟག་ཅེས་བྱ་བའམ་མི་རྟག་ཅེས་བྱ་བར་ཆོས་སྟོན་པར་མི་འགྱུར་རོ་ཞེས་
བྱ་བ་ལ་སོགས་པ་གསུངས་སོ། །དེ་སྡུད་པ་ནི་གཟུགས་རྟག་མ་ཡིན་ཞེས་པ་ལ་སོགས་པ་
ཡིན་ནོ། །འདིར་དོན་ནི་འདི་ཡིན་ཏེ་ཉན་ཐོས་རྣམས་ཀྱིས་ནི་མི་རྟག་པ་ལ་སོགས་པ་ལ་ཆོས་
སུ་མཚན་མར་བཟུང་ནས་མཐོང་ལམ་སྒོམ་ལ། བྱང་ཆུབ་སེམས་དཔའ་རྣམས་ཀྱིས་ནི་རྟག་
མི་རྟག་ལ་སོགས་པའི་མཐའ་དང་བྲལ་བར་སྒོམ་པར་བྱེད་དེ་འགྲེལ་པ་ཇི་ལྟ་བ་བཞིན་དུ་
བཤད་པར་བྱའོ། །དེ་ལ་ངོ་བོ་ཉིད་མེད་པ་ལ་སོགས་པའི་གཏན་ཚིགས་སྔ་མ་སྔ་མས་ནི་ཕྱི་མ་
ཕྱི་མ་སྒྲུབ་པ་ཡིན་ཅིང་། ཕྱི་མ་ནི་མེད་དགག་གིས་མ་ཡིན་དགག་སྒྲུབ་པ་ཡིན་ནོ། །རྟག་པ་
དང་ཆད་པ་ནི་སྡུག་བསྔལ་ལོ། །རྣམ་པར་དག་པ་ནི་རང་བཞིན་གྱིས་སོ། །སོགས་པས་ནི་
ཉམས་པ་དང་འཕེལ་བ་ལ་སོགས་པ་བསྡུའོ། །གསོག་ནི་སྟོང་པ་ཉིད་དོ། །ཉོན་མོངས་དང་
-3
8
9,



OH
བརྩེ་ཆེན་འོད་སྣང་ལས། ལོང་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉེ་བའི་ཉོན་མོངས་ནི་བཤད་ཟིན་ཏོ། །ཡོངས་སུ་འཛིན་པ་ནི་འཁོར་བ་ཡོངས་སུ་འཛིན་པ་སྟེ་
བརྗོད་དུ་མེད་པ་ནི་དོན་དམ་པར་རོ། །འགོག་པ་ནི་ཀུན་རྫོབ་ཏུའང་སྒོམས་པས་ཐོབ་ཀྱི་
བརྗོད་པས་ནི་མ་ཡིན་པའོ། །འགོག་པ་སྔོན་དུ་བྱས་པས་ནི་དམིགས་པ་ཐམས་ཅད་མེད་པར་
བྱེད་པ་ཡིན་ནོ། །མཐའ་གཉིས་ནི་ཡོད་མེད་དེ་རྣམ་པར་དག་པ་ནི་རང་བཞིན་དང་གློ་བུར་བ་
གཉིས་ཀས་སོ། །ནད་ཐམས་ཅད་མི་སྐྱེ་བ་ནི་ཡུམ་འཛིན་པ་ལ་སོགས་པ་ལ་མིག་གི་ནད་ལ་
སོགས་པ་མི་འབྱུང་བ་དང༌། ལྷ་རྣམས་ཀྱང་དེའི་ཕྱི་བཞིན་འབྲང་པ་དང་ཚེས་བརྒྱད་དང་བཅུ་
བཞི་དང་བཅོ་ལྔ་ལ་བསྟན་ན་བསོད་ནམས་ཆེ་བ་དང་དེའི་ཚེ་ལྷ་རྣམས་ཀྱིས་མཆོད་པ་བྱེད་པ་
ལ་སོགས་པས་གསུངས་པ་ཡིན་ཏེ་དོན་ནི་འགོག་བདེན་ལས་ནད་མི་སྐྱེ་བར་ཡིད་ལ་བྱེད་པ་
ཡིན་ནོ། །ལམ་གྱིས་ངན་སོང་ཆད་པ་ནི་ཀུན་རྫོབ་ཏུའོ། །འབྲས་བུ་མངོན་སུམ་དུ་བྱ་བ་སྟེ་
བྱེད་པའི་དོན་གྱི་ཐབས་ནི་ལམ་རང་ཉིད་ཡིན་ཏེ་རང་ཉིད་རང་ལ་རྣམ་པར་མི་རྟོག་པ་ཞེས་བྱ་
བའི་དོན་ཏོ། །མཚན་མ་དང་མ་འབྲེལ་བ་ནི་མཚན་མར་མི་འཛིན་པ་ཡིན་ནོ། །བརྗོད་བྱ་
ཤེས་བྱ་དང་རྗོད་བྱེད་སྒྲ་གཉིས་ལ་བདེན་འཛིན་ཤེས་པ་སྐྱེ་བ་མེད་པ་ནི་ལམ་ལ་ཡོད་དོ་ཞེས་
ཚིག་རྣམ་པར་སྦྱར་རོ། །དེ་ལྟ་བུའི་རྣམ་པ་ཅན་ནི་དེ་ལྟ་བུར་སྒོམ་པ་གང་ལ་ཡོད་པ་དེ་ལ་དེ་
སྐད་དུ་བརྗོད་དོ། །ཉན་ཐོས་ཀྱི་མཐོང་ལམ་སྟོན་པ་ནི་ཉན་ཐོས་ཞེས་པའོ། །སྒོམ་ལམ་མི་
འཆད་པའི་རྒྱུ་མཚན་ནི་ཉན་ཐོས་ཀྱི་ལམ་ནི་ཞེས་པའོ། །འོ་ན་མཐོང་ལམ་ཀྱང་མི་སྟོན་པར་
འགྱུར་རོ་ཞེ་ན། འདིར་འཕགས་ པ་ བྱམས་པས་མ་བསྟན་པ་འདོད་པ་ཉིད་དོ། །སྐབས་
གཉིས་པར་བསྟན་པ་ནི་དེ་དངོས་སུ་མ་བསྟན་ན་ཤུགས་ལ་མི་ཤེས་པའི་ཕྱིར་དང་། སྒོམ་
ལམ་ནི་གང་མཐོང་བ་དེ་གོམས་པར་བྱེད་པ་ཙམ་ལས་གཞན་བསྟན་པར་བྱར་མེད་ཅིང་
དེའང་མཐོང་ལམ་གྱི་ཤུགས་ལ་ཤེས་པའི་ཕྱིར་མི་སྟོན་པ་ཡིན་ནོ། །ཡང་ན་སྒོམ་ལམ་ནི་བྱང་
ཆུབ་ཀྱི་དངོས་ཀྱི་རྒྱུ་ཡིན་པས་དེ་བྱང་ཆུབ་སེམས་དཔས་ཡེ་མི་སྒོམ་པའི་ཕྱིར་དང་། མཐོང་
-3] { -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། -
ལམ་ནི་དེ་ལྟ་མ་ཡིན་པས་སྟོན་པ་ཡིན་ནོ། །ལྔ་པ་ནི་དེ་ལྟར་ ཞེས་པ་ལ་སོགས་པའོ།།
འདིའང་ཡུམ་ལས་རབ་འབྱོར་ཡུམ་ནི་ཆོས་གང་ཡང་ཐོབ་པར་བྱེད་པ་མ་ཡིན་ཞེས་བྱ་བ་དང་།
ཁམས་གསུམ་ལས་འདའ་བར་བྱེད་པ་མ་ཡིན་ཞེས་བྱ་བ་དང་། འཕགས་པ་དང་སོ་སོའི་སྐྱེ་
བོའི་ཆོས་རྣམས་སོ་སོར་སྟེར་བར་བྱེད་པ་མ་ཡིན་ནོ་ཞེས་བྱ་བ་ལ་སོགས་པ་གསུངས་སོ། །དེ་
སྡུད་པ་ནི་དེ་ལྟར་འདི་དང་ཞེས་པ་སྟེ་འཕགས་པ་རྣམ་གྲོལ་སྡེ་ནི་གཞི་ཤེས་ནས་སྡུད་ཅིང་
སློབ་དཔོན་ནི་རྣམ་མཁྱེན་ནས་སྡུད་པར་བྱེད་དོ། །ལེའུ་གསུམ་ནི་བརྗོད་བྱེད་ཡིན་ལ། རྣམ་
པ་གསུམ་ནི་བརྗོད་བྱའི་དོན་གསུམ་སྟེ་རྣམ་པ་ནི་སུམ་ཅུར་གནས་པ་ཡིན་ནོ། །ཤེས་རབ་ཀྱི་
ཕ་རོལ་ཏུ་ཕྱིན་པའི་འགྲེལ་བཤད་མངོན་པར་རྟོགས་པའི་རྒྱན་གྱི་མེ་ཏོག་ཅེས་བྱ་བ་ལས་
སྐབས་གསུམ་པའི་འགྲེལ་པའི་རྣམ་པར་བཤད་པའོ།། །།
༈ ད་ནི་དོན་གཉིས་པ་སྦྱོར་བ་བཞི་ འཆད་པ་ལས་དང་པོ་རྣམ་ཀུན་མངོན་
རྫོགས་ནི་ཐམས་ཅད་མཁྱེན་པ་ཉིད་གསུམ་ཡོངས་སུ་ཤེས་པ་ནི་ཞེས་པས་སྟོན་པར་བྱེད་དོ།།
ཤེས་པ་ནི་རྣམ་ཀུན་དང་པོ་སྒོམ་པར་བྱེད་པའི་ཚེ་ན་ཐོས་བསམ་ཁོ་ནས་ཤེས་པ་ཡིན་ཏེ་
གཞན་གྱི་ཚེ་ནི་སྒོམ་བྱུང་གིས་ཀྱང་ཤེས་སོ། །དབང་དུ་བྱ་བའི་ཕྱིར་ཞེས་པ་ནི་ཐོས་བསམ་
གྱིས་གཏན་ལ་ཕབ་པའི་དོན་དེ་དག་སྒོམ་ནས་རང་གི་རྒྱུད་ལ་བསྐྱེད་པས་དབང་ཐོབ་པར་བྱ་
བའི་ཕྱིར་ཏེ། ཐོས་བསམ་གྱི་ཤེས་རབ་ནི་མི་བརྟན་པས་ཡོན་ཏན་རྣམས་རང་དབང་དུ་གྱུར་
པ་མ་ཡིན་ཅིང་བསྒོམས་པས་ནི་རང་དབང་དུ་འགྱུར་བའི་ཕྱིར་རོ། །དེ་ལྟར་ཤེས་རབ་རྣམ་པ་
གསུམ་འབྲེལ་བར་བྱ་དགོས་པར་མདོ་སྡེའི་རྒྱན་ལས། གལ་ཏེ་ཐོས་པ་ཙམ་གྱིས་དོན།།
མཐོང་འགྱུར་སྒོམ་པ་དོན་མེད་འགྱུར། །གལ་ཏེ་སྒོམ་པས་དོན་མཐོང་འགྱུར། །དེ་ཚེ་ཐོས་པ་
དོན་མེད་འགྱུར་ཞེས་བཤད་དོ། །གལ་ཏེ་དེ་ལྟ་ན་འདི་བསྟན་པ་ལ་དགོས་པ་མེད་པར་འགྱུར་
ཏེ་སྔར་བསྟན་པའི་གསུམ་པོ་དེ་ཉིད་སྒོམ་པས་ཆོག་པའི་ཕྱིར་རོ་ཞེ་ན། ཡང་རྣམ་པ་ཐམས་
.39 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་དང་ཞེས་སྨོས་ཏེ་འདི་ནི་མཁྱེན་པ་གསུམ་བསྡུས་ནས་སྒོམ་པའི་མན་ངག་ཡིན་ཏེ་འདིར་
གང་ཅུང་ཟད་བཤད་པ་དེ་ཐམས་ཅད་ནི་མཁྱེན་པ་གསུམ་གྱི་བྱེ་བྲག་ཏུ་སྣང་བའི་ཕྱིར་རོ།།
དེས་ན་འདི་ནི་བསྡུས་ནས་སྒོམ་པ་ཡིན་ལ་རྩེ་མོ་ལ་སོགས་པ་ནི་སྒོམ་པ་དེ་གོང་ནས་གོང་དུ་
ཁྱད་པར་དུ་གྱུར་པ་ལ་འདོགས་པ་ཡིན་ནོ། །དེའི་ཕྱིར་གང་ཟག་བཞིའི་རྣམ་ཀུན་མངོན་
རྫོགས་གསུངས་ཏེ་ཐམས་ཅད་ཀྱང་དང་པོ་རང་རང་གིས་མཁྱེན་པ་གསུམ་ཐོས་བསམ་གྱིས་
གཏན་ལ་ཕབ་ནས་འདིའི་རྣམ་པ་དྲན་པ་ཉེར་བཞག་དང་ཐར་པ་ཆ་མཐུན་ལ་སོགས་པ་ནས་
སྒོམ་པར་བྱེད་པའི་ཕྱིར་རོ། །འདི་བཤད་པ་ལ་རྣམ་ཀུན་གྱི་མཚན་གཞི་དང་། མཚན་ཉིད་
དང༌། ཆ་མཐུན་གྱི་ལམ་དང༌། ཕྱིར་མི་ལྡོག་པའི་རྟགས་དང་། སངས་རྒྱས་བསྐྱེད་པའི་རྒྱུ་
བཤད་པ་ལྔ་ལས། དང་པོ་ལའང་རྣམ་པ་དང་། སྦྱོར་བ་དང༌། ཡོན་ཏན་དང༌། སྐྱོན་བཤད་
པ་བཞིའོ། །དང་པོ་ལའང་ཡེ་ཤེས་ཀྱི་རྣམ་པ་མདོར་བསྟན་པ་དང་། རྒྱས་པར་བཤད་པ་དང་།
མཇུག་བསྡུ་བ་གསུམ་ལས། དང་པོ་ནི་གཞི་བདེན་པ་བཞི་ཤེས་པའི་བྱེ་བྲག་རྣམས་ནི་རྣམ་པ་
ཞེས་བྱ་བ་ཡིན་ལ་དེའང་རེ་རེ་ཞིང་མཚན་གཞི་གཅིག་གི་མཚན་ཉིད་ཡིན་ཏེ་གཞི་ཤེས་ཀྱི་
རྣམ་པ་རྣམས་ནི། གཞི་ཤེས་ཀྱི་ཡེ་ཤེས་གཅིག་གི་མཚན་ཉིད་ཡིན་པ་ལ་སོགས་པའི་ཕྱིར་རོ།།
འོ་ན་མཚན་ཉིད་དགུ་བཅུ་རྩ་གཅིག་དང་ཁྱད་པར་གང་ཡིན་ཞེ་ན། འདི་ནི་གང་ཟག་རྣམས་
ཀྱི་རྒྱུད་ལ་བསྐྱེད་ནས་སྒོམ་པའི་རྣམ་པ་ཡིན་ལ། འོག་མ་རྣམས་ནི་སྒྲོ་འདོགས་བཅད་པར་བྱ་
བའི་མཚན་ཉིད་ཡིན་གྱི་བསྒོམ་བྱ་ནི་མ་ཡིན་ནོ། །རྣམ་པ་དེ་ནི་རྩ་བའི་དབྱེ་བ་རྣམ་པ་གསུམ་
དུ་འདོད་དེ་རྣམ་པ་དེ་གང་ལ་གནས་པའི་ཀུན་མཁྱེན་ཉིད་ནི་རྣམ་པ་གསུམ་ཡིན་པའི་ཕྱིར་རོ་
ཞེས་ཚིག་རྣམ་པར་སྦྱར་ཏེ་འདིས་ནི་རྣམ་པ་གཞི་མེད་པའི་ཉེས་པ་སྤངས་པ་ཡིན་ནོ། །དེ་རྣམ་
པར་འགྲེལ་བ་ན་རྟག་པ་ལ་སོགས་པས་ནི་བདེ་བ་དང་གཙང་བ་དང་བདག་ལ་སོགས་པ་
བཟུང་ངོ་། །མི་རྟག་པ་ལ་སོགས་པ་དམིགས་པ་ནི་ཡེ་ཤེས་སུ་འདོད་དོ། ། ་
-3
9 2.-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
གཉིས་པ་ལ་གཞི་ཤེས་དང་། ལམ་ཤེས་དང་། རྣམ་མཁྱེན་གྱི་རྣམ་པ་བཤད་པ་
གསུམ་ལས་འདིར་གཞི་ཤེས་དང་ལམ་ཤེས་ཀྱི་རྣམ་པ་རྣམས་དམིགས་པ་བདེན་བཞིའི་སྒོ་
ནས་ཤུགས་ལ་བརྗོད་ནས་རྣམ་མཁྱེན་གྱི་རྣམ་པ་བརྒྱ་རྩ་བཅུ་དམིགས་བྱེད་ཡེ་ཤེས་ཀྱི་སྒོ་
ནས་དངོས་སུ་གསུངས་སོ། །དེ་ལ་དང་པོ་ལའང་བསྟན་པ་ནི་རྣམ་པ་རྣམས་ཞེས་པ་སྟེ་
འདིའང་ཡུམ་ལས་བཅོམ་ལྡན་འདས་འདི་ལྟ་སྟེ་ཡུམ་འདི་ནི་མ་འཕྱིས་པའི་ཕ་རོལ་ཏུ་ཕྱིན་
པའོ། །རབ་འབྱོར་ནམ་མཁའ་མེད་པའི་ཕྱིར་རོ་ཞེས་བྱ་བ་ནས་ཆོས་ཀྱི་དབྱིངས་གནས་པ་
ཉིད་ཀྱི་སླད་དུ་མི་གཡོ་བའོ་ཞེས་བྱ་བའི་བར་དུ་གསུངས་ཏེ་ནམ་མཁའ་དང་འདྲ་བས་ཞེས་
དགོངས་པ་ཡིན་ནོ། །དེ་སྡུད་པ་ནི་མེད་པའི་རྣམ་པ་ནས་མི་གཡོ་བའི་རྣམ་པའི་བར་ཉི་ཤུ་རྩ་
བདུན་པོ་དེ་ནི་བདེན་པ་དང་པོ་གསུམ་སོ་སོ་ལ་བཞི་བཞི་སྟེ་བཅུ་གཉིས་དང་ལམ་ལ་བཅོ་
ལྔར་བཤད་པར་བྱའོ་ཞེས་སྦྱར་རོ། །དེ་རྣམ་པར་བཤད་པ་ལ་དང་པོ་བདེན་པ་དང་པོ་གསུམ་
གྱི་རྣམ་པ་བཤད་པ་ནི་དབུས་མཐའ་ལས་མི་རྟག་དོན་ནི་མེད་དོན་དང་། །ཞེས་བཤད་པས་
རྟག་པ་མེད་པ་དང་བདེ་བ་མི་སྐྱེ་བ་དང་བདེན་པས་དབེན་པ་དང་། བདག་གིས་མི་རྫི་བ་བཞི་
ནི་སྡུག་བསྔལ་གྱི་མི་རྟག་པ་ལ་སོགས་པ་བཞི་མདོ་ལས་དེ་ལྟ་བུའི་སྒྲས་གསུངས་པ་ཡིན་ནོ།།
དཔྱད་ན་སྡུག་བསྔལ་གྱི་གནས་སུ་མེད་པ་དང་། ནམ་མཁའ་ལྟར་གནས་པ་དང་། བརྗོད་དུ་
མེད་པ་དང་། མིང་ཙམ་ཡང་མེད་པ་བཞིས་ནི་མ་དཔྱད་པ་ཀུན་རྫོབ་ཏུ་རྒྱུ་དང་ཀུན་འབྱུང་བ་
དང༌། རབ་ཏུ་སྐྱེ་བ་དང་རྐྱེན་བྱེད་པ་བཞི་སྟོན་པ་ཡིན་ནོ། །འགྲོ་བ་མེད་པ་དང་མི་འཕྲོགས་
པ་སྟེ་དབྲོག་ཏུ་མེད་པ་དང་མི་ཟད་པ་དང་སྐྱེ་བ་མེད་པ་བཞི་ནི་འགོག་པ་ལ་སོགས་པ་བཞི་
སྟོན་པ་ཡིན་ནོ། ། །
གཉིས་པ་ལམ་གྱི་རྣམ་པ་བཤད་པ་ནི་འདིར་སློབ་དཔོན་འདི་ཉན་རང་
གཉིས་ཁོ་ནས་བསྡུས་པའི་གཞི་ཤེས་ཀྱི་རྣམ་པ་འཆད་པ་ན་དང་པོ་ཉན་ཐོས་ཀྱི་ཟག་མེད་ཀྱི་
-3
3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ལམ་གྱི་རྣམ་པ་སྟོན་པ་ནི་ཉོན་མོངས་པའི་ཞེས་པ་སྟེ་ཟག་པ་མེད་པའི་ལམ་གཅིག་ནི་ཉན་
ཐོས་ཀྱི་ཡིན་ནོ། །ཐམས་ཅད་ཤེས་པ་ཉིད་ཀྱིས་རང་སངས་རྒྱས་རྣམས་ཀྱི་ལམ་ཀྱང་བསྡུས་
པས་དེའི་རྣམ་པ་ནི་གཉིས་སོ། །དེ་ལ་བྱེད་པ་པོ་མེད་པ་ལ་སོགས་པ་བཞིའི་དོན་ན་ལམ་ལ་
སོགས་པ་བཞིར་བསྒོམ་པ་ཡིན་ཏེ་དེ་ལྟར་ན་ཉན་ཐོས་རྣམས་ཀྱི་གནས་སྐབས་ཐམས་ཅད་དུ་
དེ་ལྟར་རྣམ་པ་བཅུ་དྲུག་ཏུ་ཡིད་ལ་བྱེད་པ་ཡིན་ནོ། །གཉིས་པ་རང་སངས་རྒྱས་ཀྱི་ལམ་ལ་
ཉོན་མོངས་པའི་སྒྲིབ་པའི་གཉེན་པོ་བྱེད་པ་ནི་ཉན་ཐོས་དང་མཐུན་ལ་ཤེས་བྱའི་སྒྲིབ་པའི་
གཉེན་པོ་ལ་སྒོམ་ལམ་ཟག་བཅས་དང་མཐོང་ལམ་ཟག་མེད་གཉིས་ལས་དང་པོ་ནི་རྨི་ལམ་
ལྟར་ངོ་བོ་ཉིད་མེད་པ་དང་སྒྲ་བརྙན་ལྟར་མ་སྐྱེས་པ་དང་མིག་ཡོར་ལྟར་མ་འགགས་ཙམ་དུ་
སྣང་བ་དང་སྨིག་རྒྱུ་ལྟར་གང་ཟག་དང་གཟུང་བ་གཟོད་མ་ནས་ཞི་བ་སྟེ་མེད་པ་དང་རྒྱུ་མ་
ལྟར་གཟུང་བ་རང་བཞིན་གྱིས་སྟོང་པར་སྒོམ་ནས་སྤྱིར་ཤེས་བྱའི་སྒྲིབ་པ་གཟུང་རྟོག་ཙམ་
ཞིག་སྤོང་བར་བྱེད་དོ། །གཉིས་པ་འདོད་ཆགས་ལ་སོགས་པའི་ཀུན་ནས་ཉོན་མོངས་པ་མེད་
པ་ལ་སོགས་པ་དྲུག་སྒོམ་པས་དྲུག་པོ་དེ་ལ་ཆོས་སུ་རྟོག་པའི་ཤེས་བྱའི་སྒྲིབ་པའི་བྱེ་བྲག་
དྲུག་སྤོང་སྟེ་དེའང་བླང་དོར་གྱི་གནས་གཉིས་དང་བག་ཆགས་ཀྱིས་གོས་པར་འཛིན་པ་དང་
སྤྲོས་པ་སྟེ་རབ་ཏུ་དབྱེ་བ་དང༌། རང་གི་གཟུང་བ་རང་བཞིན་མེད་པའི་རྟོག་པ་ལ་རློམ་པ་དང་།
རང་ཉམས་ཀྱིས་དོགས་པའི་འཇིགས་པའམ། ཡང་ན་མཛོད་ལས། ཐོབ་དང་མ་ཐོབ་ཉེར་
སྤྱད་ལས། །ཡོངས་ཉམས་རྣམ་པ་གསུམ་ཞེས་བྱ་ཞེས་གསུངས་ཏེ་ཡོན་ཏན་ཐོབ་ཟིན་པ་དང༌།
ཐོབ་པར་བྱ་བ་མ་ཐོབ་པ་དང་། ཐོབ་པར་བྱ་བ་མངོན་དུ་མི་བྱེད་པའི་ཉམས་པ་གསུམ་མོ།།
དེ་གང་ཟག་ལ་ཡོད་པ་དེ་ནི་སྟོན་ལ་ཐ་མ་མིག་གཡོ་ལ། བར་མའང་གཞན་ལ་རྣམ་གསུམ་མོ་
ཞེས་གསུངས་ཏེ་མི་གཡོ་བ་ལས་གཞན་པའི་དགྲ་བཅོམ་པ་ལ་ནི་གསུམ་ག་ཡོད་དོ་ཞེས་བྱ་
བའི་དོན་ཏོ། །དེ་ལྟ་བུའི་གཉེན་པོར་ཉམས་པའི་ཁྱབ་བྱེད་གཡོ་བ་མེད་པར་སྒོམ་པ་ཡིན་ནོ།།
- }} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ས
འདི་ལ་རྩོད་པ་གསུམ་སྤོང་བ་ལས་དང་པོ་ནི་གལ་ཏེ་དེ་དག་གང་ཟག་གི་བདག་མེད་པར་
རྟོགས་པ་ཡིན་ན་ཉོན་སྒྲིབ་ཀྱི་གཉེན་པོར་འགྱུར་ལ། ཆོས་ཀྱི་བདག་མེད་རྟོགས་ན་འཛིན་
པར་རང་བཞིན་མེད་པར་རྟོགས་པར་འགྱུར་ཏེ་ཀུན་ནས་ཉོན་མོངས་པ་དང་རང་གི་རྟོགས་པ་
ལ་སོགས་པ་ནི་འཛིན་པ་ཡིན་པའི་ཕྱིར་རོ་ཞེ་ན། རྣམ་པར་སྤྱོད་པ་ལ་ཞུགས་པ་ཁྱོད་ཉོན་
ཅིག་འདིས་འཛིན་པའི་བྱེ་བྲག་རང་བཞིན་མེད་པར་རྟོགས་ཀྱང་རིག་པ་ཙམ་ནི་རྒྱུན་བརྟན་
པས་རང་བཞིན་མེད་པར་མ་རྟོགས་སོ། །གལ་ཏེ་འཛིན་པའི་བྱེ་བྲག་རང་བཞིན་མེད་པར་
རྟོགས་པས་འཛིན་པ་ཐམས་ཅད་རང་བཞིན་མེད་པར་རྟོགས་ན་ཉན་རང་ཐམས་ཅད་ཀྱིས་
འཛིན་རྟོག་སྤོང་བར་འགྱུར་ཏེ་རང་རྒྱུད་ལ་གང་ཟག་གི་བདག་འཛིན་སྤངས་པའི་ཕྱིར་དང༌།
རང་རྒྱུད་ཀྱི་ཀུན་ནས་ཉོན་མོངས་པ་སྤངས་པ་ལ་དངོས་པོར་འཛིན་པ་མེད་པའི་ཕྱིར་ཏེ་
འཛིན་ན་འགགས་པའི་དངོས་མེད་དུ་མ་བཟུང་བར་ཐལ་བའི་ཕྱིར་རོ། །དེའི་ཕྱིར་ཀུན་ནས་
ཉོན་མོངས་པ་དང་རྣམ་བྱང་གིས་ཁྱད་པར་དུ་མ་བྱས་པའི་རིག་པ་རྒྱུན་མ་ཆད་པར་གནས་པ་
ལ་བདེན་པར་འཛིན་པས་འཛིན་རྟོག་དང་ལྡན་ནོ། །གཉིས་པ་ནི་ཟག་བཅས་སྒོམ་ལམ་དང་
ཟག་མེད་མཐོང་ལམ་དུ་སློབ་དཔོན་དང་འཕགས་པས་བཤད་པ་དེ་མི་རུང་བར་འགྱུར་ཏེ་
ཁྱད་པར་གྱི་རྒྱུ་མཚན་མེད་པའི་ཕྱིར་རོ་ཞེ་ན། འདི་སྒོམ་ལམ་གྱི་རྗེས་ཐོབ་ན་རྟོག་པ་དང་
མཐོང་ལམ་གྱི་མཉམ་གཞག་ན་རྟོག་མེད་ཀྱིས་སྒོམ་པའི་ཕྱིར་རམ། ཡང་ན་སྒོམ་ལམ་ནི་ཟག་
བཅས་ཞི་རགས་ཀྱི་རྣམ་པ་ཅན་དང་འབྲེལ་བར་སྒོམ་པའི་ཕྱིར་དང༌། མཐོང་ལམ་ནི་ཟག་
མེད་བདེན་པའི་རྣམ་པ་ཅན་ཁོ་ནར་སྒོམ་པའི་ཕྱིར་ཏེ་ཇི་ལྟར་ཉོན་མོངས་པའི་སྒྲིབ་པ་ཁོ་ན་
སྤོང་བའི་ཉན་ཐོས་ཀྱི་ལམ་ལ་ཡང་རྒྱུ་མཚན་དེས་ཟག་བཅས་དང་ཟག་མེད་དུ་བཤད་པ་ཡིན་
ཏེ་མཛོད་ལས། བདེན་པ་མཐོང་དང་སྒོམ་པ་ལས། །ཉོན་མོངས་སྤངས་པ་ཞེས་བཤད་དོ།།
སྒོམ་པའི་ལམ་ནི་རྣམ་གཉིས་ཏེ། །མཐོང་ཞེས་བྱ་བ་ཟག་པ་མེད་ཅེས་བཤད་པ་ཡིན་ནོ། །འོ་
-3
] j-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་ཉན་ཐོས་ཀྱི་ལམ་ལ་ཡང་ཟག་བཅས་ཟག་མེད་གཉིས་སུ་འཆད་པར་འགྱུར་ཏེ་མཛོད་ལས་
གཉིས་བཤད་པའི་ཕྱིར་རོ་ཞེ་ན། དེ་ལྟ་ནའང་ཟག་པ་ཉོན་མོངས་པའི་གཉེན་པོ་བྱེད་པ་ཙམ་
ཞིག་རྒྱུ་མཚན་དུ་བྱས་ནས་འདིར་ཟག་མེད་ཁོ་ནར་བཤད་པ་ཡིན་ཞེས་གནས་སོ། །གསུམ་
པ་ནི་ཁ་ཅིག་ན་རེ་གཞི་ཤེས་ཀྱིས་དམིགས་པའི་ཡུལ་ལ་ནི་གཞི་ཤེས་ཁོ་ན་དམིགས་དགོས་
ཏེ་བདེན་པ་དང་པོ་གསུམ་བཞིན་ནོ། །ཅི་སྟེ་དམིགས་པ་རྟོགས་བྱེད་ཀྱི་ཡེ་ཤེས་ཀྱི་རྣམ་པ་
བརྗོད་པ་ཡིན་ན་འདི་ནི་ཡེ་ཤེས་ཀྱི་དམིགས་པ་བརྗོད་པའི་སྐབས་ཡིན་པས་སྐབས་དང་
འགལ་ལོ། །དེས་ན་ལམ་གྱི་བདེན་པ་ལ་གཞི་ཤེས་ཁོ་ན་འཛིན་པ་དེ་ནི་འཁྲུལ་པ་ཡིན་པས་
འདིར་སྒྲིབ་པ་གཉིས་ཀའི་གཉེན་པོ་བྱེད་པའི་ལམ་ཐམས་ཅད་དམིགས་པར་བཟུང་ངོ་ཞེས་
ཟེར་བ་དེ་ནི་ཡང་དག་པ་མ་ཡིན་ཏེ། འདི་ལྟར་དེ་གཉིས་ནི་རང་གཞན་གཉིས་ཀའི་རྒྱུད་དུ་
རྟོགས་པའི་བདེན་པ་བཞི་ལ་དམིགས་ནས་ལམ་སྒོམ་པར་མི་བྱེད་དེ་བྱང་ཆུབ་སེམས་དཔའི་
དང་དམིགས་པ་ཁྱད་པར་མེད་པར་འགྱུར་བའི་ཕྱིར་རོ། །དེའི་ཕྱིར་ཉན་རང་རྣམས་ལམ་གྱི་
བདེན་པ་ནི་རང་གི་རྒྱུད་དུ་རྟོགས་པའི་གཞི་ཤེས་ཁོ་ན་ལ་དམིགས་ཏེ་སྒོམ་པར་བྱེད་ཅིང་རྣམ་
གྲོལ་གྱི་ཡེ་ཤེས་ཀྱང་དེ་ཙམ་ལ་སྐྱེ་བ་ཡིན་ཏེ་དབུས་མཐའི་འགྲེལ་པ་ལས་ཉན་ཐོས་དང་རང་
སངས་རྒྱས་རྣམས་ནི་རང་གི་རྒྱུད་དུ་གཏོགས་པའི་ལུས་ལ་སོགས་པ་ལ་དམིགས་སོ་ཞེས་བྱ་
བ་དང་། ཚངས་པ་ཁྱད་པར་སེམས་ཀྱིས་ཞུས་པའི་མདོ་ལས། ཤཱ་རིའི་བུས་སྨྲས་པ་ཉན་ཐོས་
སྒྲའི་རྗེས་སུ་འབྲང་པ་རང་གི་རྒྱུད་སྣང་བ་ཉི་ཚེ་བའི་ཡེ་ཤེས་ཀྱིས་རྣམ་པར་གྲོལ་བའི་ཤེས་
རབ་དེས་བདག་ཤེས་རབ་ཅན་གྱི་མཆོག་ཏུ་གསུངས་ཀྱི་ཞེས་གང་བཤད་པ་ཡིན་ནོ། །
་ ལམ་ཤེས་ཀྱི་རྣམ་པ་ལ་གོ་རིམ་བསྟན་པ་དང༌། རྣམ་པར་བཤད་པ་གཉིས་
ལས། དང་པོ་ནི་དེའི་འོག་ཏུ་ཞེས་པ་སྟེ་ཡུམ་ལས་འདོད་ཆགས་དམིགས་སུ་མེད་པའི་ཕྱིར་
རོ་ཞེས་བྱ་བ་དང་། ཆོས་ཐམས་ཅད་རྣམ་པར་རྟོག་པ་མེད་པའི་ཕྱིར་རོ་ཞེས་བྱ་བ་ལ་སོགས་་
པ
-3g 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། }
པ་གསུངས་སོ། །དེ་སྡུད་པ་ནི་རྒྱུ་དང་ཞེས་པ་སྟེ་ཀུན་བྱུང་ཡིན་ལ་བསྒྲགས་པ་ནི་མདོ་ལས་
གསུངས་པའོ། །གཅིག་ཤོས་ནི་རྣམ་པར་བྱང་བའོ། །དོན་གྱི་སྒོ་ནས་ཞེས་པ་ནི་སྒྲ་འདི་ལྟར་
དུ་བཀོད་པའི་ཤུགས་ལས་ཏེ་གཞན་དུ་ན་སྡུག་བསྔལ་དང་ཀུན་འབྱུང་ཞེས་འགོད་པར་
འགྱུར་བའི་ཕྱིར་རོ། །གཉིས་པ་ནི་པཎྜི་ཏ་འབུམ་ཕྲག་གསུམ་པ་ན་རེ་ཀུན་འབྱུང་ནི་སྤང་བྱ་
ཡིན་པས་གཉེན་པོའི་སྒོ་ནས་སྟོན་ལ། ལམ་ནི་རྒྱུད་ལ་བརྟེན་བྱ་ཡིན་པས་འཐད་པ་དང་
འཐད་པ་ལས་བྱུང་བའི་སྒོ་ནས་སྟོན་ཅིང༌། སྡུག་བསྔལ་ནི་ཤེས་བྱ་ཡིན་པས་རང་དང་
སྤྱིའི་མཚན་ཉིད་ཀྱི་སྒོ་ནས་སྟོན་ལ། འགོག་པ་ནི་མངོན་དུ་བྱ་བ་ཡིན་པས་སྟོང་ཉིད་དྲི་མ་དང་
བྲལ་བའི་སྒོ་ནས་སྟོན་ནོ་ཞེས་ཟེར་རོ། །དོན་དེ་ལྟར་དུ་གནས་པ་ན་འདིར་ནི་དོན་བཞི་ལས།
དང་པོ་ཀུན་འབྱུང་གི་རྣམ་པ་སྟོན་པ་ནི་བཞི་ཡོད་པ་དེ་ལ་རྒྱུའི་རྣམ་པ་བརྒྱད་ཡིན་ནོ་ཞེས་སྦྱར་
རོ༑ ༑གང་ཞེ་ན། འཁོར་བའི་རྒྱུ་ནི་འཁོར་བ་ལ་འདུན་པ་དང་། དེ་ལ་འདོད་ཆགས་པ་དང་།
དེ་ལ་དགའ་བ་གསུམ་ཡིན་ནོ། །དེ་ལ་འདོད་ཆགས་པ་དང་བྲལ་བ་སྟེ་དེ་མེད་པར་སྒོམ་པས་
འདུན་པར་བདེན་པར་འཛིན་པའི་གཉེན་པོ་བྱེད་དེ་འདོད་ཆགས་མེད་པ་ལ་འཁོར་བར་
འདུན་པ་མེད་པའི་ཕྱིར་རོ། །ཞེན་པའི་ཚུལ་གྱིས་མི་གནས་པ་སྟེ་གནས་པ་མེད་དོ་ཞེས་བྱ་
བས་ནི་འདོད་ཆགས་སུ་བདེན་པར་འཛིན་པའི་གཉེན་པོ་བྱེད་དོ། །འཁོར་བ་ལ་སྲེད་པ་ཞི་བ་
སྟེ་མེད་པས་ནི་དགའ་བ་ལ་བདེན་པར་འཛིན་པའི་གཉེན་པོ་བྱེད་དོ། །དུག་གསུམ་ལས་ནི་
སྡུག་བསྔལ་ཀུན་འབྱུང་ལ་དེ་དག་བདེན་པར་འཛིན་པའི་གཉེན་པོར་ནི་གསུམ་པོ་དེ་མེད་
པར་ཡིད་ལ་བྱེད་དོ། །སྡུག་བསྔལ་རབ་ཏུ་སྐྱེ་བའི་རྩ་བ་ནི་འདོད་པ་ཡིན་ལ་དེའི་ཡང་རྩ་བ་ནི་
སྣ་ཚོགས་རྟོག་པ་ཡིན་ཏེ། འདོད་པ་ཁྱོད་ཀྱི་རྩ་བ་ནི། །ཤེས་ཏེ་ཀུན་ཏུ་རྟོག་ལས་བྱུང་། ཁྱོད་
ལ་རྟོག་པར་མི་འགྱུར་བ། །དེ་ཕྱིར་ང་ལ་མི་འབྱུང་ངོ་ཞེས་འབྱུང་བ་ཡིན་ནོ། །དེས་ན་ཀུན་ཏུ་
རྟོག་པ་ལ་བདེན་པར་འཛིན་པའི་གཉེན་པོར་ནི་ཀུན་ཏུ་རྟོག་པའི་ཉོན་མོངས་པ་མེད་པར་
མ：
：
.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིད་ལ་བྱེད་པ་ཡིན་ནོ། །སེམས་ཅན་དུ་མངོན་པར་ཞེན་པས་ནི་འཁོར་བར་སྐྱེ་བའི་རྐྱེན་བྱེད་
ལ༑ དེའི་གཉེན་པོར་ནི་སེམས་ཅན་ཉིད་བདེན་པར་མེད་པར་ལམ་ཤེས་པས་སྒོམ་པར་བྱེད་
དོ༑ ༑དེ་ལྟ་ན་རྒྱུར་འཛིན་པའི་གཉེན་པོར་གྱུར་པ་གསུམ་དང་། ཞེས་པ་ལ་སོགས་པར་སྦྱར་
རོ༑ ༑ལམ་གྱི་རྣམ་པ་ནི་བདུན་ཡིན་ནོ་ཞེས་སྦྱར་རོ། །གང་ཞེ་ན་སེམས་ཅན་ཐམས་ཅད་ལ་
ཐར་པའི་གོ་སྐབས་འབྱེད་པ་ན་སེམས་ཅན་ཚད་མེད་ལ་འབྱེད་པ་ཡིན་ནོ། །ཇི་ལྟར་འབྱེད་ན་
རྟག་ཆད་ཀྱི་མཐའ་གཉིས་དང་མ་འབྲེལ་བར་འབྱེད་དོ། །དེ་རིགས་པ་ཡིན་པ་ནི་ཐ་མི་དད་པ་
སྟེ་མཉམ་པ་ཉིད་གཉིས་སུ་རྟོགས་པའི་ཕྱིར་རོ། །ཇི་ལྟར་རིགས་པ་ཡིན་པ་ནི་ཆོས་ཅན་ལ་
མཆོག་ཏུ་འཛིན་པ་མེད་པའི་ཕྱིར་རོ། །དེ་ཐར་པ་སྒྲུབ་པ་ཡིན་པ་ནི་རྣམ་པར་མི་རྟོག་པའི་ཕྱིར་
ཏེ་རྟོག་པ་ནི་འཁོར་བ་སྒྲུབ་པར་བྱེད་པའི་ཕྱིར་ཏེ་ཇི་སྐད་དུ། རྣམ་རྟོག་མ་རིག་ཆེན་པོ་སྟེ།།
འཁོར་བའི་རྒྱ་མཚོར་ལྟུང་བྱེད་ཡིན། །མི་རྟོག་ཏིང་འཛིན་ལ་གནས་ན། །མཁའ་བཞིན་དྲི་མ་
མེད་པར་འགྱུར་ཞེས་གསུངས་པ་ཡིན་ནོ། །ཇི་ལྟར་སྒྲུབ་པ་ཡིན་པ་ནི་ཆོས་ཉིད་བློས་གཞལ་
དུ་མེད་པར་རྟོགས་པས་རྟོག་པའི་རྒྱུ་བ་བཀག་པའི་ཕྱིར་རོ། །ངེས་པར་འབྱིན་པ་ནི་དེ་གང་
ལ་ཡང་ཆགས་པ་མེད་པའི་ཕྱིར་རོ། །དེ་ལྟར་ན་ལམ་གྱི་ངོ་བོ་ཉིད་གཉིས་དང་ཞེས་པ་ལ་
སོགས་པར་སྦྱར་རོ། །སྡུག་བསྔལ་གྱི་བདེན་པའི་མི་རྟག་པ་ལ་སོགས་པ་བཤད་ཟིན་ཏོ།། .
མཚན་ཉིད་མེད་པ་ནི་བཞི་པོ་དེ་ཡང་རྫུན་པའོ། །འགོག་པའི་རྣམ་པ་ལ་བཞི་ལས་ཇི་ལྟར་
འགོག་པ་ཡིན་པ་ལ་ནང་ལ་སོགས་པའི་མངོན་ཞེན་བཀག་པ་གསུམ་མོ། །ཇི་ལྟར་ཞི་བ་ཡིན་
པ་ལ་གཞན་གྱིས་ཀུན་བརྟགས་པའི་བདག་གིས་སྟོང་པ་ལ་ཞེན་པ་ནས་དོར་བ་མེད་པ་ལ་
ཞེན་པའི་བར་བརྒྱད་པོ་དེ་ཞི་བར་བྱེད་པ་སྟོང་པ་ཉིད་སྟོང་པ་ཉིད་ཀྱི་རྣམ་པ་ནས་དོར་བ་མེད་
པ་སྟོང་པ་ཉིད་ཀྱི་བར་བརྒྱད་དོ། །ཇི་ལྟར་གྱ་ནོམ་པའི་རྣམ་པ་ལ་གཞན་གྱིས་ཀུན་བཏགས་
པའི་བྱེད་པ་པོ་ནི་དབང་ཕྱུག་དང་ཁྱབ་འཇུག་ལ་སོགས་པ་ཡིན་ཏེ་ཇི་སྐད་དུ། དབང་ཕྱུག་རྫ་
-39 8:-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼e
མཁན་ལྟ་བུར་སྣ་ཚོགས་འདི་སྤྲུལ་བྱེད་པོར་མ་གྱུར་ན། །ས་གཞི་འདི་མི་འགྲུབ་ཅིང་རི་རབ་
འདི་མིན་རྒྱ་མཚོ་མ་ཡིན་ཏེ། །ཉི་ཟླ་སྐར་ལྡན་འདི་ལྟར་བཀོད་པ་འདི་དག་མིག་ཡུལ་དུ་མི་
འགྱུར། །ཡོད་པའི་ཕྱིར་ན་དབང་ཕྱུག་འགྲོ་བའི་བྱེད་པོ་ཡིན་ཞེས་ཁ་ཅིག་སྨྲ་ཞེས་འབྱུང་བ་
ཡིན་ནོ། །དེ་འགོག་པ་ནི་བྱེད་པ་པོའི་རང་བཞིན་སྟོང་པ་ཉིད་ཡིན་ནོ། །ཇི་ལྟར་ངེས་པར་
འབྱུང་བའི་རྣམ་པ་ནི་ཡུལ་དུ་འཁྲུལ་པའི་བདག་ཉིད་ཀྱིས་བདེན་པར་བརྟགས་པ་ལ་ནི་ཆོས་
ཐམས་ཅད་སྟོང་པ་ཉིད་དེ་ཆོས་ཐམས་ཅད་མེད་པའི་ཡུལ་མེད་པའི་ཕྱིར་རོ། །མཚན་ཉིད་
དང་དུས་སུ་འཁྲུལ་པ་ལ་ནི་རང་གི་མཚན་ཉིད་དང་མ་དམིགས་པ་སྟོང་པ་ཉིད་གཉིས་སོ།།
ཀུན་རྫོབ་པའི་ངོ་བོ་ཉིད་འགོག་པ་ལ་ནི་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་རྣམ་པ་
ཡིན་ཏེ་འདི་ངེས་འབྱུང་གི་རྣམ་པ་ཁོ་ན་ཡིན་ཏེ་འཁྲུལ་པ་གསུམ་བསལ་བ་ལས་ལོགས་སུ་
བྱས་པ་ཡིན་ནོ། །དེ་ལྟར་ན་མངོན་ཞེན་གྱི་འཁྲུལ་པའི་དྲི་མ་བཅུ་དྲུག་ཞི་བས་སྟོང་པ་ཉིད་
བཅུ་དྲུག་འཇལ་བའི་ཡེ་ཤེས་ནི་འགོག་པའི་བདེན་པ་ཡིན་ནོ་ཞེས་འགོག་པ་ནི་གློ་བུར་དྲི་
བྲལ་དུ་བསྟན་པ་ཡིན་ནོ། །དེ་ལ་བདེན་བཞིའི་རྣམ་པ་སུམ་ཅུ་རྩ་དྲུག་རིག་པ་ནི་ལམ་ཤེས་ཀྱི་
རྣམ་པ་ཡིན་ནོ་ཞེས་སྟོན་པ་ཡིན་གྱི། དེ་རིག་པའི་རང་རིག་སུམ་ཅུ་རྩ་དྲུག་ཤུགས་ཀྱིས་འཕེན་
པ་ནི་མ་ཡིན་ཏེ་ལམ་ཤེས་པ་རང་རིག་ལ་འདོད་པ་ནི་སྔར་བཀག་པའི་ཕྱིར་རོ། ། །
རྣམ་མཁྱེན་གྱི་རྣམ་པ་བཤད་པ་ལ་གྲངས་དང་གང་ཟག་སོ་སོར་སྦྱར་བ་དང་།
ཉན་ཐོས་ ཀྱི་རྣམ་པ་དང༌། །བྱང་ཆུབ་སེམས་དཔའི་རྣམ་པ་དང༌། སངས་རྒྱས་ཀྱི་རྣམ་པ་
བཤད་པ་བཞི་ལས། དང་པོ་ནི་དེའི་འོག་ཏུ་ཞེས་པས་སྟོན་ནོ། །འདིའང་ཡུམ་ལས་ལུས་དང་
ཚོར་བ་དང་སེམས་དང་ཆོས་དམིགས་སུ་མེད་པའི་ཕྱིར་རོ་བྱ་བ་དང༌། དགེ་བ་དང་མི་དགེ་
བའི་ཆོས་དམིགས་སུ་མེད་པའི་ཕྱིར་རོ་ཞེས་པ་ནས་བཅོམ་ལྡན་འདས་ཡུམ་འདི་ནི་སངས་
རྒྱས་ཀྱི་ཕ་རོལ་ཏུ་ཕྱིན་པའོ་ཞེས་བྱ་བའི་བར་དུ་གསུངས་སོ། །དེ་སྡུད་པ་ནི་དྲན་པ་ཉེར་
-3
》 ：) -



་
་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞག་ནས་བཟུང་སྟེ། ཞེས་པ་སྟེ་དྲན་པ་ཉེར་བཞག་ནས་སངས་རྒྱས་ཀྱི་རྣམ་པའི་མཐར་
ཟུར་
ཐུག་པའི་ལམ་གྱི་བདེན་པ་ནི་ཀུན་མཁྱེན་གསུམ་དང་རྗེས་སུ་མཐུན་པར་ཕྱེ་ནས་སློབ་མ་ལ་
སུམ་ཅུ་རྩ་བདུན་ལ་སོགས་པར་བཞེད་དོ་ཞེས་ཚིག་རྣམ་པར་སྦྱར་རོ། །དེ་ལ་དེ་ལྟར་འབྱེད་
པའི་རྒྱུ་མཚན་ནི་དེ་དག་ནི་ཐམས་ཅད་མཁྱེན་པ་ཉིད་གསུམ་གྱིས་བསྡུས་པའི་ལམ་ཡིན་པའི་
ཕྱིར་རོ། །གལ་ཏེ་སངས་རྒྱས་ཀྱི་ས་ལ་ནི་སློབ་པའི་ལམ་འབྱུང་བར་འགལ་ལོ་ཞེ་ན་རྣམ་པ་
ཐམས་ཅད་ཅེས་གསུངས་ཏེ་ཐམས་ཅད་བསྡུས་པས་ནི་དེ་ལ་དེ་དག་གི་ལམ་དངོས་སུ་མེད་
ཀྱང་དེ་དང་རིགས་འདྲ་ཞིང་དེ་དག་ལས་ཁྱད་པར་དུ་འཕགས་པ་ཡོད་པས་དེ་འདྲ་བའི་
རིགས་ཅན་ཐུན་མོང་དུ་ཡོད་པ་ཡིན་ནོ་ཞེས་ཤེས་པར་བྱ་བའི་ཕྱིར་ཏེ་དངོས་སུ་ན་འདི་ནས་
བཤད་པའི་སུམ་ཅུ་རྩ་བདུན་དང་། སུམ་ཅུ་རྩ་བཞི་ནི་སངས་རྒྱས་ཀྱི་ས་ཁོ་ན་ལ་ཡོད་པ་དེ་
བཞིན་ནོ་ཞེས་བྱ་བ་ནི་ཁ་ཅིག་གིའོ། །གཞན་དག་ན་རེ་སུམ་ཅུ་རྩ་བདུན་དང་། སུམ་ཅུ་རྩ་
བཞི་པོ་ནི་ཐེག་པ་ཐམས་ཅད་སངས་རྒྱས་ཀྱི་རྒྱུ་ཡིན་པའི་ཕྱིར་རྣམ་པ་ཐམས་ཅད་མཁྱེན་པའི་
རྒྱུའི་རྣམ་པར་བཞག་གི་དངོས་སུ་ནི་གཞི་ཤེས་དང་ལམ་ཤེས་ཀྱི་རྣམ་པར་གོང་དུ་དྲངས་ཏེ་
བརྩིའོ་ཞེས་ཟེར་རོ། །གཉིས་པ་ལ་དོན་བདུན་ལས་དང་པོ་དྲན་པར་ཉེ་བཞག་བཤད་པ་ནི་
དོན་དེ་ལྟར་གནས་པ་དེ་ལ་ལུས་ལ་སོགས་པའི་དངོས་པོ་ལ་རྟོག་པའི་ལམ་ལ་དྲན་པ་ཉེར་
བཞག་གི་རྣམ་པ་བཞིའོ་ཞེས་སྦྱར་ཏེ་དངོས་པོའི་སྒྲས་ནི་ཕུང་པོ་ལྔ་བརྗོད་པ་ཡིན་ནོ། །འདི་
གང་གི་དོན་དུ་སྒོམ་པ་ནི་བདེན་པ་བཞི་ལ་འཇུག་པར་བྱ་བའི་ཕྱིར་ཞེས་གསུངས་ཏེ་ལུས་ལ་
བརྟགས་པས་ལུས་གནས་ངན་ལེན་འདུ་བྱེད་ཀྱི་སྡུག་བསྔལ་དང་ལྡན་པར་ཤེས་ནས་སྡུག་
བསྔལ་གྱི་བདེན་པ་ལ་བློ་འཇུག་གོ །ཚོར་བ་ནི་སྲེད་པའི་རྒྱུ་སྟེ་རྒྱུ་ལ་བརྟགས་པས་སྲེད་པ་
ཤེས་ནས་ཀུན་འབྱུང་གི་བདེན་པ་ལ་འཇུག་གོ །བདག་ཏུ་ཞེན་པའི་གཞི་སེམས་ལ་བརྟགས་
པས་བདག་ཆད་པར་དོགས་པའི་འཇིགས་པ་མེད་པར་སེམས་རང་བཞིན་གྱིས་འོད་གསལ་
-4
]
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
བ་འགོག་པའི་བདེན་པ་ལ་འཇུག་གོ །ཆོས་ལ་བརྟགས་པས་ཉོན་མོངས་རྣམ་བྱང་གི་ཆོས་ལ་
མ་རྨོངས་པས་ལམ་གྱི་བདེན་པ་ལ་འཇུག་སྟེ་དབུས་མཐའ་ལས་གནས་ངན་ལེན་ཕྱིར་སྲིད་
རྒྱུའི་ཕྱིར། །གཞིའི་ཕྱིར་དང་མ་རྨོངས་ཕྱིར། །བདེན་པ་བཞི་ལ་འཇུག་བྱེད་པས། །དྲན་པ་ཉེ་
བར་བཞག་པ་སྒོམ་ཞེས་འབྱུང་བ་ཡིན་ནོ། །ཡུལ་སྟོན་པ་ནི་ལུས་དང་ཞེས་པ་སྟེ་དེ་ལ་ལུས་ནི་
འབྱུང་བ་དང་འབྱུང་བ་ལས་གྱུར་པའོ། །ཚོར་བ་ནི་གསུམ་མོ། །སེམས་ནི་རྣམ་པར་རིག་པ་
དྲུག་དང་། ཆོས་ནི་འདུ་ཤེས་དང་འདུ་བྱེད་དང་འདུས་མ་བྱས་སམ་ཉོན་མོངས་རྣམ་བྱང་
གཉིས་སོ། །དེ་དག་ཀུན་རྫོབ་ཏུ་མི་གཙང་བ་ལ་སོགས་པ་ཇི་ལྟར་གནས་པ་ལྟར་ཡིད་ལ་བྱེད་
པ་ནི་རང་གི་མཚན་ཉིད་ཀྱིས་རྟོག་པའོ། །སྤྱིའི་མཚན་ཉིད་ནི་འདུས་བྱས་རྣམས་མི་རྟག་པ་
དང་ཟག་པ་དང་བཅས་པ་རྣམས་སྡུག་བསྔལ་བ་དང་། ཆོས་ཐམས་ཅད་སྟོང་པོ་དང་བདག་
མེད་པར་བལྟས་པས་གཙང་བ་དང་བདེ་བ་དང་རྟག་པ་དང་བདག་ཏུ་འཛིན་པ་བཞིའི་གཉེན་
པོ་བྱེད་དོ་ཞེས་བྱ་བ་ནི་འཕགས་པ་ཉན་ཐོས་རྣམས་ཀྱི་ལུགས་སློབ་དཔོན་དབྱིག་གཉེན་
ཞབས་ཀྱིས་བཤད་པ་ཡིན་ནོ། །བྱང་ཆུབ་སེམས་དཔའ་རྣམས་ནི་དམིགས་པ་སེམས་ཅན་
ཐམས་ཅད་ཀྱི་ལུས་ལ་སོགས་པ་ལ་དམིགས་ཏེ་རྣམ་པ་ལུས་ནི་ཡང་དག་པ་མ་ཡིན་པ་སྣང་
བས་སྒྱུ་མ་ལྟ་བུ་དང་། ཚོར་བ་ནི་ལོག་པར་ཉམས་སུ་མྱོང་བས་རྨི་ལམ་ལྟ་བུ་དང་། སེམས་ནི་
རང་བཞིན་གྱིས་འོད་གསལ་བ་ནམ་མཁའ་ལྟ་བུ་དང་། ཆོས་ནི་ནམ་མཁའ་ལ་རྡུལ་དང་དུ་བ་
དང་སྤྲིན་དང་ཁུག་སྣ་བྱུང་བ་བཞིན་དུ་གློ་བུར་བར་ཤེས་པར་བྱེད་དེ་ཏིང་ངེ་འཛིན་རྒྱལ་པོ་
ལས་ཇི་ལྟར་བར་སྣང་ཅུང་ཟད་སྤྲིན་མེད་ལས། །སྐད་ཅིག་ཏུ་ན་སྤྲིན་གྱི་དཀྱིལ་འཁོར་སྣང་།།
ཐོག་མ་ག་ལས་བྱུང་པ་ཤེས་པར་བྱ། །དེ་བཞིན་ཆོས་རྣམས་ཐམས་ཅད་ཤེས་པར་གྱིས་ཞེས་
གསུངས་སོ། །དེ་དག་གིས་བཞི་པོ་དེ་མི་གཙང་བ་དང་སྡུག་བསྔལ་བ་དང་མི་རྟག་པ་དང་
བདག་མེད་པར་འདུ་ཤེས་པ་རྣམས་ཀྱི་ཡང་གཉེན་པོ་བྱེད་དེ་དེ་ལྟ་བུ་ལ་སོགས་པ་བསྒོམ་པ་
- 4 0 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པ་བཅུ་བཞིས་ཉན་རང་གཉིས་ལས་ཇི་ལྟར་ཁྱད་པར་དུ་འཕགས་པའི་ཚུལ་ནི་མདོ་སྡེའི་
རྒྱན་དུ་བལྟའོ། །བློའི་ངོ་བོ་ནི་ཡོངས་སུ་བརྟགས་པ་སྟེ་རྟོག་པའི་ཤེས་རབ་ཡིན་ཏེ་དེ་ལྟར་
ཤེས་རབ་དང་མཚུངས་པར་ལྡན་པའི་དྲན་པས་དྲན་ནས་སེམས་ཉེ་བར་འཇོག་པས་ན་དེ་
སྐད་དུ་གསུངས་སོ། །ཡང་དག་པར་སྤོང་བ་བཤད་པ་ནི་དེའི་འོག་ཏུ་རྩོལ་བ་ལས་བྱུང་པ་སྟེ་
བརྩོན་འགྲུས་ཀྱི་རང་བཞིན་གྱི་ལམ་ལ་ཡང་དག་པར་སྤོང་བའི་རྣམ་པ་བཞིའོ་ཞེས་སྦྱར་རོ།།
ཅིའི་ཕྱིར་འདིའི་རྗེས་ཁོ་ནར་འཆད་ཅེ་ན། དྲན་པ་ཉེར་བཞག་ལ་ཞུགས་པ་སྟེ་མངོན་དུ་བྱས་
པ་ལ་ནི་བླང་དོར་ལ་སྤྲོ་བའི་བརྩོན་འགྲུས་འབྱུང་བའི་ཕྱིར་ཏེ་དབུས་མཐའ་ལས། མི་མཐུན་
ཕྱོགས་དང་གཉེན་པོ་རྣམས། །རྣམ་པ་ཐམས་ཅད་ཡོངས་ཤེས་ན། །དེ་དག་སྤང་ཕྱིར་བརྩོན་
འགྲུས་ནི། །རྣམ་པ་བཞི་དག་རབ་ཏུ་འབྱུང་ཞེས་བཤད་དོ། །དེ་ལ་ཡུལ་ནི་མི་དགེ་བ་སྐྱེས་
ཟིན་པ་ཡང་དག་པར་སྤང་བའི་ཕྱིར་འདུན་པ་བསྐྱེད་དོ། །འབད་དོ་བརྩོན་འགྲུས་རྩོམ་མོ།།
སེམས་རབ་ཏུ་འཛིན་ཏོ་ཡང་དག་པར་རབ་ཏུ་འཇོག་གོ །ཡང་མི་དགེ་བ་མ་སྐྱེས་པ་དག་མི་
སྐྱེད་པའི་ཕྱིར་ཡང་དེ་བཞིན་དུ་བྱེད་དོ། །དེ་ལ་མི་དགེ་བའི་རྒྱུ་ནི་དུག་གསུམ་དང་ངོ་བོ་ནི་སྒོ་
གསུམ་གྱིས་བྱས་པ་དང་བྱེད་དུ་བཅུག་པ་དང་བྱེད་པ་ལ་རྗེས་སུ་ཡི་རང་བ་གསུམ་ཡིན་ཏེ་
བཟང་པོ་སྤྱོད་པ་ལས་འདོད་ཆགས་ཞེ་སྡང་གཏི་མུག་དབང་གིས་ན། །ལུས་དང་ངག་དང་དེ་
བཞིན་ཡིད་ཀྱིས་ཀྱང་། །སྡིག་པ་བདག་གིས་བགྱིས་པ་ཅི་མཆིས་པ། །དེ་དག་ཐམས་ཅད་
བདག་གིས་སོ་སོར་བཤགས་ཞེས་འབྱུང་ངོ་། །དེ་ལྟར་སྦྱང་བྱ་སྡིག་པའི་སྒོ་དྲུག་ལ་སྦྱོང་བྱེད་
ནི་གཉེན་པོ་སྟོབས་བཞི་གསུངས་ཏེ་ཇི་སྐད་དུ་ཆོས་བཞི་བསྟན་པའི་མདོ་ལས་བྱམས་པ་བྱང་
ཆུབ་སེམས་དཔའ་ཆོས་བཞི་དང་ལྡན་ན་སྡིག་པ་བྱས་ཤིང་བསགས་པ་ཟིལ་གྱིས་གནོན་པར་
འགྱུར་རོ་ཞེས་འབྱུང་བ་ཡིན་ནོ། །དེ་ལ་རྟེན་གྱི་སྟོབས་ནི་གསུམ་ལ་སྐྱབས་སུ་འགྲོ་བ་དང་
བྱང་ཆུབ་ཀྱི་སེམས་མངོན་དུ་བྱེད་པ་ཡིན་ཏེ་དེས་འཛད་པར་ནི་ཕག་མོའི་རྟོགས་པ་བརྗོད་པ་
-4 0 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། (ic
ལས་སུམ་ཅུ་རྩ་གསུམ་པའི་ལྷའི་བུ་འཛམ་བུའི་གླིང་གི་ཕག་ཏུ་སྐྱེ་བ་སྐྱབས་སུ་འགྲོ་བ་བྱས་
པས་དགའ་ལྡན་དུ་སྐྱེས་པར་བཤད་པ་དང༌། ཉེ་བ་འཁོར་གྱིས་ཞུས་པ་ལས། དུས་དྲུག་ཏུ་
བྱང་ཆུབ་ཀྱི་སེམས་དྲན་ན་ལྟུང་བ་ཐམས་ཅད་འཛད་པ་དང༌། བྱམས་པའི་རྣམ་པར་ཐར་པ་
ལས་བྱང་ཆུབ་ཀྱི་སེམས་ནི་ཉེས་པ་ཐམས་ཅད་སྲེག་པས་བསྐལ་པའི་མེ་ལྟ་བུའོ་ཞེས་བཤད་
དོ༑ ༑རྣམ་པར་སུན་འབྱིན་པའི་སྟོབས་ནི་ཉེས་པ་བྱས་པ་ལ་འགྱོད་པའི་སེམས་དུག་འཐུང་པ་
ལྟ་བུར་ཡིད་ལ་བྱེད་པ་ཡིན་ནོ། །གཉེན་པོ་ཀུན་ཏུ་སྤྱོད་པའི་སྟོབས་ནི་འཇིག་རྟེན་དང་འཇིག་
རྟེན་ལས་འདས་པའི་དགེ་བ་ཅུང་ཟད་ཅིག་བྱས་པས་ཀྱང་སྡིག་པ་འཛད་པ་ཡིན་ཏེ་ལུང་རྣམ་
འབྱེད་ལས། གང་གིས་སྡིག་པའི་ལས་བྱས་པ། །དགེ་བ་ཡིས་ནི་འགོག་བྱེད་དེ། །ཉི་ཟླ་སྤྲིན་
ལས་བྱུང་པ་བཞིན། །འཇིག་རྟེན་འདིར་ནི་དེར་སྣང་འགྱུར་ཞེས་བཤད་དོ། །དེ་བཞིན་དུ་
གཉེན་པོ་སྟོང་པ་ཉིད་བསྒོམས་པས་འཛད་པར་དེ་བཞིན་གཤེགས་པའི་མཛོད་ཀྱི་མདོ་ལས་
པ་ཡང་ཡིན་ལ་རང་སངས་རྒྱས་ཀྱང་ཡིན་པ་བསད་པ་ལ་སོགས་པའི་སྡིག་ཤིན་ཏུ་མི་ཟད་པ་
རྣམས་ཀྱང་སྟོང་ཉིད་ལ་མོས་པས་འཛད་པར་བཤད་དོ། །བསམ་པ་བཟང་པོས་འཛད་པ་ནི་
གང་པོའི་རྟོགས་པ་བརྗོད་པ་ལས་མཛའ་བོའི་བུ་མོས་སེམས་ཅན་ཐམས་ཅད་ཀྱི་ཀླད་ནད་
བདག་ལ་སྨིན་པར་གྱུར་ཅིག་སྙམ་པས་ཤི་འཕོས་ཏེ་ལྷར་སྐྱེས་པར་བཤད་པ་བཞིན་ནོ།།
ཉེས་པ་སླར་ལོག་པའི་སྟོབས་ནི་ད་ཕྱིན་ཆད་སྲོག་གི་ཕྱིར་ཡང་སྡིག་པ་མི་བྱའོ་སྙམ་པ་སྟེ་དེས་
འཛད་པར་ནི་ལས་འབྱེད་ལས། ཤིན་ཏུ་མི་ཟད་ལས་རྣམས་བྱས་པ་ནི། །བདག་ལ་རྣམ་པར་
སྨོད་པས་བསྲབས་པར་འགྱུར། །རབ་ཏུ་གཤེགས་དང་སྡོམ་པར་བྱེད་པ་ཡིས། །དེ་དག་ཤིན་
ཏུ་རྩ་ནས་བཏོན་པར་བཤད་ཅེས་འབྱུང་ངོ༌། །དེས་ན་ཡང་དག་སྤོང་བ་དང་པོ་ནི་སྟོབས་དང་
པོ་གསུམ་གྱི་རང་བཞིན་ཡིན་ཅིང་། གཉིས་པ་ནི་སྟོབས་ཐ་མའི་རང་བཞིན་ཡིན་ནོ། །ཡང་
དགེ་བ་སྐྱེས་པ་རྣམས་དེ་བས་ཀྱང་ཁྱད་པར་དུ་འཕགས་པར་འཕེལ་བར་བྱེད་ཅིང་། སྔོན་
- 4 [t 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཆད་མ་སྐྱེས་པ་སྐྱེད་པར་བྱེད་པའི་ཕྱིར་ཡང་འདུན་པ་སྐྱེད་པ་ལ་སོགས་པ་བྱེད་དེ་མ་དྲོས་
པས་ཞུས་པ་ལས། མཁས་པ་ཐོས་པ་བརྗེད་པར་མི་བྱེད་པ། །དེ་ནི་སངས་རྒྱས་བསྟན་པ་
ཡོངས་སུ་བསྲུང་། །འཕགས་པའི་ཚུལ་ཁྲིམས་སྤོང་བར་མི་བྱེད་དེ། །མཁས་པ་ཏིང་ངེ་འཛིན་
ལས་རྟག་མི་ཉམས་ཞེས་གསུངས་པ་བཞིན་ནོ། །ངོ་བོ་ནི་བཞི་པོ་དེའི་རྒྱུ་བྱེད་པའི་བརྩོན་
འགྲུས་ཏེ་ཡང་དག་སྤོང་བ་ནི་དང་པོའི་མིང་གིས་གསུམ་ལའང་བཏགས་པ་ཡིན་ནོ། །རྫུ་
འཕྲུལ་གྱི་རྐང་པ་བཤད་པ་ནི་ཡང་དག་སྤོང་བའི་བརྩོན་འགྲུས་དང་ལྡན་པ་ནི་སེམས་ལམ་
སྒོམ་པ་ལ་ལས་སུ་རུང་བ་ཉིད་དུ་བྱེད་ལ་དེ་ལའང་ཏིང་ངེ་འཛིན་ཡོངས་སུ་སྦྱོང་བས་དེའི་
ལམ་ལ་རྫུ་འཕྲུལ་གྱི་རྐང་པའི་རྣམ་པ་བཞི་ནི་འདུན་པ་སྐྱེད་པ་དང་བརྩོན་འགྲུས་རྩོམ་པ་
དང་། སེམས་འཇོག་པ་དང་ཤེས་རབ་ཀྱིས་དཔྱོད་པའི་ཚེ་སེམས་རྩེ་གཅིག་ཏུ་གནས་པའོ།།
སྤོང་བའི་འདུ་བྱེད་ནི་ཉེས་པ་ལྔ་སྤོང་བའི་གཉེན་པོར་འདུ་བྱེད་བརྒྱད་བསྟེན་པ་སྟེ་དབུས་
མཐའ་ལས། ལེ་ལོ་དང་ནི་གདམས་ངག་དག །བརྗེད་དང་བྱིང་དང་རྒོད་པ་དང་། །འདུ་མི་
བྱེད་དང་འདུ་བྱེད་དེ། །འདི་དག་ཉེས་པ་ལྔར་འདོད་དོ་ཞེས་འབྱུང་ངོ་། །དེ་ལ་ཏིང་ངེ་འཛིན་
ལ་འདུན་པ་དང་རྩོལ་བ་དང་དད་པ་དང་ཤིན་ཏུ་སྦྱངས་པ་བཞིས་ལེ་ལོ་སྤོང་ངོ༌། །དྲན་པས་
བརྗེད་པ་དང་། ཤེས་བཞིན་གྱིས་བྱིང་རྒོད་དང་། སེམས་པས་ཏིང་ངེ་འཛིན་ལ་སེམས་མངོན་
པར་འདུ་མི་བྱེད་པ་དང་བཏང་སྙོམས་ཀྱིས་ཧ་ཅང་རྩོལ་དྲགས་པ་འདུ་བྱེད་ཀྱི་སྐྱོན་སྤོང་བར་
བྱེད་དེ་དབུས་མཐའ་ལས། དམིགས་པ་བརྗེད་པར་མ་གྱུར་དང༌། །བྱིང་དང་རྒོད་པ་རྟོགས་
པ་དང་། །དེ་སྤོང་མངོན་པར་འདུ་བྱེད་དང་། །ཞི་ཚེ་སྣལ་དུ་འཇུག་པའོ་ཞེས་འབྱུང་ངོ་། །ཏིང་
ངེ་འཛིན་འདིས་རྫུ་འཕྲུལ་ལ་སོགས་པ་ཡོན་ཏན་ཐམས་ཅད་ཀྱི་རྟེན་བྱེད་པས་རྫུ་འཕྲུལ་གྱི་
རྐང་པ་ཞེས་བརྗོད་དོ་གཙུག་ན་རིན་པོ་ཆེས་ཞུས་པ་ལས། རྫུ་འཕྲུལ་གྱི་རྐང་པ་བཞི་ལ་
གནས་པས་ནི་ཕྱོགས་བཅུ་ན་བཞུགས་པའི་སངས་རྒྱས་རྣམས་མཐོང་ཆོས་ཀྱང་ཉན་ཏོ། །ལྷ་
-4 ] 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
དང་ཀླུ་དང་གནོད་སྦྱིན་དང་མི་མ་ཡིན་པ་ཐམས་ཅད་ཀྱང་མཐོང་སྟེ་གཏམ་ཟེར་རོ། །དེ་ཅིའི་
ཕྱིར་ཞེ་ན། སེམས་ཡོངས་སུ་སྦྱངས་པ་བྱས་པའི་ཕྱིར་རོ་བྱ་བ་དང་། ཡང་ཀུན་དགའ་བོ་གང་
ལ་ལ་ཞིག་རྫུ་འཕྲུལ་གྱི་རྐང་པ་བཞི་བརྟེན་ཅིང་བསྒོམ་ལ་ལན་མང་དུ་བྱས་པ་དེ་ནི་འདོད་ན་
བསྐལ་པའམ་བསྐལ་པ་ལས་ལྷག་པར་གནས་པར་འགྱུར་ཏེ་དེ་བཞིན་གཤེགས་པའང་
བཞེད་ན་བསྐལ་པའི་བར་དུ་བཞུགས་སོ་ཞེས་གསུངས་སོ། །དབང་པོ་ལྔ་བཤད་པ་ནི་
སེམས་ཡོངས་སུ་ཤེས་པ་སྟེ་མངོན་པར་རྟོགས་པ་ནི་མཐོང་ལམ་མོ། །དེ་ལ་སྦྱོར་བའི་ལམ་ལ་
དབང་པོའི་རྣམ་པ་ལྔའོ། །དེ་ལ་དད་པ་ལ་སོགས་པ་ཐམས་ཅད་ཀྱང་བདེན་བཞི་ལ་དམིགས་
ནས་ཡིད་ཆེས་དང་བླང་དོར་དུ་སྤྲོ་ཞིང་དྲན་པ་དང་བདག་མེད་དུ་འབྱེད་པའི་སྒོ་ནས་སྒོམ་པ་
དགེ་བའི་རང་བཞིན་ཅན་ཡིན་ཞིང་འདི་དག་སེམས་རྣམ་པར་བྱང་བ་ལ་དབང་སྒྱུར་བས་ན་
དབང་པོ་ཡིན་ནོ། །སྟོབས་ལྔ་བཤད་པ་ནི་དྲོ་བ་ལ་ཞེས་པ་སྟེ་འགྲེལ་པ་ནི་དངོས་སུའོ།།
སྟོབས་ནི་འདིས་མ་དད་པ་ལ་སོགས་པ་འཇོམས་ནུས་པའི་ཕྱིར་རོ། །འདི་གཉིས་ཀྱིས་ཀྱང་
དབུས་མཐའ་ལས། དབང་པོ་རྣམས་དང་སྟོབས་རྣམས་ལ། །ངེས་འབྱེད་ཆ་མཐུན་གཉིས་
གཉིས་སོ་ཞེས་བཤད་དོ། །བྱང་ཆུབ་ཀྱི་ཡན་ལག་བདུན་བཤད་པ་ནི་དྲོ་བ་ལ་ཞེས་པ་སྟེ་
མངོན་པར་རྟོགས་པ་ནི་བདེན་པ་མངོན་སུམ་དུ་རྟོགས་པའོ། །འདིའང་དབུས་མཐའ་ལས།
རང་བཞིན་ཡན་ལག་གནས་ཡན་ལག །གསུམ་པ་ངེས་འབྱུང་ཡན་ལག་སྟེ། །བཞི་པ་ཕན་
ཡོན་ཡན་ལག་ཡིན། །རྣམ་གསུམ་ཉོན་མོངས་མེད་ཡན་ལག་ཅེས་འབྱུང་ངོ། །དེ་ལ་དགེ་བའི་
དམིགས་པ་མ་བརྗེད་པའི་དྲན་པ་ཡང་དག་ནི་བྱང་ཆུབ་ཀྱི་གནས་ཀྱི་ཡན་ལག་སྟེ་འཁོར་ལོ་
རིན་པོ་ཆེ་ལྟ་བུ་ཡིན་ནོ། །ཆོས་ཉིད་མངོན་དུ་གྱུར་པའི་ཆོས་རབ་ཏུ་རྣམ་པར་འབྱེད་པ་ནི་རང་
བཞིན་གྱི་ཡན་ལག་སྟེ་གླང་པོ་རིན་པོ་ཆེ་ལྟ་བུ་ཡིན་ནོ། །བརྩོན་འགྲུས་ནི་ངེས་པར་འབྱུང་
བའི་ཡན་ལག་སྟེ་རྟ་རིན་པོ་ཆེ་ལྟ་བུ་ཡིན་ནོ། །ཟག་མེད་ཀྱི་བདེ་བས་ཚིམ་པའི་དགའ་བ་ནི་
པ་：
-4
0
5-
--
་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕན་ཡོན་གྱི་ཡན་ལག་སྟེ། ནོར་བུ་རིན་པོ་ཆེས་དགའ་བར་བྱེད་པ་ལྟ་བུ་ཡིན་ནོ། །ལུས་
སེམས་དགེ་བ་ལ་ལས་སུ་རུང་བའི་ཤིན་ཏུ་སྦྱངས་པའམ། ཡང་ན་སུ་ཀར་མརྟ་ཞེས་པ་
ལེགས་པའི་ལས་ཉིད་ཅེས་བྱ་བར་འགྱུར་ཏེ་དེ་དང་ཏིང་ངེ་འཛིན་དང་རྩོལ་བ་དང་བྲལ་བའི་
བཏང་སྙོམས་ཏེ་གསུམ་ནི་ཉོན་མོངས་པ་མེད་པའི་ཡན་ལག་ཡིན་ལ། དེ་གསུམ་ནི་བུད་མེད་
དང་ཁྱིམ་བདག་དང་བློན་པོ་རིན་པོ་ཆེ་གསུམ་དང་རིམ་པ་བཞིན་འདྲ་བ་ཡིན་ཏེ་མདོ་སྡེ་རྒྱན་
ལས། ཡོན་ཏན་དེ་ལྟའི་སེམས་པ་ནི། །འཁོར་ལོས་སྒྱུར་བ་འདྲ་བར་འཇུག །རྟག་ཏུ་རིན་
ཆེན་བདུན་ལྟ་བུའི། །བྱང་ཆུབ་ཡན་ལག་རྣམས་ཀྱིས་བསྐོར་ཞེས་འབྱུང་ངོ༌། །བྱང་ཆུབ་ནི་མི་
སློབ་པ་དང་ཡན་ལག་ནི་དེའི་རྒྱུ་ཡིན་ནོ། །འཕགས་པའི་ལམ་ཡན་ལག་བརྒྱད་བཤད་པ་ནི་
བདེན་པ་མཐོང་བ་ཆོས་ཉིད་ཡོངས་སུ་ཤེས་པ་ལ་ཞེས་པ་སྟེ་རྣམ་པར་དག་པ་ནི་མི་སློབ་པའི་
སའོ། །དེར་ངེས་པར་འབྱིན་པ་ནི་སྒོམ་ལམ་སྟེ་དེ་ལ་ནི་ལམ་གྱི་ཡན་ལག་གོ །འདིའང་
དབུས་མཐའ་ལས། ཡོངས་སུ་གཅོད་དང་གོ་བྱེད་དང༌། །རྣམ་གསུམ་གཞན་ཡིད་ཆེས་པར་
བྱེད། །མི་མཐུན་ཕྱོགས་ཀྱི་གཉེན་པོར་ནི། །ལམ་གྱི་ཡན་ལག་དེ་བརྒྱད་དོ་ཞེས་འབྱུང་ངོ༌།།
དེ་ལ་རྗེས་ཐོབ་ཀྱི་ཡང་དག་པའི་ལྟ་བས་ནི་རང་གི་རྟོགས་པ་འདི་ལྟ་བུ་ཞིག་གོ་ཞེས་ཡོངས་སུ་
གཅོད་པར་བྱེད་ཅིང་། ཡང་དག་པའི་རྟོག་པས་ཀུན་ནས་བླང་ནས་བདེན་ཞིང་སྙན་པ་ཡང་
དག་པའི་ངག་བརྗོད་པས་གཞན་གྱིས་གོ་བར་བྱེད་དོ། །ངག་གིས་འབེལ་བའི་གཏམ་བྱས་
པས་གཞན་རང་གི་ལྟ་བ་ལ་ཡིད་ཆེས་པར་བྱེད་ཅིང་། མི་དགེ་བ་སྡོམ་པའི་ལས་ཀྱི་མཐས་
ཚུལ་ཁྲིམས་ལ་ཡིད་ཆེས་པར་བྱེད་ཅིང་ཡང་དག་པའི་འཚོ་བས་ནི་ཡོ་བྱད་ཉུང་ངུས་ཆོག་པ་ལ་
ཡིད་ཆེས་པར་བྱེད་དེ་དབུས་མཐའ་ལས། ལྟ་དང་ཚུལ་ཁྲིམ་ཡོ་བྱད་བསྲུངས། །གཞན་ལ་
རྣམ་པར་རིག་བྱེད་འདོད་ཅེས་བཤད་དོ། །དེ་ལ་ཡང་དག་པའི་འཚོ་བ་ནི་ལོག་འཚོ་ལྔ་དང་
བྲལ་བ་ཡིན་ཏེ་རྙེད་པ་དང་བཀུར་སྟིའི་ཕྱིར་དབང་པོ་སྡོམ་པའི་ཚུལ་འཆོས་དང་། དེ་གཉིས་
-།
] f -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་ར་ལ་འགྲེལ་པ་བཞུགས། {{:
ཀྱི་ཆེད་དུ་ཚིག་འཇམ་པོ་སྨྲ་བའི་ཁ་གསག་དང༌། ཐོབ་པར་འདོད་པས་གཞན་གྱི་རྫས་ལ་
བསྔགས་པ་བྱེད་པའི་གཞོགས་སློང་དང༌། སྔར་ཐོབ་པ་ལ་བསྔགས་པ་བྱེད་པའི་རྙེད་པ་ཚོལ་
བ་དང༌། རྙེད་པའི་ཕྱིར་གཞན་དག་ལ་སྨོད་པར་བྱེད་པའི་ཐབས་ཀྱིས་འཇལ་བ་སྟེ་དེ་དག་
གིས་མ་སྒྲུབ་པའི་འཚོ་བ་ལ་སྤྱོད་པ་ཡིན་ནོ། །རྩོལ་བ་སྟེ་བརྩོན་འགྲུས་དང་གཉེན་པོའི་
དམིགས་པ་མ་བརྗེད་པའི་དྲན་པ་དང་ཏིང་ངེ་འཛིན་གསུམ་ནི་མི་མཐུན་ཕྱོགས་སྤོང་བའི་ཡན་
ལག་ཡིན་ནོ། །དེ་ལྟར་སུམ་ཅུ་རྩ་བདུན་པོ་དེ་དག་ནི་རྫས་སུ་བཅུ་ཡིན་ཏེ་མཛོད་ལས། དད་
དང་བརྩོན་འགྲུས་དྲན་པ་དང་། །ཤེས་རབ་ཏིང་འཛིན་བཏང་སྙོམས་དགའ། །རྟོག་དང་ཚུལ་
ཁྲིམས་ཤིན་ཏུ་སྦྱངས་ཞེས་གསུངས་སོ། །དེ་ལ་དྲན་པ་ཉེར་བཞག་བཞི་དང་ཆོས་རྣམ་པར་
འབྱེད་པ་བྱང་ཆུབ་ཀྱི་ཡན་ལག་དང༌། ཡང་དག་པའི་ལྟ་བ་ནི་ཤེས་རབ་བོ། །ཡང་དག་སྤོང་
བ་བཞི་དང་། བརྩོན་འགྲུས་ཡང་དག་བྱང་ཆུབ་ཀྱི་ཡན་ལག་དང་། ཡང་དག་པའི་རྩོལ་བ་ནི་
བརྩོན་འགྲུས་སོ། །རྫུ་འཕྲུལ་གྱི་རྐང་པ་དང༌། ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག་
དང༌། ཡང་དག་པའི་ཏིང་ངེ་འཛིན་ནི་ཏིང་ངེ་འཛིན་ཡིན་ནོ། །དྲན་པ་ཡང་དག་བྱང་ཆུབ་ཀྱི་
ཡན་ལག་དང༌། ཡང་དག་པའི་དྲན་པ་གཉིས་ནི་དྲན་པ་ཁོ་ན་ཡིན་ནོ། །བཏང་སྙོམས་ལ་
སོགས་པ་ནི་རྫས་ལྔ་ཡིན་ནོ། །གང་དག་ལས་ཀྱི་མཐའ་ལུས་ངག་བེམས་པོ་ལའང་འདོད་པ་
དེ་དག་གི་ལྟར་ན་རྫ་ས་བཅུ་གཅིག་ཡིན་ནོ། །ཀུན་ཤེས་པ་ཉིད་ཀྱི་ལམ་གྱི་རྟེན་ཅན་ནི་གཞི་དེ་
ལ་ཡོད་པའི་ཡེ་ཤེས་ཀྱི་རྣམ་པ་ཡིན་ལ། འདི་དག་བྱང་ཆུབ་གསུམ་པོའི་ཕྱོགས་སུ་གྱུར་པའི་
དོན་གྱིས་ན་བྱང་ཆུབ་ཀྱི་ཕྱོགས་ཀྱི་ཆོས་སོ། །
གསུམ་པ་ལ་དོན་དྲུག་ལས། དང་པོ་གཉེན་པོའི་ལམ་ནི་ཡུམ་ལས་ལྟ་བས་བྱས་
པ་དམིགས་སུ་མེད་པའི་ཕྱིར་རོ་ཞེས་བྱ་བ་ལ་སོགས་པ་གསུངས་སོ། །དེ་སྟོན་པ་ནི་ལམ་
ཤེས་པ་ཉིད་ལ་ཞེས་པ་སྟེ་མུ་སྟེགས་བྱེད་ཀྱི་ལྟ་བས་བྱས་པ་བདག་དང་བདག་གིར་འཛིན་པ་
-1
]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། ་
དེ་ལྟ་བུའི་སྤང་བྱའི་ངོ་བོ་ཉིད་ལ་བདག་ངོ་བོ་གཅིག་ཏུ་ཡོད་པས་སྟོང་པ་དང་ཐ་དད་ཀྱི་བདག་
མེད་པའི་ངོ་བོར་ལྟ་བ་ནི་རྣམ་པར་ཐར་པའི་སྒོ་དང་པོ་སྟོང་པ་ཉིད་དོ། །ལྟ་བ་དེའི་རྒྱུ་མཚན་
ཅན་གྱི་རྟོག་པ་ནི་མཚན་མར་འཛིན་པ་ཡིན་ཏེ་དེ་ལས་དེ་འབྱུང་བའི་ཕྱིར་རོ། །དེའི་གཉེན་
པོར་འགོག་པ་དང་ལམ་གྱི་རྣམ་པ་རྣམས་ཏེ་དེ་གཉིས་ནི་མཚན་མའི་རྟོག་པ་ལས་གྲོལ་བའི་
ཕྱིར་རོ། །དེ་ནི་སྒོ་གཉིས་པ་མཚན་མ་མེད་པ་ཡིན་ནོ། ཁམས་གསུམ་པ་ལ་སྨོན་པའི་གཉེན་
པོར་ནི་སྡུག་བསྔལ་གྱི་བདེན་པའི་རྣམ་པ་གཉིས་དང་ཀུན་འབྱུང་གྱི་བཞི་ག་སྟེ་དྲུག་པོ་དེས་ནི་
ཁམས་གསུམ་ལ་སྨོན་པ་འཇོམས་པའི་ཕྱིར་རོ། །དེ་ནི་སྨོན་པ་མེད་པའི་སྒོ་སྟེ་དེ་ལྟར་ན་རྣམ་
པར་ཐར་པའི་སྒོ་གསུམ་གྱི་རྣམ་པ་གསུམ་མོ། །གཉིས་པ་སྤྲུལ་པའི་ལམ་ནི་སྤྲུལ་པ་སྣ་
ཚོགས་སྟོན་ཅིང་དེ་ལ་ཆགས་སྡང་སེལ་བར་བྱེད་དོ། །དེ་ལ་དང་པོ་གཟུགས་ཅན་གཟུགས་
ལ་བལྟ་བའི་རྣམ་ཐར་ལ་གཟུགས་ཀྱི་འདུ་ཤེས་མ་བཤིག་པ་ནི་ནང་གཟུགས་ཅན་ཞེས་བྱའོ།།
དེས་ཕྱི་རོལ་གྱི་གཟུགས་སྡུག་པ་དང་མི་སྡུག་པ་ལ་སོགས་པ་སྣ་ཚོགས་སྤྲུལ་ནས་ཏིང་ངེ་
འཛིན་གྱིས་ལྟ་བ་ཡིན་ནོ། །གཉིས་པ་ གཟུགས་མེད་གཟུགས་ལ་ལྟ་བའི་རྣམ་ཐར་ལ་
གཟུགས་ཀྱི་འདུ་ཤེས་བཤིག་པ་ནི་ནང་གཟུགས་ཅན་མ་ཡིན་པ་ཞེས་བྱའོ། །དེས་ཕྱི་རོལ་གྱི་
གཟུགས་དེ་ལྟ་བུ་སྤྲུལ་ནས་བལྟ་བ་ཡིན་ནོ། །དེ་གཉིས་ནི་སྤྲུལ་པ་མི་ཤེས་པའི་ཤེས་བྱའི་
སྒྲིབ་པའི་གཉེན་པོར་སྒོམ་མོ། །གསུམ་པ་སྡུག་པའི་རྣམ་ཐར་ནི་གཟུགས་སྡུག་པ་སྤྲུལ་པ་ལ་
དགའ་བ་སྟེ་ཆགས་པ་དང༌། མི་སྡུག་པ་སྤྲུལ་པ་ལ་མི་དགའ་བ་སྟེ་སྡང་པའི་ཀུན་ནས་ཉོན་
མོངས་པ་སྐྱེ་སྲིད་པས་དེ་སྤང་བའི་དོན་དུ་བསམ་གཏན་བཞི་ལ་བརྟེན་ནས་གཟུགས་སྡུག་མི་
སྡུག་སྣ་ཚོགས་སྤྲུལ་ཏེ་དེ་དག་ལ་ཕན་ཚུན་ལྟོས་པའི་འདུ་ཤེས་དང་ཕན་ཚུན་གཅིག་ལ་
གཅིག་རྗེས་སུ་འབྲེལ་བའི་འདུ་ཤེས་བྱས་པས་དེ་དག་རོ་གཅིག་པའི་འདུ་ཤེས་ཐོབ་ནས་ཇི་
ལྟར་མོས་པ་ལྟར་དབང་ཐོབ་པར་འགྱུར་རོ། །དེ་ཉིད་སྨྲས་པ་ནི་སྡུག་པའི་རྣམ་པར་ཐར་པ་
- 4 0 8-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །
ཏིང་ངེ་འཛིན་གྱི་ལུས་ཀྱིས་ཞེས་སྦྱར་རོ། །འདི་དག་བསམ་གཏན་དང་པོ་གཉིས་དང་བཞི་
པའི་ རང་ བཞིན་ཡིན་ པར་ སློབ་དཔོན་དབྱིག་གཉེན་གྱི་གཞུང་འགྲེལ་ལས་ བཤད་ལ།
འཕགས་པ་རྣམ་གྲོལ་སྡེས་བསམ་གཏན་དང་གཟུགས་མེད་གཉིས་ཀ་ལ་བརྟེན་ནས་བྱེད་
པར་བཤད་དོ། །གསུམ་པ་མཐོང་བའི་ཆོས་ལ་བདེ་བར་གནས་པའི་ལམ་ནི་འདི་གཉིས་
མངོན་དུ་བྱས་པ་ལ་སྡུག་བསྔལ་མེད་པའི་ཕྱིར་རོ། །དེ་ལའང་ཐར་པ་དང་སེམས་ཞི་བར་
མཐུན་པའི་ལམ་ལ་ནི་གཟུགས་མེད་བཞི་ཡིན་ཏེ་བཤད་ཟིན་ཏོ། །སྙོམས་པར་འཇུག་པ་ནི་
སེམས་དང་ཚོགས་དམིགས་པ་གཅིག་ལ་འདུ་ཤེས་མཚུངས་པར་བྱེད་པའི་ཕྱིར་རོ། །སེམས་
ཤིན་ཏུ་ཞི་བར་གནས་པའི་ལམ་ལ་ནི་འགོག་པའི་སྙོམས་འཇུག་ཡིན་ནོ། །འདི་བཤད་པ་ལ་
དོན་བདུན་གྱི་གང་ཟག་ནི་ཕྱིར་མི་འོང་ཁྱད་པར་ཅན་སྲིད་རྩེའི་སེམས་ཐོབ་པ་དང༌། དགྲ་
བཅོམ་པ་གཉིས་ཀའི་ཆ་ལས་རྣམ་གྲོལ་དང་། རང་སངས་རྒྱད་ཁྱད་པར་ཅན་དང་། བྱང་ཆུབ་
སེམས་དཔའ་ས་དྲུག་པ་ཡན་ཆད་པ་དང༌། སངས་རྒྱས་རྣམས་ལས་གཞན་གྱིས་མི་ནུས་ཏེ།
དེ་ལྟར་མདོ་ལས་མཐར་གྱིས་གནས་པའི་སྙོམ་པར་འཇུག་པ་དགུ་ཞེས་སྐས་ཀྱི་རིམ་པ་ལྟར་
གསུངས་པ་ལས་དེ་དག་ལས་གཞན་གྱིས་ནི་རྣམ་པར་ཐར་པ་བརྒྱད་ལ་བསམ་གཏན་མི་
ནུས་པའི་ཕྱིར་རོ། །གལ་ཏེ་བྱང་ཆུབ་སེམས་དཔས་ནི་ས་ཐོབ་མ་ཐག་ཏུ་འཇུག་ནུས་པ་མ་
ཡིན་ནམ་ཞེ་ན། མ་ཡིན་ཏེ། ས་བཅུ་པའི་མདོ་ལས། ཀྱེ་རྒྱལ་བའི་སྲས་དག་བྱང་ཆུབ་སེམས་
པ་ས་དྲུག་པ་ཡན་ཆད་འགོག་པ་ལ་སྙོམས་པར་འཇུག་ལ། ས་བདུན་པ་ལ་ནི་སེམས་ཀྱི་སྐད་
ཅིག་གཅིག་ལ་འཇུག་སྟེ་འགོག་པ་མངོན་དུ་བྱས་པ་ཞེས་ནི་མི་བྱའོ་ཞེས་གསུངས་པའི་ཕྱིར་
རོ༑ ༑འོན་ཀྱང་གཉིས་ཀའི་ཆ་ལས་གྲོལ་བའི་དགྲ་བཅོམ་པ་དང་། རང་སངས་རྒྱས་ཁྱད་
པར་ཅན་གཉིས་ཐེག་པ་ཆེན་པོའི་ལམ་དུ་ཞུགས་ན་ཚོགས་ཀྱི་ལམ་ཉིད་ནས་འཇུག་ནུས་པ་
ཡིན་ནོ། །དུས་ནི་ཇི་ཙམ་འདོད་པ་དེ་ཙམ་དུ་འགོག་སྟེ་འཕགས་པ་འོད་སྲུང་ཆེན་པོས་བཀའ་
- 4 []
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྡུ་བ་མཛད་ནས་སངས་རྒྱས་བྱམས་པ་མ་བྱོན་གྱི་བར་དུ་རི་བྱ་རྐང་ཅན་ལ་འགོག་པ་ལ་
སྙོམས་པར་ཞུགས་པས་ལུང་ལས་གསུངས་པ་བཞིན་ནོ། །སངས་རྒྱས་དང་བྱང་ཆུབ་སེམས་
དཔའ་རྣམས་ནི་གཞན་དོན་ལ་གནོད་པའི་ཕྱིར་ཡུན་རིང་པོ་སྙོམས་པར་མི་འཇུག་གོ །དགོས་
པ་ནི་ཉན་རང་རྣམས་ནི་སེམས་ངལ་གསོ་ནས་དབེན་པར་གནས་པའི་དོན་ཁོ་ནར་ཡིན་ལ།
བྱང་ཆུབ་སེམས་དཔའ་རྣམས་ནི་རང་གིས་ཤེས་ནས་གཞན་ལ་བསླབ་པར་བྱ་བའི་ཕྱིར་དུ་
འཇུག་ཅིང་། སངས་རྒྱས་རྣམས་ནི་ཐོབ་པའི་ཡོན་ཏན་མངོན་དུ་བྱེད་པ་ཙམ་ཡིན་ནོ། ཁམས་
ནི་ཀུན་གཞི་ཁས་ལེན་པ་ལྟར་ན་གཟུགས་མེད་དུའང་འཇུག་སྟེ་དགག་གཞི་ཡོད་པའི་ཕྱིར་རོ།།
དེས་ཁས་མི་ལེན་པ་ལྟར་ན་དེ་ན་དགག་གཞི་མེད་པས་འདོད་གཟུགས་གཉིས་ཁོ་ནར་འཇུག་
སྟེ་འདི་ནི་སེམས་མ་ཞི་བས་སྐྱོ་ནས་འཇུག་པ་ལས་གཟུགས་མེད་པའི་ཁམས་ནི་སེམས་ཤིན་
ཏུ་ཞི་བས་འདི་མངོན་དུ་བྱེད་འདོད་པ་མེད་པའི་ཕྱིར་ཏེ་ཆོས་མངོན་པ་ཀུན་ལས་བཏུས་ལས།
འགོག་པའི་སྙོམས་པར་འཇུག་པ་ནི་འཇིག་རྟེན་ལས་འདས་པ་སྟེ་མི་རྣམས་ཀྱི་ནང་དུ་མངོན་ ་
པར་ འགྲུབ་བོ། །མི་རྣམས་ ཀྱི་ནང་དུ་མངོན་པར་གྲུབ་ནས་མི་རྣམས་ཀྱི་ནང་དུའམ།
གཟུགས་ཀྱི་ཁམས་སུ་མངོན་དུ་བྱེད་དོ། །གཟུགས་མེད་པའི་ཁམས་རྣམས་སུ་ནི་འདི་མངོན་
དུ་འགྱུར་བ་མེད་དེ་ཞི་བའི་རྣམ་པར་ཐར་པའི་རྣམ་པར་སྨིན་པ་གནས་པ་རྣམས་ནི་དེ་ལ་
འབོད་པའི་རྩོལ་བ་མེད་པའི་ཕྱིར་རོ་ཞེས་བཤད་དོ། །འོ་ན་ཁམས་འོག་མ་གཉིས་སུ་ཡང་
འདི་ལ་མི་འཇུག་པར་འགྱུར་ཏེ་དེར་ཡང་གཟུགས་མེད་ཀྱི་སེམས་མངོན་དུ་བྱས་ནས་འདི་ལ་
འཇུག་དགོས་པའི་ཕྱིར་རོ་ཞེ་ན། དེ་ལྟ་ཡིན་དང་རང་སའི་སེམས་རགས་པས་སྐྱོ་བའི་ཕྱིར་
་དང་། གོང་མ་ལ་ནི་འོག་མ་གཉིས་ཀྱི་སེམས་རགས་པ་མེད་པའི་ཕྱིར་དང་། རང་གི་སེམས་
ནི་ཞི་བ་ཁོ་ནར་གནས་པའི་ཕྱིར་རོ། །དེ་ལ་དང་པོ་ནི་མི་ཁོ་ནས་མངོན་དུ་བྱེད་ལ་ཕྱིས་ནི་ཕྱིར་
མི་འོང་པ་ལ་སོགས་པ་སྔོན་ཐོབ་པ་ཉམས་པ་དག་གིས་གཟུགས་ཀྱི་ཁམས་སུ་ཡང་མངོན་དུ་
་ ་ -4 10 -
-4 1 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རཔ་འགྲེལ་པ་བཞུགས། [fe
བྱེད་དེ་མཛོད་ལས། གཉིས་ཀ་འདོད་དང་གཟུགས་རྟེན་ཅན། །འགོག་པ་དང་པོར་མིའི་ནང་
དུ་ཞེས་འབྱུང་ངོ༌། །འདོད་ཁམས་ཀྱི་དགྲ་བཅོམ་པ་ནི་ཕྱིས་གཟུགས་ཀྱི་ཁམས་སུ་མངོན་དུ་
བྱེད་པ་མེད་དེ་མཛོད་ལས། སྲེད་དང་བྲལ་བ་ཡང་སྲིད་མེད་ཅེས་འབྱུང་བའི་ཕྱིར་རོ།།
སེམས་ནི་མཛོད་ལས་ཕྲ་བ་ཕྲ་བའི་མཇུག་ཐོགས་སུ་ཞེས་འབྱུང་ངོ༌། །ཉན་ཐོས་རྣམས་སྲིད་
རྩེའི་སེམས་རྒྱུན་གཅད་སླ་བས་དེ་ལ་བརྟེན་ནས་འཇུག་ཅིང་། བྱང་ཆུབ་སེམས་དཔའ་རྣམས་
ནི་ཐབས་ལ་མཁས་པས་འདོད་པའི་སེམས་ལ་བརྟེན་ནས་ཀྱང་འཇུག་སྟེ་ཐོད་རྒལ་ལ་དབང་
ཐོབ་པའི་ཕྱིར་རོ། །
དགག་གཞི་གང་ལ་དགག་བྱ་གང་འགོག་པ་ལ་བྱེ་བྲག་ཏུ་སྨྲ་བ་དང་མདོ་སྡེ་
པ་གཟུགས་ལ་ཚོགས་དྲུག་འགོག་པར་འདོད་པ་དེ་ནི་མ་ཡིན་ཏེ་འདི་ལྟར་ཕྱིས་ཀྱི་སེམས་དེ་
བྱེ་བྲག་ཏུ་སྨྲ་བ་དུས་གསུམ་རྫས་སུ་གྲུབ་པས་འདས་པའི་སེམས་ལས་སྐྱེ་བར་འདོད་ཅིང་།
མདོ་སྡེ་པ་གཟུགས་མེད་པ་འོག་མ་གཉིས་སུ་སྐྱེ་བ་ན་སེམས་ལས་གཟུགས་སྐྱེ་བ་ལྟར་འདིར་
ཡང་གཟུགས་ཁོ་ན་ལས་སྐྱེ་བ་ཡིན་ཏེ་སེམས་དང་དབང་པོ་དང་བཅས་པའི་ལུས་ནི་གཉིས་
ཀའང་གཉིས་ཀའི་ས་བོན་ཅན་ཡིན་པའི་ཕྱིར་རོ་ཞེས་འདོད་པ་ཡིན་ན། དེ་ལ་འདས་པའི་
སེམས་འགགས་ན་རྒྱུ་མེད་པར་ཐལ་བའི་ཕྱིར་དང་མ་འགགས་ན་རྟག་པ་དང་། འགོག་པའི་
སྙོམས་འཇུག་གིས་སེམས་མ་བཀག་པར་ཐལ་བའི་ཕྱིར་རོ། །གཟུགས་ཁོ་ན་ལས་སྔོན་མེད་
པའི་སེམས་སྐྱེ་ན་དེ་ནི་ཚེ་སྔ་མ་ནས་མ་འོངས་པའི་སྐྱེས་བུ་ཡིན་པས་འཇིག་རྟེན་རྒྱང་འཕེན་
པའི་ལུགས་ཡིན་པའི་ཕྱིར་དང༌། སེམས་ཀྱི་ས་བོན་ལས་སྐྱེ་ན་དེའང་སེམས་ཡིན་ན་ནི་དེ་མ་
བཀག་པར་ཐལ་བའི་ཕྱིར་དང༌། ཤེས་པ་མ་ཡིན་ན་ཤེས་པའི་ཉེར་ལེན་དུ་མི་རུང་སྟེ་རྣམ་
འགྲེལ་ལས། རྣམ་ཤེས་མིན་པ་རྣམ་ཤེས་ཀྱི། །ཉེར་ལེན་མིན་པའི་ཕྱིར་ཡང་འགྲུབ་ཅེས་
བཤད་པའི་ཕྱིར་རོ། །དེས་ན་སེམས་གཏན་མེད་པ་ནི་མ་ཡིན་ཏེ་སྔ་མ་བཞིན་དུ་ཐལ་བའི་
བ 1 ] ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར་དང༌། ཆོས་སྦྱིན་གྱི་མདོ་ལས་འགོག་པ་ལ་སྙོམས་པར་ཞུགས་པའི་རྣམ་པར་ཤེས་པ་
ལུས་ལས་མི་འདའོ་ཞེས་གསུངས་པའི་ཕྱིར་རོ། །དེས་ན་ཀུན་གཞི་ལ་ཚོགས་བདུན་སེམས་
བྱུང་དང་བཅས་པ་འགོག་པ་ཡིན་ནོ། །དེ་ལ་གང་ཡོད་པ་དེ་འགོག་པ་མེད་པ་ནི་མི་འགོག་སྟེ་
གཟུགས་ན་སྣ་དང་ལྕེའི་རྣམ་ཤེས་དང་། གཟུགས་མེད་ན་སྒོ་ལྔའི་རྣམ་ཤེས་དང༌། གཟུགས་
མེད་ན་སྒོ་ལྔའི་ཤེས་པ་དང༌། དགྲ་བཅོམ་པ་ཉོན་ཡིད་མི་འགོག་པ་བཞིན་ནོ། །སངས་རྒྱས་
རྣམས་ནི་མེ་ལོང་ལྟ་བུ་ལ་ཡེ་ཤེས་གཞན་རྣམས་སྡུད་པ་ལ་དེར་བརྗོད་དོ། ། །
བདུན་པ་རྩོད་པ་སྤང་པ་ནི་གནས་བརྟན་པའི་སྡེ་པ་དང་བཙུན་པ་དབྱིག་
བཤེས་འགོག་པ་སེམས་དང་བཅས་པར་འདོད་པ་ལ་བཙུན་པ་དབྱངས་སྒྲོག་སྐྱོན་བརྗོད་པ་
ནི་བཅོམ་ལྡན་འདས་ཀྱི་རྣམ་པར་ཤེས་པ་ཡོད་ན་གསུམ་འདུས་པའི་རེག་པ་དང་རེག་པའི་
རྐྱེན་གྱིས་ཚོར་བ་དང་འདུ་ཤེས་དང་སེམས་པ་ཞེས་གསུངས་པས་ཚོར་བ་དང་འདུ་ཤེས་ཀྱང་
དགག་མི་ནུས་པར་འགྱུར་རོ་ཞེས་ཟེར་བ་དེ་ནི་མ་ཡིན་ཏེ་ཚོར་བའི་རྐྱེན་གྱིས་སྲེད་པ་ཞེས་
གསུངས་པས་དགྲ་བཅོམ་པ་ལའང་སྲེད་པ་འབྱུང་བར་ཐལ་བའི་ཕྱིར་དང་། མེ་ལས་དུ་བ་
འབྱུང་བས་བུད་ཤིང་དང་བྲལ་བའི་མེ་ལས་ཀྱང་འབྱུང་བར་ཐལ་བའི་ཕྱིར་རོ། །གལ་ཏེ་ཡང་
འདི་འདུ་ཤེས་མེད་པའི་སྙོམས་འཇུག་དང་སེམས་དང་སེམས་བྱུང་རྣམས་འགོག་པར་འདྲ་
བའི་ཕྱིར་ཁྱད་པར་མེད་པར་འགྱུར་རོ་ཞེ་ན། མི་འགྱུར་ཏེ་ཉོན་ཡིད་ཡོད་མེད་ཀྱིས་ཕྱེ་བའི་
ཕྱིར་དང༌། དེ་ནི་ལྷ་ཚེ་རིང་པོ་ལ་ཐར་པར་འདུ་ཤེས་ཏེ་འདུ་ཤེས་ཕྱིན་ཅི་ལོག་ཏུ་གྱུར་པས་
འཇུག་ཅིང་ས་བསམ་གཏན་བཞི་པར་རྟོགས་པའི་ཕྱིར་དང༌། འགོག་པའི་སྙོམས་འཇུག་ནི་
སེམས་ཚོར་བ་དང་འདུ་ཤེས་ཀྱིས་ངལ་བ་དེ་ཞི་བར་བྱས་ལ་གནས་སོ་སྙམ་པ་འདུ་ཤེས་ཕྱིན་
ཅི་ལོག་པས་འཇུག་པའི་ཕྱིར་དང༌། ས་སྲིད་པའི་རྩེ་མོ་པ་ཡིན་པའི་ཕྱིར་ཏེ་ཀུན་ལས་བཏུས་
ལས་སྲིད་པའི་རྩེ་མོ་ལས་གྱེན་དུ་སྐྱོད་པའི་ཞི་བར་གནས་པའི་འདུ་ཤེས་སྔོན་དུ་བཏང་བའི་
-
།
-



གྲོགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། J༩
ཡིད་ལ་བྱེད་པ་ཞེས་བྱ་བ་དང༌། མཛོད་ལས་འདི་གནས་དོན་དུ་སྲིད་རྩེར་སྐྱེས་ཞེས་འབྱུང་
བའི་ཕྱིར་རོ། །དེའི་ཕྱིར་འདི་ནི་ཀུན་གཞིའི་གནས་སྐབས་ལ་བཏགས་པ་ཡིན་ནོ། །བཞི་པ་
འཇིག་རྟེན་ལས་འདས་པའི་ལམ་ནི་མཐར་གྱིས་གནས་པའི་སྙོམས་འཇུག་དགུ་ཡིན་ཏེ་འདི་
ལ་དང་པོ་བརྒྱད་ནི་དེའི་རྟེན་དུ་རུང་བས་ཡིན་ལ། དགུ་པ་ནི་འཇིག་རྟེན་ལས་འདས་པ་
དངོས་ཡིན་པས་དེ་སྐད་ཅེས་བྱ་སྟེ་འདི་ནི་བཤད་ཟིན་ཏོ། །ལྔ་པ་སྤོང་བའི་ལམ་ནི་རྡོ་རྗེ་ལྟ་
བུའི་ཏིང་ངེ་འཛིན་ཏེ་འདིས་ཁམས་གསུམ་གྱི་ཉོན་མོངས་པ་སྤོང་བ་ལ་གཞན་གྱིས་བར་ཆད་
བྱ་བར་མི་ནུས་པའི་ཕྱིར་ཏེ་བྱང་ཆུབ་བར་ཆད་མེད་ལམ་ལ། །སྲིད་གསུམ་དབང་ཕྱུག་ལས་
རྒྱལ་པོ་ཞེས་བཤད་པའི་ཕྱིར་ཏེ་སྲིད་པ་གསུམ་ལ་དབང་བྱེད་པ་ནི་ཉོན་མོངས་པ་ཡིན་ནོ།།
དེ་ལ་ནི་བདེན་པ་བཞི་ལ་དམིགས་པའི་ཡེ་ཤེས་བཞིའོ། །དྲུག་པ་སངས་རྒྱས་ཀྱི་ལམ་ལ་ཕ་
རོལ་ཏུ་ཕྱིན་པ་བཅུ་སྟེ་འདི་དག་སྒྲུབ་ན་སངས་རྒྱས་ཁོ་ནར་འགྱུར་བའི་ཕྱིར་རོ། །སུམ་ཅུ་རྩ་
བཞི་པོ་འདི་ལ་རྫས་སུ་གྲུབ་པ་ནི་ཉི་ཤུ་རྩ་དགུ་ཡིན་ཏེ་སྐྱེ་མཆེད་རིས་བཞི་དང་འགོག་པ་ནི་
ལན་གཉིས་སྨོས་པའི་ཕྱིར་རོ། ། ་ ་
བ ཞི་པ་ལ་དོན་ལྔ་ལས་དང་པོ་སྟོབས་བཅུ་སྟོན་པ་ནི་རྣམ་པ་ཐམས་ཅད་ཅེས་པ་
སྟེ་འདི་སློབ་པ་རྣམས་ལས་སྒྲིབ་པ་དག་པས་ཕུལ་དུ་བྱུང་པའི་ཕྱིར་དེ་དག་དང་ཐུན་མོང་མ་
ཡིན་པའི་ལམ་ཡིན་ཞིང་གཅིག་པུ་ནི་གཉིས་སུ་མེད་པའི་ཡེ་ཤེས་ལ་བརྗོད་དོ། །དེ་ལ་གནས་
དང་གནས་མ་ཡིན་པ་ནི་འདི་ལས་འདི་འབྱུང་བའི་གནས་ནི་ཡོད་ལ་འདི་ལས་འདི་འབྱུང་
བའི་གནས་ནི་མེད་པ་སྟེ་དགེ་སྡིག་གཉིས་ལས་མཐོ་རིས་དང་ངན་འགྲོ་ལྟ་བུའོ། །རྣམ་པར་
སྨིན་པ་འདི་ནི་ལས་འདི་ལས་སྐྱེས་སོ་ཞེས་མཁྱེན་པ་ནི་ལས་བདག་གིས་བྱ་བ་མཁྱེན་པའི་
སྟོབས་སོ། །འདི་ནི་ཉན་ཐོས་ལ་མོས་པ་ལ་སོགས་པ་ནི་མོས་པ་སྣ་ཚོགས་སོ། །འཇིག་རྟེན་
རྣམས་ཀྱི་ཁམས་ནི་རིགས་ཡིན་ལ་དུ་མ་ནི་ཐ་དད་པ་སྟེ་ཉན་ཐོས་ཀྱི་རིགས་ལ་སོགས་པའོ།།
-4
1
3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་ན་ཡོངས་སུ་དག་པ་དང་མ་དག་པའི་འཇིག་རྟེན་གྱི་ཁམས་དུ་མའོ། །དད་པ་ལ་
སོགས་པའི་དབང་པོ་མཆོག་དང་མཆོག་མ་ཡིན་པ་ནི་སྨོན་པའོ། །ངན་འགྲོ་དང་མཐོ་རིས་
དང་ཐར་པར་འགྲོ་བའི་ལམ་ནི་ཐམས་ཅད་དུ་འགྲོ་བའི་ལམ་མོ། །འདོད་ཆགས་ལ་སོགས་
པ་ཀུན་ནས་ཉོན་མོངས་པ་དང་དད་པ་ལ་སོགས་པ་རྣམ་པར་བྱང་བ་གཉིས་ནི་བླང་དོར་རོ།།
སྔོན་གྱི་གནས་རྗེས་སུ་དྲན་པ་ནི་རང་ཉིད་ཀྱིས་སྐྱེས་པའི་རབས་སྟོན་པར་བྱེད་དོ། །འཆི་འཕོ་
བ་དང་སྐྱེ་བ་ནི་བཤད་ཟིན་རོ། །ཟག་པ་ནི་སྒྲིབ་པ་གཉིས་སོ། །དེ་དག་ནི་ཐབས་ལ་སླུ་བ་ལ་
སོགས་པའི་བདུད་འཇོམས་པས་ན་སྟོབས་ཏེ་བདེ་འགྲོ་དང་ངན་འགྲོར་འགྲོ་བའི་ཐབས་ཕྱིན་
ཅི་ལོག་བཤད་ནས་ཐབས་ལ་སླུ་བ་ནི་སྟོབས་དང་པོའོ། །དབང་ཕྱུག་ལ་སོགས་པ་སྐྱོབས་མ་
ཡིན་པ་ལ་སྐྱབས་སུ་སླུ་བ་ནི་སྟོབས་གཉིས་པས་འཇོམས་ཏེ་ལས་ངན་ན་དེ་དག་གིས་སྐྱོབ་མི་
ནུས་པའི་ཕྱིར་རོ། །བསམ་གཏན་དང་རྣམ་པར་ཐར་པ་དང་ཏིང་ངེ་འཛིན་དང་སྙོམས་འཇུག་
མཁྱེན་པའི་སྟོབས་ཀྱིས་ནི་ཟག་བཅས་ཀྱི་ཏིང་ངེ་འཛིན་ལ་སོགས་པས་སེམས་དག་པར་བྱེད་
དོ་ཞེས་དག་པ་ལ་སླུ་བ་འཇོམས་སོ། །དབང་པོ་མཆོག་དང་མཆོག་མ་ཡིན་པ་མཁྱེན་པ་ལ་
སོགས་པས་ནི་ཐེག་པ་ཆེན་པོས་ངེས་པར་འབྱུང་བ་ལ་སླུ་བའི་བདུད་འཇོམས་ཏེ་མདོ་སྡེའི་
རྒྱན་ལས། ཐབས་དང་སྐྱབས་དང་དག་པ་དང༌། །ཐེག་ཆེན་ངེས་པར་འབྱུང་བ་ལ། །སེམས་
ཅན་རྣམས་ནི་རབ་སླུ་བའི། །བདུད་འཇོམས་ཁྱོད་ལ་ཕྱག་འཚལ་ལོ་ཞེས་བཤད་པ་ཡིན་ནོ།།
གཉིས་པ་མི་འཇིགས་པ་བཤད་པ་ནི་ང་ནི་ཤེས་བྱ་མ་ལུས་པ་ཤེས་པའི་སངས་རྒྱས་སོ་ཞེས་
དེར་ཞལ་གྱིས་བཞེས་པ་དང༌། འདོད་ཆགས་ལ་སོགས་པས་ཐར་པའི་བར་ཆད་བྱེད་པར་
བརྗོད་པ་དང་། གཞི་ཤེས་ལ་སོགས་པས་འཁོར་བ་ལས་ངེས་པར་འབྱུང་བར་བསྟན་པ་དང་།
རང་ཉིད་ཀྱི་སྒྲིབ་པ་གཉིས་ཀར་ཟད་པར་ཞལ་གྱིས་བཞེས་པ་ཡིན་ཏེ་ཇི་སྐད་དུ་ཁྱད་པར་དུ་
འཕགས་པའི་བསྟོད་པ་ལས། སེར་སྐྱ་ཡུལ་རྣམས་ལ་སྤྱོད་བཞིན། །ཡེ་ཤེས་འགྱུར་འཕྱི་སྡིག་
ས་
-4
1 4 -
，



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་ར་ལ་འགྲེལ་པ་བཞུགས། [t:
བྲལ་བ། ཁྱོད་ཀྱིས་ཀུན་ནས་ཉོན་མོངས་ལ། །ཐར་པ་ག་ལ་ཡོད་ཅེས་གསུངས་ཞེས་འབྱུང་
བ་བཞིན་ནོ། །དེ་དག་ལ་སྐྱེས་གནས་ཀྱིས་ང་རྒྱལ་བ་ལྷ་དང་། རྫུ་འཕྲུལ་གྱིས་ང་རྒྱལ་བ་
བདུད་དང་། དབང་གིས་ང་རྒྱལ་བ་ཚངས་པ་དང་། ཡོན་ཏན་གྱིས་ང་རྒྱལ་བ་དགེ་སྦྱོང་དང་།
རིགས་ཀྱིས་ང་རྒྱལ་བ་བྲམ་ཟེ་སྟེ་དེ་དག་གིས་ཆོས་དང་མཐུན་པར་དེ་ལྟ་བུ་མི་རུང་ངོ་ཞེས་
རྒོལ་བ་ནི་མེད་ལ། རྫུན་གྱིས་རྒོལ་བ་ནི་རང་སྐྱོན་ཡིན་གྱི་སངས་རྒྱས་ཀྱི་སྐྱོན་མ་ཡིན་པའི་
ཕྱིར་མི་འཇིགས་པ་ཡིན་ཏེ་དེས་ན་ད་དུང་རླབས་པོ་ཆེ་མང་པོ་དམ་འཆའ་ཞིང་གཞན་གྱིས་
བསྐོར་བར་མི་ནུས་པའི་ཆོས་ཀྱི་འཁོར་ལོ་བསྐོར་ནས་འཁོར་གྱི་ནང་དུ་སེངྒེའི་སྒྲ་སྒྲོགས་པ་
ཡིན་ནོ། །དེ་ལ་ཡེ་ཤེས་དང་སྤངས་པ་གཉིས་ནི་རང་གི་དོན་དུ་གསུངས་ལ། ངེས་པར་འབྱུང་
བ་དང་བར་ཆད་གཉིས་ནི་གཞན་གྱི་དོན་དུ་གསུངས་པ་ཡིན་ཏེ་མདོ་སྡེའི་རྒྱན་ལས། རང་
གཞན་དོན་དུ་ཡེ་ཤེས་དང༌། །སྤངས་དང་ངེས་འབྱུང་གེགས་བྱེད་པ། །སྟོན་མཛད་མུ་སྟེགས་
གཞན་དག་གིས། །མི་བརྫི་ཁྱོད་ལ་ཕྱག་འཚལ་ལོ་ཞེས་འབྱུང་བ་ཡིན་ནོ། །གསུམ་པ་སོ་སོ་
ཡང་དག་པ་རིག་པ་བཤད་པ་ནི་སློབ་མ་དང་ཉན་ཐོས་ལ་སོགས་པ་མིང་གི་རྣམ་གྲངས་ཀྱི་
ཡུལ་ལ་ནི་སངས་རྒྱས་ཀྱིས་བརྗོད་པར་བྱེད་པ་སྒྲའི་ཆོས་སོ་སོ་ཡང་དག་པར་རིག་པ་འཇུག་
གོ །གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་ཀྱི་མཚན་ཉིད་ལ་ནིབརྗོད་བྱའི་དོན་སོ་
སོ་ཡང་དག་པར་རིག་པའོ། །འཛམ་བུའི་གླིང་དང་སུམ་ཅུ་རྩ་གསུམ་ལ་སོགས་པའི་ཡུལ་ཐ་
དད་པའི་སྐད་ལ་ནི་ཡུལ་ཐ་དད་ཀྱི་ངེས་པའི་ཚིག་སོ་སོ་ཡང་དག་པར་རིག་པའོ། །གཟུགས་
རྣམ་པ་གཉིས་ལ་སོགས་པ་ཆོས་རྣམས་ཀྱི་རབ་ཏུ་དབྱེ་བའི་ཡུལ་ལ་ནི་རིག་པ་དང་གྲོལ་བར་
སྨྲ་བའི་སྤོབས་པ་སོ་སོ་ཡང་དག་པར་རིག་པ་འཇུག་སྟེ་ཕན་པ་མཛད་པར་བསྟོད་པ་ལས།
ཆོས་ཀྱི་ཚིག་ཀུན་མངོན་པར་མཁྱེན། །དོན་རྣམས་ཀུན་གྱི་ཚུལ་ལ་མཁས། །སྐད་ཀུན་རྣམ་
པར་འབྱེད་པ་མཁྱེན། །ཕྱོགས་རྣམས་ཀུན་ཏུ་སྤོབས་དང་ལྡན། །ཞེས་བཤད་པ་བཞིན་ནོ།།
- 1
-



ཅག
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ལ་སོ་སོ་ནི་མ་འདྲེས་པར་ཡིན་ལ། ཡང་དག་པར་ནི་ཕྱིན་ཅི་མ་ལོག་པར་མཁྱེན་པ་ཡིན་ནོ།།
ཡང་རྟེན་ཆོས་ཀྱི་དབྱེ་བ་མཚན་གཞི་དང་དེ་ལ་བརྟེན་པ་ཆོས་ཀྱི་མཚན་ཉིད་ནི་བཤད་བྱ་ཡིན་
ལ༑ གསུང་ངེས་པའི་ཚིག་དང་མཁྱེན་པ་སྤོབས་པ་གཉིས་ནི་འཆད་བྱེད་ཡིན་ཏེ་མདོ་སྡེའི་
རྒྱན་ལས། རྟེན་དང་བརྟེན་པ་བཤད་བྱ་དང་། །གསུང་དང་མཁྱེན་པ་འཆད་བྱེད་ལ། །བློ་གྲོས་
རྟག་ཐོགས་མི་མངའ་བས། །ལེགས་སྟོན་ཁྱོད་ལ་ཕྱག་འཚལ་ལོ་ཞེས་བཤད་པ་ཡིན་ནོ།།
བཞི་པ་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་བཤད་པ་ལ་སྤྱོད་པས་
བསྡུས་པ་དྲུག་ནི་དགྲ་བཅོམ་པ་རྣམས་ལའང་བསོད་སྙོམས་ལ་འཇུག་པ་ན་གླང་པོ་ཆེ་ལ་
སོགས་པ་མི་སྲུན་པ་དང་ལྷན་ཅིག་འགྲོ་བ་དང་། བུད་མེད་ཚུལ་བཞིན་མ་ཡིན་པ་ཡིད་ལ་
བྱེད་པས་བསོ་པའི་སར་འགྲོ་བ་དང་། སྦྲུལ་ལ་རྐང་པས་བརྫི་བ་དང་། ཚེར་མའི་འོབས་སུ་
འགྲོ་བ་ལ་སོགས་པའི་སྐུ་ལ་འཁྲུལ་པ་དང་། ཡང་ནགས་འཐུགས་པོ་དང་ཁང་པ་སྟོང་པར་
སྒྲ་ཆེན་པོ་འབྱིན་ཅིང་དབྱངས་རྗེས་སུ་སྒྲོག་པ་དང་། རྟ་རྒད་ཆེན་པོ་བྱེད་པའི་གསུང་ལ་ཅ་ཅོ་
དང༌། དྲན་པ་ཉམས་པ་དང༌། སྙོམས་པར་ཞུགས་པ་ལས་ལངས་པ་ན་མཉམ་པར་མ་བཞག་
པ་དང༌། ལྷག་བཅས་ལྷག་མེད་ལ་མི་མཐུན་པ་དང་། ཞི་བར་འཛིན་པ་ཐ་དད་པའི་འདུ་ཤེས་
དང༌། མ་བརྟགས་བཞིན་དུ་སེམས་ཅན་གྱི་དོན་ཡལ་བར་འདོར་བའི་བཏང་སྙོམས་ཡོད་ལ་
དེ་བཞིན་གཤེགས་པ་ལ་དེ་དག་མི་མངའ་སྟེ་ལུང་ལས། གླང་ཆེན་ཞུགས་ཀྱང་མཉམ་པར་
བཞག །གླང་ཆེན་བཞེངས་ཀྱང་མཉམ་པར་བཞག །རྟག་ཏུ་མཉམ་པར་བཞག་པ་ཡིན།།
ཞེས་བཤད་པའི་ཕྱིར་རོ། །གང་ཡང་གདུལ་བྱ་འགའ་ཞིག་མི་འདུལ་བ་ལྟ་བུར་སྟོན་པ་དེ་
ཡང་དུས་ལ་མ་བབ་པས་སོ་སོར་བཏགས་ནས་རེ་ཞིག་བཞག་པ་ཡིན་ཏེ་ལས་བརྒྱ་པ་ལས།
རྒྱ་མཚོ་ཆུ་སྲིན་རྣམས་ཀྱི་གནས། །དུས་རླབས་ཡོལ་བར་འགྱུར་སྲིད་ཀྱིས། །གདུལ་བར་བྱ་
བའི་སྲས་རྣམས་ལ། །སངས་རྒྱས་དུས་ལས་ཡོལ་མི་མངའ་ཞེས་བཤད་པ་ཡིན་ནོ། །རྟོགས་
- 1 ，
f -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རའ་འགྲེལ་པ་བཞུགས། [e
པས་བསྡུས་པ་དྲུག་ནི་ཡང་དགྲ་བཅོམ་པ་རྣམས་ལ་ཤེས་བྱའི་སྒྲིབ་པ་སྤོང་བའི་འདུན་པ་ལ་
སོགས་པ་དྲུག་མ་ཐོབ་པའི་ཉམས་པ་ཡོད་ལ། སངས་རྒྱས་ལ་མེད་དོ། །ཕྲིན་ལས་ཀྱིས་
བསྡུས་པ་གསུམ་ནི་ཡང་དགྲ་བཅོམ་པ་ལ་སྒོ་གསུམ་གྱི་ལས་ལུང་མ་བསྟན་གྱི་སེམས་ཀྱིས་
སྐྱེད་པ་ཡོད་ལ། སངས་རྒྱས་ལ་གསུམ་པོ་དེ་ཡེ་ཤེས་ཀྱི་ཀུན་ནས་བསླང་བས་ན་ཡེ་ཤེས་སྔོན་
དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་པ་སྟེ་ཡེ་ཤེས་དང་ལྷན་ཅིག་སྤྱོད་པས་དགེ་བ་ཁོ་ནར་
འགྱུར་རོ། །འདིས་ནི་གང་དག་སངས་རྒྱས་ཀྱི་ས་ལ་ལུང་མ་བསྟན་ཡོད་པར་སྨྲ་བ་དེ་དག་
བསལ་བ་ཡིན་ཏེ་དེ་ལྟར་ན་ཕྲིན་ལས་ཀྱིས་བསྡུས་པ་གསུམ་གཞན་དང་མ་འདྲེས་པ་མ་ཡིན་
པས་མ་འདྲེས་པ་ནི་བཅོ་ལྔ་ཉིད་དུ་ཐལ་བར་འགྱུར་རོ། །ཡེ་ཤེས་ཀྱིས་བསྡུས་པ་གསུམ་ནི་
འདས་པ་དང་ཞེས་པ་སྟེ་དགྲ་བཅོམ་པ་རྣམས་ནི་དུས་གསུམ་གྱི་ཆོས་ཤེས་པར་འདོད་པ་ཙམ་
གྱིས་མི་ཤེས་ལ་སངས་རྒྱས་རྣམས་ནི་ཤེས་པར་འདོད་པ་ཙམ་གྱིས་མ་ཆགས་པ་སྟེ་ཇི་ལྟ་བར་
ཤེས་པ་དང་མ་ཐོགས་པ་སྟེ་ཇི་སྙེད་ཡོད་པ་མཁྱེན་པའམ་ཡང་ན་སྒྲིབ་པ་གཉིས་མེད་པ་ཡིན་
ནོ༑ ༑དེ་ལྟར་བཅོ་བརྒྱད་པོ་དེ་དག་ནི་སེམས་ཅན་མཆོག་ཉན་ཐོས་དང་རང་སངས་རྒྱས་
རྣམས་ལའང་མེད་པས་སངས་རྒྱས་ནི་མཆོག་གི་ཡང་བླ་མར་བསྟན་ཏེ་མདོ་སྡེའི་རྒྱན་ལས།
སྤྱོད་པ་དང་ནི་རྟོགས་པ་དང༌། །ཡེ་ཤེས་དང་ནི་ཕྲིན་ལས་ཀྱིས། །ཉན་ཐོས་རང་སངས་རྒྱས་
ཀུན་གྱི། །བླ་མ་ཁྱོད་ལ་ཕྱག་འཚལ་ལོ་ཞེས་བཤད་པ་ཡིན་ནོ། །
ལྔ་པ་སངས་རྒྱས་ཀྱི་རྣམ་པ་བཤད་པ་ནི་སངས་རྒྱས་ཐམས་ཅད་ཀྱིས་བཤད་
པའི་དེ་བཞིན་ཉིད་ཅེས་པ་སྟེ་འདི་ལ་དུས་གསུམ་གྱི་སངས་རྒྱས་ཐམས་ཅད་དེ་བཞིན་ཉིད་མི་
གསུང་པ་ནི་མེད་དེ་འོན་ཀྱང་གདུལ་བྱ་བཟང་པོ་དང་ལྡན་པའི་སངས་རྒྱས་ཁ་ཅིག་ནི་ཐེག་པ་
གཅིག་ཁོ་ནས་ཆོས་གསུང་ལ། གདུལ་བྱ་དམན་པ་དང་ལྡན་པའི་སངས་རྒྱས་ཁ་ཅིག་ནི་ཐེག་
པ་གསུམ་ལ་སོགས་པས་ཆོས་སྟོན་ཏོ། །དེ་ལ་དེས་གསུངས་པའི་དེ་བཞིན་ཉིད་སངས་རྒྱས་
-，
，
༈ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་ཆོས་ཐམས་ཅད་ངོ་བོར་གནས་པ་ཡིན་ཏེ་ཇི་སྐད་དུ་མྱ་ངན་འདས་པ་གང་ཞེ་ན། དེ་བཞིན་
ཉིད་རྣམ་པར་དག་པའོ་ཞེས་འབྱུང་བ་ཡིན་ནོ། །དེའི་ཕྱིར་འདིས་ནི་ངོ་བོ་ཉིད་ཀྱི་སྐུ་བཤད་པ་
ཡིན་ནོ། །ཆོས་ཐམས་ཅད་ནི་འདུས་བྱས་དང་འདུས་མ་བྱས་ཏེ་དེ་ལ་མངའ་སྒྱུར་བ་ནི་སྤང་པ་
དང་མངོན་དུ་བྱ་བ་དང་བསྐྱེད་པ་དང་དགག་པ་དང་སྒྲུབ་པ་དང་བསྐལ་པ་སྐད་ཅིག་ཏུ་བྱ་བ་
དང་སྐད་ཅིག་བསྐལ་པ་ཙམ་དུ་བྱིན་གྱིས་བརློབ་པ་ལ་སོགས་པའོ། །དེ་ནི་རང་འབྱུང་གི་མཐུ་
ལས་བྱུང་བ་ཡིན་ལ། རང་བྱུང་དེ་ཡང་རྣམ་པ་གཉིས་ཏེ་ཆོས་ཀྱི་དབྱིངས་དང་སངས་རྒྱས་མ་
ཐག་གི་ཡེ་ཤེས་སོ། །འདི་དག་ལས་གཅིག་མེད་ན་ཡང་ཆོས་ཐམས་ཅད་ལ་མངའ་སྒྱུར་བ་མི་
རུང་སྟེ་བདེན་པ་ནི་བསྒྱུར་དུ་མི་རུང་བའི་ཕྱིར་དང་། ཡེ་ཤེས་མེད་ན་སྒྱུར་བྱེད་མེད་པའི་ཕྱིར་
རོ༑ ༑དེ་ལ་སངས་རྒྱས་ཀྱི་ཡེ་ཤེས་ནི་སྲིད་པ་ཐ་མའི་དུས་ན་སློབ་དཔོན་མེད་པར་ཐོབ་པའི་
ཕྱིར་རང་བྱུང་ཡིན་ཏེ་རྒྱ་ཆེར་རོལ་པ་ལས། ཉེར་འགྲོ་ང་ནི་སངས་རྒྱས་ཏེ། །ང་ལ་སློབ་དཔོན་
སུ་ཡང་མེད་ཅེས་བཤད་པ་བཞིན་ནོ། །དེ་བཞིན་ཉིད་ནི་རྒྱུས་མ་བྱས་པའི་ཕྱིར་དང༌། དེའི་
ཡུལ་ཡིན་པས་རང་བྱུང་གི་ཡེ་ཤེས་ཀྱི་སྒྲས་གསུངས་ཏེ་སངས་རྒྱས་ཕལ་པོ་ཆེ་ལས། འཇིག་
རྟེན་ཁམས་རྣམས་ཐམས་ཅད་དག །བསམ་གྱིས་མི་ཁྱབ་ཚིག་གྱུར་ཀྱང་། །ནམ་མཁའ་
འཇིག་ པར་འགྱུར་ བ་མེད། །རང་འབྱུང་ཡེ་ཤེས་དེ་བཞིན་ནོ་ཞེས་གསུངས་ཏེ་ཆོས་ཀྱི་
དབྱིངས་ལའང་འཇིག་པ་མེད་དོ་ཞེས་བྱ་བའི་དོན་ཏོ། །འདིར་ནི་ཡེ་ཤེས་རང་བྱུང་ཉིད་གཟུང་
སྟེ་དེ་ལ་དེ་ལྟ་བུའི་ནུས་པ་འབྱུང་བའི་རྒྱུ་ནི་བསྐལ་པ་དཔག་ཏུ་མེད་པར་གོམས་ཤིང་བསོད་
ནམས་བསགས་པའི་ཕྱིར་ཏེ་སྤྱོད་འཇུག་ལས། གོམས་ན་སླ་བར་མ་གྱུར་པའི། །དངོས་དེ་
གང་ཡང་ཡོད་མ་ཡིན་ཞེས་བྱ་བ་དང་། རྒྱ་ཆེར་རོལ་པ་ལས། བསོད་ནམས་ལྡན་པའི་མི་ཡི་
བསམ་པ་འགྲུབ་ཅེས་འབྱུང་བའི་ཕྱིར་ཏེ་འདི་རྒྱས་པར་ནི་གཞོན་ནུ་བསོད་ནམས་སྟོབས་ཀྱི་
རྟོགས་ པ་ བརྗོད་ པའི་ མདོ་ ལས་ ཤེས་ པར་ བྱའོ། །གཞན་ཡང་ཆོས་ཐམས་ཅད་ཆོས་ཀྱི་
- ༈
I 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [re
དབྱིངས་ཀྱི་རང་བཞིན་ཡིན་ན་ནི་དེ་མངོན་དུ་གྱུར་པས་གཅིག་སྒྲུབ་ན་ཐམས་ཅད་སྒྲུབ་པ་
དང་གཅིག་བཀག་པས་ཐམས་ཅད་བཀག་པར་འགྱུར་བ་ཡིན་ཏེ་དངོས་ཅིག་དངོས་པོ་ཀུན་
གྱི་ངོ་བོ་ཉིད་ཅེས་བྱ་བ་ལ་སོགས་པ་འབྱུང་བའི་ཕྱིར་ཏེ་གཞན་དུ་ན་དངོས་གཅིག་དངོས་པོ་
ཀུན་གྱི་ངོ་བོ་ཉིད་མ་ཡིན་པར་ཐལ་བའི་ཕྱིར་རོ། །དེ་ལ་ཡེ་ཤེས་དེ་དངོས་པོ་ཐམས་ཅད་ལ་
དབང་བསྒྱུར་བའི་ཆ་ནས་རང་བྱུང་དང་། དེས་སྣ་ཚོགས་མ་འདྲེས་པར་མཁྱེན་པའི་ཆ་ནས་ནི་
རྣམ་པ་ཐམས་ཅད་མངོན་པར་རྫོགས་པར་བྱང་ཆུབ་པའི་སངས་རྒྱས་ཀྱི་རྣམ་པ་ཡིན་ནོ། །
གཞན་དག་ནི་གཞན་དུ་འཆད་དེ་འདི་ལྟར་རང་བྱུང་ནི་རྒྱུའམ་ཆོས་ཅན་ཡིན་ལ། མངོན་པར་
རྫོགས་པར་བྱང་ཆུབ་པའི་རྣམ་པ་ནི་འབྲས་བུའམ་ཆོས་ཅན་དེའི་ཆོས་ཉིད་ཡིན་ཏེ་དེ་བཞིན་
གཤེགས་པའི་སྐྱེ་བ་འབྱུང་བ་བསྟན་པའི་མདོ་ལས་རིགས་ཀྱི་བུ་སངས་རྒྱས་བཅོམ་ལྡན་
འདས་རྣམས་མངོན་པར་རྫོགས་པར་སངས་རྒྱས་ནས་ཏིང་ངེ་འཛིན་སངས་རྒྱས་ཤིན་ཏུ་རྣམ་
པར་སངས་རྒྱས་པ་ཞེས་བྱ་བ་ལ་སྙོམས་པར་ཞུགས་ཏེ་དེ་ལ་སྙོམས་པར་ཞུགས་མ་ཐག་ཏུ་
སེམས་ཅན་རྣམས་ཇི་སྙེད་པ་དེ་སྙེད་ཀྱི་སྐུ་ཀུན་ཏུ་གནས་སོ། །སྐུ་ཇི་སྙེད་པ་དེ་སྙེད་ཀྱི་གསུང་
དང་ཐུགས་ཀུན་ཏུ་གནས་སོ་ཞེས་གསུངས་པའི་ཕྱིར་རོ་ཞེས་ཟེར་རོ། །རྟེན་ཅན་ནི་ངོ་བོ་
དབྱེར་མེད་ལ་བརྟེན་པ་ཅན་གྱི་ཐ་སྙད་ཀྱིས་གསུངས་སོ། །
གསུམ་པ་མཇུག་བསྡུ་བ་ནི་རྣམ་པ་རྣམས་དེ་ལྟར་དུ་གནས་པ་དེ་ལ་ཞེས་པས་
སྟོན་པར་བྱེད་དེ་འདིར་ཟག་པ་ནི་ཉོན་མོངས་པའི་མིང་གི་རྣམ་གྲངས་ཏེ་འདིས་ཁམས་
གསུམ་དུ་ཟག་ཅིང་ལྟུང་བར་བྱེད་པས་ན་ལྟུང་བ་ཞེས་ཀྱང་བྱའོ། །དེ་བཞིན་དུ་ཀུན་ཏུ་སྦྱོར་བ་
དང་འཆིང་བ་དང་བག་ལ་ཉལ་དང་ཉེ་བའི་ཉོན་མོངས་པ་དང་ཀུན་ནས་དཀྲིས་པ་དང་ཆུ་བོ་
དང་སྦྱོར་བ་དང་མདུད་པ་དང་སྒྲིབ་པ་དང་ཐ་བ་དང་དྲི་མ་དང་ཟུག་རྔུ་དང་ཅི་ཡང་དང་ཉེས་
པར་སྤྱོད་པ་དང་ཕོངས་པ་དང་ཡོངས་སུ་གདུང་བ་དང་འཁྲུག་པ་དང་འཐབ་པ་དང་རིམས་
བ 1
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནད་དང་ནགས་སྦྱོར་དང་གེགས་ཞེས་ཀྱང་བྱའོ། །དེ་ལ་ཉན་ཐོས་རྣམས་ཀྱིས་གཞི་ཤེས་པ་
མངོན་དུ་བྱེད་པའི་ཚེ་ནི་མདའ་དུག་ཅན་དང་འདྲ་བར་སྤོང་བས་ན་ཟག་པ་མེད་པ་ཡིན་ཏེ་
ཟག་པ་རྣམ་པ་ཐམས་ཅད་དུ་མེད་པ་ནི་དགྲ་བཅོམ་པ་ཁོ་ན་ཡིན་ནོ། །བྱང་ཆུབ་སེམས་དཔའ་
རྣམས་ཀྱིས་གཞན་ལ་བསླབ་པར་བྱ་བའི་དོན་དུ་འདྲིས་པར་བྱ་བའི་ཕྱིར་སྒོམ་པ་ན་ཟག་པ་
དང་བཅས་པ་ཡིན་ཏེ་ཟིལ་གྱིས་གནན་ནས་འཇོག་པའི་ཕྱིར་རོ། །ལམ་ཤེས་ཟག་པ་དང་
བཅས་པའི་དོན་ནི་བཤད་ཟིན་ལ་འོན་ཀྱང་སྤོང་བའི་ལམ་ནི་ཟག་མེད་ཡིན་ནོ། །རྣམ་པ་
ཐམས་ཅད་མཁྱེན་པའི་རྣམ་པ་ཟག་མེད་ནི་གོ་སླའོ། །འདི་ལ་ཁ་ཅིག་ནི་རྣམ་པ་མ་ལུས་པའི་
དོན་བསྡུ་བར་འཆད་དོ། །གཞན་དག་ནི་རྣམ་མཁྱེན་གྱི་རྣམ་པའི་དོན་བསྡུ་བར་འཆད་མོད་
ཀྱི་འོན་ཀྱང་སྔ་མ་ཉིད་ལེགས་པ་ཡིན་ཏེ་འདི་ནས་བཤད་པའི་ཉན་རང་གི་གཞི་ཤེས་ཀྱི་རྣམ་
པ་གང་ཇི་སྙེད་ཡོད་པ་དེ་ཐམས་ཅད་ནི་ཟག་མེད་ཡིན་ནོ་ཞེས་བྱ་བ་ལ་སོགས་པར་རིགས་
པའི་ཕྱིར་རོ། །སྦྱོར་བ་བཤད་པ་ལ་དང་པོ་སྦྱོར་བ་པོའི་གང་ཟག་བཤད་པ་ནི་སྦྱོར་བ་ཁྱད་
པར་ཅན་དག་གིས་ཞེས་པ་སྟེ་འདི་ལ་གང་དག་ཁྱད་པར་ནི་ཁྱད་པར་གྱི་མཚན་ཉིད་བཅུ་དྲུག་
ཡིན་ལ་དེ་དང་ལྡན་པའི་སྦྱོར་བས་རྣམ་པ་བརྒྱ་བདུན་ཅུ་རྩ་གསུམ་དམིགས་པའི་ཡུལ་དུ་བྱས་
ཏེ་གནས་པ་དང་རྣམ་འབྱོར་བཀག་ནས་སྒོམ་པ་ཡིན་ནོ་ཟེར་བ་དེ་ནི་མ་ཡིན་ཏེ་ཚོགས་ལམ་
ནས་འཕགས་པ་ཀུན་སྡུད་པ་ལ་སོགས་པའི་ཁྱད་པར་དང་ལྡན་པས་ཀྱང་རྣམ་པ་ཡུལ་དུ་བྱེད་
ནས་སྒོམ་པར་ཐལ་བའི་ཕྱིར་དང་། རྣམ་པ་རྣམས་དམིགས་པའི་ཡུལ་དུ་བྱས་ནས་སྒོམ་པ་ནི་
ལམ་གྱི་བདེན་པ་སྒོམ་པའི་ནང་དུ་བསྡུས་པའི་ཕྱིར་རོ། །དེས་ན་སྦྱོར་བའི་ལམ་དམིགས་པ་
དང་རྣམ་པ་ལ་སོགས་པའི་ཁྱད་པར་ཅན་དག་གིས་རྣམ་པ་རྣམས་རྒྱུད་ལ་བསྐྱེད་ནས་སྒོམ་
དགོས་ན་ཞེས་སྦྱར་ཏེ་རྣམ་པ་འདི་རྣམས་ཕལ་ཆེ་བ་ནི་སྦྱོར་ལམ་ཐོབ་པ་ཡན་ཆད་དུ་སྐྱེ་བའི་
ཕྱིར་རོ། །གང་ཡང་དྲན་པ་ཉེར་བཞག་ལ་སོགས་པ་ཚོགས་ལམ་པའི་རྣམ་པ་ཅུང་ཟད་བཤད་
-1
? (} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། 【
པ་དེ་ཡང་ཁྱད་པར་དུ་འཕགས་པ་ནི་སྦྱོར་ལམ་ཡན་ཆད་དུ་སྒོམ་པ་ཡིན་ནོ། །དེ་དག་ཀྱང་ནི་
སྦྱོར་བའོ། །ཡུམ་ལ་སྦྱོར་བ་པོ་ནི་ཉན་པ་པོ་ལ་སོགས་པའི་སྣོད་དོ། །འདི་ཡང་ཡུམ་ལས་
སྔོན་གྱི་རྒྱལ་བ་ལ་བསྙེན་བཀུར་བྱས་པ་དང་དེ་བཞིན་གཤེགས་པ་ལ་དགེ་བའི་རྩ་བ་སྐྱེས་པ་
དང་དགེ་བའི་བཤེས་གཉེན་གྱིས་ཡོངས་སུ་བཟུང་བ་རྣམས་ནི་ཡུམ་འདི་ཉན་པའི་སྣོད་ཡིན་
ནོ་ཞེས་བྱ་བ་དང་། འདི་རྣ་ལམ་དུ་སྣང་བའང་རྒྱལ་བ་ལ་བྱ་བ་བྱས་ལ་འཛིན་པ་དང་འཆད་
པ་ལ་སོགས་པ་ནི་སངས་རྒྱས་མང་པོ་ལ་བསྙེན་བཀུར་བྱས་སོ། །བཅོམ་ལྡན་འདས་དགེ་
བའི་རྩ་བ་ཆུང་བ་དང་སངས་རྒྱས་བཅོམ་ལྡན་འདས་རྣམས་ལ་མངོན་སུམ་དུ་མ་ཐོས་ཤིང་
ཡོངས་སུ་མ་འདྲིས་པའི་རང་བཞིན་ཅན་དུ་གྱུར་པ་དང་སྔོན་སྤྱད་པ་དང་མི་ལྡན་པ་རྣམས་
ཀྱིས་ནི་འདི་ལྟར་ཟབ་པའི་ཡུམ་འདི་ལ་མོས་པར་མི་ནུས་སོ་ཞེས་བྱ་བ་ལ་སོགས་པ་གསུངས་
སོ༑ ༑དེ་སྡུད་པ་ནི་སངས་རྒྱས་རྣམས་ལ་ཞེས་པ་སྟེ་གཙུག་ལག་ཁང་འབུལ་བ་ལ་སོགས་པ་
ནི་ལྷག་པར་བྱས་པ་ཡིན་ལ་བསོད་སྙོམས་འབུལ་བ་ལ་སོགས་པ་ནི་དགེ་བའི་རྩ་བ་བསྐྲུན་པ་
ཡིན་ནོ། །འགྲེལ་པ་ལ་འདས་པའི་སངས་རྒྱས་ནི་འོད་སྲུང་ལ་སོགས་པ་ཡིན་པས་ད་ལྟར་
བྱུང་བ་ནི་ཤཱཀྱའི་རྒྱལ་པོ་ལ་སོགས་པ་ཡིན་ནོ། །སྤྱིར་ནི་བྱེ་བྲག་ཏུ་མ་ངེས་པ་འཛིན་པ་ཡིན་ཏེ་
སྤོས་དང་མེ་ཏོག་ལ་སོགས་པ་ཇི་ལྟ་ཇི་ལྟ་བུར་ཡང་རུང་བའི་བསོད་ནམས་བསྐྲུན་པ་སྟེ་
བསྐྱེད་ནས་འཁོར་གསུམ་དུ་མི་རྟོག་པས་དག་པར་སྦྱངས་པ་དགེ་བའི་བཤེས་གཉེན་གྱིས་
བྱིན་གྱིས་བརླབས་པ་སྟེ་རྗེས་སུ་བཟུང་བ་ནི་ཉན་པའི་སྣོད་ཡིན་པ་སངས་རྒྱས་ལ་སོགས་པ་
བྱང་ཆུབ་སེམས་དཔའང་བཞེད་དོ། །ཅི་འདྲ་བའི་གཞུང་ཞེ་ན། རྣམ་པ་བརྒྱ་བདུན་ཅུ་རྩ་
གསུམ་གྱི་མཚན་ཉིད་ཅན་གྱི་ཡུམ་མཁྱེན་པ་གསུམ་སྟོན་པ་འདིའི་གཞུང་ངོ༌། །སངས་རྒྱས་
བསྟེན་པ་ནི་སྒོ་གསུམ་གྱིས་མཆོད་པ་དང་བསྟོད་པ་དང་མོས་པའི་བསྙེན་བཀུར་བྱེད་པ་སྟེ་
དགེ་བའི་བཤེས་གཉེན་གྱིས་བཟུང་བ་ནི་ཀུན་ལ་སྦྱར་རོ། །དེ་ནི་ཚིག་བློ་ལ་ལེན་པ་སྟེ་འཛིན་
- {
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་སྣོད་ཡིན་ནོ། །གང་དང་གང་ལ་ཐེ་ཚོམ་ཞུགས་པའི་དོན་ཀུན་ནས་འདྲི་བ་ནི་དོན་མི་
བརྗེད་པའི་སྣོད་ཡིན་ནོ། །སྦྱིན་པ་ལ་སོགས་པ་སྒྲུབ་པ་ནི་སོགས་པའི་སྒྲས་བཟུང་བ་ཚུལ་
བཞིན་ཏེ་མ་ནོར་བར་ཡིད་ལ་བྱེད་པའི་སྣོད་ཡིན་ནོ། །གཉིས་པ་སྦྱོར་བ་ནི་དེ་ལྟར་ཞེས་པས་
སྟོན་པར་བྱེད་དོ། །འདིའང་ཡུམ་བར་མ་ལས་གང་གི་ཚེ་གཟུགས་ལ་མི་གནས་པ་དེའི་ཚེ་
གཟུགས་ལ་སྦྱོར་བར་བྱེད་པ་ཡིན་ནོ། །ཞེས་བྱ་བ་ནས་སངས་རྒྱས་ཀྱི་ཆོས་མ་འདྲེས་པ་བཅོ་
བརྒྱད་ལ་ སོགས་པ་ལ་གནས་པ་བཀག་པས་གསུངས་ལ། བརྒྱད་སྟོང་པ་ལས་བྱང་ཆུབ་
སེམས་དཔའ་ཡུམ་ལ་སྤྱོད་པ་ན་གཟུགས་ལ་མི་གནས་གཟུགས་སོ་ཞེས་མི་གནས་པ་དེ་ལྟར་
ན་ཀོའུ་ཤི་ཀ་བྱང་ཆུབ་སེམས་དཔའ་གཟུགས་ལ་རྣལ་འབྱོར་དུ་བྱེད་པ་ཡིན་ནོ། །དེ་བཞིན་དུ་
ཚོར་བ་ལ་སོགས་པ་ལའང་སྦྱར་ནས་གསུངས་སོ། །དེ་སྡུད་པ་ནི་གཟུགས་སོགས་ལ་ཞེས་པ་
སྟེ་འདི་ལ་སྦྱོར་བ་ཡང་དག་པའི་མཚན་ཉིད་ནི་ལམ་གྱི་བློ་གང་ཞིག་གཟུགས་ལ་སོགས་པ་ལ་
བདེན་པར་མི་འཛིན་པའི་ཚུལ་གྱིས་སྦྱོར་བ་ཡིན་ཏེ་ཡུམ་ལས་གང་གི་ཚེ་གཟུགས་ལ་མི་སྦྱོར་
བ་དེའི་ཚེ་གཟུགས་ལ་སྦྱོར་བར་བྱེད་པ་ཡིན་ནོ་ཞེས་བྱ་བ་དང༌། འཇམ་དཔལ་རྣམ་པར་སྤྲུལ་
པའི་མདོ་ལས། ལྷའི་བུ་གང་ན་མིག་དང་གཟུགས་དང་ཆོས་ཀྱི་བར་ལ་མི་སྦྱོར་བ་འདི་བྱང་
ཆུབ་སེམས་དཔའི་སྦྱོར་བ་ཡང་དག་པ་ཞེས་བྱའོ། །སྦྱོར་བ་ཡང་དག་པ་ཡིན་ནོ་ཞེས་བྱ་བ་
འདི་ནི་སྦྱོར་བ་མེད་པའི་ཚིག་བླ་དྭགས་སོ། །སྦྱོར་བ་མེད་པ་ཞེས་བྱ་བ་འདི་སྤྲོས་པ་མེད་པའི་
ཚིག་བླ་དྭགས་སོ་ཞེས་གསུངས་པ་ཡིན་ནོ། །དབྱེ་བ་ནི་ཐེག་པ་ཆེ་ཆུང་གི་སྦྱོར་བ་གཉིས་སམ།
ཆེན་པོ་ལའང་སློབ་མི་སློབ་གཉིས་སོ། །ཉི་ཤུ་པོ་འདི་ནི་སློབ་དཔོན་ཆོས་ཀྱི་བཤེས་གཉེན་
སྦྱོར་ལམ་བཞི་པོ་ཁོ་ནའང་ཆོས་སུ་འཆད་ལ། གཞན་དག་ནི་ཚེགས་ཆེན་ཡུན་རིང་རྟོགས་པ་
ལ་སོགས་པ་ཚོགས་ལམ་དང༌། འབྲས་བུ་དང་པོ་མཐོང་ལམ་དང༌། གཞན་རྣམས་ནི་སློབ་
པའི་ལམ་ཐམས་ཅད་ན་ཅི་རིགས་པར་ཡོད་པར་འཆད་དོ། །འོན་ཀྱང་གཞན་དོན་བྱེད་པའི་
- ， ， ， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། 1(c
སྦྱོར་བ་ནས་རྣམ་པར་དག་པའི་བར་ནི་སངས་རྒྱས་ཀྱི་ས་ལ་ཡོད་པར་བཞེད་པར་གསལ་ཏེ་
འཕགས་པ་རྣམ་གྲོལ་སྡེས་ལོའི་བར་དུ་མངོན་པར་བརྩོན་པས་སེམས་ཀྱི་རྒྱུད་ཡོངས་སུ་
སྦྱངས་ནས་མངོན་པར་མ་ཞེན་པར་གནས་པས་བྱང་ཆུབ་དང་ཉེ་བར་གྱུར་ཏེ་མྱུར་དུ་བྱང་ཆུབ་
ནས་དེ་ནས་གཞན་གྱི་དོན་བྱེད་པ་ལ་སོགས་པ་རྣམ་པར་དག་པ་མཐར་ཐུག་པ་ཐོབ་བོ་ཞེས་
བཤད་པའི་ཕྱིར་རོ། །དེ་ལ་མི་གནས་པའི་སྦྱོར་བ་ནི་སྦྱོར་བ་ཐམས་ཅད་ཀྱི་རང་བཞིན་ཡིན་
ལ༑ གཞན་རྣམས་ནི་དེའི་ཆ་དང་གནས་སྐབས་ལ་བཏགས་པ་ཡིན་ནོ། །ཇི་ལྟར་ཞེ་ན་མི་
གནས་པའི་སྦྱོར་བ་གཅིག་པོ་དེ་ཉིད་ཡུལ་གྱི་སྒོ་ནས་ལྔ་དང༌། གང་ཟག་གི་སྒོ་ནས་བརྒྱད་
དང་། ཡུམ་གྱི་རྣལ་འབྱོར་རྫོགས་པའི་སྒོ་ནས་བཞི་དང་། འབྲས་བུའི་སྒོ་ནས་གཉིས་དང་།
དུས་ཀྱི་སྒོ་ནས་གཅིག་ཡིན་ནོ། །དང་པོ་ནི་གཟུགས་ལ་སོགས་པ་ལ་བདེན་པའི་ངོ་བོ་ཉིད་
མེད་པའི་གཏན་ཚིགས་ཀྱི་བདེན་པར་མི་གནས་པར་རྟོགས་པ་ནི་མི་གནས་པའི་སྦྱོར་བ་ཞེས་
བྱ་ལ་འདིའང་ཡུམ་སྒོམ་པ་ཁོ་ན་ཡིན་ཏེ་ཤེས་རབ་ཀྱི་ཕ་རོལ་ཏུ་ཕྱིན་པ་བདུན་བརྒྱ་པ་ལས་
འཇམ་དཔལ་གྱིས་གང་ཅི་ལའང་མི་གནས་པ་དེ་ཡུམ་སྒོམ་པ་ལགས་སོ་ཞེས་གསུངས་པ་
ཡིན་ནོ། །དེ་བཞིན་དུ་དེ་ལ་སྦྱོར་བ་བཀག་པ་འཆད་པ་ནི་གཟུགས་ལ་སོགས་པ་དེ་དག་ལ་
བདེན་འཛིན་གྱིས་མི་སྦྱོར་བ་ཉིད་སྦྱོར་བ་ཡང་དག་པ་ཡིན་པར་ཤེས་པ་རྗེས་ཐོབ་ཡང་དག་
པའི་ལྟ་བའམ་ཡང་ན་བློ་ཉིད་ལ་ཞེན་པ་འགོག་པ་རྣལ་འབྱོར་འགོག་པ་སྟེ་མི་སྦྱོར་བའི་སྦྱོར་
བ་ཡིན་ནོ། །གཟུགས་ལ་སོགས་པའི་རང་བཞིན་ནི་བློས་མི་རྟོགས་པས་ཟབ་པ་དང་གཏིང་དུ་
མི་ཕྱིན་པས་གཏིང་དཔག་དཀའ་བ་དང་། གཟུགས་ཅན་དང་གཟུགས་མེད་པའི་མཚན་ཉིད་
མེད་པས་ཚད་མེད་པ་ཡིན་ཏེ་དེ་ལྟར་རྟོགས་པ་ནི་ཟབ་པའི་སྦྱོར་བ་ལ་སོགས་པ་ཡིན་ནོ།།
གཉིས་པ་ནི་ལས་དང་པོ་པ་ཡུམ་ལ་སྐྲག་བཞིན་པས་སྒོམ་པའི་སྒྲུབ་པ་དང་ལྡན་པ་ནི་ཚེགས་
ཆེན་ཡུན་རིང་རྟོགས་པའི་སྦྱོར་བ་སྟེ་སྒྲུབ་པ་དང་ལྡན་པ་དང་སྦྱོར་བ་ཞེས་པ་ནི་ཀུན་ལ་སྦྱར་
- .4
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རོ༑ ༑མི་སྐྱག་པ་ནི་ལུང་བསྟན་པ་ཐོབ་པ་ཡིན་ནོ། །མི་སྐྲག་པ་ཙམ་ལས་ཇི་ལྟར་ལུང་བསྟན་
པར་འགྱུར་ཞེ་ན་ཡུམ་ལས་མི་དངང་ཞིང་རྨི་ལམ་གྱི་ནང་ན་ཡང་ཕ་རོལ་ཏུ་ཕྱིན་པ་དྲུག་ཡིད་
ལ་བྱེད་པ་རྣམས་ནི་དེ་བཞིན་གཤེགས་པ་གཅིག་གམ་གཉིས་ལས་མི་འདའ་བར་ལུང་སྟོན་
པར་འགྱུར་རོ་ཞེས་གསུངས་སོ། །ཡང་ན་དཔའ་བར་འགྲོ་བའི་ཏིང་ངེ་འཛིན་གྱི་མདོ་ལས།
འགྲོ་བའི་རིགས་གང་དུ་སྐྱེས་ཀྱང་དབང་པོ་རྣོ་ཞིང་རྒྱ་ཆེ་བ་ལ་མོས་ན་འདི་བསྐལ་པ་འདི་
སྙེད་ན་སེམས་བསྐྱེད་ནས་འདི་སྙེད་ཅིག་སྤྱོད་པ་སྤྱད་དེ་འདི་སྙེད་ན་སངས་རྒྱའོ་ཞེས་སེམས་
མ་སྐྱེས་པ་ལུང་སྟོན་པ་དང་། སྙིང་རྗེ་དང་བརྩོན་འགྲུས་ཆེ་བ་སེམས་བསྐྱེད་མ་ཐག་ལུང་སྟོན་
པ་དང༌། ལེ་ལོ་ཅན་གསང་སྟེ་ལུང་སྟོན་པ་དང་། མི་སྐྱེ་བ་ལ་བཟོད་པ་ཐོབ་པ་མངོན་སུམ་དུ་
ལུང་སྟོན་པ་སྟེ་བཞི་གསུངས་པ་ལས་འདི་ཐ་ནའང་གསང་སྟེ་ལུང་སྟོན་པ་དང་ལྡན་པའི་ཕྱིར་
རོ༑ །ཡུམ་ཡང་དག་པར་འཛིན་པ་ནི་ཕྱིར་མི་ལྡོག་པ་ཐོབ་པར་འགྱུར་ལ་བདུད་བཞི་ལ་
སོགས་པའི་བར་ཆད་ཀྱི་ཆོས་སྤོང་བ་ནི་སྲིད་ཞི་ལས་ངེས་པར་འབྱུང་བར་འགྱུར་རོ། །རྟག་ཏུ་
ཡུམ་གྱི་ཆོས་སྒོམ་པ་ནི་གང་གིས་ཀྱང་བར་ཆད་བྱར་མེད་པའི་སྦྱོར་བ་ཡིན་ནོ། །བྱང་ཆུབ་ཀྱི་
ཡན་ལག་བདུན་ལ་སོགས་པ་ཟག་པ་མེད་པའི་ཆོས་གསར་གྱི་རྟེན་བྱེད་པ་ནི་བྱང་ཆུབ་ལ་ཉེ་
བའི་སྦྱོར་བ་ཡིན་ནོ། །འབྲས་བུ་ཆོས་སྐུ་མངོན་པར་འགྲུབ་པ་སྒོམ་ལམ་ལ་སོགས་པ་ནི་བྱང་
ཆུབ་མྱུར་བའི་སྦྱོར་བ་ཡིན་ནོ། །ཆོས་ཀྱི་འཁོར་ལོ་བསྐོར་བར་ནུས་པ་དེ་ནི་གཞན་གྱི་དོན་གྱི་
སྦྱོར་བ་ཡིན་ནོ། །
གསུམ་པ་ནི་ཐམས་ཅད་ལ་འཕེལ་འགྲིབ་མི་མཐོང་བ་དེ་ནི་འཕེལ་འགྲིབ་མེད་
པའི་སྦྱོར་བ་ཡིན་ལ། འདོད་པའི་ཁམས་སུ་བདེན་པར་མི་དམིགས་པ་ནི་ཆོས་དང་ཆོས་མ་
ཡིན་པ་སྡིག་པ་དང་སོགས་པས་བསྡུས་པ་དུས་གསུམ་ལ་སོགས་པ་མི་དམིགས་པའི་སྦྱོར་བ་
ཡིན་ནོ། །གཟུགས་ལ་སོགས་པ་བསམ་གྱིས་མི་ཁྱབ་པའི་རྣམ་པར་ཡང་རློམ་པ་མེད་པ་ནི་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
དེ་ལྟ་བུ་འགོག་པའི་སྦྱོར་བ་ཡིན་ནོ། །མཚན་གཞི་གཟུགས་ལ་སོགས་པ་དང་། དེའི་མཚན་
མ་དང་། དེའི་ངོ་བོ་ཉིད་མཚན་ཉིད་དུ་མི་རྟོག་པ་ནི་རྣམ་པར་མི་རྟོག་པའི་སྦྱོར་བ་ཡིན་ནོ།།
བཞི་པ་ནི་འབྲས་བུ་དང་པོ་ཐེག་པ་ཆེན་པོའི་རྒྱུན་དུ་ཞུགས་པ་ལ་སོགས་པ་མཐོང་བ་ནི་
འབྲས་བུ་རིན་པོ་ཆེ་སྟེར་བའི་སྦྱོར་བ་ཡིན་ནོ། །ཡུམ་སྒོམ་པས་གཟུགས་སྒྲིབ་པས་རྣམ་པར་
དག་པ་ནི་དག་པའི་སྦྱོར་བ་ཡིན་ནོ། །ལྔ་པ་ནི་ལོ་སྐོར་དུ་མངོན་པར་བརྩོན་པ་མི་འདོར་བ་ནི་
ས་མཚམས་ལ་སྦྱོར་བ་སྟེ་དེ་ལ་ལོ་སྐོར་ནི་ལོ་གཅིག་ཏེ་དེ་ལ་ནི་འཕགས་པ་ཉི་མའི་སྙིང་པོ་
ལས་སྨིག་དྲུག་མགོ་རྒྱན་མཆུ་དབོ་དང་། །ནག་པ་ས་ག་སྣོན་ཆུ་སྟོད། དྲོ་ཞུན་མོན་དྲེ་མཐའ་
སྐར་ཏེ། །ལོ་སྐོར་དག་ནི་བརྗོད་པ་ཡིན་ཞེས་གསུངས་པའི་ཟླ་བ་བཅུ་གཉིས་སོ། །དེ་ལ་ལོ་
མགོ་སྨིན་དྲུག་གི་ཟླ་བ་ནི་གཅིག་གི་ཟླ་སྨད་དང་གཅིག་གི་ཟླ་སྟོད་ལ་བྲ་ཉེ་དང་སྨིན་དྲུག་
ལན་གཉིས་འབྱུང་བའི་སྟོན་གྱི་དུས་ཡིན་ཏེ་དེ་ཉིད་ལས་བྲ་ཉེ་དང་ནི་སྨིན་དྲུག་གཉིས། །ལན་
གཉིས་ཁོ་ནར་ཡོངས་སུ་རྒྱུ། །སྟོན་ཟླ་ཐ་ཆུང་ཞེས་བྱའོ་ཞེས་འབྱུང་ངོ༌། །དེ་ལ་ལོ་ལས་ལྷག་
པའི་དུས་མི་སྨོས་པ་ནི་དུས་ཐམས་ཅད་ལོ་འཁོར་བ་ཡིན་པས་ལོའི་ནང་དུ་འདུ་བའི་ཕྱིར་ཏེ་
ཇི་སྐད་དུ་མྱ་ངན་བསལ་བ་ལས། གང་གིས་ལོ་ནི་མཐོང་གྱུར་ཅིང་། །ལན་ཅིག་འདོད་པ་
བརྟེན་བྱས་པ། །དེས་ནི་འདི་ཀུན་མྱོང་གྱུར་ཏེ། །འགྲོ་བ་སླར་ཡང་འཁོར་བ་ཡིན་ཞེས་འབྱུང་
བ་ཡིན་ནོ། །དེའི་ཕྱིར་དྲང་སྲོང་མཆོད་སྦྱིན་ཤིང་ཤུན་དང་ཤེད་ཅན་ལ་སོགས་པ་མང་དུ་ཐོས་
པ་དེ་དག་གིས་ཀྱང་ལོ་ལས་ལྷག་པའི་དུས་མེད་པའི་ཕྱིར་རོ་ཞེས་བཤད་དོ། །དེས་ན་རིན་པོ་
ཆེ་ཆེན་པོ་དང་འདྲ་བའི་ཡུམ་འདི་ལ་བར་ཆད་མང་པོ་འབྱུང་བའི་ཕྱིར་ལོའི་བར་གྱིས་བྲི་བ་ལ་
སོགས་པ་བྱའོ་ཞེས་ས་མཚམས་ལ་བརྩོན་པའི་སྦྱོར་བ་གསུངས་སོ། །ཡོན་ཏན་ནི་ཡོན་ཏན་
མཐོང་བ་ཞེས་པས་སྟོན་པར་བྱེད་དོ། །འདིར་སྦྱོར་བ་ནི་ཡུམ་ཡིན་ལ་དེ་སྒོམ་པ་ནི་སྤྱན་དང་
མངོན་ཤེས་དང་སངས་རྒྱས་ཀྱི་ཆོས་མ་འདྲེས་པའི་བར་གྱི་ཡོན་ཏན་དུ་མ་དང་ལྡན་པར་
བ.． 2 j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་ཏེ་ཡུམ་ལས། འཁོར་ལོས་སྒྱུར་རྒྱལ་ལམ་གང་ནས་ནི་རྟག་འགྲོ་བ། །ལམ་དེ་ཉིད་
ནས་རིན་ཆེན་བདུན་དང་དཔུང་ཚོགས་ཀུན། །གང་ནས་རྒྱལ་བའི་ཤེས་རབ་ཕ་རོལ་ཕྱིན་
འདི་འགྲོ། །དེ་ཉིད་ནས་ནི་ཡོན་ཏན་ཆོས་ཀུན་འགྲོ་བར་འགྱུར་ཞེས་གསུངས་པ་ཡིན་ནོ།།
འདིའང་ཡུམ་ལས་ཤཱ་རིའི་བུ་འདི་ནི་ཆོས་ཉིད་ཡིན་ཏེ་སངས་རྒྱས་རྣམས་བྱང་ཆུབ་སེམས་
དཔའ་དེ་དག་ལ་དགོངས་ཤིང་རྗེས་སུ་འཛིན་པ་མཛད་དོ་ཞེས་བྱ་བ་ལ་སོགས་པ་གསུངས་
སོ་དེ་སྡུད་པ་ནི་བདུད་ཀྱི་མཐུ་བཅོམ་ཞེས་བྱ་བ་ཡིན་ནོ། །འདི་ལ་གང་དག་རྒྱུ་དང་འབྲས་
བུའི་ཡོན་ཏན་བཅུ་བཞི་ཕྲག་གཉིས་སུ་འཆད་པ་དེ་ནི་མ་ཡིན་ཏེ་ཡོན་ཏན་ཉི་ཤུ་རྩ་བརྒྱད་དུ་
ཐལ་བའི་ཕྱིར་དང༌། མངོན་སུམ་དུ་མཛད་པ་དང་ཡེ་ཤེས་ཀྱིས་གཟིགས་པ་ལ་སོགས་པ་ལ་
རྒྱུ་འབྲས་ཀྱི་ཁྱད་པར་སངས་རྒྱས་ཀྱིས་ཀྱང་མི་རྙེད་པའི་ཕྱིར་རོ། །དེས་ན་འདི་ནི་འཕགས་
པ་རྣམ་གྲོལ་སྡེ་ལ་སོགས་པས་ཡུམ་བཤད་ཐབས་ཀྱི་ཡན་ལག་དྲུག་གསུངས་པའི་མིང་གི་
རྣམ་གྲངས་ཀྱི་སྒོ་ནས་བཤད་པ་ཡིན་ནོ། །དེ་ལ་བདུད་ཀྱི་བར་ཆད་བྱེད་པའི་མཐུ་བཅོམ་པ་
སྟེ་འཇོམས་པའི་མཐུ་ཐོབ་པ་ནི་ཡུམ་སྒོམ་པ་པོ་སངས་རྒྱས་རྣམས་ཀྱིས་བྱིན་གྱིས་བརླབས་པ་
དང་གཅིག་ཡིན་ནོ། །དགོངས་ཤིང་མཁྱེན་པ་དང༌། དགོངས་པ་ནི་མིང་གི་རྣམ་གྲངས་སོ།།
མངོན་སུམ་དུ་མཛད་པ་དང༌། ཡེ་ཤེས་ཀྱིས་གཟིགས་པ་གཉིས་ཀྱང་རྣམ་གྲངས་ཡིན་ལ།
བྱང་ཆུབ་དང་ཉེ་བར་གྱུར་པ་དང༌། ཉེ་བར་གྱུར་པ་རྙེད་པ་གཉིས་ཀྱང་རྣམ་གྲངས་སོ། །དོན་
ཆེན་པོ་དང་ཕན་ཡོན་ཆེན་པོ་གཉིས་ཀྱང་རྣམ་གྲངས་ཏེ། དོན་ནི་ཡུམ་ལས་སངས་རྒྱས་དང་
མི་འབྲལ་བ་དང་། བདེ་འགྲོར་གཞོལ་བ་དང་། མྱུར་དུ་འཚང་རྒྱ་བ་ལ་སོགས་པ་གསུངས་
སོ༑ ༑ཡུལ་དཔྱད་པ་ནི་མདོ་ལས་བསྟན་པའི་ཚུལ་ཡིན་ཏེ་ཡུམ་ལས་ཕ་རོལ་ཕྱིན་པ་དྲུག་དང་
ལྡན་པའི་མདོ་སྡེ་འདི་ནི་དེ་བཞིན་གཤེགས་པ་འདས་ནས་དམ་པའི་ཆོས་འཇིག་པ་ན་ལྷོ་
ཕྱོགས་ཀྱི་རྒྱུད་དང༌། དེ་ནས་བར་རྟ་ནི་དང༌། དེ་ནས་བྱང་ཕྱོགས་དང་བྱང་ཕྱོགས་ཀྱི་ཆར་
-，
3
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས༔ ༼༩༩
འདི་མཉམ་ནས་རྣལ་འབྱོར་དུ་བྱེད་པ་རྒྱས་པར་འགྱུར་ཏེ་དེ་དང་དེར་འཛིན་པ་དང་འཆང་བ་
ལ་སོགས་པ་ནི་དེ་བཞིན་གཤེགས་པས་དགོངས་པར་འགྱུར་རོ། །ཞེས་གསུངས་སོ། །འདི་
སྐད་དུ་དེ་བཞིན་གཤེགས་པས་ཡུལ་དཔྱད་པ་དེར་སྐྱེས་ནས་ཡུམ་ལ་ཆོས་སྤྱོད་བཅུའི་བྱ་བ་
བྱེད་པས་སངས་རྒྱས་ཀྱི་མཛད་པ་བྱེད་དེ་དེ་ལ་ནི་སངས་རྒྱས་ཀྱིས་དགོངས་པར་འགྱུར་རོ་
ཞེས་སྟོན་པ་ཡིན་ནོ། །ཟག་མེད་ཀྱི་ཡོན་ཏན་ནི་བྱང་ཆུབ་ཀྱི་ཡན་ལག་བདུན་ལ་སོགས་པ་སྟེ་
དེ་དང་གཉེན་པོའི་ཆོས་རྫོགས་པ་ནི་རྣམ་གྲངས་སོ། །དེ་ཆོས་སྨྲ་བའི་སྐྱེས་བུར་འགྱུར་བའི་
ཡོན་ཏན་ནི་ཡུམ་ལས་དེ་ལ་ང་དང་སངས་རྒྱས་ཐམས་ཅད་ཀྱིས་རྣམ་པ་ཐམས་ཅད་མཁྱེན་པ་
ཉིད་ཀྱི་གཏམ་བརྗོད་དེ་ཞེས་གསུངས་པས་སངས་རྒྱས་ཀྱི་གསུང་གི་གདུལ་བྱར་འགྱུར་བ་
ཉིད་སྨྲ་བའི་སྐྱེས་བུའི་དོན་ཡིན་ནོ། །བདུད་དང་བདུད་ཀྱི་རིས་ཀྱིས་ལྷས་བྱང་ཆུབ་ལས་ལྡོག་
པར་མི་ནུས་པ་ནི་མི་ཕྱེད་པ་སྟེ་དེ་ནི་སངས་རྒྱས་དང་བྱང་ཆུབ་སེམས་དཔའ་གྲོགས་མཛད་པ་
དང་གཅིག་ཡིན་ནོ། །དགེ་བའི་རྩ་བ་ཉན་རང་དང་ཐུན་མོང་མ་ཡིན་པ་རྒྱུད་ལ་བསྐྱེད་པ་ནི་
གཞན་དག་ཐེག་པ་ཆེན་པོའི་ཆོས་དང་གང་ཟག་ལ་དགའ་བ་རྒྱ་ཆེན་པོ་བསྐྱེད་པ་ཡིན་ནོ།།
སངས་རྒྱས་ཐམས་ཅད་ཀྱི་སྤྱན་སྔར་བདག་གིས་སྲོག་ཆགས་བརྒྱ་སྟོང་ཕྲག་མང་པོ་བྱང་ཆུབ་
ལ་དགོད་པར་བྱའོ་ཞེས་དམ་བཅས་པའི་དོན་ཇི་ལྟ་བ་བཞིན་དུ་སྒྲུབ་པའི་ཚིག་ལ་སངས་རྒྱས་
རྣམས་ རྗེས་སུ་ཡི་རང་བ་ཡིན་ནོ། །འཁོར་ལོས་ སྒྱུར་བའི་རྒྱལ་པོ་ལ་སོགས་པ་ལས་ཀྱི་
འབྲས་བུ་རྒྱ་ཆེན་པོ་འཛིན་པ་ནི་ཆོས་ཟབ་མོ་དང་རྒྱ་ཆེན་པོ་ལ་མོས་ཤིང་མངོན་པར་འདོད་པ་
དང་གཅིག་ཡིན་ནོ། །རྒྱལ་སྲིད་ལ་སོགས་པ་བྱིན་ནས་ཀྱང་སེམས་ཅན་གྱི་དོན་སྒྲུབ་པ་དང་།
དོན་བྱེད་པ་ནི་རྣམ་གྲངས་སོ། །ངེས་པར་ཐོབ་པ་ནི་ཡུམ་གྱི་ཚིག་དོན་གཉིས་ཀ་ཚང་བར་རྙེད་
པ་ཡིན་ཏེ་ཡོན་ཏན་དང་རྙེད་པ་ཞེས་བྱ་བ་ནི་ཀུན་ལ་སྦྱར་རོ། །ཕྱིན་ཅི་མ་ལོག་པའི་སྦྱོར་བ་ནི་
ཡུམ་སྟེ་དེ་ལ་མངོན་པར་དགའ་བ་ལས་དང་པོ་པའི་ས་ནས་ཅི་རིགས་པ་འབྱུང་ཞིང་། དྲོད་
བྱ
- ！
༡
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡན་ཆད་དུ་ཡོངས་སུ་རྫོ་གས་པས་ས་གོང་མ་གོང་མ་ལ་ཁྱད་པར་དུ་འཕགས་པར་འགྱུར་རོ།།
སྐྱོན་བཤད་པ་ནི་དེའི་འོག་ཏུ་ཞེས་པས་སྟོན་པར་བྱེད་དོ། །དེ་ལ་སྐྱོན་འདི་དག་ནི་སྒོམ་ལམ་
ཕལ་པ་ཡན་ཆད་དུ་ཅི་རིགས་པར་འབྱུང་མོད་ཀྱི་འོན་ཀྱང་འཇིག་རྟེན་པའི་ལམ་གཉིས་ལ་
ཤས་ཆེ་སྟེ་དེས་ན་སྐྱོན་ནི་ས་འོག་མ་ལ་ལྡན་ཞིང་ཡོན་ཏན་ནི་དེ་ལས་བཟློག་པར་འགྱུར་རོ།།
འདིའང་ཡུམ་ལས་སྨྲ་བའི་ཟླ་བ་ སངས་རྒྱས་ལ་ནི་རབ་འབྱོར་ཞུས། །ཡོན་ཏན་དགའ་བ་
རྣམས་ཀྱི་བར་དུ་གཅོད་གང་ལགས། །སྟོན་པས་བཀའ་སྩལ་བར་དུ་གཅོད་པར་འགྱུར་མང་
སྟེ༑ ༑དེ་ལ་རེ་ཞིག་ཅུང་ཟད་ཙམ་ཞིག་ཡོངས་སུ་བརྗོད། །རྒྱལ་བའི་ཤེས་རབ་ཕ་རོལ་ཕྱིན་
འདི་ཡིག་འབྲིའི་ཚེ། །སྤོབས་པ་ཐ་དད་རྣམ་པ་དུ་མ་འབྱུང་གྱུར་ཞིང༌། །འགྲོ་བའི་དོན་མ་
བྱས་པར་ཀློག་བཞིན་མྱུར་དུ་ཡང་། །ཡོངས་སུ་ཉམས་པར་འགྱུར་བ་འདི་ནི་བདུད་ཀྱི་ལས་
ཞེས་བྱ་བ་ལ་སོགས་པ་གསུངས་སོ། །དེ་སྡུད་པ་ནི་སྐྱོན་ནི་བཅུ་ཚན་བཞི་དང་དྲུག་ཏུ་ཞེས་པ་
ཡིན་ནོ། །དེ་ལ་བཅུ་ཚན་དང་པོ་སྟོན་པ་ནི་ཚོགས་ཆེན་པོས་ཐོབ་པ་ནི་ཡུམ་གྱི་ཚིག་དང་དོན་
ལ་དུས་རིང་མོ་ཞིག་ན་ཤེས་པ་སྐྱེ་བ་ཡིན་ནོ། །སྤོབས་པ་ཧ་ཅང་མྱུར་བ་ནི་སྔོན་དང་ཕྱི་མའི་
མཐའ་ངེས་པར་མ་བརྟགས་པར་ཤེས་པ་མི་བརྟན་པ་སྐྱེས་ནས་མྱུར་དུ་བརྟགས་པ་དེ་ཉམས་
པའོ། །གཡལ་བ་དང་རྒོད་པ་དང་ཕན་ཚུན་རྟེག་པ་ལ་སོགས་པ་ནི་ལུས་ཀྱི་གནས་ངན་ལེན་
ནོ༑ ༑གཡེང་བ་དང་ཆགས་པ་ལ་སོགས་པ་ནི་སེམས་ཀྱི་གནས་ངན་ལེན་ནོ། །རིགས་པ་མ་
ཡིན་པས་བསྐྱེད་པའི་ཁ་དོན་ལུས་དང་སེམས་དེ་ལྟ་བུས་འཆད་པ་དང་འཛིན་པ་ལ་སོགས་
བྱེད་པའོ། །བདག་ནི་འདིར་ལུང་མ་བསྟན་པས་འདིའི་གཏིང་མི་རྙེད་དོ་ཞེས་པ་ལ་སོགས་
པས་ཡུམ་ལ་མི་འཇུག་པ་ནི་ཕྱིར་ཕྱོགས་པའི་རྒྱུ་མཚན་ལྟར་སྣང་འཛིན་པ་ཡིན་ནོ། །འཇིག་
རྟེན་དང་འཇིག་རྟེན་ལས་འདས་པའི་བདེ་ལེགས་ཐམས་ཅད་ཀྱི་རྒྱུ་ཡུམ་ལ་མངོན་པར་ཞེན་
པ་ཉམས་པ་དང་གྱ་ནོམ་པའི་རོ་གཞན་དོན་ནམ་ཡུམ་གྱི་རོ་མྱང་བ་ལས་ཉམས་པ་ནི་ཁྱི་ཇོ་བོ་
-，
?
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ལ་ཟན་མི་སློང་བར་ལས་བྱེད་པ་ལ་སློང་བའི་དཔེ་གསུངས་སོ། །དུས་དང་གནས་སྐབས་
ཐམས་ཅད་ཀྱི་རྣམ་པ་ཐམས་ཅད་དུ་ཐེག་པའི་མཆོག་ཐེག་པ་ཆེན་པོ་ཀུན་ཏུ་འཛིན་པ་ལས་
ཉམས་ནས་ཉན་ཐོས་ཀྱི་སྡེ་སྣོད་འཛིན་པ་ནི་གླང་པོ་ཆེ་བརྙེས་ནས་དེའི་རྗེས་ཚོལ་བའི་དཔེས་
གསུངས་སོ། །རྟག་ཏུ་ཆེད་དུ་བྱ་བ་ཆེན་པོ་གསུམ་མམ་གཞན་དོན་ལས་ཉམས་པ་ནི་རྒྱ་མཚོ་
ཆེན་པོ་དང་བ་གླང་གི་ རྗེས་མཉམ་པའི་དཔེས་གསུངས་ཏེ་བཅུ་ཚན་དང་པོའོ། །ཉི་མའི་
གཞལ་ཡས་ཁང་གི་ཚད་ཀྱིས་རྣམ་པར་རྒྱལ་བའི་ཁང་བཟངས་བྱེད་པ་དང་འདྲ་བར་ཀུན་
མཁྱེན་འདོད་པས་ཐེག་ཆུང་ལ་སློབ་པ་ནི་རྒྱུ་དང་འབྲས་བུར་འབྲེལ་བ་ཉམས་པ་ཡིན་ནོ།།
འཁོར་ལོས་སྒྱུར་བའི་རྒྱལ་པོ་དང་མཁར་གྱི་རྒྱལ་ཕྲན་མཉམ་པའམ། ཁ་ཟས་རོ་བརྒྱ་པ་དང་
དྲུག་ཅུ་པའི་འབྲས་ཆན་མཉམ་པ་དང་འདྲ་བར་གོང་ན་མེད་པའི་ཐེག་པ་ཆེན་པོ་ལ་སངས་
རྒྱས་སྒྲུབ་པའི་ཐབས་མཁས་ཡོད་པར་མ་རྟོགས་པ་ནི་དེ་ལས་ཉམས་པ་ཡིན་ནོ། །ཆོས་དེ་
དང་དེ་ནི་ཡུམ་ལ་མེད་ཅིང་གཞན་ལ་ཡོད་པ་ལ་སོགས་པ་ཡུལ་རྣམ་པ་མང་པོ་ལ་རྟོག་པ་བྱུང་
པ་དང༌། ཡི་གེ་འབྲི་བ་ལ་ཡུམ་དུ་ཞེན་པ་དང་དངོས་མེད་ལ་ཡུམ་དུ་ཞེན་པ་དང་། ཡི་གེ་ཉིད་
ལ་ཡུམ་དུ་ཞེན་པ་དང་། ཡི་གེ་མེད་པ་ལ་ཡུམ་དུ་ཞེན་པ་དང༌། ཡུལ་ལ་སོགས་པ་ཡིད་ལ་
བྱེད་པ་ཞེས་བྱ་བ་ལ་ཡུལ་ནི་མཉམ་དཀའ་ལ་སོགས་པའི་ཆུང་ངུའོ། །གྲོང་ནི་ཁྱིམ་གཅིག་ལ་
སོགས་པ་ཡོད་པའོ། །གྲོང་ཁྱེར་ནི་བཟོའི་བྱེ་བྲག་བཅོ་བརྒྱད་ཡོད་པའོ། །གྲོང་རྡལ་ནི་ཚོང་པ་
མང་པོ་ཡོད་པའོ། །ལྗོངས་ནི་རིགས་བཞི་གནས་པའི་ཕྱོགས་སོ། །ཡུལ་འཁོར་ནི་ཙམ་པ་ཀ་
ལ་སོགས་པའི་ཡུལ་ཆེན་པོའོ། །རྒྱལ་པོའི་ཕོ་བྲང་འཁོར་ནི་རྒྱལ་པོའི་ཕོ་བྲང་དང་བཅས་པའི་
ཡུལ་ལོ། །ཀུན་ཏུ་སྟོན་པ་ནི་གཏམ་རྒྱུད་དོ། །ལ་ཅན་ནི་འཕྲང་བཙས་ཀྱི་གནས་སོ། །བི་ཤི་
ཁ་ནི་ཡོ་བྱད་ཀྱི་ཁྱད་པར་རོ། །ཤི་བི་ཀ་ནི་བཞོན་པའོ། །ལ་བན་གྱི་ཆོ་ལོང་ནི་རྒྱལ་བློན་གྱི་རྩེ་
མོ་སྟེ་དེ་ལྟ་བུ་ཡིད་ལ་བྱེད་པའོ། །རྙེད་པ་ཡོན་འབུལ་བ་དང་བཀུར་སྟི་སྟན་འདིངས་བ་དང་།
-，
， }， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚིགས་སུ་བཅད་པ་གྲགས་པའི་རོ་མྱང་བ་དང༌། ཡུམ་དོར་ནས་ལམ་མ་ཡིན་པ་སྟེ་བདུད་
ཀྱིས་གཏད་པའི་མདོ་སྡེ་ལ་སངས་རྒྱས་སྒྲུབ་པའི་ཐབས་མཁས་ཚོལ་བ་ནི་བཅུ་ཚན་གཉིས་
པ་སྟེ་བདུད་ཀྱི་ལས་ཉི་ཤུ་པོ་འདིས་སྦྱོར་བ་ལ་ཞུགས་པ་མདོར་བར་བྱེད་པས་ཞུགས་པ་
མཐར་ཕྱིན་པའི་གགས་བྱེད་དོ། །ད་ནི་དང་པོ་འཇུག་པའི་གགས་སྟོན་པ་ནི་གྲངས་བཞིན་དུ་
ཞེས་པ་སྟེ་ཉན་པ་པོ་ནི་སྔ་མའོ། །འཆད་པ་པོ་ནི་ཕྱི་མའོ། །དེ་གཉིས་གང་རུང་གཅིག་ནི་ཡུམ་
ལ་འདུན་ལ་གཅིག་ནི་ལེ་ལོས་ཉམས་པ་སྟེ་འགལ་བ་དང་། གཞུང་དང་ཆོས་སྤྱོད་བཅུ་ལ་
སོགས་པ་ལ་འདུན་པའི་ཡུལ་ཐ་དད་དུ་སོང་བ་དང༌། འདོད་པ་ཆེ་ཆུང་དུ་སོང་བ་དང༌།
བསོད་སྙོམས་པ་ལ་སོགས་པའི་ཡོན་ཏན་དང་ལྡན་པ་དང་མི་ལྡན་པ་དང་། དགེ་བ་དང་སྡིག་
པ་ལ་མངོན་པར་དགའ་བ་དང༌། གཅིག་གཏོང་ཞིང་གཅིག་སེར་སྣ་བྱེད་པ་དང་། གཅིག་
སྦྱིན་ཞིང་གཅིག་མི་ལེན་པ་དང་། གཅིག་དབང་པོ་རྣོ་ཞིང་གཅིག་རྟུལ་བ་དང་། གཅིག་གིས་
སྡེ་སྣོད་གསུམ་དང་གསུང་རབ་ཡན་ལག་བཅུ་གཉིས་ཤེས་ལ་གཅིག་གིས་མི་ཤེས་པ་དང༌།
གཅིག་ ཕར་ ཕྱིན་དྲུག་དང་ལྡན་ཞིང་གཅིག་མི་ལྡན་པ་ནི་བཅུ་ ཚན་གསུམ་པའོ། །གཅིག་
གཞན་དོན་བྱེད་པའི་ཐབས་མཁས་ལ་གཅིག་མི་མཁས་པ་དང་། གཅིག་གིས་གཟུངས་ཐོབ་
ལ་གཅིག་གིས་མ་ཐོབ་པ་དང་། གཅིག་ཡུམ་ཡི་གེར་འབྲིར་འདོད་ལ་གཅིག་མི་འདོད་པ་དང༌།
འདོད་པའི་འདུན་པའི་ཡུལ་ནི་ཡུམ་མམ་ཡང་ན་གཟུགས་ལ་སོགས་པའོ། །ངན་སོང་གི་སྡུག་
བསྔལ་ཐོས་ནས་དེ་ལ་ཡིད་ཕྱིར་ཕྱོགས་པ་དང༌། བདེ་འགྲོའི་བདེ་བ་ཐོས་ནས་དེ་དོན་དུ་
གཉེར་བས་ཡིད་བདེ་བའང་སྐྱོན་ཡིན་ཏེ་བྱང་ཆུབ་སེམས་དཔའ་ནི་ངན་སོང་དུ་སྐྱེས་ནས་ཀྱང་
སེམས་ཅན་གྱི་དོན་བྱ་དགོས་པའི་ཕྱིར་རོ། །གཅིག་ནི་གཅིག་པུ་དང་གཅིག་ནི་འཁོར་ལ་
དགའ་བ་དང༌། གཅིག་བཤད་ཉན་ལ་སོགས་པའི་གོ་སྐབས་མི་འབྱེད་པ་དང་གཅིག་འབྱེད་
དུ་རེ་བ་དང་། གཅིག་བཤད་ཉན་ལ་སོགས་པ་ལ་བརྔན་པ་ཅུང་ཟད་འདོད་པ་དང་གཅིག་མི་
- ，
} [} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས༔ fi
འདོད་པ་དང་
། སྲོག་གི་བར་ཆད་དུ་འགྱུར་བ་ནི་ནད་ལ་སོགས་པ་སྟེ་བཅུ་ཚན་བཞི་པའོ། །མུ་
གེ་ནི་དུར་བི་ཀྵ་ཞེས་པ་བསླང་དཀའ་བ་ཞེས་པར་འགྱུར་རོ། །ཆོམ་རྐུན་ལ་སོགས་པ་ནི་ཕ་
རོལ་གྱི་དམག་ཚོགས་ལ་སོགས་པ་བཟུང་ངོ༌། ཁྱིམ་ལྟ་བས་ཡིད་མི་བདེ་བ་ནི་ཟས་སྟེར་བའི་
ཁྱིམ་ལ་ཆགས་ནས་བཤད་ཉན་ལ་སོགས་པ་སྤོང་བར་བྱེད་པ་སྟེ་ཉི་ཤུ་རྩ་གསུམ་ནི་ཕལ་ཆེར་
སྦྱོར་བ་ལ་མ་ཞུགས་པ་འཇུག་པའི་གགས་ཡིན་ལ། ཞུགས་པ་མཐར་ཕྱིན་པའི་གགས་སུ་
ཡང་འགྱུར་སྲིད་དོ། །བདུད་ཀྱིས་འབྱེད་པའི་སྦྱོར་བ་ནི་བདུད་སྡིག་ཅན་འདི་སྐད་དུ་ངེད་ཀྱི་
མདོ་སྡེ་ཇི་ལྟར་བྱུང་པ་དེ་ལྟར་ཡིན་གྱི་ཡུམ་ནས་བཤད་པ་འདི་ནི་མ་ཡིན་ནོ་ཞེས་བྱ་བ་དང་།
ཡུམ་ལ་སྤྱོད་པ་དེ་ནི་ཡང་དག་པའི་མཐའ་མངོན་དུ་བྱེད་པར་འགྱུར་རོ་ཞེས་བྱ་བ་ལ་སོགས་
པ་འབྱུང་བ་ཡིན་ནོ། །བཅོས་མ་ཉེ་བར་སྒྲུབ་པ་ནི་སྒོ་གསུམ་གྱི་སྤྱོད་པ་ཚུལ་འཆོས་ཀྱིས་
འཆོས་པའམ་ཡང་བདུད་ཀྱི་ཡུམ་གྱི་གཟུགས་བརྙན་བསྟན་པ་ལ་སྤྱོད་པའོ། །ཡུལ་ཇི་ལྟ་བ་
མ་ཡིན་པ་ལ་དགའ་བ་བསྐྱེད་པ་ནི་བདུད་ཀྱིས་སངས་རྒྱས་དང་བྱང་ཆུབ་སེམས་དཔའ་སྤྲུལ་
པ་ལ་དགའ་བ་སྐྱེད་པ་སྟེ་དེ་ལྟར་གསུམ་ནི་ཞུགས་པ་མཐར་ཕྱིན་པའི་གགས་ཡིན་ནོ།།
གཞན་ཡང་བྱང་ཆུབ་སེམས་དཔས་བདུད་ཀྱི་ལས་གཞན་དག་ཀྱང་ཤེས་ནས་སྤང་བར་བྱ་སྟེ་
འཕགས་པ་ཀླུའི་རྒྱལ་པོ་མ་དྲོས་པས་ཞུས་པ་ལས་བདུད་ཀྱི་ལས་ནི་གཉིས་ཏེ་བླ་མ་ལ་མི་
གུས་པ་དང༌། རང་བརྗོད་པས་ང་རྒྱལ་བྱེད་པའོ། །ཡང་གཉིས་ཏེ་སེམས་ཅན་ལ་མི་ལྟ་ཞིང་
འདུས་མ་བྱས་ལ་རྟོག་པ་ཐབས་དང་བྲལ་བའི་ཤེས་རབ་དང༌། དམིགས་པ་ཅན་གྱིས་བསྡུ་
དངོས་བཞི་བྱེད་པ་ཤེས་རབ་དང་བྲལ་བའི་ཐབས་སོ། །ཡང་གཉིས་ཏེ་ཐོས་པ་ཉུང་ངུས་
བསམ་གཏན་རྙེད་པ་དང་། མང་དུ་ཐོས་ཀྱང་བདག་བསྟོད་པའོ། །ཡང་གཉིས་ཏེ་དགེ་བའི་
རྩ་བ་དང་བྲལ་བའི་སྐྱེ་བ་འཛིན་པ་དང༌། དགེ་བའི་རྩ་བ་བསགས་ཀྱང་ཐེག་ཆུང་འདོད་པའོ།།
ཡང་གཉིས་ཏེ་དམ་པའི་ཆོས་མི་སྲུང་བ་དང༌། སེམས་ཅན་སྨིན་པར་མི་བྱེད་པའོ། །ཡང་
- 1
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ཏེ་བྱང་ཆུབ་སེམས་དཔའ་ལ་ཞེ་སྡང་བ་དང་། ཆོས་སྨྲ་བའི་བསྔགས་པ་མི་བརྗོད་པའོ།།
ཡང་གཉིས་ཏེ་དགེ་བ་བླངས་པ་འདོར་བ་དང་། མི་དགེ་བའི་སེམས་དང་དུ་ལེན་པའོ། །ཡང་
གཉིས་ཏེ་དགོན་པ་ལ་གནས་ཀྱང་འདོད་པ་དང་གནོད་སེམས་དང་འཚེ་བའི་རྣམ་པར་རྟོག་པ་
འབྱུང་བ་དང་། འཁོར་གྱི་ཚོགས་ཀྱི་ནང་དུ་ཞུགས་ཀྱང་རྙེད་པ་དང་བཀུར་སྟིས་བསྐོར་བའོ།།
ཡང་གཉིས་ཏེ་སྣོད་མ་ཡིན་པ་ལ་ཆོས་སྟོན་པ་དང༌། སྣོད་དུ་གྱུར་པ་ཁྱད་དུ་གསོད་པའོ།།
ཡང་གཉིས་ཏེ་བདུད་ཀྱི་ལས་འདི་ལྟ་བུ་ཁོང་དུ་མི་ཆུད་པ་དང༌། ཐམས་ཅད་མཁྱེན་པའི་
སེམས་ལ་གཡེང་བའོ་ཞེས་གསུངས་སོ། །ཡང་འཕགས་པ་འཇིག་རྟེན་ལས་འདས་པའི་ལེའུ་
ལས། སེམས་མི་ མཉམ་ པའི་ སྦྱིན་པ་གཏོང་བ་དང༌། ཚུལ་ཁྲིམས་འཆལ་བ་ལ་ སེམས་
འཁྲུགས་པ་དང༌། ཤེས་རབ་འཆལ་བ་ཅན་སྨོད་པ་དང༌། ཆོས་ལ་སློབ་དཔོན་གྱིས་དཔེ་
མཁྱུད་བྱེད་པ་དང་། ཟང་ཟིང་དང་འབྲེལ་བར་ཆོས་སྟོན་པ་དང༌། སྣོད་མ་ཡིན་པ་ལ་ཆོས་རྒྱ་
ཆེན་པོ་འཆད་པ་དང༌། སྡིག་པའི་གྲོགས་པོ་བསྟེན་པ་དང༌། དགེ་བའི་བཤེས་གཉེན་སྤོང་བ་
དང༌། བྱང་ཆུབ་ སེམས་དཔའ་ལ་ཞེ་སྡང་བ་དང༌། མི་སྙན་པ་བརྗོད་པ་དང༌། ཐོབ་པའི་
གེགས་བྱེད་པ་དང༌། འཁྲུལ་པའི་སྐྱོན་ཚོལ་བ་དང་། མི་བདེ་བའི་མིག་གིས་བལྟ་བ་དང་། མ་
ཐོས་པའི་མདོ་སྡེ་ལ་སྨོད་པ་དང༌། ཡི་གེ་དང་ཚིག་འབྲུའི་རང་བཟོ་ལ་དགའ་བ་དང༌། ཟབ་
མོའི་ གཏམ་ སྦེད་ པ་དང༌། གཏམ་སྣ་ཚོགས་བ རྗོད་པ་དང༌། མགུ་དཀའ་ཞིང་གསོལ་བ་
གདབ་པར་དཀའ་བ་དང༌། སེམས་ཞུམ་པ་དང༌། རྒྱ་ཆུང་ངུས་མགུ་བ་དང༌། གཅིག་ལ་མི་
བཟོད་པ་ནི་བདུད་ཀྱི་ལས་སོ་ཞེས་གསུངས་སོ། །ཡང་འཇམ་དཔལ་རྣམ་པར་འཕྲུལ་པའི་
མདོ་ལས། འཁོར་བས་སྐག་པ་རྣམས་ལ་བསྙེན་པ་དང་བརྟེན་པ་དང༌། བསྙེན་བཀུར་བྱེད་
པ་དང་སྟོང་པ་ཉིད་ལ་རྟོག་ཅིང་སེམས་ཅན་ཡལ་བར་འདོར་བ་དང་འདུས་མ་བྱས་ལ་རྟོག་
ཅིང་འདུས་བྱས་ཀྱི་དགེ་བས་སྐྱོ་བ་དང་ཆོས་སྟོན་ཀྱང་ཆོས་ཉན་པ་ལ་སྙིང་རྗེ་མི་སྐྱེ་བ་དང་
-{
} 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼(
ཤེས་རབ་ཀྱིས་སྤྱོད་ཅིང་སྙིང་རྗེ་ལ་དམིགས་པ་མི་འཛིན་པ་དང་མང་དུ་ཐོས་ཀྱང་གཞན་གྱིས་
ཤེས་ཀྱིས་དོགས་ཏེ་ཆོས་ལ་དཔེ་མཁྱུད་བྱེད་པ་དང་། འཇིག་རྟེན་གྱི་ཞལ་ཏ་བྱེད་ཅིང་མང་དུ་
ཐོས་པ་མི་ཚོལ་བ་དང་། ལོངས་སྤྱོད་དང་ལྡན་ཀྱང་ཆོས་ཀྱི་ཆེ་བ་རྣམས་ལ་བསྙེན་བཀུར་མི་
བྱེད་པའང་བདུད་ཀྱི་ལས་ཏེ། མདོར་ན་ཇི་ ཙམ་དུ་གཡོ་བ་དང་རློམ་པ་དང་སྤྲོས་པ་དང་
གཉིས་སུ་རྟོག་པ་དེ་ཙམ་དུ་བདུད་ཀྱི་ལས་སོ་ཞེས་གསུངས་སོ། །ཡང་ལྷའི་བུ་བྱང་ཆུབ་
སེམས་དཔའི་བདུད་ཀྱི་ལས་ནི་བརྩོན་འགྲུས་ལས་འབྱུང་བར་རིག་པར་བྱའི་མི་བརྩོན་པ་ལ་
ནི་མ་ཡིན་ཏེ་དེ་ཉིད་བདུད་ཡིན་པའི་ཕྱིར་རོ་ཞེས་གསུངས་པས་འདི་དག་ལམ་སྒོམ་པ་ལ་
རབ་ཏུ་སྦྱོར་བའི་དུས་ན་འབྱུང་བ་ཡིན་ནོ། །དེ་བཟློག་པ་ནི་ཡང་འཇིག་རྟེན་ལས་འདས་པའི་
ལེའུ་ལས། ང་རྒྱལ་ཐམས་ཅད་སྤངས་ནས་དགེ་བའི་བཤེས་གཉེན་བསྟེན་པ་དང་བདག་ལ་
མི་བསྟོད་པ་དང༌། སངས་རྒྱས་ཀྱི་ཆོས་ཟབ་མོ་ལ་མོས་པ་དང་བྱང་ཆུབ་ཀྱི་སེམས་སྒོམ་པ་
དང་བག་ཡོད་པར་གནས་པ་དང་ཆོས་ཐམས་ཅད་ཚོལ་བ་དང་ཡང་དང་ཡང་དུ་ཉན་པ་དང་
ཕྱོགས་བཅུ་ན་བཞུགས་པའི་སངས་རྒྱས་ཐམས་ཅད་ལ་སྐྱབས་དང་སྤུང་གཉེན་ཚོལ་བའི་
འདུ་ཤེས་དང་སྒྲུབ་པ་ཐམས་ཅད་སངས་རྒྱས་ཀྱིས་བྱིན་གྱིས་བརླབས་པར་ཤེས་པ་དང་བྱང་
ཆུབ་སེམས་དཔའ་ཆེན་པོ་གཞན་བཞིན་དུ་སྒྲུབ་པ་སྟེ་བཅུས་ལྡོག་པར་གསུངས་མོད་ཀྱི་འོན་
ཀྱང་གང་བྱུང་པའི་བཟློག་ཕྱོགས་བརྟེན་ནས་སྤྲོས་པ་མེད་པའི་ངང་ལ་བཞག་པ་ཉིད་ཀྱིས་
ཐམས་ཅད་བཟློག་པར་འགྱུར་རོ། །དེ་ལ་སངས་རྒྱས་རྣམས་ཀྱིས་ཀྱང་བསྲུང་བར་འགྱུར་ཏེ་
ཡུམ་ལས། ཐེག་པ་གསར་དུ་ཞུགས་པའི་སེམས་ཅན་བློ་ཆུང་བ། །གང་ཞིག་དཀོན་པའི་རིན་
ཆེན་དེ་ནི་མ་རྙེད་པ། །དེ་ལ་བར་ཆད་བྱ་ཕྱིར་བདུད་ནི་སྤྲོ་བར་འགྱུར། །ཕྱོགས་བཅུའི་སངས་
རྒྱས་དེ་དག་ཡོངས་སུ་འཛིན་ལ་སྦྱོར། །མ་ཞིག་ན་བར་གྱུར་ལ་བུ་ནི་མང་ཡོད་པ། །དེ་ཀུན་
ཡིད་མི་བདེ་ཞིང་དེ་ལ་རིམ་གྲོ་བྱེད། །དེ་བཞིན་ཕྱོགས་བཅུའི་འཇིག་རྟེན་ཁམས་ཀྱི་སངས་
-13 }，



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་ཀྱང་། །ཡུམ་གྱུར་ཤེས་རབ་དམ་པ་འདི་ལ་དགོངས་པར་མཛད་ཅེས་གསུངས་སོ། །
མཚན་ཉིད་བཤད་པ་ལ་དང་པོ་སྤྱིའི་དོན་ལ་གཞན་ཕྱོགས་དགག་པ་དང༌།
རང་ལུགས་བཞག་པ་གཉིས་ལས། དང་པོ་ནི་ཁ་ཅིག་ན་རེ་མཚན་ཉིད་འདི་དག་ནི་གཏན་
ཚིགས་ཡིན་ཏེ་འདི་ལྟར་ཤེས་པའི་མཚན་ཉིད་རྣམས་ནི་ཕྱོགས་ཀྱི་ཆོས་སོ། །བྱེད་པའི་མཚན་
ཉིད་ནི་མཐུན་ཕྱོགས་ལ་ཡོད་པའི་རྗེས་འགྲོ་ཡིན་ལ། ཁྱད་པར་གྱི་མཚན་ཉིད་ནི་མི་མཐུན་
ཕྱོགས་ལས་ཟློག་པའི་ཚུལ་ཡིན་ལ། དེའི་བསྒྲུབ་བྱ་ནི་ངོ་བོ་ཉིད་ཀྱི་མཚན་ཉིད་རྣམས་སམ།
སྦྱོར་བ་ཁྱད་པར་ཅན་རྒྱུད་ལ་སྐྱེས་པ་ཡིན་ཏེ་ཆོས་ཅན་ནི་རང་རྒྱུད་ལ་སྒྲུབ་ན་མཁྱེན་གསུམ་
ཡིན་ལ། གཞན་རྒྱུད་ལ་སྒྲུབ་ན་སྐྱེས་བུ་ཡིན་ནོ་ཞེས་ཟེར་བ་དེ་ནི་མ་ཡིན་ཏེ། འདི་ལྟར་བྱེད་
པ་རྗེས་སུ་འགྲོ་བ་དང་ཁྱད་པར་གྱི་མཚན་ཉིད་མི་མཐུན་ཕྱོགས་ཉན་རང་ལས་ལྡོག་པས་ནི་
ཤེས་པ་གཏན་ཚིགས་སུ་མི་འགྲུབ་སྟེ་དེ་ཤེས་པའི་མཚན་ཉིད་ཀྱི་རྗེས་སུ་འགྲོ་ལྡོག་མ་ཡིན་
པའི་ཕྱིར་རོ། །ཅི་སྟེ་དེ་དག་རྫས་གཅིག་པས་དེ་གཉིས་ཀྱི་རྗེས་སུ་འགྲོ་ལྡོག་ཤེས་པའི་རྗེས་
སུ་འགྲོ་ལྡོག་ཏུ་རྟོག་ན་མཉན་བྱའི་གཏན་ཚིགས་ལའང་རྗེས་སུ་འགྲོ་ལྡོག་ཡོད་པར་འགྱུར་ཏེ་
དེ་དང་རྫས་གཅིག་པའི་བྱས་པ་ལ་ཡོད་པའི་ཕྱིར་རོ། །གཞན་ཡང་རྟགས་དང་བསྒྲུབ་བྱ་ལ་
རྟོགས་པའི་རིམ་པ་དགོས་ན་གཏན་ཚིགས་དེ་དག་དང་བསྒྲུབ་བྱའི་ཆོས་ལ་ནི་རང་གཞན་
གཉིས་ཀའི་རྒྱུད་ལ་རྟོགས་པའི་རིམ་པ་ཐ་དད་པ་ཅུང་ཟད་ཀྱང་མེད་དོ། །གང་ཡང་ཁ་ཅིག་ན་
རེ་རྣལ་འབྱོར་པ་བདག་གི་རྒྱུད་ཆོས་ཅན་དུ་བྱས་ནས་འདིས་མཉམ་གཞག་ན་མཁྱེན་པ་
གསུམ་གྱི་སྦྱོར་བ་སྒོམས་ཤིང་རྒྱུད་ལ་སྐྱེས་པའང་ཡིན་ཏེ། རྗེས་ཀྱི་དུས་ན་ཤེས་པ་དང་བྱེད་
པའི་མཚན་ཉིད་དམིགས་པའི་ཕྱིར་ཞེས་བྱ་བ་ནི་འབྲས་བུའི་གཏན་ཚིགས་ཡིན་ལ། ཡང་
གཏན་ཚིགས་ཀྱིས་དཔགས་པའི་སྦྱོར་བ་དེ་དག་ཆོས་ཅན་ཉན་རང་གི་སྦྱོར་བ་ལས་ཁྱད་པར་
དུ་འཕགས་པ་ཡིན་ཏེ་ཁྱད་པར་གྱི་ཆོས་བཅུ་དྲུག་དང་ལྡན་པའི་ཕྱིར་ཞེས་བྱ་བ་དང༌། ཡང་
-}
} 1 -



ང་
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼༩
བྱང་ཆུབ་སེམས་དཔའི་གཞི་ཤེས་ཀྱི་སྦྱོར་བ་ཆོས་ཅན་དབེན་པ་བཞིའི་ངོ་བོ་ཉིད་ཡིན་ཏེ་གཞི་
ཤེས་ཀྱི་བྱེད་པ་གསུམ་དང་ལྡན་པའི་ཕྱིར་ཞེས་བྱ་བ་དང༌། དེ་བཞིན་དུ་ལམ་ཤེས་དང་རྣམ་
མཁྱེན་གཉིས་ལའང་སྦྱར་ནས་རང་བཞིན་གྱི་གཏན་ཚིགས་ཡིན་ནོ་ཞེས་ཟེར་བ་དེ་ནི་མ་ཡིན་
ཏེ་འདི་ལྟར་སྦྱོར་བ་ཡང་དག་པ་རྒྱུད་ལ་སྐྱེས་པར་རང་རིག་གིས་ཤེས་ན་རྟགས་དོན་མེད་
པར་ཐལ་བའི་ཕྱིར་དང༌། མ་ཤེས་ན་ཁྱབ་པ་མངོན་སུམ་གྱིས་མ་གྲུབ་པ་ལ་རྗེས་དཔག་མི་
རུང་བའི་ཕྱིར་རོ། །ཅི་སྟེ་ཁྱབ་པ་ལུང་གིས་གྲུབ་བོ་ཞེ་ན་བསྒྲུབ་བྱའང་ལུང་ཉིད་ཀྱིས་སྒྲུབ་
ཆོག་པས་གཏན་ཚིགས་དོན་མེད་དོ། །གཉིས་ཀ་ལྟར་ན་ཡང་གང་གིས་མཚོན་ཏེ་མཚན་ཉིད་
དུ༑ ༑ཤེས་བྱ་ཞེས་མཚོན་པར་བྱེད་པའི་མཚན་ཉིད་དུ་གསུངས་ཀྱི་གཏན་ཚིགས་སུ་མ་
གསུངས་པའི་ཕྱིར་ཡི་གེའི་དོན་མ་ཡིན་ནོ། །ཡང་གང་དག་བྱང་ཆུབ་སེམས་དཔའི་སྦྱོར་བ་
མཚན་གཞི་དེ་བཞིན་གཤེགས་པ་སྐྱེད་བྱེད་དུ་མཚོན་པ་ལ་མཁྱེན་གསུམ་གྱི་རྟོགས་པ་སྐྱེད་
བྱེད་ནི་མཚན་ཉིད་དེ། དེ་ནི་ཤེས་པའི་མཚན་ཉིད་མི་ལྡན་རྣམ་གཅོད་ཡིན་ནོ། །ཡང་བྱང་
ཆུབ་སེམས་དཔའི་སྦྱོར་བ་མཚན་གཞི་འདི་ཁོ་ནས་སངས་རྒྱས་སྐྱེད་བྱེད་དུ་མཚོན་པ་ལ་ཁྱད་
པར་བཅུ་དྲུག་དང་ལྡན་པ་མཚན་ཉིད་དེ་འདི་ནི་ཁྱད་པར་གྱི་མཚན་ཉིད་གཞན་ལྡན་རྣམ་
གཅོད་ཡིན་ནོ། །ཡང་བྱང་ཆུབ་སེམས་དཔའི་སྦྱོར་བ་མཚན་གཞི་དེ་གཞིན་གཤེགས་པའི་
ཕྲིན་ལས་སྐྱེད་བྱེད་དུ་མཚོན་པ་ལ་སངས་རྒྱས་ཀྱི་སའི་ཕན་པ་དང་བདེ་བ་ལ་སོགས་པ་བྱེད་
པ་བཅུ་གཅིག་སྐྱེད་བྱེད་དུ་གནས་པ་མཚན་ཉིད་ཡིན་ནོ། །ཡང་བྱང་ཆུབ་སེམས་དཔའི་སྦྱོར་
བ་མཚན་གཞི་མཁྱེན་གསུམ་གྱི་རྟོགས་པ་སྐྱེད་པའི་ནུས་པ་དང་ཕྲིན་ལས་ཕུན་སུམ་ཚོགས་པ་
སྐྱེད་བྱེད་དང་སངས་རྒྱས་སྐྱེད་པའི་ངོ་བོ་ཉིད་དུ་མཚོན་པ་ལ་ཉོན་མོངས་པས་དབེན་པ་ལ་
སོགས་པ་ངོ་བོ་ཉིད་བཅུ་དྲུག་མཚན་ཉིད་ཡིན་ཏེ་དེ་ལྟར་ན་གཞུང་འདིའི་དོན་ནི་དེ་ལྟ་བུའི་
མཚན་མཚོན་གཞི་གསུམ་དུ་གནས་པ་ཡིན་ནོ་ཟེར་བ་དེའང་མ་ཡིན་ཏེ། དེ་བཞིན་གཤེགས་
-
{
-



བརྩེ་ཆེན་འོད་སྣང་ལས། པོད་ཆེན་དྲུག་གི་རར་པོ་ཕར་ཕྱིན་འགྲེལ་སྐོར།
པ་སྐྱེད་བྱེད་དུ་འཆད་ན་ནི་ཤེས་པའི་མཚན་ཉིད་མ་ཡིན་པར་འགྱུར་ཏེ་དེའི་རྒྱུའི་མཚན་ཉིད་
ཡིན་པའི་ཕྱིར་རོ། །ཅི་སྟེ་རྒྱུ་དེ་ཡང་ཤེས་པ་ལ་ཡོད་པས་ཤེས་པའི་མཚན་ཉིད་དུ་རྟོག་ན་
གཞན་གསུམ་ཡང་ཤེས་པའི་མཚན་ཉིད་དུ་འགྱུར་ཏེ་ཤེས་པ་ལ་ཡོད་པའི་ཕྱིར་རོ། །དེ་བཞིན་
དབེན་པ་ཙམ་ལ་ནི་དེ་དང་དེ་དག་སྐྱེད་པའི་ནུས་པ་མེད་ཅིང་ཡོད་ན་ནི་ཧ་ཅང་ཐལ་བའི་ཕྱིར་
དང༌། རྣམ་མཁྱེན་གྱི་མཚན་ཉིད་རྣམས་ནི་སངས་རྒྱས་ཀྱི་ས་དང་གཞི་ཤེས་ཀྱི་མཚན་ཉིད་
རྣམས་ཀྱང་ཉན་རང་གི་རྒྱུད་ལའང་ཡོད་པར་འགྲེལ་པ་མཛད་པ་རྣམས་ཀྱིས་བཤད་པའི་
ཕྱིར་རོ། །འདི་ནི་མཚོན་པ་ཙམ་སྟེ་དེ་བཞིན་དུ་གཞུང་ཇི་ལྟ་བ་བཞིན་མི་འཆད་པ་གཞན་
རྣམས་ཀྱང་མཁས་པས་བརྟགས་ཏེ་སུན་དབྱུང་བར་བྱའོ། །དེ་ལྟར་ལུགས་གསུམ་གའང་
གཞུང་ཡི་གེའི་དོན་ལ་ཅུང་ཟད་ཀྱང་མ་ཞུགས་པའི་ཚུལ་ནི་གཞུང་ཉིད་དུ་བཤད་པར་བྱའོ། །
གཉིས་པ་ལ་མཚན་ཉིད་ཀྱི་རང་བཞིན་དཔྱད་པ་དང་། ཇི་ལྟར་མཚོན་པའི་ཚུལ་
དང༌། བསལ་བྱའི་སྐྱོན་བཤད་པ་གསུམ་ལས། དང་པོ་ནི་འདི་སྦྱོར་བའི་དོན་ནི་བྱང་ཆུབ་
སེམས་དཔའི་རྒྱུད་ལ་ཡོད་པའི་ཡེ་ཤེས་ཁོ་ན་མ་ཡིན་གྱི་འོན་ཀྱང་ཡུམ་ལ་བདེན་པར་མི་སྦྱོར་
བ་ཉིད་སྦྱོར་བ་ཡིན་པས་འཕགས་ པའི་གང་ཟག་ཐམས་ཅད་ལ་ཡོད་པར་སྔར་ཡུམ་དང་
འཇམ་དཔལ་རྣམ་པར་འཕྲུལ་ བའི་མདོ་དྲངས་ནས་བཤད་ཟིན་ཏོ། །དེས་ན་སྦྱོར་བ་ནི་
འཕགས་པའི་གང་ཟག་ཐམས་ཅད་ཀྱི་རྒྱུད་ལ་ཡོད་པའི་ཡེ་ཤེས་ཡིན་ལ། མཚན་ཉིད་ནི་དེ་
དག་གི་རང་བཞིན་སྟོན་པ་ཡིན་ནོ། །དེ་ཡང་རྣམ་པ་གཉིས་ཏེ་རང་གི་མཚན་ཉིད་དང་སྤྱིའི་
མཚན་ཉིད་དོ། །དེ་ལ་མཚན་ཉིད་གང་ཞིག་རང་ཁོ་ན་ལ་ཡོད་པ་ནི་རང་གི་མཚན་ཉིད་ཡིན་ཏེ་
ཚ་ཞིང་བསྲེག་པ་བཞིན་ནོ། །མཚན་ཉིད་གང་ཞིག་དེ་དང་འདྲ་བ་གཞན་ལའང་ཡོད་པ་ནི་
སྤྱིའི་མཚན་ཉིད་དེ་བདག་མེད་པ་ལ་སོགས་པ་བཞིན་ནོ། །ཡང་རྣམ་པ་གཉིས་ཏེ་རང་གི་
མཚན་ཉིད་དང་། རྣམ་པར་དབྱེ་བའི་མཚན་ཉིད་དོ། །དང་པོ་ནི་བཤད་ཟིན་ལ། གཉིས་པ་ནི་
- ༣.
f; .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
དངོས་པོ་གཅིག་ལྡོག་མཚམས་དུ་མ་ལས་ལྡོག་པར་གནས་པའི་ལྡོག་པ་ལ་བརྗོད་དེ་རྣམ་
ངེས་ལས། གང་ཕྱིར་དངོས་ཀུན་རང་བཞིན་གྱིས། །རང་རང་ངོ་བོ་ལ་གནས་ཕྱིར། །མཐུན་
དངོས་གཞན་གྱི་དངོས་དག་ལས། །ལྡོག་པ་ལ་ནི་བརྟེན་པ་ཅན་ཞེས་གང་བཤད་པ་ཡིན་ནོ།།
འདིའང་ཁ་ཅིག་ནི་ལྡོག་མཚམས་ཐ་དད་ལ་བརྟེན་ནས་རྟོག་པས་བཀོད་པ་ཡིན་གྱི་དོན་ལ་
མེད་དོ་ཞེས་འཆད་དོ། །གཞན་དག་ནི་རིགས་པས་བརྟགས་ན་ནི་སྒྲ་སྤྱིའི་རྣམ་པ་མིང་ཙམ་
ལས་དོན་ལ་གནས་པ་འགའང་མེད་ལ། རིགས་པས་མ་བརྟགས་པའི་ཚེ་ནི་ཡང་དག་པའི་
ཀུན་རྫོ་བ་རྣམས་དོན་བྱེད་ནུས་པར་གནས་པ་བཞིན་ལྡོག་མཚམས་དུ་མ་ལས་ལོག་པའི་ལྡོག་
པ་དང་ལྡན་པར་ཡང་གནས་སོ་ཞེས་ཟེར་རོ། །འོན་ཀྱང་ལྡོག་པ་ཐ་དད་ནི་དོན་ལ་མེད་དེ་
བྱས་པ་རྟག་པ་དང་མི་རྟག་པ་མ་བྱས་པར་ཐལ་བའི་ཕྱིར་རོ། །ལྡོག་པ་ནི་དོན་ལ་ཡོད་དེ་
གཞན་དུ་ན་གཞན་དངོས་ལས་མ་ལོག་ཅིང་རང་གི་ངོ་བོ་ལ་མི་གནས་པར་ཐལ་བའི་ཕྱིར་རོ།།
ཡང་རྣམ་པ་གཉིས་ཏེ་དེའི་རང་བཞིན་དུ་གནས་པའི་མཚན་ཉིད་དང་། དེ་མ་ཡིན་ལས་འབྱེད་
པར་བྱེད་པའོ། །དེ་ལ་དང་པོ་ནི་དེས་དེ་མ་ཡིན་ལས་འབྱེད་དམ་མི་འབྱེད་ཀྱང་བླ་སྟེ་ཆོས་
རྣམས་ལ་དེ་རང་བཞིན་དུ་ཡོད་པ་ལ་བརྗོད་དེ། ཡུམ་ལས་གཟུགས་ནི་སྡུག་བསྔལ་བའི་
མཚན་ཉིད་དེ་ཡང་དེ་བཞིན་གཤེགས་པས་མཚན་ཉིད་མེད་པར་མངོན་པར་རྫོགས་པར་
སངས་རྒྱས་སོ་ཞེས་གསུངས་པ་བཞིན་ནོ། །འདི་ལ་ཇི་ལྟར་གཟུགས་སྡུག་བསྔལ་བ་དེ་ལྟར་
ནི་ཚོར་བ་ལ་སོགས་པའང་ཡིན་ནོ། །གཉིས་པ་ནི་མེའི་ཚ་བ་དང་ཆུའི་རླན་པ་ལ་སོགས་པ་
གཞན་ལ་མེད་ཅིང་རང་ཁོ་ན་ལ་ཡོད་པ་ལ་བརྗོད་དོ། །འདི་ལ་ནི་མཚན་ཉིད་གཉིས་པ་མི་
དགོས་ཏེ་གཉིས་པ་ལའང་གསུམ་པ་ལ་སོགས་པ་དགོས་ན་ནི་ཐུག་མེད་དུ་འགྱུར་ལ་ཐུག་པ་
མེད་པ་ནི་མཐའ་ངེས་པར་མི་ནུས་པས་རྩ་བའི་མཚན་ཉིད་ཀྱང་མ་ངེས་པར་འགྱུར་ཏེ་ནམ་
མཁའི་མཐའ་མ་ངེས་ན་དབུས་མི་ངེས་པ་བཞིན་ནོ། །འོན་ཀྱང་དེ་ཚ་བར་ནི་མངོན་སུམ་གྱིས་
བ 1 37.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲུབ་ཅིང་དེའང་རང་རིག་པས་གྲུབ་ལ་རང་གིས་གྲུབ་པ་ལ་ནི་སྒྲུབ་བྱེད་གཞན་མི་དགོས་སོ།།
དེ་མེའི་མཚན་ཉིད་ཡིན་ཏེ་ཅིའི་ཕྱིར་ཞེས་འདྲི་ན་དེ་ལ་ནི་མཚན་ཉིད་གཞན་དགོད་པར་མི་བྱ་
སྟེ་འོན་ཀྱང་དེས་མེ་མཚོན་ནུས་པའི་ཕྱིར་རོ་ཞེས་གཏན་ཚིགས་ཀྱིས་སྒྲུབ་པར་བྱ་བ་ཡིན་ལ།
མཚོན་པར་ནུས་པ་ཉིད་ཀྱང་དེས་མེ་བློ་ལ་སྟོན་པར་ནུས་པའི་ཕྱིར་རོ་ཞེས་གནས་སོ། །དེ་ལ་
མཚན་ཉིད་དགུ་བཅུ་རྩ་གཅིག་པོ་འདི་ནི་སྦྱོར་བ་རྣམས་ཀྱི་རང་གི་མཚན་ཉིད་དམ་རང་
བཞིན་དུ་གནས་པའི་མཚན་ཉིད་ཡིན་ལ། ལྡོག་མཚམས་ལ་ལྟོས་ཏེ་དཔྱད་ན་ནི་རྣམ་པར་
དབྱེ་བའི་མཚན་ཉིད་དུའང་འགྱུར་རོ། ཁྱད་པར་གྱི་མཚན་ཉིད་ནི་དེ་མ་ཡིན་ལས་འབྱེད་པར་
བྱེད་པའི་མཚན་ཉིད་དུ་འགྱུར་ཏེ་རྒྱས་པར་ནི་གཞུང་བཤད་པ་ལས་ཤེས་པར་འགྱུར་རོ།།
གཉིས་པ་ལ་སྔོན་གྱི་སློབ་དཔོན་རྣམས་ནི་མཚན་ཉིད་དང་མཚོན་པར་བྱ་བའི་གཞི་ཞེས་
མཚན་གཞི་དང་མཚོན་ཆ་གཅིག་ཏུ་བྱས་ནས་མཚན་མཚོན་གཞི་གཉིས་སུ་འཆད་ལ། བོད་
ཀྱི་སློབ་དཔོན་རྣམས་ནི་མཚན་མཚོན་གཞི་གསུམ་དུ་འཆད་མོད་ཀྱི་རྣམ་པར་དཔྱད་ན་མཚོན་
ཆ་ནི་གཉིས་པོ་ལས་གཞན་དུ་བརྟག་པར་མི་ནུས་པའི་ཕྱིར་གཉིས་ཉིད་དུ་གནས་སོ། །དེ་ལ་
དང་པོ་ལྟར་ན་སྦྱོར་བ་ཡུམ་ནི་སྔར་གྲུབ་ཟིན་པ་རྗེས་སུ་བརྗོད་པའི་སྒྲ་ཡིན་ལ། མཚན་ཉིད་
རྣམས་ནི་མ་གྲུབ་པ་སྒྲུབ་པར་བྱེད་པའི་སྒྲ་ཡིན་ཏེ་ཀུན་ཏུ་རྒྱུ་རྗེས་སུ་བརྗོད་ནས་དེའི་རྟགས་
ནི་གཙུག་ཕུད་ཡིན་ནོ་ཞེས་མ་གྲུབ་པ་སྒྲུབ་པ་བཞིན་ནོ། །དེས་ན་འདི་ལྟར་མཚན་གཞི་ཡུམ་
འདི་ནི་དེ་བཞིན་གཤེགས་པ་འབྱུང་བ་ལ་སོགས་པ་ཤེས་པའི་རྣམ་པ་འདི་ལྟ་བུ་དང་ལྡན་ནོ།།
ཉན་རང་གི་ཡུམ་ལས་ཁྱད་པར་དུ་འཕགས་པ་འདི་ལྟ་བུ་དང་ལྡན་ནོ། །བྱེད་པ་འདི་ལྟ་བུ་
དང་ལྡན་ནོ། །ངོ་བོ་ཉིད་འདི་ལྟ་བུ་དང་ལྡན་ནོ་ཞེས་མཚན་ཉིད་དགུ་བཅུ་རྩ་གཅིག་གིས་ཡུམ་
དེ་ལྟར་དུ་མཚོན་པར་བྱེད་པ་ཡིན་ནོ། །མཚན་མཚོན་གཞི་གསུམ་དུ་འགོད་པ་ལྟར་ན་འདི་
ལྟར་སྦྱར་ཏེ་མཁྱེན་པ་གསུམ་གྱི་སྦྱོར་བ་མཚན་གཞི་ཤེས་བྱ་མ་ལུས་པའི་ཡུལ་ཅན་དུ་མཚོན་
- |
} y.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། -
པ་ལ་ཟད་མེད་ཀྱི་ཤེས་པའི་རྣམ་པ་བཅུ་དྲུག་ཕྲག་གསུམ་དང་ལྡན་པ་མཚན་ཉིད་དོ། །དེ་
བཞིན་དུ་གཞི་ཤེས་ཀྱི་སྦྱོར་བ་གཞི་མ་ལུས་པའི་ཡུལ་ཅན་དུ་མཚོན་པ་ལ་གཞིའི་ཡུལ་ཅན་གྱི་
ཡེ་ཤེས་བཅུ་དྲུག་དང་ལྡན་པ་མཚན་ཉིད་དོ། །ལམ་ཤེས་ཀྱི་ཡེ་ཤེས་བཅུ་དྲུག་དང་ལྡན་པས་
ལམ་ཤེས་ལམ་མ་ལུས་པའི་ཡུལ་ཅན་དང་། རྣམ་མཁྱེན་གྱི་ཡེ་ཤེས་བཅུ་དྲུག་དང་ལྡན་པས་
རྣམ་མཁྱེན་རྣམ་པ་མ་ལུས་པའི་ཡུལ་ཅན་དུ་མཚོན་པ་ཡིན་ནོ། །ཡང་ལམ་ཤེས་དང་རྣམ་
མཁྱེན་གྱི་སྦྱོར་བ་མཚན་གཞིར་བྱས་ནས་གཞི་ཤེས་ལས་ཁྱད་པར་དུ་འཕགས་པར་མཚོན་པ་
ལ་ཁྱད་པར་གྱི་ཆོས་བཅུ་དྲུག་དང་ལྡན་པས་མཚན་ཉིད་དོ། །ཡང་མཁྱེན་གསུམ་གྱི་སྦྱོར་བ་
མཚན་གཞི་མཛད་པ་ཕྲིན་ལས་དང་ལྡན་པར་མཚོན་པ་ལ་བྱེད་པ་བཅུ་གཅིག་དང་པོ་མཚན་
ཉིད་ཡིན་ལ། ཡང་གསུམ་པོ་དེ་རང་རང་གི་ཕྲིན་ལས་དང་ལྡན་པར་མཚོན་པ་ལ་བྱེད་པ་
གསུམ་དང་བདུན་དང་གཅིག་དང་ལྡན་པ་མཚན་ཉིད་ཡིན་ཏེ་ཆོས་ཀྱི་འཁོར་ལོ་མ་ལུས་པ་
བསྐོར་བར་མཛད་པ་དང་ལྡན་པ་ལ་སོགས་པའོ། །ཡང་མཁྱེན་གསུམ་གྱི་སྦྱོར་བ་མཚན་གཞི་
ཀུན་རྫོབ་ཏུ་ངོ་བོ་ཉིད་དང་ལྡན་པར་མཚོན་པ་ལ་ཉོན་མོངས་པས་དབེན་པ་ལ་སོགས་པ་
དགག་པ་དང་སྒྲུབ་པའི་ངོ་བོ་ཉིད་བཅུ་དྲུག་དང་ལྡན་པ་མཚན་ཉིད་ཡིན་ལ། གསུམ་པོ་དེ་
ཡང་དག་པའི་ཀུན་རྫོབ་ཏུ་རང་རང་གི་ངོ་བོ་ཉིད་དང་ལྡན་པར་མཚོན་པ་ལ་ངོ་བོ་ཉིད་བཞི་
དང་ལྔ་དང་བདུན་དང་ལྡན་པ་མཚན་ཉིད་ཡིན་ཏེ་གཞུང་ཇི་ལྟ་བ་བཞིན་ནོ། །
གསུམ་པ་ལ་དེ་མ་ཡིན་ལས་འབྱེད་པའི་མཚན་ཉིད་ལ་སྐྱོན་གསུམ་སྟེ་མ་
ཁྱབ་པ་དང༌། ཁྱབ་ཆེས་པ་དང་། མི་སྲིད་པའོ། །དང་པོ་ནི་མཚན་ཉིད་དུ་བཀོད་པ་གང་ཞིག་
མཚན་གཞིའི་བྱེ་བྲག་འགའ་ཞིག་ལ་མེད་པ་སྟེ་དཔེར་ན་བུམ་པའི་མཚན་ཉིད་དུ་ལྟོ་ལྡིར་
ཞབས་ཞུམ་སེར་པོ་བཀོད་པ་བཞིན་ནོ། །གཉིས་པ་ནི་མཚན་ཉིད་དུ་བཀོད་པ་གང་ཞིག་རང་
གི་མཚན་ཉིད་མ་ཡིན་པ་ལའང་ཞུགས་པ་སྟེ་བུམ་པའི་མཚན་ཉིད་དུ་དོན་བྱེད་ནུས་པ་བཀོད་
- 1 -
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་བཞིན་ནོ། །གསུམ་པ་ནི་མཚན་ཉིད་དུ་བཀོད་པ་གང་ཞིག་རང་གི་མཚན་གཞི་ལ་མི་སྲིད་
པ་སྟེ་གསེར་བུམ་བུམ་པར་མཚོན་པ་ལ་གདུང་འདེགས་པ་བཀོད་པ་ལ་སོགས་པ་བཞིན་ནོ།།
གལ་ཏེ་བུམ་པ་འདུས་བྱས་སུ་མཚོན་པ་ལ་དུས་གཉིས་པར་མི་སྡོད་པ་བཀོད་པ་ན་མཚན་
མཚོན་སྐྱོན་མེད་དུ་འགྱུར་ཏེ་སྐྱོན་གསུམ་དང་བྲལ་བའི་ཕྱིར་རོ་ཞེ་ན། དེ་དེའི་རང་བཞིན་དུ་
གནས་པའི་མཚན་མཚོན་སྐྱོན་མེད་དུ་ཐལ་བ་ནི་འདོད་པ་ཉིད་དེ་དེ་བཞིན་གཤེགས་པས་
ཀྱང་འདུས་བྱས་ཀྱི་མཚན་ཉིད་དུ་མི་རྟག་པ་བཀོད་པའི་ཕྱིར་རོ། །དེས་དེ་མ་ཡིན་འདུས་བྱས་
ལས་ཀྱང་འབྱེད་པར་ནུས་མོད་ཀྱི་འོན་ཀྱང་ལྡོག་པ་དེ་མ་ཡིན་རྩོལ་བྱུང་ལ་སོགས་པ་ལས་
འབྱེད་མི་ནུས་པས་ལྡོག་པ་དེ་མ་ཡིན་ལས་འབྱེད་པ་ལ་དེ་མཚན་ཉིད་དུ་བཀོད་པ་ན་ཁྱབ་
ཆེས་པ་ཡིན་ཏེ་རྩོལ་བྱུང་ལ་སོགས་པ་ལ་ཞུགས་པའི་ཕྱིར་རོ། །འདི་རྒྱས་པར་ནི་སྡེ་བདུན་
རྒྱན་གྱི་མེ་ཏོག་ཏུ་བལྟའོ། །
གཉིས་པ་གཞུང་གི་དོན་ལ་མཚན་ཉིད་སྤྱིར་བསྟན་པ་དང་། སོ་སོར་བཤད་པ་
གཉིས་ལས། དང་པོ་ནི་ཡོན་ཏན་དང་སྐྱོན་གོ་རིམ་བཞིན་དུ་བླང་བ་དང་དོར་བས་ཞེས་སྦྱར་
ཏེ་ཡུམ་གྱི་མཚན་ཉིད་མ་ཤེས་པར་ནི་སྒོམ་པ་མི་འབྱུང་བའི་ཕྱིར་རོ་ཞེས་སྟོན་པ་ཡིན་ནོ། །དེ་
དག་ནི་སྦྱོར་བ་ཡུམ་མོ། །མཚན་ཉིད་དེ་ཡང་གང་ཞེ་ན་ཆོས་གང་གིས་གང་ཞིག་མཚོན་པར་
བྱེད་པ་དེ་ནི་དེའི་མཚན་ཉིད་དུ་ཤེས་པར་བྱའོ། །མཚན་ཉིད་དེ་ཡང་འདིར་ནི་རྣམ་པ་གསུམ་
ཡིན་ཏེ་ཞེས་པ་ལ་སོགས་པའོ། །ངོ་བོ་ཉིད་གང་ཡིན་པ་དེ་ནི་མཚོན་པར་བྱ་བའི་གཞི་ཡང་
ཡིན་ཏེ་ཡང་གི་སྒྲས་ནི་མཚན་ཉིད་དུའང་འགལ་བ་མེད་དོ་ཞེས་སྟོན་པ་ཡིན་ནོ། །འགྲེལ་པ་
ལས་གསུམ་པོ་འདིས་སྦྱོར་བ་རྣམས་མཚོན་པར་བྱེད་དོ། །ཚུལ་ཇི་ལྟར་ཞེ་ན་ཡུམ་བྱེད་པར་
སྒྲུབ་པས་མཚོན་གྱི་བྱ་བར་སྒྲུབ་པའི་ཚུལ་གྱིས་ནི་མ་ཡིན་ནོ་ཞེས་བྱ་བའི་དོན་ཏོ། །ངོ་བོ་ཉིད་
ནི་ཐམས་ཅད་མཁྱེན་པ་ཉིད་གསུམ་གྱི་རང་བཞིན་གཞན་གྱིས་ཤེས་པར་བྱེད་པ་ལ་གཙོ་བོ་
-
1 {) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
མ་ཡིན་ཏེ་བྱེད་པར་སྒྲུབ་པ་གསུམ་ཁོ་ནས་དེ་དག་གི་རང་བཞིན་ཕྱིན་ཅི་མ་ལོག་པར་རྟོགས་
པའི་ཕྱིར་རོ། །དེས་ན་འདིས་ནི་སྦྱོར་བ་དེ་དག་ལས་སུ་སྟེ་བྱ་བ་ཡུལ་དུ་བསྒྲུབས་པས་སྦྱོར་བ་
དེ་རྣམས་མཚོན་པར་བྱ་བའི་གཞི་ཉིད་དུ་གཏན་ལ་འབེབ་པ་ཡིན་ཏེ་མཚན་ཉིད་གསུམ་པོ་
དེའི་ཡུལ་དུ་སྟོན་པར་བྱེད་དོ་ཞེས་བྱ་བའི་དོན་ཏོ། །འདིར་དོན་ནི་འདིར་འགྱུར་ཏེ་མཚན་ཉིད་
མཚོན་པར་བྱ་བའི་གཞི་གཉིས་ནི་ཤེས་པར་བྱ་བ་དང་བྱེད་པ་ཡིན་ནོ། །དེ་ཡང་ཕལ་ཆེར་ནི་
མཚན་ཉིད་ཀྱིས་མཚོན་བྱ་ཤེས་པར་བྱེད་ལ། རེ་འགའ་ནི་མཚོན་བྱས་མཚན་ཉིད་ཤེས་
པའང་ཡོད་དེ་རྒྱང་རིང་པོ་ནས་མེས་ཚ་ཞིང་བསྲེག་པ་ཤེས་པ་དང་། རྩིག་ཡུག་ནས་ལྟ་བ་ན་
བ་གླང་གིས་ལྐོག་ཤལ་ལ་སོགས་འདུས་པ་ཤེས་པ་བཞིན་ནོ། །དེ་ལྟ་ཡིན་དང་མེ་མཚོན་བྱེད་
ཚ་ཞིང་སྲེག་པ་མཚན་ཉིད་དུ་སྔོན་གྱི་རྒན་པོ་རྣམས་ཀྱིས་བཞག་པ་ཡིན་ནོ། །དེ་བཞིན་དུ་
བྱེད་པར་སྒྲུབ་པ་དང་ལས་སུ་སྒྲུབ་པ་གཉིས་ཀྱང་ཕན་ཚུན་དུ་གཉིས་ཀའང་གཉིས་ཀའི་ཤེས་
བྱེད་དུ་འགྱུར་མོད་ཀྱི་འོན་ཀྱང་མགོན་པོས་གཅིག་ནི་མཚན་ཉིད་དང་གཞན་ནི་མཚོན་བྱར་
བཞག་པ་ཡིན་ཏེ། དེའང་གདུལ་བྱ་རྣམས་ཀྱིས་ཡུམ་ལ་སྒྲོ་འདོགས་གཅད་པའི་དོན་དུ་ཡིན་
ནོ༑ ༑།
གཉིས་པ་སོ་སོར་བཤད་པ་ལ་བྱེད་པར་སྒྲུབ་པའི་མཚན་ཉིད་དང་། ལས་སུ་སྒྲུབ་
པ་ངོ་བོ་ཉིད་ཀྱི་མཚན་ཉིད་གཉིས་ལས། དང་པོ་ལའང་ཤེས་པ་དང་། ཁྱད་པར་དང་། བྱེད་
པའི་མཚན་ཉིད་བཤད་པ་གསུམ་མོ། །དང་པོ་ལའང་གསུམ་ལས་གཞི་ཤེས་ཀྱི་མཚན་ཉིད་ནི་
དེ་ལ་ཤེས་པའི་ཞེས་པས་སྟོན་པར་བྱེད་དོ། །དེ་ལ་ཤེས་པའི་མཚན་ཉིད་ཐམས་ཅད་ཀྱིས་
ཡུལ་བདེན་པ་གཉིས་སུ་གནས་ཤིང་ཡུལ་ཅན་བདེན་པ་ཤེས་པའི་ཤེས་རབ་ཏུ་གནས་སོ།།
དེ་ལ་གཞི་ཤེས་པ་ནི་གཞི་མ་ལུས་པའི་ཡུལ་ཅན་ཡིན་པ་ན་འཇིག་རྟེན་དུ་དེ་བཞིན་གཤེགས་
པ་འབྱུང་བ་ཤེས་སོ་ཞེས་སྟོན་པ་ནི་དེ་བཞིན་གཤེགས་པ་འབྱུང་བ་དང་ཞེས་པ་འདི་ཡིན་ནོ།།
-， {
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གལ་ཏེ་ཡུམ་ལས་ཤེས་རབ་ཀྱི་ཕ་རོལ་ཏུ་ཕྱིན་པ་ནི་སྟོབས་བཅུ་ནས་སངས་རྒྱས་ཀྱི་ཆོས་མ་
འདྲེས་པ་བཅོ་བརྒྱད་ཀྱི་བར་སྐྱེད་པར་བྱེད་པས་དེ་བཞིན་གཤེགས་པ་ལ་འཇིག་རྟེན་སྟོན་པ་
ཡིན་ནོ་ཞེས་སངས་རྒྱས་སྐྱེད་བྱེད་དུ་གསུངས་པ་དང་འགལ་ལོ་ཞེ་ན། མདོའི་ཡི་གེའི་དོན་དེ་
ལྟར་གནས་ཀྱང་འདིར་འཕགས་པ་བྱམས་པ་ལ་སོགས་པ་ནི་ཡི་གེའི་དོན་འཆད་པ་མ་ཡིན་
གྱི་འོན་ཀྱང་ཡི་གེ་ལ་སྦས་པའི་དོན་དུ་ཡོད་པའི་མངོན་པར་རྟོགས་པ་འཆད་པ་ཡིན་ནོ། །དེ་
ཉིད་ཀྱི་ཕྱིར་སློབ་དཔོན་འཕགས་པ་རྣམ་གྲོལ་སྡེས་དེ་ལ་དེ་བཞིན་གཤེགས་པ་འབྱུང་བ་
ཤེས་པ་ནི་ཞེས་བཤད་དོ། །གལ་ཏེ་སངས་རྒྱས་རྣམས་འབྱུང་བ་མེད་པ་ན་འབྱུང་བའི་རང་
སངས་རྒྱས་ཀྱིས་དེ་བཞིན་གཤེགས་པ་འབྱུང་བ་ཤེས་པ་མི་འཐད་དོ་ཞེ་ན། འཕགས་པ་རྒྱ་
ཆེར་རོལ་པ་ལས་བྱང་ཆུབ་སེམས་དཔའ་དགའ་ལྡན་ནས་འདིར་འཕོ་བའི་ཚེ་རང་སངས་
རྒྱས་རྣམས་ཀྱིས་དེ་བཞིན་གཤེགས་པ་འབྱུང་བ་ཤེས་པ་སྟེ་ཝཱ་རཱ་ཎ་སཱི་དྲང་སྲོང་ལྷུང་བ་རི་
དྭགས་ཀྱི་ནགས་སུ་མྱ་ངན་ལས་འདས་སོ་ཞེས་གསུངས་པའི་ཕྱིར་དང་། གཞན་ཡང་དེ་ལ་
འཇིག་ཆགས་ཀྱི་བསྐལ་པ་དུ་མ་ཤེས་པའི་མངོན་ཤེས་མངའ་བས་བསྐལ་པ་བཟང་པོ་ལ་
སངས་རྒྱས་སྟོང་འབྱུང་བ་ལ་སོགས་པ་ཤེས་པ་ཉིད་ཡིན་ནོ། །དེ་བཞིན་དུ་ལུང་ལས་སངས་
རྒྱས་འོད་སྲུང་གི་བསྟན་པ་ལ་འབྲས་བུ་མ་ཐོབ་པའི་ཉན་ཐོས་རྣམས་ཀྱིས་ནི་ཤཱཀྱའི་རྒྱལ་པོ་
ཉིད་འབྱུང་བའི་དུས་སུ་འབྲས་བུ་མངོན་དུ་བྱེད་པར་གྱུར་ཅིག་ཅེས་སྨོན་ལམ་བཏབ་པའི་
ཕྱིར་ཉན་ཐོས་རྣམས་ཀྱི་གཞི་ཤེས་ཀྱིས་ཀྱང་དེ་བཞིན་གཤེགས་པ་འབྱུང་བ་ཤེས་པ་ཡིན་ནོ།།
འཇིག་རྟེན་རྣམས་དཔྱད་ན་བདག་གཉིས་ཀྱིས་སྟོང་པའི་ཕྱིར་འཇིག་པ་མེད་པའི་བདག་ཉིད་
དུ་ཤེས་སོ། །སེམས་ཅན་རྣམས་ཀྱི་སེམས་ཀྱི་སྤྱོད་པ་ཀུན་ནས་ཉོན་མོངས་པ་དང་རྣམ་པར་
བྱང་བའི་འཇུག་ཚུལ་དང་། སེམས་བསྡུས་པ་ནང་ན་གནས་པ་དང་ཕྱིར་བལྟས་པ་ཕྱི་རོལ་ལ་
འཇུག་པ་དང་སེམས་ཀུན་རྫོབ་ཏུ་མཐའ་མེད་ཅིང་དོན་དམ་པར་སྟོང་པ་ཉིད་ཡིན་པས་མི་
- ！ | ， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [t
ཟད་པའི་རྣམ་པ་གཉིས་དང་། སེམས་ཆགས་བཅས་དང་སོགས་པ་སྟེ་ཆགས་མེད་ལ་སོགས་
པ་ཤེས་པ་ནི་སེམས་དེ་དག་གི་ཁྱད་པར་ཅན་དུ་ཤེས་པ་ཡིན་ལ། སེམས་ཀྱི་སྤྱོད་པ་ནི་འཇུག་
ཚུལ་མཁྱེན་པ་ཡིན་ནོ། །སེམས་འདི་དོན་དམ་པར་སྟོང་པ་ཉིད་ཡིན་པས་དེས་ཐམས་ཅད་ལ་
ཁྱབ་པའི་ཕྱིར་དང་། ཀུན་རྫོབ་ཏུ་ཐམས་ཅད་འཇལ་བས་རྒྱ་ཆེན་པོ་ཡིན་ནོ། །ཆེན་པོར་གྱུར་
པ་ནི་ཀུན་རྫོབ་ཏུ་ཟད་མེད་ཀྱི་ས་བོན་གནས་པའི་ཕྱིར་དང་། དོན་དམ་པར་ཆུད་པའི་ཆོས་
དང་བྲལ་བའི་ཕྱིར་རོ། །དོན་དམ་པར་རང་འཇལ་བྱེད་ཀྱི་ཚད་མ་མེད་པའམ་གཟུགས་ཅན་
གྱི་ཚད་མེད་པས་ན་ཚད་མེད་པའོ། །བསྟན་དུ་མེད་པ་ནི་སྟོང་པ་ཉིད་ཀྱི་ཕྱིར་རོ། །སངས་
རྒྱས་ཀྱི་སྤྱན་ལྔ་ལའང་སྣང་བར་མི་འགྱུར་བས་ན་ལྟར་མེད་པ་དང་། ཤེས་པ་དེ་གཡོ་བ་ནི་
སྒྲུབ་པ་དང་དགག་པའི་སྒོ་ནས་སེམས་མ་ཞི་བར་བྱེད་པ་ལུང་མ་བསྟན་གྱི་ལྟ་བ་བཅུ་བཞི་ལ་
འཕྲོ་བ་ཡིན་ཏེ་བཤེས་པའི་སྤྲིང་ཡིག་ལས། ལུང་མ་བསྟན་པ་བཅུ་བཞི་འཇིག་རྟེན་ན། །ཉི་
མའི་གཉེན་གྱིས་རབ་གསུངས་གང་ལགས་པ། །དེ་དག་རྣམས་ལ་བསམ་པར་མི་བགྱི་སྟེ།།
དེ་ཡིས་བློ་འདི་ཞི་བར་བགྱིད་མ་ལགས་ཞེས་བཤད་པ་ཡིན་ནོ། །དེ་ཡང་སྔོན་གྱི་མཐའ་ལ་
བརྟེན་པའི་ལྟ་བ་བཞི་ནི་གྲངས་ཅན་རྣམས་ནི་བདག་དང་འཇིག་རྟེན་རྟག་པ་དང་། རྒྱང་
འཕེན་པ་རྣམས་ནི་ཞིག་ནས་སླར་མི་སྐྱེ་བས་མི་རྟག་པ་དང༌། གཅེར་བུ་པ་རྣམས་ནི་རང་
བཞིན་རྟག་ལ་གནས་སྐབས་མི་རྟག་པས་གཉིས་ཀ་དང༌། གནས་མ་བུ་པ་རྣམས་ནི་རྟག་པ་
དང་མི་རྟག་པ་གཉིས་ཀར་བརྗོད་དུ་མེད་པར་འདོད་པས་གཉིས་ཀ་མ་ཡིན་པར་ལྟ་བ་སྟེ་བཞི་
ཡིན་ལ། བདག་ནི་ཤེས་རིག་དང་འཇིག་རྟེན་ནི་གཙོ་བོ་སྟེ་བེམས་པོ་རྣམས་ཡིན་ནོ། །ཕྱི་མའི་
མཐའ་ལ་བརྟེན་པ་བཞི་ནི་བདག་དང་འཇིག་རྟེན་ལ་མཐའ་ཡོད་པ་དང་མེད་པ་དང་གཉིས་
ཀ་དང་གཉིས་ཀ་མ་ཡིན་པ་བཞིའོ། །མྱ་ངན་ལས་འདས་པ་ལ་བརྟེན་པ་བཞི་ནི་དེ་བཞིན་
གཤེགས་པ་གྲོངས་ཕན་ཆད་འབྱུང་བ་དང་མི་འབྱུང་བ་དང་གཉིས་ཀ་དང་གཉིས་ཀ་མ་ཡིན་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་བཞིའོ། །ལུས་དང་སྲོག་གཅིག་ཡིན་ནམ་ཐ་དད་ཡིན་ཞེས་པ་གཉིས་ཏེ་ཕུང་པོ་དང་བདག་
གཅིག་གམ་ཐ་དད་ཅེས་བྱ་བའི་དོན་ཏོ། །དེ་ལྟར་བཅུ་བཞི་པོ་དེ་ནི་སྔོན་བཅོམ་ལྡན་འདས་
ལ་འཁོར་གྱི་དཀྱིལ་འཁོར་དེ་དང་དེར་གྲངས་ཅན་དང་ནམ་མཁའི་གོས་ཅན་དང་རྒྱང་འཕེན་
པ་དང་གནས་མ་བུ་པ་རྣམས་ཀྱིས་དྲིས་པ་ན་བཅོམ་ལྡན་འདས་ཀྱིས་དེ་དག་ཐམས་ཅད་གང་
ཟག་གི་བདག་ལས་བརྩམས་ཏེ་འདྲི་བར་མཁྱེན་ནས་དེ་ནི་མ་གྲུབ་པའི་ཕྱིར་ཁྱད་པར་ལ་
དཔྱོད་པ་མི་འཐད་དོ་སྙམ་ནས་ལུང་མ་བསྟན་པ་ཡིན་ཏེ་རིན་པོ་ཆེའི་ཕྲེང་བ་ལས། འཇིག་
རྟེན་མཐའ་དང་ལྡན་ནམ་ཞེས། །ཞུས་ན་རྒྱལ་བ་མི་གསུང་བཞུགས། །གང་ཕྱིར་དེ་ལྟར་ཟབ་
པའི་ཆོས། །སྣོད་མིན་འགྲོ་ལ་མི་གསུང་པ། །དེ་ཉིད་ཕྱིར་ན་མཁས་རྣམས་ ཀྱིས། །ཀུན་
མཁྱེན་ཐམས་ཅད་མཁྱེན་པར་ཤེས་ཞེས་བཤད་པ་བཞིན་ནོ། །སོགས་པའི་སྒྲས་ནི་ཤིན་ཏུ་
གཡོ་བ་འཇིག་ཚོགས་ལ་ལྟ་བ་རིའི་རྩེ་མོ་ཉི་ཤུ་དང་། ལྟ་ངན་གྱི་ཕྲེང་བ་དྲུག་ཅུ་རྩ་གཉིས་ལ་
སོགས་པ་གསུང་ངོ༌། །དེ་ལ་དང་པོ་ནི་གཟུགས་བདག་ཡིན། བདག་གཟུགས་དང་ལྡན་པ་
ཡིན། བདག་ ལ་ གཟུགས་ གནས། གཟུགས་ ལ་ བདག་ གནས་ཞེས་ བྱ་ བའམ་ ཡང་ ན་
གཟུགས་བདག་གི་ ངོ་བོར་ལྟ་བ་དང༌། གཟུགས་ལ་བདག་ཐ་དད་ལྡན་པར་ལྟ་བ་དང་།
བདག་གཟུགས་ཀྱི་ངོ་བོར་ལྟ་བ་དང་། བདག་ལ་གཟུགས་ཐ་དད་ལྡན་པར་ལྟ་བ་བཞི་དང་།
དེ་བཞིན་དུ་ཚོར་བ་ལ་སོགས་པ་བཞི་ལ་ཡང་སྦྱར་བས་ཉི་ཤུ་ཡིན་ནོ། །གཉིས་པ་ནི་མདོ་སྡེ་
ཚངས་པའི་དྲ་བ་དང་ས་སྡེ་ལྔའི་རྟོག་དཔྱོད་ཀྱི་ས་དང་། དེའི་བསྡུ་བ་དང༌། རྟོག་གེ་འབར་བ་
ལ་སོགས་པ་ནས་སྔོན་གྱི་མཐའ་ལ་རྟོག་པའི་ལྟ་བ་བཅོ་བརྒྱད་དང༌། ཕྱི་མའི་མཐའ་ལ་རྟོག་
པའི་ལྟ་བ་བཞི་བཅུ་རྩ་བཞི་བཤད་པ་དེ་ཡིན་ཏེ། འདི་དག་ད་ལྟར་གྱི་དུས་ན་ངེས་པ་མེད་
ཀྱང་དང་པོ་བྱུང་པའི་ཚེ་ཡུལ་འདས་པ་དང་ད་ལྟར་དང་མ་འོངས་པ་ལ་བརྟེན་ཏེ་རྟོག་པ་ལ་
སྔོན་དང་ཕྱི་མ་ཞེས་བཤད་པ་ཡིན་ནོ། །དེ་ལ་དང་པོ་ལའང་། རྟག་དང་ཁ་ཅིག་རྒྱུ་མེད་དང༌།།
- 4
， .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བཅོམ་རལ་འགྲེལ་པ་བཞུགས། [fe
མཐའ་ལྡན་ངག་གི་རྣམ་གཡེང་ཅན། །ཞེས་པ་ལྔ་ལས་རེ་ཞིག་རྟག་པར་སྨྲ་བ་རྣམས་ཀྱི་བཞི་
ནི་ཡེ་ཤེས་རྒྱས་པའི་མདོ་ལས། འདི་ལས་ཕྱི་རོལ་ཏུ་གྱུར་པའི་དགེ་སྦྱོང་དང་བྲམ་ཟེ་ཁ་ཅིག་
འཇིག་རྟེན་པའི་ཡང་དག་པའི་ཚུལ་བཞིན་ཡིད་ལ་བྱེད་པ་ལ་འབད་པའི་མཐར་ཏིང་ངེ་འཛིན་
ཐོབ་སྟེ་མཉམ་པར་བཞག་པ་ན་བསྐལ་པ་བཞི་བཅུ་དང་ལྔ་བཅུ་དང་དྲུག་ཅུ་དང་བརྒྱད་ཅུ་
དྲན་པ་དེ་ལྟ་ན་བདག་འདི་དེའི་ཕ་རོལ་ནའང་ཡོད་པས་བདག་དང་འཇིག་རྟེན་འདི་རྟག་པ་
ཡིན་ནོ་ཞེས་བྱ་བའི་ལྟ་བ་བཞི་བྱུང་བའམ་ཡང་ན་འཇིག་ཆགས་ཀྱི་བསྐལ་པ་སུམ་ཅུ་དང་
དྲུག་ཅུ་དང་དགུ་བཅུ་དྲན་པ་དང་རང་གི་ལྷའི་མིག་གིས་སེམས་ཅན་ཇི་ཙམ་མཐོང་བ་དེ་ཙམ་
ཞིག་རྟག་པར་ཡོད་ཀྱི་གཞན་ནི་མེད་དོ་ཞེས་བལྟ་བ་བཞི་ཡིན་ནོ། ཁ་ཅིག་རྟག་པར་སྨྲ་བ་
རྣམས་ཀྱི་བཞི་ནི་ཚངས་པ་ཆེན་པོའི་འཁོར་ནས་ལྷ་ཁ་ཅིག་ཤི་འཕོས་ཏེ་མིར་སྐྱེས་ནས་རབ་
ཏུ་བྱུང་སྟེ་མངོན་ཤེས་བསྒྲུབས་ནས་བལྟས་པས་ཚངས་པ་ཆེན་པོ་མ་ཤི་བ་མཐོང་སྟེ་སྤྲུལ་པ་
པོ་ཚངས་པ་ཆེན་པོ་ནི་རྟག་ལ་དེས་སྤྲུལ་པའི་ལྷ་གཞན་ནི་མི་རྟག་ཅེས་ལྟ་བ་དང༌། ཡང་
ཚངས་པ་ཆེན་པོ་དབང་པོ་ལྔ་དང་འབྱུང་བ་བཞི་འགག་ཅིང་སེམས་མི་འགག་པར་མཐོང་ནས་
དེ་ནི་མི་རྟག་ལ་དེ་རྟག་གོ་ཞེས་ལྟ་བ་དང་། ཡང་རྩེད་མོས་ཤེས་བཞིན་མ་ཡིན་པ་ཞེས་བྱ་བའི་
འདོད་ལྷ་ཡོད་དེ། དེ་དག་ག་ཤ་དང་རྩེད་མོས་དྲན་ཤེས་བཞིན་ཉམས་པས་ཤི་སྟེ་སྔ་མ་བཞིན་
དུ་གྱུར་ནས་བལྟས་པས་རང་གི་ཟླ་བོ་མ་ཤི་བ་མཐོང་སྟེ་ལྷ་རྩེ་བས་བསླུས་པ་རྣམས་ལས་
གང་དག་རྩེད་མོ་ལ་ཤིན་ཏུ་དགའ་བ་དེ་དག་ནི་མི་རྟག་ལ་ལྷ་གཞན་ནི་རྟག་གོ་ཞེས་ལྟ་བ་དང་།
ཡང་ཡིད་ཀྱི་གདར་བ་ཅན་ཞེས་པའི་འདོད་ལྷ་ཡོད་དེ་དེ་དག་རང་ཟླ་བོ་ལ་སྡང་བ་སྐྱེས་པས་
བསོད་ནམས་ཟད་ནས་ཤི་སྟེ་སྔ་མ་བཞིན་གྱུར་པས་བལྟས་ནས་ལྷ་ཡིད་འཁྲུགས་པ་དེ་དག་
ནི་མི་རྟག་ལ་གཞན་ནི་རྟག་གོ་ཞེས་ལྟ་བ་བཞི་སྟེ་བརྒྱད་དོ། །རྒྱུ་མེད་པར་སྨྲ་བ་རྣམས་ཀྱི་
གཉིས་ལས་བསམ་གཏན་ལ་བརྟེན་པ་ནི་རྒྱུ་ཚོགས་སྔར་ཡོད་མ་མཐོང་བར་འདུ་ཤེས་མེད་པ་
-| 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་གཟུགས་མེད་པ་ནས་འདོད་པར་སྐྱེ་བ་ན་སེམས་དང་གཟུགས་གློ་བུར་དུ་སྐྱེ་བར་མཐོང་
བ་དང༌། རྟོག་གེ་ལ་བརྟེན་པ་ནི་ཕྱི་རོལ་པ་དག་གིས་རྒྱུའི་ཚོགས་སྔར་ཡོད་མ་མཐོང་བར་
ཆར་རླུང་ལ་སོགས་པར་གློ་བུར་དུ་བྱུང་པ་མཐོང་ནས་བདག་དང་འཇིག་རྟེན་ཐམས་ཅད་རྒྱུ་
མེད་ལས་བྱུང་པ་ཡིན་ནོ་ཞེས་ལྟ་བ་གཉིས་ཏེ་བཅུའོ། །མཐའ་དང་ལྡན་མི་ལྡན་དུ་སྨྲ་བའི་
བཞི་ནི་ཕྱི་རོལ་པས་སྟེང་དུ་བསམ་གཏན་བཞི་པ་དང་འོག་ཏུ་མནར་མེད་ཀྱི་བར་མཐོང་ནས་
བདག་དང་འཇིག་རྟེན་མཐའ་དང་ལྡན་ཞེས་དང་། ཐད་ཀར་མཐར་ཐུག་པ་མེད་པར་མཐོང་
ནས་མཐའ་དང་མི་ལྡན་ཞེས་དང་། ཁ་ཅིག་མིའི་འཇིག་རྟེན་ནི་མཐའ་དང་ལྡན་ལ་ཚངས་པའི་
འཇིག་རྟེན་མཐའ་དང་མི་ལྡན་པས་མཐའ་ཡོད་མེད་གཉིས་ཀ་ཡིན་པ་དང་། ཡན་མན་དུ་
མེད་པ་མ་ཡིན་ཞིང་ཐད་ཀར་ཡོད་པ་མ་ཡིན་པས་གཉིས་ཀ་མ་ཡིན་པར་ལྟ་བ་སྟེ་བཅུ་བཞིའོ།།
ངག་གི་རྣམ་གཡེང་ཅན་གྱི་བཞི་ནི་རང་བཞིན་གྱིས་ཤེས་པ་ཞན་ཅིང་དབང་པོ་རྟུལ་བ་དང་།
རང་གི་གྲུབ་མཐའ་ལ་བློ་མ་བྱང་པ་དང༌། བྱང་ཡང་མ་ངེས་པ་དང་། ངེས་པ་མངོན་པའི་ང་
རྒྱལ་ཅན་གྱི་གང་ཟག་བཞི་ལ་དག་དགེ་མི་དགེའི་འབྲས་བུ་དང་ཚེ་སྔ་ཕྱི་དང་བདེན་བཞི་
ལས་བརྩམས་ནས་དྲིས་པ་ན་རིམ་པ་ལྟར་དེ་དག་ཡེ་མི་ཤེས་པ་དང་། གསལ་བར་མི་ཤེས་པ་
དང༌། ཤེས་ ཀྱང་ ལུང་ རིགས་ ཀྱིས་མ་ངེས་པས་བརྒལ་ཞིང་རྟག་པས་འཇིགས་པ་དང༌།
གཞན་ཁ་ ཟླར་མ་མཐོང་བས་ཚིག་གིས་ གཡེང་བར་བྱེད་དེ། དེ་ལྟར་བུ་ཡང་མ་ཡིན། དེ་
བཞིན་དུ་ཡང་མ་ཡིན་གཞན་ཡང་མ་ཡིན། འདི་ཡང་མ་ཡིན། དེ་ཡང་མ་ཡིན། འདི་མ་ཡིན་
པ་ཡང་མ་ཡིན་ནོ་ཞེས་སྨྲ་བ་སྟེ་བཅོ་བརྒྱད་ནི་སྔོན་གྱི་མཐའ་ལ་རྟོག་པ་ཞེས་བྱའོ། །ཕྱི་མའི་
མཐའ་ལ་རྟོག་པའི་ལྟ་བ་བཞི་བཅུ་རྩ་བཞི་ནི། འདུ་ཤེས་ཡོད་དང་འདུ་ཤེས་མེད། གཉིས་ཀ་
མྱང་འདས་ཆད་སྨྲ་ལྔ་ཞེས་བྱ་བ་སྟེ་དེ་ལ་འདུ་ཤེས་ཡོད་པར་སྨྲ་བའི་བཅུ་དྲུག་ནི་ཕྱི་རོལ་པ་
བདག་གཟུགས་ཡོད་མེད་གཉིས་ལ་གཟུགས་ཅན་དང་། འདུ་ཤེས་ཡོད་མེད་གཉིས་ལས་
- ༔ ། !j .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
ཡོད་པ་བདེན་གྱི་གཞན་ནི་གཏི་མུག་གོ་ཞེས་ལྟ་བ་ནི་གཟུགས་ཅན་འདུ་ཤེས་ཅན་ནོ། །དེ་
བཞིན་དུ་གཟུགས་ཅན་མ་ཡིན་པ་དང་། གཉིས་ཀ་མ་ཡིན་པ་དང་། གཉིས་ཀ་མ་ཡིན་པ་འདུ་
ཤེས་ཅན་བཞི་དང༌། བདག་མཐའ་དང་ལྡན་པ་དང༌། མི་ལྡན་པ་དང་། གཉིས་ཀ་ཡིན་པ་
དང༌། གཉིས་ཀ་མ་ཡིན་པ་འདུ་ཤེས་ཅན་བཞི་སྟེ་བརྒྱད་དང་། བདག་བདེ་བ་དང་། སྡུག་
བསྔལ་བ་དང༌། གཉིས་ཀ་ཡིན་པ་དང་། གཉིས་ཀ་མ་ཡིན་པ་འདུ་ཤེས་ཅན་བཞི་སྟེ་བཅུ་
གཉིས་དང་། ཕུང་པོ་ལྔ་དང་བདག་གཅིག་པ་དང་ཐ་དད་པའམ་ཡང་ན་སེམས་ཅན་ཐམས་
ཅད་ལ་བདག་གཅིག་ལས་མེད་པ་དང༌། རེ་རེ་ཡོད་པར་ལྟ་བ་གཉིས་སམ་བདག་ལ་ཆུང་ངུ་
དང༌། ཚད་མེད་པ་འདུ་ཤེས་ཅན་དུ་ལྟ་བ་གཉིས་ཏེ་བཅུ་དྲུག་རིམ་པ་བཞིན་གཟུགས་ཡོད་
མེད་དང་། མཐའ་ཡོད་མེད་དང་། བདེ་སྡུག་དང་། གཅིག་དང་ཐ་དད་དང་། ཆུང་ངུ་དང་ཚད་
མེད་པའི་མཐའ་ལ་རྟོག་པ་ཡིན་ནོ། །འདུ་ཤེས་མེད་པར་སྨྲ་བའི་བརྒྱད་ནི་དང་པོ་གཉིས་འདུ་
ཤེས་མེད་པར་སྨྲ་བ་དང་སྦྱར་བས་བརྒྱད་དུ་འགྱུར་ཏེ་བདག་གཟུགས་ཅན་དུ་འདུ་ཤེས་མེད་
པ་ཅན་ནས་བདག་མཐའ་ཡོད་མེད་གཉིས་ཀ་མ་ཡིན་པ་འདུ་ཤེས་མེད་པ་ཅན་གྱི་བར་རོ།།
གཉིས་ཀ་ཡིན་པར་སྨྲ་བའི་བརྒྱད་ནི་ཡང་དང་པོ་གཉིས་ཀྱི་དབྱེ་བ་བརྒྱད་ལ་བདག་གཟུགས་
ཅན་འདུ་ཤེས་ཡོད་པའང་ཡིན་ལ་མེད་པའང་ཡིན་པ་འདི་ཉིད་བདེན་གྱི་གཞན་ནི་རྫུན་པའོ་
ཞེས་པ་ལ་སོགས་པར་སྦྱར་བའོ། །ཚེ་འདི་ལ་མྱ་ངན་ལས་འདའ་བར་སྨྲ་བའི་ལྔ་ནི་འདོད་
ཡོན་ལྔ་ལ་མི་འཛེམ་པར་ལོངས་སྤྱད་ན་ཚེ་འདི་ལ་མྱ་ངན་ལས་འདའ་བར་ལྟ་བ་དང༌།
བསམ་གཏན་བཞི་ཐོབ་ན་ཚེ་འདི་ལ་མྱ་ངན་ལས་འདའ་བར་ལྟ་བ་ལ་བཞིའོ། །ཆད་པར་སྨྲ་
བ་རྣམས་ཀྱི་བདུན་ནི་འདོད་ཁམས་ཀྱི་མི་འབྱུང་བ་བཞིའི་རྒྱུ་ལས་བྱུང་པ་འདི་དག་མ་ཤིའི་
བར་ཡོད་ཅིང་ཤི་ནས་ཡེ་མེད་དུ་འགྲོ་བར་ལྟ་བ་དང་། དེ་བཞིན་དུ་འདོད་པ་དང་གཟུགས་ཀྱི་
ལྷ་གཉིས་དང་གཟུགས་མེད་སྐྱེ་མཆེད་རིས་བཞི་སྟེ་དྲུག་ལའང་དེ་ཁོ་ན་བཞིན་དུ་ལྟ་བ་སྟེ་
- 1
| ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞི་བཅུ་རྩ་བཞི་ ཡིན་ནོ། །དེ་ལྟར་དྲུག་ཅུ་རྩ་གཉིས་པོ་ དེ་ སྒྲོ་འདོགས་པ་དང་སྐུར་པ་
འདེབས་པའི་ལྟ་བ་གཉིས་སམ། མཐར་འཛིན་པ་དང་ལོག་ལྟ་གཉིས་སམ། ཡང་ན་དེ་དག་
ཐམས་ཅད་ལ་འཇིག་ཚོགས་ལ་ལྟ་བར་ཁྱབ་པས་དེར་འདུས་པ་ཡིན་ཏེ་ཡུམ་ལས། འཇིག་
ཚོགས་ལྟ་བར་ལྟ་བ་དྲུག་ཅུ་གཉིས་འདུས་ལྟར། དེ་བཞིན་ཕ་རོལ་ཕྱིན་པ་འདི་དག་འདུས་
པར་གསུངས་ཞེས་གང་འབྱུང་བ་ཡིན་ནོ། །དེ་ལྟར་ན་གཞི་ཤེས་པའི་ཡུམ་ནི་དེ་ལྟ་བུའི་
སེམས་གཡོ་བ་ལ་རྣམ་པར་ལྟ་ཞིང་དེ་དག་ལས་ལྡོག་པ་ཡིན་ཏེ་ཕྱིར་མི་ལྡོག་པ་འཁོར་ལོའི་
མདོ་ལས། སྡིག་པ་ཅན་གྱི་ལྟ་བ་གང་། །ལྟ་བ་དྲུག་ཅུ་གཉིས་བརྗོད་པ། །དེ་ལ་དེ་ནི་མི་འགྲོ་
སྟེ༑ དེས་ན་དེ་ནི་ཕྱིར་མི་འོང་ཞེས་འབྱུང་བ་ཡིན་ནོ། །དེས་ནི་དེ་ལས་གཞན་ཡང་ཤེས་སོ།།
ཇི་ལྟར་ཤེས་ཤེ་ན། གཡོ་བ་ལ་སོགས་པ་དེ་དག་ནི་དེ་བཞིན་ཉིད་ཀྱི་རྣམ་པར་ཤེས་ཏེ་དེ་དག་
ཀྱང་རྟེན་ཅིང་འབྲེལ་འབྱུང་ཡིན་པའི་ཕྱིར་དང་དེ་ནི་དེ་བཞིན་ཉིད་དེ་ལྟར་དུ་སྣང་བའི་ཕྱིར་རོ།།
ཐུབ་པས་དེ་བཞིན་ཉིད་རྟོགས་ཏེ་དེ་གཙོ་བོའམ་གདུལ་བྱ་གཞན་ལ་བསྟན་པ་ཞེས་བྱ་བ་
འདིའང་ཤེས་ཏེ་དེ་བཞིན་གཤེགས་པ་འབྱུང་བ་ཤེས་པའི་ཕྱིར་རོ། །དེ་དག་ནི་ཐམས་ཅད་
ཤེས་པ་ཉིད་ཀྱིས་སྐབས་ཏེ་མངོན་པར་རྟོགས་པའི་ཤེས་པའི་མཚན་ཉིད་གདུལ་བྱ་ཉེ་བའི་
བསམ་པ་དང་མཐུན་པར་བསྡུས་ནས་གསུངས་པ་ཡིན་གྱི་འདིས་ཇི་ལྟ་ཇི་ལྟ་བུར་ཤེས་པའི་
ཤེས་པའི་མཚན་ཉིད་ཀྱི་དབྱེ་བ་རྒྱས་པ་ནི་སངས་རྒྱས་ཁོ་ནའི་སྤྱོད་ཡུལ་ཡིན་ནོ། །འགྲེལ་པ་
ལས་བསྟན་ཅིང་བརྟགས་པ་ཞེས་བྱ་བའི་བསྟན་པ་ནི་སྒྲས་བརྗོད་པ་ཙམ་ཡིན་ལ་བརྟགས་པ་
ནི་ཁོང་དུ་ཆུད་པར་བྱས་པ་ཡིན་ནོ། །ཡུལ་བཅུ་དྲུག་པོ་འདི་རྣམས་ཀྱི་ཡུལ་ཅན་ཤེས་པ་སྟེ་ཡེ་
ཤེས་ཀྱི་རྣམ་པ་བཅུ་དྲུག་གིས་ཐམས་ཅད་ཤེས་པ་ཉིད་ཀྱི་སྦྱོར་བ་སྟེ་ཡུམ་རྣམས་མཚོན་པ་
ཡིན་ནོ། །ཇི་ལྟ་མཚོན་ཞེ་ན། ཇི་ལྟར་གནས་པ་བཞིན་ཏེ་བཅུ་དྲུག་པོ་དེའི་རང་བཞིན་དུ་གཞི་
ཤེས་ཀྱི་ཡུམ་གནས་ཞེས་བྱ་བའི་དོན་ཏོ། །དེ་ལ་མཚན་ཉིད་འདི་དག་གང་གི་ཚེ་མི་མཐུན་
མ 4.1
༨ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ཕྱོགས་ཀྱི་གཞི་ཤེས་ཀྱི་མཚན་ཉིད་དུ་འགོད་པ་དེའི་ཚེ་ནི་ཡུལ་དེ་དག་གང་ཟག་གི་བདག་
མེད་པ་དང་གཟུང་བ་རང་བཞིན་མེད་པ་ཙམ་དང་འབྲེལ་བར་ཤེས་པ་ཡིན་ལ། གང་གི་ཚེ་
གཉེན་པོ་གཞི་ཤེས་ཀྱི་མཚན་ཉིད་དུ་འགོད་པ་དེའི་ཚེ་ནི་བདག་གཉིས་ཀས་སྟོང་པ་དང་
འབྲེལ་བར་ཡང་མཁྱེན་ཅིང་། སངས་རྒྱས་ཀྱི་ཡེ་ཤེས་ནི་སྒྲིབ་པ་གཉིས་བག་ཆགས་དང་
བཅས་པ་དག་པའང་ཡིན་ནོ། །
གཉིས་པ་ལམ་གྱི་ཤེས་པའི་མཚན་ཉིད་ནི་དེའི་འོག་ཏུ་ཞེས་པས་སྟོན་པར་བྱེད་
དེ་འདིའང་ཡུམ་ལས་འདོད་པ་དང་གཟུགས་ན་སྤྱོད་པའི་ལྷའི་བུ་རྣམས་ཀྱིས་བཅོམ་ལྡན་
འདས་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདིའི་མཚན་ཉིད་ཇི་ལྟ་བུ་ལགས་ཞེས་ཞུས་
པའི་ལན་དུ་ལྷའི་བུ་དག་ཡུམ་ཟབ་མོ་འདི་ལ་སྟོང་པ་ཉིད་དང་། མཚན་མ་མེད་པ་དང་། སྨོན་
པ་མེད་པའི་མཚན་ཉིད་དོ་ཞེས་བྱ་བ་ལ་སོགས་པ་གསུངས་སོ། །དེ་སྡུད་པ་ནི་སྟོང་ཉིད་ཅེས་
པ་ལ་སོགས་པ་སྟེ་རྣམ་པར་ཐར་པའི་སྒོ་གསུམ་ནི་བཤད་ཟིན་ཏོ། །མུ་བཞིའམ་འབྲས་བུ་
གྲུབ་མ་གྲུབ་ཀྱི་སྐྱེ་བ་མེད་པ་དང་དེ་མེད་ན་འགག་པའི་ཁྱབ་བྱེད་ཁེགས་པས་འགག་པའང་
མེད་པ་ཡིན་ཏེ་དབུ་མ་རྩ་བ་ལས། ཆོས་རྣམས་སྐྱེས་བ་མ་ཡིན་ན། །འགག་པ་འཐད་པ་མ་
ཡིན་ནོ་ཞེས་གང་བཤད་པ་ཡིན་ནོ། །ཀུན་ནས་ཉོན་མོངས་དང་རྣམ་བྱང་ནི་བཤད་ཟིན་ཏོ།།
དཔྱད་ན་དོན་བྱེད་ནུས་པའི་དངོས་པོ་མེད་པ་དང་བདེན་པའི་ངོ་བོ་ཉིད་མེད་པ་དང་། བརྟེན་
ཏེ་རྒྱུ་མེད་པ་དང་སྣང་བ་ཙམ་དུའང་མ་གྲུབ་པས་ནམ་མཁའི་མཚན་ཉིད་དང༌། ཆོས་ཉིད་
རྣམ་པར་འཁྲུགས་ཏེ་གང་གིས་ཀྱང་བསྐྱོད་དུ་མེད་པ་དང༌། འདུ་མི་བྱེད་པ་སྟེ་རྒྱུ་རྐྱེན་གྱིས་
འདུས་མ་བྱས་པ་དང་། རྣམ་པར་མི་རྟོག་པ་སྟེ་ཆོས་ཐམས་ཅད་རྣམ་པར་བརྟག་ཏུ་མེད་པར་
ཤེས་པ་དང༌། ཆོས་རྣམས་ཀྱི་རབ་ཏུ་དབྱེ་བ་ཤེས་པ་དང༌། མཚན་ཉིད་མེད་པ་ཤེས་པ་ནི་
གཟུགས་གཟུགས་སུ་རུང་བའི་མཚན་ཉིད་དང་། ཚོར་བ་མྱོང་བ་དང་། འདུ་ཤེས་མཚན་མར་
ཆ 4 .|
， .



བརྩེ་ཆེན་འོད་སྣང་ལས། པོད་ཆེན་དྲུག་གི་རང་པོ་ཕར་ཕྱིན་འགྲེལ་སྐོར།
འཛིན་པ་དང་། འདུ་བྱེད་ཡུལ་ལ་མངོན་པར་འདུ་བྱེད་པ་དང་། རྣམ་ཤེས་ཡུལ་སོ་སོར་རིག་
པ་དང༌། ཕུང་པོའི་མཚན་ཉིད་སྡུག་བསྔལ་བ་དང༌། ཁམས་སྦྲུལ་སྡུག་པ་དང༌། སྐྱེ་མཆེད་
འོང་བའི་སྒོར་འགྱུར་བ་དང་། རྟེན་འབྲེལ་ཚོགས་པ་དང་། སྦྱིན་པ་སྟོང་པ་དང་། ཚུལ་ཁྲིམས་
གདུང་ བ་མེད་པ་དང་། བཟོད་ པ་ ཁྲོ་ བ་མེད་པ་དང༌། བརྩོན་འགྲུས་སྐྱོན་མེད་པ་དང༌།
བསམ་ གཏན་ སེམས་ སྡུད་པ་དང་། ཤེས་རབ་མ་ཆགས་པ་དང༌། བསམ་གཏན་དང་ཚད་
མེད་པ་དང་གཟུགས་མེད་པ་རྣམས་ནི་མི་འཁྲུགས་པ་དང་། བྱང་ཆུབ་ཀྱི་ཕྱོགས་ཀྱི་ཆོས་སུམ་
ཅུ་རྩ་བདུན་ནི་ངེས་པར་འབྱུང་བྱེད་དང་། སྟོང་པ་ཉིད་ཀྱི་མཚན་ཉིད་དམིགས་པ་མེད་པ་དང་།
མཚན་མ་མེད་པ་ཞི་བ་དང་། སྨོན་པ་མེད་པ་སྡུག་བསྔལ་ལ་མ་རྨོངས་པ་དང་། རྣམ་པར་ཐར་
པའི་མཚན་ཉིད་རྣམ་པར་གྲོལ་བ་དང༌། སྟོབས་ཀྱི་མཚན་ཉིད་ཤིན་ཏུ་རྣམ་པར་ངེས་པ་དང་།
མི་འཇིགས་པ་ཤིན་ཏུ་བརྟན་པ་དང་། སོ་སོ་ཡང་དག་པར་རིག་པ་སྤོབས་པ་ཆད་པ་མེད་པ་
དང༌། བྱམས་པ་འགྲོ་བ་ལ་ཕན་པ་སྡུད་པ་དང་། སྙིང་རྗེ་སྡུག་བསྔལ་ཅན་སྐྱོབ་པ་དང་།
དགའ་བ་སེམས་རབ་ཏུ་དགའ་བ་དང༌། བཏང་སྙོམས་ཆགས་སྡང་དང་མ་འདྲེས་པ་དང༌།
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་གཞན་གྱིས་མི་འཕྲོག་པ་དང་། རྣམ་པ་ཐམས་
ཅད་མཁྱེན་པའི་ཡེ་ཤེས་ནི་ཤེས་བྱ་ཐམས་ཅད་ལ་མངོན་སུམ་གྱི་མཚན་ཉིད་ཅན་ཏེ་དེ་དག་
ཐམས་ཅད་དེ་བཞིན་གཤེགས་པས་དོན་དམ་པར་མཚན་ཉིད་མེད་པར་མངོན་པར་རྫོགས་
པར་སངས་རྒྱས་སོ་ཞེས་གང་གསུངས་པ་ཡིན་ཏེ་དེ་ལྟ་བུའི་ཡུལ་ཅན་བཅུ་དྲུག་གིས་ལམ་
ཤེས་པའི་ཡུལ་འདི་ནི་འདི་ལྟ་བུའི་རང་བཞིན་དུ་གནས་སོ་ཞེས་མཚོན་པ་ཡིན་ནོ། །
གསུམ་པ་རྣམ་མཁྱེན་གྱི་ཤེས་པའི་མཚན་ཉིད་ནི་དེའི་འོག་ཏུ་ཞེས་པས་སྟོན་
པར་བྱེད་དོ། །འདིའང་ཡུམ་ལས་རབ་འབྱོར་ཡང་དག་པར་རྫོགས་པའི་སངས་རྒྱས་ནི་ཆོས་
འདི་ལ་བརྟེན་ཅིང་གནས་སོ་ཞེས་བྱ་བ་ནས་ཅི་ནས་ཀྱང་འཇིག་རྟེན་འདི་དང་འཇིག་རྟེན་ཕ་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [(༩
རོལ་གྱི་འདུ་ཤེས་སུ་མི་འགྱུར་བ་དེ་ལྟར་བསླབ་པར་བྱའོ་ཞེས་བྱ་བའི་བར་དུ་གསུངས་སོ།།
དེ་ སྡུད་པ་ནི་དེ་བཞིན་ཉིད་ཀྱི་ཞེས་པ་སྟེ་དེ་བཞིན་གཤེགས་པའི་ཆོས་ནི་སྟོབས་བཅུ་ལ་
སོགས་པ་ཡིན་ལ་བརྟེན་པ་ནི་དེ་དག་མངོན་དུ་བྱས་ནས་གནས་པར་རང་གིས་ཤེས་པ་ཡིན་
ནོ༑ ༑རང་ལ་འཇིག་རྟེན་སྟོན་པའི་ཡུམ་ལ་སྒོ་གསུམ་གྱི་གུས་པར་བྱ་བ་དང་། བླ་མ་སྟེ་གོང་
མ་དང༌། མཉེས་པ་སྟེ་དགྱེས་པ་དང་། དེ་ལ་མེ་ཏོག་ལ་སོགས་པའི་ཟང་ཟིང་དང་སྒྲུབ་པའི་
མཆོད་པའང་ཤེས་པ་ཡིན་ཏེ་དེ་བཞིན་གཤེགས་པ་ནི་བྱས་པ་ཤེས་ཤིང་བྱས་པ་ཚོར་བ་ཡིན་
པའི་ཕྱིར་རོ། །དོན་དམ་པར་ཆོས་ཐམས་ཅད་ལ་བྱེད་པ་མེད་པས་ན་ཆོས་ཐམས་ཅད་མ་བྱས་
པར་མངོན་པར་རྫོགས་པར་སངས་རྒྱས་པ་ཡིན་ནོ། །བྱེད་པ་པོ་མེད་པ་ལ་སོགས་པའི་ཚུལ་
གྱིས་ཤེས་བྱ་མ་ལུས་པ་ཤེས་པ་ནི་ཀུན་ཏུ་འཇུག་མཁྱེན་ནམ་ཐམས་ཅད་དུ་འགྲོ་བ་ཤེས་པ་
ཡིན་ནོ། །སློབ་མ་རྣམས་ཀྱིས་མ་མཐོང་བའི་དོན་ཤིན་ཏུ་ཟབ་པ་དང་རྒྱ་ཆེ་བ་སྟོན་པ་སྟེ་ཤེས་
པ་དང་། འཇིག་རྟེན་སྟོང་ཉིད་རྣམ་པར་ཤེས་པ་ནི་སྣང་བ་མི་སྣང་བར་ཤེས་པའམ་སྣང་བ་
རང་བཞིན་མེད་པ་ལ་བརྗོད་དོ། །སྟོང་པ་ཉིད་དུ་བརྗོད་པ་དང་ཤེས་པ་དང་མངོན་སུམ་དུ་
མཛད་པ་གསུམ་ནི་གདུལ་བྱ་སྡུད་པ་དང་སྨིན་པ་དང་གྲོལ་བར་མཛད་ཤེས་པ་གསུམ་མམ།
ཡང་ན་འཕགས་པའི་གང་ཟག་གསུམ་གྱི་ཐམས་ཅད་མཁྱེན་པ་ཉིད་གསུམ་ནི་ཤེས་བྱའི་
ཕྱོགས་གཅིག་ལ་ཞུགས་པ་དང་ཆེད་དུ་བྱ་བ་ལ་ཞུགས་པ་དང་ཤེས་བྱ་ཐམས་ཅད་མངོན་
སུམ་ལ་ཞུགས་པར་ཤེས་པ་ཡིན་ནོ་ཞེས་འཕགས་པ་རྣམ་གྲོལ་སྡེ་འཆད་དོ། །འཇིག་རྟེན་
རྣམས་དཔྱད་ན་བསམ་པའི་ཡུལ་ལས་འདས་པས་ན་བསམ་མི་ཁྱབ་དང་། གཟོད་མ་ནས་
ཞི་ཉིད་སྟོན་ཏེ་ཤེས་པ་ཡིན་ནོ། །འཁོར་བའི་འཇིག་རྟེན་དང་འདུ་ཤེས་འགོག་པ་ཤེས་པ་ནི་
ཡོད་མེད་དུ་འཛིན་པའི་བློ་ཟློག་སྟེ་ཞི་བར་ཤེས་པའི་བློ་བསྐྱེད་ནས་འགོག་པ་ཡིན་ཏེ་རིན་པོ་
ཆེའི་ཕྲེང་བ་ལས། སྨིན་རྒྱུ་ལ་ནི་འདི་ཆུ་ཞེས། །བསམས་ཏེ་དེར་ནི་སོང་བ་ལས། །གལ་ཏེ་ཆུ་
- 1
དུ } -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དེ་མེད་དོ་ཞེས །འཛིན་པ་དེ་ནི་བླུན་པ་ཉིད། །དེ་བཞིན་སྨིག་རྒྱུའི་ཆུ་ལྟ་བུ། །འཇིག་རྟེན་ཡོད་
ཅེའམ་མེད་པ་ཞེས། །འཛིན་པ་དེ་ནི་རྨོངས་པ་སྟེ། །རྨོངས་པ་ཡོད་ན་མི་གྲོལ་ལོ་ཞེས་བཤད་པ་
བཞིན་ནོ། །དེ་ལྟར་ཐམས་ཅད་མཁྱེན་པའི་ཡུམ་ནི་མཚན་ཉིད་དེ་ལྟ་བུ་དང་ལྡན་པ་ཡིན་ནོ།།
གཉིས་པ་ལ་དང་པོ་མདོར་བསྟན་པ་ནི་དེ་ལྟར་ཞེས་པས་སྟོན་པར་བྱེད་དེ་སྤྱིའི་
ངོ་བོ་ཉིད་ནི་འཕགས་པའི་གང་ཟག་ཐམས་ཅད་ལ་རང་རང་གི་མཁྱེན་པ་གསུམ་ཡོད་ཀྱང་
ཤེས་བྱའི་མཚན་ཉིད་ཀྱིས་ནི་འདི་གང་ཟག་འདིའི་མཁྱེན་པ་གསུམ་གྱི་མཚན་ཉིད་ཡིན་ནོ་
ཞེས་སོ་སོར་མ་ཕྱེ་བར་སྤྱིར་མཁྱེན་པ་གསུམ་ལ་མཚན་ཉིད་འདི་ལྟ་བུ་ཡོད་པ་ཡིན་ནོ་ཞེས་
སྟོན་པ་ ཡིན་ནོ། །འདིས་ནི་མཁྱེན་པ་གསུམ་གྱི་ཤེས་པའི་རྣམ་པས་ཡུལ་བཅུ་དྲུག་ཕྲག་
གསུམ་ཡོངས་སུ་བཅད་པའི་གཅོད་བྱེད་ཤེས་པ་རྣམས་ཀྱི་ཁྱད་པར་བཤད་ནས་ཤེས་པའི་
མཚན་ཉིད་དེ་དག་བྱེ་བྲག་ཏུ་འབྱེད་པར་བྱེད་པ་ཡིན་ནོ། །དེ་ཡང་སངས་རྒྱས་དང་བྱང་ཆུབ་
སེམས་དཔའི་མཁྱེན་པ་གསུམ་ནི་བསམ་གྱིས་མི་ཁྱབ་པ་ལ་སོགས་པ་བཅུ་དྲུག་དང་ལྡན་
པའི་བདེན་བཞིའི་ཡུལ་ཅན་ཡིན་ལ། ཉན་རང་གཉིས་ཀྱིས་དེ་དང་བྲལ་བའི་ཡུལ་ཅན་ཡིན་
ཏེ་དེའི་ཕྱིར་ཡུལ་གྱིས་མཚོན་ནས་ཡུལ་ཅན་གྱི་ཁྱད་པར་སྟོན་པ་ཡིན་ནོ། །དེ་ལ་མཚན་གཞི་
ཡེ་ཤེས་གསུམ་ལ་ཁྱད་ཞུགས་ན་ནི་མཚན་ཉིད་རྣམས་ལའང་ཁྱད་པར་འཇུག་པ་ཡིན་ཏེ་
ཟངས་ཀྱི་བུམ་པ་དང་གསེར་གྱི་བུམ་པ་ལ་ཁྱད་པར་ཞུགས་ན་དེ་གཉིས་ཀྱི་ལྟོ་ལྡིར་ཞབས་
ཞུམ་ལའང་ཁྱད་པར་འཇུག་པ་བཞིན་ནོ། །དེ་ཉིད་གསུངས་པ་ནི་བསམ་མི་ཁྱབ་སོགས་ཞེས་
པ་སྟེ་བདེན་པ་རྣམས་ཡེ་གདོད་མ་ནས་བསམ་གྱིས་མི་ཁྱབ་པ་ལ་སོགས་པའི་ཁྱད་པར་དང་
ལྡན་ནའང་ཉན་རང་གཉིས་ཀྱིས་ནི་དེ་ལྟར་མ་ཤེས་སོ་ཞེས་སྟོན་པ་ཡིན་ནོ། །སྐད་ཅིག་བཅུ་
དྲུག་ནི་ཁྱད་ཆོས་བཅུ་དྲུག་ཡོད་པས་དེ་སྐད་དུ་བརྗོད་ཀྱི་འདི་མཐོང་ལམ་ཁོ་ན་ནི་མ་ཡིན་ཏེ་
སྒོམ་ལམ་དང་མི་སློབ་པའི་ལམ་ལ་ཡང་ཁྱད་པར་འདི་ཡོད་པའི་ཕྱིར་རོ། །དེའི་ཕྱིར་ཡེ་ཤེས་
-
j
2 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼vc
ཀྱི་ཁྱད་པར་བཅུ་དྲུག་ལ་ཤེས་བཟོད་ཀྱིས་བཏགས་པ་ཡིན་ནོ། །འགྲེལ་པ་ལས་ལམ་ཤེས་
པ་ལ་སོགས་པའི་སྒྲས་ནི་རྣམ་མཁྱེན་གཟུང་སྟེ་སྦྱོར་བ་ནི་ཡུམ་མོ། །གཉིས་པ་རྒྱས་པར་
བཤད་པ་ནི་ཡང་ཞེས་པ་སྟེ་འདིའང་ཡུམ་ལས་རབ་འབྱོར་གཟུགས་ཀྱང་བསམ་གྱིས་མི་ཁྱབ་
བོ་ཞེས་བྱ་བ་ནས་ཆོས་ཐམས་ཅད་ལ་མཆོག་ཏུ་འཛིན་པ་མེད་པ་དང་འདོད་པ་མེད་པ་ཉིད་
ཀྱིས་དགེ་བའི་རྩ་བ་བླ་ན་མེད་པའི་བྱང་ཆུབ་ཏུ་བསྔོའོ་ཞེས་བྱ་བའི་བར་དུ་གསུངས་སོ། །དེ་
སྡུད་པ་ནི་བསམ་མི་ཁྱབ་དང་ཞེས་པ་སྟེ་དེ་བཞིན་གཤེགས་པ་བསམ་གྱིས་མི་ཁྱབ་པ་བསྐྱེད་
པས་ན་བསམ་གྱིས་མི་ཁྱབ་པ་དང་མི་མཉམ་པ་བསྐྱེད་པས་ན་མི་མཉམ་དང་། ཉན་རང་གི་
ཡེ་ཤེས་ནི། དགྲ་བཅོམ་བསེ་རུ་དོན་རྣམས་ཀྱི་སྟོང་གཉིས་གསུམ་དང་གྲངས་མེད་མཐོང་
ཞེས་བློས་གཞལ་དུ་ཡོད་ན་སངས་རྒྱས་དང་བྱང་ཆུབ་སེམས་དཔའི་ཡེ་ཤེས་ཀྱིས་ནི་བརྗོད་དུ་
མེད་པ་མཁྱེན་ནོ་ཞེས་བྱ་བ་ལས་ཚད་བཟུང་བར་མི་ནུས་པས་ན་བློས་གཞལ་དང་དེ་གཉིས་
ཀྱི་ཏིང་ངེ་འཛིན་དང་ཡོན་ཏན་ནི་གྲངས་ལ་ཆུད་ན་དེ་དག་གི་ཡོན་ཏན་ནི་བགྲང་ལས་ཡང་
དག་པར་ཏེ་ངེས་པར་འདས་པ་དང་། ལམ་ཤེས་ཀྱིས་ནི་སློབ་པ་དང་རྣམ་མཁྱེན་གྱིས་ནི་སློབ་
མི་སློབ་གཉིས་ཀའི་འཕགས་པ་ཀུན་གྱི་སྤངས་རྟོགས་སྡུད་ པ་ཡིན་ཏེ་ལམ་ཤེས་ ཀྱི་ས་
མཚམས་གང་ནས་སྡུད་པ་ནི་བཤད་ཟིན་ཏོ། །འདི་ནི་ཉན་རང་ལས་གཞན་པ་ཐབས་ཤེས་
རབ་གཉིས་ཀ་ལ་མཁས་པས་རིག་པར་བྱ་བ་དང༌། ས་དང་པོ་ཉིད་དུ་ཡང་འཇིག་རྟེན་གྱི་
ཁམས་བརྒྱ་ཤེས་པ་ལ་སོགས་པ་ཉན་རང་དང་ཐུན་མོང་མ་ཡིན་པའི་ཡུལ་ཤེས་པ་དང༌།
གཉིས་པོ་བས་བློ་རྣོ་བས་ན་མངོན་ཤེས་མྱུར་བ་ཡིན་ཏེ་མཛོད་ལས། བློ་རྟུལ་མངོན་ཤེས་
བུལ་བ་སྟེ། །གཅིག་ཤོས་ཀྱིས་ནི་མངོན་ཤེས་མྱུར་ཞེས་གང་བཤད་པ་ཡིན་ནོ། །དོན་འདི་ནི་
གསང་བ་བསམ་གྱིས་མི་ཁྱབ་པའི་མདོ་ལས། སྔོན་ཤིང་ནྱ་གྲོ་ཏ་བཟང་པོ་ཞེས་བྱ་བ་འཁོར་
ཡུག་ཏུ་རྒྱང་གྲགས་གཅིག་ཡོད་པ་བྱུང་ངོ༌། །དེ་ལ་ཤཱ་རིའི་བུ་དྲང་སྲོང་སྣང་བ་ཞེས་བྱ་བར་
-1
)
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱུར་པའི་མངོན་ཤེས་ཀྱིས་བཏགས་པས་ལོ་འདབ་ཀྱི་གྲངས་ལོ་བཅུ་གཉིས་དང་ཞག་བདུན་
ན་ཤེས་སོ། །དེའི་ཚེ་བདག་ཅག་གི་སྟོན་པ་འདི་བྱང་ཆུབ་སེམས་དཔའ་བྲལ་ཟེ་སྔོ་བཟངས་
ཞེས་བྱ་བར་གྱུར་པས་དེར་ཕྱིན་ཏེ་དྲང་སྲོང་དང་ཕན་ཚུན་ཀུན་ཏུ་དགའ་བའི་གཏམ་བརྗོད་དེ་
བྲམ་ཟེས་ཤིང་ལ་མི་ལྟ་བར་སྐད་ཅིག་ལ་ཤེས་ཏེ་སྨྲས་པ་ནི། མི་འཁྲུགས་དྲུག་ཅུ་སང་སྟོང་
ཕྲག །བཅུ་དྲུག་དང་ནི་ཁྱད་ཕྱིན་ ཕྲག །བཅུ་གསུམ་དག་དང་དཀྲིགས་པ་ ཕྲག །དགུ་བཅུ་
རྩ་དྲུག་ ཕྲག་ཁྲིག་ ཕྲག །སུམ་ཅུ་དང་ནི་ཐེར་འབུམ་ཕྲག །བརྒྱད་སྟོང་དང་ཡང་བྱེ་བ་ཕྲག།
དགུ་བཅུ་རྩ་གཉིས་འདབ་འདི་མཆིས། །བྲམ་ཟེ་དམ་པ་བདག་གིས་འཚལ་ཞེས་པ་ལྟ་བུའོ།།
བྲི་བ་དང་གང་བ་ནི་ཉམས་པ་དང་འཕེལ་བའོ། །སྦྱིན་པ་ལ་སོགས་པ་སྒྲུབ་པ་དང༌། ཚོགས་
གཉིས་ཀ་འགྲུབ་པ་དང༌། ཤེས་བྱ་ཐམས་ཅད་ལ་དམིགས་པ་མེད་པས་དམིགས་པ་དང་།
ལམ་ཤེས་པ་ནི་བྱང་ཆུབ་སེམས་དཔའི་རྟེན་དང་བཅས་པ་དང༌། སངས་རྒྱས་ཀྱི་རྒྱུ་ཚོགས་
མཐའ་དག་ཚང་བ་དང་། ཡོངས་འཛིན་བཟང་པོས་བཟུང་བ་དང༌། ཆོས་སུ་མངོན་པར་ཞེན་
པའི་རོ་མྱང་བ་མེད་པ་དང༌། ཁྱད་པར་བཅུ་དྲུག་གི་བདག་ཉིད་དུ་ཤེས་པར་བྱའོ། །འདི་ནི་
ཁྱད་པར་གྱི་ལམ་གྱི་མཚན་ཉིད་ཡིན་ཏེ་བཅུ་དྲུག་པོ་གང་གིས་ལམ་གཞན་གཉིས་པོ་དག་
ལས་ཁྱད་པར་དུ་འཕགས་པར་མཚོན་པར་བྱེད་པའི་ཕྱིར་རོ། །འགྲེལ་པ་ལས་སངས་རྒྱས་
ལ་སོགས་པ་ནི་ས་གོང་མ་ལ་གནས་པའི་བྱང་ཆུབ་སེམས་དཔའ་བཟུང་སྟེ་དེ་དག་གི་རྗེས་སུ་
བཟུང་བའི་སྟོབས་ཀྱིས་ནི་འདི་བསམ་གྱིས་མི་ཁྱབ་པའི་བདག་ཉིད་དུ་ཡོད་པ་ཡིན་ནོ་ཞེས་བྱ་
བ་ལ་སོགས་པར་སྦྱར་རོ། །རང་གི་ལུགས་ནི་ཐེག་པ་ཆེན་པོ་སྟེ་ལྟོས་པ་ནི་དེ་ལ་བརྟེན་པ་
ཡིན་ནོ། །ཀུན་རྫོབ་དང་དོན་དམ་པ་ནི་སྣང་བ་དང་སྟོང་པའོ། །ཡང་དག་པའི་སྦྱོར་བ་ནི་ཕྱིན་
ཅི་མ་ལོག་པའི་སྒྲུབ་པའོ། །ཆོས་ཐམས་ཅད་མ་ཚང་བ་མེད་པ་ལ་དམིགས་པ་ནི་བླང་དོར་མ་
ལུས་པ་ལ་མཁས་པའོ། །ཆོས་དབྱིངས་ཀྱི་ངོ་བོར་གྱུར་པའི་བྱང་ཆུབ་སེམས་དཔའི་རྟེན་ཡོད་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། fre
པ་དང༌། སྨོན་ལམ་ལ་སོགས་པ་ནི་ཕ་རོལ་ཏུ་ཕྱིན་པ་དགུ་བཟུང་ངོ༌། །གོ་རིམ་བཞིན་དུ་ཞེས་
བྱ་བ་ནི་བདེན་པ་རེ་རེ་ལ་སྐད་ཅིག་རེ་རེ་སྦྱོར་བར་བྱེད་པ་སྟེ་འོན་ཀྱང་འདི་དེ་ལྟར་དུ་སྒོམ་པ་
ནི་མ་ཡིན་ནོ། །གང་གིས་ནི་བཅུ་དྲུག་པའོ། །ཉན་ཐོས་ལ་སོགས་པ་ནི་རང་སངས་རྒྱས་སོ།།
བྱང་ཆུབ་སེམས་དཔའ་ལ་སོགས་པ་ནི་སངས་རྒྱས་སོ། །ལམ་ཤེས་པ་ཉིད་ལ་སོགས་པ་ནི་
རྣམ་མཁྱེན་ཏེ་དེ་ལྟར་གཉིས་པོ་དེ་ནི་བཅུ་དྲུག་པོ་དེས་ཁྱད་པར་དུ་འཕགས་པ་ཡིན་ནོ། །དེ་
ལྟར་གཉིས་པོ་དེ་འཕགས་ན་ནི་དེ་གཉིས་ཀྱི་གཞི་ཤེས་ཀྱང་འཕགས་པར་འགྱུར་བའི་ཕྱིར་
གསུམ་ཆར་འཕགས་པ་ཡིན་ནོ། །དེ་ལྟར་ཁྱད་པར་འཕགས་པ་དེའི་ཕྱིར་ཉན་རང་གཉིས་པོ་
དེ་དག་གི་གཞི་ཤེས་ཀྱི་རང་བཞིན་ནི་ཁྱད་པར་གྱི་མཚན་ཉིད་འཆད་པའི་སྐབས་འདིར་མ་
བཤད་དེ་གོ་སླ་བའི་ཕྱིར་རོ། །དེ་གང་ལས་ཞེ་ན། བཅུ་དྲུག་དང་བྲལ་ནས་མངོན་ཞེན་སྐྱེ་བ་
དང་ཡོངས་འཛིན་མེད་པ་དང་། ཡེ་ཤེས་རྟོགས་པར་ནུས་པ་ལ་སོགས་པ་བཟློག་ཕྱོགས་བཅུ་
དྲུག་ཤུགས་ལ་ཤེས་པའི་ཕྱིར་རོ་ཞེས་སྟོན་པ་ཡིན་ནོ། །གསུམ་པ་ནི་ཁྱད་པར་གྱི་ཞེས་པས་
སྟོན་པར་བྱེད་དེ་རྣམ་པར་དཔྱད་པ་ནི་མི་འདྲ་བར་ཕྱེ་བའོ། །འདིའང་ཡུམ་ལས་སེམས་ཅན་
རྣམས་འགྲོ་བ་རྒྱུད་ལྔ་ལས་ཡོངས་སུ་བཏོན་ནས་མྱ་ངན་ལས་འདས་པ་ལ་རབ་ཏུ་དགོད་པའི་
ཕྱིར་འཇིག་རྟེན་ལ་ཕན་པར་ཞུགས་པ་ཡིན་ནོ་ཞེས་བྱ་བ་ནས་རབ་འབྱོར་ཆོས་ཐམས་ཅད་ནི་
བླ་ན་མེད་པའི་བྱང་ཆུབ་ཀྱི་ངང་ཚུལ་ཅན་ཏེ་ཞེས་བྱ་བའི་བར་དུ་གསུངས་སོ། །དེ་སྡུད་པ་ནི་
ཕན་དང་ཞེས་པ་སྟེ་གཞི་ཤེས་གཉིས་ཀྱིས་ནི་སེམས་ཅན་རྣམས་ལ་ཚེ་ཕྱི་མ་ལ་ཕན་པ་དང་།
ཚེ་འདི་ལ་བདེ་བ་དང་ལས་དང་ཉོན་མོངས་པ་ལས་སྐྱོབ་པ་གསུམ་བྱེད་དོ། །ལམ་ཤེས་ཀྱིས་
ནི་རེ་ཤིག་ཙམ་གྱི་ཕན་པ་མ་ཡིན་གྱི་དུས་གཏན་དུ་ཕན་པའི་སྐྱབས་དང་སྡུག་བསྔལ་གྱི་རྒྱུ་མི་
དགེ་བ་བཟློག་པའི་གནས་དང་། སྲིད་ཞི་མཉམ་ཉིད་དུ་རྟོགས་པའི་གཉེན་པོའི་དཔུང་གཉེན་
དང༌། རང་གཞན་གཉིས་ཀའི་དོན་སྒྲུབ་པའི་མི་གནས་པའི་མྱང་འདས་ཀྱི་རྟེན་གྱི་ངོ་བོ་སྲིད་
མ .4 5 j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞིའི་ཆུས་མ་གོས་པའི་གླིང་དང་། དམ་པའི་ཆོས་བསྟན་ནས་གཞན་གྱི་ཡོངས་སུ་འདྲེན་པ་
དང་སེམས་ཅན་གྱི་དོན་འབད་མི་དགོས་པར་ལྷུན་གྲུབ་དུ་འབྱུང་བ་དང་། ཐེག་པ་གསུམ་གྱི་
ངེས་པར་འབྱུང་ཡང་དེའི་འབྲས་བུ་མངོན་དུ་མི་བྱེད་པ་དང་བདུན་བྱེད་དེ་ཡུམ་ལས་རབ་
འབྱོར་བྱང་ཆུབ་སེམས་དཔའ་སེམས་ཅན་གང་སྡུག་བསྔལ་གྱི་ཆུ་བོ་བཞི་དང་ལྡན་པ་དེ་དག་
དེ་ལས་ཐར་བར་བྱེད་དེ་དེ་ལྟར་ན་བྱང་ཆུབ་སེམས་དཔའ་མངོན་པར་རྫོགས་པར་སངས་
རྒྱས་ནས་འཇིག་རྟེན་གྱི་སྐྱབས་སུ་འགྱུར་རོ་ཞེས་བྱ་བ་དང༌། བྱང་ཆུབ་སེམས་དཔའ་སངས་
རྒྱས་ནས་དུས་རིང་པོར་མ་རིག་པའི་སྦུབས་དང་ལིང་ཐོག་གིས་ཡོངས་སུ་ཁེབས་པའི་སེམས་
ཅན་མུན་པས་ཟིལ་གྱིས་ནོན་པ་རྣམས་ཤེས་རབ་ཀྱི་སྣང་བར་བྱེད་ཅིང་མི་ཤེས་པའི་མུན་པ་
མུན་ནག་ཐམས་ཅད་སེལ་བར་བྱེད་དེ་དེ་ལྟར་ན་བྱང་ཆུབ་སེམས་དཔའ་སངས་རྒྱས་ནས་
འཇིག་རྟེན་གྱི་སྣང་བར་འགྱུར་རོ་ཞེས་བྱ་བ་ལ་སོགས་པ་གསུངས་པ་ཡིན་ནོ། །རྣམ་མཁྱེན་
གྱི་བྱེད་པ་ནི་ཆོས་ཀྱི་འཁོར་ལོ་མ་ལུས་པ་བསྐོར་བའི་རྟེན་ཏེ་རྒྱུ་བྱེད་པ་ཡིན་ནོ། །འགྲེལ་པ་
ལས་སྡུག་བསྔལ་མེད་པ་རྣམ་པར་སྨིན་པ་མ་ཡིན་པའི་ཆོས་ཉིད་ཅེས་བྱ་བ་ནི་སྡུག་བསྔལ་
མེད་པ་འགའ་ཞིག་ནི་རྣམ་པར་སྨིན་པའི་དགེ་བ་ཟག་བཅས་ལས་སྐྱེས་པ་ཡིན་ལ། གཞི་
ཤེས་གཉིས་ཀྱིས་ནི་གཞན་ཟག་པ་མེད་པའི་བདེ་བ་ལ་འགོད་དོ་ཞེས་སྟོན་པ་ཡིན་ནོ། །དུས་
ཇི་ལྟ་བ་བཞིན་ནི་དེ་དང་དེ་ལ་དེ་ལྟ་བུའི་མཛད་པ་བྱས་ན་ཕན་པ་དེའི་ཚེ་བྱེད་ཀྱི་གཞན་གྱི་མི་
བྱེད་པ་ཡིན་ལ་ཡང་དག་པར་ནི་ངེས་པར་རོ། །ཀུན་མཁྱེན་གསུམ་ལ་དེ་ལྟ་བུའི་བྱེད་པ་བློས་
མ་བཀོད་པར་ཡོད་དོ་ཞེས་བྱ་བ་ནི་ཇི་ལྟ་བ་བཞིན་མཚོན་པའི་དོན་ཡིན་ནོ། །
གཉིས་པ་ལས་སུ་སྒྲུབ་པའི་མཚན་ཉིད་ནི་བྱེད་པའི་མཚན་ཉིད་ཅེས་པས་
སྟོན་པར་བྱེད་དོ། །འདིའང་ཡུམ་ལས་འདོད་ཆགས་དང་ཞེ་སྡང་དང་གཏི་མུག་དང་དེ་དག་གི་
རྟགས་ཀྱིས་དབེན་པར་གསུངས་སོ། །དེ་སྡུད་པ་ནི་ཉོན་མོངས་རྟགས་དང་ཞེས་པ་ལ་སོགས་
བ 1
， fj བ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །
པ་ཡིན་ཏེ་རྟགས་ནི་ཉོན་མོངས་པ་ལ་མི་འཁྲུལ་བའི་ལུས་ཀྱི་འདུ་བྱེད་དོ། །མཚན་མ་ནི་རྒྱུ་སྟེ་
ཚུལ་བཞིན་དུ་ཡིད་ལ་བྱེད་པ་ནི་མི་རྟག་པ་དང་སྡུག་བསྔལ་བ་དང་མི་གཙང་བར་ཡིད་ལ་
བྱེད་པའོ། །དེ་དག་ལས་བཟློག་པར་ཡིད་ལ་བྱེད་པ་ནི་ཚུལ་བཞིན་མ་ཡིན་པར་ཡིད་ལ་བྱེད་
པའོ། །མི་མཐུན་ཕྱོགས་དང་གཉེན་པོ་ལ་རྟོག་པས་དབེན་པ་དང་བཞི་ནི་གཞི་ཤེས་ཀྱིས་ཡིན་
ནོ༑ ༑ཤིན་ཏུ་དཀའ་བ་སེམས་ཅན་ཐམས་ཅད་ཀྱི་དོན་དུ་གོ་ཆ་དགོས་པ་དང་དེས་ན་བྱང་
ཆུབ་ཏུ་ངེས་པ་དང་ཆེད་དུ་བྱ་བ་གསུམ་དོན་དུ་གཉེར་བ་དང་། བསྒོམ་བྱ་དང་སྒོམ་པ་པོའི་
ཆོས་མི་དམིགས་པ་དང༌། ཆོས་སུ་མངོན་ཞེན་མེད་པ་ནི་ལམ་ཤེས་ཉིད་ཀྱི་ངོ་བོ་ཉིད་དོ། །
ཤེས་བྱའི་རྣམ་པ་མཐའ་དག་ལ་དམིགས་པ་དང་། འཇིག་རྟེན་ཐམས་ཅད་དང་མི་མཐུན་པར་
ཆོས་སྟོན་པ་ནི་ཡུམ་ལས་བཅོམ་ལྡན་འདས་ཀྱིས་ཆོས་འདི་ནི་འཇིག་རྟེན་ཐམས་ཅད་དང་མི་
མཐུན་པར་བསྟན་ཏེ་བཅོམ་ལྡན་འདས་ཀྱིས་ནི་ཆོས་ཐམས་ཅད་མི་གཟུང་བའི་སླད་དུ་
ཆོས་བསྟན་པ་ལགས་ན་འཇིག་རྟེན་འདི་དག་ནི་འཛིན་པ་ལ་སྤྱོད་དོ་ཞེས་གསུངས་པ་ཡིན་ནོ།།
ཡེ་ཤེས་ཐོགས་པ་མེད་པར་ཤེས་བྱ་ཐམས་ཅད་ལ་འཇུག་པ་ནི་ཉི་མའི་དཀྱིལ་འཁོར་དང་
འདྲ་བ་ཡིན་ཏེ་འདི་ལྟར་མཉམ་གཞག་རྣམ་པར་མི་རྟོག་པ་ཤེས་བྱའི་དེ་ཁོ་ན་ཉིད་ལ་གསལ་
བ་ནི་ཉི་མའི་དཀྱིལ་འཁོར་གྱི་འོད་གསལ་བ་དང་མཚུངས་ལ། དེའི་རྗེས་ལ་ཐོབ་པའི་ཡེ་
ཤེས་ཤེས་བྱའི་རྣམ་པ་མ་ལུས་པ་ལ་འཇུག་པ་ནི་དེ་ལས་འོད་ཟེར་གྱི་དྲ་བ་འཕྲོ་བ་དང་
མཚུངས་སོ། །དེ་གཉིས་ཀའི་རྟེན་སེམས་རང་བཞིན་གྱིས་རྣམ་པར་གྲོལ་བ་ནི་ཉི་མའི་དཀྱིལ་
འཁོར་ཉིད་དང་མཚུངས་ཤིང་དེ་གསུམ་ག་ཡང་ཆོས་ཀྱི་དབྱིངས་དང་ཐ་དད་མེད་པ་ཡིན་ཏེ་
རྒྱུད་བླ་མ་ལས། ཤེས་རབ་ཡེ་ཤེས་རྣམ་གྲོལ་རྣམས། །གསལ་དང་འཕྲོ་དང་དག་ཕྱིར་དང་།།
ཐ་དད་མེད་ཕྱིར་འོད་དང་ཟེར། །ཉི་མའི་དཀྱིལ་འཁོར་རྣམས་དང་མཚུངས་ཞེས་བཤད་དོ།།
ཤེས་བྱ་དང་ཤེས་པའི་དམིགས་པས་ཆོས་ཐམས་ཅད་གཞི་མེད་དུ་ཤེས་པ་དང༌། རེ་ཤིག་
-，
)
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲོ་པོ་མི་འགྲོ་སྟེ། །འགྲོ་བ་པོ་མིན་འགྲོ་བ་མིན། །འགྲོ་པོ་འགྲོ་པོ་མིན་ལས་གཞན། །
གསུམ་པ་གང་ཞིག་འགྲོ་བར་འགྱུར་ཞེས་བྱ་བའི་རིགས་པས་ཆོས་ཐམས་ཅད་འགྲོ་བ་མེད་
པར་ཤེས་པ་དང་། བདག་ལས་མ་ཡིན་གཞན་ལས་མིན་ཞེས་བྱ་བས་སྐྱེ་བ་མེད་པར་ཤེས་པ་
དང༌། དེ་བཞིན་ཉིད་ཀྱང་བདེན་པར་མི་དམིགས་པར་ཤེས་པ་ནི་རྣམ་མཁྱེན་གྱི་ངོ་བོ་ཡིན་ནོ།།
དེ་ལྟར་ངོ་བོ་ཉིད་བཅུ་དྲུག་གི་བདག་ཉིད་ཀྱིས་ནི་ཡུམ་གསུམ་པོ་མཚོན་པར་བྱ་བའི་གཞི་ལྟ་
བུར་མཚོན་པས་ན་མཚན་ཉིད་བཞི་པར་དེ་བཞིན་གཤེགས་པ་བཞེད་པ་ཡིན་ནོ། །ལྟ་བུའི་
སྒྲས་སྨོས་པ་ནི་དོན་དམ་པར་ཆོས་ཐམས་ཅད་མཚོན་བྱ་དང་མཚོན་བྱེད་དང་བྲལ་བའི་ཕྱིར་
རོ༑ ༑འགྲེལ་པ་ལས་ཚུལ་བཞིན་མ་ཡིན་པའི་སོགས་པའི་སྒྲས་ནི་འཇིག་ཚོགས་ལ་ལྟ་བ་
དང་མ་རིག་པ་ལ་སོགས་པ་གཟུང་སྟེ་རྣམ་འགྲེལ་ལས། ཉེས་པའི་རྣམ་པ་ཐམས་ཅད་དག །
འཇིག་ཚོགས་ལྟ་ལས་སྐྱེས་པ་ཡིན། །དེ་མ་རིག་དེར་དེ་ལས་ཆགས། །དེ་ལས་ཞེ་སྡང་ལ་
སོགས་བྱུང༌། །དེའི་ཕྱིར་ན་ཉེས་ཀུན་གྱི། །རྒྱུ་ནི་གཏི་མུག་ཡིན་པར་གསུངས། །གཞན་ལས་
འཇིག་ཚོགས་ལྟ་བ་སྟེ། །དེས་སྤངས་པ་ན་སྤོང་ཕྱིར་རོ་ཞེས་འབྱུང་བ་ཡིན་ནོ། །འདོད་ཆགས་
དང་དེ་མེད་པའི་སོགས་པའི་སྒྲས་ནི་ཞེ་སྡང་དང་དེ་མེད་པ་ལ་སོགས་པ་གཟུང་སྟེ་སྟོང་པ་ཉིད་
ནི་དེ་དག་ལ་རྟོག་པས་དབེན་པ་ཡིན་ནོ། །སེམས་ཅན་མྱ་ངན་ལས་འདའ་བར་གོ་ཆ་གྱོན་
པས་ན་དཀའ་བ་བྱེད་པའི་ངང་ཚུལ་ཅན་ཞེས་ཚིག་རྣམ་པར་སྦྱར་རོ། །ཡུན་རིང་པོ་ནི་སེམས་
བསྐྱེད་མ་ཐག་ནས་སོ། ཐམས་ཅད་ཤེས་པ་དང་ལམ་ཤེས་ཀྱིས་བསྡུས་པ་ནི་ཡུལ་དུ་བྱས་
པའོ། ཁྱད་པར་ནི་རྣམ་པའོ། །སྒྲུབ་ པའི་འཛིན་པའི་སོགས་པས་ནི་དགག་པའི་འཛིན་པ་
བསྡུས་ཏེ་དེར་གཟུང་ན་ཡང་འཆིང་བར་འགྱུར་བའི་ཕྱིར་ཏེ་དབུ་མ་རྩ་བ་ལས། རྒྱལ་བ་ཀུན་
གྱི་སྟོང་ཉིད་ནི། །ལྟ་ཀུན་ངེས་པར་འབྱིན་པར་གསུངས། །གང་དག་སྟོང་པ་ཉིད་ལྟ་བ། །དེ་
དག་སྒྲུབ་ཏུ་མེད་པར་གསུངས་ཞེས་གང་བཤད་པ་ཡིན་ནོ། །དེས་ན་དགག་སྒྲུབ་གཉིས་ཀར་
-15 3 .



གྲགས་ཆེན་བཅོ་བརྒྱད་ཀྱི་ཤེར་ཕྱིར་མངོན་རྒྱུན་བཅོམ་རལ་འགྲེལ་པ་བཞུགས། [t:
འཛིན་པ་སངས་རྒྱས་ཀྱིས་བསྟན་པའི་གསུང་རབ་དང་མི་མཐུན་པ་ཡིན་ཏེ་རིན་པོ་ཆེའི་ཕྲེང་
བ་ལས། དེ་ལྟར་ བདག་དང་བདག་མེད་པར། །ཡང་དག་ཇི་བཞིན་དམིགས་སུ་མེད། །
བདག་དང་བདག་མེད་ལྟ་བ་དག །དེ་ཕྱིར་ཐུབ་པ་ཆེན་པོས་བཟློག །མཐོང་དང་ཐོས་སོགས་
ཐུབ་པ་ཡིས། །བདེན་མིན་རྫུན་པ་མིན་པར་གསུངས། །ཕྱོགས་ལས་མི་མཐུན་ཕྱོགས་འགྱུར་
ན༑ ༑དེ་ནི་གཉིས་ཀ་དོན་དུ་མིན། །དེ་ལྟས་དམ་པའི་དོན་དུ་ན། །འཇིག་རྟེན་འདི་ནི་བདེན་
རྫུན་འདས། །དེ་ཉིད་ཕྱིར་ན་ཡང་དག་ཏུ། །ཡོད་ཅེས་མེད་ཅེས་ཞལ་མི་བཞེས་ཞེས་བཤད་
དོ༑ ༑དངོས་པོ་ནི་སྣང་བ་དང་དངོས་པོ་མེད་པ་ནི་སྟོང་པ་དང་སོགས་པས་ནི་ཟུང་དུ་འཇུག་པ་
གཟུང་སྟེ་དེ་གསུམ་གའི་ངོ་བོ་ཡང་དེ་བཞིན་ཉིད་ཡིན་ལ་དེའང་མི་དམིགས་པར་མཁྱེན་
པའང་རྣམ་མཁྱེན་གྱི་ངོ་བོ་ཉིད་ཡིན་ནོ། །དེ་ལྟར་ཐམས་ཅད་མཁྱེན་པ་ཉིད་གསུམ་ངོ་བོ་ཉིད་
བཅུ་དྲུག་གི་བདག་ཉིད་དུ་གནས་པ་ནི་ཇི་ལྟ་བ་བཞིན་དུ་མཚོན་པའི་དོན་ཡིན་ལ་མཚན་ཉིད་
ལྡན་པ་ནི་མཚན་གཞི་སྟེ་བྱེད་པར་སྒྲུབ་པའི་མཚན་ཉིད་དེ་དག་གང་ལ་གནས་པའི་གཞི་ནི་ངོ་
བོ་ཉིད་བཅུ་དྲུག་པོ་འདི་ཡིན་ནོ་ཞེས་བྱ་བའི་དོན་ཏོ། །དེ་ལྟར་མཁྱེན་པ་གསུམ་ནི་མཚན་ཉིད་
དགུ་བཅུ་རྩ་གཅིག་གི་རང་བཞིན་དུ་གནས་པ་ཡིན་ལ། དེ་གདུལ་བྱ་རྣམས་ཀྱིས་བདེ་བླག་ཏུ་
རྟོགས་པར་བྱ་བའི་ཕྱིར་བཅོམ་ལྡན་འདས་དང་འཕགས་པ་བྱམས་པས་ཁ་ཅིག་ནི་མཁྱེན་པ་
གསུམ་གྱི་ཞེས་པ་དང་། ཁ་ཅིག་ནི་ཁྱད་པར་དང་། ཁ་ཅིག་ནི་བྱེད་པ་དང་། ཁ་ཅིག་ནི་ངོ་བོ་
ཉིད་དུ་བསྟན་ནས་གདུལ་བྱ་རྣམས་སྒྲོ་འདོགས་གཅོད་པར་མཛད་དོ། །
ཆ་མཐུན་གྱི་ལམ་བཤད་པ་ལ་སྦྱོར་བ་ལ་འཇུག་པ་ཐར་པ་ཆ་མཐུན་དང་། དེ་
མཐར་ཕྱིན་པ་ངེས་འབྱེད་ཆ་མཐུན་དང༌། ཞར་ལ་ཟློས་པའི་སྐྱོན་སྤང་བ་གསུམ་ལས། དང་
པོ་ལའང་སྤྱིའི་དོན་ལ་གསུམ་གྱི་དང་པོ་གང་ལ་སྐྱེ་བའི་རྟེན་གྱི་ལུས་གྱི་རྟེན་ནི་ཚོགས་ལམ་
གང་ལ་བརྟེན་པ་དེ་ལ་བརྟེན་པ་ཡིན་ནོ། །གང་ཡང་མཛོད་ལས་མིའི་ནང་ནས་འཕེན་པར་
..
༽
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་ཅེས་བཤད་པ་དེ་ནི་ཉན་ཐོས་རྣམས་ཀྱི་ཐར་པ་ཆ་མཐུན་ཚོགས་ལམ་གྱི་དང་པོར་འབྱུང་
བའི་དབང་དུ་བྱས་པ་ཡིན་ལ། འདི་ནི་ཚོགས་ལམ་ཁྱད་པར་ཅན་ཡིན་པའི་ཕྱིར་དེ་དང་འདི་
ལ་འགལ་བ་མེད་དོ། །སེམས་ནི་འདོད་པ་དང་བསམ་གཏན་ས་དྲུག་གི་སེམས་ལ་ཅི་རིགས་
པར་བརྟེན་པ་ཡིན་ནོ། །གཉིས་པ་དེ་ལ་བརྟེན་པའི་ལམ་ལ་མཚན་ཉིད་དང་། མཚན་གཞིའི་
དབྱེ་བ་དང༌། ཁྱད་པར་གྱི་ཆོས་བཤད་པ་གསུམ་ལས། དང་པོ་ནི་དད་པ་དང་བརྩོན་འགྲུས་
ལ་སོགས་པ་ཁྱད་པར་ཅན་གང་ཞིག་དབང་པོའི་ངོ་བོར་མ་གྱུར་པ་ཡིན་ལ། འདི་ལ་མ་ཁྱབ་
པ་དང་ཁྱབ་ཆེས་པའི་སྐྱོན་ཡང་མེད་དེ་སྟོབས་དང་བྱང་ཆུབ་ཀྱི་ཡན་ལག་ལ་སོགས་པ་ལ་ནི་
དབང་པོ་རྗེས་སུ་འགྲོ་བའི་ཕྱིར་དང་། ཚོགས་ལམ་ཕལ་པའི་ཤེས་རབ་ལ་སོགས་པ་ལ་ནི་
ཁྱད་པར་ཅན་མ་ཡིན་པའི་ཕྱིར་རོ། །གཉིས་པ་ནི་མཛོད་ལས་ཐར་པའི་ཆ་དང་མཐུན་པ་དེ་
ཡང༌། ཐོས་བསམ་ལས་བྱུང་པ་ལ་སོགས་པ་གསུམ་མོ། །ཞེས་འབྱུང་བས་ཡིད་གཙོ་བོར་
གྱུར་པའི་སྒོ་གསུམ་གྱི་དགེ་བའི་ལས་ཡིན་ལ། དབྱེ་བ་ནི་ཉན་ཐོས་དང་རང་སངས་རྒྱས་དང་
བྱང་ཆུབ་སེམས་དཔའི་གསུམ་མམ་དེ་རེ་རེ་ལའང་ཆུང་ངུ་དང་འབྲིང་དང་ཆེན་པོ་གསུམ་ཡིན་
ནོ༑ ༑གསུམ་པ་ལ་ཤེས་རབ་ཀྱི་ཁྱད་པར་ནི་འཕགས་པ་རྣམ་གྲོལ་སྡེ་ཐོས་པ་དང་བསམ་པ་
ཁོ་ནར་འཆད་ལ། གཞན་དག་ནི་དེ་གཉིས་ཤས་ཆེ་བ་ཡིན་གྱི་སྒོམ་བྱུང་ཀྱང་མེད་པ་མ་ཡིན་
པར་འཆད་དོ། །རྟགས་ཀྱི་ཁྱད་པར་ནི་སློབ་དཔོན་དབྱིག་གཉེན་ཞབས་ཀྱི་ཞལ་སྔ་ནས་སྲིད་
པ་དང་ཞི་བའི་སྐྱོན་ཡོན་ཐོས་ན་བ་སྤུ་ལྡང་དང་མཆི་མ་འཁྲུག་པ་འབྱུང་བ་ཡིན་ལ། དེ་ལས་
ནི་འདི་སའི་སྟེང་དུ་མྱུ་གུ་སྐྱེས་པ་ལས་ས་འོག་ཏུ་ས་བོན་ལྟར་རྗེས་སུ་དཔག་པ་བྱེད་དེ་དེས་ན་
འབྲས་བུའི་གཏན་ཚིགས་སུ་འཆད་དོ། །འཕགས་པ་རྣམ་གྲོལ་སྡེས་ནི་བྱང་ཆུབ་ལ་སེམས་མི་
ཞུམ་པ་དང་མི་སྐྱག་པ་དང་ཡིད་ལ་འགྱོད་པ་མེད་པ་གསུམ་བཤད་དེ་འདི་ནི་རང་བཞིན་གྱི་
གཏན་ཚིགས་སུ་གསལ་ལོ། །ཕན་ཡོན་གྱི་ཁྱད་པར་ནི་དེ་ངེས་པར་ནམ་ཞིག་ན་བྱང་ཆུབ་ལ་
-།
[
|! -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། fi
རེག་པར་འགྱུར་ཏེ་ཡུམ་ལས་གལ་ཏེ་བྱང་ཆུབ་སེམས་དཔའ་ཆེན་པོ་སེམས་མི་ཞུམ་མི་འགོང་
ཡིད་ཕྱིར་ཕྱོགས་པར་མི་འགྱུར་ན་དེ་ནི་བླ་ན་མེད་པའི་བྱང་ཆུབ་ཏུ་ངེས་པར་འབྱུང་བར་
འགྱུར་རོ་ཞེས་གསུངས་པའི་ཕྱིར་རོ། །དེས་ན་འདི་བྱང་ཆུབ་གསུམ་པོ་གང་རུང་གཅིག་ལས་
ཕྱིར་མི་ལྡོག་པ་ཐོབ་ཀྱང་ཐེག་པ་ཆེ་ཆུང་གི་བྱང་ཆུབ་གཅིག་ཁོ་ན་ལས་ཕྱིར་མི་ལྡོག་པ་ནི་མ་
ཐོབ་པ་ཡིན་ཏེ་བྱང་ཆུབ་གཞན་དུ་འགྱུར་བ་སྲིད་པའི་ཕྱིར་རོ། །གལ་ཏེ་ཡང་བྱང་ཆུབ་སེམས་
དཔའ་དབང་པོ་ཤིན་ཏུ་རྣོན་པོ་ས་འདི་ནས་ཕྱིར་མི་ལྡོག་པ་ཐོབ་པར་སྲིད་ཀྱང་དེ་མི་འཁྲུག་
བའི་ཡོན་ཏན་གྱི་གཏན་ཚིགས་རང་དང་གཞན་གྱི་བློས་གཟུང་དུ་རུང་བ་མེད་པའི་ཕྱིར་འདི་
གང་དུ་ཡང་ཕྱིར་མི་ལྡོག་པར་མ་གསུངས་པ་ཡིན་ནོ། །གསུམ་པ་བརྟེན་པ་ལམ་གྱི་སྒྲ་དོན་ནི་
འདིར་ཆོས་མངོན་པ་མཛོད་ལས་ཐར་པ་བླ་ན་མེད་པ་ཡིན་ཞེས་གསུངས་པ་དེ་ལྟར་བརྗོད་
པར་མི་འདོད་ཀྱིས་འོན་ཀྱང་འཕགས་པ་རྣམ་གྲོལ་སྡེས་འདི་ཐར་པ་ནི་བྲལ་བའི་ཁྱད་པར་
ཡིན་ལ་དེའི་ཆ་ལ་ཕན་པས་ན་ཐར་པའི་ཆ་དང་མཐུན་པ་ཡིན་ནོ། །དེའི་དོན་ནི་འདི་ཡིན་ཏེ་
ལས་དང་ཉོན་མོངས་པ་ཤིན་ཏུ་རགས་པ་མི་ཁོམ་པ་བརྒྱད་ལ་སོགས་པར་འཕེན་པར་བྱེད་པ་
དང་བྲལ་བ་ནི་སྦྱོར་བའི་ལམ་ཡིན་ལ། དེའི་ཆ་ནི་དྲོད་ལ་སོགས་པ་རེ་རེ་ཡིན་ཞིང་དེ་དང་
མཐུན་པར་ཡིད་ལ་བྱེད་པས་སམ་ཡང་ན་ཆ་དང་མཐུན་པ་ནི་དེའི་བརྒྱུད་ཡིན་པ་ལ་བརྗོད་དོ།།
གཞུང་གི་དོན་ལ་མདོར་བསྟན་པ་དང༌། རྒྱས་པར་བཤད་པ་གཉིས་ལས་
དང་པོ་ནི་ཐར་པའི་ཆ་དང་ཞེས་པ་སྟེ་ཇི་སྐད་བཤད་པའི་སྦྱོར་བ་ནི་སྦྱོར་ལམ་མམ་ཡང་ན་
མཁྱེན་པ་གསུམ་གྱི་ཡུམ་མོ། །ཡོངས་སུ་ཤེས་པ་ནི་རྒྱུད་ལ་སྐྱེས་པའོ། །འདིའང་ཡུམ་ལས་
དང་པོ་སེམས་བསྐྱེད་པ་ནས་བཟུང་སྟེ་ཐབས་ལ་མཁས་པ་དང་། མ་བྲལ་བར་སྦྱིན་པ་གཏོང་
ཞིང་མཚན་མར་མི་འཛིན་པ་ཞེས་བྱ་བ་ནས་རྣམ་པ་ཐམས་ཅད་མཁྱེན་པ་ཉིད་སྒོམ་ཞིང་
མཚན་མར་མི་འཛིན་པ་ཞེས་བྱ་བའི་བར་དུ་གསུངས་སོ། །དེ་སྡུད་པ་ནི་མཚན་མེད་ཅེས་པ་
-，
} ། -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ་བདེན་འཛིན་མེད་པ་ཡིན་ནོ། །འགྲེལ་པ་ལས་སྦྱིན་པ་ལ་སོགས་པ་ནི་རང་གི་རྒྱུད་ལ་
དངོས་སུ་བསྐྱེད་པ་ལ་མཁས་པ་ཡིན་ལ་རྣམ་མཁྱེན་ལ་སོགས་པ་ནི་བརྒྱུད་ནས་ཐོབ་པར་
བྱེད་པ་ལ་མཁས་པ་ཡིན་ནོ། །དེ་ལ་རང་གི་ཞེས་པས་ནི་གཞན་དོན་ལ་དམིགས་པ་ཅུང་ཟད་
ཡོད་ན་ཡང་བདག་གཞན་མཉམ་པ་དང་བརྗེ་བར་མི་ནུས་པས་རང་དོན་ཁོ་ན་སྒྲུབ་པ་ལ་
མཁས་སོ་ཞེས་སྟོན་པ་ཡིན་ཏེ་དྲོད་ཐོབ་ནས་ནི་མི་མཉམ་པ་དང་བརྗེ་བར་ནུས་པས་གཞན་
རྒྱུད་ལས་དེ་དག་བསྐྱེད་པ་ལ་ཤིན་ཏུ་མཁས་པར་འགྱུར་རོ། །གཉིས་པ་ནི་མཁས་པ་དེ་ཡུམ་
ལ་མཁས་པ་ཡིན་ཞེ་ན། ཞེས་པས་སྟོན་པར་བྱེད་དེ་འདིའང་ཡུམ་ལས་དུས་གསུམ་གྱི་སངས་
རྒྱས་རྣམས་ཡིད་ལ་སེམས་ཀྱང་མཚན་མར་མི་བྱེད་དེ་བྱང་ཆུབ་སེམས་དཔའ་འདི་ནི་མ་སྣད་
ཅིང་མ་རྨས་པར་འཚང་རྒྱ་བར་འགྱུར་རོ་ཞེས་གསུངས་སོ། །དེ་སྡུད་པ་ནི་སངས་རྒྱས་སོགས་
དམིགས་ཞེས་པ་སྟེ་སོགས་པའི་སྒྲས་ནི་བདེན་པ་དང་ལས་འབྲས་དང་ཆོས་དང་དགེ་འདུན་
བཟུང་ངོ༌། །བསམ་པ་ཕུན་སུམ་ཚོགས་པ་ནི་གཞན་དོན་དང་བྱང་ཆུབ་ལ་དམིགས་པའི་
སེམས་སོ། །རྣམ་པར་མི་རྟོག་པ་ནི་བདེན་པར་རྣམ་པར་མི་རྟོག་པ་དང་མཚུངས་པར་ལྡན་པ་
སྟེ་འདིས་ནི་ཡུམ་དང་བྲལ་བའི་བསམ་གཏན་དང་། གཟུགས་མེད་ཀྱི་ཏིང་ངེ་འཛིན་ནི། ཐར་
ཆ་མ་ཡིན་པར་བསྟན་ཏོ། །ཆོས་རྣམས་རྣམ་པ་ཐམས་ཅད་དུ་ཤེས་པའི་ཤེས་རབ་ནི་དུས་
ཐམས་ཅད་དུ། ཤེས་བྱ་འབྱེད་པ་ལ། བརྩོན་པའམ། ཡང་ན་རིག་པའི་གནས་ལྔ་ལ་སོགས་
པའི་ཤེས་བྱའི་རྣམ་པ་ཐམས་ཅད་ཤེས་པ་ཡིན་ནོ། །འགྲེལ་པ་ལས་དད་པ་ཁྱད་པར་ཅན་
དབང་པོའི་ངོ་བོ་ཉིད་མ་ཡིན་པ་ཞེས་བྱ་བ་ལ་སོགས་པར་སྦྱར་བས་ནི་གང་ཞིག་མཁས་པའི་
བློ་ལྔ་སྟོན་པ་ཡིན་ཏེ་འདི་དག་གིས་མ་དད་པ་ལ་སོགས་པ་མི་མཐུན་ཕྱོགས་ལྔ་འཇོམས་པ་ལ་
དབང་མ་ཐོབ་པས་ན་དེ་སྐད་དུ་བརྗོད་དེ་རེས་འགའ་ནི་མི་མཐུན་ཕྱོགས་མཐུ་ཆེ་བར་འགྱུར་
བའི་ཕྱིར་རོ། །སངས་རྒྱས་ལ་སོགས་པའི་ཡུལ་རྣམ་པ་ལ་མཁས་པ་ཞེས་སྦྱར་བས་ནི་གང་ལ་
བ|
fj
? .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། fe
མཁས་པའི་ཡུལ་ལྔ་སྟོན་པ་ཡིན་ཏེ་རྣམ་པར་མི་རྟོག་པ་ནི་བརྟག་པར་བྱ་བས་སྟོང་པ་ལ་བརྩེ་
གཅིག་ཏུ་གནས་པའོ། །མཁས་པ་སྨོས་པ་ནི་གཞན་བཞི་ལའང་ཤེས་རབ་གྲོགས་སུ་ཡོད་
པར་བསྟན་པའི་ཕྱིར་རོ། །དེ་རྣམས་ཀྱི་རང་བཞིན་དེ་ལྟ་ཡིན་མོད་ཀྱི་ཞེས་པ་ལ་སོགས་པས་
ནི་རྫོགས་པའི་བྱང་ཆུབ་རྣོན་པོ་ཡིས་ཞེས་པ་དེ་འགྲེལ་པར་བྱེད་དེ་འདི་སྐད་དུ་རྣམ་པ་ཐམས་
ཅད་མཁྱེན་པ་ཉིད་རང་གི་རྒྱུད་ལ་སྐྱེད་པར་མཁས་པ་ཞེས་གང་སྨྲས་པ་ཐམས་ཅད་ཀྱིས་བླ་
ན་མེད་པའི་བྱང་ཆུབ་ཐོབ་པ་ནི་མ་ཡིན་གྱིས་འོན་ཀྱང་འདི་ལྟར་ཞེས་ཚིག་རྣམ་པར་སྦྱོར་རོ།།
དེ་ལ་ཐམས་ཅད་ཀྱིས་ཞེས་པས་ནི་བར་ཆད་མེད་པར་ཐོབ་པ་དགག་གི་མཐར་གྱིས་ནི་
འཕགས་པའི་སྐྱེ་བོ་ཐམས་ཅད་སངས་རྒྱས་སུ་འགྱུར་བར་སྔར་བསྒྲུབས་ཟིན་ཏོ། །ཆེན་པོ་
རྣོན་པོ་ནི་བྱང་ཆུབ་སེམས་དཔའ་རྣམས་ཀྱི་ཡིན་ལ། རྟུལ་པོ་ནི་ཉན་རང་གཉིས་ཀྱི་ཡིན་ཏེ་
དེས་རེ་ཞིག་རྟོགས་པར་དཀའོ་ཞེས་སྟོན་པ་ཡིན་ནོ། །ཆོས་ཉིད་ཅེས་པས་ནི་བཅོས་མའི་སྔོན་
པོ་ལྟར་མ་ཡིན་པར་རང་བཞིན་དུ་བསྟན་ནས་འཐད་པ་སྒྲུབ་པའི་རིགས་པས་འགོག་པ་ཡིན་
ཏེ་མེ་ཚ་བ་ཡིན་ཏེ་ཅིའི་ཕྱིར་ཞེས་དཔྱད་དུ་མེད་པ་དང་འདྲའོ་ཞེས་སྟོན་པ་ཡིན་ནོ། །ཤུགས་ནི་
དོན་གྱི་ཤུགས་ཏེ་དེ་ལྟར་ཆོས་ཉིད་ཡིན་པའི་དོན་གྱི་ཤུགས་ཀྱིས་ན་འདི་འཕང་པ་ཡིན་ནོ།།
གང་ཞིག་ཅེ་ན། འབྲིང་པོ་རྣམས་ཀྱིས་ཞེས་པ་སྟེང་དུ་རེ་ཞིག་བྱང་ཆུབ་གཉིས་པོ་རྟོགས་སོ་
ཞེས་བྱ་བའི་དོན་ཏོ། །གཉིས་པ་ནི་ཐར་པའི་ཆ་དང་ཞེས་པས་སྟོན་པར་བྱེད་དེ་སྤྲོ་བ་ནི་ལམ་
གོང་མ་ལའོ། །འདིའང་ཡུམ་ལས་བྱང་ཆུབ་སེམས་དཔའ་སེམས་ཅན་རྣམས་ལ་མཉམ་པའི་
སེམས་དང་ཕན་པའི་སེམས་དང་ང་རྒྱལ་བཅག་པའི་སེམས་དང་མཐོ་འཚམ་པ་མེད་པའི་
སེམས་དང་ཕར་འདུ་ཤེས་པ་དང་ཞེས་པ་ལ་སོགས་པ་གསུངས་སོ། །དེ་བསྡུད་པ་ནི་དྲོ་བ་
རྣམས་ཀྱིས་དམིགས་པ་འདིར་ཞེས་པ་སྟེ་འདིས་ནི་འདི་སྐད་དུ་སྔར་ནི་དམིགས་པ་མི་རྟག་ལ་
སོགས་པ། །བདེན་པའི་རྟེན་ཅན་ཞེས་བསྟན་ན་འདིར་བློ་ལོག་པ་དང་བསམ་གཏན་ལ་
- {
}
{ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་ཚེ་དེ་ལ་བདེ་བར་གནས་པའི་དོན་དུ་སྒོམ་ཀྱང་དེ་དག་ཏུ་མི་སྐྱེ་བ་ནི་ཡན་ལག་ཟད་པ་
སྟེ་གཟུགས་དང་གཟུགས་མེད་པའི་གཉེན་པོར་གྱུར་པ་ཡིན་ཏེ་ཡུམ་ལས་དེ་བཞིན་བྱང་ཆུབ་
སེམས་དཔའ་ཡོན་ཏན་མཆོག་འཚང་བ། །རྣལ་འབྱོར་བརྩོན་ཏེ་བསམ་གཏན་ཏིང་འཛིན་ལ་
གནས་ནས། །ཕྱིར་ཡང་འདོད་པའི་ཁམས་སུ་གནས་ཏེ་ཆགས་པ་མེད། །ཆུའི་པདྨ་བཞིན་དུ་
བྱིས་པའི་ཆོས་མི་གནས་ཞེས་འབྱུང་བ་ལྟ་བུའོ། །ལུས་སེམས་སྤངས་པའི་སེམས་སྤང་བ་ནི་
གསལ་བའོ། །འདོད་པ་ལ་སྤྱོད་པ་ལ་ཐབས་མཁས་པ་མ་ཞེན་པར་སྤྱོད་པ་དང་། རྟག་ཏུ་མི་
ཚངས་པ་སྤྱོད་པ་སྤངས་ནས་ཚངས་པར་སྤྱོད་པ་ལུ་གུ་རྒྱུད་དུ་གནས་པ་སྟེ་ཡུམ་ལས་ལག་ན་
རྡོ་རྗེའི་རིགས་ལྔ་རྗེས་སུ་འབྲང་བས་བདུད་ལ་སོགས་པས་མི་རྫི་བར་གསུངས་སོ། །འཚོ་བ་
རྣམ་པར་དག་པ་ནི་སྐྱེས་པ་དང་བུད་མེད་དབང་དུ་བསྡད་པའི་སྔགས་དང་སྨན་དང་རྩི་ལ་
སོགས་པས་མི་མཚོ་བ་ཡིན་ཏེ་ཡུམ་ལས་མཚོ་བའི་ཕྱིར་ནི་ཡ་ངས་ལོངས་སྤྱོད་ཚོལ་མི་བྱེད།།
དྲག་ཤུལ་སྦྱོར་སྔགས་མི་བྱེད་བུ་སྔགས་བུད་མེད་མིན། །འདོད་པའི་ལས་ཅན་ཕོ་མོར་འགྱུར་
ཞེས་སྟོན་མི་བྱེད་ཅེས་གསུངས་སོ། །ཕུང་པོ་དང་སོགས་པས་བཟུང་བ་ཁམས་དང་སྐྱེ་མཆེད་
ལ་སྦྱོར་བ་དང་རྗེས་སུ་སྦྱོར་བ་ཞེས་བྱ་བ་ནི་སྡུག་བསྔལ་དང་ཀུན་འབྱུང་ལ་སྔོན་དང་འགོག་
ལམ་ལ་ཕྱི་མར་ཤེས་པ་བཀག་པ་ཡིན་ནོ། །ཞེས་འཕགས་པ་རྣམ་གྲོལ་སྡེ་འཆད་དོ། །གཞན་
དག་ནི་དང་པོར་མངོན་པར་ཞེན་པ་ནི། སྦྱོར་བ་ཡིན་ལ་ཕྱི་ནས་ཤིན་ཏུ་མངོན་པར་ཞེན་པ་ནི་
རྗེས་སུ་སྦྱོར་བ་ཡིན་ནོ་ཞེས་ཟེར་རོ། །རྟོགས་པའི་བར་ཆད་བྱེད་པའི་ཆོས་འདུ་འཛིའི་གཏམ་
ལ་སོགས་པ་ལ་སྦྱོར་བ་དང་རྗེས་སུ་སྦྱོར་བ་བཀག་པ་དང་བྱང་ཆུབ་ཀྱི་ཆོས་ཀྱི་རྒྱུ་ཚོགས་སྦྱིན་
པ་ལ་སོགས་པའི་ཆོས་ཀྱི་དམག་ཚོགས་ཀྱི་གཏམ་གྱི་སྦྱོར་བ་ལའང་གཉིས་པོ་བཀག་པ་དང༌།
དབང་སོགས་ཞེས་པ་ནི་མཐོང་ལམ་པ་དེ་ཁམས་གསུམ་གྱི་དབང་པོ་དང་དབང་པོའི་རྟེན་
དང་དབང་པོའི་ཡུལ་དང་བདག་ཏུ་མངོན་པར་ཞེན་པ་བཞི་འགོག་པ་ཡིན་ནོ། །དང་པོ་ལ་
• | f; 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [is
དབང་པོའི་མཚན་ཉིད་དང༌། དབྱེ་བ་དང༌། ལྡན་ཚུལ་དང་། གཏོང་ཐོབ་དང་། སྒྲའི་དོན་ལྔ་
ལས་དང་པོ་ནི་གང་ཞིག་གང་ལ་ཐུན་མོང་མ་ཡིན་པར་དབང་བྱེད་པ་ཡིན་ཏེ་མཛོད་ལས་དེ་
ཕྱིར་ཐུན་མོང་མ་ཡིན་ཕྱིར། །དེ་དག་གིས་ནི་རྣམ་ཤེས་བསྟན་ཞེས་བཤད་པ་ཡིན་ནོ། །དེ་ལ་
གལ་ཏེ་མ་རིག་པ་འདུ་བྱེད་དང་ངག་སྨྲ་བ་དང་ལག་པ་དང་རྐང་པའང་ལེན་པ་དང་འགྲོ་བ་
ལ་དབང་བྱེད་པས་དབང་པོར་འགྱུར་རོ་ཞེས་ནི་སྨྲ་བར་མི་ནུས་ཏེ་འདོད་ཆགས་ལ་སོགས་པ་
དང་གཞན་གྱིས་སློབ་པ་ལ་མཉམ་དུ་ལྟོས་པའི་ཕྱིར་དང་། སྦྲུལ་ལ་སོགས་པའང་ལེན་པ་དང་
འགྲོ་བའི་ཕྱིར་དང༌། སོའང་འཆའ་བ་ལ་དབང་བྱེད་པས་ཐུགས་མེད་པར་ཐལ་བའི་ཕྱིར་རོ།།
གཉིས་པ་ནི་ཉི་ཤུ་རྩ་གཉིས་ཏེ་མིག་དང༌། རྣ་བ་དང་། སྣ་དང༌། ལྕེ་དང༌། ལུས་དང༌། ཡིད་
དང༌། མོ་དང༌། ཕོ་དང༌། སྲོག་དང༌། བདེ་བ་དང༌། སྡུག་བསྔལ་དང༌། ཡིད་བདེ་བ་དང༌།
ཡིད་མི་བདེ་བ་དང་། བཏང་སྙོམས་དང་། དད་པ་དང༌། བརྩོན་འགྲུས་དང༌། དྲན་པ་དང༌། །
ཏིང་ངེ་འཛིན་དང༌། ཤེས་རབ་དང་། མི་ཤེས་པ་ཀུན་ཤེས་པར་བྱེད་པ་དང༌། ཀུན་ཤེས་པ་
དང༌། ཀུན་ཤེས་པ་དང་ལྡན་པའི་དབང་པོ་སྟེ་དབང་པོ་ཞེས་པ་ནི་ཀུན་ལ་སྦྱར་རོ། །དེ་ལ་ཕོ་
མོ་གཉིས་ལུས་དབང་གི་ཆ་དང་། སྲོག་ཡིད་ཀྱི་གནས་སྐབས་དང་། ཐ་མ་གསུམ་དད་སོགས་
ཀྱི་གནས་སྐབས་ལ་བཏགས་པས་བཅུ་དྲུག་རྫས་ སུ་ཡོད་དོ། །གསུམ་པ་ལ་འདོད་པའི་
ཁམས་ན་ཐམས་ཅད་ཡོད་ཅིང་། འདོད་པའི་ས་ལ་ཐ་མ་གསུམ་མེད་དོ། །གཟུགས་ཁམས་
ཀྱི་བསམ་གཏན་དང་པོ་གཉིས་ན་ཕོ་མོ་དང་སྡུག་བསྔལ་དང་ཡིད་མི་བདེ་མ་གཏོགས་
པས་བཅོ་བརྒྱད་དང༌། གསུམ་པ་ན་ཡིད་བདེ་མ་གཏོགས་པ་བཅུ་བདུན་དང༌། བཞི་པ་ན་
བདེའང་མེད་པས་བཅུ་དྲུག་དང་། གཟུགས་མེད་དང་པོ་གསུམ་ན་གཟུགས་ཅན་བདུན་དང་
གཏང་སྙོམས་མ་གཏོགས་པའི་ཚོར་བའི་དབང་པོ་བཞི་ལས་གཞན་བཅུ་གཅིག་དང་། སྲིད་
རྩེ་ན་ཐ་མ་གསུམ་མེད་པས་བརྒྱད་ཡོད་དེ་རེ་ཤིག་ཁམས་དང་ས་ལ་ལྡན་ཚུལ་ནི་དེ་ལྟ་བུ་
-4 {
} བ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ནོ། །གང་ཟག་ལ་ངེས་ལྡན་དང་སྲིད་ལྡན་ནི་ཚོར་བ་གཏང་སྙོམས་དང་ལྡན་པ་ལ་ངེས་
པར་གསུམ་ལྡན་པ་ནས་མང་པོ་ལྡན་ན་བཅུ་དགུ་ལྡན་པ་སྲིད་པའི་བར་དུ་སྦྱར་ཏེ་མཛོད་ལས་
བཏང་སྙོམས་དང་ནི་སྲོག་དང་ནི། །ཡིད་དང་ལྡན་ལ་ངེས་གསུམ་ལྡན། །བདེ་ལུས་ལྡན་ལ་
བཞི་དག་དང་། །མིག་སོགས་ལྡན་པ་ལྔ་དང་ལྡན་ཞེས་བྱ་བ་ནས་མང་པོར་ལྡན་ན་བཅུ་དགུ་
སྟེ་༑ །དྲི་མ་མེད་རྣམས་མ་གཏོགས་སོ། །མཚན་གཉིས་འཕགས་པ་ཆགས་བཅས་ཏེ། །མཚན་
གཅིག་དྲི་མེད་གཉིས་མ་གཏོགས་ཞེས་བྱ་བའི་བར་དུ་འབྱུང་བ་ཡིན་ཏེ་འདི་སྐད་དུ་འདོད་པ་
ཁམས་ཀྱི་མཚན་གཉིས་པ་དབང་པོ་ཚང་བ་ལ་དྲི་མ་མེད་པའི་དབང་པོ་གསུམ་མ་གཏོགས་པ་
བཅུ་དགུ་དང་། འཕགས་པ་འདོད་ཆགས་དང་མ་བྲལ་བ་ལ་མཚན་གཅིག་དང་དྲི་མ་མེད་པ་
གཉིས་མ་གཏོགས་པའི་བཅུ་དགུ་ལྡན་པ་སྲིད་དོ་ཞེས་སྟོན་པ་ཡིན་ནོ། །བཞི་པ་ལ་ཐོབ་ཚུལ་
ནི་འདོད་པར་སྐྱེ་གནས་གསུམ་ནས་སྐྱེ་བ་ལ་རྣམ་སྨིན་གྱི་དབང་པོ་རྣམས་ལས་ལུས་དང་
སྲོག་གི་དབང་པོ་གཉིས་དང་པོར་རྙེད་ལ། བསྐལ་པ་དང་པོའི་མི་ལྟ་བུ་རྫུས་ཏེ་སྐྱེ་བ་མཚན་
མེད་པས་ནི་མིག་ནས་སྲོག་གི་བར་དྲུག་རྙེད་ཅིང་མཚན་གཅིག་པས་བདུན་དང་མཚན་
གཉིས་པས་བརྒྱད་དང་གཟུགས་སུ་དྲུག་དང་གཟུགས་མེད་དུ་སྲོག་ཉིད་རྙེད་དེ་བརྫུས་སྐྱེས་
མཚན་གཉིས་པ་ནི་ངན་སོང་ན་ཡོད་དོ། །དེ་དག་ལ་ཡིད་དང་བཏང་སྙོམས་ནི་ཉིང་མཚམས་
སྦྱོར་བའི་ཚེའང་ཡོད་པས་རྙེད་པ་པོར་འཇོག་པ་ཡིན་ཏེ་ཇི་སྐད་དུ་འདོད་པར་དང་པོར་རྣམ་
སྨིན་ གཉིས། །རྙེད་ དེ་ རྫུས་ ཏེ་ སྐྱེ་ བས་ མིན། །དེ་ ཡིས་ དྲུག་ གམ་ བདུན་ ནམ་ བརྒྱད།།
གཟུགས་ན་དྲུག་གོ་གོང་མར་གཅིག་ཅེས་འབྱུང་བ་ཡིན་ནོ། །གཏོང་ཚུལ་ནི་གཟུགས་མེད་དུ་
གསུམ་དང་། གཟུགས་སུ་གཟུགས་ཅན་དང་པོ་ལྔ་བསྣན་པས་བརྒྱད་དང༌། འདོད་པར་ཚར་
གཉིས་པ་དང་གཅིག་པ་དང་མཚན་མེད་པའི་བྱེ་བྲག་གིས་བཅུ་དང་དགུ་དང་བརྒྱད་འགག་
ལ༑ རིམ་གྱིས་འཆི་ན་ལུས་དང་སྲོག་དང་ཡིད་དང་བཏང་སྙོམས་ཀྱི་དབང་པོ་དང༌། དགེ་
-， {jf; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །
བའི་སེམས་ལ་གནས་ཏེ་འཆི་ན་དད་པ་ལ་སོགས་པའང་འགག་པར་འགྱུར་ཏེ་ཇི་སྐད་དུ་
གཟུགས་མེད་ དག་ཏུ་འཆི་བ་ན། །སྲོག་ དང་ ཡིད་དང་གཏང་སྙོམས་ཉིད། །འགག་པར་
འགྱུར་རོ་གཟུགས་ན་བརྒྱད། །འདོད་པར་བཅུའམ་དགུའམ་བརྒྱད། །རིམ་གྱིས་འཆི་བ་དག་
ལ་བཞི། །དགེ་བ་ཐམས་ཅད་དག་ཏུ་ལྔ་ཞེས་འབྱུང་བ་ཡིན་ནོ། །ལྔ་པ་ནི་མིག་ལ་སོགས་པ་
དྲུག་ནི་ཡུལ་འཛིན་པ་ལ་དབང་བྱེད་པའི་ཕྱིར་དང༌། ཕོ་མོའི་དབང་པོ་གཉིས་ནི་རིགས་རྒྱུད་
སྤེལ་བ་དང༌། སྲོག་གིས་རིས་མཐུན་དུ་གནས་པ་དང༌། ཚོར་བའི་དབང་པོ་ལྔས་ལས་ཀྱི་
འབྲས་བུ་ལ་སྤྱོད་པ་དང་། དད་པ་ལ་སོགས་པ་བརྒྱད་འདོད་ཆགས་དང་བྲལ་བ་ལ་དབང་
བྱེད་པས་ན་དབང་པོ་ཡིན་ནོ་ཞེས་བྱ་བ་ནི་ཆོས་མངོན་པ་ཀུན་ནས་བཏུས་ཀྱི་ལུགས་ཡིན་ནོ།།
ཡང་ན་མིག་ལ་སོགས་པ་དྲུག་སེམས་གནས་པ་དང༌། ཕོ་མོ་གཉིས་བྱེ་བྲག་འབྱེད་པ་དང་།
སྲོག་གིས་གནས་པ་དང༌། ཚོགས་པའི་དབང་པོ་ལྔ་ཀུན་ནས་ཉོན་མོངས་པ་ལ་དབང་བྱེད་དེ་
བདེ་བ་ལས་འདོད་ཆགས་དང་སྡུག་བསྔལ་ཞེ་སྡང་། བཏང་སྙོམས་ལས་གཏི་མུག་རྒྱས་པར་
འགྱུར་བའི་ཕྱིར་རོ། །དད་པ་ལ་སོགས་པ་ལྔས་ཚོགས་གསོག་པ་དང་། ཐ་མ་གསུམ་གྱིས་
རྣམ་པར་བྱང་བ་ལ་དབང་བྱེད་པས་དབང་པོ་ཡིན་ལ། དབང་པོའི་གྲངས་ངེས་པའང་དེ་ལ་
ལྟོས་ནས་འཇོག་སྟེ་མཛོད་ལས་སེམས་ཀྱི་རྟེན་དང་དེའི་བྱེ་བྲག །གནས་དང་ཀུན་ནས་ཉོན་
མོངས་ཉིད། །ཚོགས་དང་རྣམ་བྱང་ཇི་སྙེད་པ། །དབང་པོ་དག་ཀྱང་དེ་སྙེད་དུ། །འདོད་དེ་
ཞེས་འབྱུང་བ་ཡིན་ནོ། །ཡང་ཀུན་ཤེས་པར་བྱེད་པའི་དབང་པོ་ནི་མཐོང་ལམ་ན་ཡོད་པའི་
དད་སོགས་ལ་བཏགས་པ་ཡིན་པས་མཐོང་སྤང་སྤོང་བ་དང་ཀུན་ཤེས་པའི་དབང་པོ་ཐོབ་པ་
ལ་དབང་བྱེད་ལ། ཀུན་ཤེས་པའི་དབང་པོ་ནི་སྒོམ་ལམ་ན་ཡོད་པའི་དད་སོགས་ལ་བཏགས་
པ་ཡིན་པས་སྒོམ་སྤང་སྤོང་བ་དང༌། ཀུན་ཤེས་པ་དང་ལྡན་པའི་དབང་པོ་ཐོབ་པ་ལ་དབང་
བྱེད་ཅིང་། ཀུན་ཤེས་པ་དང་ལྡན་པའི་དབང་པོ་ནི་མི་སློབ་པའི་དད་སོགས་ལ་བཏགས་པ་
-1 f;
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པས་མི་སློབ་པའི་ས་ན་ཡོད་པའི་མཐོང་བའི་ཆོས་ལ་བདེ་བར་གནས་པ་རྣམ་གྲོལ་གྱི་
བདེ་བ་ལ་དབང་བྱེད་པ་ཡིན་ཏེ་དེ་ཉིད་ལས་མྱ་ངན་འདས་སོགས་གོང་ནས་གོང༌། །ཐོབ་པ་
ལ་ནི་དབང་བྱེད་ཕྱིར། །ཀུན་ཤེས་བྱེད་དང་ཀུན་ཤེས་དང༌། །དེ་བཞིན་ཀུན་མཁྱེན་ཤེས་
ལྡན་དབང་པོ་ཞེས་གསུངས་སོ། །འདི་དག་རྒྱས་པར་ནི་ཆོས་མངོན་པའི་མཛོད་དུ་བལྟའོ། །
དེ་ལྟར་དབང་པོའི་གྲོང་ལ་མཐོང་ལམ་པ་སྟེ་སྦྱོར་བ་དང་རྗེས་སུ་སྦྱོར་བ་འགོག་པ་ཡིན་ནོ།།
གཉིས་པ་དབང་པོའི་རྟེན་ནི་འབྱུང་བ་དང་འབྱུང་བ་ལས་གྱུར་པའི་གྲོང་ཁྱེར་དང་། དབང་
པོའི་ཡུལ་གྲོང་རྡལ་ལའང་གཉིས་པོ་དེ་འགོག་པར་བྱེད་དེ་གསུམ་པོ་དེ་འདོད་པ་ནི་མདོ་ལས་
འགོག་པ་དང་ལམ་བཞག་སྟེ་དམིགས་པ་སེམས་ཅན་ཐམས་ཅད་ཡིན་པར་བསྔགས་ཏེ་
གསུངས་སོ། །ཡང་ སྔར་ནི་ དེའི་ནི། རྣམ་ པ་ མངོན་ཞེན་ལ་སོགས་འགོག་ཅེས་བསྟན་ན་
འདིར་ནི་རྣམ་པ་བཅུར་མདོ་ལས་བཤད་དོ་ཞེས་སྟོན་པ་ཡིན་ནོ། །དེ་རྣམ་པར་འགྲེལ་པ་ན་
རྣམ་པ་ཐམས་ཅད་མངོན་པར་རྫོགས་པ་ནི་ལ་སེམས་ཅན་ལ་དམིགས་པའི་རྣམ་པ་བཅུ་ཡོད་
པར་བཞེད་དོ་ཞེས་ཚིག་རྣམ་པར་སྦྱར་རོ། །འདི་དག་ལ་འཕགས་པ་རྣམ་གྲོལ་སྡེ་ཆུང་ངུ་ལ་
སོགས་པར་འབྱེད་པ་ནི་སེམས་ཅན་ཐམས་ཅད་ལ་དམིགས་ནས་ཉེ་རིང་མཉམ་པ་དང་ཚེ་
འདི་ལ་བྱམས་པ་ནི་དྲོད་ཆུང་ངུའོ། །ཚེ་ཕྱི་མ་ལ་ཕན་པ་དང་ཁོང་ཁྲོ་བ་མེད་པ་དང་རྣམ་པར་
འཚེ་བ་མེད་པ་གསུམ་ནི་དྲོད་འབྲིང་ངོ༌། །རང་བས་རྒན་པའི་སྐྱེས་པ་དང་བུད་མེད་ལ་ཕ་དང་
མའི་སེམས་དང་མཉམ་པ་ལ་ཡུལ་ཅན་དང་སྲིང་མོའི་སེམས་དང་གཞོན་པ་ལ་བུ་དང་བུ་མོའི་
སེམས་དང་ཁྱིམ་པ་ལ་བཤེས་དང་རབ་ཏུ་བྱུང་བ་ལ་གྲོགས་ཀྱི་སེམས་དང་གཉེན་ཏེ་ཕ་
ཕྱོགས་ཀྱི་འབྲེལ་བ་དང་སྣག་གི་གཉེན་མཚམས་ཏེ་མ་ཕྱོགས་ཀྱི་འབྲེལ་བར་ཡིད་ལ་བྱེད་པ་
ནི་དྲོད་ཆེན་པོ་ཡིན་ནོ། །རྩེ་མོ་ལ་ཆུང་ངུ་ནི་བདག་ཉིད་སྡིག་པ་ལས་ལྡོག་ཅིང༌། སྦྱིན་ལ་
སོགས་ལ་གནས་པ་ཡིན་ལ། དེ་རྣམ་པར་འགྲེལ་པ་ནི་མདོར་ན་ཞེས་པ་སྟེ་མི་དགེ་བ་སྤོང་
- 4 fj
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །༩
བའི་སྒོ་ནས་ལྡོག་པ་དང་དགེ་བ་ལེན་པའི་སྒོ་ནས་ཞུགས་པའི་བདག་ཉིད་ཅན་ཞེས་པ་སྟེ་
བླང་དོར་ཕྱིན་ཅི་མ་ལོག་པར་སེམས་པར་བྱེད་པ་ཡིན་ནོ། །རྩེ་མོ་འབྲིང་ནི་གཞན་དེ་དག་ལ་
ནི་འགོད་པ་དང་ཞེས་པ་སྟེ་དེ་འགྲེལ་པ་ནི་བདག་ཉིད་དེ་ལྟར་དུ་བྱས་པའི་ཐབས་དེའི་སྒོ་ནས་
གཞན་རྣམས་སྡིག་པ་ལས་ལྡོག་པ་དང་དགེ་བ་ལ་གནས་པ་དག་ལ་སྦྱོར་བའི་སེམས་པ་ཡིན་
ནོ༑ ་རྩེ་མོ་ཆེན་པོ་ནི་བསྔགས་པ་བརྗོད་དང་མཐུན་པ་ཉིད་ཅེས་པ་སྟེ་དེ་འགྲེལ་པ་ནི་གཞན་
བདག་ཉིད་བཞིན་དུ་བླང་དོར་ལ་ཞུགས་པ་ལ་ངག་གིས་བསྔགས་པ་བརྗོད་པ་དང་། ལུས་
དང་ཡིད་ཀྱིས་མཐུན་པར་བྱེད་པར་སེམས་པ་ཡིན་ནོ། །གཉིས་པོ་དེ་ཆོས་ཀྱི་རབ་ཏུ་དབྱེ་
བས་མཐའ་ཡས་པ་ནི་བསྔགས་པའི་སྒྲའི་ཁྱད་པར་དང་མཐུན་པའི་ལུས་སེམས་ཀྱི་རྣམ་
འགྱུར་མང་པོ་ཡོད་པར་སྟོན་པའམ། ཡང་ན་ཡུལ་སེམས་ཅན་མཐའ་ཡས་པས་ཡུལ་ཅན་
བསྔགས་པ་དང་མཐུན་པར་བྱེད་པའང་མཐའ་ཡས་སོ་ཞེས་སྟོན་པ་ཡིན་ནོ། །བཟོད་པ་སྟོན་
པ་ནི་དེ་བཞིན་དུ་ནི་བཟོད་པ་ནི། །རང་གཞན་རྟེན་ཅན་བདེན་ཤེས་པ་ཞེས་པ་སྟེ་འགྲེལ་པ་
ནི་རྩེ་མོར་གྱུར་པ་ལ་རང་དང་གཞན་གྱི་རྟེན་གྱི་དབྱེ་བས་དམིགས་པ་དང་རྣམ་པ་དག་ཇི་ལྟར་
བཤད་པ་དེ་བཞིན་དུ་འདིར་ཡང་སྦྱོར་བ་ནི་བཟོད་པ་ཆུང་ངུ་དང་གཞན་ལ་བསྔགས་པ་
བརྗོད་པ་ནི་འབྲིང་དང་། མཐུན་པར་བྱེད་པའི་སེམས་ཀྱི་རྣམ་པ་ནི་ཆེན་པོ་སྟེ་རྩེ་མོ་ནི་བདེན་
པར་མི་ཕྱེད་བའི་རང་གཞན་གྱི་རྟེན་ལ་དམིགས་པ་ཡིན་ལ། འདི་ནི་རང་གཞན་གྱི་རྟེན་གྱི་
གཞི་ལ་གནས་པ་ཅན་གྱི་བདེན་པ་བཞི་ལ་དམིགས་པ་ནི་ཁྱད་པར་ཡིན་ནོ། །ཆོས་མཆོག་
སྟོན་པ་ནི་ཆོས་མཆོག་དེ་བཞིན་ཞེས་པ་སྟེ་འགྲེལ་པ་ནི་སྔ་མ་བཞིན་དུ་རང་དང་གཞན་གྱི་
རྟེན་ཅན་ཞེས་པ་སྟེ་རང་གཞན་གཉིས་ལ་དམིགས་ནས་ཀུན་མཁྱེན་གསུམ་ལ་མ་སྨིན་པ་སྨིན་
པར་བྱེད་པ་དང་མ་གྲོལ་བ་གྲོལ་བར་བྱེད་པ་དང་སོགས་པས་བཟུང་བ། གྲོལ་མཐར་ཐུག་
པར་བྱེད་འདོད་པའི་རྣམ་པས་སེམས་ཅན་ལ་དམིགས་པ་ནི་ཆོས་མཆོག་ཆུང་ངུ་དང་འབྲིང་
བ
རྫོ
-
5
] -



བརྩེ་ཆེན་འོད་སྣང་ལས། པོང་ཆེན་དྲུག་གི་དང་པོ་ཕར་ཕྱིན་འགྲེའ'སྒོར
དང་ཆེན་པོ་ཡིན་ནོ། །གང་ཡང་མཛོད་ལས། ཇི་ལྟར་བཟོད་ཆེན་སྐད་ཅིག་མ། །གཅིག་ཡིན་
དེ་བཞིན་ཆོས་ཀྱི་མཆོག །ཅེས་བཤད་པ་དེ་ནི་ཉན་ཐོས་རང་དོན་ཁོ་ན་མངོན་པར་སྒྲུབ་པའི་
དབང་དུ་བྱས་པ་ཡིན་ཏེ། གཞན་དོན་ལ་མངོན་པར་བརྩོན་པ་ལ་ནི་རབ་དང་རབ་མཆོག་ལ་
སོགས་པའི་གནས་སྐབས་དུ་མ་སྲིད་པའི་ཕྱིར་དེ་དང་འདི་ལ་འགལ་བ་མེད་དོ། །གསུམ་པ་
ནི་བརྒྱད་སྟོང་འགྲེལ་པ་ལས་མངོན་པར་རྟོགས་པ་རེ་རེ་ལ་ངེས་པར་འབྱེད་པའི་ཆ་དང་
མཐུན་པ་ལ་སོགས་པ་ཅིའི་ཕྱིར་བཤད་ཅེ་ན། ཞེས་གསུངས་ཏེ་དེའི་དོན་ནི་ལམ་གསུམ་
དངོས་ཤུགས་ལ་དུ་མ་བཤད་པ་དེ་ལ་ཁྱད་པར་མེད་ན་ཟློས་པའི་སྐྱོན་དུ་འགྱུར་ལ་ཡོད་ན་
བརྗོད་དགོས་སོ་ཞེས་བྱ་བའི་དོན་ཏོ། །དེ་ལ་བརྗོད་པ་ནི་རྣམ་པར་ཐམས་ཅད་རྣམ་པར་སྒོམ་
པའི་དབྱེ་བས་རྣམ་པ་ཐམས་ཅད་མཁྱེན་པ་ཉིད་ཡིན་ལ་དེ་བཞིན་དུ་ལམ་དང་གཞི་ཐམས་
ཅད་རྣམ་པར་སྒོམ་པའི་དབྱེ་བས་ནི་ལམ་ཤེས་དང་གཞི་ཤེས་སུ་འཇོག་པ་ཡིན་ཏེ་གསུམ་པོ་
དེའི་ཁྱད་པར་དེ་ལྟ་བུ་ཡིན་ནོ། །དེ་ལ་གསུམ་པོ་དེའི་ངེས་འབྱེད་ཆ་མཐུན་ལ་སོགས་པ་
གསུམ་ནི་སོ་སོར་མཚན་ཉིད་མ་ཡིན་ནོ། །དེ་ཉིད་སྨྲས་པ་ནི་མངོན་པར་རྟོགས་པ་རྣམ་པ་
གསུམ་ལ་ཞེས་པ་སྟེ་འཇིག་རྟེན་པ་ནི་སོ་སོའི་སྐྱེ་བོ་དང་འཇིག་རྟེན་ལས་འདས་པ་ནི་
འཕགས་པའོ། །རྣམ་ཀུན་མངོན་རྫོགས་ནས་མཐར་གྱིས་པའི་བར་གསུམ་ལ་ནི་ངེས་འབྱེད་
ཆ་མཐུན་ལ་སོགས་པའི་ཐ་སྙད་ཙམ་མགོན་པོས་གསུངས་ཀྱི་དོན་ནི་མེད་པར་ཤེས་པར་
བྱའོ། །ཐ་སྙད་དེ་ཡུལ་གང་ལ་བཏགས་ཞེ་ན་མ་སྒྲིབ་ཀྱང་སྤྲོས་པ་ཡེ་མི་འབྱུང་བས་རྣམ་པ་
ཐམས་ཅད་དུ་ཁྱད་པར་གྱི་ལམ་གྱིས་བསྡུས་པའི་ཡེ་ཤེས་གསུམ་པོ་དེ་ལའོ།། དེའི་རྒྱུ་མཚན་
ནི་སྒོམ་པ་གོང་ནས་ཞེས་པ་སྟེ་ཤིན་ཏུ་གོམས་པས་སྤྲོས་པ་ཡེ་མི་འབྱུང་བའི་གནས་སྐབས་
ཐོབ་པའི་དོན་ནོ། །དགོས་པ་ནི་དེ་དག་རིམ་གྱིས་སྐྱེ་བ་ཡིན་ན་ཡང་ཁ་ཅིག་དེ་ནི་ཤིན་ཏུ་
གོམས་པའི་སྟོབས་ཀྱིས་གཅིག་ཅར་སྐྱེ་བ་ཡིན་སྙམ་པའི་ལོག་རྟོག་དགག་པའི་ཕྱིར་རོ།།
-， ， ， .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [re
འདི་ལ་འདོགས་པའི་རྒྱུ་མཚན་ནི་རིམ་གྱིས་སྐྱེ་བར་འདྲ་བ་ལས་བཏགས་ལ། དངོས་ལ་
གནོད་བྱེད་ནི་འདི་དག་ངེས་འབྱེད་ཆ་མཐུན་ལ་སོགས་པ་དངོས་ཡིན་ན་སྔར་བཤད་པས་
ཟློས་པར་ཐལ་བ་ཡིན་ནོ་ཞེས་བྱ་བ་ནི་སྔོན་གྱི་སློབ་དཔོན་ཁ་ཅིག་གི་འདོད་པ་སྟེ་སློབ་དཔོན་
ནི་འདི་མཐའ་གཅིག་ཏུ་བཞེད་པ་མ་ཡིན་ནོ། །གཉིས་ཀ་ལྟར་ན་ཡང་ཐར་པ་ཆ་མཐུན་ནི་
འདིར་བསྟན་ཀྱང་སེངྒེ་རྣམ་པར་ལྟ་བའི་ཚུལ་གྱིས་མཁྱེན་པ་གསུམ་གྱི་ངེས་འབྱེད་ཆ་མཐུན་
གྱི་སྔོན་ཉིད་དུ་སྐྱེ་བར་ལྟའི་ཁྱད་པར་གྱི་ལམ་ནི་མ་ཡིན་པར་བཞེད་དོ། །གལ་ཏེ་སྐབས་དང་
པོ་གསུམ་ནས་མཐོང་ལམ་དང་སྒོམ་ལམ་ལ་སོགས་པ་དུ་མ་བཤད་པ་དེ་ཟློས་སོ་ཞེ་ན། ཁ་
ཅིག་རྣམ་མཁྱེན་གྱི་གསུམ་ནི་རྣམ་པ་དང་ལམ་ཤེས་ཀྱི་གཞི་ཤེས་ཀྱི་གཉིས་ཀྱང་ལམ་དང་
གཞི་ལ་དམིགས་ནས་སྒོམ་པར་བྱེད་པས་སྐྱོན་མེད་དེ་ལམ་དང་རྣམ་པ་དང་ལམ་དང་གཞི་
ཐམས་ཅད་རྣམ་པར་སྒོམ་པའི་དབྱེ་བས་ཞེས་པའི་དོན་ཡང་དེ་ལྟར་ཡིན་ནོ་ཟེར་བ་དེ་ནི་མ་
ཡིན་ཏེ་ལམ་གསུམ་པོ་དེ་ནི་འཕགས་པའི་བདེན་པ་བཞི་རྣམ་པ་དང་བཅས་པ་ལ་དམིགས་
ནས་སྒོམ་པའི་ཕྱིར་རོ། །རྣམ་པ་བཞི་དང་བྲལ་བ་དང༌། བཞི་ལས་གཉིས་རྣམ་པ་དང་བྲལ་
བ་སྒོམ་ན་ལོག་ཤེས་སུ་འགྱུར་ཏེ་དེ་ནི་མི་སྲིད་པའི་ཕྱིར་རོ། །གལ་ཏེ་རྣམ་པ་བཞི་བཅས་སུ་
གོམས་པར་བྱེད་པའི་བློ་གཅིག་གཉིས་ལྡོག་པའི་དབྱེ་བ་ལས་གསུམ་དུ་འཇོག་གོ་ཞེ་ན། དེ་
ལྟ་ན་རྣམ་པ་གཞི་བཅས་སུ་སྒོམ་པའི་མཐོང་ལམ་ལ་སོགས་པ་དུ་མ་བཤད་པས་ཟློས་པའི་
སྐྱོན་དུ་ཐལ་བ་ཡིན་ནོ། །དེས་ན་དམ་པའི་དོན་ནི་འདི་ཡིན་ཏེ་སྐབས་དེ་དང་དེར་མཐོང་བའི་
ལམ་ལ་སོགས་པ་དུ་བཤད་པ་དེ་ནི་ལམ་དེ་དག་བྱང་ཆུབ་སེམས་དཔས་དུས་རྒྱུན་ཆགས་སུ་
གོམས་པར་བྱེད་ལ། དེའང་རྣམ་པ་མི་འདྲ་བ་དུ་མའི་ཚུལ་གྱིས་གོམས་པར་བྱེད་པའི་རྣམ་པ་
མི་འདྲ་བའི་ཚུལ་ཉིད་བརྗོད་པ་ཡིན་པས་བཟློས་པའི་སྐྱོན་མེད་དེ་མི་འདྲ་བ་ལ་ནི་ཟློས་པ་
མེད་པའི་ཕྱིར་རོ། །གང་དག་ཡེ་ཤེས་གཅིག་ཉིད་གཉེན་པོ་བྱེད་པ་དང་བསོད་ནམས་ཆེ་བ་
-4
7 ！ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་གཞན་ལས་ཁྱད་པར་དུ་འཕགས་པ་དང་བྱེད་པ་བཟང་པ་ལ་སོགས་པ་ལྡོག་པ་དུ་མའི་
སྒོ་ནས་བསྟན་པར་འདོད་པ་དེ་དག་ལ་ནི་ཟློས་པའི་སྐྱོན་རྒྱང་རིང་བ་ཡིན་ཏེ་བུམ་པ་མི་རྟག་
པ་དང་བདག་མེད་པ་ལ་སོགས་པ་དུ་མས་བསྟན་ཀྱང་ཟློས་པའི་སྐྱོན་དུ་མི་འགྱུར་བ་བཞིན་
ནོ༑ ༑དེ་ཕྱིར་གང་དང་གང་ཟློས་པར་སྣང་བ་དེ་དང་དེ་ལ་མི་འདྲ་བའི་ཁྱད་པར་ཅུང་ཟད་ཅིག་
ཡོད་དམ་མེད་ཅེས་མཁས་པ་རྣམས་ཀྱིས་རྣམ་པར་དཔྱད་པར་བྱ་སྟེ་ཁྱད་པར་ཅུང་ཟད་མེད་
པའི་མངོན་རྟོགས་ནི་བསྟན་པ་མེད་པའི་ཕྱིར་ཟློས་པའི་སྐྱོན་མེད་དོ། །དེས་ན་རྣམ་ཀུན་མན་
ཆད་ཀྱི་མཐོང་ལམ་ལ་སོགས་པ་ནི་མཚན་ཉིད་པ་དང་བཏགས་པ་བར་ཆད་པའི་ལུགས་
གཉིས་ཀའང་ཤིང་རྟ་ཆེན་པོ་རྣམས་བཞེད་པ་ཡིན་པས་རང་ཉིད་ཇི་ལྟར་མོས་པ་ལྟར་བཤད་
པར་བྱའོ། །
ཕྱིར་མི་ལྡོག་པའི་རྟགས་བཤད་པའི་སྤྱིའི་དོན་ནི། གང་ལ་སྒྲུབ་པ་ཆོས་ཅན་
གྱི་དོན་དང་། གང་ཞིག་སྒྲུབ་པ་ཆོས་ཀྱི་དོན་དང་། གང་གིས་སྒྲུབ་པ་གཏན་ཚིགས་ཀྱི་དོན་
གསུམ་ལས་དང་པོ་ནི་དྲོད་ནས་སྒོམ་ལམ་ཆེན་པོའི་ཆེན་པོ་ཐོབ་པའི་བར་གྱི་གང་ཟག་ཁོ་ན་
ཡིན་ཏེ་ཚོགས་ལམ་ཆེན་པོ་མན་ཆད་པ་ལ་བསྒྲུབ་བྱའི་ཆོས་ཡོད་སྲིད་ཀྱང་རྟགས་མི་སྲིད་པའི་
ཕྱིར་དང་། སངས་རྒྱས་ཀྱི་ས་ལ་ཤེས་འདོད་མེད་པའི་མ་གྲུབ་པར་འགྱུར་བའི་ཕྱིར་རོ། །འདི་
ལྟར་ཕྱིར་མི་ལྡོག་པའི་རྟགས་ཡོད་པ་ལ་ཕྱིར་མི་ལྡོག་པས་ཁྱབ་ཅིང་དེ་ལ་བདག་གཞན་
མཉམ་པའམ་བརྗེ་བར་ནུས་པས་ཁྱབ་ཏེ་དེ་མ་ནུས་ན་རང་དོན་ལ་གཞོལ་བས་ཞི་བར་ལྷུང་
སྲིད་པའི་ཕྱིར་རོ། །དེས་ན་ཚོགས་ལམ་པ་ལ་ཕྱིར་མི་ལྡོག་པའི་རྟགས་བཤད་ཁྱབ་བྱེད་དང་
འགལ་བ་བདག་གཞན་མི་མཉམ་པ་དམིགས་པས་ཕྱིར་མི་ལྡོག་པའི་ཁྱབ་བྱེད་ཁེགས་ལ།
དེས་ནི་ཕྱིར་མི་ལྡོག་པ་ཁེགས་ཤིང་དེས་ཀྱང་མེ་མེད་ན་དུ་བ་ལྟར་ཕྱིར་མི་ལྡོག་པའི་རྟགས་
ཁེགས་ལ། གང་རྟགས་ཁེགས་པ་དེ་ནི་བསྒྲུབ་བྱའི་ཆོས་ཅན་དུ་མི་རུང་ངོ༌། །གལ་ཏེ་བྱང་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ཆུབ་སེམས་དཔའ་རྟག་ཏུ་ངུ་ཚོགས་ལམ་ཆེན་པོ་པ་སངས་རྒྱས་ཀྱི་སྤྲུལ་པའི་སྒྲ་ལས་ཆོས་
ཉན་པ་ཡིན་པ་དེ་ལྟ་ནའང་བདག་གཞན་མཉམ་པ་དང་བརྗེ་བ་ཡིན་ཏེ་ཆོས་ཀྱི་དོན་དུ་ལུས་
བཏང་བའི་ཕྱིར་རོ་ཞེ་ན། དེ་ནི་རང་གི་ཆོས་ཀྱི་དོན་དུ་བཏང་བས་མཉམ་བརྗེ་གཉིས་མེད་པ་
ཡིན་ནོ། །དེས་ན་གང་ལ་ཆོས་རྟགས་གཉིས་ཡོད་པ་དེ་ནི་ཆོས་ཅན་ཡིན་པས་དྲོད་ཐོབ་ཡན་
ཆད་ཀྱི་སློབ་པ་ནི་རང་གཞན་གཉིས་ཀའང་ཆོས་ཅན་དུ་རུང་སྟེ་རང་ལའང་རྟགས་མངོན་སུམ་
དུ་འགྱུར་བའི་ཕྱིར་དང་། བསྒྲུབ་བྱའི་ཆོས་ཕྱིར་མི་ལྡོག་པ་ནི་སྐད་ཅིག་ལྟར་རྣམ་མེད་ཡིན་
པས་རང་ལའང་ལྐོག་ཏུ་གྱུར་པའི་ཕྱིར་ཏེ། དཔེར་ན་ད་ལྟ་ཚུལ་ཁྲིམས་ལ་གནས་པ་རྣམས་
ལའང་ཚུལ་ཁྲིམས་ལས་སླར་ལྡོག་མི་ལྡོག་ལྐོག་ཏུ་གྱུར་པ་བཞིན་ནོ། །དེས་ན་དྲོད་ཐོབ་ནས་
ཇི་སྲིད་རང་ཉིད་གང་དུ་འཚང་རྒྱ་བར་མ་འོངས་པ་ལ་འཇུག་པའི་མངོན་ཤེས་ཀྱིས་མ་གྲུབ་པ་
དེ་སྲིད་དུ་རང་ལའང་རྟགས་ཀྱིས་དཔོགས་པས་རང་ཉིད་ཀྱང་ཆོས་ཅན་ཡིན་ནོ། །དེའི་ཕྱིར་
གང་ཕྱིར་མི་ལྡོག་པར་མངོན་སུམ་ཚད་མས་མ་གྲུབ་ཅིང་བསལ་བ་མ་ཞུགས་པ་དེ་ནི་ཆོས་
ཅན་ཡིན་ནོ་ཞེས་གནས་སོ། །
གཉིས་པ་ནི་ཕྱིར་མི་ལྡོག་པ་ཡིན་ན་འདི་ལ་བཞི་སྟེ་བྱང་ཆུབ་ཙམ་དང༌། བྱང་
ཆུབ་ཁྱད་པར་ཅན་དང་། འཇིག་རྟེན་ལས་འདས་པ་དང་། རྩོལ་བ་མེད་པ་ལས་ཕྱིར་མི་ལྡོག་
པའོ། །དེ་ལ་དང་པོ་ནི་ཉན་རང་ཐར་པ་ཆ་མཐུན་པ་རྣམས་ལའང་ཡོད་ལ། གཉིས་པ་ནི་བྱང་
ཆུབ་སེམས་དཔའི་དྲོད་ཐོབ་ནས་ཡོད་ཅིང༌། གསུམ་པ་ནི་ས་དང་པོ་དང༌། བཞི་པ་ནི་ས་
བརྒྱད་པ་ན་ཡོད་དེ་འདིར་ནི་གཉིས་པ་གཟུང་ངོ༌། །གལ་ཏེ་བསྒྲུབ་བྱའི་ཆོས་དེ་ནི་རྟགས་ལ་
མི་ལྟོས་ཏེ་རིན་ཆེན་ཟླ་བས་ཞུས་པ་ལས། སངས་རྒྱས་དཔལ་བཟང་དང༌། ཙན་དན་དཔལ་
དང་། མཐའ་ཡས་སྣང་བ་དང་། ཏོག་གི་དཔལ་དང་། མྱ་ངན་མེད་པའི་དཔལ་དང༌། རིན་པ་
ཆེའི་མཆོད་སྡོང་དང༌། མེ་ཏོག་དཔལ་དང༌། མདོ་གཞན་ལས་སངས་རྒྱས་ཤཱཀྱ་ཐུབ་པའི་
- 1
7
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
A
མཚན་ཐོས་པས་ཕྱིར་མི་ལྡོག་པར་བཤད་པའི་ཕྱིར་རོ་ཞེ་ན། དེ་ནི་ས་བོན་ཙམ་ལ་དགོངས་པ་
ཡིན་གྱི་ངེས་པའི་རྒྱུ་ནི་ཡུམ་གྱི་རྣལ་འབྱོར་ཉིད་ཡིན་ལ་འདིར་ངེས་པ་སྒྲུབ་པ་ཡིན་ནོ།།
གངྒཱའི་ལྷ་མོ་ལ་སོགས་པ་སངས་རྒྱས་ཀྱི་གསུང་ལས་ཤེས་པ་དེ་ཇི་ལྟར་ཞེ་ན། རྟགས་ལས་
ཀྱང་ཤེས་པར་བྱེད་དེ་མེ་དང་མི་རྟག་པ་སྒྲ་ལས་ཤེས་པའང་རྟགས་ཀྱི་དཔོག་པ་བཞིན་ནོ།།
འོ་ན་ནི་དྲོད་ཐོབ་པའི་ཚེ་གྲུབ་ཟིན་པས་དེ་ཡན་ཆད་ཀྱི་རྟགས་རྣམས་གྲུབ་ཟིན་སྒྲུབ་པར་
འགྱུར་ལ། གྲུབ་ཟིན་པ་སྒྲུབ་ན་སངས་རྒྱས་ཐོབ་ནས་ཀྱང་ཕྱིར་མི་ལྡོག་པར་གཏན་ཚིགས་
ཀྱིས་སྒྲུབ་པར་འགྱུར་ཏེ། རྣམ་འགྲེལ་གྱི་རྒྱན་ལས། གལ་ཏེ་གྲུབ་པ་བསྒྲུབ་བྱ་ན། །སྒྲུབ་པ་
རྒྱུན་ཆད་མེད་པར་འགྱུར། །ཞེས་གང་བཤད་པ་ཡིན་ནོ་ཞེ་ན། རྣམ་པར་དཔྱོད་པ་ལ་ཞུགས་
པ་ཁྱོད་ཉོན་ཅིག །འདི་ལ་ཐར་པ་ཆ་མཐུན་རྒྱུད་ལ་སྐྱེས་ནས། བྱང་ཆུབ་ཙམ་ལས་ཕྱིར་མི་
ལྡོག་པར་གྲུབ་ཅིང་། ཐེག་པ་ཆེན་པོའི་དྲོད་ཐོབ་ཡན་ཆད་བྱང་ཆུབ་ཁྱད་པར་ཅན་ལས་ཕྱིར་
མི་ལྡོག་པར་གྲུབ་པས་དེ་ཡན་ཆད་ཇི་སྲིད་རྟོགས་པའི་འདུ་བྱེད་མ་ཉམས་པ་དེ་སྲིད་དུ་དེ་
སྒྲུབ་ན་སྒྲུབ་ཟིན་སྒྲུབ་པ་ཡིན་ལ། ཉམས་ནས་ནི་རྗེས་དཔག་སླར་ཡང་གསར་དུ་སྐྱེ་བ་ཡིན་
ཏེ་མི་རྟག་པ་དང་མེ་རྒྱུན་དུ་གནས་པའི་གཞི་ལ་རྟོགས་པའི་འདུ་བྱེད་མ་ཉམས་ན་བྱས་པ་དང་
དུ་མ་གྲུབ་ཟིན་སྒྲུབ་པ་དང༌། ཉམས་ན་གསར་དུ་རྗེས་དཔག་སྐྱེད་པ་བཞིན་ནོ། །ཡང་ན་
འཆད་པར་འགྱུར་བའི་རྟགས་དེ་དག་གིས་སྦྱོར་ལམ་དང་། མཐོང་ལམ་དང་། སྒོམ་ལམ་ལ་
ལ་ཕྱིར་མི་ལྡོག་པ་ཡིན་ཏེ་ཞེས་སྒྲུབ་ལ་དེ་ཡང་སྔོན་མ་གྲུབ་པས་སྐྱོན་མེད་དོ། ། །
གསུམ་པ་ལ་གསུམ་ལས་དང་པོ་དོན་དངོས་ནི་བྱང་ཆུབ་ཙམ་ལས་ཕྱིར་མི་ལྡོག་
པར་སྒྲུབ་པ་ལ་བདེ་བྱེད་ཀྱིས་ཞུས་པ་ལྟར་ན་དགེ་སྦྱོང་གི་ཆོས་བཞི་དང་ལྡན་པའམ་ཡང་ན་
ཐར་པ་ཆ་མཐུན་རྟགས་ཡིན་ལ། བྱང་ཆུབ་ཁྱད་པར་ཅན་ལས་ཕྱིར་མི་ལྡོག་པ་ལ་བདག་
གཞན་ཐམས་ཅད་མཉམ་པའམ་བརྗེ་བར་ནུས་པའི་རྟགས་གཅིག་གིས་སྒྲུབ་ནུས་མོད་ཀྱི།
-
1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་ར་ལ་འགྲེལ་པ་བཞུགས། »
འོན་ཀྱང་ཕྱིར་མི་ལྡོག་ཐོབ་པ་དེ་དག་ལ་དེ་ལ་མི་འཁྲུལ་བའི་ཡོན་ཏན་གྱི་རྟགས་འདི་དང་
འདི་ལྟ་བུ་ཡོད་དོ་ཞེས་གདུལ་བྱ་ལ་བསྟན་པའི་ཕྱིར་རྟགས་དུ་མ་གསུངས་སོ། །དེའང་ས་དེ་
དང་དེ་ལ་གནས་པའི་ཕྱིར་མི་ལྡོག་པ་ཡིན་པ་སྒྲུབ་པ་ལ་དྲོད་རྟགས་བཅུ་གཅིག་ལ་སོགས་པ་
ཚོགས་པ་ཉིད་རྟགས་ཡིན་གྱི་སོ་སོ་བ་ནི་མ་ཡིན་ཏེ་རིགས་མཐུན་པ་དང་མི་མཐུན་པ་གཞན་
ལ་ཞུགས་པས་འཁྲུལ་བའི་ཕྱིར་རོ། །གཉིས་པ་ཇི་ལྟར་དཔོགས་པའི་ཚུལ་ནི་གང་གི་ཚེ་རང་
ལ་དཔོགས་པ་དེའི་ཚེ་རྟགས་དེ་དག་རང་རྒྱུད་ལ་མངོན་སུམ་ཚད་མས་གྲུབ་པར་བྱས་ནས་
ཁྱབ་པ་ནི་ལུང་གིས་གྲུབ་པ་དྲན་པ་ལས་དཔོག་སྟེ་འདི་ནི་རྟགས་དང་ཆོས་བདག་ཉིད་གཅིག་
པ་རང་བཞིན་གྱི་གཏན་ཚིགས་ཡིན་ནོ། །གང་གི་ཚེ་གཞན་ལ་དཔོག་པར་བྱེད་པ་དེའི་ཚེ་རྗེས་
ཐོབ་ན་ལུས་ངག་གི་རྣམ་རིག་ཁྱད་པར་ཅན་དད་པ་དང་ཤེས་རབ་དང་སྙིང་རྗེ་དང་བརྩོན་
འགྲུས་ལ་སོགས་པ་ནས་ཟབ་མོ་བརྒྱད་ཤེས་པའི་བར་ལ་ངེས་པར་མི་འཁྲུལ་བ་ངེས་པ་དང་
ལྡན་ཞིང་མངོན་པར་མ་ཞེན་པར་སྨྲ་བ་དང་གནས་ས་ལ་སོགས་པ་མཐོང་བ་ལས་རྗེས་ཐོབ་
ཀྱི་རྟོགས་པ་དང་དེ་ལས་མཉམ་གཞག་གི་རྟོགས་པ་དཔོག་སྟེ་རྟགས་དང་ཆོས་དེ་ལས་བྱུང་
པར་འབྲེལ་བས་འབྲས་བུའི་རྟགས་ཡིན་ལ། རྟགས་པ་གཉིས་ལས་ཕྱིར་མི་ལྡོག་པ་དཔོག་
པ་ནི་རང་བཞིན་ཡིན་ཏེ་བདག་གཅིག་ཏུ་འབྲེལ་བའི་ཕྱིར་རོ། །དེ་ལ་ལུས་ངག་གི་རྣམ་རིག་
ལས་རྗེས་ཐོབ་ཀྱི་རྟོགས་པ་དང་དེ་ལས་མཉམ་གཞག་དཔོག་པའི་རྟགས་གཉིས་ཀྱིས་ཁྱབ་
པ་རང་རྒྱུད་ལ་མངོན་སུམ་ཚད་མའམ། གཞན་རྒྱུད་ལ་ཟག་མེད་ཀྱི་མངོན་ཤེས་དང་ལྡན་
པས་གཞན་རིག་གིས་འགྲུབ་པའང་སྲིད་དེ་འཕགས་པའི་གང་ཟག་ཐམས་ཅད་རྟོགས་པ་དང་
ཞེས་གང་བཤད་པའི་ཕྱིར་རོ། །ཕྱིར་མི་ལྡོག་པ་ནི་རྣམ་པ་མེད་པ་ཤིན་ཏུ་ལྐོག་ཏུ་གྱུར་པའི་
དོན་ཡིན་པས་ཁྱད་པར་གྱི་ལམ་ལ་གནས་པའམ་སངས་རྒྱས་མ་གཏོགས་པའི་མངོན་སུམ་
གྱིས་མི་འགྲུབ་པའི་ཕྱིར་འདིའི་ཁྱབ་པ་ནི་ལུང་གིས་གྲུབ་པ་ཁོ་ནར་ཟད་དོ། །དེ་ཉིད་ཀྱི་ཕྱིར་
- |
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཕགས་པ་བྱམས་པ་དང་འཇམ་དཔལ་ལ་སོགས་པ་ས་བཅུའི་དབང་ཕྱུག་དེ་དག་གིས་མདོ་
སྡེ་དང་དེ་ལས་ཆོས་སྣ་ཚོགས་གསུངས་ཀྱང་གཞན་བྱང་ཆུབ་ཏུ་ལུང་བསྟན་པ་ནི་མ་མཛད་དེ་
སྤྱོད་ཡུལ་མ་ཡིན་པའི་ཕྱིར་རོ། །ཡང་ན་གཞན་ལ་དཔོག་པའི་ཚེའང་ཁྱབ་(བྱ་ཐམས་ཅད་
ཡིད་ཀྱིས་གཅིག་ཏུ་བསྡོམས་ནས་རྗེས་དཔག་གཅིག་ཉིད་དུ་སྐྱེ་བ་ཡིན་ཏེ་དུ་བས་བ་མོའི་
རེག་པ་འགོག་པའང་རྗེས་དཔག་གཅིག་ཏུ་བརྗོད་པ་བཞིན་ནོ། །
གསུམ་པ་དེ་ལ་རྩོད་པ་སྤང་བ་ནི་གལ་ཏེ་རྟགས་འདི་དག་ཐམས་ཅད་མ་ངེས་
པར་འགྱུར་ཏེ་བྱང་ཆུབ་སེམས་དཔའ་ས་ཐོབ་ནས་ཉན་རང་ཏུ་ལྷུང་བ་དེ་དག་ལ་ཞུགས་པའི་
ཕྱིར་རོ་ཞེ་ན། འདི་ལ་ཁ་ཅིག་ན་རེ་དབང་པོ་རྣོན་པོ་དྲོད་ནས་ཕྱིར་མི་ལྡོག་པ་ཐོབ་ཅིང་འབྲིང་
དང་རྟུལ་པོ་མཐོང་ལམ་དང་ས་བརྒྱད་པ་ཐོབ་ནས་ཕྱིར་མི་ལྡོག་པ་ཐོབ་པས་ཆོས་ཅན་ལ་
དབང་པོའི་རིམ་པ་ཕྱེ་བའི་རྟགས་ནི་དེ་ལ་མི་འཇུག་སྟེ་འདི་ལྟར་དྲོད་ཐོབ་པའི་བྱང་ཆུབ་
སེམས་དཔའ་ཆོས་ཅན། དབང་པོ་རྣོན་པོ་ཕྱིར་མི་ལྡོག་པ་ཡིན་ཏེ་རྟགས་བཅུ་གཅིག་དང་ལྡན་
པའི་ཕྱིར་ཞེས་འགོད་ན། དེ་འབྲིང་དང་རྟུལ་པོ་ཉན་རང་དུ་ལྷུང་བ་ལ་མེད་དེ་དེ་ལ་སྔོན་དྲོད་
རྟགས་བཅུ་གཅིག་མ་བྱུང་པའི་ཕྱིར་ཏེ་དེ་བཞིན་དུ་རྣམ་པ་གཞན་ལའང་སྦྱར་རོ་ཞེས་ཟེར་རོ།།
ཡང་ན་སློབ་དཔོན་ཀ་མ་ལ་ཤཱི་ལ་ཐོབ་ནས་དབང་པོ་རྟུལ་པོ་མི་སྲིད་པར་འདོད་དེ་དེ་ལྟར་ན་
བྱང་ཆུབ་སེམས་དཔའ་རྣམས་མཐའ་གཅིག་ཏུ་དྲོད་ཐོབ་ནས་ཉན་རང་གི་སར་མི་ལྟུང་བར་
ངེས་པས་དེ་འདྲ་བའི་མི་མཐུན་ཕྱོགས་མི་སྲིད་པ་ཡིན་ནོ། །གང་ཡང་བརྒྱད་སྟོང་པ་ལས་བྱང་
ཆུབ་སེམས་དཔའ་དྲུག་ཅུ་ལེན་པ་མེད་པར་ཟག་པ་ལས་སེམས་གྲོལ་ཏེ་ཉན་རང་དུ་ལྟུང་བར་
བཤད་པ་དེ་ནི་ཚོགས་ལམ་པ་ཁོ་ན་ཡིན་ཅིང་། འཇམ་དཔལ་རྩ་བའི་རྒྱུད་ལས་རང་སངས་
རྒྱས་ས་གཅིག་དང་གཉིས་དང་གསུམ་དང་བྱང་ཆུབ་སེམས་དཔའི་ས་བརྒྱད་ཀྱི་བར་དུ་
འཇུག་པའི་སེམས་དང་འཁོར་བས་སྐྱོ་ཞིང་འཇིགས་པ་ཞེས་གསུངས་པ་དེ་ནི་ཐེག་པ་ཆེན་
-
7
fG -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༡༩
པོའི་ལམ་ལ་ཞུགས་ནས་ས་བརྒྱད་པ་མ་ཐོབ་ཀྱི་བར་དུ་ཉོན་མོངས་པ་དང་རྟོག་པའི་འཚེ་བ་
འབྱུང་བས་འཇིགས་ནས་དེ་ལ་མ་ཞུགས་པ་ཡིན་ནོ་ཞེས་སྟོན་པ་ཡིན་གྱི་ས་ཐོབ་པ་ལོག་པ་ནི་
མ་ཡིན་ལ། དཔལ་རྡོ་རྗེ་རྩེ་མོ་ལས། གཞན་ལས་རྒྱལ་བའི་སྲས་པོ་ས་ཐོབ་ཀྱང་། །བློ་བརྟན་
པ་དག་མ་ཡིན་ཏེ། །ཇི་སྲིད་ས་བརྒྱད་མ་ཐོབ་པ། །དེ་སྲིད་ཐེག་པ་དམན་པས་འཇིགས་ཞེས་
འབྱུང་བ་དེ་ནི་ས་བདུན་པ་མན་ཆད་མཚན་མ་དང་བཅས་པས་ཉན་རང་ལ་སྐྲག་ཅིང་བློ་
འཇིགས་པས་གཡོ་བ་དང་བཅས་པ་ཡིན་ནོ་ཞེས་སྟོན་པ་ཡིན་གྱི་དེར་ལྷུང་བ་ནི་སྟོན་པ་མ་
ཡིན་ཏེ་འཇིགས་པ་ཉིད་ཀྱི་ཕྱིར་ཡང་མི་ལྷུང་བ་ཡིན་ནོ། །དེ་བཞིན་དུ་རྒྱལ་པོ་གསེར་འདོག་
གི་སྔོན་གྱི་སྦྱོར་བ་ལས་བྱང་ཆུབ་སེམས་དཔའ་བསྐལ་པ་བཞི་བཅུར་སྤྱད་པ་སྐྱེ་བོ་མི་མཁས་
པ་ལུས་བསྐྱེད་པའི་མ་དང་ལྷན་ཅིག་གནས་པ་མཐོང་བས་འཁོར་བ་ལས་ཡིད་བྱུང་སྟེ་ཤིང་
དྲུང་མི་རྟག་པ་བསྒོམས་པས་སྐྱེ་རྒུ་རྣམས་ཀྱིས་ཚེ་ལོ་བརྒྱད་ཁྲི་བཞི་སྟོང་ཐུབ་པའི་དུས་ན་རང་
སངས་རྒྱས་སུ་གྱུར་དེ་རྒྱལ་པོ་གསེར་མདོག་གིས་འབྲས་བྲེ་ཆུང་གང་གི་བསོད་སྙོམས་ཕུལ་
བས་གསོལ་མ་ཐག་ཏུ་ཟས་དང་རིན་པོ་ཆེ་ལ་སོགས་པའི་ཆར་པ་ཞག་བདུན་ཕྲག་གསུམ་
བབ་བོ་ཞེས་གསུངས་པ་དེ་ནི་རྒྱལ་སྲས་སེམས་ཀྱི་སྟོབས་ཆུང་བ་དད་པའི་ས་པ་ཁོ་ན་ཡིན་ཏེ་
བསྐལ་པ་བཞི་བཅུས་ནི་ཚོགས་ཀྱི་ལམ་ཀྱང་རྫོགས་པར་མི་ནུས་པའི་ཕྱིར་རོ། །གལ་ཏེ་ས་
ཐོབ་པའང་ཉན་རང་དུ་ལྟུང་ན་རྩེ་མོའི་ཡུལ་ལས་ཉན་ཐོས་དང་རང་སངས་རྒྱས་ཀྱི་ས་རྨི་ལམ་
དུའང་མི་འདོད་པར་བཤད་པ་དང་འགལ་བར་འགྱུར་ལ། ལུགས་འདི་ལ་ནི་སྐྱོན་མེད་པ་
ཡིན་ནོ། །
གཞུང་གི་དོན་ལ་མདོར་བསྟན་པ་ནི་ཕྱིར་མི་ལྡོག་པའི་ཞེས་པ་སྟེ་ཕྱིར་མི་ལྡོག་
པ་དང་པོ་དང་ངེས་འབྱེད་ཆ་མཐུན་གཅིག་འབྱུང་བ་ཞེས་བྱ་བའི་དོན་ཏོ། །བྱང་ཆུབ་སེམས་
དཔའ་གང་དག་ལམ་གསུམ་པོ་དེ་ལ་གནས་པ་དེ་ནི་འདིར་ཕྱིར་མི་ལྡོག་པའི་ཚོགས་ཏེ་དགེ་
བ 17 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདུན་ཡིན་གྱི་ཚོགས་ལམ་པ་དང་མི་སློབ་པའི་ལམ་པ་ནི་མ་ཡིན་ནོ་ཞེས་སྦྱར་རོ། །དཔའ་བོ་
ནི་བྱང་ཆུབ་སེམས་དཔའི་མིང་གི་རྣམ་གྲངས་ཏེ་འཁོར་བའི་སྡུག་བསྔལ་གྱིས་མི་འཇིགས་
པའི་ཕྱིར་རོ། །གཟུགས་ལ་སོགས་པ་ལ་བདེན་ཞེན་ལོག་པ་དེ་དང་དེ་རྟོགས་པའི་ཁྱད་པར་
ཅན་དེ་དགེ་འདུན་ཡིན་ནོ་ཞེས་སྟོན་པ་ཡིན་ནོ། །རྒྱས་པར་བཤད་པ་ལ་ངེས་འབྱེད་ཆ་མཐུན་
དང༌། མཐོང་ལམ་དང་། སྒོམ་ལམ་ལ་གནས་པའི་ཕྱིར་མི་ལྡོག་པའི་རྟགས་བཤད་པ་གསུམ་
ལས། དང་པོ་ལའང་མདོར་བསྟན་པ་ནི་དེ་རྣམས་ཀྱི་ཞེས་པ་སྟེ་མཚན་ཉིད་ནི་རྟགས་ཏེ་མ་
འདྲེས་པ་ནི་སོ་སོ་བ་གང་ཡིན་ཞེས་པ་སྟེ་འདིའང་ཡུམ་ལས་རབ་འབྱོར་ཆོས་ཐམས་ཅད་ནི་
རྣམ་པ་མེད་པ་མཚན་མ་མེད་པ་ཞེས་པ་ལ་སོགས་པ་གསུངས་སོ། །དེ་བསྡད་པ་ནི་གཟུགས་
ལ་སོགས་ལས་ལྡོག་སོགས་རྟགས་ཞེས་པ་སྟེ་ཉི་ཤུར་བརྗོད་པས་མཚན་ཉིད་འདི་ཤེས་པར་
བྱའོ་ཞེས་སྦྱར་རོ། །དེ་རྒྱས་པར་བཤད་པ་ནི་ཡང་ལྡོག་པ་ཞེས་པ་སྟེ་ངོ་བོ་ཉིད་མེད་པར་
རྟོགས་པས་གཟུགས་ནས་རྣམ་མཁྱེན་གྱི་བར་གྱི་ཆོས་ལ་བདེན་ཞེན་ལྡོག་པ་དང་། རང་དང་
གཞན་གྱི་ཆོས་སྟོན་པའི་ཁྱད་པར་ཤེས་ནས་དཀོན་མཆོག་གསུམ་ལ་དད་པ་ཐོབ་པས་དེ་དག་
གི་ཡོན་ཏན་ལ་ཐེ་ཚོམ་ཟད་པ་ནི་ལྷ་ལས་ཕུལ་དུ་བྱུང་བའི་བསྟོད་པ་ལས་བདེ་བར་བཤེགས་
པ་བདག་གི་ཕ་མིན་མུ་སྟེགས་གཞན་དག་དགྲ་མ་ཡིན། །དེ་བཞིན་བཤེགས་དེས་བདག་ནོར་
མ་བསྩལ་གཟེགས་ཟན་ཚོགས་ཀྱིས་ཅི་མ་ཕྲོགས། །འོན་ཀྱང་སངས་རྒྱས་བཅོམ་ལྡན་དེ་ནི་
གཅིག་ཏུ་འགྲོ་ལ་ཕན་མཛད་གསུངས། །དྲི་མེད་དྲི་མ་ཐམས་ཅད་སེལ་བ་གང་ཡིན་དེ་ལ་
བདག་དད་ལགས་ཞེས་བྱ་བ་དང༌། ཁྱད་པར་དུ་འཕགས་པའི་བསྟོད་པ་ལས་མུ་སྟེགས་
གཞན་གྱི་གཞུང་ལུགས་ལ། །ཇི་ལྟར་ཇི་ལྟར་རྣམ་བསམས་པ། །དེ་ལྟ་དེ་ལྟར་མགོན་ཁྱོད་
ལ༑ ༑བདག་གི་སེམས་ནི་དད་པར་འགྱུར་ཞེས་འབྱུང་བ་བཞིན་ནོ། །མི་དལ་བ་དང་མི་ཁོམ་
པ་ནི་རྣམ་གྲངས་སོ། །དེ་ནི་བརྒྱད་དེ་ཇི་སྐད་དུ་དམྱལ་བ་ཡི་དྭགས་དུད་འགྲོ་དང་། །ཀླ་ཀློ་ཚེ་
|
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། f
རིང་ལྷ་དང་ནི། །ལོག་ལྟ་སངས་རྒྱས་ཀྱིས་སྟོང་པ། །ལྐུག་པ་འདི་རྣམས་མི་ཁོམ་བརྒྱད་ཅེས་
འབྱུང་བ་བཞིན་ནོ། །དེ་ལ་དང་པོ་བཞི་ནི་བཤད་ཟིན་ཏོ། །སངས་རྒྱས་ཀྱི་བཀའ་མི་ཐོས་པ་
ནི་སངས་རྒྱས་མི་བཞུགས་པའི་བསྐལ་པ་ལ་སྐྱེས་པ་ཡིན་ནོ་ཞེས་སློབ་དཔོན་དབྱིག་གཉེན་
གྱི་གཞུང་གི་འགྲེལ་པ་ལས་བཤད་དོ། །ཡུལ་མཐའ་ཁོབ་ནི་པར་སིག་པ་རྣམས་ཀྱི་ཡུལ་མ་
ཁ་ལ་སོགས་པའི་ཀླ་ཀློ་རྣམས་སོ། །མིག་ལ་སོགས་པའི་དབང་པོ་མ་ཚང་བ་དང་། ཡིད་ཤིན་
ཏུ་བླུན་པའི་གླེན་པ་དང༌། སྨྲ་མི་ཤེས་པའི་ལྐུག་པ་གསུམ་ནི་གཅིག་ཡིན་ནོ། །ལྷ་ཚེ་རིང་པོ་ནི་
འབྲས་བུ་ཆེའི་ ཕྱོགས་གཅིག་ན་ཡོད་པའི་འདུ་ཤེས་མེད་པའི་ སེམས་ཅན་ནམ། ཡང་ན་
གཟུགས་མེད་སྐྱེ་མཆེད་རིས་བཞི་ལ་བརྗོད་དེ་བློ་གྲོས་རྒྱ་མཚོས་ཞུས་པ་ལས་དེ་གཟུགས་མ་
མཆིས་པའི་ཁམས་སུ་སྐྱེ་བར་བགྱིད་ཅིང་ལྷ་ཚེ་རིང་པོ་རྣམས་དང་སྐལ་བ་མཉམ་པར་སྐྱེས་ཏེ་
ཞེས་གང་གསུངས་པ་ཡིན་ནོ། །དེ་དག་ནི་འཕགས་པ་ཀླུ་སྒྲུབ་ཀྱི་ཞལ་སྔ་ནས་འཁོར་བས་
འཁོར་ཚེ་སྐྱེ་གནས་ཐམས་ཅད་དུ། །ཆོས་ལ་བཟོད་པ་མ་ཐོབ་བར་དུ་ཡང་། །ངན་སོང་
གསུམ་དུ་ནམ་ཡང་མི་སྐྱེ་ཞིང་། །མཐོ་རིས་མིའི་ལུས་སུ་སྐྱེ་བར་ཤོག་ཅེས་གསུངས་པ་ལ་
སོགས་པའི་སྨོན་ལམ་གྲུབ་པས་སྤོང་བ་ཡིན་ནོ། །རང་ཉིད་དགེ་བ་བྱེད་པའི་ཚེ་ནའང་གཞན་
ལ་སྙིང་རྗེ་སྐྱེས་ནས་བྱེད་པ་དང་། གཞན་གྱི་རྟེན་ཅན་ནི་གཞན་ཁོ་ན་རྒྱུ་མཚན་དུ་བྱས་ནས་
དགེ་བ་བྱེད་པ་སྟེ་དེ་ལ་བདག་གི་དགེ་བ་གཞན་ལ་བློས་ལེགས་པར་སྦྱིན་དགོས་པས་བདག་
དང་གཞན་དུ་བརྗེ་བ་ཞེས་གསུངས་སོ། །ཟབ་མོའི་དོན་ནི་སྟོང་པ་ཉིད་དེ་སོམ་ཉི་ནི་ཐེ་ཚོམ་
མོ༑ ༑བྱམས་པའི་ལས་གསུམ་ནི་ལུས་ལ་སོགས་པས་མི་འཚེ་ཞིང་ཕན་འདོགས་པའོ། །སྒྲིབ་
པ་ལྔའི་འདོད་པའི་ཡོན་ཏན་ལ་ཧ་ཅང་འདུན་པ་དང་གནོད་སེམས་གཉིས་ཀྱིས་རྨུགས་པས་
ནི་ཤེས་རབ་དང༌། སེམས་ཧ་ཅང་རྒོད་པ་དང་བྱ་བ་མ་ཡིན་པ་བྱས་པ་ལ་ཧ་ཅང་འགྱོད་པ་
གཉིས་ཀྱིས་ཏིང་ངེ་འཛིན་དང་། བླང་དོར་གྱི་གནས་ལ་ཐེ་ཚོམ་ཟ་བས་གསུམ་ག་ལ་བར་དུ་
- !
） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅོད་དོ། །དེ་ལ་གཉིད་རྨུགས་གཉིད་ཟས་བཅུད་ཅན་དང་གོས་དང་གནས་མལ་འཐིབས་
པ་ལ་སོགས་པ་ལས་འབྱུང་ཞིང་། སྔར་བཤད་པའི་བྱ་བ་གཅིག་པས་གཅིག་ཏུ་བཞག་ལ།
རྒོད་འགྱོད་གཉིས་ཀྱང་ཟས་ཧ་ཅང་རྩུབ་པ་ཟོས་པས་རྒྱས་པར་བྱེད་ཅིང་བྱ་བའང་གཅིག་
པས་གཅིག་ཏུ་བཞག་གོ །དེ་དག་ནི་དགེ་བའི་བར་དུ་གཅོད་པས་སྒྲིབ་པར་བརྗོད་དེ་ཤེས་
པའི་སྤྲིན་ཡིག་ལས་རྒོད་དང་འགྱོད་དང་གནོད་སེམས་སྨུགས་པ་དང་། །གཉིད་དང་འདོད་
ལ་འདུན་དང་ཐེ་ཚོམ་སྟེ། །སྒྲིབ་པ་ལྔ་པོ་འདི་དག་དགེ་བའི་ནོར། །འཕྲོག་པའི་ཆོམ་རྐུན་
ལགས་པར་མཁྱེན་པར་མཛོད་ཅེས་འབྱུང་བ་ཡིན་ནོ། །དེ་དག་ནི་སྦྱོར་བ་ཕུན་སུམ་ཚོགས་
པས་སྤོང་བར་བྱེད་དོ། །བག་ལ་ཉལ་ནི་མ་རིག་པ་དང་ལྟ་བའི་བག་ལ་ཉལ་ཡིན་གྱི་འདོད་པ་
དང་སྲིད་པའི་ཉོན་མོངས་པ་ནི་མ་ཡིན་ཏེ་བསམ་བཞིན་སྲིད་པར་སྐྱེ་བ་ལེན་པའི་ཕྱིར་རོ་ཞེས་
འཕགས་པ་གྲོལ་སྡེས་གསུངས་སོ། །དྲན་པ་ནི་བླང་དོར་གྱི་དམིགས་པ་མི་བརྗེད་པའོ། །
ཤེས་བཞིན་བླང་དོར་ཇི་ལྟ་བ་བཞིན་འཇལ་བའི་ཤེས་རབ་བོ། །དེའི་རྒྱུ་ནི་མཉམ་པར་
བཞག་པ་སྟེ་མ་ཡེངས་པའོ། །གོས་ལ་སོགས་པ་ནི་ལོངས་སྤྱོད་དེ་ལྟར་བཅུ་གཅིག་ནི་དྲོད་ཀྱི་
རྟགས་སོ། །འཇིག་རྟེན་གཞན་ལས་དགེ་བའི་རྩ་བ་འཕགས་པས་གཞན་དང་ལུས་གཅིག་ལ་
མི་གནས་པས་ན་སྲིན་བུ་མེད་པ་སྟེ་རིགས་བརྒྱད་ཁྲི་ནི་དགའ་བོ་མངལ་དུ་འཇུག་པའི་མདོ་
ལས་བལྟ་བར་བྱའོ། །ཐེག་པ་ཆེན་པོའི་དགེ་བའི་རྩ་བ་དག་པས་སེམས་ཉན་རང་ལ་གཡོ་བ་
མེད་པ་ནི་གྱ་གྱུ་མེད་པའི་སེམས་སོ། །སྦྱངས་པའི་ཡོན་ཏན་བཅུ་གཉིས་ལེན་པ་ནི་བཤད་
ཟིན་ཏོ། །སྦྱིན་པ་ལ་སོགས་པ་ཁྱད་པར་དུ་འཕགས་པ་གྲུབ་པས་སེར་སྣ་ཤེས་རབ་འཆལ་
བའི་བར་མེད་པ་སྟེ་ཤེས་རབ་འཆལ་བ་ནི་སྒྲོ་འདོགས་དང་སྐུར་པ་འདེབས་པའི་བློའོ།།
སྤངས་རྟོགས་ཀྱི་ཆོས་ཐམས་ཅད་སྡུད་པར་བྱེད་པའི་ཡུམ་དང་ལྡན་པ་ནི་ཆོས་ཉིད་ལྡན་པའོ།།
བདུད་སྡིག་ཅན་གྱིས་ཐེག་ཆེན་ལས་དབྱེ་བའི་ཕྱིར་ཐེག་པ་ཆེན་པོས་ནི་སེམས་ཅན་དམྱལ་བ་
- 4
8 (
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། {s
ཆེན་པོ་བརྒྱད་འགྲུབ་བོ་ཞེས་སྤྲུལ་ནས་བསྟན་ཀྱང་དེས་མི་འཇིགས་པར་གཞན་གྱི་དོན་དུ་དེ་
ཉིད་འདོད་པ་དང་དྲུག་ནི་རྩེ་མོའི་རྟགས་སོ། །བདུད་སྡིག་ཅན་དགེ་སྦྱོང་གི་ཆ་བྱད་དུ་འོངས་
ཏེ་ལམ་གཞན་དུ་བསྟན་ཀྱང་རང་གི་ཡུམ་གྱི་རྟོགས་པ་ལ་ཡིད་ཆེས་པས་བཀྲིར་མི་བཏུབ་པ་
དང༌། ཡང་བདུད་འཇིག་རྟེན་པའི་རྣམ་པར་འོངས་ནས་བྱང་ཆུབ་སེམས་དཔའི་སྤྱོད་པ་བོར་
ལ་ཚེ་འདི་ཉིད་ལ་སྡུག་བསྔལ་ཐར་ཕྱུང་ཞིག་ཅེས་ལམ་ལྟར་བཅོས་མ་སྟོན་པ་ལ་རང་ཉིད་
སངས་རྒྱས་ཀྱི་ལམ་ལ་མཁས་པས་བདུད་ཉིད་དུ་ཤེས་པ་གཉིས་ནི་བཟོད་པའི་རྟགས་སོ།།
སངས་རྒྱས་དགྱེས་པའི་སྤྱོད་པ་ནི་སྒོ་གསུམ་གྱི་སྤྱོད་པ་ཐམས་ཅད་འཁོར་གསུམ་དག་པས་
སྒྲུབ་པ་སྟེ་ཆོས་མཆོག་གི་རྟགས་སོ། །
གཉིས་པ་ལ་མདོར་བསྟན་པ་དང་། རྒྱས་པར་བཤད་པ་དང་། གཏན་ཚིགས་ཀྱི་
ངོ་བོ་ངོས་བཟུང་བ་གསུམ་ལས། དང་པོ་ནི་ངེས་པར་འབྱེད་པའི་ཞེས་པ་སྟེ་གྲངས་བཅུ་དྲུག་
ཡོད་པ་ལ་ཤེས་བཟོད་ཀྱི་སྐད་ཅིག་དང་རྣམ་པར་རྟགས་པ་ཡིན་གྱི་འདི་དག་བདེན་པ་ལ་
དམིགས་ནས་སྒོམ་པ་དང་མི་སྒོམ་པ་ནི་ཅི་རིགས་སུ་དབྱེ་སྟེ་གཞན་ནི་སླའོ། །གཉིས་པ་ནི་
སྐད་ཅིག་མའི་རྣམ་པ་ཅི་འདྲ་བ་ཞིག་ཅེས་པ་སྟེ་འདིའང་ཡུམ་ལས་འདི་ལྟར་ཕྱིར་མི་ལྡོག་པའི་
བྱང་ཆུབ་སེམས་དཔའ་ཆེན་པོ་ནི་ཆོས་ཐམས་ཅད་རང་གི་མཚན་ཉིད་ཀྱིས་སྟོང་པར་རྟོགས་
པས་བྱང་ཆུབ་སེམས་དཔའི་སྐྱོན་མེད་པར་འཇུག་གོ །དེས་ཆོས་དེའང་མི་དམིགས་ཏེ་དེས་ན་
མངོན་པར་འདུ་མི་བྱེད་ཅིང་དེས་ན་སྐྱེ་བར་མི་བྱེད་པ་དེ་ནི་ཕྱིར་མི་ལྡོག་པའི་བྱང་ཆུབ་སེམས་
དཔའ་ཆེན་པོ་མི་སྐྱེ་བ་ལ་བཟོད་པ་དང་ ལྡན་ པ་ ཡིན་ནོ་ཞེས་ གསུངས་སོ། །དེ་སྡུད་ནི་
གཟུགས་སོགས་འདུ་ཤེས་ལྡོག་པ་དང་ཞེས་པ་སྟེ་ཆོས་ཐམས་ཅད་རང་གི་མཚན་ཉིད་ཀྱིས་
སྟོང་པར་རྟོགས་པས་གཟུགས་ལ་སོགས་པ་ལ་མཚན་མར་མི་འཛིན་པ་ཡིན་ནོ། །ཀུན་རྫོབ་
བྱང་ཆུབ་ཀྱི་སེམས་བརྟན་པ་དང་ཐེག་པ་དམན་པ་ལས་དང་གཟུགས་ཀྱི་ཁམས་ན་ནི་གསལ་
བྱ
-， S] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོར་ཡོད་དོ། །གཟུགས་མེད་པའི་ཁམས་ན་དབང་པོ་གཉིས་དང་དེའི་རྟེན་ག་དང་ཡིད་ཀྱི་
དབང་པོའི་ཡུལ་ཆོས་ཡོད་པ་ཡིན་ལ། བདག་ཏུ་མངོན་པར་ཞེན་པ་ནི་ཁམས་གསུམ་ག་ན་
ཡོད་པའི་ཕྱིར་རྣམ་པར་སྨིན་པ་འགོག་པ་བཞི་ག་ཡང་ཁམས་གསུམ་པ་ཡིན་པར་ཤེས་པར་
བྱའོ། །གཡུལ་འགྱེད་པ་ནི་དེ་ལྟ་བུའི་ཁམས་གསུམ་གྱི་སྤང་བྱ་གཟུང་འཛིན་དང་གཉེན་པོ་ཡེ་
ཤེས་གཡུལ་འགྱེད་པ་ཡིན་ཏེ་དེ་ལ་སྤང་བྱ་དང་གཉེན་པོར་ཞེན་པ་འགོག་པའམ་ཡང་ན་ཡུམ་
ལས་འཐབ་མོའི་གཏམ་གྱི་སྦྱོར་བ་ལ་བརྩོན་པར་མི་གནས། གྲོང་དང་གྲོང་ཁྱེར་དང་གྲོང་
རྡལ་དང་ལྗོངས་དང་བདག་གི་གཏམ་གྱི་སྦྱོར་བ་ལ་བརྩོན་པར་མི་གནས་ཞེས་འབྱུང་བས་དེ་
དག་གི་འཐབ་རྩོད་ལ་སོགས་པ་ལ་མངོན་ཞེན་འགོག་པ་ཡིན་ནོ། །དེ་བཞིན་དུ་སེར་སྣ་ལ་
སོགས་པ་ཕར་ཕྱིན་དྲུག་གིས་མི་མཐུན་ཕྱོགས་དྲུག་དང་། རྟོགས་པར་བྱ་བ་དང་རྟོགས་པའི་
ཆོས་རྡུལ་ཏེ་ཉི་ཟེར་གྱི་རྡུལ་བཞི་བཅུ་ཞེ་དགུའི་ཆ་གཅིག་ཙམ་ཡང་བདེན་པར་མི་དམིགས་པ་
དང༌། རང་གི་ས་ལ་ངེས་པ་ཐོབ་པས་ས་ཀུན་མཁྱེན་གསུམ་ལ་གནས་པ་དང༌། ཀུན་མཁྱེན་
གསུམ་གྱི་ཆོས་ཀྱི་དོན་དུ་སྲོག་གཏོང་བ་སྟེ་བཅུ་དྲུག་གོ །དེ་རྣམ་པར་འགྲེལ་པ་ན་རང་གི་
མཚན་ཉིད་སྟོང་པ་ཉིད་ནི་གཏན་ཚིགས་སོ། །སངས་རྒྱས་ལ་སོགས་པས་ནི་བྱང་ཆུབ་སེམས་
དཔའ་བཟུང་ངོ༌། །ཐེག་པ་ཆེན་པོའི་ཆོས་ཁྱད་པར་ཅན་ནི་སྙིང་རྗེ་དང་བྱང་ཆུབ་ཀྱི་སེམས་སོ།།
ཤེས་རབ་ཀྱི་མཐུས་ནི་ཁམས་གསུམ་དུ་ལས་དང་ཉོན་མོངས་པས་སྐྱེ་བའི་གཉེན་པོ་བྱས་པ་
ཡིན་ནོ། །མི་དགེ་བས་ནི་ལུས་སེམས་གཉིས་ཀ་ལྕི་བར་འགྱུར་བའི་ཕྱིར་རོ། །ཡུལ་གྱི་ཉེ་
དམིགས་ནི་བུད་མེད་ངན་སོང་རྩ་བ་སྟེ། །ཐམས་ཅད་དུ་ནི་ནོར་ཟད་བྱེད། །བུད་མེད་ངག་
ཉན་མི་དག་ནི། །ཚོགས་པ་རུ་ནི་གཞད་གད་རྒྱུ། །ཇི་ལྟར་བུང་བ་མེ་ཏོག་གི །བཅུད་ཟད་
ནས་ནི་སྤོང་བ་ལྟར། །དེ་བཞིན་སྐྱེས་པ་ནོར་ཟད་ནས། །བུད་མེད་ཀྱིས་ནི་སྤོང་བྱེད་ཅེས་
འབྱུང་བ་བཞིན་ནོ། །སྐྱེས་བུ་དམ་པ་མ་ཡིན་པ་རྣམས་ནི་ལོག་འཚོ་བྱེད་པའི་ཕྱིར་རོ། །མི་
- ： 3 ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [;
མཐུན་ཕྱོགས་གསལ་བ་ནི་བྲལ་བའོ། །གཉེན་པོ་ལ་རྟོགས་པ་སྐྱོན་ཡིན་པའི་ཕྱིར་རྣམ་པར་
རྟོག་པའི་སྐྱོན་ཞེས་གསུངས་སོ། ཁམས་གསུམ་གྱི་གཟུང་འཛིན་ཐམས་ཅད་སྤང་བྱ་ཡིན་
པས་ན་ཁམས་གསུམ་གྱི་དབང་པོ་ལ་སོགས་པ་ལ་འཛིན་སྟངས་སྔ་མ་ཕུང་སོགས་ལ་བཤད་
པ་བཞིན་གཉིས་པོ་བཀག་པ་ཡིན་ནོ། །སེར་སྣ་ལ་སོགས་པ་ལ་ནི་བླང་བྱར་མ་ཞེན་པ་ཡིན་
ནོ༑ ༑རྣམ་ཐར་སྒོ་གསུམ་ནི་མི་དམིགས་པ་ཡིན་པའམ་མི་དམིགས་པར་རྟོག་གེ་པའི་རྒྱུ་
མཚན་ནོ། །ཡིད་ཆེས་པ་ནི་སྤངས་རྟོགས་ལའོ། །ངེས་པ་ནི་ཐེ་ཚོམ་མེད་པའོ། །གཅིག་ཏུ་
གཞོལ་བ་ནི་མཐའ་གཅིག་ཏུ་བློ་ཆོས་ལ་སོང་བའོ། །གསུམ་པ་ནི་གོང་དུ་བཤད་པའི་ཚུལ་དེ་
ལྟར་ན་མཐོང་ལམ་མཉམ་གཞག་ཏུ་རྣམ་པ་བཅུ་དྲུག་པོ་འདི་རྣམས་ཡང་དག་པར་ཏེ་ཕྱིན་ཅི་
མ་ལོག་པར་ཐོབ་པ་ན་དེས་རྗེས་ཀྱི་སེམས་ཀྱིས་བསྡུས་པ་བསྐྱེད་པར་བྱེད་དོ། །ཅི་འདྲ་བའི་
ཁྱད་པར་ཅན་ཞེ་ན་མངོན་ཞེན་གྱིས་དག་པ་དང་གཟུང་འཛིན་གཉིས་སྣང་ཡོད་པས་ན་འཇིག་
རྟེན་པ་སྟེ་དགག་པ་དང་སྒྲུབ་པའི་ཁྱད་པར་གཉིས་དང་ལྡན་པའོ། །དེ་འདྲ་བའི་རྗེས་ཐོབ་
དེས་རང་དང་མཐུན་པའི་འབྲས་བུ་གཟུགས་ལ་སོགས་པའི་འདུ་ཤེས་ལྡོག་པ་ལ་སོགས་པའི་
ལུས་ངག་གི་ཐ་སྙད་སྐྱེད་ལ་ཐ་སྙད་དེ་ནི་ཕྱིར་མི་ལྡོག་པའི་རྟགས་ཡིན་ནོ། །འདི་ལ་གང་དག་
མཉམ་གཞག་གིས་བསྐྱེད་པའི་རྗེས་ཐོབ་ཉིད་རྟགས་ཡིན་ནོ་ཟེར་བ་དེ་ནི་མ་ཡིན་ཏེ་དེ་ནི་
མཉམ་གཞག་ལྟར་སོ་སོ་རང་གིས་རིག་བྱ་ཡིན་པས་ཐ་སྙད་ཀྱིས་མ་སྒྲུབ་པར་གཞན་གྱིས་མི་
འགྲུབ་པའི་ཕྱིར་དང༌། རྗེས་ཀྱི་སེམས་ཀྱིས་བསྡུས་པས་རང་དང་མཐུན་པའི་འབྲས་བུ་ཐ་
སྙད་སྐྱེད་པར་བཤད་པའི་ཡི་གེའི་དོན་དུ་མ་ཆུད་པའི་ཕྱིར་རོ། །དེའི་ཕྱིར་ཤེས་པ་སྔ་མ་ཉིད་
སྐྱོན་མེད་པ་ཡིན་ནོ། །གལ་ཏེ་མཉམ་པར་བཞག་པའི་ཡེ་ཤེས་དང་པོའི་གཏན་ཚིགས་མ་
ཡིན་ན་དེ་ཅིའི་ཕྱིར་དང་པོའི་གཏན་ཚིགས་སུ་སྟོན་པར་བྱེད་ཅེ་ན། དེ་ནི་གཏན་ཚིགས་སུ་ཉེ་
བར་གཏགས་ནས་བཤད་དོ། །དེ་ལ་དང་པོ་ སྒྲོ་འདོགས་པའི་རྒྱུ་མཚན་ནི་རྒྱུ་འབྲས་ཀྱི་
-3
8 3 .



ཀ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲེལ་བ་ཡོད་པའི་ཕྱིར་ཏེ་ཐ་སྙད་ནི་མཉམ་གཞག་གི་རྟོགས་པ་ལས་སྐྱེས་པའི་ཕྱིར་རོ།།
འདི་འཇིག་རྟེན་ལས་འདས་པར་སྨྲ་བའི་སྡེ་པ་ལྟར་ན་དངོས་ཀྱི་རྒྱུ་འབྲས་སུའང་འགྱུར་ཏེ་
མཉམ་པར་བཞག་པ་དང་ང་ཚིག་སྨྲའོ་ཞེས་འདོད་པའི་ཕྱིར་རོ། །གཞན་གྱི་ལྟར་ན་ནི་རྗེས་
ཐོབ་ཀྱི་བར་དུ་ཆོད་པའི་འབྲས་བུ་ཡིན་ནོ། །གཉིས་པ་སྒྲོ་བཏགས་པའི་དགོས་པ་ནི་གལ་ཏེ་
ཐ་སྙད་ལས་ཡེ་ཤེས་དཔག་ཏུ་འདོད་པ་དེ་ལྟ་ན་ནི་རྣལ་འབྱོར་པ་རྣམས་ཀྱི་ཐ་སྙད་ནི་ཐམས་
ཅད་དུ་རྟོགས་པའི་ཡེ་ཤེས་དང་མཐུན་པ་ཁོ་ན་ཞེས་མཐུན་པ་ལ་མཐུན་པ་ཉིད་དུ་ཤེས་པར་
བྱ་བའི་ཕྱིར་ཏེ་ཁོ་ནའི་སྒྲ་ནི་མི་མཐུན་པ་འགོག་པ་ལྷུར་ལེན་པ་མི་ལྡན་རྣམ་གཅོད་ཀྱི་སྒྲའོ།།
གལ་ཏེ་ཐ་སྙད་དང་རྟོགས་པ་ཐམས་ཅད་དུ་མཐུན་པ་ནི་མི་རིགས་ཏེ་ཡེ་ཤེས་ཤིན་ཏུ་ཞི་བ་
དང་ལྡན་པ་རྣམས་ཀྱང་ཐ་སྙད་མ་ཞི་བར་སྟོན་པའི་ཕྱིར་ཏེ་འཕགས་པ་དཔུང་པ་བཟང་པོས་
ཞུས་པ་ལས་གང་གི་རང་བཞིན་ཆགས་སྡང་རྣམས་བྲལ་ཡང་། ཁྲོ་བོའི་རང་བཞིན་ཁྲོ་ལ་ཁྲོ་
བ་དང་། །འདོད་ཆགས་ཅན་ལ་ཆགས་ཅན་ལྟར་སྟོན་པའི། །བྱང་ཆུབ་མཆོག་སྙེད་དེ་ལ་ཕྱག་
འཚལ་ལོ་ཞེས་གསུངས་པའི་ ཕྱིར་དང༌། རྣམ་ངེས་ལས་ཐ་སྙད་ཀྱང་ཕལ་ཆེར་བློ་སྔོན་དུ་
གཏང་ནས་གཞན་དུ་ཡང་བྱ་བར་ནུས་ཏེ་སྐྱེས་བུའི་འདོད་པས་འཇུག་པའི་ཕྱིར་དང་དེ་དག་
ཀྱང་བསམ་པ་སྣ་ཚོགས་པ་ཅན་ཡིན་པའི་ཕྱིར་རོ་བྱ་བ་དང་། ཐ་སྙད་འཚོལ་བས་ཐམས་ཅད་
འཁྲུལ་པའི་ཕྱིར་རོ་ཞེས་འབྱུང་བའི་ཕྱིར་རོ་ཞེ་ན། སྤྱིར་བཏང་བ་ལས་དམིགས་བསལ་བ།།
བསྟན་འཆོས་ཀུན་ལ་རབ་ཏུ་བསྔགས། །སྙམ་པས་སྨྲས་པ་ནི་སེམས་ཅན་གདུལ་བའི་དགོས་
པའི་དབང་མ་གཏོགས་པར་ཞེས་པ་སྟེ་སེམས་ཅན་འདུལ་བ་ལ་སོགས་པའི་དགོས་པ་མེད་
པའི་ཚེ་ནི་ཐམས་ཅད་དུ་རྟོགས་པ་དང་མཐུན་པ་ཡིན་ནོ། །ཞེས་ཤེས་པར་བྱ་བའི་དོན་དུའོ།།
གསུམ་པ་དངོས་ལ་གནོད་བྱེད་ནི་གལ་ཏེ་རྟོགས་པ་དང་པོའི་གཏན་ཚིགས་སུ་སྒྲོ་བཏགས་པ་
ཡིན་ལ་དེ་ལྟ་མ་ཡིན་ཏེ་དང་པོའི་གཏན་ཚིགས་དངོས་ཡིན་ན་རང་རང་གི་ཤེས་པ་དེ་གཞན་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །
གྱིས་མི་ཤེས་པ་དེ་ཇི་ལྟར་གཞན་ཡིད་ཆེས་པར་བྱེད་པའི་གཏན་ཚིགས་ཡིན་ཏེ་མ་གྲུབ་པ་
ཉིད་དོ། །
གསུམ་པ་ལ་ཁྱད་པར་དང༌། ངོ་བོ་དང༌། དབྱེ་བ་དང་། བྱེད་པ་དང༌། དེས་
འབྲས་བུ་བསྐྱེད་ཚུལ་དང༌། ཟབ་མོའི་དོན་རྟོགས་པ་ཁོ་ན་ཕྱིར་མི་ལྡོག་པའི་མཚན་ཉིད་དུ་
སྦྱར་བ་དྲུག་ལས། དང་པོ་ནི་དེའི་འོག་ཏུ་ཞེས་པས་སྟོན་པར་བྱེད་དེ་རི་ཞིག་སྒོམ་ལམ་གྱི་
ཁྱད་པར་གསུངས་སོ་ཞེས་ཚིག་རྣམ་པར་སྦྱར་རོ། །རེ་ཞིག་གི་སྒྲ་ནི་འདི་ལ་ཆོས་དུ་མ་བཤད་
དུ་ཡོད་ན་ཡང་ཁོ་བོ་ཅག་དང་པོ་ནི་ཁྱད་པར་འཆད་དོ་ཞེས་རིམ་པ་སྟོན་པ་ཡིན་ནོ། །ཅིའི་
ཕྱིར་ཞེ་ན་ལུགས་ལས་ཞེས་གསུངས་ཏེ་གང་གང་གི་ཁྱད་པར་ཅན་ཡིན་པ་དེ་ནི་ཁྱད་པར་མ་
རྟོགས་པར་མི་རྟོགས་པའི་ཕྱིར་ཏེ་རྣམ་ངེས་ལས་ཁྱད་པར་དང་ནི་ཁྱད་པར་ཅན། །འབྲེལ་
དང་འཇིག་རྟེན་ཆོས་ལུགས་ནི། །བཟུང་སྟེ་དེ་དག་སྡོམས་བྱས་ནས། །དེ་ལྟར་རྟོགས་ཀྱི་
གཞན་དུ་མིན་ཞེས་འབྱུང་ངོ༌། །འདིའང་ཡུམ་ལས་བཅོམ་ལྡན་འདས་གནས་ཟབ་མོ་ཟབ་མོ་
རྣམས་ལེགས་པར་བསྟན་དུ་གསོལ་ཞེས་བྱ་བ་ལ་སོགས་པ་གསུངས་ཏེ་བཟླས་དེ་བརྗོད་པ་
ནི་སྒོམ་པ་ཡང་ནས་ཡང་དུ་གོམས་པར་བྱེད་པར་བྱ་བའི་དོན་དུ་ཡིན་ལ། གནས་ཞེས་གནས་
པར་བརྗོད་པས་ནི་དེ་རྒྱུན་དང་ལྡན་པར་སྟོན་པ་ཡིན་ནོ་ཞེས་འཕགས་པ་རྣམ་གྲོལ་སྡེ་འཆད་
དོ༑ ༑དེ་སྡུད་པ་ནི་སྒོམ་པའི་ལམ་ནི་ཆོས་ཅན་ནོ། །འདི་ཟབ་པ་ཡིན་ཏེ་དེ་ནི་བསྒྲུབ་བྱའོ།།
ཟབ་མོ་སྟོང་པ་ཉིད་ལ་སོགས་པར་མངོན་དུ་གྱུར་པ་དང་ལྡན་པའི་ཕྱིར་ནི་གཏན་ཚིགས་ཏེ་
སོགས་པའི་སྒྲས་ནི་མཚན་མ་མེད་པ་དང་སྨོན་པ་མེད་པ་དང་མངོན་པར་འདུ་བྱ་བ་མེད་པ་
དང་སྐྱེ་བ་བ་མེད་པ་དང་འདོད་ཆགས་དང་བྲལ་བ་དང་འགོག་པ་དང་ཞི་བ་དང་དེ་བཞིན་
ཉིད་དང་ཡང་དག་པའི་མཐའ་གཟུང་སྟེ་དེ་ལྟར་དགུ་ནི་ཡུམ་ལས་སྟོང་པ་ཉིད་མ་ཡིན་པ་ལས་
ལོག་པ་ལ་སོགས་པ་ལྡོག་པའི་དབྱེ་བས་ཟབ་མོའི་གནས་ཡིན་པར་གསུངས་སོ། །གལ་ཏེ་
- 1
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡུལ་ཟབ་མོ་དེ་དག་གི་རང་བཞིན་ཇི་ལྟར་གནས་ཤེ་ན་ཟབ་མོ་དེ་ནི་ཞེས་གསུངས་ཏེ་མཐའ་
གཉིས་ལས་གྲོལ་བ་ཉིད་དུ་གནས་སོ་ཞེས་སྟོན་པ་ཡིན་ནོ། །དེ་རྣམ་པར་འགྲེལ་པ་ན་རེ་ཞིག་
ཡུམ་ཟབ་མོའི་གནས་ལུགས་སྟོན་པ་ནི་སྟོང་པ་ཉིད་ལ་སོགས་པ་ལ་ཡང་གཟུགས་ངོ་བོ་
གཅིག་ཏུ་མེད་པས་སྟོང་པ་ཉིད་ལ་སོགས་པ་ནི་གཟུགས་སུ་སྒྲོ་འདོགས་པའི་མཐའ་ལས་
གྲོལ་བ་ཉིད་དུ་གནས་པ་ཡིན་ཏེ་བརྒྱད་སྟོང་དོན་བསྡུས་ལས། ཕན་ཚུན་དུ་ནི་འགལ་བའི་
ཕྱིར། །གཟུགས་ནི་སྟོང་ཉིད་ཡིན་མི་རིགས། །སྟོང་ཉིད་རང་བཞིན་མེད་ཉིད་ལ། །གཟུགས་
ནི་རྣམ་པ་དང་འབྲེལ་བ། །དེས་ན་གཅིག་ཏུ་རྣམ་རྟོག་ལ། །གནོད་འགྱུར་ཞེས་གསུངས་སོ།།
ཡང་སྟོང་པ་ཉིད་ལ་སོགས་པ་གཟུགས་ལས་གཞན་པ་སྟེ་ཐ་དད་པའང་མ་ཡིན་པས་སྟོང་པ་
ཉིད་ལ་སོགས་པ་ནི་གཟུགས་ལ་སོགས་པ་དང་འབྲེལ་བ་མེད་དོ་ཞེས་སྐུར་བའི་མཐའ་ལས་
གྲོལ་བ་ཉིད་དུ་གནས་པ་ཡིན་ཏེ་དེ་ཉིད་ལས་གཟུགས་དེ་སྟོང་པ་ཉིད་ལས་ནི། །ཇི་ལྟ་བུར་
ཡང་གཞན་མིན་པས། །ཐ་དད་ཀྱི་ནི་རྣམ་རྟོག་འགོག་ཅེས་གསུངས་སོ། །དེས་ན་གཟུགས་
ལ་སོགས་པ་དང་སྟོང་པ་ཉིད་ལ་སོགས་པ་ནི་དེ་ཉིད་དང་གཞན་དུ་བརྗོད་དུ་མེད་པའི་ཟུང་
འཇུག་གཟུགས་བརྙན་ལྟར་གནས་པ་ཡིན་ལ། དེའང་སྣང་བ་དང་སྟོང་པ་གཞི་གཅིག་ལ་
འདུས་པ་ཡིན་པས་དེའི་རང་བཞིན་ཇི་ལྟ་བུ་ཡིན་པ་ཤིན་ཏུ་རྟོགས་པར་དཀའ་བས་ཟབ་མོ་
ཡིན་ཏེ་དེའང་སྟོང་པ་ཉིད་ལ་སོགས་པ་ཡིན་པ་དེ་ཡུལ་དུ་ལྡན་པའི་ཕྱིར་སྒོམ་ལམ་ཟབ་པ་
ཡིན་ནོ། །ཞེས་བྱ་བ་ཡིན་ནོ། །དེའི་དོན་ནི་འདི་ཡིན་ཏེ་མཐོང་བའི་ལམ་ནི་ཟབ་པ་དང་རྒྱ་ཆེ་
བ་གཉིས་ཀ་དང་ལྡན་པ་ཡིན་ལ། སྒོམ་པའི་ལམ་ནི་ཕལ་ཆེར་ཤེས་བྱའི་སྒྲིབ་པའི་གཉེན་
པོར་སྟོང་པ་ཉིད་འབའ་ཤིག་ལ་གོམས་པར་བྱེད་པ་ཡིན་ཏེ་དེ་ལྟར་ཤིན་ཏུ་གོམས་པར་བྱས་
པའི་དབང་གིས་ནི་ས་བརྒྱད་པ་ལ་སངས་རྒྱས་ཀྱིས་བསྐུལ་བའི་མཐར་ཐུག་པ་ཡིན་ནོ།།
དེས་ན་གཉེན་པོ་ལ་ཤིན་ཏུ་གོམས་པའི་སྟོབས་ཀྱིས་བློ་ཆོས་ཀྱི་དབྱིངས་ཇི་ལྟ་བར་གྱུར་པ་
，
- {
} [ .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། fre
ཡིན་ནོ་ཞེས་སྟོན་པ་ཡིན་ནོ། །གཉིས་པ་ནི་དེ་ལྟར་ཞེས་པ་སྟེ་ཁྱད་པར་དེ་གང་ལ་ཡོད་པ་དེ་ནི་
ཁྱད་པར་གྱི་གཞིའོ། །འདིའང་ཡུམ་ལས་བདག་གི་ཡུམ་ལས་ཇི་ལྟར་བསྟན་པ་དེ་བཞིན་དུ་
གནས་པར་བྱའོ། །དེ་བཞིན་དུ་བསླབ་པར་བྱའོ་ཞེས་བྱ་བ་ལ་སོགས་པ་གསུངས་སོ། །དེ་
སྡུད་པ་ནི་ངེས་འབྱེད་ཅེས་པ་སྟེ་འདི་སྐད་དུ་འདིའི་ཡུལ་ནི་ལམ་གསུམ་གྱིས་མཐོང་བའི་དོན་
ཡིན་ལ་རྣམ་པ་ནི་ཡང་དང་ཡང་དུ་སེམས་པ་ལ་སོགས་པ་ཡིན་ནོ་ཞེས་སྟོན་པ་ཡིན་ནོ། །ཇི་ལྟ་
བུའི་བློས་ཤེ་ན་འགྲེལ་པ་ལས་ཐོས་པ་དང་ཞེས་གསུངས་ཏེ་བློ་གསུམ་པོ་དེའམ་ཡང་ན་ཏིང་
ངེ་འཛིན་གྱི་སྦྱོར་བས་སེམས་པ་དང་དངོས་གཞིས་འཇལ་བ་དང་རྗེས་ཀྱིས་ངེས་པར་ཏེ་ཐེ་
ཚོམ་མེད་པར་རྟོགས་པ་ཡིན་ལ་འབྱུང་བ་ནི་རང་བཞིན་བརྗོད་པ་ཡིན་ནོ། །གལ་ཏེ་སྔ་མའི་
ཡུལ་ལ་འཇུག་ན་བཅད་པའི་ཤེས་པར་འགྱུར་རོ་ཞེ་ན། འདི་སྔ་མའི་ཡུལ་དང་འདྲ་བ་ལ་
འཇུག་པས་དེ་སྐད་དུ་བརྗོད་ཀྱི་སྔ་མའི་ཡུལ་ནི་འགགས་ཟིན་པ་ཉིད་དོ། །
གསུམ་པ་ལ་དོན་དངོས་དང་། དེ་ལ་དགོས་པ་སྤང་བ་གཉིས་ལས་དང་པོ་ནི་དེ་
རྣམས་ལ་དུ་ཞིག་ཅེས་པས་སྟོན་པར་བྱེད་དོ། །འདིའང་ཡུམ་ལས་ཡུམ་དང་བྲལ་བས་བསྐལ་
པ་གངྒཱའི་ཀླུང་གི་བྱེ་མ་སྙེད་དུ་དཀོན་མཆོག་གསུམ་ལ་ཟང་ཟིང་གི་སྦྱིན་པ་བྱིན་པ་བས་སྒོམ་
ལམ་ཆུང་ངུའི་ཆུང་ངུ་ཁྱད་པར་དུ་འཕགས་པ་ལ་སོགས་པས་གསུངས་སོ། །དེ་སྡུད་པ་ནི་སྒོམ་
ལམ་དེ་ནི་རྒྱུན་ཆགས་ཡིན་པའི་ཕྱིར། ཆུང་དང་འབྲིང་དང་ཆེན་པོ་རྣམས་འཐད་པ་ཡིན་ལ་
ཆུང་ངུ་ལ་ཡང་ཆུང་ངུའི་ཆུང་ངུ་དང་དེའི་འབྲིང་དང་དེའི་ཆེན་པོ་དང་། དེ་བཞིན་དུ་འབྲིང་དང་
ཆེན་པོ་ལའང་སྦྱར་བའི་དབྱེ་བའི་རྣམ་པས་རྣམ་པ་དགུར་སངས་རྒྱས་བཞེད་དོ་ཞེས་སྦྱར་རོ།།
དེ་རྣམ་པར་འགྲེལ་ན་བྱང་ཆུབ་སེམས་དཔའ་རྣམས་ཀྱི་སྤང་བྱ་ཉོན་མོངས་པ་ནི་རྣམ་པར་
རྟོག་པའོ་ཞེས་མདོ་སྡེའི་རྒྱན་གྱི་འགྲེལ་པ་ལས་འབྱུང་བའི་ཕྱིར་ཏེ་འདིས་སེམས་རྒྱུད་ལ་འཚེ་
བར་བྱེད་པས་ཉོན་མོངས་པ་ཞེས་བརྗོད་དོ། །དེ་ལྟར་རྟོགས་པ་ལ་ནི་ཆེན་པོ་དང་འབྲིང་དང་
- ཤུ 8
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆུང་ངུ་གསུམ་ཡིན་ཏེ་དེ་རེ་རེ་ལའང་དེ་ལྟར་གསུམ་གསུམ་སྟེ་དགུར་འགྱུར་རོ། །དེ་དག་སྤོང་
བའི་གཉེན་པོ་ནི་ལམ་ཆུང་ངུ་དང་འབྲིང་དང་ཆེན་པོ་གསུམ་ཡིན་ལ་དེ་རེ་རེ་ལ་ཡང་དེ་ལྟར་ཕྱེ་
བས་དགུར་འགྱུར་རོ། །དེ་ལ་དང་པོར་ལམ་ཆེན་པོ་སྐྱེར་མི་འདོད་པའི་ཕྱིར་དང་སྐྱེས་པ་ལ་
སྤང་བྱ་ཆེན་པོ་ཡོད་མི་སྲིད་པའི་ཕྱིར་དེ་ནི་ལམ་ཆུང་ངུས་འཇོམས་པ་ཡིན་ནོ། །དེ་བཞིན་དུ་
དཀར་པོའི་ཆོས་ནི་སྟོབས་ཆེ་ཞིང་ནག་པོ་ནི་ཉམ་ཆུང་བ་ཡིན་པས་སྤང་བྱ་ཆེན་པོ་ནི་གཉེན་པོ་
ཆུང་ངུས་འཇོམས་ནུས་ཏེ་མུན་པ་ཆེན་པོ་སྣང་བ་ཆུང་ངུ་དང་ཆུང་ངུ་ཆེན་པོས་སེལ་བ་བཞིན་
དང༌། གོས་ཀྱི་དྲི་མ་ཆེན་པོ་དང་ཆུང་ངུ་ཕྱིས་སེལ་བ་བཞིན་ནོ། །དེ་ཉིད་ཀྱི་ཕྱིར་སློབ་དཔོན་
དབྱིག་གཉེན་ཞབས་ཀྱིས་ཀྱང་དུས་ཡུན་རིང་པོར་བསགས་པའི་ནད་རྣམས་དུར་བྱིད་ཞོ་
གཉིས་ཀྱིས་འབྱིན་པ་དང་། སྐད་ཅིག་མའི་སྒྲོན་མ་ཆུང་ངུས་མུན་པ་ཆེན་པོ་འཇོམས་པ་དང་
འདྲའོ་ཞེས་བཤད་དོ། །དེ་ལྟར་དེ་དག་དོན་དམ་པར་ནི་སྟོང་པ་ཉིད་ཀྱི་མཚན་ཉིད་ཀྱི་རྣམ་པ་
ཡིན་ཀྱང་ཀུན་རྫོབ་ཏུ་སྤང་བྱ་རྣམ་པར་རྟོག་པའི་གཉེན་པོའི་དབྱེ་བས་དགུར་འགྱུར་རོ།།
གལ་ཏེ་རྟོག་པ་ནི་དགུ་གསུམ་ཉི་ཤུ་རྩ་བདུན་ལ་སོགས་པར་ཡང་འགྱུར་བའི་ཕྱིར་སྒོམ་ལམ་
ཡང་དེ་སྙེད་དུ་འགྱུར་རོ་སྙམ་ན། འདོད་པའི་ཁམས་ལ་སོགས་པ་ཞེས་གསུངས་ཏེ་རྟེན་པ་
དགུའི་དབང་གིས་དགུར་ཕྱེའོ་ཞེས་སྟོན་པ་ཡིན་ཏེ་ས་དགུ་ནི་བཤད་ཟིན་ཏོ། །རྒྱུན་ཆགས་སུ་
འབྱུང་བ་ནི། སྒོམ་པའི་ལམ་ཡིན་ནོ་ཞེས་ཚིག་རྣམ་པར་སྦྱར་རོ། །གཉིས་པ་ནི་རྒྱལ་བའི་
ཡུམ་ཞེས་པ་སྟེ་སྒོམ་པའི་ལམ་དེ་ཆོས་ཅན། ཇི་ལྟར་ན་རྣམ་པ་དགུ་ཡིན་ཏེ་དེ་བས་རྣམ་པ་
མང་བར་འགྱུར་ཏེ་ཡུམ་གསུམ་པོ་དེ་དང་དེ་ལས་རྣམ་པ་དགུ་པོ་རེ་རེ་ལས་ཀྱང་བསོད་
ནམས་གྲངས་མེད་པ་ལ་སོགས་པ་གསུམ་གསུམ་སྐྱེ་བར་གསུངས་པས་དེ་དག་སྐྱེད་པའི་
སྒོམ་ལམ་ཀྱང་ཉི་ཤུ་རྩ་བདུན་དུ་འགྱུར་བའི་ཕྱིར་ཞེས་བྱ་བ་ཡིན་ནོ། །དེའི་ལན་ནི་བསོད་
ནམས་གྲངས་མེད་ལ་སོགས་སྐྱེ་བར་མདོ་ལས་བསྟན་པ་རྣམས་ཀྱི་ཐ་དད་ནི་དམ་པའི་དོན་ཏེ་
- |
{
} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼i;
སྒོམ་ལམ་རང་གི་མཚན་ཉིད་གཅིག་ལ་གསུམ་གྱི་དབྱེ་བ་བཟོད་དེ་རུང་བ་མ་ཡིན་གྱིས། འོན་
ཀྱང་ཀུན་རྫོབ་ཀྱི་བློ་ཅན་བྱིས་པའི་སྐྱེ་བོ་རྣམས་ལ་ཐུགས་བརྩེ་བའི་ཐུབ་པ་གཞན་གྱི་དོན་དུ་
དེ་ལྟར་བཞེད་པ་ཡིན་ནོ། །གང་ཞིག་བཞེད་ཅེས་དང་རྒྱུ་མཐུན་དེ་དག་ཅེས་པ་སྟེ་འདི་སྐད་དུ་
སྒོམ་ལམ་རེ་རེས་ཀྱང་བསོད་ནམས་གསུམ་གསུམ་སྐྱེད་པར་བསྟན་པས་བྱིས་པ་རྣམས་དེས་
སྤྲོ་ནས་ཆོས་ཀྱི་དབྱིངས་ སྒོམ་པ་ལ་འཇུག་ལ། དེ་ལས་ཀྱང་ཆོས་ཀྱི་དབྱིངས་རྟོགས་
པར་འགྱུར་བའི་ཕྱིར་དེ་ཆོས་དབྱིངས་རྟོགས་པའི་རྒྱུ་མཐུན་པ་ཡིན་ནོ་ཞེས་སྟོན་པ་ཡིན་ནོ། །
དེ་རྣམ་པར་འགྲེལ་པ་ན་གྲངས་མེད་པ་ནི་གཅིག་བཅུ་བརྒྱ་སྟོང་ཁྲི་འབུམ་དང་། །ས་ཡ་བྱེ་བ་
དུང་ཕྱུར་རྣམས། །རྐྱང་པ་ཡིན་པར་ཤེས་པར་བྱ་ཞེས་བྱ་བ་ལ་སོགས་པའི་གྲངས་ཀྱི་གནས་
གཞན་གྱིས་བགྲངས་ཀྱང་ཟད་པར་མི་ནུས་པའོ། །བསོད་ནམས་གང་ལ་ཚད་མས་གཞལ་
བར་མི་ནུས་པ་དེ་ནི་གཞལ་དུ་མེད་པའམ་དཔག་ཏུ་མེད་དོ། །དེ་གཟུགས་ཅན་དུ་གྱུར་ཀྱང་
དཔག་ཚད་དང་རྒྱང་གྲགས་ལ་སོགས་པའི་ཁོངས་སུ་མི་འདུ་བ་དེ་ནི་ཚད་མེད་པ་སྟེ་དེ་ལྟར་
བསྟན་པའི་ཚིག་ཏུ་བརྗོད་པའི་ལྡོག་པའི་ངོ་བོ་རྣམས་ཀྱིས་ནི་དོན་དམ་པར་ཏེ་རང་གི་མཚན་
ཉིད་དུ་སྒོམ་པའི་ལམ་ཇི་སྐད་བཤད་པ་དགུ་པོའི་མཚན་ཉིད་ཅན་དོན་གཅིག་ཏུ་རབ་ཏུ་སྦྱར་
བ་སྟེ་རྫས་ཆ་གཅིག་ཏུ་སྐྱེས་པ་ལ་ལྡོག་པ་ལ་ལྟོས་པ་སྟེ་བརྟེན་ནས་ཉེ་བར་བསྐྱེད་པའི་ཐ་དད་
པ་སྟེ་གྲངས་མེད་མི་སྐྱེད་པ་ལས་ལོག་པ་ལ་སོགས་པ་ལོག་པ་ཐ་དད་ལས་ལོག་པ་ལ་བརྟེན་
ནས་ཐ་དད་དུ་བཏགས་པའི་དབྱེ་བ་ནི་དོན་གྱི་སྟེང་དུ་བྱ་བཟོད་པ་མ་ཡིན་ཏེ་ལུགས་ལས་
ཆོས་ཀྱི་བྱེ་བྲག་ཀུན་བརྟགས་པའི་ཕྱིར་རོ་ཞེས་འབྱུང་བའི་ཕྱིར་རོ་སྙམ་དུ་དགོངས་པ་ཡིན་ནོ།།
ཀུན་རྫོབ་ཏུ་ནི་ཞེས་བྱ་བ་ལ་འདིར་ཀུན་རྫོབ་དང་དོན་དམ་དབུ་མ་པའི་བདེན་པ་གཉིས་ལ་
ནི་བརྗོད་པར་མི་འདོད་ཀྱི་འོན་ཀྱང་རྣམ་འགྲེལ་ལས་དོན་བྱེད་ནུས་པ་གང་ཡིན་པ། །དེ་
འདིར་དོན་དམ་ཡོད་པ་ཡིན་ནོ། །གཞན་ནི་ཀུན་རྫོབ་ཡོད་པ་སྟེ། །དེ་དག་རང་སྤྱིའི་མཚན་
- 4
9
J -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཉིད་བཤད་ཅེས་འབྱུང་བ་ལྟར་རང་མཚན་དང་སྒྲོ་བཏགས་ཀྱི་སྤྱི་ལ་བརྗོད་པར་འདོད་པ་
ཡིན་ནོ། །དེས་ན་ཀུན་རྫོབ་སྟེ་གདུལ་བྱ་རྣམས་ཀྱི་བློ་རྟོག་པའི་ཡུལ་དུ་ནི་བཤད་པའི་ཆོས་ཀྱི་
ངོ་བོ་ཉིད་དགུ་པོ་ལ་ཚད་མེད་སྐྱེད་པ་ལ་སོགས་པ་ཇི་སྐད་མདོ་ལས་བཤད་ཅིང་བསྟན་པ་དེ་
དག་དེ་བཞིན་གཤེགས་པ་བཞེད་པས་སྒོམ་ལམ་མང་པོ་ཉིད་དུ་ཐལ་བར་མི་འགྱུར་སྟེ་དེ་འདྲ་
བའི་ཐ་དད་ནི་དོན་གྱི་སྟེང་དུ་མི་བཞེད་པའི་ཕྱིར་རོ། །འོ་ན་ཅིའི་ཕྱིར་དེ་ལྟར་དུ་སྟོན་པར་བྱེད་
ཅེ་ན་བྱིས་པའི་སྐྱེ་བོ་ཞེས་པ་ནི་དགོས་པ་ཡིན་ཏེ་འབྲས་བུ་ཆེན་པོ་སྐྱེ་བ་རབ་ཏུ་སྟོན་པ་ནི་ཆོས་
ཀྱི་དབྱིངས་རྟོགས་པར་བྱེད་པའོ། །དམིགས་པ་མེད་པ་ནི་ངག་ཀུན་ནས་སློང་བའི་བསམ་པ་
ཡིན་ཞིང་ཆོས་ཀྱི་དབྱིངས་ཞེས་པ་ནི་བཞེད་པའི་ཚུལ་བརྗོད་པ་ཡིན་ནོ། །དེ་དག་གིས་ནི་འདི་
སྐད་བསྟན་པ་ཡིན་ཏེ་སྒོམ་ལམ་དགུ་པོ་རེ་རེ་ལ་གྲངས་མེད་སྐྱེད་པ་ལ་སོགས་པའི་རྫས་
གསུམ་གསུམ་ཡོད་པའི་ཕྱིར་ཞེས་འགོད་ན་མ་གྲུབ་པ་ཡིན་ཏེ་རྫས་ནི་རང་དུས་ན་སྐད་ཅིག་
རེ་རེར་རང་གནས་པའི་ཕྱིར་རོ། །འོན་ཏེ་ལྡོག་པ་གསུམ་གསུམ་ཡོད་པའི་ཕྱིར་ཞེས་འགོད་ན་
དེ་དོན་གྱི་སྟེང་དུ་མ་གྲུབ་པ་ཡིན་ཏེ་དོན་རྣམས་ནི་དུ་མ་ལས་ལོག་པའི་གཅིག་ཏུ་འདོད་པའི་
ཕྱིར་རོ། །ཅི་སྟེ་རེ་རེའང་ལྡོག་པ་གསུམ་གསུམ་དང་ལྡན་པར་གདུལ་བྱའི་བློ་ཡུལ་དུ་བསྟན་
པའི་ཕྱིར་ཞེས་འགོད་ན་ཁྱབ་པ་མ་གྲུབ་སྟེ། དེ་ནི་དྲང་དོན་ཡིན་པའི་ཕྱིར་ཏེ་ཇི་ལྟར་བཅོམ་
ལྡན་འདས་ཀྱི་ཞབས་ལ་སེང་སྡེང་གི་ཚལ་པ་ཟུག་པར་བསྟན་ཀྱང་སྡུག་བསྔལ་གྱི་བདེན་པ་
དང་ལྡན་པར་མི་འགྱུར་བ་བཞིན་ནོ། །དེ་ནི་སློབ་དཔོན་གྱིས་མདོའི་དོན་སྒྲ་ཇི་བཞིན་དུ་མ་
བཤད་པར་རིགས་པ་ལ་བརྟེན་ནས་གཞན་དུ་བཤད་པ་ཡིན་ནོ། །ཡང་ན་འདིའི་དོན་སྒྲ་ཇི་
བཞིན་པའི་བཤད་པ་ནི་འདི་ཡིན་ཏེ་ཡུམ་ལས་ གྲངས་མེད་པ་དང་གཞལ་དུ་མེད་པ་ལ་
སོགས་པས་སྒོམ་ལམ་ཐ་མ་གསུངས་པ་ལ་གསུམ་པོ་དེའི་དོན་ཞུས་པས་འདུས་བྱས་དང་
འདུས་མ་བྱས་སུ་བགྲང་དུ་མི་རུང་བ་དང་འཇལ་བྱེད་ཀྱི་ཚད་མ་མེད་པ་དང་ཚད་གཟུང་དུ་མི་
-1 { () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རོལ་འགྲེལ་པ་བཞུགས། {༩
རུང་བ་ལ་སོགས་པས་དེ་དོན་དམ་པའི་བདེན་པར་གསུངས་སོ། །དེ་ལ་སྟོང་ཉིད་ལ་དབྱེ་བ་
མེད་པས་གསུམ་དུ་མི་རུང་ངོ་ཞེས་རབ་འབྱོར་གྱིས་ཞུས་པའི་དོན་རྩོད་པར་འགོད་པ་ནི་
གྲངས་མེད་ལ་སོགས་བསྟན་པ་རྣམས་ཀྱི་དོན་སྟོང་ཉིད་ལ་འདོད་ན་དམ་པའི་དོན་དེ་ལ་ནི་
གསུམ་དུ་བཟོད་པ་སྟེ་རུང་བ་མ་ཡིན་པར་འགྱུར་ཏེ་དེ་ལ་ནི་བརྗོད་བྱའི་བག་ཀྱང་མེད་པའི་
ཕྱིར་ཏེ་བདེན་གཉིས་ལས། གང་ཕྱིར་ཁོ་ན་དེ་ལ་ནི། །བརྗོད་བྱའི་བག་ཀྱང་ཅིའང་མེད་ཅེས་
འབྱུང་བ་བཞིན་ནོ་ཞེ་ན། བདེན་ཏེ་ཀུན་རྫོབ་ཏུ་ནི་ཐུགས་བརྩེ་བའི། །རྒྱུ་མཐུན་དེ་དག་ཐུབ་
པ་བཞེད་དེ་དོན་དམ་པ་ལ་སྒྲུབ་པའི་སྒོ་ནས་གསུམ་མེད་ཀྱང་ཐུགས་བརྩེ་བས་གདུལ་བྱ་ལ་
སྒྲོ་འདོགས་སེལ་བའི་ངག་གིས་སྟོན་པ་མི་འགལ་ཏེ་དེ་རྣམ་ཐར་སྒོ་གསུམ་ལ་སོགས་པ་དུ་
མས་བསྟན་པས་དོན་དུ་འགྱུར་བའི་ཕྱིར་རོ་ཞེས་སྟོན་པ་ཡིན་ཏེ་དོན་ནི་ཆོས་ཀྱི་དབྱིངས་ལ་
གྲངས་མེད་པ་ལ་སོགས་པ་གསུམ་མེད་ཀྱང་གདུལ་བྱ་གྲངས་དང་གཞལ་བྱ་ལ་སོགས་པར་
འཛིན་པའི་ལོག་རྟོག་བཟློག་པའི་ཕྱིར་ཀུན་རྫོབ་སྟེ་གདུལ་བྱའི་རྟོག་པའི་ཡུལ་དུ་དེ་ལྟར་
བསྟན་པ་ཡིན་ནོ་ཞེས་སྟོན་པ་ཡིན་ནོ། །
བཞི་པ་ལ་རྩོད་པ་དང་། ལན་གཉིས་ལས་དང་པོ་ནི་དབུ་མ་པ་ཆོས་ཐམས་ཅད་
སྟོང་པར་འདོད་པ་ན་སྒོམ་ལམ་ཡང་སྟོང་པ་ཉིད་ཀྱི་མཚན་ཉིད་ཡིན་ཏེ་གཞན་དུ་ན་ཆོས་
ཐམས་ཅད་ཀྱི་ནང་དུ་མ་འདུས་པར་ཐལ་བའི་ཕྱིར་རོ། །སྟོང་པ་ཉིད་ཀྱང་གོམས་པས་ཕུལ་དུ་
བྱུར་བར་བྱར་མེད་པ་ཡིན་ཏེ་གོམས་པས་འགྱུར་ན་སྟོང་པ་ཉིད་མ་ཡིན་པར་ཐལ་བའི་ཕྱིར་
རོ༑ གང་གི་ཕྱིར་དེ་ལྟ་ཡིན་པ་དེའི་ཕྱིར་འདིས་ནི་གཉེན་པོ་འཕེལ་བ་དང་སྤང་བྱ་ཉམས་
པའི་བྱ་བ་ཅུང་ཟད་ཀྱང་མི་བྱེད་པ་ཡིན་ནོ་སྙམ་པ་ཡིན་ནོ། །འདིའང་ཡུམ་ལས་རབ་འབྱོར་
གྱིས་སངས་རྒྱས་ལ་ཐལ་བ་འགོད་པར་འདོད་ནས་རྟགས་ཞལ་གྱིས་བཞེས་སུ་བཅུག་པ་ནི་
བཅོམ་ལྡན་འདས་ཆོས་ཐམས་ཅད་བརྗོད་དུ་མ་མཆིས་པ་ལགས་སམ། བཀའ་སྩལ་པ་ཆོས་
- 1
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅད་ནི་བརྗོད་དུ་མེད་པའོ། །ཡང་ཁྱབ་པ་ཞལ་གྱིས་བཞེས་སུ་བཅུག་པ་ནི་གསོལ་བ་།
བཅོམ་ལྡན་འདས་བརྗོད་དུ་མ་མཆིས་པའི་དོན་ལ་ཉམས་པ་དང་འཕེལ་བ་མཆིས་སམ་
བཀའ་སྩལ་པ། མེད་དོ་ཞེས་བྱ་བ་ཡིན་ནོ། །དེ་ལྟ་ན་སྦྱིན་པ་ནས་སངས་རྒྱས་ཀྱི་བར་དུ་ཡང་
དེ་ལྟར་ཡིན་པས་ལམ་སྒོམ་ཀྱང་འཚང་མི་རྒྱ་བར་འགྱུར་རོ་ཞེས་ཞུས་པའི་དོན་རྩོད་པའི་ངག་
གིས་སྡུད་པ་ནི་སྤྱིར་དངོས་པོ་གང་ཞིག་གང་དུ་ཡང་བརྗོད་དུ་མེད་པ་དེ་ལ་ནི་ཉམས་པ་དང་
འཕེལ་བ་མི་རུང་བས་ཁྱབ་བོ། །དེས་ན་སྒོམ་ཞེས་བྱ་བའི་ལམ་གྱིས་ཀྱང་སྤང་བྱ་ཅི་ཞིག་
ཉམས་ཤིང་གཉེན་པོ་ཅི་ཞིག་ཐོབ་སྟེ་ཉམས་པ་དང་ཐོབ་པ་གཉིས་མེད་པར་འགྱུར་ཏེ་བརྗོད་
དུ་མེད་པའི་ཕྱིར་རོ། །དེ་རྣམ་པར་འགྲེལ་པ་ནི་དབུ་མ་པ་ཆོས་ཉིད་ཀྱི་རང་གི་ངོ་བོར་འདོད་
པའི་སྒོམ་ལམ་གྱི་དངོས་པོ་བདེན་པའི་ངོ་བོ་ཉིད་མེད་པ་ཉིད་ཀྱིས་ཡང་དག་པར་རྣམ་པར་
དཔྱད་ན་དེ་ཉིད་དེ་གཅིག་དང་གཞན་ཉིད་དེ་དུ་མ་དང་། དེ་གཉིས་ཀ་དང་དེ་གཉིས་ཀ་མ་
ཡིན་པ་ཉིད་དུ་བརྗོད་དུ་མེད་པ་ནི་ཆོས་ཅན་ནོ། །མི་མཐུན་པའི་ཕྱོགས་དང་ནི་ཐལ་བའི་དམ་
བཅའོ། །སྒོམ་པ་ཕུལ་དུ་ནི་གཏན་ཚིགས་སོ། །དེ་ལྟར་ཚིགས་སུ་བཅད་པ་ཕྱེད་སྔ་མ་བཤད་
ནས་ཕྱེད་ཕྱི་མ་འཆད་པ་ནི་བྲལ་བ་དང་སྐྱེ་བ་མི་རུང་བ་དེ་བས་ན་ནི་གཏན་ཚིགས་སོ། །སྒོམ་
པའི་ལམ་ནི་ཆོས་ཅན་ནོ། །མི་མཐུན་པའི་ཕྱོགས་ནི་ཐལ་བའི་དམ་བཅའོ། །དེ་ཅུང་ཟད་ཀྱང་
མི་བྱེད་པ་ཉིད་ནི་ངོ་བོས་བརྗོད་པའི་སྐྱོན་ཡིན་ཏེ་མི་བྱེད་པའི་ངོ་བོ་ཡིན་པས་ཉམས་འཕེལ་
གྱི་སྒོ་ནས་དོན་བྱེད་པར་དགོད་པར་མི་བྱའོ་ཞེས་སྟོན་པ་ཡིན་ནོ། །གཉིས་པ་ནི་སྐྱོན་དེ་ལྟ་བུ་
ནི་ཡོད་པ་མ་ཡིན་ཏེ་རྒྱུ་མཚན་འདི་ལྟར་ཞེས་པས་སྟོན་པར་བྱེད་དོ། །འདིའང་ཡུམ་ལས་དོན་
དམ་པར་དེ་ལྟར་ཐལ་བ་བྱེད་ན་ནི་འདོད་པ་ཉིད་དོ་ཞེས་གསུངས་པ་ནི་རབ་འབྱོར་དེ་དེ་
བཞིན་ནོ་ཞེས་བྱ་བ་ཡིན་ནོ། །འོན་ཏེ་དོན་དམ་པར་བརྗོད་དུ་མེད་པས་ཀུན་རྫོབ་ཏུ་དེ་ལྟར་
ཐལ་བ་བྱེད་ན་ནི་ཁྱབ་པ་མ་གྲུབ་བོ་ཞེས་གསུངས་པ་ནི་དེ་ལྟར་སྤྱོད་པའི་ཚེ་དགེ་བའི་རྩ་བ་དེ་
མ.1
3 .
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། (༩
དག་བྱང་ཆུབ་ཇི་ལྟ་བ་བཞིན་ཡོངས་སུ་བསྔོ་བོ་ཞེས་གསུངས་པ་ཡིན་དེ་བསྡུད་པ་ནི་བྱང་ཆུབ་
ཇི་ལྟ་བ་དེ་བཞིན་དུ་སྒོམ་ལམ་འདི་ནི་འདོད་པའི་དོན་ཉམས་པ་དང་འཕེལ་བ་སྒྲུབ་པར་བྱེད་
དོ༑ ༑དེ་གཉིས་ཀ་ཡང་དེ་བཞིན་ཉིད་ཀྱི་རང་བཞིན་དུ་སྟོན་པ་ནི་བྱང་ཆུབ་དེ་བཞིན་ཉིད་ཀྱི་
མཚན་ཉིད་ཅེས་པ་ཡིན་ནོ། །དེ་རྣམ་པར་འགྲེལ་བ་ནི། དེ་བཞིན་ཉིད་ཀྱི་རང་བཞིན་དུ་གྱུར་
པའི་བྱང་ཆུབ་ཀྱི་སེམས་ཅན་གྱིས་དོན་ཇི་ལྟར་སྒྲུབ་པའི་ཚུལ་སྟོན་པ་ནི་ཇི་ལྟར་ཞེས་པ་སྟེ་ས་
བཅུ་པ་མན་ཆད་ཀྱི་དེ་བཞིན་ཉིད་ནི་གོང་ནས་གོང་དུ་དག་པ་ཁྱད་པར་འཕགས་པར་འགྱུར་
བ་ཡིན་ལ། དག་པའི་ཚུལ་ཀྱང་ཆུ་དྭངས་པ་དང་གསེར་དྲི་མས་དག་པ་དང་ནམ་མཁའ་སྤྲིན་
གྱིས་དག་པ་བཞིན་དེ་བཞིན་ཉིད་ལ་འགྱུར་བ་མེད་པར་དྲི་མ་གློ་བུར་པ་རྣམས་ཡལ་བ་ལ་
བརྗོད་དེ་དབུས་མཐའ་ལས། ཡུལ་ཁམས་གསེར་དང་ནམ་མཁའ་རྣམས། །དག་པ་བཞིན་
དུ་དག་པར་འདོད་ཅེས་འབྱུང་བ་ཡིན་ནོ། །སངས་རྒྱས་ཀྱི་ས་ནི་དག་པ་མཐར་ཐུག་པས་ན་དེ་
ནི་ཁྱད་པར་དུ་བྱར་མེད་པའི་དེ་བཞིན་ཉིད་ཀྱི་མཚན་ཉིད་ཀྱི་བྱང་ཆུབ་ཡིན་ཏེ་འདིས་ནི་བྱང་
ཆུབ་གཞན་རྣམས་ལས་ཁྱད་པར་དུ་བྱེད་དོ། །སྤྲོས་པ་མེད་པའི་ཡེ་ཤེས་ཀྱི་ཞེས་བྱ་བ་ལ་
སེམས་ཙམ་ཁ་ཅིག་ནི་སྣང་བའི་སྤྲོས་པའང་མེད་དེ་ཡོད་ན་ནི་གཟུང་འཛིན་གྱི་རྟོག་པ་ཡིན་
པས་འཁོར་བ་པའི་བློར་འགྱུར་ཏེ་རྣམ་འགྲེལ་ལས་གཟུང་དང་འཛིན་པའི་བསླད་པ་ནི།།
མེད་པར་ད་ནི་མེད་ ཕྱིར་རོ་ཞེས་གསུངས་པའི་ཕྱིར་རོ་ཞེས་གསུངས་སོ། །གཞན་དག་ནི་
བདེན་འཛིན་གྱི་སྤྲོས་པ་མེད་པ་ཡིན་གྱི་སྣང་བ་ཙམ་ཡང་མེད་ན་ནི་ཇི་སྙེད་པ་མཁྱེན་པ་མེད་
པར་འགྱུར་ཏེ་སློབ་དཔོན་དགེ་བསྲུང་གིས་ཕྱི་རོལ་གྱི་དོན་གྲུབ་པ་ལས། གཉིས་རྣམ་གྲོལ་
བའི་ཤེས་པ་ལ། །རྣམ་པ་ཀུན་ཏུ་ཀུན་རིག་ཅེས། །བྱ་བ་འདི་ནི་ངོ་འཚར་ཆེ། །དེ་ཕྱིར་འཛིན་
པའི་ངོ་བོར་ཡོད་ཅེས་བཤད་དོ། །གང་ཡང་གཉིས་ཀྱི་རྣམ་པ་ཅན་ཡིན་ཀྱང་བྱིས་པ་དང་ཁྱད་
པར་མེད་པར་ནི་མི་འགྱུར་ཏེ་བསྐལ་པའི་དོན་མངོན་གྱུར་དུ་བྱེད་པར་ནུས་པའི་ཕྱིར་ཏེ་དེ་
-.} ：
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ལས་རིང་དང་ཕྲ་སོགས་ཤེས་པ་ལས། །རྣལ་འབྱོར་ཅན་ཞེས་བྱེ་བྲག་དབྱེའོ། །ཐམས་
ཅད་མཁྱེན་མིན་ཐལ་འགྱུར་ཕྱིར། །གཉིས་ཀྱི་རྣམ་པ་ལས་གྲོལ་མིན་ཞེས་འབྱུང་ངོ༌། །དེ་ལྟ་
བུའི་ཡེ་ཤེས་དེའང་སྐུ་གསུམ་མམ་བཞིའི་རང་བཞིན་དུ་ཡོད་དོ་ཞེས་སྟོན་པ་ནི་ཆོས་ཀྱི་སྐུ་
ཞེས་པའོ། །སྐུ་གསུམ་གྱི་རང་བཞིན་གྱི་སངས་རྒྱས་ཀྱི་བདག་རྐྱེན་ཙམ་ཞེས་པས་ནི་དབང་
ཕྱུག་ལ་སོགས་པ་མཐོ་རིས་དང་ཐར་པའི་བདག་རྐྱེན་དུ་འདོད་པ་སེལ་བ་ཡིན་ཏེ་ཇི་སྐད་དུ་
སྐྱེ་བ་པོ་འདི་ཤེས་པ་ཡོད་མིན་ཏེ། །བདག་གི་བདེ་སྡུག་བདག་ལ་རང་དབང་མེད། །དབང་
ཕྱུག་གིས་བཏང་ཡང་ན་མཐོ་རིས་སམ། །གཡང་ས་དག་ཏུ་ལྟུང་བ་ཁོ་ནར་ཟད་ཅེས་འབྱུང་བ་
ཡིན་ནོ། །དེས་ན་དེ་ལྟ་བུའི་བདག་རྐྱེན་གྱིས་རིགས་ཅན་གསུམ་གྱི་ཚོགས་གཉིས་དང་རྗེས་
སུ་མཐུན་པ་ནི་རང་རང་ལ་བྱང་ཆུབ་གསུམ་པོ་གང་གིས་སྐལ་བ་ཡོད་པ་དེ་དང་མཐུན་པའི་
བྱང་ཆུབ་ལ་སོགས་པའི་དོན་ཁྱད་པར་ཅན་སྣང་བ་སྟེ་རྣམ་པ་ཅན་གྱི་སེམས་བསྐྱེད་པའི་སྒོ་སྟེ་
ཐབས་དེ་ནས་རིགས་ཅན་གསུམ་པོ་རང་རང་གི་མངོན་པར་འདོད་པའི་དོན་བྱང་ཆུབ་གསུམ་
སྒྲུབ་པར་བྱེད་པར་མངོན་སུམ་གྱིས་གྲུབ་པ་དེ་བཞིན་དུ་བསྒོམས་པས་གློ་བུར་གྱི་དྲི་མ་དང་
བྲལ་བའི་སྒོ་ནས་མངོན་སུམ་དུ་བྱས་པ་ཞེས་བྱ་བ་ནི་ལམ་མངོན་སུམ་དུ་འགྱུར་བ་དྲི་མ་དང་
བྲལ་བ་ལ་ལྟོས་པའི་ཕྱིར་རོ། །དེ་འདྲ་བའི་ལམ་འདི་ཡང་ཀུན་རྫོབ་ཏུ་རང་གི་དོན་གཉིས་པོ་
བྱེད་པར་མངོན་སུམ་གྱིས་གྲུབ་བོ་ཞེས་སྟོན་པ་ཡིན་ནོ། །གལ་ཏེ་དོན་དམ་པར་དེ་ལྟར་ཐལ་
བ་བྱེད་ན་དེ་ལ་ནི་གཉིས་པོ་དེ་དགག་པ་སྟེ་མེད་པའི་ཚུལ་དུ་སངས་རྒྱས་བཞེད་དོ། །དེ་ལྟར་
ན་གང་གི་ཚེ་བདེན་པ་གཉིས་ལ་ལྟོས་ནས་གཉིས་པོ་དེ་ཡོད་མེད་དུ་འདོད་པ་དེའི་ཚེ་ལམ་
འདི་དོན་དམ་པར་ཉམས་འཕེལ་ལ་སྦྱོར་བ་མེད་པ་ཉིད་ཀུན་རྫོབ་ཏུ་དེ་ལ་སྦྱོར་བ་ཡིན་པས་
ཉེ་བར་དགོད་པར་མི་བྱ་བ་ལ་སོགས་པའི་ཉེས་པ་དེ་དག་མེད་དོ་ཞེས་གནས་སོ། །
ལྔ་པ་ལ་སྤྱིའི་དོན་ལ་རྒྱུ་བཤད་པ་དང་། འབྲས་བུ་བཤད་པ་དང་། རྒྱུས་འབྲས་
- 4 ：
1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
བུ་སྐྱེད་པའི་ཚུལ་བཤད་པ་དང༌། དེ་དག་ལམ་དང་ཡེ་ཤེས་ལ་སྦྱར་ཏེ་བཤད་པ་བཞི་ལས་
དང་པོ་ལའང་རྒྱུ་དྲུག་བཤད་པ་དང༌། དེ་རྐྱེན་བཞིར་འགྱུར་བའི་ཚུལ་དང་། དེ་དག་རྒྱུ་རྐྱེན་
གཉིས་སུ་འགྱུར་བའི་ཚུལ་བཤད་པ་གསུམ་ལས་དང་པོ་ནི་མཛོད་ལས་བྱེད་རྒྱུ་ལྷན་ཅིག་
འབྱུང་བ་དང་། །སྐལ་མཉམ་མཚུངས་པར་ལྡན་པ་དང༌། །ཀུན་ཏུ་འགྲོ་དང་རྣམ་སྨིན་དང་།།
རྒྱུ་ནི་རྣམ་པ་དྲུག་ཏུ་འདོད་ཅེས་གསུངས་སོ། །དེ་ལ་བྱེད་རྒྱུའི་མཚན་ཉིད་ནི་འདུས་བྱས་གང་
ཞིག་གང་སྐྱེ་བ་ལ་གེགས་མི་བྱེད་པར་གནས་པ་སྟེ་མཚན་གཞི་རང་ལས་གཞན་པ་བྱེད་རྒྱུའི་
རྒྱུ་ཞེས་འབྱུང་བས་རང་ལས་གཞན་པ་གང་ཞིག་རང་སྐྱེད་པ་ལ་བྱེད་པ་དང་བཅས་པ་དེ་ནི་
བྱེད་རྒྱུ་བྱེད་པ་དང་བཅས་པ་ཡིན་ལ། རང་སྐྱེད་པ་ལ་ཕན་མི་འདོགས་ཀྱང་གགས་མི་བྱེད་པ་
དེ་ནི་རྒྱུ་བྱེད་པས་སྟོང་པ་ཡིན་ནོ། །དབྱེ་བ་ནི་འབྱུང་བ་དང་གནས་པ་དང་བརྟེན་པ་དང་
གསལ་བ་དང་ཡིད་ཆེས་པ་དང་ལྟོས་པའི་བྱེད་རྒྱུ་ལ་སོགས་པ་ཉི་ཤུ་སྟེ་ཆོས་མངོན་པ་ཀུན་
ལས་བཏུས་སུ་བལྟའོ། །ལྷན་ཅིག་འབྱུང་བའི་རྒྱུའི་མཚན་ཉིད་ནི་ཆོས་གང་དག་ཕན་ཚུན་
དུས་གཅིག་ཏུ་སྐྱེད་པ་སྟེ་མཚན་གཞི་ནི་འབྱུང་བ་བཞི་དང་སེམས་དང་སེམས་ལས་བྱུང་པ་ལ་
སོགས་པ་སྟེ་འདི་ལྟར་འབྱུང་བ་བཞི་ནི་གཅིག་ཡོད་པ་དང་སེམས་དང་སེམས་བྱུང་ཀྱང་ཕན་
ཚུན་རྒྱུ་འབྲས་སུ་སྡེབ་པ་དག་འདོད་དེ་ལྷན་ཅིག་འབྱུང་གང་ཕན་ཚུན་འབྲས། །འབྱུང་བཞིན་
སེམས་ཀྱི་རྗེས་འཇུག་དང་། །སེམས་དང་མཚན་ཉིད་མཚན་གཞི་ནི་ཞེས་འབྱུང་ངོ་། །བསྐལ་
མཉམ་གྱི་རྒྱུའི་མཚན་ཉིད་ཆོས་འདྲ་བ་གང་ཞིག་གིས་འདྲ་བ་སྐྱེད་པ་སྟེ་སྐལ་མཉམ་རྒྱུ་ནི་འདྲ་
བའོ་ཞེས་འབྱུང་བ་ཡིན་ནོ། །མཚན་གཞི་ནི་དགེ་བས་དགེ་བ་དང་མི་དགེ་བས་མི་དགེ་བ་དང་
ལུང་མ་བསྟན་གྱིས་ལུང་མ་བསྟན་སྐྱེད་པ་ལ་སོགས་པ་ཡིན་ནོ། །མཚུངས་ལྡན་གྱི་རྒྱུའི་
མཚན་ཉིད་ནི་རྟེན་གཅིག་ལ་མཚུངས་པ་ལྟར་ཕན་ཚུན་སྐྱེད་པར་བྱེད་པ་སྟེ་མཚན་གཞི་ནི་
མཚུངས་ལྡན་རྒྱུ་ནི་སེམས་དག་དང་། །སེམས་བྱུང་རྟེན་མཚུངས་ཅན་རྣམས་སོ་ཞེས་འབྱུང་བ་
- .1
3
ད -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ཏེ་འདི་ནི་ལྷན་ཅིག་འབྱུང་བའི་རྒྱུའི་ཕྱོགས་གཅིག་ལས་ཕྱེ་བ་ཙམ་ཡིན་ནོ། །ཀུན་ཏུ་འགྲོ་
བའི་རྒྱའི་མཚན་ཉིད་ནི་རང་སའི་ཉོན་མོངས་པ་གང་ཞིག་རང་སའི་ཉོན་མོངས་པ་སྐྱེད་པ་སྟེ་
ཀུན་འགྲོ་ཞེས་བྱ་ཉོན་མོངས་ཅན། །རྣམས་ཀྱི་རང་སར་ཀུན་འགྲོ་ལྔ་ཞེས་འབྱུང་ངོ་། །འདིའི་
མཚན་གཞི་ནི་སྐལ་མཉམ་རྒྱུའི་ཕྱོགས་གཅིག་ཉོན་མོངས་པ་ཅན་ཡིན་ནོ། །རྣམ་སྨིན་གྱི་རྒྱུའི་
མཚན་ཉིད་ནི་རྒྱུ་གང་ཞིག་རྣམ་པར་སྨིན་པ་འཁོར་བའི་ཕུང་པོ་སྐྱེད་པར་བྱེད་པ་སྟེ་མཚན་
གཞི་ནི་རྣམ་སྨིན་རྒྱུ་ནི་མི་དགེ་བ་དང༌། །དགེ་བ་ཟག་བཅས་རྣམས་ཁོ་ན་ཞེས་འབྱུང་ངོ༌། །
ལུང་མ་བསྟན་ནི་ས་བོན་རུལ་བ་ལྟར་སྟོབས་ཆུང་བས་རྣམ་སྨིན་གྱི་མྱུ་གུ་སྐྱེད་པར་མི་བྱེད་
ཅིང་། ཟག་མེད་ཀྱི་ལས་རྣམས་ནི་སྲེད་པའི་རླན་དང་བྲལ་བས་རླན་མེད་པའི་ས་བོན་ལྟར་
རྣམ་སྨིན་གྱི་མྱུ་གུ་སྐྱེད་པར་མི་བྱེད། དེའི་ཕྱིར་འདིའི་མཚན་གཞིར་མི་རུང་ངོ༌། །དེ་ལྟར་རྒྱུ་
དྲུག་པོ་དེ་དག་གིས་ཁྱད་པར་ནི་རྒྱུ་དང་པོ་ནི་རྒྱུ་ཐམས་ཅད་ཀྱི་སྤྱི་དང་ཁྱབ་བྱ་ཡིན་ལ། ཕྱི་མ་
ལྔ་ནི་དེའི་བྱེ་བྲག་དང་ཁྱབ་བྱེད་ཡིན་ཞིང་དེ་དག་ཀྱང་ཕན་ཚུན་ཁྱབ་བྱ་ཁྱབ་བྱེད་དང་སྤྱི་དང་
བྱེ་བྲག་དང་འབྲས་བུ་དང་དུས་མཉམ་པ་དང་མི་མཉམ་པ་དང་འདྲ་མི་འདྲར་འགྱུར་བའི་ཚུལ་
ནི་ཇི་ལྟར་རིགས་པ་བཞིན་ཤེས་པར་བྱའོ། ། །
གཉིས་པ་ནི་མཛོད་ལས་རྐྱེན་ནི་བཞི་པོ་དག་ཏུ་གསུངས་ཞེས་འབྱུང་སྟེ་རྒྱུའི་
རྐྱེན་དང༌། དེ་མ་ཐག་པ་དང༌། དམིགས་པ་དང་། བདག་པོའི་རྐྱེན་དང་བཞིའོ། །དེ་ལ་བྱེད་
རྒྱུ་ལས་གཞན་པ་ལྔ་ནི་རྒྱུའི་རྐྱེན་ཡིན་ཏེ་རྒྱུ་ཞེས་བྱ་བ་རྒྱུ་ལྔ་ཡིན་ཞེས་འབྱུང་ངོ༌། །སྡེ་པ་དག་
ནི་དགྲ་བཅོམ་པ་ཐ་མའི་རིག་པས་སེམས་ཕྱི་མ་བསྐྱེད་པར་མི་འདོད་པས་དེ་ལས་གཞན་
པའི་སེམས་དང་སེམས་བྱུང་རྣམས་ནི་ཕྱི་མ་དང་རྣམ་པ་ལྔས་མཚུངས་པའང་ཡིན་ལ་དེ་མ་
ཐག་པའང་ཡིན་པས་མཚུངས་པ་དེ་མ་ཐག་པའི་རྐྱེན་ཡིན་ཏེ་སེམས་དང་སེམས་བྱུང་སྐྱེས་པ་
རྣམས། །ཐ་མ་མིན་མཚུངས་དེ་མ་ཐག་ཅེས་འབྱུང་ངོ༌། །གཟུགས་ནས་ཆོས་ཀྱི་བར་གྱི་ཆོས་
བ 4 ：
(G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [i:
ཐམས་ཅད་ནི་རང་རང་ལ་དམིགས་པའི་ཤེས་པ་བསྐྱེད་པས་ན་དམིགས་པའི་རྐྱེན་ཡིན་ཏེ་
དམིགས་པ་ཆོས་རྣམས་ཐམས་ཅད་དོ་ཞེས་འབྱུང་ངོ༌། །བྱེད་པའི་རྒྱུ་གང་གང་ཡིན་པ་དེ་ནི་
བདག་པོའི་རྐྱེན་ཡིན་ཏེ་བྱེད་རྒྱུ་ཞེས་བྱ་བདག་པོར་བཤད་ཅེས་འབྱུང་ངོ༌། །གལ་ཏེ་ཆོས་
ཐམས་ཅད་དམིགས་རྐྱེན་དང་བདག་རྐྱེན་གཉིས་ཀ་ཡིན་ན་དེ་གཉིས་ཀྱི་ཁྱད་པར་གང་ཡིན་
ཞེ་ན་ལྷན་ཅིག་འབྱུང་བ་རྣམས་ནི་ནམ་ཡང་གྲོགས་ཀྱི་དམིགས་རྐྱེན་མ་ཡིན་ལ། བདག་རྐྱེན་
ཡིན་པའི་ཕྱིར་ཁྱབ་ཆེ་ཆུང་ཡོད་དོ། །གཉིས་པ་ནི་ཁ་ཅིག་ན་རེ་དེ་དག་ལས་རྐྱེན་རྣམས་ནི་
ནུས་པ་འཇུག་པའི་ཡུལ་དུ་གྱུར་པ་ནི་ཉེ་བར་ལེན་པའི་རྒྱུ་ཡིན་ལ་ནུས་པ་འཇུག་བྱེད་ནི་ལྷན་
ཅིག་སྐྱེས་པའི་རྐྱེན་ཡིན་ནོ་ཟེར་བ་དེ་ནི་མ་ཡིན་ཏེ་འདི་ལ་ཕན་ཚུན་ཁྱད་པར་སྒྲུབ་པའི་རྐྱེན་
དང་བྱ་བ་གཅིག་ལ་བྱེད་པའི་རྐྱེན་གཉིས་ལས་དང་པོ་ནི་དུས་དང་པོ་ལ་ཚོགས་ཏེ་གཉིས་པ་
ལ་ཕན་ཚུན་གཅིག་ལ་གཅིག་གི་ནུས་པ་ཞུགས་ནས་ནུས་པ་ཐོགས་མེད་དུ་གྱུར་ཏེ་འབྲས་བུ་
སྐྱེད་པར་བྱེད་པ་ཡིན་ཏེ་སྣང་བ་ནས་གྲིབ་ཁང་དུ་ཞུགས་པ་དང་ས་དང་ས་བོན་ལ་སོགས་
པས་མྱུ་གུ་སྐྱེད་པ་ལྟ་བུའོ། །གཉིས་པ་ནི་ཕན་ཚུན་ཉེ་བར་ཚོགས་པ་ཙམ་ལས་ནུས་པ་ཐོགས་
མེད་དུ་གྱུར་ཏེ་འབྲས་བུ་སྐྱེད་པ་སྟེ་སྣང་བ་ནས་སྣང་བར་ཞུགས་པའི་རྐྱེན་གསུམ་ཉེ་བར་
འགྲོ་བའི་རྒྱུ་ཙམ་ལས་ནུས་པ་འཇུག་ལོང་མེད་པར་ནུས་པ་ཐོགས་མེད་དུ་གྱུར་ཏེ་མིག་ཤེས་
བསྐྱེད་པ་བཞིན་ནོ། །དེས་ན་དང་པོ་ནི་ཕན་ཚུན་དུ་ཐམས་ཅད་ལ་ཐམས་ཅད་དུ་ནུས་པ་
འཇུག་ཅིང་གཉིས་པ་ནི་གང་ལའང་གང་གི་ནུས་པ་མི་འཇུག་པའི་ཕྱིར་རོ། །གང་དག་རང་
དང་འདྲ་བ་སྐྱེད་པ་ནི་རྒྱུ་དང་མི་འདྲ་བ་སྐྱེད་པ་ནི་རྐྱེན་ཡིན་ནོ་ཟེར་བ་དེའང་མ་ཡིན་ཏེ་ཕྱོགས་
གཅིག་གིས་ཐམས་ཅད་ཐམས་ཅད་དང་འདྲ་ལ། ཀུན་ནས་ཀུན་ཏུ་ནི་མིག་གཉིས་ཀྱང་མི་
འདྲ་ཞིང་རྣམ་པ་མི་འདྲ་བའི་རྒྱུ་འབྲས་ནི་འབུམ་ཕྲག་དུ་མ་དམིགས་པའི་ཕྱིར་རོ། །སློབ་
དཔོན་ཆོས་མཆོག་ན་རེ་གང་ཞིག་སྐྱེ་བ་ན་གང་གི་རྒྱུན་ལྡོག་པ་དེ་ནི་དེའི་རྒྱུ་དང་རྐྱེན་ཡིན་ཏེ་
ཟ ，
， ༈ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མྱུ་གུ་སྐྱེ་བ་ན་ས་བོན་ལ་ཤུན་པ་དང་པགས་པ་དང་སྙིང་པོའི་ཆ་གསུམ་ལས་ཐ་མ་རྒྱུ་ཡིན་
པས་དེ་ལྡོག་པ་ཡིན་ནོ། །དེ་བཞིན་དུ་མེ་ལས་དུ་བ་སྐྱེ་བ་ན་བུད་ཤིང་གི་སྙིང་པོ་མ་ཡིན་པའི་
ཆ་ལས་དུ་བ་སྐྱེ་བས་དེ་ལྡོག་པ་ཡིན་ནོ། །རྔ་ལས་རྔ་སྒྲ་སྐྱེ་བ་ན་རྔ་ལ་གནས་པའི་སྒྲའི་རྡུལ་ཕྲ་
རབ་རྒྱུ་ཡིན་ཏེ་དེ་ལྡོག་པ་ཡིན་ནོ། །རླུང་གཡབ་ལས་རླུང་སྐྱེ་བ་ན་ནམ་མཁའ་ལ་གནས་པའི་
རླུང་གི་རྡུལ་ཕྲན་རྒྱུ་ཡིན་ཏེ་དེ་ལྡོག་པ་ཡིན་ནོ། །ལྕག་མག་ལས་མེ་སྐྱེ་བ་ནི་མེ་རྡོའི་ཟུར་ནི་རྒྱུ་
ཡིན་ཏེ་དེའང་ལྡོག་པ་ཡིན་ནོ་ཞེས་བྱ་བ་ལ་སོགས་པ་སྤྲོས་པ་དུ་མ་དང་བཅས་ཏེ་གསུངས་
མོད་ཀྱིས་འདིའང་དེ་ལྟར་དུ་གནས་པ་ཡིན་ནམ་འོན་ཏེ་སྒྲའི་རྡུལ་ཕྲན་དང་རླུང་གི་རྡུལ་ཕྲན་
ལ་སོགས་པའི་རྒྱུན་དེ་དག་རྐྱེན་གྱི་རྒྱུན་ལྟར་མ་ལོག་པར་གནས་པ་ཡིན་ཅེས་ངེས་པར་
བརྟག་པར་བྱ་དགོས་སོ། །དེས་ན་རྒྱུ་རྐྱེན་དེ་དག་གི་ནང་ནས་འབྲས་བུའི་ངོ་བོ་བསྐྱེད་པ་ནི་
ཉེ་བར་ལེན་པའི་རྒྱུ་ཡིན་ལ་ཁྱད་པར་སྐྱེད་པ་ནི་ལྷན་ཅིག་བྱེད་པའི་རྐྱེན་ཡིན་ཏེ་མྱུ་གུའི་ངོ་བོ་
ནི་ས་བོན་གྱིས་བསྐྱེད་ལ་ཁྱད་པར་བཟང་ངན་ནི་ཞིང་ས་དང་ཆུ་ལུད་ལ་སོགས་པས་བསྐྱེད་
པས་དེ་དག་རྒྱུ་རྐྱེན་དུ་ཕྱེ་ནས་འཇོག་པ་བཞིན་ནོ། །གང་ཡང་སྔར་བཤད་པ་དེ་དག་ལས་
བྱེད་རྒྱུ་བྱེད་པས་སྟོང་པ་ལ་སོགས་པས་འབྲས་བུའི་ངོ་བོ་དང་ཁྱད་པར་གཉིས་ཀ་མི་སྐྱེད་པ་
དེ་དག་ནི་འབྲས་བུ་ལ་གགས་མི་བྱེད་པ་ཙམ་ལ་རྒྱུའི་མིང་གིས་བཏགས་ནས་གསུངས་སོ་
ཞེས་ཁོང་དུ་ཆུད་པར་བྱའོ། ཁ་ཅིག་ནི་ཉེ་བར་ལེན་པའི་རྒྱུ་དང་ལྷན་ཅིག་བྱེད་པའི་རྐྱེན་ལ་
ཁྱད་པར་མེད་དེ་རྣམ་གྲངས་ཡིན་ནོ་ཞེས་ཀྱང་འཆད་དོ། །
གཉིས་པ་ནི་མཛོད་ལས་འདུས་བྱས་ བྲལ་བཅས་འབྲས་བུ་ཡིན། །འདུས་མ་
བྱས་ལ་དེ་དག་མེད་ཅེས་འབྱུང་སྟེ་དོན་ནི་འདུས་བྱས་སོ་སོར་བརྟགས་པའི་འགོག་པ་དང་
བཅས་པ་ལ་འབྲས་བུ་ལ་རུང་གིས་འདུས་མ་བྱས་གཞན་ལ་ནི་རྒྱུ་འབྲས་གཉིས་ཀ་མི་རུང་ངོ་
ཞེས་སྟོན་པ་ཡིན་ནོ། །འདི་ལ་དོན་ལྔ་ལས་རྣམ་པར་སྨིན་པའི་འབྲས་བུ་ནི་རྣམ་སྨིན་ལུང་དུ་
-༔
》 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼:་
མ་བསྟན་ཆོས། །སེམས་ཅན་བརྗོད་ལུང་བསྟན་ཕྱིས་བྱུང་ཞེས་གསུངས་སོ། །དེའི་དོན་ནི་
འདི་ཡིན་ཏེ་རྣམ་པར་སྨིན་པའི་འབྲས་བུ་ནི་མ་བསྒྲིབས་ལ་ལུང་དུ་མ་བསྟན་པ་དང་སེམས་
ཅན་ཁོ་ན་ལ་ཡོད་པ་དང་ལུང་བསྟན་པ་དགེ་མི་དགེ་གཉིས་ཀ་ལས་དེ་མ་ཐག་ཏུ་བྱུང་པ་མ་
ཡིན་གྱི་དུས་ཕྱིས་བྱུང་པ་སྟེ་མདོར་ན་རྣམ་སྨིན་གྱི་ཕུང་པོ་འདི་ཉིད་ཡིན་ནོ། །རྒྱུ་དང་མཐུན་
པའི་འབྲས་བུ་ནི་རྒྱུ་མཐུན་རྒྱུ་དང་འདྲ་བའོ་ཞེས་འབྱུང་སྟེ་སྐལ་མཉམ་དང་ཀུན་འགྲོའི་
འབྲས་བུ་ཡིན་ནོ། །བྲལ་བའི་འབྲས་བུ་ནི་བྲལ་བ་བློའི་ཟད་པའོ་ཞེས་འབྱུང་སྟེ་ཤེས་རབ་
ཀྱིས་སྤང་བྱ་ཟད་ པའི་སོ་སོར་བརྟགས་པའི་འགོག་པ་ལ་བརྗོད་དོ། །སྐྱེས་བུ་བྱེད་པའི་
འབྲས་བུ་ནི་གང་གི་སྟོབས་ཀྱིས་གང་སྐྱེ་བའི། །འབྲས་ཏེ་སྐྱེས་བུ་བྱེད་ལས་སྐྱེས་ཞེས་འབྱུང་
སྟེ་ས་འོག་མའི་སྦྱོར་བའི་སེམས་ཀྱིས་གོང་མའི་དངོས་གཞི་ཐོབ་པ་དང་ཟག་བཅས་ཀྱིས་ཟག་
མེད་ཐོབ་པ་དང་བསམ་གཏན་གྱི་སེམས་ཀྱིས་སྤྲུལ་པའི་སེམས་ཐོབ་པ་ལ་སོགས་པ་ལ་
བརྗོད་དོ། །བདག་པོའི་འབྲས་བུ་ནི་སྔོན་བྱུང་མ་ཡིན་འདུས་བྱས་ནི། །འདུས་བྱས་ཁོ་ནའི་
བདག་པོའི་འབྲས་ཞེས་གསུངས་ཏེ་གསར་དུ་བྱུང་པའི་འདུས་བྱས་ནི་འདུས་བྱས་ཐམས་ཅད་
ཀྱི་བདག་པོའི་འབྲས་བུ་ཡིན་ནོ། །འདི་དང་སྐྱེས་བུ་བྱེད་པའི་འབྲས་བུའི་ཁྱད་པར་ནི་སྐྱེས་བུ་
བྱེད་པ་སེམས་ཅན་ཁོ་ནའི་འབྲས་བུ་ཡིན་ལ། འདི་བེམས་པོ་ལའང་ཡོད་ཅིང་བཟོ་གྲུབ་པ་ནི་
གཉིས་ཀའི་འབྲས་བུ་ཡིན་ནོ། །དེ་དག་གང་གི་འབྲས་བུ་གང་ཡིན་པ་ནི་རྣམ་སྨིན་འབྲས་བུ་
ཐ་མའི་ཡིན། །བདག་པོའི་འབྲས་བུ་དང་པོའི་ཡིན། །རྒྱུ་མཐུན་སྐལ་མཉམ་ཀུན་འགྲོ་བའི།།
སྐྱེས་བུ་པ་ནི་གཉིས་ཀྱི་ཡིན་ཞེས་གསུངས་ཏེ་སྐྱེས་བུ་བྱེད་པའི་འབྲས་བུ་ནི་ལྷན་ཅིག་འབྱུང་
བ་དང་མཚུངས་ལྡན་གྱི་རྒྱུ་གཉིས་ཀྱི་འབྲས་བུ་ཡིན་ནོ་ཞེས་བྱ་བ་སྟེ་གཞན་རྣམས་ནི་གོ་སླའོ།།
གསུམ་པ་ནི་བྱེ་བྲག་ཏུ་སྨྲ་བ་རྣམས་ནི་ལྷན་ཅིག་འབྱུང་བ་དང་མཚུངས་ལྡན་གྱི་རྒྱུ་གཉིས་ཀྱི་
དུས་མཉམ་པའི་འབྲས་བུ་བསྐྱེད་ཅིང་། སྐལ་མཉམ་དང་ཀུན་འགྲོ་དང་རྣམ་པར་སྨིན་པའི་
- ༈ !
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུ་གསུམ་གྱིས་མ་འོངས་པའི་འབྲས་བུ་བསྐྱེད་ལ། བྱེད་རྒྱུ་ནི་འབྲས་བུ་བསྐྱེད་པ་ལ་མི་སྒྲིབ་
པ་ཙམ་བྱེད་པ་ཡིན་ནོ། །ཡང་མཚུངས་པ་དེ་མ་ཐག་པའི་རྐྱེན་གྱིས་མ་འོངས་པ་བསྐྱེད་ཅིང་
དམིགས་རྐྱེན་གྱིས་ད་ལྟར་བའི་སེམས་དང་སེམས་བྱུང་བསྐྱེད་པས་དུས་མཉམ་པ་ཡིན་ནོ།།
གཞན་ཡང་མར་མེ་དང་མེའི་གྲིབ་མ་དང་མྱུ་གུའི་གྲིབ་མ་དང་མདུང་ཁྱིམ་ལ་སོགས་པ་དུས་
མཉམ་པའི་རྒྱུ་འབྲས་དུ་མ་ཁས་ལེན་པར་བྱེད་དོ། །གང་ཡང་སེམས་དང་སེམས་བྱུང་རྣམས་
ནི་བདག་རྐྱེན་དང་དམིགས་རྐྱེན་དང་དེ་མ་ཐག་རྐྱེན་བཞི་ལས་སྐྱེ་ཞིང་། འདུ་ཤེས་མེད་པ་
དང་འགོག་པའི་སྙོམས་འཇུག་གཉིས་ནི་དམིགས་བྱེད་མ་ཡིན་པས་དམིགས་པའི་རྐྱེན་མ་
གཏོགས་ པ་གསུམ་ལས་སྐྱེ་ལ། གཟུགས་ཅན་རྣམས་ནི་ རྒྱུའི་རྐྱེན་དང་ བདག་ པོའི་རྐྱེན་
གཉིས་ལས་སྐྱེ་བ་ཡིན་ཏེ་མཛོད་ལས། བཞིའི་སེམས་དང་སེམས་བྱུང་རྣམས། །གསུམ་གྱིས་
སྙོམས་པར་འཇུག་པ་གཉིས། །གཞན་ནི་གཉིས་པོ་དག་ལས་སྐྱེ། །ཞེས་གསུངས་པ་ཡིན་ནོ།།
མདོ་སྡེ་པ་རྣམས་ནི་དུས་མཉམ་ན་རྒྱུའི་དུས་ན་འབྲས་བུ་གྲུབ་ཟིན་པ་དེ་ལ་རྒྱུ་ཉེ་བར་སྦྱོར་བ་
མི་འཐད་དེ་བུམ་པ་གྲུབ་ཟིན་པ་ལའང་རྫ་མཁན་ཉེ་བར་སྦྱོར་བར་ཐལ་བའི་ཕྱིར་རོ། །ཉེ་
བར་སྦྱོར་བ་མེད་པའང་རྒྱུ་ཡིན་ན་ཐམས་ཅད་ཀྱང་ཐམས་ཅད་ཀྱི་རྒྱུར་ཐལ་བའི་ཕྱིར་དང་རྒྱུ་
རྣམས་ཐམས་ཅད་སྔར་ཡོད་ཡིན་ཞེས་འདོད་དོ། །རྣམ་རིག་སེམས་ཙམ་པ་རྣམས་ནི་དུས་
མཉམ་པ་དང་མི་མཉམ་པ་གཉིས་ཀ་འདོད་ལ། དབུ་མ་རབ་ཏུ་མི་གནས་པ་རྣམས་ནི་དུས་
མཉམ་པ་དང་མི་མཉམ་པ་ལ་སོགས་པས་རྣམ་པར་དཔྱད་ན་རྒྱུ་འབྲས་འཇིག་པས་སྣང་བ་
ཙམ་གྱི་རྒྱུ་འབྲས་ཁས་ལེན་པར་བྱེད་དེ་བདེན་གཉིས་ལས། ཇི་ལྟར་སྣང་བཞིན་ངོ་བོའི་ཕྱིར།།
འདི་ལ་དཔྱད་པ་མི་འཇུག་གོ་ཞེས་གསུངས་པ་བཞིན་ནོ། །བཞི་པ་ནི་སེམས་འབྱུང་ཁོ་ན་
ལམ་ཡིན་ན་ཇི་སྐད་བཤད་པའི་རྐྱེན་བཞི་ལས་སྐྱེ་བ་ཡིན་ལ། ལུས་དང་ངག་གི་དགེ་བའང་
ལམ་ཡིན་ན་དེ་ནི་ཇི་སྐད་བཤད་པའི་རྐྱེན་གཉིས་ལས་སྐྱེ་བ་ཡིན་ཞིང་། དེ་བཞིན་གཤེགས་
-
{ [I -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །
པའི་ཡེ་ཤེས་ནི་ཟག་མེད་ཀྱི་སེམས་དང་སེམས་བྱུང་ལས་བྱུང་པ་ཡིན་པས་རྐྱེན་བཞི་ལས་སྐྱེ་
བ་ཡིན་ནོ། །འོན་ཀྱང་དེ་གཉིས་ཀུན་འགྲོ་དང་རྣམ་སྨིན་གྱི་རྒྱུ་གཉིས་དང་དེ་ཉིད་རྐྱེན་དུ་བྱས་
པའི་རྒྱུའི་རྐྱེན་ལས་ནི་མི་སྐྱེ་སྟེ། ལམ་དང་ཡེ་ཤེས་ཟག་བཅས་དང་ལུང་མ་བསྟན་མ་ཡིན་
པའི་ཕྱིར་རོ། །འབྲས་བུ་ནི་རྣམ་སྨིན་དང་ཀུན་འགྲོ་ལས་སྐྱེས་པའི་རྒྱུ་མཐུན་མ་གཏོགས་པའི་
གཞན་ཕྱེད་དང་བཞི་ཡིན་ནོ་ཞེས་གནས་སོ། །
གཞུང་གི་དོན་ལ་རྩོད་པ་དང་ལན་གཉིས་ལས་དང་པོ་ནི་ཁྱེད་ཀུན་རྫོབ་ཏུ་
དོན་བྱེད་པར་འདོད་ན་དེ་ལྟར་ཡིན་ན་ཡང་ཀུན་རྫོབ་ཏུ་ཡང་ཞེས་པས་སྟོན་པར་བྱེད་དོ།།
འདིའང་ཡུམ་ལས་སེམས་བསྐྱེད་པ་དང་པོ་དང་ཕྱི་མ་དག་ཕན་ཚུན་ཕྲད་པ་མེད་པའི་ཕྱིར་
བསྐལ་པ་གྲངས་མེད་པ་གསུམ་དུ་དགེ་བའི་རྩ་བ་བསགས་པ་ཉིད་མེད་པས་བླ་ན་མེད་པའི་
བྱང་ཆུབ་ཏུ་འཚང་རྒྱ་བར་འགྱུར་བའི་སེམས་བསྐྱེད་པ་གང་ཞིག་ལགས་ཞེས་ཞུས་པ་ཡིན་ནོ།།
དེ་སྡུད་པ་ནི་སེམས་ནི་སྔ་མས་ཞེས་པ་སྟེ་ཕྱི་མས་ཀྱང་བྱང་ཆུབ་ཐོབ་པར་འདོད་པ་ནི་རིགས་
པ་མ་ཡིན་ནོ་ཞེས་ཚིག་རྣམ་པར་སྦྱར་རོ། །དེ་རྣམ་པར་འགྲེལ་པ་ན་སྔ་ཕྱིར་གྱུར་པའི་སེམས་
ཀྱི་ཕྲེང་བ་ཚོགས་ལམ་ཆུང་ངུ་ནས་ཁྱད་པར་གྱི་བར་གྱི་སེམས་ཀྱི་རྫས་རེ་རེ་ལ་སངས་རྒྱས་
ཀྱི་བྱང་ཆུབ་སྒྲུབ་པར་བྱེད་པའི་རྣམ་པ་ཐམས་ཅད་མཁྱེན་པ་ཉིད་ལ་སོགས་པ་སྐབས་བདུན་
གྱི་དོན་སེམས་བསྐྱེད་ནས་སྐད་ཅིག་མའི་བར་གྱི་དོན་མཐའ་དག་མི་སྣང་བའི་ཕྱིར་སེམས་རེ་
རེས་ནི་བྱང་ཆུབ་ཐོབ་པ་མ་ཡིན་ནོ། །གལ་ཏེ་མཐའ་དག་མི་སྣང་ཡང་དོན་རེ་རེ་སྣང་བས་
ཐོབ་བོ་ཞེ་ན། འོ་ན་ནི་དྲན་པ་ཉེར་བཞག་ལ་སོགས་པའི་དོན་རེ་རེས་བྱང་ཆུབ་ཐོབ་པར་
འགྱུར་བ་ལས་དོན་རེ་རེས་ནི་བྱང་ཆུབ་ཐོབ་པར་རིགས་པ་མ་ཡིན་ཏེ་ཉན་རང་གཉིས་ཀྱིས་
ཀྱང་སངས་རྒྱས་ཀྱི་བྱང་ཆུབ་ཐོབ་པར་ཐལ་བའི་ཕྱིར་རོ། །གལ་ཏེ་སེམས་དེ་དག་ཐམས་
ཅད་གང་ཟག་གཅིག་ལ་དུས་གཅིག་ཅར་འབྱུང་བས་ཐོབ་བོ་ཞེ་ན། འདོད་པའི་དོན་བྱང་ཆུབ་
.) f} 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒྲུབ་པར་བྱེད་པར་སྣང་བ་དྲན་པ་ཉེར་གཞག་ལ་སོགས་པའི་སེམས་དུས་གཅིག་ཅར་འབྱུང་
བའི་མང་པོ་ཚོགས་པ་ཉིད་ཀྱིས་ཀྱང་དེ་ཐོབ་པ་མི་སྲིད་པའི་ཕྱིར་རོ། །དེ་གང་ལས་ཞེ་ན་
སེམས་ཅན་རྣམས་ནི་རྣམ་པར་ཤེས་པའི་རྒྱུད་རེ་རེ་བའོ་ཞེས་ལུང་ལས་འབྱུང་བའི་ཕྱིར་རོ།།
བསམ་པ་ནི་འདི་ཡིན་ཏེ་རྒྱུད་གཅིག་ལ་འཇིག་རྟེན་དང་འཇིག་རྟེན་ལས་འདས་པའི་མངོན་
པར་རྟོགས་པའི་དོན་མཐའ་དག་སྣང་བ་ནང་པ་ནི་མི་སྲིད་དེ་འཇིག་རྟེན་དང་འཇིག་རྟེན་ལས་
འདས་པའི་ཁྱད་པར་མེད་པར་འགྱུར་བའི་ཕྱིར་རོ། །དེས་ན་སེམས་དེ་དག་ཐམས་ཅད་གང་
ཟག་གཅིག་ལ་འབྱུང་ན་ནི་དེ་རྒྱུད་དུ་མར་འགྱུར་ན་དེ་ཡང་རིགས་པ་མ་ཡིན་པའི་ཕྱིར་དེ་ལྟ་
བུས་ནི་བྱང་ཆུབ་མི་ཐོབ་པར་ཁོང་དུ་ཆུད་པ་ཡིན་ནོ། །དེ་ལྟར་གཅིག་ཅར་བྱུང་པའི་མང་པོས་
ཐོབ་པ་བཀག་ནས་རིམ་གྱིས་བྱུང་པའི་མང་པོས་ཐོབ་པ་འགོག་པ་ནི་བླ་མེད་པ་ཞེས་པ་སྟེ་
སོགས་པའི་སྒྲས་ནི་བྱང་ཆུབ་ཀྱི་ཡན་ལག་གཞན་ཡང་གཟུང་ངོ༌། །དེ་ལྟ་བུའི་རིམ་གྱིས་
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་གྱི་རྟོགས་པ་སྟེ་ཤེས་པར་གྱུར་པའི་རང་
གི་ངོ་བོ་རིམ་གྱིས་བྱུང་པ་སེམས་དང་སེམས་ལས་བྱུང་པ་སྔ་ཕྱིར་གྱུར་པ་སྟེ་སྐྱེས་པའི་མང་པོ་
ཉིད་ཀྱིས་ཀྱང་འཚང་རྒྱ་བ་མ་ཡིན་ཏེ་ཀྱང་ཞེས་པ་ནི་སྔ་མ་གཉིས་སྡུད་པ་ཡིན་ནོ། །ཅིའི་ཕྱིར་
ཞེ་ན། དེ་དག་ཕན་ཚུན་འབྲེལ་བ་སྟེ་ཚོགས་པ་མེད་པའི་ཕྱིར་རོ། །དེའང་གང་ལས་ཤེ་ན་
སྐྱེས་པའི་དེ་མ་ཐག་དུས་གཉིས་པར་རྗེས་སུ་འགྲོ་བ་མེད་པར་འཇིག་པའི་ཕྱིར་རོ། །གལ་ཏེ་
རྒྱུ་མ་ཚོགས་པ་ལས་ཀྱང་འབྲས་བུ་སྐྱེས་ན་ནི་ཁ་ཡར་བས་འདོད་པའི་དོན་གྲུབ་པས་སུ་ཡང་
འཇིག་རྟེན་དང་འཇིག་རྟེན་ལས་འདས་པའི་ནོར་གྱིས་དབུལ་བར་མི་འགྱུར་རོ། །གང་གི་
ཕྱིར་དེ་ལྟ་ཡིན་པ་དེ་བས་ན་ཚུལ་ཇི་ལྟར་ན་དོན་ཁྱད་པར་ཅན་སྣང་བའི་སེམས་བསྐྱེད་པའི་
སྒོ་སྟེ་ཐབས་དེས་སངས་རྒྱས་རྣམས་གཞན་གྱི་དོན་བྱེད་དེ་ཁྱེད་ཀྱིས་དེ་ལྟ་བུའི་ཚུལ་གྱིས་དོན་
བྱེད་དོ་ཞེས་གང་སྨྲས་པ་དེ་ནི་མི་རིགས་པ་ཉིད་དོ་ཞེས་བྱ་བ་ཡིན་ནོ། །
-> [) ༡ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
གཉིས་པ་ལན་ལ་མཚོན་བྱེད་ཀྱི་དཔེ་དང་དེས་མཚོན་པའི་དོན་གཉིས་ལས་
དང་པོ་ནི་རྩོད་པ་དེ་ནི་ཡང་དག་པ་མ་ཡིན་པས་ཞེས་པས་སྟོན་པར་བྱེད་དོ། །འདིའང་ཡུམ་
ལས་དཔེར་ན་འབྲུ་མར་སྙིང་པོ་འབར་བ་ཕྲད་པ་དང་པོ་ཡིས། །སྙིང་པོ་ཚིག་མིན་དེ་མེད་པར་
ཡང་དེ་མི་ཚིག །མེ་ལྕེ་ཕྲད་པ་ཐ་མས་སྙིང་པོ་ཚིག་མིན་ལ། །མེ་ལྕེ་ཐ་མ་མེད་པའང་སྙིང་པོ་
ཚིག་མིན་ལྟར། །དང་པོའི་སེམས་ཀྱིས་བྱང་ཆུབ་མཆོག་རེག་མ་ཡིན་ལ། །དེ་མེད་པར་ཡང་
དེ་ལ་རེག་པར་ནུས་མ་ཡིན། །ཐ་མའི་སེམས་ཀྱི་བྱང་ཆུབ་ཞི་བ་ཐོབ་མིན་ལ། །དེ་མེད་པར་
ཡང་དེ་ཐོབ་ནུས་མ་ཡིན་ནོ་ཞེས་གསུངས་པ་ཡིན་ནོ། །དེ་སྡུད་པ་ནི་མར་མེའི་དཔེ་ཚུལ་གྱིས་
ནི་ཞེས་པ་སྟེ་བྱང་ཆུབ་ཇི་ལྟར་ཐོབ་པ་ནི་དཔེས་ཤེས་པར་འགྱུར་རོ་ཞེས་བྱ་བའི་དོན་ཏོ། །དེ་
རྣམ་པར་འགྲེལ་པ་ནི་ཇི་ལྟར་དེ་དཔེར་ན་མེ་ལྕེ་དང་སྡོང་བུའི་སྙིང་པོ་ཕྲད་པའི་སྐད་ཅིག་དང་
པོ་ལ་སྐད་ཅིག་མ་གཉིས་པ་མེད་པར་མེ་ལྕེ་ལ་རྒྱུའི་མཚན་ཉིད་ཀྱི་སྲེག་པར་བྱེད་པ་དང་སྡོང་
བུ་ལ་འབྲས་བུའི་མཚན་ཉིད་ཀྱི་སྲེག་པར་བྱ་བ་མེད་དོ། །དེ་ཅིའི་ཕྱིར་ཞེ་ན། ཚ་བ་ཁྱད་པར་
ཅན་དུ་མ་བྱས་པའི་ཕྱིར་ཏེ་གལ་ཏེ་ཞེས་པ་ནི་ཁྱབ་བྱེད་མི་དམིགས་པ་ཡིན་ནོ།། དེ་ཡང་གང་
ལས་ཤེ་ན་ལག་པ་ལ་སོགས་པ་རང་རང་གི་རྒྱུས་ཕན་ཚུན་ཉེ་བར་འདུ་བའི་སྒོ་ནས་དུས་
མཉམ་དུ་ཕྲད་པ་ཙམ་བསྐྱེད་པའི་ཕྱིར་ཏེ་གལ་ཏེ་དྲོ་བའི་ཁྱད་པར་ཅན་དུ་བསྐྱེད་ན་ནི་ཕྲད་པ་
ཙམ་དུ་མ་བསྐྱེད་པར་ཐལ་བའི་ཕྱིར་རོ། །དེ་དག་དེ་ལྟར་ཡིན་པ་དེ་བཞིན་དུ་མེ་ལྕེ་དང་སྙིང་
པོ་དྲོ་བའི་ཁྱད་པར་ཅན་དུ་སྐྱེ་བ་སྐད་ཅིག་མ་གཉིས་པ་ལ་ཡང་དང་པོ་ལ་མ་བརྟེན་པར་
གཉིས་པོ་དེ་མེད་དེ་སྐད་ཅིག་མ་དང་པོ་མེད་པར་ཀུན་རྫོབ་ཏུ་ཡང་འབྱུང་བ་མེད་པའི་ཕྱིར་ཏེ་
ཡང་ཞེས་བྱ་བ་ནི་དོན་དམ་པར་བསྡུད་པ་ཡིན་ནོ། །གལ་ཏེ་དང་པོ་མེད་པར་ཡང་གཉིས་པ་
འབྱུང་ན་དེ་ནི་རྒྱུ་མེད་པ་ཡིན་ལ་དེ་རྒྱུ་མེད་ན་ནི་དེ་གང་ལ་ཡང་ལྟོས་པ་མེད་དོ། །གང་ཞིག་
གང་ལའང་ལྟོས་པ་མེད་པར་དེ་ལ་ནི་ཡང་ན་རྟག་ཏུ་ཡོད་པས་ཁྱབ་སྟེ་རྒྱུ་ནུས་པ་ཐོགས་མེད་
-， ]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་འབྲས་བུས་ཁྱབ་པ་བཞིན་ནོ། །ཡང་ན་ནི་རྟག་ཏུ་མེད་པས་ཁྱབ་སྟེ་ནམ་མཁའ་བཞིན་ནོ།།
དེ་རྣམ་པ་གཞན་གསུམ་པ་ལ་ནི་འཇུག་མི་སྲིད་པས་བསྲེག་བྱ་དང་སྲེག་བྱེད་རྟག་ཏུ་ཡོད་པ་
དང་སོགས་པ་སྟེ་མེད་པར་འགྱུར་བ་ཡིན་ན་དེ་ལྟ་ཡང་མ་ཡིན་པར་མཐོང་བ་ཡིན་ནོ། །གང་
གི་ཕྱིར་སྔ་ཕྱི་ལ་རྣམ་པར་དཔྱད་ན་གཉིས་པོ་དེ་མི་རུང་བ་དེ་ལྟར་ཡིན་པ་དེའི་ཕྱིར་གང་གི་ཚེ་
རྐྱེན་ཉིད་ཅེས་པ་ནི་དངོས་པོ་བརྗོད་པའི་རྐྱེན་ཡིན་ལ། འདི་པ་ཙམ་གྱིས་བདག་ཉིད་ཅེས་
པས་ནི་དབང་ཕྱུག་ལ་སོགས་པ་མ་མཐོང་བ་རྒྱུ་ཡིན་པ་བཀག་ནས་རྒྱུ་རྐྱེན་གྱི་དངོས་པོ་སྣང་
བ་ཙམ་གྱི་བདག་ཉིད་ལས་སྐྱེ་བོ་ཞེས་སྟོན་པ་ཡིན་ནོ། །འདི་དག་རྟེན་ཅིང་འབྲེལ་བར་འབྱུང་
བའི་ཆོས་ཉིད་ཡིན་པའི་གཏན་ཚིགས་ཀྱིས་ནི་མ་བརྟགས་གཅིག་པུར་ཉམས་དགའ་བའི་
དཔྱད་ན་སྟོང་པ་ཉིད་དུ་འགྲོ་བ་སྒྲུབ་པ་ཡིན་ཏེ་རྟེན་འབྲེལ་ནི་སྟོང་ཉིད་ལ་མི་འཁྲུལ་བའི་ཕྱིར་
རོ༑ ༑དེ་ལྟར་ན་རྣམ་པར་མ་དཔྱད་པའི་བློའི་ཡུལ་དུ་ནི་སྲེག་པར་བྱ་བ་དང་སྲེག་པར་བྱེད་པ་
ཡོད་ཅེས་རྒྱང་རིང་པོར་སྦྲེལ་ལོ། །དེ་གང་ལས་ཤེ་ན་གཉིས་པོ་དེའི་རྒྱུ་དང་འབྲས་བུ་བར་མ་
ཆད་པར་འབྲེལ་བའི་སྟོབས་ཀྱིས་གཉིས་ཀ་ཕྲད་པའི་ཁྱད་པར་ཅན་གྱི་སྐད་ཅིག་མ་དང་པོ་ལ་
ལྟོས་པས་དེ་བརྟན་ནས་དེ་བྱས་པའི་ཚིག་པ་སྐྱེད་པ་ལ་མཐུ་ཕུལ་དུ་ཕྱིན་པ་དང་ལྡན་པའི་
ཁྱད་པར་ཅན་རེག་བྱ་ཚ་བ་དང་ཤིན་ཏུ་ཚ་བ་དང་ཆེས་ཤིན་ཏུ་ཚ་བའི་སྐད་ཅིག་མ་གཉིས་པ་
ལ་སོགས་པ་ཡོད་ན་ཡོད་པ་དེའི་ཚེ་སྔ་མ་རྣམས་གནས་མ་བུ་བ་འདོད་པའི་འཇིག་རྒྱུ་གཞན་
མེད་པ་ཞིག་ཀྱང་རྒྱུ་མེ་ལྕེ་ནི་སྡོང་བུ་ལས་སྐྱེ་བ་དང་འབྲས་བུ་སྡོང་བུ་ཚིག་ནས་སྐྱ་བོ་དམར་
པོར་སོང་བའི་འཇིག་པ་གཉིས་དུས་མཉམ་དུ་དམིགས་པའི་ཕྱིར་ཞེས་པ་ནི་གཏན་ཚིགས་སོ།།
འདི་སྐད་དུ་རྣམ་པར་དཔྱད་ན་ཚིག་པ་མེད་ཀྱང་མ་དཔྱད་ན་ཚིག་པ་ནི་མངོན་སུམ་ཚད་མས་
གྲུབ་བོ་ཞེས་སྟོན་པ་ཡིན་ནོ། །མ་དཔྱད་ན་ཚིག་པ་ཡོད་པ་དེ་བས་ན་ཚུལ་གཉིས་ཀྱིས་མ་
བསྲེགས་ཀྱང་རྒྱུན་བསྡོམས་པས་ཚིག་པ་ཡོད་པ་ཅེས་བྱ་བ་མར་མེ་དཔེའི་ཚུལ་གྱིས་ལམ་གྱི་
-;
]
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། དོ༩
སྐད་ཅིག་མ་སྔ་ཕྱིར་གྱུར་པ་གཉིས་ཡུལ་བྱང་ཆུབ་གཅིག་ལ་སྐྱེད་བྱེད་དུ་ཉེ་བར་སྦྱོར་བ་ཤེས་
པར་བྱེད་དོ། །གཉིས་པ་དེས་མཚོན་པའི་དོན་ནི་མེ་ལྕེའི་སྐད་ཅིག་མ་སྔ་མ་དང་འདྲ་བའི་བྱང་
ཆུབ་སྒྲུབ་པར་བྱེད་པ་དྲན་པ་ཉེར་གཞག་ལ་སོགས་པ་མངོན་པར་རྟོགས་པའི་དངོས་པོ་ཚད་
ཡོད་པ་དེ་རྒྱ་ཆུང་ངུ་ཞིག་སྣང་བར་ཤེས་པ་ལ་བརྟེན་ནས་དེ་ལ་སྣང་བའི་དོན་གྱིས་དབེན་པ་
ནི་སྔ་མའི་དམན་པ་དེས་སྟོང་པའི་ཕྱི་མ་ཁྱད་པར་དུ་འཕགས་བའི་བཟང་པོ་སྐྱེ་བོ་ཞེས་བྱ་བའི་
དོན་ཏོ། །གང་གི་ཕྱིར་ཚ་བ་དང་ཤིན་ཏུ་ཚ་བ་ལ་སོགས་པའི་ཁྱད་པར་དང་འདྲ་བར་གོང་ནས་
གོང་དུ་ཁྱད་པར་འགྱུར་བ་དེའི་ཕྱིར་བྱང་ཆུབ་ཐོབ་པར་རིགས་སོ་ཞེས་གནས་ཏེ་ཡུམ་ལས་
ཆུའི་ཐིགས་པས་བུམ་པ་དང་པོ་ཐ་མའི་བར། །རིམ་གྱིས་ཉུང་ངུ་ཉུང་དུས་དེ་ཡོངས་འགེངས་
པ་ལྟར། །དེ་བཞིན་དང་པོའི་སེམས་ཀྱང་བྱང་ཆུབ་མཆོག་རྒྱུ་སྟེ། །རིམ་གྱིས་དཀར་པོའི་ཡོན་
ཏན་རྫོགས་པའི་སངས་རྒྱས་འགྱུར་ཞེས་གསུངས་སོ། །
དྲུག་པ་ཟབ་མོའི་དོན་རྟོགས་པ་ཁོ་ན་ཕྱིར་མི་ལྡོག་པའི་རྟགས་སུ་སྦྱར་བ་ནི་
ཇི་སྐད་སྨོས་པའི་མར་མེའི་དཔེ་ཁོ་ནས་ཟབ་མོའི་ཆོས་ཉིད་རྣམ་པ་བརྒྱད་ཅེས་གསུངས་པ་
དེའང་ཁོང་དུ་ཆུད་པར་བྱ་དགོས་པ་ཡིན་པས་ཞེས་པ་སྟེ་ཀྱང་ཞེས་བྱ་བ་ནི་བྱང་ཆུབ་ཐོབ་པ་
སྡུད་པ་ཡིན་ནོ། །ཕྱིར་མི་ལྡོག་པའི་མཚན་ཉིད་བརྗོད་པའི་ཕྱིར་ནི་ཟབ་མོ་བརྒྱད་འཆད་ལ་
བརྒྱད་པོ་དེའང་ཡུལ་གང་ལ་གནས་པ་ཡིན་ཞེ་ན་ཞེས་སྦྱར་རོ། །འདིའང་ཡུམ་ལས་རབ་
འབྱོར་དེ་ཇི་སྙམ་དུ་སེམས་སེམས་གང་འགག་པ་དེ་ཕྱིས་སྐྱེ་བར་འགྱུར་རམ་བཅོམ་ལྡན་
འདས་དེ་ནི་མ་ལགས་སོ་ཞེས་བྱ་བ་ལ་སོགས་པ་གསུངས་སོ། །དེ་སྡུད་པ་ནི་སྐྱེ་བ་དང་ནི་
འགག་པ་དང་ཞེས་བྱ་བ་ལ་སོགས་པ་ཡིན་ནོ། །དེ་ལ་འབྲས་བུ་སྐྱེ་བའི་ཟབ་པ་སྟོན་པ་ནི་
སྐད་ཅིག་མ་སྔ་མ་དང་ཞེས་པ་སྟེ་ངོ་བོ་ཉིད་མེད་པ་ནི་སྔ་ཕྱིའི་དངོས་མེད་དོ། །རྟོགས་པར་བྱ་
བ་ནི་ཐོབ་པར་བྱ་བའི་དོན་ནོ། །རྟེན་འབྲེལ་ནི་སྐྱེ་བའི་མིང་གི་རྣམ་གྲངས་ཏེ་རྟེན་ཅིང་འབྲེལ་
-， []
.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་པར་ཕྱིན་འགྲེལ་སྐོར།
བར་འབྱུང་བ་ཤིན་ཏུ་ཟབ་བོ་ཞེས་བྱ་བའི་དོན་ཏོ། །འགག་པ་ཟབ་པ་ནི་དངོས་པོ་ཐམས་ཅད་
འབྱུང་བ་ཉིད་ནས་བདེན་པའི་ངོ་བོ་ཉིད་མེད་པ་ཆུ་ཟླ་ལྟ་བུ་ཡིན་ལ། ངོ་བོ་ཉིད་མེད་པ་སྟེ་
བསྟོད་བྱེད་ལོག་པའི་གཟུགས་བརྙན་ལྟར་ཀུན་རྫོབ་ཏུ་འགག་པ་དེའང་རྟོགས་པར་དཀའ་བ་
ཟབ་པ་ཡིན་ནོ། །དེ་བཞིན་ཉིད་ཟབ་པ་ནི་གནས་སྐབས་ཐམས་ཅད་དུ་ཞེས་པ་སྟེ་མངོན་སུམ་
དུ་མི་བྱེད་པ་ནི་ཞི་བར་མ་ཞུགས་པའོ། །ཤེས་བྱ་ཟབ་པ་ནི་དེ་བཞིན་ཉིད་ཀྱི་རང་བཞིན་གྱི་
ཞེས་པ་སྟེ་སྟོང་པ་ཉིད་ཡིན་ན་ནི་སྒྲུབ་ཏུ་མེད་དོ་ཅེས་སོ་བྱ་བའི་དོན་ཏོ། །ཤེས་པ་ཟབ་པའི་
མཐོང་བ་མེད་པ་ཉིད་མཐོང་བ་ཡིན་པ་ནི་མཉམ་གཞག་དང་རྗེས་ཐོབ་གཉིས་སུ་ཕྱེ་ནས་
བཤད་ཟིན་ཏོ། །སྤྱོད་པ་ཟབ་པ་ནི་ཆོས་ཉིད་ཡིན་པས་ན་དོན་དམ་པར་སྤྱོད་པ་མེད་པ་ཉིད་དུ་
རྟོགས་པ་ནི་བྱང་ཆུབ་ཀྱི་སྤྱོད་པ་ཡིན་ནོ། །གཉིས་སུ་མེད་པ་ལ་ཟབ་པ་ནི་གཟུང་འཛིན་དང་
རང་བཞིན་དང་འཁོར་འདས་ལ་སོགས་པ་གཉིས་སུ་སྣང་བཞིན་དུ་གཉིས་མེད་དུ་དུས་
ཐམས་ཅད་དུ་སྒྲུབ་པ་ཡིན་ནོ། །ཐབས་མཁས་པ་ལ་ཟབ་པ་ནི་ཚོགས་རྫོགས་ལ་སངས་རྒྱས་
མི་ཐོབ་པ་སྟེ་རྒྱུ་ཚང་ནས་འབྲས་བུ་མི་འབྱུང་བའང་ཤེས་པ་ཡིན་ནོ། །དེ་དག་ནི་འཕགས་པ་
རྣམས་མ་གཏོགས་པས་བསམ་གྱིས་མི་ཁྱབ་པའི་རྣམ་པར་ཐར་པ་ཐོབ་པའི་སྒོ་ནས་གཉིས་
སུ་སྣང་ཡང་གཉིས་སུ་མེད་པ་ལ་སོགས་པ་ཕན་ཚུལ་འགལ་བ་ཡིན་ཏེ་འགལ་བ་ནི་གཉིས་
ལ་གནས་སོ་ཤེས་བྱ་བའི་དོན་དོ། །དེ་ལྟར་འགལ་བ་དེ་དག་མི་འགལ་བར་སྒྲུབ་པས་ན་བློ་
དང་ཡུལ་གཉིས་ཀ་ཟབ་པ་ཡིན་ཏེ་རྟོགས་ཤིན་ཏུ་དཀའ་བའི་ཕྱིར་རོ། །གཞན་ཡང་རྒྱུད་བླ་མ་
ལས། བྱ་ བ་སྒྲུབ་ པ་ རྟག་ཏུ་བློ། །དེ་བཞིན་དུ་ནི་འབར་བ་དང༌། །ཞི་བའི་བསམ་གཏན་
སྙོམས་འཇུག་ལ། །རྟག་ཏུ་སྙོམས་པར་འཇུག་པའང་ཡིན་ཞེས་འབྱུང་བ་དེ་ལྟ་བུའི་འགལ་
བའང་མི་འགལ་བར་སྒྲུབ་པ་ལ་སོགས་པ་དུ་མ་ཡོད་པར་ཤེས་པར་བྱའོ། །འདིར་བྱང་ཆུབ་
ཁྱད་པར་ཅན་ལས་ཕྱིར་མི་ལྡོག་པ་ལ་སྒྲུབ་པ་ལ་གཏན་ཚིགས་ནི་ཟབ་མོ་བརྒྱད་མངོན་
- 5
} f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
སུམ་དུ་ཁོང་དུ་ཆུད་པའི་སློབ་མའི་བློ་ཡིན་པའི་ཕྱིར་ཞེས་དགོད་པ་ཡིན་ནོ། །མཚན་ཉིད་དང་
བཅས་པ་ནི་རྟགས་དེ་དག་བྱང་ཆུབ་པའི་རང་བཞིན་གྱི་མཚན་ཉིད་དུ་རྣམ་པར་གནས་པ་
ཡིན་ནོ། ། །
སངས་རྒྱས་སྐྱེད་པའི་རྒྱུ་བཤད་པ་ལ་གསུམ་ལས་དང་པོ་ཆོས་སྐུ་སྐྱེད་པའི་རྒྱུ་
སྲིད་ཞི་མཉམ་ཉིད་ལ་དོན་དངོས་དང༌། ལན་མེད་པའི་ཀླན་ཀ་སྤང་བ་གཉིས་ལས་དང་པོ་ནི་
སློབ་པའི་ཚོགས་ཀྱིས་ཞེས་པ་སྟེ་ཆོས་ནི་རྟགས་སོ། །རྒྱུ་མཚན་ནི་རྒྱུའོ། །འདི་ལའང་ཡུམ་
ལས་རབ་འབྱོར་བྱང་ཆུབ་སེམས་དཔའ་ཆེན་པོ་གང་རྣམ་པར་ཐར་པའི་སྒོ་གསུམ་རྨི་ལམ་ན་
སྒོམ་ན་ཅི་དེ་ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་འཕེལ་བར་འགྱུར་རམ་རབ་འབྱོར་
གྱིས་སྨྲས་པ་ཤཱ་རིའི་བུ་གལ་ཏེ་ཉིན་པས་རྣམ་པར་འཕེལ་ན་ནི་རྨི་ལམ་ན་ཡང་རྣམ་པར་
འཕེལ་ལོ། །དེ་ཅིའི་ཕྱིར་ཞེ་ན། ཤཱ་རིའི་བུ་རྨི་ལམ་དང་ཉིན་པར་ནི་རྣམ་པར་མི་རྟོག་པའི་ཞེས་
བཅོམ་ལྡན་འདས་ཀྱིས་གསུངས་སོ་ཞེས་འབྱུང་ངོ༌། །དོན་དེ་ནི་སྲིད་ཞི་གཉིས་རྨི་ལམ་དང་
ཉིན་མོའི་སྒྲས་བསྟན་ངོ་བོ་ཉིད་སྟོང་པར་མཉམ་མོ་ཞེས་སྟོན་པ་ཡིན་ནོ། །དེ་སྡུད་པ་ནི་ཆོས་
རྣམས་རྨི་ལམ་འདྲ་བའི་ཕྱིར། །སྲིད་དང་ཞི་བར་མི་རྟོག་པ་ཞེས་བྱ་བ་ཡིན་ནོ། །འདིར་དོན་ནོ་
འདིར་འགྱུར་ཏེ་ཕྱིར་མི་ལྡོག་པ་ཐོབ་ནས་ཀུན་ནས་ཉོན་མོངས་དང་རྣམ་བྱང་གི་རྟོག་པ་
གཉིས་སྤང་བའི་ཕྱིར་ཏེ་གཉིས་མཉམ་པར་སྒོམ་པས་གང་གི་ཚེ་རྟོག་པ་གཉིས་པོ་དེ་ཟད་པ་
དེའི་ཚེ་སངས་རྒྱས་སུ་འགྱུར་བ་ཡིན་ཏེ་མདོ་སྡེ་རྒྱན་ལས་འདི་ལ་དོན་དམ་ཚུལ་གྱིས་ཞི་བ་
དང༌། །སྐྱེ་བ་དེ་གཉིས་ཁྱད་པར་ཅི་ཡང་མེད། །འོན་ཀྱང་དགེ་བའི་ལས་རྣམས་བྱེད་པ་དག།
སྐྱེ་བ་ཟད་པས་ཞི་བ་ཐོབ་པར་འགྱུར་ཞེས་གསུངས་པ་ཡིན་ནོ། །དེ་ལ་ལས་མེད་པ་ལ་
སོགས་པའི་ཀླན་ཀའི་ལན་ནི་ཇི་སྐད་དུ་མདོ་ལས་བཤད་པར་ཟད་དེ་དེ་བཞིན་དུ་ཤེས་པར་
བྱའོ་ཞེས་བྱ་བའི་དོན་ཏོ། །དེ་རྣམ་པར་འགྲེལ་པ་ན་འཁོར་བ་དང་དེ་རྣམ་པར་བྱང་བ་ཞེས་བྱ་
-
（】 ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ལ་ཁ་ཅིག་ནི་ཚེ་རབས་གཞན་དང་གཞན་དུ་འཁོར་བ་ནི་གང་ཟག་བདག་དང་གཙོ་བོ་
འཁོར་བ་ཡིན་ནོ་ཞེས་འདོད་དོ། །བྱེ་བྲག་པ་ལ་སོགས་པ་ལ་ལ་ནི་རྡུལ་ཕྲ་རབ་འཁོར་བ་
ཡིན་ནོ། །ཞེས་ཟེར་རོ། །གཞན་དག་ནི་གཟུགས་ལ་སོགས་པའི་ཕུང་པོ་ལྔ་འཁོར་བ་ཡིན་ནོ་
ཞེས་སྨྲའོ། །ལ་ལ་ནི་ཀུན་གཞིའི་རྣམ་པར་ཤེས་པ་ཉིད་འཁོར་བ་ཡིན་ནོ་ཞེས་འདོད་དོ།།
འགའ་ཞིག་ནི་ཡིད་ཀྱི་ཤེས་པ་འཁོར་བ་ཡིན་ནོ་ཞེས་སྨྲ་སྟེ། ཇི་སྐད་དུ་མཛོད་ལས་འཆད་དང་
མཚམས་སྦྱོར་འདོད་ཆགས་བྲལ། །ཉམས་དང་མཆི་འཕོ་སྐྱེ་བ་རྣམས། །ཡིད་ཀྱི་རྣམ་ཤེས་ཁོ་
ནར་འདོད་ཅེས་གང་འབྱུང་བ་ཡིན་ནོ། །དེ་དག་ལ་བདག་དང་གཙོ་བོ་ལ་སོགས་པ་འཁོར་བ་
དེ་ནི་ཡང་དག་པ་མ་ཡིན་པས་དེ་དགག་པ་ནི་གཞན་དུ་ལྟ་བར་བྱའོ། །དེས་ན་དཔུང་བཟང་
གི་ཞུས་པ་ལས་འདོད་ཆགས་ལ་སོགས་ཉོན་མོངས་ཚོགས་ལྡན་པའི། །སེམས་ནི་འཁོར་བ་
ཡིན་པར་ཀུན་ཏུ་བརྗོད། །ཉོན་མོངས་རྣམ་གྲོལ་ཤེལ་དང་ཟླ་འདྲ་བ། །སྲིད་པའི་རྒྱ་མཚོའི་
མཐར་ནི་ཡོངས་སུ་བསྒྲགས་ཞེས་གསུངས་པ་བཞིན་ནོ། །དེ་གཉིས་ནི་མི་མཐུན་པ་སྟེ་སྤང་བྱ་
དང་དེ་སྤོང་བའི་གཉེན་པོ་ཡིན་ནོ། །སྣང་བརྙན་གྱི་སྒྲས་ནི་བདེན་པ་མེད་པའི་སྣང་བ་ཙམ་
བརྗོད་པ་ཡིན་ལ་དེས་ནི་གཉིས་པོ་དེ་རྨི་ལམ་དང་འདྲ་བ་ཉིད་དུ་རྟོགས་པར་བྱས་ནས་
བསྒོམས་པས་རྟོག་པ་གཉིས་པོ་དེ་སྤོང་བ་ཡིན་ནོ། །ཐ་དད་པ་ཉིད་དུ་བདེན་པར་རྣམ་པར་མི་
རྟོག་པས་ན་བློ་མཉམ་པ་ཉིད་ཡིན་ནོ་ཞེས་ཚིག་རྣམ་པར་སྦྱར་རོ། །
གཉིས་པ་ལ་རྩོད་པ་དང་། ལན་གཉིས་ལས་དང་པོ་ནི་རྨི་ལམ་དང་འདྲ་བ་
ཡིན་ན་གཉིད་ཀྱི་ནང་ན་མི་དགེ་བཅུ་དང་སྦྱིན་ལ་སོགས་པ་མེད་པས་གཉིད་མ་ལོག་པའི་
གནས་སྐབས་ན་ཡང་གཉིད་ལོག་པའི་གནས་སྐབས་བཞིན་དུ་དགེ་བ་དང་མི་དགེ་མེད་པར་
འགྱུར་རོ་ཞེས་བྱ་བ་ཡིན་ནོ། །ལན་དོན་གསུམ་ལས་དང་པོ་དེ་རྒོལ་བ་པོ་ལ་མཚུངས་པར་
བརྩད་པ་ནི་ཇི་ལྟར་རྣམ་པ་འདི་དག་ཕྱི་རོལ་གྱི་དོན་དུ་སྨྲ་བ་ཉན་ཐོས་སྡེ་པ་དག་གི་ལུགས་ལ་
-
{
} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས༔ f
དོན་དམ་པར་རང་གི་མཚན་ཉིད་ལ་དཔྱད་ན་ནི་སུས་ཀྱང་སུ་ལ་བསད་པ་མེད་སུས་ཀྱང་སུའི་
ནོར་བླངས་པ་ཡང་མེད་ཅེས་པ་ལ་སོགས་པ་མི་དགེ་བ་ལ་སོགས་པ་ཐམས་ཅད་མེད་པར་
འདོད་ལ། ཡང་རྣམ་པར་མ་དཔྱད་ན་མ་བསད་པ་ཡང་མ་ཡིན་པ་དང་མ་བླངས་པ་ཡང་མ་
ཡིན་པ་ལ་སོགས་པ་དགག་པ་གཉིས་ཀྱིས་རྣལ་མ་བསྟན་པའི་མི་དགེ་བ་བཅུ་ཡོད་པར་ཡང་
འདོད་དེ་དེས་ན་ཁྱེད་འགལ་བར་སྨྲ་བ་ཡིན་ནོ། །གལ་ཏེ་དེ་དག་ཡོད་པར་འདོད་པ་བདེན་
ཡང་མེད་པར་འདོད་པ་ཉིད་ཅིའི་ཕྱིར་ཞེ་ན། ཕ་རོལ་གྱི་གནོད་པ་མ་བྱས་ཀྱང་རྒྱུ་སྟེ་བྱེད་པ་པོ་
མེད་པར་འཇིག་པ་ཡིན་པའི་ཕྱིར་རོ། །དེ་ཉིད་ཀྱང་ཅིའི་ཕྱིར་ཞེ་ན། སྐད་ཅིག་མ་ཡིན་པ་ཉིད་
ཀྱིས་སོ། །འདི་ལ་ནི་གནས་མ་བུ་པ་རྣམས་ཀྱིས་བརྟགས་པའི་འཇིགས་པ་རྒྱུ་གཞན་མི་
དགོས་ཏེ་ལུང་ལས་འདུས་བྱས་ཐམས་ཅད་སྐད་ཅིག་མ། །མི་གནས་བྱེད་པ་ག་ལ་ཡོད།།
འདི་དག་འབྱུང་བ་དེ་ཉིད་ནི། །བྱ་བ་དེ་ཉིད་བྱེད་ པར་ བརྗོད་ཅེས་འབྱུང་བའི་ཕྱིར་རོ།།
འདིར་སྔོན་གྱི་སློབ་དཔོན་ཁ་ཅིག་ན་རེ་དངོས་པོ་རྣམས་ལ་སྐད་ཅིག་གི་མི་རྟག་པ་ནི་མེད་ཀྱི་
འོན་ཀྱང་དེ་ན་གདུལ་བྱ་ཡིད་འབྱུང་བར་བྱ་བའི་ཕྱིར་དེ་ལྟར་བསྟན་པ་ཡིན་ཏེ་མི་རྟག་པ་ནི་
རྒྱུན་ཆད་པར་ཁོ་ནར་ཟད་དོ་ཞེས་ཟེར་རོ། །མདོ་སྡེའི་རྒྱན་དང་ཚད་མ་སྡེ་མདུན་ལ་སོགས་
པར་ནི་དེ་སྒྲུབ་པ་ཡིན་མོད་ཀྱི་རང་རང་གི་བློས་བཀོད་པ་ཙམ་ལས་དོན་ལ་ནི་སྐད་ཅིག་ཡིན་
པ་དང་མ་ཡིན་པ་གཉིས་ཀར་མི་གནས་པའི་ཕྱིར་འགལ་བ་མེད་པར་བལྟའོ། །དེ་དག་མེད་
པའི་རྒྱུ་མཚན་གཉིས་སྨྲས་པ་ནི་གྲུབ་པའི་མཐའ་ཞེས་པ་སྟེ་རང་གི་འདོད་པ་ལུང་དང་རིགས་
པས་གྲུབ་པ་གང་ཡིན་པ་དེ་ནི་དེ་ལས་འདས་ནས་འགྲོར་མེད་པས་ན་གྲུབ་པའི་མཐའོ། །དེ་
ལྟ་བུ་སྟོན་པའི་མཛོད་ལས་ཀྱང་ཞེས་པ་ནི་སྔ་མའང་འདིའི་རྒྱུ་མཚན་དུ་སྡུད་པའོ། །འཇིག་
རྟེན་སྣ་ཚོགས་ལས་ལས་སྐྱེས་ཞེས་འབྱུང་བའི་ཕྱིར་རང་གི་ལས་ཀྱིས་རང་ཤི་ཞིང་ནོར་དང་
འབྲལ་ན་དེ་ཕ་རོལ་ལ་སྡིག་པར་ཇི་ལྟར་འགྱུར་ཞེས་མཚུངས་པར་བརྩད་ན་ནི་ལན་གཞན་
-> [
} .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ལར་ཕྱིན་འགྲེལ་སྐོར།
མི་དགོས་ཏེ་སློབ་དཔོན་དུལ་བའི་ལྷས་ཉེས་པ་མཚུངས་པ་ཁོ་ནས་ཕ་རོལ་ཚོམ་པ་འགྱུར་
བས་དེ་ལ་ཉེས་པ་བཞིན་མི་བརྗོད་དོ་ཞེས་བཤད་དོ། །འདི་ནི་ཆོས་ཉིད་ཀྱི་རིགས་པ་ཡིན་ཏེ་
ཚིག་ པ་ ལ་ སླར་ ཚ་ བས་ གདུང་ བ་ བཞིན་ རིགས་ པས་ གནོད་ པའི་ དོན་ ཀྱང་ ངེས་ པར་
ཁས་བླངས་དགོས་སོ་ཞེས་སྟོན་པ་ཡིན་ནོ། །དེ་ལྟ་བུའི་རྒོལ་བའི་ཕྱོགས་ལ་དོན་དུ་སྨྲ་བ་ལན་
འདེབས་པ་ནི་རྒྱུ་སྔ་མ་ལྟར་འཇུག་པ་དང་འགལ་བ་སྲོག་དང་བྲལ་བའི་ལུས་དང་གནས་
གཞན་དུ་བསགས་པ་ལ་སོགས་པའི་དངོས་པོ་བསྐྱེད་པ་ལ་ཀུན་སློང་གསོད་པ་དང་རྐུ་བ་ལ་
སོགས་པར་རྟོག་པའི་ཡན་ལག་རྣམས་ཚང་བའི་སྒོ་ནས་སྲོག་གཅོད་པ་ལ་སོགས་པར་རྣམ་
པར་འཇོག་པ་ཡིན་ཏེ་སྲོག་གཅོད་པ་ནི་བསམ་བཞིན་དུ་ཞེས་བྱ་བ་དང་། འོད་ལྡན་ལས་རྐུ་
བ་ལ་ནི་རྐུ་སེམས་གཙོ་འོས་ཏེ། །དེ་བས་དེ་དང་བྲལ་ན་ཉེས་པ་མེད་ཅེས་གང་བཤད་པ་ཡིན་
ནོ༑ ༑དེ་ལྟར་ཉིན་མོའི་སྲོག་གཅོད་པ་ལ་སོགས་པ་ཁྱད་པར་གྱི་དོན་དེ་ཉིད་དགེ་མི་དགེ་སྤྱི་
ལ་དཔེར་བྱེད་པ་ནི་ཚུལ་བཞིན་མ་ཡིན་པ་ཡིད་ལ་བྱེད་པ་དང་སོགས་པ་ཚུལ་བཞིན་ཡིད་ལ་
བྱེད་པ་དང་ལྡན་པའི་ལས་ལ་མི་དགེ་བ་དང་སོགས་པ་དགེ་བར་འཇོག་པ་དང་འདྲའོ་ཞེས་སྨྲ་
བ་དེ་བཞིན་དུ་འདིར་ཡང་འཇོག་གོ །གཉིས་པ་དེས་ན་རང་ལ་སྐྱོན་མེད་པ་ནི་དབུ་མ་པའི་
ལུགས་ལ་དངོས་པོ་རྨི་ལམ་དང་འདྲ་ཡང་ཕྱིན་ཅི་ལོག་གི་འཆིང་བ་འདོད་ཆགས་ལ་སོགས་པ་
མཐའ་དག་སྟེ་ཅུང་ཟད་ཀྱང་མ་ཉམས་པའི་བྱིས་པ་རྣམས་ལ་གསད་བྱ་ལ་སོགས་པ་དེ་དག་
ལ་ཕྱིན་ཅི་ལོག་དེ་དང་མཐུན་པའི་བློས་དོན་བདེན་པའི་དངོས་པོ་དང་སོགས་པ་སྟེ་ཤི་བ་དང་
གནས་དེ་ནས་མི་སྣང་བ་ལ་སོགས་པ་ལ་དངོས་པོ་མེད་པར་མངོན་པར་ཞེན་པས་མཐུ་དང་
ལྡན་པར་བྱིན་གྱིས་བརླབས་ཏེ་འབྲས་བུ་སྐྱེད་པས་ལས་འབྲས་མེད་པར་མི་འགྱུར་རོ།།
དངོས་སྨྲ་ལས་ཕྱོགས་གཞན་ནི་ངོ་བོ་ཉིད་མེད་པར་སྨྲ་བ་སྟེ་བདེན་གཉིས་ལས་གཞན་གྱི་དོན་
དམ་པར་མ་སྐྱེས་པ་དེ་ནི་ཀུན་རྫོབ་ཏུའང་མི་སྐྱེ་སྟེ་མོ་གཤམ་གྱི་བུ་བཞིན་ནོ་ཞེས་བཀོད་པ་ནི་
-y ] [] .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
རྩོད་ངན་གྲགས་པ་ཁ་ཅིག་ནི། །ཡང་དག་དངོས་པོ་མ་སྐྱེས་པས། །མོ་གཤམ་བུ་ལ་སོགས་
པ་བཞིན་དུ། །ཀུན་རྫོབ་ཏུ་ཡང་མི་སྐྱེ་ཟེར་ཞེས་འབྱུང་བ་ཡིན་ནོ། །དེའི་ལན་ནི་ཁོ་བོའི་
བདེན་པར་མ་སྐྱེས་དང་། །ཀུན་རྫོ་བ་མི་སྐྱེ་ལྷན་ཅིག་ཏུ། ཁྱབ་བྱ་ཁྱབ་བྱེད་ཉིད་མི་གྲུབ་ཅེས་
གསུངས་ཏེ་དེ་གཉིས་ལ་འབྲེལ་བ་མེད་ཅེས་བྱ་བའི་དོན་ཏོ། །ཡང་ཀུན་རྫོབ་ཏུ་མི་སྐྱེ་བ་ལ་
མངོན་སུམ་གྱི་བསལ་བ་བརྗོད་པ་ནི་སྐྱེ་བོ་གང་ཞིག་མཐོང་བཞིན་དུའང་། །མི་ཤེས་པ་དེ་
རྩོད་པ་ཡི། །གྲགས་པ་གཞན་ལ་སྨྲ་བས་ན། །མི་ཤེས་མ་འཕགས་ངན་པ་ཡིན་ཞེས་གསུངས་
སོ༑ ༑གསུམ་པ་ལན་གྱི་རྣམ་གཞག་བསྟན་པ་ནི་ཉི་ཤུ་པའི་རབ་ཏུ་བྱེད་པ་ལས་རྨི་ལམ་
སེམས་ནི་གཉིད་ཀྱིས་ཉམས། །དེས་ན་འབྲས་བུ་འདྲ་མ་ཡིན་ཞེས་རྨི་ལམ་ན་འབྲས་བུ་ཡོད་
པར་གསུངས་ཏེ་དེས་ནི་རྨི་ལམ་ལ་དགེ་མི་དགེའི་ལས་འབྲས་མེད་པའི་དཔེ་བྱས་པ་དེ་ནི་ང་
ལ་མ་གྲུབ་བོ། །དེ་བཞིན་དུ་ཡུམ་ལས་ཀྱི་རྨི་ལམ་ན་དགེ་བ་དང་མི་དགེ་བ་སྤྱད་པ་ནི་གསད་
པའི་གནས་སྐབས་ན་ཀྱེ་མ་བྱས་སོ་ལེགས་པར་བྱས་སོ་ཞེས་རྗེས་སུ་ཡི་རང་ན་རྗེ་སྟེ་གསད་
པའི་གནས་སྐབས་ཀྱི་སེམས་ཀྱིས་མངོན་པར་ཞེན་པའི་གསོས་ཀྱིས་གསོས་ཏེ་ལས་དེ་རྒྱས་
པར་བྱས་པར་འབྲས་བུ་འབྱིན་པར་གསུངས་སོ། །དེ་ལྟར་ན་དགེ་སློང་གིས་རྨི་ལམ་དུ་མི་
དགེ་བ་བྱས་ན་དགེ་སློང་མ་ཡིན་པ་ལ་སོགས་པར་འགྱུར་རོ། །ཞེ་ན་མི་འགྱུར་ཏེ་བསླབ་པ་
སྦྱིན་པ་དང་འདྲ་བར་སྡོམ་པ་གཏོང་བ་དང་མི་གཏོང་བ་ནི་སངས་རྒྱས་ཀྱིས་བཅས་པའི་རྗེས་
སུ་འབྲང་བ་ན་རྨི་ལམ་གྱི་སྲོག་གཅོད་པ་ལ་སོགས་པས་སྡོམ་པ་མ་བཅས་པའི་ཕྱིར་རོ། །སྔར་
བསྟན་པར་མ་ཟད་ཡུམ་ལས་ཀྱང་ལས་སོག་པར་གསུངས་པ་དེའི་ཕྱིར་ཡང་རྨི་ལམ་གྱི་དཔེ་
ནི་ལས་མི་སོག་པར་མ་གྲུབ་པས་དཔེ་ལ་བརྟེན་ནས་བརྗོད་པའི་སྐྱོན་མེད་དེ་དེས་ན་གཉིས་
པོ་ནི་སྟོང་པ་ཉིད་གཉིས་ཀྱིས་མཉམ་པ་ཉིད་དོ། །
གཉིས་པ་ལོངས་སྐུ་སྐྱེད་པའི་རྒྱུ་ཞིང་དག་པ་བཤད་པ་ནི་གཉིས་ཀ་མཉམ་པ་
- ) ] } .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་དུ་ཞེས་པས་སྟོན་པར་བྱེད་དོ། །སངས་རྒྱས་སུ་འགྱུར་བ་ནི་དབང་བསྐུར་བའི་ས་ལ་འོག་
མིན་དུ་སངས་རྒྱས་སུ་འགྱུར་བ་ཡིན་ཏེ་ས་བཅུ་པ་ལས་སངས་རྒྱས་ཀྱི་ཞིང་སྣ་ཚོགས་རྣམ་
པར་དག་པ་ལ་བཀོད་དེ་ཞེས་འབྱུང་བ་ཡིན་ནོ། །དེས་ན་འདི་ནི་ས་བཅུ་རྒྱུན་མཐར་འོག་མིན་
དུ་སྦྱོང་བ་ཡིན་ལ། ད་ལྟ་སྦྱོང་བའི་དབང་དུ་བྱེད། དེ་ཡུམ་ལས་སེམས་ཅན་བཀྲེས་པ་ལ་
སོགས་པ་མཐོང་ན་རང་གི་སངས་རྒྱས་ཀྱི་ཞིང་དུ་ལྷ་རྣམས་ཀྱི་ལོངས་སྤྱོད་སྒྲུབ་པའི་དོན་དུ་
སླར་ཡང་གོ་ཆ་ཆེན་པོ་གྱོན་ནས་མི་སྐྱོ་བར་སྤྱོད་པའི་སྒོ་ནས་གསུངས་ཏེ་ཇི་སྐད་དུ་འཇིག་
རྟེན་མགོན་པོའི་ལམ་དང་མུ་གེ་ནད་བཅས་དང༌། །མཐོང་ནས་སྐག་པ་མེད་དེ་ནས་གོ་གྱོན་
ཏེ༑ ༑ཕྱི་མའི་མུ་མཐར་རྟག་ཏུ་བརྩོན་ཞིང་རབ་ཤེས་ནས། །ཡོངས་སུ་སྐྱོ་བའི་ཡིད་ནི་རྡུལ་
ཙམ་སྐྱེད་མི་བྱེད་ཅེས་འབྱུང་བ་ཡིན་ནོ། །དེ་སྡུད་ནི་སེམས་ཅན་འཇིག་རྟེན་སངས་རྒྱས་ཀྱི་
ཞིང་ཡིན་པ་དེ་བཞིན་དུ་སྣོད་ཀྱི་འཇིག་རྟེན་ཀྱང་ཡིན་ལ། དེ་གཉིས་མ་དག་པ་དེ་ལ་ཞེས་པ་
ནི་དེ་ནི་ཞེས་རྣམ་དབྱེ་བསྒྱུར་ཏེ་དེ་དག་པར་སྒྲུབ་པ་ཡིས། སངས་རྒྱས་ཞིང་ནི་དག་པ་ཉིད་
ཡིན་ཏེ་མཆོད་པ་དང་སྦྱིན་པ་དང་སྨོན་ལམ་དང་རང་གི་སེམས་སྦྱོང་བ་ལ་སོགས་པས་ཞིང་
དག་པ་ཇི་ལྟར་སྒྲུབ་པའི་ཚུལ་ནི་ཡོངས་སྦྱོང་དུ་བཤད་ཟིན་ཏོ། །དེ་རྣམ་པར་འགྲེལ་པ་ན་
བཀྲེས་སྐོམ་ལ་སོགས་པས་མ་དག་པའི་གཉེན་པོར་ལྷའི་ཉེ་བར་སྤྱད་པ་ལ་བདུད་རྩི་ནི་སྦྲང་
རྩི་མ་བཀོལ་བ་ལས་ཀྱང་ཁྱད་པར་དུ་འཕགས་པ་ཡིན་ནོ། །གོས་ནི་གདགས་པའི་བསྟན་
བཅོས་ལས་བྱང་གི་སྒྲ་མི་སྙན་པའི་དཔག་བསམ་གྱི་ཤིང་ལས་བྱུང་པའི་གོས་ལ་ནི་སྲང་
གཅིག་གོ །རྒྱལ་ཆེན་རིགས་བཞིའི་གོས་ལ་སྲང་ཕྱེད་དོ། །སུམ་ཅུ་རྩ་གསུམ་པའི་གོས་ལ་
སྲང་གི་བཞི་ཆའོ། །འཐབ་བྲལ་བའི་གོས་ལ་སྲང་གི་བརྒྱད་ཆའོ། །དགའ་ལྡན་པའི་གོས་ལ་
སྲང་གི་བཅུ་དྲུག་ཆའོ། །འཕྲུལ་དགའ་བའི་གོས་ལ་སྲང་གི་སུམ་ཅུ་རྩ་གཉིས་ཆའོ། །གཞན་
འཕྲུལ་དབང་བྱེད་པའི་གོས་ལ་སྲང་གི་དྲུག་ཅུ་རྩ་བཞི་ཆའོ། །ཚངས་རིགས་ཡན་ཆད་ནི་སྲང་
-j 1 ༡ -



ན
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །
ལ་གཞལ་དུ་མེད་པའི་གོས་ཡིན་ནོ་ཞེས་བཤད་དོ། །རྡོ་བ་ལ་སོགས་པས་མ་དག་པའི་གཉེན་
པོར་གསེར་གྱི་ས་ཕྱོགས་ནི་ལག་མཐིལ་ལྟར་མཉམ་པ་དང་བེ་ཌཱུརྱས་བྲིས་པ་དང་། ནིམ་པ་
དང་འཕར་བ་དང་། སྡོང་དུམ་དང་། ཚེར་མ་དང་། ས་འཇིམ་པ་ལ་སོགས་པ་མེད་པ་ཡིན་ལ།
སོགས་པའི་སྒྲས་ནི་མ་དག་པའི་གཉེན་པོ་གཞན་ཡང་སྟོན་ཏེ་རྫུས་སྐྱེས་མ་གཏོགས་པའི་སྐྱེ་
གསུམ་དང་། མངོན་ཤེས་དང་བྲལ་བ་དང་བཤང་ལྕི་འཛག་པ་དང་། འོད་དང་མི་ལྡན་པ་དང་།
ཉིན་མཚན་དང༌། ཚེ་ཐུང་བ་དང་ཉི་ཟླ་དང་སྐྱེས་བུ་ཆེན་པོའི་མཚན་དང་བྲལ་བ་དང་སངས་
རྒྱས་ལ་བསྙེན་བཀུར་བྱེད་ནུས་པའི་དགེ་རྩ་དང་བྲལ་བ་དང༌། ནད་དང་མུ་གེ་དང་ཆུས་
དགོན་ནས་དང༌། འདོད་ཆགས་ལ་སོགས་པ་དང༌། མངོན་པའི་ང་རྒྱལ་ཅན་དང༌། ཉན་ཐོས་
ལ་སོགས་པ་ཐོས་པ་ལ་མོས་པ་དང་། བྱང་ཆུབ་ཏུ་ངེས་པ་དང༌། མ་ངེས་པ་དང༌། མཚམས་
མེད་པ་ལ་སོགས་པ་ལོག་པར་ངེས་པའི་ཕུང་པོ་གསུམ་དང་ལྡན་པ་དང༌། སྒྲིབ་པ་ལྔ་དང་
ལྡན་པ་དང༌། ལེ་ལོ་ཅན་དང་། ཤེས་རབ་འཆལ་བ་དང༌། བསམ་གཏན་ལ་སོགས་པ་མ་
ཐོབ་པ་དང་། ཁ་དོག་ངན་པ་དང་རབ་འབྲིང་དང་། སངས་རྒྱས་མ་གཏོགས་པའི་བདག་པོ་
དང་ལྡན་པ་དང༌། ཚེ་དང་འོད་དང་དགེ་སློང་གི་དགེ་འདུན་ཚད་དང་བཅས་པ་དང་། ངན་
སོང་གསུམ་དང་གནོད་སེམས་ཅན་དང་། དགེ་བའི་ཆོས་ལ་བརྩོན་འགྲུས་མི་རྩོམ་པ་དང་།
ཡོངས་སུ་འཛིན་པ་དང་ལྡན་པ་དང་། རིགས་པ་བཞི་ལ་སོགས་པ་སྤོང་བ་ནི་མ་དག་པ་ཡིན་
པས་དེ་དག་ཡོང་ཡེ་མེད་པའི་ཚེ་བདག་ཉིད་འཚང་རྒྱ་བར་ཞིང་སྦྱོང་བས་ཏེ་ཇི་ལྟར་འཇམ་
དཔལ་གྱི་སངས་རྒྱས་ཀྱི་ཞིང་གི་བཀོད་པ་ལས་འབྱུང་བ་བཞིན་ནོ། ། །
གཉིས་པ་སྤྲུལ་སྐུ་བསྐྱེད་པའི་རྒྱུ་ཐབས་ལ་མཁས་པ་བཤད་པ་ནི་རང་གི་སངས་
རྒྱས་ཀྱི་ཞིང་ཞེས་པ་སྟེ་སངས་རྒྱས་ནས་དེའི་མཛད་པ་བྱ་དགོས་པས་ཞེས་ཚིག་རྣམ་པར་སྦྱར་
རོ༑ ༑འདིར་སངས་རྒྱས་ནི་ས་བཅུ་པ་སྐྱེ་བ་གཅིག་གིས་ཐོགས་པ་ཡིན་ཏེ་གཞན་དུ་ན་ཕྱིར་མི་
-j
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྡོག་པའི་རྟགས་ཅེས་པ་འདི་མི་རུང་བའི་ཕྱིར་རོ། །དེས་ན་བཅུ་པོ་འདི་ནི་དེའི་མཛད་པ་ཡིན་
ནོ་ཞེས་སློབ་དཔོན་ཆོས་ཀྱི་བཤེས་གཉེན་མཆད་དོ། །འདིའང་ཡུམ་ལས་བཅོམ་ལྡན་འདས་
ཡུམ་ལ་སྤྱོད་པའི་བྱང་ཆུབ་སེམས་དཔའ་ཆེས་པོས་ཇི་ལྟར་སྟོང་པ་ཉིད་ལ་ཡོངས་སུ་འདྲིས་
པར་བགྱིས་ཞེས་བྱ་བ་ནས་བརྩམས་ཏེ་བྱང་ཆུབ་ཀྱི་ཆོས་ལ་འདྲིས་པར་བྱེད་པའི་བར་དུ་
ཐབས་ལ་མཁས་པའི་ཡུལ་བཀོད་པའི་སྒོ་ནས་གསུངས་སོ། །དེ་སྡུད་པ་ནི་ཡུལ་དང་སྦྱོར་བ་
ཅན་འདི་ནི་ཞེས་པ་སྟེ་འདི་ལ་དགྲ་ལས་འདས་པ་ནི་བདུད་བཞིས་མི་ཐུབ་པ་ཡིན་གྱིས་
བདུད་ཡེ་མི་འབྱུང་བ་ནི་མ་ཡིན་ཏེ་བྱང་ཆུབ་ཀྱི་སྙིང་པོ་ལ་བཞུགས་པའི་ཚེ་ན་བདུད་འབྱུང་
བའི་ཕྱིར་རོ། །འདི་ནི་ཡུམ་ལས་སྒྱུ་རྩལ་ལ་མཁས་པའི་སྒྱུ་མ་མཁན་པོ་འབྲོག་དགོན་པར་
སོང་སྟེ་ཡོངས་སུ་བཟུང་བའི་སེམས་ཅན་མང་པོ་སྤྲུལ་པའི་སྐྱེས་བུས་དགྲ་ལས་སྲུང་བ་ལྟར་
བྱང་ཆུབ་སེམས་དཔའང་ཤེས་རབ་དང་སྙིང་རྗེའི་ཐབས་མཁས་ཀྱིས་བདུད་བཞི་དང་གཉིས་
ལས་འདའ་བས་གསུངས་སོ། །མི་གནས་པར་གནས་པའི་ཐབས་མཁས་ནི་བྱ་ནམ་མཁའ་
ལ་གནས་པ་མེད་པར་གནས་ནས་ས་ལ་མི་ལྟུང་བ་དང་འདྲ་བར་བྱང་ཆུབ་སེམས་དཔའ་ཞི་
བ་དང་མཚན་མ་གཉིས་ཀ་ལ་མི་རེག་པས་གསུངས་སོ། །གཞན་དོན་བྱེད་པའི་སྨོན་ལམ་
གྲུབ་པས་དེ་འབད་མེད་དུ་བྱེད་པའི་ཐབས་མཁས་ནི་འཕོང་མཁས་པས་ཤིང་ནམ་མཁའ་ལ་
འཕངས་ཏེ་མདའ་ནམ་མཁའ་ལ་འཕངས་པས་ས་ལ་མི་བཏུང་བའི་དཔེས་གསུངས་པ་ཡིན་
ཏེ༑ དཔེར་ན་འཕོང་བསླབ་སྐྱེས་བུས་གནམ་དུ་མདའ་འཕངས་ཏེ། །མདའ་གཞན་དག་གི་
ཕྱི་བཞིན་རྒྱུན་མར་ལོང་བཏགས་ནས། །སྔ་མའི་མདའ་དེ་ས་ལ་ལྟུང་བའི་སྐབས་མི་བྱེད།།
མི་དེ་འདོད་ན་མདའ་དེ་ས་ལ་ལྟུང་བར་འགྱུར། །དེ་ལྟར་ཤེས་རབ་ཕ་རོལ་ཕྱིན་པ་མཆོག་
སྤྱོད་པ། །ཤེས་རབ་ཐབས་སྟོབས་རྫུ་འཕྲུལ་གྱིས་ནི་རྣམ་སྤྱོད་པ། །དེ་དག་དགེ་བའི་རྩ་བ་ཇི་
སྲིད་མ་རྫོགས་པ། །དེ་སྲིད་སྟོང་ཉིད་དམ་པ་དེ་ནི་ཐོབ་མི་བྱེད་ཅེས་བྱ་བ་ལ་སོགས་པ་
- ; ]
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
གསུངས་སོ། །སེམས་ཅན་གྱི་དོན་དུ་དཀའ་བ་སྤྱོད་པ་ཐམས་ཅད་ཤིན་ཏུ་གོམས་པ་ཉིད་ཀྱིས་
སེམས་ཅན་གྱི་དོན་བྱེད་པ་ལ་ཉན་རང་དང་ས་དགུ་པ་མན་ཆད་དང་ཐུན་མོང་མ་ཡིན་པ་དང་།
ཆོས་དཀར་པོ་ནི་ཡུམ་ཡིན་ལ་དེ་འཇིག་པ་ནི་མངོན་ཞེན་ནོ། །མི་དམིགས་པ་ལ་སོགས་པ་
གསུམ་ནི་རྣམ་ཐར་སྒོ་གསུམ་ཤེས་ པའི་ཐབས་མཁས་སོ། །ཕྱིར་མི་ལྡོག་པའི་རྟགས་ཀྱི་
ཐབས་མཁས་འདི་དེ་གཞན་གྱིས་དྲིས་པ་ན་རང་གིས་ཕྱིར་མི་ལྡོག་པ་ཐོབ་པ་དང་རྗེས་སུ་
མཐུན་པར་ལན་འདེབས་པའོ། །ཡུལ་ཚད་མེད་པ་ཤེས་པའི་ཐབས་མཁས་ནི་རང་གཞན་གྱི་
དོན་གྱི་ཡན་ལག་རིག་པའི་གནས་ལྔ་ལ་སོགས་པ་ཤེས་པ་ཡིན་ཏེ་མདོ་སྡེའི་རྒྱན་ལས་རིག་
པའི་གནས་ལྔ་དག་ལ་བརྩོན་པར་མ་བྱས་ན། །འཕགས་མཆོག་གིས་ཀྱང་ཐམས་ཅད་མཁྱེན་
ཉིད་མི་འགྱུར་ཏེ། །དེ་ལྟ་བས་ན་གཞན་དག་ཚར་གཅད་རྗེས་གཟུང་དང་། །བདག་ཉིད་ཀུན་
ཤེས་བྱ་ཕྱིར་དེ་ལ་དེ་བརྩོན་བྱེད་ཅེས་གསུངས་པ་བཞིན་ནོ། །ད་ནི་ཚིག་རྐང་པ་དང་པོ་
དགྲོལ་བའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པའི་ཞེས་གསུངས་ཏེ་ཡུལ་རྣམ་པ་བཅུ་ནི་
ཐབས་ལ་མཁས་པ་བཅུ་པོ་ཉིད་ཡིན་ཏེ་བྱང་ཆུབ་སེམས་དཔའ་མཆོག་དེས་དམིགས་པར་བྱ་
བའི་ཕྱིར་རོ། །མངོན་སུམ་དུ་བྱ་བ་ལ་དུས་དང་དུས་མ་ཡིན་པ་ཤེས་པ་ནི་བཅུ་པོ་འདི་མངོན་
དུ་བྱས་པས་སེམས་ཅན་འདུལ་ན་མངོན་དུ་བྱེད་ལ། མི་འདུལ་ན་ནི་མི་བྱེད་པ་ཤེས་པ་སྟེ་དེ་
ལྟ་བུའི་སྦྱོར་བ་ཤེས་པ་ནི་ཐབས་ལ་མཁས་པ་ཡིན་ནོ། །དེ་ལྟར་ན་རྣམ་པ་དང་བཅས་པ་ནས་
ཐབས་མཁས་དང་བཅས་པའི་བར་བཅུ་གཅིག་གིས་རྣམ་ཀུན་མངོན་རྫོ་གས་བཤད་པ་ཡིན་ནོ།།
ཤེས་རབ་ཀྱི་ཕ་རོལ་ཏུ་ཕྱིན་པའི་འགྲེལ་བཤད་མངོན་པར་རྟོགས་པ་རྒྱན་གྱི་མེ་ཏོག་ཅེས་བྱ་
བ་ལས་སྐབས་བཞི་པའི་འགྲེལ་པའི་རྣམ་པར་བཤད་པའོ།། །།
༈ དོན་གཉིས་པ་རྩེ་མོའི་མངོན་པར་རྟོགས་པ་ནི་རྣམ་པ་ཐམས་ཅད་མངོན་
པར་རྫོགས་པར་རྟོགས་པ་ཐོབ་པ་ལ་རབ་ཀྱི་མཐར་ཕྱིན་པའི་རྟོགས་པ་འབྱུང་བས་རྩེ་མོའི་
-
1
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
མངོན་པར་རྟོགས་པ་གསུངས་ཞེས་སྦྱར་བས་སྟོན་པར་བྱེད་དོ། །འདི་རྟགས་ལ་སོགས་པས་
མཚོན་ནས་སྟོན་པ་ནི་མི་རྟོག་པའི་ཡེ་ཤེས་གཞན་གྱིས་མ་མཚོན་པར་ངོ་བོའི་སྒོ་ནས་བསྟན་
ན་ནི་རྟོགས་པར་དཀའ་སྟེ་དེ་ན་གོ་སླ་བར་བྱ་བའི་ཕྱིར་རྟགས་དང་རྣམ་འཕེལ་ལ་སོགས་
པས་བསྙད་པ་ཡིན་ནོ། །འདི་ལ་སྦྱོར་ལམ་དང༌། མཐོང་ལམ་དང༌། སྒོམ་ལམ་དང༌། བར་
ཆད་མེད་པའི་རྩེ་མོ་བཤད་པ་བཞིའི་དང་པོ་ལའང་བཞི་ཡོད་པའི་དྲོད་ཀྱི་རྩེ་མོ་ནི་ཡུལ་ལས་
རབ་འབྱོར་གལ་ཏེ་བྱང་ཆུབ་སེམས་དཔའ་ཆེན་པོ་རྨི་ལམ་གྱི་ནང་ན་ཡང་ཆོས་ཐམས་ཅད་རྨི་
ལམ་དང་སྒྲ་བརྙན་དང་གཟུགས་བརྙན་དང་སྨིག་རྒྱུ་དང་སྤྲུལ་པ་དང་སྒྱུ་མ་དང་དྲི་ཟའི་གྲོང་
ཁྱེར་དང་འདྲ་བ་ཉིད་དུ་ཆོས་ཐམས་ཅད་ལ་ལྟ་ཞིང་མངོན་དུ་མི་བྱེད་ན་རབ་འབྱོར་འདི་ཡང་
ཕྱིར་མི་ལྡོག་ པའི་བྱང་ཆུབ་སེམས་དཔའ་ཆེན་ པོའི་ མཚན་ཉིད་དུ་ རིག་ པར་ བྱའོ་ཞེས་
གསུངས་སོ། །དེ་སྡུད་པ་ནི་རྨི་ལམ་ན་ཡང་ཞེས་པ་སྟེ་རྩེ་མོའི་སྦྱོར་བ་ཐོབ་པའམ་ཡང་ན་དེ་ལ་
གནས་པ་ཕྱིར་མི་ལྡོག་པའི་རྟགས་སོ། །བཞེད་པ་ནི་དེ་བཞིན་གཤེགས་པའོ། །དེ་རྣམ་པར་
འགྲེལ་པ་ན་ཉན་ཐོས་ལ་སོགས་པ་ནི་རང་སངས་རྒྱས་དང་ཁམས་གསུམ་མོ། །དེ་བཞིན་
གཤེགས་པ་ནི་བྱང་ཆུབ་སེམས་དཔའ་ལ་སོགས་པའི་འཁོར་གྱིས་བསྐོར་བའོ། །དེ་བཞིན་དུ་
རང་ཉིད་ཀྱིས་སངས་རྒྱས་ཀྱི་རྫུ་འཕྲུལ་མཐོང་བ་དང་རྨི་ལམ་ལྟ་བུའི་ཆོས་སྟོན་པའི་སེམས་
སྐྱེ་བ་ཡིན་ཏེ་ཡུམ་ལས་དགྲ་བཅོམ་པ་དང་རྐྱེན་གྱི་སངས་རྒྱས་ཡེ་ཤེས་དང་། ཁམས་གསུམ་
དག་པ་རྨི་ལམ་ན་ཡང་མི་འདོད་ཅིང་། །སངས་རྒྱས་རྣམས་མཐོང་འགྲོ་ལ་ཆོས་ཀྱང་སྟོན་བྱེད་
པ༑ ༑དེ་ནི་མི་ལྡོག་ལུང་བསྟན་ཡིན་པས་རིག་པར་བྱ་ཞེས་གསུངས་སོ། །ངན་སོང་སྤོང་བ་
དྲན་པ་ནི་བདག་སངས་རྒྱས་པའི་སངས་རྒྱས་ཀྱི་ཞིང་ན་མེད་པར་གྱུར་ཅིག་སྙམ་པའོ །རྨི་
ལམ་དང་སད་པ་གཉིས་ཀའི་མེའི་ཕུང་པོ་ཞི་བའི་བདེན་ཚིག་གྲུབ་པ་དང་སད་པའི་ཚེ་མི་མ་
ཡིན་མེད་པའི་བདེན་ཚིག་གྲུབ་པ་ནི་རྨི་ལམ་ན་ནི་སེམས་ཅན་ངན་སོང་གསུམ་གནས་མཐོང༌།།
-：}} {j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [i
སྐད་ཅིག་དེ་ལ་ངན་སོང་རྒྱུན་ཆད་སྨོན་ལམ་འདེབས། །བདེན་པའི་བྱིན་གྱིས་བརླབས་ཀྱིས་
མེའི་ཕུང་པོ་ནི། །མེའི་འཇིག་རྟེན་འབྱུང་པོའི་གདོན་དང་ནད་མང་བ། །ཕན་དང་སྙིང་བརྩེར་
ལྡན་པའི་བདེན་པའི་བྱིན་གྱིས་ཞི། །འོན་རློམ་མེད་ཅིང་ང་རྒྱལ་སྐྱེ་མེད་པ། །དེ་ནི་མི་ལྡོག་
ལུང་བསྟན་ཡིན་པར་རིག་པར་བྱ་ཞེས་འབྱུང་ངོ༌། །འདིར་བདུད་སྡིག་ཅན་གྱིས་དེ་ལྟར་བྱིན་
གྱིས་བརླབས་པ་ནི་མ་གཏོགས་སོ། །རང་ཉིད་ཀྱིས་དགེ་བའི་བཤེས་གཉེན་གྱི་མཚན་ཉིད་
མངོན་པར་ཤེས་པས་ཕ་རོལ་བདུད་དང་མུ་སྟེགས་གནོན་པའི་དགེ་བའི་བཤེས་ གཉེན་
བསྟེན་པ་དང་། ཐམས་ཅད་དུ་ཡུམ་ལ་རྟོན་པ་དང་། ཆོས་ཐམས་ཅད་ལ་བདེན་ཞེན་མེད་པ་
དང༌། སངས་རྒྱས་དང་ཉེ་བར་གྱུར་པ་ནི་རང་བཞིན་ཡིན་ན། ཁྱད་པར་གྱི་རྟགས་ནི་རྩེ་མོ་
ཐོབ་པའི་ཕྱིར་མི་ལྡོག་པའི་བྱེ་བྲག་གི་རྟགས་སོ། །དེ་ལ་དང་པོ་དྲུག་ནི་རྨི་ལམ་དང་། དེ་ནས་
གཅིག་གཉིས་ཀ་དང་། ཕྱི་མ་ལྔ་ནི་སད་པའི་རྟགས་ཡིན་ནོ་ཞེས་སློབ་དཔོན་དག་འཆད་དོ།།
གཉིས་པ་རྣམ་འཕེལ་གྱི་རྩེ་མོ་ནི་དེ་ལྟར་རྟགས་ཀྱིས་མཚོན་པའི་རྩེ་མོ་དེ་ཁྱད་པར་དུ་གྱུར་པ་
ལ་བསོད་ནམས་རྣམ་པར་འཕེལ་དུ་ཞིག་ཡོད་ཅེ་ན་ཞེས་པའོ། །འདི་ནི་ཡུམ་ལས་འཛམ་བུ་
གླིང་གི་སེམས་ཅན་གྱི་གྲངས་དང་མཉམ་པའི་སངས་རྒྱས་མཆོད་པ་བྱས་ཏེ་དགེ་བ་བྱང་ཆུབ་
ཏུ་བསྔོས་པ་དང་། ཡང་སྟོང་གསུམ་གྱི་སེམས་ཅན་བླ་ན་མེད་པའི་བྱང་ཆུབ་ལ་བཀོད་ནས་
དགེ་བ་བྱང་ཆུབ་ཏུ་བསྔོས་པ་བས་ཀྱང་ཡུམ་འདི་གཞན་ལ་སྟོན་པ་བསོད་ནམས་ཆེ་བར་
གསུངས་སོ། །དེ་སྡུད་པ་ནི་འཛམ་བུ་གླིང་གི་ཞེས་པ་སྟེ་དེ་ལྟ་བུའི་རྣམ་པ་མང་པོ་དཔེར་
མཛད་ནས་རྣམ་འཕེལ་བཅུ་དྲུག་གི་བདག་ཉིད་ཀྱི་རྩེ་མོ་གསུངས་སོ་ཞེས་ཚིག་རྣམ་པར་སྔར་
རོ༑ ༑དེ་རྣམ་པར་འགྲེལ་པ་ན་འཛམ་བུའི་གླིང་ལ་སོགས་པས་ནི་གླིང་ཆེན་པོ་བཞི་ལ་སོགས་
པ་བསྡའོ། །ལྷག་པ་ནི་རྩེ་མོ་ལ་གནས་པ་དྲོད་ཙམ་དུ་ཡུམ་སྟོན་པ་བསོད་ནམས་ཆེའོ། །ཡུམ་
རིན་པོ་ཆེ་སྟོར་བར་ལྟར་ཡིད་ལ་བྱེད་པ་དང་། མི་སྐྱེ་བའི་ཆོས་ལ་བཟོད་པ་ཐོབ་པ་ནི་ས་དང་
- 1
-



1s
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོ་ལ་སྒྲའི་རྗེས་སུ་འགྲོ་བའི་བཟོད་པ་དང༌། ས་དྲུག་པ་རྗེས་སུ་མཐུན་པའི་བཟོད་པ་དང་།
ས་བརྒྱད་པ་ལ་མི་སྐྱེ་བའི་ཆོས་ལ་བཟོད་པ་ཡིན་ནོ་ཞེས་སློབ་དཔོན་ལེགས་ལྡན་འབྱེད་
འཆད་དོ། །ཡང་ན་གཟུང་བ་རང་བཞིན་མེད་པའི་སྣང་བ་མཆེད་པ་ལ་བརྗོད་དོ། །བྱང་ཆུབ་
པར་བྱ་བ་ནི་སྟོབས་བཅུ་ལ་སོགས་པ་རྟོགས་པར་བྱའོ། །བྱང་ཆུབ་པར་བྱེད་པ་ནི་དེ་རྟོགས་
པར་བྱེད་པའི་ཐབས་སོ། །འཛམ་བུའི་གླིང་གི་སེམས་ཅན་རྣམས་ཀྱིས་དགེ་བ་བཅུ་དང་
བསམ་གཏན་དང་གཟུགས་མེད་ཐོབ་པ་བས་རྩེ་མོ་ལ་བརྩོན་པ་བསོད་ནམས་ཆེ་བ་དང་། ལྷ་
ཐམས་ཅད་དེར་འོངས་པ་དང་སྟོང་གསུམ་གྱི་བདུད་ཐམས་ཅད་ཐེ་ཚོམ་དུ་གྱུར་ཏེ་མྱ་ངན་
གྱིས་ཟུག་པ་དང༌། ཐེག་པ་མཚུངས་པའི་སྐྱེ་བོ་རྣམས་ལ་སྟོན་པ་དང་འདྲ་བར་འཛིན་པའི་
བསོད་ནམས་བརྒྱད་དང་བསམ་གཏན་དང་གཟུགས་མེད་པ་ལ་སོགས་པ་བསྒོམས་ཀྱང་
དེར་མི་སྐྱེ་བའི་ཐབས་མཁས་ཡོད་པས་བསླབ་པ་དག་པ་དང༌། སངས་རྒྱས་ཀྱི་རིགས་སུ་
ངེས་པ་དང༌། སངས་རྒྱས་ཀྱི་རྒྱུ་ཁོ་ནར་གྱུར་པ་དང༌། སེར་སྣ་ལ་སོགས་པའི་སེམས་མི་སྐྱེ་བ་
དང༌། བདེན་འཛིན་མེད་པ་དང༌། སྦྱིན་པ་ལ་སོགས་པ་འདུས་པའི་ཡུམ་སྒོམ་ཤེས་པ་དང་།
ཉན་རང་མ་གཏོགས་པའི་ཕུན་སུམ་ཚོགས་པ་ཐམས་ཅད་ཐོབ་པ་དང་། རྩེ་མོ་སྔ་མ་བས་ཀྱང་
བྱང་ཆུབ་ལ་ཉེ་བ་ཐོབ་པ་སྟེ་དེ་དག་ཐམས་ཅད་ཀྱང་དགེ་བ་ཡིན་པས་ན་བསོད་ནམས་ཞེས་
གསུངས་ཏེ་དེ་ལྟ་བུའི་བསོད་ནམས་བཅུ་དྲུག་ཐོབ་བོ། །དེ་མདོ་ལས་ཇི་ལྟར་གསུངས་པའི་
ཚུལ་སྟོན་པ་ནི་མེ་ཏོག་དང་རིམ་གྲོ་བྱ་བ་ལ་སོགས་པས་སངས་རྒྱས་མཆོད་པའི་དགེ་བ་དང་
སོགས་པ་སྟེ་བྱང་ཆུབ་ལ་བཀོད་པ་དང་པོར་དཔེར་མཛད་ནས་དཔེ་དེ་དག་པས་ཀྱང་གོང་
ནས་གོང་དུ་སྟེ་ཆེས་ཁྱད་པར་དུ་འཕགས་པ་ཉིད་ཀྱིས་རྣམ་པར་འཕེལ་བའི་གནས་སྐབས་
བཅུ་དྲུག་གསུངས་སོ་ཞེས་ཚིག་རྣམ་པར་སྦྱར་རོ། །དེ་ལྟར་ན་བསོད་ནམས་བཅུ་དྲུག་དང་
ལྡན་པའི་ཡེ་ཤེས་ནི་རྣམ་འཕེལ་གྱི་རྩེ་མོ་ཡིན་ནོ་ཞེས་བསྟན་པ་ཡིན་ནོ། །



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [c
གསུམ་པ་བཟོད་པའི་རྩེ་མོ་ནི་དེ་ལྟར་བསོད་ནམས་རྣམ་པ་འཕེལ་བས་རྣམ་
པར་སྤེལ་བའི་རྩེ་མོ་རང་དབང་དུ་གྱུར་པ་མཐར་ཕྱིན་པའི་མཚན་ཉིད་རྣམས་ནི་སེམས་ངེས་
པར་བརྟན་པ་བཟོད་པའི་རྩེ་མོར་གྱུར་པ་ཡིན་པས་དེ་གསུངས་སོ་ཞེས་སྦྱར་རོ། །དེ་ལ་སྔར་
མི་གསལ་བར་མྱོང་བ་རྣམས་འདིར་ཤིན་ཏུ་གསལ་བར་མཐོང་བས་ན་ངེས་པ་སྟེ་དེས་ན་
བརྟན་པའང་ཡིན་ནོ། །འདི་ཡང་ཡུམ་ལས་བྱང་ཆུབ་སེམས་མཁས་ཉན་ཐོས་ཡོན་ཏན་གང་
དག་དང༌། །དེ་བཞིན་རང་རྒྱལ་ཡོན་ཏན་ཀུན་ལ་སློབ་བྱེད་ཅིང་། །དེ་དག་དེ་ལ་མི་གནས་
འདོད་པ་མི་བསྐྱེད་དེ། །འདི་ནི་བདག་གི་བསླབ་བྱ་ཡིན་སྙམ་དེ་ཕྱིར་སློབ་ཅེས་ཉན་རང་གི་
ཡོན་ཏན་ལ་སློབ་ཀྱང་ཐོབ་འདོད་མེད་པའི་སེམས་བརྟན་པོ་ཡོད་པས་གསུངས་སོ། །དེ་
བསྡད་པ་ནི་ཀུན་མཁྱེན་ཉིད་གསུམ་ཞེས་པ་སྟེ་འདི་ལ་ཁ་ཅིག་ན་རེ་ཐམས་ཅད་མཁྱེན་པ་
ཉིད་གསུམ་གྱི་ཆོས་ལ་མོས་པ་བརྟན་པ་ཙམ་ཡིན་ནོ་ཞེས་ཟེར་བ་དེ་ནི་མ་ཡིན་ཏེ་ཚོགས་ལམ་
ནའང་བཟོད་པའི་རྩེ་མོ་ཡོད་པར་ཐལ་བའི་ཕྱིར་རོ། །དེས་ན་འདི་ཁྱད་པར་གྱི་ལམ་དུ་འཆད་
ན་ནི་གསུམ་པོ་དེའི་ཆོས་ཡོངས་སུ་རྫོགས་པའི་མགོ་རྩོམ་པ་ཡིན་ལ། སྦྱོར་ལམ་མཚན་ཉིད་
པར་བརྗོད་ན་ནི་སངས་རྒྱས་རྣམས་ཀྱིས་བྱིན་བརླབས་ཀྱིས་རང་གི་རྒྱུད་ལ་མཁྱེན་པ་གསུམ་
གྱི་ཆོས་ཐམས་ཅད་རྨི་ལམ་གྱི་སྣང་བ་ལྟ་བུ་ཡུད་ཙམ་ཞིག་བྱུང་པ་ཡིན་ཏེ་དཔེར་ན་བྱང་ཆུབ་
སེམས་དཔའ་རྟག་ཏུ་ངུ་ལས་དང་པོ་ལ་མངོན་པར་རྟོགས་པ་བརྒྱད་ཀ་ ལྷས་བྱིན་གྱིས་
བརླབས་པའི་རྨི་ལམ་གྱི་སྣང་བ་ལྟ་བུ་ཡུད་ཙམ་གཅིག་བྱུང་པར་བཤད་པ་བཞིན་ནོ། །དེས་
ན་དེ་དང་དེ་ལྟ་བུ་ཐོབ་པའི་དུས་ནའང་སྙིང་རྗེས་སེམས་ཅན་གྱི་དོན་ཡོངས་སུ་མི་གཏོང་བ་ནི་
བརྟན་པར་ངེས་པར་བརྗོད་དོ་ཞེས་སྦྱར་རོ། །དེ་རྣམ་པར་འགྲེལ་པ་ཡང་དག་པའི་ཐབས་ལ་
མཁས་པ་ནི་ཡུམ་མོ། །སེམས་བསྐྱེད་པ་ལ་སོགས་པ་ནི་གཞི་ཤེས་ཀྱི་མཐོང་ལམ་གྱི་བར་
རམ། ཡང་ན་མངོན་པར་རྟོགས་པ་བརྒྱད་ཆར་བཟུང་ངོ༌། །བཞི་པ་ཆོས་མཆོག་གི་རྩེ་མོ་ནི་དེ་
-3
|
J -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་ངེས་པར་ངེས་པར་ཞེས་པ་སྟེ་འདི་ངེས་པས་མཐོང་ལམ་པའི་དོན་ལ་ཐེ་ཚོམ་མེད་པར་རྩེ་
གཅིག་ཏུ་གནས་ཏེ་དམིགས་པ་གཞན་མི་ཚོལ་བས་ན་སེམས་ཀུན་ཏུ་གནས་པ་ཞེས་བརྗོད་
དོ༑ ༑འདིའང་ཡུམ་ལས་མི་ལྡོག་བྱང་ཆུབ་མཆོག་ལ་རབ་ཏུ་ཞུགས་པ་ལམ། །སེམས་བསྐྱེད་
པ་ལ་བསམ་པ་ཐག་པས་ཡི་རང་བ། །སྟོང་གསུམ་རི་རབ་སྲང་ལ་གཞལ་བས་ཚད་བཟུང་
རུང༌། །རྗེས་སུ་ཡི་རང་དགེ་བ་དེ་ནི་དེ་ལྟ་མིན་ཞེས་གསུངས་སོ། །དེ་སྡུད་པ་ནི་གླིང་བཞི་པ་
དང་ཞེས་པ་སྟེ་སྟོང་གསུམ་དང་དེ་དག་གི་རྒྱ་མཚོའི་ཆུ་སྐྲའི་རྩེ་མོ་བརྒྱར་བཤགས་པའི་ཆ་
གཅིག་གི་ཆུའི་ཐིགས་པའི་གྲངས་ནི་གཟུང་བར་ནུས་ཀྱིས་རྗེས་སུ་ཡི་རང་བའི་བསོད་ནམས་
ཀྱི་ཚད་ནི་གཟུང་བར་མི་ནུས་སོ་ཞེས་དོན་གཞན་དཀོད་པའི་སྒོ་ནས་གསུངས་ཏེ་དོན་ནི་ཆོས་
མཆོག་གི་རྩེ་མོ་བསོད་ནམས་ཆེའོ་ཞེས་སྟོན་པ་ཡིན་ནོ། །འགྲེལ་པ་ལས་ཚད་སྲིད་པ་ནི་ཚད་
དང་ལྡན་པའོ། །ནུས་པ་ནི་རྣལ་འབྱོར་པ་རྣམས་ཀྱིས་སོ། །འཇིག་རྟེན་གྱི་ཁམས་རྣམས་སོ་
སོར་དཔེར་མཛད་ནས་ཞེས་སྦྱར་ཏེ་ཡུམ་ལས་གླིང་ཆེན་པོ་བཞི་པ་དང་སྟོང་ཆུང་ངུ་དང་སྟོང་
གཉིས་པ་བར་མ་དང་སྟོང་གསུམ་སྲང་ལ་བཅལ་བའི་གྲངས་ནི་གཟུང་བར་ནུས་ཀྱིས་ཕ་རོལ་
ཏུ་ཕྱིན་པ་དང་བྱང་ཆུབ་ཀྱི་ཕྱོགས་ལ་སོགས་པ་ཐམས་ཅད་ཀྱི་ངོ་བོ་ཉིད་ཀྱིས་ཆོས་མཆོག་གི་
ཏིང་ངེ་འཛིན་བསོད་ནམས་དང་ཡེ་ཤེས་ཀྱི་རང་བཞིན་ནི་དེ་དག་ལས་ཁྱད་པར་དུ་འཕགས་
ཤིང་ཚད་ལས་འདས་པའི་བསོད་ནམས་མང་པོ་ཉིད་ཀྱིས་ཏིང་ངེ་འཛིན་གྱི་མཚན་ཉིད་བརྗོད་
པ་ནི་སེམས་ཀུན་ཏུ་གནས་པ་ཆོས་མཆོག་གི་རྩེ་མོ་ཡིན་གྱིས་གཞན་ནི་མ་ཡིན་ནོ་ཞེས་ཚིག་
རྣམ་པར་སྦྱར་རོ། །རྟགས་ལ་སོགས་པ་ཞེས་པ་ནི་གོ་སླའོ། ། །
མཐོང་ལམ་རྩེ་མོ་ལ་སྤང་བྱ་དང་། རྒྱུ་དང༌། འབྲས་བུ་དང་། ངོ་བོ་དང༌ །
བྱེད་པ་ལྔ་ལ་སོགས་ལས་དང་པོ་ལའང་སྤྱིའི་དོན་ལ་གསུམ་གྱི། དང་པོ་རྟོགས་པའི་ངོ་བོ་ནི་
རྣམ་པར་མི་རྟོག་པ་ལ་འཇུག་པའི་གཟུངས་ལས་བཞི་གསུངས་ཏེ། ཕུང་པོ་ལ་སོགས་པ་ལ་
ཐ：
? [， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས་ （༩
ཞེན་པ་ལ་སོགས་པ་རང་བཞིན་གྱིས་རྟོག་པ་འདོད་ཆགས་ལ་སོགས་པ་དང་། ཕ་རོལ་ཏུ་
ཕྱིན་པ་ལ་སོགས་པ་རྟོག་པ་གཉེན་པོའི་རྟོག་པ་དང༌། བདག་མེད་གཉིས་དང་རྣམ་ཐར་སྒོ་
གསུམ་ལ་སོགས་པ་ལ་རྟོག་པ་དེ་ཁོ་ན་ཉིད་ཀྱི་རྟོག་པ་དང༌། སངས་རྒྱས་ཀྱི་ཆོས་ལ་སོགས་
པ་ལ་རྟོག་པ་ཐོབ་པའི་རྟོག་པའོ། །དེ་ལ་རང་བཞིན་གྱི་རྟོག་པ་ནི་སྔོན་བསྐལ་པ་གྲངས་མེད་
པ་གཅིག་ཏུ་ཟིལ་གྱིས་མནན་པས་འདིར་དེ་དག་ཤིན་ཏུ་སྲབས་པ་ཡིན་པས་དེ་སྤོང་བ་ལ་མི་
འབད་པའི་ཕྱིར་དེ་དག་ནི་འདིར་མ་སྨོས་སོ། །དེས་ན་འདི་དག་ནི་གཞན་གསུམ་པོ་དེ་དག་ཅི་
རིགས་པ་དང་ཉན་རང་དང་སོ་སོ་སྐྱེ་བོའི་གནས་ཚུལ་དང་བདུད་ལ་སོགས་པ་མི་མཐུན་
ཕྱོགས་ལ་རྟོགས་པ་བཞིར་འགྱུར་ཏེ་ཉན་རང་ལ་རྟོག་པ་ནི་གཉེན་པོའི་རྟོག་པ་དང་གཉིས་
ཀར་ལྟའོ། །གཉིས་པ་དེ་དག་གནས་སྐབས་གང་དུ་ཚུལ་ཇི་ལྟར་སྤོང་བ་ནི་གཟུང་འཛིན་གྱི་
རྟོག་པ་དང་པོ་གཉིས་ནི་རགས་པས་ཤེས་པར་སླ་བའི་ཕྱིར་ཉེར་བསྡོགས་སྦྱོར་བའི་སེམས་
ཀྱིས་སྤོང་བར་བྱེད་ལ། གཟུང་འཛིན་གྱི་རྟོག་པ་ཕྱི་མ་གཉིས་ནི་ཕྲ་བས་སྤང་དཀའ་བའི་ཕྱིར་
དེས་སྤང་བར་མི་ནུས་པས་འཇུག་པ་དངོས་གཞིའི་སེམས་དང་སེམས་ལས་བྱུང་བས་སྤོང་
བར་བྱེད་དེ་སྦྱོར་བ་ནི་མོས་པ་ཡིད་ལ་བྱེད་པ་ལྟ་བུ་ཡིན་ལ་འཇུག་པ་ནི་དེ་ཁོ་ན་ཉིད་ཡིད་ལ་
བྱེད་པ་ལྟ་བུ་ཡིན་པའི་ཕྱིར་ཏེ་དེ་བཞིན་དུ་སྒོམ་ལམ་གྱི་རྟོག་པ་རྣམས་ལའང་སྦྱར་བར་བྱའོ།།
ཇི་ལྟར་སྤོང་བའི་ཚུལ་ནི་གཉེན་པོ་རྣལ་འབྱོར་གྱི་ས་བཞི་བསྒོམས་ནས་སྦྱོར་བའི་ཚེ་རེ་རེ་
ནས་ཕྱེ་སྟེ་སྤོང་ལ། འཇུག་པའི་ཚེ་ལྕག་མ་བཀྲམ་པ་འཐུབ་པ་བཞིན་གཅིག་ཅར་སྤོང་ངོ༌།།
དེ་བཞིན་དུ་ཁམས་རེ་རེ་ན་རྟོག་པ་སུམ་ཅུ་རྩ་དྲུག་ཡོད་པ་ནི་བྱང་ཆུབ་སེམས་དཔའ་ཁམས་
དེ་དང་དེར་སོང་བའམ་ཡང་ན་ཁམས་དང་པོ་གཉིས་སམ་འདོད་པའི་ཁམས་ཉིད་དུ་ལམ་
བསྒོམས་པས་གསུམ་གའི་རྟོག་པ་སྤོང་བར་བྱེད་དོ། །གསུམ་པ་སྤོང་བའི་ཚུལ་མཚོན་པའི་
དཔེ་ནི་རེ་ཤིག་དང་པོར་མངོན་རྟོགས་སོ་སོའི་དོན་ཡིད་ལ་བྱེད་པའི་ཚེ་ནི་ཉེས་པ་བྱེད་པའི་མི་
-j
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱལ་པོའི་ལྟ་བ་པོས་བཟུང་བ་ལྟ་བུ་ཡིན་ནོ། །དེའི་རྗེས་སུ་སྙིང་པོའི་དོན་སྒོམ་པའི་ཉེར་
སྡོགས་ཀྱི་དུས་སུ་ནི་ཉེས་པ་བྱེད་པ་རྣམས་གཤེད་མ་བའི་ལག་ཏུ་གཏད་པ་ལྟ་བུ་ཡིན་ནོ།།
ཉེར་སྡོགས་ཀྱི་མཇུག་གི་ཚེ་ནི་དེ་དག་ཡན་ལག་བཅད་པ་དང་མིག་དགགས་པ་ལ་སོགས་པ་
ལྟ་བུ་ཡིན་ནོ། །སྙིང་པོའི་དོན་སྒོམ་པ་རབ་ཀྱི་འཐའ་བར་ཆད་མེད་པའི་ལམ་གྱི་ཚེ་ནི་དེ་དག་
མགོ་བཅད་པ་ལྟ་བུ་ཡིན་ནོ། །སངས་རྒྱས་ཀྱི་ས་ནི་སླར་མི་སྐྱེ་བའི་ཆོས་ཅན་དུ་གྱུར་པ་ལྟ་བུ་
ཡིན་ནོ། །དེ་ལྟར་སྦྱོར་ལམ་གྱི་ཚེ་གཟུང་འཛིན་རང་བཞིན་མེད་པར་གོམས་པར་བྱས་ནས་
གཟུང་འཛིན་གྱི་རྟོག་པ་ཉམས་སྨད་དེ་སྐྱེས་བུ་ལུས་བཀྲུས་སྨན་གྱིས་སྦྱངས་པ་ལྟར་བྱས་
ནས་མཐོང་ལམ་གྱི་ཡེ་ཤེས་རྣམ་པར་དག་པ་སྨན་བཅུད་ཀྱི་ལེན་ལྟ་བུ་རྒྱུད་ལ་སྐྱེད་དེ་མཐོང་
སྤང་སྤོང་བར་བྱེད་དོ་ཞེས་སློབ་དཔོན་ཆོས་ཀྱི་བཤེས་གཉེན་འཆད་དོ། ། །
གཉིས་པ་གཞུང་གི་དོན་ལ་རྟོག་པ་མདོར་བསྟན་པ་དང་། རྒྱས་པར་ཤད་པ་
གཉིས་ལས་དང་པོ་ལའང་གཟུང་རྟོག་མདོར་བསྟན་པ་ནི་ངེས་པར་འབྱེད་པའི་ཞེས་པ་སྟེ་དེ་
ལ་ནི་མཐོང་བའི་ལམ་མོ། །གཟུང་བར་རྟོག་པ་ནི་བླང་དོར་དུའོ། །འདིའང་ཡུམ་ལས་ཤཱ་རིའི་
བུ་ཡུམ་ནི་རྣམ་པར་མི་རྟོག་པའོ། །དེ་ལ་སྤྱོད་པ་ནི་རྣམ་པར་མི་རྟོག་པར་འཚང་རྒྱའོ་ཞེས་
གསུངས་སོ། །དེ་སྡུད་པ་ནི་མཇུག་པ་དང་ནི་ལྡོག་པའི་ཡུལ་ལ་བླང་དོར་དུ་གཟུང་བར་རྣམ་
པར་རྟོག་པ་དེ་ལ་ནི་སོ་སོར་ཏེ་རེ་རེ་ལའང་གྲངས་དགུའི་བདག་ཉིད་ཡིན་ལ་དེ་ནི་ཡུལ་ངོ་བོ་
ཉིད་དང་སྲིད་ཞིར་ལྷུང་རྟོགས་པ་དམན་པ་ལ་སོགས་པ་ཇི་ལྟ་བ་བཞིན་ཏེ་བདེན་པ་མེན་པའི་
བདག་ཉིད་དག་ཡིན་པའི་ཕྱིར་བློ་འཁྲུལ་པར་ཞེས་པར་བྱའོ་ཞེས་ཚིག་སྦྱར་རོ། །འགྲེལ་པ་
ལས་འཇུག་པ་དང་ལྡོག་པའི་ཡུལ་ལ་གོ་རིམ་བཞིན་སྐྱོན་མི་དམིགས་པ་དང་དམིགས་པའི་
ཞེས་བྱ་བ་དང་། གོ་རིམ་བཞིན་དུ་ནི་ཆོས་དང་ལེན་པའི་བར་དུ་སྦྱར་རོ། །ཉོན་མོངས་པ་ནི་
འདོད་ཆགས་ལ་སོགས་པའོ། །དེ་དག་རྣམ་པར་རྟོག་པ་གཅིག་མདོ་ཇི་ལྟར་དགུ་ཡིན་སྙམ་པ་
- 5
2
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
ལ་ཡུལ་གྱི་དབྱེ་བས་ཞེས་སྨོས་སོ། །དངོས་པོ་དང་མ་འབྲེལ་བ་ནི་ཡུལ་དེ་དག་ཡོད་ན་ནི་བློ་
དངོས་པོ་དང་འབྲེལ་བ་ཡིན་ན་ཇི་ལྟར་བརྟགས་པ་ལྟར་མེད་པའི་ཕྱིར་རྣམ་པར་རྟོག་པ་ལ་
ཡུལ་མེད་དོ་ཞེས་སྟོན་པ་ཡིན་ལ། མཇུག་པ་ཉིད་ཀྱིས་ཞེས་པས་ནི་ཇི་ལྟར་སྐྱེས་བུ་འགའ་
ཞིག་རྟ་རུ་ར་ཟོས་པའི་རྒྱུས་ནམ་མཁའ་ལ་གསེར་གྱི་ཁབ་ལེན་པ་ལ་མཇུག་པ་ལྟར་གཞི་མེད་
པ་ལ་མཇུག་པ་སྟེ་དེས་ན་བར་ཆད་མེད་པའི་ལམ་གྱི་དབང་དུ་བྱས་ཏེ་ཕྱིན་ཅི་ལོག་གཞི་མེད་
པ་སྤང་བའི་ཡེ་ཤེས་ཞེས་གང་འཆད་པར་འགྱུར་རོ། །ཕྱིན་ཅི་ལོག་དུ་སྣང་བས་ནི་ཡུལ་ཇི་ལྟ་
བ་བཞིན་མ་ཡིན་པའི་བློ་སྒྲུབ་པ་ཡིན་ནོ། །གཉིས་པ་འཛིན་རྟོག་མདོར་བསྟན་པ་ནི་དེ་ལྟར་
ཞེས་པ་སྟེ་འཛིན་པ་ལ་རྟོག་པས་ན་འཛིན་རྟོག་གོ །འདི་ནི་ཡུམ་ལས་ཚེ་དང་ལྡན་པ་རབ་
འབྱོར་བྱང་ཆུབ་སེམས་དཔའ་ཆེན་པོ་གང་ཡུམ་ལ་སྤྱོད་པ་ནི་སྙིང་པོ་ལ་སྤྱོད་པ་ལགས་སོ་
ཞེས་བྱ་བ་ལ་སོགས་པ་གསུངས་སོ། །དེ་བསྡུད་པ་ནི་སོ་སོ་སྐྱེ་བོ་ཞེས་པ་སྟེ་འདི་ལ་འཕགས་
པ་རྣམ་གྲོལ་སྡེ་ལྟར་ན་སོ་སོ་སྐྱེ་བོའི་རྟོག་པ་ཐམས་ཅད་ནི་སྐྱེས་བུ་རྫས་ཡོད་པར་འཛིན་པ་ཁོ་
ན་ཡིན་ལ། འཕགས་པའི་རྟོག་པ་ཐམས་ཅད་ནི་སྐྱེས་བུ་བཏགས་པར་ཡོད་པར་འཛིན་པ་
ཡིན་ནོ་ཞེས་བཤད་ནས་དེ་ལ་སོ་སོའི་སྐྱེ་བོ་རྣམས་ཀྱིས་ཀྱང་ཆོས་ཐམས་ཅད་བདག་མེད་
པའོ་ཞེས་ཤེས་པའི་ཕྱིར་སྐྱེས་བུ་བཏགས་འཛིན་ཡོད་ལ། འཕགས་པ་རྣམས་ལ་ཡང་སྐྱེས་བུ་
རྫ་ས་འཛིན་ཡོད་དེ་དགེ་སློང་དག་མཚན་མོ་འདས་ནས་ནངས་པར་གྱི་དུས་སུ་ངས་སྲོག་
ཆགས་ལྕེ་སྤྱང་སྐད་འབྱིན་པའི་སྒྲ་ཐོས་སོ་ཞེས་བྱ་བ་དང་། ང་དེའི་ཚེ་དེའི་དུས་ན་རི་དྭགས་ཀྱི་
རྒྱལ་པོ་སེངྒེ་ཡན་ལག་མ་སྨད་པ་ཞེས་བྱ་བར་གྱུར་ཏོ་ཞེས་གསུངས་པའི་ཕྱིར་རྟོག་པ་གཉིས་
ནི་དེ་ལྟར་ངེས་པ་མི་འཐད་དོ་ཞེས་རྩོད་པ་བཀོད་དེ་སོ་སོ་སྐྱེ་བོས་ནི་མོས་པ་ཡིད་ལ་བྱེད་པས་
ཞེས་ཀྱང་དེ་ཁོ་ན་ཉིད་ཡིད་ལ་བྱེད་པས་ཆོས་བདག་མེད་པར་མི་ཤེས་པས་སྐྱེས་བུ་རྫས་
འཛིན་དུ་བཞག་ཅིང་། འཕགས་པ་ལ་དེ་ལྟ་བུ་གསུངས་པ་དེ་ནི་ཚིག་ཙམ་ཡིན་གྱི་དོན་ལ་ནི་
-j ，
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངར་འཛིན་མེད་དོ་ཞེས་ལན་ འདེབས་པར་མཛད་དོ། །དོན་འདི་ལ་སློབ་དཔོན་ཆོས་ཀྱི་
བཤེས་གཉེན་ན་རེ་མཐོང་ལམ་པས་སོ་སོ་སྐྱེ་བོ་ཡུལ་དུ་བྱས་ཏེ་དེ་ལ་སྐྱེས་བུ་རྫས་སུ་ཡོད་
པར་འཛིན་ཏེ་སྐྱེས་བུ་ཞེས་གྲགས་པའི་ཕྱིར་དང༌། ཟླ་བ་གཉིས་ཀྱི་རྣམ་པ་ལྟ་བུ་མ་ཡིན་པར་
ཡང་དག་པའི་ཀུན་རྫོབ་ཏུ་མངོན་སུམ་ཚད་མས་གྲུབ་པའི་ཕྱིར་དང༌། ལུང་ལས་ཀྱང་འགྲོ་
བའི་ལས་དང་རང་བཞིན་དང་ཞེས་དབྱེ་བ་གསུངས་པའི་ཕྱིར་རོ་སྙམ་དུ་སེམས་པའོ། །ཡང་
དེ་འཕགས་པ་ལ་ནི་མྱ་ངན་ལས་འདས་པ་ཡིན་པས་བཏགས་པར་འཛིན་ཏེ་ལུང་ལས་ཆོས་
ལྔ་པོ་འདི་དག་ནི་བཏགས་པ་ཙམ་སྟེ་ལྔ་གང་ཞེ་ན་འདས་པ་དང་མ་འོངས་པ་དང་མྱ་ངན་
ལས་འདས་པ་དང་སོ་སོར་མ་བརྟགས་པའི་འགོག་པ་དང་གང་ཟག་རྣམས་ཏེ་འདི་དག་ནི་
མིང་ཙམ་མོ་ཞེས་འབྱུང་བའི་ཕྱིར་དང་། མིང་ཙམ་དུ་ཡོད་པར་གྲགས་པས་གྲུབ་ཅིང་དེར་
ཡང་མེད་ན་སུ་ཞིག་དེ་དོན་དུ་གཉེར་སྙམ་དུ་སེམས་པའོ། །དེ་ལ་གལ་ཏེ་འཕགས་པའི་གང་
ཟག་བཏགས་པར་ཡོད་པ་ཙམ་དུ་རྟོག་པ་ཡང་སྐྱོན་ཡིན་ན་བརྒྱད་སྟོང་པ་ལས་མྱ་ངན་ལས་
འདས་པ་ཡང་སྒྱུ་མ་ལྟ་བུ་རྨི་ལམ་ལྟ་བུའོ། །གང་མྱ་ངན་ལས་འདས་པ་ལས་ཆེས་ཁྱད་པར་དུ་
འཕགས་པའི་ཆོས་འགའ་ཞིག་ཡོད་ན་དེ་ཡང་སྒྱུ་མ་ལྟ་བུ་རྨི་ལམ་ལྟ་བུའོ་ཞེས་གསུངས་པ་དེ་
ཇི་ལྟར་དྲང་ཞེ་ན། དེ་ནི་མཉམ་པར་མ་གཞག་པའི་ཤེས་པ་མངོན་ཞེན་སྲབ་མོའི་དབང་དུ་
བྱས་པ་ཡིན་གྱི་མཉམ་པར་བཞག་པའི་ཚེ་ནི་སྒྱུ་མ་ཙམ་དུ་ཡང་རྟོག་པ་དགག་པར་བྱ་བ་ཡིན་
ཏེ་བློ་གྲོས་མི་ཟད་པས་ཞུས་པ་ལས་གང་ལ་སེམས་ཀྱི་རྒྱུ་བ་ཡང་མེད་ན་ཡི་གེ་རྣམས་ལྟ་སྨོས་
ཀྱང་ཅི་དགོས་ཞེས་གསུངས་པའི་ཕྱིར་རོ་ཞེས་གསུངས་སོ། །དེ་ནི་མི་མཐུན་ཕྱོགས་སུ་སྒྲུབ་
པ་ནི་གལ་ཏེ་རྟོག་པའི་གཟུང་དོན་འཛིན་པ་དང་འདོར་བ་དང་ཆེད་བཞིན་ངེས་པར་མི་འབྱུང་
བ་ལ་སོགས་ཇི་ལྟར་བཏགས་པ་དེ་བཞིན་དུ་མེད་དེ་གཅིག་དང་དུ་བྲལ་ལ་སོགས་པས་
གནོད་པའི་ཕྱིར་རོ། །དེས་ན་རྟོག་པ་དེ་དག་ཡུལ་བདེན་པ་གང་གི་འཛིན་པར་འདོད་དེ་
- ;j
2 :： -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། /
བདེན་པའི་འཛིན་བྱེད་དུ་མི་རུང་ངོ༌། །གང་གི་ཕྱིར་དེ་ལྟར་ཡིན་པ་དེའི་ཕྱིར་རྟོག་པ་དེ་དག་
ཡུལ་བདེན་པ་འཛིན་པའི་ངོ་བོས་སྟོང་ཞིང་རྫུན་པ་འཛིན་པའི་མཚན་ཉིད་ཅན་ཡིན་པའི་ཕྱིར་
ཞེས་གཏན་ཚིགས་སུ་སྦྱར་རོ། །དེ་རྣམ་པར་འགྲེལ་པ་ནི་རྟེན་ཅན་ནི་ཡུལ་ཅན་ཡིན་ལ།
སངས་རྒྱས་ཐོབ་པའི་གགས་བྱེད་པས་ནི་མི་མཐུན་ཕྱོགས་སུ་གྱུར་པ་སྒྲུབ་པ་ཡིན་ནོ། །ཡུལ་
གྱི་དངོས་པོར་གྱུར་པ་ནི་ཡང་ན་སོ་སོ་སྐྱེ་བོ་དང་འཕགས་པའི་གང་ཟག་གོ། །ཇི་ལྟར་བཏགས་
པ་དེ་བཞིན་དུ་ཞེས་བྱ་བ་དང་ཡུལ་བདེན་པ་གང་གི་ཡང་ཞེས་བྱ་བ་དང་། གཟུང་བ་ཐམས་
ཅད་ནི་བདེན་པས་དབེན་ཞིང་འཛིན་པ་ཐམས་ཅད་ནི་བདེན་པ་འཛིན་པའི་ངོ་བོས་དབེན་
པའི་བརྫུན་པ་འཛིན་པའི་ངོ་བོ་ཡིན་པའི་ཕྱིར་ཕྱིན་ཅི་ལོག་ཏུ་སྣང་བ་ཡིན་ལ་དེའི་ཕྱིར་ཡུལ་
ཤེས་བྱའི་གནས་ལུགས་ཇི་ལྟ་བ་བཞིན་མ་ཡིན་པ་འཛིན་པའི་ཞེས་སྦྱར་རོ། །
གཉིས་པ་ལ་དོན་བཞི་ལས་གཟུང་རྟོག་དང་པོ་བཤད་པ་ནི་གཟུང་བའི་རྣམ་
པར་རྟོག་པ་དང་པོ་ཞེས་པ་ཡིན་ནོ། །འདིའང་ཡུམ་ལས་རབ་འབྱོར་འདི་ཇི་སྙམ་དུ་སེམས་སྒྱུ་
མ་ལྟ་བུའི་སེམས་དེ་ཁྱོད་ཀྱིས་ཡང་དག་པར་རྗེས་སུ་མཐོང་ངམ་ཞེས་བྱ་བ་ལ་སོགས་པ་
གསུངས་སོ། །དེ་སྡུད་པ་ནི་ངོ་བོ་ཉིད་དང་རིགས་དང་ནི་ཞེས་བྱ་བ་ལ་སོགས་པ་ཡིན་ནོ། །དེ་
ལ་གང་ལ་རྟག་པར་བྱ་བའི་ཡུལ་ནི་བྱང་ཆུབ་སེམས་དཔའ་རྣམས་ཀྱི་རྒྱུད་ལ་རྟོག་པ་སྟེ་དེ་
དག་གི་ཡུམ་དབེན་ཏེ་སྟོང་པས་ཡུལ་བདེན་པས་དབེན་པ་མ་རྟོགས་པའི་ཚུལ་གྱིས་རྟོགས་
པའི་ངོ་བོ་ཉིད་ཡིན་ནོ། །འཇུག་པ་ནི་ཞུགས་པའོ། །རྒྱུད་ལ་ཡང་དག་པར་གྲུབ་པ་ཅེས་སྦྱར་
རོ༑ ༑དེ་རྣམས་ཀྱི་གནས་ལུགས་སྣང་བརྙན་ཙམ་དུ་ཟད་པས་ཡེ་ཤེས་ཀྱི་དམིགས་པ་སྟེ་
རྟོགས་པའི་ཚུལ་ནི་མ་འཁྲུལ་བ་ཡིན་ཏེ་དེ་ལ་དེ་ལྟར་དུ་རྟོགས་པའི་ཕྱིར་རོ། །དེ་སྐྱོན་ཡོན་
མཐོང་བས་གཉེན་པོ་དང་མི་མཐུན་ཕྱོགས་ལ་བླང་དོར་བྱེད་པ་དང་རང་གི་རྟོགས་པ་ལ་དྲི་
བྲལ་དུ་རྟོག་པ་དང་ཉན་རང་གི་སྤང་བྱར་བྱེད་པ་དང་། བསམ་པ་དང་མཐུན་པར་སྤྲུལ་པ་
-
2
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱས་ནས་སེམས་ཅན་གྱི་ལས་བྱེད་པ་དང༌། ཐབས་མཁས་ཀྱིས་གཞན་མྱང་འདས་ཀྱི་འབྲས་
བུ་ལ་འགོད་པར་བྱེད་པ་ལ་རྟོག་པ་ཞེས་ཚིག་རྣམ་པར་སྦྱར་རོ། །ཇི་ལྟར་རྟོག་པའི་ཚུལ་ནི་
སྐྱོན་མེད་པ་ཉིད་ཀྱིས་གཟུང་བྱ་ཉིད་ཡིན་པའི་ཕྱིར་མཇུག་པར་བྱའོ་ཞེས་པ་སྟེ་རྟེན་ཅན་གྱི་
ཡུལ་ཅན་ནོ། །གཞན་རྣམས་ནི་གོ་སླའོ། །གཟུང་རྟོག་གཉིས་པ་བཤད་པ་ནི་གཟུང་བའི་རྣམ་
པར་རྟོག་པ་ཞེས་པ་སྟེ་འདིའང་ཡུམ་ལས་རབ་འབྱོར་འདི་ལྟ་སྟེ་དཔེར་ན་ཉི་མ་དང་ཟླ་བའི་
དཀྱིལ་འཁོར་ནི་གླིང་བཞིར་ལས་བྱེད་ཅིང་རྗེས་སུ་འགྲོའོ་ཞེས་བྱ་བའི་དཔེས་ཡུམ་ནི་ཤེས་
རབ་དང་སྙིང་རྗེ་ཟུང་དུ་འཇུག་པས་ཕ་རོལ་ཏུ་ཕྱིན་པ་གཞན་ལྔ་སྲིད་ཞི་གཉིས་སུ་མི་ལྟུང་
བར་བྱེད་ཅིང་འཁོར་ལོས་སྒྱུར་བའི་དཔེས་རྟོགས་པ་མ་ལུས་པ་ལ་དབང་བྱེད་པར་གསུངས་
སོ༑ ༑དེ་སྡུད་པ་ནི་སྲིད་དང་ཞི་བར་ལྟུང་བའི་ཕྱིར་ཞེས་བྱ་བ་ལ་སོགས་པ་སྟེ་འདི་ནི་ཉན་རང་
གི་རྒྱུད་ལ་རྟོག་པ་སྟེ་སློབ་པ་དང་མི་སློབ་པའི་ཚེ་སྲིད་ཞིའི་སྐྱོན་གྱིས་གོས་པ་དང་གཞན་ལ་མ་
ལྟོས་པར་ལམ་སྒོམ་མི་ནུས་པས་ན་གཞན་གྱི་རྐྱེན་གྱིས་འགྲོ་བ་དང༌། འབྲས་བུ་ཐ་དད་
ཐམས་ཅད་ནི་དམིགས་བཅས་ཀྱི་ཐ་དད་ཡིན་གྱི་དམིགས་མེད་ཀྱི་ཐ་དད་མ་ཡིན་པ་དང༌།
གནས་པ་ནི་སྣོད་ཀྱི་འཇིག་རྟེན་དང་འཇུག་པའམ་འགྲོ་བ་ནི་བཅུད་ཀྱི་སེམས་ཅན་ཏེ་དེ་དག་
མ་ལུས་པ་མི་ཤེས་པ་དང༌། ཐེག་པ་ཆེན་པོ་ལམ་ཐམས་ཅད་ཀྱི་སྡུད་བྱེད་ཡིན་པས་མྱང་
(འདས་ཐམས་ཅད་ཀྱི་མཇུག་ཏུ་རྣམ་མཁྱེན་འགྲོ་བ་ནི་ཐེག་པ་གཅིག་ཏུ་ངེས་པ་སྟེ་དེ་ལ་ནི་མ་
ཞུགས་སོ་ཞེས་རྟོག་པ་ཡིན་ཏེ་གཞན་རྣམས་ནི་གོ་སླའོ། །ཇི་ལྟར་རྟོག་པའི་ཚུལ་ནི་ཉེས་པ་
དང་བཅས་པ་ཞེས་པ་སྟེ་ལྡོག་པར་བྱའོ་ཞེས་པས་ནི་བཏང་སྙོམས་སུ་བྱ་བ་ཡང་སེལ་བ་ཡིན་
ལ་གཟུང་བ་ནི་དོར་བྱར་རོ། །ལྡོག་པའི་ཕྱོགས་ཀྱི་རྟེན་ཅན་ནི་དོར་བྱའི་ཡུལ་ཅན་ནོ། །ཉན་
རང་གི་རྒྱུད་ལ་བླང་བྱར་འབྱུང་བ་ནི་ཉན་རང་རྣམས་ཀྱི་ཡུལ་དགུ་པོ་འདི་ལྟ་བུའི་རང་བཞིན་
ཡིན་པའམ་ཡང་ན་འདི་ལྟ་བུའི་རྟོག་པ་དགུ་ནི་ཉན་རང་གིས་མི་སྤོང་བའི་ཕྱིར་རོ། །འཛིན་
-
2 f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། {ic
རྟོག་དང་པོ་བཤད་པ་ནི་སོ་སོ་སྐྱེ་བོའི་ཞེས་པ་སྟེ་འདིའང་ཡུམ་ལས་བཅོམ་ལྡན་འདས་ཅི་
ཤེས་རབ་ཀྱི་ཕ་རོལ་ཏུ་ཕྱིན་པ་ཆོས་གང་ཡང་ཡོངས་སུ་འཛིན་པའམ་གཏོང་བར་བགྱིད་པ་
ལགས་སམ་ཞེས་བྱ་བ་ལ་སོགས་པ་གསུངས་སོ། །དེ་སྡུད་པ་ནི་འཛིན་པ་དང་ནི་འདོར་བ་
དང་ཞེས་པ་སྟེ་འདི་དག་སོ་སོའི་སྐྱེ་བོའི་རྒྱུད་ལ་ཡོད་པ་ནི་མ་ཡིན་ཏེ་མཐོང་ལམ་གྱི་སྤང་བྱ་
ཡིན་པའི་ཕྱིར་རོ། །དེས་ན་མཐོང་ལམ་པས་སོ་སོ་སྐྱེ་བོའི་རྒྱུད་ལ་འདི་ལྟ་བུར་འཛིན་པ་ཡིན་
ནོ༑ ༑འཛིན་པ་དང་འདོར་བ་སྟེ་གཏོང་བ་ནི་སྒྱུ་མའི་རྐྱེན་གྱིས་སྒྱུ་མའི་གཟུགས་སྣ་ཚོགས་
འཛིན་པ་དང་འདོར་བ་བཞིན་སོ་སོ་སྐྱེ་བོ་རྣམས་ཀྱང་ཀུན་རྫོ་བ་ཏུ་ཀུན་ནས་ཉོན་མོངས་པའི་
ཆོས་ལ་གཏོང་ལེན་སྣ་ཚོགས་བྱེད་པ་ཡིན་ནོ། །ཡང་དག་པ་ནི་བདག་མེད་པ་སྟེ་དེར་ཡིད་ལ་
མི་བྱེད་པར་བདག་དང་བདག་གིར་ཡིད་ལ་བྱེད་པ་ཡིན་ནོ། །ཆོས་ཉིད་དེ་ངོ་བོ་ཉིད་ཀྱི་
ཁམས་གསུམ་གའི་ལས་དང་ཉོན་མོངས་པའི་ས་བོན་དང་འབྲེལ་བ་དང་། སྟོང་ཉིད་དུ་མི་
གནས་པས་གནས་པ་ནི་མཚན་འཛིན་གྱི་གནས་པའོ། །ཆོས་ཀྱི་དབྱིངས་ཀྱི་དངོས་པོ་ལ་
མངོན་པར་མ་ཞེན་པས་ཆོས་ཐམས་ཅད་ལ་བདེན་པར་མངོན་པར་ཞེན་པ་ཡིན་ནོ། །རྟག་
ཅིང་རང་དབང་ཅན་གྱི་རྗེས་སུ་ཡོད་པ་མེད་པས་སོ་སོ་སྐྱེ་བོའི་ཆོས་ཐམས་ཅད་བཏགས་པ་སྟེ་
ཡང་དག་པའི་ཀུན་རྫོབ་ཏུ་རྟོག་པ་ཡིན་ནོ། །དེ་ཁོ་ན་ཉིད་ཤེས་པའི་མ་ཆགས་པ་ནི་དགག་
པའི་སྒྲ་གོང་དུ་སྦྱར་བ་སྟེ་དེ་ཁོ་ན་ཉིད་ཤེས་པ་ལ་ཆགས་པའི་སྒྲས་བསྟན་ན་དེ་མེད་པས་
མངོན་ཞེན་སྔོན་དུ་འགྲོ་བའི་ཆགས་པ་ཡོད་དོ་ཞེས་བྱ་བའི་དོན་ཏོ། །བྱིས་པའི་བློ་མཉམ་པ་
ཉིད་དུ་སྒོམ་པའི་གཉེན་པོ་བྱེད་པ་དེ་ནི་དེའི་མི་མཐུན་ཕྱོགས་ལ་གཉེན་པོས་བཏགས་པ་ཡིན་
ནོ༑ ༑ཐར་པ་རྣམ་པ་གསུམ་དུ་ཇི་ལྟར་འདོད་པ་བཞིན་དུ་འགྲོ་བ་ཐོགས་པ་ལ་ཞེས་ཚིག་རྣམ་
པར་སྦྱར་རོ། །དོན་དམ་པའི་དངོས་པོ་ནི་ཡང་དག་པའི་ཀུན་རྫོབ་ཏུ་རྟོག་པ་ཡིན་གྱི་བདེན་
དངོས་སུ་རྟོག་པ་མ་ཡིན་ནོ། །འཛིན་རྟོག་གཉིས་པ་བཤད་པ་ནི་འཛིན་པའི་རྣམ་པར་རྟོག་པ་
- ;
3
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ཞེས་པ་སྟེ་འདི་དག་ནི་འཕགས་པའི་གང་ཟག་རྣམས་ལ་ཅི་རིགས་པར་རྟོག་པ་ཡིན་
ནོ༑ ༑འདིའང་ཡུམ་ལས་འཁོར་ལོས་སྒྱུར་བའི་དཔེས་ཡུམ་ནི་ ཕ་རོལ་ཏུ་ཕྱིན་པ་གཞན་
ཐམས་ཅད་བྱང་ཆུབ་ཏུ་བསྒྱུར་བར་བྱེད་པས་གསུངས་སོ། །དེ་སྡུད་པ་ནི་ཆེད་བཞིན་ངེས་
པར་མི་འབྱུང་དང་ཞེས་པ་སྟེ་ཆེད་དུ་བྱ་བ་ཇི་ལྟ་བ་བཞིན་ནི་སངས་རྒྱས་སོ། །རང་གི་མངོན་
པར་འདོད་པ་ནི་མྱུར་དུ་སྲིད་པ་ནས་ཐར་བ་ནས་སྟེ་དེའི་ལམ་མེད་པའི་ལམ་གཞན་ནི་ཐེག་པ་
ཆེན་པོ་སྟེ་འདི་གཉིས་ནི་ཉན་རང་གི་ལམ་ལ་རྟོག་པ་ཡིན་ནོ། །རྣམ་བྱང་གི་རྒྱུ་འབྲས་རྣམས་
ཀུན་རྫོབ་ཏུ་སྐྱེ་འགག་བྱེད་པ་དང༌། སངས་རྒྱས་ཀྱི་ས་ལ་ནི་སྒྲིབ་པའི་བར་ཆད་མེད་པར་
སྣང་བས་ཉིད་ཀྱིས་དངོས་པོ་མཐའ་དག་ཡུལ་དུ་ལྡན་པ། ཉན་རང་དང་བྱང་ཆུབ་སེམས་
དཔའ་ནི་དེ་ལས་བཟློག་པར་ གནས་ པ་དང༌། རྒྱལ་སྲས་དག་མི་གནས་པའི་ཚུལ་གྱིས་
གཟུགས་སོགས་ལ་གནས་པ་དང༌། བྱང་ཆུབ་ཏུ་སེམས་བསྐྱེད་པ་ལ་སོགས་པས་ནི་སྙིང་རྗེ་
ཆེན་པོ་མངོན་དུ་བྱས་པ་གཟུང་སྟེ་དེས་ཉན་རང་གི་རིགས་རྒྱུད་ལ་ཡོད་པ་འཇིག་པ་ཡིན་ནོ།།
དེ་བཞིན་ཉིད་དྲི་མ་དང་བྲལ་བ་ལས་ཁྱད་པར་དུ་འཕགས་པའི་ཆོས་གང་ནའང་མེད་པས་དེ་
ལས་གཞན་པ་ལ་འདོད་ཅིང་དོན་དུ་གཉེར་བ་མེད་པ་དང་། དེ་དག་ཐམས་ཅད་ཀྱང་དོན་
དམ་པའི་བདེན་པ་ཡིན་པའི་ཕྱིར་རྒྱུ་མེད་པ་དང༌། སེར་སྣ་དང་འཆལ་བའི་ཚུལ་ཁྲིམས་ལ་
སོགས་པ་གོམས་པར་བྱས་པའི་ཆོས་ཉིད་ཅན་ལ་ནི་བདུད་དང་ཉོན་མོངས་པ་ལ་སོགས་པའི་
ཕྱིར་རྒོལ་བའི་དངོས་པོ་དམིགས་པ་ཡིན་ནོ་ཞེས་རྟོགས་པ་སྟེ་བཏགས་པའི་སྒྱུ་མ་ལྟ་བུ་ཡིན་
ལ༑ འཛིན་པ་ནི་འཕགས་པའི་རྒྱུད་ཀྱིས་བསྡུས་པ་མ་གཏོགས་པའི་ཕྱིར་རོ། །དེ་ལྟར་ན་
ཚིགས་སུ་བཅད་པ་དགུས་ཁོང་དུ་ཆུད་པར་བྱའོ་ཞེས་སྦྱར་རོ། །ཅི་ཞིག་ཇི་ལྟར་ཁོང་དུ་ཆུད་
པར་བྱ་ཞེ་ན་གཟུང་འཛིན་གྱི་རྟོག་པ་བཞི་ཉིད་ལས་སོ་སོ་སྟེ་རེ་རེ་ལ་ཕྱེ་བས་རྣམ་པ་དགུ་དགུ་
ཡིན་ལ། དེ་དག་སྤོང་བའི་གཉེན་པོ་བཞི་ཡང་དགུ་བཞི་སུམ་ཅུ་རྩ་དྲུག་ཏུ་འཐད་དོ་ཞེས་བྱ་
->
? $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼:
བར་ཏེ་དེ་ལྟར་ན་རྣམ་པར་མི་རྟོག་པའི་ཡེ་ཤེས་སྤང་བྱས་མཚོན་ནས་བསྟན་པ་ཡིན་ནོ། །
གཉིས་པ་མཐོང་ལམ་གྱི་རྒྱུ་ནི་དེ་ལྟར་མཐོང་བའི་ལམ་ལ་ཞེས་པས་སྟོན་པར་
བྱེད་དེ་འགྲུབ་པར་བྱེད་པ་ནི་རྒྱུད་ནས་སོ། །མཐོང་ལམ་དེ་ཡང་རྒྱུ་གང་དང་བཅས་པས་
སངས་རྒྱས་ཐོབ་བྱེད་དུ་དེ་བཞིན་གཤེགས་པ་བཞེད་པའི་རྒྱུ་གང་ཡིན་པ་དེ་ཚིགས་སུ་བཅད་
དེ་གསུངས་པ་ཡིན་ནོ། །མཐོང་ལམ་འདི་བྱང་ཆུབ་ཆེན་པོའི་རྒྱུར་སྟོན་པ་ནི་སྒོམ་ལམ་ནི་
འདིས་བསྐྱེད་ཅིང་དྲོད་ལ་སོགས་པ་ནི་འདིའི་དོན་དུ་བསྐྱེད་པས་འདི་རྒྱུའི་གཙོ་བོར་བསྟན་
པའི་ཕྱིར་རོ། །འདིའང་ཡུམ་ལས་ཡུམ་འདི་ནི་ཟབ་སྟེ་བྱང་ཆུབ་སེམས་དཔའ་དེ་དག་ནི་ཟབ་
མོའི་དོན་སྒོམ་པའི་དཀའ་བ་བགྱིད་པའོ་ཞེས་བྱ་བ་ནས་བརྩམས་ཏེ་མཐོང་ལམ་ཐོབ་པའི་
དགེ་སློང་དྲུག་སྟོང་ལུང་བསྟན་པ་དང་ཀུན་དགའ་བོ་ལ་ཡུམ་མང་དུ་གཏད་པའི་སྒོ་ནས་
གསུངས་སོ། །དེ་སྡུད་པ་ནི་བྱང་ཆུབ་ལ་གཞན་ཞེས་པ་སྟེ་དེ་ཞེས་པ་གཉིས་པོ་ནི་བྱང་ཆུབ་ཁོ་
ན་ལ་སྙེགས་པ་ཡིན་ནོ། །འགྲེལ་པ་ལས་གཞན་དག་ལ་མཐོང་ལམ་དང་ཚོགས་ལམ་ལ་
སོགས་པ་བསྟན་པ་འཆད་པར་འགྱུར་བའི་བྱང་ཆུབ་ལ་འགོད་པ་དང་བྱང་ཆུབ་ཀྱི་རྒྱུ་ཁོ་ནར་
ལམ་ལ་གནས་པ་དེ་དག་ལ་ཡུམ་གྱི་ཚིག་དང་དོན་དང་སོགས་པ་སྟེ་དེ་གཉིས་ཀ་ཡང་དག་པ་
སྟེ་ཕྱིན་ཅི་ལ་ལོག་པར་སོ་སོ་སྟེ་མ་འདྲེས་པར་གཏོད་པ་དང་བར་ཆད་མེད་པའི་རྒྱུ་ནི་འདིས་
བརྒྱུད་ནས་བར་ཆད་མེད་པར་བསྐྱེད་པ་ལ་བརྗོད་ཀྱི་དངོས་རྒྱུ་ནི་རྡོ་རྗེ་ལྟ་བུ་ཁོ་ན་ཡིན་ནོ།།
སོགས་པའི་སྒྲས་ནི་འཆད་པ་དང་ཁ་དོན་བྱེད་པ་ལ་སོགས་པ་གཟུང་ངོ༌། །དེ་དག་ཉིད་བསོད་
ནམས་ཀྱི་ཕུང་པོ་ཡིན་པས་ན་བསོད་ནམས་ཆེས་མང་བ་ཞེས་གསུངས་ཏེ་དེ་ལྟར་ན་རང་
གཞན་ལ་ལྟོས་པའི་རྒྱུ་གསུམ་མཐོང་ལམ་དང་རྫོགས་པའི་བྱང་ཆུབ་གཉིས་ཀའི་རྒྱུ་ཡིན་པར་
འཕགས་པ་རྣམ་གྲོལ་སྡེས་བཤད་དོ། །
གསུམ་པ་ལ་དོན་བཞི་སྟེ་དོན་དམ་པར་ཟད་མི་སྐྱེ་མེད་པར་ཤེས་པ་བྱང་ཆུབ་
.
J.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པ་དང༌། གཞན་གྱི་ཟད་མི་སྐྱེ་ཤེས་པའི་བྱང་ཆུབ་འཁྲུལ་པར་སྒྲུབ་པ་དང་། དངོས་པོར་
ལྟ་བ་ལ་ཐར་པ་མེད་པ་དང༌། སྟོང་པར་ལྟ་བས་གྲོལ་བ་ཐོབ་པའོ། །དང་པོ་ནི་འབྲས་བུ་གང་
གི་དོན་དུ་ཞེས་པས་སྟོན་པར་བྱེད་དེ་འདིའང་ཡུམ་ལས་ཀུན་དགའ་བོ་གང་ཡུམ་ཟད་པར་
འདོད་པ་དེ་ནི་ནམ་མཁའ་ཟད་པར་འདོད་དུ་ཟད་དོ་ཞེས་བྱ་བ་ལ་སོགས་པ་གསུངས་སོ།།
དེ་སྡུད་པ་ནི་ཁ་ཅིག་སྡུག་བསྔལ་གྱི་དྲི་མ་ཡེ་ནས་ཟད་པ་དང་ཀུན་འབྱུང་གི་དྲི་མ་ཡེ་ནས་མི་སྐྱེ་
བ་ལ་དེ་ལྟར་དུ་ཤེས་པའི་ཡེ་ཤེས་ཆོས་ཅན། མཐོང་ལམ་བྱང་ཆུབ་ཆེན་པོ་ཡིན་ཏེ་ཡེ་ནས་
ཟད་པ་དང་སྐྱེ་བ་མེད་པར་ཤེས་པའི་བློ་ཤིན་ཏུ་རྣམ་དག་ཡིན་པའི་ཕྱིར་ཏེ་ཆོས་ཅན་གཉིས་པོ་
དང་རྟགས་གཉིས་པོ་ནི་གོ་རིམ་བཞིན་དུ་སྦྱོར་བར་ཤེས་པར་བྱའོ་ཞེས་གཞུང་འདིས་མཐོང་
ལམ་གྱི་བྱང་ཆུབ་ཉིད་འཆད་པ་སྨྲ་བ་དེ་ནི་ཤིན་ཏུ་མ་འབྲེལ་བ་ཡིན་ཏེ་བྱང་ཆུབ་ཆེན་པོ་
འགྲུབ་པར་བྱེད་པའི་མཐོང་བའི་ལམ་ཞེས་བྱ་བ་དང་། ཆོས་ཀྱི་སྐུ་ལ་སོགས་པ་ཞེས་བྱ་བ་ལ་
སོགས་པ་དུ་མ་དང་འགལ་བའི་ཕྱིར་རོ། །དེས་ན་ཆོས་ཅན་ནི་སྔ་མ་ལྟར་མང་རུང་མོད་ཀྱི་
འོན་ཀྱང་སྔར་ཡོད་ཀྱི་དྲི་མ་གཏན་ནས་ཟད་པ་དང་ཕྱིས་འབྱུང་གི་དྲི་མ་མི་སྐྱེ་བའི་ཡེ་ཤེས་
ཆོས་ཅན་རྫོགས་པའི་བྱང་ཆུབ་ཆེན་པོ་ཞེས་བརྗོད་དེ་སྔར་ཡོད་ཀྱི་དྲི་མ་ཟད་ནས་མེད་པ་དང༌།
ཕྱིས་འབྱུང་གི་དྲི་མ་སྐྱེ་བ་མེད་པའི་ཡེ་ཤེས་ཙམ་ཡིན་པའི་ཕྱིར་ཞེས་བྱ་སྟེ་འདི་ལ་ཡེ་ཤེས་བྱེ་
བྲག་པ་ནི་ཆོས་ཅན་ཡིན་ལ་སྤྱི་ནི་རྟགས་ཡིན་ནོ། །འདི་ལ་འཕགས་པ་རྣམ་གྲོལ་སྡེ་ཚིག་
ལེའུར་བྱས་པ་ཕྱེད་སྔ་མས་བྱང་ཆུབ་ཆེན་པོ་ངོས་འཛིན་པར་བྱས་ནས་ཟད་མི་སྐྱེ་ཤེས་པ་དེ་
ཡང་གང་ཡིན་ཞེ་ན་དེ་དག་ནི་གོ་རིམ་བཞིན་དུ་མདོ་ལས་གསུངས་པ་བཞིན་ཤེས་པར་བྱའོ་
ཞེས་སྔར་དྲངས་པའི་མདོ་ཉིད་ཀྱིས་འཆད་པར་བྱེད་དོ། །དེ་རྣམ་པར་འགྲེལ་པ་ན་དྲི་མ་སྐྱེ་
འགག་དང་བཅས་པར་འཛིན་པའི་བློ་ནི་མཚན་མར་འཛིན་པ་ཡིན་པས་དེ་ལས་གྲོལ་བའི་ཡེ་
ཤེས་སུ་མི་འཐད་ལ། ཡེ་ཤེས་ཀྱི་རྟག་ཏུ་སྐྱེ་མེད་ལ་མཉམ་པར་བཞག་པ་ཡིན་ཏེ་ཡེ་ཤེས་
-; 3 ) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། {s
སྣང་བ་རྒྱན་གྱི་མདོ་ལས་དེ་བཞིན་གཤེགས་པ་རྟག་ཏུ་སྐྱེ་མེད་ཆོས། །ཆོས་རྣམས་ཀུན་ཀྱང་
བདེ་བར་གཤེགས་དང་འདྲ། །བྱིས་པའི་བློ་ཅན་མཚན་མར་འཛིན་པ་རྣམས། །འཇིག་རྟེན་
དག་ན་མེད་པའི་ཆོས་ལ་སྤྱོད་ཅེས་གསུངས་པ་བཞིན་ནོ། །དེ་ལྟ་བུའི་ཡེ་ཤེས་མ་འཁྲུལ་བར་
སྒྲུབ་པ་ལ་རེ་ཤིག་དྲི་མ་སྐྱེ་འགག་དང་བྲལ་བར་སྒྲུབ་པ་ལ་ལུང་དང་རིགས་པ་གཉིས་ལས་
དང་པོ་ནི་ཉོན་མོངས་པ་དང་ཞེས་པ་སྟེ་སྒྲིབ་པ་ཉིད་མ་དག་པར་བྱེད་པས་ན་དྲི་མ་ཡིན་ནོ།།
དེ་ལ་དངོས་པོར་སྨྲ་བ་རྣམས་ཀྱིས་ནི་འདས་པ་དང་ད་ལྟར་བའི་དྲི་མ་ནི་སྐྱེས་པ་དང་མ་འོངས་
པའི་དྲི་མ་ནི་མ་སྐྱེས་པ་ཉིད་དུ་བརྟགས་པ་ཡིན་ཏེ་ཆོས་ཅན་ནོ། །དོན་དམ་པར་འགག་པ་དང་
སྐྱེ་བ་མེད་པ་ཡིན་ཏེ་ཞེས་པ་ནི་བསྒྲུབ་བྱའི་ཆོས་སོ། །ཆོས་ཀྱི་དབྱིངས་ཀྱི་ངོ་བོ་ཉིད་ཡིན་པའི་
ཕྱིར་ཞེས་པ་ནི་གཏན་ཚིགས་ཏེ་ནམ་མཁའ་བཞིན་དུ་ཞེས་པ་ནི་དཔེའོ། །གལ་ཏེ་གཏན་
ཚིགས་མ་གྲུབ་བོ་ཞེ་ན་དབུས་མཐའ་ལས། ཆོས་ཀྱི་དབྱིངས་ལས་མ་གཏོགས་པ། །འདི་
ལྟར་ཆོས་ཡོད་མ་ཡིན་ཏེ། །དེ་ཕྱིར་སྤྱིའི་མཚན་ཉིད་དུ། །དེ་ནི་ཕྱིན་ཅི་མ་ལོག་པའོ་ཞེས་
འབྱུང་བའི་ཕྱིར་དང་། ཆོས་ནི་ཤེས་བྱ་ཡིན་པས་དྲི་མའང་ཤེས་བྱའི་ནང་དུ་འདུས་པའི་ཕྱིར་
རོ༑ ༑ཞེས་སྟོན་པ་ཡིན་ནོ། །
གཉིས་པ་རིགས་པས་སྒྲུབ་པ་ལ་ཆོས་ཅན་ནི་དྲི་མ་རྣམས་སོ། །བསྒྲུབ་བྱའི་ཆོས་
ནི་དོན་དམ་པར་འགག་པ་དང་སྐྱེ་བ་མེད་པ་ཡིན་ཏེ་འགག་པ་ནི་རྩ་བར་ཟད་པའི་སྒྲས་
གསུངས་སོ། །ནམ་མཁའི་པདྨ་བཞིན་དུ་ཞེས་པ་ནི་དཔེའོ། །རྟགས་ནི་གཅིག་དང་དུ་མ་ཞེས་
པ་སྟེ་རྒྱུ་ནི་རྡོ་རྗེ་གཟེགས་མའོ། །འབྲས་བུ་ནི་ཡོད་མེད་སྐྱེ་འགག་གོ། །ལ་སོགས་པ་ནི་རྟེན་
འབྲེལ་ལོ། །འཐད་པ་ནི་བདེན་པའོ། །དེ་དག་གི་དྲི་མ་རྣམས་སྟོང་ཉིད་དུ་གྲུབ་པས་རིགས་
པས་གྲུབ་པའི་དོན་མཇལ་བའི་ཡེ་ཤེས་བྱང་ཆུབ་ཆེན་པོ་ཡིན་ནོ་ཞེས་སྟོན་པ་ནི་གོ་རིམ་
བཞིན་དུ་ཞེས་པ་སྟེ་འགག་པ་དང་སྐྱེ་བ་མེད་པར་ཇི་ལྟར་གཏན་ལ་ཕབ་པའི་གོ་རིམ་ལས་མ་
-j3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདས་པའི་དྲི་མ་རྣམས་ཟད་པ་དང་མི་སྐྱེ་བའི་ཤེས་པ་སྟེ་འགག་མེད་སྐྱེ་མེད་དུ་ཤེས་པའི་ཡེ་
ཤེས་ཆོས་ཏེ་ཤེས་བྱ་ཐམས་ཅད་ཕྱིན་ཅི་ལོག་ནི་བདག་གཉིས་ཏེ་དེ་དང་བྲལ་བར་རྟོགས་པ་
ནི་ཕྱིན་ཅི་མ་ལོག་པར་རྟོགས་པ་སྟེ་དེའི་མཚན་ཉིད་ཅན་གྱི་ཆོས་ཀྱི་སྐུ་དང་སོགས་པ་སྟེ་
གཟུགས་སྐུ་གཉིས་པོ་ཇི་ལྟ་བ་བཞིན་དུ་གནས་པའི་བདག་ཉིད་ནི་བྱང་ཆུབ་ཆེན་པོ་ཡིན་པར་
བརྗོད་དོ། །གལ་ཏེ་གཟུགས་སྐུ་གཉིས་ནི་བེམས་པོ་ཡིན་པས་ཟད་མི་སྐྱེ་ཤེས་པར་མི་རུང་ངོ་
ཞེ་ན། མ་ཡིན་ཏེ་ཡེ་ཤེས་ཉིད་གཟུགས་སུ་སྣང་བར་འདོད་པའི་ཕྱིར་ཏེ་དེ་ལྟར་བྱས་ན་མདོ་
ཁ་ཅིག་ལས་དེ་བཞིན་གཤེགས་པའི་བ་སྤུའི་བུ་གས་ཀྱང་ཤེས་བྱ་མ་ལུས་པ་གཟིགས་སོ་
ཞེས་གསུངས་པ་དེའང་ལེགས་པར་བཤད་པར་འགྱུར་རོ། །གཉིས་པ་ནི་གང་དག་གི་ཤེས་པ་
དེ་རུང་བ་མ་ཡིན་ནོ་ཞེས་གསུངས་སོ། །ཅི་འདྲ་བའི་ཤེས་པ་དེ་ཅེ་ན་འདི་ལ་ཉན་ཐོས་སྡེ་པ་ནི་
དྲི་མ་རྣམས་སྐད་ཅིག་ཆ་མེད་དུ་འདོད་ལ། སེམས་ཙམ་པ་ནི་དེས་དག་པའི་གཞི་གཉིས་མེད་
ཀྱི་ཤེས་པ་བདེན་དངོས་སུ་འདོད་དོ། །དེ་ཉིད་སྨྲས་པ་ནི་འདས་པ་དང་ད་ལྟར་བའི་དྲི་མ་
དངོས་པོར་གྱུར་པ་ཞིག་སྒོམ་པས་འཇིག་རྟེན་ཞིག་པོ་སྙམ་པའི་བསམ་པས་དྲི་མ་ཟད་པ་ལ་
ཟད་དོ་སྙམ་པའི་ཤེས་པ་དང༌། མ་འོངས་པའི་དྲི་མའི་དངོས་པོ་ད་ཕྱིན་ཆད་མི་སྐྱེ་བའི་བསམ་
པས་མི་སྐྱེ་བ་ལ་མི་སྐྱེའོ་སྙམ་པའི་ཤེས་པ་ནི་ཟད་པ་དང་མི་སྐྱེ་བ་ཤེས་པ་ཡིན་པར་བརྗོད་
པར་བྱེད་དེ་མཛོད་ལས། ཟད་པ་ཤེས་པ་བདེན་རྣམས་ལ། །ཡོངས་ཤེས་ལ་སོགས་ངེས་
པའོ། །ཡོངས་ཤེས་བྱར་མེད་ཅེས་ལ་སོགས། །མི་སྐྱེ་བའི་བློར་འདོད་དོ་ཞེས་འབྱུང་བ་ཡིན་
ནོ༑ ༑བྱང་ཆུབ་ཀྱང་བདེན་པ་པའི་ཟད་པ་དང་མི་སྐྱེ་བའི་ཤེས་པ་ཡིན་པར་བརྗོད་པ་དེ་དག་
གི་ཞེས་པ་དེ་ལྟ་བུ་དེའོ། །འདི་གང་ལས་ཤེ་ན་དྲི་མ་དངོས་པོར་གྱུར་པ་ཟད་པ་དང་མི་སྐྱེ་བ་
མེད་པ་ཁོ་ནའི་གཏན་ཚིགས་ཀྱིས་ཕྱིར་རོ། །དེ་ཡང་གང་གི་ཕྱིར་ཞེ་ན། དྲི་མ་རྣམས་སྔར་ཆོས་
ཀྱི་དབྱིངས་སུ་བསྒྲུབས་པ་དེ་ལྟ་ཡིན་པའི་གཏན་ཚིགས་དེའི་ཕྱིར་རོ་ཞེས་བསྒྲུབ་བྱ་ནི་གཏན་
-3 3 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [f
ཚིགས་ཕྱིས་སྦྱར་རོ། །ཇི་སྐད་དུ་གསུངས་ཞེ་ན་འགོག་པ་མེད་པའི་ཞེས་གསུངས་ཏེ་འདིར་
ཚིག་ལེའུར་བྱས་པ་གསུམ་ལ་ནི་ཡུམ་གྱི་མདོ་མེད་ཀྱི་འོན་ཀྱང་འཕགས་པ་བྱམས་པས་
བཤད་པ་ཁོ་ན་ཡིན་ནོ། །དོན་ནི་འདི་ཡིན་ཏེ་མཐོང་བ་ལ་སོགས་པའི་ལམ་གྱིས་ནི་ཞེས་པ་ནི་
ཆོས་ཅན་ནོ། །སྤང་བྱ་རྣམ་པར་རྟོག་པའི་རིགས་སྔར་སྐྱེས་པ་ནི་ཅི་ཞིག་ཟད་ཅིང་ཕྱིས་སྐྱེ་བ་
མེད་པའི་རྣམ་པ་ནི་ཅི་ཞིག་ཐོབ་སྟེ་དེ་ལྟ་བུ་མེད་པར་འགྱུར་རོ་ཞེས་བྱ་བ་ནི་ཐལ་བའི་དམ་
བཅའོ། །དེ་འདྲ་བའི་དྲི་མ་འགོག་པ་སྟེ་ཟད་པ་དང་མི་སྐྱེ་བ་དཔྱད་ན་མེད་པའི་རང་བཞིན་
ཡིན་པའི་ཕྱིར་ཞེས་བྱ་བ་ནི་གཏན་ཚིགས་སོ། །དེ་རྣམ་པར་འགྲེལ་པ་ན་སྔར་ཡོད་ཀྱི་དྲི་སྐྱེས་
པ་དག་ཟད་པ་དང་ཕྱིས་འབྱུང་གི་དྲི་མ་མ་སྐྱེས་པ་དག་སྐྱེ་བའི་གགས་བྱེད་པའི་མཚན་ཉིད་ཀྱི་
འགོག་པ་དང༌། བྲལ་བ་སྟེ་ཟད་པ་དང་མི་སྐྱེ་བ་དོན་དམ་པར་རྣམ་པར་དཔྱད་ན་དེ་བཞིན་
ཉིད་ཀྱི་ངོ་བོའི་རང་བཞིན་ཡིན་པའི་རྟགས་སོ། །དངོས་པོ་ལ་ལོག་པར་ཏེ་བདེན་པར་མངོན་
པར་ཞེན་པ་ཁྱེད་ཀྱིས་མཐོང་བའི་ལམ་ལ་སོགས་པ་ནི་ཆོས་ཅན་ནོ། །དེ་དག་གི་སྟོབས་ཀྱིས་
རྣམ་པར་རྟོག་པ་དང་སོགས་པའི་སྒྲས་གཟུང་བའི་ཉོན་མོངས་པའི་སྐྱེས་པ་ཟད་པ་དང་མ་
སྐྱེས་པ་མི་སྐྱེ་བའི་ཆོས་ཅན་དུ་ཅི་ཞིག་བསྐྱེད་དེ་དེ་ལྟ་བུ་ཅུང་ཟད་ཀྱང་བྱས་པ་མེད་པ་ཁོ་ན་
ཡིན་པ་ནི་ཐལ་བའི་དམ་བཅའོ། །གང་གི་ཕྱིར་བདེན་པ་བའི་ཟད་མེད་སྐྱེ་མེད་ཅུང་ཟད་ཀྱང་
བྱས་པ་མེད་པ་ཁོ་ན་ཡིན་པ་དེའི་ཕྱིར་ཁོ་བོ་ཅག་དབུ་མ་པའི་གཞུང་ལུགས་ནས་བསྟན་པའི་
ཀུན་རྫོབ་ཏུ་རྨི་ལམ་ལྟ་བུའི་ཟད་མེད་སྐྱེ་མེད་དང་དོན་དམ་པར་ནམ་མཁའ་ལྟ་བུའི་ཟད་མེད་
སྐྱེ་མེད་ཁོ་ན་ཁྱེད་ཀྱིས་ཀྱང་ཁས་བླངས་ཏེ། འདོད་པར་བྱ་དགོས་པ་ཡིན་ཏེ་བདེན་པའི་ཟད་
མེད་སྐྱེ་མེད་ལ་ནི་རིགས་པས་གནོད་པའི་ཕྱིར་རོ་སྙམ་དུ་འཕགས་པས་དགོངས་པ་ཡིན་ནོ། །
གསུམ་པ་དངོས་པོར་ལྟ་བ་ལ་ཐར་པ་མེད་པ་ལ་དོན་གསུམ་ཏེ་མེད་པའི་ཚུལ་
བསྟན་པ་དང་། ཤེས་བྱའི་སྒྲིབ་པ་སྤོང་བའི་ཚུལ་བཤད་པ་དང་། གཞན་གྱི་ལུགས་ལ་དེ་མི་
.：
3
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རུང་བའོ། །དང་པོ་ཆོས་ཐམས་ཅད་སྟོང་པར་ཁས་ལེན་པ་དེ་ལྟ་མ་ཡིན་ཏེ་ཆོས་ཡང་དག་སྟེ་
བདེན་པར་ཡོད་པར་ཁས་ལེན་ན་བཅོམ་ལྡན་འདས་ཀྱིས་སྒྲིབ་གཉིས་གཏན་ནས་སྤངས་པ་
སྟེ་མི་རུང་སྟེ་ངོ་མཚར་བ་ནི་ཅོ་འདྲི་བ་ཡིན་ནོ། །ཇི་སྐད་དུ་གསུངས་ཞེ་ན། གཞན་དངོས་པོར་
སྨྲ་བས་དྲི་མ་དཔེར་ཟད་པའི་གཞིའི་ཆོས་རྣམས་ཀྱང་བདེན་པར་ཡོད་པར་འདོད་ལ། སྟོན་པ་
སངས་རྒྱས་ཀྱི་ཤེས་བྱ་ལ་སྒྲིབ་པའི་དྲི་མ་ཟད་པར་བརྗོད་པ་སྟེ་སྨྲ་བ་གང་ཡིན་པ་དེ་ལ་ཁོ་
བོས་འཚར་དུ་རྩིས་ཏེ་བཞད་གད་དུ་བྱས་སོ་ཞེས་བྱ་བའི་དོན་ཏོ། །དོན་གཉིས་པ་རྣལ་འབྱོར་
རྣམ་པ་བཞི་ལས་དང་པོ་གང་ཟག་འགོག་པ་བདག་མེད་པའི་རྣལ་འབྱོར་སྟོན་པ་ནི་དོན་དེ་
ལྟར་དུ་གནས་པ་དེ་ལ་ཞེས་པ་སྟེ་འདི་ལ་བདག་ཏུ་ལྟ་བ་ཉིད་ནི་བདག་མ་ཡིན་ཏེ་དེའི་མཚན་
ཉིད་ཅན་མ་ཡིན་པའི་ཕྱིར་རོ། །ལྟ་ངན་དེ་གང་ལ་གནས་པའི་ཉེ་བར་ལེན་པའི་ཕུང་པོ་ལྔ་
ཉིད་ཀྱང་བདག་མ་ཡིན་ཏེ་བདག་དང་མཚན་ཉིད་མི་འདྲ་བའི་ཕྱིར་རོ། །འདི་ལྟར་བདག་ནི་
གཞན་གྱིས་རྟག་པ་དང་གཅིག་པུ་དང་རང་དབང་ཅན་དུ་ཀུན་བརྟགས་པ་ཡིན་ན་འདི་ནི་མི་
རྟག་པ་དང་དུ་མ་དང་ལས་དང་ཉོན་མོངས་པའི་རང་དབང་ཅན་དུ་མཐོང་བའི་ཕྱིར་རོ། །དེ་
ཉིད་སྨྲས་པ་ནི་ཕུང་པོ་ལྔ་པོ་འདི་སྐྱེ་བ་དང་འཇིག་པ་མ་ཡིན་པས་རྟག་པས་སྟོང་པའི་ཕྱིར་
ཀུན་བརྟགས་པའི་བདག་མེད་དོ་ཞེས་བྱ་བ་ཡིན་ནོ། །ལྟ་བ་དང་ལྟ་བའི་ཡུལ་གཉིས་ལས་
གཞན་པའི་བདག་ཀྱང་མེད་དེ་མ་དམིགས་པའི་ཕྱིར་རོ། །དེས་ན་ལྟ་བ་དེ་ནི་ནོར་བ་ཁོ་ན་
ཡིན་པ་ཐར་པ་ཡང་ནོར་བ་ཟད་པ་ཙམ་ཡིན་གྱི་ གྲོལ་བ་པོའི་བདག་ནི་མེད་དོ་སྙམ་དུ་
བསྒོམས་པས་བདག་ཏུ་མངོན་པར་ཞེན་པ་སྤོང་བ་ཡིན་ཏེ་མདོ་སྡེའི་རྒྱན་ལས། བདག་ཏུ་ལྟ་
བ་བདག་ཉིད་བདག་མཚན་མིན། །ངན་པར་གནས་མིན་མཚན་ཉིད་མི་འདྲའི་ཕྱིར། །གཉིས་
ལས་གཞན་མེད་དེ་ནི་ནོར་བ་སྐྱེས། །དེ་ཕྱིར་ཐར་པ་ནོར་ཙམ་ཟད་པ་ཡིན། །ཞེས་བྱ་བ་དང་། །
རྣམ་འགྲེལ་ལས་གྲོལ་བ་པོ་ནི་མེད་ན་ཡང་། །ལོག་པར་སྒྲོ་འདོགས་གཞོམ་ཕྱིར་བརྩོན་ཞེས་
-i
} : .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བཅོམ་རལ་འགྲེལ་པ་བཞུགས། [༩
གསུངས་པ་ཡིན་ནོ། །གཉིས་པ་གཟུང་བ་འགོག་པའི་སེམས་ཙམ་གྱི་རྣལ་འབྱོར་ནི་དེ་ནས་
བདག་དེས་དབེན་པའི་ཕུང་པོ་དང་ཁམས་དང་སྐྱེ་མཆེད་ལ་སོགས་པའི་རྟེན་འབྲེལ་མི་རྟག་
པ་ལ་དམིགས་ཏེ་སྣ་ཚོགས་པ་འདི་ནི་སེམས་ཙམ་ཁོ་ན་ཡིན་གྱི་ཕྱི་རོལ་གྱི་དོན་ནི་མེད་དོ་ཞེས་
བྱ་བར་ཡིད་ལ་བྱེད་དོ། ། །
གཏན་ཚིགས་གང་གིས་ཡིད་ལ་བྱེད་ཅེ་ན་སྔོན་པོ་དང་ཞེས་པས་སྟོན་པར་བྱེད་
དེ་འདི་ལ་རྟགས་དགོས་པ་དང་། ཚུལ་སྒྲུབ་པ་དང་། ཚུལ་ལ་རྩོད་པ་སྤང་བ་དང་། གྲུབ་པའི་
རྟོགས་ལུང་དང་སྦྱར་བ་བཞི་ལས་དང་པོ་ལའང་ཆོས་ཅན་གྱི་དོན་ནི་གཟུང་ཆར་སྣང་བ་ཁོ་ན་
ནི་མ་ཡིན་ཏེ་རྟགས་མི་འགྲུབ་པའི་ཕྱིར་རོ། །དེས་ན་སྔོན་པོ་དང་དེའི་བློ་དག་ཅེས་གསུངས་
པའི་གཉིས་ཀ་ཆོས་ཅན་དུ་འཇོག་པ་ཡིན་ནོ། །བསྒྲུབ་བྱའི་ཆོས་ནི་དེ་གཉིས་གཅིག་ཡིན་ཏེ་
ཞེས་སྒྲུབ་ཆོས་སམ་ཐ་དད་མེད་དེ་ཞེས་དགག་པའང་རུང་སྟེ་གཉིས་ཀ་ལ་ཚུལ་གསུམ་ཚང་
བའི་ཕྱིར་རོ། །གཏན་ཚིགས་ཀྱི་དོན་ནི་ལྷན་ཅིག་དམིགས་པ་ངེས་པའི་ཕྱིར་ཞེས་པ་སྟེ་དེ་ལ་
ལྷན་ཅིག་ནི་དུས་གཅིག་པ་ཡིན་ལ་དམིགས་པ་ནི་མཐོང་བ་ཡིན་ཞིང་ངེས་པ་ནི་ཁྱབ་པ་སྟེ་
གཟུང་བ་དང་འཛིན་པ་དུས་གཅིག་ཏུ་མཐོང་བས་ཁྱབ་པའི་ཕྱིར་ཞེས་བྱ་བ་ཡིན་ཏེ་གཟུང་བ་
གཞན་རིག་གིས་དམིགས་པ་དེ་ཉིད་ཀྱི་ཚེ་འཛིན་པའང་རང་རིག་གིས་དམིགས་པར་ངེས་པ་
ཞེས་བྱ་བའི་དོན་ཏོ། །གཉིས་པ་ལ་ཕྱོགས་ཆོས་ནི་གཞན་རིག་དང་རང་རིག་གཉིས་ཚོགས་
པའི་མངོན་སུམ་གྱིས་གྲུབ་ཅིང་། ལྡོག་ཁྱབ་ནི་མི་མཐུན་ཕྱོགས་སྔོ་སེར་ལ་སོགས་པ་ཐ་དད་
ལ་དུས་གཅིག་ཏུ་དམིགས་པ་ངེས་པ་ནི་མངོན་སུམ་གྱིས་ཁེགས་ཏེ་སོ་སོར་དམིགས་པ་མཐོང་
བའི་ཕྱིར་རོ། །དེས་ན་ཟློག་ཁྱབ་ཀྱང་མངོན་སུམ་གྱིས་གྲུབ་བོ། །རྗེས་འགྲོའི་ཁྱབ་པ་ཡང་ཟླ་
བ་གཉིས་ལ་སོགས་པ་ལ་རྟགས་ལྷན་ཅིག་དམིགས་ངེས་དང་བསྒྲུབ་བྱའི་ཆོས་ཐ་དད་དུ་
བདེན་པ་མེད་པ་གཉིས་ཀ་ནམ་མཁའ་དྲི་མ་མེད་པ་འཛིན་པའི་མངོན་སུམ་ལ་སོགས་པས་
-j3：) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲུབ་སྟེ་དེས་ན་ཚུལ་གསུམ་ག་མངོན་སུམ་གྱིས་གྲུབ་པ་ཡིན་ནོ། །གསུམ་པ་ལ་དང་པོ་མ་
གྲུབ་པ་སྤང་པ་ནི་གལ་ཏེ་སྐྱེས་བུ་གཉིས་ཀྱིས་ཟླ་བ་ལ་བལྟ་བའི་ཚེ་གཅིག་གིས་ཟླ་བ་
དམིགས་ཀྱང་ཟླ་བའི་འཛིན་པ་མ་དམིགས་པས་གཟུང་བ་མ་དམིགས་པ་ལ་འཛིན་པ་མ་
དམིགས་པས་ཁྱབ་པའི་ལྷན་ཅིག་དམིགས་ངེས་ཉམས་སོ་ཞེ་ན། འདིར་འཛིན་པ་ཐམས་ཅད་
དམིགས་པར་བརྗོད་པར་མི་འདོད་ཀྱི་དེའི་ཚེའང་རང་ཉིད་ཀྱི་ཟླ་འཛིན་དམིགས་པའི་ཕྱིར་མ་
གྲུབ་པའི་སྐྱོན་མེད་དོ། །གཉིས་པ་འགལ་བ་སྤང་པ་ནི་ལྷན་ཅིག་པ་ལ་ཐ་དད་པས་ཁྱབ་པས་
འདི་འགལ་བར་འགྱུར་རོ་ཞེ་ན། དེ་ལ་ཐ་དད་དུ་སྣང་བས་ཁྱབ་ཀྱང་བདེན་པས་མ་ཁྱབ་སྟེ་
ཟླ་བ་གཉིས་ཀྱང་ཐ་དད་དུ་བདེན་པར་འགྱུར་ལ་དེ་ལྟར་འདོད་ན་གཉིས་འཛིན་མ་འཁྲུལ་
བར་འགྱུར་བའི་ཕྱིར་རོ། །གསུམ་པ་མ་ངེས་པ་སྤང་པ་ནི་གལ་ཏེ་གཟུགས་དང་སྣང་བ་
གཉིས་ཐ་དད་ཀྱང་ལྷན་ཅིག་དམིགས་ངེས་ཞུགས་པས་ལྡོག་པ་མ་གྲུབ་བོ་ཞེ་ན། དེ་གཉིས་
ལྷན་ཅིག་དམིགས་པ་ཕལ་ཆེ་བ་ཡིན་གྱི་ངེས་པ་ནི་མེད་དེ་གཟུགས་མེད་པའི་སྣང་བ་རྐྱང་པ་
ཡང་མཐོང་བའི་ཕྱིར་དང༌། སྣང་བ་མེད་པའི་གཟུགས་ཀྱང་བྱི་བ་ལ་སོགས་པས་མཐོང་བའི་
ཕྱིར་རོ། །གལ་ཏེ་སེམས་དང་སེམས་ལས་བྱུང་པ་ཀུན་འགྲོ་ལྔ་ལ་སོགས་པ་ཐ་དད་ཀྱང་རང་
རིག་གི་ལྷན་ཅིག་དམིགས་པས་ཡང་ལྡོག་པ་མ་གྲུབ་བོ་ཞེ་ན་དེ་གཉིས་ནི་གཅིག་ཏུ་བཤད་
ཟིན་ཏོ། །གང་ཡང་དེ་བཞིན་གཤེགས་པའི་ཐུགས་དང་འགྲོ་བའི་སེམས་གཉིས་ཐ་དད་མེད་
པའི་གཅིག་ཏུ་འགྱུར་ཏེ་ལྷན་ཅིག་དམིགས་པ་ངེས་པའི་ཕྱིར་རོ་ཞེ་ན། ཁོ་བོ་ཅག་དེ་བཞིན་
གཤེགས་པས་དམིགས་པའི་ཚུལ་གྱིས་ཤེས་བྱ་ཤེས་པར་མི་འདོད་དེ་ཡུམ་ལས་དམིགས་པ་
ནི་དུག་དང་བཅས་པ་ཞེས་འབྱུང་བའི་ཕྱིར་དང༌། འཇིག་རྟེན་མཐུན་འཇུག་གི་མདོ་ལས།
དུས་ གསུམ་དག་ཏུ་ སེམས་ཅན་གྱི། །རང་བཞིན་འགའང་མ་དམིགས་ལ། །སེམས་ཅན་
ཁམས་ཀྱང་སྟོན་མཛད་པ། །འདི་ནི་འཇིག་རྟེན་མཐུན་འཇུག་ཡིན་ཞེས་གསུང་པའི་ཕྱིར་རོ།།
- )
f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
གང་ཡང་དེ་བཞིན་གཤེགས་པས་ཤེས་བྱ་ཇི་ལྟར་མཁྱེན་པའི་ཚུལ་ནི་སངས་རྒྱས་ཁོ་ནའི་སྤྱོད་
ཡུལ་ཡིན་གྱིས་ཁོ་བོ་ཅག་གིས་བརྟག་པར་མི་ནུས་ཏེ་རྣམ་འགྲེལ་ལས་གཟུགས་སོགས་དང་
ནི་སེམས་དེ་ལྟར། །གཟུང་བའི་མཚན་ཉིད་སྤྱོད་པ་འདི། །མ་དག་བློ་ཅན་ལ་ཡིན་གྱི། །རྣལ་
འབྱོར་རྟོགས་པ་བསམ་མི་ཁྱབ་ཅེས་བྱ་བ་དང༌། རྒྱུད་བླ་མ་ལས་རྒྱལ་ཡུམ་འཕགས་རྣམས་
ཀྱིས་ཀྱང་བསམ་མི་ཁྱབ་གསུངས་པ་བཞིན་ནོ། །འདིར་དམིགས་པ་མེད་པའི་ཚུལ་གྱིས་ཤེས་
བྱ་ཐམས་ཅད་མཁྱེན་པར་འདོད་པ་ལ་ནི་གཏན་ཚིགས་འདི་མ་ངེས་པའི་སྐྱོན་ཤིན་ཏུ་རྒྱང་
རིང་བ་ཡིན་ནོ། །བཞི་པ་ནི་རྣམ་ངེས་ལས་ལྷན་ཅིག་དམིགས་པ་ངེས་པའི་ཕྱིར། །སྔོ་དང་དེ་
བློ་གཞན་མ་ཡིན་ཞེས་བྱ་བ་དང༌། རྣམ་འགྲེལ་ལས་ངེས་པར་བློ་དང་ལྷན་ཅིག་ཏུ། །གཅིག་
ཅར་དུ་ནི་མྱོང་གྱུར་པའི། །ཡུལ་ནི་དེ་ལས་གཞན་ཉིད་དུ། །རྣམ་པ་གང་གིས་འགྲུབ་པར་
འགྱུར་ཞེས་འབྱུང་བ་ཡིན་ནོ། །དེས་ན་འདི་སྐད་དུ་གང་ཞིག་གང་དང་ལྷན་ཅིག་དམིགས་པ་
ངེས་པ་དེ་ནི་དེ་ལས་ཐ་དད་པ་མ་ཡིན་ཏེ་དཔེར་ན་ཟླ་བ་གཅིག་ལ་གཉིས་སུ་སྣང་བ་བཞིན་ནོ།།
སྔོན་པོ་ལ་སོགས་པ་གཟུང་བའི་རྣམ་པ་ཡང་ཤེས་པ་དང་ལྷན་ཅིག་དམིགས་པ་ངེས་པ་ཡིན་
ནོ་ཞེས་བྱ་བ་ནི་ཁྱབ་པར་བྱེད་པ་འགལ་བ་དམིགས་པས་ཐ་དད་པ་འགོག་པའི་གཏན་ཚིགས་
ཡིན་ནོ། །དེ་ལྟ་བུའི་སྒོམ་པས་ཅི་ཞིག་འགྲུབ་ཅེ་ན་འཛིན་པའི་རྣམ་པ་ཅན་ཞེས་གསུངས་ཏེ་
འཛིན་རྟོག་ནི་མི་སྤོང་ལ་གཟུང་རྟོག་སྤོང་ངོ་ཞེས་སྟོན་པ་ཡིན་ནོ། །
གསུམ་པ་འཛིན་པ་འགོག་པ་གཉིས་མེད་པའི་རྣལ་འབྱོར་འཆད་པ་ནི་གཟུང་བ་
མེད་ན་ཞེས་པ་སྟེ་བུམ་པ་མེད་ན་བུམ་འཛིན་ལྟར་འཛིན་པ་ཡང་མེད་དོ་སྙམ་དུ་སྒོམ་པ་ཡིན་
ནོ༑ ༑དེས་ཅི་ཞིག་གྲུབ་པ་ནི་འཛིན་པའི་མཚན་ཉིད་ཅེས་སྨྲས་ཏེ་འཛིན་རྟོག་སྤོང་ཀྱང་གཉིས་
མེད་ཀྱི་ཤེས་པ་ལ་རྟོག་པ་ནི་མི་སྤོང་ངོ་ཞེས་སྟོན་པ་ཡིན་ནོ། །བཞི་པ་གཉིས་མེད་འགོག་པ་
སྤྲོས་བྲལ་གྱི་རྣལ་འབྱོར་སྟོན་པ་ནི་གཉིས་མེད་དེ་ཡང་ཞེས་པ་ནི་ཆོས་ཅན་ནོ། །རྟེན་འབྲེལ་
- 5 3
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་གཏན་ཚིགས་ཡིན་ལ་སྒྱུ་མ་ནི་དཔེ་དང་ངོ་བོ་ཉིད་མེད་པ་ནི་བསྒྲུབ་བྱའོ། །ཡང་དག་པར་
ན་ཞེས་པ་ནི་ངོ་བོ་ཉིད་མེད་པ་རྒྱས་པར་བཤད་པ་སྟེ་སོགས་པས་ནི་གཉིས་ཀ་ཡིན་པ་དང་
གཉིས་ཀ་མ་ཡིན་པ་གཟུང་ངོ༌། །གལ་ཏེ་གཉིས་མེད་ཀྱི་ཤེས་པ་ནི་སེམས་ཙམ་པས་བརྟགས་
པ་ཡིན་པའི་ཕྱིར་རྟེན་འབྲེལ་གྱི་རྟགས་མི་འགྲུབ་བོ་ཞེ་ན། གཟུང་འཛིན་དུ་གསལ་བ་འདི་
ཉིད་དཔྱད་ན་གཉིས་མེད་དུ་འདོད་པས་འདི་ཉིད་ལ་གྲུབ་པས་རུང་བ་ཡིན་ནོ། །དེས་ཅི་ཞིག་
འགྲུབ་པ་ནི་གང་གི་ཚེ་སྒོམ་པའི་སྟོབས་གྲུབ་པ་སྟེ་མཐོང་སྤང་སྤོང་བའི་མཐུ་ཐོབ་པ་སྡུག་
བསྔལ་ལ་ཆོས་ཤེས་པའི་བཟོད་པ་སྐྱེས་ན་རྣལ་འབྱོར་པས་ཤེས་བྱའི་སྒྲིབ་པ་སུམ་ཅུ་རྩ་དྲུག་
ཡང་དག་པ་སྟེ་ངེས་པར་སྤོང་ངོ་ཞེས་སྦྱར་རོ། །དེ་ཉིད་གསལ་བར་འཆད་པ་ན་ནོར་བུ་དང་
དངུལ་ཞེས་བྱ་བ་ནི་ཁ་ཅིག་དེ་ལ་གཟུགས་བརྙན་སྣང་བ་སྟེ་སྣང་ཡང་བློ་མ་ཞེན་པའི་དཔེ་
ཡིན་ནོ་ཞེས་ཟེར་བ་ནི་སྒྱུ་མ་ལྟ་བུའི་བློ་དང་ཟློས་པ་ཡིན་ནོ། །དེས་ན་དེ་གཉིས་མངོན་སུམ་
གོམས་པ་ཅན་གྱིས་ཤེས་པ་ལྟར་བདག་མེད་པའང་དེས་ཤེས་པའི་དེ་ཡིན་ནོ། །སློབ་དཔོན་
ཆོས་ཀྱི་བཤེས་གཉེན་ན་རེ་ཡེ་ཤེས་དེའི་དམིགས་པ་དག་ཅིང་ཡིད་དུ་འོང་བར་སྟོན་པའི་དཔེ་
ཡིན་ལ། སོགས་པའི་སྒྲས་དཔེ་དུ་མ་སྨོས་པ་ནི་སྐྱེས་བུ་མིག་དག་པ་གཅིག་གིས་གཟུགས་
དག་པ་དུ་མ་མཐོང་ཡང་དེས་མི་གནོད་ཅིང་ཕན་པ་བཞིན་མཐོང་ལམ་པའི་ཡེ་ཤེས་ཀྱིས་
དམིགས་པའི་ཡུལ་དུ་ཡང་ཀུན་རྫོབ་ཀྱི་དངོས་པོ་དུ་མ་ཞིག་ལག་མཐིལ་དུ་ཤིང་ཐོག་གསལ་
བ་ལྟར་འགྱུར་ཀྱང་དེས་སངས་རྒྱས་ཀྱི་བྱང་ཆུབ་སྒྲུབ་ལ་ཕན་འདོགས་པར་བྱེད་དོ་ཞེས་སྟོན་
པ་ཡིན་ནོ་ཟེར་རོ། །འཁྲུལ་པའི་མཚན་མ་ནི་མེད་པ་སྒྲོ་འདོགས་པ་དང་ཡོད་པ་ལ་སྐུར་པ་
འདེབས་ པའི་ བློའོ། མཐའ་ དག་ནི་ གཉིས་ པོ་ དེའི་ རིགས་ཐམས་ཅད་དོ། །སྤངས་ པ་ནི་
རགས་པ་མཐོང་སྤང་རྣམས་ཏེ་ཕྲ་བ་མཐའ་དག་ནི་སངས་རྒྱས་ཀྱི་ས་ལ་མཛད་པ་ཡིན་ནོ།།
བློ་དེས་དཔེ་གསལ་བར་བྱེད་པ་ནི་སྒྱུ་མ་ལྟ་བུའི་ཞེས་པ་སྟེ་སྣ་ཚོགས་པ་པདྨའི་འདབ་མ་ལྟར་
བ 5 3
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། (༩
མ་འདྲེས་པར་སྣང་ཡང་མ་ཞེན་པ་ཞེས་སྟོན་པ་ཡིན་ནོ། །རྣམ་པར་མི་རྟོག་པ་ནི་མཐོང་བའི་ཚེ་
ཡོད་མེད་ལ་སོགས་པའི་ཐ་སྙད་མི་བྱེད་པར་རྟེན་འབྲེལ་གྱི་ཆོས་ཉིད་སྒྲོ་སྐུར་གྱི་མཐའ་དང་
བྲལ་བ་ཟབ་མོའི་དོན་ལ་རྣམ་པར་ལྟ་བ་ཙམ་ཡིན་ནོ། །དེ་སྒྲས་གཞན་ལ་བསྟན་པར་མི་ནུས་
པས་ན་སོ་སོ་རང་གི་རིག་པར་བྱ་བ་ཞེས་གསུངས་སོ། །ཅི་ཞིག་ལྟར་ན་ཡང་དག་པར་སྐྱེས་ན་
ཞེས་བྱ་བ་ནི་ཇི་ལྟར་སྐྱེས་པའི་ཚུལ་ཀྱང་རང་གི་ངེས་པ་དང་གཞན་ལྟ་དཀའ་བ་ལ་བརྗོད་དོ།།
འདི་ནི་བྱང་ཆུབ་ཀྱི་སེམས་དང་པོ་ཞེས་བྱ་བ་རྡོ་རྗེ་ལྟ་བུའི་ཏིང་ངེ་འཛིན་དང་སངས་རྒྱས་ཀྱི་ས་
དང་རབ་ཏུ་མཐུན་པའི་བློ་ཡིན་ཏེ་དེའི་ཕྱིར་འདི་བྱང་ཆུབ་ཆེན་པོའི་རྒྱུར་གསུངས་པ་ཡིན་ནོ་
ཞེས་སློབ་དཔོན་ཆོས་ཀྱི་བཤེས་གཉེན་འཆད་དོ། །གསུམ་པ་གཞན་གྱི་ལུགས་ལ་དེ་མི་རུང་
བ་ནི་ཆོས་ཐམས་ཅད་སྟོང་པ་ཉིད་ཡིན་པ་དེ་ལྟ་མ་ཡིན་ཏེ་སྐད་ཅིག་མའི་ཆོས་དང་ལྡན་པའི་
ཤེས་པ་ཙམ་གྱི་ངོ་བོ་དང་ཤེས་བྱའི་མཚན་ཉིད་རྣམས་གལ་ཏེ་དོན་དམ་པར་ཏེ་བདེན་པར་
ཡོད་པ་ཉིད་དུ་གྱུར་ན་དེ་ལྟར་འདོད་པ་དེའི་ཚེ་སྐྱོན་འདིར་འགྱུར་རོ། །ཅི་འདྲ་བའི་ཞེ་ན་
གཉེན་པོ་ལམ་སྒོམ་པས་སྤང་བྱ་དེ་དག་ལ་ཅུང་ཟད་ཀྱང་མི་བྱེད་དེ་མི་སྤོང་བར་འགྱུར་བ་
ཡིན་ནོ། །དེ་གཏན་ཚིགས་གང་ལས་ཞེ་ན། ཤེས་པ་དང་ཤེས་བྱ་སྟེ་དེ་དག་དུས་ཐམས་ཅད་
དུ་ནམ་མཁའ་རྫས་ཏེ་དངོས་པོ་མེད་པ་ཙམ་གྱི་ངོ་བོ་འཛིན་པ་ལ་ཅིའང་བྱར་མེད་པ་བཞིན་དུ་
གཉེན་པོ་བསྐྱེད་དུ་མེད་པ་དང་སྤང་བྱ་སྤང་དུ་མེད་པའི་རང་གི་ངོ་བོ་འཛིན་པའི་ཕྱིར་རོ།།
ནམ་མཁའ་བཞིན་དུ་ནི་དཔེའོ། །གལ་ཏེ་དེ་དག་བདེན་པའི་ངོ་བོ་འཛིན་པ་ཡིན་གྱི་རྟག་པའི་
ངོ་བོ་ནི་མི་འཛིན་ཏེ་རྣམ་པར་འགྱུར་བ་དང་བཅས་པར་འདོད་པས་གཏན་ཚིགས་མ་གྲུབ་བོ་
ཞེ་ན། དེ་ལྟ་ན་ནི་དེ་དག་སྟོང་པ་ཉིད་དུ་འགྱུར་ཏེ་དེ་ནི་དེ་ལ་མི་འཁྲུལ་བའི་ཕྱིར་ཏེ་སེམས་
འགྲེལ་ལས། གང་གིས་རྣམ་ཤེས་སྐད་ཅིག་མ། །དེའི་དེ་ནི་རྟག་མ་ཡིན། །མི་རྟག་པའི་
སེམས་ཉིད་ནི། །སྟོང་པ་ཉིད་དང་འགལ་མི་འགྱུར། །མདོར་ན་སངས་རྒྱས་རྣམས་ཀྱི་སེམས།།
- ) 3 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་རྟག་ཉིད་དུ་བཞེད་གྱུར་ན། །དེ་དག་སེམས་དེ་སྟོང་ཉིད་དུ། །ཅིའི་ཕྱིར་ན་བཞེད་མི་འགྱུར།།
ཐོག་མ་ཉིད་ནས་སེམས་ཀྱི་ནི། །རང་བཞིན་རྟག་ཏུ་མེད་པར་གྲུབ། །དངོས་པོ་རང་བཞིན་
གྱིས་འགྲུབ་པ། །རང་བཞིན་མེད་ཀྱི་བརྗོད་མ་ཡིན། །ཞེས་འབྱུང་བ་ཡིན་ནོ། །དེ་དག་གི་
དོན་ནི་འདིར་འགྱུར་ཏེ་ཤེས་པ་དང་ཤེས་བྱ་དག་དོན་དམ་པའི་དངོས་པོར་གྲུབ་ན་ནི་ལམ་
སྒོམ་པས་དེ་དག་ལ་རྣམ་པར་འགྱུར་བ་ཅུང་ཟད་ཀྱང་མི་བྱེད་པར་འགྱུར་རོ། །དེས་ན་གང་
གཉེན་པོ་སྒོམ་པས་བློ་ཤིན་ཏུ་རྣམ་དག་ཏུ་འགྱུར་ཞིང་ཡུལ་རང་བཞིན་མེད་པར་གསལ་བ་
དང་། གཅིག་གཡོ་བས་ཐམས་ཅད་གཡོ་བ་ལ་སོགས་པ་དེ་ནི་ཐམས་ཅད་ཆོས་ཀྱི་དབྱིངས་
ཀྱི་རང་བཞིན་ཡིན་པའི་མཐུ་ལས་བྱུང་པ་ཡིན་ཏེ་གཞན་དུ་ན་རི་མན་དྷ་ར་བསྐྱོད་ཅིང་བཅོམ་
པས་རི་འབིབས་བྱེད་ལ་ཅི་ཞིག་ཏུ་འགྱུར་ཏེ་འབྲེལ་བ་མེད་པའི་ཕྱིར་རོ། ཁོ་བོ་ཅག་ནི་དོན་
དམ་པར་ཆོས་ཐམས་ཅད་ཀྱི་དབྱིངས་ཀྱི་དབྱིངས་སུ་འདུས་པར་འདོད་པས་དེ་རྟོགས་པའི་ཚེ་
ན་གཅིག་གིས་ཐམས་ཅད་གཡོ་བ་ལ་སོགས་པར་འདོད་ཅིང་དེ་མ་རྟོགས་པའི་བར་དུ་ནི་ཇི་
ལྟར་གྲགས་པ་ལྟར་ཁས་ལེན་པ་ཡིན་ནོ། །
ད་ནི་རྩ་བའི་ཚིག་ལེའུར་བྱས་པ་ཉིད་དགྲོལ་བའི་ཕྱིར་ཅུང་ཟད་ཀྱང་མི་བྱེད་
པའི་རྒྱུ་མཚན་དེའི་ཕྱིར་ཞེས་གསུངས་ཏེ་གཞན་དངོས་པོར་སྨྲ་བ་དག་གིས་ཁྱབ་བྱེད་དངོས་
པོར་མངོན་པར་ཞེན་པའི་ཕྱིན་ཅི་ལོག་ཤེས་བྱའི་སྒྲིབ་པ་སངས་རྒྱས་ལ་མི་ལྡོག་པ་ཡང་ཁས་
བླངས་ཏེ་ཁྱབ་བྱ་ཆོས་རྣམས་བདེན་པར་ཡོད་པར་ཁས་བླངས་པའི་ཕྱིར་སྒྲོན་མེའི་འོད་ཁས་
བླངས་ན་འོད་སྒྲོན་མེ་ཁས་བླངས་པ་བཞིན་ནོ། །ཡང་བཅོམ་ལྡན་འདས་འདས་ཀྱིས་ཤེས་
བྱའི་སྒྲིབ་པ་རྣམ་པ་ཐམས་ཅད་དུ་སྤངས་པར་ཁས་བླངས་ཏེ་དེ་ནི་ཕན་ཚུན་དངོས་སུ་འགལ་
བའི་དོན་ཆོས་བདེན་པར་སྨྲས་པ་ལས་བརྒྱུད་དེ་ཁས་ལེན་པ་ཡིན་ཏེ་རྟག་པ་དང་བྱས་པ་གཞི་
གཅིག་ལ་འདུ་བར་ཁས་བླངས་པ་བཞིན་ནོ་ཞེས་སྟོན་པ་ཡིན་ནོ། །བཞི་པ་སྟོང་པར་ལྟ་བས་
- 5 4 [) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
གྲོལ་བ་ཐོབ་པ་ནི་དེ་ལྟར་བདེན་པར་ཡོད་པའི་ཕྱོགས་བསལ་ནས་ཞེས་པས་སྟོན་པར་བྱེད་
དེ་གནས་པ་ནི་ཤེས་བྱའི་གནས་ལུགས་སོ། །དེ་ཉིད་སྟོན་པ་ནི་ཤེས་བྱ་འདི་ལ་བསལ་བྱ་
ཅིའང་མེད་ཅེས་བྱ་བ་ནི་ཡོད་པ་ལ་སྐུར་པ་གདབ་པར་མི་བྱའོ་ཞེས་བྱ་བའི་དོན་ཏོ། །གཞག་
པར་བྱ་བ་ཅུང་ཟད་མེད་ཅེས་བྱ་བ་ནི་མེད་པར་སྒྲོ་གདགས་པར་མི་བྱའོ་ཞེས་བྱ་བའི་དོན་ནོ།།
དེས་ན་སྒྲོ་སྐུར་དང་བྲལ་བའི་ཡང་དག་པའི་ཀུན་རྫོབ་ཉིད་ལ་ཡང་དག་པའི་ལྟ་བས་བལྟ་
བར་བྱ་སྟེ་དེ་ལྟར་བལྟས་པས་ཡང་དག་པ་སྟེ་བདག་མེད་གཉིས་མཐོང་ན་ནི་སེམས་སྒྲིབ་པ་
ལས་རྣམ་པར་གྲོལ་བར་འགྱུར་རོ་ཞེས་ཚིག་རྣམ་པར་སྦྱར་རོ། །དེ་རྣམ་པར་འགྲེལ་པ་ན་
གཟུགས་ལ་སོགས་པ་ཞེས་པ་ཡིན་སྣང་བ་མི་གསལ་ཞེས་སྟོན་པ་ཡིན་ཏེ་ཁོ་ན་ཉིད་ལ་འཇུག་
པ་ལས་ཡང་དག་བལྟ་བས་ཕྲ་རབ་ཀྱི། །ངོ་བོ་ཡང་ནི་མི་ཤེས་སོ། །དེ་ཕྱིར་རང་བཞིན་མེད་
སྨྲ་ཡི། །སྣང་བ་བསལ་ཕྱིར་མ་ཡིན་ནོ། །ཞེས་བཤད་པ་ཡིན་ནོ། །འོ་ན་ནི་དངོས་པོ་ལ་ཞེན་
པར་འགྱུར་རོ་ཞེ་ན། འདི་ལ་རང་བཞིན་མེད་པ་དང་གཟོད་མ་ནས་ཞི་བ་ལ་སོགས་པའི་ངོ་
བོར་བློས་བརྟགས་པར་བྱ་དགོས་སོ་ཞེས་དྲང་ངོ༌། །ཚུལ་ཇི་ལྟར་ཞེ་ན་སྐུར་པ་འདེབས་པའི་
ངོ་བོ་གསལ་བ་དང་སྒྲོ་འདོགས་པའི་ངོ་བོ་བཞག་པ་མ་བྱས་པར་རོ། །གལ་ཏེ་དེ་ལྟར་བལྟས་
པ་ལས་ཀྱང་རྣམ་པར་གྲོལ་བར་འགྱུར་བ་མ་ཡིན་ནམ་ཞེ་ན། དེ་ནི་མངོན་པར་ཞེན་པའི་བློ་
ཡིན་ལ་མངོན་ཞེན་ལས་ནི་མངོན་ཞེན་ལས། །གྲོལ་བ་འབྱུང་བར་མི་འཐད་དོ་ཞེས་སྟོན་པ་
ནི་གང་གི་ཕྱིར་ཞེས་པ་སྟེ་དེའི་ཕྱིར་མཐའ་བྲལ་ལ་བློ་གོམས་པར་བྱ་དགོས་སོ་ཞེས་སྟོན་པ་
ཡིན་ནོ། །དེ་ལྟར་གོམས་པས་གཉེན་པོ་རྫུན་པས་སྤང་བྱ་རྫུན་པ་འཇོམས་པའི་དཔེ་ནི་དེ་
ལྟར་སྒྱུ་མའི་གླང་པོས་ཞེས་པ་སྟེ་མདོ་སྡེའི་རྒྱན་ལས་སྒྱུ་མའི་རྒྱལ་པོས་རྒྱུ་མ་ཡིས། །རྒྱལ་པོ་
གཞན་ཞིག་ཕམ་པ་ལྟར། །གང་དག་གིས་ནི་ཆོས་མཐོང་བའི། །རྒྱལ་སྲས་དེ་དག་ང་རྒྱལ་
མེད་ཅེས་འབྱུང་བ་ཡིན་ནོ། །
.：， ， ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ལྟར་མཐོང་ལམ་གྱི་འབྲས་བུ་རྒྱ་ཆེར་བཤད་ནས་བཞི་པ་ངོ་བོ་འཆད་པ་ནི་དེ་
ལྟར་ཞོར་ལ་འོངས་པ་བརྗོད་ནས་ཞེས་པ་སྟེ་འབྲས་བུ་འདི་དག་ནི་སངས་རྒྱས་ཀྱི་ས་འཆད་
པ་ན་སྐབས་སུ་བབ་པ་ཡིན་པའི་ཕྱིར་རོ། །རྣམ་པ་ནི་སྐབས་སུ་བབ་པའོ། །འདི་ཡང་ཡུམ་
ལས་རབ་འབྱོར་འདི་ལ་བྱང་ཆུབ་སེམས་དཔའ་ཆེན་པོ་སྦྱིན་པ་སྦྱིན་པ་ན་རྣམ་པ་ཐམས་ཅད་
མཁྱེན་པ་ཉིད་དུ་ཡོངས་སུ་བསྔོའོ། །ཞིང་སྦྱིན་པ་སྦྱིན་པར་བྱེད་ཅེས་པ་ལ་སོགས་པ་གསུངས་
སོ༑ ༑དེ་སྡུད་པ་ནི་སྦྱིན་པ་ལ་སོགས་པ་ཞེས་པ་སྟེ་རེ་རེ་དྲུག་དྲུག་འདུས་པ་ནི་སྔ་མ་གོ་ཆའི་
སྒྲུབ་པ་བཞིན་དུ་ཤེས་པར་བྱའོ། །འདིར་སློབ་དཔོན་སངས་རྒྱས་ཡེ་ཤེས་ཞབས་ན་རེ་མཐོང་
བའི་ལམ་ནི་སེམས་ཀྱི་སྐད་ཅིག་གཅིག་ལ་ཕ་རོལ་ཏུ་ཕྱིན་པ་དྲུག་ག་མངོན་དུ་བྱེད་ནུས་པ་
ཡིན་ནོ། །དེས་དེ་ལྟར་ནུས་པས་ས་གཞན་དོན་མེད་པར་ཡང་མི་འགྱུར་ཏེ་རྗེས་ཐོབ་ཀྱི་ཡོན་
ཏན་རྒྱ་ཆེན་པོ་སྒྲུབ་པ་ལ་བྱེད་པ་ཐ་དད་ཡོད་པའི་ཕྱིར་ཏེ་ས་ཐམས་ཅད་ནི་རྒྱུ་མཚན་འདིས་ཐ་
དད་དུ་རྣམ་པར་འཇོག་པ་ཡིན་ནོ་ཞེས་གསུངས་སོ། །དེ་རྣམ་པར་འགྲེལ་པ་ན་སོ་སོར་སྦྱིན་
པ་ལ་སོགས་པ་ཞེས་པ་ནི་བརྒྱད་སྟོང་འགྲེལ་པ་ལས་སྦྱིན་པ་ལ་སོགས་པ་སོ་སོ་རེ་རེའི་ངོ་
བོར་ཞེས་འདོན་པ་ལྟར་གཟུང་ངོ༌། །སྡུག་བསྔལ་ལ་ཆོས་ཤེས་པའི་བཟོད་པ་སྨོས་པ་ནི་དེ་
ཤས་ཆེ་བ་ཡིན་ལ་ཕྱེ་བ་ནི་ཕ་རོལ་ཏུ་ཕྱིན་པར་རོ། །རྣམ་པ་སུམ་ཅུ་རྩ་དྲུག་ནི་རྟོག་པ་དེ་སྙེད་
ཀྱི་གཉེན་པོ་སྟེ་སྐྱེས་པ་ནི་བློ་དེ་ལྟར་བྱུང་པའོ། །དེ་ནི་སྐབས་འདིར་སྤང་བྱས་མཚོན་ནས་
བསྟན་པའི་མཐོང་ལམ་ཡིན་ནོ། །སློབ་དཔོན་ཆོས་ཀྱི་བཤེས་གཉེན་ནི་སྐབས་སྔ་མ་རྣམས་
ཀྱི་མཐོང་ལམ་གྱིས་ནི་རྟོགས་པ་དེ་སྙེད་བདེ་བླག་ཏུ་སྤང་བར་མི་ནུས་ཤིང༌། སྐབས་འོག་མ་
དག་ཏུ་ནི་དེ་དག་སྤོང་བ་ལ་གཅིག་ཏུ་འབད་མི་དགོས་ལ་འདིར་དེ་དག་སྤོང་བར་བྱེད་པས་ན་
དེ་སྐད་དུ་བརྗོད་དོ། །ཞེས་ཟེར་རོ། །བརྒྱ་རྩ་བརྒྱད་ནི་དགུ་བཞི་སུམ་ཅུ་རྩ་དྲུག་ལ་ཁམས་
གསུམ་གྱིས་ཕྱེ་བའོ། །དེ་དག་གིས་བསྡུས་པ་ནི་འབྲས་བུས་རྒྱུ་བསྡུས་པ་ཡིན་ནོ། །བག་
- ） 1 ༡ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ཆགས་ཀྱིས་ཉོན་མོངས་པ་ནི་རྣམ་རྟོག་བསྐྱེད་པའི་རྒྱུ་སྟེ་ཁ་ཅིག་ཏུ་མངོན་དུ་རྒྱུ་བཅོམ་པས་
བག་ལ་ཉལ་ཆོམས་པར་འགྱུར་བ་ནི་ཤིང་ཏ་ལའི་མགོ་བཅད་པས་རྩ་བ་སྐམ་པ་བཞིན་ཏེ་
རྣམ་པར་རྟོག་པ་དེ་དག་ནི་དངོས་པོ་དང་མ་བྲལ་བས་རྩ་བ་བརྟན་པོ་མེད་པའི་ཕྱིར་རོ།།
འདོད་ཆགས་ལ་སོགས་པ་ནི་བག་ལ་ཉལ་མ་བཅོམ་ན་མངོན་དུ་རྒྱུ་འབྱུང་སྟེ་བྱ་ནམ་མཁའ་
ལ་གནས་པའི་གྲིབ་མ་ས་ལ་འབྱུང་བ་དང་ནྱ་གྲོ་ཏ་རྩ་བ་ལས་འཕེལ་བ་བཞིན་ནོ། །རྟེན་ཅིང་
འབྲེལ་བར་འབྱུང་བའི་ཆོས་ཉིད་ནི་སྤྲོས་བྲལ་དང་སྒྱུ་མ་ལྟ་བུ་ཡིན་ལ་དེ་ལ་གོམས་པ་ལས་
ཐོབ་བོ་ཞེས་ཚིག་རྣམ་པར་སྦྱར་རོ། །འདི་ནི་གཙོ་བོ་ཡིད་ཤེས་ཀྱིས་བསྡུས་པའི་སྒྲ་དོན་
འཛིན་པའི་རྟོག་པ་དང་བཞག་པའི་བག་ཆགས་ཡིན་པའི་ཕྱིར་ཁམས་གོང་མ་གཉིས་ན་
སེམས་ལས་བྱུང་པའམ་མཛོད་ལས། རྟོག་པའང་བསམ་གཏན་ཁྱད་པར་ཅན། །དེའི་གོང་
ནའང་དཔྱོད་པའང་མེད། །ཞེས་རྟོག་དཔྱོད་མེད་པར་བཤད་པ་དང་འགལ་བ་མེད་དོ། །དོན་
འདི་ལ་སློབ་དཔོན་འཇིགས་མེད་འབྱུང་གནས་སྦས་པ་ན་རེ། འདི་སྡུག་བསྔལ་ལ་ཆོས་ཤེས་
པའི་བཟོད་པར་ནི་མི་རུང་སྟེ་ཡུལ་ཕ་རོལ་ཏུ་ཕྱིན་པ་དྲུག་པོ་ནི་ལམ་གྱི་བདེན་པ་ཡིན་པའི་
ཕྱིར་རོ། ཁམས་གོང་མའི་སྤང་བྱའི་གཉེན་པོ་ནི་རྗེས་སུ་ཤེས་པའི་བཟོད་པ་ཡིན་པའི་ཕྱིར་རོ།།
དེས་ན་ཕ་རོལ་ཏུ་ཕྱིན་པ་དྲུག་ཉིད་མཐོང་བའི་ལམ་ཡིན་ནོ། །ཞེས་ཟེར་རོ། །
ལྔ་པ་བྱེད་པ་སྟོན་པ་ནི་མཐོང་ལམ་དེ་ལ་དབང་དུ་བྱ་བའི་ཕྱིར་མཐོང་བའི་དོན་
དེ་ཉིད་ཡང་དང་ཡང་དུ་སྒོམ་པར་བྱེད་དོ་ཞེས་པ་སྟེ་འདིའང་ཡུམ་ལས་ཐབས་མཁས་པ་
ཐམས་ཅད་སྒོམ་པའི་ཡོངས་སུ་རྫོགས་པར་འགྱུར་རོ་ཞེས་བྱ་བ་དང་། རྟེན་འབྲེལ་ལུགས་
འབྱུང་དང་ ལུགས་ ཟློག་ གཉིས་ ཀྱིས་གསུངས་སོ། །དེ་ སྡུད་པ་ནི་དེ་ནས་སེངྒེ་རྣམ་པར་
བསྒྱིངས་པའི་ཞེས་པ་ཡིན་ནོ། །དེ་རྣམ་པར་འགྲེལ་པ་ན་མཐོང་བའི་ལམ་ཐོབ་པའི་རྣལ་
འབྱོར་པ་དེ་ཏིང་ངེ་འཛིན་སེངྒེ་རྣམ་པར་བསྒྱིངས་པ་ལ་སྙོམས་པ་ཞུགས་ནས་དུས་ཕྱིས་ཏེ་
- }，
} .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྗེས་ཐོབ་ན་རྟེན་ཅིང་འབྲེལ་བར་འབྱུང་བ་ལ་ཡང་དག་སྟེ་ངེས་པར་རྟོག་གོ་ཞེས་ཚིག་རྣམ་
པར་སྦྱར་རོ། །ཚུལ་ཇི་ལྟར་ཞེ་ན། མ་རིག་པའི་རྐྱེན་གྱིས་ཞེས་པ་ལ་སོགས་པ་སྟེ་བཤད་ཟིན་
ཏོ༑ ༑ཡང་ཅིའི་ཕྱིར་ཏིང་ངེ་འཛིན་དེ་ལ་དེ་སྐད་ཅེས་བརྗོད་ཅེ་ན་ཉོན་མོངས་པ་དང་ཤེས་བྱའི་
སྒྲིབ་པའི་རི་དྭགས་ཀྱིས་འཇིགས་པ་མེད་པའི་ཕྱིར་ཏེ་སྙོམས་འཇུག་དགུ་ལ་རིམ་གྱིས་འཇུག་
ན་སེངྒེ་རྣམ་པར་བསྒྱིངས་པ་དང་། འཆོལ་བར་འཇུག་ན་ཐོད་རྒལ་ཡིན་ཏེ་མཐོང་ལམ་རྩེ་མོ་
བཤད་ཟིན་ཏོ། །
སྒོམ་ལམ་རྩེ་མོ་ལ་ངོ་བོ་དང༌། སྤང་བྱ་དང་། བྱེད་ལས་གསུམ་ལས་དང་པོ་ནི་
དེ་ལྟར་མཐོང་བའི་ལམ་བརྗོད་ནས་ཞེས་པ་སྟེ་འདིས་སྤང་བྱ་སྤོང་བ་དང་སོགས་པའི་སྒྲས་
བཟུང་པའི་ཡོན་ཏན་བསྐྱེད་པ་ལ་སོགས་པ་ནི་དེ་དག་གི་རྟེན་སྒོམ་ལམ་ཉིད་གྲུབ་པ་སྟེ་
བསྟན་པ་སྔོན་དུ་འགྲོ་བ་ཡིན་ན་གོ་སླ་བས་ཞེས་སྦྱར་ཏེ་རང་ལས་ཐ་མི་དད་ཀྱིས་ཡོན་ཏན་གྱི་
རྟེན་ཡིན་པས་ན་རྟེན་སྒོམ་པའི་ལམ་སྟེ་ཡམས་ནད་འདི་རྣམས་ཟད་ནས་ནི་ཞེས་གང་འཆད་
པར་འགྱུར་བ་ཡིན་ནོ། །འདི་ལ་ཡུམ་ལས་རབ་འབྱོར་འདི་ལ་བྱང་ཆུབ་སེམས་དཔའ་ཆེན་པོ་
འདོད་པ་དག་ལས་དབེན་པ་སྡིག་པ་མི་དགེ་བའི་ཆོས་རྣམས་ལས་དབེན་པ་རྟོག་པ་དང་
བཅས་པ་དཔྱོད་པ་དང་བཅས་པ་དབེན་པ་ལས་སྐྱེས་པའི་དགའ་བ་དང་བདེ་བ་ཅན་བསམ་
གཏན་དང་པོ་ལ་ཉེ་བར་བསྒྲུབས་ཏེ་གནས་སོ། །དེ་བཞིན་དུ་འདུ་ཤེས་དང་ཚོར་བ་འགོག་
པའི་སྙོམས་པར་འཇུག་པ་ཉེ་བར་བསྒྲུབས་ཏེ་གནས་སོ། །དེ་ལས་ལངས་ནས་འདུ་ཤེས་
མེད་འདུ་ཤེས་མེད་མིན་སྐྱེ་མཆེད་ཀྱི་སྙོམས་པར་འཇུག་པ་ལ་སྙོམས་པར་འཇུག་གོ་ཞེས་བྱ་
བ་ལ་སོགས་པ་གསུངས་སོ། །དེ་སྡུད་པ་ནི། འགོག་དང་བཅས་པའི་སྙོམས་འཇུག་དགུར།།
རྣམ་པ་གཉིས་སུ་སོང་འོངས་ནས་ཞེས་བྱ་བ་སྟེ་འདི་ལ་ཁ་ཅིག་རྣམ་པ་གཉིས་སོང་ཞིང་
གཉིས་འོངས་ནས་ཞེས་འཆད་པ་དེ་ནི་མ་ཡིན་ཏེ་ལན་ཇི་སྙེད་ཅིག་སོང་འོངས་བྱས་ཀྱང་
- 5 4
， .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། fr
ལུགས་ རྣམ་ པ་ གཉིས་ ལས་ མི་འདའ་ བའི་ ཕྱིར་ རོ། །དེས་ ན་ བྱང་ ཆུབ་ སེམས་ དཔའ་
རྣམས་སྙོམས་པར་འཇུག་པ་དགུ་ལ་ཡར་ལ་ལུགས་དང་མཐུན་པར་རིམ་གྱིས་སོང་ཞིང་མར་
ལ་ལུགས་དང་མི་མཐུན་པར་འོངས་པ་སྟེ་སེམས་འོག་མ་གོང་མར་འཕོ་བ་ནི་བསམ་གཏན་
པའི་ལུགས་ཡིན་ལ། གོང་མ་འོག་ཏུ་འབབ་པ་ནི་ལུགས་མ་ཡིན་པའི་ཕྱིར་རོ། །དེ་ལྟར་ན་རྩ་
བ་ནི་རྣམ་པ་གཉིས་ཀྱིས་སོང་འོངས་ནས་ཞེས་སློབ་དཔོན་འགྲེལ་པར་མཛད་དོ། །དེ་ལྟར་
ཡན་མན་དུ་རིམ་གྱིས་འཇུག་པ་ལ་སེངྒེ་རྣམ་པར་བསྒྱིངས་པའི་ཏིང་ངེ་འཛིན་ཞེས་བརྗོད་དོ་
ཞེས་འཕགས་པ་རྣམ་གྲོལ་སྡེ་འཆད་དོ། །ད་ནི་ཏིང་ངེ་འཛིན་དེ་བཏང་ནས་ཐོད་རྒལ་ལ་ཇི་
ལྟར་འཇུག་པའི་ཚུལ་སྟོན་པ་ནི་རྩ་བ་ལས་ཐོད་རྒལ་དུ་ནི་སྙོམས་འཇུག་པ། །གཅིག་དང་
གཉིས་གསུམ་བཞི་ལྔ་དང༌། །དྲུག་དང་བདུན་དང་བརྒྱད་རྒལ་ནས། །འགོག་པའི་བར་དུ་མི་
འདྲར་འགྲོ་ཞེས་གསུངས་སོ། །དེ་རྣམ་པར་འགྲེལ་པ་ན་ཡང་སྐྱར་ནས་བསམ་གཏན་དང་པོ་
ལ་སྙོམས་པར་ཞུགས་ཏེ་དེ་ལས་ལངས་ནས་འགོག་པ་ལའོ་ཞེས་གསུངས་ཏེ་དེ་ནི་གཅིག་
རྒལ་ནས་འགོག་པ་ལ་ཞུགས་པ་ཡིན་ནོ། །དེ་བཞིན་དུ་གཉིས་པ་ནས་ལྔ་པ་ནི་ནམ་མཁའ་
འཐའ་ཡས་སྐྱེ་མཆེད་དང་བརྒྱད་པ་ནི་འདུ་ཤེས་མེད་འདུ་ཤེས་མེད་མིན་སྐྱེ་མཆེད་དེ་དེ་ལྟར་
བརྒྱད་རྒལ་ནས་འགོག་པ་ལས་འཇུག་པ་ཡིན་ཏེ་དེ་ནི་ཡར་ལ་འགོག་པ་བར་དུ་བཅུག་ནས་
འགྲོལ་བའི་ཐོད་རྒལ་ཡིན་ནོ། །གཉིས་པ་མར་ལ་འདོད་པའི་སེམས་བར་དུ་བཅུག་ནས་འོང་
པའི་ཐོད་རྒལ་སྟོན་པ་ནི་རྩ་བ་ལས་འདོད་པར་གཏོགས་པའི་རྣམ་པར་ཤེས། །མཉམ་གཞག་
མིན་པའི་མཚམས་བཟུང་སྟེ། །ཐོད་རྒལ་དུ་ནི་སྙོམས་འཇུག་པ་ཞེས་པ་སྟེ་ཚིག་རྐང་པ་འདི་
ནི་གཉིས་ཀ་ལ་སྦྱར་བར་བྱའོ། །དེ་རྣམ་པར་འགྲེལ་པ་ནི་དེ་ལས་ལངས་ནས་དེ་མ་ཐག་པའི་
སྙོམས་པར་འཇུག་པ་ལ་དམིགས་ཏེ་ཞེས་བྱ་བ་ཡིན་ཏེ་འགོག་པའི་སྙོམས་འཇུག་ལས་
ལངས་ནས་དེའི་དེ་མ་ཐག་རྐྱེན་གྱི་སྙོམས་འཇུག་འདུ་ཤེས་ཡོད་མིན་མེད་མིན་ལ་དམིགས་པ་
- ， 4) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ་ཡང་དེ་ལ་སྙོམས་པར་འཇུག་པ་ཡིན་ནོ། །འདིར་འདོད་པའི་སེམས་མཚམས་སུ་བཞག་
ནས་དེ་ལས་ལྡང་བ་ནི་མ་ཡིན་གྱི་དེ་ལས་ལྡང་བའི་ཐབས་ལ་མཁས་པའི་སྟོབས་ཀྱིས་ལངས་
ཏེ་རྣམ་པར་ཤེས་པ་མཉམ་པར་མ་བཞག་པ་དེ་ལྟ་བུ་དེ་རྒྱུད་ལ་རང་རིག་པའི་མངོན་སུམ་ལ་
བལྟར་རུང་བར་གྱིས་པ་ནི་འདོད་པ་ན་སྤྱོད་པའི་རྣམ་པར་ཤེས་པ་མཚམས་ཀྱི་ངོ་བོར་བཞག་
པ་ཞེས་བརྗོད་དོ་ཞེས་ཚིག་རྣམ་པར་སྦྱར་ཏེ་འདོད་པའི་ཁམས་ལ་རགས་པ་དང་ཐ་བ་
དང་ངན་པ་དང་རྩིག་པ་སྡུག་པ་ལ་སོགས་པའི་རྣམ་པར་སྒྱུ་མ་ཙམ་དུ་ལྟ་བའམ་ཡང་ན་
སེམས་ཅན་དམྱལ་བ་ལ་སོགས་པ་ཇི་ལྟར་གནས་པ་རྣམས་སྒྱུ་མ་ལྟ་བུར་དྲན་པ་བྱེད་པ་ཡིན་
ནོ༑ ༑དེའི་འོག་ཏུ་འགོག་པ་ལ་འཇུག་གོ །དེ་ལས་ལངས་ནས་མཉམ་པར་མ་བཞག་པ་
འདོད་པའི་སེམས་མངོན་དུ་བྱེད་དེ་དེ་ལྟར་སྲིད་རྩིའི་སེམས་ལས་འདོད་པའི་སེམས་དང་དེ་
ལས་འགོག་པ་དང་དེ་ལས་ཡང་འདོད་པའི་སེམས་མངོན་དུ་བྱེད་དོ། །དེ་ནས་སེམས་དགུའི་
འགོག་པ་གཅིག་བུ་བོར་ནས་འདུ་ཤེས་ཡོད་མིན་མེད་མིན་ལ་འཇུག་གོ །དེ་ནས་མཉམ་པར་
མ་བཞག་པ་འདོད་པའི་སེམས་མངོན་དུ་བྱེད་དོ། །དེ་ནས་གཉིས་པ་སྲིད་རྩེ་བོར་ནས་ཅི་ཡང་
མེད་པའི་སྐྱེ་མཆེད་ལའོ། །དེ་ནས་ཡང་མཉམ་པར་མ་བཞག་པར་འདོད་པའི་སེམས་ལའོ།།
དེ་བཞིན་དུ་རྣམ་ཤེས་མཐའ་ཡས་ནས་བསམ་གཏན་དང་པོའི་བར་དུ་འདོད་པའི་སེམས་བར་
དུ་བཅུག་ཅིང་འོང་པ་ཡིན་ནོ། །དེ་ཉིད་སྨྲས་པ་ནི་དེ་བཞིན་དུ་བརྒྱད་ཀྱི་བར་དུ་ཞེས་པ་སྟེ་
བསམ་གཏན་གཉིས་པ་ནི་འགོག་པ་ནས་བགྲངས་པའི་བརྒྱད་པ་སྟེ་དེ་བོར་ནས་དང་པོ་དང་
དེ་ནས་འདོད་པའི་སེམས་མངོན་དུ་བྱེད་པ་ཡིན་ནོ། །དེ་ལྟར་ཞེས་པས་ནི་ཐོད་རྒལ་གཉིས་
ཀའི་དོན་བསྡུད་པར་བྱེད་དེ་འགོག་པའི་སྙོམས་པར་འཇུག་པ་དང་མཉམ་པར་མ་བཞག་པ་
ལ་ཐུག་པའི་བར་དུ་ཞེས་སྦྱར་ཏེ་རྒྱུད་གཅིག་ལ་སེམས་མི་འདྲ་བ་དུ་མ་མངོན་དུ་བྱེད་པ་ནི་
ཤིན་ཏུ་བྱ་དཀའ་བས་ན་ཐོད་རྒལ་ཞེས་བརྗོད་པ་ཡིན་ལ་དེས་ན་ཐོད་རྒལ་མངོན་སུམ་དུ་
•) 4 (; .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
བྱས་ནས་རྟོག་པ་བརྒྱ་རྩ་བརྒྱད་སྤོང་བ་ནི་སྒོམ་ལམ་རྩེ་མོའི་མཚན་ཉིད་ཡིན་ནོ། །གང་ཡང་
མཛོད་ལས། ས་བརྒྱད་རྣམ་པ་གཉིས་འབྲེལ་དང་། །གཅིག་རྒལ་སོང་ཞིང་འོངས་ནས་ནི།།
རིས་མི་མཐུན་པ་གསུམ་པར་འགྲོ། །ཐོད་རྒལ་གྱི་ནི་སྙོམས་འཇུག་ཡིན་ཞིང་འཕགས་པ་
ཉན་ཐོས་རྣམས་ཟག་བཅས་ཟག་མེད་ཀྱི་ས་བརྒྱད་དང༌། བདུན་ལ་སྤོང་ཞིང་འོངས་ནས་
ཕྱིས་བསམ་གཏན་དང་པོ་ནས་གསུམ་པ་དང༌། དེ་ནས་ནམ་མཁའ་མཐའ་ཡས་དང༌། དེ་
ནས་ཅི་ཡང་མེད་པ་ལ་སྙོམས་པར་འཇུག་པ་བཤད་པ་དེ་ནི་ཉན་ཐོས་དབང་པོ་རྟུལ་པོ་རྣམས་
ཀྱི་ཡིན་པའི་ཕྱིར་ཏེ་དང་འདི་ལ་འགལ་བ་མེད་དེ་དེ་དག་གི་ཐོད་རྒལ་གྱི་སྙོམས་འཇུག་ནི་
ཐབས་དང་ཤེས་རབ་ཆེན་པོས་བྱིན་གྱིས་མ་བརླབས་པས་རྟོག་པ་བརྒྱ་རྩ་བརྒྱད་སྤོང་བ་ལ་
སོགས་པའི་ཡོན་ཏན་ཆེན་པོ་མེད་པ་ཡིན་ནོ། །
གཉིས་པ་ལ་དོན་བཞི་ལས་གཟུང་རྟོག་དང་པོ་སྟོན་པ་ནི་དེ་ལྟར་སྒོམ་པའི་ལམ་
ཞེས་པ་སྟེ་དེ་ལས་སྤང་བར་བྱ་བའི་མི་མཐུན་པའི་ཕྱོགས་ཞེས་སྦྱར་རོ། །འདིའང་ཡུམ་ལས་
བཅོམ་ལྡན་འདས་དེ་བཞིན་གཤེགས་པས་ཆོས་འདི་དག་མདོ་དང་རྒྱས་པར་བསྟན་པ་གང་
ལགས་པ་དེ་ལ་བྱང་ཆུབ་སེམས་དཔའ་ཆེན་པོས་ཕ་རོལ་ཏུ་ཕྱིན་པ་དྲུག་པོ་འདི་དག་མདོ་དང་
རྒྱས་པར་ཀུན་ཆུབ་པར་བགྱིའོ་ཞེས་བྱ་བ་དང་། ཇི་ལྟར་ན་ཆོས་རྣམས་ཀྱི་མདོ་དང་རྒྱས་པ་
ཤེས་པར་འགྱུར་རོ་ཞེས་ཞུས་པའི་ལན་དུ་ཆོས་ཐམས་ཅད་ཀྱི་དེ་བཞིན་ཉིད་ཤེས་པས་ནི་
མདོ་དང་རྒྱས་པ་ཤེས་པར་འགྱུར་རོ་ཞེས་བྱ་བ་ལ་སོགས་པ་གསུངས་སོ། །དེ་སྡུད་པ་ནི་
མདོར་བསྡུས་རྒྱས་དང་ཞེས་པ་སྟེ་འདི་དག་ཀྱང་འདོད་ཆགས་ལ་སོགས་པ་རང་བཞིན་གྱིས་
རྟོག་པ་མ་རྟོགས་པ་བཞིན་བཞི་པོ་ཇི་ལྟར་རིགས་པ་ལྟར་བརྩི་བར་བྱའོ། །དེ་ལ་ཆོས་མདོར་
བསྡུས་པ་དང་རྒྱས་པའི་རྟོག་པ་ནི་འཕགས་པ་རྣམ་གྲོལ་སྡེ་དེ་དག་མི་ཤེས་པའི་རྟོག་པ་ཞེས་
དགག་པའི་རྟོག་པར་བྱེད་ལ། སློབ་དཔོན་འདི་ནི་གདུལ་བྱའི་དོན་དུ་དེ་ལྟ་བུ་གསུངས་སོ་
y 4
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་སྒྲུབ་པའི་རྟོག་པར་བྱེད་དོ། །སངས་རྒྱས་རྣམས་ཀྱི་ཇི་སྐད་བཤད་པ་བཞིན་གྱི་དོན་དགེ་
བ་བཅུ་ལ་སོགས་པ་ལ་ནན་ཏན་མི་བྱེད་པས་རེ་ཤིག་སངས་རྒྱས་རྣམས་ནི་བཏང་སྟེ་མ་
བཟུང་བ་ནི་ལམ་ལ་མ་ཞུགས་པ་རྣམས་ལ་རྟོག་པ་ཡིན་ནོ། །དུས་གསུམ་ཡོན་ཏན་མེད་པ་
འགྲེལ་པ་ནི་འབྱུང་བ་དང་འགག་པ་ཉིད་ཀྱིས་ཞེས་པ་ནི་གཏན་ཚིགས་ཏེ་ཡོན་ཏན་མེད་པ་ནི་
དཔྱད་ནའོ། །སྐྱེས་པའི་རྒྱུ་ནི་འཐའ་བཞིའོ། །མ་འོངས་པ་ནི་སྒོམ་པའི་ལམ་གྱི་ཁྱབ་བྱེད་
བཀག་པའོ། །ཕྱིན་ཅི་ལོག་ནི་མི་རྟག་པ་ལ་རྟག་པར་འཛིན་པ་ལ་སོགས་པ་བཞིན་ནོ། །དེ་ཞི་
བ་དང་སོགས་པ་སྟེ་མཐོང་ལམ་བསྐྱེད་པ་ལ་སོགས་པས་སྦྱོར་ལམ་ལ་རྟོག་པ་ཡིན་ནོ། །དེ་
བཞིན་དུ་སྟོང་པ་ཉིད་མངོན་སུམ་དུ་མངོན་པར་བསྒྲུབས་པས་མཐོང་ལམ་དང་ཟབ་མོ་སྒོམ་
པས་སྒོམ་ལམ་ལ་རྟོག་པ་སྟེ་དེ་དག་ལ་སྒྱུ་མ་ལྟ་བུར་འཇུག་པར་བྱའོ་ཞེས་གཟུང་བའི་རྣམ་
པར་རྟོག་པ་སྟེ་ཡུལ་ཅན་ནི་དེའི་སྤང་བྱའོ། །གཟུང་རྟོག་གཉིས་པ་སྟོན་པ་ནི་དེ་ལྟར་དང་པོ་
བསྟན་ནས་ཞེས་པ་འདིའང་ཡུམ་ལས་སེམས་དང་པོ་བསྐྱེད་པ་ནས་ཉེ་བར་གཟུང་སྟེ་བྱང་
ཆུབ་ཀྱི་སྙིང་པོ་ཡིད་ལ་བྱེད་དོ་ཞེས་གསུངས་སོ། །དེ་བསྡུས་པ་ནི་གཉིས་པ་སེམས་དང་
སེམས་བྱུང་རྣམས་ཞེས་པ་སྟེ་འདི་དག་ནི་ཕལ་ཆེར་ཉན་རང་གི་རྒྱུད་ལ་རྟོག་པ་ཡིན་ནོ། །དེ་
ལ་དགེ་བའི་བཤེས་གཉེན་ལ་སོགས་པས་ནི་རང་གིས་མང་དུ་ཐོས་པ་ལ་སོགས་པ་གཟུང་ངོ༌།།
བྱང་ཆུབ་ཀྱི་སྙིང་པོ་ནི་ཆོས་ཀྱི་སྐུའམ་བྱང་ཆུབ་ཀྱི་ཤིང་དྲུང་སྟེ་སྔ་མ་ནི་ཐོབ་འདོད་མེད་པ་
ཡིན་ལ་ཕྱི་མ་ནི་ཡིད་ལ་བྱེད་པ་ཙམ་ཡང་མེད་པ་ཡིན་ནོ། །རེ་ཤིག་ཉན་ཐོས་ཀྱི་རིགས་ཅན་
ཉིད་ཀྱི་ཕྱིར་ཞེས་སྦྱར་རོ། །ཡུམ་སྒྲུབ་པ་མེད་པས་བྱང་ཆུབ་ཡིད་ལ་མི་བྱེད་པ་ནི་རྒྱུ་འབྲས་
གཉིས་ ཀ་མེད་ པ་ ལ་རྟོག་པའོ། །ཡང་ ཉན་ རང་དེ་དག་དམིགས་བཅས་ཀྱིས་ སྒོམ་ཞིང་
དམིགས་མེད་ཀྱིས་མི་སྒོམ་པ་དང་། བདག་ཏུ་དམིགས་པ་ཡང་མེད་ཆོས་སུ་མི་དམིགས་པ་
ཡང་མེད་པས་ཆོས་ཀྱི་བདག་མེད་ཀྱི་སྒོམ་པ་ཡང་མེད། གང་ཟག་གི་བདག་མེད་ཀྱི་སྒོམ་པ་
བj 4 5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། {f
མེད་པ་ཡང་མ་ཡིན་པ་སྟེ་སྔ་མ་གཉིས་ནི་ཡ་ཁྱལ་དང་འདི་ནི་ཚོགས་པ་ལ་རྟོག་པ་ཡིན་ནོ།།
ཕྱིན་ཅི་ལོག་ཆོས་སུ་ལ་ཞེན་པས་བློ་དོན་ཇི་ལྟ་བ་བཞིན་མ་ཡིན་པ་ཉིད་ལ་ཞེས་སྦྱར་ཏེ་དེ་
དག་ལ་ནི་བདག་གིས་རྟོག་བྱར་གཟུང་བར་བྱའོ་ཞེས་རྟོག་པས་ན་གཟུང་བའི་རྟོག་པ་ཡིན་ནོ།།
གནས་སྐབས་དེ་ན་ཞེས་བྱ་བ་ནི་སྒོམ་ལམ་མོ། །དོན་གསུམ་པ་འཛིན་རྟོག་དང་པོ་སྟོན་པ་ནི་
དེ་ལྟར་གཉིས་པ་བསྟན་ནས་ཞེས་པ་སྟེ་འདིའང་ཡུམ་ལས་རབ་འབྱོར་འདི་ཇི་སྙམ་དུ་སེམས་
སེམས་ཅན་དུ་གཏགས་པ་སྒྱུ་དམིགས་སུ་ཡོད་དམ་ཞེས་བྱ་བ་ལ་སོགས་པ་གསུང་སོ། །དེ་
སྡུད་པ་ནི་སེམས་ཅན་བཏགས་པའི་སྤྱོད་ཡུལ་དང་ཞེས་པ་སྟེ་འདི་ནི་འཁོར་འདས་གཉིས་ཀ་
ལ་རྟོག་པ་ཡིན་ནོ། །དེ་ལ་རྫས་སུ་ཡོད་པ་སྟེ་བདེན་པར་མི་སྐྱེ་བས་སེམས་ཅན་དུ་བཏགས་
པ་སྒྱུ་མ་ལྟ་བུ་ཡིན་ནོ་ཞེས་བྱ་བ་དང༌། སྣང་བ་ཙམ་དུ་ཞེས་པས་ནི་བདེན་པ་འགོག་པ་ཡིན་ནོ།།
གཞི་ལམ་རྣམ་པ་གསུམ་ཐམས་ཅད་ལ་ཡེ་ཤེས་ཁྱབ་པར་འགྲོ་བའི་ཕྱིར་མཁྱེན་གསུམ་གྱི་
ཆོས་ནམ་མཁའ་ལྟར་སྟོང་པ་མ་ཡིན་པ་དང་། དེའི་ནང་ནས་གཞི་ཤེས་ནི་ཆོས་ལ་ཆགས་པ་
དང་བཅས་པ་དང་། ཤེས་རབ་ཡུལ་དུ་བྱས་ནས་ངོ་བོ་ཉིད་མེད་པར་བྱེད་དོ་ཞེས་རྟོག་པ་དང་།
བྱང་ཆུབ་ཆེན་པོའི་ཆེད་དུ་བྱ་བ་མི་བྱེད་པས་ཐེག་ཆུང་གི་མྱ་འདས་དངོས་པོའི་ཆེད་དུ་བྱེད་པ་
དང༌། གཟུགས་ལ་སོགས་པ་ལ་བདེན་པར་མི་དམིགས་ན་ཐེག་པ་གསུམ་གྱིས་ངེས་པར་
འབྱུང་ངོ་ཞེས་བྱ་བ་དང་། ཡང་དག་པ་སྟེ་བདག་མེད་པ་ལ་རབ་ཏུ་མ་ཞུགས་པ་རྣམས་ཀྱིས་
ནི་ཡོན་སྦྱོང་མི་ནུས་པས་ཡོན་མ་དག་པ་ཡིན་ནོ་ཞེས་བྱ་བ་དང་། གང་དག་སྦྱིན་པ་ལ་སོགས་
པ་འཁོར་གསུམ་དུ་དམིགས་ཏེ་སྒྲུབ་པ་དེ་དག་ནི་བྱང་ཆུབ་ཀྱི་སྤྱོད་པ་རྣམ་པར་འཕྲུལ་པ་ཡིན་
ནོ་ཞེས་རྟོག་པ་སྟེ་སྔ་མ་བཞིན་དུ་ཞེས་པ་ནི་གང་ཟག་རྫས་འཛིན་དང་འབྲེལ་བར་རྟོག་པ་
ཡིན་ནོ། །འཛིན་རྟོག་གཉིས་པ་ལ་མདོར་བསྟན་པ་ནི་དེ་ལྟར་དང་པོར་བསྟན་ནས་ཞེས་པ་སྟེ་
འདིའང་ཡུམ་ལས་རབ་འབྱོར་ཐ་སྙད་དང་མིང་དང་མཚན་མ་ལ་མངོན་པར་ཞེན་པ་ཞེས་བྱ་
- ) |
Q -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ལ་སོགས་པ་གསུངས་སོ། །དེ་སྡུད་པ་ནི་སེམས་ཅན་དུ་བཏགས་པ་དང་སེམས་ཅན་དེར་
འཇོག་པའི་རྒྱུ་སྣང་བ་ཙམ་གྱི་ཡུལ་ཅན་གྱི་མི་མཐུན་པའི་ཕྱོགས་ཏེ་རྟོག་པ་སྔ་མ་དེ་དག་ལས་
གཞན་རྣམ་པ་དགུ་ཡོད་དོ་ཞེས་སྦྱར་ཏེ་རྟོག་པ་ལས་སེམས་ཅན་དུ་འཇོག་གོ་ཞེས་བྱ་བའི་དོན་
ཏོ༑ ༑དེ་གང་ལ་འབྲེལ་ བ་ཡིན་ཞེ་ན། སྒོམ་ལམ་དེ་ཡིས་རྣམ་པར་འཇོམས་པས་དེ་དང་
འབྲེལ་བ་ཡིན་ནོ། །དེ་རྣམ་པར་འགྲེལ་པ་ནི་མི་མཐུན་ཕྱོགས་ཞེས་པ་སྟེ་འདི་དག་སྣང་བ་
ཙམ་དུ་རྟོག་པ་ཡིན་གྱི་བདེན་པར་ནི་མ་ཡིན་པས་སྣང་བ་ཙམ་གྱི་ཡུལ་ཅན་ཞེས་གསུངས་སོ།།
གཉིས་པ་དེ་རྒྱས་པར་བཤད་པ་ནི་ཇི་ལྟར་རྣམ་པ་དགུ་ཞེས་པ་སྟེ་འདིའང་
ཡུམ་ལས་ཅིའི་སླད་དུ་སངས་རྒྱས་རྣམས་ཀྱི་རྣམ་པ་ཐམས་ཅད་མཁྱེན་པ་ཉིད་ལ་སོགས་རབ་
འབྱོར་རྣམ་པ་གང་དག་དང་རྟགས་གང་དག་དང་མཚན་མ་གང་དག་གིས་རབ་ཏུ་བརྗོད་པའི་
ཞེས་བྱ་བ་ལ་སོགས་པ་གསུངས་སོ། །དེ་སྡུད་པ་ནི་བདག་ཉིད་ཇི་བཞིན་ཀུན་མཁྱེན་ནི་ཞེས་
པ་སྟེ་འདི་ནི་ཉན་རང་དང་སོ་སོ་སྐྱེ་བོ་ཡུལ་དུ་བྱས་ནས་རྟོག་པ་ཡིན་ནོ། །དེ་སྡུད་པ་ནི་བདག་
ཉིད་ཇི་བཞིན་ཀུན་མཁྱེན་ནི་ཞེས་པ་སྟེ་འདི་ནི་ཉན་རང་དང་སོ་སོ་སྐྱེ་བོ་ཡུལ་དུ་བྱས་ནས་
རྟོག་པ་ཡིན་ནོ། །འདི་ལྟར་སྦྱར་ཏེ་ཉན་རང་ལ་སོགས་པ་དེ་དག་ནི་རྣམ་པ་ཐམས་ཅད་ཡོངས་
སུ་མ་ཤེས་པས་དེའི་སྒྲིབ་པ་སྤོང་བ་ལ་ཀུན་ཏུ་རྨོངས་སོ་ཞེས་པ་ལ་སོགས་པར་རོ། །གཞི་
ཤེས་ཀྱི་སྒྲུབ་པ་སྤོང་བ་ལ་རྨོངས་པ་དང་སྤང་བྱ་ཐམས་ཅད་ཞི་བའི་ལམ་ལ་རྨོངས་པ་དང༌།
དེ་བཞིན་ཉིད་དང་བདག་མེད་པ་ལ་སོགས་པ་དང་ལྡན་པ་དང་མི་ལྡན་པ་གཉིས་ཀར་མི་ཤེས་
པ་དང་། །བདུད་དང་མུ་སྟེགས་ལ་སོགས་པ་མ་ཤེས་པས་སངས་རྒྱས་དང་སངས་རྒྱས་ཀྱི་
བསྟན་པ་ནི་དེ་དག་དང་མི་མཉམ་པར་མ་ཤེས་པར་དང་། སྡུག་བསྔལ་གྱི་བདེན་པ་ལ་སྡུག་
བསྔལ་འབའ་ཞིག་པར་ཞེན་པ་ལ་སོགས་པ་དང་ཉོན་མོངས་པའི་རང་བཞིན་མི་ཤེས་པ་
རྣམས་ནི་སོ་སོ་སྐྱེ་བོ་ལམ་ལ་ཞུགས་པའི་རྒྱུད་ཁོ་ན་ལ་ཡོད་པ་ཡིན་ལ། རྣམ་མཁྱེན་དང་ལམ་
- 5
{) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
ཤེས་ཀྱི་སྒྲིབ་པ་སྤོང་བ་ལ་རྨོངས་པ་དང་། གཟུང་འཛིན་གྱི་མཚན་ཉིད་མི་ཤེས་པའི་རྨོངས་པ་
ནི་ཉན་རང་ལའང་ཡོད་པ་ཡིན་ནོ། །སྔ་མ་བཞིན་དུ་ཞེས་པ་ནི་སྐྱེས་བུ་བཏགས་པར་ཡོད་པ་
དང་འབྲེལ་བ་སྣང་བ་ཙམ་དུ་རྟོག་པ་ཡིན་ནོ། །གཉེན་པོ་རྣམ་པ་བཞི་ཡང་དེའི་དབྱེ་བས་ཐ་
དད་པ་ནི་སྒོམ་ ལམ་བཞི་དང་སུམ་ཅུ་རྩ་དྲུག་དང་བརྒྱ་རྩ་བརྒྱད་དུ་འབྱེད་པ་ཡིན་ནོ།།
གསུམ་པ་ནི་སྔ་མ་མཐོང་ལམ་དུ་བཤད་པ་བཞིན་དུ་ཞེས་པ་སྟེ་འདིའང་ཡུམ་ལས་ས་བོན་གྱི་
འབྲས་བུ་སེམས་ཅན་ཉེ་བར་འཚོ་བ་དཔེར་མཛད་དེ་རབ་འབྱོར་དེ་བཞིན་དུ་བྱང་ཆུབ་
སེམས་དཔའ་ཆེན་པོ་རྣམས་ཀྱང་སེམས་ཅན་གྱི་ཕྱིར་བླ་ན་མེད་པའི་བྱང་ཆུབ་ཏུ་འཇུག་སྟེ་དེ་
དག་རིམ་གྱིས་ཕ་རོལ་ཏུ་ཕྱིན་པ་དྲུག་ལ་སྤྱོད་ཅིང་རྣམ་པ་ཐམས་ཅད་མཁྱེན་པ་ཉིད་ཐོབ་ནས་
ལོ་མ་དང་མེ་ཏོག་དང་འབྲས་བུ་རྣམས་སེམས་ཅན་ཐམས་ཅད་ཀྱི་ཉེ་བར་འཚོ་བར་འགྱུར་རོ་
ཞེས་གསུངས་སོ། །དེ་ལ་ལོ་མ་ནི་ངན་སོང་གསུམ་ལས་གྲོལ་བར་བྱེད་པའོ། །མེ་ཏོག་ནི་ལྷ་
དང་མི་ལ་འགོད་པའོ། །འབྲས་བུ་ནི་རྒྱུན་དུ་ཞུགས་པ་ནས་སངས་རྒྱས་ཀྱི་སའི་བར་ལ་
འགོད་པ་སྟེ་རབ་འབྱོར་དེ་ལྟར་སྤྱོད་པའི་བྱང་ཆུབ་སེམས་དཔའ་ཆེན་པོ་ནི་སེམས་ཅན་
ཐམས་ཅད་ལ་འབྲས་བུ་མཆོག་གིས་སྤ་བ་ཡིན་ནོ་ཞེས་ཀྱང་གསུངས་སོ། །དེ་སྡུད་པ་ནི་
སྤངས་ནས་འདི་རྣམས་ཟད་ནས་ནི་ཞེས་པ་སྟེ་རྒྱ་མཚོ་ཆེན་པོ་ལ་ཆུ་བོ་འདུ་བ་ནི་གདགས་
པའི་བསྟན་བཅོས་ལས་གངྒཱ་ཤར་ཕྱོགས་རྒྱ་མཚོར་འགྲོ་བ་སྟེ། །སིནྡྷ་ལྷོ་ཕྱོགས་རྒྱ་མཚོར་
འགྲོ་བ་ཡིན། །པ་ཀླུ་ཡང་ནི་ནུབ་ཕྱོགས་རྒྱ་མཚོར་འགྲོ། །དེའི་བྱང་ཕྱོགས་རྒྱ་མཚོར་སི་ཏ་
འགྲོ་ཞེས་འབྱུང་སྟེ་རེ་རེ་ཡང་འཁོར་ལྔ་བརྒྱ་ལྔ་བརྒྱ་དང་བཅས་ཏེ་མཚོ་མ་དྲོས་པ་ལས་
འབབ་པར་འགྱུར་རོ། །ཡང་ན་སངས་རྒྱས་ཕལ་པོ་ཆེ་ལས་རྒྱ་མཚོ་ཆེན་པོར་འཛམ་བུའི་གླིང་
ནས་ཆུ་ཀླུང་སྟོང་ཕྲག་ཕྱེད་དང་གསུམ་འབབ་བོ། །ནུབ་ནས་སྟོང་ཕྲག་ལྔ་འབབ་བོ། །བྱང་
ནས་སྟོང་ཕྲག་བཅུ་འབབ་བོ། །ཤར་ལུས་འཕགས་པོ་ནས་སྟོང་ཕྲག་ཕྱེད་དང་བརྒྱད་འབབ་
- $
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བོ༑ ༑དེ་དག་ལས་ཀྱང་ཀླུའི་རྒྱལ་པོ་འོད་ཟེར་བཅུ་པའི་སྤྲིན་ལས་བྱུང་པའི་ཆུ་མང་ངོ་། །དེ་ལ་
སོགས་པ་ཀླུའི་རྒྱལ་པོ་ཕྲག་ཁྲིག་བརྒྱད་ཅུའི་སྤྲིན་ལས་བྱུང་པའི་ཆུ་བས་ཀླུའི་རྒྱལ་པོ་གངས་
ཆེན་མཚོའི་བུ་འཛམ་བུའི་རྒྱལ་མཚན་གྱི་སྤྲིན་ལས་བྱུང་པའི་ཆུ་མང་ངོ༌། །དེ་དག་ཐམས་ཅད་
བས་གངས་ཆེན་མཚོ་ཉིད་ཀྱིས་སྤྲུལ་པའི་སྤྲིན་ལས་བྱུང་པའི་ཆུ་མང་ངོ༌། །དེ་དག་ཐམས་ཅད་
པས་གངས་ཆེན་མཚོའི་གནས་ནས་འབབ་པའི་ཆུ་རླུང་བཻ་ཌཱུརྱ་ལྟ་བུ་ཞེས་བྱ་བ་དེ་ཆུ་མང་སྟེ་དེ་
དག་ཐམས་ཅད་ཀྱིས་ཀྱང་རྒྱ་མཚོ་ཆེན་པོའི་སྦྲེས་ལས་འདའ་མ་ནུས་སོ། །དེ་ཡང་སངས་
རྒྱས་ཀྱི་ཡེ་ཤེས་ཚད་མེད་པའི་དཔེར་མི་རུང་ངོ༌།། ཞེས་གསུངས་སོ། །དེ་རྣམ་པར་འགྲེལ་པ་
ན་སྒོམ་པའི་ལམ་ལ་གོམས་པས་རྣམ་རྟོག་ཟད་ནས་གེགས་བྱེད་པ་མེད་པས་དགའ་བས་
དབུགས་ཕྱིན་པ་ཐོབ་པ་བཞིན་དུ་སྙིང་རྗེའི་གཞན་དབང་དུ་གྱུར་པས་ཡོན་ཏན་རྣམས་བཏང་
སྙོམས་སུ་མི་བྱེད་པར་མངོན་དུ་བྱས་ནས་སེམས་ཅན་གྱི་དོན་བྱེད་དོ་ཞེས་སྦྱར་ཏེ་ཡུན་རིང་
ལོན་ནས་ཞེས་པ་ནི་གེགས་བྱེད་པ་མེད་པས་ཞེས་འབྲེལ་བར་བྱེད་དོ། །དེ་ལ་འཚེ་བར་ཉིད་
ལ་ཡམས་ཞེས་གཟུགས་ཅན་གྱི་རྒྱན་གྱིས་བརྗོད་པ་ཡིན་ཏེ་ལུང་ལས། བྱི་བ་ནེ་ཙོ་ཆ་ག་པ།།
ཧ་ཅང་ཆར་ཆེས་ཆར་ཆུང་དང་། །རྒྱལ་པོ་ངན་པར་གྱུར་པ་སྟེ། །དྲུག་པོ་འདི་ལ་ཡམས་ཞེས་
བྱ་ཞེས་འབྱུང་བ་བཞིན་ནོ། །ཐེག་པ་གསུམ་གྱིས་བསྡུས་པའི་ཡོན་ཏན་ནི་སྤྱན་དང་མངོན་
ཤེས་དང་སྒྲ་མེད་དུ་ཆོས་སྟོན་པ་ལ་སོགས་པ་ཡིན་ནོ། །འབྲས་བུ་རབ་ཀྱི་མཐར་ཕྱིན་པ་ནི་
རྟོག་པ་ཐམས་ཅད་ཟད་ནས་ཁྱད་པར་གྱི་ལམ་ལ་གནས་པ་སྟེ་སྤ་བ་ནི་མཛེས་པ་ཡིན་ནོ། །
བར་ཆད་མེད་པའི་རྩེ་མོ་ལ་ངོ་བོ་དང་རྒྱུ་ཚོགས་དང་སྤང་བྱ་བཤད་པ་གསུམ་
ལས་དང་པོ་ནི་སྒོམ་པའི་ལམ་གྱི་རྗེས་ལ་ཞེས་པ་སྟེ་འདིར་ཡུམ་ལས་སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་ཀྱི་སེམས་ཅན་ཐམས་ཅད་ཉན་རང་གི་ས་ལ་འགོད་པར་བྱེད་པ་
བས་སེམས་ཅན་ཐམས་ཅད་ཀྱི་ཆེད་དུ་བྱང་ཆུབ་ཏུ་སེམས་བསྐྱེད་ན་བསོད་ནམས་ཆེས་མང་
ལ་ཡ་
-
! -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། »
དུ་འཕེལ་ལོ་ཞེས་བྱ་བ་དང་། དེ་བཞིན་དུ་སྟོང་གསུམ་གྱི་སེམས་ཅན་ཐམས་ཅད་དཀར་པོ་
རྣམ་པར་མཐོང་བའི་ས་ནས་རང་སངས་རྒྱས་ཀྱི་སའི་བར་དང་བྱང་ཆུབ་སེམས་དཔའི་སྐྱོན་
མེད་པ་ལ་འགོད་པར་བྱེད་པ་བས་ཀྱང་བྱང་ཆུབ་སེམས་དཔའ་བྱང་ཆུབ་ལ་བཞུགས་པའི་
བསོད་ནམས་ཆེས་མང་བ་གསུངས་སོ། །དེ་སྡུད་པ་ནི་སྟོང་གསུམ་སྐྱེ་བོ་ཉན་ཐོས་དང་ཞེས་
པ་སྟེ་འདི་ནི་སེམས་བསྐྱེད་པའི་དབང་དུ་བྱས་ཏེ་རྒྱལ་པོ་ལྟ་བུ་ལ་སོགས་པ་ལྔས་བསྟན་ནོ།།
རིགས་ནི་གཞན་གྱི་དོན་གྱི་གོ་རིམ་དང་སྒྲུབ་པ་ནི་ངེས་འབྱུང་གི་སྒྲུབ་པ་དང་སྒོམ་ལམ་ནི་
ཤིན་ཏུ་རྣམ་དག་དང༌། རྣམ་པ་བར་ཆད་མེད་པའི་རྣམ་པ་བཞི་དང་། བསོད་ནམས་ཆེ་བའི་
དབང་དུ་བྱས་ཏེ་བར་ཆད་མེད་པའི་རྩེ་མོ་དང༌། ས་མཚམས་དང་མཚན་ཉིད་ཀྱི་དབང་དུ་
བྱས་ཏེ་སྐད་ཅིག་མ་དང་། ཕྲིན་ལས་ཀྱི་དབང་དུ་བྱས་ཏེ་ལས་ཆུད་མི་ཟ་བ་སྟོན་པར་འགྱུར་
རོ༑ ༑འདིར་ཚིག་འདི་དག་སྦྱར་ཏེ་དེ་ལྟ་བུ་དཔེར་མཛད་ནས་དེ་བས་ཀྱང་བསོད་ནམས་ཆེས་
མང་པོ་ཉིད་ཀྱིས་སངས་རྒྱས་ཉིད་དང་བར་ཆད་མེད་པའི་ཏིང་ངེ་འཛིན་གསུངས་ཏེ་སངས་
རྒྱས་དེ་ནི་རྣམ་པ་ཀུན་མཁྱེན་ཉིད་ཅེས་བྱ་བས་ནི་ས་བཅུ་པའི་སངས་རྒྱས་སེལ་བ་ཡིན་ནོ།།
དེ་རྣམ་པར་འགྲེལ་པ་ནི། དེ་བས་ཁྱད་པར་འཕགས་པའི་བསོད་ནམས་མངས་པོ་ཉིད་ཀྱི་
སངས་རྒྱས་ཐོབ་པའི་བར་ཆད་མེད་པའི་ཏིང་ངེ་འཛིན་གསུངས་པ་གང་ཡིན་པ་དེ་ནི་འདིར་
བར་ཆད་མེད་པའི་ཏིང་ངེ་འཛིན་ཞེས་བྱའོ། །དེ་གང་ལ་བར་ཆད་མེད་ཅེས་ནི་རྣམ་པ་ཐམས་
ཅད་མཁྱེན་པ་ཉིད་གང་ཡིན་པའི་སངས་རྒྱས་ཉིད་ཡིན་པ་དེ་ལ་ཞེས་ཚིག་རྣམ་པར་སྦྱར་རོ།།
གཉིས་པ་ནི་དེའི་དམིགས་པ་ལ་སོགས་པ་ཞེས་པ་སྟེ་འདིའང་ཡུམ་ལས་རབ་འབྱོར་རྣམ་པ་
ཐམས་ཅད་མཁྱེན་པ་ཉིད་ཀྱི་དམིགས་པ་ནི་དངོས་པོ་མེད་པའོ། །བདག་པོ་ནི་དྲན་པའོ།།
རྣམ་པ་ནི་ཞི་བ་སྟེ་མཚན་ཉིད་མེད་པའོ་ཞེས་གསུངས་སོ། །དེ་སྡུད་པ་ནི་འདིའི་དམིགས་པ་
དངོས་པོ་མེད་དེ་ཞེས་པ་སྟེ་ཆོས་ཐམས་ཅད་བདེན་པའི་དངོས་པོ་མེད་པའི་སྒྱུ་མ་ལྟ་བུའི་ཡང་
-i
) 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་པའི་ཀུན་རྫོབ་ཡིན་ཏེ། དེ་ནི་རིགས་པའི་རྗེས་སུ་འགྲོ་བའི་དངོས་མེད་ཡིན་པའི་ཕྱིར་རོ།།
ཡང་ན་རང་བཞིན་གྱིས་འོད་གསལ་བའི་སྣང་བ་མེད་པ་ཉིད་ལ་དམིགས་པས་ཡེ་ཤེས་སྐྱེ་
བས་དེ་དམིགས་པའི་རྐྱེན་ཡིན་ནོ། །བདག་པོའི་རྐྱེན་ནི་བསྐལ་པ་གྲངས་མེད་པ་གསུམ་དུ་
ལམ་གོམས་པར་བྱས་པ་རྣམས་མ་བརྗེད་པའི་དྲན་པ་ཡིན་ཏེ་དྲན་པ་ཉམས་པ་ལ་ནི་འདི་མེད་
པའི་ཕྱིར་རོ། ཁ་ཅིག་ན་རེ་མཉམ་པར་འཇོག་ཁ་མའི་དྲན་པས་ཡུལ་ལ་གཏོད་པར་བྱེད་པ་དེ་
ཡིན་ནོ་ཞེས་ཟེར་རོ། །ཡེ་ཤེས་ཀྱི་རྣམ་པ་ནི་མཚན་མར་འཛིན་པ་ཐམས་ཅད་རང་བཞིན་གྱིས་
ཞི་བའི་བློ་རྣམ་པར་མི་རྟོག་པའི་ཡེ་ཤེས་སུ་ངང་གཅིག་པ་ཡིན་ནོ། །
གསུམ་པ་ལའང་དོན་གསུམ་ གྱི་དང་པོ་མདོར་བསྟན་པ་ནི་འདི་ལ་ནི། རབ་
ཏུ་སྨྲ་རྣམས་བརྒྱུད་མར་རྒོལ་ཞེས་པ་སྟེ་དེ་རྣམ་པར་འགྲེལ་པ་ནི་གནས་འདི་ལ་ཀླན་ཀའི་
རྒོལ་བ་རྒྱུད་མར་འབྱུང་ངོ་ཞེས་སྦྱར་རོ། །གང་གི་ཞེ་ན་རབ་ཏུ་སྨྲ་བ་བྱང་ཆུབ་སེམས་དཔའི་
ཐབས་ལ་མཁས་པ་མ་རྟོགས་པ་རྣམས་ཀྱིའོ། །རྒྱུ་གང་ལས་ཞེ་ན། གཏིང་དཔག་དཀའ་སྟེ་
ཟབ་པའི་ཕྱིར་རོ། །ཐབས་ལ་མཁས་པའི་བྱང་ཆུབ་སེམས་དཔའ་རྣམས་ཀྱི་དེ་བསལ་བར་བྱ་
དགོས་ཏེ་འདིས་ནི་འདི་སྐྱོན་དུ་མ་དང་ལྡན་པར་མ་ཡིན་གྱི་འོན་ཀྱང་ཟབ་པ་ཉིད་བསྙད་ཅིང་
བསྟན་པ་ཡིན་ནོ་སྙམ་དུ་བསྒོམས་ནས་བཀོད་པ་ཡིན་ནོ། །གཉིས་པ་དེ་རྒྱས་པར་བཤད་པ་
ནི་བཤེས་པའི་སྤྲིང་ཡིག་ལས། དད་དང་ཚུལ་ཁྲིམས་གཏོང་དང་ཐོས་པ་ནི། །དྲི་མེད་ངེ་ཚ་
ཤེས་དང་ ཁྲེལ་ཡོད་དང༌། །ཤེས་ རབ་ནོར་བདུན་ལགས་པར་ཐུབ་པས་གསུང་། །ནོར་
གཞན་ཕལ་པ་དོན་མེད་མཆིས་རྟོགས་མཛོད། །ཅེས་གསུངས་པའི་བློ་སྟེ་ཤེས་རབ་ཀྱི་ནོར་
ཅན་ཞེས་པ་སྟེ་བདེན་པ་གཉིས་དབྱེར་མེད་པར་ཤེས་པ་ཞེས་བྱ་བའི་དོན་ཏོ། །འདིའང་ཡུམ་
ལས་བཅོམ་ལྡན་འདས་ཅིའི་སླད་དུ་རྣམ་པ་ཐམས་ཅད་མཁྱེན་པ་ཉིད་དངོས་པོ་མ་མཆིས་
པའི་ངོ་བོ་ཉིད་ལགས་ཞེས་ཞུས་པའི་ལན་དུ་བཅོམ་ལྡན་འདས་ཀྱིས། འདུས་བྱས་ངོ་བོ་ཉིད་
- ;
1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼is
མེད་པར་བསྟན་ནས་ཆོས་ཐམས་ཅད་དངོས་པོ་མེད་པའི་ངོ་བོ་ཉིད་དུ་གསུངས་པ་ཡིན་ནོ།།
དེ་སྡུད་པ་ནི་དམིགས་པ་འཐད་དང་ཞེས་པ་སྟེ་འདིར་ལོག་པར་རྟོགས་པའི་ངོ་བོ་ནི་གང་དག་
ཀུན་རྫོབ་འབའ་ཞིག་འདོད་པས་རང་གཞན་མེད་པའི་དོན་དམ་པ་སྤོང་བ་དང་དོན་དམ་པའི་
བདེན་པ་འབའ་ཞིག་སྣང་བ་ཀུན་རྫོབ་སྤོང་བ་བདེན་གཉིས་དབྱེར་མེད་པའི་དོན་མི་ཤེས་པ་
ཐམས་ཅད་ལོག་པར་རྟོག་པ་སྟེ་དེ་ལས་ཕྱེ་བས་རྣམ་པ་བཅུ་དྲུག་ཏུ་འགྱུར་རོ། །དོན་ལ་
དམིགས་པ་འཐད་པའི་དོན་ནི་འདུས་བྱས་དང་འདུས་མ་བྱས་ཀྱི་ཁམས་དག་ཐ་དད་པའི་
དངོས་པོ་མེད་པ་ཉིད་ཀྱིས་བདེན་པ་གཉིས་གཅིག་ཅར་དམིགས་པས་འཐད་པ་དང་ཞེས་
སྦྱོར་ཏེ་འདིས་ནི་བདེན་པ་གཅིག་དང་འགལ་བར་འདོད་པ་སེལ་ཏེ་དེ་བཞིན་དུ་གཞན་
ལའང་སྦྱོར་ཞེས་སློབ་དཔོན་ཆོས་ཀྱི་བཤེས་གཉེན་འཆད་དོ། །འོན་ཀྱང་འདི་དག་གི་དོན་ནི་
འདི་ཡིན་ཏེ་གལ་ཏེ་ཆོས་ཐམས་ཅད་དངོས་པོ་ཡིན་པས་འདིའི་དམིགས་པ་དངོས་མེད་དུ་མི་
འཐད་དོ་ཞེ་ན། འདུས་བྱས་དང་ཞེས་གསུངས་ཏེ་དེ་གཉིས་དཔྱད་ན་དངོས་མེད་ཡིན་པས་
དམིགས་པ་དངོས་མེད་དུ་འཐད་དོ། །ཡང་དམིགས་པ་དངོས་མེད་ཡིན་ན་དེ་ནི་ངོ་བོ་མེད་པ་
ཡིན་ཏེ་རྣམ་འགྲེལ་ལས་དངོས་མེད་ངོ་བོ་མེད་པའི་ཕྱིར་ཞེས་འབྱུང་བ་ཡིན་ནོ། །ངོ་བོ་མེད་པ་
ལ་དམིགས་པའི་ངོས་གཟུང་ཀྱང་མི་རུང་སྟེ་ནམ་མཁའི་པདྨ་ལའང་དམིགས་པའི་ངོས་བཟུང་
བྱེད་པར་ཐལ་བའི་ཕྱིར་རོ་ཞེ་ན། ཆོས་ཐམས་ཅད་རང་བཞིན་མེད་པ་ཡིན་ན་ནི་རང་བཞིན་
མེད་པ་དེ་ཉིད་དམིགས་པར་ངེས་པར་གཟུང་དགོས་ཏེ་གཞན་དུ་ན་དམིགས་པ་ཡེ་མེད་པར་
འགྱུར་ལ། དེ་ལྟ་ན་ནི་ཡུམ་ཡུལ་ཅན་ཡེ་ཤེས་ཀྱང་མེད་པར་འགྱུར་བའི་ཕྱིར་རོ། །ཡང་དཔྱད་
ན་ཡུལ་དངོས་པོ་དང་དངོས་མེད་གཉིས་ཀ་མི་དམིགས་པས་ཡུལ་ཅན་ཀུན་མཁྱེན་གྱི་ཡེ་ཤེས་
མེད་པར་འགྱུར་རོ་ཞེ་ན། ཀུན་རྫོབ་ཏུ་གཉིས་ཅར་ཡོད་པའི་ཕྱིར་སྐྱོན་མེད་དོ། །ཡང་ཆོས་
ཐམས་ཅད་དེ་བཞིན་ཉིད་དུ་གཅིག་པ་ཡིན་ན་བདེན་པ་གཉིས་མེད་པར་འགྱུར་རོ་ཞེ་ན།
.：
) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅིག་ཡོད་དེ་ཉིད་མི་དཔྱོད་པ་དང་དཔྱོད་པའི་བློ་ལ་སྣང་མི་སྣང་གཉིས་སུ་འགྱུར་བའི་ཕྱིར་
བདེན་པ་གཉིས་འཐད་དོ། །ཡང་དོན་དམ་པར་སྦྱིན་པ་ལ་སོགས་པ་མེད་པས་དེ་དག་གི་བྱང་
ཆུབ་ལ་སྦྱོར་བ་མི་འཐད་དོ་ཞེ་ན་ཀུན་རྫོབ་ཏུ་འཐད་པས་སྐྱོན་མེད་དོ། །ཡང་རྟོག་པར་བྱ་
བའི་ཡུལ་མེད་པས་སངས་རྒྱས་མི་འཐད་དེ་ཅེ་ན་ཀུན་རྫོབ་ཏུ་ཡོད་པས་འཐད་དོ། །ཡང་ཆོས་
ཐམས་ཅད་མིང་ཙམ་ཡིན་གྱི་དོན་དུ་འགྲུབ་པ་ཅུང་ཟད་མེད་ན་ཆོས་ཀྱང་མི་རུང་ངོ་ཞེ་ན་ཀུན་
རྫོབ་ཏུ་མིང་དོན་གཉིས་ཀ་ཡོད་པས་འཐད་དོ། །ཡང་དཔྱད་ན་གཟུགས་ལ་སོགས་པ་གང་
དུ་ཡང་དམིགས་པ་མེད་པས་དགེ་འདུན་ཀྱང་མི་རུང་ངོ་ཞེ་ན་ཀུན་རྫོབ་ཏུ་ཡོད་པས་འཐད་དོ།།
སྦྱིན་པ་ལ་སོགས་པ་མེད་པས་ཐབས་མཁས་ཀྱང་མི་རུང་ངོ་ཞེ་ན་ཀུན་རྫོབ་ཏུ་ཡོད་དོ།།
དངོས་པོ་དང་དངོས་མེད་དང་གཉིས་ཀ་རྟོགས་པ་མེད་པས་སངས་རྒྱས་ཀྱི་རྟོགས་པ་མི་རུང་
ངོ་ཞེ་ན་ཀུན་རྫོབ་ཏུ་ཡོད་དེ་དེ་གཉིས་ཀ་ནི་ཟུང་འཇུག་རྟོགས་པའོ། །སྤྲོས་པར་རྣམ་པར་
བཞག་པ་མི་རྟག་པ་དང་སྡུག་བསྔལ་བ་ལ་སོགས་པ་ཡོད་ན་བློ་ལ་བརྟགས་པ་དང་བདེ་བར་
འཛིན་པ་ལ་སོགས་པའི་ཕྱིན་ཅི་ལོག་མི་རུང་ངོ་སྙམ་ན། དོན་དམ་པར་ནི་དེ་ལྟར་ཡིན་ལ་
ཀུན་རྫོབ་ཏུ་ཡུལ་དེ་ལྟར་གནས་ཀྱང་བློས་དེ་ལྟར་མ་རྟོགས་པས་ཕྱིན་ཅི་ལོག་ཡོད་པ་མི་
འགལ་ལོ། །ལམ་བསྒོམས་ཀྱང་འབྲས་བུ་མྱང་འདས་མངོན་སུམ་དུ་མི་བྱེད་པས་དེ་ལ་དེ་
བཞིན་ཉིད་མི་རུང་ངོ་ཞེ་ན་ཐེག་ཆུང་བའི་མྱང་འདས་མངོན་སུམ་དུ་མི་བྱེད་ཀྱང་ཐེག་ཆེན་པའི་
ལམ་དུ་འཐད་དོ། །ཡུལ་དོར་བ་དང་བླང་བ་མེད་པས་ཡུལ་ཅན་མི་འཐད་པ་དང་གཉེན་པོ་མི་
རུང་ངོ་སྙམ་ན་ཀུན་རྫོབ་ཏུ་དེ་གཉིས་ཀ་ཡོད་དོ། །དཔྱད་ན་ཆོས་ཅན་མེད་པས་ཆོས་ཀྱི་མཚན་
ཉིད་དགུ་བཅུ་རྩ་གཅིག་ལ་སོགས་པ་མི་རུང་ངོ་སྙམ་ན་ཀུན་རྫོབ་ཏུ་གཉིས་ཀ་ཡོད་དོ།།
དམིགས་བཅས་ཀྱི་སྒོམ་པ་ཉིད་དུ་ཐལ་བའི་ཕྱིར་རང་དང་སྤྱིའི་མཚན་ཉིད་གཉིས་ཀ་སྒོམ་
པར་མི་འཐད་པས་སྒོམ་པ་ཉིད་མི་འཐད་དོ་སྙམ་ན་ཀུན་རྫོབ་ཏུ་གཉིས་ཀ་སྒོམ་པ་ཡོད་པའི་
-j） { -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། (is
ཕྱིར་སྒོམ་པ་འཐད་དོ། །དེ་ལྟ་བུའི་ལོག་པར་རྟོག་པ་དེ་དག་གང་ལ་ཡོད་ཅེ་ན། སྐྱེ་བོ་ཞེས་
གསུངས་ཏེ་ཐབས་ལ་མཁས་པ་ནི་བདེན་གཉིས་དབྱེར་མེད་དེ་མི་ཤེས་པའི་རབ་ཏུ་སྨྲ་བ་ཉིད་
ཐམས་ཅད་ཀྱི་ལོག་པར་རྟོག་པ་ཡིན་ནོ། །དེ་དག་ཇི་ལྟར་རྒོལ་བའི་ཚུལ་ནི་ཁྱེད་ཀྱི་དེ་ཕན་
ཚུན་འགལ་བར་སྨྲ་བའི་དོན་སྒྲུབ་པས་མི་འཐད་པ་ཉིད་དེ་ཞེས་སེམས་པ་ཡིན་ལ། བློའི་ངོ་བོ་
ནི་ཐེ་ཚོམ་གྱི་ངོ་བོ་ཡིན་ཏེ་དེ་དག་ནི་ཇི་ལྟ་བུ་ཞིག་ཅེས་ཐེ་ཚོམ་གྱིས་ཡིད་ལ་བྱེད་པ་ཡིན་ལ།
ཐེ་ཚོམ་ནི་ཆ་གཉིས་ལ་དམིགས་པ་ཡིན་ཅིང་གཉིས་ཀའི་བདག་ཉིད་ཀྱི་དོན་ཀྱང་མེད་པའི་
ཕྱིར་ཐེ་ཚོམ་ཉིད་ལོག་རྟོག་ཡིན་ནོ་ཞེས་སློབ་དཔོན་ཆོས་མཆོག་འཆད་པ་བཞིན་ནོ། །དེ་གང་
ལ་འཇུག་པའི་ཡུལ་ནི་ཇི་སྐད་བཤད་པའི་བར་ཆད་མེད་པའི་རྩེ་མོའི་ཡུལ་ལ་འཇུག་པ་ཅན་
ཡིན་པ་ཉིད་ཀྱིས་རྒྱུའི་རྣམ་པ་ཐམས་ཅད་མཁྱེན་པ་ཉིད་ཀྱི་རྟེན་ཏེ་ཡུལ་ཅན་ཡིན་ཏེ་ཐམས་
ཅད་ཀྱང་དེ་ལས་འཕྲོས་ནས་བྱུང་པ་ཡིན་ནོ། །གྲངས་ནི་བཅུ་དྲུག་སྟེ་འདི་ནི་སྔོན་ཡུམ་གསུང་
དུས་ཀྱི་གདུལ་བྱ་འཁོར་གྱི་དཀྱིལ་འཁོར་ཉེ་བ་ན་གནས་པ་རྣམས་ཀྱི་ལོག་རྟོག་གི་གྲངས་
ཡིན་ཏེ་སྤྱིར་ནི་སངས་རྒྱས་སྒྲུབ་པར་བྱེད་པ་ལ་འདི་ལྟ་བུའི་ལོག་རྟོག་མཐའ་ཡས་པ་འབྱུང་ངོ་
ཞེས་སློབ་དཔོན་གྱིས་བཤད་དོ། །དེ་དག་གི་དོན་ནི་འདི་ཡིན་ཏེ་དེ་ལྟ་བུའི་རྟོག་པ་མཐའ་
ཡས་པ་སོ་སོ་སྐྱེ་བོའི་ས་ལ་ལྡན་ལ། དེ་དག་ལམ་བསྒོམས་པས་རིམ་གྱིས་ཟད་ནས་བར་ཆད་
མེད་པའི་རྩེ་མོ་ལ་ནི་ཤིན་ཏུ་ཕྲ་བ་ས་བོན་གྱི་ཚུལ་གྱིས་ལྡན་ཏེ་དེས་ན་འདི་དག་ནི་དེའི་སྤང་བྱ་
ཡིན་ནོ་ཞེས་སྟོན་པ་ཡིན་ནོ། །
གསུམ་པ་དེ་ཇི་ལྟར་སྤོང་བའི་ཚུལ་ནི་ལོག་རྟོག་དེ་གཉིས་བདེན་གཉིས་ལ་
རྩོད་པ་དེ་བས་ན་ཀུན་རྫོབ་ཀྱི་སྒོ་ནས་རྩོད་ན་དོན་དམ་གྱི་སྒོ་ནས་ལན་འདེབས་ལ། དོན་
དམ་གྱི་སྒོ་ནས་རྩོད་ན་ཀུན་རྫོབ་ཀྱི་སྒོ་ནས་ལན་གདབ་དགོས་པས་ཞེས་པ་སྟེ་འདི་ནི་ཕལ་ཆེ་
བ་ལ་དགོངས་ཀྱི་ངེས་པ་ནི་མ་ཡིན་པས་དོན་དམ་དུ་རྩོད་པ་ལ་དོན་དམ་གྱིས་ལན་འདེབས་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དང༌། ཀུན་རྫོབ་ཀྱིས་རྩོད་པ་ལ་ཀུན་རྫོབ་ཀྱིས་ལན་འདེབས་པ་སྟེ་མུ་བཞིར་འགྱུར་ཏེ་
སྔར་ཇི་སྐད་བཤད་པ་བཞིན་ནོ། །དགེ་བ་ནི་ལེགས་པ་སྟེ་དེ་འདོད་པ་རྣམས་ཀྱིས་རྣམ་པ་
སྟོང་དུ་བསལ་བ་ནི་གྲངས་མེད་པ་མཚོན་པ་ཡིན་ནོ། །ཐབས་གང་གིས་ཞེ་ན་བདེན་པ་
གཉིས་ཀ་ལ་བརྟེན་པའི་ཞེས་པ་སྟེ་བདེན་པ་གཅིག་ཁོ་ནར་ངེས་ན་ནི་སྐྱོན་དེ་དག་མི་སྤོང་
བའི་ཕྱིར་རོ། །ངེས་པ་དུས་ཐམས་ཅད་དུ་ཕྱིན་ཅི་མ་ལོག་པ་བསྐྱེད་པ་ནི་རང་གཞན་གཉིས་
ཀའི་རྒྱུད་ལའོ། །འདི་སྐད་དུ་རང་གཞན་གཉིས་ཀའི་རྒྱུད་ལ་དེ་ལྟ་བུའི་ལོག་རྟོག་ཟད་པར་
གྱིས་ལ་བདེན་པ་གཉིས་དབྱེར་མེད་པ་མོས་པ་དང་དེ་ཁོ་ན་ཉིད་ཡིད་ལ་བྱེད་པས་ཤེས་པར་
བྱས་ཏེ་བར་ཆད་མེད་པའི་རྩེ་མོ་བསྐྱེད་པར་བྱ་དགོས་སོ་ཞེས་སྟོན་པ་ཡིན་ནོ། །ཤེས་རབ་ཀྱི་
ཕ་རོལ་ཏུ་ཕྱིན་པའི་འགྲེལ་བཤད་མངོན་པར་རྟོགས་པ་རྒྱན་གྱི་མེ་ཏོག་ཅེས་བྱ་བ་ལས་
སྐབས་ལྔ་པའི་འགྲེལ་པའི་རྣམ་པར་བཤད་པའོ།། །།
༈ དོན་གསུམ་པ་མཐར་གྱིས་པ་ལ་དང་པོ་མཚམས་སྦྱར་བ་ནི་རྩེ་མོའི་མངོན་
པར་རྟོགས་པ་ཐོབ་པ་ཞེས་པས་སྟོན་པར་བྱེད་དོ། །དེ་སོ་སོ་བ་དང་བསྡུས་པ་ཞེས་བྱ་བ་ལ་ཁ་
ཅིག་སྦྱོར་ལམ་དང་མཐོང་ལམ་དང་སྒོམ་ལམ་གསུམ་གྱི་རྩེ་མོ་ན་སོ་སོ་བ་དང་བར་ཆད་མེད་
པའི་རྩེ་མོ་ནི་བསྡུས་པ་ཡིན་ནོ་ཟེར་བ་དེ་ནི་མ་ཡིན་ཏེ་འདིར་ཀླགས་པ་ནི་བཤད་པ་མ་ཡིན་གྱི་
སྒོམ་པ་ཡིན་པས་ན་བར་ཆད་མེད་པའི་རྩེ་མོ་བསྒོམས་ནས་འདི་སྒོམ་པ་མ་ཡིན་པའི་ཕྱིར་རོ།།
གང་དག་སོ་སོ་བ་ནི་མཁྱེན་པ་གསུམ་གྱི་སྣང་བ་ཡིན་ལ། བསྡུས་པ་ནི་རྣམ་ཀུན་གྱི་རྣམ་པ་
ཡིན་ནོ་ཟེར་བ་དེའང་མ་ཡིན་ཏེ་ཀླགས་པའི་དོན་བཤད་པ་ལ་བྱེད་ན་རྩེ་མོ་ལ་འདུས་ལ།
སྒོམ་པ་ལ་བྱེད་ན་མཐར་གྱིས་པའི་རྗེས་ལ་ངེས་འབྱུང་གི་སྒྲུབ་པ་དང་བར་ཆད་མེད་པའི་
ལམ་གྱི་རྣམ་པ་ལ་སོགས་པ་མང་པོ་སྒོམ་པའི་ཕྱིར་རོ། །དེས་ན་སོ་སོ་བ་ནི་སྔོན་བསྐལ་པ་
གྲངས་མེད་པ་གསུམ་དུ་རྗེས་ཐོབ་ཀྱིས་མངོན་པར་རྟོགས་པ་སོ་སོར་མ་འདྲེས་པར་ཡིད་ལ་
- ) ) 5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩༩
བྱས་པ་ཡིན་ལ། བསྡུས་པ་ནི་མཉམ་གཞག་ན་སྙིང་པོའི་དོན་ཡིད་ལ་བྱས་པ་སྟེ་ཚུལ་གཉིས་
པོ་དེས་རྟོགས་པའི་དོན་རྣམས་གོ་རིམ་བཞིན་དུ་ཀླགས་པ་ནི་ཡིད་ལ་བཀོད་པ་སྟེ་ཚོགས་ཀྱི་
ལམ་ནས་དབང་བསྐུར་བའི་སའི་བར་གྱི་རང་དང་གཞན་གྱི་དོན་ཇི་སྙེད་ཅིག་བརྩོམས་པ་དེ་
དག་སླར་ཡང་ཡིད་ལ་བྱེད་པའོ། །ཅིའི་དོན་དུ་ཞེ་ན། བརྟན་པོར་དེ་ལྷུན་གྱིས་གྲུབ་པར་བྱ་
བའི་ཕྱིར་རྣམ་པར་ཏེ་ཁྱད་པར་དུ་འཕགས་པར་སྒོམ་པར་བྱེད་པ་ཡིད་དེ་ལྟ་བུའི་རྣམ་པ་ཅན་
དུ་བྱེད་པ་ཡིན་ནོ། །མཐར་གྱིས་པ་ནི་རིམ་གྱིས་པ་སྟེ་རྣམ་གྲངས་ཀྱི་སྒྲའོ། །འདིའང་ཡུམ་
ལས་བཅོམ་ལྡན་འདས་གལ་ཏེ་དེ་ལྟར་རྟོགས་པའི་ཆོས་དངོས་པོ་མེད་པའི་ངོ་བོ་ཉིད་ལགས་
ན་བྱང་ཆུབ་སེམས་དཔའ་ཆེན་པོ་ཡུམ་ལ་སྤྱོད་པ་ན་མཐར་གྱིས་བགྱི་བ་དང་མཐར་གྱིས་སློབ་
པ་དང་མཐར་གྱིས་སྒྲུབ་པར་ཇི་ལྟར་གདགས་པར་འགྱུར་ཞེས་བྱ་བ་དང་། བརྒྱད་སྟོང་པ་
ལས་སེངྒེའི་སྒྲ་སྒྲོགས་པའི་ཕྱིར་ཡུམ་དུ་རྗེས་སུ་རིག་པར་བྱའོ། །ཞེས་གསུངསཏེ་ཆོས་བཅུ་
གསུམ་ཕྱིན་ཅི་མ་ལོག་པའི་དོན་རྟོགས་པས་བདུད་དང་མུ་སྟེགས་དང་སྒྲིབ་པ་གཉིས་ལ་
སོགས་པའི་རི་དྭགས་སྐྲག་པར་བྱེད་པས་སེངྒེའི་སྒྲ་དང་མཚུངས་སོ་ཞེས་སྟོན་པ་ཡིན་ནོ། །དེ་
སྡུད་པ་ནི་སྦྱིན་པ་ཤེས་རབ་ཅེས་བྱ་བ་སྟེ་ཆོས་བཅུ་གསུམ་ནི་འདིའི་བསྒོམ་བྱར་བཞེད་དེ་
ཞེས་སྦྱར་རོ། །དེ་རྣམ་པར་འགྲེལ་པ་ན་ཆོས་བཅུ་གསུམ་ལས་དང་པོ་ཕ་རོལ་ཏུ་ཕྱིན་པ་དྲུག་
སྟོན་པ་ནི་སྦྱིན་པ་ལ་སོགས་པ་འཁོར་གསུམ་དག་པས་ཕ་རོལ་ཏུ་ཕྱིན་པར་སྦྱར་བ་ཙམ་ལ་
སོགས་པ་ལས་རབ་ཏུ་ཕྱེ་བ་དྲུག་གིས་ས་བཅུ་ངེས་པར་སྒྲུབ་པར་བྱེད་པ་དང་ཞེས་པ་སྟེ་དྲུག་
ལས་གཅིག་མ་ཚང་ཡང་ས་བཅུའི་དབང་ཕྱུག་ཏུ་མི་འགྱུར་བས་རྣམ་པ་ཐམས་ཅད་ཡོངས་སུ་
རྫོགས་པ་ཞེས་སྨོས་སོ། །གལ་ཏེ་ཐབས་ལ་སོགས་པ་བཞིས་ཀྱང་སྒྲུབ་པ་མ་ཡིན་ནམ་ཞེ་ན་
ཕ་རོལ་ཏུ་ཕྱིན་པ་བཞི་ནི་ཡུམ་གྱི་ནང་དུ་འདུས་པའི་ཕྱིར་ཞེས་གསུངས་ཏེ་སྦྱིན་ལ་སོགས་པ་
བསྔོ་བ་ནི་ཐབས་ཀྱི་ཕ་རོལ་ཏུ་ཕྱིན་པ་ཡིན་ལ། ཡང་སྦྱིན་པ་ལ་སོགས་པ་དམན་ཞིང་ཉུང་བ་
.55 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་མང་ཞིང་ཁྱད་པར་ཅན་དུ་སྤྲུལ་པ་ནི་སྟོབས་ཀྱི་ཕ་རོལ་ཏུ་ཕྱིན་པ་སྟེ་རྟག་ཏུ་ངུའི་ཁྲག་
བརྒྱ་སྦྱིན་གྱིས་ཙན་དན་གྱི་ཆུར་བྱིན་གྱིས་བརླབས་པ་བཞིན་ནོ། །དགེ་བ་ཅུང་ཟད་ཙམ་ཡང་
ཁྱད་དུ་མི་གསོད་པར་བློས་སྡོམས་ཏེ་སྨོན་ལམ་རྣམ་པར་དག་པ་སྣ་ཚོགས་འདེབས་པ་དེ་ནི་
སྨོན་ལམ་གྱི་ཕ་རོལ་ཏུ་ཕྱིན་པ་ཡིན་ནོ། །དེ་ལྟར་སྨོན་ལམ་གྱི་འབྲས་བུ་ཡིད་དུ་འོང་བ་སྣ་
ཚོགས་ལ་སྤྱོད་པ་ན་ཡང་དེ་དག་བསོད་ནམས་དང་ཡེ་ཤེས་ཀྱི་འབྲས་བུར་འདོད་ཀྱི་རྒྱུ་མེད་
པ་དང་མི་མཐུན་པའི་རྒྱུ་ལས་བྱུང་པ་ལ་སོགས་པར་མི་འདོད་པ་ནི་ཡེ་ཤེས་ཀྱི་ཕ་རོལ་ཏུ་ཕྱིན་
པ་སྟེ་དེ་དག་བཞི་ཀའང་ཤེས་རབ་ཀྱིས་སྒྲུབ་པས་དེར་འདུས་སོ། །དེ་དག་ནི་མཚོན་པ་ཙམ་
སྟེ་མདོར་ན་འཇིག་རྟེན་དང་འཇིག་རྟེན་ལས་འདས་པའི་ལེགས་པ་ཇི་སྙེད་ཡོད་པ་ཐམས་
ཅད་ནི་ཤེས་རབ་ལ་བརྟེན་པ་ཡིན་ཏེ་ཤེས་རབ་བརྒྱ་པ་ལས། མཐོང་དང་མ་མཐོང་ཡོན་ཏན་
འདི། །ཀུན་གྱི་རྩ་བ་ཤེས་རབ་ཡིན། །དེ་ཕྱིར་གཉིས་ཀ་སྒྲུབ་པའི་ཕྱིར། །ཤེས་རབ་ཡོངས་སུ་
གཟུང་བར་བྱ་ཞེས་འབྱུང་བ་ཡིན་ནོ། །དེ་ལྟར་བཅུས་ས་བཅུ་སྒྲུབ་པར་བྱེད་པ་ནི་ཤེས་རབ་
འབའ་ཞིག་གིས་སངས་རྒྱས་སྒྲུབ་བོ་ཞེས་ཁ་ཅིག་ཟེར་བ་དེ་འགོག་པ་ཡིན་ཏེ་ཇི་སྐད་དུ་སྨྲ་
བའི་མཆོག་ནི་གང་ཡང་རུང་། །ཆོས་གཅིག་གིས་ནི་འབྱུང་བ་མེད། །གང་ཡང་འབྱུང་བ་ཡོད་
མིན་ཏེ། །འབྱུང་བར་ཡང་དག་མི་འགྱུར་ཏེ་ཞེས་འབྱུང་བ་བཞིན་ནོ། །དེ་ལྟར་ཕ་རོལ་ཏུ་ཕྱིན་
པ་དྲུག་སྒྲུབ་པ་བཤད་ནས་ད་ནི་སངས་རྒྱས་ལ་སོགས་པ་དྲན་དང་ཞེས་པའི་རྗེས་སུ་དྲན་པ་
དྲུག་འཆད་པ་ནི་དྲན་པ་ཉེ་བར་བཞག་པ་ཞེས་པ་སྟེ་སོགས་པའི་སྒྲས་ནི་ཡང་དག་པར་སྤོང་
བ་དང་རྫུ་འཕྲུལ་གྱི་རྐང་པ་གཟུང་ངོ༌། །དེ་དག་ཚོགས་ཀྱི་ལམ་ལ་ནི་སློབ་པ་ཡིན་ལ་ཁྱད་
པར་དུ་འཕགས་པར་གྲུབ་པ་ནི་ཕྱིར་མི་ལྡོག་པ་ཐོབ་པའི་ཚེ་ཡོད་པར་དགོངས་ཏེ་གོ་རིམ་
བཞིན་དུ་ངེས་པར་འབྱེད་པའི་ཆ་དང་མཐུན་པར་བརྗོད་པར་བྱེད་པ་ཞེས་གསུངས་སོ། །འདི་
ནི་ལམ་སྔ་མ་སྔ་མ་རྣམས་ལ་ཡོད་པའི་མངོན་པར་རྟོགས་པ་རྣམས་ནི་ཕྱི་མ་ཕྱི་མ་རྣམས་ཁྱད་
- 5 {; ， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། J༩
པར་དུ་འཕགས་པར་ཡོད་དོ། །ཞེས་ཤེས་པར་བྱ་བའི་ཕྱིར་སློབ་དཔོན་གྱིས་དེ་ལྟར་བཀོད་པ་
ཡིན་ནོ། །བྱང་ཆུབ་ཀྱི་ཡན་ལག་དང་འཕགས་ལམ་ཡན་ལག་བརྒྱད་ཀྱིས་ནི་མཐོང་བ་དང་
སྒོམ་པ་དངོས་སུ་བརྗོད་པ་ཡིན་ནོ། །གལ་ཏེ་རྒྱུ་ལམ་དྲན་པས་ནི་འབྲས་བུ་སངས་རྒྱས་རྗེས་
སུ་དྲན་པར་མི་རིགས་སོ་ཞེ་ན། ལམ་དེ་དག་ནི་ཆོས་སྐུའི་ཕྲིན་ལས་ཡིན་པའི་ཕྱིར་དང་རྒྱུ་
ཡིན་པའི་ཕྱིར་ཕྲིན་ལས་དེ་ལྟ་བུ་དང་ལྡན་ཞིང་སྔོན་ལམ་དེ་ལྟ་བུ་སྒོམ་པ་ལས་བྱུང་པ་ཡིན་ནོ་
ཞེས་རྗེས་སུ་དྲན་ནས་དད་པ་ཕུལ་དུ་བྱུང་པ་དང་ལྡན་པར་བྱ་བའི་ཕྱིར་དེ་ལྟར་བཀོད་པ་ཡིན་
ནོ༑ ༑དེ་དག་དངོས་པོར་མངོན་པར་ཞེན་པའི་ཚུལ་གྱིས་དྲན་པ་ནི་ལམ་དུ་མི་འགྱུར་ཏེ་རྡོ་རྗེ་
གཅོད་པ་ལས། གང་གིས་ང་ལ་སྒྲར་ཤེས་ཤིང་། །གང་གིས་ང་ལ་གཟུགས་སུ་མཐོང་། །ལོག་
པར་ལམ་ལ་ཞུགས་པ་སྟེ། །སྐྱེ་བོ་དེ་ཡིས་ང་མི་མཐོང་། །སངས་རྒྱས་རྣམས་ནི་ཆོས་ཀྱི་སྐུ།།
འདྲེན་པ་རྣམས་ནི་ཆོས་ཉིད་བལྟ། །ཆོས་ཉིད་ཤེས་པར་བྱ་མིན་པས། །དེ་ནི་རྣམ་པར་ཤེས་
མི་ནུས་ཞེས་གསུངས་པ་ཡིན་ནོ། །དེས་ན་དེ་ལྟ་བུའི་ཚུལ་གྱིས་དྲན་པ་དགག་པའི་ཕྱིར་དོན་
དམ་པར་དྲན་པ་མེད་པའི་མཚན་ཉིད་ཀྱི་སངས་རྒྱས་རྗེས་སུ་དྲན་པ་ཞེས་གསུངས་ཏེ་ནམ་
མཁའ་མཛོད་ཀྱིས་ཞུས་པའི་མདོ་ལས། རྒྱལ་བའི་སྲས་དེ་སངས་རྒྱས་རྗེས་དྲན་པ།།
གཟུགས་དང་མཚན་གྱི་ཆོས་སུ་མ་ཡིན་ཏེ། །གང་ན་སེམས་དང་ཡིད་ནི་མི་རྒྱུ་བ། །དེ་ནི་
མཐུན་པར་སངས་རྒྱས་རྗེས་སུ་དྲན་ཞེས་གསུངས་པ་བཞིན་ནོ། །རྣམ་པ་གསུམ་ནི་ལམ་
གསུམ་དང་འབྲེལ་བར་དྲན་པའམ་ཡང་ན་སྐུ་མཚན་དང་དཔེ་བྱད་ལྟར་འབར་བ་དང་གསུང་
ཚངས་པའི་ཡན་ལག་དྲུག་ཅུ་དང་ཐུགས་ཡེ་ཤེས་བཞི་དང་ལྡན་པར་དྲན་པར་བྱེད་པ་ཡིན་ཏེ་
རྒྱས་པར་ནི་ཟླ་བ་སྒྲོན་མའི་མདོ་ལས་འབྱུང་བ་བཞིན་ཤེས་པར་བྱ་སྟེ་འདིས་ནི་ལས་དང་པོ་
པ་སངས་རྒྱས་དང་མྱུར་དུ་ཕྲད་པར་འགྱུར་རོ། །དགེ་བ་ལ་སོགས་པ་གསུམ་ནི་བླང་དོར་དུ་
དྲན་པ་དེ་ལུང་མ་བསྟན་ཡང་དོར་བྱའམ། ཡང་ན་དགེ་བར་བསྒྱུར་ནས་བླང་བྱར་ཡིད་ལ་
- 5
6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་པ་སྟེ་བཟོ་ཨེ་ན་ཡའི་བྱིན་པ་ལྟ་བུའི་རྒྱུར་བཤད་པ་བཞིན་ནོ། །སྔ་མ་བཞིན་དུ་དགེ་
འདུན་དྲན་པ་ནི་ཕྱིར་མི་ལྡོག་པའི་རྟགས་སམ་དགེ་འདུན་ཉི་ཤུར་བཤད་པ་བཞིན་དུའོ།།
ཚུལ་ཁྲིམས་གསུམ་དང་གཏོང་བ་སྟེ་བྱིན་པ་ནི་མཐོ་རིས་ཀྱི་སྐས་དང་ངན་སོང་གི་སྒོ་གཅོད་པ་
དང་རྒྱུད་བསིལ་བར་བྱེད་པ་དང་མཛའ་བཤེས་འཕེལ་བར་བྱེད་པ་དང་ཕ་མ་དང་བླ་མ་ལ་
མཆོད་པར་འགྱུར་བ་ལ་སོགས་པར་དྲན་པའོ། །ལྷ་ནི་རྒྱལ་ཆེན་རིས་བཞི་ལ་སོགས་པ་
རྣམས་ལས་དགེ་བ་ལས་བྱུང་པར་ཡིད་ལ་བྱེད་པ་སྟེ་ཇི་སྐད་དུ་རྣམ་རྟོག་དགེ་ལས་བྱུང་པའི།།
ལས་དགེའི་འབྲས་བུ་ལྷ་རྣམས་ཏེ། །རབ་ཏུ་དང་བའི་ཡིད་ཀྱིས་ནི། །མཛེས་པའི་ལྷ་རྣམས་
མངོན་པར་གྲུབ་ཅེས་འབྱུང་བ་བཞིན་ནོ། །དེས་ན་བདག་གིས་ཀྱང་སེམས་ཅན་རྣམས་ཡིད་
རབ་ཏུ་དང་བར་བྱས་ཏེ་ལྷར་སྐྱེ་བ་ལ་དགོད་ཅིང་རིམ་གྱིས་ཐེག་པ་གསུམ་གྱི་འབྲས་བུ་ལ་
དགོད་པར་བྱའོ་ཞེས་ཡིད་ལ་བྱེད་པ་ཡིན་ནོ། །ཡང་ན་འཕགས་པ་འཇིག་རྟེན་དབང་ཕྱུག་
དང་འཕགས་མ་སྒྲོལ་མ་ལ་སོགས་པ་མདོ་སྡེ་དང་དེ་ལས་མཆོག་ཏུ་ཐུགས་བརྩེ་བས་སེམས་
ཅན་སྐྱོབ་པར་བྱེད་པའི་ལྷག་པའི་ལྷ་རྣམས་དྲན་པར་བྱས་པས་དེས་བྱང་ཆུབ་ལ་བསྐུལ་བར་
འགྱུར་བ་ཡིན་ཏེ་སྡོང་པོ་བཀོད་པ་ལས་དེ་ནས་ཁོ་མོ་སྔོན་ཡོངས་སུ་བརྟེན་པའི་ལྷ་མོ་ཞིག་
གིས་བསྐུལ་ཏོ་ཞེས་བྱ་བ་དང་། དམ་པའི་ཆོས་པདྨ་དཀར་པོ་ལས། སྤྱན་རས་གཟིགས་ཀྱི་
དབང་པོ་དྲན་པ་ཡིས། །ངན་སོང་སྡུག་བསྔལ་དབུལ་བའི་སྡུག་བསྔལ་དང་། །ན་བའི་སྡུག་
བསྔལ་འཚེ་བའི་སྡུག་བསྔལ་ལ། །ཀུན་ལས་ཐར་བར་སྤྱན་རས་གཟིགས་ཀྱིས་གསུངས།།
གལ་ཏེ་གསོད་པས་མེའི་དོང་དུ་ཡང་། །གསད་པར་བྱ་བའི་ཕྱིར་ནི་བོར་བ་ཡིས། །སྤྱན་རས་
གཟིགས་ཀྱི་དབང་པོ་དྲན་ན་ནི། །ཆུ་བཏབ་བཞིན་དུ་མེ་དེ་ཞི་བར་འགྱུར། །སྔགས་དང་
སྟོབས་དང་སྨན་དང་རིགས་སྔགས་དང༌། །རོ་ལངས་པ་དང་འབྱུང་པོ་ལུས་འཇིགས་པ།།
སྤྱན་རས་གཟིགས་ཀྱི་དབང་པོ་དྲན་ན་ནི། །གང་ནས་རབ་ཏུ་བཏང་བ་དེ་སླར་འགྲོ་ཞེས་
- 5
6
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །
གསུངས་པ་བཞིན་ནོ། །ཡང་ན་དེ་བཞིན་དུ་ཞེས་པ་དང་སྔ་མ་བཞིན་དུ་ཞེས་པ་ནི་དོན་དམ་པ་
དང་འབྲེལ་བ་སྟེ་ནམ་མཁའ་མཛོད་ཀྱིས་ཞུས་པ་ལས་ཆོས་ནི་འདོད་ཆགས་བྲལ་ཞིང་རང་
བཞིན་དབེན། །ཞི་ཞི་རབ་ཞི་རྟག་ཏུ་མཚན་མ་མེད། །གང་ཞིག་དམིགས་པ་ཐམས་ཅད་བྲལ་
གྱུར་པ། །དེ་འདིར་ཆོས་ནི་རྗེས་སུ་དྲན་པ་ཡིན། །འཕགས་པའི་དགེ་འདུན་ཤིན་ཏུ་འདུས་མ་
བྱས། །སྟོང་པ་མཚན་མེད་སྨོན་ལམ་རྣམ་པར་གྲོལ། །དེ་ལ་སེམས་དང་དྲན་པས་འཇུག་པ་
མེད། །དེ་ནི་དགེ་འདུན་རྗེས་སུ་དྲན་པ་ཡིན། །ཕུང་པོ་ཡོངས་སུ་གཏོང་བ་ཐམས་ཅད་གཏོང་།།
ཉོན་མོངས་དངོས་པོ་ཐམས་ཅད་ལེགས་པར་འདོར། །སྙེམས་པ་མེད་ཅིང་རྟོག་དང་རྣམ་རྟོག་
དག །འདིར་ནི་སྟོང་པ་ལེགས་པར་རྗེས་སུ་དྲན། །ཚུལ་ཁྲིམས་ཟག་པ་མེད་ཅིང་འདུས་མ་
བྱས། །ལུས་དང་ངག་དང་ཡིད་ཀྱིས་ འཇུག་པ་མེད། །འབྱུང་བ་མེད་ཅིང་སྲིད་གསུམ་མི་
གནས་པ། །དེ་ནི་ཚུལ་ཁྲིམས་རྗེས་སུ་དྲན་པ་ཡིན། །ལྷ་གང་དག་ཅིང་དྲི་མེད་ཉོན་མོངས་
མེད། །དགའ་ལྡན་གནས་པ་དབང་བསྐུར་ཐོབ་གྱུར་པ། །སེམས་ཅན་དག་པ་དེ་དག་འདི་
དྲན་ཞིང་། །བདག་ཀྱང་མྱུར་དུ་དེ་འདྲར་འགྱུར་སྙམ་སེམས་ཞེས་བྱ་བ་དང་། གཙང་མ་རིས་
ཀྱི་ལྷ་ལྔའང་རྗེས་སུ་དྲན་པར་བཤད་པ་བཞིན་ནོ། །འདི་དག་རྒྱས་པར་ནི་རྗེས་སུ་དྲན་པ་
དྲུག་གི་མདོ་བཞིན་དུ་ཤེས་པར་བྱའོ། །
ད་ནི་ཆོས་དངོས་མེད་ངོ་བོ་ཉིད་ཀྱིས་ཞེས་པ་དེ་འགྲེལ་པ་ནི་གཟུགས་ལ་སོགས་
པ་ཞེས་པ་སྟེ་ཐམས་ཅད་ནི་ཉོན་མོངས་པ་དང་རྣམ་བྱང་ངོ༌། ཁོང་དུ་ཆུད་པ་དང་རྟོགས་པ་ནི་
རྣམ་གྲངས་སམ་ཡང་ན་མོས་པ་དང་དེ་ཁོ་ན་ཉིད་ཡིད་ལ་བྱེད་པ་གཉིས་སམ། ཡང་ན་མངོན་
པར་རྟོགས་པ་དང་སྙིང་པོའི་དོན་གཉིས་དང་སྦྱར་རོ། །སྲིད་པ་ཐ་མ་པ་ནི་ཆོས་བཅུ་གསུམ་པོ་
འདི་དག་ལ་བརྟེན་ནས་བཤད་ཟིན་དང་འཆད་འགྱུར་གྱི་དོན་ཐམས་ཅད་ཡིད་ལ་གོམས་
པར་བྱེད་པ་ནི་འདིར་མཐར་གྱིས་པའི་བསྒོམ་བྱར་བཞེད་ཅེས་ཚིག་རྣམ་པར་སྦྱར་རོ། །ཤེས་
- 5 {j 3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རབ་ཀྱི་ཕ་རོལ་ཏུ་ཕྱིན་པའི་འགྲེལ་བཤད་མངོན་པར་རྟོགས་པ་རྒྱན་གྱི་མེ་ཏོག་ཅེས་བྱ་བ་
ལས་སྐབས་དྲུག་པའི་འགྲེལ་པའི་རྣམ་པར་བཤད་པའོ།། །།
༈ དོན་བཞི་པ་སྐད་ཅིག་མ་འཆད་པ་ནི། མཐར་གྱིས་པའི་མངོན་པར་རྟོགས་
པ་རྣམ་པར་སྒོམ་པ་ནི། སྔོན་གོམས་པའི་དོན་དེ་དག་སྐད་ཅིག་མ་གཅིག་གིས་སྒོམ་པ་ཡིན་ཏེ་
གྲངས་མེད་པ་གསུམ་དུ་ཤིན་ཏུ་སྒོམ་པར་བྱས་པའི་ཕྱིར་རོ། །འདི་བཤད་པ་ལ་རྣམ་པར་
སྨིན་པ་མ་ཡིན་པའི་སྐད་ཅིག་མ་དང༌། རྣམ་པར་སྨིན་པའི་སྐད་ཅིག་མ་དང་། མཚན་ཉིད་
མེད་པའི་སྐད་ཅིག་མ་དང་། གཉིས་སུ་མེད་པའི་སྐད་ཅིག་མ་བཞི་ལས་དང་པོ་ལའང་མཚོན་
བྱའི་དོན་འཆད་པ་ནི་དང་པོར་རྣམ་པར་སྨིན་པ་མ་ཡིན་པ་ཞེས་པ་སྟེ་འདིར་རྣམ་པར་སྨིན་པ་
ནི་གསུམ་སྟེ་ས་དང་པོ་ལ་འཇིག་རྟེན་འདས་པའི་རྣམ་པར་སྨིན་པ་དང་། ས་བརྒྱད་པ་ལ་
མཚན་མ་མེད་པར་རྣམ་པར་སྨིན་པ་དང་། སངས་རྒྱས་ཀྱི་ས་ལ་བསམ་གྱིས་མི་ཁྱབ་ཅིང་
ལྷུན་གྱིས་གྲུབ་པར་རྣམ་པར་སྨིན་པ་སྟེ་དེ་དག་ཏུ་ཆོས་ཐམས་ཅད་སྔ་མ་སྔ་མ་ལས་མི་འདྲ་
བར་སྨིན་པས་ན་རྣམ་པར་སྨིན་པའོ། །འདི་ནི་དེ་ལྟ་བུ་མ་ཡིན་པས་ན་རྣམ་པར་སྨིན་པ་མ་
ཡིན་པའོ། །ཟབ་པ་ནི་རྟོག་པ་དང་ཉོན་མོངས་པ་སྟེ་དེ་གཉིས་ནི་མེད་པའི་དཀར་པོའི་ཆོས་
ཐམས་ཅད་སྐད་ཅིག་མ་གཅིག་ལ་མངོན་དུ་བྱེད་ནུས་པ་ཡིན་ནོ། །འདི་ཡང་ཡུམ་ལས་རབ་
འབྱོར་འདི་ལྟ་སྟེ་དཔེར་ན་གཞན་འཕྲུལ་དབང་བྱེད་ཀྱི་ལྷ་རྣམས་ཀྱི་ཡོ་བྱད་ཕུན་སུམ་ཚོགས་
པ་ཐམས་ཅད་ནི་བསམ་པ་ཙམ་གྱིས་འབྱུང་ངོ༌། །དེ་བཞིན་དུ་བྱང་ཆུབ་སེམས་དཔའ་ཆེན་པོ་
ནི་བསམ་པ་ཙམ་གྱིས་ཕ་རོལ་ཏུ་ཕྱིན་པ་ཡོངས་སུ་རྫོགས་པར་འགྱུར་རོ་ཞེས་བྱ་བ་དང༌། །
བརྒྱད་སྟོང་པ་ལས་ཆོས་ཐམས་ཅད་འཁྲུག་པ་མེད་པའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་
རྗེས་སུ་རིག་པར་བྱའོ་ཞེས་གསུངས་ཏེ་སྙིང་པོ་བྱང་ཆུབ་དེར་སྐད་ཅིག་མའི་མངོན་པར་
རྟོགས་པ་བཞན་གྱིས་བསྒྱུར་དུ་མི་རུང་སྟེ་མངོན་དུ་མི་བྱེད་པར་ལྡང་བ་མི་སྲིད་དོ་ཞེས་བྱ་བའི་
- 5 }} ༔ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། Vie
དོན་ཏོ། །དེ་སྡུད་པ་ནི་མཐར་གྱིས་པའི་སྦྱིན་པ་ལ་སོགས་རེ་རེ་སྔོན་དུ་བྱས་པས་ཀྱང་སྐད་
ཅིག་མ་ཐོབ་པའི་ཚེ་ན་ཟག་མེད་ཀྱི་ཆོས་ཀུན་བསྡུས་ཏེ་མངོན་དུ་བྱེད་ནུས་པའི་ཕྱིར། ཐུབ་པ་
བྱང་ཆུབ་སེམས་དཔའི་སྐད་ཅིག་གཅིག་པའི་རྟོགས་པ་ནི་འདི་ལྟ་བུ་ཡིན་པར་ཤེས་པར་བྱའོ།།
ཞེས་བྱ་བ་འདི་ཡིན་ནོ། །དེ་རྣམ་པར་འགྲེལ་བ་ན་གལ་ཏེ་མང་པོ་གཅིག་བསྡུས་པ་ནི་རིགས་
པ་ཡིན་པས་མང་པོ་མངོན་དུ་བྱས་པའི་ཚེ་ནི་གཅིག་མངོན་དུ་བྱེད་པར་རིགས་ན་གཅིག་གིས་
མང་པོ་བསྡུས་པ་ནི་རིགས་པ་མ་ཡིན་པས་ན་གཅིག་མངོན་དུ་བྱས་པའི་ཚེ་མང་པོ་མངོན་དུ་
བྱེད་པ་མི་འཐད་དོ་ཞེ་ན། གཅིག་གིས་མང་པོ་བསྡུས་པ་ལུང་གིས་འཆད་པ་ནི་དབུ་མ་པའི་
ལུགས་ལས་ཞེས་པ་སྟེ་ངག་གཅིག་པོ་འདི་ནི་བཞི་ཀ་ལ་སྦྱར་བར་བྱའོ། །མཁས་པ་གང་གིས་
དངོས་གཅིག་དེ་བཞིན་ཉིད་མཐོང་བ། །དེ་ཡིས་དངོས་ཀུན་དེ་བཞིན་ཉིད་དུ་མཐོང་ཞེས་
འབྱུང་བའི་ཕྱིར་གཅིག་མངོན་དུ་བྱས་པའི་ཚེ་མང་པོ་མངོན་དུ་བྱེད་ནུས་པ་ཡིན་ནོ། །འདི་
གང་ལས་ཞེ་ན་ཆོས་ཀྱི་དབྱིངས་ཀྱི་རང་གི་ངོ་བོ་དབྱེར་མེད་པ་དེ་ལ་དཔྱད་ན་དངོས་པོ་གཅིག་
ཀྱང་དངོས་པོ་ཀུན་ཏེ་མང་པོའི་ངོ་བོ་ཉིད་ཀྱི་ཆོས་དབྱིངས་དང་གཅིག་ཡིན་ལ། དངོས་པོ་ཀུན་
ཀྱང་དངོས་པོ་གཅིག་གི་ངོ་བོ་ཉིད་ཀྱི་ཆོས་དབྱིངས་དང་གཅིག་ཡིན་པའི་གཏན་ཚིགས་ཀྱི་
ཕྱིར་ཏེ་དེ་ལྟ་མ་ཡིན་ན་མེད་པར་དགག་པའི་ཆོས་དབྱིངས་ཐ་དད་དུ་ཐལ་བར་འགྱུར་ཏེ་
མངོན་དུ་བྱས་པ་དང་མ་བྱས་པ་འགལ་བའི་ཆོས་དང་ལྡན་པའི་ཕྱིར་ཏོ། །དེའི་ཕྱིར་མང་པོས་
གཅིག་བསྡུས་པ་འབའ་ཞིག་ཏུ་མ་ཟད་ཀྱི་འོན་ཀྱང་འདིར་མཐར་གྱིས་པའི་སྦྱིན་པ་ལ་སོགས་
ཆོས་བཅུ་གསུམ་གྱི་ཡེ་ཤེས་དམིགས་པར་བྱ་བ་སྟེ་བྱེད་པ་ཤེས་པའི་སྐད་ཅིག་མ་གཅིག་རེ་
རེའང་དངོས་པོ་ཐམས་ཅད་ཆོས་དབྱིངས་སུ་གོམས་པར་བྱས་པས་སོ་སོ་སྟེ་ཐ་དད་དུ་ངེས་
པར་འཛིན་པའི་ཕྱིན་ཅི་ལོག་དང་བྲལ་བའི་ངོ་བོར་འགྱུར་ལ་དེས་ནི་སྦྱིན་པ་ནས་དཔེ་བྱད་ཀྱི་
བར་གྱི་བཤད་པ་དང་འཆད་འགྱུར་གྱི་ཆོས་རྣམས་བསྡུས་ཏེ་མངོན་དུ་བྱེད་ནུས་པའི་ཕྱིར་
-5 {j
.



གས
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་པ་འདི་ནི་སྐད་ཅིག་ལ་ཐམས་ཅད་མངོན་པར་བྱང་ཆུབ་པ་ཡིན་ནོ། །ཐུབ་པ་ནི་ཐུབ་
པའི་ཉེ་བའི་རྒྱུ་ཡིན་པའི་ཕྱིར་རོ། །
གཉིས་པ་མཚོན་བྱེད་ཀྱི་དཔེ་འཆད་པ་ནི་ཡང་ཞེས་པ་སྟེ་སྔ་མ་ཉིད་གཏན་ལ་
འབེབ་པས་ན་ཟློས་པའི་སྒྲ་སྦྱར་བ་ཡིན་ནོ། །ཐམས་ཅད་བསྡུས་པ་ནི་མངོན་དུ་བྱས་པའོ།།
དེ་འཇིག་རྟེན་པའི་དཔེས་སྟོན་པ་ནི་ཇི་ལྟར་སྐྱེས་བུས་ཞེས་པ་སྟེ་རྡོག་པ་གཅིག་རྒྱབ་པས་ཟོ་
བའི་ཕྲེང་བ་ཐམས་ཅད་བཟོ་ལ་སོགས་པའི་མཐུས་གཅིག་ཅར་འགུལ་བ་བཞིན་སྔོན་བཟང་
པོ་སྤྱོད་པ་ལ་སོགས་པ་རྒྱུན་དུ་སྟོན་པའམ་སྐད་ཅིག་གཅིག་དང་ལྡན་པའི་ཤེས་རབ་ཀྱིས་
ཆོས་ཐམས་ཅད་རྟོགས་པར་གྱུར་ཅིག་ཅེས་པའི་སྨོན་ལམ་དང༌། ཆོས་ཀྱི་དབྱིངས་སྟོང་པ་
ཉིད་ཡིན་པས་དེ་ལྟར་དུ་འགྱུར་རོ་ཞེས་སྟོན་པ་ཡིན་ནོ། །གཉིས་པ་ནི་དེ་ལྟར་དང་པོ་བསྟན་
ནས་ཞེས་པ་སྟེ་འདིར་རྣམ་པར་སྨིན་པ་ནི་གནས་གྱུར་པ་སྟེ་དེའང་སློབ་པའི་ཟག་མེད་ཀྱི་
མཐར་ཐུག་ཏུ་གནས་པ་ནི་གནས་འགྱུར་གྱི་དོན་ཡིན་ལ་དེ་ལ་ནི་རྣམ་པར་སྨིན་པའི་ཆོས་ཉིད་
ཅེས་བརྗོད་པ་ཡིན་ནོ། །འདིའང་ཡུམ་ལས་རབ་འབྱོར་འདི་ལ་བྱང་ཆུབ་སེམས་དཔའ་ཆེན་
པོ་ཡུམ་ལ་སྤྱོད་པའི་ཚེ་འདི་ལ་ཡང་དག་པའམ་ཡོངས་སུ་གྲུབ་པའི་ཆོས་གང་ཡང་ཡང་དག་
པར་རྗེས་སུ་མི་མཐོང་ཞེས་བྱ་བ་ལ་སོགས་པ་གསུངས་སོ། །དེ་སྡུད་པ་ནི་གང་ཚེ་ཆོས་དཀར་
ཐམས་ཅད་ཀྱི་རང་བཞིན་ནི་ཡུམ་ཡིན་ལ་དེ་ནི་ཟག་མེད་དུ་རྣམ་པར་སྨིན་པའི་ཆོས་ཉིད་ཀྱི་
གནས་སྐབས་སུ་སྐྱེས་པ་དེའི་ཚེ་རྣམ་པར་སྨིན་པའི་སྐད་ཅིག་མ་གཅིག་པའི་ཡེ་ཤེས་ཞེས་
བརྗོད་དོ་ཞེས་བྱ་བ་འདི་ཡིན་ནོ། །དེ་རྣམ་པར་འགྲེལ་པ་ནི་གང་གི་ཚེ་ཞེས་པ་སྟེ་སྒོམ་པ་ནི་
གྲངས་མེད་པ་གསུམ་དུའོ། །སྐྱེས་པ་དེའི་ཚེ་སྐད་ཅིག་མ་གཅིག་ལ་སློབ་པའི་ཟག་མེད་གྱི་
མཐར་ཐུག་གི་གནས་སྐབས་སུ་ཐོབ་པ་དེ་ནི་ཡུམ་གྱི་སྐད་ཅིག་མ་ཡིན་ནོ་ཞེས་སྟོན་པ་ཡིན་ནོ།།
གསུམ་པ་ནི་དེ་ལྟར་དེ་གཉིས་པ་བསྟན་ནས་ཞེས་པ་སྟེ་མཚན་ཉིད་ནི་བདེན་པར་མེད་པ་སྟེ་
-5 6
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
སྣང་བ་ཙམ་ནི་བསལ་བར་མི་ནུས་པའི་ཕྱིར་རོ། །འདིའང་ཡུམ་ལས་རབ་འབྱོར་འདི་ལ་བྱང་
ཆུབ་སེམས་དཔའ་ཆེན་པོ་ཡུམ་ལ་སྤྱོད་པ་ན་རྨི་ལམ་ལྟ་བུའི་ཉེ་བར་ལེན་པའི་ཕུང་པོ་ལྔ་ལ་
གནས་ནས་ཆོས་ཐམས་ཅད་མཚན་ཉིད་མེད་པར་ཤེས་སོ་ཞེས་བྱ་བ་ལ་སོགས་པ་གསུངས་
སོ༑ ༑དེ་སྡུད་པ་ནི་སྦྱིན་པ་ལ་སོགས་པ་བྱང་ཆུབ་ཀྱི་སྤྱོད་པ་སྟེ་རྒྱུའི་ཆོས་ཀུན་ཏེ་ཐམས་ཅད་
རྨི་ལམ་འདྲ་བ་ལ་རང་ཉིད་ཀྱི་བློ་གནས་ནས་ཀུན་ནས་ཉོན་མོངས་པ་དང་རྣམ་བྱང་གི་ཆོས་
རྣམས་བདེན་པའི་མཚན་ཉིད་མེད་པ་ཉིད་དུ་སྐད་ཅིག་མ་གཅིག་གིས་རྟོགས་སོ་ཞེས་བྱ་བ་
ཡིན་ནོ། །དེ་རྣམ་པར་འགྲེལ་པ་ནི་སྔོན་ཆོས་ཐམས་ཅད་རྨི་ལམ་ལྟ་བུར་གོམས་པས་བྱང་
ཆུབ་ཀྱི་སྙིང་པོར་ཚོགས་གཉིས་ཉམས་སུ་མྱོང་བར་བྱས་ནས་རྟོགས་པའི་གནས་སྐབས་
ནའང་ཉེ་བར་ལེན་པའི་ཕུང་པོ་དང་སྐྱེ་མཆེད་དང་ཁམས་ལ་སོགས་པ་རྨི་ལམ་གྱི་ངོ་བོ་ཉིད་
ཀྱི་ཆོས་ཐམས་ཅད་ལ་སྒྱུ་མ་ལྟ་བུར་དམིགས་ཏེ་སྦྱིན་པ་ལ་སོགས་པ་སྒྲུབ་པས་གནས་པ་དེའི་
ཚེ་སྦྱིན་པ་ལ་སོགས་པ་གཅིག་ངེས་པ་སྟེ་གསལ་བར་རྟོགས་པའི་ཡེ་ཤེས་གཅིག་ཁོ་ནས་ཆོས་
ཐམས་ཅད་མཚན་ཉིད་མེད་པར་ཤེས་པ་ཡིན་ཏེ་ཇི་སྐད་དུ་བགྲེས་མོས་ཞུས་པའི་མདོ་ལས།
སྲིང་མོ་ཕུང་པོ་ནི་རྨི་ལམ་ལྟ་བུ་སྟེ་ཡོངས་སུ་མ་གྲུབ་པའོ། །བྱང་ཆུབ་ཀྱང་རྨི་ལམ་གྱི་ངོ་བོ་
ཉིད་དེ་དེ་ལྟར་ན་ཕུང་པོ་དང་བྱང་ཆུབ་ནི་གཉིས་སུ་མེད་དེ་གཉིས་སུ་བྱར་མེད་དོ་ཞེས་
གསུངས་པ་བཞིན་ནོ། །བཞི་པ་དེ་ལྟར་གསུམ་པ་བསྟན་ནས་ཞེས་པ་སྟེ་གཉིས་སུ་མེད་པ་
ཡང་བདེན་པར་མེད་པ་ཡིན་ནོ། །འདིའང་ཡུམ་ལས་རབ་འབྱོར་འདི་ལ་བྱང་ཆུབ་སེམས་
དཔའ་ཆེན་པོ་ཡུམ་ལ་སྤྱོད་པ་ནི་རྨི་ལམ་མི་མཐོང་རྨི་ལམ་མཐོང་བ་པོ་མི་མཐོང་ཞེས་བྱ་བ་
དང༌། ཆོས་དེ་དག་དང་ཡུམ་ནི་གཉིས་སུ་མེད་དེ་གཉིས་སུ་བྱར་མེད་དེ་ཞེས་བྱ་བ་ལ་སོགས་
པ་གསུངས་སོ། །དེ་སྡུད་པ་ནི་རྨི་ལམ་དང་དེ་མཐོང་ཉིད། གཉིས་ཀྱི་ཚུལ་དུ་མི་མཐོང་བ་དེ་
ཉིད་ཀྱི་ཚེ་ཆོས་ཐམས་ཅད་གཉིས་སུ་མེད་པའི་དེ་ཉིད་ཀྱང་སྐད་ཅིག་གཅིག་གིས་མཐོང་ངོ་
- 5
6
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་བྱ་བ་ཡིན་ནོ། །དེ་རྣམ་པར་འགྲེལ་པ་ནི་ཡུན་རིང་མོ་ཞིག་ནས་ཞེས་པ་སྟེ་གཉིས་སུ་སྣང་
བ་ནི་བདེན་པ་སྟེ་སྣང་བ་ཙམ་ཡང་མེད་ན་བདེན་པ་གཉིས་དབྱེར་མེད་དུ་མ་ཤེས་པར་ཐལ་
བའི་ཕྱིར་དང༌། ཇི་སྙེད་པ་མ་མཁྱེན་པར་འགྱུར་བའི་ཕྱིར་རོ། །རྨི་ལམ་ནི་ཆེད་དུ་བྱིན་གྱིས་
བརླབས་པའི་གཉིས་ཡོད་པའི་ཕྱིར་རམ་ཡང་ན་གཞན་གྱི་རྨི་ལམ་ཡིན་ཏེ་མི་མཐོང་བའི་ནི་
བདེན་པར་རོ། །དེ་ཁོ་ན་ཉིད་ནི་གཉིས་ སུ་བདེན་པར་མེད་པའི་དེ་ཉིད་དོ། །མངོན་པར་
རྟོགས་པ་བཞི་ཀའི་མཐར་ཆོས་ཐམས་ཅད་ཅེས་སྨོས་པ་ནི་རེ་རེ་ཡང་ཀུན་ནས་ཉོན་མོངས་པ་
དང་རྣམ་བྱར་གཉིས་ཀའི་ཡུལ་ཅན་དུ་སྟོན་པ་ཡིན་ལ། སྐད་ཅིག་མ་གཅིག་པའི་མཚན་ཉིད་
ཅེས་སྨོས་པ་ནི་བཞི་ཆར་གྱིས་ཀྱང་སྐད་ཅིག་མ་གཅིག་གིས་མངོན་སུམ་དུ་བྱེད་ནུས་པར་སྟོན་
པ་ཡིན་ཞིང་མངོན་པར་རྫོགས་པར་བྱང་ཆུབ་པ་ཞེས་སྨོས་པས་ནི་བཞི་ཀས་ཀྱང་མངོན་སུམ་
དུ་བྱེད་ནུས་པར་སྟོན་པ་ཡིན་ནོ། །བསྡུས་པའི་དོན་ནི་འདི་ཡིན་ཏེ་བྱང་ཆུབ་སེམས་དཔའ་
བསྐལ་པ་མང་པོ་ཞིག་ཏུ་ཀུན་རྫོབ་ཀྱི་བདེན་པའི་རྒྱུ་འབྲས་བུ་ངོ་བོ་གསུམ་པདྨའི་འདབ་མ་
ལྟར་མ་འདྲེས་པའི་རང་གི་མཚན་ཉིད་ལ་གོམས་པར་བྱེད་བཞིན་དེ་དག་གི་རང་བཞིན་སྟོང་
པ་ཉིད་སྤྲོས་བྲལ་ལའང་གོམས་པར་བྱས་པས་གོམས་པའི་མཐུ་མཐར་ཐུག་པའི་རྟོགས་པ་
ཐོབ་པ་ན་བདེན་པ་གཉིས་གཅིག་ཅར་དུ་ཡེ་ཤེས་ཀྱི་ཡུལ་དུ་བྱས་ནས་ཕན་ཚུན་འགལ་བར་
སྣང་བ་དག་ཀྱང་མི་འགལ་བར་ཡུལ་དུ་བྱེད་པ་ནི་ཡུལ་གྱི་རང་བཞིན་དབྱེར་མེད་དུ་གནས་
པ་ཉིད་ཇི་ལྟ་བར་རྟོགས་པ་ཡིན་ནོ། །དེའི་ཕྱིར་བྱང་ཆུབ་ཀྱི་སྙིང་པོ་ལ་ཞུགས་པའི་བྱང་ཆུབ་
སེམས་དཔའ་དང་སངས་རྒྱས་རྣམས་ནི་དོན་དམ་པའི་བདེན་པ་རབ་ཏུ་ཞི་བ་དེ་ཐུགས་རྗེ་
ཆེན་པོས་མངོན་སུམ་དུ་མི་མཛད་ཀྱི་སྣང་བའི་དོན་དང་ཤེས་པ་གཉིས་གང་དུ་ཡང་མ་
བརྟགས་པ་ཆོས་ཀྱི་དབྱིངས་མཐུ་རླབས་སྣ་ཚོགས་སུ་སྣང་བའི་རྣམ་པ་རི་མོར་བྲིས་པ་ལྟ་བུ་
བདེན་པ་གཉིས་དབྱེར་མེད་པའི་རྣམ་པ་མ་ལུས་པ་ཤིན་ཏུ་གསལ་བ་ལ་བཞུགས་པར་ངེས་
- 5
$
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། དོ༩
ཏེ༑ འཕགས་པ་ཀླུ་སྒྲུབ་ཀྱིས་ཟུང་འཇུག་ཏིང་འཛིན་ལ་གནས་ནས། །སླར་ཞིང་ག་ལའང་མི་
སློབ་བོ་ཞེས་གསུངས་པའི་ཕྱིར་རོ། །ཤེས་རབ་ཀྱི་ཕ་རོལ་ཏུ་ཕྱིན་པའི་འགྲེལ་བཤད་མངོན་
པར་རྟོགས་པ་རྒྱན་གྱི་མེ་ཏོག་ཅེས་བྱ་བ་ལས་སྐབས་བདུན་པའི་འགྲེལ་པའི་རྣམ་པར་བཤད་
པའོ།། །།
༈ དོན་གསུམ་པ་འབྲས་བུ་ཆོས་ཀྱི་སྐུ་བཤད་པ་ལ་དང་པོ་སྤྱིའི་དོན་ལ་མི་
སློབ་པའི་ལམ་གང་ལ་སྐྱེ་བའི་རྟེན་དང་དེ་ལ་བརྟེན་པའི་ལམ་དང༌། བརྟེན་པ་ལམ་གྱི་སྒྲ་
དོན་བཤད་པ་གསུམ་ལས་དང་པོ་ལའང་ཉན་རང་གཉིས་ཀྱིས་མི་སློབ་པའི་རྟེན་ནི་བཤད་
ཟིན་ལ། སངས་རྒྱས་རྣམས་ཀྱི་ལུས་ཀྱི་རྟེན་ནི་འཛམ་བུའི་གླིང་གི་ཡུལ་དབུས་ཀྱི་བྲམ་ཟེའམ་
རྒྱལ་རིགས་ཀྱི་སྐྱེས་པ་ལ་བརྟེན་པ་ཡིན་ལ། ཐེག་པ་ཆེན་པོ་ཐུན་མོང་མ་ཡིན་པ་ལྟར་ན་ནི་
འོག་མིན་གྱི་ས་བཅུ་པའི་རྟེན་ལ་སྐྱེ་བ་ཡིན་ནོ། །སེམས་ཀྱི་རྟེན་ནི་བསམ་གཏན་བཞི་པ་ཤིན་
ཏུ་དག་པ་རྡོ་རྗེ་ལྟ་བུའི་ཏིང་ངེ་འཛིན་ལ་བརྟེན་པ་ཡིན་ནོ། །གཉིས་པ་ལ་མཚན་ཉིད་དང་།
དབྱེ་བ་དང་། དམིགས་པ་དང༌། ཁྱད་པར་གྱི་ཆོས་བཤད་པ་བཞི་ལས་དང་པོ་ནི་རྡོ་རྗེ་ལྟ་བུའི་
རྗེས་ལ་བྱུང་པའི་ཟད་པ་དང་། མི་སྐྱེ་བ་ཤེས་པའི་ཆོས་བཅུའམ་ཟག་མེད་ཀྱི་ཕུང་པོ་ལྔས་
བསྡུས་པ་ཡིན་ནོ། །ཡང་ན་རྡོ་རྗེ་ལྟ་བུའི་རྗེས་ལ་བདེན་པའི་དེ་ཁོ་ན་ཉིད་ཀྱི་ཡུལ་ཅན་ཀུན་
འབྱུང་ཐག་སྲིང་བའི་གཉེན་པོར་གྱུར་པ་ཞེས་བྱ་བ་ཡིན་ནོ། །གཉིས་པ་ནི་དུས་ཀྱིས་ཕྱེ་ན་
མཉམ་གཞག་རྗེས་ཐོབ་གཉིས་སམ། ངོ་བོས་དབྱེ་ན་མི་སློབ་པའི་ཆོས་བཅུའམ། གང་ཟག་
གིས་དབྱེ་ན་ཐེག་པ་གསུམ་གྱིས་མི་སློབ་པའི་ལམ་གསུམ་མོ། །གསུམ་པ་ནི་བདེན་བཞིའི་
ཆོས་ཉིད་དག་ལམ་ལའམ་འགོག་པའི་བདེན་པའམ་མི་སློབ་པའི་ཆོས་བཅུ་ལ་དམིགས་ཏེ་
འདི་ནི་ད་ལྟར་བ་དང་མ་འོངས་པའི་བྱེ་བྲག་གིས་ངོ་བོ་དང་དམིགས་པ་གཉིས་ཀར་འགྱུར་རོ།།
བཞི་པ་ལ་སྐུ་དང༌། ཡེ་ཤེས་དང༌། ཕྲིན་ལས་བཤད་པ་གསུམ་ལས་དང་པོ་ལའང་དོན་དམ་
-5 6
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་སྐུ་དང༌། ཀུན་རྫོབ་ཀྱི་སྐུ་གཉིས་ལས་དང་པོ་ནི་ངོ་བོ་ཉིད་ཀྱི་སྐུ་ཡིན་ལ། གཉིས་པ་ནི་
ཆོས་ཀྱི་སྐུ་ལ་སོགས་པ་གསུམ་ཡིན་ཏེ་སངས་རྒྱས་ལ་སོགས་པའི་སྤྱོད་ཡུལ་ལ་ལྟོས་ནས་
གསུམ་དུ་འཇོག་པ་ཡིན་གྱི་རང་བཞིན་ནི་ཡེ་ཤེས་ཀྱི་སྐུ་གཅིག་ཉིད་ཡིན་ནོ། །སྐུ་དེ་དག་མྱ་
ངན་ལས་འདས་པ་གཉིས་སུ་བསྡུད་པའི་ཚུལ་ནི་སློབ་དཔོན་ཀླུའི་བཤེས་གཉེན་གྱི་སྐུ་གསུམ་
གྲུབ་པ་ལས། ཕུང་པོ་བཅས་པའི་མྱ་ངན་འདས། །ཐུབ་སྐུ་གཉིས་ལ་བཞག་པ་ཡིན། །ཕུང་
པོ་ཀུན་དང་བྲལ་བའི་ཕྱིར། །ཆོས་ཀྱི་སྐུ་ལ་ཕུང་པོ་མེད་ཅེས་གང་བཤད་པ་ཡིན་ནོ། །གཉིས་
པ་ལའང་དང་པོ་ངོ་བོ་ནི་མདོ་སྡེའི་རྒྱན་ལས་བཞི་གསུངས་ཏེ་མེ་ལོང་ཡེ་ཤེས་མི་གཡོ་སྟེ། །ཡེ་
ཤེས་གསུམ་ནི་དེ་ལ་བརྟེན། །མཉམ་པ་ཉིད་དང་སོ་སོར་རྟོག །བྱ་བ་གྲུབ་པ་ཁོ་ནའོ་ཞེས་
འབྱུང་སྟེ་ཀུན་གཞི་དང་ཉོན་ཡིད་དང་ཡིད་ཤེས་དང་སྒོ་ལྔའི་ཤེས་པ་གནས་གྱུར་པ་ཡིན་ནོ།།
དེ་ལ་མེ་ལོང་ལྟ་བུའི་ཡེ་ཤེས་ནི་ངར་འཛིན་མེད་པ་དང་། །ཡུལ་ཡོངས་སུ་མ་ཆད་པ་དང་དུས་
རྟག་ཏུ་ལྡན་པ་དང་ཤེས་བྱ་ཐམས་ཅད་ཤེས་བྱའི་རྣམ་པ་དང་བྲལ་བའི་མཚན་ཉིད་ལྔ་དང་
ལྡན་པ་ཡིན་ཏེ་དེ་ཉིད་ལས་མེ་ལོང་ཡེ་ཤེས་ང་ཡིར་མེད། །ཡོངས་སུ་མ་ཆད་རྟག་ཏུ་ལྡན།།
ཤེས་བྱ་ཀུན་ལ་མ་རྨོངས་པ། །རྟག་ཏུ་དེ་ལ་མངོན་ཕྱོགས་མིན་ཞེས་འབྱུང་ངོ༌། །འདི་ནི་
ལོངས་སྤྱོད་རྫོགས་པའི་སྐུའང་ཡིན་ལ་སྤྲུལ་པའི་སྐུ་དང་ཡེ་ཤེས་གཞན་རྣམས་འདི་ལས་
གཟུགས་བརྙན་ལྟར་འབྱུང་བའི་ཕྱིར་མེ་ལོང་ལྟ་བུ་ཞེས་བརྗོད་དོ། །ཡང་སྔོན་ཆོས་ཐམས་
ཅད་མཉམ་པ་ཉིད་དུ་སྒོམ་པས་དེ་དག་ལ་མཐར་ཐུག་ནས་མི་གནས་པའི་ཞི་བར་ཞུགས་པ་
ནི་མཉམ་པ་ཉིད་ཀྱི་ཡེ་ཤེས་ཡིན་ཏེ་དེ་ཉིད་ལས། སྒོམ་པ་དག་པས་སེམས་ཅན་ལ། །མཉམ་
པ་ཉིད་ཀྱི་ཡེ་ཤེས་འདོད། །མི་གནས་ཞི་བར་ཞུགས་པ་ནི། །མཉམ་ཉིད་ཡེ་ཤེས་ཞི་བར་
འདོད་ཅེས་གསུངས་སོ། །དེའི་མཛད་པ་ནི་དུས་རྣམས་རྟག་ཏུ་བྱམས་པ་དང༌། །ཐུགས་རྗེ་
ཆེན་པོ་དག་དང་ལྡན། །སེམས་ཅན་རྣམས་ལ་མོས་པ་བཞིན། །སངས་རྒྱས་སྐུ་ནི་ངེས་པར་
- 5
7
0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རའ་འགྲེལ་པ་བཞུགས། ༩
སྟོན་ཞེས་འབྱུང་ངོ༌། །ཡེ་ཤེས་གསུམ་ནི་དེ་ཉིད་ལས་སོ་སོར་རྟོག་པའི་ཡེ་ཤེས་ནི། །ཤེས་བྱ་
ཀུན་ལ་རྟག་མི་ཐོགས། །ཏིང་ངེ་འཛིན་དང་གཟུངས་རྣམས་ཀྱི། །གཏེར་དང་འདྲ་བ་ཁོ་ན་
ཡིན། །འཁོར་གྱི་དཀྱིལ་འཁོར་རྣམས་སུ་ནི། །འབྱོར་པ་ཐམས་ཅད་སྟོན་མཛད་པ། །ཐེ་ཚོམ་
ཐམས་ཅད་གཅོད་པ་ཡི། །ཆོས་ཆེན་ཆར་ནི་རབ་ཏུ་འབེབ་ཅེས་གསུངས་སོ། །བྱ་བ་གྲུབ་
པའི་ཡེ་ཤེས་ནི་འཇིག་རྟེན་གྱི་ཁམས་ཐམས་ཅད་དུ་སྤྲུལ་པ་སྣ་ཚོགས་པས་དོན་མཛད་པ་
ཡིན་ཏེ་དེ་ཉིད་ལས་བྱ་བ་གྲུབ་པའི་ཡེ་ཤེས་ནི། ཁམས་རྣམས་ཀུན་ཏུ་སྣ་ཚོགས་ཤིང༌།།
དཔག་མེད་བསམ་ཡས་སྤྲུལ་པ་ཡིས། །སེམས་ཅན་དོན་ཀུན་སྒྲུབ་པའོ་ཞེས་བཤད་དོ། །དེ་
ལྟར་ཡེ་ཤེས་བཞི་པོ་དེ་ཡང་སྔོན་ཐོས་པའི་ཆོས་འཛིན་པ་དང་སེམས་མཉམ་པ་ཉིད་དུ་གནས་
པ་ལ་སོགས་པའི་སྒོ་ནས་བཞག་སྟེ་དེ་ཉིད་ལས། འཛིན་པའི་ཕྱིར་དང་སེམས་མཉམ་ཕྱིར།།
ཡང་དག་ཆོས་རབ་སྟོན་ཕྱིར་དང༌། །བྱ་བ་གྲུབ་པ་ཉིད་ཀྱི་ཕྱིར། །ཡེ་ཤེས་བཞི་པོ་ཡང་དག་
འབྱུང་ཞེས་གསུངས་པའི་ཕྱིར་རོ། །ཡེ་ཤེས་འདི་དག་ཀྱང་ཁ་ཅིག་ན་རེ་མཉམ་གཞག་འབའ་
ཞིག་པ་ཡིན་གྱི་རྗེས་ཐོབ་ནི་མེད་དེ་བྱང་ཆུབ་སེམས་དཔའ་རྣམས་དང་ཁྱད་པར་མེད་པར་
འགྱུར་བའི་ཕྱིར་རོ། །ཞེས་ཟེར་རོ། །གཞན་དག་ནི་རྒྱུད་བླ་མའི་རྗེས་སུ་འབྲངས་ནས་གཉིས་
སུ་འབྱེད་པར་བྱེད་དེ་སྔར་བཤད་ཟིན་ཏོ། །ཡང་ཁ་ཅིག་ནི་གཟུང་བ་དང་འཛིན་པའི་སྣང་བ་
མེད་པ་ཡིན་ཏེ་ཡོད་ན་ནི་གཟུང་འཛིན་གྱི་སྒྲིབ་པ་མ་ཟད་པར་འགྱུར་བའི་ཕྱིར་རོ་ཞེས་ཟེར་
རོ༑ ༑གཞན་དག་ནི་ཇི་སྙེད་པ་མི་མཁྱེན་པར་འགྱུར་བའི་ཕྱིར་སྣང་བ་དང་བཅས་པ་ཡིན་ནོ་
ཞེས་ཟེར་རོ། །འོན་ཀྱང་བཅོམ་ལྡན་འདས་ནི་སེམས་ཀྱིས་སེམས་ལ་དབང་བསྒྱུར་བས་ཇི་
ལྟར་ཡང་མཁྱེན་པ་ཡིན་ནོ། །
གཉིས་པ་དེ་ལ་ལོག་པར་རྟོག་པ་དགག་པ་ནི་ཁ་ཅིག་ན་རེ་ཡེ་ཤེས་འདི་དག་
གཞན་གྱི་སྣང་བ་ལས་བྱུང་པ་ཡིན་གྱི་རང་གི་རྒྱུད་ལ་མེད་དེ་ལམ་སྒོམ་པས་སེམས་ནམ་
- ) 7
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཁའ་ལ་སྤྲིན་དེངས་པ་བཞིན་ཟད་པ་ཡིན་ནོ། །གང་ཡང་ཆོས་སྟོན་པ་ལ་སོགས་པའི་མཛད་
པ་ནི་སྔོན་སློབ་པའི་སྨོན་ལམ་དང་གདུལ་བྱའི་དགེ་བ་ལས་བྱུང་པ་ཡིན་ཏེ། སྤྱོད་འཇུག་ལས་
ཡིད་བཞིན་ནོར་བུ་དཔག་བསམ་ཤིང༌། །ཇི་ལྟར་རེ་བ་ཡོངས་སྐོང་བ། །དེ་བཞིན་གདུལ་
བྱའི་སྨོན་ལམ་གྱི། །དབང་གིས་རྒྱལ་བའི་སྐུར་སྣང་ངོ་ཞེས་ཟེར་རོ། །འདི་ནི་ཆད་པར་ལྟ་
བར་ཤིན་ཏུ་མི་ཟད་པ་ཡིན་པས་དགག་པར་བྱ་སྟེ་ཅི་སེམས་སྔ་མ་སྔ་མ་རྣམས་ནི་ལམ་ཕྱི་མ་
ཕྱི་མ་གོམས་པས་ཟད་པར་བྱེད་ན་རྡོ་རྗེ་ལྟ་བུའི་ཏིང་ངེ་འཛིན་གྱི་སེམས་དེ་གོ་གང་གིས་
འཇོམས་པར་བྱེད། དེ་ལ་གནོད་བྱེད་ཀྱི་གཉེན་པོ་མེད་ན་ནི་དེས་སེམས་ཀྱི་རྒྱུན་ཕྱི་མ་བསྐྱེད་
པར་འགྱུར་ལ་ཡོད་ན་ཡང་བརྗོད་དགོས་སོ། །གནོད་པར་བྱེད་པ་དང་རྒྱུ་མ་ཚང་བ་མེད་པའི་
རིག་པ་ཡང་དགག་པར་ནུས་པ་མ་ཡིན་ཏེ་རྣམ་འགྲེལ་ལས། གནོད་བྱེད་རིགས་པ་དམ་པ་
ནི༑ ༑མེད་ན་ཉམས་མྱོང་སྤང་བྱ་མིན་ཞེས་བཤད་པ་བཞིན་ནོ། །དེས་ན་བར་ཆད་མེད་པའི་
ལམ་ལ་བདག་རྐྱེན་དང་དམིགས་རྐྱེན་དེ་མ་ཐག་རྐྱེན་གསུམ་ནུས་པ་ཐོགས་མེད་དུ་ཡོད་པའི་
ཕྱིར་སངས་རྒྱས་ཀྱི་སར་རིག་པ་འབྱུང་བ་ཡིན་ནོ། །གང་ཡང་སངས་རྒྱས་ཀྱི་སྐུ་དང་གསུང་
གི་སྣང་བ་དེ་དག་སྔོན་སློབ་པའི་ཡེ་ཤེས་དང་སྨོན་ལམ་ལས་བྱུང་ན་བྱང་ཆུབ་སེམས་དཔའི་
ཕྲིན་ལས་སུ་འགྱུར་ལ། སངས་རྒྱས་ཀྱི་ཡེ་ཤེས་ལས་བྱུང་ན་ནི་དེ་མེད་པར་ཉམས་སོ། །དེ་
བཞིན་དུ་ཡུམ་ལས་ཡེ་ཤེས་མེད་ན་ཡོན་ཏན་འཕེལ་མེད་བྱང་ཆུབ་མེད། །རྒྱ་མཚོ་འདྲ་བའི་
སངས་རྒྱས་ཆོས་ཀྱང་མེད་པར་འགྱུར་ཞེས་གསུངས་པ་དང་འགལ་ལོ། །གཞན་ཡང་སེམས་
ཀྱི་རྒྱུ་དང་རང་བཞིན་གྱིས་མ་རིག་པ་རིག་པ་ཡིན་པས་ལམ་སྒོམ་པས་དེ་ཟད་པ་ན་སེམས་མི་
འབྱུང་ངོ་ཟེར་བ་དེ་དག་གིས་ནི་དཔྱོད་པ་དྲི་མ་མེད་པ་སེམས་ཀྱི་རང་བཞིན་དུ་འདོད་པའི་སྨྲ་
བ་ཁས་བླངས་པ་ཡིན་ཏེ་འདི་དགག་པ་རྒྱས་པར་ནི་ཚད་མ་རྣམ་འགྲེལ་གྱི་ཐམས་ཅད་མཁྱེན་
པ་གྲུབ་པ་ལས་གསུངས་ཤིང་། ཁོ་བོས་ཀྱང་དབུ་མ་རྒྱན་གྱི་མེ་ཏོག་ཏུ་རྣམ་པར་ཕྱེ་སྟེ་དེར་
- 5 7 ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
བལྟ་བར་བྱའོ། །སངས་རྒྱས་པ་རྣམས་ནི་སེམས་ཀྱི་རང་བཞིན་འོད་གསལ་བར་འདོད་པ་
ཡིན་ནོ། །དེས་ན་ད་ལྟར་རིག་པ་རྣམས་ཡང་དག་པའི་ཀུན་རྫོབ་ཏུ་ཡོད་པ་ཇི་ལྟ་བ་དེ་ལྟར་ནི་
སངས་རྒྱས་ཀྱི་ས་ལའང་རྣམ་པར་མི་རྟོག་པའི་ཡེ་ཤེས་སྒྱུ་མ་ལྟ་བུའི་འདོད་པར་བྱ་དགོས་ཏེ་
དེའང་མེད་པར་ཁས་ལེན་པ་དེ་དག་ནི་མེད་པ་ལ་མངོན་པར་ཞེན་པ་ངན་འགྲོར་ལྟུང་བ་
འཕགས་པ་ཀླུ་སྒྲུབ་ཞབས་ལ་སོགས་པས་ལུང་བསྟན་ནོ། །དེའི་ཕྱིར་མཐོ་རིས་དང་ཐར་པ་
འདོད་པའི་མཁས་པ་དག་གིས་ནི་འདི་ལྟ་བུའི་སྨྲ་བ་པོ་དང་ལྷན་ཅིག་ཏུ་གནས་པར་ཡང་མི་བྱ་
སྟེ༑ ལྷ་དང་བཅས་པའི་འཇིག་རྟེན་གྱི་སྟོན་པ་ལ་སྐུར་པ་བཏབ་པའི་ཕྱིར་རོ། །གང་ཡང་ལུང་
དེ་དང་དེ་ལས་ཡེ་ཤེས་མེད་པར་གསུངས་པ་དེ་ནི་ཀུན་རྫོབ་ཏུ་རིག་པའི་རྗེས་སུ་འགྲོ་བའི་
དངོས་པོ་མེད་པ་དང༌། དོན་དམ་པར་དཔྱད་ན་ནམ་མཁའ་ལྟར་འགྱུར་བ་མེད་པར་གསུངས་
ཀྱི་ཡང་དག་པའི་ཀུན་རྫོབ་ཀྱི་ཡེ་ཤེས་སྤོང་བ་ནི་མ་ཡིན་ཏེ་ལང་ཀར་གཤེགས་པ་ལས་ཀུན་
རྫོབ་ཏུ་ནི་ཐམས་ཅད་ཡོད། །དམ་པའི་དོན་དུ་ཡོད་མ་ཡིན། །ཆོས་རྣམས་ངོ་བོ་ཉིད་མེད་པ།།
དམ་པའི་དོན་དུ་ཉེ་བར་བསྟན་ཞེས་གསུངས་པའི་ཕྱིར་རོ། །དེ་ཉིད་ཀྱི་ཕྱིར་སློབ་དཔོན་ཞི་
བའི་ལྷ་ལ་སོགས་པའང་ཡང་དག་ཀུན་རྫོབ་ཀྱི་ཡེ་ཤེས་ནི་མི་འགོག་སྟེ་སངས་རྒྱས་བྱང་ཆུབ་
སེམས་དཔའ་དག །ཀུན་ཏུ་ཐོགས་མེད་གཟིགས་པར་ལྡན་ཞེས་གསུངས་པའི་ཕྱིར་རོ།།
གསུམ་པ་ནམ་མཁའི་མཐའ་དང་མཉམ་པའི་རྒྱུན་མི་ཆད་པ་དང་ལྷུན་གྱིས་གྲུབ་པར་འཇུག་
པ་སྟེ་དེའང་སྐུ་དང་ཡེ་ཤེས་ནི་རང་དོན་དང་ཕྲིན་ལས་ནི་གཞན་དོན་གྱིས་བསྡུས་པ་ཡིན་ནོ།།
གསུམ་པ་ནི་ཡར་མི་ཏ་མར་ག་ཞེས་པ་ནི་མཐར་ཕྱིན་པའི་ལམ་ཞེས་བྱ་བར་འགྱུར་ཏེ་ཤེས་བྱ་
ཤེས་པའི་མཐར་ཕྱིན་པས་ན་མཐར་ཕྱིན་པ་དང་། ཟག་པ་དང་བྲལ་བས་ན་ཟག་པ་མེད་པའི་
དགེ་བ་དང་། ཟག་པ་སླར་མི་སྐྱེ་བས་སྤངས་པ་ཐག་སྲིང་པའི་གཉེན་པོ་ཞེས་ཀྱང་བྱ་ལ་བྱེད་
ལས་ནི་མཐོ་རིས་དང་ཐར་པའི་ལམ་སྟོན་པར་བྱེད་དོ། །
-5
7
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་གཞུང་གི་དོན་ནི་སྐད་ཅིག་མ་གཅིག་པའི་ཞེས་པས་བྱེད་དེ་འདིའང་
བརྒྱད་སྟོང་པ་ལས་རབ་འབྱོར་གང་གི་ཚེ་བྱང་ཆུབ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་
ཏུ་ཕྱིན་པ་འདི་ལ་དེ་ལྟར་རྟོག་ཅིང་དཔྱད་ན་སྒོམ་པར་འགྱུར་བ་དེའི་ཚེ་དེ་ལ་ཡོན་ཏན་ཡོངས་
སུ་རྫོགས་པ་དང་སངས་རྒྱས་ཀྱི་ཞིང་བླ་ན་མེད་པ་དང་སངས་རྒྱས་ཀྱི་ཆོས་རྣམས་ཡོངས་སུ་
རྫོགས་པ་རྙེད་དཀའ་བར་མི་འགྱུར་རོ་ཞེས་གསུངས་སོ། །དེའི་དོན་ནི་འདི་ཡིན་ཏེ། དེ་ལྟར་
ཡུམ་ལས་ཤིན་ཏུ་གུས་པས་མངོན་པར་རྟོགས་པ་བརྒྱད་ལ་རྟོག་ཅིང་དཔྱོད་ལ་སྒོམ་ན་དེ་ལ་
ཆོས་སྐུའི་ཡོན་ཏན་དང་ལོངས་སྐུའི་སངས་རྒྱས་ཀྱི་ཞིང་དང་སྤྲུལ་སྐུའི་སངས་རྒྱས་ཀྱི་ཆོས་
ཕྲིན་ལས་དང་བཅས་པ་ཐོབ་པར་འགྱུར་རོ་ཞེས་སྟོན་པ་ཡིན་ནོ། །དེ་ལ་སོགས་པའི་མདོ་དུ་
མ་ཞིག་སྡུད་པ་ནི་ཆོས་ཀྱི་སྐུའི་སྐབས་འདི་ཡིན་ཏེ་བཤད་པ་ལ་ངོ་བོ་ཉིད་ཀྱི་སྐུ་དང་། ཆོས་སྐུ་
དང༌། ལོངས་སྤྱོད་རྫོགས་པའི་སྐུ་དང༌། སྤྲུལ་པའི་སྐུ་དང་། ཕྲིན་ལས་བཤད་པ་ལྔ་ལས་དང་
པོ་ལའང་གསུམ་གྱི་དོན་དངོས་ནི་དེ་ཡང་ཞེས་པ་སྟེ་ཐུབ་པའི་ངོ་བོ་ཉིད་ཀྱི་སྐུ་ནི་ཟག་པ་མེད་
པའི་སེམས་དང་སེམས་ལས་བྱུང་པའི་ཆོས་གང་དག་རྣམ་པ་ཀུན་ཏུ་སྟེ་གཏན་ནས་རྣམ་པར་
དག་པ་ཐོབ་པར་གྱུར་པ་དེ་དག་ནི་རང་བཞིན་དཔྱད་ན་སྐྱེ་མེད་དུ་གནས་པའི་མཚན་ཉིད་
ཅན་ཆོས་ཅན་ཁྱད་པར་ཅན་གྱི་ཆོས་ཉིད་དོན་དམ་པའི་བདེན་པ་དེ་ཡིན་ནོ་ཞེས་སྦྱར་རོ། །དེ་
རྣམ་པར་འགྲེལ་བ་ན་ཐུབ་པའི་ངོ་བོ་ཉིད་ཀྱི་སྐུ་ནི་འདི་ཡིན་ནོ་ཞེས་དྲང་ངོ༌། །གང་ཞིག་ཡིན་
ཞེ་ན་དེ་དག་གི་རང་བཞིན་སྐྱེ་བ་མེད་པ་སྟེ་ཆོས་ཉིད་ཀྱི་ངོ་བོ་ཉིད་གང་ཡིན་པ་དེའོ། །ཆོས་
ཅན་གང་གི་ཞེ་ན་དྲན་པ་ཉེ་བར་བཞག་པ་ནས་མཁྱེན་གསུམ་གྱི་བར་གྱི་ཆོས་བརྒྱ་བཞི་བཅུ་
རྩེ་དྲུག་པོ་དེ་དག་གི་ཆོས་ཉིད་དོ། །དེ་དག་ཀྱང་འཇིག་རྟེན་ལས་འདས་པའི་ཆོས་དབྱིངས་ཀྱི་
ངོ་བོ་ཉིད་ཡིན་པའི་གཏན་ཚིགས་ཀྱིས་ཟག་པ་མེད་པ་ཡིན་ལ། རྟོག་པའི་དྲི་མ་དགུ་བཞི་སུམ་
ཅུ་རྩ་དྲུག་ལ་སོགས་པ་རྣམས་གློ་བུར་བ་ཡིན་པ་ཉིད་ཀྱིས་དུས་ཀྱི་རྣམ་པ་ཐམས་ཅད་དུ་རྣམ་
- 5
7 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
པར་དག་ཅིང་དྲི་མའི་རང་བཞིན་གྱིས་དབེན་ཏེ་སྟོང་པའི་མཚན་ཉིད་དུ་གྱུར་པའི་ཡེ་ཤེས་
གང་དག་ཡིན་པ་དེ་དག་གི་ཆོས་ཉིད་ཡིན་ནོ་ཞེས་ཚིག་རྣམ་པར་སྦྱར་རོ། །གཉིས་པ་དེ་ཇི་
ལྟར་ཐོབ་པའི་ཚུལ་ནི་བཅོམ་མ་མ་ཡིན་པ་ཞེས་པ་སྟེ་ངོ་བོ་ཉིད་དང་ལྷན་ཅིག་སྐྱེས་པ་དང་མ་
བཅོས་པ་གསུམ་ནི་རྣམ་གྲངས་ཡིན་ཏེ་གཏན་ཚིགས་དེའི་ཕྱིར་འདི་བྱས་པས་ནི་ཐོབ་པ་མ་
ཡིན་ནོ། །འོ་ན་ཇི་ལྟར་ཐོབ་ཅེ་ན་འཇིག་རྟེན་ལས་འདས་པ་ཞེས་གསུངས་ཏེ་ས་དང་པོ་ལ་
སོགས་པའི་ལམ་སྒོམ་པས་དྲི་མ་ཟད་པ་དེའི་ཚེ་བྲལ་བའི་སྒོ་ནས་ཐོབ་ཀྱི་འདི་ལ་སྔར་མེད་
གསར་དུ་སྒྲུབ་པ་ནི་ཅི་ཡང་མེད་དོ། །འཇིག་རྟེན་ལས་འདས་པའི་ལམ་ཉིད་སྟོན་པ་ནི་རྣམ་
པར་ཤེས་པ་སྟེ་ཐོབ་བསམ་སྒོམ་གསུམ་གྱི་ཤེས་རབ་སྒྱུ་མ་ལྟ་བུས་ཆོས་ཐམས་ཅད་ནི་ཆོས་
ཀྱི་དབྱིངས་ཏེ་དེར་མ་འདུས་པའི་ཆོས་མེད་པའི་ཕྱིར་རོ། །དེས་ན་དེས་རྟོགས་པའི་ཐོབ་པ་
ཡིན་ནོ། །དོན་ནི་འདི་ཡིན་ཏེ་ཆོས་ཟག་པ་མེད་པའི་ཆོས་དབྱིངས་ནི་ངོ་བོ་ཉིད་ཀྱི་སྐུ་ཡིན་ལ།
དེ་ནི་ལམ་གོམས་པས་སེམས་ཟག་མེད་དུ་གྱུར་པ་དེའི་ཚེ་ཐོབ་པའི་ཐ་སྙད་བྱེད་ཀྱི་ཆོས་ཀྱི་
དབྱིངས་ལ་འགྱུར་བ་མེད་པས་གསར་དུ་ཐོབ་པ་མ་ཡིན་པ་སེམས་ཟག་མེད་དུ་སྐྱེས་པ་ནི་
ཆོས་སྐུ་ཐོབ་པ་ཡིན་པའི་ཕྱིར་རོ། །དེས་ན་འདི་ནད་དང་བྲལ་བ་ཐོབ་པ་ལྟར་དྲི་མ་དང་བྲལ་
བས་ཐོབ་པ་ཡིན་ནོ། །དེ་དག་དེ་ལྟར་སྒྲུབ་པར་བྱེད་པ་ནི་ལུང་ལ་བརྟེན་པའི་རྗེས་དཔག་ཁོ་
ནས་ཡིན་ནོ། །
གསུམ་པ་སྐུ་གསུམ་དེ་ལས་ཐ་དད་དུ་འཇོག་པའི་རྒྱུ་མཚན་སྟོན་པ་ནི་སྐུ་ལྷག་མ་
སྟེ་ཕྱིན་མ་གསུམ་པོ་ནི་ངོ་བོ་ཉིད་ཀྱི་སྐུ་དེ་དང་ཐ་མི་དད་ཀྱང་ཐ་དད་པར་རྣམ་པར་བཞག་གོ།
དེ་གང་ལས་ཞེ་ན་ལུགས་ལས་ཞེས་གསུངས་ཏེ་འདི་སྐད་དུ། སྟོང་ཉིད་ཅེས་བྱ་ཤེས་པ་ལས།།
གཞན་ནི་འགའང་ཡོད་མིན་ཏེ། །གང་ཕྱིར་དབེན་པ་དབེན་གྱུར་པས། །ཐ་མི་དད་པ་ཉིད་དུ་
འདོད། །དེ་ལྟར་མིན་ན་གཉིས་སྟོང་པ། །རྣམ་ཤེས་མིན་པར་ཐལ་འགྱུར་ཞིང་། །གཉིས་མེད་
- 5 7
5.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ལ་ལྡོག་པ་ནི། །གཉིས་ཀྱི་བདག་ཏུ་ཐལ་བར་འགྱུར། །དེ་གྱུར་དེ་བཞིན་ཉིད་རང་བཞིན།།
བཅོམ་ལྡན་འདས་ཉིད་ཡིན་པར་བརྗོད། །རིག་བྱ་རིག་བྱེད་དངོས་པོ་ནི། །རྣམ་ཤེས་ཉིད་ལ་
ཡང་དག་བརྟེན་ཞེས་པ་ཡིན་ནོ། །དེའི་དོན་ནི་འདི་ཡིན་ཏེ་གཟུང་འཛིན་གཉིས་ཀྱིས་སྟོང་པ་
ནི་གཉིས་མེད་པའི་ཤེས་པ་ལས་ཐ་དད་མ་ཡིན་གྱི་འོན་ཀྱང་ཐ་མི་དད་པ་ཡིན་ཏེ་ཇི་སྐད་
བརྗོད་པའི་སྐྱོན་དུ་འགྱུར་བའི་ཕྱིར་རོ། །དེ་ལ་དབེན་པ་ནི་གཉིས་ཀྱིས་སྟོང་པ་སྟེ་ངོ་བོ་ཉིད་
ཀྱི་སྐུ་ཡིན་ལ། དབེན་འགྱུར་ནི་གཉིས་མེད་པའི་ཤེས་པ་སྟེ་སྐུ་གསུམ་པོ་ཡིན་ནོ། །བློ་ངོར་ཐ་
དད་པའི་ཚུལ་སྟོན་པ་ནི་དོན་དམ་པར་ཏེ་དཔྱད་ན་ཆོས་ཀྱི་ངོ་བོ་ཡིན་པའི་ཕྱིར་གསུམ་པོ་དེ་
ཀུན་རྫོབ་ཏུ་སྣང་བ་ཙམ་ཡིན་གྱི་བདེན་པ་ནི་མ་ཡིན་ནོ། །ཡང་དག་པ་ཞེས་བྱ་བ་ནི་འཇིག་
རྟེན་ལས་འདས་པའི་རྗེས་ཐོབ་ཀྱི་ཡེ་ཤེས་ལ་སྣང་བ་ཡིན་གྱིས་ལས་མ་དག་པའི་བྱིས་པའི་
ཡང་དག་པའི་ཀུན་རྫོབ་ནི་མ་ཡིན་ནོ། །ཇི་ལྟར་མོས་པས་རབ་ཏུ་ཕྱེ་བ་ནི་སངས་རྒྱས་ཀྱི་ས་
ལ་ལུས་ངག་གི་བཀོད་པ་སེམས་ཅན་དང་སེམས་ཅན་མ་ཡིན་པར་སྣང་བས་བསྡུས་པ་ཇི་
སྙེད་ཅིག་སྣང་བ་དེ་དག་ནི་ཆོས་ཀྱི་དབྱིངས་དེ་ཉིད་དེ་ལྟར་སྣང་བ་ཡིན་ནོ། །དེ་ཉིད་སྨྲས་པ་
ནི་སངས་རྒྱས་རྣམས་ཀྱི་རྗེས་ཐོབ་ཀྱི་ཡེ་ཤེས་ལ་ཆོས་སྐུ་ནང་ཕན་ཚུན་སྣང་བ་ཡིན་ལ། ས་
བཅུ་པའི་བྱང་ཆུབ་སེམས་དཔའ་ལ་ལོངས་སྤྱོད་རྫོགས་པའི་སྐུའོ། །གཞན་དག་ནི་ས་བརྒྱད་
པ་ནས་སྣང་བར་སྨྲ་ལ། གང་དག་ཉན་རང་ཆ་ལུགས་ལ་མངོན་པར་ཞེན་པའི་རིགས་ཅན་ཁོ་
ན་མ་གཏོགས་པ་སྨོན་ལམ་དང་བསོད་ནམས་ཆེར་བསགས་པའི་སོ་སོ་སྐྱེ་བོ་རྣམས་ལའང་
སྣང་བ་ཡིན་ཏེ་ཐེག་པ་ཆེན་པོ་ལ་དད་པ་སྒོམ་པའི་མདོ་ལས་དེའི་འཁོར་དུ་ལྷ་དང་ཀླུ་དང་
གནོད་སྦྱིན་དང་མིའམ་ཅི་ལ་སོགས་པའི་ཕྱིར་རོ་ཞེས་ཟེར་བ་དེ་ནི་མ་ཡིན་ཏེ་དེ་ནི་སྤྲུལ་པ་སྐུ་
ཉིད་ལས་ལོངས་སྤྱོད་རྫོགས་པའི་མིང་གིས་བཏགས་པ་ཡིན་ཏེ་ཀླུ་ལ་སོགས་ཀྱི་འོག་མིན་
འཕགས་པའི་གནས་སུ་མི་ཕྱིན་པའི་ཕྱིར་རོ། །ཉན་ཐོས་ཀྱི་སྤྱོད་ཡུལ་ནི་སྤྲུལ་པའི་སྐུ་སྟེ་
- 5 7 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
སོགས་པས་ནི་མ་ངེས་པ་འབྲས་བུ་གང་ལ་ཡང་མ་ཞུགས་པ་གཟུང་སྟེ་དྲོད་ཐོབ་ནས་ནི་སྤྲུལ་
སྐུ་རྟག་ཏུ་མཐོང་ལ་དེ་མ་ཐོབ་པའང་རེས་འགའ་མཐོང་བ་ཡིན་ནོ། །ངོ་བོ་ཉིད་ཀྱི་སྐུ་ནི་དོན་
དམ་པའི་བདེན་པ་ཡིན་པས་སངས་རྒྱས་རྣམས་ཀྱི་ཡང་ཡུལ་དུ་མི་འགྱུར་བ་ཡིན་ནོ། །དེ་
ལྟར་སྐུ་གསུམ་པོ་དེ་དག་དཔྱད་ན་སྟོང་པ་ཉིད་དུ་གནས་པས་ངོ་བོ་ཉིད་ཀྱི་སྐུ་ལ་ཐ་མི་དད་དུ་
གནས་ཀྱང་བློའི་ཡུལ་དུ་ནི་ཐ་དད་དུ་རྣམ་གཞག་བྱས་པ་ཡིན་ནོ། །སྐུ་འདི་ནི་རྣམ་པར་སྣང་
མཛད་མངོན་པར་བྱང་ཆུབ་པ་ལས་གསང་བའི་བདག་པོ་ཆོས་ཀྱི་དབྱིངས་རྣམ་པར་མི་རྟོག་
པ་ཇི་ལྟར་དགོས་པ་ཐམས་ཅད་མངོན་པར་སྒྲུབ་ཅེ་ན། གསང་པའི་བདག་པོ་འདི་ལྟ་སྟེ་
དཔེར་ན་ནམ་མཁའི་ཁམས་ནི་སེམས་ཅན་ཡང་མ་ཡིན་ནོ་སྲོག་ཀྱང་མ་ཡིན་ཤེད་ལས་སྐྱེས་
པ་ཡང་མ་ཡིན་བྱེད་པ་པོ་ཡང་མ་ཡིན་ཚོར་བ་པོ་ཡང་མ་ཡིན་གཟུང་བ་དང་འཛིན་པ་ཡང་མ་
ཡིན་ཞིང་རྟོག་པ་དང་རྣམ་པར་རྟོག་པ་ཐམས་ཅད་དང་བྲལ་མོད་ཀྱི་འོན་ཀྱང་སེམས་ཅན་གྱི་
ཁམས་མ་ལུས་པ་རྣམས་འགྲོ་བ་དང་འོང་བ་ལ་སོགས་པ་ཐམས་ཅད་བྱེད་དེ་འདི་ལ་ནི་
དོགས་པ་མེད་དོ། །དེ་བཞིན་རྣམ་པར་མི་རྟོག་པའི། །ཐམས་ཅད་མཁྱེན་པ་གནས་མེད་འདི།།
འགྲོ་བ་རྣམས་ཀྱི་ཕྱི་དང་ནང་། །ཐམས་ཅད་ངེས་པ་ཉིད་དུ་སྒྲུབ་ཅེས་གསུངས་སོ། །
ཆོས་སྐུ་བཤད་པ་ལ་རང་བཞིན་སྤྱིར་བསྟན་པ་དང་། དེའི་ཁྱད་པར་བཤད་པ་
དང༌། རྟག་ཏུ་དོན་མི་མཛད་པའི་རྒྱུ་དང་། ཁྱབ་པ་དང་རྟག་པར་བརྗོད་པའི་རྒྱུ་བཤད་པ་བཞི་
ལས་དང་པོ་ལ་དོན་ལྔ་སྟེ་ཆོས་སྐུ་ངོ་བོ་ཉིད་ཀྱི་སྐུ་ལས་ཐ་དད་དུ་རྣམ་པར་བཞག་པ་དང་། ཐ་
མི་དད་ལ་རྣམ་པར་བཞག་པ་དང༌། ཐ་མི་དད་ལ་གནོད་པ་བརྗོད་པ་དང༌། སྐུ་གསུམ་དུ་
འདོད་པའི་ལུགས་བསྟན་པ་དང༌། སྐུ་བཞིར་འདོད་པའི་ལུགས་བཤད་པའོ། །དང་པོ་ནི་དེ་
ལྟར་སྐུ་དང་པོ་བསྟན་ནས་ཞེས་པས་སྟོན་པར་བྱེད་དེ་ཆོས་ཀྱི་སྐུ་ནི་ཆོས་ཅན་གྱི་སྐུའོ། །འདི་
ལ་ཆོས་ཅན་སངས་རྒྱས་ཀྱི་ཡོན་ཏན་བརྒྱ་བཞི་བཅུ་རྩ་བཞི་ཡོད་པ་ལས་བྱང་ཆུབ་ཀྱི་ཆོས་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུམ་ཅུ་རྩ་བདུན་ནས་སྙོམས་འཇུག་དགུའི་བར་ནི་བཤད་ཟིན་ཏོ། །ཟད་པར་བཅུ་ནི་ས་དང་
ཞེས་པ་སྟེ་འདི་ལ་དང་པོ་ངོ་བོ་ནི་མཛོད་ལས་ཟད་པར་བཅུའོ་བརྒྱད་མ་ཆགས། །བསམ་
གཏན་མཐའ་ན་སྤྱོད་ཡུལ་ནི། །འདོད་པ་གཉིས་ནི་གཟུགས་མེད་དག །སྤྱོད་ཡུལ་རང་གི་
ཕུང་པོ་བཞི་ཞེས་འབྱུང་ངོ༌། །དེའི་དོན་ནི་འདི་ཡིན་ཏེ་ཟད་པར་ལ་གཟུགས་ཅན་དང་དེ་མ་
ཡིན་པ་གཉིས་ལས་དང་པོ་བརྒྱད་ནི་མ་ཆགས་པའི་རང་བཞིན་ཡིན་ལ། ས་ནི་བསམ་གཏན་
བཞི་པས་བསྡུས་ཤིང་ཡུལ་ནི་འདོད་པ་ན་སྤྱོད་པའི་གཟུགས་ཀྱི་སྐྱེ་མཆེད་ཡིན་ནོ། ཁ་ཅིག་ན་
རེ་ཟད་པར་རླུང་ནི་རེག་བྱའི་སྐྱེ་མཆེད་ཡིན་ནོ་ཟེར་རོ། །ཕྱི་མ་གཉིས་ནི་གཟུགས་མེད་པའི་
རང་བཞིན་དང་སྤྱོད་ཡུལ་ནི་རང་གི་མིང་བཞིའི་ཕུང་པོ་ཡིན་ནོ་ཞེས་སྟོན་པ་ཡིན་ནོ། །རྣམ་པ་
ནི་བཅུ་པོ་དེས་ཇི་ལྟར་འདོད་པར་ཁྱབ་པར་བྱེད་པ་ཡིན་ནོ། །དེ་ལ་འབྱུང་བ་བཞི་ལ་ཟད་པར་
བྱེད་པའི་རྒྱུ་ནི་དེའི་རྒྱུའི་གཟུགས་ཡིན་པས་དེས་མ་ཁྱབ་པར་འབྲས་བུའི་གཟུགས་ཀྱིས་ཁྱབ་
པར་མི་ནུས་པའི་ཕྱིར་རོ། །དེ་ལྟར་ན་སྐྱེ་མཆེད་བཅུ་གཉིས་ཡོད་པ་ལས་འབྱུང་བ་བཞི་རེག་
བྱ་དང་ཁ་དོག་བཞི་གཟུགས་དང་ནམ་མཁའ་ཆོས་དང་རྣམ་ཤེས་ཡིད་ཀྱི་སྐྱེ་མཆེད་ཀྱིས་
བསྡུས་སོ། །སྐྱེ་མཆེད་ལྷག་མ་བརྒྱད་ལ་ཟད་པར་མི་འཇོག་པའི་རྒྱུ་ནི་དེའི་གསར་དུ་ཁྱབ་
པར་བྱེད་པ་ཡིན་པ་ལས་དབང་པོ་ལྔ་ཐུན་མོང་མ་ཡིན་པའི་ལས་ཀྱིས་གྲུབ་པ་ཡིན་ཞིང་། སྒྲ་
ལ་རྒྱུན་མེད་པ་དང་དྲི་རོ་གཉིས་ལ་གཟུགས་ཁམས་ན་རིགས་རྒྱུན་མེད་པས་ཁྱབ་པར་བྱེད་
མི་ནུས་ཤིང༌། ཡིད་ཀྱི་ངོ་བོས་ཁྱབ་མི་ནུས་ཀྱང་དམིགས་པའི་ཚུལ་གྱི་ཁྱབ་པར་བྱེད་ལ།
དབང་པོ་གཟུགས་ཅན་ལ་ནི་དམིགས་པ་མེད་པས་མི་མཚུངས་སོ། །གཉིས་པ་བྱེད་པས་ནི་
ཟད་པར་སས་ནམ་མཁའ་དང་ཆུ་ལ་སོགས་པ་ལའང་སར་སྤྲུལ་ནས་འགྲོའོ། །ཟད་པར་ཆུས་
ས་ལ་བྱི་འཛུལ་དང་སྟེང་དུ་འབྱུང་བ་དང་ཆུའི་ཆར་འབེབ་པ་དང་རི་ལ་སོགས་པ་རྒྱ་མཚོར་
སྤྲུལ་པ་ལ་སོགས་པ་བྱེད་དོ། །མེས་དུ་བ་འཐུལ་ཞིང་མེ་འབར་བ་དང་མེའི་ཆར་འབེབ་པ་
- 5 7
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
དང་གང་འདོད་པ་སྲེག་པ་དང་ལྷའི་མིག་གིས་ཡུལ་སྣང་བར་བྱེད་པ་དང་མྱ་ངན་ལས་འདའ་
བའི་ཚེ་ལུས་སྲེག་པ་ལ་སོགས་པ་བྱེད་དོ། །རླུང་གིས་རླུང་ལྟར་མགྱོགས་པ་དང་རླུང་གིས་
ཆར་འབེབ་པ་ལ་སོགས་པ་བྱེད་དོ། །སྔོན་པོས་བེ་ཌཱུརྱའི་ས་གཞི་ལ་སོགས་པ་གཟུགས་སྔོན་
པོར་སྤྲུལ་པ་དང་མུན་པས་ཁྱབ་པར་བྱེད་དོ། །གསེར་པོས་གསེར་དུ་བསྒྱུར་བ་ལ་སོགས་པ་
བྱེད་དོ། །དམར་པོས་མུ་ཏིག་དམར་པོའི་ས་གཞི་ལ་སོགས་པ་བྱེད་དོ། །དཀར་པོས་ཤེལ་གྱི་
ས་གཞི་ལ་སོགས་པ་དང་རྨུགས་པ་དང་གཉིད་རིང་དུ་བྱེད་པ་དང་མུན་པ་འཇིག་པ་དང་ལྷའི་
མིག་གི་ཡུལ་སྣང་བར་བྱེད་དོ། །ནམ་མཁས་བསྒྲིབས་པ་རྣམས་འབྱེད་པ་དང་ས་དང་རི་ལ་
སོགས་པ་ནམ་མཁར་སྤྲུལ་ནས་སྤྱོད་ལམ་བྱེད་པ་དང་རྩིག་པ་ལ་སོགས་པ་ལ་ཐད་ཀར་མ་
ཐོགས་པར་འགྲོ་བ་ལ་སོགས་པ་བྱེད་དོ། །ཟད་པར་རྣམ་པར་ཤེས་པས་གཟུགས་གསལ་བ་
དང་གཉིད་དང་རྨུགས་པ་རྒྱང་སྲིང་བ་དང་མིག་ལ་སོགས་པའི་ཡུལ་སྣང་བར་བྱེད་དོ། ཁ་
ཅིག་ན་རེ་ཉན་རང་གི་ཟད་པར་གྱིས་ནི་རང་ཁོ་ན་ལ་དེ་ལྟར་སྟོན་ནུས་ལ། སངས་རྒྱས་དང་
བྱང་ཆུབ་སེམས་དཔའ་གཞན་ལའང་དེ་ལྟར་སྟོན་ནུས་པ་ནི་ཁྱད་པར་ཡིན་ནོ་ཞེས་ཟེར་བ་དེ་
ནི་མ་ཡིན་ཏེ་ཉན་ཐོས་ཀྱིས་གཞན་ལའང་བསྟན་པར་ནུས་པ་གསུངས་པའི་ཕྱིར་རོ། །གསུམ་
པ་སྒྲུབ་ཚུལ་ནི་བསམ་གཏན་གྱི་སེམས་ལ་བརྟེན་ཏེ་སའོ་ཞེས་ཡང་དང་ཡང་དུ་ཡིད་ལ་བྱས་
པས་སར་སྣང་བ་འགྲུབ་བོ། །དེ་བཞིན་དུ་སྣོད་གཙང་མར་ཆུ་བཞག་སྟེ་ཆུའོ་ཞེས་ཡང་དང་
ཡང་དུ་ཡིད་ལ་བྱས་པས་ནམ་མཁའ་ལ་ནོར་བུ་རླུང་གཡབ་ལྟ་བུ་འབྱུང་སྟེ་དེ་རིམ་གྱིས་ལྦུ་བ་
དང་ཆུ་བུར་དང་འདྲེས་པའི་ཆུར་སྣང་བ་འགྲུབ་བོ། །ཤིང་དྲུང་ངམ་བླ་གབ་མེད་པར་སྣུམ་
ཞིང་སྙིང་པོ་དང་བཅས་པའི་ཤིང་སྤུངས་ཏེ་དཀྱིལ་དུ་བུ་ག་བྱས་ནས་མེ་སྤར་ཏེ་པགས་པའི་
སྟན་ལ་འདུག་ནས་དབུས་སུ་མེ་དང་སྟེང་དུ་དུ་བ་འབྱུང་བར་ཡིད་ལ་བྱས་པས་ནམ་མཁའ་ལ་
གསེར་གྱི་རླུང་གཡབ་ལྟ་བུ་དང་མེ་ལྕེ་ཆད་ཅིང་ལྟུང་བ་ལ་སོགས་པ་བྱུང་པ་ན་མེར་སྣང་བ་
- 5
？
? -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲུབ་བོ། །སྐར་ཁུང་ལ་སོགས་པའི་ཉེ་འཁོར་དུ་འདུག་སྟེ་ལུས་གང་ལ་རླུང་གིས་རེག་པ་
དེར་དྲན་པ་གཏད་པས་འོ་མ་བསྐོལ་བའི་རླངས་པ་འཐུལ་བ་ལྟ་བུ་བྱུང་པ་ན་ཟད་པར་རླུང་
འགྲུབ་བོ། །ཨུཏྤལ་སྔོན་པོའི་རས་སྔོན་པོ་རྒྱངས་ནས་སྔོན་པོར་ཡིད་ལ་བྱས་པས་ནམ་མཁའ་
ལ་ནོར་བུ་རླུང་གཡབ་ལྟ་བུ་སྣང་བ་ན་ཟད་པར་སྔོན་པོ་འགྲུབ་བོ། །དེ་བཞིན་དུ་སེར་པོ་ལ་
སོགས་པ་གསུམ་ལའང་མདོག་སེར་པོ་ལ་སོགས་པ་སྟེ་གཞན་སྔ་མ་བཞིན་དུ་ཤེས་པར་བྱའོ།།
རྩིག་པ་ལ་སོགས་པས་ཀུན་ནས་བསྐོར་བའི་གནས་སུ་མཐོ་གང་སོར་བཞི་པའི་བུ་ག་བཏོད་
ནས་དེ་ལ་ཡིད་གཏད་པས་ནམ་མཁའ་ལྟ་བུར་སྣང་སྟེ་དེ་སྐྱེད་ན་འཕེལ་བར་འགྱུར་བ་ན་ཟད་
པར་ནམ་མཁའ་འགྲུབ་བོ།། བུམ་པའི་ནང་དུ་མར་མེ་བཅུག་སྟེ་ཁ་བཅད་ནས་དེ་ལ་བུ་ག་
ཅུང་ཟད་བྱས་ཏེ་རྩིག་པ་ལ་བསྟན་ནས་རྩིག་པ་ལ་ཤར་བའི་འོད་ལ་ཡིད་གཏད་ནས་སྣང་
བའི་ཚོགས་ཆེན་པོའི་སྣང་བ་ཤར་བ་ན་ཟད་པར་སྣང་བར་ཤེས་པ་འགྲུབ་བོ། །སྔོན་གྲུབ་
ཟིན་མངོན་དུ་བྱེད་པ་ནི་དེ་དང་དེ་ལྟ་བུའི་མཚན་མའི་སྣང་བ་ཅུང་ཟད་ཡིད་ལ་བྱེད་པའམ་
མངོན་སུམ་མཐོང་བ་ལ་སེམས་ཅུང་ཟད་གཏད་པས་འགྲུབ་བོ། །ཟིལ་གྱིས་གནོན་པའི་སྐྱེ་
མཆེད་ལ་དབྱིབས་ཀྱིས་ཟིལ་གནོན་ནི་ནང་གཟུགས་ཅན་དང་ཞེས་པ་སྟེ་བསམ་གཏན་ལ་
བརྟེན་ནས་རང་ལ་གཟུགས་ཅན་དང་གཟུགས་མེད་པ་མིང་བཞིའི་ཕུང་པོའི་འདུ་ཤེས་བཞག་
སྟེ་ཕྱི་རོལ་གྱི་གཟུགས་རྣམས་ལ་ཆུང་ངུ་དང་ཆེན་པོའི་རྣམ་སྣང་བ་དག་ཏུ་ལྟ་ཞིང་དེ་དག་ཟིལ་
གྱིས་གནན་པ་ནི་དམིགས་པ་ལ་དབང་བྱེད་པ་སྟེ་ཆེ་ཆུང་དང་སྣང་མི་སྣང་ལ་སོགས་པ་ཇི་
ལྟར་འདོད་པ་དེ་ལྟར་དུ་བྱེད་ཤེས་པ་ཡིན་ཏེ་ཤེས་པ་ནི་ཞི་གནས་ཀྱིས་སོ། ཁ་དོག་གི་ཟིལ་
གནོན་ནི་སྔོན་པོ་ཁ་དོག་སྔོན་པོ་ལྟ་བུར་སྟོན་པ་འོད་སྔོན་པོ་འབྱུང་བ་ལྷན་ཅིག་སྐྱེས་པའམ་
སྦྱར་བ་ལས་བྱུང་པ་ཟར་མའི་མེ་ཏོག་གམ་ཡུལ་ཝཱ་རཱ་ཎ་སཱིའི་རས་ལྟ་བུ་དང་སེར་པོ་དོང་ཀའི་
མེ་ཏོག་དང་དམར་པོ་བན་དུ་ཛི་བ་ཀའི་མེ་ཏོག་ལྟ་བུ་དང༌། དཀར་པོ་སྐར་མ་པ་ཝ་སངས་
- 5 8 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
སམ་རས་དཀར་པོ་ལྟ་བུ་དག་ཟིལ་གྱིས་གནན་ནས་ལྷག་མཐོང་གིས་མཐོང་བ་ཡིན་ནོ།།
ཟིལ་གནོན་གཟུགས་ཀྱི་སྐྱེ་མཆེད་ལས་གཞན་ལ་མི་བཤད་པ་ནི་དེ་དག་དེ་ལྟར་དུ་མིག་ལ་
སྣང་བར་བྱེད་པ་ཡིན་ལ་དེ་ནི་དེ་ལས་གཞན་ལ་མི་རུང་བའི་ཕྱིར་རོ། །དབྱིབས་དང་ཁ་དོག་
གི་ཁྱད་པར་གཞན་ལ་མ་སྨོས་པ་ནི་དྲུག་པོ་དེར་ཐམས་ཅད་འདུས་པར་དགོངས་ཤིང་
དབྱིབས་དང་ཁ་དོག་གཉིས་ལ་ནི་བློའི་འཛིན་སྟངས་ཐ་དད་འཇུག་པའི་ཕྱིར་རོ། །དེ་ལ་རྣམ་
ཐར་གྱིས་གྲུབ་པ་དང་ཟིལ་གནོན་གྱིས་ཅུང་ཟད་བརྟན་པ་དང་ཟད་པར་གྱིས་ཤིན་ཏུ་བརྟན་
པར་བྱེད་དེ་རྫའི་རིམ་པ་བཞིན་ནོ། །ཉོན་མོངས་པ་མེད་པ་ནི་འཆད་པར་འགྱུར་རོ། །མཚན་
མ་དང་བྲལ་ཞིང་ཆགས་པ་བཅོམ་པ་སྟེ་ཐོགས་པ་མེད་པར་གཞན་གྱི་ཐེ་ཚོམ་སེལ་བར་གྱུར་
ཅིག་ཅེས་པའི་སྨོན་ལམ་གྲུབ་པས་འཁོར་འདས་གཉིས་ཇི་སྲིད་གནས་ཀྱི་བར་གྱི་ཤེས་བྱ་
རྣམས་བསམ་མ་ཐག་ཏུ་ཤེས་པ་ནི་སྨོན་གནས་མཁྱེན་པའོ། །མངོན་ཤེས་དང་སོ་སོ་ཡང་
དག་པར་རིག་པ་ནི་བཤད་ཟིན་ཏོ། །ལུས་ལེན་པ་དང་གནས་པ་དང་གཏོང་བ་ལ་མངའ་
བརྙེས་པ་ནི་རྟེན་ཡོངས་སུ་དག་པའོ། །མེད་པ་སྤྲུལ་པ་དང་ཡོད་པ་བསྒྱུར་བ་ལ་མངའ་བརྙེས་
པ་ནི་དམིགས་པ་དག་པའོ། །ཐམས་ཅད་དུ་ཏིང་ངེ་འཛིན་ལ་མངའ་བརྙེས་པ་ནི་ཐུགས་དག་
པའོ། །ཤེས་རབ་ཤིན་ཏུ་དག་པ་ནི་ཡེ་ཤེས་ཡོངས་སུ་དག་པ་ཡིན་ཏེ་མདོ་སྡེ་རྒྱན་ལས་ལེན་
དང་གནས་དང་གཏོང་བ་དང༌། །སྤྲུལ་དང་ཡོངས་སུ་བསྒྱུར་བ་དང་། །ཏིང་ངེ་འཛིན་དང་ཡེ་
ཤེས་ལ། །མངའ་བརྙེས་ཁྱོད་ལ་ཕྱག་འཚལ་ལོ་ཞེས་གསུངས་སོ། །ནམ་འདོད་པ་ན་མྱ་ངན་
ལས་འདའ་བའི་ཚེ་ལ་དབང་པོ་དང༌། ཇི་ལྟར་འདོད་པ་བཞིན་སེམས་ལ་དབང་བསྒྱུར་བའི་
སེམས་ལ་དབང་བ་དང་། ཇི་ལྟར་བསམས་པའི་ཡོ་བྱད་འབྱུང་བའི་ཡོ་བྱད་ལ་དབང་བ་དང་།
ཇི་ལྟར་འདོད་པ་བཞིན་དུ་ལུས་ངག་གི་ལས་ལ་དབང་བ་དང༌། ཇི་ལྟར་འདོད་པའི་འགྲོ་བར་
སྐྱེ་བའི་སྐྱེ་བ་ལ་དབང་བ་དང༌། ཇི་ལྟར་མོས་པ་བཞིན་ས་ཕྱོགས་གསེར་ལ་སོགས་པར་
.5 8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ར
འབྱུང་བའི་མོས་པ་ལ་དབང་བ་དང་། ཇི་ལྟར་སྨོན་པ་བཞིན་གྲུབ་པ་སྨོན་ལམ་ལ་དབང་བ་
དང༌། མངོན་ཤེས་ལྔས་བསྡུས་པའི་རྫུ་འཕྲུལ་ལ་དབང་བ་དང་། ཇི་ལྟར་འདོད་པའི་ཡེ་ཤེས་
མངོན་དུ་བྱེད་པའི་ཡེ་ཤེས་ལ་དབང་བ་དང༌། །གསུང་རབ་ཡན་ལག་བཅུ་གཉིས་ལ་སོགས་
པ་ཇི་ལྟར་འདོད་པའི་ཆོས་སྟོན་པ་ལ་དབང་བ་ནི་དབང་བཅུ་ཡིན་ནོ། །སྟོབས་བཅུ་དང་མི་
འཇིགས་པ་བཞི་ནི་བཤད་ཟིན་ཏོ།། བསྲུང་བ་མེད་པ་གསུམ་ནི་སྒོ་གསུམ་གྱི་ཀུན་སྤྱོད་ངན་
པ་ཤེས་ཀྱིས་དོགས་པའི་འཇིགས་པ་མེད་པ་སྟེ་སྙེངས་པ་ནི་འཇིགས་པ་དང་བཅས་པ་ནི་
གསོད་པ་ཡིན་ནོ། །དྲན་པ་ཉེར་གཞག་རྣམ་གསུམ་ནི་ཉན་པར་འདོད་པ་དང་མི་འདོད་པ་
གཉིས་ཀར་གནས་པ་ལ་ནི་གཉིས་ཀས་དབེན་པ་ཞེས་སྦྱར་རོ། །དོན་འདི་གཉིས་མདོ་སྡེ་
རྒྱན་ལས་བསྲུང་མེད་བསྙེལ་བ་མི་མངའ་བ། །འཁོར་གྱི་ནང་ན་བག་བརྐྱང་གསུང་། །ཀུན་
ནས་ཉོན་མོངས་གཉིས་སྤངས་པས།། འཁོར་སྡུད་ཁྱོད་ལ་ཕྱག་འཚལ་ལོ། །ཞེས་བཤད་དོ།།
བསྙེལ་བ་མི་མངའ་བ་ནི་དེ་ཉིད་ལས་སེམས་ཅན་ཀུན་གྱི་བྱ་བ་ལ། ཁྱོད་ནི་དུས་ལས་མི་
འདའ་བས། །མཛད་པ་རྟག་ཏུ་དོན་མངའ་བ། །མི་བསྙེལ་ཁྱོད་ལ་ཕྱག་འཚལ་ལོ། །ཞེས་
བཤད་དོ། །བག་ཆགས་ཡང་དག་པར་བཅོམ་པ་ནི་དེ་ཉིད་ལས་ཀུན་མཁྱེན་ཁྱོད་ལ་རྒྱུ་བ་
དང༌། །གནས་པ་ཀུན་ལ་རྟག་པར་ནི། །ཀུན་མིན་སྤྱོད་པ་མི་མངའ་སྟེ། །ཡང་དག་དོན་ལྡན་
ཁྱོད་ཕྱག་འཚལ་ཞེས་གསུངས་ཏེ་དགྲ་བཅོམ་པ་རྣམས་ལ་ཉོན་མོངས་པ་ཟད་ཀྱང་ཐམས་
ཅད་མཁྱེན་པ་མ་ཡིན་པའི་སྤྱོད་པ་ཡོད་ལ། སངས་རྒྱས་ལ་དེ་མེད་དོ་ཞེས་བྱ་བའི་དོན་ཏོ།།
སྐྱེ་བོ་ལ་ཐུགས་རྗེ་ཆེན་པོ་ནི་འཇིག་རྟེན་ཀུན་ལ་ཉིན་མཚན་དུ། །ལན་དྲུག་ཏུ་ནི་སོ་སོར་
གཟིགས། །ཐུགས་རྗེ་ཆེན་པོ་དང་ལྡན་པས། །ཕན་དགོངས་ཁྱོད་ལ་ཕྱག་འཚལ་ལོ་ཞེས་
འབྱུང་ངོ༌། །མ་འདྲེས་པ་བཅོ་བརྒྱད་ནི་བཤད་ཟིན་ཏོ། །རྣམ་པ་ཐམས་ཅད་མཁྱེན་པ་ཉིད་ནི་
སྐུ་གསུམ་དག་གི་བྱང་ཆུབ་ཆེ། །རྣམ་པ་ཀུན་བརྙེས་ཐམས་ཅད་དུ། །སེམས་ཅན་ཀུན་གྱི་ཐེ་
.5 8
2 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ཚོམ་དག །གཅོད་པ་ཁྱོད་ལ་ཕྱག་འཚལ་ལོ་ཞེས་འབྱུང་བ་ཡིན་ནོ། །རྩ་བར་རང་གི་སྒྲས་
བསྡུས་པའི་ལམ་ཤེས་དང་སོགས་པས་གཟུང་བ་གཞི་ཤེས་ཀྱི་དུས་གསུམ་མཉམ་ཉིད་དུ་
ཤེས་པ་དང་སྒྲ་མེད་དུ་ཆོས་སྟོན་པ་ལ་སོགས་པ་དག་ཀྱང་ཆོས་སྐུ་ཡིན་ནོ། །གལ་ཏེ་དེ་ལྟ་
བུའི་དབྱེ་བ་དུ་མ་ཡོད་ན་ཇི་ལྟར་སྤྲོས་པ་མེད་པར་འགྱུར་ཞེ་ན། གནས་ཡོངས་སུ་གྱུར་ཏེ་མི་
རྟོག་པར་གནས་གྱུར་པའི་ཕྱིར་ཏེ་དེ་ལྟ་བུའི་དབྱེ་བ་ནི་གྲངས་ལ་དགའ་བའི་སྐྱེ་བོའི་ངོར་
གསུངས་ཀྱི་ཡེ་ཤེས་ནི་སྤྲོས་པ་མེད་ཅིང་མི་རྟོག་པ་གཅིག་ཉིད་ཡིན་ཏེ་སློབ་དཔོན་ཀླུའི་
བཤེས་གཉེན་གྱིས་སྐུ་གསུམ་གྲུབ་པ་ལས། དྲི་མེད་དེ་བཞིན་ཉིད་དང་ནི། །མི་རྟོག་ཡེ་ཤེས་
མ་གཏོགས་པ། །སངས་རྒྱས་རྣམས་ཀྱི་ཆོས་གཞན་ནི། །འགའ་ཡང་ཡོད་པ་མ་ཡིན་ནོ་ཞེས་
བཤད་པ་བཞིན་ནོ། །དེ་དག་ཐམས་ཅད་ཀྱི་རྒྱུ་ནི་སྔོན་ཕ་རོལ་ཏུ་ཕྱིན་པ་དྲུག་གོམས་པ་ཡིན་
ལ༑ བྱེད་ལས་ནི་རང་དང་གཞན་གྱི་དོན་ཕུན་སུམ་ཚོགས་པ་སྒྲུབ་པས་ཡིན་ཏེ་འདི་རྒྱས་པར་
ནི་ཆོས་མངོན་པ་ཀུན་ལས་བཏུས་སུ་ལྟ་བར་བྱའོ། །དེ་དག་ཐམས་ཅད་ནི་ཆོས་ཀྱི་སྐུར་
མངོན་པར་བརྗོད་པ་ཡིན་ནོ་ཞེས་བྱ་བ་ནི་ཁ་ཅིག་གིའོ་ཞེས་བྱ་བ་འདི་ནི་ངོ་བོ་ཉིད་ཀྱི་སྐུ་དང་
ཆོས་སྐུ་ཐ་དད་དུ་འདོད་པའི་ལུགས་ཡིན་ནོ། །
གཉིས་པ་ནི་གཞན་དག་ནི་ཞེས་པ་སྟེ་འདི་ནི་འཕགས་པ་རྣམ་གྲོལ་སྡེའི་བཞེད་པ་
ཡིན་ཏེ་སྒྲ་ཇི་བཞིན་ཉིད་དུ་ཁས་བླངས་པ་ནི་ཡེ་ཤེས་མེད་པར་ནི་མི་བཞེད་དོ་ཞེས་སྟོན་པ་
ཡིན་ལ་སྐྱེ་བ་མེད་པ་ནི་དོན་དམ་པའོ། །ངོ་བོའི་རྐྱེན་མི་མངོན་པར་བྱས་པ་ནི་དྷརྨ་ཏ་ཀ་ཡ་
ཞེས་པའི་ཏ་མ་ཕྱི་ན་ཆོས་ཀྱི་སྐུར་འགྱུར་བ་ལས་ཕྱིས་པའོ། །ཆོས་ཉིད་ཀྱི་སྐུ་གང་དག་གི་
ཞེས་བྱ་བ་དང་དེའི་ཆོས་ཅན་ཟག་པ་མེད་པའི་ཆོས་དེ་དག་ཅེས་སྦྱར་ཏེ་ཚིག་ལེའུར་བྱས་པ་
ལ་ཞུགས་ནས་ཆོས་ཉིད་ཀྱི་སྐུའི་ཆོས་ཅན་འཆད་པར་བྱེད་དོ། །གསུམ་པ་ནི་གཞན་དག་ན་
རེ་ཞེས་པ་སྟེ་བསྐྱེད་པའི་སྒོ་ནས་གནས་གྱུར་པས་གྱུར་པ་ནི་གནས་གྱུར་དུ་སྐྱེས་པ་ཡིན་ལ་དེ་
- 5
8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁས་བླངས་དགོས་པ་ནི་མ་བླངས་ན་ཆད་པར་སྨྲ་བ་མི་ཟད་པར་འགྱུར་བའི་ཕྱིར་རོ། །ཇི་
ལྟར་བསྡུ་ཞེས་བྱ་བ་ནི་ཆོས་དེ་དག་ནི་དོན་དམ་པ་དང་གཟུགས་སུ་སྣང་བ་མ་ཡིན་པས་
གསུམ་པོར་མི་འདུ་བར་བསམས་པའོ། །བསམ་པ་ནི་འདི་ཡིན་ཏེ་གལ་ཏེ་དེ་གཉིས་ནི་ཆོས་
དང་ཆོས་ཅན་ཡིན་ལ། དེ་གཉིས་ཀྱང་དབྱེར་མེད་དུ་འདོད་ན་གཉིས་སུ་མེད་པའི་ཡེ་ཤེས་
རྣམས་སྤྲོས་བྲལ་དུ་གྱུར་ལ་སྤྲོས་བྲལ་ཀྱང་སྐུར་མི་རུང་བས་ངོ་བོ་ཉིད་ཀྱི་སྐུ་ནི་ཡེ་ཤེས་ཀྱི་སྐུ་
དང་གཟུགས་སྐུ་གཉིས་ཏེ་གསུམ་ཡིན་གྱི་རྣམ་པ་བཞིར་ནི་ཡང་དག་བརྗོད་ཅེས་བཤད་པ་དེ་
ནི་ཕྲིན་ལས་དང་བཞི་ཡིན་ནོ། །བཞི་པ་ནི་ཁ་ཅིག་ན་རེ་ཞེས་པ་སྟེ་གལ་ཏེ་བཞིར་བཞེད་ན་ནི་
ངོ་བོ་ཉིད་ཀྱི་སྒྲའི་འཇུག་ཐོགས་སུ་ཆོས་སྐུ་སྨོས་པར་རིགས་པ་ལས་མ་སྨོས་པའི་ཕྱིར་ཆོས་སྐུ་
ནི་ངོ་བོ་ཉིད་ཀྱི་སྐུའི་མིང་གི་རྣམ་གྲངས་ཡིན་ཏེ་དེ་ལྟར་གཞན་གཉིས་དང་གསུམ་ཁོ་ན་ཡིན་
ནོ༑ ༑དེའང་ཡེ་ཤེས་རང་བཞིན་གྱིས་འོད་གསལ་བ་ཙམ་ཞིག་ལ་སྔོན་གྱི་སྨོན་ལམ་གྱི་
མཐུས་ གདུལ་བྱ་རྣམས་ལ་བྱང་ཆུབ་ ཕྱོགས་མཐུན་ ལ་ སོགས་པའི་ཡེ་ཤེས་དུ་མ་དང༌།
གཟུགས་སྐུ་གཉིས་ཀྱི་སྣང་བ་བྱུང་པ་ཡིན་གྱི་རང་རྒྱུད་ལ་ཡེ་ཤེས་འོད་གསལ་བའི་སྐུ་གཅིག་
ཉིད་ཡིད་ལ་གསུམ་དུ་གཞན་དོན་དུ་བསྟན་ཏེ་འཕགས་པ་འཇིག་རྟེན་ལས་འདས་པའི་ལེའུ་
ལས་རྒྱལ་བས་ཆོས་ཉིད་ལུས་མེད་རབ་ཞི་བ། །གཟུགས་སྐུ་བཟང་པོ་མཚན་གྱིས་བརྒྱན་པ་
ཡིས། །འགྲོ་བ་མ་ལུས་བཀང་ཞིང་སྟོན་པར་མཛད་ཅེས་གསུངས་པའི་ཕྱིར་རོ། །ལྔ་པ་ནི་
གཞན་བདག་ན་རེ་ཞེས་པ་ནི་ངོ་བོ་ཉིད་ཀྱི་རྗེས་ཐོགས་སུ་ཆོས་སྐུའི་སྒྲ་མི་སྦྱོར་བ་ནི་དགོས་པ་
ཉེ་བར་བསྟན་པའི་ཤུགས་ཀྱིས་དེ་སྐད་དུ་གསུངས་པ་ཡིན་ནོ། །དགོས་པ་ཉིད་སྨྲས་པ་ནི་སཾ་
སྒོ་ཏ་ལ་ཚིག་ལེའུར་བྱས་པ་སྦྱར་བའི་ངོ་སྟེ་དོན་དུ་ཡིན་ཏེ་དེ་ལྟར་སྦྱར་ན་ནི་ལྕི་ཡང་གི་སྡེབ་
སྦྱོར་ཉམས་པར་འགྱུར་བའི་ཕྱིར་རོ། །དགོས་པ་གཉིས་ལས་སྨྲས་པ་ནི་ཡེ་ཤེས་ཁོ་ན་དང་
མཛད་པ་སྦྱར་བའི་ཕྱིར་ཞེས་བྱ་བ་སྟེ་འདིར་སྤྲུལ་སྐུའི་རྗེས་ལ་མཛད་པ་བསྟན་པས་དེ་ཁོ་
- ：， $
1 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། »
ནའི་མཛད་པ་ཡིན་ནམ་སྙམ་དུ་གཞན་དག་སེམས་པར་འགྱུར་བ་ལ་དེ་ནི་མ་ཡིན་གྱི་ཆོས་
སྐུའི་མཛད་པ་ཡིན་ནོ་ཞེས་བསྟན་པའི་ཕྱིར་ཏེ་ལས་དང་བྱེད་པོ་ནི་ཐ་མི་དད་དུ་རིགས་པའི་
ཕྱིར་རོ། །གང་ཡང་འདིར་ལྷན་ཅིག་ཏུ་མ་བསྟན་པ་དེ་ནི་ངོ་བོ་ཉིད་ཀྱི་སྐུ་དང་ཆོས་དང་ཆོས་
ཅན་གྱི་འབྲེལ་བ་སྒྲུབ་པའི་ཕྱིར་དང་མཛད་པ་རྣམས་ནི་དངོས་དང་རྒྱུད་པས་སྐུ་ཐམས་ཅད་
ཀྱི་ཡིན་པར་བསྟན་པའི་ཕྱིར་ཐམས་ཅད་ཀྱི་མཇུག་ཏུ་བསྟན་པ་ཡིན་ནོ། །གང་གིས་ཕྱིར་
རིགས་པ་དེ་དག་གིས་སྐུ་བཞིར་གྲུབ་པ་དེའི་ཕྱིར་སྐུ་བཞི་ཡིན་ནོ། །ཕྱོགས་གཞན་ནི་རྣམ་
པར་སྣང་མཛད་མངོན་པར་བྱང་ཆུབ་པ་དང་རྣལ་འབྱོར་གྱི་རྒྱུད་དེ་ཉིད་འདུས་པ་དང་དེའི་
འགྲེལ་པ་སློབ་དཔོན་ཤཱཀྱ་བཤེས་གཉེན་གྱིས་སྦྱར་བ་ཀོ་ས་ལའི་རྒྱན་ལས་ཀྱང་བཞིར་
གསུངས་པས་ཕ་རོལ་ཏུ་ཕྱིན་པ་དང་རྡོ་རྗེའི་ཐེག་པ་ཐམས་ཅད་མི་འགལ་བར་འགྱུར་བའི་
ཕྱིར་ཡང་བཞི་ཉིད་དུ་རིགས་སོ་ཞེས་ཟེར་རོ། །ཡང་སྔོན་གྱི་སློབ་དཔོན་ཁ་ཅིག་ལོངས་སྤྱོད་
རྫོགས་པའི་སྐུ་ལ་ས་བཅུ་པའི་བྱང་ཆུབ་སེམས་དཔའ་ཁོ་ན་སྣང་ཞིང་ཡེ་ཤེས་རྣམས་ཀྱི་སྣོད་
དུ་གྱུར་པའི་ཆེན་པོ་དང་ས་དང་པོ་ལ་སོགས་པ་ལ་སྣང་བའི་སྤྲུལ་པའི་སྐུ་ལ་ལོངས་སྤྱོད་
རྫོགས་པར་བཏགས་པ་གཉིས་དང་། སྤྲུལ་པའི་སྐུ་ལ་རྣམ་པར་སྨིན་པ་དང་དེ་མ་ཡིན་པ་
གཉིས་སུ་ཕྱེ་ནས་ལྔར་བྱེད་དེ་བདེན་གཉིས་ལས་ཁྱབ་བདག་ཤུགས་ཀྱི་མཐུ་ཡིས་ནི། །སྤྲུལ་
པ་ཡིས་ཀྱང་སྤྲུལ་པ་ནི། །ཇི་ལྟར་བཞེད་བཞིན་མཛད་ཉིད་དེ། །མཛད་པ་ཀུན་ལ་འཇུག་པ་
བཞིན་ཞེས་གསུངས་པ་བཞིན་ནོ། ཁྱད་པར་བཤད་པ་ལ་དང་པོ་ཉོན་མོངས་པ་མེད་པའི་ཏིང་
ངེ་འཛིན་གྱི་ཁྱད་པར་ནི་ཉན་ཐོས་ལ་སོགས་པ་ཞེས་པ་སྟེ་རང་སངས་རྒྱས་ལ་སོགས་པ་
གཟུང་ངོ༌། །འདི་ལ་ངོ་བོ་ནི་བསམ་གཏན་ལ་བརྟེན་ནས་གཞན་གྱི་ཉོན་མོངས་པ་སྐྱེ་བ་
བསྲུང་བ་གྲུབ་པ་ཡིན་ནོ། །དེ་ལ་ཉན་རང་གཉིས་རང་ལ་དམིགས་ཏེ་གཞན་གྱི་ཉོན་མོངས་
པ་སྐྱེ་བ་ཙམ་བསྲུང་སྟེ་དེ་དག་ལ་ནི་ལྟ་བར་ཡང་མི་འདོད་དོ། །སངས་རྒྱས་རྣམས་ནི་རང་ལ་
- ， 9j .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་ནས་ཉོན་མོངས་པ་སྐྱེ་བ་དེ་ལ་ལྷག་པར་ཐུགས་བརྩེ་བས་གཟིགས་ཏེ་གཏན་ནས་
ཟད་པར་བྱེད་དེ་ཅུང་དགའ་བོ་དང་སོར་མོའི་ཕྲེང་བ་ཅན་ལ་སོགས་པ་བཞིན་ནོ། །དེ་ཉིད་
གསུངས་པ་ནི་ཉན་ཐོས་ཉོན་མོངས་མེད་པའི་ལྟ་ཞེས་པ་སྟེ་ལྟ་བ་ནི་ཏིང་ངེ་འཛིན་ཏེ་དེའི་ཞེས་
པ་ནི་མིའོ། །འགྲེལ་པ་ལས་བདག་མཐོང་བ་ལ་ཞེས་པ་ནི་འཕགས་པ་རབ་འབྱོར་གྱི་གཏམ་
རྒྱུད་བཞིན་དུ་བཤེད་གྲུང་ནི་ས་བོན་ནོ། །དོན་འདི་ཉིད་མདོ་སྡེའི་རྒྱན་ལས་སེམས་ཅན་དག་
ནི་ཐམས་ཅད་ཀྱི། །ཉོན་མོངས་མ་ལུས་ཐམས་ཅད་འདུལ། །ཉོན་མོངས་འཇོམས་མཛད་
ཉོན་མོངས་ལ། །ཐུགས་རྗེར་བཅས་ཁྱོད་ལ་ཕྱག་འཚལ་ཞེས་འབྱུང་བ་ཡིན་ནོ། །གཉིས་པ་
སྨོན་གནས་མཁྱེན་པའི་ཁྱད་པར་ནི་ཉན་ཐོས་ལ་སོགས་པ་ཞེས་པ་སྟེ་འདིའི་ངོ་བོ་ནི་བསམ་
གཏན་ལ་བརྟེན་ནས་འདི་ཤེས་པར་གྱུར་ཅིག་སྙམ་པ་དང་དེ་ཤེས་པ་ཡིན་ནོ། །དེ་ལ་ལྷུན་
གྱིས་གྲུབ་པ་ནི་ཡེ་ཤེས་ཤེས་བྱ་ལ་འབད་པ་མེད་པར་འཇུག་པ་ཡིན་ལ་རྟག་གནས་ནི་ཐུགས་
རྟག་ཏུ་མཉམ་པར་བཞག་པས་གནས་པ་ཞེས་འཕགས་པ་རྣམ་གྲོལ་སྡེ་འཆད་དོ། །སློབ་
དཔོན་གྱི་ནི་འགྲེལ་པ་བཞིན་ནོ། །འདྲི་བ་ཀུན་ལན་འདེབས་པ་ནི་སེམས་ཅན་ཐམས་ཅད་
ཀྱིས་མི་འདྲ་བ་དུས་གཅིག་ཏུ་དྲིས་ཀྱང་དེ་ཤེས་རབ་ཀྱིས་བཟུང་ནས་གསུང་གཅིག་གིས་དུས་
གཅིག་ཏུ་སོ་སོའི་སྐད་དུ་སྟོན་ནུས་པ་ཡིན་ཏེ་བདེན་སྨྲས་ཞུས་པ་ལས་འདི་ལྟར་སེམས་ཅན་
ཀུན་གྱི་ངེས་པའི་ཚིག །མང་པོ་དག་གིས་དུས་གཅིག་ཞུ་ཞུ་ནས། །སེམས་ཀྱིས་སྐད་ཅིག་
གཅིག་ལ་ཐུགས་ཆུད་ནས། །གསུང་དབྱངས་གཅིག་གིས་སོ་སོར་ལན་ཀྱང་འདེབས། །དེ་ལྟ་
བས་ན་འདྲེན་པ་འཇིག་རྟེན་ན། །ཚངས་པའི་སྒྲ་དབྱངས་གསུང་སྒྲོགས་མཁྱེན་པར་མཛོད། །
དེ་ནི་ལྷ་མི་སྡུག་བསྔལ་མཐར་འབྱིན་པའི། །ཆོས་ཀྱི་འཁོར་ལོ་རབ་ཏུ་བསྐོར་བར་མཛད་
ཅེས་གསུངས་སོ། །དོན་འདི་ཉིད་མདོ་སྡེའི་རྒྱན་ལས་ལྷུན་གྱིས་གྲུབ་ཅིང་ཆགས་མི་མངའ། །
ཐོགས་པ་མི་མངའ་རྟག་པར་ནི། །མཉམ་པར་བཞག་ཅིང་འདྲི་ཀུན་གྱི། །ལན་ལྡོན་ཁྱོད་ལ་
-3 8
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ཕྱག་འཚལ་ལོ་ཞེས་བཤད་དོ། །ཉན་རང་གི་དེ་ལས་ཟློག་པ་ནི་མཚན་འཛིན་གྱི་འབད་པ་
དང་བཅས་པ་ནས་དྲི་བ་ཐམས་ཅད་ཀྱི་ལན་མི་ཐེབས་པའི་བར་རོ། །རྟག་ཏུ་དོན་མི་མཛད་
པའི་རྒྱུ་ལ་དང་པོ་མཚོན་བྱའི་དོན་ནི་རྟག་ཏུ་ཞེས་པ་སྟེ་ཐུགས་རྗེ་ཆེན་པོ་ནི་ལན་དྲུག་ཏུ་
གཟིགས་པའོ། །ཇི་ལྟར་དོན་མི་མཛད་པ་ནི་རྟག་ཏུ་གདུལ་བྱ་ཇི་ལྟར་མི་འདུལ་ཞེས་པ་ཡིན་
ནོ༑ ༑རྒྱུ་སྨིན་པ་ནི་སྔོན་བསགས་པའི་དགེ་བའི་ས་བོན་ནུས་པ་མཐུ་ལྡན་དུ་རྒྱས་པའོ། །དེའི་
ཚེ་གང་གིས་འདུལ་བ་དེ་ལ་དེ་ལྟ་བུ་སྣང་ངོ་ཞེས་སྦྱར་རོ། །དེ་རྣམ་པར་འགྲེལ་པ་ན་དགེ་བའི་
བཤེས་གཉེན་གྱི་སོགས་པས་ནི་གྲོགས་པོ་བཟང་པོ་ལ་སོགས་པ་གསུང་ངོ་། །དེས་ནི་སྔོན་གྱི་
དགེ་བའི་ས་བོན་སངས་རྒྱས་དང་ཉན་རང་ལ་སོགས་པ་ཐོབ་པར་དམིགས་པའི་ཤེས་པ་སྐྱེད་
པར་བྱེད་པ་ཡིན་ནོ། །དམིགས་པ་དེ་ཉིད་སངས་རྒྱས་ལ་སོགས་པ་ཐོབ་པའི་རྒྱུ་སྟེ་དེ་བརྟས་
པ་ནི་རྒྱས་པའོ།། དེ་ལ་ནི་རྐྱེན་གྱི་བྱེད་པ་འཇུག་པས་དེའི་ཚེ་ཆོས་བསྟན་པ་དང་སོགས་པ་སྟེ་
སྐུའི་རྫུ་འཕྲུལ་དང་ཐུགས་གཏོང་བ་ལ་སོགས་པ་མཛད་ནས་ཡུལ་ཅན་དུ་འཕྲོད་ན་ནི་ཕུགས་
ཕན་པ་སྟེ་དེ་སྒྲུབ་བོ། །སྔོན་གྱི་སྨོན་ལམ་ནི་ཇི་ལྟ་ཇི་ལྟར་གདུལ་བྱའི། །དོན་རྣམས་རྫོགས་
པར་འབྱུང་འགྱུར་བ། །དེ་ལྟ་དེ་ལྟའི་སྣང་བ་ཡང་། །བདག་ལ་བརྟེན་ཏེ་འབྱུང་གྱུར་ཅིག་ཅེས་
གསུངས་པ་བཞིན་ནོ། །སྣང་བ་དང་འཚམ་པ་ནི་དྲི་ཟར་སྤྲུལ་ནས་རབ་དགའ་འདུལ་བ་
བཞིན་གདུལ་བྱ་དང་འཚམ་པར་བསྟན་ནས་འདུལ་བའོ། །ནོར་བུ་ལྟར་གནས་པ་ནི་རང་
ཉིད་ནུས་པ་དང་ལྡན་པར་གནས་པའོ། །ཉེས་པས་བསྐྱེད་པ་ནི་དེ་དང་ལྡན་པའོ། །རྒྱུ་མ་ཚང་
བ་ནི་བཤད་མ་ཐག་པའི་རྒྱུའོ། ། །
གཉིས་པ་མཚོན་བྱེད་ཀྱི་དཔེ་ནི་དེ་ཇི་ལྟ་བུ་ཞིག་ཅེས་པ་སྟེ་ལྷའི་རྒྱལ་པོ་ནི་ལུང་
ལས་རྒྱ་མཚོ་ལ་གནས་པའི་རྒྱལ་ཆེན་རིས་བཞིའི་ལྷ་རྣམས་ཀྱིས་གོས་རྒྱ་མཚོར་བཅུག་སྟེ་
སྤྲུགས་ནས་ཆར་པ་འབེབ་སོ་ཞེས་གསུངས་པའམ་སངས་རྒྱས་ཕལ་པོ་ཆེ་ལ་སོགས་པ་ལྟར་
- 5 9 7 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་ཀླུ་རྣམས་ཁོ་ནས་འབེབ་པ་ཡིན་ནོ། །མི་རུང་པ་ནི་རུལ་བ་དང་མེས་ཚིག་པ་ལ་སོགས་པ་
སྟེ་མི་འཁྲུངས་པ་ནི་མྱུ་གུའོ། །དེ་ཉིད་མདོ་སྡེ་རྒྱན་ལས་ཇི་ལྟར་ཆུ་སྣོད་ཆོག་པ་ལ། །ཟླ་བའི་
གཟུགས་བརྙན་མི་སྣང་བ། །དེ་བཞིན་སེམས་ཅན་ངན་པ་ལ། །སངས་རྒྱས་གཟུགས་བརྙན་
མི་སྣང་ངོ་ཞེས་འབྱུང་ངོ༌། ཁྱབ་པ་དང་རྟག་པར་བརྗོད་པའི་རྒྱུ་ནི་ཡེ་ཤེས་ཀྱི་བདག་ཉིད་ཀྱི་
ཞེས་པ་སྟེ་ཟས་གཙང་གི་སྲས་ལ་སོགས་པ་སོ་སོར་ངེས་པའི་རྒྱུད་ལ་ཡོད་པ་དང་ནི་ཁྱབ་པ་
འགལ་ལ། སྐད་ཅིག་ཡིན་པ་དང་ནི་རྟག་པ་འགལ་བའོ། །དེ་ལ་ཐམས་ཅད་དུ་སྣང་བའི་སྒོ་
ནས་མཛད་པ་རྒྱ་ཆེ་བ་ནི་སྡོང་པོ་བཀོད་པ་ལས་དེ་དག་ཀུན་ཏུ་འཚོ་བའི་ཆོས་འཛིན་ཞིང་།།
བླ་ན་ཡོད་དང་བླ་ན་མེད་རྣམས་དང༌། །རལ་པ་རིང་དང་གཞོན་ནུའི་རྟུལ་ཞུགས་ཅན། །དེ་
དག་གི་ཡང་སློབ་དཔོན་འགྱུར་བ་ཡིན། །དེ་དག་དགོན་པར་ལྗོན་ཤིང་ཆེན་པོར་འགྱུར།།
སྨན་དང་རིན་ཆེན་མི་ཟད་གཏེར་རྣམས་དང་། །ཡིད་བཞིན་ནོར་བུ་འདོད་པ་འབྱིན་ཤིག་དང་།།
ལམ་གོལ་འཁྱམས་པ་རྣམས་ལ་ལམ་སྟོན་འགྱུར་ཞེས་འབྱུང་བ་བཞིན་ནོ། །ཟད་པ་མི་མངའ་
བ་ནི་དེ་ལྟ་བུ་དང་བརྒྱ་སྦྱིན་དང་། འཁོར་ལོས་བསྒྱུར་བ་ལ་སོགས་པའི་གཟུགས་ཀྱིས་ཀྱང་
བཞུགས་ནས་སངས་རྒྱས་འཇིག་རྟེན་ན་གཏན་མེད་པ་མ་ཡིན་ཏེ་ཐེག་པ་ཆེན་པོ་བསྡུས་པ་
ལས་ལ་ལར་མེད་བཞིན་མྱ་ངན་འདའ། །ལ་ལར་བྱང་ཆུབ་ལུང་ཡང་སྟོན། །ནམ་ཡང་མེད་
པ་མ་ཡིན་པས། །དེ་བཞིན་གཤེགས་པ་རྟག་པའི་སྐུ་ཞེས་གསུངས་པ་ཡིན་ནོ། །དེས་ན་ཁྱབ་
པ་ནི་མཛད་པས་ཁྱབ་པ་དང་རྟག་པ་ནི་རྒྱུན་གྱི་རྟག་པ་ཡིན་ཏེ་མདོ་སྡེ་རྒྱན་ལས་རང་བཞིན་
དང་ནི་རྒྱུན་མི་ཆད། །ལྷུན་གྱིས་དེ་དག་རྟག་པར་འདོད་ཅེས་འབྱུང་བ་བཞིན་ནོ། །དེ་ལྟར་སྐུ་
དང་པོ་གཉིས་ཀྱི་དབང་དུ་མཛད་ནས་འཕགས་པ་ཀླུ་སྒྲུབ་ཀྱི་སྐུ་གསུམ་གྱི་བསྟོད་པ་ལས།
གཅིག་མིན་དུ་མ་མ་ཡིན་བདག་དང་གཞན་ལ་ཕན་པ་ཕུན་སུམ་ཚོགས་ཆེན་གཞིར་གྱུར་པ།།
དངོས་མེད་དངོས་པོ་མ་ཡིན་མཁའ་ལྟར་རོ་གཅིག་རྟོགས་པར་དཀའ་བའི་རང་བཞིན་དང༌།།
-j 8 9 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼༩
གོས་པ་མེད་ཅིང་མི་འགྱུར་ཞི་ལ་མི་མཉམ་མཉམ་པ་ཁྱབ་པ་ཅན་ཏེ་སྤྲོས་མེད་པ། །སོ་སོ་རང་
རིག་རྒྱལ་བ་རྣམས་ཀྱི་ཆོས་སྐུ་དཔེ་མེད་གང་ཡིན་དེ་ལ་བདག་ཕྱག་འཚལ་ཞེས་གསུངས་པ་
ཡིན་ནོ། །
ལོངས་སྤྱོད་རྫོགས་པའི་སྐུ་ལ་མདོར་བསྟན་པ་ནི་དེ་ལྟར་སྐུ་གཉིས་པ་བསྟན་
ནས་ཞེས་པ་སྟེ་འདི་ལ་སྐྱེས་བུ་ཆེན་པོར་མཚོན་པས་ན་མཚན་དང་མཛེས་པ་སྐྱེད་པར་བྱེད་
པས་ན་དཔེ་བྱད་སྟེ་འདི་གཉིས་ཀྱི་ཕྲིན་ལས་ནི་སྐྱེས་བུ་ཆེན་པོར་བྱེད་པ་དང་གདུལ་བྱ་འདུན་
པར་བྱེད་པ་གཉིས་ཡིན་ཏེ་མདོ་སྡེ་རྒྱན་ལས། ལུས་ཅན་ཀུན་གྱིས་ཁྱོད་མཐོང་ན། །སྐྱེས་བུ་
དམ་པ་ལགས་པར་འཚལ། །མཐོང་བ་ཙམ་གྱིས་རབ་དང་བར། །མཛད་པ་ཁྱོད་ལ་ཕྱག་
འཚལ་ལོ་ཞེས་བཤད་དོ། །དེའང་མཚན་རྣམས་ནི་གཙོ་བོ་ཡིན་པས་རེ་རེ་ཡང་ཕ་རོལ་ཏུ་ཕྱིན་
པ་དྲུག་དྲུག་གི་རྒྱུ་ལས་བྱུང་པར་བསྐལ་པ་བཟང་པོ་ལས་བསྟན་ཏེ་ཇི་སྐད་དུ་སྨིན་མཚམས་
ཀྱི་མཛོད་སྤུ་བ་མོ་དང་དུང་དང་ཀུན་ད་ལྟར་དཀར་བ་ནི་སྦྱིན་པའི་འབྲས་བུའོ། །གཡས་སུ་
འཁྱིལ་བ་ནི་ཚུལ་ཁྲིམས་ཀྱི་འབྲས་བུའོ། །དཔའ་ཞིང་ཟིལ་གྱིས་མི་ནོན་པ་ནི་བཟོད་པའི་
འབྲས་བུའོ། །རིང་བར་གནས་པ་ནི་བརྩོན་འགྲུས་ཀྱི་འབྲས་བུའོ། །ཤིན་ཏུ་འཁྱིལ་བ་ནི་
བསམ་གཏན་གྱི་འབྲས་བུའོ། །འོད་མཐའ་ཡས་པས་ཁྱབ་པ་ནི་ཤེས་རབ་ཀྱི་འབྲས་བུའོ་
ཞེས་བྱ་བ་ལ་སོགས་པ་གསུངས་པ་བཞིན་ནོ། །དཔེ་བྱད་རྣམས་ནི་དེའི་འཁོར་ཡིན་པས་གཙོ་
བོ་ཇི་ལྟ་བ་བཞིན་དུ་ཤེས་པར་བྱའོ། །དེ་ལ་སེན་པོ་ཟངས་ཀྱི་མདོག་དང་མདོག་སྣུམ་པ་དང་
མཐོ་བ་དང་ཟླུམ་པ་དང་རྒྱས་པ་དང་སྦྱིན་གྱིས་ཕྲ་བ་དྲུག་ནི་མཚན་ཕྱག་གི་སོར་མོ་རིང་བའི་
འཁོར་ཡིན་ནོ། །དབུ་གདུགས་ལྟར་རྒྱས་པ་དང་དབུ་སྐྲ་གནག་པ་དང་སྡུག་པ་དང་འཇམ་པ་
དང་མི་འཛིངས་པ་མི་ཤོར་བ་དང་དྲི་ཞིམ་པ་བདུན་ནི་དབུ་གཙུག་ཏོར་དང་སྤུ་རེ་རེ་ནས་
གཡས་སུ་འཁྱིལ་བའི་འཁོར་ཡིན་ནོ། །དཔྲལ་བ་ཕྱེད་པ་དང་དབྱེས་ཆེ་བ་དང་སྨིན་ཚུགས་
-5
8
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིང་བ་དང་། འཇམ་པ་དང་སྣུམ་པ་དང་མཉམ་པ་དང་བཤངས་མཐོ་བ་དང་གཙང་བ་བརྒྱད་
ནི་མཛོད་སྤུའི་འཁོར་ཡིན་ནོ། །སྤྱན་དག་པ་དང་སྤྱན་མཛེས་པ་དང་འཛུམ་པ་དང་ཡངས་པ
དང་རྫི་མ་སྟུག་པ་དང་པདྨའི་འདབ་མ་འདྲ་བ་ལྔ་ནི་སྤྱན་མཐོན་མཐིང་དང་རྫི་མ་བའི་རྫི་མ་ལྟ་
བུའི་འཁོར་ཡིན་ནོ། །སྙན་མཉམ་པ་དང་མ་ཉམས་པ་གཉིས་ནི་འགྲམ་པ་སེངྒེ་ལྟ་བུའི་འཁོར་
རོ; ་ཞལ་ཧ་ཅང་མི་རིང་བ་དང་སྒོས་ཤིང་ཐོག་བིམ་པ་ལྟར་དམར་བ་དང་ལྗགས་མཉེན་པ་
དང་སྲབ་པ་དང་དམར་བ་དང་འབྲུག་གི་སྒྲ་དང་གསུང་མཉེན་པ་དང་འཇམ་པ་དང་མཆེ་བ་
ཟླུམ་པ་དང་རྣོ་བ་དང་དཀར་བ་དང་མཉམ་པ་དང་བྱིན་གྱིས་ཕྲ་བ་སྟེ་བཅུ་གསུམ་ནི་མཚན་
ལྗགས་ཡངས་ པ་དང་ ཚངས་ པའི་ དབྱངས་དང་ཚེམས་དཀར་བ་དང་ ཐགས་བཟང་བ་
དང་བཞི་བཅུ་ཚང་བ་དང་། མཉམ་པ་དང་རོ་བྲོ་བའི་མཆོག་མཉེས་པ་རྣམས་ཀྱི་འཁོར་ཡིན་
ཏེ་ཅི་རིགས་སུ་སྦྱར་རོ། །རྩ་མི་མངོན་པ་དང་མདུད་པ་མེད་པ་དང་ལོང་བུ་མི་མངོན་པ་དང་
གཞོན་ཤ་ཅན་དང་ཕྱག་ཤིང་བལ་ལྟར་འཇམ་པ་དང་རི་མོ་མདངས་ཡོད་པ་དང་རི་མོ་ཟབ་པ་
དང་རི་མོ་རིང་བ་བརྒྱད་ནི་ཕྱག་དང་ཞབས་འཇམ་ཞིང་གཞོན་ཤ་ཆགས་པ་དང་ཞབས་ལོང་
བུ་མི་མངོན་པའི་འཁོར་ཡིན་ཏེ་མཚན་གྱི་ལོང་བུ་མི་མངོན་པ་ནི་ཕྱིའི་ཡིན་ལ་དཔེ་བྱད་ཀྱི་ནང་
ཡིན་ནོ། །ཞབས་མཉམ་པ་ནི་རུས་སྦལ་ལྟར་གནས་པའི་འཁོར་རོ། །སེངྒེ་དང་གླང་ཆེན་དང་
ངང་པ་དང་ཁྱུ་མཆོག་དང་གཡས་ཕྱོགས་དང་མཛེས་པ་དང་དྲང་བ་དང་གོམ་པ་སྙོམས་པ་
བརྒྱད་ནི་ཕྱག་དང་ཞབས་ཀྱི་སོར་མོ་དྲ་བས་འབྲེལ་བ་དང་རྟིང་པ་ཡངས་པའི་འཁོར་ཡིན་ནོ།།
སྐུ་འཁྲིལ་བག་ཆགས་པ་དང་བྱི་དོར་བྱས་པ་དང་རིམ་པར་འཚམ་པ་དང་གཙང་བ་དང་
འཇམ་པ་དང་དག་པ་དང་ཁོ་ལག་ཡངས་པ་དང་མ་ཞུམ་པ་དང་རྒྱས་པ་དང་གྲིམས་པ་དང་
ཡན་ལག་མཛེས་པ་དང་ཟླུམ་པ་དང་སྐབས་ཕྱིན་པ་དང་མ་སྟོངས་པ་དང་ཕྱལ་ཕྱང་ངེ་བ་དང་
བལྟ་ན་སྡུག་པ་དང་ཀུན་སྤྱོད་གཙང་བ་དང་སྨེ་བ་མེད་པ་སྟེ་བཅོ་བརྒྱད་ནི་སྐུ་ཆེ་ཞིང་དྲང་བ་
- 59 {) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
དང་མདུན་མཐོ་བ་དང་པགས་པ་གསེར་མདོག་དང་སྲབ་པ་དང་དཔུང་མགོ་ཟླུམ་པ་དང་ཐལ་
གོང་རྒྱས་པ་དང་རོ་སྟོད་སེངྒེ་འདྲ་བ་དང་ནྱ་གྲོ་ཏ་ལྟར་ཆུ་ཞེང་གབ་པའི་འཁོར་ཡིན་ནོ། །
ཕྱལ་ཕྱང་ངེ་བ་དང་ཕྱལ་མ་སྙོམས་པ་དང་སྐུ་ཟླུམ་པ་དང་ལྟེ་བ་ཟབ་པ་དང་གཡས་ཕྱོགས་སུ་
འཁྱིལ་བ་ལྔ་ནི་གསང་བ་སྦུབས་སུ་ནུབ་པའི་འཁོར་ཡིན་ནོ། །དཔལ་གྱི་བེའུ་དང་བཀྲ་ཤིས་
དང་ཉ་དང་གཡུང་དྲུང་འཁྱིལ་བ་ལ་སོགས་པ་རྣམས་ནི་མཚན་བཟང་པོ་ཕྱག་དང་ཞབས་
འཁོར་ལོའི་མཚན་དང་ལྡན་པ་དང་ཕྱག་དང་ཞབས་དྲ་བས་འབྲེལ་བའི་འཁོར་ལོ་ཡིན་ནོ།།
དེ་དག་བསྐྱེད་པའི་རྒྱུ་ནི་བདེན་སྨྲའི་མདོ་ལས་སྟོང་གསུམ་གྱི་སེམས་ཅན་ཐམས་ཅད་འཁོར་
ལོས་བསྒྱུར་བར་གྱུར་པའི་བསོད་ནམས་བརྒྱ་འགྱུར་གྱིས་སངས་རྒྱས་ཀྱི་བ་སྤུའི་ཁུང་བུ་
གཅིག་འགྲུབ་བོ། །བ་སྤུའི་ཁུང་བུ་ཐམས་ཅད་ཀྱི་བསོད་ནམས་བརྒྱ་འགྱུར་གྱིས་དཔེ་བྱད་
གཅིག་འགྲུབ་བོ། །དཔེ་བྱད་བརྒྱད་ཅུའི་བསོད་ནམས་བརྒྱ་འགྱུར་གྱིས་མཚན་འགྲུབ་བོ།།
མཚན་སུམ་ཅུ་པོ་ཀུན་བརྒྱ་འགྱུར་གྱིས་དབུའི་གཙུག་ཏོར་འགྲུབ་བོ། །དེ་བྱེ་བ་ཕྲག་འབུམ་
གྱིས་གསུང་ཆོས་ཀྱི་དུང་འགྲུབ་བོ། །དེས་ནི་སེམས་ཅན་ཐམས་ཅད་མཐོ་རིས་དང་ཐར་པ་ལ་
འགོད་པར་བྱེད་དོ་ཞེས་བཤད་དོ། །ཡན་ལག་ནི་དོན་ལ་ཐབས་ཅིག་པ་ནི་ལྷན་ཅིག་པ་སྟེ་
འོག་མིན་དུའོ། །དགའ་བ་ནི་ལུང་རྟོགས་པའི་ཆོས་སོ། །བདེ་བ་ནི་ལུང་གི་ཆོས་སོ། །
གཉིས་པ་རྒྱས་པར་བཤད་པ་ལ་མཚན་དང་དཔེ་བྱད་གཉིས་ལས་དང་པོ་
ལའང་ངོ་བོ་དང༌། རྒྱུ་བཤད་པ་གཉིས་ཀྱི་དང་པོ་ནི་མཚན་སུམ་ཅུ་རྩ་གཉིས་པོ་ཞེས་པ་སྟེ་
འདི་དག་ནི་རྒྱུ་འབྲས་ཀྱིས་འཆད་པ་ན་རྒྱུ་འབྲས་སྒྲུབ་བྱེད་ནི་ལུང་ཁོ་ན་ཡིན་ནོ། །དེ་ལ་ཕྱག་
དང་ཞབས་གཉིས་ཀྱི་མཐིལ་ལ་འཁོར་ལོ་རྩིབས་སྟོང་དང་ལྡན་པ་བ་སོ་ལ་སྐོས་པ་ལྟ་བུ་
མངའ་བ་ཡིན་ཏེ་རྩིབས་སྟོང་དང་ལྟེ་བ་དང་མུ་ཁྱུད་གསུམ་མ་རྫོགས་ན་འཁོར་ལོས་སྒྱུར་བ་
དང་རྫོགས་ན་སངས་རྒྱས་སུ་འགྱུར་རོ། །ཤིན་ཏུ་གནས་པ་ནི་མཐོ་དམན་མེད་པའོ། །སོར་
- 5
9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མོ་འབྲེལ་བ་ནི་བར་རྣམས་ལ་སེང་སེང་པོ་མེད་ཀྱང་སོར་སྡུག་ལ་སོགས་པའི་རྒྱན་བཞུག་ཏུ་
རུང་བ་ཡིན་ནོ། །བདུན་མཐོ་བ་ནི་ཕྱག་དང་ཞབས་ཀྱི་བོལ་བཞི་དང་དཔུང་པ་གཉིས་དང་
ལྟག་པའི་ཚོགས་ཏེ་བདུན་ཤས་ཁེངས་པ་ཡིན་ནོ། །རྟིང་པ་ཡངས་པ་ནི་ཞབས་ཀྱི་བཞི་ཆ་
ཡོད་པའོ། །སྐུ་ཆེ་བ་ནི་ཁྲུ་བདུན་གྱིས་འཕགས་པའོ། །ཞབས་འབུར་མི་མངོན་པ་ནི་ལོང་བུ་
དང་པུས་མོའི་ལྷ་ང་མཛེས་པར་ནུས་པའོ། །བ་སྤུ་ནི་གཡས་ཕྱོགས་སུ་གྱེན་དུ་འཁྱིལ་བའོ།།
ཨེ་ན་ཡའི་བེས་ཁ་སྒོ་སྟེ་རྒྱས་ཤིང་ཟླུམ་ལ་རིམ་པར་འཚམ་པའོ། །ཕྱག་རིང་བ་ནི་སྐུ་མ་བཏུད་
པར་ཕྱག་གི་མཐིལ་གཉིས་ཀྱིས་པུས་མོའི་ལྷ་ངར་སླེབས་པའོ། །སྦུབས་སུ་ནུབ་པ་ནི་གསེར་
གྱི་པདྨ་སྦུབས་སུ་ནུབ་པ་དང་རྟ་དང་གླང་པོ་ཅང་ཤེས་ཀྱི་ལྟ་བུའོ། །གསེར་མདོག་ནི་གསེར་
ཤིན་ཏུ་སྦྱངས་པ་ལ་གཟུགས་བརྙན་འཆར་དུ་རུང་བ་ལྟ་བུའོ། །བ་སྤུའི་ཁུང་བུ་གཅིག་ནས་
གཉིས་སྐྱེས་པ་མེད་པས་ན་རེ་རེ་ནས་གཡས་སུ་འཁྱིལ་བའོ། །གནས་ཇི་ལྟ་བ་བཞིན་མཐོན་
པོའི་ས་སྟེ་ཞལ་གྱི་མཛོད་སྤུས་བརྒྱན་པ་ནི་སྨིན་མཚམས་ན་ཀུན་ད་ལྟར་དཀར་ཞིང་ཉི་ཟླ་
བས་ལྷག་པའི་འོད་དང་ལྡན་པའི་སྤུ་འཇམ་པོ་གཡས་སུ་འཁྱིལ་བ་སྐྱུར་རུ་རའི་འབྲས་བུ་
ཙམ་མངའ་བ་ཡིན་ནོ། །སེངྒེ་འདྲ་བ་ནི་ཆེ་ལ་རྒྱས་པའོ། །དཔུང་མགོ་ཟླུམ་པ་ནི་རྩའི་དྲ་བ་མི་
མངོན་ པའོ། །ཐལ་གོང་རྒྱས་པ་ནི་དཔུང་མགོའི་བར་ཤས་རྒྱས་པའོ། །རོ་བྲོ་བའི་མཆོག་
མཁྱེན་པ་ནི་ལྗགས་རླུང་མཁྲིས་བད་ཀན་གྱིས་མ་ཉམས་པས་ཅི་གསོལ་ཡང་བདུད་རྩིའི་རོར་
འགྱུར་རོ། །ཆུ་ཞེང་གབ་པ་ནི་མདོམ་དང་འཕང་མཉམ་པའོ། །ཡང་ན་རྒྱ་ནི་སྐུ་སྨད་དོ། །གྲོ་
ཏ་ནི་སྐུ་སྟོད་ཡིན་ལ་དེ་གཉིས་ལྟེ་བ་ནས་གཅལ་མཉམ་པའོ། །གཙུག་ཏོར་ནི་ཟླམ་ཞིང་
གཡས་སུ་འཁྱིལ་བའོ། །ལྗགས་རིང་བ་ནི་ཞལ་གྱི་དཀྱིལ་འཁོར་ཁེབས་པའོ། །ཚངས་པའི་
དབྱངས་ནི་ཀ་ལ་པིང་ཀ་ལྟར་སྙན་པ་སྟེ་ཡན་ལག་དྲུག་ཅུ་ནི་གསང་བ་བསམ་གྱིས་མི་ཁྱབ་
པའི་མདོ་ལས་བལྟའོ། །སེངྒེ་འདྲ་བ་ནི་མེ་ལོང་ལྟར་ཟླུམ་ལ་རྒྱས་པའོ། །ཚེམས་དཀར་བ་ནི་
- 5]
༡ .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ཚེམས་ལ་བསྟོད་པ་ལས་ཀུ་མུད་ཏ་ཟླ་ཀུན་ཏ་སོགས། །དཀར་པོའི་དཔེར་བརྗོད་བཞི་པོ་དག།
ཁྱོད་ཀྱི་ཚེམས་ཕྲེང་བྱུང་གྱུར་ནས། །ཐབས་ནི་ཤོར་བ་ལྟ་བུར་གདའ་ཞེས་འབྱུང་བ་བཞིན་ནོ།།
མཉམ་པ་ནི་མཐོ་དམའ་མེད་པའོ། །ཐགས་བཟང་བ་ནི་འཚམ་མ་དོད་པའོ། །སྤྱན་མཐོན་
མཐིང་ནི་འབྲས་བུ་སྣུམ་ལ་གནག་པ་དང་དེའི་འཐའ་དཀར་བ་དང་དེ་ནས་སྣུམ་ལ་མཐིང་བ་
དང་གྲ་གཉིས་དམར་བ་དང་རྫི་མ་དང་སྤྱན་གྱི་བར་གསེར་མདོག་སྟེ་དྭངས་པ་ལྔ་དང་ཡང་
གཙོ་བོའི་སྒྲས་སྨོས་སོ་ཞེས་སློབ་དཔོན་དབྱིག་གཉེན་ཞབས་ཀྱིས་བཤད་དོ། །བའི་རྫི་མ་ནི་
མ་འཛིངས་ལ་ཐུར་དུ་གཞོལ་བའོ། །གཉིས་པ་ནི་སྔོན་རྒྱུ་གྲུབ་པས་ད་ལྟ་མཚན་གྲུབ་བོ་ཞེས་
པ་སྟེ་རབ་ཏུ་རྫོགས་པ་ནི་ནུས་པ་ཐོགས་མེད་དུ་གྲུབ་པ་ཡིན་ལ། མདོ་ནི་ཡུམ་སྟེ་འདི་དག་ནི་
བཤད་ཟིན་ཏོ། ། །
དཔེ་བྱད་བཤད་པ་ནི་དེ་ལྟར་མཚན་རྣམས་བརྗོད་ནས་ཞེས་པ་སྟེ་འདུ་བྱེད་ནི་
འདུས་བྱས་ཏེ་མཐོ་བ་ནི་རིགས་བཟང་བའོ། །མཐར་གྱིས་ཞུགས་པ་ནི་ལམ་ལྔ་ལ་རིམ་གྱི་
བསླབ་པའོ། །ལས་ངན་པ་དང་ལོག་འཚོ་བསྲུང་བ་ཞེས་བྱ་བ་དང་ཤིན་ཏུ་སྦས་པའི་ཆོས་
ཀྱིས་བློ་གྲོས་ཅན་ཞེས་སྦྱར་རོ། །མིའི་སེངྒེ་དང་མིའི་གླང་པོ་ཆེ་ཡིན་པས་དེ་དང་དེ་ལྟ་བུར་
གཤེགས་པ་ཞེས་སྦྱར་ཏེ་ཁྱུ་མཆོག་ཏུ་མཁས་པ་ནི་ཁྱུ་མཆོག་ཡིན་པའོ། །འཁྲིལ་བག་ཆགས་
པ་ནི་བག་ཆགས་པའོ། །མ་འབགས་པ་ནི་མ་འདྲེས་པའོ། །རྣམ་པར་དག་པ་སྔ་མ་ནི་གཙང་
བའོ། །ཕྱི་མ་ནི་གསལ་བའོ། །ཆོས་འདུལ་བ་ཡོངས་སུ་རྫོགས་པ་ནི་ལུང་རྣམ་འབྱེད་ལས་
རུས་ནི་རྒྱལ་པོ་ རྗེའི་རིགས་ སུ་འཁྲུངས། །སློབ་མ་འདུལ་མཛད་ཉེས་པ་རབ་ཐུལ་བ།།
སངས་རྒྱས་འདུལ་བའི་གཙོ་ལ་ཕྱག་འཚལ་ཏེ་ཞེས་འབྱུང་བ་བཞིན་ནོ། །འབྱེད་པ་ནི་ཕྱེད་
པའོ། །སྐུ་ཟླུམ་པ་ནི་གསུས་པ་ཟླུམ་པའོ། །དུས་མ་ཡིན་པའི་ཆོས་འདུལ་བ་དང་བྲལ་བ་ནི་
དུས་མ་ཡིན་པར་གདུལ་བྱ་མི་འདུལ་བའོ། །མདངས་ཡོད་པའི་དགེ་སྦྱོང་ཆེན་པོ་ནི་རང་
- 5 9 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་མཉམ་པའོ། །ལྗགས་དམར་བ་ནི་སྐུའི་ཕྱོགས་གཅིག་ལ་བསྟོད་པ་ལས་ཟངས་ཞུན་
འོད་འདྲ་འདི་དག་གི །དཔལ་འབར་འདིའི་ཐད་ན་ནི། །བིམ་པའི་འབྲས་བུ་མཚམས་སྤྲིན་
དང༌། །ཨུཏྤལ་དམར་མཛེས་རོ་དང་འདྲ་ཞེས་བཤད་པ་བཞིན་ནོ། །སྲིད་པ་ཀུན་ཏུ་སྦྱོར་བ་ནི་
ཉོན་མོངས་པ་སྟེ་བསྡམས་ནི་ཟད་པའོ། །ཆོས་འདུལ་བ་ཤིན་ཏུ་དཀར་བ་ནི་དཀར་པོས་
འདུལ་བའོ། །མཐར་གྱིས་རྟོགས་པ་ནི་རིམ་གྱིས་རྟོགས་པའོ། །གཙང་པ་ཕུན་སུམ་ཚོགས་པ་
ནི་གཙང་མ་ཡིད་ཆེས་པས་ཞེས་འཕགས་པས་བཤད་དོ། །འགྲོ་བ་གཞོན་ནུ་མ་མགུ་བ་ནི་ལྷ་
དང་མི་ལ་སོགས་པའི་བུ་མོས་བསྟོད་པ་སྟེ་བདུད་ཀྱི་བུ་མོས་རྣམ་དག་སྐུ་མངའ་མཆོག་ཏུ་
གཟུགས་བཟང་བ། །ཡེ་ཤེས་རྒྱ་མཚོ་གསེར་གྱི་ལྷུན་པོ་འདྲ། །གྲགས་པ་འཇིག་རྟེན་གསུམ་
ན་ལྷ་མེ་བ། །མགོན་པོ་མཆོག་ཁྱོད་ལ་ནི་སྐྱབས་སུ་མཆི་ཞེས་བསྟོད་པ་བཞིན་ནོ། །ཕྱི་རྗེས་
སུ་གཟིགས་པ་ནི་མ་འོངས་པ་ན་ཅི་འགྱུར་བལྟའོ། །ཆོས་འདུལ་བ་འཇམ་པ་ནི་ཞེ་སྡང་
བྱམས་པས་འདུལ་བ་ལ་སོགས་པའོ། །སྐྱོན་ཀུན་ནས་གཟིགས་པ་ཞེས་སྦྱར་རོ། །མཆོག་ཏུ་
གནོད་པ་ནི་ཉོན་མོངས་པ་སྟེ་དེ་ལྟར་ཡུན་རིང་རྒྱུན་ཆགས་དགྲར་གྱུར་པ། །གནོད་པའི་
ཚོགས་རབ་འཕེལ་བའི་རྒྱུ་གཅིག་པོ། །བདག་གི་སྙིང་ལ་ངེས་པར་གནས་འཆའ་ན། །འཁོར་
བར་འཇིགས་མེད་དགའ་བར་ག་ལ་འགྱུར་ཞེས་གསུངས་པ་བཞིན་ནོ། །ལྟ་བས་བྱས་པ་ནི་
དྲུག་ཅུ་རྩ་གཉིས་ལ་སོགས་པའོ། །སྨྲ་བ་ཐམས་ཅད་ནི་འོད་སྲུང་རྫོགས་བྱེད་ལ་སོགས་པའོ།།
བསྟན་པའི་སྙིང་པོ་བློ་འཇམ་པོ་རྟོགས་པ་མེད་པས་ཤེས་པ་ཞེས་སྦྱར་རོ། །དཔལ་གྱི་བེའུ་
དང་དུང་དང་བུམ་པ་དང་གདུགས་དང་རྒྱལ་མཚན་དང་རྔ་གཡབ་ལ་སོགས་པ་བཀྲ་ཤིས་ཀྱི་
རྟགས་དང་གཡུང་དྲུང་འཁྱིལ་བ་རྣམས་ཐུགས་ཀ་དང་ཕྱག་དང་ཞབས་ཀྱི་མཐིལ་ལ་ཡོད་
ཅེས་མདོ་ལས་བཤད་དོ། །མཚན་དང་དཔེ་བྱད་འདི་རྣམས་བྱང་ཆུབ་སེམས་དཔའ་ཆེན་པོ་
རྣམས་དང་འཁོར་ལོས་སྒྱུར་བ་རྣམས་ལའང་ཡོད་མོད་ཀྱི་མཛོད་ལས་ཐུབ་མཚན་ཡུལ་ན་
- ; 3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། (༩
གནས་པ་དང༌། །གསལ་ལ་རྫོགས་པས་འཕགས་པ་ཡིན་ཞེས་བཤད་པས་ནི་སངས་རྒྱས་
རྣམས་ཁྱད་པར་དུ་འཕགས་པ་ཡིན་ནོ། །དེ་ལྟ་བུའི་སྐུ་འདི་ལ་སྔོན་གྱི་སློབ་དཔོན་ཁ་ཅིག་ན་
རེ༔ འདི་རྟག་པར་བཤད་པ་ནི་གདུལ་བྱ་གང་དག་སངས་རྒྱས་དཀོན་མཆོག་མི་རྟག་ན་རྩོམ་
པ་དོན་མེད་དོ་ཞེས་རྟོག་པ་དགག་པར་བྱ་བའི་ཕྱིར་བཤད་ཀྱི། འདིའང་ཡོངས་སུ་མྱ་ངན་
ལས་འདའ་བ་ཡིན་ཏེ་འོན་ཀྱང་ཇི་ལྟར་ལྷ་རྣམས་ཀྱི་དབང་པོ་བརྒྱ་སྦྱིན་འཆི་འཕོ་བ་དང་སྐྱེ་བ་
ནི་དེ་བས་ཆེས་ཆེ་བའི་ལྷ་རྣམས་ཀྱིས་ཤེས་ཀྱིས་ལྷའི་བུ་ཕལ་པ་རྣམས་ཀྱིས་ནི་གནས་འདིར་
ལྷའི་དབང་པོ་གཅིག་ཤི་འཕོས་ཏེ་གཞན་ཞིག་དེར་སྐྱེས་པ་མི་ཤེས་པར་ལས་ཀྱི་མེ་ལོང་ལ་ལྟ་
དགོས་པ་ནི་བརྒྱ་སྦྱིན་རྣམས་ཀྱི་ཆོས་ཉིད་ཡིན་པ་དེ་བཞིན་དུ། སྐུ་འདིའི་མྱ་ངན་ལས་འདའ་
བ་ཡང་སངས་རྒྱས་རྣམས་ཞིག་གི་སྤྱོད་ཡུལ་དུ་འགྱུར་གྱི་ས་བཅུ་པའི་བྱང་ཆུབ་སེམས་དཔའ་
རྣམས་ཀྱི་ཡང་ཡུལ་དུ་མི་འགྱུར་བའི་ཕྱིར་སྐུ་གདུང་རྣམ་པར་དབྱེ་བ་ལ་སོགས་པ་ཡང་མེད་དོ་
ཞེས་ཟེར་རོ། །སློབ་དཔོན་ཆོས་ཀྱི་བཤེས་གཉེན་ལ་སོགས་པ་གཞན་དག་ན་རེ། སངས་
རྒྱས་ཡོངས་སུ་མྱ་ངན་ལས་འདའ་བར་བཤད་པ་དེ་ནི་སྤྲུལ་པའི་སྐུ་ལ་ལོངས་སྤྱོད་རྫོགས་
པར་བཏགས་པ་དེ་ཁོ་ན་ཡིན་གྱི་འདི་ནི་སྐད་ཅིག་མ་ཡིན་ཀྱང་རྒྱུན་གྱིས་ནི་རྟག་པ་ཁོ་ན་ཡིན་
ནོ་ཞེས་ཟེར་རོ། །ཡང་ཁ་ཅིག་ན་རེ་སངས་རྒྱས་ཐམས་ཅད་ལོངས་སྤྱོད་རྫོགས་པ་དང་ཆོས་
ཀྱི་སྐུ་དང་ངོ་བོ་ཉིད་ཀྱི་སྐུ་གསུམ་ནི་གཅིག་ལས་མེད་ཅིང་ཐ་དད་དུ་སྣང་བ་ནི་སྤྲུལ་པའི་སྐུ་ཁོ་
ན་ཡིན་ནོ། །གང་ཡང་སེམས་ཅན་རྣམས་ནི་རྣམ་པར་ཤེས་པའི་རྒྱུད་ཐ་དད་པའོ་ཞེས་འབྱུང་
བ་དེ་ནི་སོ་སོ་སྐྱེ་བོ་དང་སློབ་པ་རྣམས་ཁོ་ན་ལ་དགོངས་པ་ཡིན་ནོ་ཞེས་ཟེར་རོ། །གཞན་དག་
ནི་སྐུ་ཐམས་ཅད་ཐ་དད་དུ་འདོད་དོ། །སྐུ་འདིའང་འཕགས་པ་ཀླུ་སྒྲུབ་ཀྱིས་རང་གིས་འབྱོར་
པ་འཇིག་རྟེན་ལས་འདས་བསམ་གྱིས་མི་ཁྱབ་ལེགས་པར་མཛད་པ་བརྒྱའི་འབྲས། །བློ་ཅན་
རྣམས་གྱི་དགའ་བ་བསྐྱེད་ཕྱིར་འཁོར་གྱི་ནང་དུ་སྣ་ཚོགས་རྒྱས་པར་སྟོན་མཛད་པ། །རྟག་ཏུ་
- 59 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམ་པ་ཆོས་ཀྱི་སྒྲ་སྐད་རྒྱ་ཆེན་འཇིག་རྟེན་ཀུན་ཏུ་འཕྲོ་བར་མཛད་པ་པོ། །སངས་རྒྱས་ལོངས་
སྤྱོད་རྫོགས་སྐུ་ཆོས་ཀྱི་རྒྱལ་སྲིད་གནས་པ་གང་ཡིན་དེ་ལ་ཕྱག་འཚལ་ལོ་ཞེས་གསུངས་སོ། །
སྤྲུལ་པའི་སྐུ་ནི་དེ་ལྟར་སྐུ་གསུམ་ལ་བསྟན་ནས་ཞེས་པས་སྟོན་པར་བྱེད་དེ་ཕན་
པ་སྣ་ཚོགས་ནི་མཐོ་རིས་དང་ཐར་པའི་བདེ་བ་སྣ་ཚོགས་པའོ། །ཤཱཀྱ་ཐུབ་པ་དང་ཁྱེའུ་དང་བུ་
མོ་དང་རྒྱལ་པོ་དང་བརྒྱ་སྦྱིན་ལ་སོགས་པར་སྤྲུལ་པ་ནི་རྣམ་པར་སྨིན་པའི་སྤྲུལ་སྐུ་ཡིན་ལ།
ཡིད་བཞིན་གྱི་ནོར་བུ་དང་འདོད་པས་ལྗོན་ཤིང་ལ་སོགས་པ་ནི་རྣམ་པར་སྨིན་པ་མ་ཡིན་པའི་
སྤྲུལ་སྐུ་ཡིན་ནོ། །མཉམ་པ་ཉིད་ནི་སྐལ་བ་དང་ལྡན་པ་ལ་ཉེ་རིང་མེད་པའོ། །རྒྱུན་མི་ཆད་པ་
ནི་མྱ་ངན་ལས་འདས་པ་དང་བསྟན་པ་ནུབ་ནས་ཀྱང་བཞུགས་པ་སྟེ་དུས་དེང་སང་བྱང་
ཕྱོགས་ཤམ་བྷ་ལ་ན་དེ་བཞིན་གཤེགས་པའི་སྤྲུལ་པའི་རྒྱལ་པོ་དང་ཛ་ལན་དྷ་ར་དང་ཨུ་རྒྱན་
ལ་སོགས་པ་ནའང་སྤྲུལ་པའི་སྐུ་བཞུགས་པར་དུས་ཀྱི་འཁོར་ལོ་ལ་སོགས་པ་ནས་གསུངས་
པ་བཞིན་ནོ། །སྐུ་འདིའང་འཕགས་པ་ཀླུ་སྒྲུབ་ཀྱིས་སེམས་ཅན་རྣམས་ནི་སྨིན་པར་མཛད་
ཕྱིར་ལ་ལ་དག་ཏུ་མེ་འབར་བཞིན་དུ་གང་སྣང་ཞིང༌། །ལ་ལར་ཡང་ནི་རྫོགས་པར་བྱང་ཆུབ་
ཆོས་ཀྱི་འཁོར་ལོ་རབ་ཏུ་ཞི་བར་གང་སྣང་བ། །སྣ་ཚོགས་ཐབས་ཚུལ་རྣམས་ཀྱིས་རྣམ་པ་དུ་
མར་འཇུག་ཅིང་སྲིད་པ་གསུམ་གྱི་འཇིགས་སེལ་བ། །ཕྱོགས་བཅུར་ཆུབ་མཛད་ཐུབ་པ་
རྣམས་ཀྱི་སྤྲུལ་སྐུ་དོན་ཆེན་གང་ཡིན་དེ་ལ་བདག་ཕྱག་འཚལ་ཞེས་གསུངས་པ་བཞིན་ནོ། །
ཕྲིན་ལས་ལས་ནི་དེ་ལྟར་ངོ་བོ་ཉིད་ཀྱི་སྐུའི་བདག་ཉིད་ཅེས་པས་སྟོན་པར་བྱེད་
དེ་གསུམ་པོ་ངོ་བོ་ཉིད་ཀྱི་སྐུ་དང་དབྱེར་མེད་པས་ན་བདག་ཉིད་དོ། །གྲངས་མེད་གསུམ་དུ་
ཚོགས་གཉིས་གོམས་པ་ལས་བྱུང་པས་ན་བསྒོམས་པའི་སྟོབས་ལས་བྱུང་པའོ། །ཡེ་ཤེས་ལ་
སོགས་པས་ནི་སོ་སོ་སྐྱེ་བོའི་རྣམ་པར་ཤེས་པ་ལེགས་པར་གཟུང་ངོ༌། །ལྟོས་ནས་རབ་ཏུ་
བརྟགས་པ་ནི་དེ་དག་ལ་སྣང་བའོ། །ཡེ་ཤེས་ཁོ་ན་སྐུ་གཉིས་སུ་སྣང་བ་བསྐྱེད་པ་ནི་ཡེ་ཤེས་
- 59 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ཉིད་གདུལ་བྱ་ལ་གཟུགས་སུ་སྣང་བ་སྟེ་སྒོ་ནི་ཐབས་སོ། །སྐྱེ་བོ་སྣང་བ་ལ་བརྟེན་པ་ནི་དེའི་
རྒྱུད་ལ་གྲུབ་པ་སྟེ་ལས་ལ་ཡོད་པའི་བྱ་བའོ། །དེའི་ནི་སྐུ་གསུམ་ནི་བདག་པོ་ནི་བདག་རྐྱེན་
ནོ༑ ༑ཆོས་ཀྱི་སྐུ་སྟེ་ཡིན་པ་ནི་གཟུགས་སྐུ་གཉིས་ཀྱིས་བྱས་ཀྱང་ཡེ་ཤེས་ཉིད་གཟུགས་སུ་
སྣང་བའི་ཕྱིར་རོ། །འདིའང་ཡུམ་ལས་རབ་འབྱོར་འདི་ལ་ངས་སངས་རྒྱས་ཀྱི་སྤྱན་གྱིས་
གཟིགས་ན་ཕྱོགས་བཅུའི་འཇིག་རྟེན་གྱི་ཁམས་རྣམས་ན་བྱང་ཆུབ་སེམས་དཔའ་ཆེན་པོ་དག་
བསམ་བཞིན་དུ་སེམས་ཅན་དམྱལ་བ་ཆེན་པོ་རྣམས་སུ་སོང་ཏེ་སེམས་ཅན་དེ་དག་དེ་ནི་ཐར་
བར་བྱས་ཏེ་ཐེག་པ་གསུམ་པོ་དག་གིས་རིམ་གྱིས་སྡུག་བསྔལ་གྱི་མཐར་འབྱིན་པ་ཞེས་བྱ་བ་
ལ་སོགས་པ་གསུངས་སོ། །དེ་སྡུད་པ་ནི་དེ་བཞིན་འཁོར་བ་ཇི་སྲིད་འདིའི། །ལས་ནི་རྒྱུན་མི་
ཆད་པར་འདོད་ཅེས་པ་ནི་ཡིན་ཏེ་སྤྲུལ་པའི་སྐུ་འཁོར་བ་ཇི་སྲིད་དུ་གནས་པ་དེ་བཞིན་དུ་ཞེས་
བྱ་བའི་དོན་ཏོ། །འདི་ལ་འགྲོ་བ་ལམ་གྱི་རྟེན་ལ་འགོད་པ་དང༌། ལམ་ལ་འགོད་པ་དང་།
ལམ་གྱི་འབྲས་བུ་ལ་འགོད་པ་གསུམ་ལས་དང་པོ་ལ་འགྲོ་བ་བཟང་པོ་ནི་ལྷ་དང་མིའི་ལོངས་
སྤྱོད་དང་དེ་མ་ཡིན་པ་ནི་ངན་སོང་གསུམ་གྱི་ལོངས་སྤྱོད་དེ་དག་ལ་མངོན་པར་ཞེན་པ་མེད་པ་
ནི་དེ་དག་གི་ཉེས་པ་ཞི་བ་བྱེད་པའོ། །དེ་ལ་དང་པོ་མཐོ་རིས་ཀྱི་ཉེས་པ་ནི་འདོད་པའི་མི་དང་
ལྷའི་སེམས་འདོད་པའི་ཡོན་ཏན་ལ་ཀུན་ནས་འཕྲོ་བ་དང་། ཚངས་པ་རྣམས་རང་ཉིད་འཇིག་
རྟེན་འབྱིན་པ་པོར་ལྟ་བ་ལ་སོགས་པར་ཟློག་པ་སྟེ་རེ་ཤིག་མི་རྣམས་ནི་གཅུང་པོ་དགའ་བོ་
དང་སོར་ཕྲེང་ཅན་དང་ལམ་ཕྲན་པ་དང་མ་སྐྱེས་དགྲའི་སྡིག་པ་དང་ཉོན་མོངས་པ་ཟད་པར་
བྱས་པ་བཞིན་བཤད་པར་བྱའོ། །འདོད་པའི་ལྷ་འདོད་ཡོན་གྱིས་མྱོས་པ་དེ་དག་གི་གཞལ་
མེད་ཁང་མེ་འབར་སྣང་བར་བྱས་ཏེ་སྐྱེ་བར་ཤེས་པ་དང་ཀྱེ་གྲོགས་པོ་དག་འདུ་བྱེད་ཐམས་
ཅད་ནི་མི་རྟག་པ་དང་སྡུག་བསྔལ་བ་དང་བདག་མེད་པ་ཡིད་བརྟན་དུ་མི་རུང་བ་འགྱུར་བའི་
ཆོས་ཅན་ཡིན་ན་སུ་ཞིག་ཡིད་ཕེབས་པར་གནས་ཞེས་ཆོས་སྟོན་པ་དང༌། ཚངས་པ་ལྟ་བ་ལ་
-j
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེན་པ་ལ་ཀྱེ་གྲོགས་པོ་དག་ཆོས་ཐམས་ཅད་སྟོང་པ་ལ་ཅི་ཞིག་ལྟ་བ་སྐྱེད་ཅེས་ཆོས་སྟོན་པ་
ལ་སོགས་པ་ཡིན་ནོ། །གཉིས་པ་ངན་སོང་གི་ཉེས་པ་ཞི་བར་བྱེད་པ་ནི་བཞི་བརྒྱ་པ་ལས་
སངས་རྒྱས་རྣམས་ཀྱིས་གཡོ་བ་ནི། །རྒྱུ་མེད་འགའང་ཡོད་མིན་ཏེ། །དབུགས་ཀྱང་སེམས་
ཅན་རྣམས་ལ་ནི། །སྨན་སླད་ཁོ་ནར་ཡང་དག་འབྱུང་ཞེས་གསུངས་པ་ལྟར་སངས་རྒྱས་ཀྱི་
དབུགས་ཀྱིས་སྤྲིན་མེད་པའི་སེམས་ཅན་དམྱལ་བ་རྣམས་ཀྱི་སྟེང་དུ་སྤྲིན་གྱི་ཕུང་པོ་སྤྲུལ་ནས་
ཆར་ཕབ་སྟེ་ཚ་བའི་སྡུག་བསྔལ་ཞི་བ་དང་དེ་དག་ཆོ་འཕྲུལ་གསུམ་གྱི་ཆོས་བསྟན་ནས་
སེམས་དད་པར་བྱས་ཏེ་དེས་ལྷ་དང་མི་ཐོབ་པར་བྱས་ནས་རིམ་གྱིས་ཐེག་པ་གསུམ་ལ་
འགོད་པ་དང་། དེ་ཁོ་ན་བཞིན་དུ་ཡི་དྭགས་རྣམས་ལ་བཟའ་བཏུང་ལ་སོགས་པ་བྱིན་ཏེ་ཆོས་
སྟོན་པ་དང་། དུད་འགྲོ་རྣམས་ལ་རང་གིས་སྤྲུལ་བའི་ཤ་ཁྲག་བྱིན་ནས་ཆོས་སྟོན་པར་བྱེད་དེ་
གསང་བ་བསམ་གྱིས་མི་ཁྱབ་པ་ལས་བདག་ཅག་གི་སྟོན་པ་འདི་སྔོན་བརྒྱ་སྦྱིན་མིག་བཟང་
ཞེས་བྱ་བར་གྱུར་པའི་ཚེ་འཛམ་བུའི་གླིང་པ་ཐམས་ཅད་ནད་སྣ་ཚོགས་ཀྱིས་ཟིན་ནོ། །དེར་
གྲོང་ཁྱེར་ཀུ་རུ་ཞེས་བྱ་བར་སྲོག་ཆགས་དེས་པར་བརྫུས་ཏེ་སྐྱེས་ནས་ནམ་མཁའ་ལས་སྨྲས་
པ་ཀུ་རུའི་གྲོང་ཁྱེར་ཉེ་བ་ན། །སྲོག་ཆགས་དེས་ཞེས་བྱ་བ་ཡོད། །དེའི་ཤ་ལ་སུས་ཟོས་པ།།
དེ་ནི་ནད་ལས་ཐར་བར་འགྱུར་ཞེས་བསྐུལ་ནས་ནད་ལས་ཐར་བར་བྱས་པ་བཞིན་ནོ། །
དེ་ལྟར་འགྲོ་བ་དེ་དག་ལམ་སྐྱེ་བའི་སྐལ་བ་དང་ལྡན་པར་བྱིན་གྱིས་བརླབས་
ནས་ལམ་ལ་འགོད་པ་ལ་དོན་ལྔ་ལས་དང་པོ་ཚོགས་ལམ་ལ་འགོད་པ་ནི་དེ་དག་བསྡུ་བའི་
དངོས་པོ་བཞི་སྤྱོད་པ་དང་ཐོས་བསམ་གྱི་བླང་དོར་གྱི་གནས་རྟོག་པ་དང་མངོན་པར་མ་ཞེན་
བཞིན་དུ་བྱམས་པ་དང་སྙིང་རྗེས་སེམས་ཅན་གྱི་དོན་སྦྱོར་བས་དངོས་སུ་བྱེད་པ་ལ་འགོད་པ་
ལྟེ་བསམ་པ་ཙམ་གྱིས་བྱེད་པ་ནི་བླང་དོར་ཤེས་པར་འདུས་པའི་ཕྱིར་རོ། །རང་གི་དོན་ནི་རང་
དོན་ལ་མངོན་པར་ཞེན་པ་ཤིན་ཏུ་འཐུག་པའི་ཕྱིར་རོ། །འཁོར་གསུམ་དག་པ་ནི་མཚན་མེད་
-
] 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། [༩
རབ་ཏུ་སྦྱིན་ལ་སོགས་ཞེས་བཤད་པ་བཞིན་ནོ། །གཉིས་པ་སྦྱོར་ལམ་ལ་འགོད་པ་ནི་དེའི་
འོག་ཏུ་ཞེས་པ་སྟེ་ངག་ཀྱལ་དང་བརྣབ་སེམས་དང་ལོག་ལྟ་སྤོང་བ་གསུམ་ནི་རང་དོན་ཡིན་
ལ་གཞན་བདུན་སྤོང་བ་ནི་གཞན་དོན་ཡིན་པའམ། ཡང་ན་འདི་དག་སངས་རྒྱས་སུ་བསྔོས་
པས་རང་གཞན་གཉིས་ཀའི་དོན་སྒྲུབ་པར་བྱེད་པ་ལ་འགོད་པའོ། །སངས་རྒྱས་ཀྱི་ལམ་ནི་
འདི་དག་སངས་རྒྱས་ཀྱི་ལམ་གྱི་གཙོ་བོ་ཡིན་པའི་ཕྱིར་རོ། །སྟོང་པ་ཉིད་ལ་གོམས་པ་ནི་མོས་
པ་ཡིད་ལ་བྱེད་པའོ། །གསུམ་པ་མཐོང་ལམ་ལ་འགོད་པ་ནི་དེའི་རྗེས་ལ་ཞེས་པ་སྟེ་གཉིས་
མེད་ཡེ་ཤེས་དང་པོར་སྐྱེས་པའོ། །བཞི་པ་སྒོམ་ལམ་ལ་འགོད་པ་ནི་དེ་ནས་ཞེས་པ་སྟེ་ས་དང་
པོ་ལ་ཚོགས་གཉིས་ཁྱད་པར་ཅན་ཡོད་ཀྱང་ཡོངས་སུ་རྫོགས་པ་མ་ཡིན་པས་དེ་ཡོངས་སུ་
རྫོགས་པར་བྱེད་པའི་རྒྱུར་གྱུར་པའི་ས་གཉིས་པ་ནས་ལྔ་པའི་བར་དུ་ཚུལ་ཁྲིམས་ནས་
བསམ་གཏན་གྱི་བར་འདྲ་སྟེ་མིང་ཙམ་དུ་ཤེས་པ་ལ་འགོད་དོ། །དེ་དག་མིང་ཙམ་དུ་ཤེས་པ་
ལ་འགོད་པ་དེ་བཞིན་དུ་ལྔ་པ་ནས་རིམ་གྱིས་དྲུག་པ་ལ་གཟུང་འཛིན་ལ་མ་ཞེན་པ་ལའོ།།
ཐབས་ནི་གཞན་དོན་བྱེད་པའི་ཐབས་མཁས་སོ། །ཉན་རང་ཐུན་མོང་མ་ཡིན་པ་ནི་ཆོས་ཀྱི་
དབྱིངས་སུ་ཞུགས་ཀྱང་སངས་རྒྱས་ཀྱིས་བསྐུལ་ནས་དེ་མངོན་དུ་མི་བྱེད་པའོ། །མངོན་པར་
ཞེན་པ་སྤངས་པ་ནི་རྒྱལ་ལ་སོགས་ལ་ཆགས་པ་ཕྲ་ཞེས་པ་དེའང་མེད་པའོ། །གཞན་དག་ནི་
དེ་ས་བཅུ་པའི་བར་དུ་ལྡན་པར་འདོད་དེ་འདིར་ནི་མངོན་ཞེན་སྲབ་པ་ལ་བརྗོད་དོ་ཞེས་ཟེར་
རོ༑ ༑སྨོན་ལམ་གྱི་གཟུགས་ཀྱི་སྐུར་བྱང་ཆུབ་ནུས་ཀྱང་ཚོགས་མ་རྫོགས་པས་ཆོས་ཀྱི་སྐུར་
ནི་མ་ཡིན་པའོ། །འོ་ན་ས་བཅུ་པའི་མདོ་ལས་སྨོན་ལམ་གྱིས་ས་དང་པོ་ནས་འཚང་རྒྱ་ནུས་
པར་བཤད་པ་དེ་ཇི་ལྟར་ཞེ་ན། འདི་ནི་འཇིག་རྟེན་གྱི་ཁམས་དུ་མར་འཚང་རྒྱ་ནུས་པས་དེ་
ལས་འཕགས་པ་ཡིན་ནོ། །སངས་རྒྱས་ཀྱི་ཞིང་དག་པ་ནི་འོག་མིན་དུ་གནས་པའི་དུས་སོ། །
སྐྱེ་བ་གཅིག་གིས་ཐོགས་པ་ནི་དགའ་ལྡན་དུ་གནས་པའོ། །སེམས་ཅན་གྱི་དོན་སངས་རྒྱས་
5：}
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ཁྱད་པར་མེད་པ་དང་སངས་རྒྱས་ཐམས་ཅད་ཀྱི་དྲུང་དུ་འགྲོ་བ་དང་ལྟ་བ་ལ་སོགས་
པའང་ས་བཅུའོ། །ལྔ་པ་ཁྱད་པར་གྱི་ལམ་ནི་ཡང་ས་བཅུ་པ་དེ་ཉིད་ལ་ཞེས་པ་སྟེ་བྱང་ཆུབ་
མཐའ་དག་ནི་ཉན་ཐོས་ལ་སོགས་པའོ། །བྱང་ཆུབ་ཀྱི་ཡན་ལག་ཕུལ་དུ་བྱུང་པ་འདི་ལ་ཡོད་
པ་ཡིན་ཏེ་དེའི་དངོས་ཀྱི་རྒྱུ་ཡིན་པའི་ཕྱིར་རོ། །ལས་དང་འབྲས་བུར་འབྲེལ་བ་ཆུད་མི་ཟ་བ་
ནི་དེས་ངེས་པར་སངས་རྒྱས་ཀྱི་ཡེ་ཤེས་བསྐྱེད་པ་སྟེ་མ་བསྐྱེད་ན་ནི་གྲངས་མེད་པ་གསུམ་དུ་
ལས་བྱས་པ་ཆུད་ཟོས་པའི་ཕྱིར་རོ། །དེས་ན་འདི་ནི་སངས་རྒྱས་ལ་ཡེ་ཤེས་མེད་པར་སྨྲ་བའི་
ལོག་རྟོག་དགག་པའི་དོན་དུ་གསུངས་སོ། །དངོས་པོ་ཇི་ལྟ་བ་བཞིན་དུ་རྟོགས་པ་ནི་བདེན་
གཉིས་དབྱེར་མེད་པར་ཤེས་པ་སྟེ་ཁྱིའུ་སྣང་བ་བསམ་གྱིས་མི་ཁྱབ་པས་བདེན་གཉིས་དབྱེར་
མེད་དུ་བཤད་པ་བཞིན་ནོ། །དེ་དབྱེར་མེད་དུ་ཤེས་པས་ནི་དེ་གཉིས་སོ་སོར་འཛིན་པའི་ཕྱིན་
ཅི་ལོག་བཅུ་དྲུག་སྤངས་པ་ཡིན་ནོ། །དེའི་གཞི་མེད་པར་སྤངས་པ་ནི་ས་བོན་ལའང་གནོད་པ་
བྱས་པའོ། །དེས་ན་སློབ་པའི་རྣམ་བྱང་ཡེ་ཤེས་དང་མི་སློབ་པའི་རྣམ་བྱང་གི་དངོས་ཀྱི་རྒྱུ་
ཚོགས་ལའོ། །འདུས་བྱས་སློབ་པ་དང་འདུས་མ་བྱས་ཆོས་ཀྱི་སྐུ་ཐ་དད་དུ་མི་ཤེས་པ་ནི་དེ་
སྤངས་ནས་དེ་མངོན་དུ་བྱའོ་སྙམ་ནས་ཡང་མི་རྟོག་པ་ཡིན་ནོ། །དེ་ལྟར་འགྲོ་བ་ཞི་བ་ནས་ཡེ་
ཤེས་ཀྱི་ཕ་རོལ་ཏུ་ཕྱིན་པའི་བར་ནི་ཐ་དད་ཡིན་ལ། སྐྱེ་བ་གཅིག་གིས་ཐོགས་པའི་གསུམ་
དང་ཁྱད་པར་གྱི་ལམ་གྱི་ཡོན་ཏན་བརྒྱད་ནི་ཆོས་ཅན་གཅིག་ལ་འདུས་པའི་ཡོན་ཏན་ཡིན་ནོ།།
འབྲས་བུ་ལ་འགོད་པ་ནི་དེ་བཞིན་གཤེགས་པའི་ཞེས་པ་སྟེ་འདི་ལས་ནི་གོང་དུ་འགྲོར་མེད་
པས་ན་དེ་ནས་སངས་རྒྱས་རྣམས་ཐུགས་ལས་མེད་པར་འགྱུར་ཏེ་དེའི་ཕྱིར་ལས་གཞན་མ་
སྨོས་སོ། །རྩ་བར་དེ་བཞིན་ཞེས་འབྱུང་བའི་བཤད་པ་བཞིན་ཆོས་ཀྱི་སྐུ་བཞིན་དུ་ཞེས་པ་སྟེ་
དེ་འཁོར་བ་ཇི་སྲིད་པ་ཡིན་པ་བཞིན་དུ་ཕྲིན་ལས་པ་ཡིན་ནོ། །བཞེད་པ་ཙམ་གྱིས་མཛད་པ་
ནི་ལྷུན་གྱིས་གྲུབ་པ་སྟེ་མཚན་ཉིད་གཉིས་དང་ལྡན་པ་ཡིན་ནོ། །གལ་ཏེ་དེ་ལྟར་སངས་རྒྱས་
བ 6 () () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼༩
གྲངས་མེད་པས་རྒྱུན་མི་ཆད་པར་སེམས་ཅན་བྱང་ཆུབ་ལ་འགོད་ན་ཅིའི་ཕྱིར་འཁོར་བ་
སྟོངས་པར་མི་འགྱུར་ཞེ་ན། སངས་རྒྱས་རྣམས་ནི་ཨུ་དུམ་ཝ་རའི་མེ་ཏོག་བཞིན་དཀོན་ཞིང་
སེམས་ཅན་ལ་མཐའ་མེད་པའི་ཕྱིར་ཏེ་ཇི་སྐད་དུ་དགེ་སློང་དག་ཁྱེད་ཀྱི་ལྷའི་མིག་དག་པས་
སྟོང་གསུམ་གྱི་སེམས་ཅན་ཇི་སྙེད་ཅིག་གནས་པ་མཐོང་བ་ནི་ཆེས་ཉུང་གིས། ངས་ཤིང་རྟའི་
འཕང་ལོ་ཙམ་གྱི་ཕྱོགས་ན་གནས་པ་རྣམས་མཐོང་བ་ནི་ཆེས་མངོན་ཞེས་གསུངས་པའི་ཕྱིར་
རོ༑ ༑དང་པོ་དང་ཐ་མ་ནི་དོན་བདུན་ཅུའོ། །གོ་རིམ་ནི་དྲུག་ཅུ་བརྒྱད་པོའི་ཡང་ས་མཚམས་
ཏེ་ལས་དང་པོ་པའི་ས་ནས་སངས་རྒྱས་ཀྱི་སའི་བར་དུ་གོ་རིམ་ཇི་ལྟར་བྱུང་པའི་ཚུལ་ཏེ་འདི་
རྒྱས་པར་ནི་ཐུབ་པའི་དགོངས་པའི་རྒྱན་དུ་བལྟའོ། །འདིར་མ་བྲིས་པ་ནི་ཚོགས་ལ་བལྟ་
བའམ། འགོད་མི་འཁྱེན་པ་ནི་མ་ཡིན་གྱི་དོན་རེ་རེའི་ཆོས་མ་ལུས་པ་བཀོད་ན་གདུལ་བྱའི་
བློ་འཁྲུགས་ཀྱི་དོགས་པའི་ཐུགས་བརྩེ་བ་ཡིན་ནོ། །ཤེས་རབ་ཀྱི་ཕ་རོལ་ཏུ་ཕྱིན་པའི་འགྲེལ་
བཤད་མངོན་པར་རྟོགས་པ་རྒྱན་གྱི་མེ་ཏོག་ཅེས་བྱ་བ་ལས་སྐབས་བརྒྱད་པའི་འགྲེལ་པའི་
རྣམ་པར་བཤད་པའོ།། །། །
༈ ད་ནི་དོན་ལྔ་པས་ཚུལ་གཞན་གྱིས་བསྡུ་བ་སྟོན་པ་ལ་དང་པོ་བར་པ་ལ་
དགའ་བ་ལ་དྲུག་ཏུ་བསྡུ་བ་ནི། རྒྱས་པ་ལ་དད་པའི་ཞེས་བྱ་བས་སྟོན་པར་བྱེད་དོ། །དེ་ལ་
མཚན་ཉིད་ཅེས་བྱ་བ་ནི་ཐོས་བསམ་གྱི་ཤེས་རབ་ཀྱིས་མངོན་པར་རྟོགས་པ་མཐའ་དག་
གསུམ་པོ་དེར་འདུས་པར་མངོན་པར་མཚོན་པའི་གནས་ཏེ་ས་ཉིད་ཡིན་པའི་ཕྱིར་ཏེ། ཤེས་
བྱའི་ས་ཉིད་དུ་གཞག་པར་བྱའོ་ཞེས་བྱ་བའི་དོན་ཏོ། །དེ་མཚན་ཉིད་དུ་འགྱུར་བ་ནི་མངོན་
པར་རྟོགས་པ་ཐམས་ཅད་ཀྱི་མཚན་ཉིད་ནི་གསུམ་པོ་དེ་ཡིན་པའི་ཕྱིར་ཏེ་མེ་མ་ལུས་པའི་
མཚན་ཉིད་ཚ་ཞིང་སྲེག་པ་ཡིན་པ་བཞིན་ནོ། །དབང་དུ་བྱ་བ་ནི་གསུམ་པོ་དེ་རྒྱུད་ལ་བསྐྱེད་
པ་སྟེ་མཁྱེན་པ་གསུམ་ཐོབ་པར་བྱེད་པའི་ཐབས་ནི་རྣམ་ཀུན་གྱི་རྣམ་པ་རྣམས་སྒོམ་པ་ཡིན་
-G [] 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར་རོ། །དེས་ན་སྦྱོར་བ་ནི་སྒོམ་པའི་མིང་ཡིན་ནོ། །རབ་ཀྱི་གནས་སྐབས་ནི་རྣམ་ཀུན་
གོམས་པ་ལས་གོམས་པ་ཅུང་ཟད་གྲུབ་ཅིང་འཕེལ་བ་རྙེད་པའོ། །རྟོགས་པའི་དངོས་པོ་དེ་
དག་ངེས་པར་བྱ་བ་ནི་སྟོབས་བསྐྱེད་པའམ་བརྟན་པར་བྱེད་པ་སྟེ་མཐའ་དག་པ་ནི་བསྡུས་པའོ།།
དེ་ལྟར་སྔོན་བསྒོམས་པའི་དོན་གཞུང་སྲོང་བར་བྱེད་པ་ནི་ཡང་སྔོན་གོམས་པ་དེ་དག་ཕྱོགས་
བཅུ་གསུམ་གྱིས་སྒོམ་པར་བྱེད་པ་སྟེ་གོ་རིམ་ནི་རིམ་ཅན་མྱུར་པའོ། །རྒྱུའི་གནས་སྐབས་ཁྱད་
པར་དུ་འགྲོར་མེད་པ་དང་དེ་འཐར་ཐུག་པ་ཞེས་གཟུང་ངོ༌། །འབྲས་བུ་ནི་འཐར་ཐུག་ཏུ་རྣམ་
པར་སྨིན་པ་ཡིན་ལ། ཡུམ་ཐམས་ཅད་ནི་གསུམ་པའོ། །སྔ་མ་ཁོ་ན་བཞིན་དུ་བཤད་པ་ནི་
སྐབས་བསྡུས་ཀྱང་དོན་ནི་མ་བསྡུས་ཀྱི་བདུན་ཅུ་ཉིད་ཡིན་ནོ་ཞེས་བྱ་བའི་དོན་ཏོ། །། །
༈ གཉིས་པ་བསྡུས་པ་ལ་དགའ་བ་ལ་གསུམ་དུ་བསྡུ་བ་ནི་བར་མ་ལ་དགའ་བའི་
ཞེས་པས་སྟོན་ཏེ་འདི་ལ་མཁྱེན་པ་གསུམ་ནི་ཐོས་བསམ་གྱིས་འཇུག་པའི་ཡུལ་ཡིན་ལ།
ཡུལ་ཉིད་ཀྱང་ཤེས་པའི་རྒྱུ་ཡིན་ཏེ་རྣམ་འགྲེལ་ལས་རྒྱུ་མིན་ཡུལ་ཡང་ཇི་ལྟར་ཡིན་ཞེས་
བཤད་པའི་ཕྱིར་རོ། །ཡང་ན་བརྒྱད་སྟོང་པའི་འགྲེལ་པ་ལས་རྒྱུ་སྦྱོར་བ་བཞིའི་བདག་ཉིད་
ཅེས་འཆད་པ་བཞིན་ནོ། །ཡུལ་དེ་ལས་ཐོས་བསམ་གྱིས་ཞུགས་པ་དེ་ཇི་ལྟར་བསྒོམ་པ་ལ་
རབ་ཏུ་སྦྱོར་ཞེ་ན་བཞི་ནི་སྒོམ་པའི་ཚུལ་གྱི་སྦྱོར་བ་ཡིན་ནོ། །སྦྱོར་བ་སྟེ་སྒོམ་པ་དེ་ལྟ་བུ་དང་
ལྡན་པའི་རྒྱུ་དེའི་ཞེས་ཚིག་རྣམ་པར་སྦྱར་རོ། །དེ་ལྟར་བསྟན་བཅོས་བཤད་པ་ལ་འཇུག་པ་
དང་། བསྟན་བཅོས་ཀྱི་བཤད་པ་ཉིད་ཉེ་བར་དགོད་པ་ཡང་བྱས་ནས། །
ད་ནི་དོན་གསུམ་པ་བཤད་པ་མཐར་ཕྱིན་པའི་བྱ་བ་སྟོན་པ་ལ་བཤད་བྱའི་ཁྱད་
པར་དང་། དེ་ཇི་ལྟར་བཤད་པའི་ཚུལ་དང་། བཤད་པའི་དགེ་བ་བསྔོ་བ་དང༌། ཁེངས་སྐྱུང་
ཞིང་བཟོད་པར་གསོལ་བ་དང༌། བཤད་བྱ་ངོ་མཚར་བའི་གནས་མཐོང་བར་བསྟན་པ་ལྔ་
ལས་དང་པོ་ནི། གལ་ཏེ་བཤད་པར་བྱ་བའི་ཡུམ་གསུམ་པོ་དེ་དག་གི་ཁྱད་པར་གང་ཡིན་ཞེ་
- 6 (] 2 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། །༩
ན༑ དོན་འདི་ལ་སློབ་དཔོན་ཆོས་ཀྱི་བཤེས་གཉེན་ལྟར་ན་ལ་ལ་ལས་དོན་ཞེས་བྱ་བ་ནི་
བརྒྱད་སྟོང་པས་ནི་མངོན་པར་རྟོགས་པ་བརྒྱད་ཀྱི་དོན་ཙམ་ཞིག་སྟོན་པ་ཡིན་གྱིས་ཚིག་གིས་
ནི་རྫོགས་པར་མངོན་མི་ནུས་སོ། །གཞན་ལས་ཚིག་ཅེས་བྱ་བ་ནི་ཡུམ་བར་མས་སྐབས་ཀྱི་
དོན་ཚིག་ཙམ་གྱིས་བསྟན་པར་གྱུར་ཀྱང་རྣམ་གྲངས་རྒྱས་པར་ནི་མ་བསྟན་པའོ། །གཞན་
ལས་རྣམ་གྲངས་མིང་གིས་ཏེ་ཞེས་བྱ་བ་ནི་ཡུམ་རྒྱས་པ་ལས་ནི་དོན་ཐ་དད་པ་གཟུགས་ནས་
རྣམ་མཁྱེན་གྱི་བར་དུ་ཡང་ནས་ཡང་དུ་སྨོས་ཤིང་དོན་གཅིག་ཉིད་མིང་གི་རྣམ་གྲངས་གྱིས་
ཀྱང་བསྟན་ཏེ། དེ་བཞིན་ཉིད་དང་ཡང་དག་པའི་མཐའ་དང་བསམ་གྱིས་མི་ཁྱབ་པའི་
དབྱིངས་ལ་སོགས་པས་སྟོང་པ་ཉིད་བརྗོད་པ་བཞིན་ནོ། །མཁས་པ་རྣམས་ཀྱིས་ཡུམ་གསུམ་
པོ་ཀུན་གྱི་དོན་བསྡུས་པ་སྟེ་བསྟན་པའི་ཚུལ་ནི་དེ་ཙམ་དུ་ཤེས་པར་བྱའོ། །དེ་ལྟ་མིན་པར་
ཤེས་ན་ནི་ཡུམ་ཐམས་ཅད་ཀྱི་དོན་གྱི་རིམ་པ་ལེགས་པར་བསྡུས་པ་དེ་ཤེས་པ་མ་ཡིན་ནོ།།
གང་གི་ཕྱིར་དེ་ལྟ་ཡིན་པ་དེའི་ཕྱིར་ཡུལ་དེ་དག་ལ་ནི་བསྡུས་པ་དང་སོགས་པ་སྟེ་འབྲིང་དང་
རྒྱས་པའི་རབ་ཏུ་དབྱེ་བའི་ཁྱད་པར་ཡོད་པ་ཁོ་ནར་ཟད་དེ་ཡུམ་རྣམ་པ་གསུམ་གྱི་ཁྱད་པར་ནི་
དེ་ལྟ་བུ་ཡིན་ནོ་ཞེས་བྱ་བའི་དོན་ཏོ། །སྔོན་གྱི་སློབ་དཔོན་ཁ་ཅིག་ན་རེ། ཡུམ་གྱི་ཁྱད་པར་ནི་
དེ་ལ་བསྡུས་སོགས་ཞེས་པ་འདིས་བསྟན་པ་ཡིན་ལ་ཁྱད་པར་དང་ལྡན་པའི་ཡུམ་གསུམ་གྱི་
མངོན་པར་རྟོགས་པའི་དོན་བསྟན་པའི་ཚུལ་དོན་ཙམ་གྱིས་བསྟན་པ་དང་ཚིག་ཙམ་གྱིས་
བསྟན་པ་དང་རྣམ་གྲངས་དང་མིང་ཙམ་གྱིས་བསྟན་པའི་ཚུལ་ནི་ལ་ལ་ལས་དོན་ཞེས་པ་ལ་
སོགས་པས་སྟོན་པར་བྱེད་དོ་ཞེས་ཟེར་རོ། །
གཉིས་པ་ནི་འཕགས་པ་རྣམ་པར་གྲོལ་སྡེ་ཡིས། །མཐུ་ཡིས་དོན་མཐོང་སྒོ་ནས་
ནི༑ ༑ཚིག་ལེའུར་བྱས་པའི་འགྲེལ་གསལ་བ། །འདི་ནི་སེངྒེ་བཟང་པོས་བྱས་ཞེས་ཚིག་རྣམ་
པར་སྦྱར་ནས། ཇི་ལྟར་བྱས་ཞེ་ན་ཚིག་དང་ནི་ཞེས་པས་སྟོན་པར་བྱེད་དེ་དེ་ལ་ཚིག་ནི་ཆོས་
- 6 (]
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་ཀྱི་ཁྱད་པར་སྟོན་པར་བྱེད་པའོ། །ངག་གི་ཚིག་མང་པོ་ཚོགས་ནས་དོན་ཁྱད་པར་ཅན་
གཅིག་སྟོན་པ་སྟེ་སྒྲ་ནི་བྱས་པའི་ཕྱིར་མི་རྟག་པ་དེའི་ཕྱིར་དེ་ལ་རང་བཞིན་མེད་དོ་ཞེས་པ་ལྟ་
བུའོ། །སོགས་པའི་སྒྲས་ནི་སྡེབ་སྦྱོར་བཟུང་སྟེ་དོན་སྟོན་པར་མཚུངས་ཀྱང་ཚིག་ཡིད་དུ་འོང་
བ་ལྷུར་ལེན་པ་སྡེབ་སྦྱོར་དང་མངོན་བརྗོད་དང༌། རྒྱན་གྱི་བསྟན་བཅོས་ནས་བཤད་པའི་
ངག་སྙན་རྣམས་ཀྱང་འདིར་སྦྱོར་བ་མ་བྱས་པ་ཡིན་ནོ། །དེ་དག་ཅིའི་དོན་དུ་མ་སྦྱར་ཞེ་ན་གོ་
བར་སླ་བར་བྱ་བའི་ཕྱིར་ཏེ་དོན་རྒྱ་ཆེན་པོ་སྟོན་པར་བྱེད་པ་ན་ཚིག་ཤིན་ཏུ་མང་པོ་ནི་དོན་དེ་
ཁོང་དུ་ཆུད་པའི་བར་ཆད་དུ་འགྱུར་བར་མཐོང་ནས། ཚིག་ལ་སོགས་པ་ཅུང་ཟད་སྦྱར་ཀྱང་
དོན་ཤིན་ཏུ་མང་པོ་མ་སྦྱར་རོ་ཞེས་སྟོན་པ་ཡིན་ནོ། །ཅི་འདི་གཞན་གྱིས་མ་གནང་པར་བྱས་
སམ་ཞེ་ན། མཁན་པོ་ཡང་དག་ཅེས་གསུངས་ཏེ་ཕྱག་འཚལ་ནས་ཞེས་པ་ནི་དེ་ལས་ལུང་
མནོས་ཤིང་མན་ངག་དང་རྗེས་སུ་སྣང་བ་ཐོབ་ནས་བྱས་སོ་ཞེས་བྱ་བའི་དོན་ཏོ། །སྔོན་གྱི་
སློབ་དཔོན་ཁ་ཅིག་ན་རེ་མཁན་པོ་ཡང་དག་རྣམ་སྣང་མཛད་ཅེས་བྱ་བས་ནི་སངས་རྒྱས་རྣམ་
པར་སྣང་མཛད་ལས་གནང་བ་ཐོབ་པར་སྟོན་པ་ཡིན་ཏེ། སློབ་དཔོན་འདི་ནི་མངོན་སུམ་དུ་
གཟིགས་པ་ཡིན་པའི་ཕྱིར་རོ། །བླ་མ་བཟང་པོས་ནི་འཕགས་པ་རྣམ་གྲོལ་སྡེ་ཡིན་ནོ་ཞེས་
ཟེར་རོ། །གསུམ་པ་ནི་དེ་བསྡེབས་པ་ལས་ཞེས་པས་སྟོན་པར་བྱེད་དེ་བསོད་ནམས་སྐྱེ་བོ་
ཐམས་ཅད་ལ་བྱིན་ན་ནི་ཉན་རང་ལས་ཁྱད་པར་དུ་འཕགས་པས་སངས་རྒྱས་མྱུར་དུ་འགྲུབ་
པའི་ཕྱིར་ཏེ། བདེ་གཤེགས་ཤེས་རབ་ནི་ཆོས་ཀྱི་སྐུ་ཡིན་ནོ། །བཞི་པ་ནི་ཤེས་རབ་མི་གསལ་
ཞེས་པ་སྟེ་འདིས་ནི་རང་གི་བློ་ཤིན་ཏུ་ལྐོག་གྱུར་གྱི་དོན་ལ་ལུང་ལ་བརྟེན་པའི་རྗེས་སུ་དཔག་
པས་འཇུག་གི་དོན་འདི་དག་མངོན་སུམ་དུ་གྱུར་པར་སྟོན་པ་ཡིན་ནོ། །དེ་ལྟར་རྟོགས་པའི་
ཆོས་ཁོང་དུ་མ་ཆུད་པར་བསྟན་ནས་ལུང་གི་ཆོས་ཀྱང་མ་རྟོགས་པར་སྟོན་པ་ནི་བསྟན་བཅོས་
དེ་ལུང་གི་ཆོས་ཀུན་ཀྱང་ཕྱི་རོལ་ཏེ་ལྐོག་ཏུ་གྱུར་པ་དེས་ན་བདག་གང་ན་ཞིག་སྟེ་བདག་གིས་
- 6 0
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༼༩
མི་ཤེས་ཞེས་བྱ་བའི་དོན་ཏོ། །འོ་ན་དེ་དག་སུས་ཤེས་ན། འཕགས་པའི་བློའི་སྤྱོད་ཡུལ་ཞེས་
གསུངས་ཏེ། རྣམ་པར་གྲོལ་པའི་སྡེ་ལ་སོགས་པའི་འཕགས་པ་རྣམས་ཁོ་ནས་མངོན་སུམ་
མཁྱེན་ཏེ། དབུ་མ་རྒྱན་ལས། དེ་ལ་སྒྲོ་བཏགས་གཅོད་བྱེད་པའི། །རྗེས་སུ་དཔག་པས་ཤེས་
པར་ བྱེད། །རྣལ་ འབྱོར་ དབང་རྣམས་ མངོན་ སུ་ གསལ་ཞེས་འབྱུང་བ་ཡིན་ནོ། །དེས་ན་
བདག་ཉིད་ཆེན་པོའི་བསྟན་བཅོས་ཀྱི་ཚིག་དང་དོན་ནི་གང་ན་ཡིན་ཏེ་བདག་གིས་མི་ཤེས་སོ་
བྱ་བ་ཡིན་ནོ། །འདི་ནི་གླེགས་བམ་ཁ་ཅིག་ལས། བདག་ཅི་ཤེས་རབ་མི་གསལ་ཞིང༌།།
བསྟན་བཅོས་ཀུན་ལས་ཐག་རིང་ལ། །བསྟན་བཅོས་དོན་ནི་བདག་ཉིད་ཆེ། །བློ་འཕགས་སྐྱེ་
བོའི་སྤྱོད་ཡུལ་ཡིན་ཞེས་འདོན་པ་ལྟར་སློབ་དཔོན་ཆོས་ཀྱི་བཤེས་གཉེན་གྱིས་བཤད་པས་དེ་
ཁོ་ན་ལྟར་གཟུང་ངོ༌། །འོན་ཀྱང་དེ་ལྟར་ཡིན་ན་ཡང་སྤྱོད་ཡུལ་མ་ཡིན་པ་འདི་ལ་བདག་གིས་
འབད་པ་སྟེ་བརྩོན་འགྲུས་བགྱིས་པ་ནི་རང་དང་གཞན་ལ་དོན་དེ་འབྲས་བུ་བསྐྱེད་པའི་ངོ་
བོར་ཏེ་ཆེད་དུ་ཡིད་ལ་ནོངས་པ་སྟེ་སྐྱོན་ཡོད་ན་ནི་སྐྱེ་བོ་མཁས་པ་སྟེ་ཤེས་རབ་ཅན་རྣམས་
བཟོད་པ་མཛོད་ཅེས་བྱ་བ་ནི་བདག་ལ་སྨད་པས་ཁྱེད་རྣམས་ཉམས་པར་མ་གྱུར་ཅིག །ཡང་
ན་གཞན་གྱིས་འཇིགས་པས་ང་རྒྱལ་མེད་པར་སྟོན་པ་ཡིན་ཏེ་ཡུམ་ལས། འགྲོ་བ་ཀུན་ལ་
བྲན་གྱུར་བཞིན་དུ་གནས་པར་བྱ་ཞེས་གསུངས་པའི་རྗེས་སུ་འབྲངས་པའི་ཕྱིར་རོ། །
ལྔ་པ་ལ་ཀྱེ་མ་ཞེས་པ་ནི་ངོ་མཚར་བའི་ཚིག་སྟེ་སྔོན་ཆད་དངོས་པོ་སྨྲ་བའི་ལུགས་
སྣ་ཚོགས་ལ་བློ་སྦྱངས་ཀྱང་དུབ་པ་ཙམ་ཞིག་ཐོབ་ཀྱི་ཡང་དག་པའི་དོན་ནི་མ་རྟོགས་སོ།།
སེམས་མངོན་ཞེན་ལས་ངལ་སོས་པར་བྱེད་པའི་གནས་ཏེ་ལུགས་འདི་ནི་རིང་མོ་སྟེ་ཤིན་ཏུ་
གཏིང་ཟབ་མོ་ཞིག་ཡིན་ན་ཡང་ད་ནི་མཐོང་བ་སྟེ་རྟོགས་པ་ཡིན་ནོ་ཞེས་སྟོན་པ་ཡིན་ནོ།།
དོན་འདི་ལ་སློབ་དཔོན་ཤེས་རབ་འབྱུང་གནས་བློ་གྲོས་དོན་གྲུབ་ཀྱིས་འཆད་པ་ན་དང་པོ་
ཀུན་གྱི་རྒྱན་དུ་གྱུར་པའི་གཞུང་འཛུགས་པ་ནི་ལ་ལས་དོན་ཞེས་པ་སྟེ་ཡུམ་བསྡུས་པ་ནའང་
- 6 {
5.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་འདི་དག་དངོས་ཤུགས་ལ་གནས་པས་ཀུན་གྱིས་རྒྱན་ཡིན་པ་མི་འགལ་ལོ་ཞེས་བྱ་བའི་
དོན་ཏོ། །གཉིས་པ་དགོངས་པ་འཆད་པའི་གཞུང་འཛུགས་པ་ནི་འཕགས་པ་རྣམ་པར་གྲོལ་
སྡེ་ཡི་ཞེས་པ་སྟེ། འཕགས་པ་བྱམས་པའི་བཤད་པ་ལས་དོན་རྟོགས་ཀྱང་དེའི་ལུགས་ལྟར་
བཤད་དོ་ཞེས་བྱ་བའི་དོན་ཏོ། །གསུམ་པ་ཚིག་གི་ལེའུ་བྱས་པ་རྣམ་པར་དབྱེ་བའི་གཞུང་
འཛུགས་པ་ནི་མཁན་པོ་ཡང་དག་ཅེས་པ་ཡིན་ལ། གཞུང་རྩོམ་པའི་བསོད་ནམས་བསྔོ་བ་
དང༌། ཁེངས་སྐྱུང་བ་དང༌། རྟོགས་པའི་ཁྱད་པར་བརྗོད་པ་གསུམ་ནི་དེ་བསྡེབས་པ་ལས་
ཞེས་པ་ལ་སོགས་པས་བརྗོད་པ་ཡིན་ནོ་ཞེས་ཟེར་རོ། །
རྒྱན་གྱི་ལྗོན་ཤིང་མཛེས་བྱེད་མངོན་པར་རྟོགས་པའི་རྒྱན་གྱི་མེ་ཏོག་འདི།།
ཤེས་བྱ་ཀུན་ལ་སྦྱངས་པས་ཤེས་པའི་སྣང་བ་རབ་འབྱམས་སྐྱེས་པ་གང་། །དེ་ནི་གཞན་ཕན་
འདོད་ནས་སངས་རྒྱས་ཐོབ་པར་འདོད་པས་བྱས་པ་ཡིན། །འདི་ལ་ནོངས་པ་མཆིས་ན་རྒྱལ་
དང་རྒྱལ་བའི་སྲས་རྣམས་བཟོད་པ་མཛོད། །དུས་གསུམ་འཕགས་པ་ཀུན་གྱི་བགྲོད་གཅིག་
ལམ། །རྒྱལ་ཡུམ་ཤེས་བྱའི་རྒྱ་མཚོ་ཡིན་ན་ཡང་། །མང་དུ་མ་གསན་རྣམ་བཤད་མཛད་
རྣམས་ཀྱིས། །ཤེས་བྱ་ཀུན་དང་འབྲེལ་བར་འཆད་མ་ནུས། །མང་ཐོས་མ་དྲོས་རྒྱ་མཚོ་ལས་
འོངས་པའི། །ལུང་རིགས་གངྒཱ་སིནྡྷའི་ཆུ་ཀླུང་འབབ། །རྣམ་དག་ཤེས་བྱའི་རིན་ཆེན་མང་
པོའི་གནས། །འགྲེལ་བཤད་འདི་ནི་ ཕྱིའི་ མཚོ་ ཆེན་ཡིན། །གང་གིས་འདི་ཤེས་ཤེས་བྱའི་
གནས་ལ་ལྟ། །ཉི་མའི་འོད་ཤར་གཟུགས་ལ་ལྟ་དང་མཚུངས། །རྣམ་བཤད་གཞན་གྱིས་ཤེས་
བྱའི་གནས་ལ་ལྟ། །རྒྱུ་སྐར་འོད་ཀྱིས་གཟུགས་ལ་ལྟ་དང་འདྲ། །རྒྱན་གྱི་རྣམ་འབྱེད་ཇི་སྙེད་ཇི་
བཞིན་དོན། །ལེགས་པར་བཤད་ལས་བསོད་ནམས་གང་སྐྱེས་པ། །དེས་ནི་ངེས་པར་པདྨའི་
སྦུབས་ལས་ནི། །དགའ་ལྡན་སྐྱེས་ནས་སངས་རྒྱས་མྱུར་ཐོབ་ཤོག །རྒྱལ་བའི་ཡུམ་གྱི་འགྲེལ་
བཤད་མངོན་པར་རྟོགས་པ་རྒྱན་གྱི་མེ་ཏོག་མིང་གཞན་ཤེས་བྱའི་རྒྱ་མཚོ་ཞེས་བྱ་བ། མང་དུ་
-i [] 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཅོམ་རལ་འགྲེལ་པ་བཞུགས། ༩
ཐོས་པ་རྒྱ་མཚོའི་དབུས་ན་གནས་པ། རིགས་པ་དང་གྲོལ་བར་སྨྲ་བའི་སྤོབས་པ་ཅན་རྫོགས་
པའི་བྱང་ཆུབ་ལ་ཤེས་ནས་དད་པ་ཐོབ་པ། ཡུལ་དབུས་ཀྱི་བཙུན་པ་རིགས་པའི་རལ་གྲིས་
དཔལ་ལྡན་སྣར་ཐང་གི་དགོན་པར་སྦྱར་བ་འདི་ལེགས་པར་རྫོགས་སོ།། །། ༈ ཡུམ་འདིའི་བརྒྱུད་
པ་ནི། བྱམས་པ། ཐོགས་མེད། དབྱིག་གཉེན། འཕགས་པ་རྣམ་གྲོལ་སྡེ། འདུལ་བའི་སྡེ། བཙུན་པ་རྣམ་གྲོལ་སྡེ། རྣམ་པར་
སྣང་མཛད། སེངྒེ་བཟང་པོ། སངས་རྒྱས་ཡེ་ཤེས། དཔལ་སྦས། ཤཱནྟིབ། ཝ་ལ་ཙནྡྲ། ཟླ་བ་སྙིང་པོ། འབུམ་ཕྲག་གསུམ་པ།
རྔོག་ལོ་ཙཱ་བ་བློ་ལྡན་ཤེས་རབ། འབྲེ། ཨར་རོ། འདུལ་དཀར། འབྲེ་སྒུར། དབྱར་ཉི་མ། བཅོམ་ལྡན་རལ་གྲི། དྲང་བ་རིང་
མོ། དེས་བདག་ཤཱཀྱ་ན་ཐཱ་ལའོ།། །།
-j 0 7 -



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང༌།
སྦྲག་ཨང་། །
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
དེབ་ཚད།
787mm X 1092mm 1/16
པར་ཤོག
2316.25
མིག་གྲངས།
ཁྲི་ 1284
2015ལོའི་ཟླ་11པར་པར་གཞི་དང་པོ་བསྒྲིགས།
2015ལོའི་ཟླ་11པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0
རིན་གོང་།
སྒོར་ 3840.00 ༼ཁྱོན་པོད་དོན་དགུ་ཡོད།༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག
པར་གཞི།
པར་ཐེངས།



图书在版编目(11)数据
六大集成之般若集:藏文/美桑古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
1.0六… I.O美…. 0藏语一研究
N.OH214
中国版本图书馆 CIP数据核字(2015)第210402号
六大集成之般若集
作者
责任编辑
封面设计
出版
社址
邮政编码
经销
印刷
开本
印张
邦译师罗追丹巴等
乌金群培 嘎瓦西热桑布 土旦美朗
上日美朗,萨迦格列
西藏藏文古籍出版社
拉萨市色拉路22号
8850010
全国新华书店
成都千印务有限公司
787mm×1092mm 1/16
2316.25
12840 于
2015年11月第1版
2015年11月第1次印刷
标准书号
定价
ISBN 978-7-80589-670-0
3840.00元(全七十九册)
版权所有
翻印必究
