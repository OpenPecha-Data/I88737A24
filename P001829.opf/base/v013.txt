༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup: ||13CN4402
ISBN: n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
n/a
bod jongs bod yig dpe raying dpe skrun khang /
n/a
Date:
Volume:
80
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



༡༣
འཕགས་ཡུལ་རྒྱན་དག་མཐོག་གཉིས་ཀྱི་ཞལ་ལུང།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་བཅུ་གཉིས།
༡ - (༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང༌།
།
།
།



བརྩེ་ཆེན་རིག་མཛོད་ ༡༣
འཕགས་ཡུལ་རྒྱན་དྲུག་མཐོག་གཉིས་ཀྱི་རྣལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་བཅུ་གཉིས།
༡ - ༥༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
ne



། དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
ངག་གི་རྒྱུན་ལས་བཀའ་བསྟན་གྱི་སྤར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང༌། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲོགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང་། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང༌། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང་། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས། །
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
༈ བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང་། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང་། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྤྱི་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང༌། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང་། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང༌། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང༌། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
ཚོགས་ལྔ་དང༌། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང༌། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང་།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང༌། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་༼བཀའ་བཞིཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ།།དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང༌། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང༌། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲུ་བསྐོར་ཕེབས་པའི་
3



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང་། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང་། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང༌། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།
ܠܛܝ



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང་། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་སྤྱི་ལོ་༡༥༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་(སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང༌། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་
k



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང༌། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



E-
ལས་རིམ་གླེང་སློང་གཏམ།
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། དོ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་ཚན་པ་ཆུང་ངུ་ཞིག་ཁ་བསྐང་ཡོད།དེ་དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག་
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང་། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་ བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང་། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། ༼༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང༌། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ང་
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། ༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༼༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང༌། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། (སྤྱི་ལོ་༢༠༡)ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་(སྤྱི་ལོ་༢༠༠༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང༌། །
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་



ལས་རིམ་གླེང་སློང་གཏམ།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང༌། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང༌། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །། །
༼གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།༽
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤུད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག ། །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།།
7
10



དཀར་ཆགོ
དཀར་ཆག
• • •。
། ཤེས་ཕྱིན་མངོན་རྟོགས་རྒྱན་གྱི་འགྲེལ་པའི་རྒྱ་ཆེར་བཤད་པ་ལུང་གི་སྙེ་མ། ..........
•.. བུ་སྟོན་རིན་ཆེན་གྲུབ།
མཆོད་བརྗོད། .........
•...…...• •(1)
གླེང་སློང་བའི་གཏམ། …………………....
•......•(3)
འགྲེལ་པའི་མཆོད་བརྗོད་སོགས་བརྗོད་པ། ......
འཆད་ཚུལ་ཡན་ལག་ལྔས་བསྟན་པ། ....
རྩ་བའི་མཆོད་བརྗོད་འགྲེལ་པ། .......
• • • • • • • •(26)
མཆོད་བརྗོད་ལ་འཆད་ཚུལ་ལྔ་སྦྱར་བ་ནི། ..…….
དགོས་སོགས་ཆོས་བཞི་བསྟན་པ། ....
ཆོས་སྤྱོད་བཅུའི་བདག་ཉིད་ནི། …...…..
གླེང་གཞི་ཅུང་ཟད་བཤད་པ། ..……..
སྟོན་པས་ཤེར་ཕྱིན་གསུང་ཚུལ། .........
....• • •(82)
ཆོ་འཕྲུལ་རྣམ་གསུམ་བསྟན་པ། ....
དངོས་བརྒྱད་སོ་སོར་བཤད་པ། .…..
ལམ་ཤེས་བཤད་པ། ....…...
...... བ(96)
གཞི་ཤེས་བཤད་པ། ...
• •(100)
རྣམ་ཀུན་བཤད། ....……….
རྩེ་སྦྱོར་བཤད་པ། .......
•(108)
སྐད་ཅིག་མ་བཤད་པ། ...
• • • • • • • •(111）
ཆོས་སྐུ་བཤད་པ། .....……….
•.....• •(113)
དོན་བདུན་ཅུ་བཤད་པ། ...……..
• • • • • • •(130)
•(105）



དཀར་ཆག
• • • • • • •(149)
1....….• •(152)
....……..….. • •(153)
•....• •(154）
•………...• •(159)
• • • • • • • •(162)
•.....• •(166）
•......• •(171)
•....• • • •(179)
•..... • • •(183)
........•(194)
དེ་དག་གི་ཟློས་སྐྱོན་སྤོང་བ་ནི། ....…....
ལུས་མདོར་བསྟན་ནི། •
རྣམ་མཁྱེན་རྒྱས་པར་བསྟན་པ། ...
སེམས་བསྐྱེད་བསྟན་པ། ....…..
སེམས་ཀྱི་ངོ་བོ་ནི། ….........
སེམས་བསྐྱེད་ཀྱི་ས་མཚམས། 。。。。。
ལུགས་གཉིས་ཀྱི་སེམས་བསྐྱེད་དབྱེ་བ། …………..
སྐྱབས་སེམས་ཀྱི་ཁྱད་པར། ..…..
སྨོན་འཇུག་བསླབ་བྱ་བསྟན་པ། •...
སེམས་བསྐྱེད་ཀྱི་མཚན་ཉིད། ..…..
གདམས་ངག་སྤྱིར་བསྟན་པ། .…..……….
སྒྲུབ་པ་རང་གི་ངོ་བོ། ...........
བདེན་པ་བཞིའི་མཚན་ཉིད། .....
ཀུན་གཞིའི་སྐོར་ལ་དཔྱད་པ། ..…...
ལམ་ལྔའི་འདོད་ཚུལ་བསྟན་པ། ..........
འབྲས་བུའི་རྣམ་གཞག་ནི། …........
སྐྱབས་གསུམ་གྱི་རྣམ་གཞག་བསྟན་པ། …….....
དགེ་འདུན་དཀོན་མཆོག་བྱེ་བྲག་ཏུ་བསྟན་པ། •
མངོན་ཤེས་བཤད་པ། ...
མཐོང་སྒོམ་ལམ་ལ་གདམས་པ། ...
དགེ་འདུན་ཉི་ཤུའི་དཔྱད་པ། ....
སྦྱོར་ལམ་བཤད་པ། ......
དམིགས་རྣམ་རྒྱུ་གསུམ་བཤད་པ། .....
• • • • • • • •(195）
• ....... བ(197)
• • •(205)
.……..... •(212)
• • •(220)
..•(229)
.........(240)
•... • • •(247)
• • • •(251)
• • •(256)
•......• •(274）
• • • • • • • • • • • •
•
• • • • • • •
•• • • • •(285)
- 2 -



དཀར་ཆག་
• • • • • • • • •(288)
......• •(301）
...…..…. •(311)
•
• •(316）
རྩེ་མོའི་དམིགས་པ་སོགས། ..........
གཟུང་རྟོག་འཛིན་རྟོག་བརྗོད་པ། .........
རྫས་བཏགས་ཀྱི་རྟོག་པ་རྒྱས་པར་བཤད་པ། .....
གང་ལ་བརྟེན་ནས་སྒྲུབ་པ་འབྱུང་བའི་རྒྱུ་རིགས། ........
ཐེག་པའི་རིགས་དབྱེ་བསྟན་པ། .....
སྒྲུབ་པ་སྤྱིའི་ངོ་བོ། ...
འཇུག་སྒྲུབ་ཀྱི་སྤང་བ། …............
གོ་འཇུག་ཚོགས་བཤད་པ། ....
གོ་ཆའི་སྒྲུབ་པ་ངོས་བཟུང་བ། ......….
ཚད་མེད་བཞི་བཤད་པ། .........
ཚོགས་བཅུ་བདུན་སྤྱིར་བསྟན་པ། ........
གཉེན་པོའི་ཚོགས་བཤད་པ། .…......
སའི་ཡོངས་སྦྱོང་སྤྱིར་བསྟན་པ། ...
སྤང་བྱ་གཉེན་པོ་བསྟན་པ། ...
•...... •(330)
•。。。。。。。བ(336)
•....…..•(337)
……… བ(339)
•。。。。。。。•(349)
...... ... •(357)
•
• • •(362)
• ....... བ(367)
...... • •(371)
...... • •(398）
3
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
༄༅། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་
མངོན་པར་རྟོགས་པའི་རྒྱན་ཞེས་བྱ་བའི་འགྲེལ་
པའི་རྒྱ་ཆེར་བཤད་པ་ལུང་གི་སྙེ་མ་སྟོད་ཆ་༽
བཞུགས་སོ། །
བུ་སྟོན་རིན་ཆེན་གྲུབ་ཀྱིས་མཛད།
༄༅། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་
པའི་རྒྱན་ཞེས་བྱ་བའི་འགྲེལ་པའི་རྒྱ་ཆེར་བཤད་པ་ལུང་གི་སྙེ་མ་ཞེས་བྱ་བ། སངས་རྒྱས་
ཐམས་ཅད་ཀྱི་ཡེ་ཤེས་གཅིག་ཏུ་བསྡུས་པ་འཇམ་པའི་དབྱངས་ལ་ཕྱག་འཚལ་ལོ། །མཁྱེན་
གསུམ་ནམ་མཁའ་དག་པ་ལ། །སྦྱོར་བཞི་རླུང་གི་བཞོན་པ་ཅན། །སྐུ་བཞིའི་དཀྱིལ་འཁོར་
རབ་རྒྱས་པ། །ཕྲིན་ལས་འོད་སྟོང་ལྡན་པའི་ཡུམ། །བློ་གསལ་བུང་བ་འདུ་བའི་གཞི། །
ལེགས་བཤད་སྦྲང་རྩི་འབྱུང་བའི་རྒྱུ། །བདག་བློའི་པདྨོ་ཁ་ཕྱེ་ལ། །རྣམ་དཔྱོད་གེ་སར་
གསལ་བར་མཛོད། །སྲིད་པའི་གདུང་སྐྱོབ་ཉོན་མོངས་མུན་སེལ་ཉེར་ཞི་ཀུན་དའི་ཚལ་རབ་
རྒྱས་བྱེད་ཀུན་ཤེས་ཆ་ཤས་ཅན། །སྒྲིབ་གཉིས་མུན་ཚོགས་ཟླ་འོད་བཅས་འཇོམས་གཞན་
དོན་པདྨོའི་ནགས་ཚལ་རྒྱས་བྱེད་ལམ་ཤེས་འདབ་བརྒྱའི་གཉེན། །མཐའ་གཉིས་བགྲོད་པ་
གཉིས་བྲལ་སྲིད་ཞི་ཉི་ཟླའི་གཟི་འཕྲོག་རྣམ་མཁྱེན་སྒྲ་གཅན་དོན་གཉིས་བགྲོས་གཉིས་
ལྡན། །ཐོས་སྒྲོག་རྐྱེན་རྟོགས་རྒྱལ་བའི་མྱུ་གུའི་ཚོགས་དང་བཅས་པ་ཀུན་ཏུ་བཟང་པོའི་
- 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡུམ་དེ་ལ་ཕྱག་འཚལ། །གང་གི་གསུང་ཟེར་ཆ་ཙམ་ལྷུང་བས་ཀྱང་། །སེང་གེ་འཕྲོག་བྱེད་
དབྱིག་གི་སྙིང་པོ་དང༌། །གླང་པོའི་གདོང་སོགས་གཞུང་ལུགས་ཀུན་དའི་ཚལ། །ཟུམ་བྱེད་
ཐུབ་དབང་ཉི་མ་དེ་ལ་འདུད། །སྐྱེ་དང་འཆི་བའི་འཆིང་བ་སྤངས་ཀྱང་གདུལ་བྱའི་དོན་དུ་སྐྱེ་
བ་སྣ་ཚོགས་སྟོན་པའི་སྐུ། །ཆོས་རྣམས་བརྗོད་དུ་མེད་པར་རྟོགས་ཀྱང་ཚངས་པའི་དབྱངས་
ཀྱིས་སྣ་ཚོགས་བརྗོད་པ་སྟོན་པའི་གསུང་། །སེམས་ཅན་འགའ་ཡང་གཟིགས་པ་མེད་ཀྱང་
སེམས་ཅན་ཀུན་ལ་མ་ལྟར་བརྩེ་བའི་ཐུགས་མངའ་བ། །འཇིགས་པ་ཀུན་གྱི་སྐྱབས་སུ་གྱུར་
ཀྱང་བདག་སྨྲ་མཐའ་དག་སྐྲག་མཛད་མི་ཕམ་རྒྱལ་གྱུར་ཅིག །གང་གི་བློ་གྲོས་ཉི་མའི་འོད་
ཟེར་གྱིས། །མདོ་དང་རྒྱན་གྱི་དགོངས་པ་གསལ་བྱེད་ཅིང་། །དངོས་པོར་སྨྲ་བ་མཁས་པའི་
ཚོགས་རྣམས་ཀྱི། །སྤོབས་པའི་འཕྲོག་བྱེད་བཟང་པོའི་ཞབས་ལ་འདུད། །དེ་དག་གསུང་
རབ་དྲི་མ་མེད་པའི་དོན། །བློ་མིག་རྣམ་དག་འཕགས་པའི་སྤྱོད་ཡུལ་འདི། །མཁས་ཚོགས་
བླ་མའི་ལེགས་བཤད་ཐོས་པའི་མཐུས། །བློ་ཆུང་བདག་ཀྱང་རྣམ་བཤད་བྱེད་པར་སྤྲོ།།
འདོད་ཆགས་སྒྲ་གཅན་གདུག་པས་འཚེ་བྱེད་ཅིང་། །ཞེ་སྡང་ཉི་མའི་འོད་ཀྱིས་འགྲིབ་འགྱུར་
ལ༑ ༑གཏི་མུག་ནག་པོ་ར་རིས་ཁེངས་པ་ཡི། ཁོ་བོའི་བློ་གྲོས་བླུན་པོ་ཟླ་འོད་ཀྱིས།། གསུང་
རབ་ཆུ་གཏེར་གཏིང་མི་རྙེད་པ་ལས། །འཁྲུངས་པའི་མཚོ་སྐྱེས་རྒྱན་འགྲེལ་དྲི་མེད་ཀྱི། །
ངེས་དོན་ཟེ་འབྲུ་ཇི་ སྙེད་ཇི་ ལྟའི་དོན། །གེ་སར་གསལ་བར་བྱེད་པར་ག་ལ་ནུས། །དེ་
ལྟ་མོད་ ཀྱི་གངས་རིའི་ཁྲོད་འདི་ན། །འཕགས་དང་མཁས་པའི་འགྲེལ་བཤད་རྩྭ་ལྟར་
འདོར། །རྒན་རབས་རྨོངས་པའི་ རྗེས་ཟློས་གཙོར་འཛིན་པའི། །ངན་རྟོག་སྨག་རུམ་མུན་
པར་འདི་ཆུད་གྱུར། །བདག་གིས་མདོ་འགྲེལ་འགྲེལ་བཤད་མ་ལུས་དང་། །ཐ་སྙད་གཙུག་
ལག་རྟོག་གེའི་ཚུལ་ཤེས་ནས། །ལྟ་བ་ངན་པའི་མུན་པ་ཀུན་བཅོམ་སྟེ། །ལུང་རིགས་ཉི་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
མས་གཞུང་དོན་གེ་སར་དབྱེ། །གང་ཞིག་རྟོགས་ན་ལྷ་དང་ལྷ་མིན་ལག་པའི་པདྨ་ཟུམ་བྱེད་
འོད་ཟེར་ཅན། །དྲན་པ་ཙམ་གྱིས་བ་སྤུ་གཡོ་བ་སྲིད་པའི་མུན་པ་མུན་ནག་མཐར་བྱེད་པ།།
ལྷ་ཡི་ལྷར་གྱུར་ཞི་བདེའི་དྲེགས་པས་མྱོས་པའི་བདེ་འབྱུང་གཙུག་གི་རྒྱན་གྱུར་པའི།།
གཞུང་ལུགས་རྣམ་དག་འདི་དོན་འབྱེད་ལ་བློ་ལྡན་གང་ཞིག་འབད་པ་འདོར་རམ་ཅི། །དེ་
ཕྱིར་དམ་པའི་འགྲེལ་བཤད་ཀུན་བཏུས་ནས། །རང་དང་སྐལ་བ་མཉམ་པ་གཞན་ལ་ཡང་།།
ཕན་པར་བྱ་ཕྱིར་ལུང་གི་སྙེ་མ་བྱ། །དད་བརྩོན་ཤེས་རབ་ལྡན་པ་གུས་པར་ཉོན། །
འདིར་བདག་ཅག་གི་སྟོན་པ་སྲིད་ཞིའི་རྒྱ་མཚོ་མུ་མེད་པ་ལས་བརྒལ་ཏེ་མི་
གནས་པའི་མྱ་ངན་ལས་འདས་པའི་གླིང་དུ་རྣམ་མཁྱེན་ཡིད་བཞིན་གྱི་ནོར་བུ་ལ་དབང་
འབྱོར་བའི་དེད་དཔོན་དམ་པ་དེས། འགྲོ་བ་ཐམས་ཅད་མངོན་པར་མཐོ་བ་དང་ངེས་པར་
ལེགས་པ་ལ་དགོད་པའི་ཐབས་སུ་གྱུར་པ་རང་རང་གི་རིགས་དང་རྗེས་སུ་མཐུན་པའི་ཆོས་
ཀྱི་ཕུང་པོ་བརྒྱད་ཁྲི་བཞི་སྟོང་བསྟན་ཏེ། དེ་རྣམས་ཀྱི་ནང་ནས་རབ་དང་གཙོ་བོ་དང་མཆོག་
ཏུ་གྱུར་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་སྟེ། དེ་ཡང་དོན་དམ་པའི་བདེན་པ་སྙིང་པོའི་
དོན་གཙོར་བྱས་པ་ཤེས་རབ་སྙིང་པོ་ལ་སོགས་པ་དང༌། བདེན་པ་གཉིས་ཀའི་དོན་ལས་
མངོན་པར་རྟོགས་པའི་དོན་གཙོར་བྱས་པ་འབུམ་ལ་སོགས་པ་རྣམས་སོ། །དེའི་དགོངས་པ་
འགྲེལ་བའི་བསྟན་བཅོས་ལའང་ཤིང་རྟ་ཆེན་པོའི་སྲོལ་བཞིར་གྲགས་ཏེ། ཀླུ་སྒྲུབ་ཀྱི་སྙིང་
པོའི་དོན་གཙོར་སྟོན་པ་དབུ་མ་རིགས་པའི་ཚོགས། ཕྱོགས་གླང་གི་གཙོ་བོའི་དོན་སོ་གཉིས་
སུ་བསྡུས་པ་བརྒྱད་སྟོང་པའི་དོན་བསྡུས། དོཥཱ་སེ་ནའི་འབུམ་གྱི་ཊཱིཀྐ་སྟེ་གསུམ་དང་། རྒྱལ་
བ་མ་ཕམ་པས་མངོན་པར་རྟོགས་པའི་དོན་བསྟན་པ་ནི། ཟབ་ཅིང་རྒྱ་ཆེ་བ་ལ་འཇུག་པའི་
གང་ཟག་ཕལ་ཆེར། མགྲོན་པོ་ཕྱོགས་བསླད་པ་ལྟར་རྨོངས་པར་གྱུར་པ་ལ་གཟིགས་ནས་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡུམ་གྱི་དོན་མ་ལུས་པ་ཐུགས་ལ་བཞག་ནས་རྟོགས་དཀའ་བ་བདེ་བླག་ཏུ་རྟོགས་པའི་
དོན་དུ་མངོན་རྟོགས་རྒྱན་མཛད་དོ། །འདི་ལའང་རྗེས་སུ་འབྲངས་པའི་འགྲེལ་པ་དེ་ཉིད་
རྣམ་ངེས་ལ་སོགས་པ་འོག་ཏུ་འཆད་པར་འགྱུར་བ་བཞི་དང༌། གཞན་ཡང་ཤཱནྟི་པས་དག་
ལྡན་དང༌། སངས་རྒྱས་ཡེ་ཤེས་ཞབས་ཀྱིས་སྡུད་པའི་དཀའ་འགྲེལ་དང་། རཏྣ་ཀིརྟིས་
གྲོགས་ཆ་དང༌། བུདྡྷ་ཤིས་ཤེས་རབ་སྒྲོན་མེའི་ཕྲེང་བ་དང་། ཨ་བྷོས་གནད་ཀྱི་ཟླ་ཟེར་ལ་
སོགས་པ་མཛད་དོ། །དེ་ལྟར་མཁས་པ་སྔ་མ་བཞིའི་ལེགས་བཤད་མཐོང་ཞིང་ལོ་བཅུ་
བདུན་དུ་དགེ་བའི་བཤེས་གཉེན་མཉེས་པར་བྱས་ནས་མཐར་བྱམས་པ་ཉིད་ཀྱིས་མདོ་དང་
རྒྱན་དུ་སྦྱར་གསུངས་པ། སློབ་དཔོན་ཧ་རི་བྷ་དྲས་ཉི་ཁྲིའི་འགྲེལ་པ་དང༌། བརྒྱད་སྟོང་
འགྲེལ་ཆེན་དང་། སྡུད་འགྲེལ་རྟོགས་པར་སླ་བ་དང་། དོན་གསལ་འགྲེལ་པ་འདི་དང་བཞི་
མཛད། འདི་ལ་རྒྱ་གར་ནས་འགྱུར་བའི་འགྲེལ་པ་ཀུ་ལནྟའི་རྟོགས་དཀའི་སྣང་བ། དྷརྨ་མི་
ཏྲའི་ཚིག་གསལ། ནུབ་ཀྱི་སྒོ་གླེགས་པ་དང་ཁ་ཆེ་གཞོན་ནུ་དཔལ་གཉིས་ཀྱི་དོན་བསྡུས་
ཏེ་བཞིའོ། །བོད་ཀྱིས་ཀྱང་ལོ་ཙཱ་བ་ཆེན་པོ་ནས་དེང་སང་གི་བར་དུ་མང་དུ་མཛད་སྣང་མོད་
ཀྱི༑ འགའ་ཞིག་ཉུང་ནས་རྟོགས་དཀའ་ལ། འགའ་ཞིག་མང་ཞིང་ཕལཆེར་རྒྱ་འགྲེལ་དང་
མི་མཐུན་པའི་མུན་སྤྲུལ་གྱི་ཚིག་མང་པོ་བྲིས་ནས། འབྲུ་སྣོན་སྒྱུ་ཐབས་ཀྱིས་དོར་བའི་
བཤད་པ་ལ་སྙིང་པོ་མེད་པར་མཐོང་སྟེ། རྒྱ་འགྲེལ་མང་པོ་དང་། ཆོས་མངོན་པ་དང་། རྟོག་
གེ་དང་བརྡ་སྤྲོད་པའི་རིག་པ་ལ་བརྟེན་ནས། བདེ་བ་དང་དུ་ཁ་ཐོབ་པ་དང་སྤོང་བའི་རྒྱུ།
ཡུམ་འདིའི་ཚིག་དང་དོན་མ་ལུས་པ་བདེ་བླག་ཏུ་རྟོགས་པའི་ཕྱིར་གསལ་བར་དབྱེ་བར་
བྱའོ། །
འདི་བཤད་པ་དངོས་ལ་གསུམ་སྟེ། བསྟན་བཅོས་ལ་འཇུག་པའི་ཡན་ལག །
- 1 -



3c
L
.
.
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༢
ཡན་ལག་ཅན་གྱི་བསྟན་བཅོས། བསྟན་བཅོས་ཇི་ལྟར་འགྱུར་ཚུལ་ལོ། །དང་པོ་ལ་གསུམ་
སྟེ༑ ཐ་སྙད་རྟོགས་པའི་ཡན་ལག་ཏུ་མཚན་གྱི་དོན། གཞུང་ཚད་རྟོགས་པའི་ཡན་ལག་བམ་
པོའི་ གྲངས། གུས་པས་འཇུག་ པའི་ ཡན་ལག་ཏུ་ ཕྱག་ བྱ་བའོ། །དང་པོ་ལ་གསུམ་སྟེ།
མཚན་གྱི་ངོ་བོ། འདོགས་པའི་རྒྱུ། བཏགས་པའི་དགོས་པའོ། །དང་པོ་ལ། མཚན་བསྒྱུར་
བ་དང་། བཤད་པ་གཉིས་སོ། །དང་པོ་ནི། རྒྱ་གར་ནི། འཕགས་པའི་ཡུལ་ཏེ། འདོད་རྒྱལ་
བའི་སྒྲའོ། །སྐད་དུ་ནི། ཡུལ་དེ་པ་རྣམས་ཀྱི་སྐད་ལ་ཞེས་པ་དེ། སྨྲ་སྒོ་ལས། དུ་ལ་སོགས་
པ་ལ་དང་མཐུན། །ཞེས་སོ། །བོད་ནི། ཁ་བ་ཅན་ཏེ། བོད་དང་བོད་ཆེན་གཉིས་སོ། །དེ་
རྣམས་ཀྱི་སྐད་དུ་བསྒྱུར་བ་ནི། པྲ་ཛྙཱ་པ་ར་མི་ཏ་ནི། ཤེར་ཕྱིན། ཨུ་པ་དེ་ཤ་ནི། མན་ངག །
ཤཱསྟ་ནི་བསྟན་བཅོས། ཨ་བྷི་ས་མ་ཡ་ནི། མངོན་པར་རྟོགས་པ། ཨ་ལཾཀཱ་ར་ནི་རྒྱན། ནཱ་མ་
ནི༑ ཞེས་ བྱ་བ། བྲིནྟི་ནི་འགྲེལ་པའོ། །གཉིས་པ་ལ་བརྒྱད་ལས། དང་པོ་ཤེར་ཕྱིན་ནི།
འོག་ནས་འཆད་པ་ལྟར་རོ། །གཉིས་པ་མན་ངག་ནི། ཤེས་པར་བྱ་བའི་ཡུལ་མྱུར་དུ་ཁོང་དུ་
ཆུད་པར་བྱེད་པ་སྟེ། མདོ་དོན་རྒྱ་ཆེན་རྟོགས་པར་བྱེད་པའི་ཐབས་ཉུང་འདུས་སམ་སྦས་
པའི་དོན་སྟོན་པའོ། །གསུམ་པ་བསྟན་བཅོས་ལ་གསུམ་ལས་མཚན་ཉིད་ནི། རྩོམ་པ་པོ་
རྣམ་གཡེང་མེད་པའི་ཡིད་ཅན་གྱིས་བཀའི་དོན་བཤད་པ་ཐར་པ་ཐོབ་པའི་ལམ་དང་རྗེས་སུ་
མཐུན་པ། བསྟན་བཅོས་ཁྱད་པར་ཅན་གྱི་མཚན་ཉིད་དེ། ལྷག་པའི་བསམ་པ་བསྐུལ་བར་བཤད་པའི་
དོན། རྒྱུད་བླར། གང་ཞིག་རྒྱལ་བའི་བསྟན་པ་འབའ་ཞིག་གི །དབང་བྱས་རྣམ་གཡེང་མེད་
ཡིད་ཅན་གྱིས་བཤད། །ཐར་ པ་ ཐོབ་པའི་ལམ་དང་རྗེས་མཐུན་པ། །དེ་ཡང་དྲང་སྲོང་
བཀའ་བཞིན་སྤྱི་བོས་བླངས། །ཞེས་སོ། །མཚོན་བྱ་ནི། ཤཱསྡུའམ་ཤཱ་ས་ན་ནི་འཆོས་པ་སྟེ།
སྡེ་སྣོད་གསུམ་གྱིས་གདུལ་བྱའི་སེམས་ཉོན་མོངས་པ་ཅན་ལས་བསླབ་པ་གསུམ་ལྡན་དུ་
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཆོས་ཤིང༌། ཏ་ར་ཎ་སྒྲོལ་བའམ། སྡུ་ཡ་ནི་སྐྱོབ་པ་སྟེ། ཉོན་མོངས་ཀྱི་འབྲས་བུ་ངན་འགྲོ་
དང་སྲིད་པའི་དུཁ་ལས་སྐྱོབ་པ་སྟེ། སྒྲ་བཤད་པའི་བཀའ་ལའང་འཇུག་ལ། སྤྱིར་བཀའ་
ལ་བསྟན་བཅོས་སུ་བརྡ་སྦྱར་བའང་ཡོད་དོ། །དབྱིག་གཉེན་གྱིས། རྣམ་བཤད་རིགས་པར་ཉོན་
མོངས་དགྲ་རྣམས་མ་ལུས་འཆོས་པ་དང༌། །ངན་འགྲོ་སྲིད་ལས་སྐྱོབ་བྱེད་གང་ཡིན་པ།།
འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། །གཉིས་པོ་འདི་དག་གཞན་གྱི་ལུགས་ལ་
མེད། །ཅེས་སོ། །མཚན་གཞི་ནི། ངོ་བོ་མིང་དང་ཚིག་དང་ཡི་གེའི་ཚོགས་ཀྱིས་བསྡུས་པའི་
རབ་ཏུ་བྱེད་པ། དབྱེ་ན། དོན་མེད་དོན་ལོག་དོན་དང་ལྡན། །ངན་གཡོ་སྙིང་བྲལ་དུག་ཁ་
སྤོང་། །ཐོས་རྩོད་སྒྲུབ་པ་ལྷུར་ལེན་པ། །བསྟན་བཅོས་དྲུག་བྲལ་གསུམ་དུ་འདོད། །ཅེས་
རྒན་པོ་རྣམས་འདོན་པ་ལྟར་དགུ་ལས། ཚིག་གི་ཐ་མ་གསུམ་པོ་འདིར་གཟུང་ངོ༌། །བཞི་པ་
མངོན་པར་རྟོགས་པ་ནི། ཨ་བྷི་དོན་བཅུ་གཉིས་ལ་འཇུག་ཀྱང་འདིར་མངོན་དུ་ཕྱོགས་པ།
སཾ་ནི། དོན་བཅུ་གསུམ་ལ་འཇུག་ཀྱང་འདིར་ཡང་དག་པར་ངེས་པ། ཨ་ཡ་རྟོགས་པ་སྟེ།
མངོན་དུ་ཕྱོགས་པར་ཡང་དག་པ་ཇི་ལྟ་བ་བཞིན་དུ་ངེས་པར་རྟོགས་པ་ནི། མངོན་རྟོགས་ཏེ།
ཤེས་པའམ་ཁོང་དུ་ཆུད་པ་ཞེས་བྱ་བའི་དོན་ནོ། །ལྔ་པ་རྒྱན་ནི། རྒྱན་དང་འདྲ་བར་དགའ་
བ་སྐྱེད་པར་བྱེད་པ་སྟེ། རང་བཞིན་གྱི་རྒྱན་གཟུགས་བཟང་པོ་ལ་མཛེས་བྱེད་གདུ་བུ་ལ་
སོགས་པས་སྤྲས་པ། གསལ་བྱེད་མེ་ལོང་དུ་ཤར་བ་མཐོང་ན་དགའ་བ་སྐྱེ་བར་འགྱུར་བ་
ལྟར། ཡུམ་གྱི་མདོའི་གཟུགས་སྐབས་བརྒྱད་དོན་བདུན་ཅུས་སྤྲས་པ། གསལ་བྱེད་བསྟན་
བཅོས་ ཀྱི་མེ་ལོང་གི་ནང་དུ་སྣང་བས་མཁས་པ་རྣམས་དགའ་བ་ སྐྱེ་ བར་ འགྱུར་ཏེ།
གཟུགས་རྒྱན་རང་བཞིན་ཡོན་ཏན་ལྡན་པ་མེ་ལོང་ནང་སོང་བ། །མཐོང་བའི་དབང་གིས་མི་
རྣམས་རབ་ཏུ་དགའ་བའི་མཆོག་བསྐྱེད་པ། །དེ་བཞིན་ལེགས་གསུང་རྟག་ཏུ་རང་བཞིན་
- 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
ཡོན་ཏན་ལྡན་པ་ཡི། །ཆོས་ཀྱང་དོན་རྣམས་ཕྱེ་བས་མཁས་རྣམས་འདི་ན་དགའ་མཆོག་
བསྐྱེད། །ཅེས་སོ། །དྲུག་པ་ཞེས་བྱ་བ་ནི། མིང་ཞེས་པ་སྟེ། དེ་སྐད་ཅེས་བྱའོ། །ཞེས་པའོ།།
བདུན་པ་འགྲེལ་པ་ནི། རྣམ་པར་འབྱེད་པ་སྟེ། ཚིག་དོན་གཉིས་ཀ་ཞིབ་མོར་འབྱེད་པ་རྒྱ་
ཆེར་འགྲེལ། ཚིག་རེ་རེ་བས་འབྱེད་པ་ཚིག་གི་འགྲེལ་པ། རྟོགས་དཀའ་བའི་དོན་ཙམ་
འབྱེད་པ་དཀའ་འགྲེལ། རྩ་བའི་དོན་བླངས་ཏེ་འབྱེད་པ་དོན་ཙམ་གྱི་འགྲེལ་པ། བལ་པོ་ཞི་
གནས་ལྷས་མཛད་པའི་མཛོད་འགྲེལ་ལྟ་བུ། རྩ་བའི་དོན་བསྡུས་ཏེ་འབྱེད་པ་བསྡུས་དོན་གྱི་འགྲེལ་པ།
རྩ་བའི་དོན་མདོ་དང་སྦྱོར་བ་མདོ་སྦྱོར་གྱི་འགྲེལ་པ། གཞན་གྱིས་གོ་སླར་བཞག་པ་འབྱེད་
པ་གོ་སླའི་འགྲེལ་པ་ལ་སོགས་པར་ཡོད་པ་ལས་དེ་ཆོས་བཤེས་ཀྱིས་དོན་ཙམ་གྱི་འགྲེལ་
པར་འདོད་ལ་། གསེར་གླིང་པས་རྒྱ་ཆེར་འགྲེལ་པར་བཤད་དོ། །
བརྒྱད་པ་རྩོད་སྤོང་ནི་ཡུམ་གྱི་མན་ངག་དང་མངོན་པར་རྟོགས་པའི་རྒྱན་ལ་ཁྱད་
ཡོད་དམ་མེད། ཡོད་པ་མི་འཐད་དེ། ཡུམ་དང་མངོན་རྟོགས་མིང་གི་རྣམ་གྲངས་ཡིན་ལ།
མན་ངག་རྒྱན་ཡིན་པའི་ཕྱིར་རོ། །མེད་ན་ཟློས་སོ་ཞེ་ན། ཁྱད་ཡོད་དེ། ཡུམ་གྱི་མན་ངག་ནི།
དོན་ཡིན་ལ། མངོན་རྟོགས་རྒྱན་ནི། མིང་ཡིན་པའི་ཕྱིར་དང་། ཁྱད་པར་གོང་དུ་བཤད་པའི་
ཕྱིར་རོ། །གཉིས་པ་ལ། བརྡ་སྦྱོར་བའི་རྒྱུ། མིང་དངོས་ཀྱི་རྐྱེན། གང་ལས་མཚན་དུ་གསོལ་
བའོ། །དང་པོ་ནི། འཕགས་པས་བརྡ་སྦྱོར་བའི་རྒྱུ་ཡང་དག་པའི་རྟོག་པ། སོ་སྐྱེས་བརྡ་སྦྱོར་
བའི་རྒྱུ་སྒྲ་དོན་སྣང་བའི་རྟོག་པ་ཡིན་པས། རྩ་བ་ཞེས་བརྡ་སྦྱོར་བའི་རྒྱུ་དག་པའི་རྟོག་པ།
འགྲེལ་པ་ཞེས་བརྡ་སྦྱོར་བའི་རྒྱུ་ཀུན་སློང་སྒྲ་དོན་སྣང་བའི་རྟོག་པ་ཡིན་ནོ། །གང་དག་རྟོག་
པ་དེ་དག་མིང་གི་ཉེར་ལེན་དུ་འདོད་པ་ནི། མི་རིགས་ཏེ། རྣམ་འགྲེལ་ལས། གང་གི་རྣམ་
པར་ཤེས་པ་ནི། །མི་ཤེས་པ་ཡི་ཉེར་ལེན་རྒྱུ། །ཞེས་པས་སོ། །གཉིས་པ་ནི། སྒྲའི་གནས་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁོག་པ་ལ་སོགས་པ་བརྒྱད་དང༌། བྱེད་པ་ཕྲད་པ་ལ་སོགས་པ་བཞི་དང༌། རླུང་དང་བརྗོད་
འདོད་ལ་སོགས་ པ་ སྟེ། དེའང་ཉེར་ལེན་ནི། འབྱུང་བ་བཞིའམ་སྒྲའི་རྡུལ། རྐྱེན་བརྗོད་
འདོད་ལ་སོགས་པ་ཡིན་པར་ཤེས་པར་བྱའོ། །
གསུམ་པ་ལ། གཞན་མིང་གིས་འདོགས་ཚུལ་ལ། བརྗོད་བྱ་དང་། གཞུང་ཚད་
དང༌། གནས་དང་། ཞུ་བ་པོ་དང༌། རྒྱུ་དང༌། འབྲས་བུ་དང་། དཔེ་དང་། རྩོམ་པ་པོའི་མིང་
གིས་བཏགས་ པ་ ཡོད་ པ་ ལས། འདིར་ཡུམ་དང་མངོན་རྟོགས་བརྗོད་བྱའི་མིང་། རྒྱན་
དཔེའི་མིང་། མན་ངག་གི་བསྟན་བཅོས་དང་འགྲེལ་པ་རང་མིང་ངོ༌། །འགྲེལ་པའི་སྒྲར་
བྱས་ན། ཐམས་ཅད་རང་མིང་ངོ༌། །གསུམ་པ་ལ་གསུམ་སྟེ། རྒྱ་སྐད་དང༌། བོད་སྐད་དང་།
གཉིས་ཀ་ཀླད་དུ་སྨོས་པའི་དགོས་པའོ། །དང་པོ་ནི། སཾ་སྐྲྀ་ཏའི་སྐད་ལ་བག་ཆགས་འཇོག་
ཅིང་། གཞུང་འདི་ལ་རྒྱ་སྐད་དུ་མིང་འདི་སྐད་ཟེར་ཞེས་བརྡ་ཤེས་པར་འགྱུར་བའོ། །གཉིས་
པ་ནི། གཞུང་འདི་ལ་རྒྱན་འགྲེལ་ཞེས་བརྡ་སྦྱར་བས་བརྡ་དུས་སུ་མིང་དོན་འབྲེལ་བ་ཤེས་
ཤིང་། ཐ་སྙད་ཀྱི་དུས་སུ་མིང་ལས་དོན་རྟོགས་པ་དགོས་པའི་གཙོ་བོ། དོན་མཐོང་བ་ལས་
མིང་དྲན་པའང་དགོས་པ་ཙམ་མོ། །གསུམ་པ་ལ། སྤྱིར་མིང་སླད་དུ་སྨོས་པས་བཙལ་སླ་
ཞིང༌། སྐད་གཉིས་ཀྱིས་དོན་གཅིག་བརྗོད་པར་མཐོང་བས་སྐད་གཉིས་པོ་རྣམ་གྲངས་སུ་
ཤེས་ལ། རྒྱ་སྐད་གོ་བ་མེད་པ་བོད་སྐད་གོ་བ་ཅན་དུ་སྒྱུར་བྱེད་ལ་བྱས་ཤེས་དྲིན་གཟོའི་བློ་
སྐྱེ་བའོ། །གཉིས་པ་ནི། བམ་པོ་ཆེ་བ་ནི། བློ་ཀ་སྟོང་གི་སུམ་ཆ་ལ་བྱས་པ་དང་། ཆུང་བ་ཤོ་
ཀ་སུམ་བརྒྱ་ལ་བྱས་པ་གཉིས་ལས། འདིར་ཐ་མ་སྟེ། རྒྱ་དཔེ་ལ་གློ་ཀ་སྟོང་ལྔ་བརྒྱ་ཞེས་
འབྱུང་བས་སོ། །བློ་ཀ་ནི། ཚིགས་བཅད་ཡིན་ན། ཚིགས་བཅད་ཀྱི་རྐང་པ་བཞི་ལ་བློ་ཀ་
གཅིག་གོ །ལྷུག་པ་ལ་ཚེག་བར་སུམ་ཅུ་སོ་གཉིས་ལ་བློ་ཀ་གཅིག་གོ །དགོས་པ་གཞུང་
-
，
- 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཚད་མང་ཉུང་རྟོགས་པའི་ཕྱིར་ལོ་ཙཱ་བས་བྱས་ཀྱི། རྒྱ་དཔེ་ལ་བམ་པོ་མི་བགྲང་ཤོ་ཀ་བགྲང་
ངོ༌། །དང་པོ་ཞེས་པ། ལྔ་ཡོད་པའི་ཐོག་མ་འདི་ཡིན་ཞེས་འཆད་འགྱུར་ལ་སྙོག་པ་སྟེ། འོག་
མ་ཀུན་ལའང་དེས་ཤེས་པར་བྱའོ། ། །
གསུམ་པ་ནི། ཕྱག་འཚལ་ལོ། །ཞེས་དྲང་ངོ༌། །གང་ལ་ན། མ་རིག་བག་
ཆགས་དང་བཅས་པའི་སྒྲིབ་པ་སངས་ལ། ཤེས་བྱ་ལ་མཁྱེན་པའི་ཡེ་ཤེས་རྒྱས་པས་སངས་
རྒྱས་ཏེ། ཇི་སྐད་དུ། མ་རིག་གཉིས་ལས་སངས་ཕྱིར་དང་། །ཤེས་བྱ་ལ་ཡང་བློ་རྒྱས་ཕྱིར།།
སངས་རྒྱས་པདྨ་ལྟར་སངས་རྒྱས། །དེ་ཕྱིར་སངས་རྒྱས་མཚན་གསོལ་ཏོ། །ཞེས་སོ། །དང་
ནི༑ བསྡུ་བའོ། །བདག་མེད་གཉིས་དང༌། རང་གཞན་གྱི་དོན་གཉིས་དང༌། ཀུན་བྱང་གི་
དོན་ཀུན་དང༌། མྱང་འདས་ཐོབ་པས་མི་ཟད་པའི་རྟག་པ་དང༌། གདུལ་བྱ་འདུལ་བའི་
ཐབས་རྟོགས་པས་ན། བྱང་སེམས་ཏེ། དེ་ཉིད་བཟང་རྟོགས་དོན་ཆེན་ལེགས་རྟོགས་དང༌།།
དོན་ཀུན་རྟོགས་དང་རྟག་ཏུ་རྟོགས་པ་དང༌། །ཐབས་རྣམས་རྟོགས་པར་འགྱུར་བའི་ཁྱད་
པར་རྒྱུ། །དེས་ན་བྱང་ཆུབ་སེམས་དཔའ་ཞེས་བྱའོ། །ཞེས་སོ། །དེ་དག་ཐམས་ཅད་ལའོ།།
གང་གིས་ན། ལོ་ཙཱ་བས་སོ། །གང་གི་ཚེ་ན། བསྟན་བཅོས་འདི་བསྒྱུར་བའི་ཐོག་མར་རོ།།
ཇི་ལྟར་ན། སྒོ་གསུམ་གུས་པར་རོ། །དགོས་པ་ཅིའི་དོན་དུ་ན། གནས་སྐབས་དང་མཐར་
ཐུག་གི་དོན་གྲུབ་ཅིང་བར་ཆད་ཞི་བར་བྱ་བའི་ཕྱིར་རོ། །བསྟན་བཅོས་འདི་མདོ་སྡེའི་སྡེ་
སྣོད་དུ་ཤེས་པར་བྱ་བའི་ཕྱིར་ཡང་ཡིན་ཏེ། མངོན་པ་འདུལ་བ་མདོ་སྡེའི་སྡེ་སྣོད་ཀྱི་ཐོག་
མར་འཇམ་དཔལ་དང༌། ཐམས་ཅད་མཁྱེན་པ་དང༌། སངས་རྒྱས་དང་བྱང་ཆུབ་སེམས་
དཔའ་ཐམས་ཅད་ལ་ཕྱག་འཚལ་བར་བཀས་བཅད་པའི་ཕྱིར་རོ། །ཞེས་གྲགས་ཀྱང་།
བཀས་བཅད་དག་ན་མི་སྣང་ཞིང་ངེས་པའང་མེད་དོ། །
-
9-



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ་གསུམ་སྟེ། རྒྱན་གྱི་བཤད་པ་ལ་འཇུག་པ་དང་། བཤད་པ་ཉེ་
བར་དགོད་པ་དང༌། བཤད་པ་མཐར་ཕྱིན་པའི་བྱ་བའོ། །དང་པོ་ལ། མཆོད་པར་བརྗོད་
ཅིང་རྩོམ་པར་དམ་བཅའ་བ་དང་། བླ་མ་བརྒྱུད་པས་ཇི་ལྟར་ཕྱེ་ཚུལ་དང་། དབྱེ་བར་རིགས་
པའི་རྒྱུ་མཚན་ཁེངས་བསྐྱུངས་དང་བཅས་པའོ། །དང་པོ་ལ། དགོས་བསྡུས་ཚིག་གསུམ་
ལས། དང་པོ་ལ་གསུམ་སྟེ། རང་དོན། གཞན་དོན། གཉིས་དོན་ནོ། །དང་པོ་ནི། དམ་པའི་
སྤྱོད་པ་བྱས་པས་རང་ཉིད་སྐྱེས་བུ་དམ་པར་རྟོགས་ཏེ། ལོ་ཀ་ན་དམ་པ་རྣམས་རང་གི་བྱ་བ་
ལ་འཇུག་པའི་ཐོག་མར་ཡུལ་ཁྱད་པར་ཅན་ལ་ཕྱག་འཚལ་བ་ཡིན་ལ། འདིར་ཡང་དེ་ལྟར་
བྱས་པས་སོ། །གཉིས་པ་ནི། ཡུམ་དེ་དམ་པའི་ཕྱག་གི་ཡུལ་ཡིན་པས་དམ་པ་ཡིན་ནོ།།
ཞེས་གཞན་དད་པས་བསོད་ནམས་གསོག་ལ། དེ་སྟོན་པའི་སངས་རྒྱས་ཀྱང་ཡོན་ཏན་དང་
ལྡན་པར་ཤེས་ནས་དེའི་བཀའམ། དེ་ལ་བརྟེན་པའི་བསྟན་བཅོས་ལ་ཁྱད་པར་མེད་པར་
འཇུག་ཅིང་། དེ་སྟོན་པའི་བསྟན་བཅོས་ཀྱི་བཤད་པ་འདི་ཉིད་ལ་ངེས་པར་ལེགས་པའི་
མཚན་ཉིད་ཀྱི་དགོས་པ་ཆེན་པོ་ཡོད་པར་ཤེས་ནས་བསྟན་བཅོས་འདི་ལ་འཇུག་པའོ།།
གསུམ་པ་ལ། འཇུག་པ་མཐར་ཕྱིན་པ་དང་། ཕན་བདེ་མྱུར་དུ་ཐོབ་པའི་དགོས་པའོ། །དང་
པོ་ནི། རྩོམ་བསྒྱུར་འཆད་ཉན་བྱེདཔ་རྣམས་རང་རང་གི་དོན་འགྲུབ་པར་བྱ་བའི་ཕྱིར་ཡུམ་
ལ་བསྟོད་ཕྱག་བྱས་པས་བསོད་ནམས་རླབས་ཅན་ཐོབ་ཅིང་བསོད་ནམས་མིན་པའི་ལས་
ལྡོག་པའི་ཕྱིར་རྩོམ་བསྒྱུར་འཆད་ཉན་བྱེད་པའི་བར་ཆད་ལྡོག་སྟེ། ཆེད་དུ་བརྗོད་པའི་
ཚོམས་བཅོམ་ལྡན་འདས་ཀྱིས་ཆེད་དུ་བརྗོད་པར་མཛད་པ་དགྲ་བཅོམ་པ་ཆོས་སྐྱོབ་ཀྱིས་བསྡུས་ལས། བསོད་
ནམས་བསགས་པའི་མི་དག་ལ། །གཞན་ལས་བྱུང་བའི་གནོད་པའམ། །ལྷ་དང་བདུད་ཀྱི་
རིགས་རྣམས་ཀྱིས། །བར་ཆད་བྱ་བར་མི་ནུས་སོ། །ཞེས་སོ། །དེ་ལོག་ན་བསམ་པ་མཐར་
-
• } {) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཕྱིན་པར་འགྲུབ་སྟེ། རྒྱ་ཆེར་རོལ་པར། བསོད་ནམས་ལྡན་པའི་མི་ཡི་བསམ་པ་རྣམས་ཀྱང་
འགྲུབ། །ཅེས་སོ། །གཉིས་པ་ནི། རང་གཞན་གྱི་ཡུམ་ལ་བསྟོད་ཕྱག་ བྱས་ པས་ བསོད་
ནམས་ཐོབ་ཅིང་བསོད་ནམས་མིན་པ་ལྡོག་པའི་ཕྱིར་དུ༔ཁ་ཐམས་ཅད་སྤངས་པའི་བྱང་ཆུབ་
ཆེན་པོ་ཐོབ་བོ། །སྒོམ་ལམ་རྩེ་སྦྱོར་འཛིན་རྟོག་དང་པོ་སྟོན་པའི་མདོ་ལས། སངས་རྒྱས་ལ་ཕྱག་འཚལ་
ལོ༑ ༑ཞེས་བརྗོད་ན། དེ་དག་ཐམས་ཅད་རིམ་གྱིས་དུདྷཁ་མཐར་ཕྱིན་པར་འགྱུར་རོ། །ཞེས་
སོ༑ ༑ །
གཉིས་པ་ནི། ཕྱག་གི་ཡུལ་དགོད་པ་དང་། དེ་ལ་ཕྱག་འཚལ་བས་མཆོད་
བརྗོད་དང་བཤད་བྱའི་དོན་དང་། དེ་བཤད་པར་ཁས་བླངས་པས་བཤད་པར་དམ་བཅའ་
སྟོན་ཅིང་། དེ་དག་གིས་ཀྱང་བརྗོད་བྱ། དགོས་པ། ཉིང་དགོས། འབྲེལ་བ་བཞི་སྟེ། དགོས་
འབྲེལ་བསྟན་པའོ། །གསུམ་པ་ལ་མཆོད་བརྗོད་དང༌། དམ་བཅའ་དང་དགོས་འབྲེལ་གྱི་
ཚིག་དོན་བཤད་པ་གསུམ་མོ། །དང་པོ་ལ་གཉིས་ལས། ཕྱག་གི་ཡུལ་ནི། ཡུམ་གཞུང་ལམ་
འབྲས་བུ་གསུམ་ཡིན་ནོ། །ལ་ནི་ཆེད་ཀྱི་བཞི་པའམ། བཞི་པའི་དོན་གྱི་བདུན་པའོ།།
འདིའི་མཐའ་དཔྱད་པ་ལ། གཞན་གྱི་ལོག་རྟོག་དགག །གཞུང་གི་དགོངས་པ་བསྟན། དེ་
ལ་རྩོད་པ་སྤང་བ་གསུམ་ལས། དང་པོ་ནི། ཁ་ཅིག་ན་རེ། ཐེག་པ་གསུམ་གྱི་ལམ་ལྔ་མཚན་
གཞི། ཡུམ་མཚན་ཉིད་པར་མཚོན། ཆོས་ཐམས་ཅད་རང་བཞིན་མེད་པར་རྟོགས་པ་མཚན་
ཉིད་དོ་ཞེ་ན། ཉན་ཐོས་ཀྱི་ལམ་ཆོས་ཅན། ཡུམ་མཚན་ཉིད་པ་མིན་པར་ཐལ། མི་རྟག་པ་
ལ་སོགས་པའི་རྣམ་ པ་ཙམ་གྱི་ཡུམ་ཡིན་པའི་ཕྱིར། རྟགས་ཚད་མ། འདོད་ན། ཐེག་པ་
གསུམ་གྱི་ལམ་ལྔ་ཐམས་ཅད་ཡུམ་མཚན་ཉིད་པ་ཡིན་པ་ཉམས་སོ། ཁྱབ་པ་མེད་ན། སྡུད་
འགྲེལ་ལས། མི་རྟག་པ་ལ་སོགས་པའི་རྣམ་པ་ཙམ་གྱི་ཡུལ་ཅན་ནི་མ་ཡིན་ཏེ། དེ་ནི་ཡུམ་
- Y 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་བཅོས་པའི་ངོ་བོ་ཡིན་ནོ། །ཞེས་པ་དང་འགལ་ལོ། །རང་རྒྱལ་ཆོས་ཅན། འཛིན་པ་
རང་བཞིན་མེད་པར་མངོན་སུམ་གྱིས་རྟོགས་པ་ཡོད་པར་ཐལ། ཆོས་ཐམས་ཅད་རང་
བཞིན་མེད་པར་རྟོགས་པ་ཡོད་པའི་ཕྱིར། འདོད་ན། འཛིན་པ་མི་སྤོང་ཕྱིར་དང་ནི།། ཞེས་
པ་དང་འགལ་ལོ། །ཚོགས་སྦྱོར་ཆོས་ཅན། སྒྲིབ་པ་ཐམས་ཅད་དག་པའི་ཆོས་སྐུར་ཐལ།
ཡུམ་མཚན་ཉིད་པ་ཡིན་པའི་ཕྱིར། ཁྱབ་པ་མེད་ན། བི་མ་ལ་མི་ཏྲས། དོན་དམ་པའི་ཤེར་
ཕྱིན་ནི། རྣམ་པ་ཐམས་ཅད་རྣམ་པར་དག་པའི་མཚན་ཉིད་ཆོས་ཀྱི་སྐུ་ཡིན་ནོ། །དེ་ལས་
གཞན་པ་ནི། སེམས་བསྐྱེད་པ་དང་གོ་ཆ་དང་འཇུག་པ་དང་ཚོགས་དང་ངེས་པར་འབྱུང་
བའི་སྒྲུབ་པའི་མཚན་ཉིད་རྒྱུའི་བདག་ཉིད་དོ་ཞེས་པ་དང་འགལ་ལོ། །མཐོང་སྒོམ་གྱི་ལམ་
ཆོས་ཅན། ཡུམ་མཚན་ཉིད་པ་མིན་པར་ཐལ། ཆོས་ཐམས་ཅད་ཀྱི་ཕ་རོལ་ཏུ་ཕྱིན་པའི་དམ་
པ་ཐོབ་པ་མིན་པའི་ཕྱིར། ཁྱབ་པ་མེད་ན། མདོ་ལས། ཡུམ་འདི་ནི། ཆོས་ཐམས་ཅད་ཀྱི་ཕ་
རོལ་ཏུ་ཕྱིན་པའི་དམ་པ་ཐོབ་པ་ཡིན་ཏེ། དེའི་ཕྱིར་ཡུམ་ཞེས་བྱའོ། །ཞེས་པ་དང་འགལ་ལོ།།
ཡང་ཁྱོད་སློབ་ལམ་ན་ཡུམ་མཚན་ཉིད་པ་ཡོད་ན། ངས་མེད་ཅེས་བྱའོ། །འོ་ན། ཕ་རོལ་ཏུ་
ཕྱིན་པར་འགྱུར་བས་དེའི་ཕྱིར་ཤེར་ཕྱིན་ཞེས་བྱའོ། །ཞེས་པ་དང་འགལ་ལོ་ཞེ་ན། དེ་ནི་
བཏགས་པ་ལ་དགོངས་སོ། །ཡོད་པ་ལ་ཕྱོགས་གླང་གིས། ཤེས་རབ་ཕ་རོལ་ཕྱིན་གཉིས་
མེད། །ཡེ་ཤེས་དེ་ནི་དེ་བཞིན་གཤེགས། །བསྒྲུབ་བྱའི་དོན་དེ་དང་ལྡན་པས། །གཞུང་ལམ་
དག་ལ་དེ་སྒྲ་ཡིན། །ཞེས་པ་དང་འགལ་ལོ། ཁོ་ན་རེ། ཡེ་ཤེས་ཚུལ་སྒོ་ཐབས་དང་རྩ་བ་ཇི་
སྙེད་པ། །དེ་ཀུན་ཤེས་རབ་ཕ་རོལ་ཕྱིན་པའི་མཆོག་ལས་བྱུང་། །ཞེས་སྡུད་པར་ལམ་ལྔ་
ཡུམ་ལས་བྱུང་བར་བཤད་པ་དང་འགལ་ལོ། །ཞེ་ན། ཡུམ་ལས་བྱུང་བ་ལ་ཡུམ་གྱིས་མ་
ཁྱབ་སྟེ། དཔེར་ན། མི་སློབ་ལམ་དེ་སློབ་ལམ་ལས་བྱུང་བ་ཡིན་ཡང་སློབ་ལམ་མ་ཡིན་པ་
- ]
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
བཞིན་ནོ། །
གཉིས་པ་ལ། མཚན་ཉིད། མཚོན་བྱའི་སྒྲ་དོན། མཚན་བཏགས་ཀྱི་དབྱེ་བ་
གསུམ་མོ། །དང་པོ་ནི། ཆོས་རབ་ཏུ་རྣམ་འབྱེད་སྲིད་ཞིའི་ཕ་རོལ་ཏུ་སོང་བའོ། །འགྲེལ་
ཆེན་ནས། དེ་ཡང་ཤེས་པར་བྱ་བ་ཆོས་རབ་ཏུ་རྣམ་པར་འབྱེད་པའི་མཚན་ཉིད་ཤེས་རབ་ཀྱི་
ཕ་རོལ་ཏུ་ཕྱིན་པ་ནི། ཤེར་ཕྱིན་ཏེ། ཞེས་པ་དང་། མདོ་ལས། རིང་དུ་སོང་ཞིང་ཀུན་དགའ་
བས་འཕགས་སོ། །དེའི་ཕྱིར་ཤེར་ཕྱིན་ཞེས་བྱའོ། །སྦྱིན་པ་ནས་ཤེར་ཕྱིན་གྱི་བར་དུ་རིང་དུ་
སོང་ཞིང་ཀུན་དགའ་བས་འཕགས་སོ། །དེའི་ཕྱིར་རིང་དུ་སོང་བ་ཞེས་བྱའོ། །ཞེས་པ་དང༌།
ཤཱ་རིའི་བུ། ཕུང་པོ་རྣམས་ལས་རིང་དུ་སོང་བས་ན། དེའི་ཕྱིར་རིང་དུ་སོང་བ་ཞེས་བྱའོ།།
ཞེས་སོ། །གཉིས་པ་ལ། སཾ་སྐྲྀཏ་ལ་པྲ་ཛྷཱ་ཞེས་པའི་པྲ་ནི། ཕྲལ་ཏེ་པ་ར་མནྡྲ་ཞེས་བསྒྱུར་
བས་དོན་དམ་པ། ཛྷཱ་ནི། ཛྙཱ་ན་ཤེས་རབ། དོན་དམ་པ་ཤེས་པས་ཤེས་རབ་བོ། །དོན་དམ་
ཤེས་པའི་ཕྱིར་བཤད་དོ། །ཞེས་སོ། །གཞན་ཡང་། ཇི་སྐད་དུ། གཞན་སྒྲ་ཤེས་དང་སོ་སོར་
ནི༑ ༑་རང་རིག་རབ་ཏུ་ཤེས་ཕྱིར་དང་། །རབ་ཞི་ཐོབ་ཤེས་རབ་ཕུལ་བྱུང་། །ཡོན་ཏན་ཐོབ་
ཤེས་ཕྱིར་ཤེས་རབ། །ཅེས་པས། གཞན་གྱི་སྒྲ་ལས་ཤེས་པས་ཤེས་རབ་སྟེ། ཚོགས་སྦྱོར།
སོ་སོ་རང་གིས་རིག་པ་ཤེས་པས་ཤེས་རབ་སྟེ། མཐོང་སྒོམ་གྱི་མཉམ་གཞག་དང་འབྲས་
བུའི་ཡུམ། ཤེས་བྱ་ཇི་སྙེད་པས་རབ་ཏུ་ཤེས་པས་ཤེས་རབ་སྟེ། རྗེས་ཐོབ། སྒོམ་སྤང་རབ་
ཏུ་ཞི་བ་ཐོབ་ཅིང་རྟོགས་པ་ཕུལ་དུ་བྱུང་བར་འགྲོ་བས་ཤེས་རབ་སྟེ། སྒོམ་ལམ། ཡོན་ཏན་
མ་ལུས་པ་ཐོབ་པ་ཤེས་པས་ཤེས་རབ་སྟེ། བར་ཆད་མེད་ལམ་མོ། །ཀྱི་ནི། འབྲེལ་བའི་སྒྲ་
སྟེ༑ རྒྱ་གར་སྐད་ལ་ཤེས་རབ་དང་ཕ་རོལ་གཞི་མཐུན་ཡིན་པས་དེ་མེད་དོ། །ཤཱན་པས།
ཤེས་རབ་ཀྱང་དེ་ཡིན་ལ། ཕ་རོལ་ཡང་དེ་ཡིན་པས་ཤེས་རབ་ཀྱི་ཕ་རོལ་ལོ། །ཞེས་སོ།།
པ ]
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕ་རོལ་ནི། སྲིད་ཞིའི་ཕ་རོལ་ལམ། སྨོན་ལམ་ལ་སོགས་པ་ཆོས་དགུའི་ཕ་རོལ་ལོ། །ཕྱིན་
པ་ནི། རབ་ཀྱི་མཐར་ཐུག་པར་སོན་པའམ། རིང་དུ་སོང་བའོ། །སྡུད་པ་ལས། འདུ་ཤེས་
ཚུལ་རོལ་ཡིན་ཤེས་འདྲེན་པས་ཡོངས་སུ་བསྒྲགས། །འདུ་ཤེས་རྣམ་པར་བཤིག་ནས་སྤོང་
བ་ཕ་རོལ་འགྲོ། །ཞེས་སོ། །འབུམ་ཊིཀ་ཏུ། སྨོན་ལམ་དང་། བརྩོན་འགྲུས་བརྩམས་པ་
དང༌། ཉོན་མོངས་པ་དང་། ལས་དང་། དུམཁ་དང་། འཁོར་བ་དང་། རྣམ་རྟོག་པ་དང་། ཡོན་
ཏན་དང་། ཤེས་པར་བྱ་བ་དང་རྣམ་པ་འདི་དགུའི་ཕ་རོལ་ཏུ་སོན་པའི་ཕྱིར་ཞེས་སོ། །མདོ་
ལས། རབ་འབྱོར། གཞན་ཡང་ཡུམ་འདིས་ཉན་ཐོས་དང་རང་སངས་རྒྱས་དང་བྱང་ཆུབ་
སེམས་དཔའ་དང་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་ཐམས་ཅད་ཀྱི་ཆོས་ཐམས་ཅད་ཀྱི་ཕ་རོལ་ཏུ་ཕྱིན་པར་འགྱུར། ཕ་རོལ་ཏུ་ཕྱིན་པར་
འགྱུར་བས་དེའི་ཕྱིར་ཡུམ་ཞེས་བྱའོ། །ཞེས་སོ། །
གསུམ་པ་ལ། སངས་རྒྱས་ཀྱི་ཡེ་ཤེས་དངོས་ཡིན་ལ། ལམ་དང་གཞུང་ནི་བཏགས་
པ་ཡིན་ནོ། །དེ་ལ་འདོགས་པའི་རྒྱུ་ནི། ལམ་ལ་འབྲས་བུའི་མིང་གིས་བཏགས་ལ། གཞུང་
ལ་བརྗོད་བྱའམ། འབྲས་བུའམ། རྒྱུའི་མིང་གིས་བཏགས་ཏེ། དེ་བརྗོད་བྱར་སྟོན་པའི་ཕྱིར་
དང༌། དེ་རྟོགས་པའི་རྒྱུ་ཡིན་པའི་ཕྱིར་དང་། དེས་བསྟན་པའི་འབྲས་བུ་ཡིན་པའི་ཕྱིར་རོ།།
བཏགས་པའི་དགོས་པ་ནི། དངོས་ཐོབ་པར་འདོད་པས་རྒྱུ་དེ་གཉིས་ལ་བསླབ་དགོས་སོ།།
ཞེས་ཤེས་པའི་དོན་དུའོ། །དངོས་ལ་གནོད་བྱེད་ནི། མཚན་ཉིད་མེད་པའི་ཕྱིར་རོ། །ཆོས་
ཉིད་ནི། ཆོས་བཤེས་ཀྱིས་མཚན་ཉིད་པར་བཤད་ཀྱང་། འདིར་ཡུལ་ལ་ཡུལ་ཅན་གྱི་མིང་
གིས་བཏགས་པ་རིག་པར་བྱ་ལ། འོན་ཀྱང་སངས་རྒྱས་པ་ན་མཚན་ཉིད་པ་དང་ཐ་དད་མེད་
པར་འགྱུར་རོ། །ཉན་རང་གི་ལམ་གཉིས་ཀྱང་གཙོ་བོའི་མིང་གིས་སམ་རྒྱུའི་མིང་གིས་
- 1
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
བཏགས་སོ། །འགྲེལ་ཆེན་ལས། སངས་རྒྱས་བཅོམ་ལྡན་འདས་ཀྱི་གཉིས་སུ་མེད་པའི་ཡེ་
ཤེས་སྒྱུ་མ་ལྟ་བུ་ནི། དངོས་ཡིན་ལ། དེ་ཐོབ་པ་དང་རྗེས་སུ་མཐུན་པ་ཉིད་ཀྱིས་ན། ཚིག་
དང་ངག་གི་ཚོགས་ཀྱི་གཞུང་དང་མཐོང་བ་ལ་སོགས་པའི་མཚན་ཉིད་ཅན་གྱི་ལམ་ལ་ཡང་
ཤེར་ཕྱིན་ཞེས་བྱ་བ་ནི། བཏགས་པ་བའོ་ཞེས་པ་དང༌། གཙོ་བོ་ལས་དབང་དུ་བྱས་པས་སོ།།
ཞེས་སོ། །
གསུམ་པ་ལ། རིགས་པ་དང་ལུང་དང་འགལ་བ་སྤང་བ་གཉིས་སོ། །དང་པོ་
ནི༑ ཉན་རང་གི་ལམ་ཆོས་ཅན། ཐར་ལམ་མིན་པར་ཐལ། ཡུམ་དངོས་མ་ཡིན་པའི་ཕྱིར།
ཁྱབ་པ་ཡོད་དེ། སྡུད་པར། ཤེས་རབ་ཕ་རོལ་ཕྱིན་བླང་འདི་ནི་ཐར་པ་ལགས། །ཞེས་པས་
སོ༑ ༑ཞེ་ན། སྐྱོན་མེད་དེ། བཏགས་པ་ལ་དགོངས་སོ། །འབུམ་ཊིཀ་ཏུ། ཉན་ཐོས་དང་རང་
སངས་རྒྱས་ཀྱི་མཐར་ཕྱིན་པའི་སས་བསྡུས་པ་དགྲ་བཅོམ་པའི་ལམ་གྱི་ཡེ་ཤེས་ཀྱང་ཤེར་
ཕྱིན་གྱི་རྒྱུ་མཐུན་པ་ཡིན་པས་ཤེར་ཕྱིན་གྱི་མིང་ཐོབ་པར་འགྱུར་རོ། །ཞེས་པས་སོ། །བྱང་
སེམས་ཀྱི་ལམ་ཆོས་ཅན། སངས་རྒྱས་ཀྱི་ལམ་མིན་པར་ཐལ། ཡུམ་དངོས་མིན་པའི་ཕྱིར།
ཁྱབ་པ་ཡོད་དེ། སྡུད་པར། རྒྱལ་བ་འདས་དང་མ་བྱོན་ད་ལྟར་གང་བཞུགས་པ། །ཀུན་
ལམ་ཕ་རོལ་ཕྱིན་པ་འདི་ཡིན་གཞན་མ་ཡིན། །ཞེས་པས་སོ། །ཞེ་ན། སྐྱོན་མེད་དེ། ཕ་
རོལ་ཏུ་ཕྱིན་པ་ཞེས་པ། དངོས་བཏགས་སྤྱིའི་མིང་ཡིན་པས་དེས་དངོས་སུ་མི་འགྲུབ་སྟེ། སྤྱི་
སྒྲ་བྱེ་བྲག་ལ་འཇུག་པའི་ཕྱིར་རོ། །དེས་ན་སློབ་ལམ་ནི། ཡུམ་བཏགས་པ་བར་ཕྱོགས་གླང་
ལ་སོགས་ཀྱིས་བཤད་པས་བཏགས་པ་བ་ཡིན་ནོ། །སློབ་ལམ་ཡུམ་བཏགས་པ་བར་
བཤད་པ་སེམས་ཙམ་གྱི་ལུགས་ཡིན་པས་འགོག་གོ །ཞེ་ན། ཁོ་བོས་ལྡོག་ལ་སྨྲ་ཡི་བརྗོད་
ཅིག །འོ་ན། ཕྱོགས་གླང་སེམས་ཙམ་པས་བཏགས་པར་བཤད་པ་དང་འགལ་ལོ། །ཞེ་ན།
བ ]
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱེད་ལའང་ཤཱནི་པ་སེམས་ཙམ་པས་ཆོས་ཀྱི་སྐུ་མཛད་པ་དང་བཅས་པ་ལ་ཅིའི་ཕྱིར་ཡུམ་
ཞེས་བྱ་ཞེ་ན། དེའི་འབྲས་བུ་ཉིད་ཡིན་པའི་ཕྱིར་ཞེས་མཐོང་སྒོམ་ཡུམ་མཚན་ཉིད་པ།
སངས་རྒྱས་ཀྱི་ཡེ་ཤེས་ཡུམ་བཏགས་པ་བར་འཤད་པ་དང་འགལ་ལོ། །བཤད་སྦྱར་ལས།
བསེ་རུ་ལྟ་བུ་རྣམས་ལ་ནི། །ཕ་རོལ་ཕྱིན་དྲུག་མིང་ཡང་མེད། །བཅོམ་ལྡན་ཉག་གཅིག་ཕ་
རོལ་ཕྱིན། །དྲུག་གི་སྤྱི་ལ་བཞུགས་པ་ལགས། །ཞེས་ཉན་རང་ལ་ལམ་མཚན་ཉིད་པ་མེད་
པར་བཤད་ཅིང་། དབུ་མ་པ་སློབ་དཔོན་དང་ཆོས་བཤེས་ལ་སོགས་པས་ལམ་དང་གཞུང་
བཏགས་པར་བཤད་པ་དང་འགལ་ལོ། །གཞན་ཡང་སེམས་ཙམ་གྱི་ཡིན་པས་འགོག་ན།
སངས་རྒྱས་ཀྱི་ཡེ་ཤེས་དང་མཐོང་སྒོམ་ཡུམ་མཚན་ཉིད་པ་ཡིན་མིན་གཉིས་ཀ་འགོག་པར་
ཐལ། སེམས་ཙམ་གྱི་ཡིན་པའི་ཕྱིར་རོ། །རྟགས་སངས་རྒྱས་ཀྱི་ཡེ་ཤེས་མཚན་ཉིད་པར་
ཕྱོགས་གླང་གིས་བཤད། བཏགས་པ་བར་ཤཱནྟི་པས་བཤད། མཐོང་སྒོམ་ཚན་ཉིད་པར་
ཤཱནྟི་པས་བཤད། བཏགས་པ་བར་དབྱིག་གཉེན་དང་། ཕྱོགས་གླང་གིས་བཤད་པས་སོ།།
དེ་དག་གིས་བཤད་ཀྱང་སེམས་ཙམ་གྱི་མི་འགྱུར་ན། དེར་ཁྱེད་ལའང་མཚུངས་སོ། །ཡང་
སློབ་ལམ་ཆོས་ཅན། སྒྲིབ་པའི་གཉེན་པོ་མིན་པར་ཐལ། ཡུམ་དངོས་མིན་པའི་ཕྱིར། ཁྱབ་
པ་ཡོད་དེ། རྒྱུད་བླ་མར། འཁོར་གསུམ་རྣམ་པར་རྟོག་པ་གང་། །དེ་ནི་ཤེས་བྱའི་སྒྲིབ་པར་
འདོད། །སེར་སྣ་ལ་སོགས་རྣམ་རྟོག་གང༌། །དེ་ནི་ཉོན་མོངས་སྒྲིབ་པར་འདོད། །ཤེས་རབ་
ལས་གཞན་འདི་དག་ནི། །སྤོང་རྒྱུ་གཞན་མེད་དེ་ཡི་ཕྱིར། །ཞེས་པས་སོ། །ཞེ་ན། སྐྱོན་མེད་
དེ༑ ཤེས་རབ་ལ་ཤེར་ཕྱིན་གྱིས་མ་ཁྱབ་པས་སོ། །མདོ་ལས། བདག་ནི་ཤེས་རབ་བསྒོམ་
མོ༑ །ཤེས་རབ་ནི། འདིའོ། །འདི་རྣམས་ཀྱི་དོན་དུའོ་ སྙམ། ཤེས་རབ་ཉིད་དུ་འགྱུར་གྱི།
ཤེར་ཕྱིན་ཡིན་པར་འགྱུར་བ་ནི་མ་ཡིན་ནོ། །ཞེས་པས་སོ། །གཉིས་པ་ལ། སློབ་ལམ་ན་
- }
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཡུམ་མེད་པར་འདོད་པ་ལ། འབུམ་ཊིཀ་ལས། འཇིག་རྟེན་ལས་འདས་པའི་ཡེ་ཤེས་རྣམ་
པར་མི་རྟོག་པ་རྡོ་རྗེ་ལྟ་བུའི་ཏིང་ངེ་འཛིན་གྱིས་བསྡུས་པ་ལ་ཤེར་ཕྱིན་ཞེས་བྱའོ། །ཞེས་པ་
དང་འགལ་ལོ། །ཞེ་ན། དེ་ནི་ཁྱེད་ལའང་གནོད་ཅིང༌། སངས་རྒྱས་ཀྱི་ས་ན་མེད་པར་མ་
བཤད་དེ། རྡོ་ རྗེ་ ལྟ་བུ་སངས་རྒྱས་ཀྱི་སར་བཞེད་པའི་ཕྱིར་རོ། །འབུམ་ཊིཀ་ཏུ། སངས་
རྒྱས་ཀྱི་སས་བསྡུས་པའི་ཤེས་རབ་ལོ་ཀ་ལས་འདས་པའི་ཡེ་ཤེས་རྣམ་པར་མི་རྟོག་པ་ལ་
ཤེར་ ཕྱིན་ ཞེས་ བྱའོ། །ཞེས་ པས་ སོ། །དེས་ན་བསྟན་བཅོས་རྣམས་ནི། ཕན་ཚུན་ནང་
འགལ་བ་མང་པོ་དང་ལྡན་ལ། ལུང་རྣམས་ནི། དགོངས་པ་ཅན་མང་བས་གང་འཆད་པའི་
བསྟན་བཅོས་ཀྱི་དོན་བཞིན་ཁས་བླང་བར་བྱའོ། །ཡང་ཟླ་བ་སྙིང་པོས་ཞུས་པ་ལས། མོས་
པ་སྤྱོད་པའི་སའི་གནས་སྐབས་ཀྱི་གཟུང་བ་དང་འཛིན་པའི་རྣམ་པར་རྟོག་པ་རྣམས་ཏེ། དེ་
སྤོང་བར་བྱེད་པ་ནི། ཟག་པ་དང་བཅས་པའི་ཤེར་ཕྱིན་ནོ། །རིགས་ཀྱི་བུ་དེ་ལ་ཟག་པ་མེད་
པའི་ཤེར་ཕྱིན་ནི། མཐོང་བའི་ལམ་རྣམ་པར་མི་རྟོག་པའི་ཡེ་ཤེས་ཏེ། ཞེས་པ་དང་འགལ་
ལོ༑ ༑ཞེ་ན། ཁྱེད་ཆོས་སྐུ་མཚན་ཉིད་པ་སློབ་ལམ་ན་མེད་པར་འདོད་པ་ལ། སྐུ་མེད་པ་དང་
བཅས་པ་སྐུ་ཐོབ་དང༌། །ཞེས་ཆོས་སྐུ་ཡོད་པར་བཤད་པ་དང་འགལ་ལོ། །དེ་ནི་རྗེས་
མཐུན་པ་ལ་དགོངས་སོ། །ཞེ་ན། འདིར་ཡང་མཚུངས་སོ། །དེས་ན་སློབ་ལམ་ན་ཡུམ་ཡོད་
པར་བཤད་པའི་བཀའ་ཐམས་ཅད་རྗེས་སུ་མཐུན་པ་ལ་དགོངས་སོ། །སྤྱིར་ཐེག་པ་གསུམ་
གྱི་ལམ་ལྔ་ཐམས་ཅད་ཡུམ་མཚན་ཉིད་པའོ། །ཞེས་གསལ་བར་བཤད་པའི་བཀའ་བསྟན་
བཅོས་དྲི་མ་མེད་པ་གཅིག་ཀྱང་མེད་དོ། །གཉིས་པ་ནི། ཡུལ་ཡུམ་རྣམ་པར་མི་རྟོག་པའི་ཡེ་
ཤེས་གཙོ་བོར་བྱས་པ་ལ། དགོས་པ་བསྟན་བཅོས་དབྱེ་བའི་ཕྱིར། །ཚུལ་གུས་པར་ཏེ།
དངོས་པོ་ཐམས་ཅད་ཀྱིས་སམ། ཡིད་རབ་ཏུ་དང་བས་ཕྱག་འཚལ་བ་ནི། མཆོག་ཏུ་འདུད་
- 1 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བྱེད་པའོ། །གཉིས་པ་ནི། རྣམ་པར་དབྱེ་ཞེས་དྲང་ངོ༌། །གང་ན། ཡུམ་དེའི་རྒྱན་མན་
ངག་གི་བསྟན་བཅོས་ཀྱི་ཚིག་ལེའུར་བྱས་པ་སྟེ། ཚིགས་སུ་བཅད་པའི་ཚིག་དང་དོན་དག་གོ།
བཤད་བྱའི་དོན་བརྗོད་པའོ། །ཅིའི་ཕྱིར་ཞེ་ན། ཡུམ་རྒྱས་བསྡུས་ཀུན་གྱི་དོན་ཕྱེ་བས་དགའ་
བ་སྐྱེད་པའི་རྒྱན་དུ་འགྱུར་བར་ནི་བྱ་བའི་ཕྱིར་རྣམ་པར་དབྱེ་ཞེས་བཤད་པར་ཁས་བླངས་
པའོ། །དེ་མི་རིགས་ཏེ། རྒྱན་དུ་གྱུར་ཟིན་པས་སོ། །ཞེ་ན། སྐྱོན་མེད་དེ། སྐྱེས་པའམ་བུད་
མེད་ཀྱི་རྒྱན་དྲི་མ་ཅན་དུ་དགའ་བར་བྱེད་མི་ནུས་པ་ལྟར། འགྲེལ་བྱེད་གཞན་གྱིས་མ་
རྟོགས་ལོག་རྟོག་གི་དབང་གིས་ཡུམ་གྱི་དོན་ལེགས་པར་སྟོན་ནུས་པ་མ་ཡིན་ནོ་ཞེས་ཀླན་
ཀའི་དྲི་མ་སྐྱེ་སྲིད་དོ། །སློབ་དཔོན་གྱི་འགྲེལ་པས་དོན་གསལ་བར་བསྟན་པས་དེ་དག་གིས་
མ་རྟོགས་ལོག་རྟོག་གི་རྒྱུ་ལས་བྱུང་བའི་ཀླན་ཀའི་དྲི་མ་སེལ་བས་རྒྱན་དུ་བྱེད་པའི་ཕྱིར་ཏེ།
རྒྱན་གྱི་དྲི་མ་སེལ་བ་རྒྱན་གྱིའང་རྒྱན་ཡིན་པ་བཞིན་ནོ། །ཀ་མ་ལ་ཤཱི་ལས། ཀླན་ཀ་ངན་
པའི་དྲི་མ་སེལ་བས་ན། འདི་ནི། དབུ་མའི་རྒྱན་ཞེས་བྱའོ། །ཞེས་བཤད་པ་ལྟར་རོ། །དེ་
ལྟར་རྩོམ་པར་དམ་བཅའ་བའི་ངག་སྨོས་པས་དམ་པ་རྣམས་དམ་བཅས་པའི་ཁུར་མི་འདོར་
བས་ ཁ་འོག་ཏུ་ལུས་ཆུད་པས་རྩོམ་པ་མཐར་ཕྱིན་པའི་དགོས་ པ་ཡོད་དེ། ཇི་སྐད་དུ།
གཞན་དོན་བརྩེ་བ་ཅན་རྣམས་སྲོག་ཕྱིར་ཡང་། །རང་གི་ནུས་པ་ལྷོད་པར་མི་བྱེད་དོ། །སྐྱེས་
བུ་དམ་པ་ཁུར་ལྕི་ཁུར་བ་དག །ཉམ་ངའི་ལམ་དུ་ནམ་ཡང་འདོར་མི་བྱེད། །ཅེས་སོ། ། །
གསུམ་པ་ལ། ཡུམ་དེའི་རྒྱན་བསྟན་བཅོས་ཀྱི་ཚིག་ལེའུར་བྱས་པ་ནི། སྒྲའི་
བརྗོད་བྱ། དེའི་བརྗོད་བྱ་ཡུམ་ཐམས་ཅད་ནི་དོན་གྱི་བརྗོད་བྱའོ། །རྒྱན་དེ་ལ་ཀླན་ཀའི་དྲི་
མ་སྤངས་ཏེ་ རྒྱས་འབྲིང་བསྡུས་ གསུམ་ཀུན་གྱི་རྒྱན་དུ་གྲུབ་པ་ནི། དགོས་པའོ། །ཐོས་
བསམ་སྒོམ་པ་རབ་ཀྱི་མཐར་ཕྱིན་པའི་ཡེ་ཤེས་ཤེར་ཕྱིན་ནི། དགོས་པའི་དགོས་པའོ།།
- 1
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
རྗོད་བྱེད་བསྟན་བཅོས་རྒྱུ་དང་དགོས་པ་གཉིས་འབྲས་བུར་འབྲེལ་བ་ནི། འབྲེལ་བ་སྟེ།
ཤུགས་བསྟན་ནོ། །འདི་ནི། ཤེར་འབྱུང་བློ་གྲོས་ཀྱི་ལུགས་སོ། །ཆོས་བཤེས་དེ་ལས་གཞན་
དུ་བསྟན་བཅོས་ ཀྱི་དོན་ལེགས་པར་བསྟན་པ་དགོས་པ། རྒྱན་དུ་གྲུབ་པ་ཉིང་དགོས་
སུ་འདོད་དོ། །
གཉིས་པ་ལ་བཞི་སྟེ། ཐོགས་མེད་དང༌། དབྱིག་གཉེན་དང༌། གྲོལ་སྡེ་དང༌།
བཙུན་པ་གྲོལ་སྡེས་ཕྱེ་ཚུལ་ལོ། །དང་པོ་ལ། རྣམ་བཤད་མཛད་ཅེས་དྲང་ངོ༌། །གང་གི་ན།
ཡུམ་གྱི་དོན་མ་ལུས་པ་བསྡུས་པར་བྱེད་པས་བསྟན་བཅོས་ཆེན་པོ་སྟེ། མངོན་རྟོགས་རྒྱན་
གྱིའོ། །གང་གིས་ན། འཕགས་པ་སྟེ། སྡིག་པ་མི་དགེ་བའི་ཆོས་ལས་རིང་དུ་སོང་བ་ཐོགས་
མེད་ཀྱིའོ། །དེའི་ཡོན་ཏན་ཇི་ལྟ་བུ་ཞེ་ན། གསེར་གླིང་པས་ལས་ཀྱི་དབང་གིས་སྐྱེ་གནས་སོ་
སོར་འགྲོ་བའི་སེམས་ཅན་ལ་སྙིང་རྗེས་ཆགས་པས་ཀུན་ཏུ་སྟེ། ལྷག་པར་ཆགས་པས་
སེམས་ཅན་གྱི་དོན་མཛད་པ་དེས་སོ། །ཆགས་པ་ནི། སྙིང་རྗེ་ལ་བཏགས་པ་སྟེ། འདོགས་
པའི་རྒྱུ། སེམས་ཅན་མི་འདོར་བར་འདྲ་བས་སོ། །ཇི་ལྟར་ཕུག་རོན་ནང་གི་བུ་མཆོག་
བྱམས། །རང་གི་བུ་དེ་ཉེ་བར་འཁྱུད་ནས་འདུག །དེ་འདྲ་བ་ལ་ཁོང་ཁྲོ་འགལ་བ་ལྟར།།
བརྩེར་བཅས་ ལུས་ཅན་བུ་ལའང་དེ་དང་འདྲ། །ཞེས་སོ། །དགོས་པ། བྱང་ཆུབ་སེམས་
དཔས་སེམས་ཅན་མི་འདོར་བར་ཤེས་པའི་ཕྱིར་རོ། །གནོད་བྱེད། འཕགས་པར་གསུངས་
པས་གནོད་དོ། །ཆོས་བཤེས་ཀྱིས། འགྲོ་བའི་ཆགས་པ་ཆགས་མེད་མཛད་ཟེར་ཏེ། ཀུན་
ཏུའི་ ཨཱ་ རིང་ པོ་ ཡིན་ པས་ མཚམས་སྦྱོར་བ་མེད་ པའི་ ཕྱིར། ཀུན་ཏུ་ཞེས་འདོད་པ་ནི།
མཚམས་སྦྱོར་མ་ཤེས་པར་ཟད་དོ། །དེས་ན་དགག་པའི་ཨ་ཐུང་ཡིན་པས་འགྲོ་བ་ལ་
ཆགས་པས་རང་དོན་ལ་ཆགས་པ་མེད་པར་ཁྱི་མོ་ལ་ལུས་སྦྱིན་པ་ལ་སོགས་མཛད་པའོ།།
- }
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱོབ་པ་ནི། རང་གིས་གཟིགས་པའི་ལམ་སྟོན་པ་སྟེ། ཉོན་མོངས་པ་དང་དུ་ཁ་ལས་སྐྱོབ་
ཅིང་སེམས་ཅན་རྗེས་སུ་སྐྱོང་བའི་ཕྱིར་རོ། །རྣམ་འགྲེལ་ལས། སྐྱོབ་པ་ཉིད་གཟིགས་ལམ་
གསུང་བ། །ཞེས་སོ། །རྒྱུ་གང་ལ་བརྟེན་ནས་ན། དབང་ཕྱུག་ལ་སོགས་པས་མི་ཐུབ་པས་
མི་ཕམ། སེམས་ཅན་གྱི་མགོན་སྐྱབས་སུ་གྱུར་པའི་བྱམས་པ་ལ། བརྒྱུད་པ་སོགས་མིན་
པར་ཐོགས་མེད་བདག་ཉིད་ཀྱིས་དགའ་ལྡན་དུ་ཡུམ་གྱི་བརྗོད་བྱ་གཞི་ཁོ་ན་ཡིན་ནམ་སྙམ་
པ་གསལ་བ་དང༌། ཟློས་པ་སྤོང་བ་དང་། ཡུམ་གྱི་བསྟན་པ་སྤེལ་བ་དང་། རང་ལ་ཡུམ་གྱི་
རྟོགས་པ་བསྐྱེད་པའི་ཕྱིར་ཡུམ་གྱི་མདོ་དང་ཆོས་ལྔ་ལྷའི་རྣ་བའི་མངོན་ཤེས་ལ་སོགས་པས་
གསན་ནས་ལེགས་པར་བསམ་ཞིང་བསྒོམས་པ་ལ་བརྟེན་ནས་སོ། །གཞུང་ནི། དེ་ཉིད་
རྣམ་ངེས་ཞེས་བྱ་བ་སྐབས་བརྒྱད་དུ་མ་ཕྱེ་ཞིང་སེམས་ཙམ་གྱི་ལྟ་བར་བཀྲོལ་ཏེ། ཐོགས་
མེད་ས་འོད་བྱེད་པ་བརྙེས་ཀྱང་། དབྱིག་གཉེན་འདུལ་བའི་དོན་དུ་སེམས་ཙམ་དུ་བསྟན་ནོ།།
དཀོན་བརྩེགས་ལས། སེམས་ཅན་གཅིག་གི་དོན་གྱི་ཕྱིར། །ཕྱི་མཐའི་བར་དུ་གནས་པར་
བགྱི། །ཞེས་པ་ལྟར་རོ། །
གཉིས་པ་ལ། རྣམ་པར་བཀྲོལ་ཞེས་དྲང་ངོ༌། །གང་ན། བསྟན་བཅོས་ཆེན་
པོའོ། །གང་གིས་ན། སྐྱེ་བ་ལྔ་བརྒྱར་པཎྜིཏར་གྱུར་ཅིང་འབུམ་སྡེ་དགུ་བཅུ་རྩ་བཅུ་ཐུགས་
ལ་མངའ་ཞིང་བརྒྱད་སྟོང་པ་ལ་རྒྱུན་དུ་ཁ་ཏོན་བྱེད་པ་འགྲོ་བ་མ་ལུས་པའི་དོན་མངོན་མཐོ་
ངེས་ལེགས་རྫོགས་པར་བྱེད་པས་དབྱིག །གང་དག་བསྟན་པར་མི་འོས་པ། །སེམས་ཅན་
རྣམས་ལ་གསང་བྱེད་ཅིང༌། །བསླབ་ལས་ཉམས་ལ་སྨད་པ་དང༌། །ཕུན་སུམ་ཚོགས་པ་
བསྔགས་པ་ཉིད། །གདམས་ངག་སྦྱིན་པར་བྱེད་པ་དང༌། །བདུད་རྣམས་སྔོན་པར་བྱེད་པ་
སྟེ༑ ལས་ལྔ་དག་ གིས་རྒྱལ་སྲས་རྣམས། །སེམས་ཅན་རྩ་ལག་འདྲ་བ་ཡིན། །ཞེས་པ་
.
.
- 2 () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ལྟར་ཕན་བདེའི་རྩ་ལག་ཏུ་གྱུར་པའི་གཉེན་གྱིས་སོ། །རྒྱུ་གང་གིས་ན། རང་གི་ལྟ་བ་སེམས་
ཙམ་ལ་མོས་ཤིང་ཞེན་པ་གཙོར་བྱས་པས་སོ། །ཇི་ལྟར་ན། ཤེས་བྱ་དོན་དུ་སྣང་བ་ནང་
སེམས་ཀྱི་བདག་ཉིད་ཡིན་པའི་གྲུབ་མཐའ་ལ་ཡང་དག་པར་བརྟེན་ནས་སོ། །དེ་མི་འཐད་
དེ༑ གཟུགས་ཡོད་དེ། མེད་དོ། །ཡོད་པའང་མ་ཡིན་མེད་པའང་མ་ཡིན་ཞེས་སོགས་དང་
འགལ་ བས་ སོ། །ཞེ་ན། སྐྱོན་མེད་དེ། མཚན་ཉིད་གསུམ་ལ་དགོངས་ ཏེ། མཚན་ཉིད་
གསུམ་ནི། ཀུན་བཏགས། གཞན་དབང༌། ཡོངས་གྲུབ་བོ། །དེ་ལ་གཞན་དབང་ནི། ཀུན་
གཞི་རྣམ་ཤེས་ཀྱི་ས་བོན་ཅན། ཁམས་གསུམ་གྱི་སེམས་སེམས་བྱུང་གིས་བསྡུས་པ། ཡང་
དག་པ་མ་ཡིན་པའི་ཀུན་ཏུ་རྟོགས་པའི་རྣམ་པར་རིག་པ། ལུས་དང་ལུས་ཅན་གྱི་རྣམ་པར་
རིགས་པ་ལ་སོགས་པ་སྟེ། དེ་སྐད་དུ། ཡང་དག་མ་ཡིན་ཀུན་རྟོག་ནི། །སེམས་དང་སེམས་
བྱུང་ ཁམས་ གསུམ་ པ། །ཞེས་སོ། །ཀུན་བཏགས་ནི། དེ་ ལ་ གཟུང་འཛིན་ གཉིས་ སམ།
བདག་གཉིས་སུ་བཏགས་པ་ནི། ཀུན་བཏགས་སོ། །ཡང་ན་དོན་མེད་ཀྱང་དེ་ཉིད་དོན་དུ་
སྣང་བ་ནི། ཀུན་བཏགས་སོ། །གཞན་དབང་དེ་ལ་གཟུང་འཛིན་གཉིས་སམ་དོན་གྱིས་
མཚན་ཉིད་ཀུན་བཏགས་དེ་གཏན་མེད་པ་ཆོས་ཉིད་ཡོངས་གྲུབ་བོ། །དེས་ན་རྟག་ཏུ་གཉིས་
དང་བྲལ་བཞིན་དུ་གཉིས་སུ་སྣང་བའི་ཀུན་བཏགས་ནི། ཤེས་བྱ་འཁྲུལ་བའི་རྟེན། གཞན་
དབང་ནི། སྤང་བྱ་དང་ཤེས་བྱ་བརྗོད་དུ་མེད་ཅིང་སྤྲོས་པ་མེད་པའི་བདག་ཉིད། ཡོངས་
གྲུབ་ནི། དྲི་བཅས་དྲི་མེད་དུ་སྦྱང་བྱ་སྟེ། རྟག་ཏུ་གཉིས་བྲལ་འཁྲུལ་པའི་རྟེན་གང་ཡིན་དང་
གང་ཞིག་རྣམ་ཀུན་ཏུ། །བརྗོད་པར་ནུས་པ་མ་ཡིན་ཞིང་སྤྲོས་པ་མེད་པའི་བདག་ཉིད་དེ་ཁོ་
ན༑ །ཤེས་བྱ་སྤང་བྱ་རང་བཞིན་དྲི་མེད་འདོད་གང་རྣམ་པར་སྤང་བྱ་སྟེ། །དེ་ནི་ནམ་མཁའ་
གསེར་དང་ཆུ་ལྟར་ཉོན་མོངས་པ་ལས་རྣམ་དག་འདོད། །ཅེས་སོ། །དེ་ལ་གཞན་དབང་ཀུན་
- 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏུ་རྟོག་པ་ནི། ཡོད་དོ། །གཟུང་འཛིན་གཉིས་སམ་དོན་ནི། མེད་དོ། །གཞན་དབང་ལ་ཀུན་
བཏགས་ཡོད་པའང་མིན། སྟོང་ཉིད་མེད་པའང་མ་ཡིན་ནོ། །དེས་ན་ཡོད་དོ། །མེད་དོ། །
ཡོད་པའང་མིན་མེད་པའང་མ་ཡིན་ཞེས་གསུངས་སོ། །དེ་བཞིན་གཉིས་སྣང་དེ་ལ་ཡོད།།
དེ་ཡི་དངོས་པོ་ཡོད་མ་ཡིན། །དེ་ལྟར་གཟུགས་ལ་སོགས་པ་ལ། །ཡོད་དང་མེད་པ་ཉིད་དུ་
བརྗོད། །དེ་ལ་ཡོད་པ་མེད་མ་ཡིན། །མེད་པ་ཡོད་པ་ཉིད་མ་ཡིན། །གཟུགས་ལ་སོགས་
པས་དག་ལ་ནི། །ཡོད་མེད་ཁྱད་པར་མེད་པར་བརྗོད། །ཅེས་སོ། །གཟུགས་སོགས་སྒྱུ་མ་
ལྟ་བུར་གསུངས་པ་ནི། གཞན་དབང་ནི། ཤིང་དང་བོང་བ་སྔགས་ལྟ་བུ། ཀུན་བཏགས་ནི།
རྟ་གླང་སོགས་སུ་སྣང་བ་ལྟ་བུ། ཡོངས་གྲུབ་ནི། ཤིང་ལ་སོགས་པ་རྟ་གླང་ལ་སོགས་མེད་
པ་ལྟ་བུ་ཡིན་པས་སྒྱུ་མ་ལྟ་བུར་གསུངས་སོ། །ཇི་ལྟར་སྒྱུ་མ་དེ་བཞིན་དུ། །ཡང་དག་མ་
ཡིན་ཀུན་རྟོག་བརྗོད། །སྒྱུ་མ་བྱས་པ་ཇི་ལྟ་བུར། །དེ་བཞིན་གཉིས་སུ་འཁྲུལ་པར་བརྗོད།།
ཇི་ ལྟར་ དེ་ ལ་ དེ་མེད་ པས། །དེ་བཞིན་དུ་ནི་དོན་དམ་འདོད། །ཅེས་སོ། །གཟུགས་ནི།
གཟུགས་ ཀྱིས་ སྟོང་ ཞེས་ བཤད་ པ་ནི། བྱམས་ པས་ཞུས་པ་ལས། ཀུན་བཏགས་པའི་
གཟུགས། རྣམ་པར་བརྟགས་པའི་གཟུགས། ཆོས་ཉིད་ཀྱི་གཟུགས་དང་གསུམ་གསུངས་
པ་ལས། བྱིས་པ་རྣམས་ཀྱིས་གཟུགས་སུ་རུང་བ་སོགས་སུ་དོན་དུ་བཟུང་བ་ཀུན་བཏགས་
པའི་གཟུགས། དོན་དུ་སྣང་བའི་རྣམ་ཤེས་ ཀྱི་ཡུལ་དུ་གྱུར་པ་ནི་རྣམ་པར་བརྟགས་པའི་
གཟུགས་གཞན་དབང་། གཟུགས་དེ་གཉིས་ཀྱི་རྣམ་པ་དང་བྲལ་བའི་ཡོངས་གྲུབ་དེ་བཞིན་
ཉིད་ནི། ཆོས་ཉིད་ཀྱི་གཟུགས་སོ། །དེ་ལ་ཆོས་ཉིད་ཀྱི་གཟུགས་ནི། ཀུན་བཏགས་པ་དང་
རྣམ་པར་བརྟགས་པའི་གཟུགས་ཀྱིས་སྟོང་པས་ན། གཟུགས་ནི་གཟུགས་ཀྱིས་སྟོང་ཞེས་
སོ༑ ༑ཆོས་ཉིད་ཀྱི་གཟུགས་ལ་གཟུགས་ཀྱི་མཚན་ཉིད་མེད་པས་གཟུགས་ཀྱིས་སྟོང་པ་
- 2 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཉིད་གང་ལགས་པ་དེའང་གཟུགས་མ་ལགས། སྟོང་ཉིད་ཆོས་ཉིད་ཡིན་ལ་གཟུགས་ཆོས་
ཅན་ཡིན་པས་དེ་གཉིས་ཐ་དད་དུ་མི་རུང་བའི་ཕྱིར་སྟོང་པ་ཉིད་ལས་གུད་ནའང་གཟུགས་མ་
མཆིས་ སོ། །དེ་ གཉིས་ ཐ་ དད་ མེད་ པའི་ ཕྱིར་ ཆོས་ ཉིད་ ཀྱིས་ ཆོས་ བརྗོད་ པ་ ན།
གཟུགས་ཉིད་ཀྱང་སྟོང་པ་ཉིད་ཅེས་དང་། ཆོས་ཀྱི་ཆོས་ཉིད་བརྗོད་པ་ན། སྟོང་པ་ཉིད་ཀྱང་
གཟུགས་སོ་ཞེས་རྣམ་རིག་པའི་ཚུལ་དུ་བཀྲོལ་ལོ། །
གསུམ་པ་ལ། རྣམ་པར་ཕྱེ་ཞེས་དྲང་ངོ༌། །གང་ན། བསྟན་བཅོས་ཆེན་པོའོ།།
གང་གིས་ན། ལོ་ཀ་ལས་འདས་པའི་ཡེ་ཤེས་སྐྱེས་པས་འཕགས་པའི་ཁོངས་སུ་གཏོགས་པ།
མཐོང་སྤང་ལས་རྣམ་པར་གྲོལ་བས་ན། དོན་ལྡན་གྱི་མིང་རྣམ་པར་གྲོལ་བའི་སྡེ་ཞེས་བྱ་
བས་ཀྱང་ངོ༌། །ཇི་ལྟར་ན། ཡོད་མེད་ཀྱི་མཐའ་མ་ལུས་པ་སྤངས་པའི་དབུ་མར་རྒྱས་འབྲིང་
བསྡུས་གསུམ་གྱི་དོན་གནས་པར་རྟོགས་པའི་བློས་དབུ་མར་རོ། །སྔར་བྱས་ཟིན་པས་ཆོག་
མོད་ཅེ་ན། དབྱིག་གཉེན་དེས་བྱས་པའི་འགྲེལ་པ་དོན་ཇི་ལྟར་བ་བཞིན་བྱས་པ་མིན་པར་
མཐོང་ནས་ཕྱི་ནང་གི་མུ་སྟེགས་པ་མཐའ་དག་གི་ལོག་རྟོག་བཟློག་པའི་ཕྱིར་བྱས་སོ། །བཞི་
པ་ལ། རྣམ་བཤད་བྱས་ཞེས་དྲང་ངོ༌། །གང་ན། བསྟན་བཅོས་ཆེན་པོའིའོ། །གང་གིས་ན།
བཙུན་པ་རྣམ་གྲོལ་སྡེས་ཏེ། དེའི་ཡོན་ཏན་ནི། དད་པའི་ས་ནི། ཚོགས་ལམ་སྟེ། དེ་ལ་
གནས་པ་དེའི་གནས་སྐབས་ཀྱི་ཡོན་ཏན་དང་ལྡན་པ་ཡིས་སོ། །དུས་ནི། འཕགས་པས་
འགྲེལ་པ་བྱས་པ་དེའི་འོག་ཏུའོ། །ཇི་ལྟར་ན། གྲུབ་མཐའ་རབ་འབྱམས་ལ་མ་འདྲིས་
པའམ། མངོན་པའི་སྡེ་སྣོད་ལ་སོགས་པའི་བསྟན་བཅོས་མཐའ་དག་མ་རྙེད་པར་རང་དང་
རྗེས་མཐུན་ཏེ། མངོན་པའི་ང་རྒྱལ་སོགས་ཀྱིས་མ་ཡིན་པར་རང་གི་ཤེས་རབ་སྤེལ་བའི་
དོན་དུའོ། ཁ་ཅིག་ནི། དགོས་འབྲེལ། སེམས་བསྐྱེད་དང་པོ་གཉིས། སྲིད་རྩེའི་མཐར་ཐུག་
བ 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲོ། དགྲ་བཅོམ་འབྲས་ཞུགས། རྫས་འཛིན་རྟོག་པ་རྣམས་མ་རྙེད་པར་ཉི་ཁྲི་ལེ་མང་དང་
མཐུན་པར་བྱས་སོ། །ཞེས་སོ། །
གསུམ་པ་ལ་གསུམ། བདག་ཉིད་གཟེངས་བསྟོད་པ། དབྱེ་བར་རིགས་པའི་རྒྱུ་
མཚན་དང༌། ཁེངས་བསྐྱུངས་ཏེ་འཇུག་པར་བསྟན་པའོ། །དང་པོ་ལ། རྙེད་ཅེས་དྲང་ངོ༌།།
གང་ན། བསྟན་བཅོས་མངོན་རྟོགས་རྒྱན་ནམ་ཡུམ་གྱི་ཚིག་དང་དོན་མཐའ་དག་འདིའོ།།
གང་ལས་ན། སྔར་བཤད་པ་དེ་ལྟར་ཐོགས་མེད་གྲོལ་སྡེ་ལ་སོགས་པ་མཁས་པ་རྣམས་
ཀྱིས་སྣང་ཞིང་གསལ་བར་བྱས་ཤིང་། སངས་རྒྱས་ཀྱི་བྱིན་རླབས་དང་རང་གི་བློའི་མཐུ་
ལས་ཀྱང་ངོ༌། །ཇི་ལྟར་ན། བྱམས་པའི་དགོངས་པ་ཇི་ལྟ་བ་དེ་ལྟར་རོ། །རྙེད་པ་ངོ་མཚར་
བར་བསྟན་པ་ནི། འགའ་ཞིག་ཁོ་ནས་ཏེ། གདུལ་བྱའི་དབང་གིས་ཐོགས་མེད་དང་བཅས་
པ༑ དབྱིག་གཉེན་དང་བཙུན་པས་ཡུམ་གྱི་དོན་མ་རྟོགས་ཤིང་མ་རྙེད་པའི་དོན། བདག་
གིས་ཚང་བར་ཤེས་ཤིང་རྙེད་པ་གང་ཡིན་པ་དེ། འཕགས་པ་དང༌། མཁས་པ་རྣམས་ཀྱིས་
མ་ཤེས་པ་ཤེས་པའི་བློ་ནུས་ཡོད་པས་ཤིན་ཏུ་ཡ་མཚན་ནོ། །གཉིས་པ་ལ། དབྱེ་བར་
རིགས་ཞེས་དྲང་ངོ༌། །གང་ན། དེ་ལྟར་བསྐལ་པ་མང་པོར་བསོད་ནམས་མ་བསགས་ན།
མཚན་ཙམ་ཡང་ཤིན་ཏུ་རྙེད་པར་དཀའ་བ་ཟབ་མོའི་ལམ་མངོན་པར་རྟོགས་པ་བརྒྱད་ཀྱི་
བདག་ཉིད་འདི། ཡུན་རིང་པོར་འབད་པས་བསྒྲུབས་པས་ཅི་ཞིག་ལྟར་སངས་རྒྱས་རྣམས་
ཀྱི་བྱིན་རླབས་ཀྱི་དབང་གིས་རྙེད་པ་ནིའོ། །གང་གིས་ན། སངས་རྒྱས་ཀྱི་བྱིན་རླབས་ཐོབ་
པའི་མཁས་པ་རྣམས་ཀྱིས་སོ། །དེའི་རྒྱུ་མཚན། ཡུམ་སངས་རྒྱས་ཀྱི་མཐུས་རྙེད་པ་ཡིན་
པས་དེ་ལ་བྱས་པ་ཤེས་པའི་མཆོད་པ་བྱ་བར་རིགས་ལ། མཆོད་པའི་མཆོག་ཀྱང་འདིའི་
དོན་འབྱེད་པ་ཡིན་པའི་ཕྱིར། ཤེར་ཕྱིན་དཔལ་མཆོག་དང་པོ་ལས། ཤེར་ཕྱིན་འབྲི་བ་དང་།
- 2 4 -



ན
མ
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཀློག་པ་དང༌། ཉན་པ་དང་། འཛིན་པ་དང་། ཁ་ཏོན་བྱེད་པ་དང༌། འཆད་པ་དང་། སེམས་
པ་དང༌། སྒོམ་པ་ནི། དེ་བཞིན་གཤེགས་པ་ཐམས་ཅད་ལ་མཆོད་པའི་ཆོ་ག་རྒྱས་པའོ།།
ཞེས་སོ། །གལ་ཏེ་སངས་རྒྱས་ཀྱི་མཐུས་རྙེད་ན། སངས་རྒྱས་ཐུགས་རྗེ་ཆེན་པོ་དང་ལྡན་
པས་དབྱིག་གཉེན་ལ་སོགས་པས་རྙེད་པར་ཅིའི་ཕྱིར་མི་མཛད་ཅེ་ན། རང་གི་འབད་པའི་
ཚོགས་ཀྱི་རྗེས་སུ་སངས་རྒྱས་ཀྱི་བྱིན་རླབས་འབྲང་སྟེ། ཆུའི་ཟླ་བའམ་ལྷས་ཆར་ཕབ་པ་
བཞིན་ནོ། །གསུམ་པ་ལ། ང་རྒྱལ་ལམ་ཕྲག་དོག་གི་དབང་གིས་མ་ཡིན་པར་སྟོན་པ། ཡུམ་
འདིའི་དོན་རྣམ་པ་ཀུན་ཏུ་སྟེ། མ་ལུས་པ་ཆོས་ཅན། སེང་བཟང་བདག་གི་ནི་བློའི་སྤྱོད་ཡུལ་
མིན་ཏེ། སངས་རྒྱས་ཁོ་ནའི་སྤྱོད་ཡུལ་ཡིན་པའི་ཕྱིར། དེ་ལྟར་ནའང་རང་གཞན་ལ་མངོན་
མཐོ་ངེས་ལེགས་ཀྱི་ཕན་གདགས་པར་འདོད་པས། དེ་སྒྲུབ་པའི་ཐབས་སངས་རྒྱས་མཆོད་
པ་སོགས་ཀྱི་བསོད་ནམས་དག་སྒྲུབ་པ་དང་། བསྟན་བཅོས་འབྱེད་པ་དོན་མཐུན་པའི་ཕྱིར་
བསྟན་བཅོས་འབྱེད་པར་སྤྲོ་བ་སྐྱེས་སོ་ཞེས་བསྟན་པས། གདུལ་བྱ་འཇུག་པ་རྣམས་ཀྱང་
ཁེངས་པ་མེད་ཅིང་གཞན་དོན་གྱི་བསམ་པ་དང་ལྡན་པས་བསྟན་བཅོས་འབྱེད་པར་སྤྲོ་བ་
སྐྱེད་ཅིག །ཅེས་བསྟན་ནོ། ། །
གཉིས་པ་ལ། སྤྱི་དང་ཡན་ལག་གི་དོན་གཉིས་ལས། སྤྱི་དོན་ནི། བྱམས་པ་
ཉིད་ཀྱི་མན་ངག་བརྒྱུད་པ་དབྱིག་གཉེན་སངས་རྒྱས་གཉིས་པས། མདོ་དོན་སྨྲ་བ་དག་གིས་
ནི༑ ༑དགོས་པ་བསྡུས་པའི་དོན་བཅས་དང་། །ཚིག་དོན་བཅས་དང་མཚམས་སྦྱར་བཅས།།
བརྒལ་ལན་བཅས་པས་བསྙད་པར་བྱ། །ཞེས་པ་དང༌། དགོས་པ་བརྗོད་པས་འབྲས་བུ་
ཕུན་སུམ་ཚོགས་པ་ཤེས་ནས་ཉན་པ་དང་འཛིན་པ་ལ་འབད་པ་བྱེད་པར་འགྱུར་བས་
དགོས་འགྲེལ་གྱི་དགོས་དོན་བསྟན་ནོ། །དགོས་དོན་དེ་ཡང་བསྡུས་དོན་ལས་རྟོགས་པས་
- 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྡུས་དོན་ལུས་རྣམ་གཞག་བསྟན་ནོ། །དེ་ཡང་ཚིག་དོན་ལས་རྟོགས་པས་མིང་གི་རྣམ་
གྲངས་དང་དོན་དང་ལྡན་པའི་མིང་དང་དོན་གྱི་ཤུགས་ཀྱིས་བཤད་པའི་ཚིག་དོན་ཡན་ལག་
རྒྱས་བཤད་བསྟན་ནོ། །ཚིག་གི་གོ་རིམ་མི་གསལ་བ་ནི། མཚམས་སྦྱར་བ་ལས་ཤེས་པས་
ཤུགས་བསྟན་ཏེ། དེ་ཉིད་སློབ་དཔོན་གྱིས་གསལ་བར་བསྟན་པ། མཚམས་སྦྱོར་གྱི་ཚིག་
སྐབས་དང་པོ་ལ་སོ་དྲུག །གཉིས་པ་ལ་ཉི་ཤུ། གསུམ་པ་ལ་བཅུ་བཞི། བཞི་པ་ལ་སོ་ལྔ།
ལྔ་པ་ལ་ཉེར་བདུན། དྲུག་པ་ལ་གཅིག །བདུན་པ་ལ་ལྔ། བརྒྱད་པ་ལ་བཅུ་གསུམ། བར་
པ་ལ་གཅིག །བསྡུས་པ་ལ་གཅིག་སྟེ། བརྒྱ་ལྔ་བཅུ་རྩ་གསུམ་སྨོས་སོ། །ཞེས་ཆོས་བཤེས་
བཞེད་ལ། དེ་ཡང་མཚམས་སྦྱོར་ཐོབ་པ་དེ་ཙམ་ཞིག་ཡོད་པ་ལ་དགོངས་སོ། །རིགས་པ་
དང་མི་འགལ་བ་དང་། སྔ་ཕྱི་མི་འགལ་བ་ནི། བརྒལ་ལན་ལས་ཤེས་པས། གཞན་གྱི་ཆོས་
རྣམས་ ཀྱང་ ཡོད་ ལ། །ཞེས་ སོགས་ དང༌ ། ཆོས་ ཀྱི་དབྱིངས་ལ་དབྱེར་མེད་ཕྱིར། །ཞེས་
སོགས་འགའ་ཞིག་དངོས་སུ་བསྟན་ལ། འགའ་ཞིག་ཤུགས་ལ་བསྟན་པ་སློབ་དཔོན་གྱིས་
གསལ་བར་བསྟན་པ་དག་གོ །དེ་ལྟ་བུའི་བསྟན་བཅོས་བྱེད་པའི་སྔོན་དུ་རང་ཉིད་དམ་པར་
ཤེས་པ་དང་། དམ་པར་ཤེས་པའི་ཚིག་ལ་གཞན་གཞུག་ཅིང་ལེགས་པའི་མཆོག་ཐོབ་པར་
བྱ་བའི་ཕྱིར་ཐོག་མར་མཆོད་བརྗོད་སྨོས་སོ། །དབྱིག་གཉེན་གྱིས། མདོ་དོན་ཆེ་བ་ཉིད་
ཐོས་ནས། །ཉན་པ་དང་ནི་འཛིན་པ་ལ། །ཉན་པ་པོ་ནི་གུས་བྱེད་པས། །ཐོག་མར་དགོས་
པ་བརྗོད་པ་བྱ། །དེ་འགྲུབ་དེ་ནི་བསྡུས་དོན་ལས། །བསྡུས་པའི་དོན་ནི་ཚིག་དོན་ལས།།
གོ་རིམ་རིགས་པ་སྔ་ཕྱི་དག །མི་འགལ་བ་ནི་གཉིས་ལས་སོ། །ཞེས་སོ། །
གཉིས་པ་ལ་གསུམ་སྟེ། རང་ཉིད་རྩོམ་པ་ལ་འཇུག་པའི་རྒྱུ་མཆོད་བརྗོད་
བཤད། བརྩམས་པའི་བསྟན་བཅོས་ལ་གཞན་འཇུག་པའི་རྒྱུ་དགོས་འབྲེལ་བཤད། འཇུག་
- 2 (G -



--
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
བྱ་བསྟན་བཅོས་ཀྱི་རང་བཞིན་མངོན་རྟོགས་བཤད་པའོ། །དང་པོ་ལ་གསུམ་ལས། སྔ་
འགྲེལ་ གྱི་མཚམས་སྦྱར་ན། ཕྱག་འཚལ་ཞེས་པ་གཞིའོ། །གང་ལ་ན། འཕགས་བཞིའི་
ཡུམ་ཤེར་ཕྱིན་ལའོ། །ཇི་ལྟར་ན། སྤངས་རྟོགས་མཛད་པའི་ཡོན་ཏན་ཇི་ལྟར་ཡོད་པ་བཞིན་
དུ་བརྗོད་པ་བསྟོད་པ་སྔོན་དུ་འགྲོ་བ་ཅན་གྱི་སྒོ་ནས་སོ། །དུས་ནི། རེ་ཞིག་སྟེ། ཇི་སྲིད་དུ་
བསྟན་བཅོས་རྩོམ་པའི་དང་པོར་རོ། །གང་གིས་ན། སོ་སྐྱེའི་ས་ལས་རིང་དུ་སོང་བས་
འཕགས་པ། བྱམས་པའི་རྣམ་ཐར་བསྒོམས་པས་ཡོན་ཏན་ཁྱད་པར་ཅན་བསྒྲུབས་ཤིང་
བྱམས་པའི་ཏིང་ངེ་འཛིན་ཐོབ་པ། ཏིང་ངེ་འཛིན་གྱི་འབྲས་བུ་བྱམས་པ་དང་ལྡན་པས་
སེམས་ཅན་རྣམས་ལ་བུ་གཅིག་པ་ལྟར་བརྩེ་བའི་བྱམས་པས་སོ། །དགོས་པ་ཅིའི་དོན་དུ་ན།
རང་དོན་གྱི་དགོས་པ་ནི། རང་ཉིད་དམ་པའི་སྤྱོད་པ་དང་མཐུན་པ་རབ་ཏུ་སྟོན་པས་དམ་
པར་གཞན་གྱིས་ཤེས་པ་ཡིན་ལ། དེའི་ཡང་དགོས་པ་ནི། དམ་པས་བྱས་པའི་བསྟན་བཅོས་
ལ་གདུལ་བྱ་རྣམས་འཇུག་པ་ཡིན་ནོ། །གཞན་དོན་གྱི་དགོས་པ་ནི། དང་བ་བསྐྱེད་པའི་
ཆེད་དུ་ཡིན་ཏེ། དང་ཞེས་དྲང་ངོ༌། །གང་ན། གདུལ་བྱ་གཞན་དག་གོ །གང་ལ་ན། བདུད་
བཞི་བཅོམ་པ་དང་ལྡན་པས་བཅོམ་ལྡན་འདས། ཉོན་མོངས་པ་དང་ལས་དང་སྐྱེ་བའི་ཉོན་
མོངས་གསུམ་མམ། སྒྲིབ་པ་གཉིས་ བཅོམ་པ་དང་ལྡན་པས་བཅོམ་ལྡན་ཏེ། རྒྱུད་ལས།
ཉོན་མོངས་ལས་དང་དེ་བཞིན་སྐྱེ། །ཉོན་མོངས་ཤེས་བྱའི་སྒྲིབ་དེ་རྣམས། །གང་ཡང་མི་
མཐུན་ཕྱོགས་ཆོས་བཅོམ། །དེ་འདིར་བཅོམ་ལྡན་འདས་སུ་བཤད། །ཅེས་སོ། །ཡང་ན།
བྷ་ག་ནི། སྐལ་བ་སྟེ། དབང་ཕྱུག་ལ་སོགས་པའི་སྐལ་བ་དྲུག་དང་ལྡན་པས་བཅོམ་ལྡན་ཏེ།
རྒྱུད་ལས། དབང་ཕྱུག་དང་ནི་གཟུགས་བཟང་དང་། །དཔལ་དང་གྲགས་དང་ཡེ་ཤེས་དང༌།།
བརྩོན་འགྲུས་ཕུན་སུམ་ཚོགས་པ་སྟེ། །དྲུག་པོ་རྣམས་ལ་སྐལ་ཞེས་བྱ། །ཞེས་སོ། །འདས་
-2
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པ་ནི། འཇིག་རྟེན་ལས་འདས་པ་སྟེ། བཀས་བཅད་ཀྱིས་བསྣན་པའོ། །ཡུམ་ནི། མོ་རྟགས་
ཏེ༑ སྲས་འཕགས་བཞིའི་ཡུམ་བྱེད་པའི་ཕྱིར་རོ། །སྟོབས་བཅུ་ལ་སོགས་པའི་ཡོན་ཏན་
རིན་པོ་ཆེ་མཐར་ཐུག་པས་ཕུལ་དུ་དབྱུང་དུ་མེད་ཅིང་། གྲངས་དང་ཚད་ཀྱིས་དཔག་ཏུ་མེད་
པའི་འབྱུང་གནས་རྒྱ་མཚོ་ལྟ་བུ་ལའོ། །གང་གི་ཆེད་དུ་ན། མངོན་མཐོ་དང་ངེས་ལེགས་ཀྱི་
དོན་གྱི་དབང་གིས་ཡུམ་ལ་ཐོས་སོགས་ཀྱིས་འཇུག་པར་བྱ་བའི་ཕྱིར་རོ། །ཇི་ལྟར་ན། རབ་
ཏུ་སྟེ། རྐྱེན་གྱིས་མི་འཕྲོག་པའི་ཆེན་པོའོ། །དང་བ་བསྐྱེད་པའི་ཆེད་དུ་མཆོད་བརྗོད་བྱེད་པ་
ཅི་ཞེ་ན། ངེས་པར་གཟུང་ཞེས་དྲང་ངོ༌། །གང་ན། ཤེར་ཕྱིན་དང་བའི་ཡུལ་དུ་བྱས་པའི་
ཡུལ་ཅན་གྱི་རབ་ཏུ་དང་བ་ནིའོ། །ཇི་ལྟར་ན། མངོན་མཐོ་དང་ངེས་པར་ལེགས་པ་ཐམས་
ཅད་ཐོབ་པའི་རྒྱུའི་གཙོ་བོ་སྟེ། ཐོག་མའི་བྱེད་རྒྱུ་ཡིན་ནོ་ཞེས་སོ། །གང་གིས་ན། བྱམས་པ་
རང་གི་སོ་སོ་རང་གི་རིག་པའི་ཡེ་ཤེས་བརྗོད་དུ་མེད་ཅིང་གཞན་ལ་བསྟན་མི་ནུས་པ་རྟོག་པ་
མེད་པའི་མཉམ་གཞག་གིས་དྲངས་པའི་རྗེས་ཐོབ་ཀྱིས་སོ། །ནས་ནི། རྒྱུ་མཚན་དེའི་ཕྱིར་
མཆོད་བརྗོད་བྱེད་ཅེས་པའོ། །རྩ་བས་མདོར་བསྟན་པ་ལ། བསྟོད་པ་དང་། ཕྱག་འཚལ་བ་
གཉིས་སོ། །དང་པོ་ལ། གང་ཟག་གསུམ་གྱི་བཞེད་དོན་སྒྲུབ་པའི་སྒོ་ནས་བསྟོད་པ་དང༌།
དོན་བསྡུས་ཏེ་འཕགས་བཞིའི་ཡུམ་དུ་བསྟན་པས་བསྟོད་པའོ། །དང་པོ་ལ། གཞི་ཤེས་
ཀྱིས་ཉན་རང་གི་བཞེད་པ་སྒྲུབ་པའི་སྒོ་ནས་དང་། ལམ་ཤེས་ཀྱིས་བྱང་ཆུབ་སེམས་དཔའི་
བཞེད་པ་སྒྲུབ་པའི་སྒོ་ནས་དང་། རྣམ་མཁྱེན་གྱིས་སངས་རྒྱས་ཀྱི་བཞེད་པ་སྒྲུབ་པའི་སྒོ་
ནས་བསྟོད་པའོ། །དང་པོ་ལ། ཁྲིད་པར་མཛད་པའི་དོན། དེའི་འཐད་པ། དེ་ལ་རྩོད་པ་
སྤང་བ་དང་གསུམ་མོ། །དང་པོ་ལ། གང་ཟག་གང༌། ཐབས་གང་གིས། འབྲས་བུ་གང་དུ་
ཁྲིད་པ་གསུམ་ལས། དང་པོ་ནི། གང་ཟག་ཉན་ཐོས། བསམ་པ་ཞི་བ་ཚོལ་བ་རྣམས་ཀྱིས་
- 2 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
མཚོན་པའི་དབྱེ་བའོ། །དང་པོ་ནི། རིགས་ཅན་གསུམ་གྱི་ནང་ནས་རང་བཞིན་གྱིས་དབང་
རྟུལ། སྲིད་པ་ཐ་མ་པའི་ཚེའང་སྒྲ་བཅས་སུ་ཆོས་ཉན་ཅིང་ཐོས་པ་གཞན་ལ་སྒྲོག་པས་ཐོས་
སྒྲོག་སྟེ། བྱང་སེམས་ཀྱི་སྡེ་སྣོད་ལས། ཉན་ཐོས་རྣམས་ནི་རྣམ་གྲོལ་སྒྲ་ཕྱིར་འགྲོ། །ཞེས་
སོ༑ ༑དེ་དང་ཐེག་པ་ལ་ཁྱད་པར་ཅུང་ཟད་ལས་མེད་པས་གདུལ་བྱར་ལུས་ཀྱིས་ཆོས་སྒྲོག་
པའི་རང་རྒྱལ་ཡང་བསྡུའོ། །གཉིས་པ་ནི། ཚེ་ཕྱི་མའི་ཕུང་པོ་སྐྱེད་པའི་ཉོན་མོངས་པའི་ཀུན་
འབྱུང་སྤངས་ཀྱང་། སྔ་མའི་ལས་ཉོན་གྱི་འབྲས་བུ་ཚེ་འདིའི་ཕུང་པོ་མ་སྤངས་པ་ལྷག་མ་
དང་བཅས་པའི་མྱང་འདས་ཏེ། ལོ་ཀ་ནའང་ཟད་དུ་ཉེ་བའི་དངོས་པོ་ཐ་མ་ལ་ལྷག་མ་ཞེས་
བརྗོད་པས་སོ། །ཆེད་དུ་བརྗོད་པའི་ཚོམས་ལས། མ་འགག་པ་ཡི་ལུས་ཀྱིས་སུ། །ཚོར་བ་
དང་དུ་ལེན་པ་ན། །དེ་ཡི་སེམས་ནི་རྣམ་པར་གྲོལ། །མར་མེ་ཤི་བར་གྱུར་པ་བཞིན། །ཞེས་
སོ༑ ༑དེ་ཉིད་ཚེའི་དུས་བྱས་པ་ན། སྔ་མའི་འབྲས་བུ་དུཉཁའང་སྤངས་པས་ཕུང་པོ་ལྔ་མ་
ལུས་པར་ཟད་པ་ལྷག་མེད་ཀྱི་མྱང་འདས་ཏེ། སྔ་མ་ལས། གང་ན་ལུས་ཞིག་ཚོར་བ་འགག།
འདུ་བྱེད་ཉེ་བར་ཞི་བ་དང་། །འདུ་ཤེས་ཐམས་ཅད་བྲལ་གྱུར་ཅིང་། །རྣམ་པར་ཤེས་པ་ནུབ་
གྱུར་པ། །ཞེས་སོ། །ཞི་བ་དེ་གཉིས་རང་དོན་དུ་ཐོབ་པར་འདོད་པ་ནི། ཚོལ་བའོ། །
གསུམ་པ་ནི། རྣམས་ནི། མང་ཚིག་ཡིན་པས་དབྱེ་བ་བསྟན་ཏེ། འདི་ལ་བཞི་
སྟེ༑ ལྟ་བ་ཁས་ལེན་གྱི་དང༌། སྤྲུལ་པའི་དང༌། རིགས་མ་ངེས་པའི་དང་། ངེས་པའི་ཉན་
ཐོས་སོ། །དང་པོ་ནི། སེམས་བསྐྱེད་པ་དང་ལྡན་ལ་ཉན་ཐོས་དང་ལྟ་བ་མཐུན་པར་གཟུང་
འཛིན་བདེན་པར་འདོད་པའོ། །གཉིས་པ་ནི། གདུལ་བྱའི་དོན་དུ་ཉན་ཐོས་སུ་སྤྲུལ་པའི་ཤྭ་
རིའི་བུ་ལ་སོགས་པའི་ཉན་ཐོས་ཆེན་པོ་རྣམས་སོ། །དེ་དག་ཉན་ཐོས་བཏགས་པ་ཡིན་ཏེ།
འདོགས་པའི་རྒྱུ། ཆོས་སྒྲོག་པར་འདྲ་བས་ཏེ། དམ་ཆོས་པད་དཀར་ལས། འོད་སྲུང་གིས།
-29 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མགོན་པོ་དེ་རིང་བདག་ཅག་ཉན་ཐོས་གྱུར། །བྱང་ཆུབ་དམ་པ་ཡང་དག་བསྒྲགས་པར་
བགྱི། །བྱང་ཆུབ་པ་ཡི་སྒྲ་ཡང་རབ་ཏུ་བརྗོད། །དེ་བས་བདག་ཅག་ཉན་ཐོས་མི་ཟད་འདྲ།།
ཞེས་སོ། །དགོས་པ། བློ་དམན་དྲང་བའི་དོན་ཏེ། སའི་སྙིང་པོ་འཁོར་ལོ་བཅུ་པའི། མདོ་ལས། ཐེག་
པ་རླབས་པོ་ཆེས་ནི་སྐྲག་འགྱུར་ཞིང་། །འདི་ན་སེམས་ཅན་དམན་ལ་མོས་རིག་ནས། །བྱང་
ཆུབ་སེམས་དཔའ་འདི་དག་ཉན་ཐོས་གྱུར། །རང་རྒྱལ་བྱང་ཆུབ་པར་ཡང་རབ་ཏུ་སྟོན།།
ཞེས་སོ། །གཞན་དུ་སངས་རྒྱས་སུ་ལུང་བསྟན་ཞིང་བྱང་སེམས་སུ་བཤད་པ་ནི། གནོད་
བྱེད་དོ། །གསུམ་པ་ནི། ཉན་ཐོས་མ་ངེས་རྣམ་གཉིས་ཏེ། །ཐེག་དོན་མཐོང་དང་མ་མཐོང་
བའོ། །དོན་མཐོང་འདོད་ཆགས་བྲལ་བ་དང་། །འདོད་ཆགས་བྲལ་མིན་འདིར་དམན་པའོ།།
དེ་གཉིས་འཕགས་པའི་ལམ་ཐོབ་པ། །སྲིད་པ་དག་ཏུ་བསྒྱུར་བའི་ཕྱིར། །བསམ་གྱིས་མི་
ཁྱབ་བསྒྱུར་བ་ཡི། །སྐྱེ་བ་དང་ནི་ཡང་དག་ལྡན། །གཅིག་ནི་སྨོན་ལམ་དབང་གིས་ན། །སྐྱེ་
བར་རབ་ཏུ་སྒྱུར་བར་བྱེད། །གཅིག་ཤོས་ཕྱིར་མི་འོང་བ་དང་། །ལྡན་ཕྱིར་སྤྲུལ་པས་རབ་ཏུ་
སྒྲུབ། །དེ་གཉིས་ཡང་དང་ཡང་དུ་ནི། །རང་སེམས་ཀུན་ཏུ་འབྱུང་ལྡན་པས། །མྱ་ངན་འདས་
ལས་མངོན་དགའི་ཕྱིར། །རྟོགས་པ་བུལ་བ་ཡིན་པར་འདོད། །དོན་བྱས་མ་ཡིན་དེ་སངས་
རྒྱས། །མེད་པར་སྐྱེས་ནས་སྤྲུལ་དོན་གཉེར། །བསམ་གཏན་དོན་བརྩོན་དེར་བསྟེན་ནས།།
བྱང་ཆུབ་དམ་པ་ཐོབ་པར་འགྱུར། །ཞེས་པ་ལྟར། ད་ལྟར་ཉན་ཐོས་ཀྱི་ལམ་ལ་གནས་ཀྱང་
ཕྱིས་ལམ་དེ་བོར་ནས་སངས་རྒྱས་སམ་རང་རྒྱལ་དུ་འགྱུར་བ་ལ་སོ་སྐྱེ་དང་། འཕགས་པ་
གཉིས་སོ། །དང་པོ་ལ། དྲོད་རྩེ་ལ་གནས་པ་སངས་རྒྱས་སུ་དང༌། བཟོད་འབྲིང་ལ་གནས་
པ་ རང་རྒྱལ་དུ་འགྱུར་བ་གཉིས་སོ། །མཛོད་དུ། གཉིས་སློབ་རིགས་ལས་ལྡོག་ནས་ནི།།
སངས་རྒྱས་སུ་འགྱུར་གཞན་གསུམ་ཡང་། །ཞེས་སོ། །སྤྱིར་ནི་ཉན་ཐོས་སོ་སྐྱེ་སངས་རྒྱས་
-30 -



མ
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
སམ་རང་རྒྱལ་དུ་ངེས་པར་འགྱུར་བའོ། །གཉིས་པ་ལ། འདོད་པ་ལ་འདོད་ཆགས་དང་མ་
བྲལ་བ་དང་། བྲལ་བ་གཉིས་སོ། །དང་པོ་ནི། རྒྱུན་ཞུགས་དང་ཕྱིར་འོང་སྟེ། སྨོན་ལམ་གྱི་
སྟོབས་ཀྱིས་འདོད་པར་སྐྱེ་བ་འཛིན་ནོ། །གཉིས་པ་ནི། ཕྱིར་མི་འོང་སྟེ། འདོད་པར་སྐྱེ་བའི་
རྒྱུ་འདོད་པའི་ཉོན་མོངས་དགུ་སྤངས་ཀྱང་སྤྲུལ་པའི་སྟོབས་ཀྱིས་སྐྱེ་བ་འཛིན་ནོ། །དེ་
གཉིས་འཕགས་པའི་ལམ་ཐོབ་པ་དེ་འཁོར་བའི་སྐྱེ་བར་བསྒྱུར་བས་ན། བསམ་གྱིས་མི་
ཁྱབ་པའི་སྐྱེ་བ་དང་ལྡན་པར་རིག་པར་བྱའོ། །དེའང་ཐེག་ཆེན་ལས་དང་པོ་པས་བསྐལ་པ་
མང་པོས་འཚང་རྒྱ་བ་བུལ་ཏེ། ཡིད་འབྱུང་དང༌། རང་དོན་མྱང་འདས་འདོད་པ་མང་དུ་
གོམས་པས་སོ། །བདེན་པ་མཐོང་བར་འདོད་པ་ལ་འདོད་ཆགས་དང་མ་བྲལ་བ་ལམ་གྱི་
དོན་མ་བྱས་པ་ནི། ཞིང་སྟོང་དུ་སྐྱེས་ནས་སྤྲུལ་པ་དོན་དུ་གཉེར་བས་བསམ་གཏན་ལ་
བརྩོན་ཞིང་སྤྲུལ་པ་དེ་ལ་བརྟེན་ནས་རང་རྒྱལ་ལམ། སངས་རྒྱས་སུ་འགྱུར་རོ། །དཔལ་ཕྲེང་
གི་མདོར། ཉན་ཐོས་སུ་གྱུར་ནས་རང་སངས་རྒྱས་སུ་འགྱུར་རོ། །ཕྱིས་ནི་སངས་རྒྱས་སུའང་
འགྱུར་རོ། །ཞེས་སོ། །བཞི་པ་ནི། ཉན་ཐོས་ཀྱི་ལམ་ཐམས་ཅད་རྫོགས་པར་བྱས་ནས་
མཐར་དགྲ་བཅོམ་མངོན་དུ་བྱེད་པར་ངེས་པ་སྟེ། འོན་ཀྱང་གནས་སྐབས་རིགས་ངེས་པ་ལ་
དགོངས་ཀྱི། མཐར་ཐུག་ཉན་རང་དུ་རིགས་ངེས་པ་མི་སྲིད་དོ། །མདོར་ན་ཉན་རང་ཞི་བདེ་
དོན་དུ་གཉེར་བ་རྣམས་ཁྲིད་དོ། །གཉིས་པ་ནི། ཕྱི་ནང་གི་ཆོས་ཀུན་བདག་མེད་པར་མངོན་
སུམ་གྱིས་ཤེས་པ་ཐབས་དང་བཅས་པ་ཉིད་ཀྱིས་སོ། །ཀུན་ཤེས་པའི་དངོས་པོ་ནི། ཀུན་
ཤེས་ཉིད་དེ། མཁྱེན་གསུམ་ལ་འདི་སྦྱར་བའི་ཉིད་རྣམས་དངོས་པོའི་རྐྱེན་ཡིན་གྱི། ངེས་
བཟུང་མིན་ནོ། །འོག་མ་ལའང་དེས་ཤེས་པར་བྱའོ། །གསུམ་པ་ནི། ཉོན་མོངས་ཉེ་བར་ཞི་
བ་ལྷག་བཅས་དང༌། སྡུག་བསྔལ་ཉེ་བར་ཞི་བ་ལྷག་མེད་དུ་ཁྲིད་དེ། ཐོབ་པར་མཛད་པ་
- 3
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་ཡིན་པ་ལ་བསྟོད་དོ། ། །
གཉིས་པ་ནི། ཉན་རང་ཉེར་ཞིར་ཁྲིད་པ་ཆོས་ཅན། ཐབས་ཀུན་ཤེས་ཀྱི་འབྲས་
བུའི་ཐ་སྙད་བྱར་རུང་སྟེ། དོན་གཞན་ཀུན་ཤེས་ཡོད་མེད་ཀྱི་རྗེས་སུ་འགྲོ་ལྡོག་བྱེད་པའི་
ཕྱིར། རྟགས་གྲུབ་སྟེ། བདག་མེད་མངོན་སུམ་གྱིས་རྟོགས་པ་ཡོད་ན། ནང་ལ་བདག་དང་
ཕྱི་རོལ་ལ་བདག་གིར་འཛིན་པ་ལྡོག །དེ་ལོག་ན། ཆགས་སྡང་རྨོངས་གསུམ་དང་དེས་ཀུན་
ནས་བསླངས་པའི་འཁོར་བར་འཕེན་པའི་ལས་ལྡོག །དེ་ལོག་ན། འབྲས་བུ་དུཁའང་ལྡོག་
གོ ་ཏོག་ལས། རྟག་ཏུ་ཁམས་གསུམ་བདག་མེད་རྫས་མེད་ཅིང༌། །བྱེད་པོ་རང་དབང་
མེད་པར་རྣམ་བལྟས་ནས། །རྗེས་སུ་མཐུན་པའི་བཟོད་པ་གང་སྒོམ་པ། །དེ་དག་འགྲོ་
བ་ཀུན་ལས་ཐར་པར་འགྱུར། །ཞེས་སོ། །ལྡོག་པ་ནི། བདག་མེད་རྟོགས་པ་མེད་ན། ནང་
ལ་བདག་དང་ཕྱི་ལ་བདག་གིར་ཆགས་པ་སྐྱེ་ལ། དེ་ལས་ཆགས་སྡང་རྨོངས་གསུམ་སྐྱེ་སྟེ།
རྣམ་འགྲེལ་ལས། བདག་ཡོད་ན་ནི་གཞན་འདུ་ཤེས། །བདག་གཞན་ཆ་ལས་འཛིན་དང་
སྡང་། །འདི་དག་དང་ནི་ཡོངས་འབྲེལ་ལས། །ཉེས་པ་ཐམས་ཅད་འབྱུང་བར་འགྱུར།
ཞེས་སོ། །དེ་ལས་འཁོར་བར་འཕེན་པའི་ལས་གསོག་ཅིང་། དེ་ལས་སྡུག་བསྔལ་གྱི་ཕུང་
པོ་ཆེན་པོ་སྐྱེ་སྟེ། ཏོག་ལས། གང་དག་གཟུགས་ཀྱི་རྣམ་རྟོག་གསོག་ལ་ཆགས། །ཐེར་ཟུག་
རྟག་པ་བདག་བརྟན་དངོས་པོར་བལྟ། །དེ་དག་གི་ནི་སྐྱེ་བ་རྒྱུན་མི་ཆད། །དེ་དག་ངན་སོང་
ས་ལ་ཤིན་ཏུ་འབབ། །ཅེས་སོ། །གསུམ་པ་ལ། དགྲ་བཅོམ་པ་ལྷག་བཅས་ལ་སྡུག་བསྔལ་
ཡོད་ན། རྒྱུ་མེད་དུ་འགྱུར་ཏེ། རྒྱུ་ཀུན་འབྱུང་དང་བྲལ་བས་སོ། །མེད་ན། ལྷག་བཅས་དང་
འགལ་ལོ། །ཞེ་ན། སྔ་མའི་ཀུན་འབྱུང་གི་འབྲས་བུ་དུཉཁ་ཡོད་པས་ལྷག་བཅས་སུ་འཐད་
ལ༑ ལས་ཀྱི་ཀུན་འབྱུང་རྒྱུ་ཡིན་པས་རྒྱུ་མེད་དུ་མི་འགྱུར་རོ། །ཡང་ལྷག་མེད་ལ་རྟོག་པ་
- 3 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཡོད་དམ་མེད། ཡོད་ན། འདུས་བྱས་ཀྱི་འཇུག་པ་མ་ཞི་བས་ལྷག་མེད་དུ་འགལ་ལོ། །མེད་
ན༑ ཤེས་སྒྲིབ་སྤངས་པར་འགྱུར་རོ། །ཞེ་ན། ཉན་ཐོས་པས་སྐྱེ་བ་ཕྱི་མ་སྐྱེད་པའི་རྒྱུ་སྤངས།
སྔ་མའི་ལས་ཀྱི་འབྲས་བུ་ཟད་པས་རིག་པ་རྒྱུན་ཆད་པར་འདོད་ལ། དེའང་འགའ་ཞིག་
གཉེན་པོས་བཅོམ་ཞིང་། འགའ་ཞིག་རྒྱུ་མ་ཚང་བས་འགག་པར་འདོད་དེ། ཇི་སྐད་དུ།
ལུས་ཞིག་ཚོར་བ་བསིལ་བར་འགྱུར། །འདུ་ཤེས་འགག་ཅིང་འདུ་བྱེད་ཞི། །རྣམ་པར་ཤེས་
པ་ནུབ་གྱུར་པ། །འདི་འདྲ་འདི་ནི་དུབྷཁ་མཐའ། །ཞེས་སོ། །ཐེག་ཆེན་ལྟར་ན་རྟོག་པ་ཡོད་
ཅིང་ལྷག་མེད་མ་ཐོབ་པར་ཐལ་བ་འདོད་པ་ཡིན་ཏེ། སྒྲིབ་པ་མ་ལུས་པ་སྤངས་པའི་སངས་
རྒྱས་མ་ཐོབ་པར་མྱང་འདས་མཚན་ཉིད་པ་མེད་དེ། རྒྱུ་བླར། དེས་ན་སངས་རྒྱས་མ་ཐོབ་
པར། །མྱ་ངན་འདས་པ་མི་ཐོབ་སྟེ། །འོད་དང་འོད་ཟེར་སྤངས་ནས་ནི། །ཉི་མ་ལྟ་བར་མི་
ནུས་བཞིན། །ཞེས་སོ། །དཔལ་ཕྲེང་སེང་གེའི་སྒྲས། དགྲ་བཅོམ་པ་རྣམས་ལའང་འཇིགས་
པ་མཆིས་ཏེ། གང་གིས་འཇིགས་པའི་དགྲ་བཅོམ་པ་དང་རང་སངས་རྒྱས་དེ་རྣམས་ཀྱང་
བཅོམ་ལྡན་འདས་ཉིད་ལ་སྐྱབས་སུ་མཆིའོ། །དེ་རྣམས་ཀྱི་སྐྱེ་བ་ཟད་པ་མ་མཆིས་ཤིང་དེ་
རྣམས་ལ་སྤང་བར་བྱ་བའི་ཆོས་མང་པོ་མཆིས་ལ། གང་མ་སྤངས་ན། མྱ་ངན་འདས་པའི་
དབྱིངས་དང་རིང་དུ་འགྱུར་རོ། །ཞེས་སོ། །དེ་དག་ལ་ཟད་པ་དང་མི་སྐྱེ་བ་ཤེས་པར་བཤད་
པ་ནི། དགོངས་པ་ཅན་ཏེ། དགོངས་གཞི། རྣམ་པར་ཆད་པའི་འཆི་འཕོ་མེད་པ་ལ་དགོངས།
དགོས་པ། བློ་དམན་དྲང་བའི་དོན་ཡིན། གནོད་བྱེད། རིག་པ་རྒྱུན་ཆད་པ་མེད་ཅིང་ཤེས་
སྒྲིབ་ཀྱི་གཉེན་པོ་མེད་པའི་ཕྱིར་རོ། །
གཉིས་པ་ལ་གསུམ་སྟེ། སྒྲུབ་པར་མཛད་པའི་དོན། དེའི་འཐད་པ། དེ་ལ་
རྩོད་པ་སྤང་བའོ། །དང་པོ་ལ། གང་ཟག་གང་གིས། ཐབས་གང་ལས། དོན་གང་སྒྲུབ་པ་
- 3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གསུམ་ ལས། དང་པོ་ནི། འགྲོ་བ་སེམས་ཅན་ལ་ཕན་པར་བྱེད་པ་ནི། བྱང་ཆུབ་སེམས་
དཔའ་སྟེ། ཐབས་མཁས་པས་དུས་རྟག་ཏུ་ཕན་པའི་དངོས་པོ་ཕར་ཕྱིན་དྲུག་གམ། བསྡུ་བ་
བཞིའི་སྒོ་ནས་མ་འོངས་པའི་མངོན་མཐོ་ངེས་ལེགས་སྒྲུབ་པས་ན། ལོ་ཀའི་ཕ་མ་སོགས་
དང་རང་ལ་རང་ཐབས་མི་མཁས་ཤིང་བསམ་པ་དམན་ལ། ཚེ་འདིར་ཕན་པ་ཆུང་ངུ་སྦྱོར་བ་
ཞན་པའི་སྒོ་ནས་བྱམས་ཤིང་ཕན་པ་བས་ཆེར་ཕན་པར་བྱེད་པ་སྟེ། ཇི་ལྟར་རྒྱལ་སྲས་ཕན་
པའི་བསམ་པས་འདིར། །འགྲོ་ཀུན་རྣམ་པར་སྨིན་བྱེད་གནས་པ་ལྟར། །དེ་བཞིན་ཕ་དང་
མ་དང་གཉེན་བཤེས་རྣམས། །བུ་དང་གཉེན་པ་རྣམས་ལ་ལེགས་མི་གནས། །ཞེས་དང༌།
ཇི་ལྟར་བརྩེ་བདག་བདེ་དང་ཕན་ཕྱིར་སྦྱོར། །སེམས་ཅན་གཞན་ལ་བྱམས་འདོད་དེ་ལྟར་
ནི༑ ༑སྐྱེ་བོ་བདག་ལའང་བྱམས་པར་མི་འདོད་ན། །རབ་སྡུག་སྐྱེ་བོ་གཞན་བརྟེན་སྨོ་ཅི་
དགོས། །ཞེས་སོ། །རྣམས་ནི། མང་ཚིག་སྟེ། ཚོགས་སྦྱོར་བ་མོས་པ་དང་ལྡན་པ། ས་དང་
པོ་ལྷག་བསམ་དག་པ་ས་གཉིས་པ་ནས་དྲུག་པའི་བར་མཚན་མ་ལ་སྤྱོད་པ། ས་བདུན་པ་
མཚན་མ་མེད་པ་ལ་སྤྱོད་པ། དེ་ཡན་ཆད་མངོན་པར་འདུ་བྱེད་མེད་པར་སྤྱོད་པའི་བྱང་
སེམས་ཏེ། ལྔ་པོ་རྣམས་ཀྱིས་སོ། །གཅིག་ནི་མོས་དང་ལྡན་པ་དང༌། །ལྷག་པའི་བསམ་པ་
དག་པ་གཞན། །མཚན་མ་དང་ནི་མཚན་མེད་དང་། །མངོན་པར་འདུ་བྱེད་མེད་སྤྱོད་པ།།
ལྔ་པོ་འདི་དག་ས་ཀུན་ལ། །བྱང་ཆུབ་སེམས་དཔའ་ཡིན་ཞེས་བྱ། །ཞེས་སོ། །གཉིས་པ་ནི།
བྱང་ཆུབ་གསུམ་གྱི་ལམ་རང་བཞིན་མེད་པར་མངོན་སུམ་གྱིས་ཤེས་པ་སྙིང་རྗེ་ལ་སོགས་
པའི་ཐབས་དང་བཅས་པ་ཉིད་ཀྱིས་སོ། །གསུམ་པ་ནི། འཇིག་པ་ལ་བརྟེན་པའམ། འཇིག་
ཅིང་རབ་ཏུ་འཇིག་པས་ལོ་ཀ་སྟེ། སེམས་ཅན་ལ་ཕན་པའི་དོན་མངོན་མཐོ་དང་བྱང་ཆུབ་
གསུམ་ཇི་ལྟར་འོས་པ་བཞིན་དུ་དངོས་དང་རྒྱུད་པའི་སྒོ་ནས་སྒྲུབ་ཅིང་རྫོགས་པར་མཛད་པ་
་
-3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
གང་ཡིན་པ་ལ་བསྟོད་དོ། །གཉིས་པ་ནི། བྱང་སེམས་ཀྱིས་ལོ་ཀའི་དོན་སྒྲུབ་པ་ཆོས་ཅན།
ལམ་ཤེས་ཀྱི་འབྲས་བུ་ཡིན་ཏེ། དོན་གཞན་ལམ་ཤེས་ཡོད་མེད་ཀྱི་རྗེས་སུ་འགྲོ་ལྡོག་བྱེད་
པའི་ཕྱིར། རྟགས་གྲུབ་སྟེ། ལམ་ཤེས་ན། བསྟན་ནུས་ལ། སྙིང་རྗེ་སོགས་ཡོད་ན་བསྟན།
འདོད་པས། ལམ་བསྟན་པས་བྱང་ཆུབ་ལ་འགོད་པའི་ཕྱིར་རྗེས་འགྲོ་ཡོད་དེ། ཀླུ་སྒྲུབ་
ཀྱིས། བྱང་ཆུབ་སེམས་འགྲེལ་ལས། རང་ལ་ངེས་པ་གཞན་དག་ལ། །ངེས་པ་བསྐྱེད་པར་བྱ་བའི་
ཕྱིར། །རྟག་ཏུ་འཁྲུལ་པ་མེད་པར་ནི། །མཁས་རྣམས་རབ་ཏུ་འཇུག་པ་ཡིན། །ཞེས་སོ།།
ལྡོག་པའང་ཡོད་དེ། རང་གིས་ལམ་མ་ཤེས་ན། བསྟན་མི་ནུས་ལ། སྙིང་རྗེ་སོགས་མེད་ན།
བསྟན་པར་མི་འདོད་པའི་ཕྱིར་རོ། །ཇི་སྐད་དུ། སྡུད་འགྲེལ་དུ་སློབ་དཔོན་གྱིས་ལུང་དྲངས་པ་ཟེར་བ་ཕྱག་
དཔེ་ལ་འདུག །རང་གིས་རྟོགས་པའི་རྗེས་འབྲངས་ནས། །ཇི་ཙམ་ཞིག་ནི་དཔག་པར་ནུས།།
ཐབས་བྱུང་དེ་རྒྱུ་ལྐོག་གྱུར་པས། །དེ་འཆད་པ་ནི་དཀའ་བ་ཡིན། །ཞེས་སོ། །གསུམ་པ་ནི།
ལམ་ཤེས་ཁོ་ནས་ལོ་ཀའི་དོན་སྒྲུབ་པར་མི་རིགས་ཏེ། གཞི་ཤེས་རྣམ་མཁྱེན་གྱིས་ཀྱང་སྒྲུབ་
པས་སོ། །ཞེ་ན། བྱང་སེམས་ཀྱི་ལོ་ཀའི་དོན་སྒྲུབ་བྱེད་མཁྱེན་གསུམ་གྱི་ནང་ནས་ལམ་
ཤེས་ཁོ་ནར་འདོད་ཀྱི། ལོ་ཀའི་དོན་སྒྲུབ་པ་ཐམས་ཅད་ལམ་ཤེས་ཁོ་ནར་མི་འདོད་དོ། །
གསུམ་པ་ལ་གསུམ་སྟེ། གསུང་ཞིང་སྟོན་པའི་དོན། དེའི་འཐད་པ། དེ་ལ་རྩོད་
པ་སྤང་བའོ། །དང་པོ་ལ། ཐབས་གང་ལས། གང་ཟག་གང་གིས། འབྲས་བུ་གང་གསུངས་
པ་གསུམ་ལས། དང་པོ་ནི། རྣམ་མཁྱེན་གང་དང་ཡང་དག་པར་ལྡན་པས་སོ། །གང་སྒྲས་
རྣམ་མཁྱེན་བརྗོད་པར་མི་རིགས་ཏེ། མཁྱེན་གསུམ་གྱི་སྤྱི་སྒྲ་ཡིན་པའི་ཕྱིར་རོ། །ཞེ་ན།
སྐྱོན་མེད་དེ། མཁྱེན་པ་གཉིས་ལ་བསྟོད་ཟིན་པའི་ལྷག་མར་གྱུར་པས་རྣམ་མཁྱེན་ལ་གོ་སྟེ།
དཀོན་མཆོག་གི་སྒྲས་དགེ་འདུན་ལ་གོ་བ་བཞིན་ནོ། །དོན་གྱི་ཤུགས་ཀྱིས་ཀྱང་རྣམ་མཁྱེན་
-35 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་གོ་སྟེ། འོངས་སོ་ཞེས་པས་སྐྱེས་བུ་ལ་གོ་བ་བཞིན་ནོ། །ཤཱནྟིས་ལྷག་མར་གྱུར་པ་དང༌།།
དོན་གྱིས་རྣམ་མཁྱེན་གྱི་དབྱེ་བས་ཞེས་སོ། ཁྱད་པར་ཐུབ་པའི་ཚིག་དང་འབྲེལ་བས་གོ་སྟེ།
ལག་ལྡན་ལས་གླང་པོ་གོ་བ་བཞིན་ནོ། །གཉིས་པ་ནི། བདུད་བཞི་ཐུབ་ཅིང་སྤང་བྱ་ཡང་
དག་པར་བསྡམས་པ་ཡོན་ཏན་ཚད་མེད་པ་མངའ་བ་རྣམས་ཀྱིས་སོ། །གསང་བ་བསམ་
གྱིས་མི་ཁྱབ་པར། །ལ་ལ་སངས་རྒྱས་ཆོས་རྣམས་ལ། །དཔེ་འགོད་ཇི་སྙེད་བྱེད་པ་ནི། །དེ་
དག་སངས་རྒྱས་མི་འཚལ་ཏེ། །དེ་དག་རྒྱལ་ལ་སྐུར་བ་འདེབས། །འདི་ལ་དཔེ་གཅིག་ཡང་
དག་སྟེ། །ནམ་མཁའི་ཁམས་སུ་བསྟན་པ་ལགས། །དེ་ནི་སངས་རྒྱས་ཆོས་དང་མཐུན།།
གང་ནའང་དེ་ཡི་ཚད་མ་མཆིས། །ནམ་མཁའ་འདིར་ནི་ཇི་ཙམ་པ། །སངས་རྒྱས་ཀྱི་ནི་ཚུལ་
ཁྲིམས་དང༌། །ཏིང་ངེ་འཛིན་དང་རྣམ་གྲོལ་དང་། །རྣམ་གྲོལ་ཡེ་ཤེས་མཐོང་དེ་ཙམ། །ནམ་
མཁའི་ཚད་ནི་ཇི་ཙམ་པར། །སངས་རྒྱས་གཟུགས་ཀྱང་དེ་ཙམ་སྟེ། །ལོ་ཀ་མགོན་པོའི་སྤྱི་
གཙུག་ཀྱང་། །ནམ་མཁའི་ཁམས་དང་མཚུངས་པ་ལགས། །ནམ་མཁས་ཇི་སྙེད་ཁྱབ་གྱུར་
པ༑ ༑སྐུས་ཀྱང་དེ་སྙེད་ཁྱབ་པ་ལགས། །དེ་བཞིན་དུ་སྐུ་དང༌། འོད་དང༌། གསུང་དང༌།
ཐུགས་དང༌། བྱམས་པ་དང༌། ཡེ་ཤེས་དང་། སྐུ་རྣམས་སྦྱར་རོ། །གསུམ་པ་ནི། ཐེག་པ་ཆེ་
ཆུང་ངམ། སྡེ་སྣོད་གསུམ་གྱི་རྣམ་པ་ཀུན་དང་ལྡན་པ་ཡུམ་ལ་སོགས་པའི་ཆོས་ཀྱི་འཁོར་
ལོ་སྣ་ཚོགས་པ་འདི་གདུལ་བྱ་དང་འཚམ་པར་རྟོག་པ་མེད་བཞིན་དུ་གསུང་བ་ལ་བསྟོད་དོ།།
གཉིས་པ་ནི། ཆོས་ཀྱི་འཁོར་ལོ་གསུང་བ་ཆོས་ཅན། རྣམ་མཁྱེན་གྱི་འབྲས་བུ་ཡིན་ཏེ། དོན་
གཞན་རྣམ་མཁྱེན་ཡོད་མེད་ ཀྱི་ རྗེས་སུ་བྱེད་པའི་ཕྱིར་རོ། །རྟགས་གྲུབ་སྟེ། མ་ལུས་པ་
མཁྱེན་པའི་ཡེ་ཤེས་ཐུགས་རྗེ་ཆེན་པོ་དང་བཅས་པ་ཡོད་ན། བསྐོར་ནུས་ཏེ། མདོ་ལས།
རྣམ་མཁྱེན་ཉིད་ཐོབ་ནས་ཆོས་ཀྱི་འཁོར་ལོ་བསྐོར་ཞེས་སོ། །དེ་མེད་ན། འདབ་གཤོག་
-
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
མེད་པའི་བྱ་འཕུར་མི་ནུས་པ་ལྟར་བསྐོར་མི་ནུས་སོ། །མདོ་ལས། རྣམ་མཁྱེན་ཉིད་ཐོབ་
པར་མ་བགྱིས་པར་ཆོས་ཀྱི་འཁོར་ལོ་ བསྐོར་བར་མི་ནུས་སོ། །ཞེས་སོ། །གསུམ་པ་ལ།
རྣམ་མཁྱེན་ཉིད་རྒྱུར་མི་རིགས་ཏེ། ལྗགས་ལ་སོགས་དང༌། གཞི་ཤེས་ལམ་ཤེས་ཀྱང་རྒྱུ་
ཡིན་པའི་ཕྱིར་རོ། །ཞེ་ན། རྣམ་མཁྱེན་ངེས་པའི་རྒྱུ་ཡིན་གྱི། གཞན་རྒྱུ་ཡིན་པ་མི་འགོག་
པས་སྐྱོན་མེད་དོ། །གཉིས་པ་ལ། དངོས་ ཀྱི་དོན་དང༌། དེའི་འཐད་པ། དེ་ལ་རྩོད་པ་སྤང་
བའོ། །དང་པོ་ནི། ཉན་ཐོས་དང་བྱང་སེམས་ཀྱི་ཚོགས་ཏེ། དགེ་འདུན་ནི། ལོ་ཀའི་བླ་མ་
ཡིན་ལ། སངས་རྒྱས་ནི། བླ་མ་དམ་པ་ཡིན་ནོ། །དེ་དག་གིའང་བླ་མར་གྱུར་པའི་ཡུམ། བླ་
མའི་བླ་མར་གྱུར་པ་དེ་ལ་བསྟོད་དོ། །ཡུམ་ཤེར་ཕྱིན་ཡིན་ལ། བཅས་པ་ནི། ལྷན་ཅིག་པའི་
དོན་ཏེ། དེས་ཉན་ཐོས་དང་བྱང་སེམས་ཀྱིའང་ཡུམ་དུ་བསྟན་ནོ། །གཉིས་པ་ནི། སྐྱེད་བྱེད་
དེ༑ གསོ་བྱེད་དང༌། ཕན་འདོགས་བྱེད་ཀྱི་ཡུམ་དུ་སྒྲུབ་པའོ། །དང་པོ་ནི། མཁྱེན་གསུམ་
གྱིས་ཟག་མེད་ཀྱི་ཕུང་པོ་མ་བསྐྱེད་ན། བཞེད་དོན་གསུམ་ཐོབ་པ་མི་སྲིད་པས་མཁྱེན་
གསུམ་འཕགས་བཞིའི་ཟག་མེད་ཀྱི་ཕུང་པོ་སྐྱེད་པའི་ཡུམ་ཡིན་ནོ། །དེའང་ཆོས་མཆོག་
མན་ཆོད་ཀྱི་གཞི་ཤེས་ལམ་ཤེས་རྗེས་མཐུན་པ་ནི། ཉན་ཐོས་དང་བྱང་སེམས་འཕགས་
པའི་སྐད་ཅིག་དང་པོའི་ཡུམ་ཡིན་ལ། དེའི་རྗེས་ནས་མཁྱེན་པ་སྐད་ཅིག་སྔ་མ་འཕགས་པ་
སྐད་ཅིག་ཕྱི་མའི་སྐྱེད་བྱེད་ཀྱི་ཡུམ་ཡིན་ནོ། །རྣམ་མཁྱེན་སྐད་ཅིག་སྔ་མ་སངས་རྒྱས་སྐད་
ཅིག་ཕྱི་མའི་ཡུམ་ཡིན་ལ། སངས་རྒྱས་གསར་དུ་སྐྱེད་པའི་ཡུམ་ནི། རྣམ་མཁྱེན་རྗེས་མཐུན་
པ་རྡོ་རྗེ་ལྟ་བུའི་ཏིང་ངེ་འཛིན་ནོ། །སྡུད་པར། གང་དག་འདས་དང་ཕྱོགས་བཅུའི་འཇིག་
རྟེན་མགོན་གང་དང༌། །མ་འོངས་དུས་ན་འབྱུང་འགྱུར་དེ་དག་འདི་ལས་འབྱུང༌། །ལོ་ཀ་
སྟོན་པ་རྒྱལ་བ་རྣམས་ཀྱི་སྐྱེད་བྱེད་ཡུམ། །ཞེས་སོ། །འབུམ་ཊིཀ་ཏུ། རྡོ་རྗེ་ལྟ་བུ་ཡུམ་མཚན་
- 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་པར་བཤད་པའང་སྐྱེད་བྱེད་ཀྱི་ཡུམ་མཚན་ཉིད་པ་ཡིན་པ་ལ་དགོངས་སོ། །དེ་དག་གི་
ཡུམ་བྱེད་ཚུལ་ཡང་། ཐེག་ཆེན་ཆོས་ལ་མོས་པའི་ས་བོན། སྐྱེད་བྱེད་ཀྱི་མ་སྟོང་ཉིད་རྟོགས་
པའི་ཤེར་ཕྱིན་གྱི་བསམ་གཏན་བདེ་བའི་མངལ་དུ་གནས་ནས། སྐྱོང་བྱེད་ཀྱི་མ་མ་སྙིང་
རྗེས་བསྐྱངས་པས་ཐུབ་པའི་ཆོས་ཀྱི་གདུང་འཛིན་པའི་སྲས་འབྱུང་སྟེ། རྒྱུད་བླར། ཐེག་
མཆོག་ལ་མོས་ས་བོན་ཤེས་རབ་ནི། །སངས་རྒྱས་ཆོས་སྐྱེད་མ་དང་བསམ་གཏན་གྱི།
བདེ་བའི་མངལ་གནས་སྙིང་རྗེའི་མ་མ་ཅན། །གང་ཡིན་དེ་དག་ཐུབ་པའི་རྗེས་སྐྱེས་སྲས།།
ཞེས་སོ། །ཡང་ན་སེམས་བསྐྱེད་ནི། ས་བོན། ཡུམ་ནི། སྐྱེད་བྱེད་ཀྱི་མ། ཚོགས་གཉིས་
མངལ། སྙིང་རྗེ་ནི། རྒྱུན་དུ་སྐྱོང་བའི་མ་མ་སྟེ། སངས་རྒྱས་སྲས་ཀྱི་མཆོག་ཏུ་ལེགས་པར་
གང་སྐྱེས་པ། །སེམས་དང་ཤེས་རབ་དང་ནི་ཚོགས་ལྡན་སྙིང་རྗེ་འདིའི། །ས་བོན་མ་དང་
མངལ་གནས་མ་མ་མཚུངས་པ་མེད། །བློ་ལྡན་དེ་ནི་ཁས་ལེན་མཆོག་ཏུ་ཤེས་པར་བྱ།།
ཞེས་སོ། །དེའི་ཤུགས་ཀྱིས་ཐེག་དམན་ལ་མོས་པའམ་དེར་སེམས་བསྐྱེད་པ་ནི། ས་བོན།
གཞི་ཤེས་ཤེར་ཕྱིན་ནི། སྐྱེད་བྱེད་ཀྱི་མ། ཚོགས་གཉིས་སམ་ཏིང་ངེ་འཛིན་དམན་པ་ནི།
མངལ། སྙིང་རྗེ་དམན་པ་ནི། མ་མ་སྟེ། དེ་དག་ལས་ཉན་རང་འབྱུང་བར་ཤེས་པར་བྱའོ།།
གཉིས་པ་ནི། མཁྱེན་གསུམ་ནི། འཕགས་བཞིའི་ཟག་མེད་ཀྱི་ཕུང་པོ་གསོ་བར་བྱེད་པའི་
ཡུམ་ཡིན་ཏེ། དེས་མ་གསོས་ན། བཞེད་དོན་མཐར་ཕྱིན་པ་མི་སྲིད་པའི་ཕྱིར་རོ། །གསུམ་
པ་ ནི། མཁྱེན་ གསུམ་ གྱིས་ འཕགས་ པ་ བཞི་ ལ་ ཉེར་ ཞིར་ ཁྲིད་ པ་ སོགས་ཕན་ཆེན་པོ་
འདོགས་པའི་ཕྱིར་རོ། །ཤཱནྟིས། ཇི་སྐད་དུ་བཤད་པའི་དོན་ཆེན་པོ་གསུམ་ཐོབ་པའི་ཕྱིར།
དེ་ ཡང་སྐྱེ་བོ་རྣམས་ལ་ཕན་ཆེན་པོ་འདོགས་པ་དེ་ནི། ལོ་ཀ་ནས་ཞེས་བྱའོ། །ཞེས་སོ།།
གསུམ་པ་ལ། མཁྱེན་གསུམ་དང་འཕགས་བཞི་ཆོས་ཅན། རྒྱུ་འབྲས་སུ་ཐལ། ཡུམ་སྲས་
-3
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༢
ཡིན་པའི་ཕྱིར། འདོད་ན། བདག་མི་གཅིག་དུས་མི་མཉམ་པར་ཐལ། རྒྱུ་འབྲས་ཡིན་པའི་
ཕྱིར། འདོད་ན། འཕགས་བཞིར་འགལ་ལོ། །གང་ནས་ཀྱང་ཡུམ་སྲས་སུ་བཤད་པའང་
མེད་དོ། །ཞེ་ན། དེའི་ལན་ལ་འབྲེ་ན་རེ། རྣམ་པར་བཞག་འཇོག་གི་རྒྱུ་འབྲས་ཡིན་པས་
སྐྱོན་མེད་དོ་ཟེར་ཏེ། དེ་ལྟ་ན། མཚན་ཉིད་གཅིག་གིས་མཚོན་བྱ་གཉིས་མཚོན་པ་དང་།
མཚོན་བྱ་གཅིག་ལ་མཚན་ཉིད་གཉིས་ཡོད་པར་འགྱུར་རོ། །རང་ལན་ནི། ཡུམ་སྲས་མཚན་
ཉིད་ པ་ དེ། བདག་ མི་ གཅིག་ པར་ འདོད་ ཀྱང་འཕགས་པར་ མི་འགལ་ཏེ། སྤྱིར་མཁྱེན་
གསུམ་མཚན་ཉིད་པ་མངོན་རྟོགས་སུ་ལྡན་པའི་ཕྱིར་རོ། །སྒྲུབ་བྱེད་མེད་པར་མ་གྲུབ་སྟེ།
མིའམ་ཅིའི་རྒྱལ་པོ་ལྗོན་པས་ཞུས་པ་ལས། མ་ནི་ཤེས་རབ་ཕ་ནི་ཐབས། །དགེ་བ་རྣམས་
ནི་གཡོག་ཡིན་ནོ། །ཉེ་དུ་བྱང་ཆུབ་ཕྱོགས་རྣམས་ཡིན། །ཞེས་སོ། །ཤཱནྟིས། དེའི་ཕྱིར་དོན་
གྱིས་ན། སྐྱེད་པ་དང་གསོ་བ་ཡིན་པར་ཤེས་པར་བྱའོ། །དེའི་ཕྱིར་ཡང་ཡུམ་ཡིན་ནོ། །ཞེས་
སོ༑ ༑གཉིས་པ་ནི། ཡུལ་ཡུམ་དེ་ལ། གང་ཟག་བྱམས་པས། ཆེད་དུ་བྱ་བ་བསྟན་བཅོས་
བརྩམ་པའི་ཕྱིར་ཕྱག་འཚལ་བ་སྟེ། གུས་པས་འདུད་པའོ། །ཕྱག་དང་འཚལ་བ་ཐ་དད་དུ་
འཆད་པ་ནི། ནོར་བའོ། །
འགྲེལ་པས་རྒྱས་པར་བཤད་པ་ལ། དགོས་དོན། བསྡུས་དོན། ཚིག་དོན།
མཚམས་ སྦྱར། རྒལ་ ལན་ གྱིས་ གཏན་ ལ་ དབབ་ པ་ དང་ ལྔའོ། །དང་པོ་ལ་གཉིས་ཏེ།
དགོས་པ་སོ་ སོའི་ རང་བཞིན་དང༌། ཐུན་མོང་གི་མཇུག་བསྡུ་བའོ། །དང་པོ་ལ་བཞི་སྟེ།
ཐོས་པ་ལས་དང་བོ་དང༌། དང་བ་ལས་གུས་པ་དང་། གུས་པ་ལས་འཇུག་པ་དང་། ཞུགས་
པ་ལས་ལེགས་པའི་མཆོག་ཐོབ་པའོ། །དང་པོ་ལ་གཉིས་ཏེ། དང་བའི་རྐྱེན། དང་བའི་རང་
བཞིན་ནོ། །དང་པོ་ལ། ཞེས་བྱ་བ་ནི། དོན་མང་པོ་ལ་འཇུག་ཀྱང་། འདིར་དཔེའམ་བསྡུ་བ་
39 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ༑ དེ་ལྟར་ཞེས་པས་སོ། །གསུངས་པ་ནི། བཤད་པ་སྟེ། རྒྱ་དཔེ་ལ་མེད་དོ། །འོག་མ་
ཀུན་ལའང་དེ་བཞིན་དུ་ཤེས་པར་བྱའོ། །སྐབས་དོན་བརྗོད་ཅེས་དྲང་ངོ༌། །གང་གིས་ན།
མཆོད་བརྗོད་ཀྱི་ཚིགས་སུ་བཅད་པ་འདིས་ནིའོ། །གང་ན། ཆེ་བའི་ཡོན་ཏན་གྱི་བདག་ཉིད་
གཞན་ལས་ཕུལ་དུ་བྱུང་བ་དང་ལྡན་པའོ། །གང་གི་ཡོན་ཏན་ན། ཡུམ་འདིའིའོ། །
གཉིས་པ་ལ་གཉིས་ཏེ། དད་པའི་རྗེས་འབྲང་དང༌། ཆོས་ཀྱི་རྗེས་འབྲང་དང་
བའོ། །དང་པོ་ལ། དང་བ་སྐྱེའོ་ཞེས་དྲང་ངོ༌། །རྒྱུ་གང་ལས་ན། ཚིགས་བཅད་དེ་ཐོས་པས་
རྐྱེན་བྱས་ནས་སོ། །གང་ཟག་གང་ན། རེ་ཞིག་ཚིག་ཙམ་ཐོས་ནས་དད་པ་སྐྱེ་བ་དད་པའི་
རྗེས་འབྲང་རྣམས་ནིའོ། །ཡུལ་ནི། ཡུམ་འདི་ལའོ། །ངོ་བོ་ཇི་ལྟར་ན། ཡོན་ཏན་ཡོད་དམ་
མེད་སྙམ་པའི་ཐེ་ཚོམ་མེད་པར་ཐོས་མ་ཐག་སྐྱེ་བས་མྱུར་དུ། ཆེན་པོར་སྐྱེ་བས་རབ་ཏུའོ།།
གཉིས་པ་ལ། དང་བ་སྐྱེད་པར་ བྱེད་ པ་ ཉིད་དོ་ཞེས་དྲང་ངོ༌། ཁྱད་ཆོས་ལྔ་ལས་རྒྱུ་ནི།
ཚིགས་བཅད་དེ་ཐོས་ནས་སོ། །གང་ཟག་ནི། ཆོས་ཀྱི་མཚན་ཉིད་ལ་ལུང་རིགས་ ཀྱིས་
བརྟག་དཔྱད་བྱས་ནས་འཇུག་པ་ཆོས་ཀྱི་རྗེས་འབྲང་རྣམས་སོ། །ཀྱང་ནི། སྔ་མར་མ་ཟད་
ཅེས་པའོ། །ཡུལ་ནི། ཡུམ་དེ་ལའོ། །ངོ་བོ་ནི། འགལ་རྐྱེན་གྱིས་མི་འཕྲོག་པས་རབ་ཏུའོ།།
དེའི་རྒྱུ་མཚན་ལ། གནོད་བྱེད་མཐོང་བ་དང་། སྒྲུབ་བྱེད་གཟུང་བ་གཉིས་སོ། །དང་པོ་ལ།
གནོད་པ་མཐོང་ནས་ཞེས་དྲང་ངོ༌། །གང་ལ་ན། མཆོད་བརྗོད་ཀྱི་ཚིགས་སུ་བཅད་པའི་
བརྗོད་བྱའི་དོན་སྲས་འཕགས་བཞི་སྐྱེས་ནུས་ཀྱི་མཚན་ཉིད་ཅན་གྱི་ཡུམ་ལའོ། །གང་གིས་
ན༑ ཆོས་ཀྱི་རྗེས་འབྲང་གིས་སོ། །ཇི་ལྟ་བུའི་ན། སྐྱེ་བ་ཡོད་དོ་ཞེའམ། སྲས་གསུམ་སྐྱེད་
པའི་མཚན་ཉིད་མི་ལྡན་ནོ་ཞེས་པའི་རིགས་པའི་གནོད་པ་མ་མཐོང་སྟེ། ཡུམ་འདིའི་ཆོས་
ཉིད་དེ་ཡིན་པའི་ཕྱིར་རོ། །དེ་ལྟ་བུའི་ཡུམ་དེ་གང་ཞེ་ན། ཡོངས་སུ་ཤེས་པ་ཞེས་དྲང་ངོ་།།
- 40 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
གང་ན། གཞི་ཕྱི་ནང་གི་ཆོས་དང་། བྱང་ཆུབ་གསུམ་གྱི་ལམ་དང་། རྣམ་པ་ཆོས་ཉིད་རྣམས་
སོ༑ ༑ཇི་ལྟར་ན། རང་བཞིན་གྱིས་སྐྱེ་བ་མེད་པར་ཡོངས་སུ་ཤེས་པའོ། །གཞི་ལམ་རྣམ་
གསུམ་སྐྱེ་མེད་དུ་གང་གིས་གྲུབ་ཅེ་ན། གཞི་ལམ་འབྲས་གསུམ་ཆོས་ཅན། བདེན་པའི་སྐྱེ་
བ་མེད་དེ་བདེན་པའི་གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར་ཞེས་བྱ་བ་དང༌།
སོགས་པ་རྡོ་རྗེ་གཟེགས་མ་དང༌། ཡོད་མེད་སྐྱེ་འགོག་དང་། རྟེན་འབྲེལ་གྱི་རིགས་པ་ལ་
སོགས་པ་གདོད་མ་ནས་མ་སྐྱེས་པར་ཡིད་ཆེས་པར་བྱེད་པའི་ཚད་མས་སོ། །
འདིའི་མཐའ་དཔྱད་པ་ལ་བཞི་ལས། གཅིག་དང་དུ་བྲལ་ལ། རྟགས་དགོད། དོན་
གསུམ་ གཏན་ལ་དབབ་པ་གཉིས་སོ། །དང་པོ་ནི། དངོས་པོ་ཆོས་ཅན། ཡང་དག་པར་
བདེན་པའི་རང་བཞིན་མེད་དེ། ཡང་དག་པར་བདེན་པའི་གཅིག་དང་དུ་མ་དང་བྲལ་བའི་
ཕྱིར། གཟུགས་བརྙན་བཞིན། ཞེས་བྱ་བ་ནི། ཁྱབ་བྱེད་མ་དམིགས་པའོ། །དབུ་མ་རྒྱན་
ལས། བདག་དང་གཞན་སྨྲའི་དངོས་འདི་དག །ཡང་དག་ཏུ་ན་གཅིག་པ་དང༌། །དུ་མའི
རང་བཞིན་བྲལ་བའི་ཕྱིར། །རང་བཞིན་མེད་དེ་གཟུགས་བརྙན་བཞིན། །ཞེས་སོ། །གཉིས་
པ་ལ། ཆོས་ཅན་གྱི་དོན། བསྒྲུབ་བྱའི་དོན། རྟགས་ཀྱི་དོན་དང་གསུམ་མོ། །དང་པོ་ནི།
དངོས་པོར་སྣང་ཙམ་ཆོས་ཅན་དུ་རིགས་ཏེ། མ་དཔྱད་པའི་ཚད་མས་གྲུབ་ཅིང་དེ་ལ་བདེན་
དངོས་སུ་དོགས་པ་དགག་དགོས་ཤིང་ནུས་པའི་ཕྱིར་རོ། །གཉིས་པ་ལ། དགག་བྱའི་ཆོས།
བསྒྲུབ་བྱའི་ཆོས། བསྒྲུབ་བྱ་དངོས་དང་གསུམ་མོ། །དང་པོ་ལ། དགག་གཞག་སྤང་གསུམ་
ལས། དང་པོ་ནི། སྣང་བ་ལས་ཉེས་པ་ཐམས་ཅད་འབྱུང་བས་དགག་བྱའི་ཆོས་ཡིན་ཞེས་པ་
དང༌། སྣང་བ་ལ་བདེན་པར་ཞེན་པའི་ལོག་ཤེས་དགག་ཆོས་སུ་དབུ་མ་པ་ཁ་ཅིག་སྨྲའོ། །དེ་
དགག་པ་ནི། སྣང་བ་དང་ལོག་ཤེས་ཆོས་ཅན། བདེན་པའི་གཅིག་དང་དུ་བྲལ་མ་ཡིན་པར་
- 1 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐལ། བདེན་པའི་གཅིག་དང་དུ་བྲལ་གྱི་དགག་བྱའི་ཆོས་ཡིན་པའི་ཕྱིར། འདོད་ན། ཁས་
བླངས་དང་རིགས་པས་བསལ་ལོ། །གཞན་ཡང་། སྣང་བ་དང་ལོག་ཤེས་ལ་རྟགས་ཞུགས་
སམ་ མ་ ཞུགས། ཞུགས་ན། རྟགས་ཆོས་ཅན། ཁྱབ་པ་མེད་པར་ཐལ། དགག་ཆོས་ལ་
ཞུགས་པའི་ཕྱིར། མ་ཞུགས་ན། རྟགས་ཆོས་ཅན། ཕྱོགས་ཆོས་མེད་པར་ཐལ། ཆོས་ཅན་
ལ་མ་ཞུགས་པའི་ཕྱིར་རོ། །བདེན་གཉིས་ལས། སྣང་བའི་ངོ་བོ་གང་ཡིན་པ། །དེ་ནི་འགོག་
པ་མ་ཡིན་ནོ། །ཉམས་སུ་མྱོང་བ་གང་ཡང་ནི། །དགག་པར་རིགས་པ་མ་ཡིན་ནོ། །ཞེས་པ་
དང་ཡང་འགལ་ལོ། །གཉིས་པ་ལ། གཞན་གྱིས་བདེན་པར་བརྟགས་པ་དགག་བྱའི་ཆོས་
ཡིན་ཏེ། ཕྱི་རོལ་པས་བདག་དང་གཙོ་བོ་སོགས་དོན་དམ་དུ་བརྟགས། ནང་པས་གཟུང་
འཛིན་ནམ་དངོས་པོ་དོན་དམ་དུ་བརྟགས་པ་དེ་འགོག་སྟེ། བདེན་གཉིས་ལས། ཡང་དག་
པར་ཞེས་བྱ་སོགས་པར། །གཞན་གྱིས་ཡོངས་སུ་བརྟགས་པ་འགོག །ཅེས་དང་། རྣམ་པར་
རྟོག་ལ་སྣང་བ་ཡི། །གཙོ་བོ་ལ་སོགས་ཡང་དག་པར། །དངོས་པོ་རྣམས་ཀྱི་རྒྱུར་གྱུར་པ།།
གཞན་གྱིས་རྟགས་གང་དེ་འགོག་གོ །ཞེས་པས། དགག་ཆོས་དེ་ཤེས་བྱ་ལ་མི་སྲིད་དོ།།
གསུམ་པ་ནི། དགག་ཆོས་བདེན་དངོས་མེད་པའི་ཕྱིར་དེ་བཀག་པའི་བདེན་དངོས་ཀྱི་སྟོང་
པའང་མ་གྲུབ་པར་འགྱུར་རོ། །དེ་འདོད་ན། བདེན་དངོས་སུ་འགྱུར་རོ་ཞེ་ན། དོན་དམ་
པར་ཟེར་ན། འདོད་པ་ཡིན། ཀླུ་སྒྲུབ་ཀྱིས། མི་སྟོང་ཅུང་ཟད་ཡོད་མིན་ན། །སྟོང་པ་ཡོད་
པར་ག་ལ་བཤད། །ཅེས་དང་། དགག་བྱ་ཅི་ཡང་མེད་པའི་ཕྱིར། །ང་ནི་ཅི་ཡང་མི་འགོག་གོ།
ཞེས་སོ། །དེ་ལྟ་ནའང་བདེན་དངོས་སུ་མི་འགྱུར་ཏེ། གཞི་མ་གྲུབ་པའི་ཕྱིར་རོ། །ཀུན་རྫོབ་
ཏུ་ཁྱབ་པ་མེད་དེ། སྣང་བ་ལ་བདེན་པ་བཀག་པ་ཉིད་བདེན་མེད་ཡིན་པས་སོ། །གཉིས་པ་
ནི༑ བདེན་དངོས་བཀག་པ་དེའོ། །གསུམ་པ་ལ། དགག་གཞག་སྤང་གསུམ་ལས། དང་པོ་
བ 4 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ནི༑ བདེན་གཉིས་ཚོགས་པ་བསྒྲུབ་བྱར་འདོད་པ་དང་། བསྒྲུབ་བྱ་ཆ་གཉིས་སུ་འདོད་པ་
དགག་པའོ། །དང་པོ་ལ། ཕྱུ་པ་ན་རེ། སྣང་བ་ཀུན་རྫོབ་ཀྱི་བདེན་པ། བདེན་པས་སྟོང་པ་
ཉིད་དོན་དམ། དེ་ གཉིས་ ཚོགས་ པ་ བསྒྲུབ་ བྱ་ ཡིན་ནོ། །རྗེས་དཔག་གིས་ཚོགས་དོན་
འཇལ། རིགས་ཤེས་ཀྱི་སྟོང་ཉིད་འཇལ་བས་ཡུལ་བདེན་གཉིས་དང༌། བློ་རྗེས་དཔག་དང་
རིག་ཤེས་གཉིས་ཀ་ངོ་བོ་གཅིག་གོ །ཞེ་ན། དེ་དགག་པ་ལ། སྟོང་ཉིད་དོན་དམ་ཡིན་པ་
དགག །བདེན་གཉིས་ངོ་བོ་གཅིག་པ་དགག་པའོ། །དང་པོ་ལ། བདེན་དངོས་ཀྱིས་སྟོང་པ་
ཆོས་ཅན། དོན་དམ་བདེན་པ་མིན་པར་ཐལ། བློའི་ཡུལ་དུ་ཡོངས་གཅོད་དུ་གྲུབ་པའི་ཕྱིར།
རྟགས་མ་གྲུབ་ན། སྣང་བ་བདེན་དངོས་ཀྱིས་སྟོང་པར་རྗེས་དཔག་གིས་འཇལ་མི་སྲིད་པར་
ཐལ། ཡོངས་གཅོད་ལ་བློའི་ཡུལ་ལས་འདས་པའི་ཕྱིར། རྟགས་ཁས་བླངས་སོ། ཁྱབ་པ་
ཚད་མ། སྔ་མའི་ཁྱབ་པ་མེད་ན། སྤྱོད་འཇུག་ཏུ། དོན་དམ་བློ་ཡི་སྤྱོད་ཡུལ་མིན། །བློ་ནི་
ཀུན་རྫོབ་ཡིན་པར་འདོད། །ཅེས་པ་དང༌། ཀུན་རྫོབ་དང་དོན་དམ་པའི་བདེན་པ་བསྟན་
པར། དོན་དམ་ པ་ཡིད་ཀྱི་རང་བཞིན་གྱི་ཡུལ་དུ་གྱུར་ན་ནི། དོན་དམ་པ་ཞེས་བྱ་བའི་
གྲངས་སུ་མི་འགྲོ་སྟེ། ཀུན་རྫོབ་ཀྱི་བདེན་པ་ཉིད་དུ་འགྱུར་རོ། །ཞེས་པ་དང་འགལ་ལོ།།
གཉིས་པ་ནི། ཤེས་བྱ་ལ་ཆོས་ཅན། དོན་དམ་པའི་དངོས་པོ་སྲིད་པར་ཐལ། དོན་དམ་དང་
ངོ་བོ་གཅིག་པའི་དངོས་པོ་སྲིད་པའི་ཕྱིར། ཁྱབ་པ་མེད་ན། མི་རྟག་པའི་དངོས་པོ་མི་སྲིད་
པར་རིགས་པ་མཚུངས་སོ། །འདོད་ན། དམ་བཅའ་ཉམས་སོ། །དགོངས་པ་ངེས་འགྲེལ་
ལས། འདུ་བྱེད་ཁམས་དང་དོན་དམ་མཚན་ཉིད་ནི། །གཅིག་དང་ཐ་དད་བྲལ་བའི་མཚན་
ཉིད་དེ། །གཅིག་དང་ཐ་དད་ཉིད་དུ་གང་རྟོག་པ། །དེ་དག་ཚུལ་མ་ཡིན་པར་བཞུགས་པ་
ཡིན། །ཞེས་པ་དང་འགལ་ལོ། །གཉིས་པ་ནི། ཁ་ཅིག་ན་རེ། སྣང་བ་ལ་སྤྲོས་བྲལ་དོན་
- 4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམ་བདེན་པ་དང༌། བདེན་སྟོང་ཀུན་རྫོབ་བདེན་པ་གཉིས་སྒྲུབ་བོ། །ཞེ་ན། སྣང་བ་ལ་
ཕྱོགས་ཆོས་སུ་གྲུབ་པའི་རྟགས་གཅིག་དང་དུ་བྲལ་ཆོས་ཅན། སྣང་བ་ཉིད་དགག་ནུས་པར་
ཐལ། སྤྲོས་པ་མ་ལུས་པ་དགག་ནུས་པའི་ཕྱིར། རྟགས་མ་གྲུབ་ན། སྤྲོས་བྲལ་སྒྲུབ་པའི་
རྟགས་ཡང་དག་ཡིན་པ་བུད། ཁྱབ་པ་ཡོད་དེ། སྣང་བ་དང་མི་སྣང་བའང་སྤྲོས་པ་ཡིན་པས་
སོ༑ ༑འདོད་ན། ཆོས་ཅན་འགོག་པའི་འགལ་བར་འགྱུར་རོ། །དོན་དམ་ཆོས་ཅན། སྤོས་
བྲལ་མིན་པར་ཐལ། རྗེས་དཔག་གི་གཞལ་བྱ་ཡིན་པའི་ཕྱིར་རོ། །འདོད་ན། མདོ་ལས།
རང་བཞིན་མེད་ཅིང་སྤྲོས་མེད་པ། །དེ་ཉིད་དོན་དམ་སྤྱོད་ཡུལ་ལོ། །ཞེས་པ་དང༌། རྒྱུད་
བླར། བསམ་མེད་བརྗོད་དུ་མེད་ཕྱིར་ཏེ། །བརྗོད་མེད་དོན་དམ་ཡིན་ཕྱིར་རོ། །དོན་དམ་
བརྟག་བྱ་མིན་ཕྱིར་ཏེ། །བརྟག་མིན་རྗེས་དཔག་བྱ་མིན་ཕྱིར། །ཞེས་པ་དང་འགལ་ལོ།།
གཉིས་པ་ནི། དངོས་པོ་དང་བདེན་པས་སྟོང་པའི་ཚོགས་དོན་བསྒྲུབ་བྱ་ཡིན་གྱི། དོན་དམ་
བསྒྲུབ་བྱ་མ་ཡིན་ནོ། །གསུམ་པ་ལ། ཀུན་རྫོབ་ལ་བདེན་པ་ཁེགས་པ་ན། དོན་དམ་གྱི་
བདེན་དངོས་ཁེགས་སམ་མི་ཁེགས། ཁེགས་ན། དོན་དམ་བསྒྲུབ་བྱ་མིན་པ་ཉམས། མ་
ཁེགས་ན། དགག་བྱའི་ཕྱེད་མ་ཁེགས་པར་འགྱུར་རོ། །ཞེ་ན། དངོས་པོ་གང་ཡིན་ལ་བདེན་
དངོས་བཀག་པས་དོན་དམ་གྱི་བདེན་དངོས་ཁེགས་ལ། བསྒྲུབ་བྱ་མ་ཡིན་པར་མི་འགལ་
ཏེ༑ དོན་དམ་གྱི་བདེན་དངོས་བཀག་པ་དོན་དམ་མིན་པས་སོ། །རྗེས་དཔག་གིས་སྤོས་
བྲལ་འཇལ་ན། བསྒྲུབ་བྱ་མིན་པ་ཉམས་ལ་མི་འཇལ་ན་དབུ་མའི་ལུས་ཕྱེད་མ་རྟོགས་པར་
འགྱུར་རོ། །ཞེ་ན་འདི་ལ་སློབ་དཔོན་ལ་སོགས་དབུ་མ་སྒྱུ་མ་ལྟ་བུ་པ་རྣམས་རྗེས་དཔག་གི་
སྒྱུ་མ་ལྟ་བུ་འཇལ་བར་བཞེད་དོ། །ཐལ་འགྱུར་བ་ལྟར་ན་རྗེས་དཔག་གི་སྤྲོས་པ་མ་ལུས་པ་
དང་བྲལ་བར་མི་འཇལ་ལ། དེས་ལུས་ཕྱེད་མ་རྟོགས་པའང་འདོད་པ་ཡིན་ནོ། །དེས་ན་
，
- 1 .༣ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
སྤྲོས་བྲལ་དུ་རྗེས་དཔག་གིས་འཇལ་བ་མི་སྲིད་དེ། རྗེས་དཔག་ཀྱང་སྤྲོས་པ་ཡིན་པས་སོ།།
དེའི་ཕྱིར་རྣམ་བཅད་ལ་སྤྲོས་པ་ཐམས་ཅད་ཐལ་འགྱུར་གྱིས་འགོག་ལ། བློས་ཀྱང་ཤེས་པ་
དང་ཤེས་བྱ་འགའ་ཡང་མཐོང་བ་མེད་པ་ཉིད་དོན་དམ་པ་མཐོང་བ་ཡིན་ནོ། །དེས་ན། དོན་
དམ་ནི། ཡོངས་གཅོད་དུ་ཤེས་བརྗོད་གཞལ་བྱ་ལས་འདས་ཤིང་རྣམ་བཅད་དུ་གང་ཡང་
མཐོང་མེད་ཀྱིས་མཐོང་བས་ཤེས་བྱ་ཡིན་ནོ། །
གསུམ་པ་ལ། ཕྱོགས་ཆོས་དང་། ཁྱབ་པ་སྒྲུབ་པའོ། །དང་པོ་ལ། གསོག་བྱེད་
གཅིག་ཏུ་བདེན་པ་དགག །དེ་བསགས་དུ་མར་བདེན་པ་དགག་པའོ། །དང་པོ་ལ། རྟག་པ་
དང༌ ། མི་རྟག་ པ་ གཅིག་ཏུ་བདེན་པ་དགག་པའོ། །དང་པོ་ལ། ཕྱི་ རོལ་པ་བདག་རྟག་
གཅིག་རང་དབང་ཅན་གྱི་དངོས་པོར་ཡོད་དོ། །ཞེ་ན། བདག་དེ་ཕུང་པོ་ལྔ་ལ་ངོ་བོ་གཅིག་
ཏུ་ཡོད་དམ། དོན་གཞན་དུ་ཡོད། དང་པོ་ལྟར་ན། བདག་ཆོས་ཅན། མི་རྟག་པ་ཐལ། ཕུང་
པོ་མི་རྟག་པ་དང་ངོ་བོ་གཅིག་པའི་ཕྱིར། གཉིས་པ་ལྟར་ན། བདག་ཆོས་ཅན། དངོས་མེད་
དུ་ཐལ། ཕུང་པོ་ལྔ་ལས་གཞན་ཡིན་པའི་ཕྱིར། ཁྱབ་པ་ཡོད་དེ། དངོས་པོ་ཐམས་ཅད་ཕུང་
པོ་ ལྔར་ འདུས་ པས་ སོ། །དེ་གཉིས་འདོད་ན། དམ་བཅའ་ཉམས་སོ། །བདག་མེད་ན།
བདག་གི་བའི་དངོས་པོའམ་མེད་པས་ཁྱབ་སྟེ། དེ་ནི་བདག་ལ་ལྟོས་པས་སོ། །རྩ་ཤེར།
གལ་ཏེ་ཕུང་པོ་བདག་ཡིན་ན། །སྐྱེ་དང་འཇིགས་པ་ཅན་དུ་འགྱུར། །གལ་ཏེ་ཕུང་པོ་རྣམས་
ལས་ གཞན། །ཕུང་ པོ་ མཚན་ ཉིད་ མེད་ པར་ འགྱུར། །བདག་ཉིད་ཡོད་པ་མ་ཡིན་ན།།
བདག་གི་ཡོད་པར་ག་ལ་འགྱུར། །ཞེས་སོ། །
གཉིས་པ་ལ། ཕྱི་གཟུང་བ་དང་། ནང་འཛིན་པ་དང་། རྒྱུན་དང་སྐད་ཅིག་གི་དངོས་
པོ་བདེན་མེད་དུ་བསྟན་པ་གསུམ་མོ། །དང་པོ་ལ་རགས་པ་དང་རྡུལ་ཕྲན་གཅིག་བདེན་
，
-4
5 -



-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པར་བསྟན་པའོ། །དང་པོ་ལ། བྱེ་བྲག་པ་སྐྱེས་བུའི་ལུས་ཡན་ལག་དུ་མ་ཡིན་ཡང་ཡན་
ལག་ཅན་རགས་པ་ཆ་མེད་གཅིག་ཏུ་བདེན་ལ། དེ་གཉིས་རྫས་གཅིག་གོ །ཞེ་ན། ལག་པ་
གཡོ་ལ་གཞན་མི་གཡོ་བའི་ལུས་ཐམས་ཅད་ཆོས་ཅན། གཡོ་བར་ཐལ། གཡོ་བའི་ལག་པ་
དང་རྫས་གཅིག་པའི་ཕྱིར། ཁྱབ་པ་མེད་དེ། གཡོ་མི་གཡོ་ཡན་ལག་ལ་ཡོད། ཡན་ལག་
ཅན་མི་གཡོ་བ་ཁོ་ནའོ། །ཞེ་ན། ཡན་ལག་དང་ཡན་ལག་ཅན་ཆོས་ཅན། རྫ་ས་ཆ་མེད་
གཅིག་མིན་པར་ཐལ། གཡོ་མི་གཡོ་གཉིས་ཡོད་པའི་ཕྱིར། འདོད་ན། དམ་བཅའ་འབུད་
དོ༑ ༑ལུས་གཞན་བསྒྲིབས་ལ་གདོང་མ་བསྒྲིབས་པ་ན། གདོང་ཆོས་ཅན། བསྒྲིབས་པར་
ཐལ། བསྒྲིབས་པའི་ལུས་དང་རྫས་གཅིག་པའི་ཕྱིར། ཁྱབ་པ་སྔར་བཞིན་ནོ། །གདོང་ཚོན་
གྱིས་བསྒྱུར་གཞན་མ་བསྒྱུར་བ་ན། གདོང་ཆོས་ཅན། ཚོན་གྱིས་མ་བསྒྱུར་བར་ཐལ། ཚོན་
གྱིས་མ་བསྒྱུར་བའི་ལུས་དང་རྫས་གཅིག་པའི་ཕྱིར་རོ། །ཐམས་ཅད་ཀྱི་རྟགས་ཁས་བླང་
གསལ་བ་ཚད་མའོ། །གཉིས་པ་མདོ་སྡེ་པ་རྡུལ་ཕྲན་ཆ་མེད་འབྱར་ལ་མ་རེག་པར་འདོད།
བྱེ་བྲག་ཏུ་སྨྲ་བ་བསྐོར་བ་བར་བཅས་སུ་འདོད། ཁ་ཅིག་བསྐོར་བ་བར་མེད་དུ་འདོད་དོ།།
དེ་དགག་པ་ལ། དང་པོ་ནི། ཕྱོགས་དྲུག་གི་དབུས་སུ་རྡུལ་གཅིག་བཞག་པ་ན། དབུས་རྡུལ་
གྱིས་ཤར་རྡུལ་ལ་འབྱར་བའི་ངོས་དེ། གཞན་ལྔ་ལ་འབྱར་རམ། ངོས་སོ་སོ་ཕྱོགས་སོ་སོ་ལ་
འབྱར། དང་པོ་ལྟར་ན། ཕྱོགས་གཞན་ལྔའི་རྡུལ་ཆོས་ཅན། ཤར་རྡུལ་གྱི་གོ་ས་ན་ཡོད་པར་
ཐལ། ཤར་རྡུལ་ལ་འབྱར་བའི་ངོས་ཀྱིས་འབྱར་ས་ཡིན་པའི་ཕྱིར། འདོད་ན། རྡུལ་གཅིག་
གི་གོ་སར་རྡུལ་དྲུག་ཐིམ་པས་རགས་པ་རྩོམ་མི་སྲིད་པར་འགྱུར་རོ། །གཉིས་པ་ལྟར་ན།
དབུས་རྡུལ་ཆ་མེད་དུ་འདོད་པ་ཉམས་ཏེ། ངོས་དྲུག་གི་རྡུལ་ལ་འབྱར་བའི་ངོས་ཡོད་པའི་
ཕྱིར། ཉི་ཤུ་པར། དྲུག་གི་གཅིག་ཆར་སྦྱར་བ་ན། །ཕྲ་རབ་རྡུལ་ཆ་དྲུག་ཏུ་འགྱུར། །དྲུག་པོ་
- 4 6 བ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
དག་ནི་གོ་གཅིག་ན། །གོང་བུའང་རྡུལ་ཕྲན་ཙམ་དུ་འགྱུར། །ཞེས་སོ། །གཉིས་པ་ལའང་
རྡུལ་བཅུའི་དབུས་སུ་རྡུལ་གཅིག་བཞག་པ་ན། དེས་རྡུལ་སོ་སོ་ལ་ངོས་སོ་སོས་ལྟའམ།
ཤར་རྡུལ་ལ་ལྟ་བའི་ངོས་དེས་ལྟ། དང་པོ་ལྟར་ན། ཕྱོགས་བཅུའི་རྡུལ་ལ་ལྟ་བའི་ངོས་བཅུ་
ཡོད་ན། ཆ་མེད་གཅིག་ཡིན་པ་ཉམས་སོ། །གཉིས་པ་ལྟར་ན། ཕྱོགས་གཞན་དགུའི་རྡུལ་
ཆོས་ཅན། ཤར་ཕྱོགས་ཁོ་ན་ན་ཡོད་པར་ཐལ། ཤར་ཕྱོགས་ལ་ལྟ་བའི་ངོས་ཀྱིས་བལྟ་ས་
ཡིན་པའི་ཕྱིར། ཤར་རྡུལ་བཞིན། འདོད་ན། རགས་པ་ མི་སྲིད་པར་འགྱུར་རོ། །དབུ་མ་
རྒྱན་ལས། དབུས་གནས་རྡུལ་ཕྲན་རྡུལ་གཅིག་ལ། །ལྟ་བའི་རང་བཞིན་གང་ཡིན་པ།།
རྡུལ་ཕྲན་གཞན་ལ་ལྟ་བའི་ངོས། །གལ་ཏེ་དེ་ཉིད་ཡིན་པ་ན། །ཇི་ལྟར་ས་ཆུ་མེ་རླུང་སོགས།།
ཇི་སྟེ་རྒྱས་འགྱུར་མ་ཡིན་ནམ། །གལ་ཏེ་གཞན་ཉིད་ཡིན་བརྗོད་ན། །རབ་ཏུ་ཕྲ་རྡུལ་ཇི་ལྟ་
བུར། །གཅིག་ཏུ་ཆ་ཤས་མེད་པར་འགྱུར། །ཞེས་སོ། །གསུམ་པ་ནི། དང་པོར་འདུས་པ་
ཉིད་དོ། །
གཉིས་པ་ལ་གཉིས་ཏེ། ཤེས་པ་རྣམ་བཅས་དགག །རྣམ་མེད་དགག་པའོ།།
དང་པོ་ལ། སེམས་ཙམ་པ་ཁ་ཅིག །རྣམ་པ་སྣ་ཚོགས་སུ་སྣང་ཡང་ཤེས་པ་གཅིག་ཏུ་བདེན་
ཞེས་པ་དང༌། རྣམ་པ་དང་ཤེས་པ་གྲངས་མཉམ་དུ་བདེན་ནོ། །ཞེ་ན། གཅིག་ཏུ་ཐལ།
ཤེས་པ་གཅིག་དང་རྫས་གཅིག་པའི་ཕྱིར། ཤེས་པ་ཆོས་ཅན། དུ་མར་ཐལ། རྣམ་པ་དུ་མ་
དང་རྫ་ས་གཅིག་པའི་ཕྱིར། གཉིས་ཀའི་རྟགས་ཁས་བླངས་ཁྱབ་བསལ་ཚད་མའོ། །གཞན་
ཡང་། རྡུལ་ཕྲན་འགོག་པའི་རིགས་པས་ཀྱང་གནོད་དོ། །གཉིས་པ་ལ། གཟུང་འཛིན་
གཉིས་མེད་ཀྱི་ཤེས་པ་རང་རིག་རང་གསལ་དོན་དམ་དུ་ཡོད་དོ། །ཞེ་ན། ཤེས་པ་དེ་ཆོས་
ཅན། གསལ་ལོ་ཞེས་ཐ་སྙད་མ་ནོར་བར་བྱེད་པ་མེད་པར་ཐལ། དེ་གསལ་བར་ཤེས་པ་
-4 ？ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་ པའི་ ཕྱིར། རྟགས་མ་གྲུབ་ན། གཟུང་འཛིན་གཉིས་མེད་ པ་བུད་དོ། །སྐྱོན་མེད་དེ།
རང་གིས་ཤེས་སོ་ཞེ་ན། རང་གཅིག་ཉིད་ཤེས་བྱེད་དང་ཤེས་བྱ་གཉིས་སུ་འགལ་བས་རང་
གིས་རང་རིག་པ་མེད་དོ། །དཔེར་ན། རལ་གྲིའི་སོ་རང་གིས་རང་མི་གཅོད་པ་བཞིན་ནོ།།
སྐྱོན་མེད་དེ། མར་མེ་རང་གིས་རང་གསལ་བར་བྱེད་པ་བཞིན་ནོ། ཞེ་ན། དཔེ་མ་གྲུབ་སྟེ།
མར་མེ་ལ་མུན་པས་བསྒྲིབས་པ་མེད་པའི་ཕྱིར་བསལ་བྱ་མ་ཡིན་ནོ། །སྤྱོད་འཇུག་ཏུ། ལོ་
ཀ་ཡི་ནི་མགོན་པོས་ཀྱང་། །སེམས་ཀྱིས་སེམས་མི་མཐོང་ཞེས་གསུངས། །རལ་གྲིའི་སོ་ནི་
རང་ལ་རང༌། །ཇི་ལྟར་མི་གཅོད་དེ་བཞིན་ཡིད། །ཅེས་སོ། །ཤེས་པ་དེ་ཆོས་ཅན། གཞན་
དབང་དུ་ཐལ། རྒྱུ་རྐྱེན་ལས་བྱུང་བའི་ཕྱིར་རོ། ཁྱབ་པ་ཡོད་དེ། གཟུང་འཛིན་གཞན་དབང་
དུ་དེས་བཞག་ པར་ ཁས་བླངས་པས་སོ། །འདོད་ན། འཁྲུལ་པར་འགྱུར་རོ། །རྟགས་མ་
གྲུབ་ན། ཤེས་པ་དེ་ཆོས་ཅན། མི་རྟག་པ་མིན་པར་ཐལ། རྒྱུ་རྐྱེན་ལས་མ་སྐྱེས་པའི་ཕྱིར།
འདོད་ན། མ་དག་པའི་གནས་སྐབས་ན་རྫུན་པ། དག་པ་ན་བདེན་པར་འདོད་པ་ཉམས་སོ།།
སྐྱོན་མེད་དེ། གཉིས་ཀའི་གནས་སྐབས་སུ་བདེན་ནོ། །ཞེ་ན། འོ་ན་གློ་བུར་གྱི་དྲི་མས་མ་
དག་པར་བདེན་ན། དགག་པར་བསྒྱུར་དུ་མི་རུང་སྟེ། ཀླུ་སྒྲུབ་ཀྱིས། རང་བཞིན་གཞན་དུ་
འགྱུར་བ་ནི། །ནམ་ཡང་འཐད་པ་མ་ཡིན་ནོ། །ཞེས་སོ། །
གསུམ་པ་ལ། རྒྱུན་དང་སྐད་ཅིག་དགག་པ་གཉིས་སོ། །དང་པོ་ལ། ཞག་ལ་
སོགས་པ་རྒྱུན་གཅིག་ཏུ་བདེན་ནོ། །ཞེ་ན། ཞག་ཆོས་ཅན། དངོས་པོ་གཅིག་ཏུ་བདེན་པ་
མེད་པར་ཐལ། ཉིན་མཚན་ལ་སོགས་དོན་བྱེད་ནུས་པ་དུ་མའི་བདག་ཉིད་ཡིན་པའི་ཕྱིར།
འདོད་ན། དམ་བཅའ་བུད་དོ། །གཉིས་པ་ལ། སྐད་ཅིག་ཆ་མེད་དོན་དམ་ཡིན་ནོ། །ཞེ་ན།
སྐད་ཅིག་མ་དེ་ཆོས་ཅན། སྔ་ལོགས་ན་རྒྱུ་ཡོད། ཕྱི་ལོགས་ན་འབྲས་བུ་ཡོད་པ་མ་ཡིན་པར་
-
-4
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
ཐལ། སྔ་ ཕྱིའི་ ཆ་ མེད་ པའི་ ཕྱིར། འདོད་ན། དོན་བྱེད་ནུས་པས་སྟོང་པར་འགྱུར་རོ།།
གཞན་ཡང་། སྐད་ཅིག་དེ་རྒྱུ་ལས་སྐྱེས་དུས་ན་དེ་འགག་གམ་མི་འགག །འགག་ན། སྐྱེས་
འགག་དུས་མཉམ་པར་འགྱུར་རོ། །འདོད་ན། སྐད་ཅིག་དེ་སྐྱེས་པ་དང་དེའི་དངོས་འབྲས་
སྐྱེས་པ་དུས་མཉམ་པར་འགྱུར་ཏེ། སྐད་ཅིག་དེ་སྐྱེས་དུས་ན་དེ་འགག་ལ། དེ་འགག་པ་
དང་དེའི་དངོས་འབྲས་སྐྱེས་པ་དུས་མཉམ་པའི་ཕྱིར་རོ། །མི་འགག་ན། སྐྱེས་དུས་འགག་
དུས་གཉིས་འབྱུང་བས་ཆ་མེད་ཉམས་སོ། །ཀླུ་སྒྲུབ་ཀྱིས། ཇི་ལྟར་སྐད་ཅིག་མཐའ་ཡོད་
ལྟར། །དེ་བཞིན་ཐོག་མཐའ་དབུས་བརྟག་གི །དེ་ལྟར་སྐད་ཅིག་གསུམ་བདག་ཕྱིར། །ལོ་
ཀ་སྐད་ཅིག་ལ་མི་གནས། །ཞེས་སོ། །ཟླ་གྲགས་ཀྱིས། སྐད་ཅིག་དྲང་དོན་ཡིན་གྱི་ཀུན་
རྫོབ་ཏུ་ཡང་མེད་པར་བཤད་དོ། །གཉིས་པ་ནི། དངོས་པོ་ཆོས་ཅན། བདེན་པའི་དུ་མར་
གྲུབ་ པ་ མེད་ དེ། བདེན་ པ་ གཅིག་ ཀྱང་མེད་ པའི་ ཕྱིར། ཁྱབ་ པ་ ཡོད་དེ། དུ་མ་གཅིག་
བསགས་པ་ལས་བྱུང་བས་སོ། །རྒྱན་ལས། དངོས་པོ་གང་གང་རྣམ་དཔྱད་པས། །དེ་དང་
དེ་ལ་གཅིག་ཉིད་མེད། །གང་ལའང་གཅིག་ཉིད་ཡོད་མིན་པ། །དེ་ལ་དུ་མ་ཉིད་ཀྱང་མེད།།
ཅེས་སོ། །གལ་ཏེ་གཅིག་དང་དུ་མ་འགལ་ལམ་འབྲེལ། འགལ་ན། གཅིག་བཀག་པས་དུ་
མ་མི་ཁེགས། འབྲེལ་ན། དུ་མ་བསྒྲུབས་པས་གཅིག་མི་ཁེགས་སོ། །ཞེ་ན། དུ་མར་ཡོད་པ་
དེ༑ གཅིག་ཡོད་ལ་འབྲེལ་བས་དེ་བཀག་ནས་དུ་མ་འགོག །དུ་མ་ཡིན་པ་གཅིག་ཡིན་པར་
འགལ་བས་དུ་མ་ཡིན་པས་གཅིག་ཡིན་འགོག་གོ །གཉིས་པ་ནི། བདེན་པའི་གཅིག་དང་དུ་
བྲལ་ལ་བདེ་དངོས་ཀྱིས་སྟོང་པས་ཁྱབ་སྟེ། བདེན་དངོས་ཡོད་ན། བདེན་པའི་གཅིག་དང་
དུ་མ་གཉིས་སུ་ངེས་པའི་ཕྱིར་རོ། །རྒྱན་ལས། གཅིག་དང་དུ་མ་མ་གཏོགས་པ། །རྣམ་པ་
གཞན་དང་ལྡན་པ་ཡི། །དངོས་པོ་མི་རུང་འདི་གཉིས་ནི། །ཕན་ཚུན་སྤངས་ཏེ་གནས་ཕྱིར་
4
9 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རོ༑ ༑ཞེས་སོ། །གཉིས་པ་རྡོ་རྗེ་གཟེགས་མ་ནི། དངོས་པོར་སྣང་བ་ཆོས་ཅན། དོན་དམ་
པར་སྐྱེ་བ་བདེན་པ་མེད་དེ། རང་དང་གཞན་གཉིས་ཀ་དང་རྒྱུ་མེད་པར་མི་སྐྱེ་བའི་ཕྱིར།
རྟགས། རང་ལས་མི་སྐྱེ་སྟེ། རང་གཅིག་བསྐྱེད་བྱ་སྐྱེད་བྱེད་གཉིས་སུ་འགལ་ལོ། །དོན་
དམ་པར་གཞན་ལས་ཀྱང་མི་སྐྱེ་སྟེ། གཞན་སྔ་ཕྱི་གཉིས་ནི། གཅིག་དངོས་པོར་ཡོད་དུས་
ན་གཅིག་དངོས་པོར་མེད་པས་རྒྱུ་འབྲས་མི་རུང་ངོ༌། །དུས་མཉམ་པ་ལ་རྒྱུ་འབྲས་མི་སྲིད་
དོ༑ ༑གཉིས་ཀ་ལས་ཀྱང་སྐྱེ་བ་མེད་དེ། ཡ་གྱལ་རང་གྲུབ་ནས་བསྐྱེད་མི་དགོས་པའི་ཕྱིར་
རོ༑ ༑རྒྱུ་མེད་ལས་མི་སྐྱེ་སྟེ། རྟག་ཏུ་སྐྱེ་བར་ཐལ་བས་སོ། །རྩ་ཤེར། བདག་ལས་མ་ཡིན་
གཞན་ལས་མིན། །གཉིས་ལས་མ་ཡིན་རྒྱུ་མེད་མིན། །དངོས་པོ་གང་དང་གང་ལ་ཡང་།།
སྐྱེ་བ་ནམ་ཡང་ཡོད་མ་ཡིན། །ཞེས་སོ། །གསུམ་པ་ལ། ཡོད་མེད་སྐྱེ་འགོག་ནི། དངོས་པོ་
ཆོས་ཅན། སྐྱེ་ བར་ བདེན་ པ་ མེད་དེ། ཡོད་ པའང་ མི་སྐྱེ། མེད་ པའང་མི་སྐྱེ་བའི་ཕྱིར།
རྟགས་གྲུབ་སྟེ། ཡོད་པ་གྲུབ་ཟིན་པའི་ཕྱིར་མི་སྐྱེའོ། །མེད་པ་རྒྱུས་བསྐྱེད་བྱ་མིན་པའི་
ཕྱིར་མི་སྐྱེའོ། །ཀླུ་སྒྲུབ་ཀྱིས། ཡོད་པ་སྐྱེ་བ་མི་རིགས་ཏེ། །མེད་པ་ནམ་མཁའི་པདྨོ་བཞིན།།
ཞེས་སོ། །བཞི་པ་རྟེན་འབྲེལ་གྱི་རྟགས་ནི། ཐུབ་དགོངས་སུ། གང་རྟེན་ཅིང་འབྲེལ་བར་
འབྱུང་བ་དེ་ནི། དོན་དམ་པར་རང་བཞིན་སྟོང་པ་སྟེ། སྒྱུ་མ་བཞིན། ཆོས་ཐམས་ཅད་ཀྱང་
རྟེན་ཅིང་འབྲེལ་བར་འབྱུང་བའོ། །ཞེས་སོ། །བློ་གྲོས་རྒྱ་མཚོའི་མདོ་ལས། གང་རྣམས་རྟེན་
ཅིང་འབྲེལ་བར་འབྱུང་། །དེ་རྣམས་རང་བཞིན་ཅུང་ཟད་མེད། །ཅེས་སོ། །
གཉིས་པ་ལ་སྤྱི་གཞུང་གཉིས་སོ། །དང་པོ་ལ། རྟགས་དགོད། དོན་གསུམ་
གཏན་ལ་དབབ་པའོ། །དང་པོ་ནི། སྟོང་ཉིད་སྒོམ་པའི་བློ་ཆོས་ཅན། གོམས་པ་རྫོགས་པ་
ན་བསྒོམ་བྱ་གསལ་བར་སྣང་བ་འབྱུང་སྟེ། རྟེན་བརྟན་གོམས་པ་ངང་གིས་ཁྱད་པར་དུ་
- 5 [) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
འགྱུར་བ་བསྒོམས་པའི་ཕྱིར། འདོད་ཆགས་གོམས་པ་བཞིན་ནོ། །དེས་སྟོང་ཉིད་གསལ་
བར་སྣང་བའི་མངོན་སུམ་འབྱུང་བར་དངོས་སུ་གྲུབ་པ་སྟོང་ཉིད་མངོན་སུམ་དུ་རྟོགས་པའི་
འཕགས་པ་འབྱུང་བར་ཤུགས་ལ་གྲུབ་བོ། །གཉིས་པ་ལ་གསུམ་ལས། ཆོས་ཅན་རང་ལ་
རང་རིག་མངོན་སུམ་གྱིས་གྲུབ་ལ། གཞན་ལ་ལུས་ངག་གི་རྣམ་འགྱུར་ཁྱད་པར་ཅན་ལས་
གྲུབ་བོ། །བསྒྲུབ་བྱའི་ཆོས་ནི། གོམས་རྐྱེན་དང་མ་བྲལ་ཞིང་གེགས་མེད་ན་གསལ་སྣང་
འབྱུང་ངེས་པ་སྒྲུབ་བོ། །རྟགས་ལ། ཕྱོགས་ཆོས་དང་ཁྱབ་པ་སྒྲུབ་པ་གཉིས་ལས། དང་པོ་
ལ༑ རྟེན་བརྟན་པ་ནི། རིག་པ་འདས་པ་དང་མ་འོངས་པ་ཐུག་མེད་དུ་སྒྲུབ་པ་གཉིས་ལས།
དང་པོ་ནི། སྐྱེས་མ་ཐག་པའི་སེམས་ཆོས་ཅན། ཉེར་ལེན་གྱི་རྒྱུ་སེམས་སྔ་མ་སྔོན་དུ་སོང་སྟེ།
རིག་པ་ཙམ་ཡིན་པའི་ཕྱིར། ད་ལྟར་ གྱི་རིག་པ་བཞིན་ནོ། །དེའང་སེམས་ལ་ཉེར་ལེན་
སེམས་སྔ་མ་དགོས། དེའང་སེམས་སྔ་མ་དགོས་པའི་ཕྱིར་རོ། །རྣམ་འགྲེལ་ལས། རྣམ་
ཤེས་མིན་པ་རྣམ་ཤེས་ཀྱི། །ཉེར་ལེན་མིན་པའི་ཕྱིར་ཡང་འགྲུབ། །ཅེས་སོ། །གཉིས་པ་ནི།
འཆི་ཁའི་སེམས་ཆོས་ཅན། སེམས་ཕྱི་མ་བསྐྱེད་པར་ངེས་ཏེ། སེམས་ཕྱི་མ་བསྐྱེད་པ་ལ་རྒྱུ་
ཚང་ཞིང་གེགས་མེད་པའི་ཕྱིར་རོ། །གེགས་མེད་ཅིང་ཚོགས་པ་ཚང་བའི་ས་བོན་བཞིན་ནོ།།
འོ་ན། གཉིད་ལོག་ཁའི་མིག་ཤེས་སོགས་རིག་པ་ཕྱི་མ་མི་བསྐྱེད་པས་བསལ་ཞེ་ན། མ་
གྲུབ་སྟེ། མིག་ཤེས་ཕྱི་མ་མི་བསྐྱེད་ཀྱང་སྤྱིར་རིག་པ་ཕྱི་མ་བསྐྱེད་དེ། ཚོགས་བདུན་ཐམས་
ཅད་ཀུན་གཞིའི་རྒྱུ་ཡིན་པའི་ཕྱིར་རོ། །སངས་རྒྱས་པ་ན་རིག་པ་རྒྱུན་ཆད་པ་མི་འཐད་དེ།
རྣམ་ཤེས་ཚོགས་བརྒྱད་གནས་གྱུར་པའི་ཡེ་ཤེས་བཞི་ཡོད་པའི་ཕྱིར་དང༌། གཟུགས་སྐུ་
བེམས་པོ་འབའ་ཞིག་པར་ཐལ་བས་སོ། །གོམས་པ་ངང་གིས་ཁྱད་པར་དུ་གྱུར་པར་སྒོམས་
པར་རང་རིག་གིས་གྲུབ་བོ། །གཉིས་པ་དཔེ་འདོད་འཇིགས་གོམས་པའི་སྟེང་དུ་གོམས་པ་
- 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོངས་སུ་རྫོགས་ན་གོམས་བྱ་གསལ་སྣང་འབྱུང་བར་མཐོང་བས་གྲུབ་སྟེ། རྣམ་ངེས་ལས།
དེ་ཕྱིར་ཡང་དག་ཡང་དག་མིན། །གང་གང་ཤིན་ཏུ་བསྒོམས་གྱུར་པས། །སྒོམ་པ་ཡོངས་སུ་
རྫོགས་པ་ན། །དེ་གསལ་མི་རྟོག་བློ་འབྲས་བུ། །ཞེས་སོ། །
གཉིས་པ་ནི། ཐམས་ཅད་མཁྱེན་པ་ཉིད་གསུམ་གྱི་བདག་ཉིད་སྲས་གསུམ་གྱི་
ཡུམ་བྱེད་པས་ཚུལ་གསུམ་པ་ཅན་གྱི་ངོ་བོ་ཤེར་ཕྱིན་ཆོས་ཅན། འཕགས་བཞིའི་ཡུམ་ཡིན་
ཏེ། སངས་རྒྱས་དང༌། སོགས་པ་ཉན་རང་བྱང་སེམས་ཀྱི་ཟག་མེད་ཀྱི་ཕུང་པོ་སྐྱེད་ཅིང་
བཞེད་དོན་མཐའ་དག་སྐྲུན་པར་མཛད་པ་ནི། གདོན་མི་ཟ་བར་སྲིད་པ་ཉིད་ཀྱི་ཕྱིར་རོ།།
ཞེས་ངེས་པར་བཟུང་སྟེའོ། །གཉིས་པ་ལ། གུས་པར་བྱེད་དོ་ཞེས་དྲང་ངོ་། །རྒྱུ་གང་ལས་ན།
ཡུམ་དེ་ལ་རབ་ཏུ་དང་བའི་རྒྱུ་ལས་སོ། །ཀྱང་ནི། དང་བར་མ་ཟད་གུས་པའོ། །གང་ན།
ཡུམ་དེའི་ཡོན་ཏན་ཉེར་ཞི་སོགས་མངོན་པར་ཐོབ་པར་འདོད་པའི་གང་ཟག་དབང་པོ་རྣོ་
རྟུལ་གཉིས་ཀ་ཡང་ངོ༌། །གང་ལ་ན། བརྗོད་བྱ་མཁྱེན་གསུམ་དེ་དང་། དེ་ལ་བརྟེན་པའི་
གསུང་ རབ་ རྗོད་ བྱེད་ལའོ། །དགོས་པ་ནི། རྣམ་པ་ཐམས་ཅད་དུ་ཚིག་གཟུང་བ་དང༌།
སོགས་པ་དོན་ཀུན་ཆུབ་པ་ལ་སོགས་པའི་དོན་དུའོ། །ངོ་བོ་ཇི་ལྟར་ན། ཤིན་ཏུའོ། །གསུམ་
པ་ནི། གུས་པར་བྱས་པའི་རྗེས་དེ་ནས་མིང་ལ་དམིགས་པ་ཐོས་པའི་ཤེས་རབ། སོགས་པ་
མིང་དོན་གཉིས་ཀ་ལ་དམིགས་པ་བསམ་པ། དོན་ལ་དམིགས་པ་བསྒོམས་པའི་ཤེས་པ་སྐྱེ་
བས་རིམ་གྱིས་འཇུག་གོ །བཞི་པ་ནི། ཞུགས་པས་ལེགས་པའི་མཆོག་བྱང་ཆུབ་གསུམ་
ཐོབ་པར་འགྱུར་རོ། །གཉིས་པ་ནི། བཅོམ་ལྡན་འདས་མ་ལ་རབ་ཏུ་དང་བའི་དད་པ་ནི་
ཆོས་ཅན། ལེགས་པ་ཐམས་ཅད་ཐོབ་པའི་ཐོག་མའི་རྒྱུའི་གཙོ་བོ་ཡིན་ནོ། །དང་བ་ལས་
གུས། གུས་པ་ལས་འཇུག །ཞུགས་པས་ལེགས་པའི་མཆོག་ཐོབ་པ་དེའི་ཕྱིར་རོ། །གཉིས་
-5 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
པ་ནི། བསྟོད་དོ་ཞེས་དྲང་ངོ༌། །གང་ལ་ན། ཤེར་ཕྱིན་ལའོ། །གང་གི་སྒོ་ནས་ན། ཐམས་
ཅད་མཁྱེན་པ་ཉིད་གསུམ་གྱི་ཡོན་ཏན་བརྗོད་པའི་སྒོ་ནས་སོ། །དེ་ལ་རྩོད་སྤང་ནི། ཅི།
ཡུམ་མཐའ་དག་ལ་བསྟོད་དམ། ཕྱོགས་གཅིག་ལ་བསྟོད། དང་པོ་ལྟར་ན། སྦྱོར་བཞི་དང་
ཆོས་སྐུ་ལ་མ་བསྟོད་པས་ཉུང་ངོ༌། །གཉིས་པ་ལྟར་ན། མཁྱེན་པ་གང་རུང་གཅིག་ལ་བསྟོད་
པས་མཆོག་པས་མང་ངོ༌། །ཞེ་ན། མཐའ་དག་ལ་བསྟོད་པས་མང་སྐྱོན་མེད་དེ། དོན་བརྒྱད་
པོ་དེ་དག་ཀྱང་ཤེར་ཕྱིན་མཐའ་དག་ཡིན་ཞིང་། དེ་ལ་བསྟོད་པའི་ཕྱིར་མ་གྲུབ་པ་མིན་ཏེ།
མཆོད་བརྗོད་དེ། མཁྱེན་གསུམ་ལ་བསྟོད་ཅིང་ཐམས་ཅད་མཁྱེན་པ་ཉིད་གསུམ་གྱིས་དོན་
མངོན་རྟོགས་བརྒྱད་བསྡུས་པའི་ཕྱིར་རོ། །ཇི་ལྟར་བསྡུས་ན། གཞི་ཤེས་ཀྱི་རྣམ་པ་དང་པོ་
བཅུ་དྲུག །བྱང་ཕྱོགས་སོ་བདུན། མཚན་ཉིད་ཉེར་གསུམ། སྤྱོད་པ་ བཀག་ པའི་ཤུགས་
བསྟན་གྱི་སྦྱོར་ལམ། ལམ་ཤེས་ཀྱི་ཉན་ཐོས་ཀྱི་སྦྱོར་ལམ། མཐོང་ལམ། གཞི་ཤེས་ཀྱི་
ཤུགས་བསྟན་གྱི་མཐོང་ལམ་རྣམས་ནི། ཉན་ཐོས་ཀྱི་གཞི་ཤེས་སོ། །གཞི་ཤེས་ཀྱི་རྣམ་པ་
ལྷག་མ་བཅུ་གཅིག་དང་ལམ་ཤེས་ཀྱི་རང་རྒྱལ་གྱི་སྦྱོར་ལམ། མཐོང་ལམ་རྣམས་ནི། རང་
རྒྱལ་གྱི་གཞི་ཤེས་སོ། །ཡང་རྣམ་མཁྱེན་གྱིས་སེམས་བསྐྱེད་དང་པོ་གསུམ། གདམས་ངག་
གོ་སྒྲུབ། རྣམ་ཀུན་གྱི་ཐར་པ་ཆ་མཐུན། ལམ་ཤེས་ཀྱི་ཡུལ་ངེས་པ་སོགས་ནི། ཚོགས་ལམ།
རྣམ་ མཁྱེན་ གྱི་ སྦྱོར་ ལམ། འཇུག་ པ། ཚོགས་ སྒྲུབ་བཅུ་ བཞི། རྣམ་ཀུན་ གྱི་ སྦྱོར་ལམ་
གཉིས། རྩེ་སྦྱོར་གྱི་སྦྱོར་ལམ་རྣམས་ནི། སྦྱོར་ལམ་མོ། །ལམ་ཤེས་ཀྱི་མཐོང་ལམ། གཞི་
ཤེས་ཀྱི་མཐོང་ལམ་དངོས་བསྟན། རྩེ་སྦྱོར་གྱི་མཐོང་ལམ་རྣམས་མཐོང་ལམ། ལམ་ཤེས་
ཀྱི་སྒོམ་ལམ། རྩེ་སྦྱོར་གྱི་སྒོམ་ལམ། ཚོགས་དང་། ངེས་འབྱུང་དང་། བར་ཆད་མེད་པའི་རྩེ་
སྦྱོར་རྣམས་སྒོམ་ལམ། མཐོང་སྒོམ་གཉིས་ཀྱི་རྣམ་པ། མཚན་ཉིད། རྟགས། སྤང་བྱ་སྤོང་
- ） 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་རྣམས་དེ་གཉིས་སུ་འདུས་སོ། །སེམས་བསྐྱེད་དང་། གདམས་ངག་དང༌། རིགས་དང༌།
དམིགས་ པ། ཆེད་དུ་བྱ་བ། ཡོན་ཏན། སྐྱོན། མཐར་གྱིས་པ་རྣམས། ལམ་དེ་དག་ཅི་
རིགས་སུ་འདུས་ཏེ། དེ་དག་ལམ་ཤེས་སོ། །རྣམ་མཁྱེན་ནི། རྒྱུ་དང་བཅས་པ་ཡིན་པས་
ཆོས་སྐུ་ནི། ཆེད་དུ་བྱ་བ་སེམས་བསྐྱེད་ཐ་མ་གསུམ་མམ་གཉིས་ཀྱིས་བསྡུས་ལ། གཞན་
དྲུག་ལྷག་མ་རྣམས་སྤང་བྱ་དང་བཅས་པས་བསྡུས་སོ། ཁ་ཅིག །དེ་དག་བསྟོད་པའི་ཡུལ་
མིན་ཞེས་པ་ནི། བབ་ཅོལ་ཏེ། དེ་དག་བོར་ནས་མཁྱེན་གསུམ་གང་དུ་བཙལ། ཡང་། འོ་
ན༑ རྣམ་མཁྱེན་གྱིས་ཐམས་ཅད་བསྡུས་པས་དེ་གཅིག་པུ་ལ་བསྟོད་པར་རིགས་སོ། །ཞེ་ན།
སྐྱོན་མེད་དེ། མཁྱེན་པ་གསུམ་པོ་དེས་ཀྱང་འོག་ནས་འཆད་པར་འགྱུར་བའི་ཚུལ་གྱིས་
འཕགས་པ་བཞིའི་བཞེད་པའི་དོན་ཐམས་ཅད་ཕུན་སུམ་ཚོགས་པར་སྒྲུབ་ནུས་པས་གསུམ་
གྱིས་ཆོག་ལ། རྣམ་མཁྱེན་གྱིས་རང་དོན་ཉེར་ཞི་མི་སྒྲུབ་པས་གསུམ་དགོས་པ་ཡིན་ནོ།།
ཞེས་དེ་ལྟར་བྱམས་པས་ཐུགས་ལ་བཞག་ནས་བསྟོད་དོ། །
གསུམ་པ་ལ། གང་ཟག་གསུམ་གྱི་བཞེད་དོན་བསྒྲུབ་པ་དང་། དོན་བསྡུས་ཏེ་
སངས་རྒྱས་འཁོར་བཅས་ཀྱི་ཡུམ་བུ་བསྒྲུབས་པས་ཕྱག་འཚལ་བ་གཉིས་སོ། །དང་པོ་ལ།
རྩ་བ་བཞིན་གསུམ་ལས། དང་པོ་ནི། ཐོབ་པར་མཛད་ཅེས་དྲང་ངོ༌། །གང་ཟག་གང་གིས་
ན༑ ཉན་ཐོས་དང༌། ཉན་ཐོས་དེའི་ཕྱོགས་སུ་བསླན་པ་གཟུང་རྟོག་སྤངས་ཤིང་གཟུང་མེད་
རྟོགས་པས་ཉནཐོས་པས་རྣམ་པར་ཐར་པ་ཅུང་ཟད་ཙམ་གྱིས་ལྷག་པ། གང་ཟག་ཐེག་
དམན། བསམ་པ་རང་དོན་རྟོགས་པ་གཞི་ཤེས་སུ་གཅིག་པས་རིམ་པ་གཅིས་གིས་བསྟན་
པ་རང་སངས་རྒྱས་ཀྱང་སྟེ། རང་དོན་མྱ་ངན་ལས་འདའ་བར་འདོད་པ་རྣམས་སོ། །ཐབས་
གང་གིས་ན། དམིགས་ཡུལ་གཞི་ཐམས་ཅད། རྣམ་པ་གང་ཟག་དང་གཟུང་བ་སྐྱེ་བ་མེད་
- 5 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༢
པར་ཡོངས་སུ་ཤེས་པ་ཉིད་ཀྱིས་སོ། །འབྲས་བུ་གང་ན། ཉོན་མོངས་པའི་ཀུན་འབྱུང་སྤངས་
ཀྱང་དུཝཁའི་ཕུང་པོ་དང་བཅས་པ་དང༌། དུཉཁའི་ཕུང་པོ་མེད་པའི་མཚན་ཉིད་ཀྱི་ལས་ཉོན་
གྱི་འབྲས་བུའི་མེ་ཞི་བའི་མྱང་འདས་ཐོབ་པར་མཛད་པ་གང་ཡིན་པ་དེ་ལ་བསྟོད་དོ།།
གཉིས་པ་ལ། སྒྲུབ་པར་མཛད་ཅེས་དྲང་ངོ༌། །གང་ཟག་གང་གིས་ན། བྱང་སེམས་གདུལ་
བྱའི་འཁོར་བ་ཇི་སྲིད་པར་འགྲོ་བའི་དོན་བྱེད་པ་རྣམས་སོ། །ཐབས་ནི། དམིགས་ཡུལ་
ལམ་གསུམ་པོ་ཐམས་ཅད། རྣམ་པ་སྐྱེ་བ་མེད་པར་རྟོགས་པའི་ངོ་བོ་ཉིད་ཀྱིས་སོ། །འབྲས་
བུ་གང་ན། གདུལ་བྱར་གྱུར་པའི་འགྲོ་བ་མཐའ་དག་གི་དོན་དངོས་དང་བརྒྱུད་པའི་སྒོ་ནས་
སྒྲུབ་པ་མཛད་པ་གང་ཡིན་པ་ལ་བསྟོད་དོ། །གསུམ་པ་ལ། བསྐོར་བར་མཛད་ཅེས་དྲང་ངོ༌།།
ཐབས་གང་ལས་ན། དམིགས་ཡུལ་རྣམ་པ་རྫས་རིགས་མ་ལུས་པ་ཐམས་ཅད། རྣམ་པ་སྐྱེ་
བ་མེད་པར་ཐུགས་སུ་ཆུད་པའི་རྣམ་མཁྱེན་གྱི་ཡེ་ཤེས་གང་དང་ལྡན་ན་སྟེ་ལྡན་པས་སོ།།
གང་ཟག་གང་གི་ན་སངས་རྒྱས་སྒྲིབ་གཉིས་བག་ཆགས་དང་བཅས་པ་ཡང་དག་པར་
བསྡམས་པ་སྟེ་སྤངས་པའི་སྐུ་ཅན། དབང་ཕྱུག་ལ་སོགས་པའི་རྣལ་འབྱོར་བས་ཆེས་ལྷག་
པས་རྣལ་འབྱོར་ཅན་གྱི་དབང་ཕྱུག་སྟེ། ཉན་རང་དང་བྱང་སེམས་ཀྱི་གཙོ་བོ་གཙུག་གི་ནོར་
བུ་ལྟ་བུའི་སངས་རྒྱས་རྣམས་སོ། །འབྲས་བུ་གང་ན། འདོད་ཆགས། ཞེ་སྡང་། གཏི་མུག།
དེ་གསུམ་ཆ་མཉམ་པ་སྟེ། རྩ་བ་བཞི་རེ་རེ་ལ་ཉི་ཁྲི་ཆིག་སྟོང་སྟེ། བརྒྱད་ཁྲི་བཞི་སྟོང་ལ་
སྤྱོད་པའི་གཉེན་པོར་ཆོས་ཀྱི་འཁོར་ལོ་ནི། བཤད་པས་གདུལ་བྱའི་རྒྱུད་ལ་འཕོ་བར་སྣང་
བའམ། མི་མཐུན་ཕྱོགས་གཅོད་པ་སྟེ། མཐོང་ལམ་ལ་སོགས་པའོ། །མ་ལུས་པ་ནི། ཆོས་
ཀྱི་ཕུང་པོ་བརྒྱད་ཁྲི་བཞི་སྟོང་ཐམས་ཅད་དོ། །ཆོས་ཀྱི་ཕུང་པོའི་ཚད་ནི། བློ་ཀ་སྟོང་ཕྲག་
གཅིག་ གམ། དྲུག་གམ། ཕུང་པོ་ལ་སོགས་ཆོས་ཅན་རེ་སྟོན་པའི་གཏམ་གྱི་ཚིགས་སུ་
- 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞེད་པ་ཡོད་ལ། ཐེག་ཆེན་གྱི་ལུགས་ཀྱིས། གླང་པོ་ཆེ་རབ་བརྟན་གྱིས་བཀུར་བར་འོས་
པའི་སྣག་ཚས་ཆོས་ཀྱི་ཕུང་པོ་གཅིག་འབྲི་བར་ནུས་སོ། །ཕལ་ཆེན་ནས་གསུངས།ཞེས་པ་ལྟར་རོ།།
མཛོད་དུ། ཆོས་ཀྱི་འཁོར་ལོ་མཐོང་བའི་ལམ། །ཞེས་བཞེད་ལ། ཆོས་བཤེས་ཚོགས་སྦྱོར་
སོགས་ཅི་རིག་པར་འདོད་དེ། དང་པོ་བདེན་པ་བཞིའི་འཁོར་ལོ། བར་དུ་མཚན་ཉིད་མེད་
པའི་འཁོར་ལོ། ཐ་མར་དོན་དམ་རྣམ་པར་ངེས་པའི་འཁོར་ལོ་གསུམ་རྣམ་པ་ཐམས་ཅད་དུ་
བསྐོར་བར་མཛད་དོ། །ཆོས་བཤེས་ནི། དེ་ལྟར་རིམ་གྱིས་མ་ཡིན་གྱི། སྐད་ཅིག་ཁོ་ན་ལ་
བསྐོར་ཀྱང་གདུལ་བྱའི་དབང་གིས་དུས་ཐ་དད་དུ་སྣང་བར་འདོད་དོ། །མདོ་སྡེ་དགོངས་འགྲེལ་
གྱི་རྗེས་འབྲང་། ཁ་ཅིག །འཁོར་ལོ་བར་པ་ནི། དྲང་དོན། ཐ་མ་ནི། ངེས་དོན་དུ་སྨྲ་བ་ནི། རྣམ་
པར་འཁྲུགས་པ་སྟེ། རིགས་པས་གནོད་པ་འབབས་པའི་དོན་ངེས་དོན་དང་། ལུང་རིགས་
ཀྱིས་གྲུབ་པའི་དོན་དྲང་དོན་དུ་ཅི་ལ་འགྱུར། མཛོད་དུ། ཆོས་ཀྱི་ཕུང་པོ་བརྒྱད་ཁྲི་དག།
གང་དག་ཐུབ་པས་གསུངས་དེ་དག །མིང་ངམ་ཚིག་ཡིན་དེ་དག་ཀྱང་། །གཟུགས་དང་འདུ་
བྱེད་དག་ཏུ་འདུས། ཁ་ཅིག་བསྟན་བཅོས་ཚད་ཅེས་ཟེར། །ཕུང་པོ་ལ་སོགས་གཏམ་རེ་
ཡིན། །སྤྱོད་པ་རྣམས་ཀྱི་གཉེན་པོར་ནི། །ཆོས་ཀྱི་ཕུང་པོ་མཐུན་པར་གསུངས། །ཞེས་སོ།།
གཉིས་པ་ནི། གཙོ་བོས་སངས་རྒྱས་དང༌། འཁོར་ཉན་ཐོས་དང་། སོགས་པ་བྱང་སེམས་
དང་བཅས་པས་ཡོངས་སུ་བསྐོར་བ་དེ་སྒྲུབ་པར་བྱེད་པ་ཉིད་ཀྱི་ཡུམ་དེ་ལ་ཕྱག་འཚལ་ལོ།།
བཞི་པ་ནི། བསྟན་བཅོས་བརྩམས་པའི་ཕྱིར་བསྟན་བཅོས་ཀྱི་བརྗོད་བྱ་མཁྱེན་གསུམ་ལ་
ཕྱག་འཚལ་ལོ། །འཚལ་ནས་ཅི་བྱེད་ཅེ་ན། བསྟན་བཅོས་རྩོམ་ཞེས་ཤུགས་ལ་བསྟན་ནོ།།
དེ་ལ་དགོས་པ་མེད་དོ། །ཞེ་ན། ཡོད་པར་དགོས་འབྲེལ་གྱིས་སྟོན་ནོ། །དགོས་པ་དེ་ལྡན་
གྱི་བསྟན་བཅོས་གང་ཞེ་ན། དེ་མན་ཆད་ཀྱིས་སྟོན་ནོ། །དེ་ལྟ་ནའང་མཆོད་བརྗོད་ཀྱི་བརྗོད་
- ：)
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
བྱ་མཁྱེན་གསུམ་གོ་རིམ་འཆོལ་བར་འགྱུར་ཏེ། དང་པོར་གཞི་ཤེས་བཤད་པས་སོ། །ཞེ་ན།
བོད་རྣམས་གླེང་གཞིའི་འགྲེལ་པ་ཡིན་པས་སྐྱོན་མེད་ཟེར་བ་ནི། འཁྲུལ་ཏེ། རྒྱ་འགྲེལ་དྲི་
མ་མེད་པ་རྣམས་སུ་གླེང་གཞིའི་འགྲེལ་པར་བཤད་པ་གཅིག་ཀྱང་མེད་ཅིང་། ཆོས་བཤེས་
ཀྱིས་གླེང་གཞི་དང་བྱམས་རྟག་མངོན་རྟོགས་རྒྱན་གྱིས་མ་བསྡུས་པར་བཤད་པ་དང་འགལ་
བས་སོ། །རིན་ཆེན་སྒྲོན་མ་ནི། བོད་ཀྱིས་བྱས་པར་རིགས་རལ་སྨྲ་སྟེ། མཐར་གྱིས་དངོས་
པོ་དྲུག་ཏུ་འདོད་པ་སོགས་མངོན་རྟོགས་རྒྱན་དང་འགལ་བ་དུ་མ་ཡོད་པའི་ཕྱིར་ལེགས་པ་
ཉིད་དོ། །དེས་ན་འདི་ནི། དམན་པ་དང་མཆོག་གི་རིམ་པ་སྟེ། ཉན་ཐོས་དང༌། རང་སངས་
རྒྱས་ དང༌ ། བྱང་ སེམས་ དང༌ ། སངས་ རྒྱས་ ཞེས་ པ་ ལྟ་བུའོ། །གཞན་ནི། མཆོག་ དང་
དམན་པའི་ རིམ་ པ་སྟེ། ལྷ་དང༌། མི་དང༌། ལྷ་ མ་ ཡིན་དང་ཞེས་ པ་ ལྟ་ བུའོ། །དེས་ན།
འདིར་ཐེག་པ་གསུམ་ལ་རིམ་གྱིས་བཞུགས་པའི་ཕྱིར་དང་པོར་གཞི་ཤེས་བསྟན་ལ། འོག་
ཏུ་འབྲས་བུ་ལ་སྤྲོ་བ་བསྐྱེད་པའི་ཕྱིར་རྣམ་མཁྱེན་དང་པོར་བསྟན་ཏེ། གཉིས་ཀའང་སྐྱོན་
མེད་པ་ཉིད་དོ། ། །
ལྔ་པ་ལ། བརྒལ་བ་དང༌། ལན་གཉིས་སོ། །དང་པོ་ལ། སྔར་བཤད་པ་དེ་
ལྟར་མཁྱེན་གསུམ་ལ་ཕྱག་བསྟོད་སྔོན་དུ་འགྲོ་བའི་སྒོ་ནས་མཁྱེན་གསུམ་སྟོན་པའི་མངོན་
རྟོགས་རྒྱན་རྩོམ་ན། གཞི་དང་གཉེན་པོ་དང་རྣམ་པ་རྣམས་ལས་གང་ཡང་རུང་བ་ཞིག་
བརྗོད་བྱར་བསྡུས་པ་མཛད་ན། ཕྱོགས་དང་པོ་གཞི་ཙམ་བརྗོད་བྱར་བསྡུས་པ་ལྟར་ན་ནི།
མངོན་རྟོགས་རྒྱན་ཆོས་ཅན། དེ་རྩོམ་པ་ལ་འབད་པ་དོན་མེད་པར་ཐལ་བར་འགྱུར་ཏེ།
དེའི་བརྗོད་བྱ་མངོན་པས་བསྟན་ཟིན་པའི་ཕྱིར། རྟགས་གྲུབ་སྟེ། ཤེར་ཕྱིན་མངོན་རྟོགས་
རྒྱན་འདི་ལ་ནི། ཆོས་རྣམས་ཀྱི་རང་དང་སྤྱིའི་མཚན་ཉིད་སྟོན་བྱེད་ཀྱི་མངོན་པའི་བསྟན་
༤) 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅོས་དག་ལས་མ་སྨོས་པའི་གཞི་གང་ཡིན་པ་དེ་བརྗོད་བྱར་འབྱུང་ཞིང་བསྟན་པ་ནི་མེད་
དོ༑ ཁྱབ་པ་ཡོད་དེ། དེ་ལྟར་ན་མངོན་པ་དང་ཟློས་པས་སོ། །གཉིས་པ་གཉེན་པོ་ཙམ་
བརྗོད་བྱར་བསྡུས་པ་ལྟར་ན་ཡང་། མངོན་རྟོགས་རྒྱན་ཆོས་ཅན། ཀུན་ནས་ཉོན་མོངས་པ་
སྒྲིབ་གཉིས་ཀྱི་དངོས་པོ་བརྗོད་བྱར་མ་བསྡུས་པར་ཐལ། གཉེན་པོ་རྣམ་པར་བྱང་བ་ལམ་
གསུམ་གྱི་དངོས་པོ་ཙམ་ཞིག་བརྗོད་བྱར་བསྡུས་པའི་ཕྱིར། འདོད་ན། བསྟན་བཅོས་ཆོས་
ཅན། དེ་ལ་བརྟེན་ནས་ལམ་གསུམ་པོ་འདི་སྤང་བྱ་གང་གི་གཉེན་པོ་ཡིན་པར་ཁོང་དུ་ཆུད་
པར་མི་འགྱུར་ཏེ། སྤང་བྱ་མ་བསྟན་པའི་ཕྱིར། འདོད་ན། རྩོམ་པ་དོན་མེད་དོ། །གསུམ་པ་
རྣམ་པ་ཙམ་བརྗོད་བྱར་བསྡུས་པ་ལྟར་ན་ཡང་། རྣམ་པ་གཞི་ལས་ཐ་དད་མེད་པ་ཞིག་
བསྡུས་སམ། ཐ་དད་པ་ཞིག་བསྡུས། དང་པོ་ལྟར་ན། གཞི་ལ་བཀོད་པའི་ཉེས་པས་རེག་གོ།
གཉིས་པ་ལྟར་ན། བསྟན་བཅོས་ཆོས་ཅན། སྐྱེས་བུ་ལ་མཁོ་བའི་དོན་ཅུང་ཟད་ཀྱང་མ་
བསྟན་པར་ཐལ། རྣམ་པ་གཞི་དང་འབྲེལ་བ་མེད་པ་རྟོགས་པ་སྤྲུལ་པ་ཙམ་ཞིག་བརྗོད་
བྱར་བསྡུས་པའི་ཕྱིར། རྟགས་ཁས་བླངས། ཁྱབ་པ་ཡོད་དེ། བསྒོམས་ཀྱང་གཞིའི་དོན་ཅུང་
ཟད་རྟོགས་ཤིང་ཐོབ་པ་མེད་པའི་ཕྱིར་རོ། །འདོད་ན། བསྟན་བཅོས་བརྩམས་པ་ལ་དོན་
ནམ་དགོས་པ་མེད་པ་ཡིན་ནོ། །སྙམ་དུ་བློ་དམན་པ་གཞན་དག་སེམས་ཤིང་དོགས་པར་
འགྱུར་བ་མ་ཡིན་ནམ་སྟེ། ཡིན་ནོ། །ཞེ་ན། གཉིས་པ་ལ། རྟགས་དགོད། ཁྱབ་པ་སྒྲུབ།
དོན་བསྡུ་གསུམ་མོ། །དང་པོ་ནི། མངོན་རྟོགས་རྒྱན་དེ་ནི་ཆོས་ཅན། གཞི་གཉེན་རྣམ་པ་
གང་རུང་རེ་རེ་བརྗོད་བྱར་བསྡུས་པའི་སྐྱོན་ཡོད་པ་མ་ཡིན་ཏེ། གང་གི་ཕྱིར་ན། གཞི་གཉེན་
རྣམ་ པའི་ ཕྱོགས་ གསུམ་ ཆར་ བརྗོད་བྱར་ བསྡུས་ པའི་ ཕྱིར་ རོ། །རྟགས་གྲུབ་སྟེ། གཞི་
གཟུགས་སོགས་དང༌། སྤང་བྱ་རྟོག་པ་དང༌། གཉེན་པོ་ལམ་དང་། རྣམ་པ་སྟོང་ཉིད་སོགས་
- 5 8 -



་
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
བསྟན་པས་སོ། །གཉིས་པ་ལ། ཁྱབ་པ་གྲུབ་ཚུལ། དེའི་ཤེས་བྱེད་དང༌། དྲངས་པའི་དོན་
བསྡུས་ཏེ་བཤད་པ་གསུམ་མོ། །དང་པོ་ནི། ཡུལ་ཕྱོགས་གསུམ་ཆར་གྱིས་ཀྱང་ཡུལ་ཅན་
མཁྱེན་གསུམ་བསྡུས་ལ། མཁྱེན་གསུམ་གྱིས་འཕགས་པ་བཞིའི་མངོན་རྟོགས་མཐའ་དག་
བསྡུས་སོ། །དེ་དག་གོ་རིམ་ཇི་ལྟ་བ་བཞིན་དུ་སྦྱར་ན། ཉན་ཐོས་དང་རང་སངས་རྒྱས་ཀྱི་
མངོན་རྟོགས་མཐའ་དག་ཐམས་ཅད་མཁྱེན་པ་ཉིད་གསུམ་གྱི་ནང་ནས་གཞི་ཤེས་ཀྱིས་
བསྡུས། བྱང་སེམས་ཀྱི་མངོན་རྟོགས་མཐའ་དག་ལམ་ཤེས་ཀྱིས་བསྡུས། བླ་ན་མེད་པའི་
སངས་རྒྱས་རྣམས་ཀྱི་མངོན་རྟོགས་མཐའ་དག་རྣམ་མཁྱེན་གྱིས་བསྡུས་པས་ནའོ། །
གཉིས་པ་ལ་གསུམ་སྟེ། བར་མ་དང༌། བསྡུས་པ་དང༌། རྒྱས་པའི་ལུང་དྲང་
པའོ། །དང་ པོ་ ལ། མདོར་བསྟན། རྒྱས་བཤད་གཉིས་ལས། དང༌ པོ་ནི། མཁྱེན་གསུམ་
གྱིས་འཕགས་བཞིའི་མངོན་རྟོགས་བསྡུས་ཚུལ་འདི་ལྟར་རྒྱལ་བའི་ཡུམ་བར་མ་ཉི་ཁྲི་ལྔ་
སྟོང་པ་ལས། ཉན་ཐོས་ཉོན་མོངས་པ་མེད་པ་རྣམས་ཀྱི་ནང་ན་མཛེས་ཤིང་མཆོག་ཏུ་གྱུར་
པས་རབ། འབྱོར་པ་སེམས་ཀྱི་ཡོན་ཏན་ཕུན་སུམ་ཚོགས་པ་ཡོད་པས་འབྱོར། ཞེས་བོས་
ནས། གཞི་ཐམས་ཅད་ཤེས་པ་ཉིད་ནི། གང་ཟག་ཉན་རང་རྣམས་ཀྱི་མངོན་རྟོགས་ཡིན་ནོ།།
ལམ་ཤེས་ཉིད་ནི་གང་ཟག་བྱང་སེམས་རྣམས་ཀྱི་མངོན་རྟོགས་ཡིན་ནོ། །རྣམ་མཁྱེན་ཉིད་
ནི༑ གང་ཟག་ཆོས་ཕྱིན་ཅི་མ་ལོག་པར་སྟོན་པས་གཞན་དོན་ཕུན་སུམ་ཚོགས་པའི་དེ་
བཞིན་གཤེགས་པ། སྒྲིབ་གཉིས་བག་ཆགས་དང་བཅས་པ་སྤངས་པས་རང་དོན་ཕུན་སུམ་
ཚོགས་པའི་དགྲ་བཅོམ་པ། ཕུན་སུམ་ཚོགས་པ་གཉིས་ཐོབ་པར་བྱེད་པའི་ལམ་ཐུགས་སུ་
ཆུད་པས་ཡང་དག་པར་རྫོགས་པའི་སངས་རྒྱས་རྣམས་ཀྱི་མངོན་རྟོགས་ཡིན་ནོ། །ཞེས་
གསུངས་སོ། །
- 5 9 -



ན
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ་གསུམ་སྟེ། གཞི་ཤེས་ཀྱིས་ཉན་རང་དང༌། ལམ་ཤེས་ཀྱིས་བྱང་
སེམས་དང༌། རྣམ་མཁྱེན་གྱིས་སངས་རྒྱས་ཀྱི་མངོན་རྟོགས་བསྡུས་ཚུལ་ལོ། །དང་པོ་ལ། །
དྲིས་ལན་གཉིས་ལས། དྲི་བ་ནི། བཅོམ་ལྡན་འདས་ནི། འབོད་པའོ། །གཞི་ཐམས་ཅད་
འཚལ་བ་སྟེ། ཤེས་པ་ཉིད། རྒྱུ་མཚན་ཅིའི་སླད་དུ་གང་ཟག་ཉན་རང་རྣམས་ཀྱི་མངོན་
རྟོགས་ལ་སོགས་ཞེས་སོ། །ལན་ནི། རབ་འབྱོར། ཐམས་ཅད་ནི། གཟུགས་སོགས་ཕྱི་དང༌།
མིག་སོགས་ནང་གི་སྐྱེ་མཆེད་ཀྱི་ཆོས་རྣམས་ཇི་སྙེད་པ་འདི་ཙམ་ཡིན་ལ། དམིགས་ཡུལ་དེ་
དག་ཀྱང་གང་ཟག་ཉན་རང་རྣམས་ཀྱིས་བདག་དང་གཟུང་བས་སྟོང་པར་ཤེས་པ་གཞི་ཤེས་
ཡིན་གྱི། བྱང་ཆུབ་གསུམ་གྱི་ལམ་ཐམས་ཅད་ཡོན་ཏན་ཡར་ལྡན་གྱིས་ཀྱང་ཤེས་པ་མ་ཡིན་
པས་ལམ་ཤེས་ཀྱང་མིན། རྣམ་པ་རྫ་ས་རིགས་མ་ལུས་པ་ཐམས་ཅད་མངོན་སུམ་དུ་མཁྱེན་
པ་ཡང་མ་ཡིན་པས་རྣམ་མཁྱེན་མིན་ནོ། །ཀྱང་ཡང་གཉིས་ནི། ཕན་ཚུན་བསྡུ་བའམ། ཚིག་
གི་རྒྱན་ནོ། །ཉན་རང་རྣམས་ཀྱི་མངོན་རྟོགས་ནི་ཆོས་ཅན། ཐམས་ཅད་ཤེས་པ་ཉིད་ཅེས་
བྱའོ། །མཁྱེན་པ་ཡིན་ལ་ལམ་ཤེས་དང་རྣམ་མཁྱེན་མིན་པ་དེའི་ཕྱིར་རོ། །གཉིས་པ་ལ་
གཉིས་ ལས། དྲི་བ་ནི། བཅོམ་ལྡན་འདས། རྒྱུ་མཚན་ཅིའི་སླད་དུ་དམིགས་ཡུལ་ལམ་
གསུམ་གྱི་རྣམ་པ་རང་བཞིན་མེད་པར་འཚལ་བ་སྟེ། ཤེས་པ་ཉིད། གང་ཟག་བྱང་སེམས་
རྣམས་ཀྱི་མངོན་རྟོགས་ལགས་ཞེས་ཞུས་སོ། །ལན་ནི། རབ་འབྱོར། གང་ཟག་བྱང་སེམས་
ཀྱིས་ནི་དམིགས་ཡུལ་གང་ཟག་གི་བདག་མེད་རྟོགས་པ་ཉན་ཐོས་ཀྱི་དང་། གཟུང་མེད་
རྟོགས་པ་རང་སངས་རྒྱས་ཀྱི་དང་། ཆོས་ཐམས་ཅད་རང་བཞིན་མེད་པར་རྟོགས་པ་སངས་
རྒྱས་ཀྱི་ལམ་གང་ཡིན་པའི་ལམ་གསུམ་པོ་ཐམས་ཅད་སྦྱོར་ལམ་བསྐྱེད་པར་བྱ་ཞིང་། ལམ་
གསུམ་པོ་ཐམས་ཅད་མཐོང་སྒོམ་དུ་རང་བཞིན་མེད་པར་མངོན་སུམ་དུ་ཤེས་པར་བྱའོ།།
- (G [) -



1
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ལམ་གསུམ་པོ་དེ་དག་གི་སྤངས་རྟོགས་ཀྱང་ཡོངས་སུ་རྫོགས་པར་བྱ་སྟེ། ཉན་རང་གི་
སྤངས་རྟོགས་ས་དང་པོར་རྫོགས་ཏེ། འཕགས་པས། རྒྱུན་དུ་ཞུགས་པ་ནས་རང་སངས་
རྒྱས་ཀྱི་བར་གྱི་ཤེས་པ་དང་སྤངས་པ་གང་ཡིན་པ་དེ་ནི། མི་སྐྱེ་བའི་ཆོས་ལ་བཟོད་པ་ཐོབ་
པའི་བྱང་ཆུབ་སེམས་དཔའི་བཟོད་པ་ཡིན་ནོ། །ཞེས་གསུངས་པ་ཡིན་ནོ། །བཟོད་པ་གང་
ཡིན་ཞེ་ན། དུཁ་ལ་ཆོས་ཤེས་པའི་བཟོད་པའོ། །ཞེས་སོ། །ཟླ་གྲགས་ནི། རྒྱལ་བུ་གཞོན་
ནུས་བློན་པོ་རྒན་པོ་ཟིལ་གྱིས་གནོན་པ་ལྟར་རིགས་དང་སེམས་བསྐྱེད་ཀྱི་ལྷག་བསམ་གྱི་
མཐུས་ཟིལ་གྱིས་གནོན་གྱི། ས་བདུན་པ་མ་ཐོབ་བར་དུ་རྟོགས་པས་ཟིལ་གྱིས་གནོན་མི་
ནུས་ལ། ས་བདུན་པ་ནས་རྟོགས་པའི་མཐུས་ཀྱང་ཟིལ་གྱིས་གནོན་ནོ། །དེས། རང་སངས་
རྒྱས་རྣམས་ཐུབ་དབང་དབྱངས་སྐྱེས་བཅས། །རྫོགས་པའི་བྱང་སེམས་དང་པོ་ལ་གནས་
པས། །བསོད་ནམས་དབང་གིས་ཐུལ་ཞིང་རྣམ་པ་འཕེལ། །རིང་དུ་སོང་བར་དེ་ནི་བློས་
ཀྱང་ལྷག །ཅེས་སོ། །ཐེག་ཆེན་གྱི་ངོ་བོ་ས་དང་པོར་རྫོགས་ལ། སྤངས་རྟོགས་ཡོན་ཏན་མ་
ལུས་པ་རྒྱུན་མཐར་རྫོགས་པ་ཡིན་ནོ། །ཞིང་ནི། བསྡུ་བའོ། །ལམ་གསུམ་པོ་དེ་དག་གི་
ལམ་གྱི་བྱ་བ་སེམས་ཅན་གྱི་དོན་དང་སྤང་བྱ་སྤོང་བ་གཉིས་པོ་ཡང་བྱ་ལ། ལམ་གསུམ་པོ་
དེ་དག་གི་ཡང་དག་པའི་མཐའ་ཆོས་ཉིད་དྲི་བྲལ་གྱི་འགོག་པ་མངོན་དུ་མི་བྱའོ། །བྱས་ན།
གཞན་དོན་རྒྱུད་ཆད་པས་མྱང་འདས་ཀྱི་མཐར་ལྷུང་བས་སོ། །གཏན་ནས་མི་བྱའམ་ཞེ་ན།
དམིགས་བསལ་ནི། རང་ཉིད་ཀྱིས་གཞན་དོན་རླབས་པོ་ཆེ་སྒྲུབ་ནུས་པའི་སྨོན་ལམ་སོགས་
དང༌། ཇི་ལྟར་རྨ་དང་ཟས་ལ་དེ་དག་གི །ཟག་དང་སྤྱད་དུ་རུང་བ་སྨིན་འདོད་ལྟར། །དེ་
བཞིན་རྟེན་འདིར་ཕྱོགས་གཉིས་ཞི་བ་དང༌། །ཡོངས་སུ་སྤྱད་པ་སྨིན་པ་ཉིད་དུ་བསྟན།།
ཞེས་པ་ལྟར་གདུལ་བྱ་སེམས་ཅན་རྣམས་སྒྲིབ་པ་སྤང་རུང་དང་། གཉེན་པོ་སྐྱེ་རུང་དུ་ཡོངས་
- $ 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུ་སྨིན་པར་མ་བྱས་པ་དང་། བདག་ཉིད་མ་འོངས་པ་ན་སངས་རྒྱས་སུ་གྱུར་པའི་སྣོད་
བཅུད་ཀྱི་ཞིང་ཡོངས་སུ་མ་སྦྱངས་པར་མི་བྱའི། དེ་དག་བྱས་ནས་མངོན་དུ་བྱེད་ཀྱང་སྐྱོན་
མེད་དོ། །དེ་དག་བསྡུ་ན། བྱང་སེམས་རྣམས་ཀྱི་མངོན་རྟོགས་ཆོས་ཅན། ལམ་ཤེས་ཉིད་
ཅེས་བྱའོ། །ལམ་གསུམ་ རང་བཞིན་མེད་པར་ཤེས་པ་ལམ་གསུམ་གྱི་བྱ་བ་བྱེད་ཀྱང་
རྫོགས་སྨིན་མ་སྦྱངས་པར་ཡང་དག་པའི་མཐའ་མངོན་དུ་མི་བྱེད་པ་དེའི་ཕྱིར་རོ། །
གསུམ་པ་ལ་གཉིས་ལས། དྲི་བ་ནི། བཅོམ་ལྡན་འདས། རྒྱུ་མཚན་ཅིའི་སླད་དུ་
རྣམ་མཁྱེན་ཉིད། གང་ཟག་དེ་བཞིན་ཉིད་རྟོགས་པས་དེ་བཞིན་གཤེགས་པ། མཆོད་པར་
འོད་པས་དགྲ་བཅོམ་པ། ཚོགས་གཉིས་ཡང་དག་པར་རྫོགས་པའི་སངས་རྒྱས་ཀྱི་མངོན་
རྟོགས་ལགས་ཞེས་སོ། །ལན་ནི། རབ་འབྱོར། རྣམ་པ་སྟེ། མེ་ལྕེའི་དམར་བ་དང་ཟླུམ་པ་
ལྟ་བུ་ངོ་བོ་གང་དག་གིས། གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་བརྗོད་པ་སྟེ།
མཚོན་པའམ་རྟོགས་པར་འགྱུར་བའི་རྣམ་པ་དེ་དག་དང༌། མཚོན་པར་བྱེད་པའི་རྟགས་ཏེ།
འབྲས་བུ་དུ་བ་ལྟ་བུ་གང་དག་གིས་ཆོས་རྣམས་རབ་ཏུ་བརྗོད་པའི་རྟགས་དེ་དག་དང༌།
མཚན་མ་སྟེ། རྒྱ་བུད་ཤིང་ལྟ་བུ་གང་དག་གིས་ཆོས་རྣམས་བརྗོད་པའི་མཚན་མ་སྟེ། ཆོས་
རེ་རེའི་རྣམ་རྟགས་མཚན་མ་དེ་དག་མ་ལུས་པར་དེ་བཞིན་གཤེགས་པས་མངོན་སུམ་གྱིས་
ཐུགས་ སུ་ ཆུད་ དེའོ། །དེ་ནི། གཞན་འདྲེན་པའོ། །བསྡུ་ན། དེ་ བཞིན་ གཤེགས་ པ་ནས་
སངས་རྒྱས་རྣམས་ཀྱི་མངོན་རྟོགས་ནི་ཆོས་ཅན། རྣམ་མཁྱེན་ཉིད་ཅེས་བྱའོ། །ཆོས་ཐམས་
ཅད་ཀྱི་རྣམ་རྟགས་མཚན་མ་མ་ལུས་པས་མངོན་སུམ་གྱིས་མཁྱེན་པ་དེའི་ཕྱིར་རོ། །གཉིས་
པ་ནི། གསུངས་ཞེས་དྲང་ངོ༌། །གང་ལས་ན། ཡུམ་གྱི་ཚིག་མདོར་བསྡུས་པ་བརྒྱད་སྟོང་པ་
ལས་ཀྱང་ངོ༌། །གང་ན། བར་མ་ལས་གསུངས་པ་བཞིན་དུ་མཁྱེན་གསུམ་གྱིས་འཕགས་
- 6
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
བཞིའི་མངོན་རྟོགས་བསྡུས་པའོ། །ཇི་ལྟར་ན། ཉན་ཐོས་ཀྱི་ས་ལ་སློབ་པར་འདོད་པས་
ཀྱང་ཡུམ་ལ་བསླབ་པར་བྱའོ། །སོགས་པ་རང་སངས་རྒྱས་དང་བྱང་ཆུབ་སེམས་དཔའ་དང་
སངས་རྒྱས་ཀྱི་ས་ལ་སློབ་པར་འདོད་པས་ཀྱང་ཡུམ་ལ་བསླབ་པར་བྱའོ། །ཞེས་གསུངས་
ཏེ༑ ས་ནི། མཁྱེན་གསུམ་དུ་སློབ་དཔོན་གྱིས་བཤད་དོ། །གསུམ་པ་ནི། རྒྱས་པ་འབུམ་
ལས་ཀྱང་ཞིབ་ཏུ་རྒྱ་ཆེར་གསུངས་སོ། །གསུམ་པ་ནི། མཁྱེན་པ་གསུམ་བསྟན་པ་དེ་ལ།
གཞི་ཐམས་ཅད་ཤེས་པ་ཉིད་ནི། དམིགས་པ། གཟུགས་དང་ཚོར་བ་སོགས་ཕུང་པོ་ལྔ། སྐྱེ་
མཆེད་བཅུ་གཉིས། ཁམས་བཅོ་བརྒྱད་ལ་སོགས་པའི་ཆོས་ལའོ། །འོག་ཏུའང་དམིགས་
བསལ་ མེད་ པ་རྣམས་ཀྱི་ སོགས་ ཀྱི་སྒྲ་འདི་ལྟར་བཤད་དོ། །རྣམ་པ། མི་རྟག་པ་དང༌།
སོགས་པ་དུ་ཁ་ལ་སོགས་པ་རྣམ་པ་བཅུ་དྲུག་གི་རྟེན་ཅན་ཏེ། ཡུལ་ཅན། བྲལ་བའི་འབྲས་
བུ༑ གང་ཟག་གི་བདག་གམ་བདག་ཕྱེད་དང་གཉིས་སུ་རྨོངས་པ་སྤངས་པའི་འབྲས་བུ་ཅན་
ཡིན་ནོ། །ལམ་ཤེས་ཉིད་ནི། དམིགས་པ། རྒྱུའི་ཐེག་པ་ལམ་གསུམ་པོ་ཐམས་ཅད་ཀྱི་རང་
རང་གི་སྤང་བྱ་ལས་ངེས་པར་འབྱུང་བ་ལ་དམིགས་པ་དང་། རྣམ་པ། དེ་དག་རང་བཞིན་
མེད་པར་ཤེས་ཤིང་བྱ་བ་བྱེད་ཀྱང་དེ་ཁོ་ན་ཉིད་མྱང་འདས་མངོན་དུ་མི་བྱེད་པའི་རྟེན་ཅན། །
བདག་པོའི་འབྲས་བུ། སེམས་ཅན་མ་བསྡུས་པ་འཁོར་དུ་བསྡུས་ཅིང་ཚོགས་ལམ་བསྐྱེད།
སོགས་པ་སྦྱོར་ལམ་གྱིས་སྨིན་པ་དང་། མཐོང་སྒོམ་གྱིས་གྲོལ་བར་བྱེད་པ་ཅན་ཡིན་ནོ།།
རྣམ་མཁྱེན་ཉིད་ནི། དམིགས་པ། ཆོས་ཐམས་ཅད། རྣམ་པ། གདོད་མ་ནས་སྐྱེ་བ་མེད་པའི་
རྟེན་ཅན་ཏེ། དེ་དག་མངོན་སུམ་དུ་རྟོགས་པའི་ཡུལ་ཅན། འབྲས་བུ་གཉིས་ལས། གཞན་
དོན་རྒྱ་ཆེ་བ། ནམ་མཁའི་ཁམས་ཀྱི་མཐས་གཏུགས་པར་སེམས་ཅན་གྱི་དོན་རྟག་ཏུ་རྒྱུན་
མི་ཆད་པར་འབྱུང་བ་དང༌། རང་དོན་ལ། རྟོགས་པའི་ཁྱད་པར། ཡང་དག་པ་ཉིད་ཀྱི་
- ; 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐའ་ཆོས་ཉིད་དྲི་མ་མ་ལུས་པས་དག་པ་རྟོགས་པ་དང༌། སྤངས་པའི་ཁྱད་པར། ཉོན་
མོངས་པའི་བག་ཆགས་ཀྱིས་ཡང་སྲིད་པ་ཉིང་མཚམས་སྦྱོར་བ་ཉིད་སྤངས་པ་ཅན་ཡིན་ནོ།།
དེ་དག་རང་བཞིན་ཡིན་པས་འབྲས་བུར་མི་འཐད་དོ། །ཞེ་ན། རང་བཞིན་ཡིན་ཡང་ཕྱི་མ་ཕྱི་
མ་སྔ་མ་སྔ་མའི་འབྲས་བུ་ཡིན་པ་ལ་དགོངས་པས་སྐྱོན་མེད་དོ། །གསུམ་པ་ནི། མངོན་
རྟོགས་རྒྱན་ཆོས་ཅན། འཕགས་བཞིའི་མངོན་རྟོགས་རིལ་རྫོགས་པར་བསྟན་པ་ཡིན་ནོ།།
ཞེས་བྱ་བ་ནི། འཐད་པ་ཡིན་ནོ། །ཡུལ་གཞི་གཉེན་རྣམ་པ་མཐའ་དག་བརྗོད་བྱར་བསྡུས་
ནས་བསྟན་པའི་ཕྱིར། ཁྱབ་པ་ཡོད་དེ། ཡུམ་གསུམ་གྱིས་ཡུལ་ཅན་མཁྱེན་གསུམ་བསྡུས་
ལ། མཁྱེན་གསུམ་གྱིས་འཕགས་བཞིའི་མངོན་རྟོགས་བསྡུས་པར་བསྟན་པ་དེ་ལྟ་བས་ནའོ།།
རྩོད་ལན་འདི། འཕགས་པ་དང་འགྲེལ་ཆེན་གྱིས་དགོས་འབྲེལ་གྱི་འོག་ཏུ་བསྟན་ལ།
འདིར་མཆོད་བརྗོད་ལས་འཕྲོས་པའི་རྩོད་པར་གསེར་གླིང་པ་དང་། ཆོས་བཤེས་དང་ཤེར་
འབྱུང་བློ་གྲོས་དང༌། ལོ་ཙཱ་བ་རྣམས་བཞེད་དོ། །
གཉིས་ པ་ གསུམ་ ལས། སྔ་ འགྲེལ་ནི། གསུངས་ ཏེ་ ཞེས་དྲང་ངོ༌། །གང་
གསུངས་པ་བརྗོད་བྱ་དང༌། གང་གི་དོན་དུ་གསུངས་པ་དགོས་པ་གཉིས་སོ། །དང་པོ་ནི།
བྱམས་པ་རང་གི་བསྟན་བཅོས་རྒྱལ་བའི་ཡུམ་གྱི་མངོན་པར་རྟོགས་པའི་དོན་སྟོན་པའི་ཚིག་
ལེའུར་བྱས་པའི་བརྗོད་པར་བྱ་བ་ཡུམ་གསུམ་གྱི་དོན་དང་། འདི་ལ་བརྟེན་ནས་ཡུམ་འདི་
དག་གི་དོན་བདེ་བླག་ཏུ་རྟོགས་པའི་དགོས་པ་དང་། རྟོགས་པ་ལྟར་བསྒྲུབས་པས་ས་དང་
པོ་ནས་སངས་རྒྱས་ཀྱི་བར་ཐོབ་པའི་དགོས་པའི་ཡང་དགོས་པ་དང༌། རྗོད་བྱེད་བསྟན་
བཅོས་རྒྱུ་དང༌། བརྗོད་བྱ་ཡུམ་གྱི་དོན་རྟོགས་ཤིང་ཐོབ་པའི་དགོས་པ་གཉིས་འབྲས་བུར་
འབྲེལ་བ། དངོས་སུ་མ་བསྟན་པ་ཁོང་ན་ཡོད་པ་རྣམས་སོ། །གཉིས་པ་ལ། དགོས་པ་དང་།
- 6
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཉིང་དགོས་གཉིས་ལས། དང་པོ་ལ། རྣམ་བཅད་དང༌། ཡོངས་གཅོད་ཀྱི་དགོས་པ་གཉིས་
སོ༑ ༑དང་པོ་ནི། བསྟན་བཅོས་ལ་འཇུག་པའི་གེགས་དོགས་པ་བསལ་བའི་ཕྱིར་གསུངས་
སོ༑ ༑དོགས་ཞེས་དྲང་ངོ༌། །གང་ན། སྐྱེ་བོ་བློ་གྲོས་དམན་པ་ཤེས་རབ་ཆུང་བ་དག་གོ།
གང་ལ་ན། བཅོམ་ལྡན་འདས་འཕགས་པ་མ་རྒྱལ་བ་སྟེ། རྒྱལ་དཀའ་བའི་སྤང་བྱ་ལ་རྒྱལ་
བ་བྱམས་པས། སངས་རྒྱས་ཀྱིས་གསུང་བཞིན་དུ་ཡང་ཡུམ་གྱི་དོན་དེ་བསྟན་པའོ། །ཇི་
ལྟར་ན། དེ་ལ་དོན་ནམ་དགོས་པ་ཅི་ཞིག་ཡོད་དེ། མེད་དོ། །སྙམ་དུའོ། །དེའི་རྒྱུ་མཚན།
གསལ་བར་མཛད་པ་མ་ཡིན་ནམ་སྟེ། གསལ་བར་མཛད་ཟིན་པའི་ཕྱིར་ཞེས་དྲང་ངོ༌།།
གང་གིས་ན། བཅོམ་ལྡན་འདས། རྒྱས་པ་ལ་དད་པ་དབང་རྟུལ་དང༌། འབྲིང་ལ་དད་པ་
དབང་འབྲིང་དང༌། མདོར་བསྡུས་པ་ལ་དད་པའི་སེམས་ཅན་དབང་རྣོན་ལ་ཆོས་རྒྱལ་
འབྲིང་བསྡུས་གསུམ་གྱིས་ཕན་འདོགས་པར་བཞེད་པའི་ཐུགས་རྗེ་ཅན་ཉིད་ཀྱིས་སོ། །གང་
ལས་ན། རྒྱལ་བའི་ཡུམ་རྒྱས་པ་དེ་དང༌། འབྲིང་དང༌། བསྡུས་པ་དེ་ལས་སོ། །གང་ན།
མངོན་རྟོགས་བརྒྱད་ཀྱི་ རིམ་ པ་ གཙོ་བོར་སྟོན་པའི་དོན་མཐའ་དག་གོ །གཉིས་པ་ནི།
བསྟན་བཅོས་ཀྱི་བརྗོད་བྱའི་དོན་ལ་དགོས་པ་ལ་སོགས་ཤས་ཆེར་ཡོད་སྙམ་པའི་དོན་
འགྱུར་ཐེ་ཚོམ་བསྐྱེད་པ་ཉིད་ཀྱི་ཕྱིར་དུའོ། །གཉིས་པ་ནི། དོན་འགྱུར་ཐེ་ཚོམ་སྐྱེད་པའི་རྟོག་
ལྡན་རྣམས་ཉན་པ་ལ་སོགས་ལ་འཇུག་པ་ནི་ཉིང་དགོས་ཡིན་པས་དེའི་ཡན་ལག་ཏུའོ། །རྩ་
བ་ལ། དགོས་བསྡུས་ཚིག་གསུམ་མོ། །དང་པོ་ལ། དགག་གཞག་སྤང་གསུམ་ལས། དང་
པོ་ནི་ཁ་ཅིག །དགོས་འབྲེལ་ངག་གི་དགོས་འབྲེལ་དེ་ལ་བརྟེན་ནས་བསྟན་བཅོས་ཀྱི་
དགོས་པ་ཚད་མས་ཤེས་པའམ་ངེས་པ་སྐྱེས་པ་ཡིན་ནོ། །ཞེ་ན། དགོས་འབྲེལ་ངག་ལ་
བརྟེན་ནས་བསྟན་བཅོས་ལ་དགོས་པ་ཕལ་ཆེར་ཡོད་སྙམ་པའི་ཐེ་ཚོམ་ཆོས་ཅན། དགོས་
- ($ 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲེལ་ངག་གི་དགོས་པ་ཡིན་མི་སྲིད་པར་ཐལ། བསྟན་བཅོས་ཀྱི་དགོས་པ་ཚད་མས་ཤེས་
པའམ་ངེས་པ་མིན་པའི་ཕྱིར་རོ། ཁ་ཅིག །འདོད་དེ། ཐེ་ཚོམ་ངང་གིས་སྐྱེ་བའི་ཕྱིར་རོ། །ཞེ་
ན༑ དོན་འགྱུར་ཐེ་ཚོམ་དེ་ཆོས་ཅན། དགོས་འབྲེལ་ངག་གི་གདུལ་བྱ་གཞུང་ལ་འཇུག་པའི་
ཡན་ལག་མ་ཡིན་པར་ཐལ། དགོས་འབྲེལ་ངག་ཀྱང་མ་ཡིན་ལ། དགོས་འབྲེལ་ངག་གི་
དགོས་འབྲེལ་བཞི་གང་ཡང་མ་ཡིན་པའི་ཕྱིར། རྟགས་ཕྱེད་ཁས་བླངས། ཕྱེད་ཚད་མས་
གྲུབ། ཁྱབ་པ་ཚད་མ། འདོད་ན། དབྱིག་གཉེན་གྱིས། གང་ཕྱིར་དོན་གཉེར་ལོ་ཀ་ན། །ཐེ་
ཚོམ་ལས་ཀྱང་འཇུག་ཕྱིར་རོ། །ཞེས་པ་དང་འགལ་ལོ། །དུལ་ལྷ་ན་རེ། བསྟན་བཅོས་འདི་
བརྩམ་པར་བྱ་བ་མ་ཡིན་ཏེ། དགོས་པ་མེད་པའི་ཕྱིར་རོ། །ཞེས་བསྟན་བཅོས་རྩོམ་པའི་
སྐབས་འགོག་པའི་ལོག་རྟོག་བཟློག་པ་དགོས་པ་ཡིན་ནོ། །ཞེ་ན། དེའང་དགོས་པར་འདོད་
ན་སྐྱོན་མེད་ལ། དེ་ཁོ་ན་དགོས་པར་འདོད་ན། བརྗོད་བྱ་དང་འབྲེལ་བ་དང་ཉིང་དགོས་
མེད་པར་འཛིན་པའི་ལོག་རྟོག་བཟློག་པ་ཆོས་ཅན། དགོས་འབྲེལ་ངག་གི་དགོས་པ་མ་
ཡིན་པར་ཐལ། དགོས་མེད་ལོག་རྟོག་བཟློག་པ་མིན་པའི་ཕྱིར། ལོ་ཙཱ་ན་རེ། གཞུང་མཛེས་
པ་བསྐྱེད་ པ་ ཁོ་ནའོ། །ཞེ་ན། དགོས་འབྲེལ་གྱི་ངག་ཆོས་ཅན། དེས་བསྟན་བཅོས་ལ་
དགོས་མེད་ལོག་རྟོག་བཀག་པ་མ་ཡིན་པར་ཐལ། གཞུང་མཛེས་པ་བསྐྱེད་པ་ཁོ་ན་དེའི་
དགོས་པ་ཡིན་པའི་ཕྱིར། འདོད་ན། དོན་ཅི་ཞིག་ཡོད་སྙམ་དུ་དོགས་པ་བསལ་བའི་ཕྱིར་
ཞེས་པ་དང་འགལ་ལོ། །
གཉིས་པ་ལ། དགོས་པ་དང་། ཉིང་དགོས་སོ། །དང་པོ་ལ། ཡོངས་གཅོད་ཀྱི་
དགོས་པ། དགོས་འབྲེལ་ངག་ལས་རྒྱན་དགོས་པ་གཉིས་ཀྱི་རྒྱུར་རྟོགས་པ་ཡིན་ལ།
རྟོགས་ཚུལ་དབང་རྟུལ་གྱིས་རྒྱུ་ཡིན་ངེས་སྙམ་པའི་སྒོ་ནས་རྟོགས་ལ། དབང་རྣོན་གྱིས་ཡིན་
- 6
6 -



1
.
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ལས་ཆེ་ཞེས་དོན་འགྱུར་ཐེ་ཚོམ་གྱིས་རྟོགས་སོ། །རྣམ་བཅད་ཀྱི་དགོས་པ་ནི། ངག་གིས་
གདུལ་བྱ་གཞུང་ལ་འཇུག་པའི་གེགས་གཞུང་དགོས་པ་གཉིས་ཀྱི་རྒྱུར་མ་རྟོགས་ལོག་རྟོག་
ཐེ་ཚོམ་རྣམས་བཅད་པའོ། །གཉིས་པ་ནི། རྒྱན་དགོས་པ་གཉིས་ཀྱི་རྒྱུར་རྟོགས་པ་ལས་
དགོས་པ་གཉིས་དོན་གཉེར་གྱི་རྟོག་ལྡན་གུས་པས་རྒྱན་ལ་འཇུག་པ་ཡིན་ཏེ། འགྲེལ་ཆེན་
ལས། མདོ་སྡེའི་ཐོག་མར་དགོས་པ་བརྗོད་པ་ནི། མདོ་ལ་གཞན་གཞུག་པའི་དོན་དུ་ཡིན་
གྱི་ཞེས་སོ། །གསུམ་པ་ལ། རྣམ་བཅས་དང་ཡོངས་གཅོད་ཀྱི་དགོས་པ་ལ་རྩོད་པ་སྤང་བ་
གཉིས་སོ། །དང་པོ་ལ། ལོག་རྟོག་བཅད་པ་དགོས་པ་ཡིན་ན། ཅི། བླུན་པོའམ། རྟོག་ལྡན་
གྱིས་ལོག་རྟོག་བཅད་པ་དགོས་པ་ཡིན། དང་པོ་ལྟར་ན། ལོག་རྟོག་བཅད་པ་ལ་དགོས་པ་
མེད་པར་འགྱུར་ཏེ། ཆོད་ཀྱང་གཞུང་ལ་གཞུག་མི་ནུས་པའི་ཕྱིར་རོ། །གཉིས་པ་ནི། མི་
རིགས་ཏེ། རྟོག་ལྡན་ལ་ལོག་རྟོག་མེད་པའི་ཕྱིར་རོ། །ཞེ་ན། དགོས་འབྲེལ་གྱི་ངག་བརྗོད་
ན༑ རྒྱན་ དགོས་ པ་ གཉིས་ ཀྱི་རྒྱུར་ཤེས་ནས་འཇུག་གི །མ་བརྗོད་ན། མི་འཇུག་པས་
དགོས་འབྲེལ་ངག་གི་གདུལ་བྱའི་ལོག་རྟོག་གཅོད་པས་སྐྱོན་མེད་དོ། །འོ་ན། ངག་གིས་
ལོག་རྟོག་གཅོད་ནུས་སམ། མི་ནུས། ནུས་ན། ཕུང་པོ་བདག་མེད་དོ་ཞེས་བརྗོད་པས་ཀྱང་
བདག་འཛིན་བཟློག་པར་འགྱུར་རོ། །མི་ནུས་ན། ངག་དང་ལོག་རྟོག་བཅད་པ་རྒྱུ་འབྲས་
ཡིན་པ་ཉམས་སོ། །ཞེ་ན། ངག་དེའི་བརྗོད་བྱ་རྟོགས་ན། ལོག་རྟོག་གཅོད་ནུས་ལ། བརྗོད་
བྱ་མ་རྟོགས་ན། ངག་དེའི་གདུལ་བྱ་མ་ཡིན་པས་སྐྱོན་མེད་དོ། །གཉིས་པ་ལ། ངེས་པ་
བསྐྱེད་མི་ནུས་པ་དང་ཐེ་ཚོམ་བསྐྱེད་མི་དགོས་པའི་རྩོད་སྤང་ངོ༌། །དང་པོ་ལ་ངག་ཆོས་ཅན།
དོན་ལ་ངེས་པ་བསྐྱེད་མི་ནུས་པར་ཐལ། དོན་ལ་འབྲེལ་བ་མེད་པའི་ཕྱིར། འདོད་ན། ངེས་
པ་བསྐྱེད་པ་དགོས་པ་ཡིན་པ་ཉམས་སོ། །ཞེ་ན། དེ་ཅི། དབང་རྣོན་ལ་དངོས་སུ་ངེས་པ་
- 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྐྱེད་མི་ནུས་པར་ཐལ་བ་འདོད། དབང་རྟུལ་ལ་རྟགས་མ་གྲུབ་སྟེ། འདི་ལུང་ཁྱད་པར་
ཅན་ཡིན་པའི་ཕྱིར་རོ། ཁྱབ་པའང་མེད་དེ། རིག་བྱེད་ཀྱི་བསྟན་བཅོས་ལ་བདེན་པར་ཞེན་
པ་བཞིན་ནོ། །ཡང་། འཆད་པ་པོས་རྒྱན་དགོས་པ་གཉིས་ཀྱི་རྒྱུར་བཤད་པས་ཉན་པ་པོ་ལ་
ངེས་པ་སྐྱེའམ་མི་སྐྱེ། སྐྱེ་ན། རྩོམ་པ་པོས་བརྩམས་པ་དོན་མེད་པར་ཐལ་ལོ། །མི་སྐྱེ་ན།
རྩོམ་པ་པོ་ལས་ཀྱང་ངེས་པ་མི་སྐྱེ་བར་མཚུངས་སོ། །ཞེ་ན། དབང་རྣོན་ལ་ངེས་པ་དངོས་སུ་
མི་སྐྱེ་ཞིང་དབང་རྟུལ་ལ་སྐྱེའང་། བརྩམས་ པ་ དོན་མེད་ པར་ ཐལ་བས་མ་ཁྱབ་སྟེ།
བརྩམས་པའི་དོན་བཤད་པས་ཉན་པ་པོ་ལ་ངེས་པ་སྐྱེས་པ་དེ་བརྩམས་པའི་དགོས་པ་ཡིན་
པས་སོ། །གཉིས་པ་ལ། ཐེ་ཚོམ་བསྐྱེད་པ་ལ་ངག་མི་དགོས་པར་ཐལ། ངག་མེད་ཀྱང་ཐེ་
ཚོམ་ངང་གིས་སྐྱེ་བའི་ཕྱིར་ཞེ་ན། དབང་རྟུལ་ལ་འདོད། དབང་རྣོན་དོན་འགྱུར་ཐེ་ཚོམ་
བསྐྱེད་པ་ལ་ངག་མི་དགོས་པར་ཐལ་ཟེར་རམ། དེ་ལས་གཞན་པའི་ཐེ་ཚོམ་བསྐྱེད་པ་ལ་
ངག་མི་དགོས་པར་ཐལ་ཟེར། གཉིས་པ་ལ་འདོད་ཅིང་། དང་པོ་ལ་དོན་འགྱུར་ཐེ་ཚོམ་ངང་
གིས་སྐྱེ་བའི་རྟགས་མ་གྲུབ། དེ་ལས་གཞན་པའི་ཐེ་ཚོམ་ངང་གིས་སྐྱེ་བའི་ཕྱིར་ཟེར་ན། མ་
ངེས་སོ། །ཡང་ཐེ་ཚོམ་དེ་དག་གི་དགོས་པ་མིན་ཏེ། ངག་གི་དོན་རྟོགས་པ་མིན་པའི་ཕྱིར་ཞེ་
ན༑ ཅི། ངེས་པའི་སྒོ་ནས་སམ། གཏན་ནས་མ་རྟོགས་གང་ཟེར། དང་པོ་མ་ངེས། གཉིས་
པ་རྟགས་མ་གྲུབ་བོ། །ངག་མེད་ཀྱང་ཐེ་ཚོམ་སྐྱེ་བར་རང་རིག་གིས་གྲུབ་བོ། །ཞེ་ན། དེ་ནི།
ངག་དེའི་གདུལ་བྱ་མ་ཡིན་པས་སྐྱོན་མེད་དོ། །
གཉིས་པ་ལ་གསུམ་སྟེ། བསྟན་བྱ་དགོས་འབྲེལ་བཞི་ངོས་བཟུང་། དེ་དག་
གིས་བསྟན་ཚུལ། བསྟན་པ་བཞིར་གྲངས་ངེས་པའོ། །དང་པོ་ལ་གཉིས་ཏེ། དགོས་འགྲེལ་
ངག་གི་དགོས་འབྲེལ་དང་། རྒྱན་གྱི་དགོས་འབྲེལ་ལོ། །དང་པོ་ལ་བཞི་ལས། ངག་འདིས་
，
- ($ 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
བསྟན་པར་བྱ་བ་རྒྱན་གྱི་དགོས་འབྲེལ་བཞི་ནི། བརྗོད་བྱའོ། །ངག་དེ་ལས་བརྗོད་བྱ་ངེས་
པའམ་དོན་འགྱུར་ཐེ་ཚོམ་གྱིས་རྟོགས་པ་ནི། དགོས་པའོ། །དེ་ལས་དགོས་པ་གཉིས་དོན་
གཉེར་གྱི་གདུལ་བྱ་གཞུང་ལ་འཇུག་པ་ནི། ཉིང་དགོས་སོ། །དགོས་པ་གཉིས་པོ་ངག་གི་
འབྲས་ བུར་ འབྲེལ་ བ་ ནི། འབྲེལ་བ་ སྟེ། ཤུགས་ བསྟན་ནོ། །གཉིས་ པ་ ལ་ བཞི་ ལས།
བརྗོད་བྱ་ནི། རྒྱན་གྱིས་བསྟན་པར་བྱ་བ་ཡུལ་གཞི་གཉེན་རྣམ་པ་གསུམ་གྱིས་བསྡུས་པ།
ཡུལ་ཅན་མཁྱེན་གསུམ། དེ་ལས་ཕྱེ་བ་མངོན་རྟོགས་བརྒྱད་ངོས་འཛིན་གྱི་ཐབས་དོན་
བདུན་ཅུ་དབྱེ་བ་དང་བཅས་པ་སྟེ། མདོར་ན། མདོ་གསུམ་གྱི་དོན་ནོ། །གཉིས་པ་དགོས་པ་
ནི༑ རྒྱན་ལས་གདུལ་བྱ་རྣམས་ཀྱིས་བརྗོད་བྱ་བདེ་བླག་ཏུ་རྟོགས་པའོ། །གསུམ་པ་ཉིང་
དགོས་ནི། རྟོགས་པ་ལས་ཉན་ཐོས་སོགས་ཀྱིས་མ་མྱངས་པའི་ཟབ་མོ་རྣམ་མཁྱེན་གྱི་ཡེ་
ཤེས་ཐོས་བསམ་སྒོམ་གསུམ་ལས་མངོན་དུ་བྱེད་པའོ། །བཞི་པ་འབྲེལ་བ་ནི། དགོས་པ་
གཉིས་ཐབས་ཀྱིས་བསྒྲུབ་བྱ། བསྟན་བཅོས་སྒྲུབ་བྱེད་ཀྱི་ཐབས་སུ་འབྲེལ་བའོ། །གཉིས་
པ་ལ། ཅི། དགོས་འབྲེལ་ངག་གིས་བརྗོད་བྱ་དེ་དག་དངོས་སུ་བསྟན་ནམ། ཤུགས་ལ་
བསྟན་ཞེ་ན། འདི་ལ་ལུགས་གཉིས་ལས། སྒྲས་ཟིན་མ་ཟིན་ལ་དངོས་བསྟན་དང་ཤུགས་
བསྟན་དུ་བྱེད་པ་ལྟར་ན། དགོས་པ་གཉིས་དང་བརྗོད་བྱ་དངོས་སུ་བསྟན་ཏེ། རྣམ་པ་
ཐམས་ཅད་མཁྱེན་ཉིད་ལམ། །ཞེས་བརྗོད་བྱ་བསྟན། བདེ་བླག་ཏུ་ནི་རྟོགས་པ་ཞེས།།
ཞེས་ དགོས་ པ་ བསྟན། བློ་ དང༌ ལྡན་ པས་ མཐོང་གྱུར་ཕྱིར། །ཞེས་ ཉིང་དགོས་བསྟན།
འབྲེལ་བ་སྒྲས་མ་ཟིན་པས་ཤུགས་བསྟན་ཏེ། དཔེར་ན། སྒྲུབ་ངག་དངོས་སུ་བརྗོད་པས་
ཕྱོགས་ཤུགས་ཀྱིས་བསྟན་པ་བཞིན་ནོ། །ཀ་མ་ལ་ཤཱི་ལས། འབྲེལ་བ་སྟོན་པར་བྱེད་པའི་
སྒྲ༑ ༑དངོས་སུ་ཡོད་པ་མ་ཡིན་མོད། །འོན་ཀྱང་དེ་ནི་རྣམ་འབྱེད་ལས། །དོན་གྱིས་ཐོབ་
，
།
- 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བྱ་བ་ཡིན། །ཞེས་སོ། །གཉིས་པ་དོན་དུ་གཉེར་བྱའི་གཙོ་བོར་བསྟན་པ་ལ་དངོས་
བསྟན། ཕལ་པར་བསྟན་པ་ལ་ཤུགས་བསྟན་དུ་བྱེད་པ་ལྟར་ན། དགོས་པ་གཉིས་དངོས་སུ་
བསྟན་པ་ཡིན་ཏེ། དོན་དུ་གཉེར་བྱའི་གཅོ་བོར་བསྟན་པའི་ཕྱིར། བརྗོད་བྱ་ནི། གང་རྟོགས་
ན༑ མདོ་དོན་རྟོགས་ཞེས། དགོས་པ་ངོས་འཛིན་གྱི་ཐབས་སུ་བསྟན་པས་ཤུགས་བསྟན་ནོ།།
འབྲེལ་བ་ནི། དེ་གསུམ་གྱི་ཞར་ལ་གོ་བའོ། །གསུམ་པ་ལ། དགག་བཞག་སྤང་གསུམ་
ལས། དང་པོ་ནི། ཁ་ཅིག །རྒྱན་འདི་ལ་འཇུག་པར་མི་བྱ་སྟེ། དགོས་པ་མེད། ཡོད་ཀྱང་
སྒྲུབ་མི་ནུས། ནུས་ཀྱང་འདི་ལ་མ་འབྲེལ། འབྲེལ་ཀྱང་འདིས་བསྒྲུབ་པའི་དགོས་པ་བདག་
གི་འདོད་བྱ་མ་ཡིན་ནོ། །ཞེས་ལོག་པར་རྟོག་པ་ལ། དགོས་པ་བསྟན་པས་དགོས་མེད་ལོག་
རྟོག་ཁེགས། བརྗོད་བྱ་བསྟན་པས་སྒྲུབ་མི་ནུས་ཀྱི་ལོག་རྟོག་ཁེགས་སོ། །བསྟན་བཅོས་
བརྗོད་བྱ་དང་ལྡན་པར་རྟོགས་པའི་གང་ཟག་ཆོས་ཅན། རྒྱུ་མཚན་གཞན་གྱི་སྒོ་ནས་བདག་
གི་དགོས་པ་སྒྲུབ་མི་ནུས་ཞེས་འཛིན་པའི་ལོག་རྟོག་མི་སྲིད་པར་ཐལ། བརྗོད་བྱ་བདེན་པ་
བསྟེན་པས་དགོས་པ་སྒྲུབ་མི་ནུས་ཀྱི་ལོག་རྟོག་ཁེགས་པས་ཀྱང་ཁྱབ་པའི་ཕྱིར། འདོད་ན།
ཚད་མས་བསལ་ལོ། ཁ་ཅིག་ན་རེ། རྒྱན་ལ་དགོས་པ་མེད་དེ། དགོས་པའི་རྒྱུ་ཡིན་པའི་
ཕྱིར། ཁྱབ་པ་ཡོད་དེ། སྤྱོད་འཇུག་ཏུ། གལ་ཏེ་རྒྱུ་ལ་འབྲས་གནས་ན། །ཟན་ཟ་མི་གཙང་
ཟ་བར་འགྱུར། །ཞེས་པས་སོ། །ངག་གིས་ཀྱང་རྒྱན་ལ་དགོས་པ་མེད་པར་བསྟན་ནོ། །ཞེ་
ན༑ གཞི་ བརྟན་ པ་ཆོས་ཅན། དེ་ལ་ཆུ་ཡོད་མི་སྲིད་པར་ཐལ། ཆུའི་རྒྱུ་ཡིན་པའི་ཕྱིར།
རྟགས་མ་གྲུབ་ན། རྣམ་ངེས་ལས། ཆུ་ཡི་བདག་ཉིད་དེ་འདྲ་བ། །གཞི་ལས་མངོན་པར་
གྲུབ་པའི་ཕྱིར། །དེ་ཡི་འབྲས་ཡིན་ཞེས་པ་དང་འགལ་ལོ། །གཞན་ཡང་། ཉི་མ་དང་སྒྲོན་མེ་
ལ་འོད་མེད་པར་ཐལ་བ་དང༌། སྦྱིན་པ་དང་ཚུལ་ཁྲིམས་ལ་ལོངས་སྤྱོད་དང་། བདེ་འགྲོའི་
- 7
) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
འབྲས་བུ་མེད་པར་ཐལ་བ་སོགས་རྒྱ་ཆེར་སྦྱར་རོ། །ཡང་། དགོས་འབྲེལ་གྱི་ངག་ཆོས་ཅན།
དགོས་པ་དོན་གཉེར་གྱི་གདུལ་བྱ་གཞུང་ལ་འཇུག་པའི་ཐབས་སྐྱོན་མེད་མིན་པར་ཐལ།
གཞུང་ལ་དགོས་པ་མེད་པར་བསྟན་པའི་ཕྱིར། ཁྱབ་པ་ཡོད་དེ། ཆུ་དོན་གཉེར་གྱི་རྟོག་ལྡན་
ཆུ་མེད་པར་མི་འཇུག་པ་བཞིན་ནོ། །འདོད་ན། འཇུག་པའི་ཡན་ལག་ཏུ་ཞེས་པ་དང་འགལ་
ལོ༑ ༑ལུང་དེ་ནི། རྒྱུ་འབྲས་ངོ་བོ་གཅིག་པ་འགོག་པ་ཡིན་གྱི། སྤྱིར་ཡོད་ཙམ་འགོག་པ་
མིན་ནོ། །ཡོད་པ་ལ་ངོ་བོ་གཅིག་པས་ཀྱང་ཁྱབ་པ་ཡིན་ན། བུ་རམ་གྱི་གོང་བུ་ཆོས་ཅན། དེ་
མིག་གིས་མཐོང་ན་རོ་མཐོང་བར་ཐལ། རོ་ཡོད་པའི་ཕྱིར། རྟགས་གྲུབ་སྟེ། རོ་གཟུགས་
ཚོགས་པ་གཅིག་ཏུ་ཡོད་པས་སོ། ཁྱབ་པ་ཁས་བླངས། འདོད་ན། རོ་མིག་གིས་མཐོང་བར་
འགལ་ལོ། །ལྷོ་པ་ན་རེ། ངག་གསུམ་དུ་ངེས་ཀྱི། འབྲེལ་བ་སྟོན་པའི་ངག་མེད་དོ། །ཞེ་ན།
དགོས་འབྲེལ་གྱི་ངག་འདི་ཆོས་ཅན། དགོས་འབྲེལ་བཞི་ཚང་བར་མ་གསུངས་པར་ཐལ།
འབྲེལ་བ་མ་གསུངས་པའི་ཕྱིར། འདོད་ན། འབྲེལ་བ་ཁོང་ན་ཡོད་པ་རྣམས་གསུངས་ཏེ།
ཞེས་པ་དང་འགལ་ལོ། །གཉིས་པ་ནི། དགོས་འབྲེལ་ངག་གི་གདུལ་བྱ་གཞུང་ལ་འཇུག་
པའི་གེགས་ཀྱི་བློ་བཞི་རུ་ངེས་པས། སེལ་བྱེད་དགོས་འབྲེལ་གྱི་ངག་བཞིར་ངེས་སོ། །དེ་
གང་ཞེ་ན། དང་པོ་རྟོག་ལྡན། ངས་རྒྱན་འདི་ལ་འཇུག་པར་མི་བྱ་སྟེ། བརྗོད་བྱ་བདེན་པ་
དང་མི་ལྡན་པའི་ཕྱིར། བྱ་རོག་སོ་རྟོག་གི་བསྟན་བཅོས་བཞིན། ཞེས་བརྗོད་བྱ་མ་རྟོགས་
སོགས་ཀྱི་བློ་དེ། རྣམ་པ་ཐམས་ཅད་མཁྱེན་ཉིད་ལམ། །ཞེས་བརྗོད་བྱ་བསྟན་པས་སེལ།
ཡང་བརྗོད་བྱ་དང་ལྡན་ཡང་འདི་བདེ་བླག་ཏུ་རྟོགས་པའི་དགོས་པ་མི་སྲིད་པའི་ཕྱིར། ནོར་
བུ་ལེན་པའི་བསྟན་བཅོས་བཞིན། །ཞེས་དགོས་པ་མ་རྟོགས་སོགས་ཀྱི་བློ་དེ། བདེ་བླག་ཏུ་
ནི་རྟོགས་པ་ཞེས་པའི་དགོས་པ་བསྟན་པས་སེལ། དགོས་པ་ཡོད་ཀྱང་ཟབ་མོ་མངོན་སུམ་
- 7
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་མཐོང་བའི་ཉིང་དགོས་མེད་པའི་ཕྱིར། སོག་པོ་པར་སིག་པའི་མ་བག་མར་ལེན་པའི་
བསྟན་བཅོས་བཞིན། ཞེས་ཉིང་དགོས་མ་རྟོགས་སོགས་ཀྱི་བློ་དེ། བློ་དང་ལྡན་པས་མཐོང་
འགྱུར་ཕྱིར། །ཞེས་ཉིང་དགོས་བསྟན་པས་སེལ། དེ་དག་དང་ལྡན་ཡང་དགོས་པ་གཉིས་པོ་
བསྟན་བཅོས་འདི་ལ་མ་འབྲེལ་བའི་ཕྱིར། མཐོ་རིས་ཀྱི་དོན་དུ་སྲོག་གཅོད་པ་བཞིན། ཞེས་
འབྲེལ་བ་མ་རྟོགས་སོགས་ཀྱི་བློ་དེ་དག་སྔ་མ་གསུམ་དངོས་སུ་བསྟན་པའི་ཤུགས་ལ་
དགོས་པ་གཉིས་པོ་རྒྱན་ལ་འབྲེལ་བར་བསྟན་པས་སེལ་ལོ། །སེལ་ཚུལ་ཡང་། དེ་དག་
ལས་རང་གི་བརྗོད་བྱ་ལ་དབང་རྟུལ་ལ་ངེས་པ་སྐྱེ་ཞིང་དབང་རྣོན་ལ་དོན་འགྱུར་ཐེ་ཚོམ་སྐྱེ་
བས། དེ་ལྟར་མ་རྟོགས་སོགས་ལྡོག་སྟེ། དེ་གཉིས་ལྷན་ཅིག་མི་གནས་པའི་ཕྱིར། སྣང་མུན་
བཞིན་ནོ། །
གསུམ་པ་ལ་གསུམ་སྟེ། བསལ་བྱ་བློ་དང༌། བསལ་བའི་གཞི་དང༌། སེལ་
བའི་ཚུལ་ལ་རྩོད་སྤོང་ངོ༌། །དང་པོ་ནི། བསལ་བྱ་བློའི་དབང་གིས་སེལ་བྱེད་ངག་གི་གྲངས་
ངེས་འཇོག་ན། བློ་སྐྱེ་ངེས་པས་སམ། སྐྱེ་སྲིད་པས་འཇོག །དང་པོ་ལྟར་ན། ངག་བཞི་མི་
དགོས་པར་འགྱུར་ཏེ། བློ་བཞི་སྐྱེ་བར་ངེས་པ་མེད་པའི་ཕྱིར་རོ། །གཉིས་པ་ལྟར་ན། ངག་
བཞི་བས་མང་བ་དགོས་པར་འགྱུར་ཏེ། བློ་ཞི་བས་མང་བ་སྐྱེ་སྲིད་པའི་ཕྱིར་ཏེ། རྒྱན་ལ་
ཞུགས་ན། དུས་ཡུན་རིང་པོ་འགོར་བ་དང༌། གནས་སྐབས་བདེ་བའི་གེགས་དང༌། མཐར་
ཐུག་ཕན་པའི་རྒྱུ་མིན་པ་དང༌། དབང་པོ་མ་ཚང་བ་དང༌། ཚང་ཡང་གཞན་དབང་དུ་གྱུར་
པའི་སྒོ་ནས་དགོས་པ་གཉིས་མི་སྲིད་པར་དོགས་པའི་ཕྱིར་རོ། །ཞེ་ན། དགོས་འབྲེལ་ངག་
གི་གདུལ་བྱ་ལ་བསྟན་བཅོས་ལ་འཇུག་པའི་གེགས་ཀྱི་བློ་སྐྱེ་སྲིད་པས་འཇོག་པས་སྐྱོན་དང་
པོ་མེད་ལ། གཉིས་པའང་མེད་དེ། དུས་ཅུང་ཟད་འདའ་བ་དང་གནས་སྐབས་བདེ་བའི་
༼
༡ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
གེགས་སུ་དོགས་པ། རྟོགས་ལྡན་གཞུང་ལ་འཇུག་པའི་གེགས་མིན། དུས་ཧ་ཅང་རིང་བ་
དང་མཐར་ཐུག་མི་ཕན་པར་འཛིན་པ། དགོས་པ་དང་ཉིང་དགོས་མེད་པར་འཛིན་པར་
འདུས་སོ། །བཞི་པ་ལྔ་པ་གཉིས་གདུལ་བྱ་གཞུང་ལ་འཇུག་པའི་གེགས་ཀྱི་བློ་མིན་ནོ།།
གཉིས་པ་ནི། དོགས་པ་དེ་དག་ཤེས་བྱ་ལ་སེལ་ལམ། བསྟན་བཅོས་ལ་སེལ། དང་པོ་
བསལ་མི་ནུས་ཏེ། ཤེས་བྱ་ལ་དགོས་མེད་དུ་མ་ཡོད་པའི་ཕྱིར་རོ། །གཉིས་པ་ལྟར་ན།
བསལ་མི་དགོས་ཏེ། བསྟན་བཅོས་ལ་འབྲེལ་མེད་ཀྱི་ལོག་རྟོག་མེད་པའི་ཕྱི་རོ། །ཞེ་ན།
དོགས་པ་དེ་དག་བསྟན་བཅོས་གཞིར་བྱས་ལ་སེལ་ཏེ། དངོས་སུ་བརྗོད་བྱ་དང་དགོས་པ།
བརྒྱུད་ནས་ཉིང་དགོས་དོན་དུ་གཉེར་བས་བསྟན་བཅོས་ལ་འཇུག་དགོས་ཞེས་བསྟན་པས་
སོ༑ ༑ཤེས་བྱ་ཙམ་ལ་སེལ་བ་མི་འཐད་དེ། ཤེས་བྱ་ཙམ་ལ་དགོས་པ་ཡོད་པར་རྟོགས་ཀྱང་
གཞུང་ལ་འཇུག་པའི་རྒྱུར་མི་འགྱུར་ཞིང་། བསྟན་བཅོས་ལ་དགོས་པ་ཡོད་པར་གྲུབ་ན།
ཤེས་བྱ་ལའང་ཡོད་པར་གྲུབ་པས་སོ། །གསུམ་པ་ནི། ངེས་པ་སྐྱེས་པས་བློ་གསུམ་སེལ་བ་
བདེན་ཡང་ཐེ་ཚོམ་གྱིས་སེལ་བ་མི་འཐད་དོ། །ཞེ་ན། སྐྱོན་མེད་དེ། བསལ་བྱ་ཆ་མཉམ་
མམ། དོན་དུ་མི་འགྱུར་བའི་ཐེ་ཚོམ་ཡིན་ལ། སེལ་བྱེད་དོན་འགྱུར་ཐེ་ཚོམ་ཡིན་པའི་ཕྱིར་
རོ༑ ༑གསུམ་ པ་ ལ། བརྗོད་ བྱ། དགོས་ པ། ཉིང་ དགོས་ གསུམ་མོ། །དང་ པོ་ནི། བཤད་
ཅེས་དྲང་ངོ༌། །གང་ན། མངོན་རྟོགས་བདུན་ནང་དུ་འདུས་པའི་རྣམ་མཁྱེན་རྒྱུ་དང་འབྲས་
བུར་བཅས་པ་ཉིད་ལམ་སྟེ། འབྲས་བུ་ནི་འདི་བཙལ་བར་བྱ་བས་ལམ་ཡིན་ལ། རྒྱུ་ནི།
འདིས་ཚོལ་བས་ལམ་སྟེ། དེའོ། གང་གིས་ན། སྟོན་པ་སངས་རྒྱས་ཀྱིས་སོ། །གང་ལས་ན།
མདོ་རྒྱས་འབྲིང་བསྡུས་པ་འདི་ལས་ཏེ། སྒྲའི་བརྗོད་བྱ་ནི། མདོ་དང་། དོན་གྱི་བརྗོད་བྱ་ནི།
དེ་ལས་བཤད་པ་གང་ཡིན་པའི་རྣམ་མཁྱེན་རྒྱུ་དང་འབྲས་བུར་བཅས་པའོ། །
- 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ནི། རྟོག་ཞེས་དྲང་ངོ༌། །གང་ན། སེམས་བསྐྱེད་དང་ལྡན་པའི་ཕར་
ཕྱིན་བཅུའི་སྒྲུབ་པའི་ཆོས་བཅོས་བཅུའམ། དོན་དྲུག་ཅུ་ནང་དུ་འདུས་པའི་ཆོས་སྤྱོད་རྣམ་
མཁྱེན་གྱི་ཆོས་བཅུའི་བདག་ཉིད་ཀྱི་མདོ་དོན། འདིར་ཆོས་སྤྱོད་བཅུ་ལ་ཤཱནྟིས། ཡི་གེ་འབྲི་
མཆོད་སྦྱིན་པ་དང་། །ཞེས་སོགས་ལ་འདོད། ཁ་ཅིག་ནི། དགེ་བ་བཅུ་ལ་འདོད་དེ། བརྟག་
གོ །གང་གིས་ན། བདག་མེད་གཉིས་ཀ་རྟོགས་པའི་བློ་དང་ལྡན་པ། བྱང་སེམས་རྣམས་
ཀྱིས་ཏེ། བྱང་ཆུབ་སེམས་དཔའ་སེམས་དཔའ་ཆེ། །བློ་ལྡན་ཉིད་དང་གསལ་བའི་མཆོག།
རྒྱལ་སྲས་རྒྱལ་བའི་གཞི་དང་ནི། །རྒྱལ་ བྱེད་རྒྱལ་བའི་མྱུ་གུ་དང༌། །རྩལ་ལྡན་དང་ནི་
འཕགས་མཆོག་དང༌། །དེད་དཔོན་དང་ནི་གྲགས་མཆོག་དང༌། །སྙིང་རྗེ་ཅན་དང་བསོད་
ནམས་ཅན། །དབང་ཕྱུག་དེ་བཞིན་ཆོས་དང་ལྡན། །ཞེས་མིང་གི་རྣམ་གྲངས་སུ་གསུངས་
སོ༑ །ཇི་ལྟར་ན། དོན་རྒྱ་ཆེན་པོ་ཚིག་ཉུང་ངུས་འབད་པ་མེད་པར་རྟོགས་པས་ན། བདེ་
བླག་ཏུ་རྟོགས་པ་སྟེ་ཞེས་བྱ་བ་སྟེ། དེ་ལྟ་བུ་ནི། བསྟན་བཅོས་རྩོམ་པའི་དགོས་པ་ཡིན་ནོ།།
གསུམ་པ་ནི། མཐོང་བར་འགྱུར་ཞེས་དྲང་ངོ༌། །གང་ན། མུ་སྟེགས་ཉན་རང་ལ་སོགས་པ་
བྱང་སེམས་ལས་གཞན་གྱིས་མྱོང་བ་སྟེ། རྟོགས་པ་མ་ཡིན་པའི་དོན་ཟབ་མོ་དེའོ། །གང་
གིས་ན། བློ་དང་ལྡན་པས་སོ། །ཐབས་གང་ལས་ན། ཆོས་སྤྱོད་བཅུའི་བདག་ཉིད་ཀྱི་ཡུམ་
གྱི་མདོ་དོན་ཐོས་པའི་ཤེས་རབ་ཀྱིས་རྟོགས་པ་བཞིན་དུ་དྲན་པ་ལ་བཞག་སྟེ། བསམ་པ་
དང་སྒོམ་པའི་ཤེས་རབ་ཀྱིས་བསྒྲུབས་པ་ལ་བརྟེན་ནས་སོ། །ཕྱིར་ཞེས་པ་དང་། རྩོམ་པའི་
དགོས་པ་ཡིན་ཞེས་དངོས་སུ་བསྟན་པས། འབྲེལ་བ་ཤུགས་ལ་རྟོགས་སོ། །ཇི་སྐད་དུ།
བསྟན་བཅོས་དང་ནི་དགོས་པའི་དོན། །འབྲེལ་བའི་གཞི་ནི་གཉིས་ལ་གནས། །དེ་བསྟན་
འདུས་པ་དེ་ཡི་ཕྱིར། །དགོས་ལས་ལོགས་ཤིག་མ་བསྟན་ནོ། །ཞེས་སོ། །
-
- ？ 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
འགྲེལ་ པ་ལ་བཞི་ སྟེ། བརྗོད་ བྱ། འབྲེལ་བ། ཉིང་དགོས། དགོས་ པའོ། །དང་
པོ་ནི་བསྟན་ཞེས་དྲང་ངོ༌། །གང་ན། སྐབས་དང་པོའི་བརྗོད་བྱ་རྣམ་མཁྱེན་ཉིད་ནི། སངས་
རྒྱས་ཀྱི་ལམ་སྟེ། འབྲས་བུ་དང་བཅས་པ་སྟེ། མངོན་པར་རྟོགས་པ་གཞན་བདུན་པོ་ཐམས་
ཅད་དེས་ཉེ་བར་མཚོན་ཅིང་ནང་དུ་འདུས་པ་ལྷུར་ལེན་པ་ཡིན་ནོ། །གང་གིས་ན། ཇི་སྐད་
དུ༔ བདུད་བཅོམ་འཇིགས་མེད་སྐལ་བ་བཟང་པོ་དང༌། །སྲིད་པར་འགྲོ་ལས་འདས་དང་
ཤེས་རབ་དང༌། །འཁྲུལ་དང་བྲལ་ཞིང་ཡོན་ཏན་དཔག་མེད་སྣོད། །ཡོན་ཏན་འདི་དག་
རབ་རྒྱས་བཅོམ་ལྡན་འདས། །ཞེས་པའི་ངེས་པའི་ཚིག་གི་ཚུལ་གྱིས་བཅོམ་ལྡན་འདས་སོ།།
སྐུ་རྫུ་འཕྲུལ་གྱི་ཆོ་འཕྲུལ་ནམ་མཁའ་ལ་འགྲོ་བ་སོགས་སྣ་ཚོགས་པས་དད་པར་མཛད།
ཐུགས་ཀུན་བརྗོད་པའི་ཆོ་འཕྲུལ་གྱིས་གདུལ་བྱའི་བསམ་པ་དང་བག་ལ་ཉལ་མཁྱེན་ནས་
སྨིན་པར་མཛད། གསུང་རྗེས་སུ་བསྟན་པའི་ཆོ་འཕྲུལ་གྱིས་ཐེག་པ་གསུམ་གྱི་གདུལ་བའི་
སེམས་ཅན་ལ་རྗེས་སུ་མཐུན་པའི་ཆོས་བསྟན་པས་གྲོལ་བར་མཛད་པས་ན། ཆོ་འཕྲུལ་
རྣམ་པ་གསུམ་གྱིས་འགྲོ་བ་མཐའ་དག་ལ་གདམས་ངག་རྗེས་སུ་སྟོན་པར་མཛད་པ་དེ་ཉིད་
ཀྱིས་སོ། །གང་ལས་ན། བདུད་བཞི་ལས་རྒྱལ་བའི་སངས་རྒྱས་ཀྱི་ཡུམ་རྣམ་པ་གསུམ་ཆར་
ལས་ཀྱང་། ཇི་ལྟར་ན། བརྗོད་པར་བྱ་བ་ཉིད་དུ་བསྟན་པ་གང་ཡིན་པ་དེ་འདིར་བརྗོད་བྱའི་
གཙོ་བོའོ། །གཉིས་པ་ནི། འབྲེལ་བར་མཛད་ཅེས་དྲང་ངོ༌། །གང་ན། རྗོད་པར་བྱེད་པ་རྒྱན་
དང་བརྗོད་པར་བྱ་བ་རྣམ་མཁྱེན་རྒྱུ་དང་བཅས་པ་དག་གོ །ཇི་ལྟར་ན། རྒྱན་དེ་སྒྲུབ་པའི་
རྗེས་སུ་མཐུན་པའི་ཐབས་དང༌། བརྗོད་བྱ་ཐབས་ཀྱིས་བསྒྲུབ་པར་བྱ་བ་འབྲས་བུའི་ཚུལ་
གྱིས་སོ། །དེ་མི་འཐད་དེ། དགོས་པ་གཉིས་དང་འབྲེལ་བ་མ་བསྟན་པས་སོ། །ཞེ་ན། མ་
གྲུབ་སྟེ། བརྗོད་བྱ་རྣམ་མཁྱེན་རྒྱུ་དང་བཅས་པ་སྒྲུབ་ནུས་པར་བསྟན་པས་དགོས་པ་གཉིས་
- 7 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱང་དེའི་ནང་དུ་འདུས་པའི་ཕྱིར་སྒྲུབ་ནུས་པར་བསྟན་ཏོ། །
གསུམ་པ་ནི། མངོན་དུ་བྱེད་པར་འགྱུར་ཞེས་དྲང་ངོ༌། །གང་ན། མ་མྱངས་ཞེས་
དྲང་ངོ༌། །གང་གིས་ན། སེང་གེ་དང་འཕྲོག་བྱེད་ལ་སོགས་པ་ཕྱི་རོལ་པ་དང༌། དེ་ལས་
གཅིག་ཤོས་ ཀྱི་ ཁམས་ གསུམ་ ལས་འདོད་ཆགས་ དང་ བྲལ་བ་ཉན་ རང་ དགྲ་ བཅོམ།
སོགས་པ་ཉན་རང་སློབ་པ་སྟེ། ལོ་ཀའི་སྤྱི་བོར་གྱུར་པ་གཞན་དོན་དུ་ཆོས་ཐམས་ཅད་
བདག་མེད་པ་ལ་གོམས་པར་མ་བྱས་པ་རྣམས་ཀྱིས་སོ། །ཇི་ལྟར་ན། ཐོས་པ་ལས་བྱུང་བ་
དང༌། སོགས་པ་བསམ་པ་དང་བསྒོམས་པ་ལས་བྱུང་བའི་ཤེས་པ་སྐྱེ་བའི་ལྕེ་དབང་གིས་
རིམ་གྱིས་མ་མྱངས་པ་ཡང་དག་པའི་བདུད་རྩི་ཡུམ་དེའོ། །ཇི་སྐད་དུ། ཁྱབ་དང་དབང་ལ་
སོགས་མ་མྱོང་། །དཔག་ཏུ་མེད་པར་གནས་པའི་རྒྱུ། །ལོ་ཀའི་སྤྱི་བོར་གྱུར་པས་ཀྱང༌།།
མྱོང་བར་གྱུར་པ་མ་ཡིན་པ། །ཡང་དག་བདུད་རྩི་དག་པ་འདི། །ཞེས་སོ། །གང་གིས་ན།
བྱང་ཆུབ་སེམས་དཔའ་རིགས་ལ་གནས་པ། རང་དང་གཞན་གྱི་མངོན་མཐོ་ངེས་ལེགས་ཀྱི་
དོན་ཕུན་སུམ་ཚོགས་པར་སྒྲུབ་པ། གཞན་ཅི་ལ་ཡང་མ་རག་པར་ཏེ། རག་མ་ལས་པར་
ཆས་པ་སྟེ། ཕྱིར་མི་ལྡོག་པར་གོ་ཆ་བརྟན་པར་བྱས་པ་དག་ཁོ་ནས་སོ། །ཐབས་གང་ལ་
བརྟེན་ནས་བཞག་ཅེས་དྲང་ངོ༌། །གང་ལ་ན། སྔར་གྱི་ཐོས་བསམ་གྱིས་ཆོས་ཀྱི་མིང་ངོན་
ཉམས་སུ་མྱོང་བ་སེམས་ལ་ཤིན་ཏུ་གསལ་བར་བྱས་པས་ཀུན་གཞི་ལ་བག་ཆགས་བཞག་
པའི་བག་ཆགས་ལས་བྱུང་བའི་སྔར་གྱི་དོན་མ་བརྗེད་པའི་དྲན་པའི་ཤེས་པ་ལའོ། །ཡང་ན།
བག་ཆགས་ནི། ཡང་ཡང་གོམས་པས་སེམས་དེའི་རྣམ་པར་འབྱུང་བའོ། །གང་ན། ཤེར་
ཕྱིན་གྱི་མདོའི་དོན་མ་ལུས་པའི་གཙོ་བོ་མངོན་པར་རྟོགས་པ་བརྒྱད་ཀྱི་བདག་ཉིད། འཇུག་
པའི་སྤྱོད་པ་བྱང་ཆུབ་ཀྱི་སེམས་དང་། དེ་དང་ལྡན་པའི་སྦྱིན་སོགས་ཕར་ཕྱིན་བཅུ་སྒྲུབ་པའི་
- 7 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
སྤྱོད་པ་རྣམས་སོ། །ཇི་ལྟར་ན། ཚེ་རབས་གཞན་དུ་ཡང་རྗེས་སུ་འབྲང་ཞིང་མི་བརྗེད་པར་
ལེགས་པར་བཞག་སྟེ། དེ་ལ་བརྟེན་ནས་སོ། །ཇི་ལྟར་ན། མཚན་ཉིད་འཛིན་པའི་ཆོས་
གཟུགས་སོགས་ཐམས་ཅད་ཀྱི་དབྱིངས་རང་བཞིན་སྟོང་པ་ཉིད། བདག་གཞན་ཐམས་ཅད་
ལ་ཀུན་ཏུ་འགྲོ་བར་རྟོགས་པའི་མཚན་ཉིད། ས་དང་པོར་རབ་ཏུ་དགའ་བ་དང་། སོགས་པ་
དྲི་མ་མེད་པ་ལ་སོགས་པ་རྟོགས་ཤིང་ཐོབ་པའི་རིམ་པས་རྣམ་པ་ཐམས་ཅད་མཁྱེན་པ་ཉིད་
ཐོབ་པས་ན། རྣམ་པ་ཐམས་ཅད་མངོན་དུ་བྱེད་པའོ་ཞེས་བྱ་བ་སྟེ། དེ་ལྟ་བུ་ནི། དགོས་པའི་
ཡང་དགོས་པའོ། །བཞི་པ་ནི། རྟོགས་པ་འགྱུར་ཞེས་དྲང་ངོ༌། །གང་ན། སྔར་བསྟན་པའི་
ཉིང་དགོས་ཀྱི་ཆེད་དུ་རྟོགས་ཤིང་ཐོབ་པ་མངོན་པར་འདོད་པའི་ཤེར་ཕྱིན་གྱི་དོན་སྨོན་པ་
བྱང་ཆུབ་ཀྱི་སེམས། འཇུག་པའི་སྤྱོད་པ་ཕར་ཕྱིན་བཅུ་སྒྲུབ་པའི་སྤྱོད་པ། སོགས་པ་ཆོས་སྐུ་
ཕྲིན་ལས་དང་བཅས་པ་སྒྲུབ་པའི་སྤྱོད་པ་ལ་སོགས་པའི་མཚན་ཉིད་དོ། །གང་གིས་ན།
གདུལ་བྱ་རྣམས་ཀྱིས་སོ། །ཇི་ལྟར་ན། བདེ་བླག་ཏུ་སྟེ། གོ་སླ་བར་རྟོགས་པར་འགྱུར་བ་
སྟེ༑ དེ་ནི། བསྟན་བཅོས་རྩོམ་པའི་དགོས་པ་ཡིན་ནོ། །
གསུམ་པ་ལ། སྤྱི་གཞུང་གཉིས་ལས། དང་པོ་ནི། རྒྱན་གྱི་ཚིག་གིས་མདོའི་དོན་
མ་ལུས་པ་བསྡུས་སམ་མ་བསྡུས་ཞེ་ན། མ་བསྡུས་ཏེ། གླེང་གཞི་ནི། ཡུམ་འདི་ཇི་ལྟར་བྱུང་
བའི་ཚུལ་ལ་སོགས་པ་སྟོན་པས་གོ་སླ་བའི་ཕྱིར་རོ། །རྟག་ཏུ་ངུ་དང་ཆོས་འཕགས་ཀྱི་ལེའུ་
ནི༑ ཆོས་ཚོལ་ཚུལ་དང་བཤེས་གཉེན་བསྟེན་པའི་ཚུལ་ཏེ། གོ་སླའོ། །ཡོངས་སུ་གཏད་པ་
ནི༑ གཞུང་ཉེ་བར་བསྡུ་བའམ་བཀའ་བསྡུ་བར་བསྐོས་པ་སྟེ། གོ་སླ་བའི་ཕྱིར་མ་བསྡུས་སོ།།
བར་བར་དུ་གང་ཟག་ལུང་བསྟན་པ་དང༌། སྔོན་རབས་ལ་སོགས་པ་འགའ་ཞིག་མ་བསྡུས་
སོ༑ སྣ་རྒྱན་ན་ཡོད་པའི་མངོན་རྟོགས་ཀྱི་རིམ་པ་མདོ་ན་མ་ཚང་བ་ནི། མདོའི་ཡི་གེ་ཉམས་
- 7
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཤེས་པར་བྱའོ། །འོ་ན། འཕགས་པས། འདི་སྐད་ཅེས་བྱ་བ་ལ་སོགས་པ་སྐབས་འབྱེད་
པ་ནས་བརྩམས་ཏེ་ཡོངས་སུ་རྫོགས་པའི་བར་གྱི་དངོས་པོ་རྣམས་གཅིག་ཏུ་བསྡུས་ན། རྣམ་
མཁྱེན་ཉིད་ལ་སོགས་པ་ཆོས་སྐུ་མཛད་པ་དང་བཅས་པའི་མཐར་ཐུག་པ་དངོས་པོ་བརྒྱད་དུ་
འགྱུར་རོ། །ཞེས་པ་དང་འགལ་ལོ། །ཞེ་ན། བརྗོད་བྱའི་གཙོ་བོ་དངོས་པོ་བརྒྱད་དུ་འདུས་
པ་ལ་དགོངས་ཏེ། གླེང་གཞིར་སངས་རྒྱས་མང་པོས་སྐྱེས་བསྐུར་བ་དང༌། བྱང་སེམས་མང་
པོ་འཁོར་དུ་འདུས་པ་ལ་སོགས་པ་ནི། ཡུམ་བཤད་པ་རྫོགས་ཀྱི་བར་དུ་ལོ་ཀའི་ཁམས་
ཐམས་ཅད་བྱིན་གྱིས་རླབས་པ་དང་དེ་ན་ཡོད་པའི་སེམས་ཅན་ལ་དམིགས་ཏེ། སེམས་
བསྐྱེད་པར་ཤེས་པར་བྱ་བ་དང་། སངས་རྒྱས་མང་པོར་ཤེས་པ་སོགས་ཀྱི་དོན་ཡིན་པར་
འཕགས་པས་བཞེད་དོ། །
འདིར་གླེང་གཞི་ཅུང་ཟད་བཤད་པ་ལ་གཉིས་ཏེ། སྡུད་པ་པོས་གླེང་བསླང་བ་
དང༌། གླེང་གཞི་དངོས་སོ། །དང་པོ་ནི། དབྱིག་གཉེན་གྱིས། ཕྱག་ན་རྡོ་རྗེས་བྱམས་པ་ལ་
སོགས་པ་རྣམས་ལ་འདི་སྐད་བདག་གིས་ཐོས་ཞེས་བརྗོད་པར་བཞེད་དེ། སློབ་དཔོན་གྱི་
བཞེད་པས། སྟོན་པ་ཞི་བར་གཤེགས་ནས་ལྷ་མ་ཡིན་གྱི་ཕུག་ཏུ་བསྟན་པ་སྒྲོ་སྐུར་མེད་ཅིང་
ཡུན་རིང་དུ་གནས་པར་བྱ་བའི་ཕྱིར་དགྲ་བཅོམ་པ་བཞི་བརྒྱ་དགུ་བཅུ་གོ་དགུའི་བླ་གོས་
གདན་དུ་བྱས་པ་ལ་ཀུན་དགའ་བོ་བཞུགས་ཏེ། འོད་སྲུང་ཆེན་པོས། ཆོས་ཀྱི་འཁོར་ལོ་
བསྐོར་བའི་མདོ། །བཅོམ་ལྡན་འདས་ཀྱིས་གང་དུ་གསུངས། །ཤེས་རབ་ཆེན་པོ་ཁྱོད་ཀྱིས་
སྨོས། །བདེ་གཤེགས་སྲས་པོ་ཁྱོད་སྨོས་ཤིག །ཅེས་གསོལ་བ་བཏབ་པའི་རྗེས་སུ་སྟོན་པའི་
ཡོན་ཏན་དྲན་པས་བཞིན་མཆི་མ་ཅན་དུ་བྱས་ཏེ་ཐམས་ཅད་དུ་ཁྱབ་པའི་སྒྲ་དབྱངས་ཀྱིས།
འདི་སྐད་བདག་གིས་ཐོས་པ་ཞེས་གསུངས་སོ། །དེ་ལ་འདི་སྐད་ཅེས་པས། མདོ་དེ་ནི།
- 7 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
འདི་ལྟར་ཡིན་ནོ། །ཞེས་ཕྱིན་ཅི་མ་ལོག་པར་བསྟན་ནོ། །བདག་གིས་ཞེས་བྱ་བ་ནི། བཅོམ་
ལྡན་འདས་ལ་དངོས་སུ་ཐོས་པར་བསྟན་ནོ། །དེ་མི་འཐད་དེ། ཡུལ་གཞན་དུ་གསུངས་པ་
དང་། གཞན་ལས་ཐོས་པའང་ཡོད་པས་སོ། །ཞེ་ན། སྐྱོན་མེད་དེ། དེ་བཞིན་གཤེགས་པའི་
བྱིན་རླབས་ཀྱིས་གཞན་གྱིས་བསྟན་པའང་དེ་བཞིན་གཤེགས་པས་བསྟན་པ་ཡིན་པ་ལྟར།
དེའི་མཐུས་གཞན་ལས་ཐོས་པའང་དེ་བཞིན་གཤེགས་པ་ལས་ཐོས་པ་ཡིན་ནོ། །ཐོས་པ་ནི།
རྣ་བའི་རྣམ་ཤེས་ ཀྱིས་ ཐོས་ ཀྱི། དོན་རྟོགས་ པ་ མེད་ཅེས་པའོ། །གཞན་ནི། དེ་ བཞིན་
གཤེགས་པས་སྟོན་པ་མི་འཐད་པས་བཤད་པའི་ཚེ་ཞེས་མི་བརྗོད། ཐོས་པ་ཞེས་སྦྱར་རོ་
ཟེར་རོ། །འོ་ན། བཀའ་ལ་བཀའ་མིན་བསྲེས་པའི་སྐྱོན་ཡོད་དེ། འདི་སྐད་དང་གསོལ་བ་
ལ་སོགས་པ་དེ་བཞིན་གཤེགས་པས་མ་གསུངས་པ་རྣམས་བཅུག་པའི་ཕྱིར་ཞེ་ན། སྐྱོན་
མེད་དེ། རྗེས་སུ་གནང་བའི་བཀའ་ཡིན་པས་སོ། །ཆོས་ཡང་དག་པར་སྡུད་པའི་མདོ་ལས།
དགེ་སློང་དག །འདི་སྐད་བདག་གིས་ཐོས་པ་ཞེས་གྱིས་ལ་དམ་པའི་ཆོས་བསྡུ་བར་བྱའོ།།
ཞེས་སོགས་དང༌། འབྲེལ་བ་དང་གོ་རིམ་བསྟན་པར་བྱའོ་ཞེས་གསུངས་སོ། །
གཉིས་པ་ལ། མདོ་ཐུན་མོང་གི་དང་། ཁྱད་པར་ཡུམ་གྱི་གླེང་གཞིའོ། །དང་པོ་ནི།
གང་གི་ཚེ། གང་ལས། གང་དུ། སུ་དང་ལྷན་ཅིག་ཏུ། མདོ་འདི་ཐོས་དྲིས་པ་ན། རང་ཉིད་
ཚད་མའི་སྐྱེས་བུར་བསྟན་པའི་ཕྱིར་དུས་དང་། སྟོན་པ་དང་། ཡུལ་དང་། འཁོར་ཕུན་སུམ་
ཚོགས་པ་གསུངས་ཏེ། ཕྱོགས་གླང་གིས། སྟོན་པ་དཔང་པོ་འཁོར་དང་ནི། །ཡུལ་དང་དུས་
ཀྱང་ངེས་བསྟན་པ། །དད་ལྡན་འཇུག་པའི་ཡན་ལག་ཏུ། །སྡུད་པོ་རང་ཉིད་ཚད་མར་ནི། །
རབ་བསྒྲུབ་ཕྱིར་ཡིན་འཇིག་རྟེན་ན། །ཡུལ་དང་དུས་སོགས་ཀྱིས་མཚོན་ཞིང་། །དཔང་པོར་
བཅས་ ཚིག་སྨྲ་བ་ཡིས། །སྨྲ་པོ་ཚད་མར་རབ་ཏུ་རྟོགས། །ཞེས་སོ། །དེས་ན། དུས་དང༌།
- 79 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོན་པ་དང་། གནས་དང༌། འཁོར་བཞི་ལས། དང་པོ་ནི། དུས་གཅིག་ན་ཞེས་པ་སྟེ།
ཚིག་སྔ་མ་དང་སྦྱར་ན། དུས་གཅིག་གི་ཚེ་ན་མདོ་འདི་ཐོས་ཞེས། ཆོས་ལ་སྦྱར་བས་ཡུམ་
འདི་རྙེད་དཀའ་བར་བསྟན་ནོ། །དུས་གཅིག་གི་ཚེ་ན་བདག་གིས་འདི་ཐོས་ཀྱི། གཞན་དུ་
གཞན་ཐོས་ཞེས། ཟུར་གྱིས་སྨོས་པས་སྡུད་པ་པོ་ཐོས་པ་མང་བར་བསྟན་ནོ། །ཡང་། འདི་
དུས་སྐད་ཅིག་ལ་ཐོས་ཤིང་བརྗེད་པ་མེད་དོ་ཞེས་བདག་ཉིད་ཚད་མའི་སྐྱེས་བུར་བསྟན་ནོ།།
ཚིག་ཕྱི་མ་དང་སྦྱར་ན། དུས་གཅིག་གི་ཚེ་ན་བྱ་རྒོད་ཕུང་པོའི་རི་ལ་བཞུགས་ཞེས་པས་
གཞན་ ན་ གཞན་ དུ་ གཤེགས་ པར་ བསྟན་ནོ། །གཉིས་པ་ནི། བཅོམ་ ལྡན་ འདས་སོ།།
གསུམ་པ་ནི། ཁྱིམ་པ་དང་རབ་ཏུ་བྱུང་བ་འདི་ཕྱོགས་གཉིས་བསྡུ་བ་དང་། སྐུ་གཉིས་ཀྱིས་
ཕན་གདགས་པའི་ཕྱིར་རྒྱལ་པོའི་ཁབ་བྱ་རྒོད་ཕུང་པོ་རི་ལ་ཞེས་གནས་གཉིས་སྨོས། མ་ག་
དྷའི་གྲོང་ཁྱེད་དུ་གཟུགས་ཅན་སྙིང་པོའི་ཁབ་ནི། རྒྱལ་པོའི་ཁབ་བོ། །དག་པའི་ཞིང་ལྟར་
འཇིགས་པ་མེད་པ་སངས་རྒྱས་མང་པོའི་བཞུགས་གནས། འདོད་བྱ་རིན་པོ་ཆེ་སྣ་ཚོགས་ཀྱི་
ཕུང་པོ་ཡོད་པས་བྱ་རྒོད་ཕུང་པོ། ལྷ་ལ་སོགས་པ་བསོད་ནམས་འདོད་པ་རྣམས་ཚེས་
བརྒྱད་ལ་སོགས་པའི་དུས་ཚིགས་སུ་འདུ་བ་རྒྱ་ཆེར་བྱེད་པས། རི་བོའོ། །བཞུགས་པ་ནི།
སྐུས་སྤྱོད་ལམ་དང༌། གསུང་གིས་ཆོས་འཆད་པ་དང་། སེམས་ཅན་དང་ཆོས་ལ་དམིགས་
པའི་ཐུགས་ཀྱིས་སྙོམས་པར་འཇུག་པ་དང་། ནང་དུ་ཡང་དག་པར་འཇོག་པ་སྟེ། བཞིས་
བཞུགས་པའོ། །བཞི་པ་ལ། ཐེག་དམན་དང༌། ཐེག་ཆེན་གྱི་འཁོར་རོ། །དང་པོ་ལ། དགེ་
སློང་ཕ་ནི། ངོ་བོ་གསོལ་བཞིའམ་ཚུར་ཤོག་སོགས་ཀྱིས་བསྙེན་པར་རྫོགས་པ། ཉོན་མོངས་
པ་བཅོམ་པའི་དགེ་སློང་ངོ༌། །སྐྱབས་གནས་དང་དབྱེ་བར་མི་ནུས་པས་དགེ་འདུན་ནོ། །ཟླ་
གྲགས་ཀྱིས། སངས་རྒྱས་ཆོས་དང་དགེ་འདུན་རྣམས། །བདུད་རྣམས་བྱེ་བ་བརྒྱ་ཡིས་
- 3 (） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཀྱང༌། །གང་ཕྱིར་དབྱེ་བར་མི་ནུས་པ། །དེ་ཕྱིར་དགེ་འདུན་ཞེས་བརྗོད་དོ། །ཞེས་སོ། །ཆེན་
པོ་ནི། གྲངས་དང་ཡོན་ཏན་ཆེ་བས་སོ། །གྲངས་ཆེ་བ་ནི། སྟོང་ཉིས་བརྒྱ་ལྔ་བཅུ་ལ་སོགས་
པའོ། །ཡོན་ཏན་ཆེ་བ་ནི། ཐམས་ཅད་ཀྱང་དགྲ་སྒྲིབ་པ་དང་གནོད་པ་བཅོམ་པ། འདོད་པ་
དང་སྲིད་པ་དང་མ་རིག་པའི་ཟག་པ་ཟད་པ། ཉོན་མོངས་པ་དང་ལས་དང་སྐྱེ་བའི་ཉོན་
མོངས་པ་མེད་པ། འཆིང་བ་དང་བྲལ་ཞིང་རང་དབང་ཐོབ་པའམ། རྫུ་འཕྲུལ་དང་དབང་པོ་
དང་ཏིང་ངེ་འཛིན་དང་ཤེས་རབ་ལ་དབང་བས་དབང་དུ་གྱུར་པ། སྲེད་པའི་ཕྱོགས་ཀྱི་ཉོན་
མོངས་པ་སྤངས་པས་ཏིང་ངེ་འཛིན་ལ་སྙོམས་པར་འཇུག་པས་སེམས་ཤིན་ཏུ་རྣམ་པར་
གྲོལ་བ། མ་རིག་པའི་ཕྱོགས་ཀྱི་ཉོན་མོངས་སྤངས་པས་དགྲ་བཅོམ་གྱི་ཡེ་ཤེས་ཤེས་རབ་
རྣམ་པར་གྲོལ་བ། དུཁ་དང་འཇིགས་པ་དང་ལོ་ཀའི་ཆོས་དང་མི་ཤེས་པའི་འཇིགས་པ་
མེད་པས་ཅང་ཤེས་པ། རིག་པ་གསུམ་ལ་སོགས་པ་ཐོབ་པས་གླང་པོ་ཆེན་པོ། ངེས་པར་བྱ་
དགོས་པ་དུཋཁ་ལས་ཐར་བ་ལ་སོགས་བྱས་པས་བྱ་བ་བྱས་པ། ཞོར་བྱ་སྦྱངས་པའི་ཡོན་
ཏན་སོགས་བྱས་པས་བྱེད་པ་བྱས་པ། ཕུང་པོ་དང་ཉོན་མོངས་པ་དང་དམ་བཅའ་དང་
བརྩོན་པའི་ཁུར་བོར་བ། ཐོབ་བྱ་དང་སྤང་བྱ་བཅོམ་ལྡན་འདས་ཀྱི་རྗེས་སུ་མཐུན་པར་ཐོབ་
ཅིང་སྤངས་པས་རང་གི་དོན་རྗེས་སུ་ཐོབ་པ། ཁོང་ཁྲོ་སོགས་དགུས་སྐྱེས་བུ་འཁོར་བར་
སྦྱོར་ལ། དེ་མེད་པས་སྲིད་པར་ཀུན་ཏུ་སྦྱོར་བ་ཡོངས་སུ་ཟད་པ། དེ་ཁོ་ན་ཉིད་ཤེས་པས་
འཆིང་བ་ཐམས་ཅད་དང་བྲལ་ནས་ཡང་དག་པར་ཀུན་ཤེས་པས་སེམས་ཤིན་ཏུ་རྣམ་པར་
གྲོལ་བ། མཐར་གནས་སྙོམས་འཇུག་དགུས་སེམས་ཐམས་ཅད་ལ་དབང་བ་མཐར་ཐུག་
ཐོབ་པས་སེམས་ཐམས་ཅད་ཀྱི་དབང་དམ་པའི་ཕ་རོལ་ཏུ་ཕྱིན་པའོ། །དམིགས་བསལ་ནི།
ཀུན་དགའ་བོ་ལ་ཡོན་ཏན་དེ་དག་མེད་ཅེས་པ། གང་ཟག་གཅིག་མ་གཏོགས་པ་འདི་ལྟ་སྟེ།
- 9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚེ་དང་ལྡན་པ་ཀུན་དགའ་བོ་ཞེས་སོ། །དགེ་སློང་མ་ནི། གྲགས་འཛིན་མ་ལ་སོགས་པ་ལྔ་
བརྒྱ་ཙམ་མོ། །དགེ་བསྙེན་གཟུགས་ཅན་སྙིང་པོ་ལ་སོགས་པ་དང་། དགེ་བསྙེན་མ་ས་ག་མ་
ལ་སོགས་པ་སྟེ། ཀུན་ཀྱང་ཆོས་མཐོང་བ་མཐོང་ལམ་ཐོབ་པ་ཤ་སྟག་གོ །གཉིས་པ་ནི། ངོ་
བོ་སྐྱེ་བ་གཅིག་གིས་ཐོགས་པའི་བྱང་སེམས་བཟང་སྐྱོང་ལ་སོགས་པ་གྲངས་བྱེ་བ་ཕྲག་
ཁྲིག་བརྒྱ་སྟོང༌། ཡོན་ཏན། ཐམས་ཅད་ ཀྱང་གཟུངས་རབ་ཏུ་ཐོབ་པ་ལ་སོགས་པའོ།།
ཐབས་ཅིག་པ་ནི། ལྷན་ཅིག་པ་སྟེ། ཡོངས་སུ་བསྐོར་བའོ། །
གཉིས་པ་ལ། གདན་དང་བཞུགས་པར་བཤམས། བཞུགས་ནས་ཆོ་འཕྲུལ་
མཛད། མཛད་ནས་ཆོས་ གསུངས་པའི་དུས་གཟིགས་པ་གསུམ་མོ། །དང་པོ་ལ་གཉིས་
ལས། གདན་བཤམ་པ་ནི། ཆོས་ཐུན་མོང་མ་ཡིན་པའི་མཆོད་འོས་ཆེན་པོར་བསྟན་པ་དང་།
འདོད་པ་མེད་པ་དང༌། ཕྱི་རབས་ཀྱི་སྐྱེ་བོའི་ཞུམ་པ་བསལ་བ་དང༌། འཁོར་འདུལ་བའི་
ཕྱིར་དེ་ནས་དེའི་ཚེ་བཅོམ་ལྡན་འདས་ཀྱིས་གདན་སེང་གེའི་ཁྲི་བཤམས་ནས་ཞེས་སོ།།
བཞུགས་པ་བཤམ་པ་ནི། མཉམ་པར་བཞག་པའི་སྤྱོད་ལམ་གྱིས་མདོ་འདི་རྟོགས་པར་
བྱའོ། །ཞེས་བསྟན་པའི་ཕྱིར་སྐུ་དྲང་པོར་བསྲང་སྟེ། དགོངས་པ་སྔོན་དུ་བཞག་ནས་སྐྱིལ་མོ་
ཀྲུང་མཛད་ནས་བཞུགས་སོ། །ཞེས་སོ། །གཉིས་པ་ལ། ཏིང་ངེ་འཛིན་དང༌། རྫ་ འཕྲུལ་
དང༌། ཆོས་སྣང་བའི་ཆོ་འཕྲུལ་ལོ། །དང་པོ་ལ། ཏིང་ངེ་འཛིན་རྒྱལ་པོ་དང༌། སེང་གེ་རྣམ་
རོལ་གྱི་ཆོ་འཕྲུལ་ལོ། །དང་པོ་ལ། རྒྱུ་མཉམ་པར་བཞག་སྟེ་གཟིགས་པ་དང་། འབྲས་བུ་
འོད་ཟེར་དགྱེ་བའོ། །དང་པོ་ནི། དེར་བཞུགས་ནས་ཏིང་ངེ་འཛིན་གང་དུ་ཏིང་ངེ་འཛིན་
ཐམས་ཅད་ཁོང་དུ་ཆུད་པས་འདུ་བ་དང་རྗེས་སུ་འབྲང་བར་འགྱུར་བའི་ཏིང་ངེ་འཛིན་རྒྱལ་
པོ་ཞེས་བྱ་བའི་ཏིང་ངེ་འཛིན་ལ་མཉམ་པར་བཞག་གོ །དེ་ནས་བཅོམ་ལྡན་འདས་དགོངས་
，
- 8 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༢
ཤིང་ཡང་དག་པར་མཁྱེན་ནས་ཏིང་ངེ་འཛིན་དེ་ལས་བཞེངས་ཏེ། ལྷའི་སྤྱན་གྱིས་སངས་
རྒྱས་ཀྱི་ཞིང་ཐམས་ཅད་ལ་རྣམ་པར་གཟིགས་སོ། །ཞེས་སོ། །གཉིས་པ་ལ། ཡན་ལག་
དང་ཉིང་ལག་ནས་དང་། བུ་སྤུའི་བུ་ག་ནས་དང་། རང་བཞིན་གྱི་དང་། ལྗགས་ལས་འོད་
ཟེར་དགྱེ་བའོ། །དང་པོ་ནི། དེ་ལྟར་གཟིགས་ནས་སྐུ་ཐམས་ཅད་ནས་འོད་རབ་ཏུ་བཀྱེ་སྟེ།
དེའི་ཞབས་ཀྱི་མཐིལ་གཉིས་འཁོར་ལོའི་རྩིབས་སྟོང་དང་ལྡན་པ་ལས་ཀྱང་འོད་ཟེར་བྱེ་བ་
ཕྲག་ཁྲིག་བརྒྱ་སྟོང་དྲུག་ཅུ་དྲུག་ཅུ་བྱུང་ངོ༌། །ཞེས་སོ། །འོད་ཟེར་ནི། ནང་གི་ཡེ་ཤེས་རྣམ་
པར་འཕྲོ་བ་ལས་བྱུང་བའོ། །འོད་ནི། ཕྱིའི་པགས་པའམ། ཁ་དོག་རྣམ་པར་འཕྲོ་བ་ལས་
བྱུང་པའོ། །འོད་ཟེར་དང་གདུལ་བྱ་དང་དགོས་པ་མང་བས་བྱེ་བ་ཕྲག་ཁྲིག་བརྒྱ་སྟོང་ངོ༌།།
སྔོ་སེར་དམར་དཀར་ལེ་བརྒན་དང་འོད་གསལ་བ་སྟེ། དྲུག་པོ་ཕྱོགས་བཅུར་འཕྲོས་པས་
དྲུག་ ཅུའོ། །ལྟེ་ བ། ཐུགས་ ཀ། མགུལ། ཞལ། མཛོད་ སྤུ། གཙུར་ གཏོར་ མ་ གཏོགས་པ་
རྣམས་ལ་གནས་གཉིས་གཉིས་ཡོད་པས་དྲུག་ཅུ་གཉིས་སྨོས་སོ། །འོད་ཟེར་དེ་ལས་གཉིས་
བྱེད་དེ། ལོ་ཀ་སྣང་བར་བྱེད་པ་དང༌། སྔོན་གྱི་སྨོན་ལམ་གྱི་དབང་གིས་གདུལ་བྱ་རྣམས་
བྱང་ཆུབ་ལས་ཕྱིར་མི་ལྡོག་པར་བྱེད་དོ། །གཉིས་པ་ནི། དེ་ནས་བཅོམ་ལྡན་འདས་ཀྱིས་བ་
སྦྱའི་སྒོ་ནས་འོད་ཟེར་རབ་ཏུ་དགྱེ་བར་མཛད་དེ་སོགས་སོ། །གསུམ་པ་ནི། དེ་ནས་ཡང་
བཅོམ་ལྡན་འདས་ཀྱིས་དེ་བཞིན་གཤེགས་པའི་རང་བཞིན་གྱི་འོད་གང་ཡིན་པ་ལ་སོགས་
སོ༑ ༑བཞི་པ་ནི། དེ་ནས་དེའི་ཚེ་བཅོམ་ལྡན་འདས་ཀྱི་ཞལ་གྱི་སྒོ་ནས་ལྗགས་ཀྱི་དབང་པོ་
བཀྲམ་སྟེ་ཞེས་སོགས་ཏེ། སྟོང་གསུམ་ཁྱབ་པའི་ལྗགས་ལས་བྱུང་བའི་འོད་ཟེར་གྱི་རྩེ་ལ་
པདྨ་ལ་གནས་པའི་སངས་རྒྱས་ཀྱི་སྐུ་ཕར་ཕྱིན་དྲུག་དང་ལྡན་པའི་ཆོས་བསྟན་པས་སེམས་
ཅན་གྱི་དོན་བྱེད་དོ། །དེའང་ཆོས་སྟོན་པའི་ལྟས་སུ་ལྗགས་ལས་འོད་ཟེར་འབྱུང༌། བྱང་
- 8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་རྣམས་སྐྱོན་མེད་པར་འཇུག་པའི་ལྟས་སུ་པདྨ་འབྱུང་། དེ་དག་སངས་རྒྱས་ནས་ཆོས་
སྟོན་པའི་ལྟས་སུ་སངས་རྒྱས་ཀྱི་ཆོས་སྟོན་པ་འབྱུང་ངོ༌། ། །
གཉིས་པ་ལ། རྒྱུ་མཉམ་པར་བཞག་པ་དང་། འབྲས་བུ་ཞིང་སྦྱང་བའོ། །དང་
པོ་ནི། ཏིང་ངེ་འཛིན་མཐུ་ལྡན་འཇིགས་པ་མེད་པ་སྟེ། དེ་ནས་བཅོམ་ལྡན་འདས་ཀྱིས་
གདན་སེང་གེའི་ཁྲི་དེ་ཉིད་ལ་བཞུགས་བཞིན་དུ་སངས་རྒྱས་ཀྱི་ཏིང་ངེ་འཛིན་སེང་གེ་རྣམ་
པར་རོལ་པ་ཞེས་བྱ་བ་ལ་མཉམ་པར་བཞག་སྟེ་ཞེས་སོ། །གཉིས་པ་ལ། སྣོད་དང་བཅུད་
ཀྱི་ཞིང་སྦྱང་བའོ། །དང་པོ་ནི། དེ་ལྟ་བུའི་གཟུགས་ཀྱིས་རྫུ་འཕྲུལ་མངོན་པར་འདུ་མཛད་
དོ༑ །ཇི་ལྟ་བུའི་རྫུ་འཕྲུལ་མངོན་པར་འདུ་མཛད་པས་སྟོང་གསུམ་གྱི་སྟོང་ཆེན་པོའི་ལོ་ཀའི་
ཁམས་འདི་རྣམ་པར་འགྱུར་བ་དྲུག་ཏུ་གཡོས་སོ། །ཞེས་སོགས་ཏེ། དེ་ལ་ཕྱོགས་གཅིག་
ལྡེག་པ། གཡོ་བ། ཤིང་ལྗོན་པ་ལྟར་ཐམས་ཅད་འགུལ་བ། མགལ་མེ་ལྟར་འཁོར་བས་
ལྡེག་པ། སྒྲ་སྐད་རིང་དུ་འབྱུང་བ་ཆེམ་ཆེམ། རྣམ་པར་འཁྲུགས་པས་འཁྲུགས་འཁྲུགས།
སྒྲ་བེར་བེར་པོ་ནི། འུར་འུར་པོ། རེ་རེ་ལ་ཆེ་འབྲིང་གསུམ་གྱིས་ལྟས་བཅོ་བརྒྱད་དུ་འགྱུར་
རོ༑ ༑ཡང་ན་ ས་ནི་ གཡོས་ཤིང་འགུལ། རི་ལྡེག །ལྷའི་རྔ་བོ་ཆེ་ཆེམ་ཆེམ། རྒྱ་ མཚོ་
འཁྲུགས། འབྲུག་འུར་འུར་རོ། །གཉིས་པ་ནི། མཐོ་རིས་དང་། མཐོ་རིས་ཉེས་པ་མེད་པ་
དང་། སྤྱོད་པ་དག་པ་དང་། བསམ་པ་ཁྱད་པར་ཅན་དང༌། བདེ་ལྡན་དང་། ཤེས་ལྡན་ལ་
དགོད་པ་དྲུག་གོ །དང་པོ་ནི། དེ་ནས་དེའི་ཚེ་སྐད་ཅིག་ཡུད་ཙམ་ཐང་ཅིག་དེ་ལ་སྟོང་གསུམ་
གྱི་སྟོང་ཆེན་པོའི་ལོ་ཀའི་ཁམས་འདི་ན་མི་ཁོམ་པ་ཐམས་ཅད་ཟད་པར་གྱུར་ཏོ། །ཞེས་སོ།།
དེ་བཞིན་དུ་གཉིས་པ་ནི། དམུས་ལོང་ཇི་སྙེད་ཅིག་ཡོད་པ་དེ་དག་ཐམས་ཅད་ཀྱིས་ཀྱང་
མིག་གིས་གཟུགས་མཐོང་བར་གྱུར་ཏོ། །ཞེས་སོ། །གསུམ་པ་ནི། ལུས་དང་ངག་དང་ཡིད་
- 5 1 -



，
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
ཀྱི་ལས་ཀྱི་མཐའ་དང་འཚོ་བ་མི་དགེ་བ་མ་སྤངས་པ་རྣམས་ཀྱིས་ཀྱང་དེ་དག་སྤངས་པར་
གྱུར་ཏོ། །བཞི་པ་ནི། སེམས་ཅན་ཐམས་ཅད་ཀྱང་སེམས་ཅན་ཐམས་ཅད་ལ་དཔེར་ན་ཕ་
མ་དང་། ཕུ་ནུ་དང༌། སྲིང་མོ་དང༌། མཛའ་བོ་དང༌། གཉེན་དང༌། གྲོགས་པོ་དང་མཚུངས་
པའི་ སེམས་ ཀྱིས་ཕན་ཚུན་སེམས་མཉམ་པ་ཉིད་དུ་གྱུར་ཏོ། །ལྔ་པ་ནི། དཔེར་ན། དགེ་
སློང་བསམ་གཏན་གསུམ་པ་ལ་སྙོམས་པར་ཞུགས་པའི་བདེ་བ་དེ་ལྟ་བུའི་བདེ་བ་ཐམས་
ཅད་དང་ལྡན་པར་གྱུར་ཏེ། དྲུག་པ་ནི། སངས་རྒྱས་བཅོམ་ལྡན་འདས་རྣམས་ཀྱིས། དུལ་
བ་ནི་ལེགས་སོ། །ཞི་བ་ནི་ལེགས་སོ། །ཡང་དག་པར་སྡོམ་པ་ནི་ལེགས་སོ། ཡུན་རིང་དུ་
ཚངས་པར་སྤྱོད་པ་ལ་གནས་པ་ནི་ལེགས་སོ། །སྲོག་ཆགས་སུ་གྱུར་པ་རྣམས་ལ་མི་འཚེ་བ་
ནི་ལེགས་སོ། །ཞེས་ཆེད་དུ་བརྗོད་པས་ཆེད་དུ་བརྗོད་པར་གྱུར་ཏོ། །ཞེས་སོ། །དེའང་ཐུབ་
པས་སྔོན་དུལ་བ་ལ་སོགས་པ་ལ་བསླབ་པའི་དབང་གིས་ད་ལྟར་གདུལ་བྱ་རྣམས་ཀྱི་མི་
ཁོམ་པ་ལ་སོགས་པ་སྤངས་ནས་ཡུམ་ལ་སྤྱོད་པའི་སྐལ་བ་ཅན་དུ་གྱུར་པ་ངོ་མཚར་ཞེས་
བརྗོད་པའོ། །
གཉིས་པ་ལ་གཉིས་ཏེ། སྤྲུལ་པ་དང་། བྱིན་གྱིས་བརླབས་པའི་ཆོ་འཕྲུལ་ལོ།།
དང་པོ་ལ། སྤྲུལ་སྐུ་གཞན་ཟིལ་གྱིས་མནན། རང་བཞིན་གྱི་སྐུ་ཞུམ་པ་བསལ། དེ་ལྷ་དང་
མིས་མཆོད་པའོ། །དང་པོ་ནི། བཅོན་ལྡན་འདས་གདན་སེང་གེའི་ཁྲི་དེ་ཉིད་ལ་བཞུགས་
པས། གཙང་མའི་གནས་དང་བཅས་པ་འདི་ཟིལ་གྱིས་མནན་ཏེ་བཞུགས་ནས་འོད་དང་སྐུ་
མདོག་དང་གཟི་བརྗིད་དང་དཔལ་གྱིས་མཛེས་ཤིང་ལྷམ་མེ་ལྷན་ནེ་ལྷང་ངེའོ། །ཞེས་སོ།།
གཉིས་པ་ནི། དེ་ནས་ཡང་བཅོམ་ལྡན་འདས་ཀྱིས་སྟོང་གསུམ་གྱི་སྟོང་ཆེན་པོའི་འཇིག་རྟེན་
གྱི་ཁམས་འདིར་བཅོམ་ལྡན་འདས་ཀྱི་རང་བཞིན་གྱི་སྐུ་ཇི་འདྲ་བ་དེ་བཞིན་དུ་བསྟན་ནོ།།
- $ 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་སོ། །གསུམ་པ་ནི། དེ་ནས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ན་
ལྷ་གང་ཇི་སྙེད་ཡོད་པ་ཞེས་པ་ནས་མཆོད་པ་བྱེད་པར་གྱུར་ཏོའི་བར་ཏེ། ལྷ་མི་རྣམས་ཀྱིས་
ལྷ་རྫས་ཀྱི་བ་དན་དང་མེ་ཏོག་རྣམས་མདུན་དུ་གཏོར། ཕྱོགས་བཞིར་མངོན་པར་གཏོར།
ཕྱོགས་བཅུར་རྒྱ་ཆེར་མངོན་པར་གཏོར་བའོ། །གཉིས་པ་ལ། དེ་བྱིན་གྱིས་བརླབས་པ་དང་
སྐུ་མཉམ་དུ་བསྟན་པའོ། །དང་པོ་ནི། བ་དན་དེ་དག་ཀྱང་དེ་མ་ཐག་ཏུ་བཅོམ་ལྡན་འདས་
ཀྱིས་བྱིན་གྱི་བརླབས་ཀྱིས་བཅོམ་ལྡན་འདས་ཀྱི་དབུའི་སྟེང་གི་ནམ་མཁའ་ལ་མེ་ཏོག་ལ་
སོགས་པའི་ཁང་པ་བརྩེགས་པ། སྟོང་གསུམ་གྱི་སྟོང་ཆེན་པོའི་ལོ་ཀའི་ཁམས་ཙམ་དུ་རེད་
དེ་ གནས་པར་གྱུར་ཏོ། །ཞེས་སོ། །གཉིས་པ་ནི། སྟོང་གསུམ་གྱི་སྟོང་ཆེན་པོའི་ལོ་ཀའི་
ཁམས་ཀྱི་མི་ཐམས་ཅད་དང་ལྷ་ཐམས་ཅད་ཀྱིས་དེ་བཞིན་གཤེགས་པའི་སྐུ་བལྟ་བས་ཆོག་
མི་ཤེས་པ་དེ་མཐོང་ནས་འདི་སྙམ་དུ་སེམས་པ་གྱུར་ཏེ། དེ་བཞིན་གཤེགས་པ་བདག་ཅག་
གི་མདུན་ན་བཞུགས་ཤིང་ཆོས་སྟོན་ཏོ་སྙམ་མོ། །ཞེས་སོ། །
གསུམ་པ་ལ། ལོ་ ཀའི་ཁམས་བསྟན་པ་དང༌། འཁོར་བསྡུ་བའོ། །དང་པོ་ནི། །
སངས་རྒྱས་དང་ཆོས་ལ་བརྙས་པ་སྤང་བ་དང༌། ཞིང་གཞན་ན་གནས་པ་འཁོར་དུ་བསྡུ་བ་
ལ་སོགས་པའི་དོན་དུ་ཞིང་འདི་དང་ཞིང་གཞན་ཕན་ཚུན་སྣང་བར་བྱས་པ་སྟེ། དེ་ནས་
བཅོམ་ལྡན་འདས་ཀྱིས་ཞེས་པ་ནས་མཐོང་བར་གྱུར་ཏོའི་བར་རོ། །གཉིས་པ་ལ། ལྟས་ཀྱི་
རྒྱུ་ཞུས་པ་བསྟན་པ་དང༌། ཞུས་པ་གནང་བ་དང་། གསུང་བསྒྲུབས་ནས་འཁོད་པའོ། །དང་
པོ་ལ། ཞུས་པ་དང་བསྟན་པ་གཉིས་ལས། ཞུས་པ་ནི། འདི་ནས་ཤར་ཕྱོགས་ལོགས་སུ་
ཞེས་པ་ནས་རྐྱེན་ཅི་ལགས་ཞེས་པའི་བར་ཏེ། སངས་རྒྱས་བཞུགས་པ་ནི། སྲོག་དབང་གི་
རྒྱུད་ཀྱིས་བཞུགས་སོ། །སྐུ་ལས་བྱུང་བའི་སྙུན་མེད་པས་འཚེའོ། །གློ་བུར་གྱི་སྙན་མེད་པས་
- $ $ -



པ་བs
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
སྐྱོང་བའམ། ཡང་ན་སྐུ་གསུམ་དང་སྦྱར་རོ། །གཉིས་པ་ནི། རིགས་ཀྱི་བུ། འདི་ནས་ནུབ་
ཕྱོགས་ཞེས་པ་ནས་འདི་འདྲ་བ་དེ་ནི། དེའི་མཐུ་ཡིན་ནོའི་བར་རོ། །གཉིས་པ་ལ། འགྲོ་
བར་ཞུ་བ་དང༌། གནང་བ་སྦྱིན་པའོ། །དང་པོ་ནི། བཅོམ་ལྡན་འདས་ཞེས་པ་ནས་བདག་
ཀྱང་ལྟ་བའི་སླད་དུ་མཆིའོ་ཞེས་པའི་བར་དུ་སྟེ། བླ་མ་ལ་མ་ཞུས་པར་འགྲོ་བ་མི་རིགས་
པས་ཞུས་པའོ། །གཞོན་ནུར་གྱུར་པ་ནི། ཚངས་སྤྱོད་ཀྱིས་ཕྱེ་བ་སེམས་དང་པོ་བསྐྱེད་པ་
ཡན་ཆད་དང་། སས་ཕྱེ་བ་ས་བརྒྱད་པ་ཡན་ཆད་དོ། །
གཉིས་པ་ལ་བཞི་ལས། འགྲོ་བར་གནས་པ་ནི། རིགས་ཀྱི་བུ། ཁྱོད་ཀྱིས་དེ་
ལྟར་དེའི་དུས་ལ་བབ་པར་ཤེས་ན་སོང་ཞིག་ཅེས་པའོ། །སྐྱེས་གནང་བ་ནི། དེ་བཞིན་
གཤེགས་པ་ཞེས་པ་ནས་འདབ་མ་སྟོང་དང་ལྡན་པ་སྟོང་བསྐུར་ཏེའི་བར་ཏེ། ང་རྒྱལ་དང་
ཕྲག་དོག་མེད་པ་དང་། ཆོས་ལ་གུས་པ་དང་། སངས་རྒྱས་མང་པོར་ཤེས་པ་སོགས་ཀྱི་དོན་
དུ་ ཡིན་ནོ། །འཕྲིན་གནང་བ་ནི། རིགས་ ཀྱི་ བུ་ཁྱོད་ཀྱིས་ནས་སྨོས་ཤིག་གི་བར་རོ།།
གདམས་ངག་གནང་བ་ནི། རིགས་ཀྱི་བུ། སངས་རྒྱས་ཀྱི་ཞིང་དེར་བག་ཡོད་པར་སྤྱོད་ཅིག་
ནས་དེར་ཉམས་པར་གྱུར་ཏ་རེའི་བར་ཏེ། ཞིང་དེ་ན་ཉོན་མོངས་དང་དུས་དང་ཚེ་དང་ལྟ་བ་
དང་སེམས་ཅན་གྱི་སྙིགས་མ་སྟེ། ལྔ་ཡོད་པས་མ་ཉམས་པར་གྱིས་ཤིག་གོ །བསྟེན་པར་
དཀའ་བ་ནི། ཞིང་ལ་སྨད་ཀྱི། བྱང་སེམས་ལ་སྨད་པ་མ་ཡིན་ནོ། །གསུམ་པ་ནི། དེ་ནས་
བྱང་སེམས་ཞེས་པ་ནས་བྱང་ཆུབ་ཏུ་ངེས་པར་གྱུར་ཏོའི་བར་རོ། །བྱང་སེམས་འཁོར་མང་
པོ་དང་བཅས་པས་བར་གྱི་དེ་བཞིན་གཤེགས་པ་རྣམས་ལ་མཆོད་ནས་རང་རང་གི་གནས་
སུ་འཁོད་དེ་སྙན་གསོལ་ཞིང་པདྨ་ཕུལ་བ་དང༌། ཐུབ་པས་ཞིང་མ་དག་པར་འཁྲུངས་ཀྱང་
དེའི་ཉེས་པས་མ་གོས་པར་བསྟན་པ་དང༌། ཆོས་ལ་མཆོད་པའི་ཕྱིར་པདྨ་སྐྱེས་ལན་དུ་
- 8 7 -



H
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཏོར་བས་པདྨ་ལ་དེ་བཞིན་གཤེགས་པ་རེ་བཞུགས་ནས་ཆོས་སྟོན་པར་བྱུང་ངོ༌། །གསུམ་
པ་ནི། སྣོད་དག་ཅིང་འཁོར་འདུས་པར་གཟིགས་པ་སྟེ། དེ་ནས་སྐད་ཅིག་ནས་བྱང་སེམས་
ཆེན་པོ་གཞོན་ནུར་གྱུར་པ་རྣམས་ཀྱང་འདུས་པར་གཟིགས་པར་གྱུར་ཏོའི་བར་རོ། །
གཉིས་པ་ལ་གསུམ་སྟེ། རྒྱས་པ་ལ་དད་པ་ལ་བརྒྱད། བར་པ་ལ་དད་པ་ལ་
དྲུག །བསྡུས་ པ་ ལ་ དད་ པ་ལ་གསུམ་དུ་དབྱེ་བའོ། །དང་པོ་ལ། བསྡུས་དོན་ལུས་རྣམ་
གཞག །ཚིག་དོན་ཡན་ལག་རྒྱས་བཤད་གཉིས་སོ། །དང་པོ་ལ་བཞི་སྟེ། དགོས་པ་བསྟན་
པས་མཚམས་སྦྱར། དགོས་ལྡན་ལུས་བཤད། བཤད་པའི་བསྡུས་དོན་བསྟན། མ་བཀྲོལ་
བའི་རྒྱུ་མཚན་ནོ། །དང་པོ་ལ། གསུངས་ཏེ་ཞེས་དྲང་ངོ༌། །དུས་ནམ་གྱི་ཚེ་ན། སྔར་བཤད་
པ་དེ་དང་འབྲེལ་བ་དང་། སོགས་པ་བརྗོད་བྱ་ལ་སོགས་པ་བསྙད་པ་སྟེ། བཤད་ཟིན་ནས་
དེའི་ རྗེས་སུའོ། །གང་ན། ཤེར་ ཕྱིན་ གྱི་ལུས་རྣམ་གཞག་གོ །ཡུམ་ནི། བརྗོད་བྱ་མངོན་
རྟོགས་བརྒྱད་དང༌ རྗོད་བྱེད་སྐབས་བརྒྱད་དོ། །ལུས་ནི། རྗོད་བྱེད་ཚིག་གི་ལུས་དང༌།
བརྗོད་བྱ་དོན་གྱི་ལུས་སོ། །དེའང་ཚིག་དོན་གྱི་ཡན་ལག་དུ་མ་འདུས་པའམ། ཆ་ཤས་དུ་མ་
བསགས་ པའམ། ཡན་ ལག་ ལ་ ཁྱབ་ པར་ བྱེད། རྟེན་བྱེད་ པས་ ལུས་སོ། །གང་གིས་ན།
ཚིག་ལེའུར་བྱས་པ་བཅོ་ལྔས་སོ། །ཇི་ལྟར་ན། དང་པོ་གཉིས་ཀྱིས་མདོར་བསྟན་དང༌།
ལྷག་མ་བཅུ་གསུམ་གྱིས་རྒྱས་པར་བསྟན་པས་སོ། །དགོས་པ་ཅིའི་དོན་དུ་ན། དཀྱུས་ས་
བསྟན་པའི་རྟ་ཐོགས་མེད་དུ་རྒྱུག་ནུས་པ་ལྟར། གདུལ་བྱ་ཉན་པ་པོ་རྣམས་ཀྱིས་ཡན་ལག་
རྒྱས་བཤད་རྣམས་མ་འཁྲུགས་པར་བདེ་བླག་ཏུ་རྟོགས་པར་བྱ་བའི་ཕྱིར་དང་། དཀྱུས་ས་
མཐོང་བའི་ཁ་ལོ་བ་སེམས་སྟོབས་ཆེ་ཞིང་རྟ་ཚར་གཅོད་ནུས་པ་ལྟར། ཡན་ལག་རྒྱས་
བཤད་ཀྱིས་བསྟན་བཅོས་ཀྱི་དོན་ལུས་རྣམ་གཞག་མདོ་ཙམ་དུ་རྣམ་པར་དབྱེ་བ་བྱས་པ་
， y-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཡང་འཆད་པ་པོ་རྣམས་ཀྱིས་བཤད་པར་བྱ་སླ་བའི་དོན་ཏེ། དེའི་རྒྱུ་མཚན། བསྟན་བཅོས་
མ་འཛིངས་ཤིང་མ་འཁྲུགས་པར་རྟོགས་པར་འགྱུར་བ་ཉིད་ཀྱིས་སོ། །དགོས་པ་དེ་གཉིས་
གཟིགས་ནས་གསུངས་སོ། །
གཉིས་པ་ལ། ལུས་མདོར་བསྟན་པ་དང་། རྒྱས་པར་བཤད་པའོ། །དང་པོ་ལ་
གཉིས་ཏེ། ཡུམ་དངོས་བརྒྱད་ཀྱིས་བཤད་པར་བསྟན། འཆད་བྱེད་དངོས་བརྒྱད་གཏན་ལ་
དབབ་པའོ། །དང་པོ་ལ། བཤད་ཅེས་དྲང་ངོ༌། །གང་ན། ལམ་དང་འབྲས་བུའི་ཤེར་ཕྱིན་
ནིའོ། །གང་གིས་ན། དངོས་པོ་བརྒྱད་ཀྱིས་སོ། །འོ་ན། དངོས་པོ་དང་མངོན་རྟོགས་དང་
སྐབས་བརྒྱད་ལ་ཁྱད་ཡོད་དམ་མེད་ཅེ་ན། འབྲེས། མཁྱེན་གསུམ་མངོན་རྟོགས་མིན་ཞེས་
པ་དང༌། ཤཱནྟིས། ཆོས་སྐུ་མངོན་རྟོགས་བཏགས་པ་བའོ། །ཞེས་པ་མི་འཐད་དེ། འཕགས་
པས། ཐམས་ཅད་ཤེས་པ་ཉིད་དང་ལམ་ཤེས་པ་ཉིད་དང་རྣམ་མཁྱེན་ཉིད་ཀྱིས་མངོན་
རྟོགས་མཐའ་དག་བསྡུས་པའི་ཕྱིར། ཞེས་པ་དང་། འགྲེལ་ཆེན་ལས། ཤེས་ཕྱིན་གྱི་དོན་
བསྡུས་པ་མངོན་པར་རྟོགས་པ་བརྒྱད་མདོར་བསྡུས་པའོ། །ཞེས་པ་དང་འགལ་ལོ། །དེས་
ན་དངོས་པོ་བརྒྱད་ནི། ཚིག་གི་དོན་མངོན་རྟོགས་བརྒྱད་ཡིན་ལ། སྐབས་བརྒྱད་ནི། ལེའུ་
བརྒྱད་དེ། དེའི་རྗོད་བྱེད་ཡིན་ནོ། །དེ་ལ་ཇི་ལྟར་ན། ཡང་དག་པར་ཏེ། དོན་མ་ལུས་པར་
བཤད་དོ། །མདོ་ནི། དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཤཱ་རིའི་བུ་ལ་བཀའ་
སྩལ་པ། ཤཱ་རིའི་བུ། འདི་ལ་ཞེས་པ་ནས་སེམས་ཅན་ཚད་མེད་པ་དག་གིས་བླ་མེད་བྱང་
ཆུབ་ཏུ་སེམས་བསྐྱེད་པར་གྱུར་ཏོའི་བར་རབ་འབྱོར་གྱི་ལེའུས་རྣམ་མཁྱེན་བཤད། དེའི་ཚེ་
ཡང་སྟོང་གསུམ་གྱི་སྟོང་ཆེན་པོའི་ལོ་ཀའི་ཁམས་འདི་ན་རྒྱལ་པོ་ཆེན་པོ་ཇི་སྙེད་ཡོད་པ་ཞེས་
པ་ནས་ལམ་གྱི་རྣམ་པར་ཤེས་པ་ཉིད་ཀྱི་ཕྱིར་རབ་འབྱོར། འདི་ནི། བྱང་སེམས་ཀྱི་ཡུམ་
.
- 8 9 -



1
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མོའི་བར་མཐའ་གཉིས་རྣམ་དག་གི་ལེའུས་ལམ་ཤེས་བཤད། རབ་འབྱོར་གྱིས་གསོལ་པ།
བཅོམ་ལྡན་འདས། བྱང་སེམས་གྱི་ཡུམ་ནི། ཚུ་རོལ་གྱི་མཐར་མ་ལགས་ཞེས་པ་ནས་སུ་
ཡང་སྦྱིན་པའི་གནས་སུ་གྱུར་པ་མ་མཆིས་སོའི་བར་སྤྱོད་པ་ཁྱད་པར་གྱི་ལེའུ་གཞི་ཤེས་
བཤད། དེ་ནས་ཚེ་དང་ལྡན་པ་རབ་འབྱོར་གྱི་བཅོམ་ལྡན་ལ་འདི་སྐད་ཅེས་གསོལ་ཏོ།།
བཅོམ་ལྡན་འདས་འདི་ལྟ་སྟེ་ཡུམ་ནི་མ་མཆིས་པའི་ཕར་ཕྱིན་ནོ། །ཞེས་པ་ནས་ལྷ་དང་མི་
དང་ལྷ་མ་ཡིན་དུ་བཅས་པའི་ལོ་ཀས་མི་འཕྲོག་པ་ཡིན་ནོའི་བར་དེ་བཞིན་ཉིད་ཀྱི་ལུས་རྣམ་
ཀུན་བཤད། དེ་ནས་བཅོམ་ལྡན་འདས་ཀྱི་ཚེ་དང་ལྡན་པ་རབ་འབྱོར་ལ་བཀའ་སྩལ་པ།
རབ་འབྱོར། གལ་ཏེ་བྱང་སེམས་ཀྱི་རྨི་ལམ་ན་ཡང་ཞེས་པ་ནས་སེམས་ཅན་རྣམས་ཀྱང་
ཕུང་པོ་གསུམ་དུ་ལུང་བསྟན་ཏོའི་བར་བསླབ་པ་ཡོངས་སུ་དག་པའི་ལེའུས་རྩེ་སྦྱོར་བཤད།
དེ་སྐད་ཅེས་བཀའ་སྩལ་པ་དང་། ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་
སྐད་ཅེས་གསོལ་ཏོ། །བཅོམ་ལྡན་འདས། དེ་ལྟ་དེ་ལྟར་བྱང་སེམས་ཆེན་པོ་ཆོས་ཐམས་
ཅད་དངོས་པོ་མ་མཆིས་པའི་ངོ་བོ་ཉིད་ལ་བསམ་གཏན་བཞི་དང་མངོན་པར་ཤེས་པ་ལྔས་
མངོན་པར་རྫོགས་པར་སངས་རྒྱས་ན་ཞེས་པ་ནས་བདུད་ཀྱི་རིགས་ཀྱིས་ཚུགས་པར་
དཀའ་བ་ཡིན་ནོའི་བར་རིམ་གྱིས་འཇུག་པ་ལ་བསླབ་པའི་ལེའུས་མཐར་གྱིས་པ་བཤད།
དེ་སྐད་ཅེས་བཀའ་སྩལ་པ་དང་། ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་
སྐད་ཅེས་གསོལ་ཏོ། །བཅོམ་ལྡན་འདས། བྱང་སེམས་ཆེན་པོ་ཡུམ་ལ་སྤྱོད་པའི་ཚེ་ཇི་ལྟར་
སེམས་བསྐྱེད་པ་གཅིག་གིས་ཕར་ཕྱིར་དྲུག་ཡོངས་སུ་འཛིན་པ་ལ་སོགས་ཞེས་པ་ནས་
མཚན་མ་མེད་པའི་ཚུལ་གྱིས་ཡུམ་ལ་བསླབ་པར་བྱའོའི་བར་བསླབ་པ་ཡོངས་སུ་རྫོགས་
པའི་ལེའུས་སྐད་ཅིག་མ་བསྟན། རབ་འབྱོར་གཞན་ཡང་ཟག་པ་མེད་པའི་ཆོས་རྨི་ལམ་ལྟ་
-9 (） -



T
།
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
བུ་ཞེས་པ་ནས་སྟོང་པ་ཉིད་ཅེས་བྱ་བ་ལྟ་ཡོད་པར་འགྱུར་རེ་སྐན་གྱི་བར་བསླབ་པའི་འབྲས་
བུའི་ལེའུས་ཆོས་སྐུ་བཤད་དོ། །
གཉིས་པ་ལ་གཉིས་ཏེ། དངོས་བརྒྱད་སོ་སོའི་དོན་དང་། ངེས་པ་བསམ་པའོ།།
དང་པོ་ལ་བརྒྱད་ལས། རྣམ་མཁྱེན་ལ་དགག་གཞག་སྤང་གསུམ་ལས། དང་པོ་ལ། འདུལ་
དཀར་ནི། རྣམ་ པ་སྐྱེ་མེད་མངོན་སུམ་དུ་རྟོགས་ པའམ། དཀར་ཆུང་རིང་མོ་དང་ཞང་སྟོན་ཨེ་པ། སྐྱེ་
མེད་རྟོགས་ཙམ་མོ། །ཞེ་ན། སློབ་ལམ་ན་ཆོས་ཅན། རྣམ་མཁྱེན་མཚན་ཉིད་པ་ཡོད་པར་
ཐལ། རྣམ་པ་སྐྱེ་མེད་མངོན་སུམ་དུ་རྟོགས་པའམ་སྐྱེ་མེད་རྟོགས་ཙམ་ཡོད་པའི་ཕྱིར། ཁོ་ན་
རེ༑ འདོད་ པ་ཡིན་ཏེ། འཕགས་པའི་གང་ཟག་གཅིག་གི་ རྒྱུད་ལ་མཁྱེན་པ་གསུམ་ག་
མཚན་ཉིད་པ་ཡོད་པའི་ཕྱིར་རོ། །ཞེ་ན། སློབ་ལམ་ན་ཆོས་ཅན། ཡང་དག་པའི་མཐའ་
མངོན་སུམ་དུ་བྱས་ཤིང་བག་ཆགས་ཀྱི་མཚམས་སྦྱོར་བ་སྤངས་པ་ཡོད་པར་ཐལ། རྣམ་
མཁྱེན་མཚན་ཉིད་པ་ཡོད་པའི་ཕྱིར། ཁྱབ་པ་ཡོད་དེ། འཕགས་པས། རྣམ་མཁྱེན་ཉིད་ནི།
ནམ་མཁའི་ཁམས་ཀྱི་མཐས་གཏུགས་པར་སེམས་ཅན་གྱི་དོན་རྒྱུན་མི་ཆད་པ་དང་ཡང་དག་
པའི་མཐའ་རྟོགས་པ་དང་བག་ཆགས་ཀྱི་མཚམས་སྦྱོར་བ་སྤངས་པའི་འབྲས་བུ་ཅན་ཡིན་
ནོ༑ ༑ཞེས་པས་སོ། །འདོད་ན། སློབ་ལམ་པར་འགལ་ལོ། ། །
གཉིས་པ་ལ། མཚན་ཉིད། མཚོན་བྱ། མཚན་གཞི། ངོ་བོ། ས་མཚམས་སོ།།
དང་པོ་ནི། ཆོས་ཐམས་ཅད་སྐྱེ་མེད་དུ་རྟོགས་པ་དོན་གཉིས་མཐར་ཐུག་པའོ། །དེ་ལ་
གཞན་དོན། ནམ་མཁའ་དང་མཉམ་པའི་སེམས་ཅན་གྱི་དོན་བྱེད་པ་དང་། རང་དོན། སྒྲིབ་
གཉིས་བག་ཆགས་དང་བཅས་པ་སྤངས་པ་དང་། ཡང་དག་པའི་མཐའ་མངོན་སུམ་དུ་བྱས་
པའོ། །སྒྲིབ་པ་ཀུན་གྱི་དྲི་མེད་པ། །རྣམ་པ་ཐམས་ཅད་མཁྱེན་ཉིད་ཐོབ། །རིན་ཆེན་སྣོད་ནི་
，
，
，
- 9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱེ་བ་ལྟར། །སངས་རྒྱས་ཉིད་ནི་ཡང་དག་བསྟན། །ཞེས་སོ། །གཉིས་པ་ནི། ཆོས་ཐམས་
ཅད་ཀྱི་རྣམ་པ་དང་རྟོགས་དང་མཚན་མ་མ་ལུས་པ་ཀུན་ཇི་ལྟ་ཇི་སྙེད་པར་མངོན་སུམ་གྱིས་
མཁྱེན་པ་ཉིད་དོ། །མདོ་ལས། རབ་འབྱོར། རྣམ་པ་གང་དག་སོགས་སོ། །གསུམ་པ་ནི།
ཆོས་ཉིད་ཇི་ལྟ་བ་མཁྱེན་པའི་མཉམ་གཞག་དང༌། ཆོས་ཅན་ཇི་སྙེད་པ་མཁྱེན་པའི་རྗེས་
ཐོབ་གཉིས་ཡིན་ཏེ། བདེན་གཉིས་ལས། གང་ཚེ་ཤེས་དང་ཤེས་བྱ་དག །བདག་ཉིད་རྗེས་
སུ་མི་མཐོང་བ། །དེ་ཚེ་མཚན་མ་མི་བྱུང་ཕྱིར། །གནས་པ་བརྟན་ཕྱིར་མི་བཞེངས་སོ། །ཞེས་
པ་དང༌། བརྟགས་པའི་དོན་གྱིས་དབེན་པ་ཡི། །ཇི་ལྟར་སྣང་བ་འདི་ཁོ་ན། །བརྟེན་ཏེ་སྐྱེས་
པ་ཐམས་ཅད་ནི། །ཐམས་ཅད་མཁྱེན་པས་མངོན་སུམ་གཟིགས། །ཞེས་སོ། །
བཞི་པ་ལ། སངས་རྒྱས་ལ་ཡེ་ཤེས་ཡོད་མེད་དང་། སྣང་བཅས་ཡོད་མེད་དང་།
སྐབས་དོན་ངོ་བོ་གཏན་ལ་དབབ་པ་གསུམ་མོ། །དང་པོ་ནི། ཟླ་གྲགས་ཀྱིས་ཆོས་ཀྱི་སྐུ་
རྣམ་པ་ཐམས་ཅད་དུ་སེམས་དང་སེམས་ལས་བྱུང་བ་རྣམས་འགོག་པ་ལ་དེའི་ཡུལ་རྣམས་
འཇུག་པ་མེད་པའི་ཕྱིར་ལུས་ཁོ་ནས་མངོན་སུམ་དུ་བྱེད་པ་ཀུན་རྫོབ་ཏུ་རྣམ་པར་བཞག་ལ།
ལུས་གང་གིས་ཆོས་ཀྱི་དེ་ཁོ་ན་ཉིད་མངོན་སུམ་དུ་བྱེད་པ་དེ་ཡང་ཞི་བའི་རང་བཞིན་དུ་
འདོད་དེ། སེམས་དང་སེམས་ལས་བྱུང་བ་དང་བྲལ་བའི་ཕྱིར་རོ། །ཞེས་གསུངས་པའི་རྗེས་
སུ་འབྲངས་པས་རྒྱུན་མཐའི་རྗེས་སུ་དེ་བཞིན་ཉིད་རྣམ་པར་དག་པར་གྱུར་ནས་རང་སྣང་ལ་
ཡེ་ཤེས་མེད་དོ། །སྐུ་དང་ཡེ་ཤེས་ཀྱི་རྣམ་གཞག་ཐམས་ཅད་གཞན་སྣང་ལ་ཡིན་ནོ་ཞེས་
སྨྲའོ། །ཛ་ཡ་ཨཱ་ནནྟ་ལ་སོགས་པ་དེ་ལ་ཆོས་བཤེས་ཀྱིས་དགག་པ་བརྗོད་པ། དེ་བཞིན་ཉིད་ཆོས་
ཅན། ཆོས་ཅན་ལ་གཏན་མ་བརྟེན་པ་ཡོད་པ་ཐལ། བེམས་རིག་གང་ལའང་མ་བརྟེན་པ་
ཡོད་པའི་ ཕྱིར། འདོད་ན། དགོངས་འགྲེལ་ལས། གལ་ཏེ་དོན་དམ་པའི་བདེན་པ་ཀུན་
，
- 9 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
རྫོབ་ཀྱི་བདེན་པ་ལས་གཞན་ཡིན་ན། དེའི་ཚེ་དོན་དམ་པ་ཆོས་རྣམས་ཀྱི་སྤྱིའི་མཚན་ཉིད་
དུ་མི་འགྱུར་ཞིང་། དོན་དམ་པ་དེ་མཐོང་བས་རྣལ་འབྱོར་པ་རྣམས་ཀྱི་ཉོན་མོངས་པ་སྤོང་
བར་མི་འགྱུར་རོ། །ཞེས་པའི་སྐྱོན་འབྱུང་ངོ༌། །ཆོས་བཤེས་ཀྱི་ཐུགས་བསམ་ཡང་སེམས་ཅན་གྱི་དེ་
བཞིན་ཉིད་དང་དེ་ལ་ཁྱད་ཡོད་ན། ཆོས་ཉིད་ཆ་ཤས་གཉིས་སུ་འགྱུར་ལ། མེད་ན། སངས་
རྒྱས་དང་སེམས་ཅན་ཁྱད་མེད་པར་འགྱུར་རོ། །གློ་བུར་གྱི་དྲི་མས་དག་པའི་ཁྱད་ཡོད་ཅེ་ན།
ཡེ་ཤེས་མེད་ན། དྲི་མས་དག་པར་གང་གིས་བཞག །དེས་ན། དོན་དམ་པར་ཡེ་ཤེས་མེད་
ལ་ཀུན་རྫོབ་ཏུ་གཉིས་སུ་མེད་པའི་ཡེ་ཤེས་སྒྱུ་མ་ལྟ་བུ་ཡོད་ཅེས་པ་ནི། སློབ་དཔོན་འདིའི་
དགོངས་པའོ། །གཉིས་པ་ལ། སངས་རྒྱས་ལ་ཀུན་རྫོ་བ་སྣང་བཅས་ཀྱི་ཡེ་ཤེས་མངའམ།
མི་མངའ་ཞེ་ན་ཁ་ཅིག་ན་རེ། ཞི་ལྷ་ཀུན་རྫོབ་སྣང་བ་ལ་འཁྲུལ་པས་ཁྱབ་པས་སྣང་བཅས་ཀྱི་
ཡེ་ཤེས་མེད་ལ། དོན་དམ་པ་ཅིར་ཡང་མ་གྲུབ་པ་ལ་ཅིར་ཡང་མི་མཐོང་བ་ཉིད་དོན་དམ་པ་
མཐོང་བའི་ཡེ་ཤེས་ཡིན་ཅིང་དེ་ཡོད་དོ། །སེམས་ཅན་གྱི་དོན་བྱེད་པ་ནི། ཡིད་བཞིན་གྱི་
ནོར་བུའམ་ནམ་མཁའ་ལྡིང་གི་མཆོད་སྡོང་ལྟར་སྔོན་གྱི་སྨོན་ལམ་ལ་སོགས་པའི་རྟེན་
འབྲེལ་ལས་བྱུང་བར་སྨྲའོ། །དེ་ལེགས་ནའང་སློབ་དཔོན་འདིའི་དགོངས་པ་དང་མི་མཐུན་
ཏེ༑ སྒྱུ་མ་ལྟ་བུའི་བདག་ཉིད་དུ་སྣང་བའི་བློ་ཞེས་པས་སོ། །དེས་ན། ཆོས་ཅན་ཇི་སྙེད་པ་སྒྲོ་
བཏགས་པ་དང་བྲལ་བའི་སྒྱུ་མ་ལྟ་བུ་ལག་མཐིལ་དུ་སྐྱུ་རུ་ར་བཞག་པ་ལྟར་གསལ་བར་
མཁྱེན་ཏེ། དེ་བཞིན་ཤེས་བྱ་ཐམས་ཅད་ལ། །སངས་རྒྱས་ཡེ་ཤེས་གཅིག་ཅར་སྣང་། །ཞེས་
པས་སོ། །དེ་ལྟ་ནའང་འཁྲུལ་པར་མི་འགྱུར་ཏེ། དཔའ་སྦས། དུལ་ལྷ། རྔོག་ལོ་སོགས་སངས་རྒྱས་འཁྲུལ་
བཅས་སུ་འདོད་པ་ཡོད་ཀྱང་། རང་ལུགས་ཀྱིས། བསྐལ་པ་མང་པོར་གཉེན་པོ་བསྒོམ་པས་སྒྲིབ་གཉིས་
ཀྱི་ས་བོན་སྤངས་ཤིང་ ཚད་ནད་ཅན་གྱི་སེམས་ཅན་མངོན་ཤེས་ཅན་གྱིས་བལྟས་པ་བཞིན།ཕྱིན་ཅི་ལོག་ཏུ་
，
，
- 9
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེན་པ་མེད་ པའི་ ཕྱིར་ རོ། །སྤྱོད་འཇུག་ཏུ། ཇི་ལྟར་མཐོང་ཐོས་ཤེས་པ་དག །འདིར་ནི་
དགག་པར་བྱ་མིན་ཏེ། །འདིར་ནི་སྡུག་བསྔལ་རྒྱུར་གྱུར་པ། །བདེན་པར་རྟོགས་པ་བཟློག་
བྱ་ཡིན། །ཞེས་སོ། །གལ་ཏེ་ཇི་སྙེད་པ་མ་མཁྱེན་ན། རྣམ་མཁྱེན་དུ་མི་འགྱུར་རོ། །
གསུམ་པ་ནི། ཉན་ཐོས་པ་བདེན་པ་བཞིའི་རྣམ་པ་བཅུ་དྲུག་ཤེས་པ་ལ་འདོད་
ཀྱང༌། འདིར་ཆོས་ཐམས་ཅད་ངོ་བོ་ཉིད་ཀྱིས་སྟོང་པ་ཉིད་འདིའི་དམིགས་པ། བདག་པོ་
རྣམ་མཁྱེན་ཉིད་དང་ལྡན་པའི་ཡིད་ལ་བྱེད་པ་མང་དུ་བསྒོམས་པའི་དྲན་པ་ལ་བརྟེན་པ།
རྣམ་པ་དངོས་པོ་འགག་པའི་ཞི་བ་མིན་པར་རང་བཞིན་གྱིས་ཞི་བའི་ཡེ་ཤེས་མཐར་ཐུག་སྟེ།
མདོ་ལས། རྣམ་པ་ཐམས་ཅད་མཁྱེན་པ་ཉིད་འདིའི་དམིགས་པ་ནི། དངོས་པོ་མེད་པའོ།།
བདག་པོ་ནི། དྲན་པའོ། །རྣམ་པ་ནི། ཞི་བ་སྟེ། མཚན་ཉིད་མེད་པའོ། །ཞེས་སོ། །སྒྲིབ་པ་
སྤངས་པའི་གཞི་ལ་འདོད་པ་དང་། ཤེས་བྱའི་གནས་བཅུ་མཁྱེན་པ་ལ་འདོད་པའང་འདིར་
འདུས་སོ། །ལྔ་པ་ནི། རྣམ་མཁྱེན་མཚན་ཉིད་པ་སངས་རྒྱས་ཀྱི་ས་ཁོ་ན་ན་ཡོད་དེ། མདོ་
ལས། རྣམ་མཁྱེན་ཉིད་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་ཀྱི་ཡིན་ནོ། །ཞེས་པ་དང་། ཐུབ་པའི་རྣམ་ཀུན་མཁྱེན་པ་ཉིད། །ཅེས་སོ། །རྗེས་
མཐུན་པ་བྱང་སེམས་ཀྱི་ལམ་བཞི་དང་། ཉན་རང་ལའང་ཡོད་དེ། ལམ་གྱི་བདེན་པའི་རྗེས་
མཐུན་པ། །སུམ་ཅུ་བདུན་དང་སུམ་ཅུ་བཞི། །ཞེས་སོ། །མཚན་ཉིད་པ་མེད་དེ། མདོ་ལས།
ཇི་སྲིད་དུ་རྡོ་རྗེ་ལྟ་བུའི་ཏིང་ངེ་འཛིན་ཐོབ་པ་མ་གྱུར་གྱི་བར་དུ་རྣམ་མཁྱེན་ཉིད་ཐོབ་པར་མི་
བྱེད་དོ། །ཞེས་པ་དང་། རྣམ་པ་ཐམས་ཅད་དུ་ཡང་མ་ཡིན་ནོ། །ཞེས་སོ། །
གསུམ་པ་ལ། མཚན་ཉིད། དབྱེ་བ། ངོ་བོ། ས་མཚམས་ལ་རྩོད་སྤང་དང་བཞི་
ལས། དང༌ པོ་ནི། ཆོས་ སྐུ་ ཆོས་ཅན། རྣམ་མཁྱེན་དུ་ཐལ། ཆོས་ ཐམས་ཅད་སྐྱེ་མེད་དུ་
- 9 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
རྟོགས་པ་དོན་གཉིས་མཐར་ཐུག་པའི་ཕྱིར་རོ། །ཞེ་ན། ཁྱེད་འཇིག་པ་མི་རྟག་པའི་མཚན་
ཉིད་དུ་འདོད་པ་ལ། བྱས་པ་ཆོས་ཅན། མི་རྟག་པར་ཐལ་ཞེས་མགོ་མཚུངས་བྱའོ། །གཉིས་
པ་ལ། སངས་རྒྱས་ལ་རྗེས་ཐོབ་ཡོད་ན། ཐུགས་མཉམ་པར་མ་བཞག་པ་མི་མངའ་ཞེས་པ་
དང་འགལ་ཞེ་ན། སྐྱོན་མེད་དེ། མཉམ་གཞག་དང་ངོ་བོ་ཐ་དད་པའི་རྗེས་ཐོབ་མེད་པ་ལ་
དགོངས་ཏེ། སངས་རྒྱས་སའི་རྣམ་པར་མི་རྟོག་པའི་ཤེས་རབ། རྗེས་ཐོབ་ཤེས་བྱ་ཐམས་
ཅད་ལ་འཇུག་པའི་ཡེ་ཤེས། དེ་གཉིས་ཀའི་རྟེན་སེམས་ཀྱི་རང་བཞིན་རྣམ་པར་གྲོལ་བའི་
དབྱིངས་དང་གསུམ་པོ་ངོ་བོ་ཐ་དད་མེད་པར་ཡོད་དེ། རྒྱུ་བླར། ཤེས་རབ་ཡེ་ཤེས་རྣམ་
གྲོལ་རྣམས། །གསལ་དང་འཕྲོ་དང་དག་ཕྱིར་དང༌། །ཐ་དད་མེད་ཕྱིར་འོད་དང་ཟེར། །ཉི་
མའི་དཀྱིལ་འཁོར་རྣམས་དང་མཚུངས། །ཞེས་སོ། །གསུམ་པ་ནི། སངས་རྒྱས་ཀྱི་ཡེ་ཤེས་
དོན་དམ་དུ་མེད་ན། མདོ་ལས། གཅིག་ཁོ་ན་དོན་དམ་པའི་བདེན་པ་སྟེ། འདི་ལྟ་སྟེ། མ་
རྨོངས་པའི་ཆོས་ཅན་གྱི་མྱ་ངན་ལས་འདས་པའོ། །ཞེས་པ་དང་འགལ་ལོ། །ཞེ་ན། སྐྱོན་
མེད་དེ། མདོ་དེ་ནི། གཞུག་པ་ལ་ལྡེམ་དགོངས་ཡིན་གྱི། ངེས་དོན་མིན་ནོ། །མདོ་ལས།
ཡང་དག་པར་རྫོགས་པའི་སངས་རྒྱས་ཀྱང་སྒྱུ་མ་ལྟ་བུ། རྨི་ལམ་ལྟ་བུ། མྱ་ངན་ལས་འདས་
པ་ཡང་སྒྱུ་མ་ལྟ་བུ་རྨི་ལམ་ལྟ་བུ་སྟེ། ཅི་སྟེ། མྱ་ངན་ལས་འདས་པ་ལས་ཆེས་ལྷག་པའི་ཆོས་
འགའ་ཞིག་ཡོད་ན་དེའང་སྒྱུ་མ་ལྟ་བུ་རྨི་ལམ་ལྟ་བུའོ་ཞེས་ང་སྨྲའོ། །ཞེས་གསུངས་པས་སོ།།
གལ་ཏེ་གཉིས་མེད་ཀྱི་ཡེ་ཤེས་དོན་དམ་དུ་མེད་ན། ཆད་ལྟར་འགྱུར་རོ། །ཞེ་ན། མི་འགྱུར་
ཏེ༑ ཀུན་རྫོབ་ཏུ་རྟེན་འབྲེལ་ཇི་ལྟར་སྣང་བ་ཙམ་ཞིག་ཁས་ལེན་པའི་ཕྱིར་དང་། དོན་དམ་
པར་ཡོད་མེད་གང་ཡང་མི་འདོད་པའི་ཕྱིར་རོ། །གལ་ཏེ་ཡོད་པ་བཀག་ན། མེད་པར་འགྱུར་
རོ༑ ༑ཞེ་ན། འོ་ན། མེད་ པ་ བཀག་པས་ཡོད་པར་ཡང་ཅིའི་ཕྱིར་མི་འགྱུར། བཞི་པ་ནི།
- 9 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སློབ་ལམ་ན་ཆོས་ཅན། རྣམ་པ་སྐྱེ་མེད་དུ་རྟོགས་པ་མེད་པར་ཐལ། རྣམ་མཁྱེན་མེད་པའི་
ཕྱིར་ཞེ་ན། མ་ངེས་ཏེ། རྣམ་པ་སྐྱེ་མེད་དུ་རྟོགས་པ་རྣམ་མཁྱེན་གྱི་སྒྲ་བཤད་དུ་རུང་གི།
མཚན་ཉིད་དུ་མི་རུང་བས་སོ། །རྣམ་པ་ཀུན་མཁྱེན་ཚུལ་ལ་ནི། །ཞེས་སོགས་སློབ་ལམ་ན་
རྣམ་མཁྱེན་ཡོད་པར་བཤད་པ་དང་འགལ་ཞེ་ན། སྐྱོན་མེད་དེ། རྗེས་མཐུན་པ་ཡོད་པ་ལ་
དགོངས་ཏེ། སྟོབས་སོགས་ཡོད་པར་བཤད་པ་བཞིན་ནོ། །ཐུབ་དགོངས་སུ། རྣམ་མཁྱེན་
ཉིད་ནི། དངོས་སངས་རྒྱས་ཡིན་ལ། དེ་ནི། སྐྱེས་བུའི་དོན་གྱི་མཆོག་གོ །དེ་ཁོ་ན་བརྒྱད་པ་
ཆོས་སྐུའི་མངོན་རྟོགས་ཏེ། གང་གི་ཕྱིར་མངོན་རྟོགས་བདུན་རྣམས་ཀྱིས་མངོན་སུམ་པར་
རྟོགས་པར་བྱ་ཞིང་ཐོབ་པར་བྱ་བས་སོ། །དེའི་དོན་ཉིད་ཀྱི་ཕྱིར་དེའི་ལམ་ནི། རྣམ་མཁྱེན་
ཉིད་བཏགས་པ་བ་སྟེ། མངོན་རྟོགས་བདུན་གྱི་བདག་ཉིད་དོ། །ཞེས་སོ། །
གཉིས་པ་ལམ་ཤེས་ལ། དགག་བཞག་སྤང་གསུམ་ལས། དང་པོ་ནི། ཁ་ཅིག་
ན་རེ། ལམ་ཤེས་ཀྱི་མཚན་ཉིད། ལམ་ཐམས་ཅད་རང་བཞིན་མེད་པར་མངོན་སུམ་གྱིས་
རྟོགས་པ་ཡིན་ལ། དབྱེ་ན། བྱང་སེམས་ཀྱི་དང༌། སངས་རྒྱས་ཀྱི་གཉིས་ཡིན་ནོ། །ཞེ་ན།
སངས་རྒྱས་ཆོས་ཅན། ཡང་དག་པའི་མཐའ་མངོན་སུམ་དུ་མ་བྱས་པར་ཐལ། ལམ་ཤེས་
མཚན་ཉིད་པ་ཡོད་པའི་ཕྱིར། ཁྱབ་པ་ཡོད་དེ། འཕགས་པས། ལམ་ཤེས་པ་ཉིད་ནི། ཐེག་
པ་ཇི་ལྟ་བ་བཞིན་དུ་ངེས་པར་འབྱུང་བ་དང༌། དེ་ཁོ་ན་ཉིད་མངོན་སུམ་དུ་མི་བྱེད་པའི་རྟེན་
ཅན་ཞེས་སོ། །འདོད་ན། ཡང་དག་པའི་མཐའ་རྟོགས་པ་དང་ཞེས་པ་དང་འགལ་ལོ།།
ལམ་ཤེས་མཚན་ཉིད་ པ་ཆོས་ཅན། བྱང་ སེམས་ཁོ་ནའི་མངོན་རྟོགས་མིན་པར་ཐལ།
སངས་རྒྱས་ཀྱིའང་མངོན་རྟོགས་ཡིན་པའི་ཕྱིར། འདོད་ན། འགྲེལ་ཆེན་ལས། བྱང་ཆུབ་
སེམས་དཔའ་རྣམས་ཁོ་ནའི་ཆོས་ཉན་ཐོས་ལ་སོགས་པ་དང་ཐུན་མོང་མིན་པ་ལམ་ཤེས་པ་
-
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཉིད་ཀྱི་མཚན་ཉིད་དོ་ཞེས་པ་དང་འགལ་ལོ། །གཉིས་ ་ པ་ལ། མཚན་ཉིད། མཚོན་བྱ།
མཚན་གཞི་གསུམ་ལས། དང་པོ་ནི། ལམ་གསུམ་རང་བཞིན་མེད་པར་མངོན་སུམ་དུ་ཤེས་
ཤིང༌། སྨིན་རྫོགས་མ་སྦྱངས་པར་ཡང་དག་པའི་མཐའ་མངོན་སུམ་མི་བྱེད་པར་གཞན་དོན་
བྱེད་པའོ། །འཕགས་པས། ལམ་ཤེས་པ་ཉིད་ཀྱིས་ནི། གཉེན་པོ་མ་ལུས་པ་ཡང་དག་པར་
འགྲུབ་པར་བྱེད་དོ། །ཞེས་སོ། །ལམ་ཤེས་པ་ཉིད་ནི། ཐེག་པ་ཐམས་ཅད་ཀྱིས་ངེས་པར་
འབྱུང་བ་དང་སོགས་སོ། །གཉིས་པ་ནི། ཐེག་པ་གསུམ་གྱི་ལམ་ཐམས་ཅད་རང་བཞིན་
མེད་པར་མངོན་སུམ་དུ་ཤེས་པ། ལམ་ཐམས་ཅད་ཀྱི་བྱ་བ་བྱེད་པ་ཉིད་དོ། །ཉན་ཐོས་ཀྱི་
ལམ་གང་ཡིན་པ་དང་སོགས་སོ། །གསུམ་པ་ལ། ཐུན་མོང་གི་དབྱེ་བ་དང༌། ཕྱེ་བའི་ས་
མཚམས་སོ། །དང་པོ་ལ་བཞི་ལས། དབྱེ་གཞི་ལམ་ཤེས་ཙམ་མོ། །དབྱེ་ངོ་མཚན་ཉིད་པ་
དང༌། བཏགས་པ་བ་གཉིས་སོ། །མཚན་ཉིད་པ་ལ་ཡང་ཇི་ལྟ་བ་མཁྱེན་པ་མཉམ་གཞག་
དང༌། ཇི་སྙེད་པ་མཁྱེན་པ་རྗེས་ཐོབ་གཉིས་སོ། །མཉམ་གཞག་ལ། སྤྱིར་ལོ་ཀ་པའི་མཉམ་
གཞག་བསམ་གཏན་སོགས་དང་། ལོ་ཀ་ལས་འདས་པའི་མཉམ་གཞག་རྣམ་པར་མི་རྟོག་
པ་གཉིས་སོ། །རྗེས་ཐོབ་ལ། བསམ་གཏན་ལས་ལངས་པའི་འདོད་སེམས་སོགས་ལོ་ཀ་
པའི་རྗེས་ཐོབ། ལོ་ཀ་ལས་འདས་པའི་མཉམ་གཞག་གི་དམིགས་རྣམ་མ་བརྗེད་པར་དྲན་
པས་ཟིན་པ་མཉམ་གཞག་གིས་ཟིན་པའི་རྗེས་ཐོབ། མཉམ་གཞག་གི་དམིགས་རྣམ་བརྗེད་
པའི་དུས་ཀྱི་རྗེས་ཐོབ་རྒྱ་ཡན་པ། སངས་རྒྱས་སའི་ཇི་སྙེད་པ་མཁྱེན་པ་སོགས་མཉམ་
གཞག་དང་ངོ་བོ་གཅིག་པའི་རྗེས་ཐོབ། ཐ་མལ་གྱི་དབང་ཤེས་སོགས་མཉམ་གཞག་དང་
རྗེས་ཐོབ་གཉིས་ཀ་མིན་པའོ། །ལོ་ཀ་པའི་མཉམ་གཞག་ཁ་ཅིག་དང་། འགོག་པའི་སྙོམས་
འཇུག་ཀྱང་ལོ་ཀ་ལས་འདས་པའི་རྗེས་ཐོབ་སྟེ། མངོན་འགྲེལ་ལས་། འགོག་པའི་སྙོམས་
-9 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་འཇུག་པ་ནི། ལོ་ཀ་ལས་འདས་པ་སྟེ། འཕགས་པའི་ལམ་གྱི་རྗེས་ལ་ཐོབ་པའི་ཕྱིར་རོ།།
ཞེས་སོ། །མཉམ་གཞག་ཡེ་ཤེས་ཀྱིས་ཟིན་པའི་རྗེས་ཐོབ་དག་པ་ལོ་ཀ་པའི་ཡེ་ཤེས་ནི།
ལམ་ཤེས་མཚན་ཉིད་པ་ཡིན་ནོ། །ཐ་དད་ནི། མཚན་བཏགས་གཉིས་ངོ་བོ་མི་གཅིག་ལ་
མཉམ་ རྗེས་ཀྱང་ཕལ་ཆེར་ཐ་དད་དེ། ཐེག་བསྡུས་སུ། རྣམ་རྟོག་མེད་པའི་ཤེས་དེ་ནི།།
ནམ་མཁའ་བཞིན་དུ་ཤེས་པར་བྱ། །དེ་ལ་གཟུགས་ནི་སྣང་བ་ལྟར། །དེ་རྗེས་ཐོབ་པའི་
ཤེས་དེ་འདྲ། །ཞེས་སོ། །གྲངས་ངེས་ནི། ལམ་ཤེས་སུ་བརྗོད་ཙམ་ལ་མཚན་ཉིད་དང་ལྡན་
མི་ལྡན་གཉིས་ཡོད་པས། མཚན་བཏགས་གཉིས་སུ་ངེས་ལ། མཚན་ཉིད་པ་ལ་ཡང་།
སངས་རྒྱས་སའི་སྤངས་པ་དང་རྟོགས་པ་སྒྲུབ་བྱེད་མཉམ་རྗེས་གཉིས་སུ་ངེས་སོ། །རྒྱུད་
བླར། ཆུ་མཚོ་སོགས་བཞིན་འདོད་ཆགས་སོགས། །གློ་བུར་ཉོན་མོངས་དག་པ་ནི། །མདོར་
ན་མི་རྟོགས་ཡེ་ཤེས་ཀྱི། །འབྲས་བུ་ཡིན་པར་རབ་ཏུ་བརྗོད། །རྣམ་པ་ཀུན་གྱི་མཆོག་ལྡན་
པ༑ ༑སངས་རྒྱས་སྐུ་ནི་ངེས་ཐོབ་པ། །དེ་ནི་རྗེས་ལ་ཐོབ་པ་ཡི། །ཡེ་ཤེས་འབྲས་བུ་ཡིན་
པར་བསྟན། །ཞེས་སོ། །གཉིས་པ་ནི། ལམ་ཤེས་མཚན་ཉིད་པ་མཐོང་ལམ་ནས་རྒྱུན་
མཐའི་བར་ན་ཡོད་དེ། ལམ་ཤེས་ཉིད་ཀྱི་སྐད་ཅིག་མ། །ཞེས་པ་དང༌། སྐད་ཅིག་མའི་
མདོར། ལམ་གྱི་ཤེས་པ་ཉིད་ལ་སྤྱོད་ཅིང་ཆོས་ཐམས་ཅད་ཀྱི་ཡོངས་སུ་རྫོགས་པ་ཐོབ་ནས་
རྣམ་མཁྱེན་ཉིད་རྗེས་སུ་ཐོབ་པར་བྱེད་དོ། །ཞེས་སོ། །སངས་རྒྱས་ལ་མེད་དེ། ཡང་དག་
པའི་མཐའ་མངོན་སུམ་དུ་བྱས་པས་སོ། །ཚོགས་སྦྱོར་ན་མེད་དེ། ལམ་བདེན་མཚན་ཉིད་པ་
མེད་ པའི་ ཕྱིར་རོ། །བཏགས་ པ་ བ་ནི། སངས་རྒྱས་དང༌། ཚོགས་ སྦྱོར་དང༌། ཉན་རང་
ལའང་ཡོད་དེ། ལམ་སྐྱེ་མེད་དུ་རྟོགས་ཙམ་ཡོད་པའི་ཕྱིར་རོ། །གསུམ་པ་ལ། སྦྱོར་བཞི་
དང་གཉེན་པོ་གཞི་ཤེས་ལམ་ཤེས་སུ་ཐལ་ཞེ་ན། ཁྱེད་ལའང་རྣམ་མཁྱེན་ཆོས་སྐུར་ཐལ་
- 9 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཞེས་བསྒྲེའོ། །མཐར་གནས་ ཀྱི་སྙོམས་འཇུག་ཆོས་ཅན། ལམ་ཤེས་མཚན་ཉིད་པ་མིན་
པར་ཐལ། ལམ་གསུམ་རང་བཞིན་མེད་པར་མངོན་སུམ་དུ་ཤེས་པ་མེད་པའི་ཕྱིར། འདོད་
ན༑ བྱང་སེམས་ཀྱི་མངོན་རྟོགས་ལམ་ཤེས་ཀྱིས་བསྡུས་པར་བཤད་པ་དང་འགལ་ཞེ་ན།
ཡེ་ཤེས་ཀྱིས་ཟིན་པའི་སྙོམས་འཇུག་ལ་ཟེར་ན། རྟགས་མ་གྲུབ། མ་ཟིན་པའི་སྙོམས་
འཇུག་ལ་ཟེར་ན། འདོད་པ་ཡིན་ནོ། །ལུང་དང་མི་འགལ་ཏེ། བྱང་སེམས་ཀྱི་ལོ་ཀ་ལས་
འདས་པའི་མངོན་རྟོགས་རྣམས་ལམ་ཤེས་མཚན་ཉིད་པས་བསྡུས། བྱང་སེམས་ཀྱི་ལོ་ཀ་
པའི་མངོན་རྟོགས་རྣམས་ལམ་ཤེས་རྗེས་མཐུན་པས་བསྡུས་པར་བཤད་པ་ཡིན་ནོ། །ས་
བརྒྱད་ཡན་ཆད་ན་ཆོས་ཅན། རྗེས་ ཐོབ་ ཡོད་པར་ཐལ། ཆོས་སྐུའི་རྒྱུ་ཡོད་པའི་ ཕྱིར།
འདོད་ན། རྒྱུད་ བླར། བྱ་བ་སྒྲུབ་ ལ་རྟག་ཏུ་བློ། །མེ་བཞིན་དུ་ནི་འབར་བ་དང༌། །ཞི་
བའི་བསམ་གཏན་སྙོམས་འཇུག་ལ། །རྟག་ཏུ་སྙོམས་པར་ཞུགས་པ་ཡིན། །ཞེས་པ་དང་
འགལ་ལོ། །ཞེ་ན། འདོད་པ་ཡིན་ཏེ། དེ་ཉིད་ལས། ཤེས་བྱ་མཐར་ཐུག་རྟོགས་པའི་བློས།།
ཐམས་ཅད་མཁྱེན་པའི་ཆོས་ཉིད་ནི། །སེམས་ཅན་ཐམས་ཅད་ལ་ཡོད་པ། །མཐོང་ཕྱིར་ཇི་
སྙེད་ཡོད་པ་ཉིད། །ཅེས་ཇི་སྙེད་པ་མཁྱེན་པར་བཤད་པས་སོ། །ལུང་སྔ་མ་ནི། མཉམ་
གཞག་གི་ཡེ་ཤེས་ཀྱིས་མ་ཟིན་པའི་རྗེས་ཐོབ་མེད་པ་ལ་དགོངས་སོ། །ཚོགས་སྦྱོར་ན་ལམ་
མེད་ན། མྱང་འདས་སུ་ཕྱིན་བྱེད་མེད་པར་ཐལ་ཞིང་། ས་ཡང་མེད་པར་མཚུངས་སོ། །ཞེ་
ན༑ མྱང་འདས་སུ་ཕྱིན་བྱེད་ཙམ་གྱིས་ལམ་བདེན་མཚན་ཉིད་པར་སྒྲུབ་མི་ནུས་ཏེ། ཚོགས་
སྦྱོར་ན། ངེས་འབྱིན་དང་ རིགས་པ་མཚན་ཉིད་པ་མེད་པའི་ཕྱིར། གལ་ཏེ་ལམ་བདེན་
མཚན་ཉིད་པ་ཡོད་ན། ཐར་པ་དང་ངེས་འབྱེད་མཚན་ཉིད་པ་ཡོད་པར་མཚུངས་སོ། །འོ་ན།
ཐར་པ་དང་ངེས་འབྱེད་ཆ་མཐུན་དུ་བཤད་པ་དང་འགལ་ཞེ་ན། བྱིས་པ་སོ་སོའི་སྐྱེ་བོ་
-99-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་ལ་ལམ་ཡང་མེད། ལམ་རྣམ་པར་འགོད་པ་ཡང་མེད་ན། ལམ་གྱི་འབྲས་བུ་ལྟ་སྨོས་
ཀྱང་ཅི་དགོས་ཞེས་པའི་མདོ་དང་འགལ་ལོ། །སྐྱོན་མེད་དེ། འཕགས་པའི་ལམ་མེད་པ་ལ་
དགོངས་སོ། །ཞེ་ན། འདིར་ཡང་འཕགས་པའི་ཐར་པ་དང་ངེས་འབྱེད་མེད་པ་ལ་དགོངས་
ཞེས་ མཚུངས་སོ། །ས་ ཡང་མཚན་ཉིད་པ་མེད་པ་འདོད་པ་ཡིན་ཏེ། དད་སོགས་ས་ལ་
འཇུག་པ་སྟེ། །ཞེས་པ་དང༌། བློ་ལྡན་མ་ཞུགས་ཞུགས་པ་དང༌། །ཞེས་སོ། །རྗེས་མཐུན་པ་
མེད་ན། ས་ཐོབ་པ་ནི་མོས་པ་དང༌། །སྤྱོད་པ་དག་ལ་འཇུག་པ་དང་། །རྟོགས་པའི་ཕྱིར་ན་
ས་རྣམས་ནི། །འགྲུབ་པའི་སྒོ་ནས་རྣམ་པ་བཞི། །ཞེས་པ་དང་འགལ་ལོ། ། །
གསུམ་པ་གཞི་ཤེས་ལ། དགག་བཞག་སྤང་གསུམ་ལས། དང་པོ་ལ་གཉིས་
ཏེ༑ ཉན་རང་ལ་ཆོས་ཀྱི་བདག་མེད་ཤེས་པ་ཡོད་མེད་དཔྱད། སྐབས་དོན་གཞི་ཤེས་ལ་
ལོག་པར་རྟོག་པ་དགག་པའོ། །དང་པོ་ནི། ཀླུ་སྒྲུབ་དང༌། ཟླ་གྲགས་ལ་སོགས་པས་ཉན་
རང་ལ་ཆོས་ཐམས་ཅད་རང་བཞིན་མེད་པར་ཤེས་པ་ཡོད་དེ། ས་བཅུ་པ་ལས། ཆོས་ཉིད་དེ་
བཞིན་ཉིད་འདི་མི་རྟོག་རྟག་ཏུ་འདུག །ས་འདི་རྒྱལ་བ་ཉན་ཐོས་རང་རྒྱལ་ཀུན་གྱི་སྟེ།།
དེས་ནི་འཇིག་རྟེན་དག་ཏུ་སྟོབས་བཅུར་མི་བརྗོད་དེ། །ཞེས་པས་སོ། །ཆོས་ཐམས་ཅད་
རང་བཞིན་མེད་པར་ཤེས་པ་མེད་ན། ཕུང་པོ་དོན་དམ་དུ་བཟུང་ནས་དེ་མི་རྟག་ལ་སོགས་
པར་བསྒོམས་པས་བདག་ལྟ་ལྷན་སྐྱེས་སྤང་མི་ནུས་པའི་ཕྱིར་དང་། མངོན་གྱུར་སྤངས་ཀྱང་
ལོ་ཀ་པའི་ཆགས་བྲལ་ལྟར་སླར་ལྡོག་པའི་ཕྱིར་རོ། །ཀླུ་སྒྲུབ་ཀྱིས། ཇི་སྲིད་ཕུང་པོར་འཛིན་
ཡོད་པ། །དེ་སྲིད་དེ་ལ་ངར་འཛིན་ཡོད། །ངར་འཛིན་ཡོད་ན་ཡང་ལས་ཏེ། །དེ་ལས་ཡང་ནི་
སྐྱེ་བར་འགྱུར། །ཞེས་པ་དང་། མཚན་མ་མེད་པ་མ་རྟོགས་པར། ཁྱོད་ཀྱིས་ཐར་པ་མེད་
པར་ གསུངས། །ཞེས་སོ། །སྤྱོད་འཇུག་ཏུ། བསྟན་རྩ་དགེ་སློང་ཉིད་ཡིན་ན། །དགེ་སློང་
- 1 (] () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༢
ཉིད་ཀྱང་དཀའ་བར་གནས། །སེམས་ནི་དམིགས་པ་བཅས་རྣམས་ཀྱིས། །མྱ་ངན་འདས་པ་
དཀའ་བར་གནས། །ཞེས་སོ། །དེ་ལྟ་མིན་ན། ས་དང་པོ་པས་བློའི་སྟོབས་ཀྱིས་ཟིལ་གྱིས་
ནོན་པར་འགྱུར་ཏེ། ཆོས་ཐམས་ཅད་རང་བཞིན་མེད་པར་ཤེས་པའི་ཕྱིར་རོ། །འདོད་ན།
ས་བཅུ་པར། སེམས་བསྐྱེད་པ་ཙམ་གྱིས་ཉན་ཐོས་དང་རང་སངས་རྒྱས་ཐམས་ཅད་ལྷག་
པའི་བསམ་པའི་བདག་ཉིད་ཆེན་པོས་ཟིལ་གྱིས་གནོན་གྱི། རང་བཞིན་གྱིས་བློའི་རྣམ་པར་
དཔྱོད་པའི་སྟོབས་ཀྱིས་ནི་མ་ཡིན་ནོ། །ཞེས་པས་བསལ་ལོ། །འོན་ཀྱང་ཆོས་ཀྱི་བདག་
མེད་ཡོངས་སུ་རྫོགས་པར་བསྒོམ་པ་མེད་པས་ཤེས་སྒྲིབ་མི་སྤོང་ལ། ཐབས་མཁས་མེད་
པས་ཤེས་རབ་ཡོད་ཀྱང་བྱང་སེམས་སུ་མི་འགྱུར་ཏེ། ཀླུ་སྒྲུབ་ཀྱིས། ཉན་ཐོས་ཐེག་པ་དེ་
ལས་ནི། །བྱང་ཆུབ་སེམས་དཔའི་སྨོན་ལམ་དང༌། །སྤྱོད་པ་ཡོངས་བསྔོ་མ་བཤད་དེས།།
བྱང་ཆུབ་སེམས་དཔར་ག་ལ་འགྱུར། །ཞེས་སོ། །གང་ཟག་གི་བདག་མེད་ཙམ་བསྒོམས་
པས་ཉོན་མོངས་པ་སྤོང་བར་བཤད་པ་ནི། དྲང་དོན་ཡིན་ཏེ། དགེ་སློང་དག །ཁུར་ཡང་
ཡོད། ཁུར་འཁྱེར་བའང་ཡོད་དེ་ཞེས་པའི་མདོ་ལྟ་བུའོ། །ཞེས་ཟེར་རོ། །འདིར་བྱམས་པས་
ཉན་རང་ལ་ཆོས་ཐམས་ཅད་རང་བཞིན་མེད་པར་ཤེས་པ་མེད་པར་བཤད་དེ། རྒྱུད་བླར།
རང་བྱུང་རྣམས་ཀྱི་དོན་དམ་དེ། །དད་པ་རྣམས་ཀྱིས་རྟོགས་བྱ་ཡིན། །ཉི་མའི་དཀྱིལ་
འཁོར་འོད་འབར་བ། །མིག་མེད་པས་ནི་མཐོང་བ་མེད། །ཅེས་པའི་འགྲེལ་པར། གང་
ཟག་བཞི་པོ་འདི་དག་ནི། དེ་བཞིན་གཤེགས་པའི་སྙིང་པོ་མཐོང་བ་ལ་མིག་དང་མི་ལྡན་
པར་རྣམ་པར་བཞག་སྟེ། བཞི་གང་ཞེ་ན། འདི་ལྟ་སྟེ། སོ་སོའི་སྐྱེ་བོ་དང༌། ཉན་ཐོས་དང་།
རང་སངས་རྒྱས་དང་། ཐེག་པ་ལ་གསར་དུ་ཞུགས་པའི་བྱང་སེམས་ཏེ། ཞེས་སོ། །འདིར་
ཡང་། དེ་ནི་མཚན་མར་དམིགས་སྒོ་ནས། །ཞེས་སོགས་མང་དུ་གསལ་བར་གསུངས་ལ།
A
- 1 {) } -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་བསྐྱེད་མེད་པ་ལ་ཆོས་ཐམས་ཅད་རང་བཞིན་མེད་པར་ཤེས་པ་མེད་དེ། ཆེར་འོས་
སེམས་བསྐྱེད་སྤངས་པའི་སྐྱེ་བོ་དག །གཞན་དོན་སེམས་དང་དེ་ཡི་ཐབས་རྙེད་དང༌།།
དགོངས་ཆེན་དོན་དང་དེ་ཉིད་མཆོག་མཐོང་བའི། །བདེ་བ་དེ་སྤངས་ཞི་བར་འགྲོ་བར་
འགྱུར། །ཞེས་སོ། །སྡུད་པར། ཐབས་མེད་ཤེས་རབ་བྲལ་བས་ཉན་ཐོས་ཉིད་དུ་ལྟུང༌།།
ཞེས་སོགས་ཡུམ་གྱི་མདོ་དུ་མ་ནས་གསལ་བར་གསུངས་པའི་ཕྱིར་ཕྱོགས་སྔ་མ་བཏང་
སྙོམས་སུ་བཞག་ལ་སྤྱིར་བཏང་དུ་འདི་ཁས་བླང་ངོ༌། །དམིགས་བསལ་བྱང་སེམས་འཕགས་
པ་ཉན་རང་དུ་ལྟུང་བ་ལ་དེ་ཡོད་དོ། །གཉིས་པ་ལ། ཁ་ཅིག་ན་རེ། གཞི་རང་བཞིན་མེད་
པར་མངོན་སུམ་དུ་རྟོགས་པ། གཞི་ཤེས་ཀྱི་མཚན་ཉིད་ཡིན་ལ། དབྱེ་ན། ཉན་རང་གི་དང་།
བྱང་སེམས་ཀྱི་དང་། སངས་རྒྱས་ཀྱི་དང་གསུམ་མོ། །ཞེ་ན། མཚན་འཛིན་གཞི་ཤེས་ཆོས་
ཅན། གཞི་ཤེས་མིན་པར་ཐལ། གཞི་རང་བཞིན་མེད་རྟོགས་མིན་པའི་ཕྱིར། འདོད་པ་
ཡིན་ཏེ། གཞི་ཤེས་སུ་བཤད་པ་དྲང་དོན་ཡིན་གྱི། ངེས་དོན་ལ་ཉན་རང་ལ་ཆོས་ཀྱི་བདག་
མེད་རྟོག་པ་ཡོད་དོ། །ཞེ་ན། ཉན་ཐོས་དགྲ་བཅོམ་ཆོས་ཅན། ཤེས་སྒྲིབ་སྤངས་པར་ཐལ།
ཆོས་ཀྱི་བདག་མེད་རྟོགས་པའི་མི་སློབ་པ་ཡིན་པའི་ཕྱིར། ཁྱབ་པ་ཡོད་དེ། མདོ་ལས། བློ་
གྲོས་རྒྱ་མཚོ། ཉོན་མོངས་པའི་སྒྲིབ་པ་ནི། གང་ཟག་གི་བདག་མེད་པ་མཐོང་བས་རྣམ་པར་
དག་པར་འགྱུར་རོ། །ཤེས་བྱའི་སྒྲིབ་པ་ནི། ཆོས་ཀྱི་བདག་མེད་པ་མཐོང་བས་རྣམ་པར་
དག་པར་འགྱུར། ཞེས་པས་སོ། །སངས་རྒྱས་ཆོས་ཅན། སྤང་བྱ་དང་བཅས་པར་ཐལ།
སྐབས་གསུམ་པའི་བརྗོད་བྱའི་གཙོ་བོ་གཞི་ཤེས་མཚན་ཉིད་པ་ཡོད་པའི་ཕྱིར། ཁྱབ་པ་
མེད་ན། སངས་རྒྱས་ཡེ་ཤེས་ཀྱིས། འདི་མན་ཆད་ནི། བྱང་ཆུབ་གཞན་ཤེས་པར་བྱས་ནས་
སྤང་བར་བྱ་དགོས་པས་ཐམས་ཅད་ཤེས་པ་ཉིད་ཀྱི་མཚན་ཉིད་ཅེས་པ་དང་འགལ་ལོ།།
- 10 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
བྱང་སེམས་ཀྱི་མངོན་རྟོགས་ཆོས་ཅན། ལམ་ཤེས་ཀྱིས་བསྡུས་པས་མ་ཁྱབ་པར་ཐལ།
ལམ་ཤེས་སུ་མ་འདུས་པའི་གཞི་ཤེས་ཀྱང་ཡོད་པའི་ཕྱིར། འདོད་ན། འཕགས་པས། ཉན་
ཐོས་དང་རང་སངས་རྒྱས་དག་དང༌། བྱང་སེམས་དང་། སངས་རྒྱས་རྣམས་ཀྱི་རིམ་པ་ཇི་ལྟ་
བ་བཞིན་ཐམས་ཅད་ཤེས་པ་ཉིད་དང་ལམ་ཤེས་ཉིད་དང་རྣམ་མཁྱེན་ཉིད་ཀྱིས་མངོན་པར་
རྟོགས་པ་མཐའ་དག་བསྡུས་པའི་ཕྱིར་རོ། །ཞེས་པ་དང་འགལ་ལོ། །དེ་བཞིན་དུ་སངས་
རྒྱས་ལའང་བརྗོད་དོ། །
གཉིས་པ་ལ་མཚན་ཉིད་དང༌། མཚོན་བྱ་དང༌། མཚན་གཞི་གསུམ་ལས།
དང་པོ་ནི། གཞི་བདག་མེད་མངོན་སུམ་གྱིས་རྟོགས་པ་གང་ཞིག །སྤངས་རྟོགས་ཉི་ཚེ་བར་
གྱུར་པའོ། །དེ་ལ་སྤངས་པ་ཉི་ཚེ་བ་ནི། ཉོན་སྒྲིབ་ཙམ་མམ་གཟུང་རྟོག་གི་གཉེན་པོ་སྟེ།
འཕགས་པས། ཐམས་ཅད་ཤེས་པ་ཉིད་ཀྱིས་ནི། །ཉོན་མོངས་པ་ཅན་གྱི་མ་རིག་པ་ཙམ་
སེལ་བར་བྱེད་ཅེས་པ་དང་། འབྲས་བུ་བདག་ཏུ་རྨོངས་པ་སྤངས་པ་ཅན་ཡིན་ནོ། །ཞེས་སོ།།
རྟོགས་པ་ཉི་ཚེ་བ་ནི། ཐབས་མཁས་པ་དང་བྲལ་བའམ། ཁྱབ་པའི་སྟོང་ཉིད་མ་རྟོགས་
པའོ། །གཉིས་པ་ནི། གཞི་ཕུང་པོ་ཁམས་དང་སྐྱེ་མཆེད་ཐམས་ཅད་མི་རྟག་པ་སོགས་
སུའམ། བདག་ཕྱེད་དང་གཉིས་ཀྱིས་སྟོང་པར་ཤེས་པ་ཉིད་དོ། །མདོ་ལས། རབ་འབྱོར།
ཐམས་ཅད་ཅེས་བྱ་བ་ནི་སོགས་སོ། །གསུམ་པ་ལ། མཚན་ཉིད་པ་དང་བཏགས་པ་བ་
གཉིས་སོ། །དེ་གཉིས་ཀྱི་ས་མཚམས་ལ། སློབ་དཔོན་གྱི་སྡུད་འགྲེལ་དུ་ས་དང་པོ་ནས་
བདུན་པའི་བར་གཞི་ཤེས་ལམ་ཤེས་མཚན་ཉིད་པར་བཞག་པ་དང་། ཨ་བྷུས། སེམས་
བསྐྱེད་དང་པོ་ལྔ་གཞི་ཤེས་མཚན་ཉིད་པར་བཤད་པ་ནི། འཐད་པར་མ་མཐོང་སྟེ། བྱང་
སེམས་འཕགས་པ་ཆོས་ཅན། མཐོང་ལམ་དུ་ཐམས་ཅད་ཤེས་པ་ཉིད་ལ་ཤེས་པ་དང་མཐོང་
བ 1 (0 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་བལྟས་ནས་འདའ་བ་མིན་པར་ཐལ། གཞི་ཤེས་མཚན་ཉིད་པ་ས་བདུན་པའི་བར་ན་
ཡོད་པའི་ཕྱིར། འདོད་ན། མདོ་ལས། ཐམས་ཅད་ཤེས་པ་ཉིད་ལ་ཤེས་པ་དང་མཐོང་བས་
བལྟས་ནས་འདའ་བར་འདོད་པས་ཡུམ་ལ་བསླབ་པར་བྱའོ། །ཞེས་པ་དང༌། འཕགས་
པས། མཐོང་བས་འདའ་བ་ནི། ཉན་ཐོས་དང་རང་རྒྱས་ཀྱི་ས་དག་ལ་སྟེ། དེ་ལ་བྱང་སེམས་
ཀྱི་སྒོམ་པའི་ལམ་མེད་པའི་ཕྱིར་རོ། །ཞེས་པ་དང་འགལ་ལོ། །ས་བརྒྱད་ཡན་ཆད་ན་ལམ་
ཤེས་མེད་ན། སྔར་གྱི་ལུང་རྣམས་དང་འགལ་ཞིང་། ཐོགས་མེད་ཀྱིས། བྱང་སེམས་ཀྱིས་མི་
གཡོ་བ་ལ་རྣམ་པར་མི་རྟོག་པ་སྐྱོན་མེད་པ་རྒྱུན་མི་ཆད་པར་རང་གི་ངང་གིས་འཇུག་པའི་
ལམ་ཤེས་པ་ལ་བརྟེན་ནས་ཞེས་པ་དང་འགལ་ཏེ། ཞར་ལ་བྱུང་བས་ཆོག་གོ །གཉིས་པ་
ལའང་དཀོན་མཆོག་སྤྲིན་ལས། མོས་པ་སྤྱོད་པའི་སར་བྱང་སེམས་ཉན་ཐོས་དང་རང་
སངས་རྒྱས་ཀྱིས་ཐམས་ཅད་ལས་འདའ་བར་འགྱུར་རོ། །ཞེས་པ་དང་འགལ་ལོ། །དེས་ན།
གཞི་ཤེས་མཚན་ཉིད་པ་ཉན་རང་འཕགས་པ་ཁོ་ན་ལ་ཡོད་དེ། ཉན་ཐོས་ལ་སོགས་མཐོང་
བའི་ལམ། །དེ་འདྲ་ཀུན་ཤེས་ཉིད་དུ་འདོད། །ཅེས་པ་དང༌། ཐམས་ཅད་ཤེས་པ་ཉིད་ནི།
ཉན་ཐོས་དང་རང་སངས་རྒྱས་རྣམས་ཀྱི་ཡིན་ནོ། །ཞེས་སོ། །བཏགས་པ་བ་ནི། ཐེག་ཆེན་
ལམ་ལྔ་དང་ཉན་རང་ཚོགས་སྦྱོར་ནའང་ཡོད་དེ། གཞི་སྐྱེ་མེད་དུ་རྟོགས་པ་ཡོད་པས་སོ།།
གསུམ་པ་ནི། བྱང་སེམས་ཀྱི་གཉེན་པོ་གཞི་ཤེས་གཞི་ཤེས་མཚན་ཉིད་པ་མིན་པར་ཐལ་ཞེ་
ན༑ འདོད་པ་ཡིན་ཏེ། སྤང་བྱའི་མིང་གིས་བཏགས་པ་སྟེ། འདོད་ཁམས་ཀྱི་ལམ་བདེན་
བཞིན་ནོ། །ཉན་ཐོས་ལ་ཆོས་ཐམས་ཅད་རང་བཞིན་མེད་པར་ཤེས་པ་མེད་ན། སྔར་གྱི་
ལུང་དང་འགལ་ཞེ་ན། དེ་ནི། ལུགས་གཞན་ཡིན་པའམ། ཡང་ན་དགོངས་པ་ཅན་ཏེ། ཐུབ་
དགོངས་ སུ། ས་བཅུ་པར་བཤད་པ་ནི། གཞན་དུ་ཡང་འཐད་དེ། སྐད་ཅིག་ཙམ་བདག་
- 1 0 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
མེད་པར་ཤེས་པ་ཡང་ལོ་ཀའི་འདོད་ཆགས་དང་བྲལ་བ་དང་། ཕྱི་རོལ་པ་རྣམས་ལས་ཀྱང་
ཁྱད་པར་དུ་འཕགས་པའི་ཕྱིར་དང༌། བག་ལ་ཉལ་སྤོང་བ་ནི། བདག་གི་བདག་མེད་པར་
རྟོགས་པ་ལས་ཀྱང་འགྱུར་རོ། །རིན་ཆེན་ཕྲེང་བར་གསུངས་པ་རྣམས་ཀྱང་ཁ་ཅིག་སྐད་
ཅིག་མའི་བདག་མེད་དང༌། ཁ་ཅིག་ཆོས་ཀྱི་བདག་མེད་དུ་སྦྱོར་ཏེ། ཉན་ཐོས་དང་རང་
སངས་རྒྱས་དང་བྱང་སེམས་ཀྱི་རིགས་རྣམས་ཀྱི་ཐུན་མོང་དུ་གསུངས་པའི་ཕྱིར་རོ། །ཞེས་
གསུངས་སོ། །ཞེས་དྲངས་པས་སོ། །
བཞི་པ་རྣམ་ཀུན་ལ། དགག་བཞག་སྤང་གསུམ་ལས། དང་པོ་ནི། སློབ་དཔོན་
གྱི་སྡུད་འགྲེལ་དུ་རྣམ་ཀུན་ས་བརྒྱད་པ་ན་ཡོད་དོ། །ཞེ་ན། རྣམ་ཀུན་གྱི་མཐོང་ལམ་ལ་
གནས་པ་ཆོས་ཅན། ཉན་ རང་ དུ་ ལྟུང་ མི་སྲིད་པར་ཐལ། ས་བརྒྱད་པ་ཐོབ་པའི་ ཕྱིར།
འདོད་ན། འཕགས་པས། དུཁ་ལ་རྗེས་སུ་ཤེས་པའི་བཟོད་པའི་སྐད་ཅིག་ལ་ནི་རྗེས་སུ་
ཤེས་པ་དང་འབྲེལ་བས་ཉན་ཐོས་ལ་སོགས་པའི་སར་ལྟུང་བ་སྲིད་དེ། དེ་ནི་ཁམས་གསུམ་
པའི་གཉེན་པོར་འབྱུང་བ་ཉིད་ཀྱི་ཕྱིར་རོ། །ཞེས་པ་དང་འགལ་ལོ། །གཞན་ཡང་། འགལ་
བ་མང་པོ་ཡོད་མོད་ཀྱི་མང་བས་འཇིགས་པས་མི་བྲིའོ། ཁ་ཅིག་ན་རེ། །རྒྱུན་མཐའ་ན་རྣམ་
ཀུན་མེད་དོ། །ཞེ་ན། རྒྱུན་མཐའ་ན་ཆོས་ཅན། ཞིང་དག་སྦྱོར་མེད་པར་ཐལ། རྣམ་ཀུན་
མེད་པའི་ཕྱིར། འདོད་ན། ཁ་ཆེ་གཞོན་ནུ་དཔལ་གྱིས། ཞིང་དག་པ་ནི། བར་ཆད་མེད་པའི་
ཏིང་ངེ་འཛིན་གྱི་སྦྱོར་བའོ། །ཞེས་པ་དང་འགལ་ལོ། ། །
གཉིས་ པ་ ལ། ཚན་མཚོན་གཞི་གསུམ་ལས། དང་པོས་ནི། སྤྱིར་འདིར་སྨོས་
སྦྱོར་བ་ནི། མཁྱེན་གསུམ་ཐོས་བསམ་གྱིས་ཤེས་པའི་དོན་བསྡུས་ཏེ་སྒོམ་པ་ཡིན་ལ། བྱེ་
བྲག་རྣམ་ཀུན་ནི། མཁྱེན་གསུམ་བསྡུས་བསྒོམ་གང་ཞིག་དབང་དུ་བྱ་བའི་ཕྱིར་སྒོམ་པ་སྟེ།
- ] () 5 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅད་མཁྱེན་པ་ཉིད་གསུམ་ཡོངས་སུ་ཤེས་པ་ནི། དབང་དུ་བྱ་བའི་ཕྱིར་ཞེས་སོགས་
སོ༑ ༑གཉིས་པ་ནི། སངས་རྒྱས་ཀྱི་ས་ལ་སོགས་པའི་ཆོས་ཀྱི་རྣམ་པ་སྟེ། བྱེ་བྲག་ཀུན་ཏེ།
མཁྱེན་གསུམ་མ་ལུས་པའི་རྣམ་པ་མངོན་དུ་ཕྱོགས་པས་ཡོངས་སུ་རྫོགས་པའམ། ཡང་
དག་པར་རྟོགས་པ་སྟེ། བསྒོམས་པས་ཤེས་པའོ། །དབྱེ་བ་ནི། ལམ་བཞིའམ་ཉི་ཤུའོ།།
དེའི་ས་མཚམས་ནི་ཚོགས་ལམ་ནས་ས་བཅུ་རྒྱུན་མཐའི་བར་ན་ཡོད་དེ། ཐར་པ་ཆ་མཐུན་
དང༌། ཚོགས་ཆེན་ཡུན་རིང་རྟོགས་དཀའི་སྦྱོར་བ་ཚོགས་ལམ་ན་ཡོད་ལ། ཞིང་དག་པ།
སྲིད་ཞི་མཉམ་ཉིད་དག་པ། མཐར་ཐུག་པའི་སྦྱོར་བ་རྣམས་རྒྱུན་མཐའ་ནའང་ཡོད་དོ།།
འདིར་ཨ་བྷུས། རྣམ་ཀུན་མཚན་ཉིད་པ་དང་བཏགས་པ་བ་གཉིས་ལས། ཆོས་སྐུ་ནི། རྣམ་
པ་ཀུན་མངོན་པར་རྫོགས་པར་རྟོགས་པ་མཚན་ཉིད་པ། དེའི་ལམ་ནི། རྣམ་རྫོགས་སྦྱོར་བ་
སྟེ༑ བཏགས་པ་བར་བཞེད་དོ། །རྣམ་པ་ཀུན་མངོན་པར་རྫོགས་པར་རྟོགས་པ་བཏགས་པ་
བ་ནི། སྦྱོར་བ་སྟེ། མཚན་ཉིད་པ་ནི། རྣམ་མཁྱེན་ཉིད་ཆོས་སྐུའི་ནང་དུ་འདུས་པ་སྲིད་པ་
དང་ཞི་བ་མཉམ་པ་ཉིད་ཀྱི་བདག་ཉིད་འབྲས་བུ་ཁོ་ནའོ། །ཞེས་གསུངས་པ་ནི། མདོ་
གཞན་དང་མཐུན་ཏེ། དགོངས་འགྲེལ་ལས། ཉོན་མོངས་པ་དང་ཤེས་བྱའི་སྒྲིབ་པ་ཕྲ་མོ་
སྤངས་པ་ལས་ཤེས་བྱ་ལ་མ་ཆགས་མ་ཐོགས་པ་རྣམ་པ་ཀུན་མངོན་པར་རྫོགས་པར་རྟོགས་
པ་ཉེ་བར་བཟུང་ནས་བཅུ་གཅིག་པ་སངས་རྒྱས་ཀྱི་སར་བརྗོད་ཅེས་སོ། །གསུམ་པ་ལ།
སྲིད་ཞི་མཉམ་ཉིད་ཀྱི་སྦྱོར་བ་སློབ་ལམ་ན་ཡོད་ན། འཕགས་པ་དང་འགྲེལ་ཆེན་ནས། མི་
སློབ་པའི་དགེ་འདུན་གྱི་མཚན་ཉིད་བསྟན་པར་བྱ་བའི་ཕྱིར་འཁོར་བ་དང་མྱ་ངན་ལས་
འདས་པ་མཉམ་པ་ཉིད་བརྗོད་པར་བྱ་བ་ཞེས་པ་དང་འགལ་ལོ། །ཞེ་ན། སྐྱོན་མེད་དེ།
སྲིད་ཞི་མཉམ་ཉིད་མཚན་ཉིད་པ་སངས་རྒྱས་ལ་ཡོད། སྲིད་ཞི་མཉམ་ཉིད་ཀྱི་སྦྱོར་བ་སློབ་
- 1 (0 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
ལམ་ན་ཡོད་པ་མི་འགལ་ཏེ། སངས་རྒྱས་ཉིད་ཐོབ་པར་བྱེད་པའི་རྒྱུ་མཚན་ཞེས་འབྱུང་བས་
སོ༑ ༑ས་བརྒྱད་པ་ཡན་ཆད་ན་ཆོས་ཅན། འབད་པ་ཡོད་པར་ཐལ། དབང་དུ་བྱ་བའི་ཕྱིར་
སྒོམ་པ་ཡོད་པའི་ཕྱིར། འདོད་ན། རྒྱུད་བླར། སྔོན་གྱི་འཕེན་པའི་དབང་དང་ནི། །རྣམ་རྟོག་
ཐམས་ཅད་བྲལ་བའི་ཕྱིར། །དེ་ནི་ལུས་ཅན་སྨིན་པ་ཡི། །དོན་དུ་འབད་པ་བྱེད་མ་ཡིན།།
ཞེས་ པ་ དང་ འགལ་ཞེ་ན། འདོད་པ་ཡིན་ཏེ། ས་བཅུའི་ས་བརྒྱད་པར། འདིར་ནི་བདེ་
གཤེགས་དབང་བསྐུར་བཟོད་པ་དམ་པ་སྟེ། །ངེད་ཀྱི་ཡེ་ཤེས་སྟོབས་ཡངས་སངས་རྒྱས་
ཆོས་ཀྱི་རྣམས། །དེ་དག་ཁྱེད་ལ་མེད་ཀྱི་དེ་ལ་བརྩོན་འགྲུས་རྩོམས། །ཞེས་པ་དང༌། རྨི་
ལམ་བསྟན་པ་ལས། ས་བརྒྱད་པ་ལ་མངོན་པར་ཤེས་པ་དང་སོ་སོ་ཡངདག་པར་རིག་པ་ལ་
རྩོལ་བ་དང་བཅས་སོ། །དགུ་པ་ལ་སྤྱོད་པ་ལ་རྩོལ་བ་དང་བཅས་སོ། །བཅུ་པ་ལ་ཚད་མེད་
པ་ལ་རྩོལ་བ་དང་བཅས་སོ། །ཞེས་སོ། །ལུང་དེ་ནི། ས་བཅུ་པར་གཞན་དོན་འབད་མེད་དུ་
འབྱུང་བར་བཤད་པ་ཡིན་ལ། ས་བརྒྱད་པར་རྩོལ་བྲལ་དུ་བཤད་པ་རྣམས་ཀྱང་མཚན་མ་
ཡོད་མེད་ཀྱི་རྩོལ་བྲལ་ལམ། རྩོལ་བ་ཆུང་བ་ལ་དགོངས་སོ། །ཚོགས་སྦྱོར་ན་ཆོས་ཅན།
མཁྱེན་གསུམ་བསྡུས་སྒོམ་མེད་པར་ཐལ། བསྡུ་བྱ་མཁྱེན་གསུམ་མཚན་ཉིད་པ་མེད་པའི་
ཕྱིར་རོ། །ཞེ་ན། ཁྱབ་པ་མེད་དེ། མཁྱེན་གསུམ་རྒྱུ་འབྲས་བླང་དོར་དུ་ཐོས་བསམ་གྱིས་
ལེགས་པར་ཤེས་ནས་ཐོས་བསམ་མི་བརྟན་ཞིང་དབང་དུ་མ་གྱུར་པས་དབང་ཐོབ་པའི་
བསྒོམ་བྱུང་བསྐྱེད་པའི་ཕྱིར་ཡུལ་གཞི་ལམ་རྣམ་པ་དང༌། ཡུལ་ཅན་མཁྱེན་གསུམ་ཐོས་
བསམ་གྱིས་ཤེས་པའི་དོན་བསྡུས་ནས་སྒོམ་པ་ལ་མཁྱེན་གསུམ་བསྡུས་སྒོམ་དུ་བརྗོད་ཀྱི།
མཁྱེན་གསུམ་མཚན་ཉིད་པ་བསྡུས་པའོ་ཞེས་མི་སྨྲའོ། །རྣམ་ཀུན་ཆོས་ཅན། རྩེ་སྦྱོར་གྱི་
ཆེད་དུ་སྒོམ་པས་མ་ཁྱབ་པར་ཐལ། རྒྱུན་མཐའ་ནའང་ཡོད་པའི་ཕྱིར། འདོད་ན། དེ་རབ་
- 1
0 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅེས་པ་དང་འགལ་ཞེ་ན། འདོད་པ་ཡིན་ཡང་ལུང་དང་མི་འགལ་ཏེ། གཙོ་ཆེ་བར་དགོངས་
སོ༑ །དེ་ལྟ་མིན་ན། བར་ཆད་མེད་པའི་རྩེ་སྦྱོར་གྱི་རྗེས་ལའང་མཐར་གྱིས་པ་སྐྱེ་བར་
མཚུངས་ཏེ། དེ་ཡི་གོ་རིམ་དང་ཞེས་པས་སོ། །
ལྔ་པ་རྩེ་སྦྱོར་ལ། དགག་བཞག་སྤང་གསུམ་ལས། དང་པོ་ནི། ཆོས་བཤེས་
དང་ སྡུད་འགྲེལ་གྱིས། རྩེ་སྦྱོར་དགུ་པ་དང་བཅུ་པས་བསྡུས་སོ། །ཞེ་ན། བརྟན་པ་ལ་
གནས་པ་ཆོས་ཅན། མྱང་འདས་སུ་ལྟུང་བ་སྤང་མི་དགོས་པར་ཐལ། ས་དགུ་པ་ཐོབ་པའི་
ཕྱིར། འདོད་ན། འཕགས་པས་དེ་ལྟ་བུའི་རྟོགས་པ་དང་ལྡན་པའི་གནས་སྐབས་སུ་མྱ་ངན་
ལས་འདས་པར་ལྟུང་བ་སྤང་བའི་ཕྱིར། ཞེས་པ་དང་འགལ་ལོ། །མཐོང་ལམ་རྩེ་སྦྱོར་ཆོས་
ཅན། མཐོང་སྤང་རྟོག་པ་བརྒྱ་རྩ་སྤོང་བའི་གཉེན་པོ་མིན་པར་ཐལ། ས་དགུ་པ་ན་ཡོད་པའི་
ཕྱིར། འདོད་ན། སྒོམ་སྤང་རྟོག་པ་བརྒྱ་རྩ་ཡི་གཉེན་པོར་ཐལ་ལོ། །འདོད་ན་དེ་སྤོང་བ་ལ་
སྒོམ་ལམ་རྩེ་སྦྱོར་དོན་མེད་པར་ཐལ་ལོ། །ཨ་བྷ་དང༌། འཇམ་གསར་ན་རེ། ཚོགས་ལམ་
ན་རྩེ་ སྦྱོར་ཡོད་དོ། །ཞེ་ན། དེ་མི་འཐད་དེ། ཚོགས་ལམ་ན་ཆོས་ཅན། འཇུག་སྒྲུབ་ཡོད་
པར་ཐལ། རྩེ་སྦྱོར་ཡོད་པའི་ཕྱིར། ཁྱབ་པ་མེད་ན། ཁ་ཆེ་གཞོན་ནུ་དཔལ་གྱིས། འཇུག་
པའི་སྒྲུབ་པའི་བདག་ཉིད་རྩེ་མོའི་མངོན་རྟོགས་ཞེས་བྱ་བ་རབ་ཀྱི་སྦྱོར་བའོ། །ཞེས་པ་དང་
འགལ་ལ། སངས་རྒྱས་དང༌། རྗེ་བཙུན་དང༌། འཕགས་པ་དང༌། སློབ་དཔོན་ལ་སོགས་
པས་མ་བཤད་པའི་ཕྱིར་སུ་ཞིག་དེ་ལ་ཡིད་ཆེས་པར་འགྱུར། གཉིས་པ་ལ། མཚན་མཚོན་
གཞི་ གསུམ་ལས། དང་པོ་ནི། མཁྱེན་གསུམ་བསྡུས་བསྒོམ་ རབ་ཏུ་གྱུར་པའོ། །དེ་ རབ་
ཅེས་པ་དང༌། འཕགས་པས། རྩེ་མོའི་མངོན་པར་རྟོགས་པ་ནི། རབ་ཏུ་གྱུར་པ་དང་ལྡན་
པའོ། །ཞེས་སོ། །གཉིས་པ་ནི། མཁྱེན་གསུམ་བསྡུས་བསྒོམ་གྱི་རྟོགས་པ། རྣམ་ཀུན་ལས་
- 1 () 8 -



t
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
རྩེ་ མོ་ སྟེ། རབ་ ཀྱི་མཐར་ ཕྱིན་ པའོ། །གསུམ་པ་ནི། བདུན་ ཡོད་ ལ། ས་མཚམས་དྲོད་
ནས་རྒྱུན་མཐའི་ བར་ན་ཡོད་དེ། རྟགས་ནི། དྲོད་ ཡིན་ལ། བར་ ཆད་མེད་རྩེ་ ནི། རྒྱུན་
མཐའ་ན་ཡོད་ པའི་ ཕྱིར་ རོ། །ཚོགས་ལ མ་ན་མེད་དེ། དེ་ན་ཐོས་བསམ་གཙོ་ཆེ་བས་
བསྒོམས་བྱུང་ལ་དབང་ཐོབ་པ་མེད་པའི་ཕྱིར་རོ། །དྲོད་ནས་ཡོད་དེ། རྨི་ལམ་དུའང་སྒོམ་
པའི་ཕྱིར་ཏེ། རྨི་ལམ་ནའང་ཆོས་རྣམས་ཀུན། །རྨི་ལམ་ལྟ་བུར་ལྟ་ལ་སོགས། །ཞེས་པས་
སོ༑ ༑གསུམ་པ་ལ། རབ་ཏུ་གྱུར་པ་དེ་བརྟན་པ་ཐོབ་པ་ཡིན་ནམ་མིན། ཡིན་ན། དེ་བརྟན་
པར་བྱ་བའི་ཕྱིར་མཐར་གྱིས་པ་མི་དགོས་པར་ཐལ་ལོ། །མིན་ན། བརྟན་པ་ཞེས་ནི་མངོན་
པར་བརྗོད། །ཅེས་པ་དང་འགལ་ལོ། །ཞེ་ན། སྐྱོན་མེད་དེ། མཁྱེན་གསུམ་བསྡུས་བསྒོམ་
ལ་བརྟན་པ་མ་ཐོབ་པའང་ཡོད་པས། བརྟན་བྱེད་མཐར་གྱིས་པ་དགོས་པའང་ཡོད། བར་
ཆད་མེད་རྩེ་ལྟ་བུ་མི་དགོས་པའང་ཡོད་དོ། །ལུང་དེ་ནི། རྣམ་འཕེལ་རབ་ཏུ་གྱུར་པས་
མཁྱེན་གསུམ་གྱི་ཆོས་ཡོངས་སུ་རྫོགས་པར་བསྔོས་ཤིང་གཞན་དོན་གྱི་བསམ་པ་བརྟན་པ་
ལ་དགོངས་སོ། ། །
དྲུག་པ་མཐར་གྱིས་པ་ལ་དགག་བཞག་སྤང་གསུམ་ལས། དང་པོ་ནི། སྡུད་
འགྲེལ་དུ་བར་ཆད་མེད་ལམ་དུ་ཐོབ་ཅེས་ཟེར་ལ། ཆོས་བཤེས་ཀྱིས་དགའ་ལྡན་ན་གནས་
པ་ནས་བཟུང་སྟེ་བདུད་བཏུལ་བའི་བར་ན་ཡོད་ཅེས་ཟེར་བ་མི་འཐད་དེ། འཕགས་པས།
སངས་རྒྱས་རྗེས་སུ་དྲན་པ་རྣམ་པ་ལྔའོ། །དང་པོ་ནི། སེམས་བསྐྱེད་པའོ། །བཞི་པོ་རྣམས་
ཀྱིས་ནི། ངེས་པར་འབྱེད་པའི་ཆ་དང་མཐུན་པ་བཞིའོ། །ཞེས་པ་དང་འགལ་ལོ། །གཉིས་
པ་ལ། མཚན་མཚོན་གཞི་གསུམ་ལས། དང་པོ་ནི། རྩེ་སྦྱོར་ཐོབ་པའི་མཁྱེན་གསུམ་བསྡུས་
བསྒོམ་གོ་རིམ་དུ་སྒོམ་པའོ། །འགྲེལ་ཆེན་ནས། རྩེ་མོའི་མངོན་པར་རྟོགས་པ་ཐོབ་པ་ནི།
，
- ] ()
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོ་སོ་བ་དང་སྡུད་པ་ཉིད་དུ་རྟོགས་པའི་དོན་རྣམས་རིམ་པར་བཀོད་ནས་བརྟན་པར་བྱ་བའི་
ཕྱིར་སྒོམ་ཞེས་པ་དང་། དེ་ཡི་གོ་རིམ་དང་ཞེས་པས་སོ། །འཕགས་པའི་རྗེས་སུ་འབྲངས་ན་
རྩེ་སྦྱོར་ཐོབ་པས་ཞེས་པ་དོར་བྱ་ཉིད་དོ། །གཉིས་པ་ནི། བསྡུས་སྒོམ་མཐར་གྱིས་ཏེ། སྔ་
མའི་རྗེས་སུ་ཕྱི་མ་འབྲེལ་བར་རིམ་གྱིས་བསྒོམ་པ་དང་ལྡན་པས་མཐར་གྱིས་པའི་མངོན་
རྟོགས་སོ། །
གསུམ་པ་ནི། བྱ་བ་བསླབ་པ་སྒྲུབ་པ་གསུམ་མོ། །ས་མཚམས་ནི། དྲོད་ནས་
རྒྱུན་མཐའི་སྔ་ལོགས་བར་ན་ཡོད་དོ། །རྒྱུན་མཐའ་ན་མེད་དེ། དེར་བརྟན་པ་ཐོབ་པས་
གཅིག་ཅར་སྒོམ་པའི་ཕྱིར་རིམ་སྒོམ་མེད་ཅེས་གསུངས་སོ། །ཚོགས་ལམ་ན་རྩེ་མོ་མ་ཐོབ་
པའི་ཕྱིར་མེད་དོ། །འཕགས་པའི་རྗེས་སུ་འབྲངས་ན་ཚོགས་ལམ་ཡན་ཆད་ན་ཡོད་དེ།
འཕགས་པས། བགྱི་བ་སྨོས་པས་ནི། སེམས་བསྐྱེད་པ་གཟུང་བའི་དོན་དུའོ། །བསླབ་པ་
སྨོས་པས་ནི། ངེས་པར་འབྱེད་པའི་ཆ་དང་མཐུན་པ་ཤེས་པའི་དོན་དུའོ། །སྒྲུབ་པ་སྨོས་པས་
ནི༑ མཐོང་བའི་ལམ་དང་སྒོམ་པའི་ལམ་ཤེས་པའི་དོན་དུའོ། །ཞེས་པས་སོ། །འདི་ཤིན་ཏུ་
ལེགས་ཏེ། མདོ་ལས། སེམས་དང་པོ་བསྐྱེད་པ་ནས་ཉེ་བར་བཟུང་སྟེ་ཞེས་པས་སོ། །རྒྱུན་
མཐའ་ནའང་ཡོད་པར་བཞེད་པར་མངོན་ཏེ། འཕགས་པས། རྣམ་མཁྱེན་ཉིད་ཡོངས་སུ་
རྫོགས་པའི་བར་གྱིས་ནི་སྒོམ་པའི་ལམ་ཡིན་ཞེས་པས་སོ། །གསུམ་པ་ལ། ཚོགས་ལམ་ན་
ཆོས་ཅན། མཐར་གྱིས་པ་མེད་པར་ཐལ། རྩེ་སྦྱོར་མ་ཐོབ་པའི་ཕྱིར་ཞེ་ན། ཕྱོགས་དང་པོ་
ལྟར་ན། འདོད་པ་ཡིན་ཏེ། སངས་རྒྱས་ཡེ་ཤེས་ཀྱིས། སྦྱོར་བའི་གནས་སྐབས་ནས་བཟུང་
སྟེ་རྡོ་རྗེ་ལྟ་བུའི་ཏིང་ངེ་འཛིན་ལ་ཐུག་གི་བར་མི་དམིགས་པ་དང་ལྡན་པའི་ཚུལ་ཁྲིམས་རང་
དང་གཞན་ལ་ཕན་པའི་ལུས་སྒྲུབ་པའི་ཕྱིར་རོ། །ཞེས་པས་སོ། །ལུང་དེ་ཉིད་ཀྱིས་རྒྱུན་
，
- 11 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
མཐའ་ན་མེད་པ་ལ་གནོད་དོ། །ཞེ་ན། མི་གནོད་དེ། མཐར་ཐུག་གི་བར་ཞེས་པ། སྔ་
ལོགས་ཚུན་ཆད་ཀྱི་དོན་ཡིན་པས་སངས་རྒྱས་ཀྱི་བར་ཞེས་པ་བཞིན་ནོ། །ཕྱོགས་གཉིས་པ་
ལྟར་ན། ཁྱབ་པ་མེད་དོ། །
བདུན་པ་སྐད་ཅིག་མ་ལ། དགག་བཞག་སྤང་གསུམ་ལས། དང་པོ་ནི། ལོ་ཙཱ་
ན་རེ། སྐད་ཅིག་མ་བཞི་པོ། ས་བདུན་པ། བརྒྱད་པ། དགུ་པ། བཅུ་པར་རིམ་པ་བཞིན་
ཐོབ་ཅེ་ན། ཤཱནྟིས་ཀྱང་། གནས་སྐབས་དེ་ནི་ས་བརྒྱད་པ་ལ་སོགས་པའོ། །ཞེས་བཤད་
པས་ས་བརྒྱད་པ་ན་ཡོད་པར་བཞེད་དོ། །སྐད་ཅིག་སྦྱོར་ཆོས་ཅན། བསྡུས་བསྒོམ་མཐར་
ཐུག་མིན་པར་ཐལ། ས་དགུ་པ་མན་ཆད་ནའང་ཡོད་པའི་ཕྱིར། འདོད་ན། འཕགས་པས།
སྐད་ཅིག་མ་གཅིག་ལ་མངོན་པར་རྫོགས་པར་བྱང་ཆུབ་པ་ནི། མཐར་ཐུག་པའོ། །ཞེས་པ་
དང་འགལ་ལོ། །སྐད་ཅིག་མ་གསུམ་པར་སེམས་ཅན་ཡོངས་སུ་སྨིན་པར་བྱས། སངས་
རྒྱས་ཀྱི་ཞིང་ཡོངས་སུ་དག་པར་བྱས་ནས་སྐད་ཅིག་གཅིག་དང་ལྡན་པའི་ཤེས་རབ་ཀྱིས་
རྣམ་མཁྱེན་ཉིད་ཐོབ་ པར་ བྱེད་དོ། །ཞེས་ པས་ཀྱང་བསལ་ལོ། །གཉིས་པ་ལ། མཚན་
མཚོན་གཞི་གསུམ་ལས། དང་པོ་ནི། མཁྱེན་གསུམ་བསྡུས་བསྒོམ་མཐར་ཐུག་པའོ། །དེ་
མཐའ་ཞེས་པ་དང༌། ཐམས་ཅད་མཁྱེན་པ་ཉིད་གསུམ་གྱི་མཐར་ཐུག་པའི་གནས་སྐབས་
ཡིན་ནོ། །ཞེས་པས་སོ། །གཉིས་པ་ནི། སེམས་ཀྱི་སྐད་ཅིག་མ་གཅིག་ཁོ་ན་ལ་བྱང་ཆུབ་ལ་
མངོན་དུ་ཕྱོགས་པས་ཆོས་ཐམས་ཅད་རྫོགས་པ་སྟེ། མ་ལུས་པའམ། ཡང་དག་པར་རྟོགས་
པའམ། བྱང་ཆུབ་པ་སྟེ། སངས་རྒྱས་ཐོབ་པའོ། ། །
གསུམ་པ་ལ། སྤྱིའི་མཚན་ཉིད་ཀྱིས་ཕྱེ་བ་བཞི་ཡོད་ཅིང་། ས་མཚམས་རྒྱུན་
མཐའ་ཁོ་ན་ན་ཡོད་དེ། འགྲེལ་ཆེན་ནས། ལྡོག་པའི་དབྱེ་བས་རྣམ་པ་བཞིར་ཅི་ཞིག་ལྟར་
- 1 1 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་ཞེས་པ་དང༌། སྐད་ཅིག་མ་ནི། སེམས་ཀྱི་སྐད་ཅིག་མ་ཁོ་ནས་རྣམ་པ་བཞིར་མངོན་
དུ་བྱེད་ཅེས་སོ། །གསུམ་པ་ནི། སྐད་ཅིག་མ་གང་། དུས་མཐའི་སྐད་ཅིག་རྡུལ་ཕྲན་གནས་
འཕོས་པའི་ཡུད་ཙམ་ལ་བྱེད་དམ། གྲུབ་མཐའ་ལ་གྲགས་པ་སེ་གོལ་གཏོགས་པ་ལ་སུམ་
བརྒྱ་དྲུག་ཅུ་རྩ་བརྒྱད་དུ་བགོས་པའི་ཆ་ལ་བྱེད་དམ། བྱ་རྫོགས་ཀྱི་སྐད་ཅིག་མ། སྐྱེས་བུའི་
འདོད་པའི་དོན་གྲུབ་པའི་དུས་སྐད་ཅིག་དེ་ལ་བདག་གི་བྱ་བ་རྫོགས་སོ། །ཞེས་པ་ལྟ་བུ་ལ་
བྱེད། དང་པོ་གཉིས་ལྟར་ན། ཧ་ཅང་ཡང་ཡུན་ཐུང་བས་བློས་ངེས་པ་དང་སྒྲས་བརྗོད་པར་
མི་ནུས་སོ། །གསུམ་པ་ལྟར་ན། དུས་ངེས་པ་མེད་དེ། བྱ་བ་རྫོགས་པའི་དུས་མི་ཤེས་པས་
སོ༑ ༑ཞེ་ན། ཕྱོགས་དང་པོ་གཉིས་ལྟར་ནའང་ཉེས་པ་མེད་དེ། དུས་མཐའ་གཅིག་ཏུ་བདེན་
པ་མེད་ཅིང་རང་གི་བསམ་པའི་དབང་ལ་རག་པའི་ཕྱིར་དང་། དབང་ཐོབ་པ་རྣམས་ཀྱིས་
སྐད་ཅིག་ཀྱང་བསྐལ་པར་བྱིན་གྱིས་རློབ་ནུས་པའི་ཕྱིར་རོ། །འདིར་ཕྱོགས་གསུམ་པ་
བཟུང་སྟེ། བདུད་བཏུལ་ནས་སངས་རྒྱས་ཀྱི་བར་གྱི་བར་ཆད་མེད་པའི་ཏིང་ངེ་འཛིན་དེ་
སྐད་ཅིག་སྦྱོར་ཡིན་ལ། དེའི་དུས་ལ་གདུལ་བྱའི་དབང་གིས་ངེས་པ་མེད་དོ། ཁོ་བོ་ཅག་གི་
སྟོན་པས་སྲོད་ལ་བདུད་བཏུལ་བའི་ཐོ་རངས་སངས་རྒྱས་ལ། དེ་བཞིན་གཤེགས་པ་མངོན་
པར་ཤེས་པའི་ཡེ་ཤེས་ཆེན་པོས་བདུད་བཅོམ་ནས་བར་བསྐལ་བཅུ་ནས་སངས་རྒྱས་པས་
སོ༑ ༑འོ་ན། སྐད་ཅིག་མ་བཞི་པོ་གཅིག་ཅར་རྟོགས་སམ། རིམ་གྱིས་རྟོགས། དང་པོ་ལྟར་
ན༑ དང་པོ་དང་གཉིས་པ་སོགས་སུ་མི་རུང་ལ། གཉིས་པ་ལྟར་ན། སྐད་ཅིག་མ་གཅིག་
པར་མི་རུང་བཞི་པར་འགྱུར་རོ། །ཞེ་ན། གཅིག་ཅར་རྟོགས་ཏེ། སངས་རྒྱས་ཡེ་ཤེས་ཀྱིས།
དེ་ལྟར་རིམ་གྱིས་ཕར་ཕྱིན་དག་ལ་གོམས་པ་ལས་གཅིག་ཅར་ཕར་ཕྱིན་ཐམས་ཅད་ཀྱི་རང་
གི་ངོ་བོ་ཉིད་རྟོགས་པའི་མཚན་ཉིད་སྐད་ཅིག་མ་གཅིག་ལ་མངོན་པར་རྫོགས་པར་བྱང་ཆུབ་
- 1 1 2 -



བ
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
པ་སྟེ་ཞེས་སོ། །འོན་ཀྱང་དང་པོ་དང་གཉིས་པ་སོགས་ནི། བཤད་པའི་གྲངས་ཀྱི་རིམ་པ་
ཡིན་གྱི། དོན་གྱི་སྐྱེ་རིམ་མིན་པས་སོ། །གཉིས་པ་ལྟར་ཡིན་དུ་ཆུག་ནའང་ཉེས་པ་མེད་དེ།
བྱིས་པ་རྣམས་ཀྱི་སྐད་ཅིག་དེ། དབང་ཐོབ་པའི་མང་པོར་འགྱུར་བའི་ཕྱིར་རོ། །
བརྒྱད་པ་ཆོས་སྐུ་ལ། དགག་བཞག་སྤང་གསུམ་ལས། དང་པོ་ནི། ཁ་ཅིག་ན་
རེ༑ མཁྱེན་གསུམ་བསྡུས་བསྒོམ་གྱི་འབྲས་བུ་སྐུ་ཕུན་སུམ་ཚོགས་པའི་ཕ་རོལ་ཏུ་ཕྱིན་པ་
ཆོས་སྐུའི་མཚན་ཉིད་དོ། །ཞེས་པ་མི་འཐད་དེ། རང་ལྡོག་མཚོན་བྱས་ཁྱད་པར་བྱས་པའི་
ཕྱིར། བ་ལང་གི་མཚན་ཉིད་དུ་བ་ལང་གི་ནག་པོ་སོགས་བཀོད་པ་བཞིན་ནོ། །གཉིས་པ་
ལ༑ མཚན་མཚོན་གཞི་གསུམ་ལས། དང་པོ་ནི། སྦྱོར་བ་བསྒོམས་པའི་འབྲས་བུ་མཐར་
ཐུག་ཟག་མེད་ཀྱི་ཆོས་ཀྱི་ཡན་ལག་དང་ལྡན་པའོ། །དེ་ཡི་རྣམ་སྨིན་ནི་ཞེས་པ་དང་། ཆོས་
སྐུ་ཕྲིན་ལས་འབྲས་བུ་ནི། །ཞེས་པས་སོ། །རྒྱུད་བླར། བླ་མེད་ཐུགས་རྗེ་ཆེ་སོགས་ཡོན་
ཏན་གྱི། །ཕ་རོལ་ཕྱིན་པས་རྒྱལ་བ་བསམ་མི་ཁྱབ། །ཅེས་སོ། །གཉིས་པ་ནི། ཟག་པ་མེད་
པའི་ཆོས་མ་ལུས་པའི་ཡན་ལག་བསགས་པའི་ལུས་ཡིན་པས་སྐུ། ཡོན་ཏན་བསམ་གྱིས་མི་
ཁྱབ་པའི་རྟེན་བྱེད་པས་སྐུ། རིགས་པའི་རྗེས་སུ་འབྲངས་པའི་ཐོབ་བྱའམ། རྟོགས་བྱའི་ངོ་
བོ་ཡིན་པས་སྐུ། འགྲོ་བ་ཐམས་ཅད་དེའི་ངོ་བོ་ལས་མ་འདས་པས་སྐུ་སྟེ། བདེན་གཉིས་
ལས། ཆོས་རྣམས་ཀུན་གྱི་ལུས་ཡིན་ཕྱིར། །ཡོན་ཏན་ཕུན་ཚོགས་བསམ་ཡས་ཕྱིར། །རིག་
པའི་རྗེས་འབྲང་ངོ་བོའི་ཕྱིར། །སྐྱོབ་པ་རྣམས་ཀྱིས་ཆོས་སྐུར་འདོད། །ཅེས་སོ། ། །
གསུམ་པ་ལ། མཚན་ཉིད་པ་དང༌། རྗེས་མཐུན་པ་གཉིས་སོ། །དང་པོ་ལ། སྐུ་
གསུང་ཐུགས་ཡོན་ཏན་ཕྲིན་ལས་ལྔའོ། །དང་པོ་ལ་བཞི་སྟེ། སྐུ་གཉིས་དང་། གསུམ་དང༌།
བཞི་དང༌། ལྔར་དབྱེ་བའོ། །དང་པོ་ནི། རྒྱུད་བླར། ཆོས་སྐུ་རྣམ་གཉིས་ཤེས་བྱ་སྟེ། །ཆོས་
- 1 1 3 -



བ
།
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབྱིངས་ཤིན་ཏུ་དྲི་མེད་དང་། །དེ་ཡི་རྒྱུ་མཐུན་ཟབ་པ་དང་། །སྣ་ཚོགས་ཚུལ་ནི་སྟོན་པའོ།།
ཞེས་པས། ཆོས་ཀྱི་དབྱིངས་ཤིན་ཏུ་རྣམ་པར་དག་པའི་ངོ་བོ་ཉིད་ཀྱི་སྐུ་དང་། དེའི་རྒྱུ་མཐུན་
པ་གཟུགས་སྐུའོ། །དེ་ལའང་ཟབ་མོ་བྱང་སེམས་ཀྱི་སྡེ་སྣོད་སྟོན་པ་ལོངས་སྐུ་དང་། ཆོས་སྣ་
ཚོགས་སྟོན་པ་སྤྲུལ་སྐུའོ། །རང་བཞིན་དུ་གནས་པའི་རིགས་གནས་གྱུར་པས་དང་པོ། རྒྱས་
འགྱུར་གྱི་རིགས་ལས་ཕྱི་མ་འབྱུང་སྟེ། རྒྱུད་བླར། རིགས་འདི་གཉིས་ལས་སངས་རྒྱས་ཀྱི།།
སྐུ་གསུམ་ཐོབ་པར་འདོད་པ་ཡིན། །དང་པོས་སྐུ་ནི་དང་པོ་སྟེ། །གཉིས་པ་ཡིས་ནི་ཕྱི་མ་
གཉིས། །ཞེས་སོ། །ཡང་། ཡེ་ཤེས་དང་བསོད་ནམས་ཀྱི་ཚོགས་གཉིས་ལས་སྐུ་གཉིས་
ཐོབ་སྟེ། ཀླུ་སྒྲུབ་ཀྱིས། བསོད་ནམས་ཡེ་ཤེས་ལས་བྱུང་བའི། །དམ་པ་གཉིས་ནི་ཐོབ་པར་
ཤོག །ཅེས་པའམ། ཆོས་ཀྱི་སྐུ་དེ་མདོར་བསྡུས་ན། །རྒྱལ་པོ་ཡེ་ཤེས་ཚོགས་ལས་འཁྲུངས།།
ཞེས་སོ། །དེ་ལ་དང་པོ་ནི། དོན་དམ་པའི་སྐུ་སྟེ། རང་དོན་ཕུན་སུམ་ཚོགས་པ། གཉིས་པ་
ནི༑ གཞན་དོན་ཕུན་སུམ་ཚོགས་པ་སྟེ་ཀུན་རྫོབ་ཀྱི་སྐུའོ། །རྒྱུད་བླར། རང་དོན་གཞན་དོན་
དོན་དམ་སྐུ་དང་ནི། །དེ་ལ་བརྟེན་པ་ཀུན་རྫོབ་སྐུ་ཉིད་དེ། །བྲལ་དང་རྣམ་པར་སྨིན་པའི་
འབྲས་བུའོ། །ཞེས་སོ། །དེས་ན། ཆོས་ཉིད་རྣམ་པར་དག་པ་མཐོང་ན། སངས་རྒྱས་མཐོང་
བར་བརྗོད་ཀྱི། མཚན་དཔེས་བརྒྱན་པའི་གཟུགས་མཐོང་བས་དོན་དམ་པའི་སངས་རྒྱས་
མཐོང་བ་མིན་ཏེ། རྡོ་རྗེ་བཅོད་པར། གང་དག་ང་ལ་གཟུགས་སུ་མཐོང་། །གང་དག་ང་ལ་
སྒར་རྟོག་པ། །ལོག་པས་བཅོམ་པར་སྐྱེས་པ་ཡི། །སྐྱེ་བོ་དེས་ནི་ང་མི་མཐོང་། །འདྲེན་པ་
རྣམས་ནི་ཆོས་ཀྱི་སྐུ། །ཆོས་ཉིད་སངས་རྒྱས་བལྟ་བར་བྱ། །ཆོས་ཉིད་རྣམ་པར་ཤེས་པའང་
མིན། །དེ་ནི་རྣམ་པར་ཤེས་མི་ནུས། །ཞེས་སོ། །
གཉིས་པ་ལ་གསུམ་སྟེ། སྐུ་གསུམ་གྱི་ངོ་བོ། རྒྱུ། རྣམ་གཞག་དཔྱད་པའོ། །དང་
- 11 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
པོ་ལ་གསུམ་ལས། ངོ་བོ་ཉིད་ཀྱི་སྐུ་ནི། མཚན་ཉིད་ལྔ་དང༌། ཡོན་ཏན་ལྔ་དང་ལྡན་པ་སྟེ།
སྐྱེ་འཇིག་གནས་གསུམ་དང་བྲལ་བས་འདུས་མ་བྱས་པ། ཡོན་ཏན་གྱི་ཆོས་རྣམས་དབྱེར་
མེད་པས་ཐ་མི་དད་པ། མཐའ་གཉིས་སྤངས་པས་ཕྱིན་ཅི་མ་ལོག་པ། ཉོན་མོངས་པ་དང་
སྙོམས་འཇུག་དང་ཤེས་བྱའི་སྒྲིབ་པ་དང་བྲལ་བ། རང་བཞིན་གྱི་སྒྲིབ་པ་དང་བྲལ་བ།
རྟོག་པས་དམིགས་བྱ་མ་ཡིན་པ། མཉམ་གཞག་སོ་སོ་རང་གིས་རིག་པའི་ཡུལ་ཡིན་པ་
གསུམ། ཆོས་ དབྱིངས་ རང་ བཞིན་ གྱིས་འོད་གསལ་བའོ། །ཡོན་ཏན་ལྔ་ནི། རྒྱ་ཆེ་བ།
གྲངས་མང་པ། རྟོག་གེའི་ཡུལ་མ་ཡིན་པ། ཐུན་མོང་མིན་པ། སྒྲིབ་པས་དག་པ་མཐར་ཕྱིན་
པ་སྟེ། རྒྱུད་བླར། ཐོག་མ་དབུས་མཐའ་མེད་ཅིང་རྣམ་དབྱེར་མེད། །གཉིས་མེད་གསུམ་
བྲལ་དྲི་མེད་རྣམ་རྟོག་མེད། །ཆོས་དབྱིངས་རང་བཞིན་གང་ཡིན་དེ་རྟོགས་པ། །མཉམ་པར་
བཞག་པའི་རྣལ་འབྱོར་པ་ཡིས་མཐོང་། །གཞལ་མེད་གངྒའི་བྱེ་མ་ལས་འདས་པ། །བསམ་
མེད་མཉམ་མེད་ཡོན་ཏན་རྣམས་དང་ལྡན། །དེ་བཞིན་གཤེགས་པའི་དྲི་མེད་དབྱིངས་དེ་ནི།།
བག་ཆགས་བཅས་ པའི་ ཉེས་ པ་ རྣམས་ སྤངས་པ། །ཞེས་སོ། །གཉིས་པ་ལོངས་སྐུ་ནི།
གསུང་བརྗོད་པ་དང༌། སྐུ་སྣང་བ་དང་། མཛད་པ་སྒྲུབ་པ་རྒྱུན་མི་ཆད་པ་གསུམ་དང་། དེ་
རྣམས་ལྷུན་གྱིས་གྲུབ་པར་འཇུག་པ་དང་། སྐུ་དང་གསུང་དང་མཛད་པ་དུ་མར་སྟོན་ཡང་
དེའི་རང་བཞིན་དང་བྲལ་བ་སྟེ། ལྔའོ། །རྒྱུད་བླར། སྣ་ཚོགས་དམ་ཆོས་འོད་ཟེར་མངའ་
བའི་སྐུ། །འགྲོ་བའི་རྣམ་གྲོལ་དོན་སྒྲུབ་ལ་བརྩོན་པ། །མཛད་པ་ཡིད་བཞིན་ནོར་བུའི་རྒྱལ་
བཞིན་ཏེ། །སྣ་ཚོགས་དངོས་ཀྱང་དེའི་རང་བཞིན་མིན། །ཞེས་སོ། །གསུམ་པ་སྤྲུལ་སྐུ་ནི།
འབྲས་བུ་གསུམ་གྱི་རྒྱུ་སྟེ། སྲིད་པ་ལ་སྐྱོ་བ་བསྐྱེད་ནས་མྱང་འདས་ལ་འདུན་པར་མཛད་པ།
ཉན་ཐོས་ལམ་ལ་ཞུགས་པ་བཟློག་ནས་ཐེག་ཆེན་གྱིས་སྨིན་པར་བྱེད་པ། བྱང་ཆུབ་མཆོག་
- ] 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏུ་ལུང་བསྟན་པས་རྣམ་གྲོལ་ཐོབ་པར་བརྗོད་པ་སྟེ། གསུམ་གྱི་རྒྱུའི་གཟུགས་སྲིད་པ་ཇི་
སྲིད་པ་མཁའ་ལ་གཟུགས་གནས་པ་ལྟར་ཆོས་སྐུ་ལ་རྟག་ཏུ་གནས་པ་སྟེ། རྒྱུད་བླར། ལོ་ཀ་
ཞི་བའི་ལམ་ལ་འཇུག་པ་དང༌། །རབ་ཏུ་སྨིན་དང་ལུང་སྟོན་རྒྱུའི་གཟུགས། །གང་ཡིན་དེ་
ཡང་འདིར་ནི་རྟག་གནས་ཏེ། །ནམ་མཁའི་ཁམས་སུ་གཟུགས་ཀྱི་རྣམ་པ་བཞིན། །ཞེས་སོ།།
གཉིས་པ་ནི། ཕལ་ཆེར་བཤད་ཟིན་ལ། གནས་གྱུར་ པའི་རྒྱུ་ནི། ཀུན་གཞི། ཉོན་ཡིད།
འཇུག་ཤེས་གསུམ་སྟེ། གསེར་འོད་ལས། ཀུན་གཞིའི་རྣམ་པར་ཤེས་པ་ཡོངས་སུ་གྱུར་པ་
ནི༑ ཆོས་ཀྱི་སྐུའོ། །ཀུན་གཞི་ལ་གནས་པའི་ཡིད་ཡོངས་སུ་གྱུར་པ་ནི། ལོངས་སྤྱོད་རྫོགས་
པའི་སྐུའོ། །དངོས་པོ་ལ་འཇུག་པའི་རྣམ་པར་ཤེས་པ་ཡོངས་སུ་གྱུར་པ་ནི། སྤྲུལ་པའི་སྐུའོ།།
ཞེས་སོ། ། །
གསུམ་པ་ལ། མཉམ་ པ་དང༌། །མི་མཉམ་པ་དང༌། རྟག་ པའི་ཁྱད་པར་དང་
གསུམ་མོ། །དང་པོ་ནི། དེ་དག་རྟེན་དང་དགོངས་པ་དང༌། །ཕྲིན་ལས་ཀྱིས་ནི་མཉམ་པ་
ཉིད། །ཅེས་པས། ཆོས་སྐུ་ནི། རྟེན་ཆོས་དབྱིངས་ཐ་དད་མེད་པ་དང༌། དགོངས་པ་ཐ་དད་
མེད་པ་དང་། ཕྲིན་ལས་ཐ་དད་མེད་པའི་ཕྱིར་མཉམ་པ་ཉིད་དོ། །ལོངས་སྐུ་སྤྲུལ་སྐུ་གཉིས་
ནི༑ དགོངས་ པ་ དང༌ ཕྲིན་ ལས་ ཀྱིས་ མཉམ་ པ་ སྟེ། སངས་ རྒྱས་ ཐམས་ ཅད་ ཕྱིན་
ལས་ཐོགས་མེད། ཐུན་མོང་བ་ཡིན་པའི་ཕྱིར་རོ། །ཡང་ན། དབྱིག་གཉེན། གོ་རིམ་བཞིན་སྦྱར་རོ།།
གཉིས་པ་ནི། ལོངས་སྐུ་ནི། ལོ་ཀའི་ཁམས་ཐམས་ཅད་དུ་འཁོར་དང༌། ཞིང་དང༌། མཚན་
དང༌། སྐུ་མདོག་དང༌། ཆོས་ཀྱི་ལོངས་སྤྱོད་དང༌། མཛད་པ་དྲུག་གིས་ཐ་དད་དེ། ལོངས་
སྤྱོད་ རྫོགས་ པ་ཁམས་ཀུན་ཏུ། །འཁོར་ཡོངས་བསྡུ་དང་ཞིང་དང་མཚན། །སྐུ་དང་ཆོས་
རྫོགས་ལོངས་སྤྱོད་དང་། །མཛད་པ་དག་གིས་ཐ་དད་དོ། །ཞེས་སོ། །ངོ་བོ་ཉིད་ནི། ཆོས་
- 1 1 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཉིད་ཀྱིས་མཉམ་པ། རྟོགས་དཀའ་བས་ ཕྲ་བ། ལོངས་སྐུ་དང་འབྲེལ་བས་ལོངས་སྤྱོད་
རྫོགས་པའི་ཕུན་སུམ་ཚོགས་པའི་རྒྱུར་གྱུར་པ་ཡིན་ཏེ། རང་བཞིན་སྐུ་ནི་མཉམ་པ་དང་།།
ཕྲ་ཞིང་དེ་དང་འབྲེལ་བ་དང་། །དགེ་རྒུར་ལོངས་སྤྱོད་བསྟན་པ་དང་། །ལོངས་སྤྱོད་རྫོགས་
འབྱོར་རྒྱུར་འདོད་དོ། །ཞེས་སོ། །སྤྲུལ་སྐུ་ནི། གཞན་དོན་ཕུན་སུམ་ཚོགས་པ་སྟེ། བཟོ་
དང་སྐྱེ་དང་བྱང་ཆུབ་ཆེ། །མྱ་ངན་འདས་པ་རྟག་སྟོན་པས། །སངས་རྒྱས་སྤྲུལ་པའི་སྐུ་འདི་
ནི༑ ༑རྣམ་པར་གྲོལ་བའི་ཐབས་ཆེན་པོ། །ཞེས་སོ། །གསུམ་པ་ནི། རང་བཞིན་དང་ནི་རྒྱུན་
མི་ཆད། །རྒྱུན་གྱིས་དེ་དག་རྟག་པ་ཡིན། །ཞེས་ཏེ། རྒྱུ་གསུམ་གྱིས་དེ་བཞིན་གཤེགས་པའི་
སྐུ་རྟག་ པར་ བརྗོད་དེ། རྒྱུ་མཐའ་ཡས་དང་སེམས་ཅན་ཟད་མེད་དང་། །བརྩེ་དང་འཕྲུལ་དང་མཁྱེན་དང་ཕུན་
ཚོགས་དང་། །ཆོས་ཀྱི་དབང་ཕྱུག་འཆི་བའི་བདུད་བཅོམ་དང་། །ངོ་བོ་མེད་ཕྱིར་འཇིག་རྟེན་མགོན་པོ་རྟག །ཅེས་སོ། །ངོ་
བོ་ཉིད་ཀྱི་སྐུ་ནི། མི་འཇིག་པའི་ཕྱིར་རྟག་གོ །ལོངས་སྐུ་ནི། ཐོག་མ་ཡོད་ཀྱང་ཐ་མ་མེད་
ཅིང་རྒྱུན་མི་ཆད་པའི་ཕྱིར་རྟག་གོ །སྤྲུལ་སྐུ་ནི། མི་སྣང་བར་བྱས་ནས་ཡང་དང་ཡང་སྤྲུལ་
པ་སྟོན་པས་རྟག་གོ །གསུམ་པ་ནི། སྔར་གྱི་ཆོས་སྐུ་ཉིད་ལ་གཉིས་སུ་ཕྱེ་སྟེ། དབྱིངས་རང་
བཞིན་གྱིས་རྣམ་པར་དག་པ། གློ་བུར་གྱི་དྲི་མ་མ་ལུས་ཀྱིས་ཀྱང་དག་པ་ནི། ངོ་བོ་ཉིད་ཀྱི་
སྐུ༑ དེ་ཇི་ལྟ་བ་བཞིན་དུ་རྟོགས་པའི་ཡེ་ཤེས་སྒྱུ་མ་ལྟ་བུ་ནི། ཆོས་སྐུ་ཞེས་སློབ་དཔོན་འདི་
བཞེད་དོ། །ཆོས་སྐུ་ཉིད་ལ་ཆ་གཉིས་སུ་དབྱེ་བར་མི་རིགས་ཤེ་ན། སྐྱོན་མེད་དེ། གསེར་
འོད་ལས། དེ་ཁོ་ན་ཉིད་དང་། ཡང་དག་པའི་ཡེ་ཤེས་ཡིད་ཙམ་དུ་གནས་པ་དེ་ནི། ཆོས་སྐུ་
ཞེས་བྱའོ། །ཞེས་སོ། །སྐུ་སྔ་མ་གཉིས་ནི། བཏགས་པ་ཙམ་མོ། །ཆོས་སྐུ་ནི། ཡང་དག་པ་
སྟེ༑ སྐུ་དེ་གཉིས་ཀྱི་གཞི་བྱེད་དོ། །ཞེས་པ་དང༌། དབྱིག་གཉེན་གྱིས། སངས་རྒྱས་བཅོམ་
ལྡན་འདས་ཀྱིས་སྐུ་རྣམ་པ་གསུམ་སྟེ། ཆོས་དང་། ལོངས་སྤྱོད་རྫོགས་པ་དང་། སྤྲུལ་པའོ།།
- 1 1 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ལ་ཆོས་ཀྱི་སྐུ་རྣམ་པ་གཉིས་ཏེ། འདུས་བྱས་དང་། འདུས་མ་བྱས་སོ། །ཞེས་ཆོས་སྐུ་ཉིད་
ལ་ཆ་གཉིས་སུ་ཕྱེ་བས་ན། འདིར་ཡང་ལྡོག་པའི་སྒོ་ནས་གཉིས་སུ་འབྱེད་པ་ཡིན་ཏེ། རྒྱས་
པར་ འོག་ཏུའོ། །བཞི་པ་ནི། མཚན་བརྗོད་ལས། སངས་རྒྱས་སྐུ་ལྔའི་བདག་ཉིད་ཅན།།
ཞེས་པ་ལ། འཇམ་དཔལ་གྲགས་པས། སྔར་གྱི་སྟེང་དུ་ཡེ་ཤེས་ཀྱི་སྐུ་དང་ལྔ་ཟེར་བའང་
བརྟག་བཟོད་པ་མ་ཡིན་ཏེ། ཆོས་སྐུ་ལས་གཞན་པའི་ཡེ་ཤེས་མེད་པའི་ཕྱིར་རོ། །གསེར་
གླིང་པས། བཞི་པོའི་དབྱེ་གཞི་ཆོས་སྐུ་དང་ལྔ་ཞེས་པ་མི་འཐད་དེ། དབྱེ་གཞི་དབྱེ་བའི་ཡ་
གྱལ་དུ་འགལ་བའི་ཕྱིར་རོ། །དེས་ན། ལོངས་སྐུ་ལ། བྱང་སེམས་ས་བཅུ་པ་ལ་གནས་པ་
ཁོ་ན་ལ་སྣང་བའི་ལོངས་སྤྱོད་རྫོགས་པ་ཆེན་པོ་དང་། ས་དང་པོ་ཡན་ཆད་ཀྱི་བྱང་སེམས་ཁོ་
ན་ལ་སྣང་བ་སྤྲུལ་སྐུ་ལ་ལོངས་སྐུར་བཏགས་པ་དང་། སྤྲུལ་སྐུ་ཕལ་པ་སྟེ། ལྔའམ། སྤྲུལ་
སྐུ་ལ། རྣམ་པར་སྨིན་པ་ཡིན་མིན་གྱིས་དབྱེ་བས་ལྔའོ། །ལང་གཤེགས་ལས། ཆོས་ལྡན་རྒྱུ་དང་འདྲ་བ་
དང༌། །རྒྱུ་དང་འདྲ་བས་གང་སྤྲུལ་པ། །དེ་དག་ངོ་བོ་སངས་རྒྱས་ཡིན། །ལྷག་མ་སྤྲུལ་པའི་སྐུ་ཡིནནོ། །ཞེས་སོ། །
གཉིས་པ་ལ། རྒྱུ་ངོ་བོ་དབྱེ་བ་གསུམ་ལས། རྒྱུ་ནི། ཉན་རང་དགྲ་བཅོམ་མན་
ཆད་ནས་སེམས་ཅན་མ་ལུས་པའི་བསོད་ནམས་བཅུར་བསྒྲེས་པས་སངས་རྒྱས་ཀྱི་བ་སྤུའི་
བུ་ག་གཅིག །བ་སྤུའི་བུ་ག་ཐམས་ཅད་འགྲུབ་པའི་བསོད་ནམས་བརྒྱས་དཔེ་བྱད་བཟང་པོ་
གཅིག །དཔེ་བྱད་བརྒྱད་ཅུ་འགྲུབ་པའི་བསོད་ནམས་བརྒྱས་མཚན་སུམ་ཅུའི་གཅིག་གོ།
མཚན་སུམ་ཅུ་འགྲུབ་པའི་བསོད་ནམས་སྟོང་གིས་མཛོད་སྤ། དེ་འབུམ་གྱིས་དབུའི་གཙུག་
ཏོར། དེ་བྱེ་བ་གྲངས་མེད་བཅུས་སངས་རྒྱས་ཀྱི་གསུང་འགྲུབ་པར་རིན་ཆེན་ཕྲེང་བར་
བཤད་དོ། །གཉིས་པ་ནི། གྲགས་སྟོང་གཉིས་མེད་དེ། ལྷའི་རྔ་བོ་ཆེ། ཆོས་ཀྱི་སྒྲ་དབྱངས་
དང་རྣམ་པ་བཞིས་མཚུངས་ཏེ། རྔ་ནི། བག་མེད་པའི་ལྷའི་ཚོགས་ཐམས་ཅད་བསྐུལ་བ་
- 1 1 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
དང་དེའི་དུས་ལས་མི་འདའ་བ་ལྟར། གང་ཟག་དང་དུས་ལ་ཁྱབ་པས་ཉི་ཚེ་བ་མ་ཡིན་པ་
དང་། ལྷ་མ་ཡིན་ལ་སོགས་པའི་འཇིགས་པ་ལས་སྐྱོབ་ཅིང་བག་ཡོད་པའི་གནས་ལ་སྦྱོར་བ་
ལྟར། འདི་དང་ཕྱི་མ་ལ་མི་ཕན་པ་སྤོང་བས་ཕན་པ་དང་། དམ་པ་མིན་པའི་དགའ་བ་སེལ་
ཅིང་ཆོས་ཀྱི་ཀུན་དགའི་དགའ་བདེ་ཉེར་བར་སྒྲུབ་པ་ལྟར། ཕྱིན་ཅི་ལོག་གི་བདེ་བ་སེལ་ལ་
ཡང་དག་པའི་བདེ་བ་སྒྲུབ་པས་བདེ་བ་དང༌། ཆོས་ཀྱི་སྡོམ་བཞི་སྒྲོག་ཅིང་འཚེ་བ་ཞི་
བར་བྱེད་ པ་ ལྟར་གསང་བ་བསམ་གྱིས་མི་ཁྱབ་པ་ན་ཡོད་པའི་དོན། ཇི་ལྟར་ལྷ་ནང་ལྷ་རྣམས་ཀྱི། །སྔོན་གྱི་དཀར་
པོའི་མཐུ་ཡིས་ནི། །འབད་དང་གནས་དང་ཡིད་གཟུགས་དང་། །རྣམ་པར་རྟོག་པ་མེད་བཞིན་དུ། །མི་རྟག་དུ་བ་བདག་མེད་
དང༌། །ཞི་བའི་སྒྲ་ཡིས་བག་མེད་པའི། །ལྷ་རྣམས་ཐམས་ཅད་ཡང་ནས་ཡང་། །ཆོས་ཀྱི་རྒྱུར་ནི་སྐུལ་བྱེད་ལྟར། །ཕྱིན་ཅི་
ལོག་གི་སྒྲིབ་པ་དང་གནོད་པའི་དུཉྩཁ་སེལ་བས་འཁོར་བ་ལས་ངེས་པར་འབྱིན་པའོ། །རྒྱུད་
བླར། དེ་བཞིན་ཁྱབ་བདག་འབད་སོགས་དང༌། །བྲལ་ཡང་འགྲོ་བ་མ་ལུས་པ། །སངས་
རྒྱས་གསུང་གིས་ཁྱབ་མཛད་དེ། །སྐལ་ལྡན་རྣམས་ལ་ཆོས་སྟོན་ནོ། །ཞེས་སོགས་སོ། །དེ་
ལྟ་ནའང་ས་འོག་གི་སོ་སྐྱེའི་རྣ་བར་འགྲོ་བ། འདོད་པའི་མེ་ཞི་བར་བྱེད་པ། ཏིང་ངེ་འཛིན་ལ་
སེམས་གཏོད་པར་བྱེད་པ། ཕན་བདེ་མ་ལུས་པའི་རྒྱུ་བྱེད་པ་དང་བཞིས་ལྷའི་རྔ་ལས་ཁྱད་
པར་འཕགས་ཏེ། རྒྱུད་བླར། གང་ཕྱིར་སྐྱེ་ཀུན་པ་ཉིད་དང༌། །ཕན་བདེ་ཆོ་འཕྲུལ་གསུམ་
ལྡན་པ། །དེ་ཕྱིར་ཐུབ་དབྱངས་ལྷ་རྫས་ཀྱི། །སིལ་སྙན་རྣམས་ལས་ཁྱད་པར་འཕགས།།
ཞེས་སོ། །གསུམ་པ་ནི། མདོ་སྡེ་རྒྱན། བདེ་གཤེགས་ གསུང་ནི་མཐའ་ཡས་ཏེ། །ཡན་ལག་
དྲུག་ཅུ་བསམ་མི་ཁྱབ། །ཅེས་པས། ཡན་ལག་དྲུག་ཅུ་པོ་མདོར་བསྡུ་ན། གཉེན་དང་འཇམ་
དང་ཡིད་དུ་འོང༌། །ཡིད་དུ་འཐད་དང་དག་པ་དང་། །དྲི་མེད་གསལ་དང་སྙན་ཅིང་འཇེབས།།
མཉན་འོས་མི་ཚུགས་སྙན་པ་དང་། །དུལ་དང་མི་རྩུབ་མི་བརླང་བ། །རབ་དུལ་རྣར་སྙན་
-
，
- ] } 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལུས་སིམ་བྱེད། །སེམས་སིམ་སྙིང་དགའ་དགའ་བདེ་སྐྱིད། །གདུང་མེད་ཀུན་ཤེས་རྣམ་
རིག་བྱ། །རྣམ་གསལ་དགའ་བྱེད་མངོན་དགའ་བྱེད། །ཀུན་ཤེས་རྣམ་རིག་བྱེད་རིགས་པ།།
འབྲེལ་དང་མི་ཟློ་སེང་གེའི་ཤུགས། །གླང་ཆེན་འབྲུག་དང་ཀླུ་དབང་དང་། །དྲི་ཟ་ཀ་ལ་པིངྐ་
ཚངས། །ཤང་ཤང་ སྒྲ་དབྱངས་ གྲགས་པ་བདུན། །ལྷ་དབྱངས་རྔ་སྒྲ་མ་ཁེངས་པ། །མི་
དམའ་སྒྲ་ཀུན་རྗེས་སུ་ཞུགས། །ཚིག་ཟུར་མ་ཆགས་མ་ཚང་མེད། །མ་ཞུམ་མི་ཞན་རབ་ཏུ་
དགའ། ཁྱབ་དང་ཐ་བ་མེད་རྒྱུན་ཆགས། །འབྲེལ་དང་སྒྲ་ཀུན་རྫོགས་པར་བྱེད། །དབང་པོ་
སིམ་བྱེད་མ་སྨད་པ། །མི་འགྱུར་མ་རྟབས་འཁོར་ཀུན་གྲགས། །རྣམ་པ་ཀུན་གྱི་མཆོག་ལྡན་
པ༑ །ཡན་ལག་དྲུག་ཅུའི་གསུང་ཡིན་ནོ། །བསྡུ་བའི་ཚིགས་བཅད་དོ། ། །
གསུམ་པ་ནི། ཡེ་ཤེས་བཞི་སྟེ། འདི་ལ། རྒྱུ་ངོ་བོ་ བྱེད་ལས་སོ། །དང་པོ་ལ།
གནས་གྱུར་པའི་རྒྱུ་ནི། ཀུན་གཞི། ཉོན་ཡིད། ཡིད་ཤེས། དབང་ཤེས་བཞི་གནས་གྱུར་པ་
ལས་ཡེ་ཤེས་བཞི་འབྱུང་སྟེ། ཙནྡྲ་གོ་མིས། ཀུན་གཞི་རྣམ་ཤེས་གང་ཡིན་པའང་། །མེ་
ལོང་ཡེ་ཤེས་ཉིད་གྱུར་པ། །དེ་ཡང་ཆོས་ཀྱི་དབྱིངས་ཀྱི་ནི། །ངོ་བོ་ཉིད་དུ་འགའ་ཞིག་འདོད།།
ཅེས་པ་དང༌། ཉོན་མོངས་ཅན་ཡིད་གནས་གྱུར་པ། །མཉམ་ཉིད་ཡེ་ཤེས་བརྗོད་པར་བྱ།།
སོ་སོར་རྟོག་པའི་ཡེ་ཤེས་ནི། །ཡིད་ཀྱི་རྣམ་ཤེས་ཉིད་དེའོ། །དེ་དག་ལོངས་སྤྱོད་རྫོགས་སྐུ་
ཉིད། །ཅེས་པ་དང་། དབང་པོ་ལྔ་ཡི་རྣམ་ཤེས་གང་། །དེ་ནི་དོན་ཀུན་ཡོངས་འཛིན་ཕྱིར།།
སེམས་ཅན་ཀུན་གྱི་དོན་དུ་ནི། །བྱ་བ་སྒྲུབ་པ་ཙམ་ཉིད་ཐོབ། །ཅེས་སོ། །བདག་པོའི་རྒྱུ་ནི།
ཐོས་བསམ་གྱིས་སྡེ་སྣོད་ཀྱི་ཆོས་འཛིན་པ། སེམས་ཅན་ཐམས་ཅད་ལ་བདག་གཞན་
མཉམ་པ། གཞན་ལ་ཆོས་ཡང་དག་པར་སྟོན་པ། སེམས་ཅན་དང་དཀོན་མཆོག་གི་བྱ་བ་
སྒྲུབ་པ་སྟེ། བཞིའོ། །འཛིན་པའི་ཕྱིར་དང་སེམས་མཉམ་ཕྱིར། །ཡང་དག་ཆོས་རབ་སྟོན་
- 1 2 () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
ཕྱིར་དང༌། །བྱ་བ་སྒྲུབ་པའི་ཕྱིར་ཡང་སྟེ། །ཡེ་ཤེས་བཞི་པོ་ཡང་དག་འབྱུང་། །ཞེས་སོ།།
གཉིས་པ་ནི། མེ་ལོང་ལྟ་བུའི་ཡེ་ཤེས་ནི། རྟག་ཏུ་ང་ཡིར་འཛིན་པ་མེད་པ། བེམས་རིག་གི་
དངོས་པོ་ཐམས་ཅད་ལ་ཐག་ཉེ་རིང་གི་ཡུལ་གྱི་སྒོ་ནས་ཡོངས་སུ་མ་ཆད་པ། དུས་གསུམ་གྱི་
ཤེས་བྱ་ཐམས་ཅད་ལ་འཇུག་ཅིང་དུས་ཐམས་ཅད་དུ་འབྱུང་བས་རྟག་ཏུ་ལྡན་པ། སྒྲིབ་པ་
གཉིས་དང་བྲལ་བས་ཤེས་བྱ་ཐམས་ཅད་ལ་མ་རྨོངས་པ། ཡུལ་གྱི་རྣམ་པ་མེད་པས་མངོན་
དུ་མ་ཕྱོགས་བཞིན་དུ་མེ་ལོང་གི་གཟུགས་བརྙན་བཞིན་དུ་གསལ་བར་སྣང་བའོ། །མེ་ལོང་
ཡེ་ཤེས་ང་ཡིར་མེད། །ཡོངས་སུ་མ་ཆད་རྟག་ཏུ་ལྡན། །ཤེས་བྱ་ཀུན་ལ་མ་རྨོངས་པ། །རྟག་
ཏུ་དེ་ལ་མངོན་ཕྱོགས་མིན། །ཞེས་སོ། །མཉམ་ཉིད་ཡེ་ཤེས་ནི། བྱང་སེམས་ཀྱི་དུས་སུ་
བདག་གཞན་མཉམ་པར་བསྒོམས་པས་གཟུགས་བརྙན་ལྟ་བུའི་འགྲོ་བ་རྣམས་གང་ཟག་
དང་ཆོས་ལ་བདག་མེད་པར་མཉམ་པར་རྟོགས་ནས་མི་གནས་པའི་མྱང་འདས་ལ་བཞུགས་
པའི་བྱམས་སྙིང་རྗེ་གཉིས་དང་མཚུངས་ལྡན་ནོ། །མཉམ་ཉིད་ཡེ་ཤེས་སེམས་ཅན་ལ།།
སྒོམ་པ་དག་པ་ལས་འདོད་དེ། །མི་གནས་ཞི་བར་ཞུགས་པ་ནི། །མཉམ་ཉིད་ཡེ་ཤེས་ཡིན་
པར་འདོད། །དུས་རྣམས་ཀུན་ཏུ་བྱམས་པ་དང༌། །ཐུགས་རྗེ་ཆེན་པོ་དག་དང་ལྡན། །ཞེས་
སོ༑ ༑སོ་སོར་རྟོག་པ་ནི། རྟོག་པ་མེད་བཞིན་དུ་ཤེས་བྱ་ཐམས་ཅད་ལ་ཐོགས་པ་མེད་པར་
སོ་སོར་རྟོག་པར་མཛད་པ། གཟུངས་དང་ཏིང་ངེ་འཛིན་གྱི་སྒོ་རྣམས་ཀྱི་འབྱུང་གནས་སུ་
གྱུར་པ་སྟེ། སོ་སོར་རྟོག་པའི་ཡེ་ཤེས་ནི། །ཤེས་བྱ་ཀུན་ལ་རྟག་མི་ཐོགས། །ཏིང་ངེ་འཛིན་
དང་གཟུངས་རྣམས་ཀྱི། །གཏེར་དང་འདྲ་བ་ཁོ་ན་ཡིན། །ཞེས་སོ། །ཡེ་ཤེས་དེ་གཉིས་
ལོངས་སྐུ་སྟེ། ཙནྡྲ་གོ་མིས། དེ་དག་ལོངས་སྤྱོད་རྫོགས་སྐུ་ཉིད། །ཆོས་ལ་རྫོགས་ལོངས་
སྤྱོད་སྟོན་ཕྱིར། །བྱང་ཆུབ་སེམས་དཔའ་ཆེན་པོ་རྣམས། །ཆོས་ལ་རྫོགས་ལོངས་སྤྱོད་ཕྱིར་
- ]
? 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་། །ཞེས་སོ། །བྱ་བ་སྒྲུབ་པའི་ཡེ་ཤེས་ནི། ལོ་ཀའི་ཁམས་ཐམས་ཅད་དུ་སྣ་ཚོགས་སུ་
སྤྲུལ་ པས། སེམས་ ཅན་ གྱི་ བྱ་ བ་ སྒྲུབ་ པ་ སྟེ། བྱ་ བ་ སྒྲུབ་ པའི་ ཡེ་ ཤེས་ ནི། ཁམས་
རྣམས་ཀུན་ཏུ་སྣ་ཚོགས་ཤིང་། །དཔག་མེད་བསམ་ཡས་སྤྲུལ་པ་ཡིས། །སེམས་ཅན་དོན་
ཀུན་སྒྲུབ་པའོ། །ཞེས་སོ། །དེ་ཉིད་སྤྲུལ་སྐུ་སྟེ། ཙནྡྲ་གོ་མིས། དེ་ཡང་རྟག་པར་ཐམས་ཅད་
དུ༑ ༑དུས་ ཇི་ བཞིན་དང་ བསམ་ ཇི་ བཞིན། །སངས་ རྒྱས་ རྣམས་ ཀྱི་ སྤྲུལ་ སྐུ་སྟེ། །སྤྲུལ་
པ་ཀུན་གྱི་རྒྱུ་ཡིན་ཕྱིར། །ཞེས་སོ། །ཡང་སངས་རྒྱས་སའི་མདོ་ལས། ཤིན་ཏུ་འདུས། ཆོས་
ལས་སངས་རྒྱས་ཀྱི་ས་བསྡུས་ཏེ། ལྔ་གང་ཞེ་ན། ཆོས་ཀྱི་དབྱིངས་རྣམ་པར་དག་པ་དང༌།
མེ་ལོང་ལྟ་བུའི་ཡེ་ཤེས་དང་། མཉམ་པ་ཉིད་ཀྱི་ཡེ་ཤེས་དང་།སོ་སོར་རྟོག་པའི་ཡེ་ཤེས་དང་།
བྱ་བ་གྲུབ་པའི་ཡེ་ཤེས་སོ། །ཞེས་པས་ཆོས་ཀྱི་དབྱིངས་ཀྱི་ཡེ་ཤེས་ནི། བག་ཆགས་དང་
བཅས་པའི་སྒྲིབ་པ་གཉིས་རྣམ་པར་གྲོལ་བ། ཤེས་རབ་དང་སྙིང་རྗེ་གཉིས་སུ་མེད་པའི་
སྤངས་པ་དང་རྟོགས་པ་ཕུན་སུམ་ཚོགས་པའི་རང་བཞིན་གནས་ཡོངས་སུ་གྱུར་པའི་ཆོས་ཀྱི་
དབྱིངས་སོ། །དེ་ལ་ཡེ་ཤེས་ལྔར་འདོད་ པ་ནི། སྐུ་བཞིར་འདོད་པ་དང་མཐུན་ཏེ། ཆོས་
དབྱིངས་ཡེ་ཤེས་ནི། ངོ་བོ་ཉིད་ཀྱི་སྐུ། མེ་ལོང་ལྟ་བུ་ནི། རྟོགས་པ་ཆོས་སྐུའོ། །ཡེ་ཤེས་
བཞིར་འདོད་ན། སྐུ་གསུམ་དང་མཐུན་ཏེ། མེ་ལོང་ལྟ་བུས་ཆོས་དབྱིངས་དང་ཆོས་ཐམས་
ཅད་དམིགས་ལ། དབྱིངས་དང་ཡེ་ཤེས་དབྱེར་མེད་པས་དེ་གཉིས་གཅིག་ཏུ་བསྡུས་ཏེ། ཁ་
ཅིག་ངོ་བོ་ཉིད་ཀྱི་སྐུ། ཁ་ཅིག་ཏུ་ཆོས་སྐུའི་སྒྲར་བརྗོད་དོ། །གསུམ་པ་ལ། ཡེ་ཤེས་བཞིའི་
དང་པོས་ཡེ་ཤེས་ཕྱི་མ་གསུམ་གྱི་རྒྱུ་བྱེད་དེ། ཡེ་ཤེས་ཀུན་གྱི་རྒྱུ་མཚན་ཕྱིར། །ཡེ་ཤེས་
འབྱུང་གནས་ཆེན་པོ་འདྲ། །ལོངས་སྤྱོད་རྫོགས་པའི་སངས་རྒྱས་ཉིད། །ཡེ་ཤེས་གཟུགས་
བརྙན་འབྱུང་ཕྱིར་རོ། །དེའང་ལོངས་སྐུའི་རྒྱུ་ཡིན་པས་ལོངས་སྐུར་བརྗོད་དོ། །ཙནྡྲ་གོ་
- 1 2 ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
མིས། ཁ་ཅིག་མེ་ལོང་ཡེ་ཤེས་ཀྱང་། །ལོངས་སྤྱོད་རྫོགས་པའི་སྐུ་རུ་རྟོག །དེ་ཡང་དེ་ལ་རྒྱུ་
ཉིད་ཕྱིར། །ཉེ་བར་བཏགས་ལས་དེ་བཞིན་གཞན། །ཞེས་སོ། །ཡེ་ཤེས་ཀྱི་གཟུགས་བརྙན་
འབྱུང་བས་མེ་ལོང་ལྟ་བུའོ། །གཉིས་པ་ནི། བྱམས་སྙིང་རྗེ་གཉིས་ཀྱིས་གདུལ་བྱའི་མོས་པ་
དང་འཚམས་པར་སྐུ་སྟོན་པ་སྟེ། སེམས་ཅན་རྣམས་ལ་མོས་པ་བཞིན། །སངས་རྒྱས་སྐུ་ནི་
ངེས་པར་སྟོན། །ཞེས་སོ། །གསུམ་པས་ནི། བྱང་སེམས་ཀྱི་འཁོར་ལོ་བླ་ན་མེད་པའི་དགའ་
བདེའི་འབྱོར་པ་སྟོན་ཅིང་ཆོས་ཀྱི་ཆར་འབེབས་ཏེ། འཁོར་གྱི་དཀྱིལ་འཁོར་རྣམས་སུ་ནི།།
འབྱོར་པ་ཐམས་ཅད་སྟོན་མཛད་པ། །ཐེ་ཚོམ་ཐམས་ཅད་གཅོད་པ་ཡི། །ཆོས་ཆེན་ཆར་ནི་
རབ་ཏུ་འབེབས། །ཞེས་སོ། །བཞི་པས་ནི། སྤྲུལ་པ་བསམ་གྱིས་མི་ཁྱབ་པ་སྟེ། སངས་རྒྱས་
སྤྲུལ་པ་དེ་རྟག་ཏུ། །མཛད་པ་སྒྲུབ་པའི་བྱེ་བྲག་དང༌། །གྲངས་དང་ཞིང་གི་རྣམ་ཀུན་ཏུ།།
བསམ་མི་ཁྱབ་པར་ཤེས་པར་བྱ། །ཞེས་སོ། །བཞི་པ་ནི། སྟོབས་བཅུ། མི་འཇིགས་པ་བཞི།
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ནི། བྲལ་བའི་ཡོན་ཏན་སོ་གཉིས་སོ། །མཚན་
སོ་གཉིས་ནི། ལྡན་པའི་ཡོན་ཏན་སོ་གཉིས་ཏེ། རྒྱུད་བླར། བདག་ཉིད་ཀྱི་ནི་འབྱོར་པའི་
གནས། །དམ་པའི་དོན་གྱི་སྐུ་ཡིན་ཏེ། །དྲང་སྲོང་རྣམས་ཀྱི་བརྡ་ཡི་སྐུ། །ཕ་རོལ་ཕུན་སུམ་
ཚོགས་པའི་གནས། །དང་པོའི་སྐུ་ནི་སྟོབས་ལ་སོགས། །བྲལ་བའི་ཡོན་ཏན་རྣམས་དང་
ལྡན། །གཉིས་པ་སྐྱེས་བུ་ཆེན་པོའི་མཚན། །རྣམ་སྨིན་ཡོན་ཏན་དག་དང་ལྡན། །ཞེས་སོ།།
ཡང་ན། ཚད་མེད་པ་བཞི་ནས་ཕྱིན་དྲུག་གི་བར་ཡོན་ཏན་མདོ་སྡེ་རྒྱན་ལས་འབྱུང་བ་བཞིན་
བལྟའོ། །ལྔ་པ་ནི། བསྡུ་ན། ལྷུན་གྱིས་གྲུབ་པ་དང་། རྒྱུན་མི་ཆད་པ་གཉིས་སོ། །དང་པོ་ནི།
གདུལ་བྱ་སེམས་ཅན་གྱི་རྒྱུད་དང༌། རང་བཞིན་གྱི་ཁམས་དང༌། ཞི་དྲག་ལ་སོགས་པའི་
འདུལ་བྱེད་ཀྱི་ཐབས་དང་། གདུལ་བྱ་ལ་བསྒྲུབ་དགོས་པའི་བྱ་བ་མངོན་མཐོ་ངེས་ལེགས་
- 1 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། དེའི་གདུལ་བའི་ཡུལ་དུས་ཏེ། ལྔ་ལ་ཅིར་ཡང་རྣམ་པར་མི་རྟོག་བཞིན་དུ་སྒྲུབ་པ་
ལྷུན་གྲུབ་སྟེ། རྒྱུད་བླར། གདུལ་བྱའི་ཁམས་དང་འདུལ་བའི་ཐབས་དང་ནི། །གདུལ་བྱའི་
ཁམས་ཀྱི་འདུལ་བའི་བྱ་བ་དང༌། །དེ་ཡི་ཡུལ་དང་དུས་སུ་གཤེགས་པ་ལ། ཁྱབ་བདག་
རྟག་ཏུ་ལྷུན་གྱིས་གྲུབ་པར་འཇུག །ཅེས་སོ། །གཉིས་པ་ནི། ཡོན་ཏན་གྱི་རིན་ཆེན་དང་ལྡན་
ལ་ཡེ་ཤེས་ཀྱི་ཆུ་རྒྱས་པའི་མཚོ་ངེས་པར་འབྱིན་བྱེད་ས་བཅུ་དང་། སེམས་ཅན་ཐམས་ཅད་
ཉེ་བར་འཚོ་བའི་ཉི་མ་ཉེ་བར་སྟོན་པ། ཚོགས་གཉིས་དང་གཉིས་ཀྱིས་ཐེག་པ་ལ་བསྲུབས་
པས་ཟབ་ཅིང་རྒྱ་ཆེ་བའི་ནམ་མཁའི་འབྲས་བུ་བྱང་ཆུབ་ཐོབ་སྟེ། སངས་རྒྱས་ཀྱི་ཡོན་ཏན་
དྲི་མ་མེད་པ་དེ་བདག་ཉིད་དང་འདྲ་བར་སེམསཅན་ཐམས་ཅད་ལ་གཏེར་བཞིན་ཁྱད་མེད་
དུ་ཡོད་པར་གཟིགས་ནས། གློ་བུར་དུ་འབྱུང་ཞིང་སྒྲིབ་ཅིང་ཁྱབ་པར་བྱེད་པ། རང་བཞིན་
དུ་ཡོངས་སུ་མ་གྲུབ་པའི་སྤྲིན་སྒྲིབ་གཉིས་ཀྱིས་བྱང་ཆུབ་ཀྱི་ནམ་མཁའ་བསྒྲིབས་པ་སྟེ།
འཇོམས་པའི་རྐྱེན་ཐུགས་རྗེ་ཆེན་པོས་འཐོར་བར་བྱེད་པས་རླུང་ལྟ་བུ་སྟེ། རྒྱུད་བླར། ཡོན་
ཏན་རིན་ཆེན་མཆོག་ཚོགས་དང་ལྡན་ཡེ་ཤེས་ཆུ་མཚོ་བསོད་ནམས་ཡེ་ཤེས་ཉི་འོད་ཅན།།
ཐེག་པ་མ་ལུས་ངེས་པར་བསྲུབས་ཏེ་མཐའ་དང་དབུས་མེད་རྒྱ་ཆེ་ནམ་མཁའ་ལྟར་ཁྱབ་པ།།
སངས་ རྒྱས་ ཉིད་ ནི་ ཡོན་ ཏན་དྲི་ མ་ མེད་ གཏེར་ སེམས་ཅན་ཀུན་ ལ་ ཁྱད་ མེད་རྣམ་
གཟིགས་ནས། །ཉོན་མོངས་ཤེས་བྱའི་སྤྲིན་གྱི་དྲ་བ་སངས་རྒྱས་རྣམས་ཀྱི་ཐུགས་རྗེའི་རླུང་
གིས་རྣམ་པར་གཏོར། །ཞེས་སོ། །དེ་ལ། དང་པོ་ས་དང་ཚོགས་གཉིས་ཀྱིས་གཞན་དོན་གྱི་
དབང་གིས་འབྱུང་བར་བསྟན་ལ། བྱང་ཆུབ་དང་སེམས་ཅན་གཉིས་ཀྱིས་བདག་གཞན་
མཉམ་པར་རིག་ནས་ཞི་བའི་མཐར་མི་གནས་ཤིང༌། སྒྲིབ་པ་དང་ཐུགས་རྗེ་གཉིས་ཀྱིས་
སྒྲིབ་པ་མ་ཟད་བར་དུ་ཐུགས་རྗེའི་མཛད་པ་མི་རྫོགས་པས་ཕྲིན་ལས་རྒྱུན་མི་ཆད་པ་ཡིན་
་
- ། » 4 -



，
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཏེ༑ རྒྱུད་བླ་མར། གཞན་གྱི་དབང་གིས་ངེས་འབྱུང་དང་། །བདག་དང་སེམས་ཅན་མཚུངས་
གཟིགས་དང༌། །མཛད་པ་ཡོངས་སུ་མ་རྫོགས་ཕྱིར། །འཁོར་བ་སྲིད་དུ་མཛད་མི་ཆད།།
ཅེས་སོ། །གཉིས་པ་ནི། ཚོགས་ལམ་ན་སྐུ་མེད་ཅིང་། སྦྱོར་ལམ་དུ་ཆོས་ཉིད་ཀྱི་རྣམ་པ་
གསལ་བར་རྟོགས་པས་སྐུ་དང་བཅས་སོ། །ས་དང་པོ་ནས་བདུན་པའི་བར་དུ་སྒྲིབ་གཉིས་
ས་བོན་འགའ་ཞིག་སྤངས་ལ་ཆོས་ཉིད་མངོན་སུམ་དུ་རྟོགས་པས་སྐུ་ཐོབ་བོ། །ས་བརྒྱད་
ཡན་ཆད་དུ་མི་རྟོག་པའི་ཡེ་ཤེས་རྒྱུན་ཆད་མེད་པས་སྐུ་རྫོགས་པ་སྟེ། སྐུ་མེད་པ་དང་བཅས་
པ་སྐུ་ཐོབ་དང༌། །སྐུ་ཡོངས་རྫོགས་དང་ང་རྒྱལ་མང་བ་དང་། །ང་རྒྱལ་ཕྲ་དང་ང་རྒྱལ་མེད་
པར་འདོད། །ཅེས་སོ། །དེ་བཞིན་དུ་གསུང་ཐུགས་ཡོན་ཏན་ཕྲིན་ལས་ཐམས་ཅད་ཀྱི་རྗེས་
སུ་མཐུན་པ་ཙམ་ཞིག་སློབ་ལམ་ན་ཡོད་ཀྱི། མཚན་ཉིད་པ་མེད་དོ། །གསུམ་པ་ལ། ངོ་བོ་
ཉིད་སྐུ་སྦྱོར་བའི་འབྲས་བུ་མིན་ཏེ། འདུས་མ་བྱས་ཡིན་པའི་ཕྱིར་རོ། །ཞེ་ན། སྐྱོན་མེད་དེ།།
བསྐྱེད་འབྲས་མིན་ཡང་བྲལ་འབྲས་ཡིན་པས་སོ། །ངོ་བོ་ཉིད་སྐུ་ཡེ་ཤེས་ཀྱི་ཡུལ་དུ་བྱས་ན།
སྤྲོས་བཅས་སུ་འགྱུར་རོ། །མ་བྱས་ན། མ་མཁྱེན་པའམ་ཡེ་ཤེས་ཡུལ་མེད་པར་འགྱུར་རོ།།
ཞེ་ན། ཡོངས་གཅོད་ལ་ཡེ་ཤེས་ཀྱི་ཡུལ་དུ་མ་བྱས་ལ། རྣམ་བཅད་ལ་འགའ་ཡང་མཐོང་བ་
མེད་པའི་ཚུལ་གྱིས་མཐོང་བས་མ་མཁྱེན་པའི་སྐྱོན་མེད་དོ། །གཟུགས་སྐུ་ལ་ཡེ་ཤེས་ཡོད་
ན༑ རྒྱུད་དུ་མར་འགྱུར་ཏེ། གཟུགས་སྐུ་དུ་མ་ཡོད་པའི་ཕྱིར། མེད་ན། མདོ་ལས། བདག་
གིས་དངོས་པོའི་སྐུ་འདི་བརྙེས་པ་ཡང་ཡུམ་དང་ཐབས་མཁས་པ་ལས་བྱུང་བ་སྟེ། རྣམ་
མཁྱེན་གྱི་རྟེན་དུ་གྱུར་པའོ། །ཞེས་པ་དང་འགལ་ལོ། །ཞེ་ན། ཡེ་ཤེས་ཡོད་ཀྱང་རྒྱུད་དུ་མར་
མི་འགྱུར་ཏེ། རི་ཐ་དད་པའི་དབང་གིས་ཉི་མའི་དཀྱིལ་འཁོར་བཞིན་ནོ། །ཡེ་ཤེས་ཡོད་
ཚུལ་ལ་འགའ་ཞིག །ཡེ་ཤེས་ཀྱི་རྒྱུ་ལས་ལོངས་སྐུ་སྤྲུལ་སྐུ་འབྱུང་བར་འདོད། ཆོས་བཤེས་
- 1 25 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
，
ལ་སོགས་པ། ཡེ་ཤེས་ཉིད་གདུལ་བྱའི་དབང་གིས་ལོངས་སྐུ་སྤྲུལ་སྐུ་དང་སྐུ་གདུང་རིང་
བསྲེལ་དུ་སྣང་གི །ཤ་ཁྲག་གི་ལུས་མིན་ཏེ། གསེར་འོད་ལས། དྲང་སྲོང་ཆེན་པོ་དེ་ལ་ནི།།
སྐུ་ལ་རུས་ པ་ ཁྲག་མེད་ན། །ཞེས་པས་སོ། །ཡང་། གསུང་ཐུགས་ཡོན་ཏན་ཕྲིན་ལས་
རྣམས་ཆོས་སྐུའི་དབྱེ་བར་མི་རིགས་སོ་ཞེ་ན། སྐྱོན་མེད་དེ། སྐུ་དུ་མར་ཕྱེ་བའི་ཡ་གྱལ་གྱི་
ཆོས་སྐུ་ཡིན་པས་མ་ཁྱབ་ཀྱང་། སངས་རྒྱས་ཀྱིས་ཐམས་ཅད་ཆོས་སྐུ་ཞེས་གཅིག་ཏུ་བསྡུས་
པའི་ཆོས་སྐུའི་དབྱེ་བར་འདོད་པས་སོ། །གསུང་ལ་སོགས་པ་སྐུ་ཉིད་དུ་མི་རིགས་སོ། །ཞེ་
ན༑ མ་ཡིན་ཏེ། གསུང་ནི། གཞན་དུ་ལོངས་སྐུར་བཤད་པའི་ཕྱིར་དང༌། ཤཱནྟིས། སྔགས་
ཀྱི་ཚུལ་ལ་བཞི་ཡང་རྣམ་པ་གཞན་ཉིད་དུ་ཡིན་ཏེ། སྐུ་དང་གསུང་དང་ཐུགས་ནི། སྐུ་གསུམ་
ཡིན་ལ། བཞི་པ་ནི། དེ་དག་གི་ལས་སམ་མཉམ་པ་ཉིད་དོ། །ཞེས་སོ། །ཐུགས་ཡེ་ཤེས་
བཞི་ནི། སྐུ་གསུམ་དུ་སྔར་བཤད་ཟིན་ལ། ཡོན་ཏན་སྟོབས་སོགས་འདིར་ཆོས་སྐུར་བརྗོད་
ཅིང༌། ཕྲིན་ལས་དང་བཅས་པའི་སྐུ་བཞི་ཆོས་སྐུར་བརྗོད་པའི་ཕྱིར་རོ། ཤཱནྟིས། ཇི་ལྟར་ན།
སྐུ་གསུམ་པོ་ཆོས་ཀྱི་སྐུ་ཡིན་ཞེ་ན། གཞེས་ཤིང་ནམ་ཡང་འཇིག་པར་མི་འགྱུར་བས་ཆོས་
སོ༑ ༑ཆོས་ཀྱང་འདི་ཡིན་ལ། སྐུ་ཡང་འདི་ཡིན་པས་ཆོས་ཀྱི་སྐུ་སྟེ། ལུས་ཉིད་ཡིན་པའི་
ཕྱིར་རོ་ཞེས་པ་དང༌། ཇི་ལྟར་མཛད་པ་ཆོས་ཀྱི་སྐུ་ཡིན་ཞེ་ན། མཛད་པ་དང་མཛད་པ་པོ་ཐ་
དད་མེད་པའི་ཕྱིར་ཞེས་སོ། །འོ་ན། ཟློས་སོ་ཞེ་ན། མི་ཟློས་ཏེ། དབྱེ་བ་ལ་མཁས་པར་བྱ་
བའི་ཕྱིར་མིང་དང་ལྡོག་པ་ཐ་དད་པའི་སྒོ་ནས་བསྟན་པ་ཡིན་ནོ། །ཕྲིན་ལས་མཚན་ཉིད་པ་
སློབ་ལམ་ན་མེད་ན། རྒྱུད་བླར། བྱང་ཆུབ་སེམས་དཔའི་ཚུལ་འདི་ནི། །རྗེས་ཐོབ་དེ་བཞིན་
གཤེགས་རྣམས་དང་། །སེམས་ཅན་ཡང་དག་སྒྲོལ་བ་ལ། །ལོ་ཀ་ན་ནི་མཉམ་པ་ཉིད།།
ཅེས་པ་དང་འགལ་ཞེ་ན། ཅུང་ཟད་ཙམ་གྱིས་འདྲ་བ་ཡིན་གྱི། མཉམ་པ་ལྟ་ག་ལ་སྟེ། རྒྱུད་
，
- 1 2 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༢
བླར། དེ་ལྟ་མོད་ཀྱི་ས་རྡུལ་དང་། །རྒྱ་མཚོ་བ་ལང་རྨིག་རྗེས་ཀྱི། ཁྱད་པར་གང་ཡིན་སངས་
རྒྱས་དང་། །བྱང་ཆུབ་སེམས་དཔའི་ཁྱད་དེ་ཉིད། །ཅེས་སོ། །
གཉིས་པ་ལ་བཞི་སྟེ། ཐ་དད་དང་། གོ་རིམ་དང༌། གྲངས་ངེས་དང་། ཟློས་པ་
སྤང་བའོ། །དང་པོ་ནི། མཁྱེན་གསུམ་མཚན་ཉིད་པ་ནི། དངོས་པོ་ཐ་དད་དེ། གང་ཟག་སོ་
སོའི་རྒྱུད་དང་འབྲེལ་བས་སོ། །རྗེས་མཐུན་པ་ནི། ངོ་བོ་གཅིག་ལ་ལྡོག་པ་ཐ་དད་དང༌།
དངོས་པོ་ཐ་དད་པ་ཅི་རིགས་པའོ། །སྦྱོར་བཞི་ནི། ལམ་ཤེས་དང་ངོ་བོ་གཅིག་ཅིང་། ནང་
ཕན་ ཚུན་ ནི། ཕལ་ཆེར་ དངོས་ པོ་ ཐ་ དད་ པ་ སྟེ། ས་ མཚམས་ ཐ་དད་ པའི་ ཕྱིར་ ས་
མཚམས་མཚུངས་པ་རྣམས། ལྟོས་ས་ཐ་དད་ལ་ལྟོས་ཏེ་ངོ་བོ་གཅིག་ལ་ལྡོག་པ་ཐ་དད་དེ།
རྒྱུན་མཐའ་ན་རྣམ་ཀུན་རྩེ་སྦྱོར་སྐད་ཅིག་མ་རྣམས་ངོ་བོ་གཅིག་ཏུ་ཡོད་པ་བཞིན་ནོ། །ཆོས་
སྐུ་དང་རྣམ་མཁྱེན་ངོ་བོ་གཅིག་ཅིང་གཞན་དང་དངོས་པོ་ཐ་དད་དོ། །ཐམས་ཅད་ཀྱང་ལྡོག་
པ་ཐ་དད་ཁོ་ནའོ། །གཉིས་པ་ནི། མཁྱེན་གསུམ་འཇུག་ཡུལ་ཡིན་ལ། སྦྱོར་བ་ནི། འཇུག་
པ་ཡིན་ཞིང་། ཆོས་སྐུ་ནི། ཞུགས་པའི་འབྲས་བུ་ཡིན་པས་དོན་གྱི་རིམ་པ་ཡིན་ནོ། །མཁྱེན་
གསུམ་ལ། འབྲས་བུ་ལ་བྲོད་པ་བསྐྱེད་པའི་ཕྱིར་རྣམ་མཁྱེན་དང་པོར་བསྟན། དེ་ཉིད་ལམ་
གོམས་པ་ལས་བྱུང་པས་དེ་ནས་ལམ་ཤེས་བསྟན། དེ་ཉིད་སྤང་བྱའི་གཉེན་པོ་ཡིན་པས་
སྤང་བྱ་ཤེས་པར་བྱ་བའི་ཕྱིར་དེ་ནས་གཞི་ཤེས་བསྟན་ཏེ། བཤད་པའི་རིམ་པའོ། །མཁྱེན་
གསུམ་ཐོས་བསམ་གྱིས་ཤེས་པ་དེའི་དབང་དུ་བྱ་དགོས་པས་དེའི་ཐབས་རྣམ་ཀུན་བསྟན།
དེ་ལས་དབང་ཐོབ་པ་བྱུང་པས་རྩེ་སྦྱོར་བསྟན། དེ་བརྟན་པར་བྱེད་ཅིང་ཉམས་ན་གསོ་བའི་
ཕྱིར་མཐར་གྱིས་པ་བསྟན། དེ་མཐར་ཐུག་པ་ན་བརྟན་པ་ཐོབ་པས་སྐད་ཅིག་མ་བསྟན་ཏེ།
ཕལ་ཆེར་དོན་གྱི་རིམ་པའོ། །དེ་རྣམས་ཀྱི་མཐར་ཐུག་གྱི་འབྲས་བུར་ཆོས་སྐུ་བསྟན་ཏེ་དོན་
- 1 2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་རིམ་པ་སྟེ། དེ་ནས་ཀྱི་སྒྲས་བསྟན་པའོ། །
གསུམ་ པ་ ལ། འཇུག་ ཡུལ། འཇུག་ པ། ཞུགས་ འབྲས་ གསུམ་ དུ་ ངེས་ ལ།
འཇུག་ཡུལ་ཡང་རྒྱུ་འབྲས་བླང་དོར་གསུམ་དུ་ངེས་པས་མཁྱེན་གསུམ་དུ་མཐའ་ཆོད་ལ།
འཇུག་པ་སྦྱོར་བའང་དབང་ཐོབ་པའི་དོན་དུ་སྒོམ་པ་རྒྱུ་འབྲས་གཉིས་དང་། བརྟན་པ་ཐོབ་
པའི་དོན་དུ་སྒོམ་པ་རྒྱུ་འབྲས་གཉིས་སུ་ངེས་པས་རྣམ་རྩེ་གཉིས། མཐར་སྐད་གཉིས་སུ་
ངེས་ཏེ། ཆོས་སྐུའི་རྒྱུའི་རྣལ་འབྱོར་ཐམས་ཅད་དེ་ཙམ་དུ་ཟད་པའི་ཕྱིར་རོ། །ཞུགས་པའི་
འབྲས་བུ་ཆོས་སྐུར་ངེས་ཏེ། དེ་ཙམ་གྱིས་འདོད་པའི་དོན་ཐམས་ཅད་རྫོགས་པའི་ཕྱིར་རོ།།
དེས་ན། མངོན་རྟོགས་ཡུམ་དེ་ནི་རྣམ་པ་བརྒྱད་དུ་ངེས་སོ། །དང་ནི། རྫོགས་ཚིག་གོ །ཡང་
ན༑ དེ་ནས་ཆོས་སྐུ་དང་ཞེས་སོགས་དབྱེ་བའོ། ། །
བཞི་པ་ལ་བཞི་སྟེ། མཁྱེན་གསུམ་དང་རྣམ་ཀུན་ལ་དང་། རྣམ་མཁྱེན་དང་ལམ་
ཤེས་ལ་དང༌། ལམ་ཤེས་དང་གཞི་ཤེས་ལ་དང༌། རྣམ་མཁྱེན་དང་ཆོས་སྐུ་ལ་ཟློས་པ་སྤང་
བའོ། །དང་པོ་ནི། མཁྱེན་གསུམ་དང་རྣམ་ཀུན་སྟོན་པའི་གཞུང་ཟློས་པར་འགྱུར་ཏེ། རྣམ་
ཀུན་མཁྱེན་གསུམ་གྱི་རྣམ་པ་དང་མཚན་ཉིད་བསྟན་པའི་ཕྱིར་རོ། །ཞེ་ན། སྐྱོན་མེད་དེ།
མཁྱེན་གསུམ་ནི། རྣམ་པ་ཐ་དད་ཀྱི་ཡུལ་ཅན། རྣམ་ཀུན་ནི། རྣམ་པ་བསྡུས་པའི་ཡུལ་ཅན་
གྱི་ཁྱད་དམ། མཁྱེན་གསུམ་མཚན་ཉིད་ཀྱི་སྒོ་ནས་བསྟན་ལ། རྣམ་ཀུན་ཉམས་ལེན་སྦྱོར་
བའི་སྒོ་ནས་བསྟན་ནོ། །ཡང་ན། རྣམ་ཀུན་སྤང་བྱ་ཞི་བའི་དོན་དུ་སྒོམ་པ། ཞི་བ་མཁྱེན་པ་
ཡིན་པས་མི་ཟློས་ཏེ། འཕགས་པས། ཐམས་ཅད་མཁྱེན་པ་ཉིད་གསུམ་ནི། རྣམ་པ་སོ་སོར་
ངེས་པའི་ཡུལ་ཅན་ཏེ། རྣམ་པ་སོ་སོར་ངེས་པ་ཇི་སྐད་བཤད་པས་སོ། །རྣམ་པ་ཐམས་ཅད་
མངོན་པར་རྫོགས་པར་རྟོགས་པ་ནི། རྣམ་པ་མ་ལུས་པའི་ཡུལ་ཅན་ཡིན་ནོ། །ཞེས་བྱ་བ་
- 1 2 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
འདི་ནི། ཁྱད་པར་རོ། །ཡང་ན། ཐམས་ཅད་མཁྱེན་པ་ཉིད་གསུམ་དུ་རྣམ་པར་བཞག་པ་ནི།
མཚན་ཉིད་པ་ཡིན་ལ། རྣམ་པ་ཐམས་ཅད་མངོན་པར་རྫོགས་པར་རྟོགས་པ་ནི། སྦྱོར་བ་པ་
ཡིན་ནོ། །ཡང་ན་རྣམ་པ་ཐམས་ཅད་མངོན་པར་རྫོགས་པར་རྟོགས་པ་ནི། མི་མཐུན་པ་དང་
གཉེན་པོར་རྣམ་པར་གནས་པས་རབ་ཏུ་ཕྱེ་བ་ཡིན་ལ། རྣམ་མཁྱེན་ཉིད་ནི། དེ་ལྟ་མ་ཡིན་
ཏེ༑ རང་ བཞིན་གྱིས་ཞི་བའི་རྣམ་ པ་ཡིན་ པའི་ ཕྱིར་རོ། །ཞེས་སོ། །གཉིས་པ་ནི། རྣམ་
མཁྱེན་དང་ལམ་ཤེས་སྟོན་པའི་གཞུང་ཟློས་པར་འགྱུར་ཏེ། གཉིས་ཀས་རྣམ་མཁྱེན་གྱི་རྒྱུ་
སྟོན་པའི་ཕྱིར་ཞེ་ན། སྐྱོན་མེད་དེ། རྒྱུ་དང་འབྲས་བུ་མ་ལུས་པ་ཤེས་པ་རྣམ་མཁྱེན་དུ་
རྟོགས་པའི་དོན་དུ་སྐབས་དང་པོར་དེའི་རྒྱུ་བསྟན། དེ་རྣམ་མཁྱེན་ཡིན་པས་ལམ་ཤེས་མིན་
ནོ་ཞེས་དོགས་པ་བསལ་བ་དང་། བྱང་སེམས་ཀྱི་མངོན་རྟོགས་ཐུན་མོང་མིན་པ་བསྟན་པའི་
ཕྱིར་ལམ་ཤེས་བསྟན་ཏེ། འགྲེལ་ཆེན་ནས། རྒྱུ་དང་འབྲས་བུ་མ་ལུས་པར་ཐུགས་སུ་ཆུད་
པ་ལ་ལྟོས་ཏེ་དེ་བཞིན་གཤེགས་པ་རྣམས་ཀྱི་རྣམ་མཁྱེན་ཉིད་ཅེས་བརྗོད་པ་ཡིན་པས་རྒྱལ་
བའི་སྲས་པོ་རྣམས་ཀྱི་ལམ་ནི། དེ་ལས་གསུངས་པ་མ་ཡིན་ནོ། །ཞེས་དོགས་པ་བསལ་
བའི་ཕྱིར་དེ་ཉིད་ལས་རྒྱུ་ཙམ་ཞིག་དྲངས་ནས། བྱང་སེམས་རྣམས་ཀྱི་མཐོང་བ་ལ་སོགས་
པའི་ལམ་གྱི་བདག་ཉིད་ཅན་ལམ་ཤེས་པ་ཉིད་ལོགས་ཤིག་ཏུ་བཞག་པ་ཡིན་ནོ། །ཞེས་སོ།།
གསུམ་པ་ནི། ལམ་ཤེས་དང་གཞི་ཤེས་སྟོན་པའི་གཞུང་ཟློས་ཏེ། ལམ་ཤེས་སུ་ཡང་ཉན་
རང་གི་ལམ་བསྟན་པའི་ཕྱིར་རོ། །ཞེ་ན། མི་ཟློས་ཏེ། ལམ་ཤེས་སུ་ཉན་རང་གི་ལམ་བྱང་
སེམས་ཀྱི་ཡོན་ཏན་ཡར་ལྡན་དུ་ཤེས་པར་བྱ་བའི་ཕྱིར་བསྟན་ལ། གཞི་ཤེས་ནི། གཞི་མ་
ཤེས་ན་ལམ་མི་ཤེས་པས་གཞི་མ་ལུས་པ་ཤེས་པའི་ཕྱིར་རམ། སྤང་བྱ་མ་ཤེས་ན། གཉེན་
པོ་མི་ཤེས་པས་སྤང་བྱ་ཤེས་པར་བྱ་བའི་ཕྱིར་བསྟན་ནོ། །འགྲེལ་ཆེན་ནས། དེ་བས་ན། མི་
- Y
2
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོག་པ་ལ་སོགས་པའི་རྣམ་པས་འཕངས་པ་རྣམས་ཀྱི་གཞི་མ་ལུས་པ་ཡོངས་སུ་ཤེས་པའི་
དོན་དུ་ཐམས་ཅད་ཤེས་པ་ཉིད་ལོགས་ཤིག་ཏུ་བཤད་པར་བཟུང་ངོ༌། །ཞེས་སོ། །བཞི་པ་
ནི༑ རྣམ་མཁྱེན་དང་ཆོས་སྐུ་སྟོན་པའི་གཞུང་ཟློས་ཏེ། གཉིས་ཀས་སངས་རྒྱས་ཀྱི་ས་སྟོན་
པའི་ཕྱིར་རོ། །ཞེ་ན་མི་ཟློས་ཏེ། རྣམ་མཁྱེན་འཇུག་ཡུལ་གྱི་ཆ་ནས་བསྟན། ཆོས་སྐུ་ཞུགས་
འབྲས་ཀྱི་ཆ་ནས་བསྟན་པའོ། །སངས་རྒྱས་ཡེ་ཤེས་ཀྱིས་ཡང་ན་རྣམ་མཁྱེན་ཉིད་ལ་སོགས་
པ་གསུམ་ནི། ཡུལ་གྱི་སྒོ་ནས་སོ། །དེའི་འོག་མ་བཞི་ནི། རྒྱུའི་སྒོ་ནས་སོ། །ཆོས་སྐུ་མཛད་
པ་དང་བཅས་པ་ནི། འབྲས་བུའི་སྒོ་ནས་བསྟན་པར་རིག་པར་བྱའོ། །ཞེས་སོ། །
གཉིས་པ་ལ། དོན་བདུན་ཅུས་བཤད་པ་དང༌། ཟློས་པ་སྤང་བ་གཉིས་སོ།།
དང་པོ་ལ་བརྒྱད་ལས། རྣམ་མཁྱེན་གྱི་དངོས་པོ་བཅུ་བཤད་པའི་བཞི་ལས། ལམ་གྱི་རང་
བཞིན་སེམས་བསྐྱེད་པའི་མཚན་ཉིད་ནི། དོན་གྱི་ངོ་བོ་རིག་པ་གང་ཞིག །གཞན་གྱི་དོན་གྱི་
ཕྱིར་ཡང་དག་པར་རྫོགས་པའི་བྱང་ཆུབ་ལ་དམིགས་པའི་འདོད་པ་དང་མཚུངས་ལྡན་དུ་
འབྱུང་བའོ། །དེ་ལ། ངོ་བོ་རིག་པས་སེམས་བྱུང་དང་རིག་པ་མིན་པ་སེལ་ཏེ། དབྱིག་གཉེན་
གྱིས། དོན་ཙམ་འཛིན་པ་ནི། རྣམ་པར་ཤེས་པའོ། །དོན་གྱི་ཁྱད་པར་འཛིན་པ་ནི། སེམས་
ལས་བྱུང་བ་སྟེ་ཞེས་སོ། །བར་པ་གཉིས་ཀྱིས་གཞན་དོན་རྫོགས་པའི་བྱང་ཆུབ་ཀྱི་སེམས་
སུ་མཚོན་ཏེ། ཤཱནྟིས། གཞན་གྱི་དོན་གྱི་ཆེད་དུ་ཡང་དག་པར་རྫོགས་པའི་བྱང་ཆུབ་ལ་
དམིགས་ པའི་ འདོད་ པ་ནི། སེམས་བསྐྱེད་ པའི་མཚན་ཉིད་དོ། །ཞེས་སོ། །འབྱུང་བས་
བསྐྱེད་པར་མཚོན་ཏེ། ངོ་བོ་ཉིད་མེད་པས་འབྱུང་བ་དང་བསྐྱེད་པ་ཞེས་བྱ་བ་ནི། དོན་ཐ་
དད་པ་མ་ཡིན་ནོ། །ཞེས་སོ། །དབྱེ་ན། ལས་དང་པོ་ནས་སངས་རྒྱས་ཀྱི་སའི་བར་ལ་ཉེར་
གཉིས་སོ། །
- 1 30 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
གཉིས་པ་སྨིན་ཅིང་དག་པར་བྱེད་པའི་གདམས་ངག་ལ་གཉིས་ཏེ། གདམས་
ངག་རྙེད་པའི་ཚུལ། རྙེད་ནས་ཉམས་སུ་ལེན་ཚུལ་ལོ། །དང་པོ་ནི། གང་ཟག་གང་གིས།
དུས་ནམ་གྱི་ཚེ། རྒྱུ་གང་ལས། སྟོན་པ་གང་ལ། དགོས་པ་ཅིའི་དོན་དུ། དོན་གང་རྙེད་པའོ།།
དང་པོ་ནི། སྤྱིར་གདམས་ངག་ཕལ་པ་ནི། ཉན་རང་དང་ཐ་མལ་པ་ལའང་ཡོད་པས། སྟོན་
པ་པོ་ཕལ་པས་ཀྱང་ཆོག་པ་ཡིན་ནོ། །གདམས་ངག་ཁྱད་པར་ཅན་ནི། དེ་དག་ལ་མེད་ཅིང་
ཚོགས་ལམ་ཆེན་པོ་ཡན་ཆད་ཀྱི་བྱང་སེམས་ཀྱིས་ཉན་པ་ཡིན་ནོ། །བསྐལ་པ་གྲངས་མེད་
ངེས་འབྱུང་ཞིང་། །མོས་པ་རྣམ་པར་འཕེལ་བྱེད་པ། །ཇི་ལྟར་ཆུ་ཡིས་རྒྱ་མཚོ་བཞིན། །དགེ་
ཆོས་རྣམས་ ཀྱིས་ ཡང་དག་རྫོགས། །དེ་བཞིན་དུ་ནི་ཚོགས་བསགས་པའི། །རྒྱལ་སྲས་
གདོད་ནས་དག་པའོ། །ལེགས་པར་ཤེས་ཤིང་སེམས་དགེ་བ། །སྒོམ་པ་ལ་ནི་རབ་ཏུ་སྦྱོར།།
ཞེས་པས། བསྐལ་པ་གྲངས་མེད་དང་པོར་བྱང་སེམས་ཀྱི་སྤྱོད་པ་སྤྱད་པ། མོས་པ་ཆེན་
པོའི་ གནས་སྐབས་སུ་ཕྱིན་བྱེད་པ། བསོད་ནམས་ཀྱི་ཚོགས་རྫོགས་པ། བྱང་སེམས་ཀྱི་
སྡོམ་པ་དང་ཐེག་ཆེན་གྱི་ལྟ་བ་དག་པ། མང་དུ་ཐོས་ཤིང་སྒྲིབ་པ་དང་བྲལ་བ། རྫུ་འཕྲུལ་གྱི་
རྐང་པ་བཞི་བསྒོམ་པ་ལ་གནས་པ་དེས་སོ། །གཉིས་པ་ནི། ཚོགས་ལམ་ཆེན་པོ་ཡན་ཆད་
དོ༑ ༑གསུམ་པ་ནི། ཆོས་རྒྱུན་ཏིང་ངེ་འཛིན་གྱི་རྒྱུ་ལས་སོ། །འདི་ལ་མཚན་མཚོན་གཞི་
གསུམ་ལས། དང་པོ་ནི། བརྟགས་པའི་དངོས་པོ་ལ་སེམས་རྩེ་གཅིག་པ། ཆོས་འཛིན་པའི་
དྲན་པ་དང་མཚུངས་ལྡན་ནོ། །གཉིས་པ་ནི། གསུང་རབ་དང་མྱ་ངན་ལས་འདས་པའི་ཆོས་
རྣམས་ཀྱི་ཚིག་དང་དོན་འཛིན་པས་ཆོས་ཀྱི་རྒྱུན་སེམས་མཉམ་པར་གནས་པས་ཏིང་ངེ་
འཛོན་ནོ། །འགྲེལ་ཆེན་ནས། གང་ཞིག་ཐོབ་པས་ཚིག་དང་དོན་འཛིན་པར་ནུས་པ། ཆོས་
ཀྱི་རྒྱུན་ཞེས་བྱ་བའི་ཏིང་ངེ་འཛིན་ཐོབ་ཅེས་སོ། །གསུམ་པ་ནི། ངོ་བོ་ཉིད་མེད་པས་ཆོས་
- 1 3 1 -



ར
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཆོག་ལ་ཟེར་ཡང་། འདིར་ཚོགས་ལམ་ཆེན་པོ་ནས་གཟུང་སྟེ། འགྲེལ་ཆེན་ནས། ཚོགས་
ཀྱི་ས་ཉིད་དུ་སེམས་ལས་སུ་རུང་བར་གྱུར་པ་ན་ཞེས་པས་སོ། །བཞི་པ་ནི། སངས་རྒྱས་ལ་
ཉན་ཏོ། །ལྔ་པ་ནི། ཞི་གནས་དང་ལྷག་མཐོང་རྒྱ་ཆེན་པོ་ཐོབ་པར་བྱ་བའི་ཕྱིར་དུའོ། །དྲུག་
པ་ནི། ཉན་ཐོས་སོགས་ཀྱི་གདམས་ངག་མ་ཡིན་པ་འདི་ཐེག་ཆེན་གྱི་གདམས་ངག་རྒྱ་ཆེན་
པོའོ། །འདིའི་མཚན་ཉིད་ནི། སེམས་བསྐྱེད་ཀྱིས་དོན་དུ་གཉེར་བའི་དོན་རྟོགས་ཤིང་ཐོབ་
པར་ བྱེད་ པའི་ ཐབས་ སངས་ རྒྱས་ ཀྱིས་ དངོས་ སུ་འདོམས་ པའོ། །དེ་ ལ་ གཉིས་ ལས།
གདམས་པ་ནི། གང་ཞིག་ཐོབ་ཟིན་པའི་ཡོན་ཏན་མི་ཉམས་པར་སྐྱོང་བའི་དོན་དུ་འདོམས་
པའོ། །རྗེས་སུ་བསྟན་པ་ནི། གང་ཞིག་ཡོན་ཏན་མ་ཐོབ་པ་ཐོབ་པར་བྱ་བའི་ཕྱིར་འདོམས་
པའོ། །འཕགས་པས། དོན་དུ་གཉེར་བའི་དོན་ཐོབ་པའི་བྱ་བ་ཉེ་བར་སྟོན་པ་ནི། གདམས་
པ་དང་རྗེས་སུ་བསྟན་པ་ཡིན་ཏེ་ཞེས་སོ། །ཤཱནྟིས། ཁོང་དུ་ཆུད་པར་བྱ་བའི་ཕྱིར་བརྗོད་པ་
ནི༑ གདམས་ངག་སྟེ་ཞེས་སོ། །དབྱེ་ན། ངོ་བོ་གཅིག་ལ་ཡུལ་གྱིས་ཕྱེ་བས་བཅུའོ། །དེ་ཚེ་
ཆོས་ཀྱི་རྒྱུན་ལས་ནི། །སངས་རྒྱས་རྣམས་ལ་ཞི་གནས་དང་། །ཡེ་ཤེས་ཡངས་པ་ཐོབ་བྱའི་
ཕྱིར། །གདམས་ངག་རྒྱ་ཆེན་རྙེད་པར་འགྱུར། །ཞེས་སོ། །
གཉིས་པ་ལ་བཞི་སྟེ། དམིགས་པ་ཡིད་ལ་བྱེད་པ། སེམས་གནས་པའི་ཐབས།
དེ་དག་ལས་སེམས་ལས་སུ་རུང་བ་ཐོབ་ཚུལ་ལོ། །དང་པོ་ནི། སེམས་དྲུག་སྟེ། རྩ་བའི་
སེམས། རྗེས་ སུ་དཔྱོད་པའི་སེམས། རྣམ་པར་དཔྱོད་པའི་སེམས། ངེས་པར་འཛིན་པའི་
སེམས། སྡོམ་པའི་སེམས། སྨོན་པའི་སེམས་སོ། །དང་པོ་ནི། གཟུང་འཛིན་གཉིས་མེད་ཀྱི་
དོན་འབྱེད་པའི་མདོ་དང་དབྱངས་ཀྱིས་བསྙད་པ་ལ་སོགས་པའི་ཆོས་རྣམས་ཀྱི་མིང་ལ་
དམིགས་པ་སྟེ། ཆོས་ཀྱི་དབྱིངས་མི་འཕེལ་བའི་མདོ་ལས། དེ་ནས་དང་པོར་ སྡོམ་བརྩོན་དེ། །མདོ་ཡི་
- 1 3 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
སྡེ་ལ་སོགས་པའི་ཆོས། །གཉིས་མེད་དོན་ནི་རྣམ་འབྱེད་པ། །མདོ་སོགས་མིང་ལ་སེམས་
འཇོག་གོ །ཞེས་སོ། །གཉིས་པ་ནི། མདོ་ལ་སོགས་པའི་ཚིག་རབ་ཏུ་འབྱེད་པ་ལ་དཔྱོད་པ་
སྟེ༑ དེ་ནས་དེ་ནི་རིམ་བཞིན་དུ། །ཚིག་རབ་དབྱེ་ལ་དཔྱོད་བྱེད་ཅིང་། །ཞེས་སོ། །གསུམ་
པ་ལ། དོན་དང་ཡི་གེ་དཔྱོད་པ་གཉིས་ལས། དང་པོ་ལ། བགྲང་བ། མཇལ་བ། རྟོག་པ།
སོ་སོར་རྟོག་པ་བཞི་ལས། དང་པོ་ནི། གཟུགས་ནི། གཉིས་སམ་ཉི་ཤུ་ཞེས་སོགས་གྲངས་
འཛིན་པའོ། །གཉིས་པ་ནི། གྲངས་དང་ལྡན་པའི་ཆོས་ཀྱི་མཚན་ཉིད་ལ་སྒྲོ་སྐུར་མེད་པར་
འཛིན་པ། གསུམ་པ་ནི། དེ་ཚད་མས་གཏན་ལ་འབེབས་པ། བཞི་པ་ནི། བགྲངས་གཞལ་
བརྟགས་པའི་དོན་ལ་ལྟ་བའོ། །གཉིས་པ་ནི། ཡི་གེ་ཚོགས་པ་དོན་དང་བཅས་པ་དང་།།
སིལ་བུ་རྣམས་དོན་མེད་པར་དཔྱོད་པ་སྟེ། །སོ་སོའི་ནང་ལ་ཚུལ་བཞིན་དུ། །དེ་ཡི་དོན་ཡང་
རྣམ་པར་དཔྱོད། །ཅེས་སོ། །བཞི་པ་ནི། རྗེས་སུ་དཔྱོད་པ་དང༌། རྣམ་པར་དཔྱོད་པའི་རྒྱུ་
མཚན་ངེས་པར་འཛིན་པའོ། །དོན་དེ་དག་ནི་ངེས་བཟུང་ནས། །ཞེས་སོ། །ལྔ་པ་ནི། ཇི་
ལྟར་རྣམ་པར་དཔྱད་པའི་དོན་རྣམས་རྩ་བའི་སེམས་ལ་བསྡུས་ཏེ་འཛིན་པ་སྟེ། ཆོས་ལ་ཀུན་
ནས་ སྡོམ་ པར་ བྱེད། །ཅེས་སོ། །དྲུག་ པ་ནི། ཏིང་ངེ་ འཛིན་ གྱི་དོན་ནམ། དེ་ཡོངས་ སུ་
རྫོགས་ པའི་དོན་ནམ། དགེ་སྦྱོང་གི་འབྲས་བུའི་དོན་ནམ། ས་ལ་འཇུག་པའི་དོན་ནམ།
ཁྱད་པར་དུ་འགྲོ་བའི་དོན་ཡང་རུང་སྟེ། གང་གི་དོན་དུ་བརྩོན་པ་དེ་ལ་འདུན་པ་དང་བཅས་
པར་འབྱུང་བ་སྟེ། དེ་ཡིས་དོན་ནི་ཐོབ་བྱའི་ཕྱིར། །དེ་ནས་དེ་ནི་སྨོན་པར་བྱེད། །ཅེས་སོ།།
གཉིས་པ་ནི། ཡིད་ལ་བྱེད་པ་བཅུ་གཅིག་སྟེ། བསམ་གཏན་དང་པོའི་དངོས་གཞི་ཙམ་པོའི་
རྒྱུ་༑ འདོད་ ཁམས་ རགས་ སོ། །དང་པོ་ཞིའོ། །ཞེས་ཡིད་ ཀྱིས་བརྗོད་ཅིང་བསམས་ནས་
རྒྱུན་ཆགས་སུ་ངོ་བོ་ཀུན་ཏུ་ཚོལ་བ་ནི། རྟོག་པ་ཡིན་ལ། དེ་ལ་དཔྱོད་པས་ཁྱབ་པས་ན།
- 1
3
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོག་པ་དང་བཅས། དཔྱོད་པ་བཅས་པའོ། །དངོས་གཞི་ཁྱད་པར་ཅན་གྱི་རྒྱུ། འདོད་པ་ནི།
ཚེ་ཐུང་། ལས་དང་ཉོན་མོངས་ཤས་ཆེ་བས་རགས་ལ། གོང་མ་དེ་ལས་ལྡོག་པས་བཞིའོ།།
ཞེས་ཁྱད་པར་ཞིབ་མོས་སོ་སོར་རྟོག་པ་ནི། རྟོག་པ་མེད་ལ་དཔྱོད་པ་ཙམ་མོ། །གཉིས་པ་
ཡན་ཆད་ཀྱི་རྒྱུ། ཡིད་ཀྱི་བརྗོད་པ་རྟོག་དཔྱོད་མེད་པ་ཞི་གནས་རོ་གཅིག་ཏུ་དཔྱོད་པ། རྟོག་
པའང་མེད། དཔྱོད་པའང་མེད་པའོ། །ཆོས་ཀྱི་མིང་སྡོམ་པ་ལ་སེམས་གཏོད་པ། ཞི་གནས་
ཡིད་ལ་བྱེད་པའོ། །མིང་དེའི་དོན་བགྲང་བ་དང་མཇལ་བ་སོགས་ཀྱིས་མ་ནོར་བར་དཔྱོད་
པ་ནི། ལྷག་མཐོང་ཡིད་ལ་བྱེད་པའོ། །བློ་གཅིག་གིས་མིང་ཚིག་སྡོམ་པ་དང་དོན་སོ་སོར་
དཔྱོད་པ་སྡོམ་ནས་བྱེད་པ། ཟུང་དུ་འབྲེལ་བ་ཡིད་ལ་བྱེད་པའོ། །ཞུམ་ན་སངས་རྒྱས་ཀྱི་
ཡོན་ཏན་ཡིད་ལ་བྱེད་པ་ལ་སོགས་ཀྱི་བྱིང་བ་བསལ་ཏེ་དམིགས་པ་ལ་སེམས་རབ་ཏུ་
གཏོད་པ་ནི། རབ་ཏུ་འཛིན་པའི་རྒྱུ་མཚན་ཡིད་ལ་བྱེད་པའོ། །རྒོད་ན། མི་རྟག་པ་སོགས་
ཡིད་ལ་བྱས་ནས་སྤོང་བ་ནི། གཞི་གནས་ཀྱི་རྒྱུ་མཚན་ཡིད་ལ་བྱེད་པའོ། །བྱིང་རྒོད་ཞི་བ་
ན༑ གཉེན་པོ་རྩོལ་བ་རྣམ་གཡེང་ཡིན་པས་དེའི་གཉེན་པོར་ བཏང་སྙོམས་སྒོམ་པ་ནི།
བཏང་སྙོམས་ཀྱི་རྒྱུ་མཚན་ཡིད་ལ་བྱེད་པའོ། །ཡིད་བྱེད་དེ་དག་བར་མ་ཆད་པར་སྒོམ་པ་ནི།
རྟག་ཏུ་བྱ་བ་ཡིད་ལ་བྱེད་པའོ། །དེ་དག་ལོ་ལོ་དང་ཡིད་མི་ཆེས་པ་ལ་སོགས་པ་མེད་པར་སྤོ་
བ་དང་བཅས་ཏེ་སྒོམ་པ། གུས་པར་བྱ་བ་ཡིད་ལ་བྱེད་པའོ། །དེ་ལ་དང་པོ་གསུམ། ལམ་གྱི་
རྒྱུ༑ དེའི་འོག་གསུམ། ལམ་གྱི་ངོ་བོ། དེ་འོག་གསུམ། ལམ་མི་ཉམས་པར་བྱེད་པ། ཐ་མ་
གཉིས། སྤྱིའི་ཆོས་སུ་སྦྱར་རོ། །ཡིད་ཀྱི་བརྗོད་པ་རྒྱུན་ཆགས་སུ། །བཙལ་བྱ་སོ་སོར་བརྟག་
པར་བྱ། །ཡིད་ལ་བྱེད་པ་བརྗོད་མེད་པ། །རོ་གཅིག་པས་ཀྱང་དཔྱད་པར་བྱ། །ཆོས་ཀྱི་
མིག་ནི་སྡོམ་པའང་འདིར། །ཞི་གནས་ལམ་དུ་ཤེས་པར་བྱ། །ལྷག་མཐོང་ལམ་ནི་དེ་དོན་
- 1
3
4 -



བet
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
རྣམས། །རྣམ་པར་དཔྱོད་པར་ཤེས་པར་བྱ། །གཟུང་དུ་འབྲེལ་བའི་ལམ་ནི་དེ། །སྡོམ་པ་
ཡིན་པར་ཤེས་པར་བྱ། །ཞུམ་པའི་སེམས་ནི་རབ་བཟུང་སྟེ། །རྒོད་པ་ཡང་ནི་ཞི་བར་བྱ།།
དེ་ནས་དམིགས་པ་དེ་ལ་ནི། །མཉམ་པར་གྱུར་ན་བཏང་སྙོམས་བཞག །དེ་ལ་རྟག་ཏུ་བྱ་བ་
དང་། །གུས་པར་བྱས་ཏེ་སྦྱར་བར་བྱ། །ཞེས་སོ། །
གསུམ་པ་ནི། སེམས་གནས་པའི་ཐབས་དགུ་སྟེ། དང་པོ་ཉིད་དུ་ཕྱིའི་དམིགས་
པ་ལས་སེམས་བཀུག་ནས་ནང་དུ་དམིགས་པ་ལ་གཏོད་པ་ནི། འཇོག་པར་བྱེད་པའོ། །དེ་
ཉིད་ལ་རྒྱུན་བསྲིངས་ཏེ། ཕྲ་མོར་བྱེད་པས་སེམས་སྡུད་པ་ནི། ཀུན་ཏུ་འཇོག་པའོ། །བརྗེད་
ནས་ཕྱི་རོལ་དུ་ཡེངས་ན་སླར་ནང་དུ་བཀུག་པ་ནི། ངེས་པར་འཇོག་པའོ། །སེམས་ཕྱིར་མི་
འཕྲོ་བར་བྱ་བའི་ཕྱིར་དང་པོ་ནས་དྲན་པས་བཟུང་སྟེ་སྒོམ་པ་ནི། ཉེ་བར་འཇོག་པའོ། །ཏིང་
ངེ་འཛིན་ལ་ཡོན་ཏན་མཐོང་ཞིང་གཡེང་བའི་རྒྱུ་གཟུགས་སོགས་ཀྱི་ཉེས་དམིགས་ཤེས་
པས་སེམས་ཕྱིར་འཕྲོར་མི་སྟེར་བ་ནི། འདུལ་བར་བྱེད་པའོ། །རྣམ་གཡེང་རྟོག་པའི་ཉེས་པ་
ཤེས་ པས་ ཕྱིར་འཕྲོར་ མི་སྟེར་བ་ནི། ཞི་བར་བྱེད་པའོ། །བརྗེད་ནས་བརྣབ་སེམས་ལ་
སོགས་ལངས་ན། དང་དུ་མི་ལེན་པ་ནི། ཉེ་བར་ཞི་བར་བྱེད་པའོ། །མངོན་པར་འདུ་བྱེད་པ་
དང་བཅས་པས་རྒྱུན་ཆད་མེད་པར་རང་ཤུགས་ཀྱིས་ནང་དུ་གནས་པ་ནི། རྒྱུད་གཅིག་ཏུ་
བྱེད་པའོ། །དེ་ཤིན་ཏུ་གོམས་པ་ན། འདུ་བྱེད་པ་མེད་པར་ལྷུན་གྲུབ་ཏུ་ཏིང་ངེ་འཛིན་གྱི་རྒྱུན་
གཡེང་བ་མེད་པར་འབྱུང་བ་ནི། མཉམ་པར་འཇོག་པ་སྟེ། དམིགས་པ་ལ་ནི་སེམས་གཏད་
ནས། །དེ་རྒྱུན་རྣམ་པར་གཡེང་མི་བྱེད། །རྣམ་གཡེང་མྱུར་དུ་རྟོགས་བྱས་ནས། །དེ་ལ་སླར་
ནི་གླན་པར་བྱ། །བློ་ལྡན་གོང་ནས་གོང་དུ་ཡང་། །སེམས་ནི་ནང་དུ་བསྡུ་བར་བྱ། །དེ་ནས་
ཡོན་ཏན་མཐོང་བའི་ཕྱིར། །ཏིང་ངེ་འཛིན་ལ་སེམས་འདུལ་ལོ། །རྣམ་གཡེང་ཉེས་པ་མཐོང་
- ]
3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་ཕྱིར། །དེ་ལ་མི་དགའ་ཞི་བར་བྱ། །བརྣབ་སེམས་ཡིད་མི་བདེ་བ་སོགས། །ལངས་པ་
དེ་བཞིན་ཞི་བར་བྱ། །དེ་ནས་སྡོམ་བརྩོན་ཅན་གྱིས་ནི། །སེམས་ལ་མངོན་པར་འདུ་བྱེད་
བཅས། །རང་གི་ངང་གིས་འབྱུང་བ་ཐོབ། །དེ་གོམས་པ་ལས་འདུ་མི་བྱེད། །ཅེས་སོ། །བཞི་
པ་ནི། དེ་ནས་ལུས་སེམས་ཤིན་ཏུ་སྦྱངས་པའི་བདེ་བ་ཐོབ་པ་ན། ཡིད་ལ་བྱེད་པ་ཐོབ་པ་
ཞེས་བྱ་ལ། ཡིད་ལ་བྱེད་པ་བཅུ་གཅིག་པོ་འཕེལ་བས་ཉེར་བསྡོགས་ལས་རིང་དུ་སོང་སྟེ།
བསམ་གཏན་གྱི་དངོས་གཞི་ཐོབ། དེ་སྦྱངས་པས་དེ་ལས་སུ་རུང་བ་ཐོབ་སྟེ། དེ་ལས་མངོན་
ཤེས་བསྒྲུབས་ནས་སངས་རྒྱས་མང་པོ་ལ་མཆོད་པ་དང་ཆོས་ཉན་པའི་ཕྱིར་ཞིང་གཞན་དུ་
འགྲོ་ཞིང་། སངས་རྒྱས་ལ་བསྙེན་བཀུར་བྱས་པས་སེམས་ལས་སུ་རུང་བའི་མཆོག་ཐོབ་
པར་འགྱུར་རོ། །དེ་ནས་དེ་ཡིས་ལུས་དང་སེམས། །ཤིན་ཏུ་སྦྱངས་པ་དེ་ཐོབ་ནས། །ཡིད་
ལ་བྱེད་དང་བཅས་ཞེས་བྱ། །དེ་ཡིས་དེ་ནི་འཕེལ་བྱས་ནས། །འཕེལ་བ་རིང་དུ་འགྲོ་བ་
ཡིས། །དངོས་གཞི་གནས་པ་དེ་ཐོབ་བོ། །མངོན་ཤེས་དོན་དུ་གཉེར་བས་དེ། །སྦྱངས་ནས་
ལས་སུ་རུང་བའི་མཆོག །བསམ་གཏན་ལ་ཐོབ་མངོན་པར་ཤེས། །མངོན་པར་བསྒྲུབས་
པའི་སྒོ་ནས་ཏེ། །སངས་རྒྱས་དཔག་ཏུ་མེད་པ་ལ། །མཆོད་པའི་ཕྱིར་དང་མཉན་པའི་ཕྱིར།།
ལོ་ཀ་ཁམས་ནི་རྣམས་སུ་འགྲོ། །འདིས་ནི་སངས་རྒྱས་དཔག་མེད་ལ། །བསྐལ་པ་དཔག་
མེད་བསྙེན་བཀུར་བྱས་། །དེ་ལ་བསྙེན་བཀུར་བྱས་པའི་ཕྱིར། །སེམས་ནི་ལས་རུང་མཆོག་
ཏུ་འགྱུར། །ཞེས་སོ། །འདི་ནི། འགྲེལ་ཆེན་དུ་གདམས་ངག་གི་རྒྱུར་གསུངས་ཀྱང་རྒྱན་དུ་
གདམས་ངག་གི་རྗེས་ལ་བཤད་དོ། །གསུམ་པ་གདམས་ངག་གི་དོན་བསྒོམས་པའི་འབྲས་
བུ་རྣམ་པ་མི་རྟོག་པས་མཐོང་སྤང་ལས་ངེས་པར་འབྱེད་པ་མཐོང་ལམ་གྱི་ཡན་ལག་སྟེ།
རྒྱུར་གྱུར་པ་ནི། ཐར་པ་ཆ་མཐུན་གྱི་ རྗེས་ཀྱི་ལོ་ཀ་བའི་སྒོམ་བྱུང་གི་རྟོགས་པ། བདེན་པ་
- 1 36 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
，
་
，
མངོན་སུམ་དུ་རྟོགས་པ་དང་རྗེས་སུ་མཐུན་པ་སྟེ། དབྱེ་ན། ཁྱད་པར་ལྔ་ལྔ་དང་ལྡན་པའི་
དྲོད་རྩེ་བཟོད་མཆོག་རྣམ་པ་བཞིའོ། །
བཞི་པ་ལ། སེམས་བསྐྱེད་དུ་དམ་བཅས་ཤིང་གདམས་ངག་ནོད་པའི་དོན་
སྒྲུབ་པ་ལ་བཞི་ལས། དང་པོ་སྒྲུབ་པ་ཡི་ནི་རྟེན་ནམ་རྒྱུར་གྱུར་པའི་རིགས་ནི། ཆོས་ཀྱི་
དབྱིངས་ཀྱི་རང་བཞིན། སྒྲུབ་པའི་ཉེ་བར་བརྟེན་པར་གྱུར་པ་སྟེ། དབྱེ་ན། ཆོས་ཉིད་ངོ་བོ་
གཅིག་ལ། བརྟེན་པ་ཐ་དད་པས་ཕྱེ་བ་བཅུ་གསུམ་མོ། །གཉིས་པ་ལ། དེ་ལ་བརྟེན་ནས་
སྒྲུབ་པའི་དམིགས་པ་དག་ནི། རང་བཞིན་དང་ཐ་མི་དད་པའི་རྣམ་འགྱུར། སྒྲུབ་པ་པོའི་
ཤེས་བྱར་གྱུར་པ་སྟེ། དབྱེ་ན། བཅུ་གཅིག་གོ །གསུམ་པ་དེ་ལ་དམིགས་ནས་སྒྲུབ་པའི་
ཆེད་དུ་བྱ་བ་དག་ནི། དེའི་དབང་དུ་བྱས་ནས་སྒྲུབ་པར་བྱེད་པར་འགྱུར་བའི་འབྲས་བུ་
མཐར་ཐུག་སྟེ། དབྱེ་ན། གཞན་དོན་སྤངས་རྟོགས་གསུམ་མོ། །བཞི་པ་ནི། ཇི་ལྟར་སྒྲུབ་
པའི་ངོ་བོ་ལ། སྒྲུབ་པའི་ངོ་བོ་དང༌། ཁྱད་པར་གྱི་དབྱེ་བ་གཉིས་སོ། །དང་པོ་ནི། སེམས་
བསྐྱེད་ལ་གནས་ནས་རང་གཞན་གྱི་དོན་རྩོམ་པ། བྱང་ཆུབ་ཆེན་པོའི་རྒྱུར་གྱུར་པ་ནི། སྒྲུབ་
པ་སྟེ། སེམས་ཅན་ཐམས་ཅད་དང་དུ་ལེན་པ། དུཋཁ་ཐམས་ཅད་དང་དུ་ ལེན་པ། སེམས་
ཅན་མང་པོའི་དོན་སྒྲུབ་པའི་བྱ་བ་སྟེ། གནས་རྩོམ་འབྲས་བུ་འབྱུང་བ་ཆེ་བདག་ཉིད།།
རྒྱལ་སྲས་རྣམས་ཀྱི་སྒྲུབ་པ་ཡིན་པར་འདོད། །རྟག་ཏུ་ལེན་པ་ཆེ་དང་བཟོད་པ་ཆེ། །དོན་
ཆེན་ཡང་དག་སྒྲུབ་པའི་ བྱ་བ་བྱེད། །ཅེས་སོ། །དེ་ཉིད་ཟིལ་གྱིས་གནོན་པ་དང༌། མྱང་
འདས་དང་། ཡོན་ཏན་དང་། སེམས་ཅན་ཡོངས་སུ་མི་གཏོང་བའི་ཆེ་བ་བཞི་ལྡན་ཏེ། སྒྲུབ་
པ་འདིས་ནི་སྲིད་དང་ཞི་བ་ཀུན། །ཟིལ་གྱིས་མནན་འགྲོ་ཞི་བ་མཆོག་དང་ལྡན། །ཡོན་ཏན་
སྣ་ཚོགས་ཚོགས་ཀྱི་རྣམ་པར་འཕེལ། །བྱམས་པའི་བསམ་པས་འགྲོ་བ་རྟག་ཏུ་སྡུད། །ཅེས་
- 1 37 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ པ་ ལ། མཚན་ཉིད་དབྱེ་བ་རྩོད་ སྤང་ གསུམ་ ལས། དང༌ པོ་ ལ། སྤྱིར་
འདིར་སྨོས་སྒྲུབ་པ་ཙམ་གྱི་མཚན་ཉིད། གདམས་ངག་ཐོབ་པས་རིགས་ལ་བརྟེན་ནས་
དམིགས་པ་རིམ་གྱིས་རྟོགས་ཏེ་ཆེན་པོ་གསུམ་གྱི་ཆེད་དུ་བརྩོན་པའི་བྱ་བའོ། །སྒྲུབ་པའི་
གདམས་ངག །སྒྲུབ་པའི་རྟེན། སྒྲུབ་པའི་དམིགས་པ། སྒྲུབ་པའི་ཆེད་དུ་བྱ་བ་ཞེས་ཟེར་
བའི་ ཕྱིར་དང༌། སྒྲུབ་པའི་ངོ་བོ་བརྩོན་འགྲུས་ཡིན་པའི་ཕྱིར་རོ། །བྱེ་བྲག་ཏུ་མི་མཐུན་
ཕྱོགས་ཀྱི་མཚོན་གྱིས་མི་ཚུགས་པའི་གོ་ཆའི་སྒྲུབ་པ་ནི། གང་ཞིག་བསམ་པའི་བརྩོན་
འགྲུས་ཀྱི་བྱ་བ་སྟེ། དབྱིག་གཉེན་གྱིས། གོ་ཆ་ཆེན་པོ་བགོས་པ་ཞེས་བྱ་བ་ནི། སེམས་དང་
པོར་བསྐྱེད་པ་ནས་བཟུང་སྟེ་བསམ་པ་རྒྱ་ཆེ་བར་བསྟེན་པའོ། །ཞེས་པ་དང་། དེ་ལ་གོ་ཆ་
ནི༑ སྨོན་པའོ། །ཞེས་སོ། །དབྱེ་ན། དྲུག་ གམ། སོ་དྲུག་གོ །གོ་བགོས་ནས་ཐེག་ཆེན་གྱི་
གཡུལ་དུ་འཇུག་པའི་སྒྲུབ་པ་ནི། གང་ཞིག་སྦྱོར་བའི་བརྩོན་འགྲུས་ཀྱི་བྱ་བའོ། །དབྱེ་ན།
དགུའོ། །ཞུགས་ཏེ་དཔུང་གི་ཚོགས་གསོག་པའི་སྒྲུབ་པ་ནི། གང་ཞིག་བྱང་ཆུབ་ཆེན་པོ་
དངོས་སུ་བསྐྱེད་པའི་བྱ་བ་སྟེ། དབྱེ་ན། བཅུ་བདུན་ནོ། །དཔུང་གི་ཚོགས་བསགས་པས་
རྒྱལ་དཀའ་བའི་དགྲ་ལས་རྒྱལ་བ་ཐོབ་པའི་ངེས་པར་འབྱུང་བའི་སྒྲུབ་པ་ནི། གང་ཞིག་
ངེས་པར་འབྱུང་ས་མཐར་ཐུག་གདོན་མི་ཟ་བར་འབྱིན་པའི་བརྩོན་འགྲུས་ཏེ། དབྱེ་ན།
བརྒྱད་དོ། །འཕགས་པས། གོ་བགོས་པས་ནི། འཇུག་གོ །ཞུགས་པས་ནི། དཔུང་གི་
ཚོགས་གསོག་གོ །དཔུང་གི་ཚོགས་བསགས་པ་ནི། མ་རྒྱལ་བ་ལས་རྒྱལ་བ་ཐོབ་པས་ངེས་
པར་འབྱུང་བ་ཡིན་པའི་ཕྱིར་རོ། །ཞེས་སོ། །
གཉིས་པ་ལ་བཞི་ལས། དབྱེ་གཞི་ནི། སྒྲུབ་པ་ཙམ་མོ། །དབྱེ་ངོ་ལ་བའོ། །ཐ་
- Y 38 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
དད་ནི། དང་པོར་ཐོབ་པ་ན་རིམ་ཅན་དུ་ཐོབ་པས་སྔ་མ་རྣམས་ལ་ཕྱི་མ་རྣམས་ངོ་བོ་གཅིག་
པས་མ་ཁྱབ་ལ། ཕྱེ་མ་ལ་སྔ་མ་ངོ་བོ་གཅིག་གོ །གྲངས་ངེས་ནི། སྒྲུབ་པ་ལ་བརྩོན་འགྲུས་
ལྔ་ཡོད་པས། གོ་ཆའི་བརྩོན་འགྲུས་གོ་སྒྲུབ། སྦྱོར་བའི་བརྩོན་འགྲུས་འཇུག་སྒྲུབ། མ་ཞུམ་
པ་དང་མི་འཁྲུགས་པའི་བརྩོན་འགྲུས་གཉིས་ཚོགས་སྒྲུབ། ཆོག་མི་ཤེས་པའི་བརྩོན་འགྲུས་
ངེས་འབྱུང་སྒྲུབ་པར་ངེས་སོ། །ཐོག་མར་གོ་ཆའི་བརྩོན་འགྲུས་དེ་ནས་ནི། །ཚུལ་བཞིན་
རབ་ཞུགས་སྦྱོར་བའི་བརྩོན་འགྲུས་ཏེ། །མ་ཞུམ་མི་འཁྲུགས་ཆོག་མི་ཤེས་བརྩོན་འགྲུས།
ཞེས་སོ། །གསུམ་པ་ནི། ཚོགས་སྒྲུབ་ཀྱི་བྱང་ཆུབ་དེ། གནས་སྐབས་ཀྱི་ཡིན་ན། རྫོགས་
པའི་བྱང་ཆུབ་ཅེས་པ་དང་འགལ་ལ། མཐར་ཐུག་གི་ཡིན་ན། ཆོས་མཆོག་ན་མེད་པར་
འགྱུར་རོ། །ཞེ་ན། འགའ་ཞིག་གནས་སྐབས་ཀྱི། འགའ་ཞིག་མཐར་ཐུག་གི་ཡིན་པས་
སྐྱོན་མེད་དོ། །ངེས་པར་འབྱུང་བ་དེ། དངོས་སུ་ཡིན་ན། བྱམས་པ་ལ་མེད་པར་འགྱུར་ལ།
རྒྱུད་ནས་ཡིན་ན། ཚོགས་ལམ་ནའང་ཡོད་པར་འགྱུར་རོ། །ཞེ་ན། རྣམ་པ་ཐམས་ཅད་དུ་
ཕྱིར་མི་ལྡོག་པར་ངེས་པར་འབྱུང་བས་སྐྱོན་མེད་དོ། །སྒྲུབ་པ་དང་སྦྱོར་བ་བཞིའི་ཁྱད་པར་
ནི༑ ལོ་ཙཱ་ན་རེ། རྣལ་འབྱོར་གྱི་རང་བཞིན་སྦྱོར་བ། སྤྱོད་པ་གཙོ་བོར་གྱུར་པ་སྒྲུབ་པ་ཞེས་
སོ༑ ༑དེས་ན་སྒྲུབ་པ་ནི། བརྩོན་འགྲུས་ཏེ། སྒྲུབ་པའི་སྐབས་སུ་བརྩོན་འགྲུས་གྱི་ངོ་བོ་ཉིད་
ཅེས་པ་དང༌། རྟེན་ཅན་གྱི་བྱ་བ་ཞེས་པས་སོ། །སྦྱོར་བཞི་ནི། བསམ་གཏན་ཏེ། ཐམས་
ཅད་ལ་སྒོམ་པ་ཞེས་སྦྱར་བས་སོ། །འོན་ཀྱང་ངོ་བོ་གཅིག་གོ །དེ་ལྟ་བུ་དང་བཅས་པའི་ཆོས་
བཅུ་པོ་རྣམས་ཀྱིས། ལུས་ངག་ཡིད་གསུམ་ཐུབ་པའི་སངས་རྒྱས་ཀྱི་མངོན་རྟོགས་རྣམ་ཀུན་
མཁྱེན་པ་ཉིད་བསྟན་ནོ། །དེ་མི་རིགས་ཏེ། བྱང་སེམས་ཀྱི་མངོན་རྟོགས་སེམས་བསྐྱེད་
སོགས་བཤད་པས་སོ། །ཞེ་ན། སྐྱོན་མེད་དེ། རྒྱུའམ་ཡུལ་གྱི་སྒོ་ནས་མཚོན་ཏེ་བསྟན་པ་
- ]
3
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ནོ་ཤཱནི་རྒྱུས་མཚོན། སློབ་དཔོན་ཡུལ་གྱིས་མཚོན།
གཉིས་པ་ལ། ལམ་ཤེས་ཀྱི་དངོས་པོ་བཅུ་གཅིག་ལ། ལམ་ཤེས་ཀྱི་ཡན་ལག་
དང་། ཡན་ལག་ཅན་གཉིས་ལས། དང་པོ་ལ། དེ་བཞིན་གཤེགས་པའི་འོད་ཀྱིས་ལྷ་རྣམས་
ཀྱི་འོད་མོག་མོག་པོར་ཏེ། གཟི་མེད་པར་བྱེད་པ་ནི། ང་རྒྱལ་བཅོམ་ནས་ལམ་ཤེས་སྐྱེ་རུང་
གི་རྟེན་དུ་བྱས་པའོ། །སོགས་པ་སྐྱེ་བའི་ཡུལ་སེམས་བསྐྱེད་དང་ལྡན་པ། རྒྱུ་རྐྱེན་རིགས་
ཀྱིས་ཁྱབ་པ། འཁོར་བ་མི་འདོར་བའི་རང་བཞིན་ཅན། གཞན་དོན་བྱེད་པའི་ལས་ཅན་
རྣམས་སོ། །གཉིས་པ་ལ་གསུམ་ལས། ཉན་ཐོས་ཀྱི་ལམ་ཤེས་ནི། བྱང་ཆུབ་ཐོབ་པ་ངེས་
པར་སློབ་དཔོན་ལ་ལྟོས་པས་ན། སློབ་མ་སྟེ། ཉན་ཐོས་དེའི་ལམ་ཡར་ལྡན་དུ་མངོན་སུམ་
དུ་ཤེས་པ་སྟེ། དེ་ལ་རྒྱུ་འབྲས་གཉིས་སོ། །གཉིས་པ་གཅིག་པུར་གནས་པ་བསེ་རུ་ལྟ་བུས་
མཚོན་པ་རང་རྒྱལ་གྱི་ལམ་ཤེས་ནི། རང་རྒྱལ་གྱི་ལམ་གང་ཡིན་པ་ཡོན་ཏན་ཡར་ལྡན་དུ་
མི་དམིགས་པར་མངོན་སུམ་དུ་ཤེས་པའོ། །དེ་ལ་ཁྱད་པར་ངོ་བོ་རྒྱུ་གསུམ་མོ། །གསུམ་པ་
བྱང་སེམས་ཀྱི་ལམ་ཤེས་ལ་གཉིས་ལས། ཚེ་འདིའི་ཡོན་ཏན་ནད་མེད་པ་སོགས་དང་། སྐྱེ་
བ་གཞན་པའི་ཡོན་ཏན་ཕྱིར་མི་ལྡོག་པ་ལ་སོགས་པའི་ཕན་ཡོན་ཆེན་པོ་དང་བཅས་པའི་
མཐོང་བའི་ལམ་ནི། ཟག་མེད་སྒོམ་ལམ་མ་སྐྱེས་གོང་གི་ལོ་ཀ་ལས་འདས་པའི་ཡེ་ཤེས།
རྫོགས་པའི་བྱང་ཆུབ་ཏུ་བགྲོད་པའི་གོ་སྐབས་ཕྱེ་བཤུལ་འབྲས་བུ་བཅས་པ་སྟེ། དེ་ལ་སྐད་
ཅིག་བཅུ་དྲུག་ཡོད་ལ། སྦྱོར་ལམ་སྐབས་དང་པོར་བསྟན་པས་འདིར་མི་སྟོན་ནོ།།
གཉིས་པ་སྒོམ་ལམ་ལ་གཉིས་ལས། སྒོམ་ལམ་གྱི་བྱེད་པ་ནི། སྒོམ་ལམ་གྱི་
འབྲས་བུའི་ཁྱད་པར་ཏེ། དེ་ལ་དྲུག་ཡོད་ཅིང་། ཤཱནྟིས། ཟག་མེད་སྒོམ་ལམ་གྱིར་འཆད་དོ།།
གཉིས་པ་བྱེད་པའི་རྒྱུ་སྒོམ་ལམ་ལ། ཤེས་སྒྲིབ་ཀྱི་ཟག་པ་ཡོད་མེད་གཉིས་ལས། དང་པོ་
- }
4 () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
ལ་གསུམ་ལས། དགེ་བ་གསོག་བྱེད་མོས་པ་ཡིད་ལ་བྱེད་པ་ནི། ཟག་བཅས་ཀྱི་སྒོམ་ལམ།
ཡུམ་ལ་ཡོན་ཏན་ཅན་དུ་ངེས་པའི་སྒོ་ནས་འཛིན་པ་སྟེ། དེ་ལ་ཉེར་བདུན་ནོ། །དེའི་འབྲས་
བུ་རང་དོན་མོས་པ་ལ་བསྟོད་པ་དང༌། གཉིས་དོན་ལ་བཀུར་བ་དང༌། གཞན་དོན་ལ་
བསྔགས་པ་རྣམས་ནི། མོས་པའི་ཡོན་ཏན་གྱི་ཆེ་བ་ཇི་ལྟ་བ་བཞིན་དུ་རྟོགས་པའི་ཆ་སྟེ།
ངག་མ་ཡིན་ནོ། །དེ་ལའང་ཉེར་བདུན་ནོ། །དགེ་བ་མི་ཟད་པར་བྱེད་པ་བསྔོ་བ་ཡིད་བྱེད་ནི།
ཟག་བཅས་སྒོམ་ལམ། དགེ་བ་གཞན་དོན་དུ་རྫོགས་པའི་བྱང་ཆུབ་ཀྱི་ཡན་ལག་བྱེད་པ་སྟེ།
དེ་ལ་བཅུ་གཉིས་སོ། །དགེ་བ་ལ་འཕེལ་བྱེད་རྗེས་སུ་ཡི་རང་བ་ཡིད་ལ་བྱེད་པ་བླ་མེད་ནི།
ཟག་བཅས་ཀྱི་སྒོམ་ལམ། གཞན་གྱི་དགེ་བ་ལ་དགའ་བ་ཡང་དག་པར་སྒོམ་པ་སྟེ། དེ་ལ་
བདེན་གཉིས་ཀྱི་ཡི་རང་གཉིས་སོ། །ཟག་མེད་སྒོམ་ལམ་ལ་གཉིས་ལས། སྒྲུབ་པ་སྒོམ་
ལམ་ནི། ཟག་མེད་སྒོམ་ལམ། རྟོགས་པ་ཕུན་ཚོགས་ཏེ། དེ་ལ་ལྔའོ། །ཤིན་ཏུ་རྣམ་པར་
དག་པ་ཞེས་བྱ་བའི་སྒོམ་ལམ་འདི་ནི། ཟག་མེད་ཀྱི་སྒོམ་ལམ། སྤངས་པ་ཕུན་ཚོགས་ཏེ། །
དེ་ལ་དགུའོ། །བྱང་སེམས་ཐེག་པ་གསུམ་གའི་ལམ་ལ་མཁས་པ་རྣམས་ཀྱི་མངོན་རྟོགས་
ལམ་ཤེས་ཉིད་ནི། ལམ་གསུམ་ཤེས་པ་དེ་འདྲར་ཡུལ་ལམ། ངོ་བོའི་སྒོ་ནས་བཤད་དོ།།
གསུམ་པ་གཞི་ཤེས་ཀྱི་དངོས་པོ་དགུ་ལས། དང་པོ་དུས་གསུམ་མཉམ་ཉིད་དུ་ཤེས་པས་
སྲིད་པ་ལ་མི་གནས་པ་ནི། ཆོས་ཐམས་ཅད་སྐྱེ་མེད་དུ་ཤེས་པས་ཚུ་རོལ་གྱི་མཐར་མི་
གནས་པའི་གཞི་ཤེས་སོ། །གཉིས་པ་སྙིང་རྗེས་ཞི་བ་མྱང་འདས་ལ་མི་གནས་པ་ནི། གཞན་
དོན་གྱི་བསམ་པས་ཕ་རོལ་གྱི་མཐར་མི་གནས་པའི་གཞི་ཤེས་སོ། །གསུམ་པ་ལ། འབྲས་
བུའི་ཡུམ་སྐྱེད་པའི་ཐབས་ལ་མཁས་པ་མིན་པས་འབྲས་བུའི་ཡུམ་ལ་རིང་བ་ནི། མིང་དང་
དངོས་པོའི་མཚན་མར་འཛིན་པའི་གཞི་ཤེས་སོ། །བཞི་པ་འབྲས་བུའི་ཡུམ་སྐྱེད་པའི་ཐབས་
- 1 .f ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཁས་ཀྱིས་དེ་ལ་རིང་བ་མ་ཡིན་ཉིད་ནི། ཐབས་ཤེས་ཁྱད་པར་ཅན་དང་ལྡན་པའི་གཞི་
ཤེས་སོ། །ལྔ་པ་མི་མཐུན་ཕྱོགས་ཀྱི་ནི། བྱང་སེམས་ཀྱི་ལམ་གྱི་སྤང་བྱར་གྱུར་པའི་གཞི་
ཤེས་སོ། །དེ་ལ་དབྱེ་ན། གཞི་ལམ་འབྲས་བུ་ལ་ཆགས་པ་གསུམ་མོ། །དྲུག་པ་གཉེན་པོའི་
ཕྱོགས་ཀྱི་ནི། ཆགས་པའི་མཐའ་མ་ལུས་པ་འགོག་པའི་གཞི་ཤེས་སོ། །དེ་ལའང་གསུམ་
མོ༑ ༑བདུན་པ་སྦྱོར་བ་ནི། གཟུགས་སོགས་ལ་ཞེན་པ་བཀག་ནས་སྒོམ་པ། ཉན་རང་གི་
སྦྱོར་བ་ཤུགས་ལ་འཕེན་བྱེད་དེ། དེ་ལ་བཅུའོ། །ཤཱནྟིས་བཅུ་གཉིས་སུ་བཞེད་དོ། །བརྒྱད་
པ་སྦྱོར་བ་དེའི་མཉམ་པ་ཉིད་ནི། སྦྱོར་བ་དེ་དག་ཡུལ་དང་ཡུལ་ཅན་དུ་རློམ་པ་མི་དམིགས་
པར་མཚུངས་པར་སྒོམ་པ་སྟེ། དེ་ལ་བཞིའོ། །དགུ་པ་གཞི་ཤེས་ཀྱི་མཐོང་ལམ་གྱི་སྤྱིའི་
མཚན་ཉིད་བཤད་ཟིན་ལ། ཁྱད་པར་གྱི་ཆོས་སྦྱོར་བ་འདིའི་འབྲས་བུ་ཉན་ཐོས་ཀྱི་མཐོང་
ལམ་ཤུགས་ལ་འཕེན་པར་བྱེད་དོ། །དེ་ལ་སྐད་ཅིག་བཅུ་དྲུག་གོ །སོགས་པ་རང་རྒྱལ་དང་
བྱང་སེམས་ཏེ། ཉན་ཐོས་དང་རང་རྒྱལ་གྱི་མངོན་རྟོགས་ཐབས་མ་ཡིན་པས་རིང་བ་དང་
ཤུགས་བསྟན་གྱི་མཐོང་ལམ་ལ་སོགས་པ་དེ་འདྲ་བ་ནི། ཀུན་ཤེས་མཚན་ཉིད་པ་ཉིད་དུ་
འདོད་དོ། །བྱང་སེམས་ཀྱི་རྒྱུད་ཀྱིས་བསྡུས་པ་ནི། གཉེན་པོ་ཀུན་ཤེས་སོ། ། །
བཞི་པ་རྣམ་ཀུན་གྱི་དངོས་པོ་བཅུ་གཅིག་ལས། དང་པོ་རྣམ་པ་ནི། གཞི་དང་།
ཡེ་ཤེས་ ཀྱི་བྱེ་བྲག །སྦྱོར་བའི་བསྒོམ་བྱར་གྱུར་པ་སྟེ། དེ་ལ་མཁྱེན་གསུམ་གྱི་རྣམ་པ་
གསུམ་མམ། བརྒྱ་བདུན་ཅུ་རྩ་གསུམ་མོ། །གཉིས་པ་སྦྱོར་བ་ནི། །དབང་དུ་བྱ་བའི་ཕྱིར་
རྣམ་པ་རྣམས་བསྡུས་ཏེ་སྒོམ་པ་སྟེ། དེ་ལ་ཉི་ཤུའོ། །བཅས་པ་སྟེ། དེ་དང་ལྷན་ཅིག་པ་སྦྱོར་
བ་པོ་ནི། ཚོགས་བསགས་པས་ཉན་པ་ལ་སོགས་པའི་སྣོད་དུ་གྱུར་པ་སྟེ། དེ་ལ་ཉན་པ།
འཛིན་པ། མི་བརྗེད་པ། ཚུལ་བཞིན་ཡིད་ལ་བྱེད་པའི་སྣོད་བཞིའོ། །གསུམ་པ་སྦྱོར་བའི་
- 1 4 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
ཡོན་ཏན་ནི། སྦྱོར་བའི་གནས་སྐབས་དང་མཐར་ཐུག་ཏུ་ཐོབ་པའི་ཕན་ཡོན་ཏེ། དེ་ལ་བཅུ་
བཞིའོ། །བཞི་པ་སྦྱོར་བའི་སྐྱོན་ནི། སྦྱོར་བ་ལ་བར་དུ་གཅོད་པའི་ལས་སོ། །དེ་ལ་ཞེ་དྲུག་
གོ ༑ལྔ་པ་སྦྱོར་བའི་མཚན་ཉིད་དང་བཅས་པ་སྟེ། ལྡན་པ་ནི། སྦྱོར་བའི་ནུས་པ་མཚོན་བྱེད་
ཀྱི་འབྲས་བུ་སྟེ། དེ་ལ་གོ་གཅིག་གོ །དྲུག་པ་བསྟན་པ་ལ་འཇུག་པ་ཐར་པ་ཆ་མཐུན་ལ།
མཚན་མཚོན་གཞི་གསུམ་ལས། སྤྱིར་ཐར་པ་ཆ་མཐུན་ཙམ་གྱི་མཚན་ཉིད། ངེས་འབྱེད་ཆ་
མཐུན་མ་སྐྱེས་གོང་གི་བྱང་ཆུབ་ཀྱི་རྒྱུར་གྱུར་པའི་དགེ་བ། དྲན་པ་ཉེར་བཞག་གིས་བསྡུས་
པའོ། །ཐེག་ཆེན་གྱི་ནི་རྫོགས་པའི་བྱང་ཆུབ་ཀྱི་རྒྱུར་གྱུར་པའི་དགེ་བ། དབང་པོའི་ངོ་བོར་
མ་གྱུར་པའོ། །འཕགས་པས། དད་པ་ལ་སོགས་པ་འདི་དག་ལ་དབང་པོར་ནི་བརྗོད་པར་
མི་བྱ་སྟེ། དབང་པོའི་དོན་མེད་པའི་ཕྱིར་རོ་ཞེས་སོ། །གཉིས་པ་ནི། ལས་དང་ཉོན་མོངས་
པ་ཆེས་རགས་པ་མི་ཁོམ་པ་ལ་སོགས་པར་འཕེན་པར་བྱེད་པ་ལས་ཐར་པ་སྦྱོར་ལམ། དེའི་
ཆ་སྟེ། ཕྱོགས་གཅིག་ལ་མཐུན་པ་སྟེ། ཕན་འདོགས་ཤིང་བསྐྱེད་པའོ། །ཡང་ན། ཐར་པ་
ཉོན་མོངས་པའི་ས་བོན་དང་བྲལ་བ་ཡིན་ལ། དེའི་ཆ་ལ་ཕན་འདོགས་པས་ཐར་པ་ཆ་
མཐུན་ཏེ། འཕགས་པས། ཐར་པ་ནི། བྲལ་བའི་ཁྱད་པར་ཡིན་ལ། དེའི་ཆ་ལ་ཕན་པས་ན།
ཐར་པའི་ཆ་དང་མཐུན་པའོ། །ཞེས་སོ། །གསུམ་པ་ལ། དད་པ། བརྩོན་འགྲུས། དྲན་པ།
ཏིང་ངེ་འཛིན། ཤེས་རབ་སྟེ། ལྔའོ། །ཡང་ན། ཆུང་འབྲིང་ཆེ་གསུམ་སྟེ། སློབ་དཔོན་གྱིས།
ཉན་ཐོས་རང་རྒྱལ་བྱང་སེམས་དང་རིམ་བཞིན་སྦྱར་རོ། །འཕགས་པས། ཐེག་དམན་གྱི་
རིགས་སུ་ངེས་པ་དང༌། མ་ངེས་པ་དང༌། ཐེག་ཆེན་གྱི་རིགས་སུ་ངེས་པ་སྟེ། གསུམ་ལ་
བཞེད་པར་གསལ་ལོ། །ཡང་ན། ཚོགས་ལམ་ཆུང་འབྲིང་ཆེ་གསུམ་སྟེ། འདིས་ས་མཚམས་
ཀྱང་བསྟན་ལ། ཆོས་བཤེས་ཀྱིས་ཚོགས་ལམ་ཕལ་པ་ཐར་པ་ཆ་མཐུན་མིན་པར་འདོད་པ་
- 1
4
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཀག་གོ །འདི་ཐོབ་ནས་དགེ་བའི་ས་བོན་འཆད་པ་མི་སྲིད་དོ། །བདུན་པ་དེ་ཡོངས་སུ་
སྨིན་པ་ངེས་འབྱེད་ཆ་མཐུན་ནི། སེམས་ཅན་ལ་དམིགས་པའི་རྣམ་པ་ཁྱད་པར་ཅན་དང་
ལྡན་པའི་ལོ་ཀ་བའི་རྟོགས་པ་སྟེ། དེ་ལ་བཞིའམ། བཅུ་གཉིས་སོ། །བརྒྱད་པ་རྟེན་བསླབ་
པར་བྱ་བ་ཡོད་པས་སློབ་པ། བྱང་ཆུབ་ལ་ཕྱིར་མི་ལྡོག་པའི་ཚོགས་ཏེ། དགེ་འདུན་ནི། ཐེག་
དམན་དུ་མི་ལྟུང་བར་ངེས་པའི་རྟགས་དང་ལྡན་པའི་བྱང་སེམས་རྣམས་ཏེ། དེ་ལ་སྦྱོར་
མཐོང་སྒོམ་གསུམ་པ་གསུམ་མོ། །དགུ་པ་ཡན་ལག་སྲིད་པ་འཁོར་བ་དང༌། ཞི་བ་མྱང་
འདས་མཉམ་པ་ཉིད་ཀྱི་སྦྱོར་བ་ནི། གང་ཞིག་འཁོར་འདས་རང་བཞིན་མེད་པར་མཚུངས་
པར་སྒོམ་པའོ། །དེ་ལ་དངོས་དང་ཀླན་ཀ་སྤང་བ་གཉིས་སོ། །བཅུ་པ་ཉེ་བའི་ཡན་ལག་
སངས་རྒྱས་ཀྱི་ཞིང་དག་པ་བླ་ན་མེད་པ་སྟེ། མཆོག་ཏུ་གྱུར་པའི་སྦྱོར་བ་ནི། གང་ཞིག་སྣོད་
བཅུད་ཀྱི་ལོ་ཀ་ཉེས་པ་མེད་ཅིང་ཡོན་ཏན་དང་ལྡན་པའི་ཕྱིར་སྒོམ་པ་སྟེ། དེ་ལ་སྣོད་བཅུད་
དག་པ་གཉིས་སོ། །བཅུ་གཅིག་པ་སེམས་ཅན་ཡོངས་སུ་སྨིན་པའི་ཡན་ལག་ཐབས་མཁས་
པའི་སྦྱོར་བ་ནི། གང་ཞིག་ཡུལ་བཅུ་ལ་དུས་དང་དུས་མ་ཡིན་པ་ཤེས་པས་ཕྲིན་ལས་ཕུན་
ཚོགས་ཀྱི་རྒྱུར་གྱུར་པ་སྟེ། དེ་ལ་བཅུའོ། །ཐབས་མཁས་དང་བཅས་པའི་དངོས་པོ་བཅུ་
གཅིག་པོ་འདི་ནི། རྣམ་པ་ཀུན་མངོན་པར་རྫོགས་པར་རྟོགས་པ་ཡིན་ནོ། །ལྔ་པ་རྩེ་སྦྱོར་གྱི་
དངོས་པོ་བརྒྱད་ལས། དང་པོ་སྔར་རྩེ་མོའི་མངོན་རྟོགས་ཞེས་བཤད་པ་དེའི་རྟགས་ནི།
བསྡུས་སྒོམ་རབ་ཏུ་གྱུར་པ་མཚོན་པར་བྱེད་པའི་དྲོད་དེ། དེ་ལ་བཅུ་གཉིས་སོ། །གཉིས་པ་
རྣམ་པར་འཕེལ་བ་ནི། བསྡུས་སྒོམ་ལ་དབང་ཐོབ་པའི་རྩེ་མོ། བསོད་ནམས་ཕུལ་དུ་བྱུང་བ་
དང་ལྡན་པ་སྟེ། དེ་ལ་བཅུ་དྲུག་གོ །གསུམ་པ་ངེར་པར་བརྟན་པ་ནི། མཁྱེན་གསུམ་གྱི་ཆོས་
དང་སེམས་ཅན་གྱི་དོན་མི་གཏོང་བའི་བཟོད་པ་རྣམ་འཕེལ་རང་དབང་དུ་གྱུར་པ་སྟེ། དེ་ལ་
- ]
4 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༢
གཉིས་སོ། །བཞི་པ་སེམས་ཀུན་ཏུ་གནས་པ་ནི། བསོད་ནམས་མང་པོ་དང་ལྡན་པའི་ཆོས་
མཆོག །དེ་ཁོ་ན་ཉིད་ལ་རྩེ་གཅིག་ཏུ་གནས་པ་སྟེ། དེ་ལ་ཆེ་འབྲིང་ཆུང་གསུམ་མོ། །ལྔ་པ་
མཐོང་ལམ་སྤྱིའི་མཚན་ཉིད་བཤད་ཟིན་ལ། ཁྱད་ཆོས་བསྡུས་སྒོམ་རབ་ཏུ་གྱུར་པའོ། །དྲུག་
པ་སྒོམ་པ་ཞེས་བྱ་བའི་ལམ་ནི། བསྡུས་སྒོམ་རབ་ཏུ་གྱུར་པ་སྒོམ་སྤང་རྟོག་པ་སྤོང་བའི་
གཉེན་པོ། བྱང་ཆུབ་ཆེན་པོར་བགྲོད་པའི་གོ་སྐབས་ཕྱེ་བཤུལ་ལོ། །ལམ་གཉིས་པོ་སོ་སོ་
སྟེ༑ རེ་རེ་ལ། རྣམ་པར་རྟོག་པ་འཇུག་པ་གཟུང་རྟོག །ལྡོག་པ་གཟུང་རྟོག །རྫས་འཛིན་
རྟོག་པ། བཏགས་འཛིན་རྟོག་པ་སྟེ། རྣམ་པ་བཞི་བཞི་ཡོད་པས་དེའི་གཉེན་པོ་སྦྱོར་བ་ཉེར་
བསྡོགས་ཀྱི་ལམ་དང་། འཇུག་པ་བར་ཆད་མེད་ལམ་གཉིས་ཏེ། རྣམ་པ་བཞི་རེ་རེ་ལའང་
དགུ་དགུ་སྟེ། སུམ་ཅུ་རྩ་དྲུག་གོ །བདུན་པ་སངས་རྒྱས་ལ་ལམ་གཞན་གྱི་བར་ཆད་མེད་
པའི་ཏིང་ངེ་འཛིན་ནི། རྣམ་མཁྱེན་གྱི་དངོས་རྒྱུ་བསྡུས་སྒོམ་རབ་ཏུ་གྱུར་པ་སྟེ། དེ་ལ་དངོས་
དང་ཁྱད་པར་གཉིས་སོ། །བརྒྱད་པ་བསལ་བྱ་ལོག་པར་སྒྲུབ་པ་ནི། སྒྲོ་སྐུར་དུ་སྨྲ་བྱའི་
ལོག་རྟོག་རྣམ་མཁྱེན་ལ་དམིགས་པ། བར་ཆད་མེད་རྩེ་བསྐྱེད་པའི་སྔོན་དུ་སྤང་བར་བྱའོ།།
དེ་ལ་ཉེ་བ་ལ་ལྟོས་པའི་བཅུ་དྲུག་གོ །འདི་བར་ཆད་མེད་རྩེའི་སྤང་བྱ་མ་ཡིན་གྱི། རྣམ་
མཁྱེན་ལ་དངོས་སྨྲ་བ་རྣམས་ཀྱིས་རྩོད་པའི་ལོག་རྟོག་ཡིན་པས་བདེན་གཉིས་ལ་མཁས་
ལེན་གྱིས་སྤང་བར་བྱ་བའོ། །དེ་ལྟ་བུ་དང་བཅས་པའི་དངོས་པོ་བརྒྱད་ནི། རྩེ་མོའི་མངོན་
རྟོགས་སོ། །
དྲུག་པ་མཐར་གྱིས་པའི་དངོས་པོ་བཅུ་གསུམ་ནི། སྦྱིན་པའི་མཐར་གྱིས་པ་ནི།
གང་ཞིག་འཁོར་གསུམ་རྣམ་པར་དག་པའི་སྦྱིན་པ་རིམ་གྱིས་སྒོམ་པ་སྟེ། ཕར་ཕྱིན་གཞན་
ལྔ་ལའང་དེ་ལྟར་སྦྱར་རོ། །སངས་རྒྱས་རྗེས་སུ་དྲན་པའི་མཐར་གྱིས་པ་ནི། གང་ཞིག་དེ་
ས
• I 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་གཤེགས་པའི་ཡོན་ཏན་དོན་དམ་པར་མི་དམིགས་པར་ཀུན་རྫོབ་ཏུ་ཕྱིན་ཅི་མ་ལོག་
པར་རིམ་གྱིས་སྒོམ་པའོ། །དེ་བཞིན་དུ་དེ་བཞིན་གཤེགས་པའི་ཡོན་ཏན་ཞེས་པའི་གནས་
སུ་དགེ་མི་དགེ་ལུང་མ་བསྟན་པའི་ཆོས་དང་། སློབ་པ་ཕྱིར་མི་ལྡོག་པའི་ཚོགས་དང་། སྡོམ་
པ་གསུམ་དང་། ཆོས་དང་ཟང་ཟིང་གི་སྦྱིན་པ་དང་། ལྷའི་གནས་སུ་སྐྱེས་པའི་འཕགས་པ་
ཞེས་སྦྱར་བས། ཆོས་དང་། དགེ་འདུན་དང༌། ཚུལ་ཁྲིམས་དང༌། གཏོང་བ་དང༌། ལྷ་རྗེས་
སུ་དྲན་པའི་མཐར་གྱིས་པའོ། །དངོས་མེད་ངོ་བོ་ཉིད་དུ་ཤེས་པའི་མཐར་གྱིས་པ་ནི། གང་
ཞིག་ཆོས་ཐམས་ཅད་དོན་དམ་པར་ངོ་བོ་ཉིད་མེད་པར་རྟོགས་པས་རིམ་གྱིས་བསྒོམ་པའོ།།
དེ་ལྟར་དཀོན་མཆོག་གསུམ་རྗེས་སུ་དྲན་པ་རྣམ་པ་གསུམ་དང༌། ལྷག་མ་རྣམ་པ་བཅུ་ནི།
མཐར་གྱིས་པའོ། །བདུན་པ་སྐད་ཅིག་མའི་དངོས་པོ་བཞི་ནི། རྣམ་སྨིན་མིན་པ་དང༌། རྣམ་
སྨིན་དང་། མཚན་ཉིད་མེད་པ་དང༌། གཉིས་སུ་མེད་པ་སྟེ། བཞི་པ་ནི། གང་ཞིག་ཟག་མེད་
རྣམ་པར་སྨིན་པ་མིན་པའི་ཆོས་ཐམས་ཅད་བྱ་རྫོགས་སྐད་ཅིག་ལ་རྟོགས་པ་དང་། དེ་
བཞིན་རྣམ་སྨིན་དགེ་བའི་ཆོས་ཐམས་ཅད་དང་། ཀུན་བྱང་མཚན་ཉིད་མེད་པ་དང་། གཟུང་
འཛིན་གཉིས་སུ་མེད་པར་རོ། །དེ་དག་ཀྱང་དངོས་པོ་ཐ་དད་ཀྱིས་ཕྱེ་བ་མིན་པར་སྤྱིའི་
མཚན་ཉིད་ཀྱིས་ཕྱེ་བ་རྣམ་པ་བཞི་ནི། སྐད་ཅིག་མ་གཅིག་གིས་མངོན་པར་རྫོགས་པར་
བྱང་ཆུབ་པའོ། །
བརྒྱད་པ་ཆོས་སྐུའི་དངོས་པོ་བཞི་ལ་བཞི་ལས། དབྱེ་གཞི་ནི། སངས་རྒྱས་ཀྱི་ས་
ལ་ཆོས་སྐུར་བརྗོད་པ་ཙམ་ཞིག་གོ །དབྱེ་བའི་ངོ་བོ་ནི། རྣམ་པ་བཞིར་ནི་ཡང་དག་པར་ཏེ།
ཕྱིན་ཅི་མ་ལོག་པར་བརྗོད་དོ། །འདི་ལ། འཕགས་པ་ལ་སོགས་པ་སྐུ་གསུམ་མཛད་པ་དང་
བཅས་པ་བཞིའོ། །ཞེས་འདོད་དེ། ལེགས་སོ། །སློབ་དཔོན་གྱིས། མཛད་པ་ནི། ཆོས་སྐུའི་
，
，
，
，
- 1 4 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཞར་ལ་བསྟན་པ་ཡིན་པས་སྐུ་བཞིའོ། །ཞེས་བཞེད་ལ། འདི་དག་གི་དགག་སྒྲུབ་འོག་ཏུ་
འཆད་དོ། །འདིར་སྐུ་བཞིའི་ལུགས་བཀོད་ན། ངོ་བོ་ཉིད་ཀྱི་སྐུ་ནི། གང་ཞིག་ཟག་མེད་ཡེ་
ཤེས་ཀྱི་བདག་ཉིད་རང་བཞིན་གྱིས་འོད་གསལ་བ་ལ་གློ་བུར་གྱི་དྲི་མ་ཀུན་གྱིས་དག་པ་སྟེ།
རྒྱུད་ བླར། ཆོས་དབྱིངས་ངོ་བོ་ཉིད་ཀྱིས་ནི། །དག་པའི་ཕྱིར་ན་འོད་གསལ་བ། །ཞེས་པ་
དང༌། ཉོན་མོངས་ཤེས་བྱ་སྙོམས་འཇུག་གི །སྒྲིབ་གསུམ་ལས་ནི་ངེས་གྲོལ་ཏེ། །ཞེས་སོ།།
གཉིས་པ་ཆོས་ལ་ཡང་དག་པར་ལོངས་སྤྱོད་རྫོགས་པའི་སྐུ་ནི། གང་ཞིག་བར་མ་ཆད་པར་
མཆོག་ཏུ་དག་པའི་འགྲོ་བ་འདུལ་བྱེད་དོ། །དེའང་ངེས་པ་ལྔ་ལྡན་ཏེ། གནས་ངེས་པ་འོག་
མིན་ཏེ། དེ་ལ་དགའ་ཞིག་ཀཤྲཱི། འོག་མིན་ཕལ་པའི་གོང་ན་ཡོད་པར་འདོད་ལ། འགའ་
ཞིག་བཀའ་འཆད། དེ་ཉིད་ཀྱི་ལོགས་ཤིག་ན་ཡོད་ཟེར་རོ། །ངོ་བོ་ངེས་པ་མཚན་དང་དཔེ་བྱད་
ཀྱིས་ བརྒྱན་ པ། འཁོར་ ངེས་ པ་ ལ། ཨ་བྷུ་དང༌། སེང་བཟང་ནི་ཤཱནྟི་ངག་དབང་གྲགས་པ། ས་
བཅུའི་བྱང་སེམས་ཀྱིས་བསྐོར་བར་འདོད། ཆོས་བཤེས་ས་བཅུ་པའི་བྱང་སེམས་ཁོ་ནས་
བསྐོར་བར་འདོད་དོ། །དུས་ངེས་པ་རྟག་ཏུ་རྒྱུན་མི་ཆད་པར་རོ། །ལོངས་སྤྱོད་ངེས་པ་ཐེག་
པ་ཆེན་པོའི་ཆོས་ཀྱི་ལོངས་སྤྱོད་བླ་ན་མེད་པའི་དགའ་བདེ་ལ་རྫོགས་པར་ལོངས་སྤྱོད་པ་སྟེ།
ཟླ་གྲགས་ཀྱིས་སྐྱབས་གསུམ་བདུན་ཅུ་པ་ལས། སངས་ རྒྱས་ རྣམས་ ཀྱི་ གཟུགས་སྐུ་ནི། །མཚན་ དང་
དཔེ་བྱད་རབ་འབར་ཞིང༌། །སྐྱེ་བོ་རྣམས་ལ་སྣ་ཚོགས་གཟུགས། །རང་མོས་དབང་གིས་
འཛིན་པར་བྱེད། །བསོད་ནམས་ཚོགས་ནི་དཔག་མེད་ལས། །བྱུང་བ་དེ་ནི་རྒྱལ་བའི་སྲས།།
ས་བཅུ་ལ་ནི་གནས་རྣམས་ཀྱིས། །དེ་ལྟ་བུ་ཡི་སྐུར་གཟིགས་སོ། །འདི་དེ་ཆོས་རྫོགས་
ལོངས་སྤྱོད་པས། །རྒྱལ་སྲས་རྣམས་ཀྱིས་སྤྱད་བྱའོ། །ཆོས་རྣམས་རང་བཞིན་ཁོ་ན་ལ།།
གནས་པའི་བློ་ལ་སངས་རྒྱས་བརྗོད། །འོག་མིན་གཞལ་ཡས་ཁང་དུ་ནི། །དེ་ཉིད་མངོན་
- 1 .༣ 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུམ་བྱ་བར་བཞེད། །ཅེས་སོ། །བཅས་པ་ནི། ལྡན་པ་སྟེ། སྡེབ་སྦྱོར་ གྱི་དབང་ངམ། ཡེ་
ཤེས་དང་ལྡན་པའོ། །སྐུ་བཞིར་འདོད་པའི་ལུགས་ཀྱིས། དེ་བཞིན་གཞན་ནི་སྤྲུལ་པ་དང་།།
ཞེས་བཤད་ན་སླ་བས། ངོ་བོ་ཉིད་ཀྱི་སྐུ་ཡེ་ཤེས་ཀྱི་བདག་ཉིད་ཡིན་པ་དེ་བཞིན་དུ་དེ་ལས་
གཞན་པའི་སྐུ་གཉིས་ཀྱང་ཡེ་ཤེས་ཀྱི་བདག་ཉིད་ཡིན་ནོ། །གསུམ་པ་སྤྲུལ་པའི་སྐུ་ནི། གང་
ཞིག་དག་མ་དག་སྣ་ཚོགས་འདུལ་བྱེད་དོ། །དབྱེ་ན། བཟོ་དང༌། སྐྱེ་བ་དང༌། བྱང་ཆུབ་
མཆོག་གི་སྤྲུལ་པ་དང༌། མྱ་ངན་ལས་འདའ་བར་སྟོན་པ་སྟེ་བཞིའོ། །མཆོག་གི་སྤྲུལ་པ་ནི།
འོག་མིན་དུ་སངས་རྒྱས་ནས་འདིར་མཛད་པ་བཅུ་གཉིས་སྟོན་པ་སྟེ། རྒྱུད་བླར། དགའ་
ལྡན་ནས་ནི་འཕོ་བ་དང༌། །ཞེས་སོ། །དེ་ལའང་མཚན་དང་དཔེ་བྱད་ཡོད་དེ། རྒྱུད་བླར།
སུམ་ཅུ་རྩ་གཉིས་ཞེས་བྱ་བ། །སྤྲུལ་པ་ཆོས་ལ་རྫོགས་པར་ནི། །ལོངས་སྤྱོད་རྫོགས་སྐུ་
གཉིས་ལ་བརྟེན། །དག་པས་ཉེ་དང་རིང་རྣམས་ལ། །ལོ་ཀ་རྒྱལ་བའི་དཀྱིལ་འཁོར་དུ།།
ཆུ་དང་ནམ་མཁའ་ཟླ་གཟུགས་བཞིན། །ཞེས་སོ། །བཞི་པ་ཆོས་སྐུ་ནི། གང་ཞིག་གནས་
ཡོངས་སུ་གྱུར་ པའི་ཡེ་ཤེས་སོ། །དབྱེ་ན། ཉེར་གཅིག་གོ །དེའི་མཛད་པ་ནི། ཆོས་སྐུའི་
བདག་རྐྱེན་ལས་རྒྱུན་མི་ཆད་ཅིང་ལྷུན་གྱིས་གྲུབ་པར་འཇུག་པའི་ལས་ཏེ། དབྱེ་ན། ཉེར་
བདུན་ནོ། །བཅས་པ་ནི། ལྡན་པའམ་བསྐོར་བ་སྟེ། ཞར་བྱུང་ངོ༌། །ཐ་དད་ནི། ངོ་བོ་ཉིད་སྐུ་
སྐུ་གཞན་དང་དེ་ཉིད་དང་གཞན་དུ་བརྗོད་དུ་མེད་ལ། ལྷག་མ་གསུམ་པོ་ངོ་བོ་ཐ་དད་དོ།།
གྲངས་ངེས་ནི། སྐུ་བཞིར་བྱས་པས་ཆོས་ཉིད་ཆོས་ཅན་གཉིས་ཡོད་པའི་དང་པོ་ངོ་བོ་ཉིད་
སྐུ༑ ཆོས་ཅན་ལ་སངས་རྒྱས་ཁོ་ནའི་ཡུལ། བྱང་སེམས་འཕགས་པ་ཡན་ཆད་ཁོ་ནའི་ཡུལ།
སོ་སྐྱེ་དང་ཉན་ཐོས་ཀྱི་ཡུལ་གསུམ་ཡོད་པས་ལྷག་མ་གསུམ་དུ་ངེས་སོ། །དེ་ལྟར་དོན་
བདུན་ཅུས་དངོས་པོ་བརྒྱད་མ་ཚང་བ་མེད་པར་བཤད་ཅིང་རྫོགས་པས་མང་མི་དགོས་ལ།
- 1
4 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
གང་མ་ཚང་ཡང་དངོས་པོ་བརྒྱད་མི་རྫོགས་པས་ཉུང་ན་མི་འདུ་བའི་ཕྱིར་གྲངས་ངེས་སོ།།
གོ་རིམ་ཡང་ཁ་ཅིག་བཤད་པའི་རིམ་པ། ཁ་ཅིག་དོན་གྱི་རིམ་པས་ལེགས་པར་བསྟན་པ་
ཡིན་ནོ། །
གཉིས་པ་ལ་དྲུག་སྟེ། སྒྲུབ་པ་དང༌། སྦྱོར་བ་ལན་གཉིས་དང༌། སྒོམ་ལམ་
ལན་གསུམ་དང་། གང་ཟག་ལན་བཞི་དང་། རྟོག་པ་ལན་བཞི་དང་། མཐོང་ལམ་ལན་ལྔ་
དང༌། སྦྱོར་ལམ་ལན་དྲུག་སྟོན་པ་ལ་ཟློས་པ་སྤང་པའོ། །དང་པོ་གདམས་ངག་གི་སྐབས་སུ་
སྒྲུབ་དང་ཞེས་པ་དང༌། སྒྲུབ་པ་བཞི་སྟོན་པ་ཟློས་པར་འགྱུར་ཏེ། སྒྲུབ་པ་ཁྱད་པར་མེད་
པའི་ཕྱིར་རོ། །ཞེ་ན། སྐྱོན་མེད་དེ། དང་པོ་ནི། གདམས་ངག་གི་བརྗོད་བྱའི་ཁྱད་པར་དུ་
བཤད་ལ། གཉིས་པ་ནི། སྒྲུབ་པ་རང་གི་མཚན་ཉིད་དང་། དབྱེ་བ་སྟོན་པའི་ཕྱིར་རོ། །ཡང་
གཞི་ཤེས་ཀྱི་སྦྱོར་དང་ཞེས་པ་དང་། རྣམ་ཀུན་གྱི་སྦྱོར་བ་གཉིས་ཟློས་ཏེ། སྦྱོར་བ་གཅིག་
ལན་གཉིས་བསྟན་པའི་ཕྱིར་ཞེ་ན། མི་ཟློས་ཏེ། དང་པོ་ཉན་རང་གི་སྦྱོར་བ་ཤུགས་ལ་
འཕེན་བྱེད་ཉན་ རང་ གི་ སྦྱོར་བའི་ གཉེན་ པོའི་ ཆ་བསྟན། གཉིས་པ་ནི། རྣམ་པ་རྣམས་
བསྡུས་ཏེ་སྒོམ་པ་རྣམ་ཀུན་གྱི་སྦྱོར་བ་ཡིན་པས་སོ། །གཉིས་པ་ནི། ལམ་ཤེས་སུ་སྒྲུབ་པ་
དང་ཤིན་ཏུ་དག་པའི་སྒོམ་ལམ། རྣམ་ཀུན་ཏུ། སྒོམ་པའི་ལམ་ནི་ཟབ་པ་སྟེ། །ཞེས་པ་དང་།
རྩེ་སྦྱོར་དུ། སྒོམ་ལམ་ཞེས་བྱ་བའི་ལམ་ཞེས་པ་རྣམས་ཟློས་ཏེ། སྒོམ་ལམ་ཁྱད་མེད་ཡང་
ཡང་བསྟན་པས་སོ། །ཞེ་ན། མ་གྲུབ་སྟེ། དང་པོ་མཐའ་གཉིས་ལ་མི་གནས་པའི་སྒོམ་ལམ།
གཉིས་པ་སློབ་པ་ཕྱིར་མི་ལྡོག་པའི་རྟགས་དང་ལྡན་པའི་སྒོམ་ལམ། གསུམ་པ་སྒོམ་སྤང་
རྟོག་པ་སྤོང་བའི་གཉེན་པོའི་སྒོམ་ལམ་ཡིན་པས་སོ། །གསུམ་པ་ནི། རྣམ་མཁྱེན་དུ། སྒྲུབ་
པ་ཡི་ནི་རྟེན་གྱུར་པ། །ཞེས་པ་དང་། ལམ་ཤེས་སུ། མོག་མོག་པོར་བྱེད་ཅེས་པ་དང༌།།
- 1 ..． 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་ཀུན་ཏུ། སངས་རྒྱས་རྣམས་ལ་ལྷག་པར་བྱས། །ཞེས་པ་དང༌། སློབ་པ་ཕྱིར་མི་ལྡོག་
པའི་ཚོགས། །ཞེས་པ་རྣམས་ཟློས་ཏེ། ལམ་སྒོམ་པའི་གང་ཟག་ཏུ་ཁྱད་མེད་པས་སོ། །ཞེ་
ན༑ སྐྱོན་མེད་དེ། དང་པོ་རང་བཞིན་དུ་གནས་པའི་རིགས་མཚོན་བྱེད། གཉིས་པ་གེགས་
ང་རྒྱལ་དང་བྲལ་བའི་ཆ། གསུམ་པ་སྔོན་དུ་བསོད་ནམས་ཀྱི་ཚོགས་བསགས་པ། བཞི་པ་
ཉན་རང་དུ་མི་ལྟུང་ངེས་པའི་རྟགས་ཐོབ་པའི་ཆ་ཡིན་པས་སོ། །བཞི་པ་ནི། རྣམ་མཁྱེན་དུ།
རྣམ་རྟོག་བཞི་པོ་ལྡན་བརྟེན་པ། །ཞེས་པ་དང་། གཟུང་དང་འཛིན་པའི་རྣམ་རྟོག་རྣམས།།
ཞེས་པ་དང༌། རྩེ་སྦྱོར་དུ། འཇུག་པ་དང་ནི་ལྡོག་པ་དང༌། །ཞེས་པ་དང༌། མདོར་བསྡུས་
རྒྱས་དང་སངས་རྒྱས་ཀྱི། །ཞེས་པ་རྣམས་ཟློས་ཏེ། རྟོག་པར་ཁྱད་མེད་པའི་ཕྱིར་རོ། །ཞེ་ན།
མ་ངེས་ཏེ། དང་པོ་ནི། ཐེག་ཆེན་སྦྱོར་ལམ་ཉན་རང་སྦྱོར་ལམ་ལས་ཁྱད་པར་དུ་བྱེད་པའི་
དགག་རྟོག །གཉིས་པ་གཉེན་པོའི་ཚོགས་ཤེས་པའི་དོན་དུ་དེའི་སྤང་བྱ་བསྟན། གསུམ་པ་
མཐོང་ལམ་རྩེ་མོའི་སྤང་བྱ། བཞི་པ་སྒོམ་ལམ་རྩེ་སྦྱོར་གྱི་སྤང་བྱ་ཡིན་པའི་ཕྱིར་རོ། །ལྔ་པ་
ན༑ ལམ་ཤེས་སུ། ཕན་ཡོན་ཆེ་བ་མཐོང་བའི་ལམ། །ཞེས་པ་དང༌། གཞི་ཤེས་སུ། ཉན་
ཐོས་ལ་སོགས་མཐོང་བའི་ལམ། །ཞེས་པ་དང་། རྣམ་ཀུན་ཏུ། བསམ་མི་ཁྱབ་སོགས་ཁྱད་
པར་གྱིས། །ཞེས་པ་དང་། མཐོ་བའི་ལམ་ལ་བཟོད་པ་དང༌། །ཞེས་པ་དང༌། རྩེ་སྦྱོར་དུ།
བསྡུས་པ་དེ་འདིར་མཐོང་བའི་ལམ། །ཞེས་པ་རྣམས་ཟློས་ཏེ། མཐོང་ལམ་ཡང་ཡང་བསྟན་
པས་སོ། །ཞེ་ན། སྐྱོན་མེད་དེ། དང་པོ་འཁོར་འདས་ཀྱི་མཐའ་གཉིས་ལ་མི་གནས་པའི་
ལམ། གཉིས་པ་ཐེག་དམན་ལས་ཡང་དག་པར་འདའ་བའི་ལམ། གསུམ་པ་ཐེག་དམན་
མཐོང་ལམ་ལས་ཁྱད་པར་དུ་འཕགས་པའི་ལམ། བཞི་པ་སློབ་པ་ཕྱིར་མི་ལྡོག་པའི་རྟགས་
ཀྱི་ལམ། ལྔ་པ་མཐོང་ལམ་རྩེ་སྦྱོར་གྱི་སྤང་བྱ་རྟོགས་པ་སྤོང་བའི་གཉེན་པོའི་ལམ་ཡིན་པས་
- 1
5 () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
སོ༑ ༑ཞེས་འཕགས་པ་གྲོལ་སྡེ་གསུང་ངོ༌། །དྲུག་པ་ནི། རྣམ་མཁྱེན་དུ། ངེས་འབྱེད་ཡན་
ལག་རྣམ་བཞི་དང༌། །ཞེས་པ་དང༌། ལམ་ཤེས་སུ། འཕགས་པ་ཉན་ཐོས་ལམ་ལ་ནི།།
ཞེས་པ་དང་། བཏགས་པའི་ཆོས་ཉིད་མི་འགལ་བར། །ཞེས་པ་དང༌། རྣམ་ཀུན་ཏུ། དྲོ་བ་
རྣམས་ཀྱི་དམིགས་པ་འདིར། །ཞེས་པ་དང༌། དྲོད་དང་རྩེ་མོ་བཟོད་བཅས་དང༌། །ཞེས་པ་
དང༌། དེ་ཡི་རྟགས་དང་རྣམ་འཕེལ་དང་། །ཞེས་སོགས་ཟློས་ཏེ། སྦྱོར་ལམ་དུ་ཁྱད་པར་
མེད་པའི་ཕྱིར་ཞེ་ན། སྐྱོན་མེད་དེ། དང་པོ་བྱང་ཆུབ་སེམས་དཔའི་སྦྱོར་ལམ་ཉན་རང་སྦྱོར་
ལམ་ལས་ཁྱད་པར་ལྔས་ཁྱད་པར་འཕགས་པ། གཉིས་པ་ཉན་ཐོས་ཀྱི་སྦྱོར་ལམ་ལས་
དམིགས་རྣམ་གྱིས་ཁྱད་པར་འཕགས་པ། གསུམ་པ་རང་རྒྱལ་གྱི་སྦྱོར་ལམ་དམིགས་རྣམ་
གྱིས་ཁྱད་པར་འཕགས་པ། དེ་གཉིས་ཀྱི་ལམ་སྔ་མ་རྣམས་ལས་དམིགས་རྣམ་གྱིས་ཁྱད་
པར་འཕགས་པ། བཞི་པ་སེམས་ཅན་ཐམས་ཅད་ལ་བརྟེན་པའི་སྦྱོར་ལམ་རྗེས་ཐོབ་ཀྱི་
དམིགས་རྣམ། ལྔ་པ་སྦྱོར་ལམ་ལ་གནས་པ་ཕྱིར་མི་ལྡོག་པའི་རྟགས། དྲུག་པ་སྦྱོར་ལམ་རྩེ་
སྦྱོར་ཡིན་པས་སོ། །ཆོས་བཤེས་ཀྱིས། སྦྱོར་ལམ་ལན་བཅུ་གསུམ་བསྟན་ཟེར་བ་ནི། དེ་
དག་གི་སྟེང་དུ་སེམས་བསྐྱེད་བཞི་པ་དང་། རྟོགས་པའི་ཆོས་དྲུག་གི་དང་པོ་བཞི་དང་། གོ་
འཇུག་དང༌། སྤྱོད་པ་བཀག་པའི་སྦྱོར་བ་དང༌། དབང་པོ་ལྔ་དང་། སྟོབས་ལྔ་དང་། སྦྱོར་བ་
ཉི་ཤུའི་ཁ་ཅིག་དང་། མཐར་གྱིས་བྱ་བ་རྣམས་བསྣན་པ་སྟེ། དེ་རྣམས་ཀྱང་ཁ་ཅིག་དོན་ཐ་
དད། ཁ་ཅིག་ཚིག་ཐ་དད། ལ་ལ་རྒྱུའི་སྒོ་ནས། ལ་ལ་འབྲས་བུའམ་རྟགས་ཀྱི་སྒོ་ནས། ལ་
ལ་མདོར་བསྟན། ལ་ལ་རྒྱས་བཤད། ཐམས་ཅད་ལ་དགོས་པ་ཐ་དད་རེ་ཡོད་པས་ཟློས་
པའི་ཉེས་པ་མེད་དོ། །ཇི་སྐད་དུ། སྨྲ་བའི་དམ་པ་ཁྱོད་ཀྱི་བཀའ། །རྣམ་གྲངས་དུ་མ་ཉིད་
མཆིས་ཤིང་། །ཟློས་བུ་ཡང་ནི་མ་མཆིས་ལ། །སྦྱོར་བའི་ལུགས་ཀྱི་རིགས་པ་ལགས། །ཞེས་
- 15 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོ༑ ༑ཕྱོགས་གླང་གིས། ཤེས་རབ་ཕ་རོལ་ཕྱིར་ལ་བརྟེན། །མདོར་བསྡུས་དོན་ནི་འདི་དག་
ཡིན། །སླར་ཡང་དོན་གཞན་ལ་བརྟེན་ནས། །དོན་དེ་ཉིད་ནི་བཟླས་པ་ཡིན། །ཞེས་སོ། །
གསུམ་པ་ལ་གསུམ་སྟེ། མདོར་བསྟན་རྒྱས་བཤད། ལེགས་བཤད་དུ་བསྟན་
པའོ། །དང་པོ་ནི། ཚིགས་བཅད་བཅོ་ལྔ་ཡོད་པ་དེ་ལ། ཤེས་ནས་བརྒྱད་ཀྱི་བར་ཚིག་
ལེའུར་བྱས་པ་དང་པོ་གཉིས་ཀྱིས་ནི་ཆོས་ཅན། ཡུམ་གྱི་ལུས་མདོར་བསྟན་པ་ཡིན་ཏེ།
བརྗོད་བྱའི་གཙོ་བོ་དངོས་པོ་བརྒྱད་ཀྱི་དོན་བསྡུས་ནས་དང་པོར་བསྟན་པའི་ཕྱིར་རོ།།
གཉིས་པ་སེམས་བསྐྱེད་ནས་བརྗོད་ཀྱི་བར་ཚིགས་བཅད་ལྷག་མ་བཅུ་གསུམ་གྱིས་ནི་ཆོས་
ཅན། ཡུམ་གྱི་ལུས་རྒྱས་པར་བཤད་པ་ཡིན་ཏེ། ཚིགས་བཅད་དང་པོ་དེ་དག་ཉིད་ཀྱི་དོན་
བསྡུས་ནས་བཤད་པའི་ཕྱིར་རོ། །གསུམ་པ་ནི། ཚིགས་བཅད་བཅོ་ལྔ་ཆོས་ཅན། ཡུམ་གྱི་
ལུས་ལེགས་པར་བཤད་པ་ཡིན་ཏེ། སྔར་བསྟན་པ་དེ་ལྟར་ན་དང་པོ་གཉིས་ཀྱིས་མདོར་
བསྡུས་པ་དང་ལྷག་མ་བཅུ་གསུམ་གྱིས་རྒྱས་པར་བཤད་པའི་ཕྱིར་རོ། །བཞི་པ་ནི། རྣམ་
པར་མ་བཀྲོལ་ཞེས་དྲང་ངོ༌། །གང་ན། བསྟན་བཅོས་ཀྱི་བསྡུས་པའི་དོན་གྱི་ཚིག་ལེའུར་
བྱས་པ་ལུས་རྣམ་གཞག་རྣམས་ནིའོ། །གང་གིས་ན། སེང་བཟང་བདག་གིས་སོ། །དེའི་རྒྱུ་
མཚན་ནི། བཀྲོལ་ མི་ དགོས་ཤིང་། བཀྲོལ་ན་ཉེས་ པ་ ཡོད་ པའི་ ཕྱིར་ རོ། །དང་ པོ་ནི།
བསྟན་བཅོས་མཛད་པ་པོ་རྗེས་བཙུན་ཉིད་ཀྱིས། སེམས་བསྐྱེད་པ་ནི་གཞན་དོན་ཕྱིར།
ཞེས་བྱ་བ་དང༌། སོགས་པ་ཕྲིན་ལས་ཀྱི་བར་འོག་ནས་འཆད་པར་འགྱུར་བའི་བསྟན་
བཅོས་མཐའ་དག་གིས་ལུས་རྣམ་གཞག་འདི་འཆད་པས། ཡན་ལག་རྒྱས་བཤད་དེ་དག་
རྣམ་པར་བཤད་པས་ལུས་རྣམ་གཞག་བཤད་པར་བསམ་ སྟེའོ། །གཉིས་པ་གོང་འོག་
གཉིས་ཀར་བཀྲོལ་ན། ཟློས་པའི་ཉེས་པར་འགྱུར་དུ་དོགས་ནས་སོ། །དངོས་བརྒྱད་ལུས་
- 1 5 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
མཛེས་རྒྱན་བཟང་བདུན་ཅུས་སྤྲས། །གྲངས་དང་གོ་རིམ་ངེས་པའི་གོས་བཟང་ཅན། །ཟློས་
པའི་དྲི་མ་ཀུན་དང་རྣམ་བྲལ་བའི། །ལུས་འདི་མཐོང་ན་མཁས་རྣམས་ཆགས་པར་འགྱུར།།
བསྡུ་བའི་ཚིགས་བཅད་དོ། ། །
༈ གཉིས་པ་ལ་གསུམ་སྟེ། འཇུག་ཡུལ་མཁྱེན་གསུམ། འཇུག་པ་སྦྱོར་བཞི།
ཞུགས་འབྲས་ཆོས་སྐུའི་ཡན་ལག་རྒྱས་བཤད་དོ། །དང་པོ་ལ། འབྲས་བུ་ཐུན་མོང་མ་ཡིན་
པ་རྣམ་མཁྱེན། རྒྱུ་ཐུན་མོང་མ་ཡིན་པ་ལམ་ཤེས། རྒྱུའི་བླང་དོར་ཐུན་མོང་མ་ཡིན་པ་གཞི་
ཤེས་ཀྱི་ཡན་ལག་རྒྱས་བཤད་གསུམ་མོ། །དང་པོ་ལ་གསུམ་སྟེ། མཚམས་སྦྱར། བརྗོད་བྱ་
ཆོས་བཅུ་བཤད། སྐབས་བསྡུ་བའོ། །དང་པོ་ལ། བཤད་པར་བཞེད་དེ་ཞེས་དྲང་ངོ་། །གང་
ན༑ རྣམ་མཁྱེན་ཉིད་དེ་བརྗོད་བྱར་བསྡུས་པའི་ཚིག་ལེའུར་བྱས་པའི་དོན་ནོ། །གང་གི་སྒོ་
ནས་ན། སེམས་བསྐྱེད་ལ་སོགས་པའི་རྣམ་པར་ཏེ། བྱེ་བྲག་ཏུ་བཤད་ཅིང་གཏན་ལ་ཕབ་
པའི་སྒོ་ནས་སོ། །གང་གི་ཚེ་ན། སྔར་བཤད་པ་དེ་ལྟར་ཤེར་ཕྱིན་གྱིས་བསྡུས་པའི་དོན་ལུས་
རྣམ་གཞག་ཀུན་བསྟན་ནས་དེའི་རྗེས་སུའོ། །གང་དུ་ན། སྐབས་བརྒྱད་ཀྱི་དང་པོར་རོ།།
དེར་སྟོན་པ་ཅི་སྟེ་ཞེ་ན། ཐོབ་པར་བྱ་དགོས་པའི་འཇུག་ཡུལ་ཡིན་པའི་ཕྱིར་ཞེས་དྲང་ངོ༌།།
གང་ན། རྣམ་མཁྱེན་ཉིད་དོ། །གང་གིས་ན། ཤེས་རབ་ཀྱིས་བྱང་ཆུབ་ལ་དམིགས་པས་བྱང་
ཆུབ་ཀྱང་ཡིན་ལ། སྙིང་རྗེའི་བསམ་པས་སེམས་ཅན་ལ་དམིགས་པས་སེམས་དཔའ་ཡང་
ཡིན་པས། བྱང་ཆུབ་སེམས་དཔའ་སྟེ། མི་གཙང་བ་ལ་དམིགས་པའི་ཏིང་ངེ་འཛིན་ལ་མི་
གཙང་བ་ཞེས་ཟེར་བ་བཞིན་ནོ། །དེའང་བྱང་ཆུབ་ཆེན་པོ་སྔོན་གྱི་དེ་བཞིན་གཤེགས་པའི་
རྗེས་སུ་ཐོབ་པར་འདོད་པས་སོ། །དེའི་རྒྱུ་མཚན་ནི། ཆེད་དུ་གཉེར་བྱའི་འབྲས་བུ་ཡིན་པའི་
ཕྱིར་རོ། །གཉིས་པ་ལ་བཞི་སྟེ། ལམ་གྱི་རང་བཞིན་བྱང་ཆུབ་ཏུ་སེམས་བསྐྱེད་པ་དེ་རྣམ་
- ] 53 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་དག་བྱེད་གདམས་ངག་ནོད་པ། དེ་བསྒོམས་པའི་འབྲས་བུ་ངེས་འབྱེད་ཡན་ལག།
གདམས་པའི་དོན་ཕྱིན་ཅི་མ་ལོག་པར་སྒྲུབ་པའོ། །དང་པོ་ལ། སྤྱི་གཞུང་གཉིས་སོ། །དང་
པོ་ལ་གཉིས་ཏེ། སེམས་བསྐྱེད་སྡོམ་པའི་རང་བཞིན་གཏན་ལ་དབབ་པ་དང་། དེ་ཡང་དག་
པར་བླངས་ཏེ་བསླབ་པའོ། །དང་པོ་གསུམ་སྟེ། སེམས་བསྐྱེད་ཀྱི་རང་བཞིན། སྡོམ་པའི་
རང་བཞིན། དེ་དག་གི་ཁྱད་པར་རོ། །དང་པོ་ལ། རྒྱུ་ངོ་བོ་འབྲས་བུ་གསུམ་མོ། །རྒྱུ་ལ་
གཉིས་ ཏེ། སྐྱེ་བའི་རྒྱུ་དང༌། ལྡོག་ པའི་ རྒྱུའོ། །དང་ པོ་ལ། བྱང་ སེམས་ ཀྱི་ ས་ ལས། དེ་
བཞིན་གཤེགས་པའམ་བྱང་ཆུབ་སེམས་དཔའི་ཆོ་འཕྲུལ་མཐོང་བའམ། གཞན་ལས་ཐོས་
པ༑ ཐེག་ཆེན་གྱི་སྡེ་སྣོད་ཐོས་པ། བྱང་ཆུབ་སེམས་དཔའི་ཆོས་ནུབ་ཏུ་ཉེ་བར་མཐོང་བ།
སྙིགས་མའི་སེམས་ཅན་ཉོན་མོངས་པར་མཐོང་བ་སྟེ། རྐྱེན་བཞི་དང་། རིགས་ཕུན་སུམ་
ཚོགས་པ། དགེ་བའི་བཤེས་གཉེན་གྱིས་ཟིན་པ། སྙིང་རྗེ་ཆེ་བ། འཁོར་བའི་སྡུག་བསྔལ་
གྱིས་མི་འཇིགས་པ་སྟེ། རྒྱུ་བཞི་དང༌། རང་དང་། གཞན་དང་རྒྱུ་དང༌། སྦྱོར་བའི་སྟོབས་ཏེ།
སྟོབས་བཞི་སྟེ། བཅུ་གཉིས་པོ་སོ་སོའམ། ཚོགས་པ་ལ་བརྟེན་ནས་སྐྱེ་བར་བཤད་དོ།།
འོན་ཀྱང་འདིར་བསྡུས་ན་གསུམ་སྟེ། སེམས་བསྐྱེད་ཆགས་པའི་རྟེན། ཉེར་ལེན་གྱི་རྒྱུ།
དེའི་རྐྱེན་ནོ། །དང་པོ་ལ། ལུས་དང་། བསམ་པའི་རྟེན་གཉིས་ལས། དང་པོ་ལམ་ཤེས་སྐྱེ་
རུང་གི་གང་ཟག་ལྷ་དང་མི་ལ་སོགས་པའོ། །མདོ་ལས། གང་ཚེ་རྐང་གཉིས་གཙོ་བོ་ཡིས།
།ཆོས་ཀྱི་སྒྲོན་མ་འདི་བཤད་པ། །དེ་ཚེ་ལྷ་མི་སྟོང་ཕྲག་བརྒྱ། །བྱང་ཆུབ་ཏུ་ནི་སེམས་བསྐྱེད་
དོ༑ ༑ཞེས་སོ། །གཉིས་པ་ནི། སྐྱབས་འགྲོ་ཁྱད་པར་ཅན་ཏེ། ཛེ་ཏ་རིས་སྐྱབས་གསུམ་སྔོན་
དུ་འགྲོ་བ་ཅན་བྱང་ཆུབ་ཀྱི་མཆོག་ཏུ་སེམས་བསྐྱེད་པ་ཞེས་འབྱུང་བས་སོ། །གཉིས་པ་ལ།
སྙིང་ རྗེ། དད་པ། འདོད་པ་གསུམ་ལས། དང་པོ་ཆེད་དུ་བྱ་བའི་ཡུལ་སེམས་ཅན་སྡུག་
- 1
5 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༢
བསྔལ་སྣ་ཚོགས་ཀྱིས་གཟིར་བ་ལ་དམིགས་པའི་སྙིང་རྗེ་ཆེན་པོ་སྟེ། ཇི་སྐད་དུ། དེ་ལ་ཐོག་
མར་ རིགས་ནུས་པས། །སྙིང་རྗེའི་ས་བོན་རབ་བསད་ཅིང༌། །སྦྱོར་དང་བསམ་པ་ཕུན་
ཚོགས་ལས། །བྱང་ཆུབ་སེམས་ནི་རབ་ཏུ་བཟུང༌། །ཞེས་སོ། །གཉིས་པ་ཆེད་དུ་རྫོགས་
པའི་སངས་རྒྱས་སྲས་དང་བཅས་པ་ལ་ཡོན་ཏན་ཅན་དུ་ཤེས་པའི་དད་པ་སྟེ། དཀོན་མཆོག་
སྒྲོན་མ་ལས། རྒྱལ་དང་རྒྱལ་བའི་ཆོས་ལ་དད་གྱུར་ཅིང༌། །རྒྱལ་སྲས་རྣམས་ཀྱི་སྤྱོད་ལ་
དད་བྱེད་པ། །བྱང་ཆུབ་བླ་ན་མེད་ལ་དད་གྱུར་ནས། སྐྱེས་བུ་ཆེན་པོ་རྣམས་ཀྱི་སེམས་
བསྐྱེའོ། །ཞེས་སོགས་སོ། །གསུམ་པ་ཆེད་དུ་བྱེད་པ་པོ་རང་གི་ངང་ཚུལ་ལེགས་པར་ཤེས་
པས་སངས་རྒྱས་ལ་འདོད་པའི་སྨོན་པ་བརྩོན་འགྲུས་དང་བཅས་པ་སྟེ། གང་ཕྱིར་སེམས་
ཅན་མི་གྱུར་པ། །ཚད་མེད་སྐད་ཅིག་རེ་རེ་ལ། །རྫོགས་པའི་བྱང་ཆུབ་དེ་ཡི་ཕྱིར། །ཞུམ་པ་
དང་དུ་བླང་མི་བྱ། །ཞེས་པ་དང༌། ཞི་བ་ལྷས། བྱང་ཆུབ་ཏུ་སྨོན་པའི་སེམས་ནི། སངས་
རྒྱས་སུ་འགྱུར་བ་བྱའོ། །ཞེས་སེམས་སྨོན་པ་ལས་སྐྱེས་པ་ཡིན་ནོ། །ཞེས་སོ། །འཇུག་པ་
སེམས་བསྐྱེད་ལ། དེའི་སྟེང་དུ་བྱང་ཆུབ་ཀྱི་རྒྱུ་ལ་བསླབར་པར་འདོད་པའི་འདུན་པ་དགོས་
ཏེ༑ རྒྱུས་འབྲས་བུ་བསྟན་ཞེས་པས་སོ། །གསུམ་པ་བདག་རྐྱེན་དགེ་བའི་བཤེས་གཉེན་
གྱིས་ཟིན་པ་དགོས་ཏེ། སྡུད་པར། སངས་རྒྱས་ཆོས་རྣམས་དགེ་བའི་བཤེས་ལ་བརྟེན་ཏོ་
ཞེས། །ཡོན་ཏན་ཀུན་གྱི་མཆོག་མངའ་རྒྱལ་བས་དེ་སྐད་གསུངས། །ཞེས་སོ། །འོ་ན། དེ་
བཞིན་ རིགས་ དང་ ལྡན་ པ་ ཡང༌ ། །བྱང་ ཆུབ་ སེམས་ནི་ཚོལ་ བར་བྱེད། །ཅེས་ དཀོན་
བརྩེགས་ལས་བཤད་དོ། །ཞེ་ན། དེ་ནི་སྔར་བརྗོད་པའི་ནང་དུ་འདུས་པས་སོ། །ཆོ་ག་རྒྱུར་
མི་དགོས་སམ་ཞེ་ན། སེམས་བསྐྱེད་ལ་ཆོ་ག་མེད་ཀྱང་སྐྱེ་བ་ཡང་ཡོད་པས་མ་སྨོས་སོ།།
གཉིས་པ་ལ། སྔར་གྱི་རྒྱུ་རྐྱེན་དེ་དག་མ་ཚང་ན། །སྐྱེ་བ་ལྡོག་གོ །འགལ་རྐྱེན་མི་དགོས་པ་
ས
- 1 55 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། མི་ནུས་པ་དང༌། སྐྲག་པ་དང་། སྒྱིད་ལུག་པ་སྟེ། སྨོན་པའི་མི་མཐུན་ཕྱོགས་འཛིན་པ་
དང༌། བླ་མ་དང་མཆོད་པར་འོས་པ་སླ་བ་དང་། གཞན་འགྱོད་པ་བསྐྱེད་པའི་གནས་མ་ཡིན་
པ་ལ་འགྱོད་པ་བསྐྱེད་པ་དང་། ཐེག་ཆེན་ལ་ཞུགས་པའི་སེམས་ཅན་རྣམས་ལ་མི་བསྔགས་
པ་དང༌། ཚིགས་སུ་བཅད་པ་མ་ཡིན་པ་བརྗོད་པ་དང༌། སྒྱུ་དང་གཡོས་གཞན་ལ་ཉེ་
བར་སྤྱོད་ཀྱི། ལྷག་པའི་བསམ་པས་མ་ཡིན་པ་སྟེ། ནག་པོའི་ཆོས་བཞི་དང་། ལོག་ལྟ་སྐྱེས་
པའོ། །བྱང་ཆུབ་སེམས་དཔའི་ས་ལས། རིགས་དང་མི་ལྡན་པ། སྡིག་གྲོགས་ཀྱིས་ཟིན་པ།
སྙིང་རྗེ་ཆུང་བ། འཁོར་བའི་སྡུག་བསྔལ་གྱིས་སྐྲག་པ་སྟེ། བཞི་ལྡོག་པའི་རྒྱུར་བཤད་དོ། །
གཉིས་པ་ལ། མཚན་ཉིད། མཚོན་བྱ། མཚན་གཞི་གཏན་ལ་དབབ་པ་དང་
གསུམ་མོ། །དང་པོ་ལ། དགག་བཞག་སྤང་གསུམ་ལས། དང་པོ་ནི། ཁ་ཅིག་ན་རེ། གཞན་
དོན་ཕུན་ཚོགས་དང་རྫོགས་པའི་བྱང་ཆུབ་ཀྱི་ངོ་བོ་སྣང་བ་ཅན་གཞན་དོན་དུ་རྫོགས་པའི་
བྱང་ཆུབ་འདོད་པས་བསྐྱེད་པའི་དམ་བཅའོ། །ཞེ་ན། སོ་སོ་སྐྱེ་བོ་ཆོས་ཅན། སེམས་བསྐྱེད་
མེད་པར་ཐལ། རྫོགས་པའི་བྱང་ཆུབ་ཀྱི་ངོ་བོ་སྣང་བ་མེད་པའི་ཕྱིར། འདོད་ན། ཞི་བ་ལྷས།
སོ་སོའི་སྐྱེ་བོ་ལ་ཡང་བྱང་ཆུབ་ཀྱི་སེམས་སྐྱེ་སྟེ་ཞེས་པ་དང༌། དཔའ་བར་འགྲོ་བའི། མདོ་ལས།
འཇིག་ཚོགས་ལ་ལྟ་བ་རི་རབ་དང་མཉམ་པ་བསྐྱེད་ཀྱང་བྱང་ཆུབ་ཀྱི་སེམས་སྐྱེ་ཞིང་དེ་ལས་
སངས་རྒྱས་ཀྱི་ཆོས་རྣམས་སྐྱེའོ། །ཞེས་པ་དང་འགལ་ལོ། །རྟགས་མ་གྲུབ་སྟེ། ངོ་བོ་རང་
མཚན་པ་མི་སྣང་ཡང་རྣམ་པ་སྣང་བས་སོ། །ཞེ་ན། རྣམ་པ་སྣང་བས་ངོ་བོ་སྣང་བར་མི་
འགྱུར་ཏེ། སྒྲ་རྟག་པའི་རྣམ་པ་སྣང་ཡང་ངོ་བོ་སྣང་བར་མི་འགྱུར་བ་བཞིན་ནོ། །གཉིས་པ་
ནི༑ དོན་གྱི་ངོ་བོ་རིག་པ་གང་ཞིག །གཞན་གྱི་དོན་གྱི་ཕྱིར་ཡང་དག་པར་རྫོགས་པའི་བྱང་
ཆུབ་ལ་དམིགས་པའི་འདོད་པ་དང་མཚུངས་ལྡན་དུ་འབྱུང་བའོ། །སྤྲོ་བ་ཆེ་དང་རྩོམ་པ་ཆེ།།
- ] 5 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
དོན་ཆེ་བ་དང་འབྱུང་བ་ཆེ། །བྱང་ཆུབ་སེམས་དཔའི་སེམས་དཔའ་ཆེ། །དོན་གཉིས་ལྡན་
པའི་སེམས་འབྱུང་བ། །ཞེས་སྐྱེས་བུ་བྱེད་པའི་འབྲས་བུ་གོ་ཆ་དང་སྦྱོར་བའི་བརྩོན་འགྲུས་
གཉིས་དང་། དོན་བྱེད་པའི་ཡོན་ཏན་རང་གཞན་ལ་ཕན་པའི་ཆེ་བ་དང་། འབྲས་བུ་ཡོངས་
སུ་འཛིན་པའི་ཡོན་ཏན་བྱང་ཆུབ་ཆེན་པོ་འགྲུབ་པ་དང་ལྡན་པ། དམིགས་ཡུལ་བྱང་ཆུབ་
ཆེན་པོ་དང་སེམས་ཅན་གྱི་དོན་བྱ་བ་ལ་དམིགས་པའི་སེམས་པ་འབྱུང་བ། སེམས་བསྐྱེད་
ཀྱི་མཚན་ཉིད་དུ་བཤད་པ་དང་མཐུན་ནོ། །གསུམ་པ་ལ། གཉལ་ཞིག་ནས། མཚན་ཉིད་དེས་
སངས་རྒྱས་ཀྱི་སའི་སེམས་བསྐྱེད་ལ་མ་ཁྱབ་བོ། །ཞེ་ན། ཁྱེད་རྫོགས་པའི་བྱང་ཆུབ་ཀྱི་
སྒྲིབ་པ་ཁྱད་པར་ཅན་སེམས་བསྐྱེད་ཀྱི་མཚན་ཉིད་དུ་འདོད་པ་ལའང་སངས་རྒྱས་ཀྱི་ས་ལ་
མ་ཁྱབ་པ་མཚུངས་སོ། །བསྒྲུབ་བྱ་ལ་སྒྲུབ་པར་མིང་བཏགས་པས་སྐྱོན་མེད་དོ། །ཞེ་ན། འོ་
ན༑ འདིར་ཡང་འདོད་པའི་སྒྲ། འདོད་པ་པོ་དང་འདོད་པར་བྱས་ཟིན་པ་གཉིས་ཀ་ལ་
འཇུག་པས་སྐྱོན་མེད་དོ། །ཐུགས་དགོངས་སུ། འོ་ན། དོན་དུ་གཉེར་བ་ནི། རྟོག་པ་སྟེ། དེ་
དག་ལྷན་ཅིག་གྱུར་པའི་སེམས་དེ་ཇི་ལྟར་བཅོམ་ལྡན་འདས་ཀྱི་ཡིན་ཞེ་ན། བདེན་ཏེ། དོན་
དུ་གཉེར་བ་ནི། དོན་དུ་གཉེར་བར་བྱེད་པ་པོ་ཉིད་དེ། ལས་ཀྱི་ཆོས་ཕྱི་མའི་སེམས་སོ་སོ་
ཡང་ངོ༌། །དེའི་ཕྱིར་དོན་དུ་གཉེར་བ་བྱས་ཟིན་པའི་སེམས་རྣམ་པར་རྟོག་པ་མེད་པ་ཁོ་ན་ནི།
བཅོམ་ལྡན་འདས་ཀྱི་སྟེ། དེ་ཡང་མངོན་པར་འདོད་པའོ། །ཞེས་སོ། །གཉིས་པ་ལ། ཤེས་
བྱ་ཐམས་ཅད་ཁོང་དུ་ཆུད་པས་བྱང་ཆུབ། དེའི་རྒྱུར་དགེ་བ་རྒྱ་ཆེན་པོ་གསོག་པའམ་
བསགས་པས་སེམས། དེ་རྒྱུ་ཕུན་སུམ་ཚོགས་པ་ལས་འབྱུང་བའམ་བྱུང་པས་བསྐྱེད་པའོ།།
གསུམ་པ་ལ། ངོ་བོ་ངོས་གཟུང་། དེ་གཏན་ལ་དབབ། དེའི་རབ་ཏུ་དབྱེ་བ་གསུམ་མོ། །དང་
པོ་ལ། དགག་བཞག་སྤང་གསུམ་ལས། དང་པོ་ནི། ཁ་ཅིག་སྤྱོད་ཕྱོགས་མཛད་པ་ཞང་ཆོག་ན་རེ།
- 1 57 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་བསྐྱེད་ཀྱི་མཚན་གཞི་ སྨོན་ལམ་ཡིན་ཏེ། བྱང་ས་ལས། བྱང་ཆུབ་སེམས་དཔའ་
རྣམས་ཀྱི་སྨོན་ལམ་གྱི་མཆོག་ནི། སེམས་བསྐྱེད་པའོ། །ཞེས་པས་སོ། །ཞེ་ན། དེ་ལ་རྟོགས་
པ་ཕན་ཚུན་བརྟེན་པའི་སྐྱོན་ཡོད་དེ། དེ་རྟོགས་པ་སེམས་བསྐྱེད་རྟོགས་པ་ལ་ལྟོས་པས་སོ།།
གཉིས་པ་ནི། སྟོང་ཉིད་རྟོགས་པའི་ཤེས་རབ་ཀྱིས་བྱང་ཆུབ་ལ་དམིགས། སྙིང་རྗེས་སེམས་
ཅན་ལ་དམིགས་པའི་སྟོང་ཉིད་སྙིང་རྗེའི་བདག་ཉིད་ཅན་གྱི་ཡིད་ཤེས་དགེ་བ། འཁོར་
སེམས་བྱུང་ཅི་རིགས་པ་དང་མཚུངས་པར་ལྡན་པ་སྟེ། འཕགས་པས། སེམས་ནི། རྣམ་
པར་ཤེས་པ་སྟེ། རྣམ་པ་རིག་པའོ། །རྣམ་པར་ཤེས་པ་གང་ཡིན་ཞེ་ན། ཡིད་ཀྱི་རྣམ་པར་
ཤེས་པ་སྟེ། དཀར་པོའི་ཆོས་ཐམས་ཅད་ལ་དམིགས་པ་དེ་ནི་དེ་ལ་སྲིད་པའི་ཕྱིར་རོ། །ཞེས་
པས་སོ། །དེ་ཡང་གནས་མ་གྱུར་པའི་རྣམ་གཞག་ཡིན་གྱི་གནས་གྱུར་པ་ན་ཡེ་ཤེས་ཉིད་
མཚན་གཞིར་རྟོགས་པར་བྱའོ། །དེ་ལས་གཞན་པ་ནི། སྒོ་ལྔའི་ཤེས་པ། ཡུལ་གཟུགས་
སོགས་ལ་དམིགས་ཀྱི། གཞན་དོན་དང་བྱང་ཆུབ་ལ་མི་དམིགས། ཀུན་གཞི་དང་ཉོན་ཡིད།
རྟག་ཏུ་ལུང་མ་བསྟན་ཡིན་པས་སེམས་བསྐྱེད་ཀྱི་མཚན་གཞི་མིན་ནོ། །གསུམ་པ་ནི། བྱང་
སེམས་འགོག་པ་ལ་སྙོམས་པར་ཞུགས་དུས་ན་ཆོས་ཅན། སེམས་བསྐྱེད་མེད་པར་ཐལ།
ཡིད་ཤེས་མེད་པའི་ཕྱིར། འདོད་ན། བྱང་སེམས་མིན་པར་ཐལ། སེམས་བསྐྱེད་མེད་པའི་
ཕྱིར་རོ། །ཞེ་ན། གནས་མ་གྱུར་པའི་དབང་དུ་བྱས་ནས་དེ་དུས་ན་སེམས་བསྐྱེད་མངོན་
གྱུར་མེད་པར་ཐལ་བར་འདོད་པ་ཡིན་ཡང་བྱང་སེམས་སུ་མི་འགལ་ཏེ། བྱང་སེམས་གཉིད་
ཀྱིས་ལོག་པའི་དུས་བཞིནནོ། །གནས་གྱུར་པ་ལ་ཡེ་ཤེས་ཡོད་པས་ཁྱབ་པ་མེད་དོ།།
གཉིས་པ་ནི། དེ་ཡི་རྩ་བ་སྙིང་རྗེར་འདོད། །རྟག་ཏུ་སེམས་ཅན་ཕན་པར་སེམས། །ཆོས་ལ་
མོས་དང་དེ་བཞིན་དེའི། །ཡེ་ཤེས་ཚོལ་བར་དམིགས་པའོ། །གོང་དུ་འདུན་པ་འགྲོ་བ་སྟེ།།
，
-1 5 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
སྡོམ་པ་རྒྱ་ཆེན་དེ་ཡི་རྟེན། །ལམ་འགོག་པ་ནི་མི་མཐུན་ཕྱོགས། །སློང་ཞིང་དང་དུ་ལེན་པའོ།།
བསོད་ནམས་ཡེ་ཤེས་རང་བཞིན་གྱི། །དགེ་བ་འཕེལ་བ་དེ་ཕན་ཡོན། །ཕ་རོལ་ཕྱིན་ལ་
རྟག་སྦྱོར་བ། །འདི་ཡི་ངེས་པར་འབྱུང་བར་བརྗོད། །དེ་ཡི་མཐར་ཐུག་པ་ཡིན་ཏེ། །སོ་སོ་
རང་གི་དེ་སྦྱོར་བས། །བྱང་ཆུབ་སེམས་དཔའི་སེམས་བསྐྱེད་པ། །རྣམ་པར་ངེས་པར་ཤེས་
པར་བྱ། །ཞེས་པ་ལྟར་བཅུ་སྟེ། རྩ་བ་སྙིང་རྗེ་ཆེན་པོ། བསམ་པ་རྟག་ཏུ་སེམས་ཅན་ཐམས་
ཅད་ལ་ཕན་པར་སེམས་པ། མོས་པ་ཐེག་ཆེན་གྱི་ཆོས་ལ་མོས་པ། དམིགས་པ་ཐེག་ཆེན་
དེའི་ཡེ་ཤེས་ཚོལ་བའི་རྣམ་པར་དམིགས་པ། འགྲོ་བ་གོང་ནས་གོང་དུ་འདུན་པ། རྟེན་བྱང་
ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ། ཉེས་དམིདས་མི་མཐུན་ཕྱོགས་ཐེག་པ་གཞན་
གྱི་སེམས་སློང་ཞིང་དང་དུ་ལེན་པས་ཐེག་ཆེན་གྱི་ལམ་གཅོད་པ། ཕན་ཡོན་ཚོགས་གཉིས་
ཀྱི་དགེ་བ་འཕེལ་བ། ངེས་པར་འབྱུང་བ་རྟག་ཏུ་ཕར་ཕྱིན་ལ་གོམས་པ། མཐར་ཐུག་ས་སོ་
སོའི་རང་གི་ས་ལ་སྦྱོར་བས། གང་ཞིག་ས་གང་ལ་ཞུགས་པའི་ས་དེ་ནི། དེའི་མཐར་ཐུག་
པའོ། །
I
，
གསུམ་པ་ལ། ངོ་བོ་དང༌། སྐྱེ་ཚུལ་དང༌། ས་མཚམས་དང༌། གྲོགས་དང༌།
བཞེད་ཚུལ་གྱིས་དབྱེ་བ་སྟེ། ལྔའོ། །དང་པོ་ནི། སྨོནའཇུག་གཉིས་ཏེ། འདི་ལ། ལོ་ཙཱ་བ་ན་
རེ། བྱང་ཆུབ་མ་ཐོབ་པ་ན་ཐོབ་པར་སྨོན་པ་སྨོན་པ་སེམས་བསྐྱེད། བྱང་ཆུབ་ཐོབ་ནས་ཕར་
ཕྱིན་དྲུག་ལ་འཇུག་པ་འཇུག་པ་སེམས་བསྐྱེད་ཡིན་པས་སོ་སོ་སྐྱེ་བོ་ལ་མེད་དོ། །ཞེའོ།།
སངས་རྒྱས་ཡེ་ཤེས་ཀྱིས་ཀྱང༌། སྨོན་པ་བྱང་ཆུབ་ཀྱི་སེམས་ནི། འཇིག་རྟེན་ཐམས་ཅད་ཀྱི་
ཡིན་ལ། འཇུག་ པ་ བྱང་ཆུབ་ཀྱི་སེམས་ནི། རབ་ཏུ་དགའ་བ་ནས་བརྩམས་ཏེའོ། །ཞེས་
བཤད་དོ། །གཞན་ཡང་པཎྜིཏ་མང་པོས་འདི་བཞེད་མོད། འཐད་པར་མ་མཐོང་སྟེ། སོ་སོ་
- 1 5 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱེ་བོ་ལ་ཆོས་ཅན། བྱང་ཆུབ་ཀྱི་ལམ་ནས་འགྲོ་བ་ལྟ་བུའི་སེམས་བསྐྱེད་མེད་པར་ཐལ།
འཇུག་པ་སེམས་བསྐྱེད་མེད་པའི་ཕྱིར་རོ། །གཞན་ཡང་རྒྱ་མཚོ་སྤྲིན་གྱི་སོ་སོ་སྐྱེ་བོ་ལ་ཡོད་
པར་བཤད་པ་དང་ཡང་འགལ་ལོ། །འཇུག་པ་སེམས་བསྐྱེད་ཆོས་ཅན། ཆོ་ག་ལ་བརྟེན་
ནས་ཐོབ་པ་མི་སྲིད་པར་ཐལ། སོ་སོ་སྐྱེ་བོ་ལ་མེད་པའི་ཕྱིར། འདོད་ན། སྤྱོད་འཇུག་ཏུ། མི་
ལྡོག་པ་ཡི་སེམས་ཀྱིས་སུ། །སེམས་དེ་ཡང་དག་བླངས་གྱུར་ན། །དེ་ནས་བཟུང་སྟེ་གཉིད་
ལོག་གམ། །བག་མེད་གྱུར་ཀྱང་བསོད་ནམས་ཤུགས། །རྒྱུན་མི་ཆད་པར་དུ་མ་ཞིག །ནམ་
མཁའ་མཉམ་པར་རབ་ཏུ་འབྱུང་། །ཞེས་སོགས་དང་འགལ་ལོ། །ཡང་སློབ་དཔོན་སྐལ་
ལྡན་ན་རེ། འདུན་སོགས་གསུམ་གྱིས་དབྱེ་བ་ལས། །སྨོན་པའི་སེམས་ནི་རྣམ་པ་གསུམ།།
འཇུག་པ་ཞེས་བྱའི་སེམས་རྣམས་ནི། །བཅུ་དགུ་རྣམས་སུ་འདོད་པ་ཡིན། །ཞེས་སེམས་
བསྐྱེད་ཉེར་གཉིས་ཀྱི་དང་པོ་གསུམ་སྨོན་པ། ལྷག་མ་བཅུ་དགུ་འཇུག་པ་ཡིན་པས་ཚོགས་
ལམ་ན་མེད་དོ། །ཞེས་ཟེར་བ་ལའང་སྐྱོན་སྔ་མས་རེག་གོ །དེས་ན་ལམ་དུ་འགྲོ་འདོད་པ་
ལྟར། གཞན་དོན་དུ་སངས་རྒྱས་ཐོབ་པར་སྨོན་པ་སྨོན་པ་སེམས་བསྐྱེད་དམ། འགྲོ་བཞིན་
པ་ལྟར། སྒྲུབ་པ་ལ་སློབ་འདོད་པ་འཇུག་པ་སེམས་བསྐྱེད་དོ། །སྤྱོད་འཇུག་ཏུ། བྱང་ཆུབ་
སེམས་དེ་མདོར་བསྡུས་ན། །རྣམ་པ་གཉིས་སུ་ཤེས་བྱ་སྟེ། །བྱང་ཆུབ་སྨོན་པའི་སེམས་དང་
ནི༑ ༑བྱང་ཆུབ་འཇུག་པ་ཉིད་ཡིན་ནོ། །འགྲོ་བར་འདོད་དང་འགྲོ་བ་ཡི། །བྱེ་བྲག་ཇི་ལྟར་
ཤེས་པ་ལྟར། །དེ་བཞིན་མཁས་པས་འདི་གཉིས་ཀྱི། །བྱེ་བྲག་རིམ་བཞིན་ཤེས་པར་བྱ།།
ཆོས་བཤེས་ཀྱིས། སྨོན་པ་ཙམ་ཆོ་གས་མ་བླངས་པ་དེ་སྨོན་པ། ཆོ་གས་བླངས་ནས་བར་
ཆད་མེད་ལམ་གྱི་བར་འཇུག་པར་བཞེད་དོ། །གཉིས་པ་ནི། བླངས་པ་བརྡ་ལས་བྱུང་བའི་
སེམས་བསྐྱེད། ཆོས་ཉིད་ཀྱིས་ཐོབ་པ་དོན་དམ་པའི་སེམས་བསྐྱེད་གཉིས་སོ། །དང་པོ་ནི།
- 1
6 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
གྲོགས་སྟོབས་རྒྱུ་སྟོབས་རྩ་བའི་སྟོབས། །ཐོས་སྟོབས་དགེ་བ་གོམས་པ་ལས། །མི་བརྟན་
པ་དང་བརྟན་འབྱུང་བ། །གཞན་གྱིས་བསྟན་པའི་སེམས་བསྐྱེད་བཤད། །ཅེས་གཞན་གྱིས་
བསྟན་ཅིང་རྣམ་ པར་ རིག་བྱེད་ལས་ སེམས་བསྐྱེད་པ་ནི། བརྡ་ལས་བྱུང་བ་སྟེ། དེ་ལ་
གྲོགས་དགེ་བའི་བཤེས་གཉེན་གྱི་སྟོབས་དང་། རྒྱུ་རིགས་ཀྱི་སྟོབས་དང་། དགེ་བའི་རྩ་བ་
རིགས་རྒྱས་པའི་སྟོབས་དང༌། ཐེག་ཆེན་གྱི་སྡེ་སྣོད་ཐོས་པའི་སྟོབས་དང་། ཚེ་འདིར་ཐོས་
བསམ་སོགས་དགེ་བ་ཡང་ཡང་གོམས་པའི་སྟོབས་ལས་བྱུང་བ་སྟེ། ལྔ་ལས། དང་པོ་མི་
བརྟན་པ། ལྷག་མ་བཞི་བརྟན་པའོ། །གཉིས་པ་ནི། རྫོགས་པའི་སངས་རྒྱས་རབ་མཉེས་
བྱས། །བསོད་ནམས་ཡེ་ཤེས་ཚོགས་རབ་བསགས། །ཆོས་ལ་མི་རྟོག་ཡེ་ཤེས་ནི། །སྐྱེས་
ཕྱིར་དེ་ནི་དམ་པར་འདོད། །ཆོས་དང་སེམས་ཅན་རྣམས་དང་ནི། །དེ་ཡི་བྱ་བ་སངས་རྒྱས་
ཉིད། །མཆོག་ལ་སེམས་མཉམ་རྙེད་པའི་ཕྱིར། །དེ་ཡིས་རབ་དགའ་ཁྱད་པར་འཕགས།།
སྐྱེ་བ་རྒྱ་ཆེན་དེ་ལ་སྤྲོ། །བསམ་པ་ཡང་ནི་དག་པ་དང་། །ལྷག་མ་དག་ལ་མཁས་པ་དང་།།
ངེས་པར་འབྱུང་བར་ཤེས་པར་བྱ། །ཞེས་པས་དོན་དམ་པའི་སེམས་བསྐྱེད་པ་དེ་ཡང་ས་
རབ་ཏུ་དགའ་བར་ཐོབ་སྟེ། ཆོས་ཀྱི་བདག་མེད་རྟོགས་པས་ཆོས་ལ་སེམས་མཉམ། བདག་
གཞན་མཉམ་པར་རྟོགས་པས་སེམས་ཅན་ལ། བདག་གི་སྡུག་བསྔལ་དང་འདྲ་བར་གཞན་
གྱི་སྡུག་བསྔལ་ཟད་པར་འདོད་པས་སེམས་ཅན་གྱི་བྱ་བ་ལ། སངས་རྒྱས་ཀྱི་ཆོས་ཉིད་དང་
བདག་དབྱེར་མེད་པར་རྟོགས་པས་སངས་རྒྱས་ལ་སེམས་མཉམ་པ་ཐོབ་པའོ། །དེ་ཡང་
ཁྱད་པར་དྲུག་སྟེ། ཐེག་ཆེན་ཆོས་ལ་མོས་པའི་ས་བོན་ཤེར་ཕྱིན་སྐྱེད་བྱེད་ཀྱི་མ། བསམ་
གཏན་གྱི་བདེ་བའི་མངལ། སྙིང་རྗེ་སྐྱོང་བའི་མ་མ་སྟེ། བཞིས་སྐྱེ་བའི་ཁྱད་པར། སྨོན་ལམ་
ཆེན་པོ་བཅུ་སྒྲུབ་པས་རྒྱ་ཆེ་བ། དཀའ་སྤྱད་ཡུན་རིང་པོས་མི་སྐྱོ་བས་སྤྲོ་བ། བྱང་ཆུབ་དང་
-1
6 ， -



E
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉེ་བར་ཤེས་ཤིང་དེའི་ཐབས་ཤེས་པས་བསམ་པ་དག་པ། ས་གཞན་གྱི་ཚུལ་ལ་མཁས་
པས་ལྷག་མ་ལ་མཁས་པ། འདི་ནི་རྟོག་པ་ཙམ་མོ། །ཞེས་ས་རྣམ་པར་བཞག་པ་དེ་རྟོག་པ་
ཉིད་དུ་ཤེས་ལ། དེ་ཉིད་ལ་མི་རྟོག་པར་ཡིད་ལ་བྱེད་པས་ངེས་པར་འབྱུང་བའོ། །དེ་ནི་
བསྒོམ་པས་བསྐྱེད་པར་བྱ་བ་ཡིན་གྱི། ཆོ་ག་ལས་མི་སྐྱེ་སྟེ། སྒོམ་རིམ་ལས། དོན་དམ་པའི་
བྱང་ཆུབ་ཀྱི་སེམས་དེ་ནི། འཇིག་རྟེན་ལས་འདས་པ། སྤྲོས་པ་མཐའ་དག་དང་བྲལ་བ།
ཤིན་ཏུ་གསལ་བ། དོན་དམ་པའི་སྤྱོད་ཡུལ། དྲི་མ་མེད་པ། མི་གཡོ་བ་རླུང་མེད་པའི་མར་
མེའི་རྒྱུན་བཞིན་དུ་མི་གཡོ་བའོ། །དེ་གྲུབ་པ་ནི། རྟག་ཏུ་གུས་པས་ཞི་གནས་དང་ལྷག་
མཐོང་གི་རྣལ་འབྱོར་གོམས་པར་བྱས་པ་ལས་འགྱུར་ཏེ། ཞེས་པས་སོ། །སྔ་མ་ཀུན་རྫོབ་
བྱང་ཆུབ་ཀྱི་སེམས་ལ་ཆོ་ག་ལས་སྐྱེ་བ་ཡང་ཡོད་དོ། ། །
གསུམ་པ་ལ། དངོས་ཀྱི་དོན་དང༌། རྩོད་སྤང་ངོ༌། །དང་པོ་ནི། སེམས་བསྐྱེད་
དེ་ནི་ས་རྣམས་ལ། །མོས་དང་ལྷག་བསམ་དག་པ་དང་། །རྣམ་པར་སྨིན་པ་གཞན་དུ་འདོད།
དེ་བཞིན་སྒྲིབ་པ་སྤངས་པའོ། །ཞེས་པས་མོས་སྤྱོད་ཀྱི་ས་ལ་མོས་པ་ལས་བྱུང་བ། ས་
བདུན་པའི་བར་ལ་ལྷག་བསམ་དག་པ། བརྒྱད་པ་དགུ་པ་བཅུ་པ་ལ་རྣམ་པར་སྨིན་པ།
སངས་རྒྱས་ས་ལ་སྒྲིབ་པ་སྤངས་པའི་སེམས་བསྐྱེད་དོ། །གཉིས་པ་ནི། སངས་རྒྱས་ས་ལ་
སེམས་བསྐྱེད་མེད་དེ། ཡོད་ན། སྤྲིན་ལྟ་བུ་ཡོད་དགོས་པ་ལ་དེ་མེད་པར་རྒྱལ་སྲས་རྣམས་
ཀྱི་སེམས་བསྐྱེད་པ། །སྤྲིན་དང་འདྲ་བར་བསྟན་པ་ཡིན། །ཞེས་པ་དང༌། མདོ་ལས། བྱང་
ཆུབ་སེམས་དཔའ་དེ་བཞིན་གཤེགས་པའི་སྤྱོད་ལམ་སྟོན་པར་འདོད་པས་ཤེས་པས་སོ།།
ཞེ་ན། སྐྱོན་མེད་དེ། རྒྱལ་སྲས་ལ་ཡོད་པས་སངས་རྒྱས་ལ་མི་ཁེགས་ཤིང༌། སངས་རྒྱས་
བྱང་ཆུབ་སེམས་དཔར་བཏགས་པའང་ཡོད་པའི་ཕྱིར་རོ། །འོ་ན། དགའ་ལྡན་གྱི་གནས་ན་
བ
- 1 6 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། (༡༢
གནས་པ་ལ་སོགས་པ་རྣམ་པ་ཀུན་ཏུ་སྟོན་པར་རུང་ཞེས་བཤད་པ་དང་འགལ་ཞེ་ན། མི་
འགལ་ཏེ། འོག་མིན་དུ་སངས་རྒྱས་ནས་དེ་ཉིད་འདོད་ཁམས་སུ་མཛད་པ་བཅུ་གཉིས་
བསྟན་པ་ཡོད་པའི་ཕྱིར་རོ། །ལང་གཤེགས་ལས། གཙང་མའི་གནས་དག་རྣམ་སྤངས་པའི།།
འོག་མིན་གནས་ནི་ཉམས་དགའ་བར། །ཡང་དག་སངས་རྒྱས་དེར་སངས་རྒྱས། །སྤྲུལ་པ་
རྣམས་ནི་འདིར་འཚང་རྒྱ། །ཞེས་པས་སོ། །བཞི་པ་ལ། མི་ཟད་པ་བརྒྱད་ཅུ་དང་སྦྱར་བའི་
སེམས་བསྐྱེད་ཉེར་གཉིས་ཏེ། བསྐྱེད་པ་ས་དང་འདྲ་བར་འདོད། །ཅེས་སོགས་སོ། །ལྔ་པ་
ནི༑ སེམས་ཅན་ཐམས་ཅད་སངས་རྒྱས་ལ་བཀོད་དེ། དེ་ནས་རང་འཚང་རྒྱ་འདོད་བ་རྫི་བོ་
ལྟ་བུ། རང་གཞན་མཉམ་པར་འཚང་རྒྱ་འདོད་པ་མཉན་པ་ལྟ་བུ། ཐོག་མར་རང་སངས་
རྒྱས་ནས་དེ་ནས་སེམས་ཅན་གྱི་དོན་བྱེད་པ་རྒྱལ་པོ་ལྟ་བུ་དང་གསུམ་དུ་བཤད་དོ། །གསུམ་
པ་ ལ་ གཉིས་ ཏེ། གཞོགས་འཕྱས་བརྩེ་བ་མེད་པའི་ཚིག །འཕགས་པ་ཕ་རོལ་ལ་སྨོད་པའོ། །མཛོད་ལས། ཉམས་
པ་ཉེས་དམིགས་ཀྱི་དང་། ཐོབ་པ་ཕན་ཡོན་གྱི་འབྲས་བུའོ། །དང་པོ་ལ་གསུམ་སྟེ། དམ་
བཅའ་ཉམས་པས་ཀུན་གྱི་སྨད། མིང་དོན་འཕོས་པས་རང་གཞན་ལ་གནོད། ཉེས་པ་ལྕི་
བས་ངན་སོང་དུ་སྐྱེ་བའོ། །དང་པོ་ནི་ཡར་སྐྱབས་གནས། མར་སེམས་ཅན། བར་དུ་རང་
བསླུས་པས་སངས་རྒྱས་མི་མཉེས། སེམས་ཅན་མི་མགུ། རང་དོན་ཉམས་ཤིང་ལྷ་དང་
བཅས་པའི་འཇིག་རྟེན་གྱིས་སྨད་པ་སྟེ། བློ་གྲོས་རྒྱ་མཚོའི་མདོ་ལས། བློ་གྲོས་རྒྱ་མཚོ།
བྱང་ཆུབ་སེམས་དཔས་སེམས་ཅན་མ་བརྒལ་བ་བསྒྲལ་བ་དང་། མ་གྲོལ་བ་དགྲོལ་བ་དང་།
དབུགས་མ་ཕྱིན་པ་དབུགས་དབྱུང་བ་དང་། ཡོངས་སུ་མྱ་ངན་ལས་མ་འདས་པ་ཡོངས་སུ་མྱ་
ངན་ལས་བཟླ་བའི་ཕྱིར་སེམས་ཅན་ཐམས་ཅད་ལ་དབུགས་ཕྱུང་ལ། མང་དུ་ཐོས་པ་དང་།
དེ་ལས་གཞན་པའི་དགེ་བ་བྱང་ཆུབ་ཀྱི་ཕྱོགས་ཀྱི་ཆོས་རྣམས་ལ་ཡང་བརྩོན་པར་མི་བྱེད་ན།
- 1 6 3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་ཆུབ་སེམས་དཔའ་དེ་ནི། ཇི་སྐད་དུ་སྨྲས་པ་དེ་བཞིན་བྱེད་པ་མ་ཡིན་ཏེ། ལྷ་དང་བཅས་
པའི་འཇིག་རྟེན་སླ་བ་ཡིན་ནོ། །དེ་ལྟ་བུ་དེ་སྔོན་སངས་རྒྱས་མཐོང་བའི་ལྷ་རྣམས་ཀྱིས་
མཐོང་ན་འཕྱ་ཞིང་གཞོགས་འཕྱས་བྱེད་ལ་རྣམ་པར་སྨོད་དེ་ཞེས་སོ། །གཉིས་པ་ནི། རྒྱལ་
པོ་རྒྱལ་སྲིད་ཉམས་པ་ལྟར་མིང་དོན་ཤོར་ནས་ཚེ་འདིར་བཀྲ་མི་ཤིས་པ་སྣ་ཚོགས་འབྱུང་
ཞིང་མེ་ལོང་དང་བྱད་བཞིན་ནམ། འགོ་ནད་བཞིན་གཞན་ལའང་གནོད་དོ། །བརྒྱད་སྟོང་
པར། བྱང་ཆུབ་སེམས་དཔའ་སུན་འབྱིན་པར་རིག་པར་བྱའོ། །བྱང་ཆུབ་སེམས་དཔའ་སྲེ་
དར་རིག་པར་བྱ་སྟེ། ཞེས་པས་སོ། །གསུམ་པ་ནི། མཚམས་མེད་པ་བས་ཆེས་ཆེར་ལྕི་བའི་
ཕྱིར་དམྱལ་བ་ལ་སོགས་ངན་སོང་ལས་མི་ཐར་ཞིང་ཞེས་ཏེ། ཐར་ཡང་ལམ་གོལ་བ་ཉན་
རང་དུ་ལྟུང་བ་སྟེ། སྡུད་པར། སེམས་བསྐྱེད་དེ་ནི་ཕས་ཕམ་པས་ཀྱང་ཤིན་ཏུ་ལྕི། །ཞེས་པ་
དང༌། དྲན་པ་ཉེར་བཞག་ལས། ཅུང་ཟད་ཅིག་བསམ་པ་ལས་མ་བྱིན་ན། ཡི་དྭགས་སུ་
སྐྱེའོ། །དམ་བཅས་པ་ལས་མ་བྱིན་ན། སེམས་ཅན་དམྱལ་བར་འགྲོའོ། །ཞེས་པས་སོ།།
གཉིས་པ་ལ་གསུམ་སྟེ། སྐྱེས་ཐོབ་ཀྱི་འབྲས་བུ་ངོ་མཚར། བར་སྐབས་ཀྱི་འབྲས་བུ་ཡིད་
བཞིན་གྱི་ནོར་བུ་སེམས་ལ་རྙེད་པས་དགོས་འདོད་ཆར་བཞིན་དུ་འབབ། མཐར་ཐུག་གི་
འབྲས་བུ་མངོན་པར་རྫོགས་པར་འཚང་རྒྱ་བའོ། །དང་པོ་ལ། རང་དོན་གཞན་དོན་གཉིས་
དོན་ གསུམ་མོ། །དང་པོ་ནི། སྡིག་པས་དབེན་ པས་ངན་འགྲོའི་འཇིགས་པ་མེད་ཅིང༌།
བསོད་ནམས་རླབས་ཆེན་ཐོབ་པས་མཐོ་རིས་ཀྱི་བདེ་བ་ཐོབ་པར་ངེས་པ་སྟེ། མྱོང་བར་ངེས་
པའི་སྡིག་པ་ཟིལ་གྱིས་གནོན་པ་ནི། སྤྱོད་འཇུག་ཏུ། སྡིག་པ་སྟོབས་ཆེན་མི་ཟད་བྱས་ན་
ཡང་། །དཔའ་ལ་བརྟེན་ནས་འཇིགས་པ་ཆེན་པོ་ལྟར། །གང་ལ་བརྟེན་ནས་ཡུད་ཀྱིས་སྒྲོལ་
འགྱུར་བ། །དེ་ལ་བག་ཅན་རྣམས་ཀྱིས་ཅིས་མི་བསྟེན། །ཞེས་པ་དང་། མ་ངེས་པའི་སྡིག་པ་
- 1
; 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
དྲུངས་ནས་འབྱིན་པར་སྤྱོད་འཇུག་ཏུ། དེས་ནི་དུས་མཐའི་མེ་བཞིན་སྡིག་ཆེན་རྣམས།།
སྐད་ཅིག་གཅིག་གིས་ངེས་པར་སྲེག་པར་བྱེད། །ཅེས་སོ། །ཕྱིན་ཆད་མི་གསོག་པར་ཡང་།
བློ་ལྡན་སེམས་མཆོག་བསྐྱེད་མ་ཐག་ཏུ་ཡང་། །མཐའ་ཡས་ཉེས་པར་སྤྱོད་ལས་སེམས་རབ་
བསྡམས། །ཞེས་སེང་གེའི་འོ་མ་ལྟར་གསུངས་སོ། །བསོད་ནམས་རླབས་ཆེན་ཐོབ་པར་
དཔའ་བྱིན་གྱིས་ཞུས་པ་ལས། བྱང་ཆུབ་སེམས་ཀྱི་བསོད་ནམས་གང༌། །གལ་ཏེ་དེ་ལ་
གཟུགས་མཆིས་ན། །ནམ་མཁའི་ཁམས་ནི་ཀུན་གང་སྟེ། །དེ་ནི་དེ་བས་ལྷག་པར་འགྱུར།།
སེམས་ཅན་ཀུན་གྱི་བསོད་ནམས་ཀྱི། །ཕུང་པོ་ཇི་སྙེད་ཡོངས་བཟུང་བ། །དེ་སྙེད་བྱང་ཆུབ་
སེམས་དཔའ་ཡི། །བྱང་ཆུབ་སེམས་ལས་རབ་ཏུ་འབྱུང་། །ཞེས་སོ། །གཉིས་པ་ནི། གཞན་
དོན་དུ་རང་སྡུག་བསྔལ་ལ་དགའ་བ་ཐོབ་པས་འཇིག་རྟེན་གསུམ་གྱི་མཆོད་གནས་སུ་གྱུར་
པ་ཡིན་ཏེ། གཉིས་འཕེལ་བྱེད་པ་རྟག་ཏུ་དགེ་བ་དང༌། །བརྩེ་ལྡན་བདེ་དང་སྡུག་བསྔལ་
དག་གིས་དགའ། །ཞེས་པ་དང༌། སྤྱོད་འཇུག་ཏུ། བྱང་ཆུབ་སེམས་བསྐྱེད་གྱུར་པའི་སྐད་
ཅིག་ལ། །སྲིད་པའི་བརྩོན་རར་བསྡམས་པའི་ཉམ་ཐག་རྣམས། །རྒྱལ་བ་རྣམས་ཀྱི་སྲས་
ཞེས་རབ་བརྗོད་ཅིང་། །འཇིག་རྟེན་ལྷ་མིར་བཅས་པའི་ཕྱག་བྱར་འགྱུར། །ཞེས་སོ། །ཤར་
རིའི་ སྡེ་པའི་ ལུང་ ལས། ཤཱ་རིའི་བུས་གསོལ་པ། བཅོམ་ལྡན་འདས། བདག་བྱང་ཆུབ་
སེམས་དཔའ་སེམས་དང་པོ་བསྐྱེད་པ་ལ་ཡང་ཕྱག་འཚལ་ལོ། །ཐ་ན་བྱང་ཆུབ་སེམས་
བསྐྱེད་པ་དུད་འགྲོར་གྱུར་པ་ལའང་ཕྱག་འཚལ་ལོ། །ཞེས་སོ། །གསུམ་པ་ནི། སངས་རྒྱས་
མཉེས། སེམས་ཅན་མགུ། རྒྱལ་བ་སྲས་བཅས་ཀྱིས་བསྲུང་བསྐྱབ་སྦ་བ་བྱེད་པས་རང་དོན་
སྒྲུབ་སྟེ། བསླབ་བཏུས་སུ། །འདི་ཉིད་དེ་བཞིན་གཤེགས་པ་མཉེས་བྱེད་ཡིན། །སེམས་
ཅན་སྨིན་པར་བྱེད་པའང་འདི་ཉིད་དེ། །རང་དོན་ཡང་དག་འགྲུབ་པའང་འདི་ཉིད་དོ།།
- 1
6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་སོ། །
གཉིས་པ་ལ་གསུམ་སྟེ། རང་དོན། གཞན་དོན། གཉིས་དོན་ནོ། །དང་པོ་ནི།
ཀླུ་སྒྲུབ་ཀྱིས། སེམས་ཅན་སྐྱོབ་པའི་བསམ་པ་ཅན། །དེ་དག་སྲིད་པའི་འདམ་སྐྱེས་ཀྱང༌།།
དེ་བྱུང་ཉེས་པས་མ་གོས་པས། །ཆུ་ཡི་པདྨའི་འདབ་མ་བཞིན། །ཞེས་སྐྱེས་བུ་གསུམ་གྱི་
དོན་འགྲུབ་པར་བཤད་དོ། །གཉིས་པ་ནི། སྡོང་པོ་བཀོད་པ་ལས། བྱང་ཆུབ་ཀྱི་སེམས་ནི།
འདོད་པའི་དོན་ཐམས་ཅད་ཡོངས་སུ་གྲུབ་པས་ནོར་བུ་རིན་པོ་ཆེ་ལྟ་བུའོ། །བྱང་ཆུབ་ཀྱི་
སེམས་ནི། འཁོར་བའི་ཆུ་ན་རྒྱུ་བ་འདོན་པས་ལྕགས་ཀྱུ་ལྟ་བུའོ་ཞེས་སོ། །ངེས་པ་དང་མ་
ངེས་པ་ལ་འཇུག་པ་ཕྱག་རྒྱའི་མདོར། འཇམ་དཔལ། རིགས་ཀྱི་བུའམ། རིགས་ཀྱི་བུ་མོ་
གང་ལ་ལས། ཕྱོགས་བཅུའི་སེམས་ཅན་བཙོན་རར་བཅུག་པ་ཐམས་ཅད་བཙོན་ར་ནས་
བཏོན་ཏེ་འཁོར་ལོ་བསྒྱུར་བའི་བདེ་བའམ་ཚངས་པ་ཉིད་ཀྱི་བདེ་བ་ལ་བཀོད་པ་བས།
འཇམ་དཔལ། རིགས་ཀྱི་བུའམ། རིགས་ཀྱི་བུ་མོ་གཞན་གང་གིས། ཐེག་ཆེན་ལ་མོས་པ་
ལ་དད་པའི་སེམས་ཀྱིས་བལྟ་བ་ཐོབ་ཅིང༌། དེའི་བསྔགས་པ་ཡང་བརྗོད་ན། འདི་ནི། དེ་
བས་བསོད་ནམས་ གྲངས་མེད་པ་བསྐྱེད་དོ། །ཞེས་སོ། །གསུམ་པ་ནི། སྤྱོད་འཇུག་ཏུ།
འགྲོ་བའི་འཆི་བདག་འཇོམས་བྱེད་པའི། །བདུད་རྩིའི་མཆོག་ཀྱང་འདི་ཡིན་ནོ། །འགྲོ་བའི་
དབུལ་བ་སེལ་བ་ཡི། །མི་ཟད་གཏེར་ཀྱང་འདི་ཡིན་ནོ། །འགྲོ་བའི་ཉོན་མོངས་གདུང་སེལ་
བའི། །སེམས་ཀྱི་ཟླ་བ་ཤར་བ་ཡིན། །འགྲོ་བའི་མི་ཤེས་རབ་རིབ་དག །དཔྱིད་འབྱིན་ཉི་
མ་ཆེན་པོ་ཡིན། །ཞེས་སོ། །གསུམ་པ་ནི། གཞན་དོན་དུ་སངས་རྒྱས་ཐོབ་པར་བྱའོ་ཞེས་
སེམས་བསྐྱེད་པས་མི་གཙང་བའི་ལུས་སངས་རྒྱས་ཀྱི་སྐུར་སྒྱུར་པས་གསེར་འགྱུར་དང་འདྲ་
ལ༑ སངས་རྒྱས་ཀྱི་རྒྱུ་བྱེད་པས་ས་བོན་ལྟ་བུ་སྟེ། ཞི་བ་ལྷས། སྡོང་པོ་བཀོད་པར་གསུངས་པའི་དོན་
- 1
6 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
བསྡུས་ཏེ། སེར་འགྱུར་རྩི་ཡི་རྣམ་པ་མཆོག་ལྟ་བུ། །མི་གཙང་ལུས་འདི་བླངས་ནས་རྒྱལ་བའི་
སྐུ༑ ༑རིན་ཆེན་རིན་ཐང་མེད་པར་སྒྱུར་བས་ན། །བྱང་ཆུབ་སེམས་ཞེས་བྱ་བ་རབ་བརྟན་
ཟུངས། །ཞེས་ སོ། །དཔའ་བར་འགྲོ་བའི་དོན་བླངས་ནས་བསླབ་བཏུས།ལས། གཡོ་བྱས་ཏེ་བྱང་
ཆུབ་ཀྱི་སེམས་བསྐྱེད་པའང་སངས་རྒྱས་ཀྱི་རྒྱུར་གསུངས་ན། དགེ་བ་སྣ་འགའ་བྱས་ཏེ་
སེམས་བསྐྱེད་པ་ལྟ་ཅི་སྨོས་ཞེས་སོ། །གཉིས་པ་ལ། སྤྱིར་ཆོས་ཉིད་ཀྱིས་ཐོབ་པ་བསམ་
གཏན་དང་ཟག་མེད་ཀྱི་སྡོམ་པ་དང་། ཡང་དག་པར་བླངས་པ་བརྡ་ལས་བྱུང་བའི་སྡོམ་པ་
གཉིས་ལས། འདི་ལ། རྒྱུ། ངོ་བོ། འབྲས་བུ་གསུམ་ལས། དང་པོ་ལ། སྐྱེ་བའི་དང་། ལྡོག་
པའི་རྒྱུ་གཉིས་སོ། །དང་པོ་ལ། རྟེན། རྒྱུ། བདག་ རྐྱེན་ གསུམ་ལས་དང་པོ་སྐྱབས་འགྲོ་
ཁྱད་པར་ཅན་ ཡིན་ཏེ། སྡུད་པར། སངས་རྒྱས་ཆོས་ད་འཕགས་པའི་དགེ་འདུན་སྐྱབས་
སོང་སྟེ། །སངས་རྒྱས་འགྲུབ་བྱ་སྙམ་དུ་ཀུན་མཁྱེན་ཡིད་བྱེད་ན། །མཁས་པས་ཚུལ་ཁྲིམས་
ཕ་རོལ་ཡིན་གནས་རིག་པར་བྱ། །ཞེས་སོ། །གཉིས་པ་དད་པ་སྙིང་རྗེ་འདོད་པ་གསུམ་གྱི་
སྟེང་དུ་སྡོམ་པའི་རང་བཞིན་ལེགས་པར་ཤེས་པའི་ལེན་པར་འདོད་པ་དགོས་ཏེ། དཀོན་
མཆོག་སྤྲིན་ ལས། ཇི་ལྟར་ན། བྱང་ཆུབ་སེམས་དཔའ་རྣམས་ བྱང་ཆུབ་སེམས་དཔའི་
བསླབ་པའི་སྡོམ་པས་བསྡམས་པ་ཡིན་ཞེ་ན། འདི་ལ་བྱང་ཆུབ་སེམས་དཔའ་འདི་ལྟར་སྤྱོད་
དེ༑ སོ་སོར་ཐར་པའི་སྡོམ་པ་ཙམ་གྱིས་བདག་བླ་ན་མེད་པའི་བྱང་ཆུབ་ཏུ་འཚང་རྒྱ་བར་མི་
ནུས་ཀྱི། དེ་བཞིན་གཤེགས་པས་གང་འདི་མདོ་སྡེ་དང་དེ་དག་ལས་བྱང་ཆུབ་སེམས་དཔའི་
སྤྱོད་པ་དང་བྱང་ཆུབ་སེམས་དཔའི་བསླབ་པའི་གནས་བཅས་པ་དེ་དག་ལ་བདག་གིས་
བསླབ་པར་བྱའོ། །ཞེས་སོ། །
གསུམ་པ་བླ་མ་ནུས་པ་དང་ལྡན་པས་ཆོ་ག་རྣམ་དག་བྱས་པ་དགོས་ཏེ། སྡོམ་པ་
- 1 6 7 -



E，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཉི་ཤུ་པར། བླ་མ་སྡོམ་ལ་གནས་ཤིང་མཁས། །ནུས་དང་ལྡན་ལས་བླང་བར་བྱ། །ཞེས་སོ།།
བྱང་ཆུབ་སེམས་དཔའི་སོ་སོར་ཐར་པར། ལུང་ནོད་པ་ཐམས་ཅད་དང༌། སྡོམ་པ་གཟུང་བ་
ཡང་། བྱང་ཆུབ་སེམས་དཔའི་བསླབ་པའི་གནས་ལ་སྒོམ་པ་ལྷུར་བྱེད་པ་སྡོམ་པ་དང་ལྡན་
པ་ལ་ནོད་དོ། །དགེ་བའི་བཤེས་གཉེན་མེད་ན། ཕྱོགས་བཅུ་ན་བཞུགས་པའི་སངས་རྒྱས་
དང་བྱང་ཆུབ་སེམས་དཔའ་རྣམས་མངོན་སུམ་དུ་བསྒོམས་ཏེ་བདག་གིས་ཅི་ནུས་པ་དང་
སྦྱར་ཞིང་སྡོམ་པ་བཟུང་ངོ༌། །ཞེས་སོ། །གཉིས་པ་ནི། རྒྱུ་བདག་རྐྱེན་དེ་དག་མ་ཚང་ན་སྐྱེ་
བ་ ལྡོག་ལ། ཀུན་ནས་བཀྲིས་པ་ཆེན་པོས་རྩ་ལྟུང་སྤྱད་པ་དང༌། བྱང་ཆུབ་ཏུ་སྨོན་པའི་
སེམས་སྤངས་པས་རྒྱུན་ལྡོག་གོ །ཕུལ་བས་ལྡོག་པར་བསྡུ་བར་མི་བརྡ་འཕྲོད་པའི་དྲུང་དུ་འབུལ་བ་
དང་ལྡན་པའི་ཚིག་བརྗོད་པར་བྱེད་པ་དང་ཞེས། བཤད་དོ། །རྩ་ ལྟུང་ ནི། ཞི་ བ་ ལྷས། དཀོན་ མཆོག་
གསུམ་གྱི་དཀོར་འཕྲོག་པ། །ཕས་ཕམ་པ་ཡི་ལྟུང་བར་འདོད། །དམ་པའི་ཆོས་ནི་སྤོང་བྱེད་
པ༑ ༑གཉིས་པར་ཐུབ་ པས་ གསུངས་ པ་ཡིན། །ཚུལ་ཁྲིམས་འཆལ་བའི་དགེ་སློང་ལ།།
ངུར་སྨྲིག་འཕྲོག་དང་བརྡེག་པ་དང་། །བཙོན་རར་འཇུག་པར་བྱེད་པ་དང་། །རབ་ཏུ་བྱུང་
ལས་འབེབས་པ་དང༌། །སྲོག་བྲལ་བྱེད་པ་གསུམ་པ་ཡིན། །མཚམས་མེད་ལྔ་པོ་བྱེད་པ་
དང༌། །ལོག་པར་ལྟ་བ་འཛིན་པ་དང་། །གྲོང་ལ་སོགས་པ་འཇིག་པ་ནི། །རྩ་བའི་ལྟུང་བར་
རྒྱལ་བས་གསུངས། །བློ་སྦྱངས་མ་བྱས་སེམས་ཅན་ལ། །སྟོང་པ་ཉིད་ནི་བརྗོད་པ་དང༌།།
སངས་རྒྱས་ཉིད་ལ་ཞུགས་པ་དག །རྫོགས་པའི་བྱང་ཆུབ་བཟློག་པ་དང་། །སོ་སོ་ཐར་པ་
ཡོངས་སྤངས་ཏེ། །ཐེག་པ་ཆེ་ལ་སྦྱོར་བ་དང༌། །སློབ་པའི་ཐེག་པས་ཆགས་ལ་སོགས།།
སྤོང་བར་འགྱུར་བ་མིན་ཞེས་འཛིན། །ཕ་རོལ་དག་ཀྱང་འཛིན་འཇུག་དང་། །རང་གི་ཡོན་
ཏན་བརྗོད་པ་དང༌། །རྙེད་པ་དང་ནི་བཀུར་སྟི་དང༌། །ཚིགས་བཅད་རྒྱུ་ཡིས་གཞན་སྨོད་
- 1 6 8 -



༩
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
དང༌། །བདག་ནི་ཟབ་མོ་བཟོད་པ་ཞེས། །ལོག་པ་ཉིད་དུ་སྨྲ་བ་དང༌། །དགེ་སྦྱོང་ཆད་པས་
གཅོད་འཇུག་དང༌། །དཀོན་མཆོག་གསུམ་ནི་སྦྱིན་བྱེད་དང༌། །སྦྱིན་པ་ལེན་པར་བྱེད་པ་
དང་། །ཞི་གནས་འདོར་བར་བྱེད་པ་དང་། །ཡང་དག་འཇོག་གི་ལོངས་སྤྱོད་རྣམས། ཁ་ཏོན་
བྱེད་ལ་སྦྱིན་པ་རྣམས། །དེ་དག་རྩ་བའི་ལྟུང་བ་སྟེ། །སེམས་ཅན་དམྱལ་བ་ཆེན་པོའི་རྒྱུ།།
རྨི་ལམ་འཕགས་པ་མཁའ་སྙིང་པོའི། །མདུན་དུ་འདུག་སྟེ་བཤགས་པར་བྱ། །ཞེས་བཅོ་
བརྒྱད་དམ་བཅུ་གསུམ་མོ། །བསྡུ་ན་བཞིའོ། །གཉིས་པ་ལ། མཚན་མཚོན་གཞི་གསུམ་
ལས། དང་པོ་ནི། བྱང་ཆུབ་སེམས་དཔའི་སྤང་བྱ་གཞི་དང་བཅས་པ་སྤོང་བའི་སེམས་པ་
དབང་རྒྱུན་ཆགས་རྣམ་པར་རིག་བྱེད་ལས་ཐོབ་པ་སྟེ། དེས་སྡོམ་པ་མིན་པ་དང༌། ཉན་རང་
གི་དང༌། ཆོས་ཉིད་ཀྱིས་ཐོབ་པ་བསལ་ནས། བྱང་ཆུབ་སེམས་དཔའི་བརྡ་བྱུང་གི་སྡོམ་པར་
མཚོན་ནོ། །ཞི་བའི་ལྷས། སྤོང་བའི་སེམས་ནི་ཐོབ་པ་ལས། །ཚུལ་ཁྲིམས་ཕ་རོལ་ཕྱིན་
གསུངས་ཏེ། །དེ་ལྟས་དེ་ནི་སེམས་ཉིད་དོ། །ཞེས་སོ། །བྱེ་བྲག་ཏུ་མི་དགེ་བ་མཐའ་དག་
སྤོང་བ་དང༌། དགེ་བ་མཐའ་དག་སྒྲུབ་པ་དང་། སེམས་ཅན་ཐམས་ཅད་ཀྱི་དོན་བྱ་བར་
འདོད་པའི་སེམས་པ། སྡོམ་པ། དགེ་བ་ཆོས་སྡད། སེམས་ཅན་དོན་བྱེད་གསུམ་གྱི་མཚན་
ཉིད་དོ། །གཉིས་པ་ནི། དགེ་བ་མཐའ་དག་གི་སྡོམ་དུ་གྱུར་པ་དང་། མི་དགེ་བ་མཐའ་དག་
སྡོམ་ཞིང་འཆིང་བ་དང༌། གནས་སྐབས་དང་མཐར་ཐུག་ཏུ་བདེ་བའི་མཆོག་སྟེར་བས།
སྡོམ་པའོ། །གསུམ་པ་ལ་བཞི་ལས། དབྱེ་གཞི་བྱང་སེམས་ཀྱི་སྡོམ་པ་ཙམ་མོ། །དབྱེ་ངོ་ནི།
སྡོམ་པ། དགེ་བ་ཆོས་སྡུད། སེམས་ཅན་དོན་བྱེད་གསུམ་མོ། །ཐ་དད་ནི། ངོ་བོ་གཅིག་ལ་
ལྡོག་པ་ཐ་དད་དེ། ཚུལ་ཁྲིམས་ངོ་བོ་གཅིག་ཉིད། མི་དགེ་བ་སྤོང་བ། དགེ་བ་སྒྲུབ་པ།
སེམས་ཅན་གྱི་དོན་བྱེད་པའི་ཆ་ཐ་དད་ལ་སྡོམ་པ་གསུམ་དུ་བཞག་སྟེ། དཔེར་ན། ནོར་བུ་
-
-
- 1 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅིག་ཉིད། མུན་པ་སེལ། ནོར་ སྡུད། རིམས་ནད་ལ་ཕན་པ་བཞིན་ནོ། །གྲངས་ངེས་ནི།
བྱང་ཆུབ་སེམས་དཔའི་བྱ་བ་ལ། རང་གཞན་གྱི་བྱ་བ་གཉིས་སུ་ངེས་ཤིང་། གཞན་གྱི་བྱ་བ་
སེམས་ཅན་དོན་བྱེད་ཀྱི་ཚུལ་ཁྲིམས། རང་གི་བྱ་བ་ལ། མི་དགེ་བ་སྤོང་བ་དང་། དགེ་བ་
སྒྲུབ་པ་གཉིས་སུ་ངེས་པས་དང་པོ་སྡོམ་པ་དང༌། གཉིས་པ་དགེ་བ་ཆོས་སྡུད་དུ་ངེས་སོ།།
གསུམ་པ་ལ་གཉིས་ཏེ། ཉམས་པ་ཉེས་དམིགས་ཀྱི་དང༌། ཐོབ་པ་ཕན་ཡོན་གྱིའོ། །དང་པོ་
ནི༑ ནམ་མཁའི་སྙིང་པོའི་མདོ་ལས། ལྟུང་བའི་རྩ་བ་དེ་དག་གིས་འཁྲུལ་བར་གྱུར་པ།
ཐེག་པ་ཆེན་པོ་ལ་ཡང་དག་པར་ཞུགས་པ་ལས་དང་པོ་དག་ནི། དགེ་བའི་རྩ་བ་བསྐྱེད་པ་
ཐམས་ཅད་སྤྲུགས་པར་འགྱུར། ལྟུང་བའི་དངོས་པོར་འགྱུར་ཞིང་ལྷ་དང་མི་དང་ཐེག་པ་
ཆེན་པོའི་བདེ་བ་ལས་ཉམས་པར་འགྱུར། ངན་སོང་དུ་འགྲོ་བར་འགྱུར། དགེ་བའི་བཤེས་
གཉེན་དང་བྲལ་བ་དང་། འཁོར་བ་ན་ཡུན་རིང་དུ་གནས་པར་འགྱུར་རོ། །ཞེས་སོ། །ཏིང་
ངེ་འཛིན་རྒྱལ་པོ་ལས། ཚུལ་ཁྲིམས་འཆལ་བ་ངན་འགྲོ་དེར་འགྲོ་སྟེ། །དེ་ལ་ཐོས་པ་མང་
པོས་སྐྱོབ་མི་ནུས། །ཞེས་སོ། །
གཉིས་པ་ལ། ཐུན་མོང་བ་ སྔར་དང་འདྲ་བ་ལ། ཐུན་མོང་མ་ཡིན་པ་ལ།
གནས་ སྐབས་ དང༌ ། མཐར་ཐུག་གི་འབྲས་བུའོ། །དང་པོ་ལ། ལས་མཐའ་དང་། སྤྱོད་ པ་
དང༌། སྐྱེས་ཐོབ་ཀྱི་ཚུལ་ཁྲིམས་ གསུམ་ལས། དང༌ པོ་ནི། སྒྲིབ་གཉིས་བག་ཆགས་ ཀྱིས་
དག་པར་བྱ་བའི་ཕྱིར་ད་ལྟ་ཉིད་ནས་མི་དགེ་བ་མཐའ་དག་སྤང་བར་བྱའོ། །ཞེས་གོ་ཆ་
བགོས་ནས་སྦྱོར་བས་མི་དགེ་བ་ཅི་རིགས་སྤོང་བ་དང་། བདེ་བའི་ཕར་ཕྱིན་སོགས་ཐོབ་
པར་བྱ་བའི་ཕྱིར་ད་ལྟ་ཉིད་ནས་དགེ་བ་བསྒྲུབ་པར་བྱའོ། །ཞེས་གོ་བགོས་ནས་སྦྱོར་བས་
དགེ་བ་ཅི་རིགས་སུ་སྒྲུབ་པ་དང་། སེམས་ཅན་མ་ལུས་པའི་དོན་བྱེད་པའི་ཕྲིན་ལས་ཀྱི་ཕྱིར་
- 1 7 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ད་ལྟ་ཉིད་ནས་སེམས་ཅན་གྱི་དོན་བྱའོ། །ཞེས་གོ་བགོས་ནས་སེམས་ཅན་གྱི་དོན་ཅི་རིགས་
སུ་བྱེད་པ་རིམ་པ་བཞིན་དུ་ཚུལ་ཁྲིམས་གསུམ་གྱི་ལས་མཐའོ། །གཉིས་པ་ནི། ལས་དང་པོ་
པ་ལ་སྡོམ་པའི་ཚུལ་ཁྲིམས་གཙོ་ཆེ་བས་ཡི་དམ་གྱི་སྤྱོད་པ་ཡན་ལག་བདུན་པ་སོགས་ཀྱི་
སྤྱོད་པ་བྱ་ལ། མོས་པ་སྤྱོད་པ་ལ་དགེ་བ་ཆོས་སྡུད་གཙོ་ཆེ་བར་ཏིང་ངེ་འཛིན་གྱི་སྤྱོད་པ་བྱ་
ཞིང་། ས་ཐོབ་པ་རྣམས་ལ། སེམས་ཅན་དོན་བྱེད་གཙོ་ཆེ་བས་སེམས་ཅན་བསྟེན་པའི་སྤྱོད་
པ་བྱའོ། །གསུམ་པ་ནི། འགལ་རྐྱེན་མ་བྱུང་ན། ཚེ་རབས་ཐམས་ཅད་དུ་ཚུལ་ཁྲིམས་རྒྱུན་
ཆད་མེད་པར་རང་གཞན་གྱི་དོན་ཕུལ་དུ་ཕྱིན་པ་ཚུལ་བཞིན་དུ་མཛད་པ་ཆོས་ཚོལ་བ་རྟག་
ཏུ་ངུ་ལྟ་བུའམ། སེམས་ཅན་སྨིན་པར་བྱེད་པ་དགའ་མཆོག་ལྟ་བུའམ། དགེ་བའི་བཤེས་
གཉེན་བསྟེན་པ་གཞོན་ནུ་ནོར་བཟང་ལྟ་བུའོ། །གཉིས་པ་སྤངས་རྟོགས་ཕྲིན་ལས་གསུམ་
མོ༑ ༑།
གསུམ་པ་ལ་གཉིས་ཏེ། སྐྱབས་འགྲོ་དང་སེམས་བསྐྱེད་ཀྱི་ཁྱད་པར། སེམས་
བསྐྱེད་དང་སྡོམ་པའི་ཁྱད་པར་རོ། །དང་པོ་ནི། རྒྱུའི་སྐྱབས་འགྲོ་དང་སེམས་བསྐྱེད་རྟེན་
དང་བརྟེན་པའི་ཁྱད་པར་ཡོད་ལ། འབྲས་བུའི་སྐྱབས་འགྲོ་དང་སེམས་བསྐྱེད་ངོ་བོ་གཅིག་
ལ་ལྡོག་པ་ཐ་དད་དེ། སྐྱབས་གནས་ཀྱི་གོ་འཕང་དེ་ཐོབ་པར་འདོད་པས་དཔུང་གཉེན་དུ་
འཛིན་ཅིང་ཁས་ལེན་པའི་ཆ་ནས་སྐྱབས་འགྲོ། སྐྱབས་གནས་ཀྱི་གོ་འཕང་དེ་རང་གཞན་གྱི་
དོན་དུ་ཐོབ་པར་འདོད་པའི་བློ་བསྐྱེད་པའི་ཆ་ནས་སེམས་བསྐྱེད་དེ། དཔེར་ན། རྒྱལ་ས་
ཐོབ་པར་འདོད་པས་རྒྱལ་པོ་ལ་དཔུང་གཉེན་ཞུ་བ་དང༌། རྒྱལ་ས་ཐོབ་འདོད་ཀྱི་བློ་བསྐྱེད་
པ་བཞིན་ནོ། །གཉིས་པ་ལ། ཛེ་ཏ་རིས། གཞན་དོན་དུ་སེམས་བསྐྱེད་པར་བྱའོ། །ཞེས་
ཁས་འཆེས་པ་སྨོན་པ་སེམས་བསྐྱེད། སེམས་བསྐྱེད་མི་ཉམས་པར་བསྲུང་བར་བྱའོ་ཞེས་
་
，
- 1 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁས་འཆེས་པ་འཇུག་པའི་སེམས་བསྐྱེད། གཞན་དོན་དུ་བྱང་ཆུབ་སེམས་དཔའི་བསླབ་པ་
མཐའ་དག་བཟུང་བར་ཁས་འཆེས་པ་སྨོན་པའི་སྡོམ་པ། སྡོམ་པ་བཟུང་བ་ལྟར་སློབ་པར་
ཁས་འཆེས་པ་འཇུག་པའི་སྡོམ་པ་ཡིན་པས་སེམས་བསྐྱེད་བརྟན་པར་བྱས་ནས་ཕྱིས་སྡོམ་
པ་ལེན་པར་བཞེད་དོ། །རང་ལུགས་ཀྱིས། སེམས་བསྐྱེད་དང་སྡོམ་པ་ཁྱད་པར་ཡོད་དེ།
སེམས་བསྐྱེད་སེམས་ཅན་དང་བྱང་ཆུབ་ལ་དམིགས་པའི་སེམས་ཡིན་ལ། སྡོམ་པ་ནི། སྤོང་
བའི་སེམས་པ་དབང་རྒྱུན་ལྡན་ཡིན་པས་སྡོམ་པ་བླངས་ནས་མ་བཏང་བར་དུ་གཉིད་ལོག་
པ་དང་བརྒྱལ་བའི་དུས་སུའང་ཡོད་པའི་ཕྱིར་རོ། །གལ་ཏེ་ཁྱད་པར་མེད་ན། བསླབ་བཏུས་
ཀྱི་སེམས་བསྐྱེད་སོ་སོ་སྐྱེ་བོ་ལ་ཡོད་པར་བསྒྲུབས་ནས་དེའི་རྗེས་སུ། ཅི། སར་མ་ཚུད་པ་
ལ་བྱང་ཆུབ་སེམས་དཔའི་སྡོམ་པ་ཡོད་དམ་མེད་ཅེ་ན། ཡོད་པར་རིག་པར་བྱ་སྟེ། ཞེས་པ་
ཟློས་པར་འགྱུར་བ་དང་། བྱང་ཆུབ་སེམས་ནི་བསྐྱེད་བགྱི་ཞིང་། །དེ་བཞིན་དུ་ནི་བསླབ་པ་
ལ། །ཞེས་བསླབ་སེམས་ཐ་དད་དོན་མེད་པར་འགྱུར་རོ། །ཡང་ན། སེམས་ནི་བསྐྱེད་བགྱི་
ཞིང་ཞེས་པ་སྨོན་པ། སེམས་བསྐྱེད་བསླབ་པ་ལ་ཞེས་པ་འཇུག་པ་སེམས་བསྐྱེད་ཡིན་པས།
དེ་ཆོ་གས་བླངས་ནས་མ་བཏང་བར་དུ་བསོད་ནམས་རྒྱུན་ཆགས་སུ་འབྱུང་བས་སྨོན་འཇུག་
གི་ སྡོམ་པར་འགྱུར་རོ། །ས་སྐྱ་པའི་ཞལ་ནས། སྨོན་པའི་སེམས། སྨོན་པ་སེམས་བསྐྱེད།
སྨོན་པ་སེམས་བསྐྱེད་མི་ཉམས་པར་སྲུང་བ་གསུམ། འཇུག་པའི་སེམས། འཇུག་པ་སེམས་
བསྐྱེད། འཇུག་པ་སེམས་བསྐྱེད་མི་ཉམས་པར་སྲུང་བ་གསུམ་ལས། སེམས་བསྐྱེད་རྐྱང་པ་
སྡོམ་པ་མ་ཡིན་ལ། སྨོན་འཇུག་སེམས་བསྐྱེད་ལ། མི་མཐུན་ཕྱོགས་གཞི་དང་བཅས་པ་
སྤོང་སེམས་ཡོད་ན། གཉིས་ཀའང་སྡོམ་པར་འགྱུར་ཏེ། སྡོམ་པའི་མཚན་ཉིད་ཡོད་པའི་
ཕྱིར་ རོ། །འོ་ན། ཞི་བ་ལྷས། བྱང་ཆུབ་སྨོན་པའི་ སེམས་ལ་ནི། །འཁོར་ཚེ་ འབྲས་བུ་ཆེ་
- ] 7 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
འབྱུང་ཡང་། །ཇི་ལྟར་འཇུག་པའི་སེམས་བཞིན་དུ། །བསོད་ནམས་རྒྱུན་ཆགས་འབྱུང་བ་
མེད། །ཞེས་པ་དང་འགལ་ཞེ་ན། དེ་སྨོན་སེམས་རྐྱང་པ་ལ་དགོངས་སོ། །ཞེས་གསུངས་སོ།།
གཉིས་པ་ལ་གཉིས་ཏེ། སེམས་ཙམ་པ་དང༌། དབུ་མའི་ལུགས་གཉིས་སོ།།
དང་པོ་ནི། སེམས་ཙམ་གྱི་གཞུང་ལུགས་དང་བསྟུན་པ། རྗེས་བཙུན་བྱམས་པ་ལས་བརྒྱུད་
པ༑ སློབ་དཔོན་ཐོགས་མེད། ཙནྡྲ་གོ་མི། ཇོ་བོ་རྗེ་ལ་སོགས་པས་ཕྱག་ལེན་དུ་མཛད་པ་སྟེ།
འདི་ལ་བཞི་སྟེ། རྟེན་གྱི་ཁྱད་པར། མ་སྐྱེས་པ་སྐྱེད་པའི་ཁྱད་པར། སྐྱེས་པ་མི་ཉམས་པར་
སྲུང་བའི་ཁྱད་པར། ཉམས་ན་ཕྱིར་བཅོས་ཀྱི་ཁྱད་པར་རོ། །དང་པོ་ནི། སོ་སོ་ཐར་པའི་
སྡོམ་ལྡན་ཞིག་དགོས་ཏེ། ལམ་སྒྲོན་ལས། སོ་སོ་ཐར་པ་རིགས་བདུན་གྱི། །རྟག་ཏུ་སྡོམ་
གཞན་ལྡན་པ་ལ། །བྱང་ཆུབ་སེམས་དཔའི་སྡོམ་པ་ཡི། །སྐལ་བ་ཡོད་ཀྱི་གཞན་དུ་མིན།།
ཞེས་སོ། །གཉིས་པ་ནི། སྦྱོར་བའི་དུས་སུ་ཕྱག་དང་མཆོད་པ་ཙམ་བྱས་ཏེ། བསླབ་པ་
བརྗོད་པ་དང་བར་ཆད་དྲི་བ་ལ་སོགས་པ་མཛད་དོ། །དངོས་གཞི་སྨོན་པ་སྔར་བླངས་ནས་
འཇུག་པ་ཕྱིས་ལེན་ནོ། །མཇུག་མཁྱེན་པར་གསོལ་བ་ལ་སོགས་པ་མཛད་དོ། །གསུམ་ནི།
རྩ་བ་དང་ཡན་ལག་གི་ལྟུང་བ་རྣམས་མི་འབྱུང་བར་སྡོམ་སྟེ། སྡོམ་པ་ཉི་ཤུ་པར། རྙེད་དང་
བཀུར་བསྟི་ཆགས་ སོགས་ ཀྱིས། །བདག་བསྟོད་གཞན་ལ་སྨོད་པ་དང༌། །སྡུག་བསྔལ་
མགོན་མེད་གྱུར་པ་ལ། །སེར་སྣས་ཆོས་ནོར་མི་སྟེར་དང༌། །གཞན་གྱིས་བཤགས་ཀྱང་མི་
ཉན་པར། ཁྲོས་པས་གཞན་ལ་བརྡེག་པ་དང༌། །ཐེག་པ་ཆེན་པོ་ཡོངས་སྤངས་ཏེ། །དམ་
ཆོས་འདྲར་སྣང་སྟོན་པའོ། །ཞེས་ པས་ ཕམ་བཞི། ཚུལ་ ཁྲིམས་འཆལ་རྣམས་ཡལ་བར་
འདོར། །ཞེས་པ་ལ་སོགས་པ་ཉེས་བྱས་ཀུན་ནས་དཀྲིས་པས་བྱས་པ་ཉོན་མོངས་པ་ཅན་
དང་། བརྗོད་པ་ལ་སོགས་པས་བྱས་པ་ཉོན་མོངས་པ་ཅན་མིན་པ་རྣམས་སོ། །བཞི་པ་ནི།
- 1
Y 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྨོན་པའི་སེམས་སྤངས་སམ། ཀུན་ནས་དཀྲིས་པ་ཆེན་པོས་ཕམ་པ་བཞི་སྤྱད་ན་སྡོམ་པ་
བསྐྱར་ནས་ལེན། འབྲིང་གིས་སྤྱད་ན་གསུམ་ལ་བཤགས། ཉེས་བྱས་རྣམས་གཅིག་ལ་
བཤགས་སོ། །སྡོམ་པ་ཉི་ཤུ་པར། སྡོམ་པ་སླར་ཡང་བླང་བར་བྱ། །ཟག་པ་འབྲིང་ནི་གསུམ་
ལ་བཤགས། །གཅིག་གི་མདུན་དུ་ལྷག་མ་རྣམས། །ཞེས་སོ། །
གཉིས་པ་ནི། དབུ་མ་ པའི་ གཞུང་ ལུགས་དང་བསྟུན་པ། འཇམ་དཔལ་ལས་
བརྒྱུད། སློབ་དཔོན་ཀླུ་སྒྲུབ་དང་ཞི་བ་ལྷ་ལ་སོགས་པས་ཕྱག་ལེན་དུ་མཛད་པ་སྟེ། འདི་
ལའང་སྔར་བཞིན་བཞི་ལས། དང་པོ་ནི། སོ་ཐར་གྱི་སྡོམ་པ་ལྡན་ན། རྟེན་ཕུན་སུམ་ཚོགས་
པ་ཞེས་བྱ་ལ། མེད་ཀྱང་ཆོག་སྟེ། དང་པོ་སྐྱེ་བའི་རྟེན་དུ་མ་ངེས་ཏེ། མདོ་ལས། ལྷའི་བུ་
གང་དག་གིས་བླ་ན་མེད་པའི་བྱང་ཆུབ་ཏུ་སེམས་མ་བསྐྱེད་པ་དེ་དག་གིས་ཀྱང་བླ་ན་མེད་
པའི་བྱང་ཆུབ་ཏུ་སེམས་བསྐྱེད་པར་བྱའོ། །ཞེས་པས་སོ། །སྐྱེས་ཟིན་གནས་པའི་རྟེན་དུ་མ་
ངེས་ཏེ། དུད་འགྲོའི་རྟེན་ལའང་གནས་ཤིང་གཞན་དོན་དུ་སོ་སོ་ཐར་པའི་སྡོམ་པ་ཕུལ་ནས་
སྲོག་གཅོད་པ་ལ་སོགས་པ་འཇུག་པའི་ཕྱིར་རོ། །དེས་ན། ལེན་འདོད་དང་བརྡ་ཤེས་དོན་
གོ་ན། རྒྱལ་པོའམ། ལྷ་ལའང་སྐྱེའོ། ། །
གཉིས་པ་ལ་གསུམ་སྟེ། སྦྱོར་བ་སེམས་ཀྱི་ཐ་བ་སྦྱང་། དངོས་གཞི་བྱང་ཆུབ་
ཀྱི་སེམས་ཀྱི་ས་བོན་གདབ། རྗེས་རང་གཞན་དགའ་བ་བསྐྱེད་དེ་བརྟན་པར་བྱའོ། །དང་པོ་
ལ་གསུམ་སྟེ། རྟེན་བཤམ། གསོལ་བ་གདབ། ཡན་ལག་བདུན་པ་བྱ་བའོ། །དང་པོ་ནི།
དཀོན་མཆོག་གི་རྟེན་ལ་དཀོན་མཆོག་དངོས་ཀྱི་འདུ་ཤེས་བྱ། རྡུལ་རེའི་སྟེང་ན་རྡུལ་རྙེད་ཀྱི་
སངས་རྒྱས་ཀྱིས་བསྐོར་བ་ནམ་མཁའི་མཐས་གཏུགས་པར་བསམ། བྱང་ཆུབ་སེམས་
དཔའི་དགེ་འདུན་རྣམས་ལ་མི་ཕྱེད་པའི་དད་པས་ཅི་འབྱོར་དབུལ། ཕུན་སུམ་ཚོགས་པའི་
- 1 7 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཁྲི་ལ་བཞུགས་པའི་བླ་མ་དུས་གསུམ་གྱི་སངས་རྒྱས་ཀྱི་ངོ་བོར་བསྒོམ་མོ། །གཉིས་པ་ནི།
དད་པས་ཡོན་ཕུལ། མཎྜལ་དང་ཕྱག་ཕུལ། ཐལ་མོ་སྦྱར་ཏེ། རིགས་ཀྱི་བུ་ཁྱོད་ཀྱི་བདག་
ལ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་བགྲོད་པ་གཅིག་པའི་ལམ། སྐྱབས་
གསུམ་སྔོན་དུ་འགྲོ་བ་ཅན་གྱི་བྱང་ཆུབ་མཆོག་ཏུ་སེམས་བསྐྱེད་པ་སྩལ་དུ་གསོལ། ཞེས་
ལན་གསུམ་གསོལ་བ་གདབ་པ། སློབ་ དཔོན་ གྱིས་ ཇི་ ལྟར་ནུས་པ་བཞིན་དུ་སྦྱིན་ནོ་
ཞེས་ཁས་བླང་ངོ༌། །གསུམ་པ་ནི། ཞི་ལྷས། སྡིག་པ་བཤགས་པར་བྱ་བ་དང༌། །བསོད་
ནམས་རྗེས་ སུ་ཡི་རང་དང༌། །སངས་རྒྱས་བསྐུལ་དང་གསོལ་གདབ་པ། །བདག་དང་
གཞན་གྱི་ཕྱིར་བྱེད་དོ། །ཡོངས་སུ་བསྔོ་བ་དེ་བཞིན་ཏེ། །བྱེ་བྲག་མེད་པར་རབ་ཏུ་འཇུག།
དེ་ལྟར་སེམས་ཅན་ཁམས་བཞིན་དུ། །བསོད་ནམས་མཐའ་ཡས་རབ་ཏུ་འབྱུང་། །ཞེས་
པས་ནམ་མཁའ་དང་མཉམ་པའི་བླ་མ་དཀོན་མཆོག་ལ་བདག་གཞན་སེམས་ཅན་ཐམས་
ཅད་ཀྱིས་ཆོ་ག་སྦྱོར་དངོས་ཐམས་ཅད་བྱེད་པར་བསམ་ལ། ཡན་ལག་བདུན་པ་དངོས་ལ།
མཆོད་པ། སྡིག་བཤགས། ཡི་རང་། འཁོར་ལོ་བསྐོར་བ། གསོལ་བ་འདེབས་པ། བསྔོ་བ།
སྐྱབས་སུ་འགྲོ་བ་དང་བདུན་ནོ། །དང་པོ་ལ་ལྔ། བསྟོད་ཅིང་ཕྱག་འཚལ་བ། བཀུར་སྟིའི་
མཆོད་པ། ཡོ་བྱད་ བློས་ སྤྲུལ་ པ། ལུས་འབུལ་བ། སྒྲུབ་ པའི་ མཆོད་ པའོ། །དང་ པོ་ནི།
དཀོན་མཆོག་གི་སྤྱན་སྔར་བདག་དང་སེམས་ཅན་ཐམས་ཅད་ཕྱག་འཚལ་ཞིང་བསྟོད་པ་
བྱེད་པར་བསྒོམ་སྟེ། དུས་གསུམ་བཞུགས་པའི་སངས་རྒྱས་རྣམས། །ཆོས་དང་ཚོགས་ཀྱི་
མཆོག་བཅས་ལ། །ཞིང་རྡུལ་ཀུན་གྱི་གྲངས་སྙེད་ཀྱི། །ལུད་བཏུད་ནས་ནི་བདག་ཕྱག་
འཚལ། །ཞེས་ལན་གསུམ་ཕྱག་བྱས་ནས། བསྟོད་པ་ཅི་ཤེས་པས་བསྟོད་དོ། །གཉིས་པ་
དང་གསུམ་པ་ནི། ཡོ་བྱད་ཀྱི་མཆོད་རྫས་སྣ་ཚོགས་དང་། བདག་པོས་ཡོངས་སུ་མ་བཟུང་
- ] – 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་དང་། བློས་ཀྱང་དཔག་ཏུ་མེད་པར་སྤྲུལ་ནས་མཆོད་པར་བསམ་ཞིང་། མེ་ཏོག་བདུག་པ་
མར་མེ་དང༌། །དྲི་དང་ལྷ་བཤོས་ཉིད་དང་ནི། །ན་བཟའ་དང་ནི་རྒྱན་དང་གདུགས། །གར་
དང་རོལ་མོ་གླུ་དབྱངས་ནི། །ཡིད་འོང་སངས་རྒྱས་སྤྱོད་ཡུལ་དག །ནམ་མཁའ་མཐའ་དག་
ཀུན་ཁེབས་པ། །སངས་རྒྱས་རྣམས་ཀྱི་སྤྱན་སྔར་ནི། །བློས་སྤྲུལ་ནས་ནི་བདག་འབུལ་ལོ།།
ཞེས་སོ། །བཞི་པ་ནི། རྒྱལ་དང་དེ་སྲས་རྣམས་ལ་བདག་གིས་ནི། །བདག་གིས་ལུས་ཀུན་
རྣམ་པ་ཀུན་ཏུ་འབུལ། །སེམས་དཔའ་མཆོག་རྣམས་བདག་གི་ཡོན་བཞེས་ཤིག །གུས་
པས་ཁྱེད་ཀྱི་འབངས་སུ་མཆི་བར་བགྱི། །ཞེས་བྱ་བ་འདི་བདག་གི་ལུས་སངས་རྒྱས་རྣམས་
ལ་དབུལ་བར་བྱའོ། །ལྔ་པ་ནི། མཆོད་པར་བྱ་བ་དང་། མཆོད་པར་བྱེད་པ་དང་། མཆོད་པ་
རྣམས་རང་བཞིན་གྱིས་དབྱེར་མེད་པར་དམིགས་ཏེ། ཇི་ལྟར་འཇམ་དབྱངས་ལ་སོགས་
པས། །རྒྱལ་བ་རྣམས་ལ་མཆོད་མཛད་པ། །དེ་བཞིན་བདག་གིས་དེ་བཞིན་གཤེགས།།
མགོན་པོ་སྲས་དང་བཅས་རྣམས་མཆོད། །ཅེས་སོ། །གཉིས་པ་ནི། བདག་དང་མཐའ་ཡས་
པའི་སེམས་ཅན་ཐམས་ཅད་ཀྱི་སྡིག་པ་བློ་ཡུལ་དུ་བྱས་ལ། བཤགས་པ་བྱས་པར་བསྒོམས་
ཏེ༑ ཐོག་མ་མེད་ལྡན་འཁོར་བ་ནས། །ཚེ་རབས་འདིའམ་གཞན་དག་ལ། །བདག་གི་མ་
འཚལ་སྡིག་བགྱིས་པ། །བགྱིད་དུ་བཙལ་བ་ཉིད་དང་ནི། །གཏི་མུག་འཁྲུལ་པས་བདག་
ནོན་ཏེ། །རྗེས་སུ་ཡི་ རང་ གང་ གྱིས་པ། །དེ་ནི་འགྱོད་པས་ཤིན་ཏུ་སྤང་། །འགྱོད་པར་
བགྱིས་ཏེ་བདག་འཚོགས་ཀྱི། །འདྲེན་པ་རྣམས་ཀྱིས་ཉེས་པ་ལ། །ཉེས་པ་ལགས་པར་
གབཟུང་དུ་གསོལ། །འདི་ནི་བཟང་པོ་མ་ལགས་པས། །མགོན་པོ་སླན་ཆད་བདག་མི་
བགྱིད། །ཅེས་ བརྗོད་ དོ། །གསུམ་ པ་ནི། བདག་ གིས་ བྱས་ པའི་ དགེ་ བ་ ལ་ དགའ་བ།
གཞན་གྱི་དགེ་བ་ལ་ཡི་རང་བ་བཅོས་མ་མ་ཡིན་པར་བསྒོམས་ལ། ཟག་བཅས་ཟག་པ་
- 1 76 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
མེད་པ་ཡི། །དགེ་ལ་དགའ་བ་ཡི་རང་ངོ༌། །ཞེས་སོ། །བཞི་པ་ནི། ཆོས་ཀྱི་འཁོར་ལོ་བསྐོར་
སླད་དུ། །སངས་ རྒྱས་ རྣམས་ ལ་ བདག་ བསྐུལ་ལོ། །ཞེས་ ལུས་ལོངས་ སྤྱོད་ཕུལ་བར་
དམིགས་ཏེ་གསོལ་བ་གདབ་བོ། །ལྔ་པ་ནི། རྒྱལ་བ་མྱ་ངན་འདའ་བཞེད་རྣམས། །བསྐལ་
པ་མཐའ་ཡས་བཞུགས་སུ་གསོལ། །ཞེས་མྱ་ངན་མི་འདའ་བར་གསོལ་བ་གདབ་བོ། །དྲུག་
པ་ནི། བདག་གི་དགེ་ཀུན་ལྟོས་མེད་པར། །རྫོགས་པའི་བྱང་ཆུབ་ཏུ་བསྔོའོ། །ཞེས་སོ།།
བདུན་པ་དགོངས་སུ་གསོལ་བ་འོག་ནས་འབྱུང་བ་ལྟར་བྱས་ལ། བདག་མིང་འདི་ཞེས་
བགྱི་བ་ཡིས། །བྱང་ཆུབ་སྙིང་པོར་མཆིས་ཀྱི་བར། །སངས་རྒྱས་ལ་ནི་སྐྱབས་སུ་མཆི།།
ཆོས་དང་བྱང་ཆུབ་སེམས་དཔའ་ཡི། །ཚོགས་ལའང་དེ་བཞིན་སྐྱབས་སུ་མཆི། །ཞེས་ལན་
གསུམ་བརྗོད་པར་བྱའོ། །གཉིས་པ་ལ། བསམ་པ་སྦྱང་བ་དང༌། ཆོ་ག་བརྗོད་པ་གཉིས་སོ།།
དང་པོ་ནི། སེམས་ཅན་ཐམས་ཅད་བདག་གི་ཕ་མར་གྱུར་པ་ཡིན་ལ། དེ་ཐམས་ཅད་ངན་
སོང་དང་འཁོར་བའི་སྡུག་བསྔལ་གྱིས་གཟིར་བ་འདིས་སྙིང་རྗེ་ སྙམ་པའི་བསམ་པས།
བདག་གི་ལུས་ལོངས་སྤྱོད་དགེ་རྩ་ཐམས་སེམས་ཅན་ཐམས་ཅད་ལ་སྦྱིན་ཞིང་གཞན་དབང་
བར་བསྒོམ། ད་ཕྱིན་ཆད་བདག་ལ་རྡེག་འཚོག་བྱེད་དམ། མི་སྙན་པ་བརྗོད་དམ། ཆགས་
སྡང་བྱེད་པ་ཐམས་ཅད་སངས་རྒྱས་ཐོབ་པར་སྨོན། བདག་སེམས་ཅན་ཐམས་ཅད་ལ་མཁོ་
བའི་ལོངས་སྤྱོད་དང༌། བྲན་དང༌། གྲོགས་ཕོ་མོ་དང༌། བཟའ་བ་ལ་སོགས་པ་ཇི་ཙམ་
དགོས་ཀྱི་བར་དུ་ལྷུན་གྲུབ་ཏུ་འབྱུང་བར་གྱུར་ཅིག་ཅེས་ཞེ་ཐག་པར་བྱ་སྟེ། ཞི་བའི་ལྷས།
ལུས་དང་དེ་བཞིན་ལོངས་སྤྱོད་དང༌། །དུས་གསུམ་དགེ་བ་ཐམས་ཅད་ཀྱང་། །སེམས་
ཅན་ཀུན་གྱི་དོན་བསྒྲུབ་ཕྱིར། །ཕངས་པ་མེད་པར་གཏང་བར་བྱ། །ཞེས་སོ། །གཉིས་པ་ནི།
དཔོན་སློབ་གཉིས་ཀ་མ་ཡེངས་པར་བྱས་ལ། ཕྱོགས་བཅུ་ན་བཞུགས་པའི་སངས་རྒྱས་དང་
- 1 7 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། སངས་རྒྱས་བཅོ་ལྡན་
འདས་རྣམས་དང་། བྱང་ཆུབ་སེམས་དཔའ་ཆེན་པོ་རྣམས་ཀྱིས་ཇི་ལྟར་བྱང་ཆུབ་ཆེན་པོ་
ཐུགས་བསྐྱེད་པ་དེ་བཞིན་དུ། བདག་གིས་ཀྱང་སེམས་ཅན་མ་བསྒྲལ་བ་རྣམས་བསྒྲལ་བ་
དང༌། མ་གྲོལ་བ་རྣམས་དགྲོལ་བ་དང་། དབུགས་མ་ཕྱུང་བ་རྣམས་དབུགས་དབྱུང་བ་དང་།
ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་བཟླ་བར་བྱ་བའི་ཕྱིར།
དུས་འདི་ནས་བཟུང་སྟེ་བྱང་ཆུབ་སྙིང་པོ་ལ་མཆིས་ཀྱི་བར་དུ་བྱང་ཆུབ་ཆེན་པོར་སེམས་
བསྐྱེད་པར་བགྱིའོ། །ཞེས་ལན་གསུམ་བརྗོད་དོ། །ཡང་ན། དགོངས་གསོལ་སྔར་དང་འདྲ་
བ་ལ། ཇི་ལྟར་སྔོན་གྱི་བདེ་གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་དང་། །བྱང་ཆུབ་
སེམས་དཔའི་བསླབ་པ་ལ། །དེ་དག་རིམ་བཞིན་གནས་པ་ལྟར། །དེ་བཞིན་འགྲོ་ལ་ཕན་
དོན་དུ། །བྱང་ཆུབ་སེམས་ནི་བསྐྱེད་བགྱི་ཞིང༌། །དེ་བཞིན་དུ་ནི་བསླབ་པ་ལ། །རིམ་པ་
བཞིན་དུ་བསླབ་པར་བགྱི། །ཞེས་ལན་གསུམ་གྱི་རྗེས་ལ། སློབ་དཔོན་གྱིས་ཐབས་ཡིན་ནོ།།
ཞེས་བརྗོད། སློབ་མས་ལེགས་སོ། །ཞེས་བྱའོ། ། །
གསུམ་པ་ལ་གཉིས་ཏེ། རང་དགའ་བ་བསྐྱེད་པ་དང་། གཞན་དགའ་བ་བསྐྱེད་
པའོ། །དང་པོ་ནི། བདག་མི་ལུས་ཐོབ་བསྟན་པ་དང་མཇལ། སྔར་བཤད་པའི་ཕན་ཡོན་དེ་
དག་དང་ལྡན་པའི་སེམས་ལྡན་པའི་སེམས་བསྐྱེད་རྒྱུད་ལ་སྐྱེས་པས་བྱང་ཆུབ་སེམས་དཔར་
གྱུར་པས་སྔར་མ་ཤི་བ་དོན་ཅན་དུ་གྱུར། ད་ཕྱིན་ཆད་བྱང་ཆུབ་སེམས་དཔའི་བསླབ་བྱ་ལ་
བསླབ་སྙམ་པས་ངག་ཏུ། དེང་དུས་བདག་ཚེ་འབྲས་བུ་ཡོད། །མི་ཡི་སྲིད་པ་ལེགས་པར་
ཐོབ། །དེ་རིང་སངས་རྒྱས་རིགས་སུ་སྐྱེས། །སངས་རྒྱས་སྲས་སུ་བདག་དེང་གྱུར། །ད་ནི་
བདག་གིས་ཅི་ནས་ཀྱང་། །རིགས་དང་མཐུན་པའི་ལས་བརྩམས་ཏེ། །སྐྱོན་མེད་བཙུན་
- ] 7 8 -



--
།
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
པའི་ རིགས་འདི་ལ། །སྙོག་པར་མི་འགྱུར་དེ་ལྟར་བྱ། །ཞེས་སོ། །གཉིས་པ་ནི། བདག་
གིས་དེ་རིང་སྐྱོབ་པ་ཐམས་ཅད་ཀྱི། །སྤྱན་སྔར་འགྲོ་བ་བདེ་གཤེགས་ཉིད་དང་ནི། །བར་
དུ་བདེ་ལ་མགྲོན་དུ་བོས་ཟིན་གྱི། །ལྷ་དང་ལྷ་མིན་ལ་སོགས་དགའ་བར་གྱིས། །ཞེས་
བརྗོད་དོ། །སངས་རྒྱས་སྲས་དང་བཅས་པ་ཐམས་ཅད་ཀྱང་དམངས་པོས་བུ་རྙེད་པ་ལྟར།
ཐུགས་དགྱེས་པ་སྐྱེད་ཅིག་ཅེས་བྱས་ལ་བསླབ་བྱ་མདོ་ཙམ་བརྗོད། གཏང་རག་བཟང་པོ་
བྱའོ། །གསུམ་པ་ལ་གསུམ་སྟེ། ཐུན་མོང་གི་བསླབ་བྱ་མདོར་བསྟན། སོ་སོའི་བསླབ་བྱ་
རྒྱས་པར་བཤད། ཆོས་གཅིག་གིས་དོན་བསྡུ་བའོ། །དང་པོ་ནི། ཐེག་ཆེན་དགེ་བའི་བཤེས་
གཉེན་ལ་གུས་པ། །དཀོན་མཆོག་གསུམ་གྱི་གདུང་རྒྱུན་མི་གཅོད་པ། །སེམས་ཅན་བློས་མི་
སྤོང་བ་སྟེ། །བསླབ་པའི་ཆོས་གསུམ། ལྟུང་བ་དང༌། ལྟུང་བ་མེད་པའི་གཟུགས་བརྙན།
ལྟུང་བ་མེད་པ་དང༌། ལྟུང་བའི་གཟུགས་བརྙན་ཏེ། ཤེས་པར་བྱ་བའི་ཆོས་བཞི། ཞུམ་པ།
སྒྱིད་ལུག་པ། འཁོར་བའི་ཉེས་པས་སྐྲག་པ་སྟེ། བྱང་ཆུབ་ཀྱི་སེམས་ཀྱི་མི་མཐུན་ཕྱོགས་
གསུམ་སྤང་བ་ལ་བསླབ་པའོ། ། །
གཉིས་པ་ལ་གཉིས་ཏེ། སྨོན་པ་དང༌། འཇུག་པའི་བསླབ་པར་བྱ་བཤད་པའོ།།
དང་པོ་ལ་གཉིས་ཏེ། འགལ་རྐྱེན་སྤང་བ་དང༌། མཐུན་རྐྱེན་སྒྲུབ་པའོ། །དང་པོ་ནི། ནག་
པོའི་ཆོས་བཞི། མི་དགེ་བའི་གྲོགས་པོ་བསྟེན་པ། བསམ་པ་ཕྲག་དོག་པ། རྒྱུད་འཁོན་དུ་
འཛིན་པ། ཉེར་ལེན་ཡི་གསོད་པ། ཐམས་ཅད་དུ་དམན་པ་ལ་མོས་པ་སྟེ། བྱང་ཆུབ་ཀྱི་
སེམས་མི་འཕེལ་བའི་རྒྱུ་དྲུག་སྤང་བ་ལ་བསླབ་བོ། །གཉིས་པ་ནི། རྫོགས་པའི་བྱང་ཆུབ་
ཐོབ་པར་བྱ་སྙམ་པ་འབྲས་བུ་ལ་སྨོན་པ། ས་དང་ལམ་ཐམས་ཅད་ལ་བསླབ་པར་བྱ་སྙམ་
པ་ཐབས་ལ་སྨོན་པ། སེམས་ཅན་ཐམས་ཅད་ཀྱི་རེ་བ་བསྐང་བར་བྱ་སྙམ་པ་ཕྲིན་ལས་ལ་
- 1 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྨོན་པ་སྟེ། སྐྱེས་བུ་དམ་པའི་སྨོན་པ་གསུམ་དང་། སྔར་གྱི་སྤང་བྱ་སྤོང་བྱེད་ཀྱི་གཉེན་པོ་
མཐའ་དག་ལ་བསླབ་བོ། །གཉིས་པ་ལ་གཉིས་ཏེ། འགལ་རྐྱེན་སྤང་། མཐུན་རྐྱེན་སྒྲུབ་
པའོ། །དང་པོ་ནི། སྦྱོར་བའི་སྐྱོན་གཞན་སྨིན་པ་ལ་རང་སྨིན་དགོས་པས་རང་སྨིན་པའི་
གེགས་ཐོས་པ་ལ་མི་མོས། བསམ་པ་ལ་གཡེལ། སྒོམ་པ་ལ་ལྷོད་པ་སྟེ། ཤེས་རབ་ཀྱི་
གེགས་གསུམ། སྦྱོར་བ་ལེ་ལོ་ཆེ་བ། སྤྱོད་པ་གཞན་མ་དད་པ། དངོས་གཞིའི་དུས་སུ་ཕན་
མི་འདོགས། འདོགས་ཀྱང་ཆོས་མ་ཡིན་པས་འདོགས་པ་དང་། རྗེས་ལམ་གོལ་བ་ལ་སྦྱོར་
བ་སྟེ། གཞན་དོན་མི་འགྲུབ་པའི་རྒྱུ་ལྔ་སྤོང་བའོ། །གཉིས་པ་ལ་གཉིས་ཏེ། མི་ཉམས་པའི་
རྒྱུ་དང་། འཕེལ་བའི་རྐྱེན་ལ་བསླབ་པའོ། །དང་པོ་ལ། ཚེ་འདིར་མི་ཉམས་པའི་རྒྱུ། སེམས་
བསྐྱེད་སྐྱེས་པའི་ཕན་ཡོན། ཉམས་པའི་ཉེས་དམིགས། རྙེད་དཀའ་བ་དྲན་པ་སྟེ་གསུམ།
ཕྱི་མར་མི་ཉམས་པའི་རྒྱུ། ཡན་ལག་བདུན་པ་དུས་གསུམ་དུ་བྱེད་པ། རྒྱལ་བོ་སྲས་བཅས་
ལ་གསོལ་བ་འདེབས་པ། བདུད་ལས་ཤེས་ཏེ་འབད་པས་སྤོང་བ་སྟེ། ཕྱིན་ཅི་མ་ལོག་པའི་
ཐབས་གསུམ། འདི་ཕྱི་ཐམས་ཅད་དུ་མི་ཉམས་པའི་རྒྱུ། སེམས་ཅན་ཐམས་ཅད་ལ་རང་
བས་གཅེས། སྤྱིར་ཆོས་ལ་ནོར་བུ་རིན་པོ་ཆེ་བས་གཅེས། བྱེ་བྲག་ཏུ་བྱང་ཆུབ་ཀྱི་སེམས་ལ་
དགེ་ བ་ གཞན་ པས་ ལྷག་ཅིང་མིག་ འབྲས་ པས་ གཅེས། དགེ་ བའི་ བཤེས་གཉེན་ལ་
དམིགས་བུ་བས་གཅེས། འབྱུང་འགྱུར་གྱི་སངས་རྒྱས་ལ་སེམས་ཅན་རང་གི་འཚོ་བ་བས་
གཅེས་པས་མྱུར་དུ་ཐོབ་པར་འདུན་པ་སྟེ། བླ་ན་མེད་པའི་འདུན་པ་ལྔ་ལ་བསླབ་པར་བྱའོ།།
གཉིས་པ་ནི། སྲོག་གི་ཕྱིར་ཡང་རྫུན་མི་སྨྲ་བ། གདུལ་བྱ་ཐེག་ཆེན་ལ་སྦྱོར་བ། བྱང་ཆུབ་
སེམས་དཔའ་ལ་སྟོན་པའི་འདུ་ཤེས། སེམས་ཅན་ཐམས་ཅད་ལ་ལྷག་པའི་བསམ་པས་
སྤྱོད་པ་སྟེ། དཀར་པོའི་ཆོས་བཞི་དང༌། ཚད་མེད་པ་བཞི་ལ་བསླབ་པའོ། །གསུམ་པ་ནི།
，-
- 1 8 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། [༡༢
དཔལ་ཕྲེང་སེང་གེ་སྒྲས་ཞུས་པ་ལས། བྱང་ཆུབ་སེམས་དཔའི་སྨོན་ལམ་གངྒཱའི་ཀླུང་གི་བྱེ་
མ་རྙེད་ཐམས་ཅད་སྨོན་ལམ་ཆེན་པོ་གཅིག་གི་ནང་དུ་འདུས་ཏེ། དམ་པའི་ཆོས་ཡོངས་སུ་
འཛིན་པར་རོ། །ཞེས་དང༌། སེང་གེས་ཞུས་པར། གྲོང་དང་གྲོང་ཁྱེར་རྣམས་སུའམ། །གང་
དུ་གནས་པའི་ཡུལ་རྣམས་སུ། །བྱང་ཆུབ་ལ་ནི་ཡང་དག་འཛུད། །དེ་ནས་སེམས་འདོར་མི་
འགྱུར་རོ། །ཞེས་དང༌། རྒྱལ་པོ་གདམས་པར། རྒྱལ་པོ་ཆེན་པོ་ཁྱོད། འདི་ལྟར་བྱ་བ་མང་
སྟེ༑ ཉིན་མཚན་དུ་སྦྱིན་པ་ནས་ཤེས་རབ་ཀྱི་བར་དུ་བསླབ་པར་མི་ནུས་ཏེ། དེ་བས་ན།
ཁྱོད་ཡང་དག་པར་རྫོགས་པའི་བྱང་ཆུབ་ལ་དད་པ་དང་དོན་དུ་གཉེར་བ་དང་སྨོན་པ་རྟག་
པར་རྒྱུན་དུ་དྲན་པ་གྱིས་ལ་ཡིད་ལ་བཟུང་སྟེ་སྒོམས་ཤིག །གཞན་གྱི་དགེ་བ་ལ་རྗེས་སུ་ཡི་
རང་བར་གྱིས་ཤིག །རྗེས་སུ་ཡི་རང་ནས་སངས་རྒྱས་དང་བྱང་ཆུབ་སེམས་དཔའ་དང་ཉན་
ཐོས་དང་རང་སངས་རྒྱས་ཐམས་ཅད་ལ་མཆོད་པ་བྱ་བར་ཕུལ་ཅིག །ཕུལ་ནས་སེམས་ཅན་
ཐམས་ཅད་དང་ཐུན་མོང་དུ་གྱིས་ཤིག །དེ་ནས་སེམས་ཅན་ཐས་ཅད་སངས་རྒྱས་ཀྱི་ཆོས་
ཡོངས་སུ་རྫོས་པར་འགྱུར་བར་ཉིན་གཅིག་བཞིན་དུ་བླ་ན་མེད་པའི་བྱང་ཆུབ་ཏུ་སྔོས་ཤིག།
རྒྱལ་པོ་ཆེན་པོ་ཁྱོད་དེ་ལྟར་བྱེད་ན། རྒྱལ་སྲིད་ཀྱང་བྱེད་ལ་རྒྱལ་པོའི་བྱ་བ་ཡང་ཉམས་པར་
མི་འགྱུར་ལ། བྱང་ཆུབ་ཀྱི་ཚོགས་ཀྱང་རྫོགས་པར་འགྱུར་རོ། །ཞེས་པ་དང་། འཕགས་པ་
ཡི་གེ་མེད་པ་ཟ་མ་ཏོག་རྣམ་པར་སྣང་མཛད་ཀྱི་སྙིང་པོ་ལས། རིགས་ཀྱི་བུ། གང་བྱང་ཆུབ་
སེམས་དཔའ་རྟག་པར་རྒྱུན་དུ་མངོན་པར་བསྲུང་བར་བྱ་བའི་ཆོས་གཅིག་སྟེ། རིགས་ཀྱི་བུ།
བྱང་ཆུབ་སེམས་དཔའ་གང་བདག་མི་འདོད་པ་དེ་གཞན་ལ་མི་བྱའོ། །རིགས་ཀྱི་བུ། གང་
ལ་ལ་ཞིག་གིས་ཆོས་གཅིག་པོ་དེ་བསྲུངས་ན། དེས་དེ་བཞིན་གཤེགས་པའི་བསླབ་པའི་
གཞི་ཐམས་ཅད་སྲུང་བར་འགྱུར་རོ། །དེ་ཅིའི་ཕྱིར་ཞེ་ན། རིགས་ཀྱི་བུ། གང་བདག་གི་
• 1 8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྲོག་ཕངས་པར་འཛིན་པ་དེས་གཞན་གྱི་སྲོག་མི་གཅོད་དོ་ཞེས་སོགས་གསུངས་པ་ལྟར་
བསླབ་བོ། །
བཞི་པ་ནི། ཞི་ལྷས། ཉིན་དང་མཚན་མོ་ལན་གསུམ་དུ། །ཕུང་པོ་གསུམ་ པ་
གདོན་བྱ་ཞིང༌། །རྒྱལ་དང་ བྱང་ཆུབ་སེམས་བསྟེན་པས། །ལྟུང་བའི་ལྷག་མ་དེ་ཞི་བྱ།།
ཞེས་པ་ལྟར་རྩ་ལྟུང་བྱུང་བ་ཉི་མའི་སུམ་ཆ་འདས་ན་གཏོང་བས། སྟོབས་བཞི་ཚང་བའི་
བཤགས་པ་བྱས་ལ་སླར་བླང༌། ཉེས་པ་གཞན་རྣམས་ཕུང་པོ་གསུམ་པའི་མདོ་དང༌། དེ་
བཞིན་ གཤེགས་ པའི་ ཡི་གེ་བརྒྱ་པ་ལ་སོགས་པས་བཤགས་པར་བྱའོ། །ཡང་ན། ནམ་
མཁའི་སྙིང་པོའི་མདོ་ལས། བྱང་ཆུབ་སེམས་དཔའ་ལས་དང་པོ་ལ་ཉེས་པ་དང་བཅས་པས་
ཐོ་རངས་ཀྱི་ཐུན་ལ་ལངས་ཏེ། ཁ་ཤར་ཕྱོགས་སུ་བསྟན་ཏེ་འདུག་ལ་ལྷའི་བུ་སྐྱ་རེངས་ལ་
གསོལ་བ་གདབ་པར་བྱ་བ་འདི་སྐད་དུ་བརྗོད། སྐྱ་རེངས་སྐྱ་རེངས་ཐུགས་རྗེ་ཆེན་པོ་ཅན།
སྐལ་བ་ཆེན་པོ་ཅན་ཁྱོད། འཛམ་བུའི་གླིང་དུ་ཤར་མ་ཐག་ཏུ་བདག་ལ་ཐུགས་རྗེས་
འགེབས་པར་མཛོད་ཅིག །བྱང་ཆུབ་སེམས་དཔའ་ནམ་མཁའི་སྙིང་པོ་ཐུགས་རྗེ་ཅན་ལ་
བདག་གི་ཚིག་གིས་སྦྱོན་ཏེ། བདག་གི་རྨི་ལམ་དུ་ཡང་དེ་སྟོན་པར་འགྱུར་ཞིང་བདག་གི་
ཐབས་དེས་ལྟུང་བ་བཤགས་པར་འགྱུར་བ་དང་། འཕགས་པའི་ཐེག་པ་ཆེན་པོ་ལ་ཐབས་
དང་ཡེ་ཤེས་ཐོབ་པར་མཛོད་ཅིག་ཅེས་སྨྲས་ནས། དེས་དེའི་ཚེ་མལ་དུ་གཉིད་ལོག་པར་བྱ་
སྟེ༑ སྐྱ་རེངས་འཛམ་བུའི་གླིང་དུ་ཤར་མ་ཐག་ཏུ་བྱང་ཆུབ་སེམས་དཔའ་ནམ་མཁའ་སྙིང་པོ་
འདིར་འོང་བར་འགྱུར་ཏེ། བྱང་ཆུབ་སེམས་དཔའ་ལས་དང་པོ་པ་དེའི་རྨི་ལམ་དུ་ཐ་མལ་
པར་མདུན་དུ་འདུག་སྟེ་ལྟུང་བའི་རྩ་བ་དེ་ཡང་འཆགས་སུ་འཇུག་ཅེས་གསུངས་པ་བཞིན་
བྱའོ། །ཡང་དང་ཡང་དུ་སེམས་བསྐྱེད་བླང་བར་བྱའོ། །
- 1
3
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
གཉིས་པ་ལ་བཞི་སྟེ། སེམས་བསྐྱེད་ཀྱི་མཚན་ཉིད། དམིགས་ཡུལ། རབ་དབྱེ།
ས་མཚམས་སོ། །དང་པོ་ལ་གསུམ་ལས། སྔ་འགྲེལ། སེམས་བསྐྱེད་པའི་རང་གི་ངོ་བོ་གང་
ལ་དམིགས་པའི་ཡུལ་དང་བཅས་པ་གསུངས་པ། རྩ་བ་ནི། སྟོང་ཉིད་སྙིང་རྗེའི་སྙིང་པོ་ཅན་
གྱི་བྱང་ཆུབ་མཆོག་ཏུ་སེམས་བསྐྱེད་པའི་མཚན་ཉིད་ནི། གཞན་གྱི་དོན་གྱི་ཕྱིར་ཡང་དག་
པར་རྫོགས་པའི་ བྱང་ཆུབ་ལ་དམིགས་པའི་འདོད་པའོ། །མདོ་ལས། བྱང་ཆུབ་སེམས་
དཔའ་ཅི་ནས་བདག་བླ་ན་མེད་པའི་བྱང་ཆུབ་ཏུ་སངས་རྒྱ་བ་དང་། གཞན་གྱི་དོན་བསྒྲུབ་
པར་བྱའོ། །ཞེས་དེ་ལྟར་དོན་དུ་གཉེར་བར་བྱེད་པ་ཡིན་ནོ། །ཞེས་པ་ལྟར་རོ། །འགྲེལ་པ་
ལ༑ མཚན་ཉིད་ཅན་གྱི་དབྱེ་བ་དང་། མཚན་ཉིད་ལ་རྩོད་པ་སྤང་བ་གཉིས་སོ། །དང་པོ་ནི།
རང་ཉིད་རྫོགས་པའི་སངས་རྒྱས་སུ་གྲུབ་ནས་ཆེད་དུ་བྱ་བ་གཞན་གྱི་དོན་གྱི་ཕྱིར་གདུལ་
བྱའི་སྐལ་བ་ཇི་ལྟ་བ་བཞིན་དུ་ཐེག་པ་གསུམ་གྱི་ཆོས་བསྟན་པ་ལ་སོགས་པས་འབད་པར་
བྱའོ་ཞེས་སེམས་པ་དེ། མཚན་གཞི། བྱང་ཆུབ་མཆོག་ཏུ་སེམས་བསྐྱེད་པར་མཚོན། གཞན་
གྱི་དོན་དུ་ཡང་དག་པར་རྫོགས་པའི་བྱང་ཆུབ་ལ་དམིགས་པའི་འདོད་པ་དེའི་མཚན་ཉིད་དོ།།
དེ་ཡང་འགྲོ་བར་འདོད་པ་དང་འགྲོ་བའི་བྱེ་བྲག་ལྟར་འབྲས་བུ་ཙམ་ཐོབ་པར་འདོད་པ་སྨོན་
པ་དང་དེའི་ཆེད་དུ་སྒྲུབ་པ་ལ་འཇུག་པ་འཇུག་པའི་ངོ་བོ་ཉིད་རྣམ་པ་གཉིས་སོ། །གཉིས་པ་
ལ༑ རྩོད་ལན་གཉིས་ལས། དང་པོ་ནི། ཡང་དག་པར་རྫོགས་པའི་བྱང་ཆུབ་འདོད་པ་ཉིད་
ནི་ཆོས་ཅན། ཇི་ལྟར་ན། སེམས་བསྐྱེད་པ་ཡིན་པར་འགྱུར་ཏེ། མ་ཡིན་པར་ཐལ། སེམས་
ལས་བྱུང་ བ་ ཡིན་ པའི་ ཕྱིར། ལ་ནི། མཚམས་སྦྱར་རོ། །རྟགས་ གྲུབ་ སྟེ། འདོད་ པ་ནི།
གཞན་དོན་བྱང་ཆུབ་དེ་ཐོབ་པར་དོན་དུ་གཉེར་བ་ཡིན་པས་འདུན་པའི་བྱེ་བྲག་དགེ་བའི་
ཆོས་ལ་འདུན་པ་ཡིན་པའི་ཕྱིར་རོ། ཁྱབ་པ་ཡོད་དེ། སེམས་བསྐྱེད་པ་ནི། སེམས་བྱུང་དང་
- 1 33 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚུངས་པར་ལྡན་པའི་སེམས། ཡུལ་ཁྱད་པར་དུ་འཕགས་པ་གཞན་དོན་དང་བྱང་ཆུབ་ལ་
དམིགས་པར་སྣང་བ་ཅན་དུ་འབྱུང་བ་མིན་ནམ་སྟེ། ཡིན་པའི་ཕྱིར་རོ། །ཞེ་ན། ལན་ལ། རྒྱུ་
མིང་འབྲས་བུ་ལ་བཏགས་པ་དང༌། གྲོགས་མིང་གྲོགས་ཅན་ལ་བཏགས་པའི་ལན་གཉིས་
སོ༑ །དང་པོ་ལ། འདོད་པ་དེ་སེམས་བསྐྱེད་དངོས་མིན་པར་ཐལ་ཟེར་རམ། འདོད་པའི་
མིང་གིས་སེམས་བསྐྱེད་ལ་བཏགས་པ་མིན་པར་ཐལ་ཟེར། དང་པོ་ལ། འདོད་པ་དེ་སེམས་
བསྐྱེད་དངོས་ མིན་ པ་བདེན་མོད་ ཀྱི་སྟེ། འདོད་པ་ཡིན་ནོ། །གཉིས་པ་ལ། མ་ངེས་ཏེ།
འདོད་པ་དངོས་མིན་པ་འོན་ཀྱང་སེམས་བསྐྱེད་སྟོན་པའི་སྐབས་འདིར་སེམས་བསྐྱེད་ལ་
འདོད་པའི་མིང་གིས་ཉེ་བར་བཏགས་པ་ལ་བརྟེན་པ་ཡིན་པས་སེམས་བྱུང་སེམས་བསྐྱེད་
ཀྱི་མཚན་ཉིད་དུ་བཀོད་པའི་ཉེས་པ་མེད་དོ། །འདི་ལ། འདོགས་པའི་རྒྱུ་ནི། སེམས་ཅན་
སྡུག་བསྔལ་གྱི་རྒྱ་མཚོར་ནུབ་པ་ལ་བལྟས་ནས་དེ་འདོན་པར་འདོད་པའི་བསམ་པ་དགེ་
བའི་ཆོས་ལ་འདུན་པའི་མཚན་ཉིད་ཅན་གྱི་དོན་དུ་གཉེར་བ་ཡོད་ན། སངས་རྒྱས་ཐོབ་པའི་
དོན་དུ་བྱང་ཆུབ་ཀྱི་སེམས་བསྐྱེད་པར་འགྱུར་བས་རྒྱུ་འདོད་པའི་མིང་གིས་འབྲས་བུ་སེམས་
བསྐྱེད་ལ་བཏགས་ནས་བསྟན་པ་ཡིན་ནོ། །ཏེ་ནི། གཞན་འདྲེན་ པའོ། །བཏགས་ པའི་
དགོས་པ་ནི། རྒྱུ་མཚན་དེ་ལྟར་ན། གཞན་དོན་དོན་དུ་གཉེར་བའི་དགེ་བའི་ཆོས་སེམས་
བསྐྱེད་ལ་སོགས་པ་ཐམས་ཅད། རྣམ་པར་ཏེ། ཁྱད་པར་དུ་འཕེལ་བར་འགྱུར་རོ། །ཞེས་
ཤེས་པར་བྱ་བའི་ཕྱིར་བཏགས་སོ། །གཉིས་པ་ལ། ལན་གྱི་རྣམ་པ་གཅིག་ཏུ་ན། གྲོགས་
མིང་གིས་བཏགས་པ་ཡིན་ནོ། །འདོགས་པའི་རྒྱུ་ནི། སེམས་བསྐྱེད་ཀྱི་གྲོགས་སྨོན་ལམ་ནི།
གཞན་དོན་དུ་སངས་རྒྱས་ཐོབ་པར་དོན་དུ་གཉེར་བའི་འདུན་པ་སྟེ། དེ་ཡང་ཡང་དག་པར་
རྫོགས་པའི་བྱང་ཆུབ་འདོད་པ་ཉིད་ཡིན་ལ། སྨོན་ལམ་དེ་དང་ལྷན་ཅིག་སྤྱོད་ཅིང་མཚུངས་
- 18 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
པར་ལྡན་པའི་སེམས་བསྐྱེད་ལ་སྨོན་ལམ་དེའི་ སྒྲར་བཏགས་ནས་བསྟན་ནོ། །སེམས་
བསྐྱེད་པའི་སྐབས་ན། དོན་གཉེར་གཙོ་ཆེ་བའི་ཕྱིར་རོ། །དགོས་པ་ནི། དེ་ལྟར་ན། བྱང་
ཆུབ་སེམས་དཔའ་རྣམས་ལ་བྱང་ཆུབ་ཐོབ་འདོད་ཀྱི་སྨོན་ལམ་དང་ལྡན་པའི་སེམས་བསྐྱེད་
དེ་སྐྱེའོ། །ཞེས་ཤེས་པར་བྱ་བའི་ཕྱིར་བཏགས་པས་འདི་འཐད་པ་ཡིན་ནོ། །
གཉིས་པ་ལ་ལྔ་སྟེ། སྔ་འགྲེལ། རྩ་བ། འགྲེལ་པ། དོན་བསྡུ། མདོ་གཞན་
མ་བྲིས་པའི་རྒྱུ་མཚན་ནོ། །དང་པོ་ལ། ཡང་ནི། རིམ་པ་བཞིན་སྦྱར་བའོ། །བློའི་ངོ་བོ་གང་།
འདོད་པའི་བདག་ཉིད་ནི་གང་། དགོས་པ་གང་གི་དོན་དུ་སེམས་བསྐྱེད་པ་ཡང་དག་པར་
རྫོགས་པའི་བྱང་ཆུབ་དེ་ནི། གང་ཡིན། གཞན་གྱི་དོན་ནི། གང་ཡིན་ཞེ་ན་དྲི་བའོ། །གཉིས་
པ་ལ། བརྗོད་ཅེས་དྲང་ངོ༌། །གང་ན། བྱང་ཆུབ་དེ་དང་གཞན་དོན་དེ་ནིའོ། །གང་གི་སྒོ་ནས་
ན༑ མདོར་བསྡུས་པ་དང༌། རྒྱས་པར་བཤད་པའི་སྒོ་ནས་སོ། །ཇི་ལྟར་དུ་ན། མདོ་ནས་
བཤད་པ་བཞིན་དུའོ། །གསུམ་པ་ལ། བསྟན་ཏེ་ཞེས་དྲང་ངོ༌། །གང་ན། ཡང་དག་པར་
རྫོགས་པའི་བྱང་ཆུབ་དང༌། གཞན་གྱི་དོན་ནོ། །གང་གི་སྒོ་ནས་ན། བསྡུས་པ་དང་རྒྱས་
པའི་སྒོ་ནས་སོ། །ཇི་ལྟར་ན། བློ་གྲོས་མི་ཟད་པ་དང༌། སྡོང་པོ་བཀོད་པ་ལ་སོགས་པའི་
མདོའི་དོན་དང་མི་འགལ་བར་རོ། །གང་ལས་ན། རྒྱལ་བའི་ཡུམ་རྒྱས་འབྲིང་བསྡུས་པ་
རྣམ་པ་གསུམ་ཆར་ལས་ཀྱང་ངོ༌། །ཀྱང་ནི། མདོ་གཞན་བསྡུ་བའོ། །གང་གིས་ན། ཤཱ་རིའི་
བུ༑ འདི་ལ་བྱང་ཆུབ་སེམས་དཔའ་ཆེན་པོ་ཆོས་ཐམས་ཅད་རྣམ་པ་ཐམས་ཅད་དུ་མངོན་
པར་རྫོགས་པར་འཚང་རྒྱ་བར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པར་
བྱའོ། །ཞེས་བྱང་ཆུབ་ཤེས་པར་བྱེད་པའི་དོན་ཅན་གྱི་ངག་གིས་བྱང་ཆུབ་མདོར་བསྟན་ནོ།།
རྒྱས་བཤད་སྦྱིན་པ་ལ་སོགས་པ་ཐམས་ཅད་ལ་སྦྱར་ཏེ་བཤད་པ་ནི། ཤཱ་རིའི་བུ་འདི་ལ་བྱང་
- 1
$
$ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆུབ་སེམས་དཔའ་ཆེན་པོ་མི་གནས་པའི་ཚུལ་གྱིས་ཤེར་ཕྱིན་ལ་གནས་ཏེ། སྦྱིན་པར་བྱ་བ་
དང་སྦྱིན་པ་པོ་དང་ལེན་པ་པོ་མི་དམིགས་པའི་ཕྱིར་ཡོངས་སུ་བཏང་བ་མེད་པའི་ཚུལ་གྱིས་
སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་བསྒྲུབ་པར་བྱའོ། །སོགས་པ་ལྟུང་བ་དང་མི་ལྟུང་བའི་
བྱ་བ་མེད་པའི་ཕྱིར་ཚུལ་ཁྲིམས། འཁྲུགས་པ་མེད་པའི་ཕྱིར་བཟོད་པ། ལུས་དང་སེམས་ཀྱི་
བརྩོན་འགྲུས་ཉམས་པ་མེད་པའི་ཕྱིར་བརྩོན་འགྲུས། རོ་མྱང་བ་མེད་པའི་ཕྱིར་བསམ་
གཏན། ཤེས་རབ་དང་ཤེས་རབ་འཆལ་བ་མི་དམིགས་པའི་ཕྱིར་ཤེར་ཕྱིན་ཡོངས་སུ་བསྒྲུབ་
པར་བྱའོ། །ཞེས་བྱང་ཆུབ་ཤེས་པར་བྱེད་པའི་དོན་ཅན་གྱི་ངག་གིས་བྱང་ཆུབ་རྒྱས་པར་
བཤད་དོ། །གདུལ་བྱའི་སྐལ་བ་ཇི་ལྟ་བ་བཞིན་དུ་མྱང་འདས་ལ་དགོད་པས་གཞན་དོན་
བསྟན་ཏེ། སེམས་ཅན་གང་ཞིག་ཡོད་པ་དེ་དག་ཐམས་ཅད་ཕུང་པོ་ལྷག་མ་མེད་པའི་མྱ་ངན་
ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདའ་བར་འདོད་པས་ཤེས་རབ་ཀྱི་ཕ་
རོལ་ཏུ་ཕྱིན་པ་འདི་ཉིད་ལ་བསྒྲུབ་པར་བྱའོ། །ཞེས་གཞན་དོན་རབ་ཏུ་སྟོན་པ་ལྷུར་ལེན་
པའི་ངག་གིས་གཞན་དོན་མདོར་བསྟན་ནོ། །སེམས་ཅན་སེར་སྣ་ཅན་རྣམས་ནི། སྦྱིན་པ་ལ་
སོགས་པ། ཚུལ་ཁྲིམས་འཆལ་བ་རྣམས་ནི། ཚུལ་ཁྲིམས་ལ། གནོད་སེམས་མང་བ་རྣམས་
ནི༑ བཟོད་པ་ལ། ལེ་ལོ་ཅན་རྣམས་ནི། བརྩོན་འགྲུས་ལ། སེམས་རྣམ་པར་གཡེང་བ་ཅན་
རྣམས་ནི། བསམ་གཏན་ལ། ཤེས་རབ་འཆལ་བ་རྣམས་ནི། ཤེས་རབ་ཕུན་སུམ་ཚོགས་པ་
ལ་དགོད་པར་འདོད་པའི་བྱང་ཆུབ་སེམས་དཔས། ཤེར་ཕྱིན་ལ་བསླབ་པར་བྱའོ། །ཞེས་
གཞན་དོན་རབ་ཏུ་སྟོན་པ་ལྷུར་ལེན་པའི་ངག་གིས་གཞན་དོན་རྒྱས་པར་བཤད་དོ། །དེ་
དག་གིས་དྲི་བ་གཉིས་པ་དང་གསུམ་པའི་ལན་བསྟན་ཏོ། །བཞི་པ་ནི། བཤད་པའི་ཚུལ་
དེ་ལྟར་ན། སེམས་བསྐྱེད་པ་ནི། ཆེད་དུ་བྱ་བ་གཞན་གྱི་དོན་གྱི་ཕྱིར། དམིགས་ཡུལ་ཡང་
- 1 $
G -



E
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
དག་པར་རྫོགས་པའི་བྱང་ཆུབ་ལ་དམིགས་ནས། བློའི་ངོ་བོ་དངོས་པོར་ཞེན་པ་མེད་པར་སྒྱུ་
མ་ལྟར་འདོད་པའི་བདག་ཉིད་ཡིན་པར་ཤེས་པར་བྱའོ། །འདིས་དྲི་བ་དང་པོའི་ལན་བསྟན་
ཏོ༑ ༑ལྔ་པ་ནི། གལ་ཏེ། བྱང་ཆུབ་དང་གཞན་དོན་མདོ་རྣམས་ལས་གསུངས་ན། ཇི་ལྟར་
གསུང་སྨོས་དགོས་སོ། །ཞེ་ན། གཙུག་ལག་གི་གཞུང་སྟེ། མདོ། སྐབས་ཀྱི་དོན་བྱང་ཆུབ་
དང་གཞན་དོན་སྟོན་པ་ལྷུར་ལེན་པ་ནི། རྒྱས་འབྲིང་ཐམས་ཅད་ལས་ཀྱང་གསུངས་མོད་ཀྱི།
ཚིག་མང་ན། གདུལ་བྱའི་བློ་འཁྲུགས་པར་འགྱུར་དུ་དོགས་ནས་ཤེས་བྱེད་ཀྱི་ཁུངས་ཉིད་དུ་
མ་བྲིས་ཀྱི། བརྗོད་མི་ནུས་པ་མ་ཡིན་ནོ། །གསུམ་པ་ལ་བཞི་ལས། སྔ་འགྲེལ་ནི། ཚུལ་དེ་
ལྟར་སེམས་བསྐྱེད་པ་དམིགས་པ་དང༌། རང་གི་ངོ་བོ་དང་བཅས་པ་བརྗོད་ནས་བཤད་དེ་
ཞེས་དྲང་ངོ་། །གང་ན། སེམས་བསྐྱེད་པ་དེའི་རབ་ཏུ་དབྱེ་བ་རྣམ་པ་ཉེར་གཉིས་པོ། །གང་
གིས་ན། སྔར་སེམས་བསྐྱེད་མདོར་བསྡུས་ཏེ་གསུངས་པའི་ཁྱད་པར་གྱི་རབ་ཏུ་དབྱེ་བ་རྒྱ་
ཆེར་བསྟན་པའི་སྐབས་ཀྱི་ཁོངས་སུ་གཏོགས་པས་ན། བར་སྐབས་ཀྱི་ཚིགས་བཅད་ཀྱིས་
སོ༑ ་འོག་གི་བར་སྐབས་ཀྱི་ཚིགས་བཅད་ཐམས་ཅད་ཀྱང་དེས་ཤེས་པར་བྱའོ། །དུས་གང་
གི་ཚེ་ན། སྐབས་སུ་བབ་པས་ད་ནི་སྟེ། ད་ལྟའོ། །རྩ་བ་ལ་བཞི་ལས། དབྱེ་གཞི་སེམས་
བསྐྱེད་ཙམ་དེ་ཡང་ངོ༌། །དབྱེ་ངོ༌། །འདུན་པ་དང་མཚུངས་པར་ལྡན་པའི་སེམས་བསྐྱེད་པ་
ས་ལྟ་བུ་དང༌། དེ་བཞིན་དུ་སྦྱར་ཏེ། བསམ་པ་དང་ལྡན་པ་གསེར། ལྷག་བསམ་དང་ལྡན་
པ་ཟླ་བ། སྦྱོར་བ་དང་ལྡན་པ་མེ། སྦྱིན་པ་དང་ལྡན་པ་གཏེར། ཚུལ་ཁྲིམས་དང་ལྡན་པ་རིན་
ཆེན་འབྱུང་གནས། བཟོད་པ་དང་ལྡན་པ་མཚོ། བརྩོན་འགྲུས་དང་ལྡན་པ་རྡོ་རྗེ། བསམ་
གཏན་དང་ལྡན་པ་རི། ཤེས་རབ་དང་ལྡན་པ་སྨན། ཐབས་དང་ལྡན་པ་བཤེས་གཉེན།
སྨོན་ལམ་དང་ལྡན་པ་ཡིད་བཞིན་ནོར་བུ། སྟོབས་དང་ལྡན་པ་ཉི་མ། ཡེ་ཤེས་དང་ལྡན་པ་
ཟླ
- 1
8
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀླུ་༑ མངོན་ཤེས་དང་ལྡན་པ་རྒྱལ་པོ། ཚོགས་གཉིས་དང་ལྡན་པ་མཛོད། བྱང་ཆུབ་ཕྱོགས་
མཐུན་དང་ལྡན་པ་ལམ་པོ་ཆེ། སྙིང་རྗེ་ལྷག་མཐོང་དང་ལྡན་པ་བཞོན་པ། གཟུངས་སྤོབས་
དང་ལྡན་པ་བཀོད་མའི་ཆུ། ཆོས་ཀྱི་དགའ་སྟོན་དང་ལྡན་པ་སྒྲ་སྙན། བགྲོད་གཅིག་ལམ་
ལྡན་ཆུ་བོ། ཆོས་ཀྱི་སྐུ་ལྡན་སྦྱིན་ལྟ་བུ་རྣམས་སོ། །ཐ་དད་ནི། ཅི་རིགས་པ་སྟེ། དང་པོ་ནི།
ཕྱི་མ་རྣམས་ཀྱི་རྒྱུ་ཁོ་ནའོ། །ཕྱི་མ་གཉིས་ནི། སྔ་མ་རྣམས་ཀྱི་འབྲས་བུ་ཁོ་ནའོ། །བར་པ་
རྣམས་ཕྱི་མའི་རྒྱུ་དང་སྔ་མའི་འབྲས་བུ་གཉིས་ཀའོ། །གྲངས་ངེས་ནི། སེམས་བསྐྱེད་རྣམ་
པ་ཉི་ཤུ་རྩ་གཉིས་ཀྱིས་རྒྱུ་དང་འབྲས་བུའི་བདག་ཉིད་ཅན་གྱི་སེམས་བསྐྱེད་སོ་སོ་སྐྱེ་བོ་
ནས་སངས་རྒྱས་ལ་ཡོད་པའི་བར་གྱི་སྨོན་འཇུག་ཐམས་ཅད་བསྡུས་པས་མ་ཚང་བའང་
མིན། ལྷག་པའང་མིན་པར་དེ་ཁོ་ནར་ངེས་སོ། །འགྲེལ་པ་ནི། གྲོགས་དང་དཔེ་དང་ཆོས་
མཐུན་པའི་རྟགས་རྣམས་གྲངས་བཞིན་དུ་སྦྱར་ཏེ་བཤད་པ་ནི། གཞན་དོན་གྱི་ཆེད་དུ་བྱང་
ཆུབ་ལ་འདུན་པ་དང་ལྡན་པའི་སེམས་བསྐྱེད་ཆོས་ཅན། ལོ་ཏོག་སྐྱེ་བའི་གཞི་ས་ལྟ་བུ་ཡིན་
ཏེ༑ ཆོས་དཀར་པོ་སངས་རྒྱས་ཀྱི་ཆོས་དང༌། དེའི་རྒྱུ་ཚོགས་ཐམས་ཅད་སྐྱེ་བའི་གཞིའམ།
རྟེན་གྱི་དངོས་པོ་བྱེད་པའི་ཕྱིར། མདོ་ནི། ཤཱ་རིའི་བུ་ནས་བརྩོན་པར་བྱའོའི་བར་བྱང་ཆུབ་
མདོར་བསྟན་བཞིན་ནོ། །ཕྱིན་དྲུག་གིས་བསྡུས་པ་འདི་ཕྱི་ལ་ཕན་བདེའི་བསམ་པ་དང་
ལྡན་པ་ནི། མི་འགྱུར་བས་གསེར་བཟང་པོ་འདྲ་སྟེ། རྫོགས་པའི་བྱང་ཆུབ་ཀྱི་བར་དུ་མི་
འགྱུར་བར་གནས་པའི་ཕྱིར་རོ། །མདོ་ནི། ཤཱ་རིའི་བུ་ནས་བྱའོའི་བར་བྱང་ཆུབ་རྒྱས་བཤད་
བཞིན་ནོ། །བྱང་ཆུབ་ཕྱོགས་མཐུན་སོགས་ ཁྱད་པར་རྟོགས་པར་འདོད་པའི་ལྷག་པའི་
བསམ་པ་དང་ལྡན་པ་ནི། དཀར་ཕྱོགས་ཀྱི་ཟླ་བ་ཚེས་པ་སྟེ། གསར་པ་འདྲ་སྟེ། དགེ་བའི་
ཆོས་དྲན་པ་ཉེར་བཞག་སོགས་མཐའ་དག་གོང་ནས་གོང་དུ་འཕེལ་བར་འགྱུར་བའི་ཕྱིར།
- 1 88 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
མདོ་ནི། དྲན་པ་ཉེ་བར་བཞག་པ་བཞི་ཡོངས་སུ་རྫོགས་པར་བྱའོ། །ཞེས་སོ། །མཁྱེན་
གསུམ་གྱི་སྦྱོར་བ་མཆོག་ཏུ་གྱུར་ པའི་སྦྱོར་བ་དང་ལྡན་པ་ནི། མེ་དང་འདྲ་སྟེ། མཁྱེན་
གསུམ་གྱི་སྒྲིབ་པ་ཉོན་མོངས་པའི་བུད་ཤིང་སྲེག་པའི་ཕྱིར། འདི་ལ། བུད་ཤིང་གིས་མེ་
འཕེལ་བ་ལྟར་སྦྱོར་བ་ཁྱད་པར་དུ་འགྲོ་བའོ། །ཞེས་གཞན་དུ་མང་པོས་བཤད་དོ། །མདོ་ནི།
ཐམས་ཅད་ཤེས་པ་ཉིད་ལ་ཤེས་པ་དང་མཐོང་བས་བལྟས་ནས་འདའ་བར་འདོད་པའི་བྱང་
ཆུབ་སེམས་དཔས་ཤེར་ ཕྱིན་བསྒོམ་པར་བྱའོ་ཞེས་སོ། །འདི་དང་སྔ་མ་གཉིས་དཀོན་
བརྩེགས་དང་རྒྱན་ལས་གོ་ལྡོག་སྟེ་བཤད་པ་ནི། གཉིས་ཀ་ཡང་གཉིས་ཀར་འབྱུང་བར་
བཤད་པར་བྱེད་པའོ། །སྦྱིན་པའི་ཕ་རོལ་ཏུ་ཕྱིན་པ་དང་ལྡན་པ་ནི། དུང་སོགས་གཏེར་ཆེན་
པོ་འདྲ་སྟེ། ཟང་ཟིང་ལོངས་སྤྱོད་ཀྱིས་སེམས་ཅན་ཐམས་ཅད་ཚིམ་པར་བྱེད་པ་དང་མི་ཟད་
པའི་ཕྱིར་རོ། །མདོ་ནི། སེམས་ཅན་སེར་སྣ་ཅན་རྣམས་སྦྱིན་པ་ལ་འཇོག་པར་འདོད་པ་དང་།
ཉན་ཐོས་དང་རང་སངས་རྒྱས་ཀྱི་སྦྱིན་པ་རྣམས་སེམས་བསྐྱེད་པ་གཅིག་གིས་ཟིལ་གྱིས་
གནོན་པར་འདོད་པའི་བྱང་ཆུབ་སེམས་དཔའ་ཆེན་པོས་ཤེར་ཕྱིན་ལ་བསླབ་པར་བྱའོ།།
ཞེས་སོ། །གཞན་ལྔ་ལའང་དེ་བཞིན་སྦྱར་རོ། །ཚུལ་ཁྲིམས་དང་ལྡན་པ་ནི། རིན་པོ་ཆེའི་
འབྱུང་ཁུངས་ཀྱི་གནས་དང་འདྲ་སྟེ། ཡོན་ཏན་རིན་པོ་ཆེ་ཐམས་ཅད་འབྱུང་ཞིང་སྐྱེ་བའི་རྟེན་
གྱི་དངོས་པོ་བྱེད་པའི་ཕྱིར་རོ། །མདོ་ནི། ཚུལ་ཁྲིམས་འཆལ་སོགས་སོ། །བཟོད་པ་དང་
ལྡན་པ་ནི། རྒྱ་མཚོ་ཆེན་པོ་དང་འདྲ་སྟེ། མི་འདོད་པ་ཉམ་ང་བའི་མེ་དང་མཚོན་ལ་སོགས་
པ་ཐམས་ཅད་ཐོག་ཏུ་བབ་པས་ཀྱང་སེམས་མི་འཁྲུགས་པའི་ཕྱིར་རོ། །མདོ་ནི། གནོད་
སེམས་ཅན་སོགས་སོ། །བརྩོན་འགྲུས་དང་ལྡན་པ་ནི། རིན་པོ་ཆེ་རྡོ་རྗེ་དང་འདྲ་སྟེ། བྱང་
ཆུབ་རྒྱུ་འབྲས་ལ་ཡིད་ཆེས་པ་བརྟན་པས་བདུད་ལས་ཀྱིས་མི་ཕྱེད། ཕར་བདུད་ལས་ཀུན་
- ] 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇོམས་པའི་ཕྱིར། མདོ་ནི། ལེ་ལོ་ཅན་ལ་སོགས། བསམ་གཏན་དང་ལྡན་པ་ནི། རིའི་
རྒྱལ་པོ་ལྷུན་པོ་འདྲ་སྟེ། མཚན་མར་དམིགས་པའི་རྣམ་པར་གཡེང་བས་མི་བསྐྱོད་ཅིང་མི་
གཡོ་བའི་ཕྱིར་རོ། །མདོ་ནི། སེམས་ཅན་རྣམ་པར་གཡེང་སོགས་སོ། །ཤེས་རབ་དང་ལྡན་
པ་ནི། སྨན་ཆེན་པོ་དང་འདྲ་སྟེ། ཆགས་སོགས་ཉོན་མོངས་པ་དང༌། རྟོག་པ་ཤེས་བྱའི་སྒྲིབ་
པའི་ནད་རབ་ཏུ་ཞི་བར་བྱེད་པའི་ཕྱིར། མདོ་ནི། ཤེས་རབ་འཆལ་སོགས་སོ། །ཕྱིན་དྲུག་
གི་དགེ་བ་བྱང་ཆུབ་ཏུ་བསྔོ་བ་ཐབས་མཁས་པ་དང་ལྡན་པ་ནི། དགེ་བའི་བཤེས་གཉེན་
འདྲ་སྟེ། ཚད་མེད་བཞིས་གནས་སྐབས་ཐམས་ཅད་དུ་སེམས་ཅན་གྱི་དོན་ཡོངས་སུ་མི་
གཏོང་སྟེ། ཡལ་བར་ མི་འདོར་བའི་ཕྱིར་རོ། །མདོ་ནི། དགེ་བའི་རྩ་བ་སེམས་བསྐྱེད་པ་
གཅིག་ཙམ་ཡང་ཐབས་མཁས་པས་རྣམ་མཁྱེན་ཉིད་དུ་ཡོངས་སུ་བསྔོས་པས་མི་ཟད་པར་
བྱེད་འདོད་སོགས་སོ། །གང་གིས་སྐྱེ་བ་ཐམས་ཅད་དུ་ཕྱིན་དྲུག་ལ་སྤྱོད་པར་འགྱུར་བའི་
སྨོན་ལམ་ཆེན་པོ་བཅུ་སོགས་དང་ལྡན་པ་ནི། ཡིད་བཞིན་གྱི་ནོར་བུ་འདྲ་སྟེ། ཡིད་ཀྱིས་ཇི་
ལྟར་སྨོན་པའི་འབྲས་བུ་འགྲུབ་པའི་ཕྱིར་རོ། །མདོ་ནི། སངས་རྒྱས་ཀྱི་སྐུ་སྒྲུབ་པར་འདོད་
སོགས་སོ། །ཉི་མ་སོ་སོར་དེ་རྣམས་ལ་སྤྱོད་པ་དང་སྒོམ་པ་དང་སོ་སོར་རྟོག་པའི་སྟོབས་དང་
ལྡན་པ་ནི། ཉི་མ་འདྲ་སྟེ། བསྡུ་བའི་དངོས་པོ་བཞིས་འདུལ་བྱའི་ལོ་ཏོག་ཡོངས་སུ་སྨིན་
པར་བྱེད་པ་སྟེ། མྱང་འདས་གསུམ་ཐོབ་པར་བྱེད་པའི་ཕྱིར། མདོ་ནི། ཡོ་བྱད་རྣམས་ཀྱིས་
སེམས་ཅན་རྣམས་ཀྱི་བསམ་པ་ཡོངས་སུ་རྫོགས་པར་བྱ་བར་འདོད་སོགས་སོ། །ཐེག་ཆེན་
གྱི་དགོངས་པ་ཇི་ལྟ་བར་ཤེས་པའི་ཡེ་ཤེས་ཀྱི་ཕར་ཕྱིན་དང་ལྡན་པ་ནི། དྲི་ཟའི་ཆོས་ཀྱི་སྒྲ་
དབྱངས་སམ་གླུ་སྙན་པ་དང་འདྲ་སྟེ། སོ་སོ་ཡང་དག་པར་རིག་པ་བཞིས་གདུལ་བྱ་འདུན་
ཅིང་དད་ པར་བྱེད་པའི་ཆོས་སྟོན་པའི་ ཕྱིར། ཕར་ཕྱིན་ནི། གོང་མ་དགུ་ལའང་སྦྱར་རོ།།
- 1
9 t) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
མདོ་ནི། སྦྱིན་པ་འདི་ལྟར་བྱིན་པས་ནི། ཡང་དག་པར་རྫོགས་པའི་བྱང་ཆུབ་ཐོབ་པར་ནུས་
སོ་ཞེས་ཤེས་སོ་ཞེས་སོ། །ཟག་ཟད་སོགས་མངོན་པར་ཤེས་པ་དང་ལྡན་པ་ནི། རྒྱལ་པོ་
ཆེན་པོ་དང་འདྲ་སྟེ། མཐུ་ཐོགས་པ་མེད་པས་རྟོན་པ་བཞིས་གཞན་གྱི་དོན་ཆུད་མི་ཟ་བར་
སྒྲུབ་པའི་ཕྱིར། མདོ་ནི། ཟག་པ་ཟད་པའི་མངོན་པར་ཤེས་པ་མངོན་སུམ་དུ་བྱ་བར་འདོད་
ཅིང་ཡང་དག་པའི་མཐའ་མངོན་སུམ་དུ་མི་བྱ་བར་འདོད་སོགས་སོ། །སྦྱིན་སོགས་བསོད་
ནམས་དང་ཤེས་རབ་ཡེ་ཤེས་ཀྱི་ཚོགས་གཉིས་དང་ལྡན་པ་ནི། རྫ་ས་མང་པོ་བཞག་པའི་
བང་མཛོད་དང་འདྲ་སྟེ། བསོད་ནམས་དང་ཡེ་ཤེས་ཀྱི་ཚོགས་མང་པོའི་མཛོད་དེ། གནས་
ལྟ་བུ་ཡིན་པའི་ཕྱིར། མདོ་ནི། སངས་རྒྱས་བཅོམ་ལྡན་འདས་ཉན་ཐོས་དང་བྱང་ཆུབ་
སེམས་དཔའ་དགེ་འདུན་དང་བཅས་པ་ཇི་སྙེད་ཅིག་བཞུགས་པ་དེ་དག་ཐམས་ཅད་བསོད་
སྙོམས་གཅིག་གིས་ཁྱེད་པར་བྱ་བར་འདོད་སོགས་སོ། །སྦྱིན་སོགས་བྱང་ཆུབ་ཀྱི་ཕྱོགས་
དང་མཐུན་པའི་ཆོས་སོ་བདུན་དང་ལྡན་པ་ནི། ལམ་པོ་ཆེ་དང་འདྲ་སྟེ། འདས་པ་དང་ད་
ལྟར་གྱི་འཕགས་པ་སངས་རྒྱས་ཐམས་ཅད་གཤེགས་ཤིང་མ་འོངས་པ་རྣམས་རྗེས་སུ་
གཤེགས་པའི་ལམ་ཡིན་པའི་ཕྱིར། མདོ་ནི། འདས་པ་དང་མ་བྱོན་པ་དང་ད་ལྟར་བྱུང་བའི་
སངས་རྒྱས་ཐམས་ཅད་ཀྱི་ཡོན་ཏན་རྗེས་སུ་ཐོབ་པར་འདོད་སོགས་སོ། །བརྩེ་བ་སྙིང་རྗེ་
དང་ལྷག་མཐོང་ཤེས་རབ་དང་ལྡན་པ་ནི། བཞོན་པ་རྟ་ཅང་ཤེས་དང་འདྲ་སྟེ། ཐབས་ཤེས་
ཟུང་དུ་འགྲོ་བས་སྲིད་པ་འཁོར་བ་དང་ཞི་བ་མྱ་ངན་ལས་འདས་པ་གང་དུ་ཡང་མི་ལྟུང་བར་
སེམས་ཅན་གྱི་ཁུར་བདེ་བླག་ཏུ་ཁྱེར་ཏེ་འགྲོ་བའི་ཕྱིར། མདོ་ནི། ཉན་ཐོས་དང་རང་སངས་
རྒྱས་ཀྱི་སྔོན་དུ་འགྲོ་བར་འདོད་སོགས་སོ། །ཆོས་ཀྱི་དོན་འཛིན་པའི་གཟུངས་དང་། གཞན་
ལ་སྟོན་པའི་སྤོབས་པ་དང་ལྡན་པ་ནི། ཆུ་འཛིན་ཅིང་མི་ཟད་པར་འབྱོན་པའི་བཀོད་མའི་ཆུ་
.
- ，
） ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་འདྲ་སྟེ། སྔར་ཐོས་པ་དང་སྔར་མ་ཐོས་ཐོས་འགྱུར་གྱི་ཆོས་འཛིན་ཅིང་མི་ཟད་པར་སྟོན་
ནུས་པའི་ཕྱིར། མདོ་ནི། སངས་རྒྱས་བཅོམ་ལྡན་འདས་རྣམས་ཀྱིས་བཤད་པ་དང་འཆད་
པ་དང་འཆད་པར་འགྱུར་བ་གང་ཇི་སྙེད་པའི་འདི་ལྟ་སྟེ། མདོ་དང་ཞེས་པ་ནས་ཉན་ཐོས་
དང་རང་སངས་རྒྱས་ཀྱིས་མ་ཐོས་པ་གང་ཡིན་པ་དེ་གཟུང་བར་འདོད་སོགས་སོ། །ཆོས་ཀྱི་
སྡོམ་བཞིའི་དགའ་སྟོན་དང་ལྡན་པ་ནི། སྒྲ་སྙན་པ་སྟེ། ལྷའི་རྔ་སྒྲའམ། ཐོས་ན་བདུད་རྩིས་
མཚིམས་པར་འགྱུར་བ་ཀུན་དགའ་བའི་སྒྲ་འདྲ་སྟེ། སྲིད་ཞི་ལས་ཐར་པའི་བྱང་ཆུབ་ཆེན་པོ་
ཐོབ་པར་འདོད་པའི་གདུལ་བྱ་ལ་སྙན་པ་སྡོམ་བཞི་སོགས་སྒྲོག་པའི་ཕྱིར། མདོ་ནི། སེམས་
ཅན་གང་དག་སངསརྒྱས་ཀྱི་ཞིང་སྣ་ཚོགས་སུ་སྐྱེས་པར་གྱུར་པ་དེ་དག་ཐམས་ཅད་སངས་
རྒྱས་ཀྱི་སྒྲ་དང་དགེ་འདུན་གྱི་སྒྲ་ཡང་དག་པར་སྒྲོག་པར་འདོད་པ་དང༌། སེམས་ཅན་དེ་
དག་ཡང་དག་པའི་ལྟ་བ་ལ་སྦྱར་བར་འདོད་སོགས་སོ། །ས་བཅུ་པ་མན་ཆད་ལས་ཁྱད་པར་
དུ་འཕགས་པ་བླ་ན་མེད་པའི་མི་སྐྱེ་བའི་ཆོས་ལ་བཟོད་པ་ཐོབ་པས་རང་གི་ངང་གིས་འབྱུང་
བ། བགྲོད་པ་གཅིག་པའི་ལམ་དང་ལྡན་པ་ནི། ཆུ་བོའི་རྒྱུན་དང་འདྲ་སྟེ། ཤེས་པ་དང་ཤེས་
བྱ་མཉམ་ཉིད་རྟོགས་པའི་ཐབས་ཤེས་དང་ཐུགས་རྗེས་གཞན་གྱིས་དོན་བྱ་བ་ཐ་མི་དད་
པར་རྒྱུན་དུ་འབྱུང་བའི་ཕྱིར། མདོ་ནི། མུན་པའི་མཐུས་ལྡོངས་པར་གྱུར་པའི་སེམས་ཅན་
གང་ཡིན་པ་དེ་དག་མིག་གིས་གཟུགས་མཐོང་བར་བྱ་བར་འདོད་སོགས་སོ། །ཆོས་ཀྱི་སྐུ་
སངས་རྒྱས་ཀྱི་ཡེ་ཤེས་དང་ལྡན་པ་ནི། སྣོད་ཀྱི་འཇིག་རྟེན་གྱི་འབྱོར་པ་འབྱུང་བའི་སྤྲིན་ལྟ་
བུ་སྟེ། ཐབས་ལ་མཁས་པས་དགའ་ལྡན་གྱི་གནས་ན་བཞུགས་པ་དང་། སོགས་པ་འཕོས་
ནས་ལྷུམས་སུ་འཇུག་པ་སོགས་ཀུན་ཏུ་སྟོན་པར་རུང་བ་སྟེ། ནུས་པའི་ཕྱིར་ལྡན་པ་ནི་དང་།
ལྟ་ བུ་སྟེ་གཉིས་ཀུན་ལ་ སྦྱར་རོ། །དང་ནི། བསྡུ་བའོ། །མདོ་ནི། ཤཱ་རིའི་བུ། གཞན་ཡང་
- 19 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
བྱང་ཆུབ་སེམས་དཔའ་ཆེན་པོ་དེ་བཞིན་གཤེགས་པའི་སྤྱོད་ལམ་སྟོན་པར་འདོད་པ་དང་དེ་
བཞིན་གཤེགས་པའི་སྤྱོད་པ་དང་ཚུལ་རྣམ་པར་དག་པ་དང་། དེ་བཞིན་གཤེགས་པའི་སྐུའི་
ཕྲིན་ལས་དང་གསུང་གི་ཕྲིན་ལས་དང་ཐུགས་ཀྱི་ཕྲིན་ལས་ཐམས་ཅད་ཡེ་ཤེས་སྔོན་དུ་འགྲོ་
བ་དག་པ་དང་། གླང་པོ་ཆེའི་ལྟ་སྟངས་ཀྱིས་ལྟ་བར་འདོད་པས་ཤེར་ཕྱིན་ལ་བསླབ་པར་
བྱའོ། །ཞེས་སོ། །དོན་བསྡུ་ནི། གྲོགས་དང༌། དཔེ་དང༌། བྱེད་པ་གསུམ་བསྟན་པ་དེ་ལྟར་
ན་སྟེ། དེའི་ཕྱིར། དེ་ཡང་ས་གསེར་ཟླ་བ་མེ། །ཞེས་བྱ་བ་ལ་སོགས་པའི་སེམས་བསྐྱེད་པ་
ཉི་ཤུ་རྩ་གཉིས་བློ་གྲོས་མི་ཟད་པའི་མདོ་དང་མཐུན་པར་བཤད་པ་ཡིན་ནོ། །བཞི་པ་ནི།
སེམས་བསྐྱེད་པའི་རབ་ཏུ་དབྱེ་བ་ནི་ཆོས་ཅན། ལས་དང་པོ་པའི་ས་ནས་བཟུང་སྟེ་སངས་
རྒྱས་ཀྱི་སའི་བར་གྱིས་བསྡུས་པ་ཡིན་ནོ། །ཚོགས་ལམ་ཆུང་ངུ་ནས་སྤྲུལ་སྐུ་བར་གྱིས་
བསྡུས་པ་དེ་ལྟ་ན་སྟེ། དེའི་ཕྱིར། མ་གྲུབ་བོ། །ཞེ་ན། དེ་སྒྲུབ་པ་ནི། ཚོགས་སྦྱོར། ས་བཅུ།
ཁྱད་པར་གྱི་ལམ། སངས་རྒྱས་ཀྱི་སས་བསྡུས་པ་ལྔ་ལས། དང་པོ་ནི། སེམས་བསྐྱེད་ཉེར་
གཉིས་སྤྱིར་བསྟན་པ་དེ་ལ་ཞེས་པ། དམིགས་ཀྱིས་བསལ་བ་ལ་བདུན་པའོ། །བསྡུས་ཞེས་
དྲང་ངོ༌། །གང་ན། སེམས་བསྐྱེད་པ་དང་པོ་འདུན་པ་བསམ་པ་ལྷག་བསམ་དང་ལྡན་པ་
གསུམ་ནིའོ། །གང་གིས་ན། ཐེག་ཆེན་ལས་དང་པོ་པའི་ས། ཚོགས་ལམ་གྱིས་སོ། །ཇི་ལྟར་
ན༑ དང་པོ་ཚོགས་ལམ་ཆུང་ངུ་དང་བར་པ་འབྲིང་དང་ཐ་མ་ཆེན་པོ་ཉིད་ཀྱིས་སོ། །གཉིས་
པ་ནི། བསྡུས་སོ། །གང་ན། གསུམ་པོ་དེའི་འོག་ཏུ་གཅིག་སྦྱོར་བ་དང་ལྡན་པ་ནིའོ། །གང་
གིས་ན། ས་དང་པོ་ལ་འཇུག་པ་སྦྱོར་བའི་ལམ་གྱིས་སོ། །གསུམ་པ་ནི། བསྡུས་ཏེའོ། །གང་
ན༑ བཞི་པོ་དེའི་འོག་ཏུ་སྦྱིན་པ་ནས་ཡེ་ཤེས་དང་ལྡན་པའི་བར་བཅུའོ། །གང་གིས་ན། ས་
དང་པོ་རབ་ཏུ་དགའ་བ་དང༌། སོགས་པ་ཆོས་ཀྱི་སྤྲིན་གྱི་བར་ས་བཅུས་སོ། །དང་པོ་མཐོང་
- 1 9 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་དང༌། ཕྱི་མ་རྣམས་སྒོམ་པའི་ལམ་གྱི་སྤྱོད་ཡུལ་ཅན་ཡིན་ནོ། །བཞི་པ་ནི། བསྡུས་སོ།།
གང་ན། བཅུ་བཞི་པོ་དེའི་འོག་ཏུ་མངོན་ཤེས་དང་ལྡན་པ་སོགས་ལྔ་ནིའོ། །གང་གིས་ན།
ཁྱད་པར་གྱི་ལམ་ས་བཅུ་པའི་ཁྱད་པར་གྱིས་སོ། །ཞེས་ཨ་ཧྥུ་དང་ཆོས་བཤེས་སོ། །དག་
པའི་སར་འདོད་པའང་ཡོད་དོ། །ལྔ་པ་ནི། བསྡུས་སོ། །གང་ན། བཅུ་དགུ་པོ་དེའི་འོག་ཏུ་
སེམས་བསྐྱེད་པ་ཐ་མ་གསུམ་ནིའོ། །གང་གིས་ན། སངས་རྒྱས་ཀྱི་སས་སོ། །ཇི་ལྟར་ན།
བྱང་སེམས་ཀྱི་ས་དང་འབྲེལ་བ་སངས་རྒྱས་ཀྱི་ས་ལ་འཇུག་པའི་སྦྱོར་བའི་ལམ་དང༌།
དངོས་ཏེ། སངས་རྒྱས་སའི་མཉམ་གཞག་དང༌། མཇུག་སྟེ། རྗེས་ཐོབ་ཀྱིས་རིམ་པ་བཞིན་
བསྡུས་སོ། །ཨ་བྷུ་ནི། དངོས། སྐུ་གཉིས་སམ་ཡེ་ཤེས་སྔ་མ་བཞི་ཡིན་ལ། མཇུག །སྤྲུལ་
སྐུའམ་བྱ་གྲུབ་ཡེ་ཤེས་ཡིན་ནོ། །དང་པོ་ནི། སངས་རྒྱས་ཀྱི་སས་བསྡུས་པར་མི་འཐད་དེ།
བྱང་སེམས་ཀྱི་སས་བསྡུས་པའི་ཕྱིར་རོ། །ཞེས་སོ། །ས་མཚམས་དེ་དག་ཀྱང་གཙོ་ཆེ་བའི་
དབང་དུ་བྱས་པའོ། །
གཉིས་པ་ལ་གཉིས་ཏེ། གདམས་ངག་བཅུ་སྤྱིར་བསྟན་པ་དང༌། དགེ་འདུན་
དཀོན་མཆོག་བྱེ་བྲག་ཏུ་བཤད་པའོ། །དང་པོ་ལ། སྔ་འགྲེལ། རྩ་བ། འགྲེལ་པ། གྲངས་
ངེས་ཀྱི་སྒོ་ནས་དོན་བསྡུ་དང་བཞིའོ། །དང་པོ་ནི། སེམས་བསྐྱེད་ཀྱི་དབྱེ་བ་ཞར་ལ་བརྗོད་
ནས་དེའི་རྗེས་ལ་གདམས་ངག་འཆད་པ་ལ། འདོམས་ཞེས་དྲང་ངོ༌། །གང་ལ་ན། བྱང་ཆུབ་
ཀྱི་སེམས་དང་པོ་འདུན་ལྡན་དང༌། སོགས་པ་གཉིས་པ་ལ་སོགས་པ་བསྐྱེད་པའི་བྱང་
སེམས་ལའོ། །གང་གི་ཚེ་ན། སེམས་བསྐྱེད་རྣམས་ཀྱི་ས་མཚམས་སུ་དགོས་པ་གཉིས་ཀྱི་
ཕྱིར་གདམས་ངག་དོན་དུ་གཉེར་བར་བྱེད་པའི་དུས་ཇི་ལྟ་བ་བཞིན་དུ་སྟེ། དེའི་དུས་སུའོ།།
གང་གི་དོན་དུ་ན། རྒྱུའི་བྱང་ཆུབ་ཀྱི་སེམས་བསྐྱེད་པ་དང་སེམས་བསྐྱེད་དེས་འཕངས་པའི་
- ]
] 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཆོས་འབྲས་བུའི་སེམས་བསྐྱེད་སངས་རྒྱས་ཀྱི་ས་རྣམས་སམ། བསླབ་བྱ་རྣམས་འགྲུབ་པར་
བྱ་བའི་ཕྱིར་ཏེ། རྗེས་བསྟན་གྱི་དགོས་པའོ། །སྔ་མའི་ཡོན་ཏན་ཐོབ་པ་རྣམས་མི་ཉམས་
པར་ཡོངས་སུ་བསྲུང་བའི་དོན་ནམ། དབང་གིས་གོང་མ་གོང་མའང་མངོན་པར་འཕེལ་
བར་བྱ་བའི་ཕྱིར་ཏེ། གདམས་པའི་དགོས་པའོ། །གང་གིས་ན། སངས་རྒྱས་གྱིས་སོ། །དེ་
དག་གིས་གདམས་ངག་གི་མཚན་ཉིད་བསྟན་ནོ། །གཉིས་པ་ལ། ཤེས་པར་བྱ་ཞེས་དྲང་ངོ༌།།
གང་ན། སྒྲུབ་པའི་རྒྱུ་གདམས་ངག་གི་ནིའོ། །ཇི་ལྟར་ན། གྲངས་བཅུའི་བདག་ཉིད་དུའོ།།
གང་གི་ཕྱིར་ན། ཡུལ་བཅུར་ངེས་པའི་ཕྱིར་རོ། །ཡུལ་བཅུ་གང་ཞེ་ན། སེམས་བསྐྱེད་དང་།
དེས་འཕངས་པའི་ཆོས་ཀྱི་ངོ་བོ་ཉིད་ཡུམ་ལ་མི་དམིགས་པའི་རྣམ་པ་འཇུག་པ་སྒྲུབ་པའི་ངོ་
བོ་དང༌། དེའི་དམིགས་ཡུལ་བདེན་པ་བཞི་པོ་རྣམས་དང༌། རྟེན་སངས་རྒྱས་དང་། སོགས་
པ་ཆོས་ལ་སོགས་པའི་དཀོན་མཆོག་གསུམ་དང་། དེ་ཉམས་པར་མི་འགྱུར་བའི་རྒྱུ། ལུས་
ངག་གི་བདེ་བ་ལ་མ་ཞེན་པའི་བརྩོན་འགྲུས་དང༌། བགྲོད་བྱ་ཇི་སྲིད་པར་འགྲོ་བའི་རྒྱུ།
ཕྱོགས་བཅུ་ལྟ་ཡང་ཡོངས་སུ་མི་ངལ་བའི་བརྩོན་འགྲུས་དང་། ལམ་གཞན་དུ་མི་འགྲོ་བའི་
རྒྱུ༔ ཡེ་ཤེས་ཀྱི་ལམ་ཡོངས་སུ་འཛིན་པའི་བརྩོན་འགྲུས་དང་། གཞན་གྱི་དྲིང་མི་འཇོག་
པའི་རྒྱུ། སྤྱན་ལྔ་དང༌། རྣམ་མཁྱེན་རྫོགས་པའི་རྒྱུ། མངོན་ཤེས་ཀྱི་ཡོན་ཏན་དྲུག་དང༌།
མཐར་ཐུག་པའི་རྒྱུ། མཐོང་ལམ་སྒོམ་ལམ་ཞེས་བྱ་བ་བཅུའོ། །
གསུམ་པ་ལ་བཞི་སྟེ། སྒྲུབ་ པ་ རང་གི་ངོ་བོ། དམིགས་ཡུལ་བདེན་པ་བཞི།
རྟེན་དཀོན་མཆོག་གསུམ། སྒྲུབ་པ་ཕུན་སུམ་ཚོགས་པའི་རྒྱུ་ལ་གདམས་པའོ། །དང་པོ་ནི།
འཇུག་པར་བྱའོ། །ཞེས་དྲང་ངོ༌། །གང་ལ་ན། བྱང་ཆུབ་ཀྱི་སེམས་བསྐྱེད་པའི་རབ་ཏུ་དབྱེ་
བ་ཉེར་གཉིས་སྔར་ཇི་སྐད་བཤད་པའི་བྱ་བ་ཉམས་སུ་ལེན་པའི་སྒྲུབ་པ་ལའོ། །གང་གིས་
-19， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ན༑ སྤྱོད་པ་སྤྱད་འབྲས་སྤྱད་བྱ་སྤྱོད་པའི་རང་གི་ངོ་བོ་ལྡོག་ཟླ་དང་བཅས་པ་དང༌། ཕུང་པོ་
ལྔ་མི་དམིགས་པའི་ཚུལ་གྱིས་སོ། །ཡང་ན་རྣམ་པར་གཡེང་བའི་རྣམ་རྟོག་བཅུའི་གཉེན་
པོར་དངོས་མེད་དང་དངོས་པོ། སྒྲོ་འདོགས་དང་སྐུར་འདེབས། གཅིག་དང་ཐ་དད། ངོ་བོ་
ཉིད་དང་ཁྱད་པར། མིང་ཇི་ལྟ་བ་བཞིན་དུ་དོན་དང་དོན་ཇི་ལྟ་བ་བཞིན་དུ་མིང་དུ་རྣམ་པར་
རྟོག་པའི་ཡུལ་བཅུ་མི་དམིགས་པའི་ཚུལ་གྱིས་སོ། །མདོ་ནི། ཚེ་དང་ལྡན་པ་ཤཱ་རིའི་བུས་
བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཇི་ལྟར་ན། བྱང་སེམས་
ཆེན་པོས་ཡུམ་ལ་སྤྱད་པར་བགྱི་ཞེས་པའི་ལན་དུ་ཤཱ་རིའི་བུ་འདི་ལ་བྱང་སེམས་ཆེན་པོས་
ཡུམ་ལ་སྤྱོད་པའི་ཚེ་བྱང་སེམས་ཆེན་པོ་ཡོད་བཞིན་དུ་བྱང་སེམས་ཡང་དག་པར་རྗེས་སུ་མ་
མཐོང་། བྱངས་སེམས་ཀྱི་མིང་ཡང་། བྱང་ཆུབ་ཀྱང༌། བྱང་ཆུབ་ཀྱི་མིང་ཡང་། ཡུམ་ཡང་།
ཡུམ་གྱི་མིང་ཡང་། སྤྱོད་ཅེས་བྱ་བར། མི་སྤྱོད་ཅེས་བྱ་བར། སྤྱོད་ཀྱང་སྤྱོད་ལ་མི་སྤྱོད་ཀྱང་
མི་སྤྱོད་ཅེས་བྱ་བར། སྤྱོད་པའང་མ་ཡིན་མི་སྤྱོད་པའང་མ་ཡིན་ཞེས་བྱ་བར་གཟུགས་ཀྱང་
ཡང་དག་པར་རྗེས་སུ་མི་མཐོང་ངོ་ཞེས་སོགས་གསུངས་སོ། །ཆོས་དང་གང་ཟག་གི་བདག་
མི་དམིགས་པའི་སྒྲུབ་པ་དེ་ཉིད་སེམས་ཅན་ཐམས་ཅད་མྱ་ངན་ལས་འདའ་བ་དང་། ཕྱིན་
དྲུག་ཡོངས་སུ་རྫོགས་པར་བྱ་བ་དང༌། ཆོས་སྐུ་ཐོབ་པས་བསྡུས་པ་ཆེད་དུ་བྱ་བ་ལ་སོགས་
པའི་སྒོ་ནས་ཉན་ཐོས་དང་། སོགས་པ་རང་སངས་རྒྱས་དང་ཐུན་མོང་མ་ཡིན་པས་སོ།།
ཉན་ཐོས་ཀྱི་སོགས་པ་ནི། འོག་ཏུའང་དམིགས་བསལ་མེད་པ་རྣམས་འདི་བཞིན་བཤད་དོ།།
མདོ་ནི། ཤཱ་རིའི་བུ་གལ་ཏེ་ ཕྱོགས་བཅུ་རེ་རེ་ཞིང་གངྒའི་ཀླུང་གི་བྱེ་མ་སྙེད་ཀྱི་ལོ་ཀའི་
ཁམས། དགེ་སློང་ཤཱ་རིའི་བུ་དང་མོ་འགལ་གྱི་བུ་ལྟ་བུ་ཤ་སྟག་གིས་འདི་ལྟ་སྟེ། འདམ་བུ།
འོད་མ། བུ་རམ་ཤིང་། སྨིག་མ། འབྲས་ཀྱི་ཚལ་ལམ། ཏིལ་གྱི་ཚལ་ལྟར་གང་བར་གྱུར་
-19 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཀྱང་དེ་དག་གི་ཤེས་རབ་གང་ཡིན་པ་དེས། བྱང་སེམས་ཡུམ་ལ་སྤྱོད་པའི་ཤེས་རབ་ཉིན་
གཅིག་བསྒོམས་པ་ཙམ་གྱི་བརྒྱའི་ཆར་ཡང་མི་འགྲོ། སྟོང་དང༌། བརྒྱ་སྟོང་དང་གྲངས་ཆར་
ཡང་། བགྲང་བར་ཡང་། རྒྱུར་ཡང་། དཔེར་ཡང་ཉེ་བར་མི་འགྲོའོ། །ཞེས་པ་ནས། དེ་ཅིའི་
ཕྱིར་ཞེ་ན། ཤཱ་རིའི་བུ། འདི་ལྟར། བྱང་སེམས་ཀྱི་ཤེས་རབ་ནི། སེམས་ཅན་ཐམས་ཅད་
ཡོངས་སུ་མྱ་ངན་ལས་འདའ་བའི་དོན་དུ་ཉེ་བར་གནས་པ་ཡིན་ཏེ། ཉན་ཐོས་དང་། རང་
སངས་རྒྱས་ཀྱི་ཤེས་རབ་ནི། དེ་ལྟར་མ་ཡིན་ནོ། །ཞེས་སོ། །ཇི་ལྟ་བུས་ན། ཐ་སྙད་དུ་སྒྱུ་མ་
ལྟ་བུར་སྣང་བ་ཀུན་རྫོབ་དང༌། དེ་ཁོ་ནར་ཅིར་ཡང་མ་གྲུབ་པ་དོན་དམ་པའི་བདེན་པ་ལས་
མི་འདའ་བས་ཞེས་དེ་ལྟར་སློབ་པ་ནི། སྒྲུབ་པ་ལ་འདོམས་པའི་གདམས་ངག་གོ །
གཉིས་པ་ལ། སྤྱི་གཞུང་གཉིས་སོ། །དང་པོ་ལ་བཞི་སྟེ། བདེན་བཞིའི་མཚན་
ཉིད། དབྱེ་བ། རང་བཞིན། རྩོད་སྤང་ངོ༌། །དང་པོ་ནི། ཟག་བཅས་འབྲས་བུས་བསྡུས་པ་
དང་ཟག་བཅས་རྒྱུས་བསྡུས་པ་དང་། ཟག་མེད་འབྲས་བུས་བསྡུས་པ་དང་། ཟག་མེད་རྒྱུས་
བསྡུས་ པ་ རིམ་པ་ལྟར་བདེན་བཞིའི་མཚན་ཉིད་དོ། །གཉིས་པ་ལ་བཞི་ལས། དབྱེ་གཞི་
བདེན་པ་ཙམ་མོ། །དབྱེ་ངོ་བཞིའོ། །ཐ་དད་ནི། འགོག་བདེན་ནི། གཞན་དོན་གསུམ་དང་
དེ་ཉིད་དང་གཞན་དུ་བརྗོད་དུ་མེད་ལ། སྡུག་ཀུན་ལྟོས་ས་ཐ་དད་ལ་ལྟོས་ཏེ་ངོ་བོ་གཅིག་པ་
སྲིད། སྔ་ མའི་ ལས་ ཉོན་ གྱི་ འབྲས་ བུ་ ཉིད། ཕྱི་ མའི་ རྒྱུར་ ཡང་ འགྱུར་ སྲིད་ པས་ སོ།།
གཅིག་ལ་ལྟོས་ཏེ་ངོ་བོ་ཐ་དད་དོ། །ལམ་ཟག་བཅས་དང་སྡུག་ཀུན་ངོ་བོ་གཅིག་པ་སྲིད་དོ།།
གྲངས་ངེས་ནི། ཐར་པ་འདོད་པའི་གང་ཟག་གི་ཤེས་བྱ་དུ་ཁ། སྤང་བྱ་ཀུན་འབྱུང་། ཐོབ་བྱ་
འགོག་པ། བསྟེན་བྱ་ལམ་བདེན་དང་བཞིར་ངེས་ཏེ། རྒྱུད་བླར། ནད་ནི་ཤེས་བྱ་ནད་ཀྱི་རྒྱུ་
ནི་སྤང་བྱ་ལ། །བདེར་ གནས་ཐོབ་བྱ་སྨན་གྱི་བསྟེན་པར་བྱ་བ་ལྟར། །དུཁ་རྒྱུ་དང་དེ་
- 1 {) 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགོག་པ་དང་དེ་བཞིན་ལམ། །ཤེས་བྱ་སྤང་བྱ་རིག་པར་བྱ་ཞིང་བསྟེན་པར་བྱ། །ཞེས་སོ།།
ཡང་ན་བདེན་པ་བཞིར་བྱས་པ་ལ་འཁོར་འདས་གཉིས་སུ་ངེས། འཁོར་བའང་རྒྱུ་འབྲས་
གཉིས་སུ་ངེས་པས་ཀུན་འབྱུང་དང་དུཁ་གཉིས་སོ། །མྱང་འདས་ཀྱང་རྒྱུ་འབྲས་གཉིས་སུ་
ངེས་པས་ལམ་དང་འགོག་པ་གཉིས་སུ་ངེས་སོ། །གསུམ་པ་ལ། སྡུག་ཀུན་འགོག་ལམ་
བཞི་ལས། དང་པོ་ལ། མཚན་གཞི་དང༌། མཚན་ཉིད་གཉིས་སོ། །དང་པོ་ནི། ལས་ཉོན་
གྱིས་བསྐྱེད་ པའི་ སྣོད་བཅུད་ཀྱི་ལོ་ཀའོ། །གཉིས་པ་ལ། རང་མཚན། སྤྱི་མཚན་གཉིས་
ལས། དང་པོ་ནི། སྐྱེ་རྒ་ན་འཆི་མི་སྡུག་པ་དང་ཕྲད་པ་ལྔ་དུཁའི་དུབྷཁ། སྡུག་པ་དང་བྲལ་
བ་དང་འདོད་པ་བཙལ་ཏེ་མ་རྙེད་པ་གཉིས་འགྱུར་བའི་དུཁ། ཉེར་ལེན་གྱི་ཕུང་པོ་ལྔ་འདུ་
བྱེད་ ཀྱི་དུཁའོ། །གཉིས་པ་ནི། མི་རྟག་དུཋཁ་སྟོང་པ་བདག་མེད་པའོ། །གཉིས་པ་ལ།
མཚན་གཞི་དང༌། མཚན་ཉིད་གཉིས་ལས། དང་པོ་ནི། ཉོན་མོངས་དང༌། ལས་གཉིས་སོ།
།དང་ པོ་ ལ། རྒྱུ། ངོ་བོ། འབྲས་ བུ། སྤོང་ ཚུལ་ བཞིའོ། །རྒྱུ་ནི། རྐྱེན་བཞི སྟེ། རྒྱུའི་རྐྱེན།
རང་རང་གི་རིགས་འདྲ་སྔ་མས་བཞག་པའི་བག་ལ་ཉལ་མ་སྤངས་པར་ཡོད་པ། དམིགས་
རྐྱེན། སྡུག་པ་དང་མི་སྡུག་པར་སྣང་བ་སོགས་ཡུལ་ཉེ་བར་གྱུར་པ། བདག་རྐྱེན། མི་གཙང་
པ་ལ་གཙང་བར་འཛིན་པ་སོགས་ཚུལ་བཞིན་མིན་པའི་ཡིད་བྱེད། དེ་མ་ཐག་རྐྱེན། རིག་པ་
སྔ་མ་སྟེ། མཛོད་དུ། ཕྲ་རྒྱས་སྤངས་པས་མ་གྱུར་དང༌། །ཡུལ་ནི་ཉེ་བར་གྱུར་པ་དང༌།།
ཚུལ་བཞིན་མ་ཡིན་ཡིད་བྱེད་ལས། །ཉོན་མོངས་རྣམས་ནི་སྐྱེ་བར་འགྱུར། །ཞེས་སོ། །ངོ་བོ་
ལ༑ མཚན་ཉིད། དབྱེ་བ་གཉིས་སོ། །དང་པོ་ནི། གང་ཞིག་དེ་བྱུང་བས་སེམས་ཀྱི་རྒྱུད་
རབ་ཏུ་མ་ཞི་བར་བྱེད་པའོ། །གཉིས་པ་ལ། མཐོང་སྤང་དང༌། སྒོམ་སྤང་དང་། དེ་དག་ལ་
རྩོད་པ་སྤང་བ་གསུམ་ལས། དང་པོ་ལ། ཉན་ཐོས་ཀྱི་དང༌། ཐེག་ཆེན་གྱི་ལུགས་སོ། །དང་
- 19 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༢
པོ་ལ། འདོད་པ་ཁམས་ན། དུཉཁ་མཐོང་སྤང་བཅུ། ཀུན་འབྱུང་འགོག་པ་ལ་ལྟ་བ་དང་པོ་
གཉིས་དང་ཐ་མ་བོར་བས་བདུན་བདུན། ལམ་ལ་ལྟ་བ་དང་པོ་གཉིས་བོར་བས་བརྒྱད་དེ།
སོ་གཉིས་སོ། །མཛོད་དུ། དེ་དག་བཅུ་དང་བདུན་བདུན་བརྒྱད། །ལྟ་བ་གསུམ་གཉིས་མ་
གཏོགས་སོ། །ཞེས་སོ། ཁམས་གོང་གཉིས་ན་ཁོང་ཁྲོ་བོར་བས། དེ་དག་དགུ་དང་དྲུག་
དྲུག་བདུན་དུ་འགྱུར་བས་ཉེར་བརྒྱད་དོ། །གཉིས་པ་ནི། འདོད་ཁམས་ན། བདེན་པ་བཞི་
ལ་བཅུ་བཅུ་སྟེ། བཞི་བཅུ། ཁམས་གོང་གཉིས་ན། ཁོང་ཁྲོ་མེད་དོ། །རྒྱུ་ཞི་གནས་དང་ལྡན་
པའི་ ཕྱིར་ དང༌། འདིས་ གནོད་ པ་ བྱས་སོ། །བྱེད་དོ། ། བྱེད་ པར་འགྱུར་རོ། །བདག་ གི་
གཉེན་ལ་དེ་ལྟ་བུ་གསུམ། བདག་གི་དགྲ་ལ་ཕན་བཏགས་སོ། །འདོགས་སོ། །འདོགས་
པར་འགྱུར་རོ་བ་གསུམ་སྟེ། ཀུན་ནས་མནར་སེམས་པའི་དངོས་པོ་དགུ་མེད་པའི་ཕྱིར་རོ།།
དེས་ན་བདེན་པ་བཞི་ལ་དགུ་དགུ་སྟེ། སོ་དྲུག་པ་གཉིས་སོ། །དེའང་ལོག་པར་ཞུགས་ཚུལ་
གྱིས་ཕྱེ་ན། སྡུག་ཀུན་ལ་དངོས་སུ་དང༌། ལོག་པ་ལ་དང་། དབང་གིས་ལོག་ཞུགས་དང་
གསུམ། འགོག་ལམ་ལ་དངོས་སུ་དང་། ལོག་པ་ལ་ལོག་ཞུགས་གཉིས་སོ། །དངོས་སུ་
ལོག་ཞུགས་ནི། བདེན་པ་བཞི་ལ་འཇིག་ལྟས་གང་ཟག་དང་ཆོས་ཀྱི་བདག་དང་བདག་
གིར་བལྟས། མཐར་འཛིན་གྱིས་རྟག་པའམ་ཆད་པར་བཟུང་། ལོག་ལྟས་དེ་དག་གི་རྣམ་པ་
མི་སྲིད་པར་སྐུར་པ་བཏབ། མ་རིག་པས་ཡུལ་དང་ལྟ་བ་ཐམས་ཅད་ལ་རྨོངས། ཐེ་ཚོམ་
གྱིས་གཉེན་པོ་སོམ་ཉི་ཟོས་ཏེ། ལྔས་སྡུག་ཀུན་ལ་དངོས་སུ་ལོག་པར་ཞུགས་ལ། འགོག་
ལམ་ལ། དེའི་སྟེང་དུ་བདག་མེད་ལ་སྐག་སྟེ་མནར་སེམས་པའི་ཁོང་ཁྲོ་དང་དྲུག་གིས་
དངོས་སུ་ལོག་པར་ཞུགས་སོ། །དེ་ཡང་འགོག་ལམ་དང་། ས་གོང་མ་ལ་ཉོན་མོངས་ཀྱིས་
དངོས་སུ་དམིགས་མི་ནུས་ཀྱང༌། བློས་དེ་དག་ཏུ་བཏགས་པ་ལ་དངོས་སུ་དམིགས་པས་
- ] ：
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དངོས་སུ་ལོག་ཞུགས་སུ་བཏགས་སོ། །ལོག་པ་ལ་ལོག་ཞུགས་ནི། ལྟ་བ་ལ་མཆོག་འཛིན་
གྱིས་ལྟ་བ་དང་པོ་གསུམ་ལ་བཟང་པོར་བལྟས། ཚུལ་ཁྲིམས་དང་བརྟུལ་ཞུགས་ལ་མཆོག་
ཏུ་འཛིན་པས་ལྟ་ངན་དང་འབྲེལ་བའི་སྤྱོད་ངན་ལ་དག་གྲོལ་ངེས་འབྱིན་གྱིས་ལམ་དུ་
བལྟས། འདོད་ཆགས་ང་རྒྱལ་གཉིས་ཡུལ་ལ་དམིགས་ པ་ སྒོམ་སྤང་ཡིན་ཡང་ལྟ་ངན་
གསུམ་པོ་ལ་ཞེན་པའི་འདོད་ཆགས་དང་། གསུམ་པོས་ཁེངས་པའི་ང་རྒྱལ་རྣམས་བདེན་
བཞི་ལ་དམིགས་ནས་ལྟ་བ་དང་པོ་གསུམ་དུ་འཁྲུལ་ལ། དེ་ལ་དམིགས་ནས་འཁྲུལ་པའི་
ཕྱིར་ལོག་པ་ལ་བཞུགས་སོ། ཁོང་ཁྲོས་བདེན་པ་རྣམས་ལ་བདག་ལྟའི་དབང་གིས་དེ་དང་
མི་མཐུན་པའི་ལྟ་བའམ་གྲུབ་མཐའ་ལ་མནར་སེམས་པ་སྟེ། དབང་གི་ལོག་ཞུགས་སོ། །དེ་
ལྟར་ན། ཉོན་མོངས་བརྒྱ་རྩ་བཅུ་གཉིས་མཚན་གཞི། དེ་ཁོ་ན་གསར་དུ་མཐོང་བས་སྤང་
བར་བྱ་བས་མཐོང་སྤང་དུ་མཚོན། ཟག་བཅས་གང་ཞིག་མཐོང་ལམ་གྱིས་གཞོམ་པར་བྱ་
བའོ། །གཉིས་པ་ལ། ཉན་ཐོས་ལྟར་ན། འདོད་ཆགས་ཁོང་ཁྲོ་ང་རྒྱལ་མ་རིག་པ་བཞི།
ཐེག་ཆེན་ལྟར་ན། དེའི་སྟེང་དུ་འཇིག་ལྟ་དང་མཐར་ལྟ་གཉིས་ཏེ། དྲུག་གོ །དེ་ཉིད་འདོད་
ཁམས་སུ་དྲུག་དང་། གཟུགས་དང་གཟུགས་མེད་དུ་ཁོང་ཁྲོ་མ་གཏོགས་པ་ལྔ་ལྔ་སྟེ། བཅུ་
དྲུག་གོ །དེ་ ལ་ འདོད་ ཁམས་ས་ གཅིག་ དང༌ ། གཟུགས་ བསམ་ གཏན་ བཞིས་ བཞི།
གཟུགས་མེད་སྐྱེ་མཆེད་བཞི་ས་བཞི་སྟེ། ས་དགུ་ལ་འདོད་ཆགས་དགུ་དགུ་གྱ་གཅིག །དེ་
བཞིནདུ་ང་རྒྱལ་གྱ་གཅིག །མ་རིག་པ་ གྱ་གཅིག། འཇིག་ལྟ་ གྱ་གཅིག །ཐར་འཛིན་གྱ་
གཅིག །འདོད་པའི་ཁོང་ཁྲོ་དགུ་སྟེ། བཞི་བརྒྱ་དང་བཅུ་བཞིའི་མཚན་གཞི། སྒོམ་སྤང་དུ་
མཚོན། ཟག་བཅས་གང་ཞིག་སྒོམ་ལམ་གྱིས་གཞོམ་པར་བྱ་བ་མཚན་ཉིད་དོ། །ཐོགས་
མེད་ཀྱིས། འཕགས་པའི་གང་ཟག་སློབ་པའི་རྒྱུད་ལ་ཡོད་པ། ཇི་ལྟར་མཐོང་བའི་ལོ་ཀ་
-2
0 (} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
ལས་འདས་པའི་ཆོས། སྒོམ་པའི་ཤེས་པས་གཞོམ་པར་བྱ་བ་གང་ཡིན་པ་དེ་དག་ནི། སྒོམ་
པས་སྤང་བར་བྱ་བའོ། །ཞེས་སོ། །གསུམ་པ་ལ། གལ་ཏེ་ལྟ་བ་ལྔར་འབྱེད་ན། ང་རྒྱལ་
ཡང་ བདུན་ དུ་དབྱེ་བར་ རིགས་སོ། །ཞེ་ན། སྐྱོན་མེད་དེ། ཉན་ཐོས་ལྟར་ན། བདེན་པ་
བཞི་ལ་ལོག་པར་འཇུག་པའི་ཚེ་དུཁ་ལ་ལྟ་བ་ལྔ་ག་འཇུག །གཞན་གསུམ་ལ་གསུམ་དང་
གཉིས་མ་གཏོགས་པ་འཇུག་པའི་ཁྱད་པར་ཡོད་ལ། ང་རྒྱལ་ལ་ཁྱད་པར་དེ་མེད་པས་སོ།།
ཐེག་ཆེན་ལྟར་ནའང་ལྟ་བ་ལ་དང་པོ་གཉིས་སྒོམ་སྤང་དུའང་འགྱུར་ལ། ཕྱི་མ་རྣམས་མི་
འགྱུར་ཞིང༌། ལོག་པར་ཞུགས་ཚུལ་མི་འདྲ་བ་ལྔ་ཡོད་ལ། ང་རྒྱལ་ལ་དེ་འདྲའི་ཁྱད་པར་
མེད་པས་སོ། །ཡང་དུ་ཁ་ལ་འཇིག་ཚོགས་མཐར་འཛིན་ལོག་པར་འཇུག་གི །བདེན་པ་
གཞན་གསུམ་ལ་ལོག་ཞུགས་མ་གསུངས་སོ། །ཞེ་ན། སྐྱོན་མེད་དེ། ཉན་ཐོས་བདེན་བཞི་
ལ་རྣམ་པ་བཅུ་དྲུག་ཏུ་སྒོམ་ལ། དེ་ལ་དུཁའི་རྣམ་པ་སྟོང་པ་བདག་མེད་དང་འཇིག་ལྟར་
འགལ་ལ། མི་རྟག་པ་དང་མཐར་འཛིན་འགལ་བས། དེ་གཉིས་ལོག་པར་འཇུག་གི །ཀུན་
འབྱུང་སོགས་ཀྱི་རྒྱུ་སོགས་དང་མི་འགལ་བས་མ་བརྗོད་དོ། །འོ་ན་དབང་ཕྱུག་ལ་སོགས་
རྒྱུར་ འཛིན་ པའང་ཀུན་འབྱུང་གི་རྒྱུ་དང་འགལ་ལོ། །ཞེ་ན། དེ་ནི། བདག་བྱེད་པ་པོར་
འཛིན་པ་ཡིན་པས་དུབྷཁའི་རྣམ་པ་མི་རྟག་བདག་མེད་གཉིས་ ཀྱི་སྤང་བྱ་ཡིན་ལ། ཀུན་
འབྱུང་གི་རྣམ་པ་རྟོགས་པས་མི་སྤོང་བར་འདོད་དེ། མཛོད་དུ། དབང་ཕྱུག་སོགས་རྒྱུར་
མངོན་ཞེན་པ། །རྟག་བདག་ཕྱིན་ཅི་ལོག་པ་ཡིས། །རབ་ཏུ་འཇུག་པ་དེ་ཡི་ཕྱིར། །དུགཁ་
མཐོང་བས་སྤང་བྱ་ཉིད། །ཅེས་སོ། །ཐེག་ཆེན་ལྟར་ན། བདེན་བཞི་བདག་མཐའ་དག་གིས་
དབེན་པ། སྤྲོས་ བྲལ་མི་དམིགས་ པའི་རྣམ་པར་སྒོམ་ལ། དེ་དང་ལྟ་བ་དང་པོ་ གཉིས་
འགལ་བས་ཐམས་ཅད་ལ་ལོག་པར་འཇུག་པར་བརྗོད་དོ། །ཡང་མཛོད་དུ། བཞི་ནི་སྒོམ་
- 2 0 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་སྤང་བྱ་ཉིད། །ཅེས་པས་ལྟ་མིན་བཞི་སྒོམ་སྤང་དུ་བཤད་པ་དང་འགལ་ལོ། །ཞེ་ན།
སྐྱོན་མེད་དེ། ཉན་ཐོས་ལྟར་ན། འཇིག་ལྟ་མཐར་འཛིན་ཀུན་བཏགས་ནི། སྤངས་ཟིན་ལ། །
ལྷན་སྐྱེས་ཁས་མི་ལེན་པའི་ཕྱིར་སྒོམ་སྤང་དུ་མ་བརྗོད་དོ། །ཐེག་ཆེན་ལྟར་ན། ལྟ་བ་ལྷན་
སྐྱེས་གཉིས་སྒོམ་སྤང་དུ་བརྗོད་པ་ཡིན་ནོ། །གསུམ་པ་ལ། དགག་བཞག་སྤང་གསུམ་ལས།
དང་པོ་ལ། ཁ་ཅིག་ན་རེ། མཐོང་སྤང་གི་རིགས་འདྲའི་འབྲས་བུ་སྒོམ་སྤང་ཡིན་ལ། རིགས་
ཆད་སེམས་ཅན་ལ་མཐོང་སྒོམ་གྱི་སྤང་བ་མེད་དེ། དེའི་ཉོན་མོངས་མཐོང་སྒོམ་ལམ་གྱིས་
འཇོམས་མི་སྲིད་པའི་ཕྱིར་རོ་ཞེ་ན་མཐོང་ལམ་རྫོགས་པ་ན་ཆོས་ཅན། མཐོང་སྤང་གི་གནས་
གྱུར་ཐོབ་པ་མིན་པར་ཐལ། མཐོང་ སྤང་གི་རིགས་འདྲའི་འབྲས་བུ་ཡོད་པའི་ཕྱིར་རོ།།
འདོད་ན། མཐོང་ལམ་རྫོགས་པར་འགལ་ལོ། །རིགས་ཆད་སེམས་ཅན་གྱི་ཤེས་པ་ཆོས་
ཅན། སངས་རྒྱས་ཀྱི་ཡེ་ཤེས་སུ་ཐལ། སྤང་བྱ་གཏན་བྲལ་གྱི་ཤེས་པ་ཡིན་པའི་ཕྱིར་རོ།།
རྟགས་མཐོང་སྒོམ་གྱི་སྤང་བྱ་མེད་པར་ ཁས་བླངས་ལ། དེ་ལས་གཞན་མེད་པར་ཡང་
རིགས་པ་མཚུངས་པས་གྲུབ་བོ། །ཡང་རིགས་ཆད་སེམས་ཅན་གྱི་ཉོན་མོངས་ཆོས་ཅན།
ཟག་མེད་དུ་ཐལ། སྤང་བྱ་མ་ཡིན་པའི་ཕྱིར། ཁྱབ་པ་ཡོད་དེ། ཀུན་བཏས་སུ། ཇི་ལྟར་ན་
སྤང་བྱ་མིན་ཞེས་པའི་ལན་དུ། ཟག་པ་མེད་པ་ནི། སྤང་བར་བྱ་བ་མ་ཡིན་པར་བལྟའོ་ཞེས་
སོ༑ ༑འདིས་ནི། བོ་ རིན་བེམས་པོ་སྡུག་ཀུན་སྤང་བྱ་མིན་པར་འདོད་པའང་བཀག་གོ།
ཡང་ཁ་ཅིག་ན་རེ། འཁོར་བ་ཐམས་ཅད་མཐོང་སྤང་གི་འབྲས་བུ་ཡིན་ནོ། །ཞེ་ན། མཐོང་
སྤང་སྤངས་པ་ཆོས་ཅན། འཁོར་བར་སྐྱེ་མི་སྲིད་པར་ཐལ། འཁོར་བའི་རྒྱུ་མེད་པའི་ཕྱིར་རོ།།
འདོད་ན། རྒྱུན་ཞུགས་སྲིད་པ་ལན་བདུན་པ་དང༌། ཕྱིར་འོང་སོགས་སྐྱེ་བར་ངེས་པས་
བསལ་ལོ། །གཉིས་པ་ནི། སྤྱིར་མཐོང་སྒོམ་གྱི་སྤང་བྱའི་འབྲས་བུ་འཁོར་བ་དུ་ཁའི་རྒྱ་
- 2 () 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
མཚོ། བྱེ་བྲག་ཏུ་མཐོང་སྤང་གི་རིགས་འདྲའི་འབྲས་བུ་ནི། རིགས་འདྲ་ཕྱི་མ་དང་། རིགས་
མི་འདྲ་གཙོ་ཆེར་ལུས་ངག་གི་ཉེས་སྤྱོད་དང་ངན་སོང་གསུམ་མོ། །སྒོམ་སྤང་གི་འབྲས་
བུའང་རིགས་འདྲ་ཕྱི་མ་དང༌། རིགས་མི་འདྲ་ཁམས་གསུམ་གྱི་ལུས་སོ། །དེ་དག་སྤངས་
ཟིན་ནས་རིགས་འདྲའི་འབྲས་བུ་མེད་ཅིང་མི་བསྐྱེད་ལ། རིགས་མི་འདྲ་བའི་འབྲས་བུ་མི་
བསྐྱེད་ཀྱང་སྔར་བསྐྱེད་ཟིན་ཡོད་པ་སྲིད་དོ། །གསུམ་པ་ལ། གལ་ཏེ་རིགས་ཆད་སེམས་
ཅན་གྱི་ཉོན་མོངས་མཐོང་ལམ་གྱི་གཞོམ་བྱར་རུང་ངམ། མི་རུང་། རུང་ན། རིགས་ཆད་དུ་
འགལ། མི་རུང་ན། མཐོང་སྤང་ཡིན་པ་ཉམས་ཞེ་ན། འདིར་དབུ་མ་པས་རང་བཞིན་དུ་
གནས་པའི་རིགས་གཏན་ཆད་ནི། ཁས་མི་ལེན་ནོ། །རྒྱས་འགྱུར་གྱི་རིགས་ཆད་པ་ལ་ཟེར་
ན༑ གཞོམ་དུ་རུང་ཡང་རིགས་ཆད་དུ་མི་འགལ་ཏེ། སྨན་རྙེད་ན། ནད་གསོར་རུང་བ་ལ་
ནད་སྨན་གྱིས་གསོར་རུང་བ་ཞེས་པ་ལྟར་གཞོམ་དུ་རུང་བ་ཞེས་པ། ལམ་དེ་སྐྱེས་ན་སྤང་བྱ་
འགག་ཏུ་རུང་བ་ཡིན་ལ། རིགས་ཆད་ཀྱི་ཉོན་མོངས་འགའ་ཞིག་ཀྱང་མཐོང་ལམ་སྐྱེས་ན།
སྤང་ དུ་ རུང་ བའི་ ཕྱིར་ རོ། །ཡང་ མཐོང་ ལམ་ ཆོས་ ཅན། སྒོམ་ ལམ་ དུ་ ཐལ། སྒོ་ སྤང་
གི་གཉེན་ པོ་ ཡིན་ པའི་ ཕྱིར་ རོ། །ཞེ་ན། རྟགས་མ་གྲུབ་སྟེ། འཕགས་ པས། མཐོང་བའི་
ལམ་གྱིས་སྒོམ་པས་སྤང་བར་བྱ་བ་མི་སྤོང་བའི་ཕྱིར་དང་། ཞེས་སོ། །དེ་ཆོས་མཆོག་ན་
ཡོད་པའི་མ་རིག་ལ་ལྷན་སྐྱེས་ཀྱི་གཉེན་པོར་ཁས་བླངས་སོ། །ཞེ་ན། དེའི་ ས་བོན་གྱི་
གཉེན་པོར་ཁས་ལེན་པ་ལ་བརྗོད་ཅིག །ཁོ་བོ་ནི། ལྷན་སྐྱེས་ཀྱི་ས་བོན་མཐོང་ལམ་གྱིས་
སྤོང་བར་མི་འདོད་དེ། ཀུན་བཏུས་སུ། ཉོན་མོངས་པ་ཅན་གྱི་ལྟ་བ་ཀུན་ཏུ་བཏགས་པ་
རྣམས་དང༌། ཐེ་ཚོམ་དང༌། ལྟ་ བའི་གནས་དང༌། ལྟ་བ་ལ་ལོག་པར་ཞུགས་པའི་ཉོན་
མོངས་པ་རྣམས་དང༌། ཉེ་བའི་ཉོན་མོངས་པ་དང་། གང་ཡང་ལྟ་བས་ཀུན་ནས་བསླངས་
，
- 2 (3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ལུས་དང་ངག་གི་ལས་དང༌། ངན་སོང་བའི་ཕུང་པོ་དང༌། ཁམས་དང༌། སྐྱེ་མཆེད་
ཐམས་ཅད་ནི། མཐོང་བས་སྤང་བར་བྱ་བར་བལྟའོ། །ཞེས་སོ། །མངོན་གྱུར་གྱི་གཉེན་པོ་
བྱེད་པ་ལ་ཁྱབ་པ་མ་གྲུབ་སྟེ། གཉིས་ལོག་པས་ཉོན་མོངས་འགག་པ་བཞིན་ནོ། །ཡང་རིག་
ཆད་ལ་མཐོང་སྒོམ་གྱི་སྤང་བྱ་ཡོད་ན། ཀུན་བཏུས་སུ། མཐོང་བའི་ལམ་ཐོབ་པ་དེ་ཡན་ཆད་
ཀྱི་མཐོང་བས་སྤང་བར་བྱ་བ་ལས་ལྡོག་པ་ཟག་པ་དང་བཅས་པའི་ཆོས་རྣམས་སོ། །ཞེས་
པ་དང༌། རྒྱུད་བླའི་འགྲེལ་པར། དེ་ལྟར་སོ་སོ་སྐྱེ་བོ་སློབ་པའི་རྒྱུད་ལ་ཡོད་པ། དང་པོར་ལོ་
ཀ་ལས་འདས་པའི་ཆོས་མཐོང་བའི་ཤེས་པས་གཞོམ་པར་བྱ་བ་གང་ཡིན་པ་དེ་དག་ནི།
མཐོང་བས་སྤང་བར་བྱ་བ་ཞེས་བྱའི་ཞེས་པ་དང་འགལ་ལོ། །ཞེ་ན། སྐྱོན་མེད་དེ། དང་པོ་
ནི༑ སྤོང་བའི་ས་མཚམས་ལ་དགོངས་སོ། །གཉིས་པ་ནི། མ་མཐའི་ས་མཚམས་བསྟན་གྱི།
དེའི་གོང་དུ་མེད་པར་བསྟན་པ་ནི་མ་ཡིན་ནོ། །ཡིན་ན། ལོ་ཀ་པའི་ཆགས་བྲལ་ཁམས་གོང་
མའི་རྒྱུད་ལ་ཡོད་པའི་ཉོན་མོངས་ཆོས་ཅན། ལོ་ཀ་ལས་འདས་པའི་ཡེ་ཤེས་ཀྱི་གཞོམ་བྱ་
མིན་པར་ཐལ། མཐོང་སྒོམ་གྱི་སྤང་བྱ་མིན་པའི་ཕྱིར་རོ། །རྟགས་ཁས་བླངས་ཏེ། སྒོམ་སྤང་
སོ་སྐྱེ་ལ་མེད་ཅིང་། མཐོང་ལམ་སྐྱེར་མི་རུང་བའི་རྟེན་ལ་མཐོང་སྤང་མེད་པར་ཁས་བླངས་
ལ༑ རྟེན་དེ་ལ་མཐོང་ལམ་སྐྱེར་མི་རུང་བར་ལུང་གིས་འགྲུབ་བོ། །འདོད་ན། ཐོགས་མེད་
ཀྱི༑ དེ་ལ་ལོ་ཀ་པའི་འདོད་ཆགས་དང་བྲལ་བའིརྒྱུད་ལ་ཡོད་པའི་ཉོན་མོངས་པ། མི་གཡོ་
བའི་འདུ་བྱེད་ལ་སོགས་པའི་རྒྱུ། གཟུགས་དང་གཟུགས་མེད་པའི་ཁམས་སྒྲུབ་པར་བྱེད་
པའི་ལོ་ཀ་ལས་འདས་པའི་ཡེ་ཤེས་ཀྱི་གཞོམ་པར་བྱ་བ་གང་ཡིན་པ་དེ་དག་ནི། འདོད་
ཆགས་དང༌། ཞེ་སྡང་དང༌། གཏི་མུག་གི་བག་ལ་ཉལ་གྱི་མཚན་ཉིད་ཅེས་བྱ་བའོ། །ཞེས་
པས་བསལ་ལོ། །ཡང༌། སྒོམ་སྤང་དགུར་གྲངས་ངེས་མེད་པར་ཐལ། ཆོས་མཆོག་མན་
- 2 (}
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཆད་ནའང་ ཡོད་ པའི་ ཕྱིར་ རོ། །ཞེ་ན། མ་ངེས་ཏེ། ངེས་ན། ཁྱེད་ལའང་དེར་ཐལ་ལོ།།
རྟགས་མ་གྲུབ་ན། སྒོམ་སྤང་རྟོག་པ་ཆོས་ཅན། བྱང་སེམས་ཀྱི་སྦྱོར་ལམ་གྱི་ཁྱད་པར་བྱེད་
ཆོས་མ་ཡིན་པར་ཐལ། སྦྱོར་ལམ་ན་མེད་པའི་ཕྱིར་རོ། །འདོད་ན། འགྲེལ་ཆེན་ལས། རྩེ་
མོའི་མངོན་པར་རྟོགས་པས་བསྡུས་པ་མཐོང་བ་དང་སྒོམ་པའི་ལམ་གྱི་སྤང་བར་བྱ་བའི་རྣམ་
པར་རྟོག་པ་བཞི་པོ་རྣམས་ཀྱིས་གྲངས་ཇི་ལྟ་བ་བཞིན་དུ་ངེས་པར་འབྱེད་པའི་ཆ་དང་མཐུན་
པ་འདི་དག །ཀུན་ནས་ཉོན་མོངས་པ་ལ་བརྟེན་པར་བརྗོད་པར་བྱའོ། །ཞེས་པ་ནས། ཁྱད་
པར་དུ་འཕགས་པ་ཡང་བརྗོད་ཅེས་པས་བསལ་ལོ། །རིགས་ཆད་ཀྱི་ཉོན་མོངས་ཆོས་ཅན།
སྒོམ་ལམ་དང་འབྲེལ་བར་ཐལ། སྒོམ་སྤང་ཡིན་པའི་ཕྱིར་རོ། །ཞེ་ན། མ་ངེས་ཏེ། སྤོང་བ་
ན༑ སྤང་གཉེན་དུ་འབྲེལ་བ་ལ་དགོངས་ཀྱི། དེ་གཉིས་འབྲེལ་བས་ཁྱབ་པ་མེད་དེ། ལྷན་
ཅིག་མི་གནས་འགལ་ཡིན་པས་སོ། །
བཞི་པ་ལ། དགག་བཞག་སྤང་གསུམ་ལས། དང་པོ་ལ་ཁ་ཅིག་ན་རེ། མཐོང་
སྒོམ་ལམ་དང་ཀུན་གཞི་ངོ་བོ་གཅིག་གོ །ཞེའོ། ཁ་ཅིག་ན་རེ། གཉེན་པོའི་ས་བོན་གྱིས་
སྤང་བྱའི་ས་བོན་སྤོང་ཞེའོ། །འོ་ན། ཀུན་གཞི་ཆོས་ཅན། རྟག་ཏུ་ལུང་མ་བསྟན་མ་ཡིན་པར་
ཐལ། མཐོང་སྒོམ་དང་ངོ་བོ་གཅིག་པའི་ཕྱིར། འདོད་ན། སུམ་ཅུ་པར། དེ་ནི་མ་བསྒྲིབས་
ལུང་མ་བསྟན། །ཞེས་པས་བསལ་ལོ། །སྦྱོར་ལམདུ་ཆོས་ཅན། མཐོང་སྤང་ས་བོན་སྤོང་
བར་ཐལ། མཐོང་ལམ་ས་བོན་ཡོད་པའི་ཕྱིར། ཁྱབ་པ་མེད་ན། དེ་གཉིས་སྤང་གཉེན་ཡིན་
ཞིང་སྤོང་བའི་དམ་བཅའ་བུད་དོ། །གཉིས་པ་ནི། ཇི་ལྟར་སྤོང་བ་དང་། ཡིད་ལ་བྱེད་པ་ཅི་
འདྲ་བ་དང༌། གང་ཞིག་གང་ལས་སྤོང་བ་གསུམ་མོ། །དང་པོ་ནི། ཉོན་མོངས་ཀྱི་རྒྱུ་རྐྱེན་
བཞི་པོ་ཡོངས་སུ་ཤེས་པ་དང་། ཉོན་མོངས་ཀྱི་ངོ་བོ་ཉིད་རབ་ཏུ་མ་ཞི་བར་ཡོངས་སུ་ཤེས་
- 20 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དང་། འབྲས་བུ་བདག་གཞན་ལ་གནོད་པ་སོགས་ཀྱི་ཉེས་དམིགས་ཡོངས་སུ་ཤེས་པས།
ཉོན་མོངས་སྐྱེས་པ་དང་དུ་མི་ལེན་ཅིང་། མ་སྐྱེས་པ་སྤང་བར་བྱ་བའི་ཕྱིར་གཉེན་པོ་བསྟེན་
པའོ། །གཉིས་པ་ནི། འདྲེས་པ་ལ་དམིགས་པ་སྟེ། ཆོས་ཐམས་ཅད་སྟོང་པའམ་བདག་མེད་
དུ་ཤེས་པས་སྤོང་སྟེ། རྣམ་འགྲེལ་ལས། སྟོང་ཉིད་ལྟ་བས་གྲོལ་འགྱུར་གྱི། །སྒོམ་པ་ལྷག་
མ་དེ་དོན་ཡིན། །ཞེས་སོ། །གཉེན་པོ་དེའང་བཞི་སྟེ། རྒྱུད་ཡོངས་སུ་སྨིན་པར་བྱེད་པའི་
དང༌། ཉེ་བར་སྤོང་བའི་དང༌། ཕྱོགས་གཅིག་སྤོང་བའི་དང༌། མཐའ་དག་སྤོང་བའི་གཉེན་
པོའོ། །དང་པོ་ནི། ཚོགས་ལམ་དུ་ཉོན་མོངས་ཀྱི་ཡུལ་སྒྲོ་བཏགས་བློ་འཁྲུལ་བར་ཤེས་པས་
སྤོང་བ་ལ་མངོན་དུ་ཕྱོགས་པར་བྱེད་པའི་ཕྱིར་སྐྲངས་འབུར་གྱི་ཆུ་སེར་རྣག་ཏུ་སྨིན་དུ་འཇུག་
པ་ བཞིན་ནོ། །གཉིས་པ་ནི། སྦྱོར་ལམ་སྟེ། དེས་ སྤང་ བྱའི་ ཡུལ་ དང་འགལ་ བ་ སྟོང་པ་
བདག་མེད་སོགས་གོམས་པས་གསལ་བར་འགྱུར་བའི་ཕྱིར་རྣག་གཟག་པའི་རྐྱེན་གསོག་
པ་བཞིན་ནོ། །དེ་གཉིས་མངོན་གྱུར་སྤོང་བའི་གཉེན་པོ། ས་བོན་གྱི་ནུས་པ་འཇོམས་བྱེད་
ཀྱི་གཉེན་པོའོ། །གསུམ་པ་ནི། མཐོང་ལམ་སྟེ། དེའི་གཞི་གནས་ཀྱིས་མཐོང་སྤང་གི་ངོ་བོ་
སྤོང་ལ། ལྷག་མཐོང་གིས་ས་བོན་ཟད་པར་བྱེད་པས་རྣག་མཚོན་གྱིས་གཟག་པ་དང་། ཁ་
འཁྱིམས་པ་བཙིར་བས་དག་པར་བྱེད་པ་བཞིན་ནོ། །དེ་ནི་ཀུན་བཏགས་ཙམ་གྱི་གཉེན་
པོའོ། །བཞི་པ་ནི། སྒོམ་ལམ་སྟེ། མཐོང་བའི་རྒྱུན་གོམས་པར་བྱས་པས་ལྷན་སྐྱེས་ཀྱི་ས་
བོན་སྤོང་ཞིང་རྣམ་གྲོལ་གྱི་ལུས་ཡོངས་སུ་སྨིན་པར་བྱེད་དེ། རྣག་གཟག་པའི་རྨ་སོས་པར་
བྱེད་པ་བཞིན་ནོ། །གསུམ་པ་ནི། མཐོང་ལམ་གྱིས་སྤང་བྱ་མངོན་གྱུར་མི་སྤོང་སྟེ། འདས་
པ་འགག་ཅིང་མ་འོངསཔ་མ་སྐྱེས་ནས་དངོས་པོར་མེད་པས་སྤང་མི་དགོས་སོ། །ད་ལྟ་བའི་
དུས་ན་ལམ་གྱི་ཡེ་ཤེས་དང་མཉམ་དུ་འཇུག་པ་མེད་པས་སྤོང་བ་མིན་ནོ། །དེས་ན་ས་བོན་
- 2 0 (G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
སྤོང་བ་ཡིན་ནོ། །དེའང་བདེན་བཞིའི་ཆོས་བཟོད་བཞི་སྐྱེས་པ་དང་མཐོང་སྤང་བཞི་གཅིག་
ཅར་སྤོང་ངོ༌། །ཨ་བྷུ་ནི། འདོད་པའི་མཐོང་སྤང་ཆོས་བཟོད་བཞིས་སྤོང་ལ། ཁམས་གོང་གི་
མཐོང་སྤང་རྗེས་བཟོད་བཞིས་སྤོང་ངོ༌། །ཞེའོ། །དེ་ཡང་ལམ་སྐྱེས་པ་དང་དུས་མཉམ་དུ་ས་
བོན་གཅིག་ཅར་སྤོང་སྟེ། བསྡུ་བར། ཉོན་མོངས་ཐམས་ཅད་གཅིག་ཅར་སྤོང་བར་རིག་
པར་བྱའོ། །ཞེས་སོ། །སྒོམ་སྤང་ནི། རིམ་གྱིས་སྒོམ་ལམ་ཆེ་འབྲིང་ཆུང་དགུ་དང༌། རེ་རེ་
ལའང་སྦྱོར་བའི་ལམ་ལ་སོགས་པ་ཆ་དུ་མར་ཕྱེ་ནས་སྤོང་སྟེ། བསྡུ་བར། སྒོམ་པས་སྤང་
བར་བྱ་བ་ནི། རིམ་གྱིས་སྤོང་བར་རིག་པར་བྱ་སྟེ། ལམ་གོམས་པས་སྤང་བར་བྱ་བ་ཡིན་
པའི་ཕྱིར་རོ། །ཞེས་སོ། །ས་བོན་གང་གིས་གཉེན་པོ་དེ་སྐྱེས་པ་དང་དེའི་སྤང་བྱ་འགག་པ་
དུས་མཉམ་གྱི། གཉེན་པོ་སྐྱེས་ནས་གདོད་སྤང་བྱ་སྤོང་དགོས་པ་མིན་ནོ། །ས་བོན་དང་
བྲལ་བས་ཕྱིས་རྐྱེན་དང་ཕྲད་ཀྱང་མི་སྐྱེ་བ་ནི། སྤངས་པའོ། །ཀུན་བཏུས་སུ། གཉེན་པོའི་
རྣམ་པ་དེ་བྱུང་བ་དང་གནས་ངན་ལེན་གྱི་རྣམ་པ་དེ་འགག་པ་ནི། མཉམ་པས་མཉམ་པ་སྟེ།
སྣང་བ་དང་མུན་པ་འབྱུང་བ་དང་འགག་པ་བཞིན་ནོ། །ཞེས་སོ། །གསུམ་པ་ནི། ཆོས་
བཟོད་ཆོས་ཅན། མཐོང་ལམ་བར་ཆད་མེད་ལམ་མ་ཡིན་པར་ཐལ། མཐོང་སྤང་ས་བོན་
ལས་གྲོལ་བའི་ཕྱིར་རོ། །ཞེ་ན། རང་གི་སྔར་གྲོལ་བའི་རྟགས་མ་གྲུབ། རང་སྐྱེས་པ་དང་
མཉམ་དུ་འགྲོལ་བ་ལ་ཁྱབ་པ་མེད་དོ། །དེ་བཞིན་དུ། མཐོང་སྤང་གིས་མ་དག་པ་རྟོགས་
ཞེས་པའང་། སྔ་རོལ་དུ་མ་དག་པ་རྟོགས་པ་ཡིན་གྱི། རང་སྐྱེད་དུས་ན་མཐོང་སྤང་གིས་མ་
དག་པ་མིན་ནོ། །དཔེར་ན། ཚད་མ་ལ་མ་རྟོགས་པའི་ཡུལ་ཅན་ཞེས་པ། རང་གིས་སྔར་མ་
རྟོགས་པའི་ཡུལ་ཅན་ཡིན་གྱི། རང་སྐྱེས་དུས་ན་མ་རྟོགས་པ་མིན་པ་བཞིན་ནོ། །གཉིས་པ་
ལ༑ སེམས་པ་དང་བསམ་པའི་ལས་གཉིས་སོ། །དང་པོ་ནི། སེམས་མངོན་པར་འདུ་བྱེད་
，
- ） (
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཡིད་ཀྱི་ལས་ཏེ། དབྱེ་ན། འདོད་པའི་བདེ་འགྲོའི་རྒྱུ་བསོད་ནམས་དང་། ངན་འགྲོའི་རྒྱུ་
བསོད་ནམས་མིན་པ་དང་། ཁམས་གོང་མའི་རྒྱུ་མི་གཡོ་བའི་ལས་སོ། །གཉིས་པ་ལུས་ངག་
ཡིད་གསུམ་གྱི་ལས་ཏེ། མི་དགེ་བ་བཅུ་དང་། ཟག་བཅས་ཀྱི་དགེ་བ་བཅུའོ། །གཉིས་པ་ནི།
ཡང་སྲིད་པའི་བག་ཆགས་འཇོག་པའི་རྒྱུ་ཡིན་པས། རྒྱུ་གང་དུ་སྐྱེ་བའི་ལས་ཀྱི་བག་ཆགས་
བསགས་པ་དེ་དང་དེ་དག་སེམས་ཅན་གྱི་རིས་དེ་དང་དེར་ཀུན་འབྱུང་བའི་བྱེད་རྒྱུ་ཡིན་
པས། ཀུན་འབྱུང་བ། སོ་སོ་རང་གི་རྒྱུད་ངེས་པ་དང༌། འགྲོ་བ་དང༌། སྐྱེ་གནས་ལ་སོགས་
པ་རྣམས་དང༌། སྲིད་རྩེའི་བར་དུ་མཆོག་ཏུ་འབྱུང་བའི་བྱེད་རྒྱུ་ཡིན་པས། རབ་སྐྱེ། སྔོན་མ་
ཐོབ་པའི་ལུས་ཐོབ་པ་དང་། ཐོབ་པའི་ལུས་འདའ་བའི་བྱེད་རྒྱུ་ཡིན་པས། རྐྱེན་ནོ། །
གསུམ་པ་ལ། མཚན་གཞི་དང༌། མཚན་ཉིད་དོ། །དང་པོ་ལ། མཚན་ཉིད་དང་།
ཟབ་པ་དང་། དབྱེ་བའོ། །མཚན་ཉིད་ནི། ཐི་བའི་ཕྲེང་ཅན་ལས། དགག་གཞི་དེ་བཞིན་ཉིད་དང་།
འགོག་བྱེད་ལམ་དང༌། དགག་བྱ་ཉོན་མོངས་མི་བྱུང་བ་གསུམ་མོ། །བསྡུས་ན། དེ་བཞིན་
ཉིད་ལ་དམིགས་པའི་བློས་གང་དུ་ཟག་བཅས་ཀྱི་དངོས་པོ་འགག་པར་བྱས་པའོ། །མདོ་
ལས། གང་དུ་མིག་དང་རྣ་བ་དང༌
། །དེ་བཞིན་སྣ་དང་ལྕེ་དང་ལུས། །ཡིད་དང་དེ་བཞིན་
མིང་དང་གཟུགས། །མ་ལུས་པ་ནི་འགག་འགྱུར་བ། །ཞེས་པ་དང༌། གང་དུ་མིག་འགག་པ་
དང་ཁ་དོག་གི་འདུ་ཤེས་མེད་པར་འགྱུར་བ་དང་། ཆོས་ཀྱི་བར་དུ་འགག་པ་དང་ཆོས་ཀྱི་
འདུ་ཤེས་མེད་པར་འགྱུར་བ་དེ་ནི་གནས་སུ་རིག་པར་བྱའོ། །ཞེས་སོ། །གཉིས་པ་ནི། འདུ་
བྱེད་ཕུང་སྐྱེ་ཁམས་གསུམ་གྱི་འཇིག་པ་ལས་འགོག་པ་དེ་གཞན་ཞེས་མི་བྱ་སྟེ། འབྲེལ་མེད་
དང་འདུ་བྱེད་མ་འཇིག་པར་ཐལ་བས་སོ། །གཞན་མིན་ཞེས་མི་བྱ་སྟེ། འདུ་བྱེད་ཀུན་ནས་
ཉོན་མོངས་པ་མིན་པར་ཐལ་བས་སོ། །གཉིས་ཀ་ཡང་མིན་ཏེ། འགལ་བ་འདུ་བས་སོ།།
，
- 2 (0 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
གཉིས་ ཀ་ མིན་ པའང་ མིན་ ཏེ། གཉིས་ ལས་ གཞན་མེད་ པས་ སོ། །དེས་ན། མུ་བཞིར་
བརྟགས་པ་ལས་འདས་ཏེ། སྤྲོས་པ་མེད་པའི་ཕྱིར་རོ། །གསུམ་པ་ལ། ལོ་ཀའི་ལམ་གྱིས་
ཉོན་མོངས་ཀྱི་ས་བོན་ཉམས་སྨད་པ། བརྡའི་འགོག་པ་སྟེ། བཏགས་པ་བ། འཕགས་པའི་
ཤེས་རབ་ཀྱིས་ས་བོན་ཀུན་ཏུ་བཅོམ་པས་འགོག་པ་དོན་དམ་པའི་སྟེ། མཚན་ཉིད་པ་དང་
གཉིས་སོ། །སློབ་པའི་འབྲས་བུས་བསྡུས་པ་མ་རྫོགས་པ་དང༌། མི་སློབ་པའི་འབྲས་བུས་
བསྡུས་པ་རྫོགས་པ་སྟེ། གཉིས་ལས། དགྲ་བཅོམ་པ་ཤེས་རབ་ཀྱིས་རྣམ་གྲོལ་གྱི་འགོག་པ་
དེ༑ ལོ་ཀའི་ལམ་ལས་བྱུང་བའི་རྣམ་ཐར་སྙོམས་འཇུག་གི་ཡོན་ཏན་གྱིས་མ་བརྒྱན་པས།
རྒྱུན་མེད་པ། གཉིས་ཀའི་ཆ་ལས་རྣམ་གྲོལ་གྱི་འགོག་པ་རྒྱན་ཅན་ཏེ། གཉིས་དང༌། ཕུང་
པོ་ལྷག་བཅས་ལྷག་མེད་ཀྱི་མྱང་འདས། ལྷག་མ་ཡོད་མེད་ ཀྱི་འགོག་པ་གཉིས་དང༌།
སངས་རྒྱས་དང་བྱང་སེམས་རྣམས་ཀྱི་མི་གནས་པའི་མྱང་འདས་ཀྱིས་བསྡུས་པའི་འགོག་
པ༑ སེམས་ཅན་ ཐམས་ཅད་ ལ་ ཕན་པ་དང་བདེ་ བར་ ཉེ་བར་གནས་པ་ཁྱད་པར་དུ་
འཕགས་ པའི་ འགོག་ པ་ སྟེ། ལྔའོ། །གཉིས་པ་ནི། ཉོན་མོངས་པ་མེད་པས་ འགོག་པ།
དུཁ་མེད་པས་ཞི་བ། དེ་གཉིས་ཀྱི་རྒྱུས་རིམ་པ་བཞིན་དུ་གཙང་བ་དང་བདེ་བའི་དངོས་པོ་
གྱུར་པས། གྱ་ནོམ་པ། ཕྱིར་མི་ལྡོག་པས་རྟག་པ་དང་བདེ་བས་ཕན་པའི་གཞི་ཡིན་པས།
ངེས་འབྱུང་གི་མཚན་ཉིད་དང་བཞིའོ། ། །
བཞི་པ་ལ། མཚན་གཞི་དང༌། མཚན་ཉིད་གཉིས་སོ། །དང་པོ་ལ། རྟེན་དང་
བརྟེན་པ་གཉིས་སོ། །རྟེན་ལ། ལུས་ཀྱི་དང༌། སེམས་ཀྱི་རྟེན་གཉིས་ལས། དང་པོ་ལ། ཉན་
ཐོས་པ་ལྟར་ན། མཚམས་མེད་པའི་ལས་བྱས་པ་ལས་ཀྱི་སྒྲིབ་པ་དང༌། ཟ་མ་མ་ནིང་ཉོན་
མོངས་པའི་སྒྲིབ་པ་དང༌། ངན་སོང་གསུམ། སྒྲ་མི་སྙན་པ། འདུ་ཤེས་མེད་པའི་ལྷ་རྣམས་
-
E
- 2 () 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་སྨིན་གྱི་སྒྲིབ་པ་ཤས་ཆེ་བས། ལམ་གང་གིའང་རྟེན་དུ་མི་རུང་བར་འདོད་དེ། མཛོད་དུ།
མཚམས་མེད་པ་ཡི་ལས་རྣམས་དང་། །ཉོན་མོངས་ཤས་ཆེ་ངན་འགྲོ་དང་། །འདུ་ཤེས་མེད་
པའི་སེམས་ཅན་དང༌། །སྒྲ་མི་སྙན་སྒྲིབ་གསུམ་དུ་འདོད། །ཅེས་སོ། །བྱེ་བྲག་ཏུ་ལམ་ལྔ་
ཡོད་པའི་ཚོགས་ལམ་དང༌། སྦྱོར་ལམ་དང་པོ་གསུམ་གླིང་གསུམ་གྱི་མི་ཁོ་ན་ལ་སྐྱེ་ཞིང་།
སྐྱེས་ཟིན་ནི། འདོད་ལྷ་ལའང་ཡོད་ལ། ཆོས་མཆོག་ནི། མི་དང་འདོད་ལྷ་གཉི་ཀ་ལ་གསར་
དུ་སྐྱེར་རུང་ངོ༌། །མཐོང་ལམ་ནི། ཆོས་མཆོག་དང་ས་གཅིག་པས་འདོད་པའི་རྟེན་ཁོ་ན་ལ་
སྐྱེའོ། །སྒོམ་ལམ་དང་མཐར་ལམ་ཁམས་གསུམ་གའི་རྟེན་ལ་སྲིད་པར་འདོད་དེ། མཛོད་
དུ༑ ཐོས་བསམ་ལས་བྱུང་ལས་གསུམ་མོ། །མི་ཡི་ནང་ནས་འཕེན་པར་བྱེད། །ཅེས་སོགས་
སོ༑ ༑ཐེག་ཆེན་གྱི་ལམ་དང་པོ་སྐྱེ་བའི་རྟེན། སེམས་བསྐྱེད་ཀྱི་རྟེན་དང་འདྲ་ལ། སྐྱེས་ཟིན་
གནས་པའི་རྟེན་ཡང་གཞན་དོན་གྱི་དབང་གིས་ངན་སོང་གི་རྟེན་ལའང་རུང་ངོ་། །བྱེ་བྲག་ཏུ་
ཆོས་མཆོག་དང་མཐོང་ལམ་འདོད་པར་སྐྱེ་བ་ཉན་ཐོས་དང་མཐུན་ཞིང་། ཁ་ཅིག་སྒོམ་ལམ་
གཟུགས་མེད་ཀྱི་རྟེན་ལ་མེད་པར་འདོད་དོ། །མི་སློབ་ལམ་གྱི་ལོངས་སྐུ་ནི། གཟུགས་ཀྱི་
རྟེན་ལ། མཆོག་གི་སྤྲུལ་སྐུ་ནི། འདོད་པའི་མི་སྐྱེད་པ་ཁོ་ན་ལ། སྤྲུལ་སྐུ་ཕལ་པ་ནི། གདུལ་
བྱའི་དབང་གིས་སྣ་ཚོགས་ལ་བརྟེན་ནོ། །རྒྱན་སྟུག་པོ་བཀོད་པ་ལས། འདོད་པར་སངས་
རྒྱ་བ་མི་སྲིད་པར་བཤད་པ་དང་། ཐོགས་མེད་ཀྱི་གཟུགས་ཁམས་སུ་མི་འབྱུང་བར་བཤད་
པ་ནི། རིམ་པ་ལྟར། ལོངས་སྐུ་དང་། མཆོག་གི་སྤྲུལ་སྐུ་ལ་དགོངས་པས་འགལ་བ་མེད་དོ།།
གཉིས་པ་ནི། ཚོགས་ལམ་ནི། ཐོས་བསམ་ གྱི་ རང་བཞིན་གཙོ་ཆེ་བ་ཡིན་པས་འདོད་
སེམས་ལ་བརྟེན་པ་གཙོ་ཆེ་ཞིང་། སྦྱོར་མཐོང་གཉིས་ནི། བསྒོམས་བྱུང་ཡིན་པས་བསམ་
གཏན་དང་པོའི་ཉེར་བསྡོགས། དངོས་གཞི་ཙམ་པོ་རྟོག་པ་མེད་ལ་དཔྱོད་པ་ཙམ་དངོས་
- 2
] () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
གཞི་ ཁྱད་ པར་ ཅན། དེ་ གསུམ། བསམ་གཏན་ལྷག་མ་གསུམ་སྟེ། དྲུག་ལ་བརྟེན་ནོ།།
འདོད་སེམས་རྣམ་གཡེང་ཆེ་བ་ཞི་གནས་མེད་ལ། གཟུགས་མེད་ལ་ལྷག་མཐོང་ཆུང་བས་
མི་བརྟེན་ནོ། །སྒོམ་ལམ་ནི། ས་དྲུག་པོ་དེ་དང་། གཟུགས་མེད་དང་པོ་གསུམ་ལ་བརྟེན་ནོ།།
སྲིད་རྩེ་རྒྱུ་བ་མི་གསལ་བས་རྟེན་དུ་མི་རུང་ལ། བསམ་གཏན་གཉིས་པ་ཡན་ཆད་ཀྱི་ཉེར་
བསྡོགས་པས་འོག་མའི་དངོས་གཞི་ལ་བརྟེན་པ་སླའོ། །མཛོད་དུ། བསྒོམས་བྱུང་མི་ལྕོགས་
མེད་པ་དང༌། ཁྱད་པར་བསམ་གཏན་ས་པའོ། །གཉིས་ནི་འོག་ནའང་ཡོད་པའམ། །ཐེག་
ཆེན་ལྟར་ན། མཐོང་ལམ་ནི། བསམ་གཏན་བཞི་པའི་རབ་མཐའ་ཞེས་པ། འདོད་པ་ནས་
སྲིད་རྩེའི་བར་དུ་ཕྱིན་ནས་སྲིད་རྩེ་ནས་འདོད་པའི་བར་དུ་ལོག་སྟེ། ཡང་བསམ་གཏན་བཞི་
པའི་བར་དུ་རྫོགས་པར་བྱས་པ་སྟེ། དེ་ལ་བརྟེན་ལ། སྒོམ་ལམ་ནི། ཁམས་གསུམ་ས་དགུ་
ལ་བརྟེན་པར་འདོད་དོ། །འདོད་པ་དང་སྲིད་རྩེ་ལ་མི་བརྟེན་པར་བཤད་པ་ནི། ཉན་ཐོས་
པའི་ ལུགས་ སོ། །ཞེས་འགྲེལ་ཆེན་ལས། གང་ཡང་། འདོད་ པ་ ཁམས་དང་ སྲིད་རྩེ་ན།།
བྱང་ཆུབ་ལམ་གྱི་ཡན་ལག་སྤངས། །ཞེས་བརྗོད་པ་ནི། ཐབས་ལ་མི་མཁས་པ་ཡིན་པའི་
ཕྱིར་ཉན་ཐོས་ཀྱི་དབང་དུ་བྱས་པ་ཡིན་པས། དེ་དང་འདི་ལ་འགལ་བ་མེད་དོ། །ཞེས་ཁ་
ཅིག་གིའོ། །ཞེས་སོ། །འགའ་ཞིག་གོང་དང་མཐུན་པར་བཞེད་དོ། །ཨ་བྷུ་ནི། ས་དགུ་ཞེས་
པ༑ འཕགས་པས་ས་གཉིས་པ་ནས་བཅུ་པའི་བར་ན་སྒོམ་ལམ་ཆེ་འབྲིང་དགུ་ཡོད་པར་
བཤད་པས་དེའི་ས་དགུ་ཡིན་ནོ། །ཟེར་ཏེ། སློབ་དཔོན་འདིའི་དགོངས་པ་མིན་ཏེ། འདོད་
པ་ཁམས་ལ་སོགས་པ་ས་དགུ་དག་ཏུ་རྣམ་པ་དགུ་རྒྱུན་ཆགས་སུ་འབྱུང་བའི་ཕྱིར་ཞེས་
ཁམས་གསུམ་ས་དགུར་བཤད་པས་སོ། །སྤྱིར་ས་དང་པོ་ནའང་སྒོམ་ལམ་ཡོད་དེ། ཀུན་
བཏུས་སུ། ས་བཅུ་རྣམས་སུ་སྒོམ་པའི་ལམ་ལ་ཞེས་པ་དང༌། སློབ་དཔོན་ངོ་བོ་ཉིད་མེད་
- 2 ] ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པས། ས་དང་པོ་ནའང་སྒོམ་པའི་ལམ་ཡོད་པར་མངོན་ཏེ་ཞེས་སོ། །
གཉིས་པ་ལ། ཚོགས་སྦྱོར་མཐོང་སྒོམ་མི་སློབ་ལམ་དང་ལྔ་ལས། དང་པོ་ལ།
མཚན་ཉིད། མཚོན་བྱ། མཚན་ཉིད་ངོས་གཟུང་བ་གསུམ་ལས། མཚན་ཉིད་ནི། བྱང་ཆུབ་
ཏུ་བགྲོད་པའི་གོ་སྐབས་ཕྱེ་བཤུལ་གང་ཞིག་ཐར་པ་ཆ་མཐུན་གྱི་ངོ་བོར་གྱུར་པའོ། །བྱེ་བྲག་
ཏུ་ཐེག་ཆེན་གྱི་ལ་བྱང་ཆུབ་ཆེན་པོར་ཞེས་སྦྱར་ཏེ། ཐམས་ཅད་དུ་ཤེས་པར་བྱའོ། །གཉིས་
པ་ནི། ཚོགས་ལམ་དེ་བསྒོམས་པ་བདེན་པ་མངོན་པར་རྟོགས་པའི་མཐོང་ལམ་དང་། སྒྲིབ་
པ་ལས་རྣམ་པར་ཐར་པའི་གནས་སྦྱོར་ལམ་སྐྱེ་བའི་སྣོད་དུ་རུང་བས་ཚོགས་ལམ་མོ། །ཀུན་
བཏུས་སུ། དེ་བསྒོམས་པས་མངོན་པར་རྟོགས་པ་དང་། རྣམ་པར་ཐར་པའི་གནས་ཀྱི་སྣོད་
ཉིད་དུ་འགྱུར་རོ། །ཞེས་སོ། །གསུམ་པ་ནི། སོ་ཐར་རམ། བྱང་སེམས་ཀྱི་སྡོམ་པ་བླངས་ཏེ།
དེ་སྐྱོང་བའི་ཐབས་ལུས་ངག་གི་ཉེས་སྤྱོད་སྡོམ་ཞིང་ཟས་རན་པར་ཟ་ལ། ནམ་གྱི་སྟོད་སྨད་
བཞི་ཆ་རེ་ཙམ་མི་ཉལ་བར་ཐོས་བསམ་དང་ཆོས་སྤྱོད་ལ་བརྩོན་ཞིང་དྲན་ཤེས་བཞིན་དུ་
དགེ་བ་ལ་གནས་པར་མངོན་པར་དགའ་བའོ། །དབྱེ་ན་ཚོགས་ལམ་ཆེ་འབྲིང་ཆུང་གསུམ་
ཡོད་ལ། ཐོས་བསམ་གཙོ་ཆེ་ལ་བསྒོམས་བྱུང་ཡང་ཕལ་བའི་ཚུལ་དུ་ཡོད་དོ། །ཀུན་བཏུས་
སུ༑ ཚོགས་ཀྱི་ལམ་གང་ཞེ་ན། སོ་སོ་སྐྱེ་བོའི་ཚུལ་ཁྲིམས་དང་། དབང་པོའི་སྒོ་བསྡམས་པ་
དང༌། ཟས་ཀྱི་ཚོད་ཤེས་པ་དང་། ནམ་གྱི་ཆ་སྟོད་དང་ནམ་གྱི་ཆ་སྨད་ལ་མི་ཉལ་བར་རྣལ་
འབྱོར་ལ་བརྩོན་པ་དང༌། དྲན་ཤེས་བཞིན་དུ་གནས་པར་མངོན་པར་དགའ་བའོ། །ཡང་
གང་རྒྱུར་གྱུར་པའི་དགེ་བ་གཞན་དང་། ཐོས་པ་ལས་བྱུང་བ་དང་། བསམ་པ་ལས་བྱུང་བ་
དང༌། བསྒོམས་པ་ལས་བྱུང་བའི་ཤེས་རབ་ཀྱང་རུང་སྟེ་ཞེས་སོ། །འགའ་ཞིག་བསྒོམས་
བྱུང་མེད་པར་འདོད་དེ། འཕགས་པས། འདི་དག་ཐམས་ཅད་ཀྱང་ཐོས་པ་དང་བསམ་པའི་
- 2 1
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
རང་བཞིན་ཅན་ཡིན་པར་ཤེས་པར་བྱ་སྟེ། ཞེས་སོ། །གཉིས་པ་ནི། གཞན་དུ་འཆད་དོ། །
གསུམ་པ་ལ། རྒྱུ། ངོ་བོ། འབྲས་བུ་གསུམ་ལས། དང་ པོ་ནི། རྐྱེན་བཞི་སྟེ།
རྒྱུའི་རྐྱེན་ནི། ཚོགས་ལམ་དུ་བདེན་པ་བཞི་བདག་མེད་དུ་ཐོས་བསམ་གྱིས་རྟོགས་པའི་
བག་ཆགས་སྦྱོར་ལམ་གྱིས་གསོས་བཏབ་པ་ཡིན་ནོ། །ཐེག་བསྡུས་སུ། ཐོས་སོགས་བག་
ཆགས་མེད་པར་ནི། །དེ་འབྲས་སྐྱེ་བར་མི་རིགས་ཕྱིར། །ཞེས་སོ། །བདག་རྐྱེན། དེ་ཉིད་
བསམ་གཏན་གྱི་ཉེར་བསྡོགས་སམ། དངོས་གཞི་ལ་བརྟེན་ནས་སྒོམ་པའི་སྦྱོར་ལམ།
དམིགས་རྐྱེན། བདེན་བཞི་ཇི་ལྟ་བ་དང་ཇི་སྙེད་པ། དེ་མ་ཐག་རྐྱེན། ཆོས་མཆོག་ཆེན་པོའོ།།
གཉིས་པ་ལ། མཚན་ཉིད། མཚོན་བྱ། མཚན་གཞི་དགག་སྒྲུབ་བསྟན་པའོ། །དང་པོ་ནི།
རང་ལུགས་ཀྱི་ཟག་མེད་སྒོམ་ལམ་མ་སྐྱེས་གོང་གི་ལོ་ཀ་ལས་འདས་པའི་ཡེ་ཤེས། བྱང་
ཆུབ་ཏུ་བགྲོད་པའི་གོ་སྐབས་ཕྱེ་བཤུལ་དུ་གྱུར་པའོ། །བྱེ་བྲག་ཏུ་གསུམ་ལྡན་གང་ཞིག་ཉན་
ཐོས་དང་རང་རྒྱལ་དང་བྱང་སེམས་ཀྱི་ས་ལ་བརྟེན་པ། ཉན་ཐོས་རང་རྒྱལ་བྱང་ཆུབ་སེམས་
དཔའི་མཐོང་ལམ་གྱི་མཚན་ཉིད་དོ། །གསུམ་ལྡན་གང་ཞིག་ཆོས་ཉིད་མཐོང་བ་དང་ཆོས་
ཅན་མཐོང་བ་ཇི་ལྟ་བ་དང་ཇི་སྙེད་པ་མཁྱེན་པའི་མཚན་ཉིད་དོ། །གཉིས་པ་ནི། ཆོས་ཉིད་
སྔར་མ་མཐོང་བ་མངོན་སུམ་གྱིས་གསར་དུ་མཐོང་བས་མཐོང་། དེ་ཁོ་ན་ཉིད་ཚོལ་བས་
ལམ་མོ། །མཛོད་དུ། མ་མཐོང་མཐོང་ཕྱིར་མཐོང་བའི་ལམ། །ཞེས་སོ། །གསུམ་པ་ལ།
དགག་བཞག་སྤང་གསུམ་ལས། དང་པོ་ནི། ཁ་ཅིག་ན་རེ། མཐོང་ལམ་རྫས་གཅིག་ལ་
ལྡོག་པ་དུ་མར་སྐྱེའོ། །ཞེ་ན། དེ་མི་འཐད་དེ། མཐོང་ལམ་སྐད་ཅིག་གཅིག་ཏུ་སྐྱེ་ཡང་། བྱ་
རྫོགས་ཀྱི་སྐད་ཅིག་ཡིན་ལ། དེ་ལ་དུས་མཐའི་སྐད་ཅིག་མང་པོ་དགོས་པས་རྫས་གཅིག་ཏུ་
མི་འཐད་དོ། །གཞན་ཡང་། བྱང་སེམས་ཀྱི་མཐོང་ལམ་ཆོས་ཅན། བར་ཆད་མེད་ལམ་དང་
，
- 2 |
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་གྲོལ་ལམ་གཉིས་མེད་པར་ཐལ། རྫས་གཅིག་ཡིན་པའི་ཕྱིར། འདོད་ན། ཨ་བྷས། དེ་
ལ་ཉོན་མོངས་པ་སྤོང་བའི་ཕྱིར་བར་ཆད་མེད་པའི་ལམ་གྱི་རང་བཞིན། དུཉཁ་ལ་སོགས་པ་
མཐོང་བ་བརྒྱད་རྣམས་བཟོད་པ་ཞེས་བརྗོད་ལ། རྣམ་པར་གྲོལ་བའི་ལམ་གྱི་ངོ་བོ། ཉོན་
མོངས་པ་དང་བྲལ་བ་མངོན་དུ་བྱེད་པ་རྣམས་ནི། ཤེས་པ་བརྒྱད་རྣམས་ཏེ་ཞེས་པས་བསལ་
ལོ་༑ ༑འབྲོམ་སོགས་ནི། སྟོང་བཙན་ནམ་ཀོང་བླ་མ། བཟོད་པ་བར་ཆད་མེད་ལམ་དང་། ཤེས་པ་
རྣམ་གྲོལ་ལམ་རྫས་གཉིས་སུ་སྐྱེའོ། །ཞེ་ན། ཆོས་བཟོད་དང་རྗེས་བཟོད་ཆོས་ཅན། དུས་
སྔ་ཕྱི་མེད་པར་ཐལ། རྫས་གཅིག་པའི་ཕྱིར། འདོད་ན། ཀུན་བཏུས་སུ། དུཁ་ལ་རྗེས་སུ་
རྟོགས་པར་ཤེས་པའི་བཟོད་པ་གང་ཞེ་ན། དུ་ཁ་ལ་ཆོས་ཤེས་པའི་མཇུག་ཐོགས་སུ།
དུགཁ་ལ་ཆོས་ཤེས་པའི་བཟོད་པ་དང༌། དུགཁ་ལ་ཆོས་ཤེས་པ་འདི་གཉིས་འཕགས་པའི་
ཆོས་རྣམས་ཀྱི་རྒྱུའོ། །ཞེས་སོ་སོ་རང་ལ་མངོན་སུམ་དུ་གྱུར་པ་ཟག་པ་མེད་པའི་ཤེས་རབ་
བོ༑ ༑ཞེས་ པས་ བསལ་ ལོ། །འབྲེ་ལ་ སོགས་ནི། ཆོས་བཟོད། ཆོས་ཤེས། རྗེས་བཟོད།
རྗེས་ཤེས་བཞི་རྫས་བཞིའོ། །ཞེ་ན། ཆོས་བཟོད་བཞི་ཆོས་ཅན། རིམ་གྱིས་མི་སྐྱེ་བར་ཐལ།
རྫས་གཅིག་པའི་ཕྱིར། འདོད་ན། འཕགས་པས། མཐོང་བའི་ལམ་གྱི་སྐད་ཅིག་མ་བརྒྱད་
པ་ལ་བྱང་སེམས་རྣམས་ལ་ཚད་མེད་པ་རྣམས་དགོས་པ་ཡིན་ནོ། །དེ་ལྟ་མ་ཡིན་ན། སྐད་
ཅིག་མ་དགུ་པ་ལ་སེམས་ཅན་གྱི་ཁམས་ལ་ལྟོས་པ་མེད་པར་འགོག་པར་ལྟུང་བར་འགྱུར་
བས་སོ། །ཞེས་པས་བསལ་ལོ། །ཉན་ཐོས་བྱེ་བྲག་ཏུ་སྨྲ་བ་ནི། ལམ་ལ་རྗེས་ཤེས་མཐོང་
ཟིན་སྒོམ་གྱི། གསར་རྟོགས་མེད་པས་མཐོང་ལམ་མིན་ནོ། །དེས་ན་སྐད་ཅིག་བཅོ་ལྔའོ།
ཞེ་ན། བདེན་པ་གཞན་གསུམ་གྱི་རྗེས་ཤེས་ཆོས་ཅན། མཐོང་ལམ་མིན་པར་ཐལ། གསར་
རྟོགས་མེད་པའི་ཕྱིར། རྟགས་གྲུབ་མ་གྲུབ་མཚུངས་ལ། འདོད་ན། སྐད་ཅིག་བཅོ་ལྔར་
-21 1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
སྐྱེ་བ་ཉམས་སོ། ཁ་ཅིག །སྐད་ཅིག་བཅུ་དྲུག་ཏུ་སྐྱེ་བ་སེམས་ཙམ་པའི་ལུགས། གཅིག་ཏུ་
སྐྱེ་བ་དབུ་མའི་ལུགས་སོ། །ཞེ་ན། འཕགས་པའི་ཉི་ཁྲིའི་འགྲེལ་པ་ཆོས་ཅན། སེམས་ཙམ་
ལུགས་སུ་ཐལ། མཐོང་ལམ་སྐད་ཅིག་བཅུ་དྲུག་ཏུ་བསྟན་པའི་ཕྱིར། རྟགས་གྲུབ་སྟེ། དེ་ལ་
མཐོང་བའི་ལམ་སྐད་ཅིག་བཅུ་དྲུག་ལ་ཞེས་པས་སོ། །བསྡུ་བ་ཆོས་ཅན། དབུ་མའི་ལུགས་
སུ་ཐལ། མཐོང་ལམ་སྐད་ཅིག་གཅིག་ཏུ་བཞེད་པའི་ཕྱིར། རྟགས་གྲུབ་སྟེ། སེམས་གཅིག་
ཁོ་ན་སེམས་ཀྱི་རང་བཞིན་ལས་བརྩམས་ཏེ་མཐོང་བའི་ལམ་ཡོངས་སུ་རྫོགས་པར་འགྱུར་
རོ༑ ༑ཞེས་སོ། །རྒྱུད་ལ་སྐྱེ་ནའང་སེམས་ཙམ་པ་ལ་བཅུ་དྲུག་ཏུ་སྐྱེ་བ་དང་། དབུ་མ་པ་ལ་
གཅིག་ཏུ་སྐྱེ་བར་ངེས་པ་མེད་ཅིང་
། དེ་ལྟར་གང་ལས་ཀྱང་བཤད་པའང་མེད་དོ། །གཉིས་
པ་ནི། ཆོས་མཆོག་ཆེན་པོའི་རྗེས་ལ་ཅིར་ཡང་མི་དམིགས་པའི་ཏིང་ངེ་འཛིན་དང་ཤེས་རབ།
གཟུང་བ་དང་འཛིན་པའི་འཛིན་པ་གཉིས་དང་བྲལ་བ། གང་ཟག་དང་ཆོས་ཀྱི་བརྡ་གསལ་
བ་ལ་དམིགས་པའི་ཆོས་ཤེས་པ་སྟེ། དེ་ནས་དེ་ནི་ལོ་ཀ་ལས། །འདས་པའི་ཡེ་ཤེས་བླ་མེད་
པ༑ །རྣམ་པར་མི་རྟོག་དྲི་མ་མེད། །འཛིན་པ་གཉིས་དང་བྲལ་བ་ཐོབ། །ཅེས་སོ། །དེའང་
སྡུག་བདེན་མངོན་སུམ་དུ་མཐོང་བའི་ཟག་མེད་ཀྱི་ཤེས་པས་དུཁ་མཐོང་སྤང་སྤོང་བ་ཆོས་
བཟོད། དེའི་རྗེས་ལ་མཐོང་སྤང་གིས་དག་པ་རྟོགས་པ་ཆོས་ཤེས། དེའི་རྗེས་ལ་དེ་གཉིས་
འཕགས་པའི་ཆོས་ཀྱི་རྒྱུར་རྟོགས་པའི་ཟག་མེད་ཀྱི་ཤེས་པ་ནི། རྗེས་བཟོད་དོ། །དེ་ངེས་
པར་འཛིན་པ་རྗེས་ཤེས་སོ། །དེ་བཞིན་དུ་གཞན་གསུམ་ལའང་སྦྱར་ཏེ། སྐད་ཅིག་བཅུ་དྲུག་
གི་ཆོས་བཟོད་ཆོས་ཤེས་ཀྱིས་གཟུང་བ་རང་བཞིན་མེད་པར་རྟོགས་ལ། རྗེས་བཟོད་རྗེས་
ཤེས་ཀྱིས་འཛིན་པ་ རང་བཞིན་མེད་པར་རྟོགས་སོ། །ཀུན་བཏུས་སུ། གང་གིས་དུཉཁ་
མཐོང་བས་སྤང་བར་བྱ་བའི་ཉོན་མོངས་པ་སྤོང་བ། དུཉཁ་ལ་ཆོས་ཤེས་པའི་བཟོད་པ་ཞེས་
- 2 ] y-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱའོ། །དུཁ་ལ་ཆོས་ཤེས་པ་གང་ཞེ་ན། ཤེས་པ་གང་གིས་བཟོད་པའི་མཇུག་ཐོགས་སུ་
རྣམ་པར་གྲོལ་བ་མངོན་སུམ་དུ་བྱེད་པའོ། དུཁ་ལ་རྗེས་སུ་རྟོག་པར་ཤེས་པའི་བཟོད་པ་
གང་ཞེ་ན། དུམཁ་ལ་ཆོས་ཤེས་པའི་མཇུག་ཐོགས་སུ། དུཁ་ལ་ཆོས་ཤེས་པའི་བཟོད་པ་
དང༌། དུཁ་ལ་ཆོས་ཤེས་པ་འདི་གཉིས་འཕགས་པའི་ཆོས་རྣམས་ཀྱི་རྒྱུའོ། །ཞེས་སོ་སོ་
རང་ལ་མངོན་དུ་འགྱུར་བ་ཟག་པ་མེད་པའི་ཤེས་རབ་བོ། །དུ9ཁ་རྗེས་སུ་རྟོགས་པའི་ཤེས་
པ་གང་ཞེ་ན། ཤེས་པ་གང་གིས་རྗེས་སུ་རྟོགས་པའི་བཟོད་པ་དེ་ངེས་པར་འཛིན་པའོ། །དེ་
བཞིན་དུ། བདེན་པ་ལྷག་མ་རྣམས་ལའང་བཟོད་པ་དང་ཤེས་པ་རྣམས་ཅི་རིགས་སུ་ཤེས་
པར་བྱའོ། །ཞེས་སོ། །ཡང་ན། ཆོས་མཆོག་ཆེན་པོའི་རྗེས་ལ་སྡུག་བདེན་རྟག་མི་རྟག་གི་
སྤྲོས་བྲལ་དུ་རྟོགས་པ་ཆོས་བཟོད། རྟག་མི་རྟག་གི་སྤྲོས་བྲལ་དེ་ཉིད། དུཉཁ་དང་དུ་ཁ་མིན་
པའི་སྤྲོས་བྲལ་ཡང་ཡིན་ལ་མངོན་སུམ་དུའང་བྱས་མོད་ཀྱི། དེ་ལ་གོམས་པ་ཤས་ཆུང་ཞིང་
དེའི་སྒྲིབ་པ་མ་སྤངས་པས་དུ༔ཁ་དང་དུཋཁ་མིན་པའི་སྤྲོས་བྲལ་རྟོགས་པའི་སྐདཅིག་མ་མིན་
ནོ༑ ༑ཨ་བྷུས། གོམས་པ་ཕུལ་དུ་ཕྱིན་པ་མ་ཡིན་པའི་གནས་སྐབས་འདིར་ཤིན་ཏུ་གསལ་
བ་མ་ཡིན། སོ་སོར་སྣང་བ་དང་ལྷག་པར་ཞེན་པ་དག་གིས་བཟོད་པས་དེ་ཁོ་ན་ཉིད་མངོན་
དུ་བྱས་སོ། །ཞེས་སོ། །དེའི་རྗེས་ལ་དུ9ཁ་དང་དུ་ཁ་མིན་པའི་སྤྲོས་བྲལ་དུ་རྟོགས་པ་ཆོས་
ཤེས། དེ་ནས་སྟོང་མི་སྟོང་གི་སྤྲོས་བྲལ་དུ་རྟོགས་པ་རྗེས་བཟོད། བདག་ཡོད་མེད་ཀྱི་སྤྲོས་
བྲལ་དུ་རྟོགས་པ་རྗེས་ཤེས་ཏེ། གཞན་ཡང་དེ་ལྟར་ཤེས་པར་བྱ་སྟེ། གཟུགས་རྟག་མ་ཡིན་
མི་རྟག་མིན། །ཞེས་པའི་འགྲེལ་པར་འཕགས་པས་དེ་དང་མཐུན་པར་བྱས་སོ། །ཨ་བྷ་ནི།
ཉན་ཐོས་དང་མཐུན་པར་བཞེད་དོ། །དེ་ལྟར་སྐད་ཅིག་བཅུ་དྲུག་ནི། དུས་མཐའི་སྐད་ཅིག་
མ་མ་ཡིན་གྱི། ཐ་སྙད་པའི་དུས་ཀྱི་ཁྱད་པར་འབྲས་བུའི་བྱ་བ་རྫོགས་པའི་སྐད་ཅིག་སྟེ།
- 2 16 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
དུཉྩཁ་ནི། ཤེས་པར་བྱའོ་ཞེས་པ་ལྟ་བུ་སྟེ། མི་ཁོམ་པ་བརྒྱད་སྤངས་པའི་དལ་བ་ལ་སྐད་
ཅིག་ཟེར་བ་བཞིན་ནོ། །དེ་དག་ཀྱང་མཉམ་གཞག་དང་རྗེས་ཐོབ་ཅི་རིགས་པར་ཡོད་དེ།
བྱམས་སོགས་ལྟ་བུ་རྗེས་ཐོབ་ཡིན་ནོ། །ཨ་བྷས་དུཁ་ལ་ཆོས་ཤེས་སོགས་ཀྱང་རྗེས་ཐོབ་
ཏུ་བཤད་དོ། །
གསུམ་པ་ལ། ལུང་རིགས་དང་འགལ་བ་སྤང་བ་གཉིས་ལས། དང་པོ་ནི།
མཐོང་ལམ་སྐད་ཅིག་བཅུ་དྲུག་ཏུ་སྐྱེ་བར་འདོད་པ་ལ། འགྲེལ་ཆེན་ལས། ས་དང་པོའི་
སྐད་ཅིག་མ་གཅིག་ཁོ་ན་ནི། མཐོང་བའི་ལམ་ཡིན་ནོ། །ཞེས་པ་དང༌། སངས་རྒྱས་ཡེ་ཤེས་
ཀྱིས། འདིས་ནི། མཐོང་བའི་ལམ་སྐད་ཅིག་མ་གཅིག་ཡིན་པར་བསྟན་པར་རིག་པར་བྱ་སྟེ།
ཞེས་པ་དང་འགལ་ལོ། །ཞེ་ན། སྐྱོན་མེད་དེ། ཆོས་ཐམས་ཅད་ཀྱི་དེ་བཞིན་ཉིད་སྐད་ཅིག་
གཅིག་ལ་མཐོང་བ་ལ་དགོངས་ནས་གཅིག་ཏུ་གསུངས་ལ། སྤང་བྱ་སྤོང་ཚུལ་ལམ། ངེས་
པ་འདྲེན་ཚུལ་གྱིས་བཅུ་དྲུག་སྟེ། དཔེར་ན། སྒོམ་ལམ་བཞིན་ནོ། །ཐུབ་དགོངས་སུ། དུཉྩཁ་
ལ་ཆོས་ཤེས་པའི་བཟོད་པའི་སྐད་ཅིག་ཁོ་ན་ལ་མཐོང་བའི་ལམ་དང་། དུཁ་ལ་ཆོས་ཤེས་
པ་ལ་སོགས་པ་རྣམས་ནི། སྒོམ་པའི་ལམ་ཡིན་ནོ། །ཞེས་གསུངས་པ་དེ། སོ་སོར་རྟོག་པར་
མངོན་པར་རྟོགས་པ་ལས་སྐད་ཅིག་གཅིག་པོ་མངོན་པར་རྟོགས་པར་བྱ་བས་མངོན་པར་
རྟོགས་པ་མཐོང་བའི་ལམ་སྟེ། མ་རིག་པ་དང་བཅས་པའི་འཁོར་བ་བརྒྱུད་པ་ཐོག་མ་མེད་
པ་རྣམས་སུ་མ་མཐོང་བའི་དེ་ཁོ་ན་ཉིད་མཐོང་བའི་བདག་ཉིད་ཀྱིས་ན། གཙོ་བོའོ་ཞེས་
རྟོགས་པའི་ཆེད་དུའོ། །འཁྲུལ་པའི་རྒྱུ་མཚན་གྱིས་སྒྲོ་བཏགས་པའི་རྣམ་པ་ཕྱིན་ཅི་ལོག་
ལས་བྱུང་བའི་ཉོན་མོངས་པ་རྩད་ནས་འབྱིན་པར་བྱེད་པ་ཉིད་ཀྱིས་ན། དུཐུབ་ལ་ཆོས་ཤེས་
པ་ལ་སོགས་པ་སྐད་ཅིག་བཅོ་ལྔ་རྣམས་ཀྱང་མཐོང་བའི་ལམ་མོ་ཞེས་པ་ནི། ཐ་སྙད་དུ་བྱ་
- ） } 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ཁོ་ནའོ། །ཞེས་སོ། །
གཉིས་པ་ལ། ལྔ་སྟེ། བརྟགས་ན་མི་འཐད་པ་དང༌། རྗེས་ཐོབ་མི་འཐད་པ་
དང༌། སྤང་བྱ་རིམ་གྱིས་སྤོང་བར་ཐལ་བ་དང་། བཟོད་པ་ཆོས་མཆོག་ཏུ་ཐལ་བ་དང༌།
ཤེས་པ་སྒོམ་ལམ་དུ་ཐལ་བ་སྤང་བའོ། །དང་པོ་ལ། མཐོང་ལམ་གང་ཡིན། ཆོས་ཅན་ནམ།
ཆོས་ཉིད་མཐོང་བ་ཡིན། དང་པོ་ལྟར་ན། མིག་ཤེས་ཀྱང་མཐོང་ལམ་དུ་ཐལ་ལོ། །གཉིས་
པ་ལྟར་ན། ཆོས་ཉིད་སྤྱིའི་ཚུལ་གྱིས་མཐོང་བ་ལ་བྱེད་ན། སྦྱོར་ལམ་ལ་ཡང་ངོ་། །ཆོས་ཉིད་
མངོན་སུམ་གྱིས་མཐོང་ཟིན་སྒོམ་པ་ལ་བྱེད་ན། སྒོམ་ལམ་ལ་ཡང་ངོ༌། །བྱེ་བྲག་གསར་
མཐོང་ལ་བྱེད་ན། ས་གཉིས་པ་ལ་ཡང་ངོ༌། །ཆོས་ཉིད་ཙམ་གསར་མཐོང་ལ་བྱེད་ན། སྐད་
ཅིག་སྔ་མ་ལ་དེ་བརྟེན་ན། ཕྱི་མ་རྣམས་མཐོང་ཟིན་ལ་འཇུག་པར་འགྱུར་རོ། །མི་བརྟེན་ན།
སྔ་མ་མཐོང་ལམ་མིན་པར་འགྱུར་རོ། །ཞེ་ན། མཐོང་བ་ལ་སྤྱིའི་ཚུལ་གྱིས་མཐོང་བ་ཡིན་པ་
མིན་པ་ཅི་རིགས་སུ་ཡོད་ཀྱང་དེ་དག་གི་སྒོ་ནས་མཐོང་ལམ་དུ་མི་འཇོག་སྟེ། བུམ་པ་ལ་
སྐད་ཅིག་དང་། གཟུགས་ཅན་ལ་སོགས་པའི་ཆོས་དུ་མ་ཡོད་ཀྱང་དེ་བུམ་པའི་མཚན་ཉིད་
མིན་པ་བཞིན་ནོ། །དེས་ན་སྔར་བསྟན་པའི་མཚན་ཉིད་དེའི་སྒོ་ནས་མཐོང་ལམ་དུ་འཇོག་གོ།
ཡང་རྒྱ་གར་བ་ཁ་ཅིག་རྗེས་བཟོད་ངེས་པར་འཛིན་པ་རྗེས་ཤེས་ཡིན་ན། ཆོས་བཟོད་འཛིན་པ་
ཆོས་ཤེས་ཡིན་ནམ་མིན། ཡིན་ན་རྣམ་གྲོལ་མངོན་དུ་བྱེད་པ་ཆོས་ཤེས་ཡིན་པ་ཉམས་སོ།།
མིན་ན། དེ་ངེས་པར་འཛིན་པ་གཞན་ཡོད་ན་སྐད་ཅིག་བཅུ་དྲུག་པས་མང་བར་འགྱུར་ཞིང་།
དེ་ཉིད་ཀྱིས་འཛིན་ན། རྗེས་བཟོད་ལའང་མཚུངས་པས་སྐད་ཅིག་བཅུ་གཉིས་སུ་འགྱུར་རོ།།
དེ་འཛིན་པ་མེད་ན། མངོན་སུམ་དུ་བྱས་སོ། །ཞེས་པའི་ཐ་སྙད་མི་འཐད་དོ། །ཞེ་ན། སྐྱོན་
མེད་དེ། ཆོས་ཤེས་ཀྱིས་རྣམ་གྲོལ་མངོན་སུམ་དུ་བྱེད་དུས་ན་ཆོས་བཟོད་ཀྱང་འཛིན་པས་
，
，
- 2 ]
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
སོ༑ ༑གཉིས་ པ་ནི། མཐོང་ ལམ་ན་ རྗེས་ཐོབ་ཡོད་པར་ འདོད་པ་ལ། ཀུན་བཏུས་ སུ།
བཟོད་པ་དང་ཤེས་པ་ཐམས་ཅད་ལ་མཚན་མ་མེད་པར་གནས་པའི་རྣལ་འབྱོར་ཅན་དུ་རིག་
པར་བྱའོ། །ཞེས་པ་དང་འགལ་ལོ། །ཞེ་ན། མཉམ་གཞག་གིས་མ་ཟིན་པའི་རྗེས་ཐོབ་མེད་
པ་ལ་དགོངས་ཀྱི། གཏན་མེད་པ་མ་ཡིན་ཏེ། ཕྱིར་མི་ལྡོག་པའི་རྟགས་རྣམས་རྗེས་ཐོབ་ཏུ་
བཤད་ པས་སོ། །གསུམ་པ་ནི། མཐོང་ལམ་ཆོས་ཅན། མཐོང་སྤང་རིམ་གྱིས་སྤོང་བར་
ཐལ། མཐོང་ལམ་རིམ་གྱིས་སྐྱེ་བའི་ཕྱིར། འདོད་ན། སྟོང་ཆེན་རབ་འཇོམས་ལས། མཐོང་
བ་འདི་ལ་སྦར་མ་ཐག་ཏུ་ནི། །འཇིག་ཚོགས་ལྟ་དང་ཚུལ་ཁྲིམས་བརྟུལ་ཞུགས་དང༌། །ཐེ་
ཚོམ་དང་ནི་ཉོན་མོངས་གསུམ་པོ་དག །གཅིག་ཅར་སྤངས་ཏེ་འཕགས་པའི་བདེན་མཐོང་
བ༑ ༑དེ་བས་དགེ་འདུན་རིན་ཆེན་མཆོག་ཏུ་གསུངས། །ཞེས་པ་དང་འགལ་ལོ་ཞེ་ན། སྐྱོན་
མེད་དེ། གཉེན་པོ་རེ་རེ་སྐྱེས་པ་ན། དེའི་ངོ་སྐལ་གྱི་སྤང་བྱ་གཅིག་ཅར་སྤོང་བ་ལ་དགོངས་
ཀྱི༑ སྤང་བྱ་མ་ལུས་པ་གཅིག་ཅར་སྤོང་བ་མིན་ནོ། །གལ་ཏེ་ཡིན་ན། མཐོང་སྤང་རྟོག་པ་
ཆོས་ཅན། སྦྱོར་བ་དང་འཇུག་པའི་ ལམ་ གྱིས་སྤོང་བའི་ཁྱད་པར་མེད་པར་ཐལ། དུས་
གཅིག་ཅར་སྤོང་བའི་ཕྱིར། འདོད་ན། མཐོང་བའི་ལམ་གྱི་སྦྱོར་བའི་གནས་སྐབས་ཀྱི་ཞེས་
སོགས་དང་འགལ་ལོ། །བཞི་པ་ནི། ཆོས་བཟོད་ཆོས་ཅན། ཆོས་མཆོག་ཆེན་པོའི་ཡེ་ཤེས་
སུ་ཐལ། མཐོང་སྤང་དང་བཅས་པའི་ཡེ་ཤེས་ཡིན་པའི་ཕྱིར་རོ། །ཞེ་ན། རང་གི་ངོ་སྐལ་གྱི་
སྤང་བྱ་དང་བཅས་པའི་རྟགས་མ་གྲུབ་སྟེ། དེ་གཉིས་ལྷན་ཅིག་མི་གནས་འགལ་ཡིན་པའི་
ཕྱིར། སྣང་མུན་བཞིན། སྤྱིར་ཟེར་ན། མ་ངེས་ཏེ། ངེས་ན། ཆོས་མཆོག་འབྲིང་ལའང་ཐལ་
བས་སོ། །ལྔ་པ་ནི། ཤེས་པ་རྣམ་གྲོལ་ལམ་ཆོས་ཅན། སྒོམ་ལམ་དུ་ཐལ། ཆོས་ཉིད་མངོན་
སུམ་གྱིས་མཐོང་ཟིན་ལ་འཇུག་པའི་ཕྱིར་རོ། །ཞེ་ན། མ་ངེས་ཏེ། ངེས་ན། སངས་རྒྱས་ཀྱི་
- 2 1
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡེ་ཤེས་ལའང་ཐལ་ཞིང་། གཞན་ཡང་། དེ་དག་གིས་ཀྱང་དྲི་མས་དག་པའི་ཆ་གསར་དུ་
རྟོགས་ཏེ། ཀུན་ལས་བཏུས་ཀྱི་འགྲེལ་པར། དེ་དག་གིས་སྔོན་མ་མཐོང་བའི་འཕགས་པའི་
བདེན་པ་རེ་རེ་ལའང་རྣམ་པ་བཞི་བཞིར་མཐོང་བའི་ཕྱིར་རོ། །ཞེས་སོ། །ཡང་རྗེས་བཟོད་
རྗེས་ཤེས་ཆོས་ཅན། མཐོང་ལམ་མིན་པར་ཐལ། ཡུལ་ཆོས་ཅན་རྟོགས་པའི་ཕྱིར། རྟགས་
གྲུབ་སྟེ། དེ་དག་གི་ཡུལ་ཡེ་ཤེས་ཡིན་པས་སོ། །ཞེ་ན། མ་ངེས་ཏེ། མཐོང་ལམ་གྱི་ཡུལ་ལ་
གཉིས་ཡོད་པས་སོ། །སྔ་མ་ལས། ལོ་ཀ་ལས་འདས་པའི་ལམ་གྱི་ཡུལ་ནི། གཉིས་ཏེ། དེ་
བཞིན་ཉིད་དང༌། ཡང་དག་པའི་ཡེ་ཤེས་སོ། ཁྲོ་ལོ་དང༌། བུདྡྷ་ཤཱི་ནི། དབང་པོ་རྣོ་རྟུལ་གྱི་
བྱེ་བྲག་གིས་སྐད་ཅིག་གཅིག་དང༌། གཉིས་དང༌། བཅུ་དྲུག་ལ་སོགས་པར་སྐྱེའོ། །ཞེས་
འདོད་དེ། ཆོས་བཤེས་ཀྱིས། དེ་ལྟར་ན། མཐོང་བའི་ལམ་དུས་ཇི་སྙེད་ཅིག་ཐོགས་ཤེ་ན།
འདི་ནི། བྱང་སེམས་ཀྱི་ཤེས་རབ་དང་བརྩོན་འགྲུས་དང་དད་པའི་རྗེས་སུ་འབྲངས་པས་ན།
གཅིག་ཏུ་ཆད་པ་ཅི་ཡང་མེད་དེ། འོན་ཀྱང་གཅིག་དང་བཅུ་དྲུག་ཏུ་སྐྱེ་བའི་ལུང་མང་པོ་ཡོད་
ཅིང༌། གཉིས་དང་བཞི་སོགས་ལ་ལུང་མེད་པས་འཐད་པ་དཀའ་ཞེས་པ་དང་མཐུན་པར་
སྣང་ངོ༌། ། །
གསུམ་པ་ལ་གནས་སྐབས་དང་། མཐར་ཐུག་གི་འབྲས་བུའོ། །དང་པོ་ནི།
རྣམ་བཅད་ལ་མཐོང་སྤང་ས་བོན་དང་བཅས་པས་དག་པས་འཇིགས་པ་ལྔ་དང་བྲལ་ཏེ།།
མདོ་ལས། ས་ཐོབ་གྱུར་མ་ཐག་ཏུ་འཇིགས་པ་ལྔ་དང་བྲལ། །འཚོ་བ་ཆད་དང་འཆི་དང་མི་
བསྔགས་ངན་འགྲོ་དང་། །འཁོར་གྱི་འཇིགས་བྲལ་དེ་ལ་བག་ཚའི་རྣམ་པ་མེད། །ཅི་ཕྱིར་ཞེ་
ན་བདེ་ལ་བདག་གི་གནས་མེད་དོ། །ཞེས་སོ། །ཡོངས་གཅོད་ལ་ཡོན་ཏན་བརྒྱ་ཕྲག་བཅུ་
གཉིས་དང༌། དགའ་བ་དགུ་དང༌། སྨོན་ལམ་དང་འབད་པ་ཆེན་པོ་བཅུ་དང་། རྣམ་པར་
- 2 2 [) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
དག་པ་བརྒྱད་དང༌། བྱང་སེམས་ཀྱི་རྒྱན་བཞི། སྣང་བ་བརྒྱད། སྙིང་རྗེ་ཆེན་པོ་བཅུ་དྲུག།
ལས་སོ་གཉིས། སྟོབས་བཅུ། མ་འདྲེས་པ་བཅོ་བརྒྱད་ལ་སོགས་པ་ཐོབ་བོ། །གཉིས་པ་ནི།
སངས་རྒྱས་ཀྱི་ས་ཀུན་ཏུ་འོད་དོ། །བཞི་པ་ལ། མཚན་མཚོན་གཞི་གསུམ་ལས། མཚན་
ཉིད་ནི། བྱང་ཆུབ་ཏུ་བགྲོད་པའི་གོ་སྐབས་ཕྱེ་བཤུལ་གང་ཞིག་སྒོམ་སྤང་སྤོང་བའི་གཉེན་
པོའོ། །ལོ་ཀ་བའི་མཚན་ཉིད། གང་ཞིག་ཁམས་གསུམ་གྱིས་བསྡུས་པ། འདས་པའི་མཚན་
ཉིད། གང་ ཞིག་ སྒོམ་སྤང་གནས་ངན་ལེན་སྤོང་བའི་གཉེན་པོའོ། །གཉིས་པ་ནི། མཐོང་
ལམ་གྱི་མཐོང་བ་ཁོ་ན་རྒྱུན་དུ་གོམས་པར་བྱེད་པས་སྒོམ། བར་ཆད་མེད་ལམ་ནི། འདིས་
རྣམ་གྲོལ་ལམ་ཚོལ་བར་བྱེད་པས་ ལམ། རྣམ་གྲོལ་ལམ་ནི། བར་ཆད་མེད་ལམ་གྱིས་
བཙལ་བར་བྱ་བས་ན། ལམ་མོ། །གསུམ་པ་ལ། ཐོགས་མེད་ཀྱིས། ལོ་ཀའི་སྒོམ་ལམ་
བསམ་གཏན་གཟུགས་མེད་བརྒྱད་དང་། ལོ་ཀ་ལས་འདས་པ་བདེན་བཞི་ཤེས་པ་ཏིང་ངེ་
འཛིན་ཆེ་འབྲིང་དགུར་བཞེད་དོ། །འདིར་ཟག་བཅས་ཟག་མེད་གཉིས་སོ། །དེ་གཉིས་ཀྱི་
ཁྱད་པར་ལ། དགག་བཞག་སྤང་གསུམ་ལས། དང་པོ་ནི། ཨ་བྷུ་ན་རེ། ཟག་བཅས་སྦྱོར་
ལམ་ནས་ཡོད་དེ། དྲོད་རྩེ་བཟོད་པ་གསུམ་ན་མོས་པ་གསུམ། ཆོས་མཆོག་ཆུང་ངུ་ན་བསྔོ་
བ༑ འབྲིང་ན་ཡི་རང་ཡོད་ཅེའོ། །དྲི་མེད་བཤེས་གཉེན་ནི། མོས་པ་གསུམ་སྦྱོར་ལམ་དུ་
བཞེད་དོ། །འོ་ན། སྦྱོར་ལམ་ན་ཆོས་ཅན། བདག་གཞན་མཉམ་པར་རྟོགས་པ་ཡོད་པར་
ཐལ། རྟག་ཏུ་གཞན་དོན་བྱེད་པ་ཡོད་པར་ཐལ། གཉིས་དོན་མེད་པ་དང༌། གཞན་དོན་
མོས་པ་ཡོད་པའི་ཕྱིར། ཁྱབ་པ་ཡོད་དེ། རིམ་པ་ལྟར་འགྲེལ་ཆེན་ནས། རང་དང་གཞན་
མཉམ་པ་ཉིད་ཀྱིས་རང་དང་གཞན་གྱི་དོན་གྱི་མོས་པ་རྣམ་པ་དགུ་ཞེས་པ་དང་། སངས་
རྒྱས་ཡེ་ཤེས་ཀྱིས། གཞན་གྱི་དོན་གྱི་མོས་པ་ནི། དེ་ཡང་ཡུམ་ཁོ་ན་ལས་ཡིན་ཏེ། རྟག་ཏུ་
- 2
2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གཞན་ གྱི་དོན་བྱེད་པའི་ཡུལ་ཅན་ཡིན་ནོ། །ཞེས་པས་སོ། ཁ་ཅིག་ན་རེ། མོས་པ། ས་
གཉིས་པ་གསུམ་པ་བཞི་པས་བསྡུས། བསྔོ་བ་ལྔ་པ་དྲུག་པ་བདུན་པས་བསྡུས། རྗེས་སུ་ཡི་
རང་བརྒྱད་པ་དགུ་པས་བསྡུས་སོ། །སྒྲུབ་པ་ཤིན་ཏུ་དག་པ་ནི། ས་བཅུ་པས་བསྡུས་སོ།།
ཞེ་ན། ས་བཞི་པ་ན་ཆོས་ཅན། གཞན་དོན་ཁོ་ནར་འགྱུར་བ་ཡོད་པར་ཐལ། གཞན་དོན་
མོས་པ་ཡོད་པའི་ཕྱིར། ཁྱབ་པ་ཡོད་དེ། འཕགས་པས་གཞན་གྱི་དོན་ནི་གང་གི་གཞན་ཁོ་
ནའི་དོན་དུ་འགྱུར་པ་སྟེ། ཞེས་པས་སོ། །འདོད་ན་ཕལ་ཆེར་དོན་མེད་དོན་ཡོད་དང༌།།
རྣམ་ཀུན་དོན་ཡོད་ཤེས་པར་བྱ། །ཞེས་ས་བདུན་མན་ཆད་དུ་གཞན་དོན་དུ་མི་འགྱུར་བ་
སྲིད་པར་བཤད་པས་བསལ་ལོ། །གཞན་ཡང༌། རྣམ་དག་སྒོམ་ལམ་ཆོས་ཅན། ས་བཅུ་
པས་བསྡུས་པ་མིན་པར་ཐལ། ས་དགུ་མན་ཆད་ནའང་ཡོད་པའི་ཕྱིར། རྟགས་གྲུབ་སྟེ།
གཉེན་པོ་ཆུང་ངུའི་ཆུང་ངུ་ལ། །སོགས་པའི་ལམ་ནི་དག་པ་ཡིན། །ཞེས་པས་སོ། །སྒྲུབ་པ་
སྒོམ་ལམ་ཡང་ས་གཉིས་པ་སོགས་ན་ཡོད་དེ། ཁྱད་པར་ལྔ་པོ་ཡོད་པས་སོ། །ཡང་ཁ་ཅིག།
ས་དང་པོ་ཡན་ཆད་ཟག་མེད། མན་ཆད་ཟག་བཅས་ཞེས་སམ། ས་བདུན་པ་ཡན་ཆད་ཟག་
མེད། མན་ཆད་ཟག་བཅས་སོ། །ཞེ་ན། མོས་བསྔོ་ཡི་རང་གསུམ་ཆོས་ཅན། ས་དང་པོ་
ཡན་ཆད་དམ། བརྒྱད་པ་མན་ཆད་ན་མེད་པར་ཐལ། སྒོམ་ལམ་ཟག་བཅས་ཡིན་པའི་ཕྱིར་
འདོད་ན། སངས་རྒྱས་ཡེ་ཤེས་ཀྱིས། སྒོམ་པའི་ལམ་རྣམ་པ་གཉིས་ཏེ། དག་པ་ལོ་ཀ་པ་
དང༌། ལོ་ཀ་ལས་འདས་པའོ། །ཞེས་པས་བསལ་ལོ། ཁ་ཅིག་ནི། ཟག་པ་འབྱུང་དུ་རུང་མི་
རུང་ངམ་། རང་ལས་བྱུང་བའི་ཟག་པ་སྣང་ཡུལ་དུ་བྱེད་མི་བྱེད་ཀྱི་སྒོ་ནས་འཇོག་ན། ས་
བརྒྱད་པ་ཡན་ཆད་ཀྱི་མོས་བསྔོ་ཡི་རང་གསུམ་ཟག་བཅས་མིན་པར་འགྱུར་རོ། །གཉིས་པ་
ནི༑ སྤྱིར་ཟག་བཅས་ཟག་མེད་ཅེས་པ། ཟག་པའི་སྒོ་དྲུག་དང་འབྲེལ་མ་འབྲེལ་དང༌།
- 2 2 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
འདོད་པ་སྲིད་པ་མ་རིག་པ་ལྟ་བའི་ཟག་པ་སྤངས་མ་སྤངས་དང་། ཤེས་སྒྲིབ་སྤངས་མ་
སྤངས་ཀྱིས་འཇོག་པ་ལ། འདིར་དང་པོ་གཉིས་མིན་ཏེ། མཚན་ཉིད་པ་ལ་བྱས་ན། ཟག་
བཅས་ཀྱང་ཟག་མེད་དུ་འགྱུར་ཞིང་། ཉོན་མོངས་ཆེད་དུ་གཉེར་ནས་མི་སྤོང་བ་ལ་བྱས་ན།
ཉོན་མོངས་བྱང་ཆུབ་ཡན་ལག་འགྱུར། །ཞེས་པ་ལྟར། བྱང་སེམས་ཀྱིས་ཉོན་མོངས་པ་ཆེད་
དུ་གཏད་ནས་མི་སྤོང་བས་ཟག་མེད་ཀྱང་ཟག་བཅས་སུ་ཐལ་བས་སོ། །གསུམ་པ་དང་
མཐུན་ཏེ། སྒོམ་ལམ་གཞིར་བྱས་ལ། གཟུང་འཛིན་གཉིས་སྣང་གི་རྣམ་པ་ཅན་ཡིན་མིན་
གཉིས་སུ་ངེས་པས། དང་པོ་ཟག་བཅས། གཉིས་པ་ཟག་མེད་དེ། ཆོས་བཤེས་ཀྱིས། ཟག་
པ་དང་བཅས་པ་དང༌། ཟག་པ་མེད་པའི་བྱེ་བྲག་ནི། རྣམ་པར་རྟོག་པ་དང་བཅས་པ་དང་།
དེ་དང་བྲལ་བ་གཙོ་བོར་གྱུར་པའོ། །ཞེས་སོ། །ཟག་བཅས་མོས་བསྔོ་ཡི་རང་གསུམ་དག་
པ་ལོ་ཀ་པར་སངས་རྒྱས་ཡེ་ཤེས་དང་ཆོས་བཤེས་སོགས་རྣམས་ཀྱིས་བཤད་པས། མོས་པ་
དགུ་རིམ་པ་ལྟར་སྒོམ་ལམ་དགུའི་རྗེས་ཐོབ་ནས་ཡོད་དེ། བསྔོ་བ་ཡི་རང་ཡང་དེ་དག་ན་ཅི་
རིགས་པར་ཡོད་དོ། །འགྲེལ་ཆེན་ནས་ནི། བདག་ཏུ་ང་རྒྱལ་གྱི་ས་བོན་མ་ཟད་པ་ཉིད་ཀྱིས་
དང་པོ་ཁོ་ནར་རང་གི་དོན་གྱི་མོས་པ་ཞེས་གསུངས་པས། སོ་སྐྱེ་ལ་རང་གི་དོན་གྱི་མོས་པ།
ས་དང་པོར་བདག་གཞན་མཉམ་པར་རྟོགས་པས་གཉིས་དོན་མོས་པ། ས་བརྒྱད་པ་ཡན་
ཆད་ན་གཞན་དོན་མོས་པ་ཡོད་པར་བཞེད་དོ། །ཟག་མེད་ནི། མཉམ་གཞག་གི་ཡེ་ཤེས་
བར་ཆད་མེད་ལམ་ནི། སྒྲུབ་པ་སྒོམ་ལམ། རྣམ་གྲོལ་ལམ་ནི། རྣམ་དག་སྒོམ་ལམ་སྟེ།
སྤང་བྱའི་དབྱེ་བས་ཆེ་འབྲིང་དགུའོ། །གསུམ་པ་ལ། ཟག་བཅས་ཟག་མེད་དུ་ཟག་པའི་ས་
བོན་ ཡོད་ མེད་ ཀྱིས་ འཇོག་ གམ། མངོན་ གྱུར་ ཡོད་མེད་ཀྱིས་འཇོག །དང་ པོ་ལྟར་ན།
མཉམ་གཞག་ཀྱང་ཟག་བཅས་སུ་ཐལ། གཉིས་པ་ལྟར་ན། མཉམ་གཞག་གིས་ཟིན་པའི་
- 2 23 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྗེས་ཐོབ་ཟག་མེད་དུ་ཐལ་ལོ། །ཞེ་ན། སྤྱིར་ཟག་པའི་ས་བོན་བདག་གཅིག་ཏུ་ཡོད་ན།
ཟག་བཅས་སུ་འགྱུར་ཡང་མཉམ་གཞག་ཟག་པའི་ས་བོན་ལས་རྫས་གཞན་ཡིན་ནོ།།
འདིར་ཤེས་སྒྲིབ་ཀྱི་ཟག་པ་མངོན་གྱུར་ཡོད་མེད་ཀྱིས་འཇོག་མོད། རྗེས་ཐོབ་སྐྱོན་དུ་མི་ཆེ་
སྟེ༑ ཤེས་སྒྲིབ་མངོན་གྱུར་ཡོད་པའི་ཕྱིར་རོ། །ཡང་འགྲེལ་ཆེན་གྱི་ལུགས་ལ། རང་དོན་
མོས་པ་ཆོས་ཅན། དག་པ་ལོ་ཀོ་པ་མིན་པར་ཐལ། སྦྱོར་བའི་ལམ་ན་ཡོད་པའི་ཕྱིར་ཞེ་ན།
འདོད་ པ་ཡིན་ནོ། །དག་ པ་ལོ་ཀ་པར་བཤད་པ་ནི། ལུགས་གཞན་ཡིན་གྱི། འདིར་མི་
གནོད་དོ། །སངས་རྒྱས་ཡེ་ཤེས་ལ་སོགས་པའི་ལུགས་ལ། སྒོམ་ལམ་ཆུང་ངུ་ཆོས་ཅན།
སྦྱོར་བས་རང་དོན་གཙོ་བོར་སྒྲུབ་པ་ཡོད་པར་ཐལ། རང་དོན་མོས་པ་ཡོད་པའི་ཕྱིར་རོ།
ཁྱབ་པ་ཡོད་དེ། འཕགས་པས། རང་གི་དོན་གྱི་མོས་པ་ནི། གང་གིས་རང་གི་དོན་ཉིད་སྒྲུབ་
པར་བྱེད་ཅིང་གཞན་གྱི་དོན་ཡང་ཆེད་དུ་བྱ་བའི་རང་བཞིན་གྱིས་སྒྲུབ་པའི། ཞེས་པས་སོ།།
འདོད་ན། སྐབས་དེ་ཆོས་ཅན། བདག་གཞན་མཉམ་ཉིད་དུ་མ་རྟོགས་པར་ཐལ། སྦྱོར་
བས་རང་དོན་གཙོ་བོར་སྒྲུབ་པའི་ཕྱིར་རོ། །འདོད་ན། སར་དུ་ཞུགས་པ་ལ་བྱང་ཆུབ་ཀྱི།།
ཡན་ལག་རྣམ་པར་གཞག་པར་བརྗོད། །ཆོས་རྣམས་དང་ནི་སེམས་ཅན་ཀུན། །མཉམ་པ་
ཉིད་དུ་རྟོགས་ཕྱིར་རོ། །ཞེས་པས་བསལ་ལོ། །ཞེ་ན། བསམ་པ་གཙོ་ཆེ་བ་ལ་དགོངས་སོ།།
ཡང༌། སྒོམ་ལམ་ཆེན་པོའི་རྣམ་གྲོལ་ལམ་ཆོས་ཅན། སྒོམ་ལམ་མིན་པར་ཐལ། སྒོམ་སྤང་
གི་ གཉེན་པོ་མིན་པའི་ཕྱིར། ཞེ་ན། མཚན་ཉིད་པ་མིན་པར་ཐལ་བ་འདོད་པ་ཡིན་ནོ།།
བཏགས་པ་མིན་པར་ཐལ་བ་ལ་ཁྱབ་པ་མེད་དེ། ཨ་བྷས། ཇི་སྐད་བསྟན་པའི་སྒོམ་པའི་
ལམ་གྱིས་མཐའི་སྐད་ཅིག་ནི། སྤང་བྱ་མཐའ་དག་གི་གཉེན་པོ་ཞེས་པ། རྣམ་པར་དག་པ་
ཤིན་ཏུ་བ་སྟེ། དེ་སངས་རྒྱས་དངོས་སོ། །ཞེས་སོ། །ལྔ་པ་ལ། མཚན་མཚོན་གཞི་གསུམ་
བ > ? ༣ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ལས། དང་པོ་ནི། བྱང་ཆུབ་ཏུ་བགྲོད་པའི་གོ་སྐབས་ཕྱེ་བཤུལ་གང་ཞིག་སྒོམ་པ་ཡོངས་སུ་
རྫོགས་པའོ། །གཉིས་པ་ནི། རང་ལུགས་ཀྱི་བསླབ་པ་རྫོགས་པས་ན། མི་སློབ་པ། སློབ་
ལམ་གྱིས་བཙལ་བར་བྱ་བས་ལམ་མོ། །གསུམ་པ་ནི། རྡོ་རྗེ་ལྟ་བུའི་ཏིང་ངེ་འཛིན་ལ་བརྟེན་
ནས་གནས་མ་ལུས་པ་གྱུར་པའི་ཟད་པ་དང་མི་སྐྱེ་བ་ཤེས་པའི་ཡེ་ཤེས་སམ། མི་སློབ་པའི་
ཆོས་བཅུའོ། །རྡོ་རྗེ་ལྟ་བུའི་ཏིང་ངེ་འཛིན་སྒོམ་སྤང་ཆུང་ངུའི་ཆུང་ངུ་སྤོང་བའི་གཉེན་པོ་སྟེ།
སྦྱོར་བའི་ལམ་དང་། བར་ཆད་མེད་ལམ་གཉིས་སོ། །སྦྱོར་བའི་ལམ་ནི། ཚུར་སྒྲིབ་པས་མི་
ཕྱེད་ཅིང་ཕར་སྒྲིབ་པ་ཐམས་ཅད་ནི་གཤིག་པ་སྟེ། སྒོམ་སྤང་ཆུང་ངུའི་ཆུང་ངུ་ཕལ་ཆེར་སྤོང་
བའི་གཉེན་པོའོ། །བར་ཆད་མེད་ལམ་ནི། སྤང་བྱ་ཟད་པར་སྤོང་བ། ཟད་པ་དང་མི་སྐྱེ་བ་
ཤེས་པའི་དངོས་རྒྱུར་གྱུར་པའོ། །ཨ་བྱུས། འགའ་ཞིག་ཏུ་མངོན་པར་རྟོགས་པ་འདིའང་
མཐར་ཕྱིན་པའི་ལམ་དུ་བརྗོད་པར་བྱའོ། །ཞེས་བཤད་པའང་ཡོད་དོ། །གཉིས་པ་འདིས་དེ་
ཁོ་ནའི་དོན་ཚོལ་བས་ལམ། མི་རིགས་པ་དང་ཉོན་མོངས་དང་རྣམ་རྟོག་གི་གཉེན་པོ་བྱེད་
པས་རིགས་པ། རྟགས་འཛིན་ལ་སོགས་ཕྱིན་ཅི་ལོག་ཏུ་གྱུར་པའི་སེམས་ཕྱིན་ཅི་མ་ལོག་
པར་སྒྲུབ་པས་སྒྲུབ་པ། རྟག་པ་ངེས་པར་འབྱུང་བའི་གནས་སུ་འགྲོ་བར་བྱེད་པས་ངེས་
འབྱིན་ནོ། །བཞི་པ་ལ། གལ་ཏེ་བདེན་བཞི་ལ་ཆོས་མང་དུ་ཡོད་པ་ལས། དུཉཁ་ལ་སོགས་
རེ་རེའི་ མིང་ གིས་འདོགས་པ་མི་འཐད་དོ། །ཞེ་ན། སྐྱོན་མེད་དེ། འཁོར་བ་འབྲས་བུས་
བསྡུས་པ་ལ་དུཁ་ཆོས་སུ་ཡོད་པས་ཆོས་ཀྱི་མིང་གིས་བཏགས་སོ། །དགོས་པ། དུཉཁའི་
བདག་ཉིད་དུ་གྱུར་པའི་མི་རྟག་པའང་དུཁར་རྟོགས་པ་དང་། མི་རྟག་པའི་བདེན་པ་ཞེས་
བརྗོད་ན། ལམ་སོགས་ཀྱང་དེར་དོགས་པར་འགྱུར་བས་དེ་དགག་པའི་ཕྱིར་དུའོ། །ཡང་
ཚོགས་སྦྱོར་གཉིས་ལམ་བདེན་མིན་ཏེ། རྒྱུད་བླ་མར། དག་གསལ་གཉེན་པོའི་ཕྱོགས་ཉིད་
- 2 25 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས། །ཞེས་ པ་མ་ཚང་བས་སོ། །ཞེ་ན། མཚན་ཉིད་པ་མིན་མོད། རྗེས་མཐུན་པར་མི་
འགལ་བས་འདིར་བཤད་དོ། ཁ་ཅིག །མཐོང་སྒོམ་གྱི་རྣམ་གྲོལ་ལམ་ལམ་བདེན་མིན་ཏེ།
དག་གསལ་གཉེན་པོས་མ་ཚང་བས་སོ། །ཞེ་ན། དེ་ནི། གཉེན་པོའི་དབྱེ་བ་མ་ཤེས་པའི་
སྐད་དེ། གཉེན་པོ་ལ། རྣམ་པར་སུན་འབྱིན་པའི་གཉེན་པོ། ཐོས་བསམ་གྱིས་ཟག་བཅས་
ཀྱི་འདུ་བྱེད་ལ་ཉེས་དམིགས་སུ་ལྟ་བ་དང༌། སྤོང་བའི་གཉེན་པོ། སྦྱོར་བ་དང་བར་ཆད་
མེད་པའི་ལམ་མོ། །རྟེན་གཉེན་པོ། རྣམ་གྲོལ་ལམ་དང་ཐག་བསྲིང་པའི་གཉེན་པོ། ལམ་
དེ་ལས་གོང་མ་ཉོན་མོངས་གཞན་སྤོང་བ་སོགས་ཀྱི་གཉེན་པོ་སྟེ། བཞི་ཡོད་ཅིང་། གཞན་
ཡང་སྔ་མའི་རྣམ་ གྲོལ་ཕྱི་མའི་བར་ཆད་མེད་ལམ་དུ་འགྱུར་ཏེ། ཨ་བྷས། གཉིས་པ་ལ་
སོགས་པའི་རྟོགས་པའི་རྣམ་པ་རྣམས་ཀྱང་སོ་སོར་བར་ཆད་མེད་པ་དང་རྣམ་པར་གྲོལ་བའི་
ལམ་གྱི་ངོ་བོའོ། །རྟོགས་པའི་རྣམ་པ་ཐ་མ་ནི། རྣམ་པར་གྲོལ་བའི་ལམ་ཁོ་ན་ཡིན་གྱི། བར་
ཆད་མེད་པའི་ལམ་ནི་མ་ཡིན་ཏེ། ཞེས་སོ། །
གཉིས་པ་ལ་བཞི་སྟེ། འཁོར་བའི་འབྲས་བུ་དུཉཁ། རྒྱུ་ཀུན་འབྱུང་། རྣམ་བྱང་
གི་འབྲས་བུ་འགོག་པ། རྒྱུ་ལམ་བདེན་ལ་གདམས་པའོ། །དང་པོ་ལ། གང་ལ་གདམས་པ།
ཇི་ལྟར་གདམས་པ་གཉིས་ལས། དང་པོ་ནི། སེམས་ཅན་སྐྱེ་བ་དང་སྐྱེ་བའི་གནས་ཀྱིས་
བསྡུས་པ་རྣམས་དུཁ་གསུམ་གྱིས་དུཁ་བས་ན། དུཁའི་བདེན་པ་ལའོ། །གཉིས་པ་ནི།
ཟག་བཅས་གཟུགས་ལ་སོགས་པ་ཀུན་འབྱུང་གི་འབྲས་བུར་གྱུར་པ་དུ་ཁའི་བདེན་པའི་
ཆོས་ཉིད་རང་བཞིན་གྱིས་སྟོང་པ་ཉིད་དང་གཉིས་སུ་མེད་པའི་ཡེ་ཤེས་ཡུམ་དག་ཤེས་པ་
དང་ཤེས་བྱའི་སྤྲོས་བྲལ་དེ་བཞིན་ཉིད་སྐྱེ་བ་མེད་པའི་ངོ་བོར་རང་བཞིན་གཅིག་ཅིང་དབྱེར་
མེད་དོ། །ཞེས་འདོམས་སོ། །མདོ་ནི། གཟུགས་སྟོང་པ་ཉིད་ལ་བརྩོན་ན་ཞེས་བྱའོ། །དེ་སྐད་
，
I
- 2 2
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཅེས་བཀའ་སྩལ་པ་དང༌། ཚེ་དང་ལྡན་པ་ཤཱ་རིའི་བུས་འདི་སྐད་ཅེས་གསོལ་ཏོ། །བཅོམ་ལྡན་འདས། བྱང་སེམས་ཆེན་པོས་
ཇི་ལྟར་ཤེར་ཕྱིན་ལ་བརྩོན་པར་བགྱིས་ན་བརྩོན་ཞེས་བརྗོད་པས་བགྱི་ཞེས་ཞུས་ལན་དུ། འདི་ནས་ཆེས་ལ་གདམས་པའི་
བར་དུའོ། །ཞེས་སོ། །གཉིས་པ་ལ་གཉིས་ལས། གང་ལ་ན། ཉོན་མོངས་པ་དང་། དེས་ཀུན་
ནས་བསླངས་པའི་ལས་རྣམས་དུཝཁའི་རྫས་རིགས་ཀུན་འབྱུང་བར་འཕགས་པའི་ཤེས་
ཡུལ་དུ་བདེན་པ་ལའོ། །ཇི་ལྟར་ན། ཆོས་ཉིད་དང་རང་བཞིན་གྱིས་སྟོང་པ་ཉིད་དང་། ཟག་
བཅས་གཟུགས་ལ་སོགས་པ་དུཁའི་རྒྱུར་གྱུར་པ་ཀུན་འབྱུང་དག་ངོ་བོ་ཐ་མི་དད་དེ། དེ་
ཉིད་དང་གཞན་དུ་དབྱེར་མེད་པ་ཉིད་ཀྱིས་ཏེ། དེའི་ཕྱིར་གཟུགས་ལ་སོགས་པ་ཀུན་འབྱུང་
ནི༑ དུ་ཁ་ཀུན་འབྱུང་ཞིང་སྐྱེ་བ་དང་། དུས་ཁ་ཀུན་འགོག་པ་དང༌། ཆགས་སོགས་ཀུན་ནས་
ཉོན་མོངས་པ་དང་། དེའི་གཉེན་པོ་རྣམ་པར་བྱང་བ་སྟེ། ཆོས་དེ་རྣམས་དང་ལྡན་པའི་ཆོས་
ཅན་མ་ཡིན་ནོ། །ཞེས་སྟོན་པའོ། །མདོ་ནི། གཟུགས་སྐྱེ་བའི་ཆོས་ཅན། འགག་པའི་ཆོས་
ཅན་དུ་ཡང་དག་པར་རྗེས་སུ་མི་མཐོང་ངོ༌། །གཟུགས་ཀུན་ནས་ཉོན་མོངས་པའི་ཆོས་ཅན་
ནམ། རྣམ་པར་བྱང་བའི་ཆོས་ཅན་དུ་ཡང་དག་པར་རྗེས་སུ་མི་མཐོང་ངོ༌། །ཞེས་པ་ནས།
དེ་ཅིའི་ཕྱིར་ཞེ་ན། རང་བཞིན་སྟོང་པ་ཉིད་ཀྱི་ཕྱིར་རོ། །ཞེས་སོ། །གསུམ་པ་ལ་གཉིས་ལས་
གང་ལ་ན། དེ་བཞིན་ཉིད་ལ་དམིགས་ནས་གང་དུ་ཟག་པ་དང་བཅས་པའི་དངོས་པོ་རྣམས་
འགག་པ་འགོག་པའི་བདེན་པ་ལའོ། །ཇི་ལྟར་ན། སྟོང་པ་ཉིད་འགོག་བདེན་དེ། དོན་དམ་
པར་འདུས་བྱས་ཀྱི་མཚན་ཉིད་སྐྱེ་བ་དང་། འགག་པ། སྤང་གཉེན་གྱི་མཚན་ཉིད་ཀུན་ནས་
ཉོན་མོངས་པ་དང་རྣམ་པར་བྱང་བ་དང༌། གནས་སྐབས་ཀྱི་ཁྱད་པར་སྔར་ཡོད་ཉམས་པ་
དང་སྔར་མེད་འཕེལ་བ་དང༌། སོགས་པ་དུས་གསུམ་གྱི་ཆོས་རྣམས་དང་བྲལ་བའི་ཕྱིར་
འགོག་བདེན་དེ་ལ་ནི། དོན་དམ་པ་ཀུན་ནས་ཉོན་མོངས་ཀྱི་ཆོས་གཟུགས་མེད་དོ། །ནས་
- 2 2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཀྱི་སྒྲས་བསྡུས་པ་ཚོར་བ་སོགས་མེད་དོ། །ལས་ཀྱི་ཀུན་སློང་མ་རིག་པ་སྐྱེ་བ་མེད་དོ། །ཡང་
གིས་བསྡུས་པ་རྒ་ཤིའི་བར་དུ་སྐྱེ་བ་མེད་དོ། །རྣམ་བྱང་གི་ཆོས་མ་རིག་པ་འགག་པ་མེད་དོ།།
ཡང་གིས་བསྡུས་པ་རྒ་ཤིའི་བར་དུ་འགག་པ་མེད་དོ། །རྟོགས་པ་པོ་སངས་རྒྱས་མེད་དོ།།
ཀྱང་གི་སྒྲས་རྒྱུན་ཞུགས་སོགས་མེད་དོ། །རྟོགས་བྱ་བྱང་ཆུབ་ཀྱི་བར་དུ་ཡང་མེད་དོ། །བར་
དུ་ཡང་ཞེས་པ་སྔ་མ་རྣམས་བསྡུ་བ་སྟེ། དེ་ལྟར་སྟོན་པའོ། །མདོ་ནི། སྟོང་པ་ཉིད་གང་ཡིན་
པ་དེ་ནི། མི་སྐྱེ་མི་འགག་ཅིང་། ཀུན་ནས་ཉོན་མོངས་པ་མ་ཡིན། རྣམ་པར་བྱང་བ་མ་ཡིན།
འཕེལ་བ་མ་ཡིན། འགྲིབ་པ་མ་ཡིན། འདས་པ་མ་ཡིན། མ་འོངས་པ་མ་ཡིན། ད་ལྟར་བྱུང་
བ་མ་ཡིན། གང་ཡང་འདི་འདྲ་བ་དེ་ལ་ནི། གཟུགས་མེད་དོ། །ཞེས་སོ། །
བཞི་པ་ལ། གཉིས་ལས། གང་ལ་ན། མྱ་ངན་ལས་འདས་པའི་གྲོང་ཁྱེར་དུ་
ཕྱིན་པར་བྱེད་པས་ལམ་བདེན་ལའོ། །གཉིས་པ་ལ། ལམ་དང་། རིགས་སྒྲུབ་དང་། ངེས་
འབྱིན་ལ་འདོམས་པ་གསུམ་ལས། དང་པོ་ནི། དོན་དམ་པར་ལམ་སྦྱིན་སོགས་དང་བདག་
ཉིད་རང་གི་ངོ་བོས་སྟོང་པའི་ཕྱིར་ལམ་སྦྱིན་སོགས་ལ་བདག་ཉིད་དམ་གྱིས་བསྡུས་པ་ལྡན་
པ་དང་མི་ལྡན་པ་སྟེ། བརྩོན་མི་བརྩོན་དུ་མི་དམིགས་པར་སྒྲུབ་ཅེས་བསྟན་ནོ། །མདོ་ནི།
སྦྱིན་པའི་ཕར་ཕྱིན་ལ་བརྩོན་ཞེས་བྱ་བའམ། མི་བརྩོན་ཞེས་བྱ་བར་ཡང་དག་པར་རྗེས་སུ་
མི་མཐོང་ངོ༌། །ཞེས་སོ། །གཉིས་པ་ནི། དོན་དམ་པར་སྦྱོར་བ་པོ་དང་སྦྱར་ས་གཉིས་ཀ་སྟོང་
པ་ཉིད་ཡིན་པའི་ཕྱིར་ནང་སྦྱོར་བ་པོ་སྟོང་པ་ཉིད་ནི། ཕྱི་སྦྱར་ས་རིགས་སྒྲུབ་སྟོང་པ་ཉིད་དང་
ཕན་ཚུན་ལྡན་པ་དང་མི་ལྡན་པ་མ་ཡིན་པ་དེ་སྦྱོར་བ་དང་མི་སྦྱོར་བ་མ་ཡིན་པ་ཉིད་དུ་རྟོགས་
པ་ལ་སྒྲུབ་བོ་ཞེས་སྟོན་ནོ། །སོགས་པ་ནང་སྦྱོར་བ་པོ་མཚན་མེད་སྨོན་མེད་ནི། ཕྱི་སྦྱར་ས་
མཚན་མེད་སྨོན་མེད་ལ་སྦྱོར་མི་སྦྱོར་གྱི་སྤྲོས་བྲལ་དུ་རྟོགས་པ་ལ་སྒྲུབས་ཤིག་ཅེས་སྟོན་
- 2
2 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༢
པའོ། །སོགས་ཀྱི་དོན་སྟོང་པ་ཉིད་ཉི་ཤུ་ལ་འཆད་པ་ནི། འཕགས་པས་དྲངས་པའི་མདོ་མ་
མཐོང་བར་མཚོན་ནོ། །མདོ་ནི། སྟོང་པ་ཉིད་ལ་སྟོང་པ་ཉིད་ཀྱིས་སྦྱོར་བར་མི་བྱེད་དེ། སྟོང་
པ་ཉིད་ཀྱི་རྣལ་འབྱོར་ལ་མ་ཡིན་ནོ། །ཞེས་སོ། །མཚན་མེད་སྨོན་མེད་ལའང་སྦྱར་རོ།།
གསུམ་པ་ནི། དོན་དམ་པ་དུས་གསུམ་མཉམ་པ་ཉིད་ཡིན་པའི་ཕྱིར་སྔོན་གྱི་མཐའ་འཁོར་
བ་ནས་ཕྱི་མའི་མཐའ་མྱང་འདས་སུ་ལྡན་པ་དང་མི་ལྡན་པ་སྟེ། སྦྱོར་མི་སྦྱོར་རམ། ངེས་
འབྱིན་ ཡིན་ མིན་གྱི་སྤྲོས་བྲལ་དུ་རྟོགས་ལ་སྒྲུབ་བོ། །ཞེས་སྟོན་ནོ། །མདོ་ནི། སྔོན་གྱི་
མཐའ་ལ་ཕྱེ་མའི་མཐའ་སྦྱོར་བ་མི་བྱེད་དོ། །ཞེས་སོ། །གོང་གི་དང་གིས། ཞེས་སྟོན་པ་
བདེན་པ་ལ་འདོམས་པ་དང་ཞེས་པ་བསྡུས་ལ། ཞེས་ནི། དེ་ལྟར་རོ། ། །
གསུམ་ པ་ ལ། སྤྱི་ གཞུང་ གཉིས་ ལས། དང༌ པོ་ ལ། སྐྱབས་ གསུམ་གྱི་ རང་
བཞིན་དང༌། དེ་ ལ་ སྐབས་ སུ་འགྲོ་བའི་ཚུལ་བསྟན་པའོ། །དང་པོ་ལ་བཞི་སྟེ། སྐབས་
གསུམ་གྱི་ངོ་བོ། ཀུན་རྫོབ་ཏུ་སྐྱབས་གསུམ་དུ་བཞག་པ། དོན་དམ་དུ་སྐྱབས་གཅིག་ཏུ་
བསྟན་པ། དཀོན་མཆོག་གི་སྒྲ་དོན་བསྟན་པའོ། །དང་པོ་ལ། སངས་རྒྱས་ནི། རྒྱུད་བླ་མ་
ལས། གང་ཞིག་ཐོག་མ་དབུས་མཐའ་མེད་ཞི་སངས་རྒྱས་ཉིད་རང་རྣམ་སངས་རྒྱས།།
སངས་རྒྱས་ནས་ནི་མ་རྟོགས་རྟོགས་ཕྱིར་འཇིག་མེད་རྟག་པའི་ལམ་སྟོན་པ། །མཁྱེན་
བརྩེའི་རལ་གྲི་རྡོ་ རྗེ་ མཆོག་བསྣམས་ དུཁའི་མྱུ་གུ་གཅོད་མཛད་ཅིང༌། །སྣ་ཚོགས་ལྟ་
ཐིབས་ཀྱིས་བསྐོར་ཐེ་ཚོམ་རྩིག་པ་འཇིག་མཛད་དེ་ལ་འདུད། །ཅེས་པ་འདིས་ནི། ཡོན་ཏན་
བརྒྱད་དང་ལྡན་པའི་སངས་རྒྱས་བསྟན་ཏེ། ཆོས་སྐུ་ནི། འདུས་བྱས་ཀྱི་མཚན་ཉིད་ཐོག་
མར་སྐྱེ་བ། དབུས་སུ་གནས་པ། མཐར་འཇིག་པ་མེད་པའི་ཕྱིར་འདུས་མ་བྱས་པའི་ཡོན་
ཏན་ནོ། །སྤྲོས་པ་དང་རྣམ་པར་རྟོག་པ་ཐམས་ཅད་ཞི་བའི་ཕྱིར་ལྷུན་གྲུབ་བོ། །སངས་རྒྱས་
-
--
- 2 29 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཀྱི་རང་བྱུང་གི་ཡེ་ཤེས་ཀྱིས་རྟོགས་པར་བྱ་བའི་ཕྱིར་གཞན་གྱི་རྐྱེན་གྱིས་རྟོགས་པ་མིན་
པའོ། །དེ་ལྟ་བུའི་སངས་རྒྱས་ཀྱི་ཡུལ་དེ་རྣམས་རང་བྱུང་ཡེ་ཤེས་ཀྱིས་བརྗོད་དུ་མེད་པའི་
རང་བཞིན་དུ་རྟོགས་པ་མཁྱེན་པའོ། །དེ་ལྟར་མཁྱེན་ནས་དེ་མ་རྟོགས་པ་རྣམས་ཀྱིས་
རྟོགས་པའི་དོན་དུ་འཇིག་མེད་ལོ་ཀ་ལས་འདས་པའི་ལམ་སྟོན་པ་ནི། བརྩེ་བའོ། །དེ་ལྟ་
བུའི་མཁྱེན་བརྩེས་དུཁའི་མྱུ་གུ་གཅོད་པས། རལ་གྲི་དང་། ལྟ་བ་དང་ཐེ་ཚོམ་གྱིས་བསྡུས་
པའི་མཐོང་སྤང་ནགས་ཐིབས་པོས་བསྐོར་བའི་རྩིག་པ་ལྟ་བུ་འཇིག་པར་བྱེད་པས། རྡོ་རྗེ་
ལྟ་ བུ་ སྟེ། ནུས་ པའོ། །དེ་ དག་ ལས། དང༌ པོ་ གསུམ་ མམ་ བཞི་ ནི། རང་ དོན་ནོ། །ཕྱི་
མ་གསུམ་མམ་གཉིས་ནི། གཞན་དོན་ནོ། །དེ་ཉིད་ལས། འདུས་མ་བྱས་ཤིང་ལྷུན་གྱིས་
གྲུབ། །གཞན་གྱི་རྐྱེན་གྱིས་རྟོགས་མིན་པ། །མཁྱེན་དང་བརྩེ་དང་ནུས་པར་ལྡན། །དོན་
གཉིས་ལྡན་པས་སངས་རྒྱས་ཉིད། །ཅེས་སོ། །གཉིས་པ་ཆོས་ནི། གང་ཞིག་མེད་མིན་ཡོད་
མེད་མ་ཡིན་ཡོད་མེད་ལས་གཞན་དུ། །བརྟག་པར་མི་ནུས་ངེས་ཚིག་དང་བྲལ་སོ་སོ་རང་གི་
རིག་ཞི་བ། །དྲི་མེད་ཡེ་ཤེས་འོད་ཟེར་སྣང་ལྡན་དམིགས་པ་ཀུན་ལ་ཆགས་པ་དང་། །སྡང་
དང་རབ་རིབ་རྣམ་པར་འཇོམས་མཛད་དམ་ཆོས་ཉི་མ་དེ་ལ་འདུད། །ཅེས་པ་འདིས་ཡོན་
ཏན་བརྒྱད་དང་ལྡན་པའི་ཆོས་བསྟན་ཏེ། དེ་ལ། འགོག་བདེན་ནི། མུ་བཞིར་བརྟག་མི་ནུས་
པས་རྟོག་གེའི་ཡུལ་མིན་པའི་ཕྱིར་དང་། ངེས་ཚིག་སོགས་དང་བྲལ་བས་བརྗོད་དུ་མེད་པའི་
ཕྱིར་དང༌། འཕགས་པ་སོ་སོ་རང་གི་རིག་བྱ་ཡིན་པའི་ཕྱིར་བསམ་དུ་མེད་པའོ། །ཞི་བ་ལ་
གཉིས་ལས། ལས་དང་ཉོན་མོངས་པ་ཞི་བ་ནི། གཉིས་སུ་མེད་པའོ། །དེའི་རྒྱུ་ཚུལ་བཞིན་
མ་ཡིན་པའི་རྣམ་རྟོག་ཞི་བ་ནི། རྟོག་པ་མེད་པའོ། །ལམ་བདེན་ནི། ཉི་མ་དང་ཆོས་མཐུན་
ཏེ༑ ཉེ་ཉོན་གྱི་དྲི་མ་མེད་པས་དག་པ་དང་། ཤེས་བྱ་སྣང་བར་བྱེད་པས་གསལ་བ་དང་། དེ་
- 2
3 ()



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཁོ་ན་ཉིད་མཐོང་བའི་གེགས་ཀྱི་གཉེན་པོ་བྱེད་པས་གཉེན་པོར་མཐུན་ནོ། །ཡོན་ཏན་དང་པོ་
གསུམ་དང་ལྡན་པའི་འགོག་བདེན་ནི། གང་ཞིག་འདོད་ཆགས་དང་བྲལ་བ་ཡིན་ལ། ཕྱི་མ་
གསུམ་དང་ལྡན་ པའི་ ལམ་བདེན་ནི། གང་གིས་འདོད་ཆགས་དང་བྲལ་བྱེད་ཡིན་ཏེ།
བསམ་མེད་གཉིས་མེད་རྟོག་མེད་པ། །དག་གསལ་གཉེན་པོའི་ཕྱོགས་ཉིད་ཀྱིས། །གང་
ཞིག་གང་གིས་ཆགས་བྲལ་བ། །བདེན་གཉིས་མཚན་ཉིད་ཅན་དེ་ཆོས། །ཞེས་སོ། །གསུམ་
པ་ལ་དགེ་འདུན་ནི། སེམས་དེ་རང་བཞིན་འོད་གསལ་བས་ན་ཉོན་མོངས་ངོ་བོ་མེད་
གཟིགས་པས། །གང་དག་འགྲོ་ཀུན་བདག་མེད་མཐའ་ཞི་ཡང་དག་རྟོགས་ནས་ཐམས་ཅད་
ལ༑ །རྫོགས་པའི་སངས་རྒྱས་རྗེས་ཞུགས་གཟིགས་པ་སྒྲིབ་པ་མེད་པའི་བློ་མངའ་བ།།
སེམས་ཅན་རྣམ་དག་མཐའ་ཡས་ཡུལ་ཅན་ཡེ་ཤེས་གཟིགས་མངའ་དེ་ལ་འདུད། །ཅེས་པ་
འདིས་ཡོན་ཏན་བརྒྱད་དང་ལྡན་པའི་དགེ་འདུན་བསྟན་ཏེ། སེམས་རང་བཞིན་གྱིས་འོད་
གསལ་བ་དང་། ཉེ་བའི་ཉོན་མོངས་གདོད་ནས་ངོ་བོ་མེད་པར་མཐོང་བའི་ཕྱིར་འགྲོ་བ་
ཐམས་ཅད་ཀྱི་བདག་གཉིས་མེད་པའི་མཐའ་གཟོད་མ་ནས་ཞི་བའི་ཆོས་ཉིད་དུ་རྟོགས་པ་
ཇི་ལྟ་བ་མཁྱེན་པའོ། །འགྲོ་བ་ཐམས་ཅད་ལ་དེ་བཞིན་གཤེགས་པའི་ སྙིང་པོ་ཡོད་པར་
མཐོང་བ་ཇི་སྙེད་པ་མཁྱེན་པ། དེ་གཉིས་ཀྱིས་ལོ་ཀ་ལས་འདས་པའི་ལམ་མཁྱེན་པ་སོ་སོ་
རང་གིས་རིག་པ། ཡེ་ཤེས་དང་པོ་ཆགས་པའི་སྒྲིབ་པ་མེད་པ། ཡེ་ཤེས་གཉིས་པ་ཐོགས་
པའི་སྒྲིབ་པ་མེད་པ། ཡེ་ཤེས་དེ་དག་སངས་རྒྱས་ཀྱི་ཡེ་ཤེས་བླ་ན་མེད་པ་དང་ཉེ་བར་
གནས་གྱུར་པའམ། ལུས་ཅན་ཀུན་གྱི་སྐྱབས་བླ་ན་མེད་པའི་ཡོན་ཏན་དང་ལྡན་པས་དམན་
པའི་སྒྲིབ་པ་མེད་པའོ། །དང་པོ་གསུམ་ནི། རིག་པ། ཕྱི་མ་གསུམ་ནི། རྣམ་པར་གྲོལ་བའོ།།
ཇི་བཞིན་ཇི་སྙེད་ནང་གི་ནི། །ཡེ་ཤེས་གཟིགས་པ་དག་པའི་ཕྱིར། །བློ་ལྡན་ཕྱིར་མི་ལྡོག་
- 2 3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཚོགས། །བླ་མེད་ཡོན་ཏན་དང་ལྡན་ཉིད། །ཅེས་སོ། །ཐེག་དམན་གྱི་དགེ་འདུན་ནི།
གཞན་ཕན་གྱི་བསམ་པ་མ་དག་པས་སྐྱབས་ཀྱི་འོས་མིན་པའི་ཕྱིར་མ་སྨོས་སོ། །གཉིས་པ་
ནི༑ སྟོན་པ་བསྟན་པ་སློབ་དོན་གྱིས། །ཐེག་གསུམ་པ་དང་བྱེད་གསུམ་ལ། །མོས་པ་རྣམས་
ཀྱི་དབང་བྱས་ནས། །སྐྱབས་གསུམ་རྣམ་པར་བཞག་པ་ཡིན། །ཞེས་ཏེ། སངས་རྒྱས་ཀྱི་
ཡོན་ཏན་བསྟན་པའི་དོན་དུ་བྱང་སེམས་ཀྱི་གང་ཟག་དང་སངས་རྒྱས་ལ་མཆོག་ཏུ་བྱ་བ་
བྱེད་པར་མོས་པ་རྣམས་ཀྱི་དབང་དུ་བྱས་ནས་སངས་རྒྱས་སྐྱབས་སུ་བཞག་གོ །ཆོས་ཀྱི་
ཡོན་ཏན་བསྟན་པའི་དོན་དུ་རང་སངས་རྒྱས་ཀྱི་གང་ཟག་དང༌། ཆོས་ལམ་མཆོག་ཏུ་བྱ་བ་
བྱེད་པར་མོས་པའི་དབང་གིས་ཆོས། དགེ་འདུན་གྱི་ཡོན་ཏན་བསྟན་པའི་དོན་དུ་ཉན་ཐོས་
ཀྱི་གང་ཟག་དང་། དགེ་འདུན་ལ་མཆོག་ཏུ་བྱ་བ་བྱེད་པར་མོས་པའི་དབང་གིས་དགེ་འདུན་
སྐྱབས་སུ་བཞག་སྟེ། གང་ཟག་དེ་དག་དྲང་བའི་དོན་ཏོ། །གསུམ་པ་ནི། སྤང་ཕྱིར་སླུ་བའི་
ཆོས་ཅན་ཕྱིར། །མེད་ཕྱིར་འཇིགས་དང་བཅས་པའི་ཕྱིར། །ཆོས་རྣམ་གཉིས་དང་འཕགས་
པའི་ཚོགས། །གཏན་གྱི་སྐྱབས་མཆོག་མ་ཡིན་ནོ། །དམ་པའི་དོན་དུ་འགྲོ་བ་ཡི། །སྐྱབས་
ནི་སངས་རྒྱས་ཉག་གཅིག་ཡིན། །ཐུབ་པ་ཆོས་ཀྱི་སྐུ་ཅན་ཕྱིར། །ཚོགས་ཀྱང་དེ་ཡི་མཐར་
ཐུག་ཕྱིར། །ཞེས་ཏེ། ལུང་གི་ཆོས་སྤང་བྱ་ཡིན་པའི་ཕྱིར་དང་། རྟོགས་པའི་ཆོས་ལམ་བདེན་
ནི༑ འདུས་ བྱས་ སླུ་བའི་ཆོས་ཅན་ གྱི་ ཕྱིར་དང༌། འགོག་བདེན་ནི། ཉན་ཐོས་ལྟར་ན།
དངོས་པོར་མེད་པའི་ཕྱིར་དང་། དགེ་འདུན་རང་ཉིད་འཇིགས་པ་དང་བཅས་པས་སྐྱབས་
ཚོལ་བའི་ཕྱིར་དེ་དག་གཏན་གྱི་སྐྱབས་མིན་ནོ། །ཐུབ་པ་ནི། ཆོས་ཀྱི་སྐུ་མངའ་བ་དང༌།
ཐེག་པ་གསུམ་པོའི་ཚོགས་ཀྱང་དེ་ཐོབ་པས་མཐར་ཕྱིན་པར་འགྱུར་བའི་མཐར་ཐུག་དོན་
དམ་པའི་སྐྱབས་ནི། སངས་རྒྱས་ཁོ་ནའོ། །བཞི་པ་ནི། འབྱུང་བ་དཀོན་ཕྱིར་དྲི་མེད་ཕྱིར།།
- 2 3 ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
མཐུ་ལྡན་ཕྱིར་དང་ལོ་ཀ་ཡི། །རྒྱན་གྱུར་ཕྱིར་དང་མཆོག་ཉིད་ཕྱིར། །འགྱུར་བ་མེད་ཕྱིར་
དཀོན་མཆོག་ཉིད། །ཅེས་ཏེ། ཆོས་དྲུག་གིས། དཀོན་མཆོག་གསུམ་དང་རིན་པོ་ཆེ་ཆོས་
མཚུངས་པར་བརྗོད་དེ། དཀོན་པ་དང༌། ཉེས་པ་མེད་པ་དང༌། ཡོན་ཏན་གྱི་མཐུ་དང་ལྡན་
པ་དང༌། བསམ་པ་དགེ་བའི་རྒྱུར་གྱུར་པ་དང༌། གཞན་བཅོས་མ་ལས་མཆོག་ཏུ་གྱུར་པ་
དང༌། བསྟོད་སྨད་ཀྱིས་འགྱུར་བ་མེད་པ་དང་དྲུག་གོ །དེ་རྣམས་རྒྱུད་བླ་མ་ལས་གསུངས་
སོ༑ ༑
གཉིས་པ་ལ་གཉིས་ཏེ། ཐེག་ཆེན་གྱི་དང་ཐེག་པ་ཐུན་མོང་གིའོ། །དང་པོ་ལ་
གསུམ་སྟེ། སྐྱབས་འགྲོའི་རང་བཞིན། ཁྱད་པར། ཕན་ཡོན་བསྟན་པའོ། །དང་པོ་ནི། འདི་
ནི་དེ་དངོས་འདོད་པས་ཁས་ལེན་དེ་ཡང་སྙིང་རྗེ་ལས་རིག་བྱ། །དེ་ལས་རྣམ་པ་ཀུན་མཁྱེན་
ཕན་དང་བདེ་བྱེད་དཀའ་ལ་སྐྱོ་བ་མེད། །ངེས་པར་འབྱུང་བ་ཐེག་པ་ཀུན་གྱིས་སྟོན་པའི་
ཡོན་ཏན་རྟག་ཏུ་ལྡན། །བརྡ་དང་ཆོས་ཉིད་ཐོབ་པ་བློ་ལྡན་རྣམས་ཀྱི་སྐྱབས་འགྲོ་འདི་
མཆོག་ཡིན། །ཞེས་ཏེ། སངས་རྒྱས་ཉིད་འདོད་པས་སྐྱབས་སུ་ཁས་ལེན་པ་ནི། ངོ་བོའོ།།
དེའང་རྒྱུ་སྙིང་རྗེ་ལས་བྱུང་བས། དེ་ནི་རྒྱུའོ། །དེ་ལས་རྣམ་མཁྱེན་ཐོབ་པ་འབྲས་བུའོ།།
སེམས་ཅན་ཐམས་ཅད་ལ་ཕན་བདེ་བྱེད་ཅིང་དཀའ་སྤྱད་ལ་མི་སྐྱོ་བ་ནི་བྱེད་ལས་སོ། །ངེས་
པར་འབྱུང་བར་བྱ་བ་ལ་ཐེག་པ་ཐམས་ཅད་ཀྱིས་སྟོན་པའི་ཡོན་ཏན་དང་ལྡན་པ་ནི་ལྡན་
པའོ། །རགས་པ་བརྡ་ལས་བྱུང་བ་དང་། ཕྲ་བ་ཆོས་ཉིད་ཀྱིས་ཐོབ་པ་གཉིས་ནི། དབྱེ་བ་སྟེ།
དེ་ལྟར་དྲུག་གིས་སྐྱབས་འགྲོའི་རང་བཞིན་བསྟན་ནོ། །གཉིས་པ་ནི། ཀུན་ཏུ་འགྲོ་དང་ཁས་
ལེན་རྟོགས་དང་ཟིལ་གནོན་པར། །དབྱེ་བའི་རང་བཞིན་དོན་རྣམ་བཞི་ཡི་ཁྱད་པར་གྱིས།།
ཐེག་པ་མཆོག་ཕྱིར་དཀོན་མཆོག་སྐྱབས་རབ་སོང་བ་གང་། །དེ་ཉིད་སྐྱབས་སུ་སོང་བ་
- 2 33 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་ཀྱི་མཆོག་ཅེས་བྱ། །ཞེས་ཏེ། འདིས་ཀུན་ཏུ་འགྲོ་བའི་དོན་དང་། ཁས་ལེན་པའི་དོན་
དང༌། རྟོགས་པའི་དོན་དང༌། ཟིལ་གྱིས་གནོན་པའི་དོན་གྱིས་ཐེག་ཆེན་གྱི་སྐྱབས་འགྲོ་
མཆོག་ཡིན་ནོ། །དང་པོ་ནི། གང་ཞིག་སེམས་ཅན་ཐམས་ཅད་བསྒྲལ་བར་བཞུགས་པ་
དང༌། །ཐེག་པ་ཡེ་ཤེས་ཀུན་ཏུ་འགྲོ་ལ་མཁས་པར་ལྡན། །གང་ཞིག་མྱ་ངན་འདས་ལ་
འཁོར་ཞིང་རོ་གཅིག་པ། །དེ་འདྲའི་བློ་ལྡན་དེ་འདིར་ཀུན་འགྲོར་ཤེས་པར་བྱ། །ཞེས་ཏེ།
སེམས་ཅན་ཐམས་ཅད་བསྒྲལ་བར་ཞུགས་པར་སེམས་ཅན་ཀུན་འགྲོ། ཐེག་པ་གསུམ་ལ་
མཁས་པ་ཐེག་པ་ཀུན་འགྲོ། བདག་མེད་གཉིས་ལ་མཁས་པ་ཡེ་ཤེས་ཀུན་འགྲོ། འཁོར་
འདས་རོ་གཅིག་པ་མྱང་འདས་ཀུན་འགྲོ་དང་བཞིའོ། །གཉིས་པ་ནི། གང་ཞིག་དགའ་བ་
མང་པོས་བྱང་ཆུབ་མཆོག་དོན་གཉེར། །གང་ཞིག་སྐྱེ་བ་མེད་པར་དཀའ་བ་ཡང་དག་སྤྱོད།།
གང་ཞིག་རྣམ་སངས་རྒྱས་ནས་སངས་རྒྱས་ཀུན་མཉམ་འགྱུར། །བློ་ལྡན་དེ་ནི་ཁས་ལེན་
མཆོག་ཏུ་ཤེས་པར་བྱ། །ཞེས་ཏེ། སངས་རྒྱས་ཁོ་ན་དོན་དུ་གཉེར་བ་སྨོན་ལམ་གྱི་ཁྱད་པར།
སྐྱོ་བ་མེད་པར་དཀའ་བ་སྤྱོད་པ་སྒྲུབ་པའི་ཁྱད་པར། སངས་རྒྱས་ཀུན་དང་མཉམ་པ་ཐོབ་
པའི་ཁྱད་པར་ཏེ། དེས་ཁས་ལེན་པའི་ཁྱད་པར་བསྟན་ལ། གཞན་ཡང་སངས་རྒྱས་ཀྱི་སྲས་
སུ་ལེགས་པར་སྐྱེས་པ་དང༌། ལུས་ཀྱི་ཁྱད་པར་དང༌། སངས་རྒྱས་ཀྱི་གདུང་མི་གཅོད་པ་
དང༌། བློན་པོ་ཆེན་པོ་ལྟ་བུའི་སྒོ་ནས་ཀྱང་ཤེས་པར་བྱའོ། །གསུམ་པ་ནི། བསོད་ནམས་
ཕུང་ཆེན་སྲིད་གསུམ་བླ་མ་སྲིད་པའི་བདེ་བ་དང་། །དུཁ་ཕུང་པོ་ཆེན་པོ་རབ་ཞི་བློ་མཆོག་
བདེ་བ་དང་། །ཆོས་མང་ཕུང་པོ་མཆོག་རབ་རྟག་པའི་སྐུ་སྟེ་དགེ་བའི་ཚོགས། །བག་ཆགས་
ལྡོག་ཅིང་སྲིད་དང་ཞི་ལས་རྣམ་པར་གྲོལ་བ་ཐོབ། །ཅེས་ཏེ། དེ་ལ་ཆོས་འདི་ལ་མོས་པའི་
དུས་དང༌། སེམས་བསྐྱེད་པའི་དུས་དང༌། བསམ་བཞིན་དུ་སྐྱེ་བ་འཛིན་པའི་དུས་དང༌།
1:
- 2 3
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
མངོན་པར་རྟོགས་པའི་དུས་དང༌། མི་སྐྱེ་བའི་ཆོས་ལ་བཟོད་པ་ཐོབ་པའི་དུས་རྣམས་སུ་
རིམ་པ་བཞིན་དུ་ཐོབ་བོ། །སངས་ རྒྱས་ པའི་ དུས་ན་ཆོས་སྐུ་ནི། ཆོས་མཐའ་ཡས་པའི་
འབྱུང་གནས་ཡིན་པའི་ཕྱིར་ཆོས་མང་པོ་ཕུང་པོ། ཆོས་ཐམས་ཅད་ཀྱི་མཆོག་རབ་ཟད་མི་
ཤེས་པས་རྟག་པ། སྟོབས་ལ་སོགས་པའི་དགེ་བའི་ཚོགས་ཏེ། དེ་རྣམས་ནི། སྐུ་དང་། བག་
ཆགས་ ལྡོག་པ་དང༌། འཁོར་འདས་ལ་མི་གནས་པ་སྟེ། བརྒྱད་ནི། རྟོགས་པའི་དོན་ནོ།།
བཞི་པ་ནི། བློ་ལྡན་ཉན་ཐོས་ཚོགས་བཅས་དགེ་བ་རྒྱ་ཆེན་དོན་ཆེན་དང་། །མཐའ་ཡས་
རྟག་རྒྱུན་མི་ཆད་ཟད་མི་ཤེས་པས་ཟིལ་གྱིས་གནོན། །དགེ་བ་དེ་ཡང་ལོ་ཀ་མ་ཡིན་ཡོངས་
སྨིན་བྱེད། །དབང་འབྱོར་རྙེད་པ་དེ་ནི་ཕུང་པོ་ཞི་བས་ཟད་མི་ཤེས། །ཞེས་ཏེ། ལོ་ཀ་པའི་
དགེ་བ་རྒྱ་ཆེ་བ། ལོ་ཀ་ལས་འདས་པས་དོན་ཆེ་བ། ཡོངས་སུ་སྨིན་པར་བྱེད་པས་ཚད་མེད་
པ༑ དབང་འབྱོར་བས་ཟད་མི་ཤེས་པ་སྟེ། བཞིས་ཉན་ཐོས་རྣམས་ཟིལ་གྱིས་གནོན་ནོ།།
གསུམ་པ་ནི། སྐྱབས་སུ་འགྲོ་བ་འདིར་སོང་དོན་ཆེན་ཏེ། །དེ་ནི་ཚད་མེད་ཡོན་ཏན་ཚོགས་
འཕེལ་འགྱུར། །འགྲོ་བ་འདི་ལ་སྙིང་རྗེའི་བསམ་པས་ཁྱབ། །མཚུངས་མེད་འཕགས་ཆེན་
ཆོས་ཀྱང་རྒྱས་པར་བྱེད། །ཅེས་ཏེ། ཡོན་ཏན་དཔག་མེད་འཕེལ་བ་རང་དོན། བསམ་པ་
འགྲོ་བ་ལ་སྙིང་རྗེས་ཁྱབ་པ་དང་། སྦྱོར་བ་ཐེག་ཆེན་གྱི་ཆོས་རྒྱས་པར་བྱེད་པ་གཞན་དོན་ཏེ།
དེ་གཉིས་ཕན་ཡོན་ནོ། །
གཉིས་པ་ལ། ཡུལ་གང་ལ་དང་། རྒྱུ་གང་གིས་དང༌། ཚུལ་ཇི་ལྟར་དང་། དུས་
ཇི་ཙམ་དང༌། བསླབ་བྱ་དང༌། དབྱེ་བ་དང༌། སྒྲ་དོན་དང༌། ཕན་ཡོན་ནོ། །དང་པོ་སྐྱབས་
གསུམ་བདུན་ཅུ་པ་ལས། སངས་རྒྱས་ཆོས་དང་དགེ་འདུན་ནི། །ཐར་པ་འདོད་པ་རྣམས་ཀྱི་
སྐྱབས། །ཞེས་པས་དཀོན་མཆོག་གསུམ་ལ་སྐྱབས་སུ་འགྲོ་ཞིང་། ཁྱད་པར་ཉན་ཐོས་ལྟར་
- 2 3
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན༑ མཛོད་ལས། སངས་རྒྱས་དགེ་འདུན་བྱེད་པའི་ཆོས། །མི་སློབ་པ་དང་གཉིས་ཀ་དང༌།།
མྱ་ངན་འདས་ལ་སྐྱབས་སུ་འགྲོ། །ཞེས་པ་ལྟར་རོ། །གཉིས་པ་ནི། དུཉཁས་འཇིགས་པ་
དང༌། དཀོན་མཆོག་གསུམ་གྱི་ཡོན་ཏན་ལ་དད་པས་འགྲོ་སྟེ། མདོ་རྒྱལ་མཚན་དམ་པ་
ལས། འཇིགས་པས་ཉེན་པའི་མི་རྣམས་ནི། །ཕལ་ཆེར་རི་དང་ནགས་ཚལ་དང༌། །ལྗོན་
ཤིང་སོགས་ལ་སྐྱབས་འགྲོ་སྟེ། །སྐྱབས་དེ་མཆོག་གྱུར་མ་ཡིན་ཏེ། །སྐྱབས་དེ་ལ་ནི་བརྟེན་
ནས་ནི། །དུ་ཁ་ཀུན་ལས་མི་གྲོལ་ཏེ། །གང་ཚེ་གང་ཞིག་སངས་རྒྱས་དང༌། །ཆོས་དང་དགེ་
འདུན་ལ་སྐྱབས་སོང་། །སྐྱབས་དེ་ལ་ནི་བརྟེན་ནས་ནི། །དུ་བ་ཀུན་ལས་གྲོལ་བར་འགྱུར།།
ཞེས་པ་དང་། དཀོན་མཆོག་ཏ་ལ་ལར། རྒྱལ་དང་རྒྱལ་བའི་ཆོས་ལ་དད་གྱུར་ཅིང་། །རྒྱལ་
སྲས་རྣམས་ཀྱི་སྤྱོད་ལ་དད་བྱེད་པ། །བྱང་ཆུབ་བླ་ན་མེད་ལ་དད་གྱུར་ནས། །སྐྱེས་བུ་ཆེན་
པོ་རྣམས་ཀྱི་སེམས་སྐྱེའོ། །ཞེས་སོ། །གསུམ་པ་ནི། དཀོན་མཆོག་གསུམ་ལ་འབྲས་བུ་དང་
རྒྱུར་དམ་བཅའ་བ་སྟེ། སྟོན་པ་དང༌། ལམ་དང༌། ལམ་ལ་ནན་ཏན་བྱེད་པའི་གྲོགས་སུ་
བཟུང་ནས་དེ་ཉིད་རང་གི་ཐོབ་བྱའི་འབྲས་བུར་དམ་འཆའོ། །དེའང་གཞན་རྒྱུད་ལ་གྲུབ་
ཟིན་གྱི་དཀོན་མཆོག་གསུམ་རྒྱར་འཛིན་པ་རྒྱའི་སྐྱབས་འགྲོ། རང་ལ་འབྱུང་གྱུར་ལ་འབྲས
བུར་འཛིན་པ་འབྲས་བུའི་སྐྱབས་འགྲོའོ། །བཞི་པ་ནི། ཉན་ཐོས་ཇི་སྲིད་འཚོའི་བར་དུ་འགྲོ་
ལ༑ ཐེག་ཆེན་ནི། བྱང་ཆུབ་ལ་མཆིས་ཀྱི་བར་དུ་འགྲོའོ། །
ལྔ་པ་ལ་གཉིས་ཏེ། ཐུན་མོང་གི་དང་། སོ་སོའི་བསླབ་བྱའོ། །དང་པོ་ནི། སྐྱེས་
བུ་དམ་པ་དང་འགྲོགས་པ། དམ་པའི་ཆོས་ཉན་པ། ཚུལ་བཞིན་ཡིད་ལ་བྱ་བ་དང༌། ཆོས་
ཀྱི་རྗེས་སུ་མཐུན་པའི་ཆོས་སྒྲུབ་པ་སྟེ། བཞིའམ། དབང་པོའི་སྒོ་བསྡམས་པ། སེམས་ཅན་
ལ་སྙིང་བརྩེ་ བ། དཀོན་མཆོག་མཆོད་ པ་ ལ་བརྩོན་པ། སྡོམ་པ་ཅི་ནུས་སུ་ལེན་པའོ།།
，
1
- 2
3 6 -



•
-
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
གཉིས་པ་ནི། མྱང་འདས་ཆེན་པོ་ལས། གང་ཞིག་སངས་རྒྱས་སྐྱབས་འགྲོ་བ། །དེ་ནི་ཡང་
དག་དགེ་བསྙེན་ཏེ། །ནམ་དུའང་ལྷ་ནི་གཞན་དག་ལ། །སྐྱབས་སུ་སོང་བ་མ་ཡིན་ནོ།།
དམ་པའི་ཆོས་ལ་སྐྱབས་ཚོལ་ན། །འཚེ་ཞིང་གསོད་པའི་སེམས་དང་བྲལ། །དགེ་འདུན་ལ་
ཡང་སྐྱབས་སོང་བས། །མུ་སྟེགས་ཅན་ལ་ཕྱག་མི་བྱ། །ཞེས་པ་དང་། སྐྱབས་གསུམ་བདུན་
ཅུ་པ་ལས། དགེ་བསྙེན་དུ་ནི་དམ་བཅས་ནས། །སྐྱབས་གསུམ་པོ་རྣམས་བསྲུང་བར་བྱ།།
མུ་སྟེགས་གཞན་ལ་གུས་པ་དང་། །ཕྱག་དང་མཆོད་པ་རྣམས་མི་བྱ། །ཞེས་གསུངས་ཤིང་།
རྒྱས་པ་དེ་དང༌། དྲག་ཤུལ་ཅན་གྱིས་ཞུས་པ་དང་། དད་པའི་སྟོབས་བསྐྱེད་པ་ལ་འཇུག་པ་
དང༌། གསང་བ་བསམ་གྱིས་མི་ཁྱབ་པ་ལ་སོགས་པ་རྒྱ་ཆེར་བལྟའོ། །
དྲུག་པ་ལ། ཐུན་མོང་དང་ཐུན་མོང་མ་ཡིན་པ། རྒྱུ་དང་འབྲས་བུ། བརྟན་མི་བརྟན།
གནས་སྐབས་དང་མཐར་ཐུག་གི་སྐྱབས་འགྲོའོ། །དང་པོ་ནི། ཉན་རང་སོགས་ཀྱི་ཐུན་མོང་
བ༑ ཐེག་ཆེན་གྱི་ནི་ཐུན་མོང་མ་ཡིན་པའོ། །གཉིས་པ་ནི། བཤད་ཟིན་ཏོ། །གསུམ་པ་ནི།
དཀོན་མཆོག་གི་ཡོན་ཏན་ལ་ཤེས་ནས་དད་པ་ཐོབ་པ་ནི། བརྟན་པ། གཞན་ནི། མི་བརྟན་
པའོ། །བཞི་པ་ནི། འཇིགས་སྐྱོབ་དང་ལེགས་སྨོན་གྱི་ནི་གནས་སྐབས་ཀྱི། ངེས་འབྱུང་གི་
ནི་མཐར་ཐུག་གི་ སྐྱབས་འགྲོའོ། །བདུན་པ་ལ། རྟག་ཏུ་ཉོན་མོངས་ཚོགས་ཀུན་དང༌།།
ཉེས་པར་སྤྱོད་པ་ཐམས་ཅད་དང༌། །རྒ་དང་འཆི་བ་དག་ལས་ཀྱང་། །སངས་རྒྱས་ཉིད་ནི་
ཡོངས་སུ་སྐྱོབ། །འཚེ་བ་དག་ནི་ཐམས་ཅད་དང༌། །ངན་སོང་དང་ནི་ཐབས་མིན་དང༌།།
འཇིག་ཚོགས་ཐེག་པ་དམན་དག་ལས། །སྐྱོབ་ཕྱིར་སྐྱབས་ཀྱི་དམ་པའོ། །ཞེས་ཏེ། ཉོན་
མོངས་པ་དང་། ལས་དང༌། སྐྱེ་བའི་ཀུན་ནས་ཉོན་མོངས་པ་ལས་སྐྱོབ་པའམ། འཚེ་བ་འོན་
ལོང་སོགས་། རྣ་བ་སོགས་ཐོབ་པར་བྱས་ཏེ་སྐྱོབ། ངན་སོང་བ་རྣམས་དེ་ལས་ཐར་པ་དང་།
- 2 3 7 -



E
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐབས་མིན་པ་མུ་སྟེགས་ཅན་གྱི་ལྟ་བ་རྣམས་དེ་ལས་ལོག་པ་དང༌། འཇིག་ཚོགས་ཟག་
བཅས་ཀྱི་ཕུང་པོ་ཅན་རྣམས་མྱང་འདས་དང༌། རིགས་མ་ངེས་པ་རྣམས་ཐེག་དམན་ཏུ་མི་
ལྟུང་བར་བྱས་ནས་སྐྱོབ་པས་སྐྱབས་སོ། །དེ་དག་ལ་དུཁ་དང་སྒྲིབ་པའི་འཇིགས་པ་ལས་
སྒྲོལ་བའི་དཔུང་གཉེན་ཞུ་ཞིང་། བསྙེན་ཏེ་སོང་བའམ་བསྙེན་པར་སོང་བས་འགྲོའོ། །
བརྒྱད་པ་ནི། གཉིས་ཏེ། མཐར་ཐུག་གི་དང་། གནས་སྐབས་ཀྱི་ཕན་ཡོན་ནོ།།
དང་པོ་ནི། སངས་རྒྱས་ལ་སྐྱབས་སུ་སོང་བས་འཚང་རྒྱ། ཆོས་ལ་སོང་བས་ཆོས་ཀྱི་འཁོར་
ལོ་བསྐོར། དགེ་འདུན་ལ་སྐྱབས་སུ་སོང་བས་དགེ་འདུན་གྱིས་བསྐོར་བའོ། །གཉིས་པ་ལ་
བཞི་ལས། དང་པོ་ནི། སྡོམ་པ་ཀུན་གྱི་རྒྱུ་ཡིན་པ་ནི། མཛོད་ལས། བསྙེན་གནས་ཀུན་ལ་
ཡོད་མོད་ཀྱི། །སྐྱབས་སུ་མ་སོང་བ་ལ་མེད། །ཅེས་པ་དང༌། སྐྱབས་གསུམ་བདུན་ཅུ་པ་
ལས། གསུམ་ལ་སྐྱབས་འགྲོའི་དགེ་བསྙེན་ནི། །དེ་ནི་སྡོམ་བརྒྱད་རྩ་བ་ཡིན། །ཞེས་སོ།།
གཉིས་པ་ལ་སྲུང་བ་ཆེན་མོར་འགྱུར་བ་ནི། སངས་རྒྱས་ཉིད་དེ་སྐྱབས་ནི་དཔེ་མེད་མཆོག་
ཏུ་འདོད། །སྣ་ཚོགས་འཇིགས་འགྱུར་འཇིག་ཚོགས་ཀུན་དང་ཐེག་པ་དང་། །ངན་སོང་རྣམ་
མང་དུཁ་ཐབས་མིན་སོང་བ་རྣམས། །སྐྱེ་དང་འཆི་དང་ཉོན་མོངས་ལས་རྣམས་ཀུན་ལས་
སྲུང༌། །ཞེས་པ་དང༌། བྱེ་བྲག་ངན་འགྲོར་མི་སྐྱེ་བར་ཕག་མོའི་རྟོགས་བརྗོད་ལས། གང་
ཞིག་སངས་རྒྱས་སྐྱབས་འགྲོ་བ། །དེ་ནི་ངན་འགྲོར་མི་འགྲོ་སྟེ། །ལྷ་ཡི་ལུས་ནི་སྤངས་ནས་
ཀྱང༌། །ལྷ་ཡི་ལུས་སུ་སྐྱེ་བར་འགྱུར། །དེ་བཞིན་དུ་ཆོས་དང་དགེ་འདུན་ལའང་སྦྱར་ནས་
གསུངས་སོ། །གནོད་པ་ཀུན་ལས་སྲུང་སྟེ། ལོ་ཀ་ཇི་སྲིད་སེམས་ཅན་གྱི། །གནོད་དང་ཕུན་
སུམ་ཚོགས་པ་ཀུན། །བཟློག་ཅིང་འབྱོར་པར་བྱ་བའི་ཕྱིར། །སངས་རྒྱས་སྐྱབས་ཆེན་ཉིད་
དུ་འདོད། །ཅེས་སོ། །གསུམ་པ་ཆོས་ཐམས་ཅད་འབྱུང་བའི་སྒོ་ནི། རྒྱ་ཆེར་རོལ་པ་ལས།
- 2 3 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
གསུམ་ལ་སྐྱབས་སུ་འགྲོ་བ་ནི། ཆོས་སྣང་བའི་སྒོ་སྟེ་ཞེས་སོ། །བཞི་པ་དམ་པའི་གྲངས་སུ་
བགྲང་བ་ནི། དམ་པའི་བྱ་བ་བྱས་ཤིང་ལོག་པར་མོས་པའི་སྒྲིབ་པ་དང་བྲལ་བས་སོ། །
གཉིས་པ་ལ། སངས་རྒྱས་དང༌། ཆོས་དང༌། དགེ་འདུན་ལ་གདམས་པ་གསུམ་
ལས། དང་པོ་ལ་གཉིས་ལས། གང་ལ་ན། སངས་རྒྱས་དཀོན་མཆོག་ལའོ། །གཉིས་པ་ལ།
ཡུལ་དང་ཡུལ་ཅན་དང་། མཚོན་བྱ་དང་མཚན་ཉིད་དང༌། རྒྱུ་མཚན་དང་རྒྱུ་མཚན་ཅན་དུ་
མི་སྦྱོར་བར་གདམས་པ་གསུམ་མོ། །དང་པོ་ནི། ཡུལ་གཟུགས་སོགས་དང༌། ཡུལ་ཅན་
རྣམ་མཁྱེན་ཉིད་དོན་དམ་པར་མི་དམིགས་པའི་ཕྱིར་གཟུགས་སོགས་ཡུལ་དང༌། རྣམ་
མཁྱེན་ཡུལ་ཅན་དུ་མི་སྦྱོར་ཏེ། རྟོག་པར་མི་བྱེད་པའོ། །མདོ་ནི། གཟུགས་ལ་རྣམ་མཁྱེན་
གྱིས་སྦྱོར་བར་མི་བྱེད་དེ། འདི་ལྟར་གཟུགས་ཉིད་ཡང་དག་པར་རྗེས་སུ་མ་མཐོང་ངོ༌།།
ཞེས་སོ། །གཉིས་པ་ནི། མཚོན་བྱ་སངས་རྒྱས་དང༌། སངས་རྒྱས་སུ་མཚོན་པར་བྱེད་པའི་
ཆོས་ཀྱི་མཚན་ཉིད་རྣམ་མཁྱེན་ཉིད་དོན་དམ་པར་མི་དམིགས་པའི་ཕྱིར། སོགས་པ་སངས་
རྒྱས་མཚོན་བྱ་དང་། རྣམ་མཁྱེན་ཉིད་མཚན་ཉིད་དུ་མི་སྦྱོར་བའོ། །མདོ་ནི། སངས་རྒྱས་ལ་
རྣམ་མཁྱེན་ཉིད་ཀྱིས་སྦྱོར་བར་མི་བྱེད་དེ། འདི་ལྟར། སངས་རྒྱས་ཉིད་ཡང་དག་པར་རྗེས་
སུ་མ་མཐོང་ངོ༌། །ཞེས་སོ། །གསུམ་པ་ནི། སངས་རྒྱས་དང་བྱང་ཆུབ་དག་གི་མཚན་ཉིད་
རྣམ་མཁྱེན་ཉིད་དེ་བཞིན་ཉིད་དུ་གཅིག་པ་ཉིད་ཀྱིས་བྱང་ཆུབ་དང་རྣམ་མཁྱེན་ཉིད་དོན་
དམ་པར་མི་དམིགས་པའི་ཕྱིར་རྣམ་མཁྱེན་ཉིད་ཀྱིས་ཆོས་ཐམས་ཅད་རྟོགས་པས་བྱང་ཆུབ་
ཏུ་བཞག་གོ་ཞེས་མི་སྦྱོར་བའོ། །མདོ་ནི། བྱང་ཆུབ་ལ་རྣམ་མཁྱེན་ཉིད་ཀྱིས་སྦྱོར་བར་མི་
བྱེད་དེ། འདི་ལྟར། བྱང་ཆུབ་ཉིད་ཡང་དག་པར་རྗེས་སུ་མ་མཐོང་ངོ༌། །དེ་ཅིའི་ཕྱིར་ཞེ་ན།
བྱང་ཆུབ་ཉིད་རྣམ་མཁྱེན། རྣམ་མཁྱེན་ཀྱང་བྱང་ཆུབ་ཅེས་སོ། །འདིས་ནི། དམིགས་པར་
- 2
3
) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱ་བ་ཡུལ་ཤེས་བྱ་དང་། དམིགས་པར་བྱེད་པའི་ཡུལ་ཅན་ཤེས་པ་མཉམ་པ་ཉིད་དུ་ཤེས་
པའི་ཡེ་ཤེས་སངས་རྒྱས་ཡིན་ནོ་ཞེས་ལུང་འབོགས་ པ་ སངས་རྒྱས་དཀོན་མཆོག་ལ་
འདོམས་པའོ། །གཉིས་པ་ལ་གཉིས་ལས། གང་ལ་ན། ཆོས་དཀོན་མཆོག་ལའོ། །ཇི་ལྟར་
ན༑ ཡུལ་ཅན་ཐམས་ཅད་མཁྱེན་པ་ཉིད་གསུམ་གྱིས་བསྡུས་པའི་ཆོས་ནི། ཡུལ་གཞི་དངོས་
པོ་དང་། གཉེན་པོ་ལམ་དང་། རྣམ་པ་ཁྱད་པར་གྱི་ཆོས་སམ། ཆོས་ཉིད་མཐའ་དག་གིས་
བསྡུས་པ་ན། གཞི་ཤེས་ཀྱིས་བསྡུས་པའི་ཆོས་ཐམས་ཅད་དོན་དམ་པར་ངོ་བོ་ཉིད་མེད་དོ།།
ཞེས་སྟོན་ནོ། །མདོ་ནི། གཟུགས་ཀྱི་དོན་དུ་ཡུམ་ལ་མི་སྤྱོད་དོ། །ཞེས་སོ། །དེ་བཞིན་དུ་
ལམ་ཤེས་ཀྱིས་བསྡུས་པ་ལའང་སྦྱར་རོ། །མདོ་ནི། སྦྱིན་པའི་ཕར་ཕྱིན་གྱི་དོན་དུ་ཡུམ་ལ་
མི་ སྤྱོད་ དོ། །ཞེས་ སོ། །རྣམ་མཁྱེན་ གྱིས་ བསྡུས་ པ་ ལའང་སྦྱར་ཏེ། མདོ་ནི། དེ་བཞིན་
གཤེགས་པའི་སྟོབས་བཅུའི་དོན་དུ་ཡུམ་ལ་མི་སྤྱོད་དོ། །ཞེས་སོ། །ཞེས་ལུང་འབོགས་པ་
ཆོས་ལའོ། ། །
གསུམ་པ་ལ་གཉིས་ལས། གང་ལ་ན། དགེ་འདུན་དཀོན་མཆོག་ལའོ། །ཇི་ལྟར་
ན༑ འཇུག་ པར་ བྱའོ་ཞེས་ལུང་འབོགས་པ་ནི། དགེ་འདུན་ལ་འདོམས་པའོ། །གང་ལ་
འཇུག་ན། གསུམ་ལས། དབྱེ་གཞི་ནི། རྒྱུད་ལས། བྱང་ཆུབ་ནམ་མཁའི་མཚན་ཉིད་དེ།།
རྟོགས་པ་ཐམས་ཅད་སྤངས་པ་ཡིན། །ཞེས་པའི་བྱང་ཆུབ་དེ་རྟོགས་པར་འདོད་པའི་བྱང་
སེམས་སོ། །སྡིག་པ་མི་དགེ་བའི་ཆོས་ལ་རིང་དུ་སོང་བས་འཕགས་པ། ཐར་པ་ལ་བརྩོན་
པའི་དགེ་བ་དང་ལྡན་པས་སློབ་པ། རྫོགས་པའི་བྱང་ཆུབ་ཀྱི་ལམ་ལས་ཕྱིར་མི་ལྡོག་པ་
རྣམས་སོ། །དབྱེ་ངོ༌། དེ་ལ་གྲངས་ཉི་ཤུའོ། །གྲངས་ངེས་ནི། འབྲས་བུ་ལ་གནས་པ་རྒྱུན་
ཞུགས། ཕྱིར་འོང་། ཕྱིར་མི་འོང་གསུམ་དང༌། འབྲས་བུ་ལ་ཞུགས་པ་རྒྱུན་ཞུགས་ཕྱིར་འོང་
-24 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཕྱིར་མི་འོང་དགྲ་བཅོམ་པའི་འབྲས་བུ་ལ་བཞུགས་པ་དང་བཞི་ཡོད་པའི་བྱེ་བྲག་གིས།
སྐྱེས་བུ་ཆེན་པོ་བདུན་པོ་རང་སངས་རྒྱས་དང་ལྷན་ཅིག་བརྒྱད་པོ་ལ་དབང་རྟུལ་དད་པའི་
རྗེས་འབྲང་དང་། སོགས་པ་དབང་རྣོན་ཆོས་ཀྱི་རྗེས་འབྲང་ལ་སོགས་པར་ཕྱེ་བའི་བྱེ་བྲག་
གིས་ཉི་ཤུར་འཆད་པ་སྟེ། ངེས་པའོ། །འོ་ན་དགྲ་བཅོམ་པ་དང་ཉེར་གཅིག་ཏུ་འགྱུར་རོ།།
ཞེ་ན། མི་འགྱུར་ཏེ། ཐེག་ཆེན་གྱི་དགྲ་བཅོམ་པ་ནི། སངས་རྒྱས་དཀོན་མཆོག་གི་ཁོངས་སུ་
གཏོགས་པ་ཉིད་ཀྱིས་དགེ་འདུན་གྱི་ནང་དུ་མ་གཏོགས་པས་སོ། །ཇི་ལྟར་ན། གདོད་ནས་
སྐྱེ་བ་མེད་ པ་ཉིད་དུ་རྟོགས་པས་སོ། །བཞི་པ་ལ་བཞི་སྟེ། སྒྲུབ་པའི་མི་མཐུན་ཕྱོགས་
སྤང་བའི་རྒྱུ་བརྩོན་འགྲུས། སྒྲུབ་པ་ལ་གཞན་གྱིས་དྲིང་མི་འཇོག་པའི་རྒྱུ་སྤྱན་ལྔ། སྒྲུབ་
པའི་ཡོན་ཏན་ཐམས་ཅད་རྫོགས་པའི་རྒྱུ་མངོན་ཤེས་དྲུག །སྒྲུབ་པ་མཐར་ཐུག་པའི་རྒྱུ་ལམ་
ལ་གདམས་པའོ། །དང་ པོ་ནི། སྒྲུབ་པའི་ངོ་བོ་བརྩོན་འགྲུས་ཡིན་པས། དེའི་མི་མཐུན་
ཕྱོགས་ལེ་ལོ་སྤོང་བའི་རྒྱུ་ནི། སྙོམས་ལས་འཛིན་པའི་ལེ་ལོ་སྤོང་བའི་རྒྱུ་མ་ཞེན་པའི་བརྩོན་
འགྲུས། སྒྱིད་ལུག་པའི་ལེ་ལོ་སྤོང་བའི་གཉེན་པོ་མི་ངལ་བའི་བརྩོན་འགྲུས། བདག་ཉིད་
ལ་བརྙས་པའི་ལེ་ ལོ་ སྤོང་བའི་གཉེན་པོ་ལམ་ཡོངས་སུ་འཛིན་པའི་བརྩོན་འགྲུས་ལ་
གདམས་པའོ། །དང་པོ་ལ། བསྟན་ཅེས་དྲང་ངོ༌། །གང་ལ་ན། མ་ཞེན་པའི་བརྩོན་འགྲུས་
ལ་ཞེས་ཡུལ་གྱི་བདུན་པའམ། དེའི་ཆེད་ལ་ཞེས་རྒྱུ་མཚན་གྱི་བདུན་པའོ། །ཅིའི་དོན་དུ་ན།
ཞེན་པར་གྱུར་པས་དེ་སྤང་བའི་ཕྱིར་དུའོ། །འདི་ལ། ཞེན་པར་འགྱུར་ཞེས་དྲང་ངོ༌། །གང་
གི་ཚེ་ན། དམ་བཅས་པའི་དོན་སྒྲུབ་པའི་བརྩོན་འགྲུས་བརྩམས་པ་ཉིད་ཀྱིས་སྔར་སེམས་
བསྐྱེད་དུ་ཇི་སྐད་བཤད་པའི་དོན་སྒྲུབ་པའི་ཕྱིར་དུ་སྤྲོ་བས་ནན་དུ་བྱེད་པའི་ཚེ་ནའོ། །རྒྱུ་
གང་ལས་ན། ལུས་དང་། སོགས་པ་ངག་དང་ཡིད་ཀྱི་བྱ་བ་ངན་པ་ལ་བདེ་བར་རོ་མྱང་བའི་
- 2
4 ། -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསོད་ཉམས་ཉིད་ཀྱི་རྒྱུ་ལས་ཏེ། ཞི་ལྷས། སྙོམས་ལས་བདེ་བའི་རོ་མྱང་དང༌། །གཉིད་ལ་
བརྟེན་པའི་སྲེད་པ་དང༌། །འཁོར་བའི་དུཉཁ་མི་སྐྱོ་ལས། །ལེ་ལོ་ཉེ་བར་སྐྱེ་བར་འགྱུར།།
ཞེས་སོ། །གང་ལ་ན། དབང་རྟུལ་ལའོ། །ཇི་ལྟར་བསྟན་ན། ལུས་དང་། སོགས་པ་ངག་ལ་
སོགས་པའི་ཞེན་བྱ་དེ་དག་ངོ་བོ་ཉིད་མེད་ཅིང་མི་དམིགས་པ་ཉིད་དུ་བསྟན་ཅིང་། དེས་སེར་
སྣ་ལ་སོགས་ཀྱི་སེམས་མ་སྐྱེས་པས་ལུས་ལ་སོགས་པར་མི་དམིགས་པ་ནི། བྱང་ཆུབ་ཀྱི་
ལམ་ཡིན་པར་རོ། །མདོ་ནི། ལུས་མི་དམིགས་པ་དང༌། ངག་མི་དམིགས་པ་དང༌། སེམས་
མི་དམིགས་པ་དེའི་ཚེ་ཞེས་པ་དང༌། སེམས་ཅན་ཐམས་ཅད་ལ་སྙིང་རྗེ་ཆེན་པོའི་སེམས་ཉེ་
བར་འཇོག་པ་དེ་ལྟ་ན། བྱང་ཆུབ་སེམས་དཔའི་ལུས་དང་ངག་དང་ཡིད་ཀྱི་གནས་ངན་ལེན་
ཡོངས་སུ་དག་པ་ཞེས་ངས་བཤད་དོ། །ཞེས་སོ། །གཉིས་པ་ལ། བསྟན་ཅེས་དྲང་ངོ༌། །གང་
ལ་ན། ཡོངས་སུ་ངལ་བ་མེད་པའི་བརྩོན་འགྲུས་ལའོ། །ཇི་ལྟར་ན། གཟུགས་ལ་སོགས་
པའི་ཕུང་པོ་དང་། ནས་ཀྱི་སྒྲས་ཁམས་ལ་སོགས་པ་ནས་ཡང་དག་པར་རྫོགས་པའི་བྱང་
ཆུབ་ཀྱི་མཐར་ཐུག་གི་བར་དུ་ངལ་ཞིང་རློམ་པའི་ཡུལ་དུ་མ་གྲུབ་པས་རློམས་སེམས་པ་མེད་
པར་གྱིས་ཤིག་ཅེས་བསྟན་ནོ། །ཅིའི་དོན་དུ་ན། རློམ་སེམས་ལ་བརྟེན་ནས་སྐྱོ་བར་འགྱུར་
བས་དེ་སྤང་བའི་ཆེད་དུའོ། །འདི་ལའང་སྐྱོ་བར་འགྱུར་ཞེས་དྲང་ངོ༌། །གང་གི་ཚེ་ན། དུས་
ཡུན་རིང་པོ་ཞིག་ཏུ་ལམ་ལ་གོམས་པར་བྱས་ཀྱང་འདོད་པའི་དོན་བྱང་ཆུབ་ཐོབ་པ་སོགས་
མ་གྲུབ་པའི་ཚེ་ནའོ། །གང་ན། དུས་ཅུང་ཟད་ལ་རིང་པོར་རློམ་པའི་དངངས་པའི་རང་
བཞིན་ཅན་དབང་རྟུལ་ལོ། །ཇི་ལྟར་ན། ཡོངས་སུ་སྟེ། ལྷག་པར་རོ། །མདོ་ནི། ཕྱིན་དྲུག་
ལ་སྤྱོད་པའི་ཚེ་གཟུགས་སུ་མི་རློམ་ཞེས་པ་ནས་བྱང་ཆུབ་ཏུ་རློམ་པ་མེད་པ་དེ་ལྟར་ན་སུས་
ཀྱང་ཐུབ་པ་མེད་པ་ཡིན་ནོ། །ཞེས་སོ། །གསུམ་པ་ལ། བསྟན་ཅེས་དྲང་ངོ༌། །གང་ལ་ན།
- 2 4 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༢
ལམ་ཡོངས་སུ་བཟུང་བའི་ཡེ་ཤེས་ལའོ། །ཇི་ལྟར་ན། ཤེས་བྱའི་ཆོས་རྣམས་དོན་དམ་པར་
རང་བཞིན་གྱིས་མ་སྐྱེས་པ་ཉིད་དུའོ། །ཅིའི་དོན་དུ་ན། ཕྱོགས་བཅུ་ཞེས་པ། གྲངས་དང་
བགྲང་བྱ་གཞི་མཐུན་པར་བསྟན་པ་བ་གཉིས་པའི་བསྡུ་བ་སྟེ། ཤར་ལ་སོགས་པ་ཕྱོགས་
བཅུ་ན་བཞུགས་པའི་སངས་རྒྱས་དང༌། སོགས་པ་བྱང་སེམས་ལ་སོགས་པ་དགོས་པའི་
དོན་རེ་རེ་ཤེས་པའི་ཕྱིར་དུའང་ལམ་ གྱི་ལུང་ནོད་ཅིང་དཀའ་བ་སྤྱད་དགོས་ན། དེ་འདྲ་
བདག་གིས་ག་ལ་ནུས་སྙམ་དུ་སེམས་ཞུམ་པར་འགྱུར་བས་དེ་སྤང་བའི་ཕྱིར་ཆོས་སྐྱེ་མེད་དུ་
ཤེས་པའི་ཡེ་ཤེས་དང་ལྡན་ན་སྐྱིལ་ཀྲུང་གཅིག་ལ་གནས་བཞིན་དུ་ཕྱོགས་བཅུ་ལྟ་ཞིང་
སངས་རྒྱས་ལ་ཆོས་ཉན་ནུས་སོ། །ཞེས་བསྟན་ནོ། །མདོ་ནི། ཡེ་ཤེས་གང་དང་ལྡན་པས་
ཤར་ཕྱོགས་ཀྱི་ལོ་ཀ་གངྒའི་ཀླུང་གི་བྱེ་མ་སྙེད་ཀྱང་མཐོང་ངོ༌། །དེ་དག་གིས་ཆོས་བསྟན་པ་
ཡང་ཉན་ནོ། །ཞེས་སོ། །
གཉིས་པ་ལ། གང་ལ་དང༌། ཇི་ལྟར་གདམས་པ་གཉིས་ལས། དང་པོ་ལ།
རྒྱུ༑ ངོ་བོ། འབྲས་བུའོ། །རྒྱུ་ནི། ཕྱིན་དྲུག་དང་བསམ་གཏན་ལ་བརྟེན་ནས་རྫུ་འཕྲུལ་རྐང་
པ་བཞི་དང་ཆོས་རྒྱུན་ཏིང་ངེ་འཛིན་སོགས་ཡིན་ནོ། །མདོ་ནི། མིག་ལྔ་སྤྱད་པར་འདོད་པ་
དང་ཐོབ་པར་འདོད་པས་ཕྱིན་དྲུག་ལ་བརྩོན་པར་བྱའོ། །ཞེས་པ་དང་། ངོ་བོ་ཉིད་མེད་
པས། ཤའི་སྤྱན་ཞེས་བྱ་བ་ནི། རྫུ་འཕྲུལ་གྱི་རྐང་པ་བཞི་བསྒོམས་པས་ཞེས་གསུངས་སོ།།
ངོ་ བོ་ ལ། མཚན་མཚོན་ གཞི་ གསུམ་ ལས། དང༌པོ་ནི། བདག་རྐྱེན་ རྫུ་ འཕྲུལ་ རྐང་པ་
བཞི་ལས་ཡུལ་མཐོང་བའོ། །མཐོང་བ་དང་ནི་ཞེས་སོ། །གཉིས་པ་ནི། ཡུལ་ལྟ་བར་བྱེད་པ་
དང༌། གསལ་བར་བྱེད་པ་དང༌། གདུལ་བྱ་འདྲེན་ཞིང་འཁྲིད་པར་བྱེད་པས་ན། མིག་སྟེ།
ངེས་ཚིག་གོ །གསུམ་པ་ལ་བཞི་ལས། དབྱེ་གཞི་སྤྱན་ཙམ་མོ། །དབྱེ་ངོ་ལ། གོང་མ་རྣམས་
- 2 3 },



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མིང་། འོག་མ་རྣམས་དོན་ཡིན་པས་གྲངས་བཞིན་དུ་སྦྱར་ཏེ། ཤའི་སྤྱན་ནི། དངོས་པོ་སོ་
སོར་ངེས་པ་དཔག་ཚད་བརྒྱ་ནས་སྟོང་གསུམ་ཚུན་ཆད་ཀྱི་གཟུགས་རྣམས་མཐོང་བས་དེའི་
ཡུལ་ཅན་ནོ། །མདོ་ནི། བྱང་སེམས་ཀྱི་སྐུ་ཤའི་མིག་གིས་དཔག་ཚད་བརྒྱ་མཐོང་བ་ཡོད་དོ་
ནས་སྟོང་གསུམ་གྱི་སྟོང་ཆེན་པོའི་ལོ་ཀའི་ཁམས་མཐོང་བ་ཡོད་དོ། །ཞེས་སོ། །དེ་བས་
ལྷག་པ་མི་མཐོང་སྟེ། འཕགས་པས། དེ་ནི། རྣམ་པར་སྨིན་པ་ལས་བྱུང་བ་ཉིད་ཀྱིས་ཡུལ་
སོ་སོར་ངེས་པ་ཉིད་ཡིན་པའི་ཕྱིར་རམ། ཤའི་མིག་གི་བདག་པོའི་འབྲས་བུའི་ཡུལ་ཅན་
ཡིན་ལ། དེའང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱིས་བསྡུས་པ་ཡིན་པའི་
ཕྱིར་རོ། །ཞེས་སོ། །དགེ་བའི་ལས་ཀྱི་རྣམ་པར་སྨིན་པ་ལས་བྱུང་བའི་ལྷའི་སྤྱན་ནི། ཕྱོགས་
བཅུའི་སེམས་ཅན་ཐམས་ཅད་ཀྱི་འཆི་འཕོ་བ་དང་གང་དུ་སྐྱེ་བ་དང་གཟུགས་རྣམས་མཐོང་
བས་དེའི་ཡུལ་ཅན་ནོ། །མདོ་ནི། ལྷ་རྣམས་ཀྱི་ལྷའི་མིག་གང་ཡིན་པ་དེ་ནི། བྱང་སེམས་
ཀྱིས་ཤེས་ཀྱི། བྱང་སེམས་ཀྱི་ལྷའི་མིག་གང་ཡིན་པ་དེ་ནི། རྒྱལ་པོ་ཆེན་པོ་བཞིའི་རིས་ནས་
འོག་མིན་གྱི་ལྷ་རྣམས་ཀྱིས་མི་ཤེས་སོ། །ཞེས་སོ། །ཤེས་རབ་ཀྱི་སྤྱན་ནི། འདུས་བྱས་དང་
འདུས་མ་བྱས་ཀྱི་ཆོས་ཐམས་ཅད་ལ་ཅིར་ཡང་རྣམ་པར་མི་རྟོག་པའི་ཡུལ་ཅན་ནོ། །མདོ་ནི།
ཤེས་རབ་ཀྱི་མིག་དང་ལྡན་པས་འདུས་བྱས་སམ་འདུས་མ་བྱས་ཀྱི་ཆོས་ཅི་ཡང་མི་ཤེས་ཏེ་
ཞེས་སོ། །ཆོས་ ཀྱི་སྤྱན་ནི། འཕགས་པའི་གང་ཟག་ཐམས་ཅད་ཀྱི་རྟོགས་པ་དབང་པོ་
རྣོ་རྟུལ་སོགས་ཤེས་པས་དེའི་ཡུལ་ཅན་ནོ། །མདོ་ནི། ཆོས་ཀྱི་མིག་གིས་གང་ཟག་འདི་དད་
པའི་རྗེས་སུ་འབྲང་བའོ། །ཞེས་སོ། །གསུང་རབ་བཅུ་གཉིས་ཤེས་པ་ལ་ཆོས་ཀྱི་སྤྱན། ཞེས་
ངོ་བོ་ཉིད་མེད་པའོ། །སངས་རྒྱས་ཀྱི་སྤྱན་ནི། ཆོས་ཐམས་ཅད་རྣམ་པ་ཐམས་ཅད་དུ་མངོན་
པར་རྫོགས་པར་བྱང་ཆུབ་ཅིང་རྟོགས་པའི་ཡུལ་ཅན་ནོ། །མདོ་ནི། བྱང་ཆུབ་ཀྱི་སེམས་
- 2 .4 1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
བསྐྱེད་པའི་རྗེས་ལ་རྡོ་རྗེ་ལྟ་བུའི་ཏིང་ངེ་འཛིན་ལ་མཉམ་པར་བཞག་ནས་སེམས་ཀྱི་སྐད་
ཅིག་གཅིག་དང་ལྡན་པའི་ཤེས་རབ་ཀྱིས་རྣམ་མཁྱེན་ཉིད་ཐོབ་པར་བྱེད་ཅེས་སོ། །འབུམ་
ཊིཀ་ཏུ། གཟུགས་ཐམས་ཅད་ལ་འཇུག་པའི་ཤེས་པ་ནི། ཤའི། ཏིང་ངེ་འཛིན་དང་སྙོམས་
པར་འཇུག་པ་ཐམས་ཅད་ཤེས་པ་ནི། ལྷའི། ཐམས་ཅད་མཁྱེན་པའི་ཡེ་ཤེས་ནི། ཤེས་རབ་
ཀྱི༑ གནས་དང་གནས་མ་ཡིན་པ་མཁྱེན་པ་མ་གཏོགས་པའི་ཤེས་པ་དགུ་ནི། ཆོས་ཀྱི། རྡོ་
རྗེ་ལྟ་བུའི་ཏིང་ངེ་འཛིན་གྱི་ཡེ་ཤེས་ནི། སངསརྒྱས་ཀྱི་མིག་གོ །ཞེས་བཤད་པ་མཐོང་ངོ༌།།
ཐ་དད་ནི། ངོ་བོ་གཅིག་པའང་ཡོད་དོ། །སངས་རྒྱས་པ་ན་ངོ་བོ་གཅིག་གོ །ཕལ་ཆེར་དངོས་
པོ་ཐ་དད་དེ། ཡུལ་དང་ས་མཚམས་ཐ་དད་པའི་ཕྱིར་རོ། །ས་མཚམས་ནི། དང་པོ་ཚོགས་
ལམ། གཉིས་པ་སྦྱོར་ ལམ། གསུམ་ པ་ མཐོང་ ལམ་རྗེས་ཐོབ་ན་ཡོད་ཟེར་ རོ། །ཨ་བྱུས།
དང་པོའི་བག་ཙམ་སྲོག་ཆགས་ཕལ་ཆེར་ལ། །གསུམ་པའི་བག་ཙམ་རྒྱུན་ཞུགས་འབྲས་
ཞུགས་ལ། །བཞི་པའི་བག་ཙམ་དགྲ་བཅོམ་པ་ལའང་ཡོད། །ཅེས་སོ། །ལྔ་པ་རྗེས་མཐུན་
པ་ས་བདུན་པ་ན་ཡོད་དེ། ས་བདུན་པའི་སྐབས་སུ་སངས་རྒྱས་ཀྱི་སྤྱན་ཐོབ་པ་སྟེ་ཞེས་པས་
སོ༑ ༑གྲངས་ངེས་ནི། ཡུལ་ལྔ་ཡོད་པའི་བྱེ་བྲག་གིས་སྤྱན་ལྔར་ངེས་སོ། །གསུམ་པ་ནི།
སྒྲུབ་པ་ལ་གཞན་གྱིས་དྲིང་མི་འཇོག་ཅིང་བདེ་བླག་ཏུ་འཚང་རྒྱ་བ་སྟེ། མདོ་ནི། མིག་ལྔ་པོ་
དེ་དག་ལ་བསླབ་ནས་བྱང་སེམས་ཆེན་པོ་རྣམས་བླ་མེད་བྱང་ཆུབ་ཏུ་འཚང་རྒྱའོ། །ཞེས་སོ།།
གཉིས་པ་ནི། སྤྱན་ལྔའི་ཡུལ་ཡུལ་ཅན་རྣམས་སྤྲོས་བྲལ་དེ་བཞིན་ཉིད་དུ་རོ་གཅིག་པ་ཉིད་
དུ་རྟོགས་ཏེ་སྒྲུབ་བོ་ཞེས་སློབ་བོ། །དང་ནི། སྤྱན་དང་ཡུལ་ཅན་སྡུད་དོ། །
གསུམ་ པ་ལ་ གསུམ་ ལས། གང་ལ་ གདམས་པ་ལ། རྒྱུ། ངོ་བོ། འབྲས་ བུ། །
བྱེད་ལས། ལྡན་པའི་ཡོན་ཏན། འཇུག་པའི་རབ་དབྱེ། གཞན་ལ་ཕན་འདོགས་པའི་ཆེ་
- 24 ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་བདག་ཉིད་དང་བདུན་ནོ། །རྒྱུ་ནི། ཐུན་མོང་དང༌། སོ་སོའི་རྒྱུ་གཉིས་ལས། དང་པོ་ནི།
རྟེན་ནི། ཐེག་ཆེན་པས་བསམ་གཏན་བཞི་པའི་དངོས་གཞི་ཤིན་ཏུ་དག་པ་ལ་བརྟེན་ལ། ཡེ་
ཤེས་རྣམ་པར་མི་རྟོག་པས་ཡོངས་སུ་གཟུང་བ་དང་ཡིད་ལ་བྱེད་པ་མངོན་ཤེས་གང་དང་
གང་། རྣམ་པ་གང་དང་གང་གིས་སྐྱེ་བར་འགྱུར་བ། དཔེར་ན། རྫུ་འཕྲུལ་གྱི་མངོན་ཤེས་ལ་
ལུས་ཡང་བར་མོས་པ་སོགས་ཇི་ལྟར་མཉམ་པར་བཞག་པ་བཞིན་དུ་ལན་མང་དུ་ཡིད་ལ་
བྱེད་པ་བརྟེན་ནས་བསྒྲུབ་བོ། །གཞན་ནི། དངོས་གཞི་དག་པ་གང་རུང་ལ་བརྟེན་ནས་སྒྲུབ་
བོ༑ ༑བསམ་གཏན་བཞི་པ་ཤིན་ཏུ་དག་ཐོབ་ནས། །མི་རྟོག་ཡེ་ཤེས་ཡོངས་སུ་གཟུང་བ་
དང་། །ཇི་ལྟར་རྣམ་གནས་ཡིད་ལ་བྱེད་པ་ལས། །མཐུ་གྲུབ་པ་ཡི་དམ་པ་ཐོབ་པར་འགྱུར།།
ཞེས་སོ། །གཉིས་པ་ནི། མདོ་ལས། ཀླུའི་བདག་པོ་གཞན་ཡང་མར་མེ་བྱིན་པས་ནི། ལྷའི་
མིག །སིལ་སྙན་དང་ཕེག་རྡོབ་པ་དང་གླུ་དབྱངས་སྙན་པ་བྱིན་པས་ནི། ལྷའི་རྣ་བ། ཀུན་
ནས་ཉོན་མོངས་པ་མེད་པ་བྱིན་པས་ནི། གཞན་གྱི་སེམས་ཤེས་པ། གཞན་དགེ་བའི་ཆོས་
དྲན་པར་བྱེད་ཅིང་བསྐུལ་བས་ནི། སྔོན་གྱི་གནས་རྗེས་སུ་དྲན་པའི་མངོན་པར་ཤེས་པ།
གཞན་གྱི་འགྱོད་པ་བསལ་བས་ནི། རྫུ་འཕྲུལ་གྱི་མངོན་པར་ཤེས་པ། ཆོས་བྱིན་པས་ནི།
ཟག་པ་ཟད་པའི་མངོན་པར་ཤེས་པ། རྣམ་པར་དག་པར་འགྱུར་རོ། །ཞེས་ཀུན་ལ་སྦྱར་རོ།།
ངོ་བོ་ལ། མཚན་མཚོན་གཞི་གསུམ་ལས། དང་པོ་ནི། བདག་རྐྱེན་བསམ་གཏན་ལ་བརྟེན་
ནས་མངོན་སུམ་དུ་གྱུར་པའི་རིག་པ། སྤྱིར་མངོན་ཤེས་ཙམ་གྱི་མཚན་ཉིད། བྱེ་བྲག་ཏུ་ཐེག་
ཆེན་མངོན་ཤེས་ཀྱི་མཚན་ཉིད། བདག་རྐྱེན་བསམ་གཏན་བཞི་པ་ཤིན་ཏུ་དག་པ་ལ་བརྟེན་
ནས་ཡུལ་མངོན་སུམ་དུ་གྱུར་པའི་ཏིང་ངེ་འཛིན་དང༌། ཅིར་ཡང་མི་དམིགས་པའི་ཤེས་རབ་
མཚུངས་ལྡན་དང་བཅས་པའོ། །བྱེ་བྲག་ཏུ་བདག་རྐྱེན་བསམ་གཏན་བཞི་པ་ལ་བརྟེན་ནས་
- 24 (6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༢
རྫུ་འཕྲུལ་གྱི་རྣམ་འཕྲུལ་སྣ་ཚོགས་ཡང་དག་པར་འབྱོར་པའི་ཏིང་ངེ་འཛིན་དང་། ཅིར་ཡང་
མི་དམིགས་པའི་ཤེས་རབ་མཚུངས་ལྡན་དང་བཅས་པ་དང་། དེ་བཞིན་དུ་སྦྱར་ཏེ། སྒྲ་སྣ་
ཚོགས་ཉན་པ། སེམས་ཅན་གྱི་སེམས་ཀྱི་སྤྱོད་པ་ལ་འཇུག་པ། སྔོན་གྱི་མཐའི་སྤྱོད་པ་རྗེས་
སུ་དྲན་པ། གཞན་གྱི་སྐྱེ་བ་དང་འཆི་འཕོ་ཤེས་པ། སྐྱེ་བ་ལ་ངེས་པར་འབྱུང་བའི་ཐབས་
ཤེས་པ་སོགས་མངོན་ཤེས་དྲུག་གི་མཚན་ཉིད་དོ། །སྐྱེ་དང་ངག་སེམས་དགེ་དང་མི་དགེ་
བསྐྱེད། །དེ་ ཡི་གནས་དང་འབྱུང་བ་མངོན་སུམ་གང༌། །ཤེས་པ་ཀུན་འགྲོ་རབ་ཏུ་དབྱེ་
བཅས་ལ། །ཐོགས་མེད་བརྟན་པ་ཐོབ་པའི་མཐུ་ཡིན་ནོ། །ཞེས་སོ། །གཉིས་པ་ནི། ཡུལ་
མངོན་དུ་ གྱུར་ པའི་ཚུལ་ གྱིས་ཤེས་པས། མངོན་ཤེས། ཡུལ་དུས་ཐམས་ཅད་དུ་བྱ་བ་
ཐོགས་མེད་དུ་བྱེད་པས་མཐུའོ། །རྒྱན་འགྲེལ་ལས། ཤེས་པ་མངོན་སུམ་དུ་གྱུར་པ་ཐོགས་
པ་མེད་པ་གང་ཡིན་པ་དེ་ནི། བྱང་སེམས་རྣམས་ཀྱི་མཐུ་མངོན་པར་ཤེས་པས་བསྡུས་པ་
ཡིན་ནོ། །ཞེས་སོ། །
གསུམ་པ་ལ་བཞི་ལས། དབྱེ་གཞི་མངོན་ཤེས་ཙམ་མོ། །དབྱེ་ངོ་དྲུག་སྟེ། རྫུ་
འཕྲུལ་གྱི་མངོན་ཤེས་ཀྱིས་ས་གཡོ་བ་དང་། གཅིག་ཏུ་གྱུར་ནས་མང་པོར་འགྱུར་བ་སོགས་
ཤེས་པའི་ཡེ་ཤེས་སྒྲུབ་པ་སྟེ། མདོ་ནི། ས་ཆེན་པོ་འདི་ཡང་རབ་ཏུ་གཡོ་བར་བྱེད་དོ། །ཞེས་
སོ༑ ༑ལྷའི་རྣ་བའི་མངོན་ཤེས་ཀྱི་ཕྱོགས་བཅུ་ལོ་ཀའི་ཁམས་ཐམས་ཅད་ན་གནས་པའི་སྒྲ་
ཆུང་ངུ་དང་གཅིག་ཤོས་ཆེན་པོ་ཐོས་པ་སྟེ། མདོ་ནི། ལྷ་དང་མི་གཉིས་ཀའི་སྒྲ་ཐོས་ཏེ་ཞེས་
སོ༑ གཞན་གྱི་སེམས་ཤེས་པའི་མངོན་ཤེས་ཀྱིས་གཞན་གྱི་སེམས་འདོད་ཆགས་དང་
བཅས་པ་དང་། སོགས་པ་བྲལ་བ་སོགས་ཤེས་པ་སྟེ། མདོ་ནི། འདོད་ཆགས་དང་ལྡན་པའི་
སེམས་སོ་ཞེས་ཡང་དག་པར་ཇི་ལྟ་བ་བཞིན་དུ་རབ་ཏུ་ཤེས་སོ། །ཞེས་སོ། །སྔོན་གྱི་གནས་
-24 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྗེས་སུ་དྲན་པའི་མངོན་ཤེས་ཀྱིས་རང་གཞན་གྱི་ཚེ་རབས་ཏེ། སྐྱེ་བ་སྔ་མ་དུ་མ་རྗེས་སུ་དྲན་
པ་སྟེ། མདོ་ནི། དེ་སྐྱེ་བ་གཅིག་ཀྱང་རྗེས་སུ་དྲན་ནོ། །ཞེས་སོ། །ཚེ་འདིར་བསམ་གཏན་
མངོར་པར་འདུ་བྱེད་པ་ལས་བྱུང་བའི་ལྷའི་མིག་ཅེས་པས་ལྷའི་སྤྱན་བསལ་ཏེ། དེ་ནི། སྔོན་
གྱི་རྣམ་སྨིན་ལས་བྱུང་པའི་ཕྱིར་རོ། །འཕགས་པས་མིག་འདི་གཉིས་ཀྱི་ཁྱད་པར་ནི་འདི་
ཡིན་ཏེ། སྤྱན་ལྔས་བསྡུས་པའི་ལྷའི་སྤྱན་གང་ཡིན་པ་ནི། རྣམ་པར་སྨིན་པ་ལས་བྱུང་བ་
ཡིན། མངོན་པར་ཤེས་པས་བསྡུས་པ་ནི། མངོན་པར་འདུ་བྱས་པ་ལས་བྱུང་བ་ཡིན་ནོ།།
ཞེས་སོ། །དེ་ལྟ་བུའི་ལྷའི་མིག་གིས་སེམས་ཅན་གྱི་འཆི་འཕོ་སྐྱེ་བ་དང་གཟུགས་ཕྲ་རགས་
ཐམས་ཅད་མཐོང་བ་སྟེ། མདོ་ནི། ལྷའི་མིག་རྣམ་པར་དག་པ། མི་ལས་འདས་པས་སེམས་
ཅན་གྱི་འཆི་འཕོ་བ་དང་སྐྱེ་བ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །ཞེས་སོ།།
ཟག་པ་ཟད་པའི་མངོན་པར་ཤེས་པས་ཆགས་སོགས་ཉོན་མོངས་པ་དང་གཟུང་འཛིན་གྱི་
རྟོག་པ་ཤེས་བྱའི་སྒྲིབ་པ་སྤོང་བར་བྱེད་པ་སྟེ། མདོ་ནི། མི་སྐྱེ་བ་མངོན་སུམ་དུ་ཤེས་པའི་ཡེ་
ཤེས་མངོན་པར་སྒྲུབ་ཀྱང་ཞེས་སོ། །ཐ་དད་ནི། ཅི་རིགས་པ་སྟེ། དང་པོ་ལྔ་ཕྱི་རོལ་པ་དང་
ཉན་ཐོས་ལའང་ཡོད་ཅིང་། དྲུག་པ་ཉན་ཐོས་ལ་ཉོན་སྒྲིབ་ཀྱི་ཟག་ཟད་ཙམ་ཞིག་ཡོད་ཀྱི།
མཚན་ཉིད་པ་མེད་དོ། །ཐེག་ཆེན་ཚོགས་ལམ་ཆེན་པོ་ཡན་ཆད་ན། དང་པོ་ལྔ་ཅི་རིགས་
པར་ཡོད་དེ། ཐུབ་དགོངས་སུ། ཇི་ལྟར་རིགས་པར་ཚོགས་ཀྱི་སར་དང་གོང་མ་གོང་མའི་
སེམས་ཀྱི་གནས་སྐབས་རྣམས་སུ་ཡང་མཆོག་དང་། རབ་མཆོག་ལ་སོགས་པའི་བྱེ་བྲག་
གིས་སྤྱན་ལྔ་རྣམས་སོ་སོར་ཐོབ་ལ། མངོན་པར་ཤེས་པ་དྲུག་རྣམས་ཀྱང་སྟེ་ཞེས་སོ། །དྲུག་
པ་ས་བརྒྱད་པར་ཐོབ་སྟེ། ཇི་ལྟར་སངས་རྒྱས་ཀྱི་སྤྱན་དང་། མངོན་པར་ཤེས་པ་དྲུག་པ་
བྱང་སེམས་རྣམས་ཀྱི་བརྗོད་ཅེ་ན། ས་བརྒྱད་པ་ལ་བྱངས་སེམས་ཀྱི་དེ་གཉིས་ཀ་སོ་སོར་
- 2 3 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
ཐོབ་སྟེ་ཞེས་ ཨ་བྱའོ། །གྲངས་ངེས་ནི། ལུས་ཀྱི་ལས་མི་དགེ་བ་དག་པས་གདུལ་བྱའི་
གནས་ཀུན་འགྲོ་བ་དང༌། ངག་དག་པས་ཅི་སྨྲས་པའི་ཚིག་ཐོས་ཤིང་ཤེས་པ་དང༌། ཡིད་
དག་པས་སེམས་ཀྱི་སྤྱོད་པ་དང་མཐུན་པར་འཇུག་པ་སྟེ། མངོན་ཤེས་དང་པོ་གསུམ་དུ་ངེས་
སོ༑ །ཚེ་རབས་བརྒྱུད་དེ་འོང་བ་ཤེས་པ་རྟག་ལྟའི་གཉེན་པོ། མ་འོངས་པའི་སྐྱེ་བར་འགྲོ་བ་
ཤེས་པར་ཆད་ལྟའི་གཉེན་པོ། ཁམས་གསུམ་ལས་ངེས་པར་འབྱུང་བ་ཤེས་པ་མཐར་འཛིན་
གྱི་གཉེན་པོ་ལ་ལྟོས་ཏེ་ཕྱི་མ་གསུམ་དུ་ངེས་སོ། །ཀུན་བཏུས་སུ། ཀུན་ཏུ་འགྲོ་བ་དང༌།
རྗེས་སུ་ཐོབ་པ་དང༌། སྤྱོད་པ་ལ་འཇུག་པ་དང་། འོང་བ་དང༌། འགྲོ་བ་དང༌། ངེས་པར་
འབྱུང་བའི་ཕྱིར་ཡང་ངོ་། །ཞེས་སོ། །གསུམ་པ་འབྲས་བུ་ནི། གང་གི་འཕགས་དང་ལྷ་དང་
ཚངས་པ་ཡི། །གནས་པ་དཔེ་མེད་རྒྱ་ཆེས་རྟག་ཏུ་གནས། །ཕྱོགས་སུ་དེ་སོང་སངས་རྒྱས་
སེམས་ཅན་དག །ཡང་དག་མཆོད་བྱེད་རྣམ་པར་དག་པ་བསྐྱེད། །ཅེས་ཏེ། འཕགས་པའི་
གནས་སྟོང་ཉིད་སོགས་སམ་རྣམ་ཐར། ལྷའི་གནས་བསམ་གཏན་གཟུགས་མེད། ཚངས་
པའི་གནས་ཚད་མེད་བཞི་སྟེ། དེ་དག་གིས་བདེ་བར་གནས་པ་དང་། སངས་རྒྱས་མཆོད་པ་
དང༌། སེམས་ཅན་སྦྱོང་བ་དང་གསུམ་མོ། །འཕགས་པས། སེམསཅན་རྣམས་ཆོས་མཉམ་
པ་ཉིད་ལ་དགོད་པ་དང་། འཕགས་པ་ཐམས་ཅད་བྱམས་པ་ཡིད་དུ་འོང་བའི་ཡུལ་དང་ཕྲད་
པ༑ ལྷ་རྣམས་ཀྱིས་ཕྱག་བྱ་བར་འོས་པ་དང་། ལུང་བསྟན་པ་གཉིས་སོ། །
བཞི་པ་ལ་དྲུག་ ལས། མཐོང་བའི་ལས་ནི། ཆགས་དང་འཇིགས་བཅས་
སེམས་ཅན་བཅས་པ་ཡི། །ལོ་ཀའི་ཁམས་ཀུན་སྒྱུ་མ་ལྟ་བུར་མཐོང་། །ཞེས་སོ། །སྟོན་པའི་
ལས་ནི། དབང་ལྡན་ཇི་ལྟར་འདོད་བཞིན་དེ་དག་དང་། །རྣམ་བཅས་སྣ་ཚོགས་དག་ཀྱང་
ཡང་དག་སྟོན། །ཞེས་ཏེ། དབང་བཅུ་དང་ལྡན་པས་འཇིག་ཆགས་དང༌། རྫུ་ འཕྲུལ་སྣ་
- 2 4 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚོགས་སྟོན་པའོ། །འོད་ཟེར་གྱི་ལས་ནི། འོད་ཟེར་བཏང་བས་ཤིན་ཏུ་དུཉཁ་བའི། །ངན་
སོང་བ་དག་མཐོ་རིས་འགྲོ་བར་བྱེད། །བདུད་གནས་གཞལ་མེད་ཁང་མཐོ་མཛེས་པ་དག།
བདུད་བཅས་ཀུན་ཏུ་བསྐྱོད་ཅིང་སྐྲག་པར་བྱེད། །ཅེས་སོ། །རྣམ་པར་རོལ་པའི་ལས་ནི།
དེ་ནི་མཆོག་ཚོགས་ནང་དུ་ཏིང་ངེ་འཛིན། །དཔག་མེད་རྣམ་པར་རོལ་པ་ཀུན་སྟོན་ཅིང་།།
ཞེས་ཏེ། སངས་རྒྱས་གྱི་འཁོར་གྱི་དཀྱིལ་འཁོར་དུ་ཏིང་ངེ་འཛིན་མང་པོས་རྣམ་པར་རྩེ་
བ་ཀུན་ཏུ་ སྟོན་ པའོ། །སྤྲུལ་ པའི་ ལས་ནི། ལས་ དང་སྐྱེ་དང་ མཆོག་གི་ སྤྲུལ་ པ་ ཡིས།།
སེམས་ཅན་རྣམས་ཀྱི་དོན་དུ་དུས་ཀུན་གནས། །ཞེས་ཏེ། བཟོའི་ལས་ཀྱི་གནས་དང༌།
གདུལ་བྱའི་དབང་གིས་ཉ་ལ་སོགས་པར་སྐྱེ་བ་དང༌། དགའ་ལྡན་ན་བཞུགས་པ་སོགས་
མཆོག་གི་སྤྲུལ་པའོ། །ཞིང་ཡོངས་སུ་དག་པའི་ལས་ནི། ཡེ་ཤེས་དག་ལ་དབང་ཕྱིར་ཞིང་
རྣམས་ཀུན། །ཇི་ལྟར་འདོད་བཞིན་བསྟན་ཕྱིར་དག་པ་མཐོང་། །སངས་རྒྱས་མཚན་མི་
གྲགས་པར་སངས་རྒྱས་མཚན། །ཡང་དག་སྒྲགས་པས་དེ་དག་ཁམས་གཞན་འགྱེད།།
ཅེས་ཏེ། ཡེ་ཤེས་ལ་དབང་བས་སྣོད་ཀྱི་ཞིང་ཤེས་ལ་སོགས་པར་སྟོན་པ་དང་། སངས་རྒྱས་
ཀྱི་མཚན་བསྒྲགས་པས། བཅུད་ཀྱི་ཞིང་སངས་རྒྱས་ཀྱི་སྒྲ་མི་ཐོས་པར་སྐྱེས་པ་རྣམས་དད་
པ་བསྐྱེད་ནས་ སངས་ རྒྱས་ དང་ མི་ འབྲལ་ བར་ སྐྱེ་བར་བྱེད་པའོ། །ལྔ་ པ་ནི། འདབ་
གཤོག་ཀུན་ཏུ་རྒྱས་པའི་བྱ་ བཞིན་དུ། །སེམས་ཅན་སྨིན་པར་ བྱེད་པར་ནུས་པ་ཉིད།།
སངས་རྒྱས་ལས་ནི་ཤིན་ཏུ་བསྔགས་པ་ཐོབ། །སྐྱེ་རྒུ་རྣམས་ལ་ཚིག་བཟུང་འོས་པར་འགྱུར།།
ཞེས་ཏེ། སེམས་ཅན་སྨིན་པར་བྱེད་ནུས་པ། སངས་རྒྱས་ཀྱིས་བསྔགས་པ། ཚིག་སེམས་
ཅན་རྣམས་ཀྱིས་གཟུང་བར་འོས་པ་གསུམ་མོ། །དྲུག་པ་ནི། མངོན་པར་ཤེས་པ་དྲུག་དང་
རིག་པ་གསུམ། །རྣམ་ཐར་བརྒྱད་དང་དེ་བཞིན་ཟིལ་གནོན་བརྒྱད། །ཟད་པར་སྐྱེ་མཆེད་
- 2 5 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
བཅུ་དང་ཏིང་ངེ་འཛིན། །དཔག་ཏུ་མེད་པ་བརྟན་པ་ཐོབ་པའི་མཐུ། །ཞེས་ཏེ། མཐུ་ནི།
དབྱེ་བ་དྲུག་གིས་འཇུག་སྟེ། རིག་པ་གསུམ་ནི། སྔོན་གྱི་གནས་དང་། འཆི་འཕོ་སྐྱེ་བ་དང་།
ཟག་པ་ཟད་པ་རིག་པའོ། །བདུན་པ་ནི། དེ་ནི་དབང་མཆོག་ཐོབ་པའི་བློ་དང་ལྡན། །འགྲོ་
བ་དབང་མེད་རང་དབང་བཀོད་རྟག་ཏུ། །གཞན་ལ་ཕན་བྱ་གཅིག་ཏུ་མངོན་དགའ་སྟེ།།
སེང་གེ་བཞིན་དུ་རབ་བརྟན་སྲིད་ན་སྤྱོད། །ཅེས་སོ། །ཡེ་ཤེས་ཀྱི་མཆོག་ལ་དབང་ཐོབ་
པས། འགྲོ་བ་ཉོན་མོངས་པས་དབང་མེད་པ་རྣམས་རང་དབང་ཡོད་པ་ལ་འགོད་པས་
དབང་ཆེ་བ། རྟག་ཏུ་གཞན་ལ་ཕན་འདོགས་པར་དགའ་བས་དགའ་བ་ཆེ་བ། སྲིད་པས་མི་
འཇིགས་པས་མི་འཇིགས་པ་ཆེ་བ་གསུམ་མོ། །གཉིས་པ་ནི། ཇི་ལྟར་ན། གཟོད་མ་སྟེ།
གདོད་མ་ནས་རང་བཞིན་གྱིསསྤྲོས་པ་དང་མཚན་མ་ཐམས་ཅད་ཞི་བ་ཉིད་དུ་རྟོགས་པར་
བྱའི། དེ་དག་ལ་རློམ་སེམས་སུ་མ་བྱེད་ཅིག་ཅེས་སོ། །མདོ་ནི། མངོན་པར་ཤེས་པ་དེ་དག་
གིས་རློམ་སེམས་སུ་འགྱུར་བ་མེད་དེ། འདི་ལྟར། རང་བཞིན་གྱིས་སྟོང་པའི་ཕྱིར་རོ། །ཞེས་
སོ༑ ༑གསུམ་པ་ཅིའི་དོན་དུ་ན། རྣམ་མཁྱེན་ཐོབ་པའི་དོན་དུ་སྟེ། མདོ་ནི། མངོན་པར་ཤེས་
པ་ཡོངས་སུ་དག་པ་ནི། རྣམ་མཁྱེན་ཉིད་གཏོད་པར་བྱེད་དོ། །ཞེས་སོ། ། །
བཞི་པ་ལ་གཉིས་ཏེ། མཐོང་ལམ་དང་། སྒོམ་ལམ་ལ་གདམས་པའོ། །དང་
པོ་ལ། གང་ལ་དང༌། ཇི་ལྟར་རོ། །དང་པོ་ལ། ཡུལ་བདེན་པ་བཞིས་བསྡུས་པའི་ཡེ་ཤེས་
སྐད་ཅིག་མ་བཅུ་དྲུག་གི་ངོ་བོ་ཉིད་བདེན་བཞི་ལ་ཆོས་ཤེས་པའི་བཟོད་པ་བཞི་དང་། རྗེས་
སུ་ཤེས་པའི་བཟོད་པ་བཞི་དང༌། ཆོས་ཤེས་པ་བཞི་དང༌། རྗེས་སུ་ཤེས་པ་བཞིའི་བདག་
ཉིད་ཀྱིས་མཐོང་བའི་ལམ་ལའོ། །གཉིས་པ་ནི། སྒོམ་པར་བྱེད་ཅེས་དྲང་ངོ༌། །གང་གིས་ན། །
ཐབས་ཤེས་ཟུང་འབྲེལ་དུ་སྦྱོར་བས་རྣལ་འབྱོར་པ་སྟེ། བྱང་སེམས་གཟུགས་སོགས་ཆོས་
- ? 5 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅད་ངོ་བོ་ཉིད་མེད་པར་སྟོང་ཉིད་དུ་རྟོགས་པས་སོ། །ཇི་ལྟར་ན། སྒྱུ་མ་མཁན་རང་
གིས་སྤྲུལ་པའི་སྒྱུ་མ་ལ་ཞེན་པ་མེད་པ་བཞིན་དུ་ཆོས་ཐམས་ཅད་ལ་མངོན་པར་ཞེན་བྱ་དང་
ཞེན་བྱེད་མེད་པའི་ལུས་ཅན་ཏེ། ངོ་བོ་ཅན་ནམ། གཞི་ཅན་དུ་རྟོགས་ཏེ། རྣམ་པར་རོ།།
ཅིའི་དོན་དུ་ན། མཐོང་སྒོམ་དེས་སྤང་བར་བྱ་བའི་དངོས་པོ་ཀུན་བཏགས་ཀྱིས་བསྡུས་པའི་
སྒྲིབ་པའི་གཉེན་པོ་ཉིད་དུའོ། །མདོ་ནི། ཡུམ་ལ་སྤྱོད་པས་མིང་གི་བརྡར་བཏགས་པ་དང་།
ཐ་སྙད་དུ་བཏགས་པ་དང་། ཆོས་སུ་བཏགས་པ་ལ་བསླབ་པར་བྱའོ། །ཞེས་སོ། །གཉིས་པ་
ལ་ གཉིས་ ལས། གང་ ལ་ན། ཟག་མེད་ སྒོམ་པའི་ ལམ་ཆོསཅན། མཐོང་ ལམ་ གྱིས་ མ་
རྟོགས་པའི་ཆོས་ཉིད་ཙམ་མངོན་སུམ་དུ་རྟོགས་པའི་སྒོམ་ལམ་མཚན་ཉིད་པར་རྣམ་པར་
བཞག་པ་ནི་མེད་དེ། མཐོང་ལམ་དང་སྒོམ་ལམ་དག་ཆོས་ཉིད་ཙམ་མངོན་སུམ་དུ་རྟོགས་
པར་ཐ་དད་དུ་གྱུར་པ་མེད་པའི་ཕྱིར། རྟགས་གྲུབ་སྟེ། སྒོམ་ལམ་ཆོས་ཅན། མཐོང་ལམ་
དང་ཆོས་ཉིད་ཙམ་མངོན་སུམ་དུ་རྟོགས་པར་ཐ་དད་མེད་དེ། སྔར་ཇི་སྐད་དུ་བཤད་པའི་
མཐོང་ལམ་གྱིས་མངོན་སུམ་དུ་བྱས་པའི་དངོས་པོ་སྟེ། ཆོས་ཉིད་ཙམ་དེ་ལ་ཐ་མི་དད་པ་སྟེ།
དེ་ ཉིད་ ལ་ དམིགས་ ཏེ་ སྒོམ་ པའི་ ཕྱིར། དཔེར་ན། འདུས་བྱས་དང་འདུས་མ་བྱས་ནི།
འཁོར་འདས་དང༌། ཟག་བཅས་ཟག་མེད་དང་། རྒྱུ་རྐྱེན་ལས་སྐྱེས་མ་སྐྱེས་ལའང་འཇུག་
ཀྱང་། འདིར་ལམ་དང༌། འགོག་པ་སྟེ། དེ་དག་ངོ་བོ་གཅིག་པ་ཉིད་ཀྱིས་ཕན་ཚུན་གཅིག་
ལས་གཅིག་ངོ་བོ་ཐ་དད་དུ་གདགས་པར་མི་ནུས་ཀྱི། ཐ་སྙད་ཙམ་དུ་དབྱེ་བ་ཡོད་པ་དེ་
བཞིན་དུའོ། །བསྡུ་བར། ས་རྣམས་ཀྱི་ཐོབ་པ་ཇི་ལྟ་བུ་ཞེ་ན། སྨྲས་པ། གང་གི་ཚེ་ཡང་དག་
པའི་སྐྱོན་མེད་པ་ལ་འཇུག་ཅིང་བསམ་པ་ཡང་དག་པ་ཐོབ་པ་དེའི་ཚེ་ཆོས་ཐམསཅད་གཅིག་
ཅར་ཐོབ་པ་ཡིན་ནོ། །ཞེས་སོ། །དེས་ན་མཐོང་ལམ་གྱི་རྒྱུན་གོམས་པར་བྱེད་པ་ལ་སྒོམ་
- 25 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ལམ་དུ་བཏགས་པ་ལའོ། ། །
གཉིས་པ་ཇི་ ལྟར་ན། རྣམ་པར་སྒོམ་པར་བྱེད་དོ། །ཞེས་དྲང་ངོ༌། །གང་ན།
སྒོམ་ལམ་དེ་ནིའོ། །ཅིའི་དོན་དུ་ན། སྒོམ་ལམ་དེས་སྤང་བར་བྱ་བའི་དངོས་པོ་སྒྲིབ་པ་ལྷན་
སྐྱེས་ཀྱི་གཉེན་པོ་ཉིད་དུའོ། །འོ་ན། སྒོམ་ལམ་གྱིས་ སྒོམ་སྤང་སྤོང་མི་ནུས་པར་ཐལ།
མཐོང་ལམ་དང་ཆོས་ཉིད་ཙམ་རྟོགས་པར་ཐ་དད་མེད་པའི་ཕྱིར་ཞེ་ན། ཆོས་ཉིད་ཙམ་
རྟོགས་པར་ཐ་དད་མེད་པ་འོན་ཀྱང་སྒོམ་ལམ་གྱིས་སྒོམ་སྤང་སྤོང་བ་རྟེན་ཅིང་འབྲེལ་བར་
འབྱུང་བ་རྒྱུ་དང་འབྲས་བུའི་ཆོས་ཉིད་བསམ་གྱིས་མི་ཁྱབ་པའི་ཕྱིར་རོ། །མདོ་ནི། རབ་
འབྱོར་འདུས་བྱས་ཀྱི་དབྱིངས་མེད་པར་འདུས་མ་བྱས་ཀྱི་དབྱིངས་སུ་གདགས་པར་མི་ནུས་
སོ༑ ༑ཞེས་སོ། །བཞི་པ་ནི། གདམས་ངག་ནི་ཆོས་ཅན། རྣམ་པ་བཅུ་ངེས་སོ། །བཅུ་པོ་འདི་
ཙམ་ཁོ་ནས་དེ་ལ་བརྟེན་པའི་དོན་ཐམས་ཅད་ཕུན་སུམ་ཚོགས་པར་འགྱུར་བའི་ཕྱིར་རོ།།
རྟགས་གྲུབ་སྟེ། གནས་སྐབས་དང༌། མཐར་ཐུག་གི་དོན་ཕུན་སུམ་ཚོགས་པ་སྒྲུབ་པ་ལ།
སྒྲུབ་ པའི་ ངོ་བོ། དམིགས་ཡུལ། རྟེན། རྒྱུ་བཞིར་ངེས་ལ། སྤྱིར་ གདམས་ངག་ དེ་ ལྟར་
བཤད་པ་བྱས་པ་ན། བྱང་ཆུབ་ཀྱི་སེམས་དང་། སེམས་དེས་འཕངས་པའི་ཡོན་ཏན་གྱི་ཆོས་
ཀྱི་ངོ་བོ་ཉིད་ཀྱི་ཡུམ་ལ་སྒྲུབ་པའི་རྣམ་པ་སྟེ། ངོ་བོ་གང་ཞེ་ན། མི་དམིགས་པར་བསྒྲུབ་པ་
བསྟན། སྒྲུབ་པ་དེའི་བླང་དོར་གྱི་དམིགས་པ་གང་ཡིན་ན། འཕགས་པའི་བདེན་པ་བཞི་
བསྟན། རྟེན་གང་ཡིན་སྙམ་པ་ལ། སྐྱབས་གསུམ་བསྟན། རྒྱུ་ལའང་འགལ་རྐྱེན་སྤོང་བ་
དང༌། མཐུན་རྐྱེན་སྒྲུབ་པ་གཉིས་ལས། འགལ་རྐྱེན། བྱ་བ་ངན་ཞེན་གྱི་ལེ་ལོའི་གཉེན་པོ་
ཁྱད་པར་སོགས་མ་ཆགས་པའི་བརྩོན་གྲུས་བསྟན། ངལ་ནས་ལྡོག་པའི་གཉེན་པོར་མི་
ལྡོག་སོགས་མི་ངལ་བ་བསྟན། སྐྱིད་ལུག་ནས་ཐེག་དམན་དུ་ལྟུང་བའི་གཉེན་པོར་ཐེག་པ་
- 2 5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་ལམ་ཡོངས་སུ་འཛིན་པ་བསྟན། མཐུན་རྐྱེན་བླང་དོར་རང་གིས་ཤེས་པས་གཞན་གྱི་
སོགས་སྤྱན་ལྔ་དང་། ཚོགས་གཉིས་གསོག་པ་རྣམ་མཁྱེན་ཉིད་སོགས་མངོན་ཤེས་དྲུག་དང་།
དག་ཅིང་མཐར་ཐུག་པའི་རྒྱུ་གང་ཡིན་པ་མཐོང་བ་དང་སྒོམ་པའི་ལམ་དག་སྟེ། དོན་གཉིས་
ཕུན་སུམ་ཚོགས་པ་སྒྲུབ་བྱེད་བཅུ་པོ་དེ་དག་ཐམས་ཅད་གདམས་ངག་གི་སྐབས་སུ་བསྟན་
པའི་ཕྱིར་རོ། །
གཉིས་པ་ལ་གསུམ་ལས། སྔ་འགྲེལ་ནི། འཆད་དོ། །གང་དུ་ན། དགེ་འདུན་
དཀོན་མཆོག་གི་སྐབས་སུ། གང་གི་དོན་དུ་ན། དབྱེ་བ་བདེ་བླག་ཏུ་རྟོགས་པར་བྱ་བའི་ཕྱིར་
རོ༑ །གང་ གིས་ན། རྗོད་ བྱེད་བར་སྐབས་ ཀྱི་ ཚིགས་བཅད་གཉིས་པོས་སོ། །རྩ་བ་ལ་
མཚོན་བྱེད་དཔེའི་དགེ་འདུན། མཚོན་བྱ་དོན་གྱི་དགེ་འདུན། དེ་དག་གི་རྣམ་གཞག་དཔྱད་
པ་དང་གསུམ་མོ། །དང་པོ་ལ། ཆགས་བྲལ་སྔོན་སོང་དང་། སྔོན་དུ་མ་སོང་བ་གཉིས་སོ།།
དང་པོ་ལ། རེ་ཞིག་མཐོང་ལམ་སྐད་ཅིག་བཅོ་ལྔ་ལ་གནས་པ་དབང་རྟུལ་དད་པའི་རྗེས་
འབྲང་དང་།དབང་རྣོན་ཆོས་ཀྱི་རྗེས་འབྲང་གཉིས་ཡོད་ཅིང་། དེ་དག་སྔར་སྒོམ་སྤང་ཡེ་མ་
སྤངས་པའམ། ལོ་ཀའི་ལམ་གྱིས་འདོད་པའི་སྒོམ་སྤང་ལྔ་མན་ཆད་སྤངས་ནའང་འབྲས་བུ་
དང་པོ་ལ་ཞུགས་པའོ། །འདི་ཆགས་བྲལ་སྔོན་སོང་མིན་ནོ། །དྲུག་པ་ནས་བརྒྱད་ཀྱི་བར་
སྤངས་ན། འབྲས་བུ་གཉིས་ པ་ ལ་ ཞུགས་པའོ། །འདོད་པ་ལ་འདོད་ཆགས་དང་བྲལ་
བའམ། དེར་མ་ཟད་གོང་མ་ཅི་ཡང་མེད་པའི་སྐྱེ་མཆེད་ཀྱི་བར་ལ་འདོད་ཆགས་དང་བྲལ་
ན༑ འབྲས་བུ་གསུམ་པ་ལ་ཞུགས་པའོ། །དེ་རྣམས་ལ་སེམས་སྐད་ཅིག་བཅུ་དྲུག་པ་སྐྱེས་
པ་ན། སྔར་འབྲས་བུ་གང་ལ་ཞུགས་པ་དེའི་འབྲས་གནས་སུ་འགྱུར་རོ། །དགྲ་བཅོམ་པར་
འགྱུར་བ་མི་སྲིད་དེ། མཐོང་ལམ་གྱིས་སྒོམ་སྤང་སྤོང་མི་སྲིད་ལ། མཐོང་ལམ་གྱི་སྔོན་དུ་
1
- 25 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
སྲིད་རྩེ་ལ་འདོད་ཆགས་དང་བྲལ་བ་མི་སྲིད་པའི་ཕྱིར་རོ། །དེའི་ཚེ་དབང་རྟུལ་ནི། དད་
པས་མོས་པ་ཞེས་བྱ་ལ། དབང་རྣོན་ནི། མཐོང་བས་ཐོབ་པ་ཞེས་བྱའོ། །འོ་ན། འདོད་པའི་
སྒོམ་སྤང་ལྔ་སྤང་པ་བཅུ་དྲུག་པ་ལ་གནས་པ་དེ། ལན་ཅིག་ཕྱིར་འོང་གི་འབྲས་བུ་ལ་ཞུགས་
པར་མི་འགྱུར་རམ་ཞེ་ན། འབྲས་བུ་ཐོབ་ནས་འབྲས་བུ་ཁྱད་པར་ཅན་གྱི་ལམ་མ་ཐོབ་པས་
འབྲས་བུ་ལ་གནས་པ་ཇི་སྲིད་དུ་ཁྱད་པར་དུ་བྱ་བའི་ཕྱིར་འབྲས་བུ་གཞན་ཐོབ་པ་ལ་མི་
བརྩོན་པ་དེ་སྲིད་དུ་ཞུགས་པ་མ་ཡིན་ནོ། །མཛོད་དུ། དབང་པོ་རྣོ་རྟུལ་དེ་དག་ཏུ། །དད་
དང་ཆོས་ཀྱི་རྗེས་འབྲང་བ། །སྒོམ་པས་སྤང་བྱ་མ་སྤངས་ན། །འབྲས་བུ་དང་པོ་ལ་ཞུགས་
པ༑ ༑རྣམ་ལྔའི་བར་བཅོམ་གཉིས་པ་ལ། །དགུ་པ་ཚུན་ཆད་ཟད་པ་ཡིན། །འདོད་པའམ་
ཡང་ན་གོང་མ་ལས། །ཆགས་བྲལ་གསུམ་པ་ལ་ཞུགས་པ། །གང་ཞིག་གང་ལ་ཞུགས་པ་ནི།།
བཅུ་དྲུག་པ་ལ་དེ་འབྲས་གནས། །དེ་ཚེ་དབང་པོ་རྣོ་རྟུལ་དག །དད་པས་མོས་དང་མཐོང་
བས་ཐོབ། །འབྲས་ཐོབ་འབྲས་བུའི་ཁྱད་པར་གྱི། །ལམ་ཐོབ་མེད་པ་དེ་ཡི་ཕྱིར། །འབྲས་
གནས་ཁྱད་པར་བྱ་བའི་ཕྱིར། །མི་བརྩོན་པ་ནི་བཞུགས་མ་ཡིན། །ཞེས་སོ། །གཉིས་པ་ལ།
གཅིག་ཅར་བ་དང༌། རིམ་གྱིས་པ་གཉིས་སོ། །དང་པོ་ནི། ཀུན་བཏུས་སུ། གཅིག་ཅར་ངེས་
པར་འབྱིན་ནི་གང༌། བདེན་པ་རྣམས་མངོན་པར་རྟོགས་པར་བྱས་ནས་མི་ལྕོགས་པ་མེད་པ་
ལ་བརྟེན་ཏེ་ལོ་ཀ་ལས་འདས་པའི་ལམ་གྱིས་ཁམས་གསུམ་ན་སྤྱོད་པའི་ཉོན་མོངས་པ་
རྣམས་རྣམ་པས་གཅིག་ཅར་སྤོང་བ་སྟེ། འདི་ནི། རྒྱུན་དུ་ཞུགས་པའི་འབྲས་བུ་དང་། དགྲ་
བཅོམ་ པའི་འབྲས་བུ་གཉིས་ལ་གདགས་སོ། །ཕལ་ཆེར་ནི། མཐོང་བའི་ཆོས་སམ། འཆི་
བའི་དུས་ཀྱི་ཚེ་ཀུན་ཤེས་པ་ཐོབ་པར་བྱེད་དོ། །གལ་ཏེ་མི་ བྱེད་ན་ཡང་། དེ་སྨོན་ལམ་གྱི་
སྟོབས་ཅན་ཡིན་ཏེ། སྨོན་ལམ་གྱི་དབང་གིས་འདོད་པའི་ཁམས་ཉིད་དུ་སྐྱེས་ཏེ། སངས་
- 255.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་འབྱུང་བ་མེད་པ་ན། རང་རྒྱལ་བར་འགྱུར་རོ། །ཞེས་སོ། །
གཉིས་པ་ལ་བཞི་སྟེ། རྒྱུན་ཞུགས། ཕྱིར་འོང༌། ཕྱིར་མི་འོང༌། དགྲ་བཅོམ་པའོ།།
དང་པོ་ལ། འབྲས་བུ་ལ་ཞུགས་པ་ནི། བཤད་ཟིན་ལ། གནས་པ་ལ་གཉིས་ཏེ། སྲིད་པ་
ལན་བདུན་པ་དང་། རིགས་ནས་རིགས་སྐྱེའོ། །དང་པོ་ནི། འབྲས་བུ་ལ་གནས་པ་ཚེ་དེ་ལ་
སྒོམ་སྤང་གཅིག་ཀྱང་མ་སྤངས་ན། ཚེ་བདུན་གྱི་བར་དུ་སྐྱེ་ལ། མཐར་མཐོང་ལམ་སྐྱེས་
པའི་རྟེན་དང་འདྲ་བའི་རྟེན་ལ་དགྲ་བཅོམ་པ་ཐོབ་པའོ། །ཐམས་ཅད་ཚེ་བདུན་པ་ནི་མ་ཡིན་
གྱི། བུལ་ཤོས་ཡིན་པས་རེ་ལྟར་ཐོགས་ན་ལན་བདུན་པའོ། །བྱེ་བྲག་ཏུ་སྨྲ་བ་ནི། ལྷ་དང་
མིའི་སྲིད་པ་ལན་བདུན་བར་ལན་བདུན་ཏེ། ཉེར་བརྒྱད་དུ་ལེན་ཡང་། བདུན་ཚན་དུ་འདྲ་
བའི་ཕྱིར་ལན་བདུན་པ་སྟེ། ཤིང་འདབ་མ་བདུན་པ་བཞིན་ནོ། །བར་སྐབས་སུ་འཕགས་
པའི་ལམ་སྔོན་དུ་བྱེད་པ་ལ། ཡོངས་སུ་མྱ་ངན་ལས་མི་འདའ་ཞིང༌། སྲིད་པ་ཐ་མའི་ཚེ་
སངས་རྒྱས་འབྱུང་བ་མེད་པ་ན། རང་རྒྱལ་དུ་འགྱུར་རོ། །མཛོད་དུ། འབྲས་གནས་སྒོམ་
སྤང་བྱ་མ་ཟད། །རེ་ལྟར་ཐོགས་ན་ལན་བདུན་པ། །ཞེས་སོ། །གཉིས་པ་ནི། སྤངས་པ།
མཐོང་ལམ་གྱི་ཚེ་དེ་ལ་འདོད་ཁམས་ཀྱི་སྒོམ་སྤང་ཆེན་པོ་གསུམ་མམ། འབྲིང་གི་ཆེན་པོ་
སྤངས་པ། རྟོགས་པ། སྒོམ་ལམ་ཟག་མེད་ཀྱི་དབང་པོ་ཆུང་ངུ་གསུམ་མམ། འབྲིང་གི་ཆུང་
ངུ་ཐོབ་པ། སྐྱེ་བ། ཉོན་མོངས་གསུམ་སྤངས་ན་གསུམ། བཞི་སྤངས་ན་གཉིས་ལེན་པའོ།།
དེ་ལ་གཉིས་ལས། ལྷའི་རིགས་ནས་རིགས་སྐྱེ་ནི། མཐོང་ལམ་འདོད་ལྷའི་རྟེན་ལ་ཐོབ་པ།
འདོད་ལྷའི་ནང་དུ་ལན་གཉིས་སམ་གསུམ་དུ་སྐྱེ་བའོ། །གཉིས་པ་མིའི་རིགས་ནས་རིགས་
སྐྱེ་ནི། མིའི་རྟེན་ལ་མཐོང་ལམ་ཐོབ་པ། མིར་ལན་གཉིས་སམ། གསུམ་དུ་སྐྱེས་ནས་གླེང་
དེའམ། གཞན་དུ་མྱ་ངན་ལས་འདས་པ་སྟེ། མཛོད་དུ། རྣམ་གསུམ་རྣམ་བཞི་ལས་གྲོལ་བ།།
- 25 (G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། (༡༢
ཚེ་གཉིས་གསུམ་དུ་རིགས་ནས་རིགས། །ཞེས་སོ། །དེ་དག་ཁམས་གོང་མར་སྐྱེ་བ་མི་སྲིད་
དེ༑ འདོད་ཁམས་སུ་ཚེ་ཡོངས་སུ་གྱུར་པའི་ཉན་ཐོས་འཕགས་པ་ཡིན་པའི་ཕྱིར་རོ། །དེ་
དང་ཁམས་གོང་མར་སྐྱེས་པ་ལ། འབྲས་བུ་ཐོབ་པ་ལས་ཉམས་པ་དང༌། དབང་པོ་རྟུལ་པོ་
ལས་རྣོན་པོར་འཕོ་བ་མེད་དེ། འདོད་པར་ཚེ་ཡོངས་གྱུར་པའི་འཕགས། ཁམས་གཞན་དུ་
ནི་འགྲོ་བ་མེད། །དེ་དང་གོང་མར་སྐྱེས་པ་ཡིན། །ཡོངས་ཉམས་དབང་པོ་འཕོ་མི་བརྟེན།།
ཞེས་སོ། །གཉིས་པ་ལ། ཞུགས་གནས་གཉིས་ལས། དང་པོ་ནི། འདོད་པའི་སྒོམ་སྤང་ལྔ་
མན་ཆད་སྤངས་པ། དྲུག་པ་སྤོང་བ་ལ་ཕྱོགས་པ་སྟེ། མཛོད་དུ། རྣམ་པ་ལྔ་ཡི་བར་བཅོམ་
པ༑ ༑གཉིས་ པ་ ལ་ནི་ཞུགས་པ་ ཡིན། །ཞེས་སོ། །གཉིས་པ་ནི། དྲུག་པ་ནས་བརྒྱད་ པ་
སྤངས་པའི་བར་ཏེ། དེ་ལ་འབྲས་གནས་ཙམ་དང༌། ཁྱད་པར་ཅན་བར་ཆད་གཅིག་པ་
གཉིས་སོ། །དང་པོས་ནི། རྟེན་དེ་ལ་ཉོན་མོངས་དྲུག་པ་སྤངས་པ་ལྷར་ལན་ཅིག་སྐྱེས་ནས་
མིར་ལན་ཅིག་འོང་བ་སྟེ། རིས་འདྲ་གཅིག་ལས་མེད་པས་ལན་ཅིག་ཕྱིར་འོང་ངོ༌། །མཛོད་
དུ༑ རྣམ་པ་དྲུག་པ་ཟད་གྱུར་པ། །དེ་ནི་ལན་ཅིག་ཕྱིར་འོང་བ། །ཞེས་སོ། །གཉིས་པ་ནི།
འབྲས་བུ་གཉིས་པ་ལ་གནས་པ་དེ་ཉིད། སྤངས་པ། ཚེ་དེ་ལ་ཉོན་མོངས་བདུན་ནམ་བརྒྱད་
སྤངས་པ། རྟོགས་ པ། ཟག་མེད་ཀྱི་དབང་པོ་བདུན་ནམ་བརྒྱད་ཐོབ་པ། སྐྱེ་བ་གཅིག་
བླངས་ནས་མྱ་འདས་སམ། ཕྱིར་མི་འོང་ཐོབ་པ་སྟེ། དེ་མྱང་འདས་ལ་ཚེ་གཅིག་གིས་བར་
ཆོད་པའོ། །ཕྱིར་མི་འོང་གི་འབྲས་བུ་ལ་ཉོན་མོངས་གཅིག་གིས་བར་ཆོད་པས་ན། བར་
ཆད་ གཅིག་ པའོ། །མཛོད་དུ། ཉེས་ཆ་བདུན་དང་བརྒྱད་ཟད་ པ། །ཚེ་གཅིག་བར་ ཚད་
གཅིག་པ་དང་། །གསུམ་པ་ལ་ནི་ཞུགས་པ་ཡིན། །ཞེས་སོ། །
གསུམ་པ་ལ། ཞུགས་གནས་གཉིས་ལས། དང་པོ་ནི། འདོད་པའི་ཉོན་མོངས་
- 2 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདུན་ནམ་བརྒྱད་སྤངས་པ། དགུ་པ་ སྤོང་བ་ལ་སྦྱོར་བའོ། །གཉིས་པ་ནི། འདོད་ པའི་
ཉོན་མོངས་དགུ་ཟད་པ་ནས་བརྩམས་ཏེ་སྲིད་རྩེའི་ཉོན་མོངས་བརྒྱད་ཟད་པའི་བར་ཐམས་
ཅད་ཡིན་པས། དེ་ལ་བཞི་སྟེ། ཕྱིར་མི་འོང་ཐོབ་པའི་ཚེ་དེ་ལས་གཟུགས་ཀྱི་ཉོན་མོངས་མ་
སྤངས་གཟུགས་སུ་ཉེར་འགྲོ། དེ་སྤངས་ཀྱང་གཟུགས་མེད་ཀྱི་ཉོན་མོངས་མ་སྤངས་པ་
གཟུགས་མེད་དུ་ཉེར་འགྲོ། ཟག་པ་ཐམས་ཅད་ཟད་པར་བྱེད་པ་མཐོང་བའི་ཆོས་ལ་ཞི་བ།
ཐོབ་པ་འགོག་པ་ལུས་ཀྱིས་མངོན་སུམ་དུ་བྱེད་པའོ། །དང་པོ་ལ་གསུམ་སྟེ། མངོན་པར་
འགྲུབ་པ་ཙམ་གྱི་ལས་ཅན་དང༌། སྐྱེས་ནས་མྱོང་འགྱུར་གྱི་ལས་ཅན་དང་། ལན་གྲངས་
གཞན་ལ་མྱོང་འགྱུར་གྱི་ལས་ཅན་ནོ། །དང་པོ་ནི། གཟུགས་ཀྱི་ཉོན་མོངས་མ་སྤངས་པའི་
ཕྱིར་མི་འོང་གཞིར་བྱས་ལ། དབང་པོ་རྣོན་པོ་ཉོན་མོངས་པ་ཆུང་ངུ་གཟུགས་སུ་སྐྱེ་བའི་ཀུན་
སྦྱོར་སྤངས་པ། མངོན་པར་འགྲུབ་པའི་ཀུན་སྦྱོར་མ་སྤངས་པ་དེ་ཉིད། གཟུགས་ཀྱི་བར་དོ་
མངོན་པར་གྲུབ་ནས་ཟག་མེད་ཀྱི་ལམ་བསྒོམས་ཏེ་དགྲ་བཅོམ་པ་ཐོབ་པར་བྱེད་པ་སྟེ། དེ་
ལའང་དབང་པོ་སོགས་ཆུང་འབྲིང་ཆེ་གསུམ་གྱིས་བར་དོའི་ཚེ་སྟོད་དང་། ཚེ་དཀྱིལ་དང་།
ཚེ་གཞུག་ཏུ་འདའ་བ། དཔེ་གསུམ་གྱིས་མྱུར་བ་དང་། མྱུར་བ་མ་ཡིན་པ་དང་། ཡུན་རིང་མོ་
ཞིག་ནས་འདའ་བ་གསུམ་མོ། །གཉིས་པ་ནི། དབང་པོ་འབྲིང་། ལས་དང་ཉོན་མོངས་པ་
ཐམས་ཅད་འབྲིང་དུ་གྱུར་པ། གཟུགས་ཁམས་སུ་སྐྱེ་བ་གཅིག་བླངས་ནས་འདའ་བ་ལ།
འབྲིང་པོའི་རྣོ་འབྲིང་རྟུལ་གསུམ་གྱིས་གཟུགས་སུ་སྐྱེས་མ་ཐག་ལྷག་བཅས་སུ་འདའ་བ་
དང་། ཚེ་དཀྱིལ་ལ་འབད་རྩོལ་ལ་བརྟེན་ནས་ཐོབ་པ་མངོན་པར་འདུ་བྱེད་པ་དང་བཅས་ཏེ་
འདའ་བ་དང༌། ཚེ་གཞུག་ཏུ་འབད་མི་དགོས་པར་ཐོབ་པ་འདུ་བྱེད་མེད་པར་འདའ་བ་
གསུམ་མོ། །གསུམ་པ་ནི། དབང་རྟུལ། ལས་དང་ཉོན་མོངས་ པ་ ཆེ་བ། སྐྱེ་བ་ གོང་དུ་
- 2 5 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
བརྒྱུད་ནས་འདའ་བ་སྟེ། འདི་ལ་ལྷག་མཐོང་ཤས་ཆེར་སྤྱོད་པ་འོག་མིན་གྱི་དང༌། ཞི་
གནས་ཤས་ཆེར་སྤྱོད་པ་སྲིད་རྩེའི་མཐར་ཐུག་པར་འགྲོ་བ་གཉིས་སོ། །དང་པོ་ནི། འདོད་
པའི་རྟེན་ལ་ཕྱིར་མི་འོང་ཐོབ་པས་བསམ་གཏན་བཞི་པའི་སེམས་ལ་བརྟེན་ནས་མཉམ་
གཞག་བདེན་པའི་རྣམ་པ་ཅན་ཟག་མེད་གཉིས་ཀྱི་བར་དུ་རྗེས་ཐོབ་ཟག་བཅས་ལོ་ཀའི་
རྣམ་པ་ཅན་གཅིག་སྤེལ་བ་ཆུང་ངུ་གསུམ་སྤེལ། བཞི་ལ་གཉིས་སྤེལ་བ་འབྲིང་པོ་དྲུག་སྤེལ།
དྲུག་ལ་གསུམ་སྤེལ་བ་ཆེན་པོ་དགུ་སྤེལ། བརྒྱད་ལ་བཞི་སྤེལ་བ་ཤིན་ཏུ་ཆེ་བ་བཅུ་གཉིས་
སྤེལ། བཅུ་ལ་ལྔ་སྤེལ་བ་ཆེས་ཆེར་ཆེ་བ་བཅོ་ལྔ་སྤེལ་ལས་མ་ཉམས་ན། གཙང་མ་རིས་ཀྱི་
ལྷ་ལྔར་རིམ་པ་བཞིན་སྐྱེ་མོད། ཉམས་ན། བསམ་གཏན་དང་པོའི་བར་དུ་འོངས་ཏེ། ཤི་
ནས་བསམ་གཏན་དང་པོར་སྐྱེ་ཞིང་། དེ་ནས་རིམ་གྱིས་འོག་མིན་དུ་འདའ་བ་ལ་རྟུལ་པོའི་
རྣོ་འབྲིང་རྟུལ་གསུམ་གྱིས་འཕར་བ་དང༌
། ཕྱེད་དུ་འཕར་བ་དང༌། གནས་ཐམས་ཅད་དུ་
འཆི་འཕོ་བའོ། །དང་པོ་ནི། འདོད་པ་ནས་ཚངས་རིས་སུ་སྐྱེས། དེར་བཅོ་ལྔ་སྤེལ་བསྒོམས་
ནས་འོག་མིན་དུ་སྐྱེས་ཏེ་དགྲ་བཅོམ་པ་ཐོབ་པའོ། །གཉིས་པ་ནི། འདོད་པ་ནས་ཚངས་
རིས། དེ་ནས་གནས་གཙང་མའི་གནས་ཅིག་གམ་གཉིས་སུ་སྐྱེས་ནས། དེ་ནས་འོག་མིན་དུ་
དགྲ་བཅོམ་པ་ཐོབ་པའོ། །གསུམ་པ་ནི། འདོད་པ་ནས་ཚངས་རིས། ཚངས་པའི་མདུན་ན་
འདོན། ཚངས་ཆེན་གསུམ་ལས། ཚངས་ཆེན་ནི། ལྟ་བའི་གནས་ཡིན་པའི་ཕྱིར་དང་། གཙོ་
བོ་གཅིག་ཏུ་ཟད་པས་འཕགས་པ་རྣམས་མི་སྐྱེའོ། །བསམ་གཏན་གཉིས་པའི་འོད་ཆུང་།
ཚད་མེད་འོད། འོད་གསལ་གསུམ། གསུམ་པའི་དགེ་ཆུང་། ཚད་མེད་དགེ། དགེ་རྒྱས་དང་།
བཞི་པའི་སོ་སོ་སྐྱེ་བོའི་གནས་ཀྱི་ཡན་ལག་སྤྲིན་མེད། བསོད་ནམས་སྐྱེས། འབྲས་བུ་ཆེ་
གསུམ། འཕགས་པའི་གནས་ཀྱི་ཡན་ལག་མི་ཆེ་བ། མི་གདུང་བ། གྱ་ནོམ་སྣང་བ། ཤིན་
- 2 59 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏུ་མཐོང་བ། འོག་མིན་ཏེ། གཙང་མ་རིས་ཀྱི་ལྷ་ལྔ་སྟེ། དེ་ཐམས་ཅད་དུ་སྐྱེ་ཞིང་འོག་མིན་
དུ་དགྲ་བཅོམ་པ་ཐོབ་པའོ། །གཉིས་པ་ནི། གོང་དུ་འཕོ་བ་བསམ་གཏན་མ་སྤེལ་བར་ཞི་
གནས་ཤས་ཆེར་བསྒོམས་ཤིང་སྙོམས་འཇུག་གི་རོ་མྱངས་པས་ཚངས་རིས་ནས་འབྲས་བུ་
ཆེའི་བར་ཐམས་ཅད་དུ་སོང་ནས་གནས་གཙང་མ་བོར་ཏེ། གཟུགས་མེད་བཞིར་རིམ་གྱིས་
སོང་སྟེ། མཐར་དགྲ་བཅོམ་པ་སྲིད་རྩེར་ཐོབ་པའོ། །གོང་དུ་འཕོ་བ་དེ་དག་བར་སྐབས་སུ་
ཡང་མྱ་ངན་ལས་འདར་རུང་ངོ༌། །མཛོད་དུ། དེ་དགུ་ཟད་པ་ཕྱིར་མི་འོང་། །དེ་ནི་བར་སྐྱེས་
འདུ་བྱེད་དང་། །འདུ་བྱེད་མེད་ཡོངས་མྱ་ངན་འདའ། །གོང་དུ་འཕོ་བ་རྣམས་དེ་ནི། །བསམ་
གཏན་སྤེལ་ནས་འོག་མིན་འགྲོ། །དེ་འཕར་ཕྱེད་འཕར་ཐམས་ཅད་དུ། །འཆི་འཕོ་གཞན་
སྲིད་རྩེ་མོར་འགྲོ། །ཞེས་སོ། །གཉིས་པ་ནི། ཕྱིར་མི་འོང་ཐོབ་པ། རྟེན་དེ་ལ་གཟུགས་ལ་
འདོད་ཆགས་དང་བྲལ་ཡང་གཟུགས་མེད་ལ་འདོད་ཆགས་དང་མ་བྲལ་བས་གཟུགས་མེད་
དུ་སྐྱེས་ནས་དགྲ་བཅོམ་པ་ཐོབ་པར་བྱེད་པ་ལ། སྐྱེས་ནས་འདའ་བ། འདུ་བྱེད་པ་དང་
བཅས་ཏེ་འདའ་བ། འདུ་བྱེད་པ་མེད་པར་འདའ་བ། གོང་དུ་འཕོ་བ་དང་བཞིའོ། །བར་
དོར་འདའ་བ་མེད་དེ། གཟུགས་མེད་ཀྱི་བར་དོ་མེད་པའི་ཕྱིར་རོ། །མཛོད་དུ། གཞན་ནི་
གཟུགས་མེད་འགྲོ་རྣམས་བཞི། །ཞེས་སོ། །དེ་དག་མཐོང་ལམ་ཐོབ་པའི་རྟེན་དེ་ཉིད་ཀྱིས་
ཕྱིར་མི་འོང་ཐོབ་པའི་དབྱེ་བ་ཡིན་ནོ། །གསུམ་པ་ནི། འདོད་པའི་རྟེན་ལ་ཕྱིར་མི་འོང་ཐོབ་
ཅིང་། ཁམས་གོང་མའི་ཉོན་མོངས་ཐམས་ཅད་ཀྱི་གཉེན་པོའང་ཚེ་དེ་ལ་རྫོགས་ནས་ལྷག་
བཅས་དང་ལྷག་མེད་ཀྱི་མྱང་འདས་ཐོབ་པ་སྟེ། མཛོད་དུ། གཞན་ནི་འདི་ལ་མྱང་ངན་
འདའ། །ཞེས་སོ། །དེ་ཡང་འདོད་པར་ཚེ་ཡོངས་སུ་གྱུར་པའི་འཕགས་པ་ཐམས་ཅད་དང་།
གཞན་འགའ་ཞིག་ཀྱང་ཡོད་དོ། །བཞི་པ་ནི། མིའི་རྟེན་ལ་ཕྱིར་མི་འོང་ཐོབ་ནས་བསམ་
- 25 () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
གཏན་དང་པོ་ནས་སྲིད་རྩེའི་བར་རྫོས་པར་བྱས་ནས། དེ་ནས་འགོག་པའི་སྙོམས་འཇུག་
ཐོབ་པར་བྱས་ཏེ་འདའ་བ་ལ། འདོད་པར་ཚེ་ཡོངས་སུ་གྱུར་པའི་འཕགས་པ་ཡིན་ན། ཚེ་དེ་
ཉིད་ལ་འདའ་སྟེ། ཁམས་གོང་དུ་ནི་མི་འགྲོ་ལ་འདོད་པར་ཡང་མི་སྐྱེ་བའི་ཕྱིར་རོ། །ཚེ་
ཡོངས་སུ་མ་གྱུར་དབང་པོ་རྟུལ་ན་ཉམས་སྲིད་པས། ཕྱི་མ་ལ་གཟུགས་ཁམས་སུ་སྐྱེས་ཏེ་
འགོག་པ་ལ་སྙོམས་པར་ཞུགས་པས་མྱ་ངན་ལས་འདས་པར་འདྲ་བའི་ཆོས་ལུས་ཀྱིས་
མངོན་དུ་བྱེད་དོ། །ཅིའི་ཕྱིར་ལུས་ཀྱིས་མངོན་སུམ་དུ་བྱེད་ཅེ་ན། དེའི་ཚེ་སེམས་མེད་པས་
ལུས་ལ་བརྟེན་ཏེ་སྐྱེ་བའི་ཕྱིར་རོ། །དེ་ལས་ལངས་ནས་འགོག་པའི་སྙོམས་འཇུག་ནི། མྱ་
ངན་ལས་འདས་པ་དང་འདྲ་བར་ཞི་བ་ཡིན་ནོ་སྙམ་དུ་སེམས་པར་གྱུར་པ། རྣམ་ཤེས་དང་
བའི་ལུས། ཉོན་མོངས་པ་ཞི་བ་སྔོན་མ་ཐོབ་པ་ཐོབ་པར་འགྱུར་རོ། །མཛོད་དུ། འགོག་པ་
ཐོབ་ པའི་ ཕྱིར་མི་འོང༌། །ལུས་ ཀྱིས་མངོན་དུ་བྱེད་པར་འདོད། །ཅེས་སོ། །བཞི་པ་ལ།
ཞུགས་གནས་གཉིས་ལས། དང་པོ་ནི། ཕྱིར་མི་འོང་དེ་ཉིད་བསམ་གཏན་དང་པོའི་ཉོན་
མོངས་གཅིག་སྤངས་པ་ནས་སྲིད་རྩེའི་ཉོན་མོངས་བརྒྱད་སྤངས་པའི་བར་དང་། དེར་མ་
ཟད་དགུ་པ་སྤོང་བའི་བར་ཆད་མེད་ལམ་རྡོ་རྗེ་ལྟ་བུའི་ཏིང་ངེ་འཛིན་ལ་གནས་པ་ཡང་དགྲ་
བཅོམ་པའི་འབྲས་བུ་ལ་ཞུགས་པ་སྟེ། མཛོད་དུ། སྲིད་རྩེ་བར་ཆད་བརྒྱད་ཟད་པ། །དགྲ་
བཅོམ་ཉིད་ལ་ཞུགས་པ་ཡིན། །དགུ་པའི་བར་ཆད་མེད་ལམ་ཡང་། །དེ་ནི་རྡོ་རྗེ་ལྟ་བུ་ཡིན།།
ཞེས་སོ། །གཉིས་པ་ནི། ཉོན་མོངས་དགུ་པ་དེ་ཟད་པ་ཐོབ་པ་དང་ལྷན་ཅིག་ཏུ་ཟད་པ་ཤེས་
པ་རྣམ་གྲོལ་གྱི་ལམ་དེ་ཐོབ་པ་ན། བསླབ་པར་བྱ་བ་མེད་པས། མི་སློབ། གཞན་དོན་བྱེད་
པར་འོས། འདོད་ཆགས་དང་བཅས་པ་ཐམས་ཅད་ཀྱིས་མཆོད་པར་འོས་པས། དགྲ་བཅོམ་
པའོ། །མཛོད་དུ། དེ་ཟད་ཤེས་དང་དེ་ཟད་ཐོབ། །དེ་ཚེ་དེ་མི་སློབ་དགྲ་བཅོམ། །ཞེས་སོ། །
- 2 (G 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ། འབྲས་བུ་ལ་ཞུགས་པ་ལྔ། གནས་པ་བཅུ་བཞི། རང་རྒྱལ་
ཏེ༑ ཉི་ཤུ་ལས། དང་པོ་འབྲས་བུ་དང་པོ་ལ་ཞུགས་པ་དབང་པོ་རྟུལ་པོ་དད་པའི་རྗེས་སུ་
འབྲང་བ་ནི། མཐོང་བའི་ལམ་སྐད་ཅིག་བཅུ་དྲུག་ལ་བརྟེན་ནས་དད་པས་ལམ་དེའི་རྗེས་སུ་
འབྲང་བ་སྟེ། མདོ་ནི། བྱང་སེམས་གང་མིའི་ནང་ནས་ཤི་འཕོས་ཏེ་མི་དང་སྐལ་པ་མཉམ་པ་
ཉིད་དུ་སྐྱེད་པ་དེ་ནི། ཕྱིར་མི་ལྡོག་པའི་བྱང་སེམས་མ་གཏོགས་པ་དབང་པོ་རྟུལ་བ་ཡིན་ཏེ།
ཞེས་སོ། །ཕྱིར་མི་ལྡོག་པ་བཀོལ་བ་ནི། ས་དེར་ཕྱིར་མི་ལྡོག་པ་ཐོབ་པ་དེ་དབང་རྟུལ་ཡིན་
མི་སྲིད་པའི་ཕྱིར་རོ། །གཉིས་པ་དབང་པོ་རྣོན་པོ་བ་ཆོས་ཀྱི་རྗེས་འབྲང་ནི། མཐོང་ལམ་
སྐད་ཅིག་བཅུ་དྲུག་ལ་གནས་པ། ཤེས་རབ་ཀྱིས་ལམ་དེའི་རྗེས་སུ་འབྲང་བའོ། །མདོ་ནི།
བྱང་སེམས་གང་སངས་རྒྱས་ཀྱི་ཞིང་གཞན་ནམ། དགའ་ལྡན་གྱི་ལྷའི་རིས་ནས་ཤི་འཕོས་
ཏེ་འདིར་སྐྱེས་པ་དེའི་དབང་པོ་རྣམས་རྣོ་བར་འགྱུར་རོ། །ཞེས་སོ། །གསུམ་པ་ལ། སྔར་གྱི་
དབང་རྟུལ་དེ་ཉིད། འབྲས་བུ་བར་པ་གཉིས་ལ་ཞུགས་པ་ན། དད་པས་མོས་པ་སྟེ། དད་པ་
ལྷག་པ་ཉིད་ཀྱིས་ལྷག་པར་མོས་པར་རབ་ཏུ་ཕྱེ་བའོ། །མདོ་ནི། བྱང་སེམས་ཐབས་ལ་མི་
མཁས་པ་གང་དག །བསམ་གཏན་བཞི་སྒྲུབ་པར་བྱེད། ཕྱིན་དྲུག་ལའང་སྤྱོད་པར་བྱེད་
ཅིང་། བསམ་གཏན་ཐོབ་པ་དེས་ཀྱང་ལྷ་ཚེ་རིང་པོ་རྣམས་སུ་སྐྱེས་ཏེ། དེ་ནས་ཤི་འཕོས་
ནས་གལ་ཏེ་འདོད་པའི་ཁམས་ཀྱི་ལྷ་དང་མི་རྣམས་སུ་སྐྱེ་སྟེ། དེ་དག་ཀྱང་དབང་པོ་རྟུལ་
པོར་འགྱུར་གྱི། རྣོན་པོར་མི་འགྱུར་བ་དག་ཡོད་དོ། །ཞེས་སོ། །བཞི་པ་སྔར་གྱི་དབང་རྣོན་
དེ་ཉིད་འབྲས་བུ་བར་པ་གཉིས་ལ་ཞུགས་པ་ན། མཐོང་ཐོབ་སྟེ། ཤེས་རབ་ལྷག་པ་ཉིད་
ཀྱིས་རང་གི་མཐོང་བའི་ཤེས་རབ་ཀྱིས་རབ་ཏུ་ཕྱེ་བའོ། །མདོ་ནི། བྱང་སེམས་ཐབས་ལ་
མཁས་པ་གང་དག །བསམ་གཏན་དང་གཟུགས་མེད་པའི་སྙོམས་འཇུག་རྣམས་ལ་སྙོམས་
- 2 6
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
པར་ཞུགས་ཤིང་ཞེས་སོ། །འབྲས་བུ་ལ་གནས་པ་བཅུ་བཞིའི་དང་པོ་རྒྱུན་ཞུགས་མིའི་
རིགས་ནས་རིགས་སྐྱེ་ནི། འདོད་པའི་ཉོན་མོངས་གསུམ་བཞི་སྤངས། དེའི་གཉེན་པོ་ཟག་
མེད་ཐོབ་ཅིང་། སྐྱེ་བ་གསུམ་མམ་གཉིས་སུ་མིར་སྐྱེས་པ་སྟེ། མདོ་ནི། སེམས་ཅན་ཡོངས་
སུ་སྨིན་པར་བྱ་བའི་ཕྱིར་རྒྱལ་རིགས་ཤིང་སཱ་ལ་ཆེན་པོ་ལྟ་བུའམ། བྲམ་ཟེའི་རིགས་ཤིང་སཱ་
ལ་ཆེན་པོ་ལྟ་བུའམ། ཁྱིམ་བདག་གི་རིགས་ཤིང་སཱ་ལ་ཆེན་པོ་ལྟ་བུ་རྣམས་སུ་སྐྱེ་བའང་
ཡོད་ཅེས་སོ། །གཉིས་པ་ལ་ལྷའི་རིགས་ནས་རིགས་སྐྱེ་ནི། སྔར་བཞིན་ལས། འདོད་ལྷ་
དྲུག་ཏུ་སྐྱེ་བ་སྟེ། མདོ་ནི། རྒྱལ་ཆེན་བཞིའི་རིས་ཀྱི་ལྷ་རྣམས་དང་སྐལ་བ་མཉམ་པར་སྐྱེའོ།།
ཞེས་སོ། །གསུམ་པ་ལ་ལན་ཅིག་ཕྱིར་འོང་འབྲས་གནས་ནི། ལོ་ཀ་འདིར་ལན་ཅིག་འོངས་
ནས་གཞན་དུ་འདའ་བ་སྟེ། དེ་ཉིད་བར་ཆད་གཅིག་པ་ཡིན་པ་ནི། འདོད་པའི་ཉོན་མོངས་
བདུན་ནམ་བརྒྱད་སྤངས་པ། དེའི་གཉེན་པོ་ཐོབ་པ། སྐྱེ་བའི་ལྷག་མ་གཅིག་ལུས་པའོ།།
མདོ་ནི། བྱང་སེམས་གང་དག །བསམ་གཏན་བཞི་ནས་འཕགས་པའི་བདེན་པ་བཞིའི་བར་
དུ་ཐོབ་ཀྱང་དེ་དག་མངོན་དུ་མི་བྱེད་པ་དག་ཡོད་དེ། དེ་དག་ནི། ཚེ་གཅིག་གིས་ཐོགས་པར་
ཤེས་པར་བྱའོ། །ཞེས་སོ། །བཞི་པ་ཕྱིར་མི་འོང་འབྲས་གནས་ནི། ནམ་ཡང་སྐྱེ་བའི་སྐྱེ་
མཆེད་དུ་སྐྱེ་བ་གཉིས་པ་སྒྲུབ་པར་མི་བྱེད་པར་ཁྱད་པར་དུ་འགྲོའོ། །གང་དང་གང་དུ་སྐྱེས་
པ་དེ་དང་དེར་གཏན་མི་འོང་བ་སྟེ། དེའི་བར་དོར་འདའ་བ་ནི། ཁམས་གཉིས་ཀྱི་བར་གྱི་
ལྷའི་རིས་གང་རུང་དུ་སངས་རྒྱས་ནས་འདིར་བྱང་ཆུབ་པ་ལ་སོགས་སྟོན་པའོ། །མདོ་ནི།
ཚངས་རིས་ཀྱི་ལྷ་རྣམས་ནས་འོག་མིན་གྱི་ལྷ་རྣམས་ཀྱི་བར་དུ་སྐྱེ་བར་འགྱུར་ཞིང་། དེར་བླ་
ན་མེད་པའི་བྱང་ཆུབ་ཏུ་སངས་རྒྱས་ནས་སེམས་ཅན་རྣམས་ཀྱི་དོན་བྱེད་པ་དག་ཡོད་དོ།།
ཞེས་སོ། །ལྔ་པ་སྐྱེས་ནས་འདའ་བ་ནི། བྱང་ཆུབ་ཀྱི་ཤིང་དྲུང་དུ་སྐྱིལ་ཀྲུང་བཅས་པའི་
- 2 6 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཕྲལ་དུ་སེམས་དང་པོ་བསྐྱེད་པ་དེ་སྐྱེས་ནས། དེས་མྱ་ངན་ལས་འདའ་བའོ། །མདོ་ནི།
དང་པོ་སེམས་བསྐྱེད་པ་ཉིད་ཀྱིས་བླ་མེད་བྱང་ཆུབ་ཏུ་སངས་རྒྱ་ཞིང་ཞེས་པ་ནས་དེ་དག་
ཡོངས་སུ་མྱ་ངན་ལས་འདས་ནས་དམ་པའི་ཆོས་བསྐལ་པའམ་བསྐལ་པ་ལས་ལྷག་པར་
གནས་ པ་དག་ཡོད་དོ། །ཞེས་སོ། །དྲུག་པ་འདུ་བྱེད་པ་དང་བཅས་པས་འདའ་བ་ནི།
སེམས་ཅན་གྱི་དོན་ལ་མངོན་པར་བརྩོན་པས་ལམ་ལ་འཇུག་པ་ཅན་ནོ། །མདོ་ནི། དེ་དག་
སེམས་ཅན་རྣམས་ཀྱི་དོན་ལ་རྟག་ཏུ་བརྩོན་པས་སངས་རྒྱས་ཀྱི་ཞིང་ནས་སངས་རྒྱས་ཀྱི་
ཞིང་དུ་འགྲོའོ། །བྱང་སེམས་དེ་དག་ནི། སེམསཅན་གྱི་དོན་དུ་བསྐལ་པ་གྲངས་མེད་ཚད་
མེད་པ་རྣམས་ཀྱིས་བླ་མེད་བྱང་ཆུབ་ཏུ་སངས་རྒྱ་བ་དག་ཡོད་དོ། །ཞེས་སོ། །བདུན་པ་འདུ་
བྱེད་པ་མིན་པར་འདའ་བ་ནི། རིགས་ཀྱི་ཁྱད་པར་གྱིས་མྱུར་དུ་རྩོལ་བ་ཆུང་ངུས་བྱང་ཆུབ་
པའོ། །མདོ་ནི། དང་པོ་སེམས་བསྐྱེད་པ་ཉིད་ཀྱིས་བྱང་སེམས་ཀྱི་སྐྱོན་མེད་པ་ལས་ཡང་
དག་པར་འདས་ནས་ཕྱིར་མི་ལྡོག་པའི་ས་ལ་ཡང་ངེས་པར་གནས་ནས་སངས་རྒྱས་ཀྱི་ཆོས་
ཐམས་ཅད་ཀྱང་སྐྲུན་པར་བྱེད་པ་ཡོད་དོ། །ཞེས་སོ། །གོང་དུ་འཕོ་བ་ནི། གོང་དུ་འགྲོ་བའི་
གང་དུ་སྐྱེས་པ་དེར་འདའ་བ་མིན་པ་སྟེ། དེ་ལ་འོག་མིན་དང་སྲིད་རྩེར་འགྲོ་བ་གཉིས་ལས།
འོག་ མིན་ འགྲོ་ནི། གསུམ་ སྟེ། འཕར་ བ་ནི། བསམ་གཏན་གསུམ་ལས་ ཉམས་ པ་དེ།
བསམ་གཏན་དང་པོ་བསྒྲུབས་པས་ཚངས་རིས་སུ་སྐྱེས། དེར་བཞི་པ་བསྒོམས་པས་བར་མ་
དོར་ནས་འོག་མིན་དུ་སྐྱེ་བ་ནི། བརྒྱད་པའོ། །མདོ་ནི། བསམ་གཏན་བཞི་བསྒྲུབས་ཏེ་
བསམ་གཏན་ལས་ཡོངས་སུ་ཉམས་ནས་བསམ་གཏན་དང་པོ་བསྒྲུབས་ཏེ། ཚངས་རིས་ཀྱི་
ལྷ་རྣམས་སུ་སྐྱེས་ཤིང་དེ་དག་ཏུའང་བསམ་གཏན་རྣམས་བསྒྲུབས་ནས་འོག་མིན་གྱི་ལྷ་
རྣམས་སུ་སྐྱེས་ཤིང་། དེ་དག་ཏུའང་བསམ་གཏན་རྣམས་བསྒྲུབས་ནས་འོག་མིན་གྱི་ལྷ་
6)
- 2
6 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
རྣམས་སུ་སྐྱེས་ཏེ་སངས་རྒྱས་ཀྱི་ཞིང་སྣ་ཚོགས་རྣམས་སུ་བླ་མེད་བྱང་ཆུབ་ཏུ་སངས་རྒྱ་བ་
དག་ཡོད་དེ་ཞེས་སོ། །ཕྱེད་དུ་འཕར་བ་ནི། ཚངས་རིས་ནས་ཤི་འཕོས་ནས་གཙང་མར་
སྐྱེས་ཏེ་བར་གྱི་གནས་གཅིག་ལས་ཀྱང་བརྒལ་ཏེ་འོག་མིན་དུ་སྐྱེ་བ་སྟེ། དགུ་པའོ། །མདོ་
ནི༑ ཚངས་པའི་ ལོ་ ཀ་ནས་ཤི་འཕོས་ཏེ་གནས་གཙང་མར་སྐྱེས་ཏེ། གནས་གཙང་མའི་
གནས་གཅིག་གམ་གཉིས་བརྒལ་ཏེ། འོག་མིན་དུ་སྐྱེས་ནས་སངས་རྒྱས་ཀྱི་ཞིང་སྣ་ཚོགས་
རྣམས་སུ་བླ་མེད་བྱང་ཆུབ་ཏུ་སངས་རྒྱ་བ་དག་ཡོད་དོ། །ཞེས་སོ། །གནས་ཐམས་ཅད་དུ་
འཆི་འཕོ་བ་ནི། གཟུགས་ཀྱི་གནས་གཞན་ཐམས་ཅད་དུ་རྒྱུས་ནས་འོག་མིན་དུ་འཇུག་པ་
སྟེ༑ བཅུ་ པའོ། །མདོ་ནི། ཚངས་ རིས་ནས་འོག་མིན་གྱི་ལྷའི་བར་ དུ་ སྐྱེས་ཏེ། ཐབས་
མཁས་པས་སེམས་ཅན་དམྱལ་བ་པ་རྣམས་ལ་ཆོས་སྟོན་ཏོ། །ཞེས་སོ། །བཅུ་གཅིག་པ་གོང་
དུ་འཕོ་བ་གཉིས་པ་སྲིད་རྩེའི་མཐར་ཐུག་པར་འགྲོ་བ་ནི། སྙོམས་པར་འཇུག་པ་གཞན་
རྣམས་བསྒྲུབས་ཤིང་། གནས་གཞན་ཐམས་ཅད་དུ་སྐྱེས་ནས་གནས་གཙང་མའི་བར་མ་
ཞུགས་པར་གཟུགས་མེད་པར་རིམ་གྱིས་སྐྱེས་ནས་སྲིད་རྩེར་སོང་སྟེ་ཞིང་སྣ་ཚོགས་སུ་
འཚང་རྒྱ་བ་སྟེ། མདོ་ནི། བསམ་གཏན་དང་གཟུགས་མེད་པ་སྒྲུབ་པར་བྱེད་པ་དག་ཚངས་
རིས་ནས་དགེ་རྒྱས་ཀྱི་བར་གྱི་ལྷ་རྣམས་ཀྱི་ནང་དུ་སྐྱེ་ཞིང་། དེ་ནས་ནམ་མཁའ་མཐའ་ཡས་
སྐྱེ་མཆེད་ནས་སྲིད་པའི་རྩེ་མོའི་བར་དུ་སྐྱེ་བར་བྱེད་དེ། དེ་ནས་སངས་རྒྱས་ཀྱི་ཞིང་སྣ་
ཚོགས་སུ་སྐྱེ་བར་འགྱུར་རོ། །ཞེས་སོ། །བཅུ་གཉིས་པ་གཟུགས་ཀྱི་འདོད་ཆགས་བཅོམ་པ་
ནི༑ འདི་ནས་ཤི་འཕོས་ནས་གཟུགས་མེད་དུ་སྐྱེས་ནས་ཞིང་སྣ་ཚོགས་སུ་འཚང་རྒྱ་བ་སྟེ།
མདོ་ནི། བསམ་གཏན་དང་གཟུགས་མེད་པའི་སྙོམས་པར་འཇུག་པ་ཐོབ་པར་གྱུར་པ་དེ་
དག་ནམ་མཁའ་མཐའ་ཡས་སྐྱེ་མཆེད་ནས་སྲིད་པའི་རྩེ་མོའི་བར་དུ་སྐྱེ་བར་འགྱུར་ཞིང་དེ་
- 2 6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་སངས་རྒྱས་ཀྱི་ཞིང་སོགས་སོ། །བཅུ་གསུམ་པ་ནི། མཐོང་བའི་ཆོས་ལ་ཞི་བ་ཐོབ་པ་
ནི༑ གང་ཞིག་གང་གིས་མཐོང་བ་དེས་ཞི་བ་ཐོབ་པར་བྱེད་ཅིང་། ཕྱིས་འདི་ཉིད་དུ་འཚང་རྒྱ་
བ་སྟེ། མདོ་ནི། སེམས་ཅན་གང་དག་གིས་བྱང་སེམས་ཆེན་པོ་དེ་དག་མཐོང་བ་དེ་དག་ཀྱང་
སེམས་རབ་ཏུ་དང་བ་དེ་ཉིད་ཀྱིས་ཐེག་པ་གསུམ་གྱི་རིམ་གྱིས་ཡོངས་སུ་མྱ་ངན་འདའ་བར་
བྱེད་པ་དག་ཡོད་དོ། །ཞེས་སོ། །བཅུ་བཞི་པ་ལུས་ཀྱིས་མངོན་སུམ་དུ་བྱེད་པ་ནི། འགོག་
པའི་སྙོམས་འཇུག་ཐོབ་པས་མྱང་འདས་དང་འདྲ་བའི་ཆོས་ལུས་ཀྱིས་མངོན་སུམ་དུ་བྱེད་
པའོ། །མདོ་ནི། ཐོད་རྒལ་ལ་སྙོམས་པར་ཞུགས་ཤིང་སངས་རྒྱས་ཀྱི་ཞིང་སྣ་ཚོགས་ལ་
སོགས་སོ། །ཞུགས་པ་ལྔ་པ་དགྲ་བཅོམ་འབྲས་ཞུགས་ནི། ཕྱིར་མི་འོང་དེ་ཉིད་སྲིད་རྩེའི་
ཉོན་མོངས་པ་བརྒྱད་སྤངས་པ་སྟེ། མདོ་ནི། སེམས་ཅན་རྣམས་ལ་སངས་རྒྱས་ཀྱི་ཆོས་ཀྱི་
སྣང་བར་བྱེད་ཅིང༌། བདག་ཉིད་ཀྱང་བླ་ན་མེད་པའི་བྱང་ཆུབ་ཏུ་སངས་རྒྱས་ཀྱི་བར་དུ་
སངས་རྒྱས་ཀྱི་ཆོས་ཀྱི་སྣང་བ་དེ་དང་འབྲལ་བར་མི་བྱེད་པ་དག་ཡོད་དོ། །ཞེས་སོ། །བསེ་
རུ་ལྟ་བུའི་རང་རྒྱལ་གྱི་བྱང་སེམས་ནི། སངས་རྒྱས་མེད་ཅིང་ཉན་ཐོས་མེད་པར་བདག་ཉིད་
སངས་རྒྱས་ནས་སྒྲ་མེད་པར་ཆོས་སྟོན་ཅིང་། བདག་གཞན་ལ་ཐོས་པ་མེད་པར་སངས་
རྒྱས་ཀྱི་ཆོས་སྣང་བར་བྱེད་པའོ། །མདོ་ནི། སངས་རྒྱས་མི་བཞུགས་ཤིང་ཉན་ཐོས་མེད་
པའི་ལོ་ཀའི་ཁམས་སུ་རང་བྱང་ཆུབ་ཏུ་མངོན་པར་རྫོགས་པར་སངས་རྒྱས་པ་དག་ཡོད་དོ།།
ཞེས་ སོ། །དང་ནི། རིམ་པ་བཞིན་དུ་སྦྱར་བའོ། །དེ་ལྟར་ཉི་ཤུ་པོ་ཐམས་ཅད་ཀྱང་སྤྱིར་
བཏང་ལ་ཕྱིར་མི་ལྡོག་པ་སྟེ། མདོ་ནི། སངས་རྒྱས་ཀྱི་ཆོས་རྣམས་ཀྱི་མངོན་པར་རྟོགས་པ་
འདི་གང་ལ་ཡོད་པ་དེ་ཕྱིར་མི་ལྡོག་པའི་བྱང་སེམས་ཡིན་པར་ཤེས་པར་བྱའོ། །ཞེས་སོ། །
གསུམ་པ་ལ། ས་དང༌། གྲངས་དང༌། མཚན་བཏགས་ཀྱི་རྣམ་གཞག་དཔྱད་པ་
-
-
，
-
1
- 2
6 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
གསུམ་མོ། །དང་པོ་ནི། དང་པོ་གཉིས་ས་དང་པོ་ལ། རྒྱུན་ཞུགས་རིགས་ནས་རིགས་སྐྱེ་
གཉིས་ས་གཉིས་པ། གསུམ་པ། བཞི་པ། ལྔ་པ་རྣམས་ལ། ས་དྲུག་པ་ལ་ཕྱིར་འོང་འབྲས་
ཞུགས། ས་བདུན་པ་ལ་ཕྱིར་འོང་བར་ཆད་གཅིག་པ། ས་བརྒྱད་པ་དང་དགུ་པ་ལ་ཕྱིར་མི་
འོང་འབྲས་ཞུགས། ས་བཅུ་པ་ལ་ཕྱིར་མི་འོང་འབྲས་གནས་ཐམས་ཅད། བར་ཆད་མེད་
ལམ་ལ་དགྲ་བཅོམ་འབྲས་ཞུགས་དང་བསེ་རུ་ལྟ་བུ་ཞེས་ཨ་བྷུའོ། །གཉིས་པ་ལ། དགག་
གཞག་སྤང་གསུམ་ལས། དང་པོ་ནི། རཏྣ་ཀིརྟིས་རྗེས་འབྲང་གཉིས་སྦྱོར་ལམ་དུ་བཞག་པ་
མི་འཐད་དེ། འདི་སྐྱབས་གནས་ཀྱི་དགེ་འདུན་ཡིན་པས་སོ་སྐྱེར་མི་རུང་བའི་ཕྱིར་དང༌།
འཕགས་པས། སྐད་ཅིག་མ་བཅུ་དྲུག་པོ་དེ་རྣམས་ལ་བྱང་སེམས་དབང་པོ་རྟུལ་པོར་གྱུར་པ་
གང་ ཡིན་ པ་ དེ་ནི། དད་ པའི་ རྗེས་སུ་འབྲང་བ་ཞེས་བརྗོད། ཅེས་པ་དང༌། འདིར་ཡང་
འཕགས་པ་སློབ་པ་ཞེས་པ་དང་འགལ་བའི་ཕྱིར་རོ། །ཤཱནྟི་པ་དང་བུདྡྷ་ཤྲཱི་པ། དགྲ་བཅོམ་
འབྲས་ཞུགས་དོར་ནས་འོག་མིན་འགྲོ། འཕར་གསུམ་ལས་ཐ་དད་དུ་བགྲང་བ་ནི། མི་
འཐད་དེ། འཕགས་པས། འོག་མིན་གྱི་མཐར་ཐུག་པར་འགྲོ་བའི་གོང་དུ་འཕོ་བ་གང་ཡིན་
པ་འདི་ནི། རྣམ་པ་གསུམ་དུ་འགྱུར་ཏེ་ཞེས། འོག་མིན་འགྲོ་འཕར་གྱི་དབྱེ་གཞིར་གསུངས་
ལ༑ དབྱེ་ གཞི་ དབྱེ་བའི་ཡ་གྱལ་དུ་བགྲང་ན། བརྒྱད་པའང་ རྗེས་འབྲང་གཉིས་ལས།
ལོགས་སུ་བགྲང་དགོས་པར་འགྱུར་བས་ཉི་ཤུར་ངེས་པ་འཇིག་གོ །གཉིས་པ་ནི། འཕགས་
པའི་དགོངས་པ་ཨ་བྷུས་བཤད་པ་བཞིན་དུ་གོང་དུ་བྲིས་པ་དེ་ཡིན་ནོ། །གསུམ་པ་ལ། མདོ་
ལས། བརྒྱད་ པ་ དང༌ ། རྒྱུན་ཞུགས་ འབྲས་གནས་དང༌། ཕྱིར་འོང་འབྲས་གནས་དང༌།
ཕྱིར་འོང་དང་། འོག་མིན་འགྲོ་རྣམས་ཐ་དད་དུ་གསུངས་པ་དང་འགལ་ལོ། །ཞེ་ན། དང་པོ་
རྗེས་འབྲང་གཉིས་ཀྱི་དབྱེ་གཞི་ཡིན་ཏེ། དགྲ་བཅོམ་པ་ནས་བགྲང་ན། བརྒྱད་པར་འགྱུར་
- 2 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་ཕྱིར་རོ། །གཉིས་པ་ནི། རིགས་ནས་རིགས་སྐྱེ་གཉིས་ཀྱི་དབྱེ་གཞི་ཡིན་ཏེ། འཕགས་
པས། རྒྱུན་དུ་ཞུགས་པ་ཞེས་བཤད་པ་གང་ཡིན་པ་དེ་ནི། རིགས་ནས་རིགས་སུ་སྐྱེ་བ་རྣམ་
པ་གཉིས་སུ་ཤེས་པར་བྱ་སྟེ། ཞེས་པས་སོ། །གསུམ་པ་ནི། བར་ཆད་གཅིག་པར་འདུས་ཏེ།
འཕགས་པས། ལན་ཅིག་ཕྱིར་འོང་བ་ཞེས་བཤད་པ་གང་ཡིན་པ་དེ་ཉིད། བར་ཆད་གཅིག་
པ་ ཡིན་ པ་ནི། ཞེས་ སོ། །བཞི་ པ་ ནི། བར་དོར་ འདའ་ སོགས་ ཀྱི་ དབྱེ་ གཞི་ ཡིན་ནོ།།
འཕགས་པས། ཉོན་མོངས་པ་དགུ་སྤངས་པའི་ཕྱིར་མི་འོང་བ་ཞེས་བཤད་པ་གང་ཡིན་པ་དེ་
ནི། རྣམ་པ་ལྔར་ཤེས་པར་བྱའོ། །ཞེས་པས་སོ། །ལྔ་པ་ནི། འཕར་གསུམ་གྱི་དབྱེ་གཞིའོ།།
ཡང་བྱང་སེམས་གཟུགས་མེད་དུ་སྐྱེ་བར་འདོད་པ་ལ། སྡུད་པར། བྱང་ཆུབ་ཡོན་ཏན་ཕ་
རོལ་ཕྱིན་ཉམས་འགྱུར་འོང་ཞེས། །གཟུགས་མེད་ཁམས་སུ་སྐྱེ་བ་དོན་དུ་གཉེར་མི་བྱེད།།
ཅེས་པ་དང་། ཀུན་བཏུས་སུ། གང་གཟུགས་མེད་པའི་ཁམས་རྣམ་པར་སྤངས་པའི་བསམ་
གཏན་ དང༌ ལྡན་ ལ་ ཞེས་ པ་ དང༌ ། དེའི་ འགྲེལ་ པར། བྱང་ སེམས་ནི། འདོད་ པ་ དང་
གཟུགས་ན་སྤྱོད་པ་ཡིན་གྱི། གཟུགས་མེད་པ་ན་སྤྱོད་པ་ནི་མ་ཡིན་ཏེ། སེམས་ཅན་ཡོངས་
སུ་སྨིན་པའི་གནས་མིན་པའི་ཕྱིར་ཏེ། མཐུའི་ཁྱད་པར་ཐོན་པ་དག་དེར་མི་སྐྱེའོ། །ཞེས་པ་
དང་འགལ་ལོ། །ཞེ་ན། སྐྱོན་མེད་དེ། བྱང་སེམས་ཀྱིས་གཟུགས་མེད་ཀྱི་ཏིང་ངེ་འཛིན་གྱི་
ཐོབ་པར་དེར་འགྲོ་བའི་ནུས་པ་ཡོད་པའི་ཕྱིར་རམ། དེར་སོང་ན་གཞན་གྱི་དོན་དུ་འགྱུར་ན་
འགྲོ་སྲིད་པ་ལ་དགོངས་ནས་དེར་འགྲོའོ་ཞེས་བཤད་པས་སོ། །ཡང་། ལྷ་ཚེ་རིང་པོར་སྐྱེ་བ་
དེ་གང་ཡིན། འཕགས་པར་མི་རིགས་ཏེ། བསམ་གཏན་ལ་སོགས་ཀྱི་ཡན་ལག་ཡོངས་སུ་
ཟད་པ་དང༌། ཞེས་པས་སོ། །སྦྱོར་ལམ་པར་མི་རིགས་ཏེ། དྲོད་ནས་མི་ཁོམ་པ་ཟད་པའི་
ཕྱིར་རོ། །མི་དལ་ཟད་པ་དང་
། ཞེས་སོ། །ཚོགས་ལམ་པར་མི་རིགས་ཏེ། འདི་ཕྱིར་མི་ལྡོག་
2 6 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༢
ཏུ་བཤད་པས་སོ། །ཞེ་ན། ཨོ་དེ་ཤ་པ་ཁ་ཅིག །ཕྱིར་མི་ལྡོག་ཏུ་བཤད་པ་ནི། ཕལ་ཆེ་བས་
བརྗོད་ པ་ སྤྱིར་བཏང་ བ་ ཡིན་ གྱི། དེས་ མ་ ཁྱབ་སྟེ། ཕྱིར་མི་ལྡོག་པ་མ་གཏོགས་ཞེས་
དམིགས་བསལ་ཡོད་ཅེས་སོ། །ཡུལ་ཀོང་ཀ་ན་པ་ན་རེ། ལྷ་ཚེ་རིང་པོ་གཉིས་ཏེ། མི་ཁོམ་
པ་དང་དེ་མ་ཡིན་པ་གཉིས་སོ། །དང་པོ་ནི། ཕྱི་རོལ་པའི་ལམ་གྱིས་ཚོགས་དྲུག་འགོག་པ་
འདུ་ཤེས་མེད་པའི་སྙོམས་འཇུག་མི་གཡོ་བའི་ལམ་ལ། ཐར་ལམ་དུ་འཁྲུལ་ཏེ་བསྒྲུབས་
པས་དེར་སྐྱེས་པའི་ཚེ་དགྲ་བཅོམ་པ་ཐོབ་བོ་ཞེས་ང་རྒྱལ་དུ་བྱེད་ལ། ཤི་བ་ན་སྐྱེ་བ་ལེན་
པར་ཤེས་ནས། ལོ་ཀ་ན་དགྲ་བཅོམ་པ་མེད་དོ། །ཞེས་ལོག་པར་ལྟ་བའི་དབང་གིས་དམྱལ་
བར་ལྷུང་པ་དེར་བྱང་སེམས་མི་སྐྱེའོ། །གཉིས་པ་བྱང་སེམས་འདི་ཉིད་སོ་སྐྱེའི་དུས་སུ་བརྒྱ་
ལམ་ན་བཤེས་གཉེན་ངན་པའི་སྟོབས་ཀྱིས་དེར་སྐྱེས་ཀྱང་། སངས་རྒྱས་ཀྱི་མཐུ་དང༌།
རང་གི་བྱང་ཆུབ་ཀྱི་སེམས་ཀྱི་ལམ་ལས་ཉམས་པར་མི་འགྱུར་བས་དེར་སྐྱེས་ཀྱང་མི་ཁོམ་
པར་སྐྱེས་པ་མིན་ཞེས་གསུངས་མོད་ཀྱི། འདུ་ཤེས་མེད་པ་པར་སྐྱེས་པ་ན། ཚོགས་དྲུག་
འགག་པས་དགྲ་བཅོམ་པར་རང་རྒྱལ་བྱེད་པ་མི་འཐད་ལ། ཁམས་གོང་གི་རྟེན་ལ་མི་དགེ་
བ་མེད་པས་དེ་ལྟ་བུའི་ལོག་ལྟ་ཡང་མི་རིགས་སོ། །དེས་ན། སྔར་ཚོགས་ལམ་པའི་དུས་སུ་
དེར་སྐྱེས་པ་དེ་དབང་རྟུལ་དུ་འཐད་དོ། །ཡང་བར་དོར་འདའ་བ་གཟུགས་ཀྱི་བར་དོ་དང་།
སྐྱེས་ནས་འདའ་བ་གཟུགས་ཁམས་སུ་དུ༔ཁའི་མཐའ་ཐོབ་པར་བཤད་པ་དང་འགལ་ཞེ་ན།
དེ་དག་ཐེག་དམན་གྱི་དབང་དུ་བྱས་ཀྱི། འདི་ནི། ཐེག་ཆེན་གྱི་རྣམ་གཞག་ཡིན་པས་སྐྱོན་
མེད་དོ། །འཕགས་པས་ཆགས་བྲལ་སྔོན་སོང་བཤད་པ་དང་འགལ་ལོ། །ཞེ་ན། དེ་ནི་ཐེག་
དམན་གྱི་དཔེར་བྱས་པ་ཡིན་གྱི། ཐེག་ཆེན་གྱི་མིན་ཏེ། བྱང་སེམས་ཀྱི་ཉོན་མོངས་པ་ནི།
རྟོག་པ་ཡིན་པས་སྒོམ་སྤང་རྟོག་པ་སྦྱོར་ལམ་དུ་སློང་བ་མི་སྲིད་ལ། བསམ་གཏན་དང་
- 2 69 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟུགས་མེད་ཀྱི་སེམས་ཐོབ་པ་སྔོན་དུ་སོང་བས་ཆགས་བྲལ་སྔོན་སོང་དུ་འགྱུར་ན། བྱང་
སེམས་ལ་དེས་ཁྱབ་པར་འགྱུར་ཏེ། སྦྱོར་ལམ་དུ་དེ་དག་ཐོབ་པས་ཁྱབ་པས་སོ། །གསུམ་
པ་ལ་བྱང་སེམས་དེ་དག་རྒྱུན་ཞུགས་ལ་སོགས་མཚན་ཉིད་པ་ཡིན་ནམ། བཏགས་པ་བ་
ཡིན། མཚན་ཉིད་པར་མི་རིགས་ཏེ། ཀུན་བཏུས་སུ། ཅིའི་ཕྱིར་བྱང་ཆུབ་སེམས་དཔའི་སྐྱོན་
མེད་པ་ལ་ཞུགས་ན། རྒྱུན་དུ་ཞུགས་པར་མི་འགྱུར་ཞེ་ན། རྒྱུན་ལ་འཇུག་པ་ཡོངས་སུ་མ་
གྲུབ་པའི་ཕྱིར་རོ། །ཅིའི་ཕྱིར་ལན་ཅིག་ཕྱིར་འོང་བར་མི་འགྱུར་ཞེ་ན། བསམ་བཞིན་དུ་སྲིད་
པར་སྐྱེ་བ་ཚད་མེད་པར་ཡོངས་སུ་འཛིན་པའི་ཕྱིར་རོ། །ཅིའི་ཕྱིར་ཕྱིར་མི་འོང་བར་མི་
འགྱུར་ཞེ་ན། བསམ་གཏན་རྣམས་ཀྱིས་གནས་ཤིང་འདོད་པའི་ཁམས་སུ་སྐྱེ་བའི་ཕྱིར་རོ།།
ཞེས་པ་དང་འགལ་ལོ། །བཏགས་པ་བར་མི་རིགས་ཏེ། རྒྱུ་མཚན་ཅན་གྱི་སྒྲར་བཤད་པས་
སོ༑ ༑ཞེ་ན། འདི་ལ། ཁ་ཅིག་ན་རེ། ཕྱིར་མི་ལྡོག་པའི་འཁོར་ལོའི་མདོ་ལས་ཐེག་ཆེན་
ལུགས་ཀྱི་རྒྱུན་ཞུགས་ལ་སོགས་མཚན་ཉིད་པར་བཤད་དོ། །ཟེར་བ་ནི། མ་ཡིན་ཏེ། མདོ་
དེ་ལས། གང་ལ་དགོངས་ཏེ་རྒྱུན་དུ་ཞུགས་པའི་འབྲས་བུ་བསྟན་པ་ལ་སོགས་པ་བཤད་དུ་
གསོལ། ཞེས་ དགོངས་ པ་ ཅན་ དུ་ བཤད་ པས་ སོ། །དེས་ན་ བཏགས་ པ་ བ་ ཡིན་ནོ།།
འདོགས་པའི་རྒྱུ་དགོངས་གཞི་ནི། མིང་དང་དོན་འགའ་ཞིག་འདྲ་བ་ལ་དགོངས་ཏེ། མདོ་དེ་
ཉིད་ལས། ལོག་པ་བརྒྱད་ལས་ཡང་དག་འདས། །རྣམ་པར་ཐར་པ་བརྒྱད་ལ་རེག །ཡང་
དག་བརྒྱད་ལ་ཞེན་པ་མེད། །དེ་ཕྱིར་བརྒྱད་པ་ཞེས་བྱའོ། །སངས་རྒྱས་མཐོང་ལ་ཆགས་
མེད་དོ། །སེམསཅན་དཔག་མེད་དད་པར་བྱེད། །དེ་ནི་དེ་ལ་ཆགས་མེད་དེ། །དེ་ཕྱིར་བློ་
ལྡན་དད་པས་འབྲང་། །ཆོས་རྒྱུན་བསམ་གྱིས་མི་ཁྱབ་པ། །རྒྱུན་དེ་ལས་ཀྱང་འདའ་མི་
བྱེད། །ཆོས་ཉིད་དེ་ཡི་རྗེས་སུ་ཐོབ། །དེ་ཕྱིར་ཆོས་ རྗེས་འབྲང་ཞེས་གསུངས། །ལམ་ལ་
- 2 7 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
རྒྱུན་ཞེས་ངས་བརྗོད་དེ། །བསམ་དུ་མེད་པ་སངས་རྒྱས་ལམ། །གང་དག་ལ་ལ་དེ་ཞུགས་
པ༑ ༑དེ་དང་དེ་ནི་རྒྱུན་ལ་གཞོལ། །གང་གིས་བྱང་ཆུབ་འགྲུབ་འགྱུར་བའི། །རྐྱེན་རྣམས་
མང་པོ་གང་གསུངས་པ། །བདག་གིས་ཤེས་པར་བྱའོ་ཞེས། །དེ་ཚོལ་བ་ནི་འོང་བ་ཡིན།།
འགྲོ་བ་རྣམ་གསུམ་གང་དུ་ཡང་། །དེ་ནི་ཕྱིར་ཞིང་མི་འགྲོ་སྟེ། །སངས་རྒྱས་ཆོས་རྣམས་ཐོབ་
པས་ན། །དེས་དེ་ཕྱིར་མི་འོང་ཞེས་བརྗོད། །གང་གིས་སེམས་ཅན་རབ་སྡུག་བསྔལ། །ཉོན་
མོངས་ཐམས་ཅད་དེ་ཡིས་བཅོམ། །ཉོན་མོངས་པ་ལས་རབ་ཏུ་གྲོལ། །དེས་དེ་དགྲ་བཅོམ་
ཞེས་བརྗོད་དོ། །མ་རིག་ནམ་མཁའ་ཇི་བཞིན་དུ། །ཆོས་རྣམས་ཐམས་ཅད་མཚན་ཉིད་
མེད། །འདི་ནི་མངོན་སུམ་གྱུར་པས་ན། །རང་རྒྱལ་བ་ཞེས་བརྗོད་པ་ཡིན། །ཞེས་ཆ་འགས་
འདྲ་བས་བཏགས་སོ། །བཏགས་པའི་དགོས་པ་ནི། ཐེག་དམན་དང་མི་མཐུན་པར་བརྗོད་
པས་དེ་ལ་མོས་པ་རྣམས་དྲང་བ་དང་། བྱང་སེམས་ཀྱི་དབྱེ་བ་ལ་མཁས་པར་བྱ་བའི་ཕྱིར་རོ།།
དངོས་ཡིན་ན། གནོད་བྱེད་ཡོད་དེ། རྒྱུན་ཞུགས་སོགས་མཚན་ཉིད་པ་ནི། སྐྱེ་བ་བདུན་ལ་
སོགས་པ་བས་ལྷག་པར་མི་ལེན་པ་ལ། འདི་གཞན་དོན་དུ་འདོད་པར་སྐྱེ་བ་ཚད་མེད་པ་
ལེན་པའི་ཕྱིར།
འགྲེལ་ པ་ལ་ལྔའི་དང་པོ་རྒྱུན་ཞུགས་ལ་གསུམ་སྟེ། འབྲས་ཞུགས་དང༌།
འབྲས་གནས་ཙམ་དང་། ཁྱད་པར་ཅན་ནོ། །དང་པོ་ནི། འོག་ནས་འཆད་པར་འགྱུར་བའི་
ལམ་ཤེས་པ་ཉིད་ཀྱིས་བསྡུས་པ་མཐོང་བའི་ལམ་སྐད་ཅིག་བཅོ་ལྔ་ལ་གནས་པ། རྒྱུན་
ཞུགས་འབྲས་གནས་ཀྱི་སྤངས་རྟོགས་སྒྲུབ་པ་ལ་བརྩོན་པས་ན། འབྲས་བུ་དང་པོ་ལ་
ཞུགས་པ་སྟེ། དེ་ཡང་དབང་རྟུལ་དད་པའི་རྗེས་འབྲང་དང་། དབང་རྣོན་ཆོས་ཀྱི་རྗེས་འབྲང་
གཉིས་སོ། །གཉིས་པ་ནི། དེའི་འོག་ཏུ་འདོད་པའི་སྒོམ་སྤང་མ་སྤངས་པ། མཐོང་ལམ་སྐད་
- 2 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅིག་བཅུ་དྲུག་ལ་བརྟེན་ནས་གནས་པ་ནི། རྒྱུན་དུ་ཞུགས་པ་འབྲས་གནས་ཙམ་ཡིན་ནོ།།
གསུམ་པ་དེའི་འོག་ཏུ་རྒྱུན་ཞུགས་དེ་ཉིད། འདོད་པའི་ལྷ་དང་མིའི་རིགས་ནས་རིགས་སུ་སྐྱེ་
བ་ཉིད་ ཀྱིས་ འབྲས་ གནས་ ཙམ་ལས། གཞན་ ཁྱད་ པར་ཅན་རྣམ་པ་གཉིས་ཡིན་ནོ།།
གཉིས་པ་ནི། ཕྱིར་འོང་ལ་གསུམ་ལས་འབྲས་བཞུགས་ནི། རྒྱུན་ཞུགས་རྫོགས་པ་དེའི་
འོག་ཏུ་འདོད་པའི་སྒོམ་སྤང་ལྔ་སྤངས། དྲུག་པ་སྤོང་བར་བརྩོན་པས། འབྲས་བུ་གཉིས་པ་
ལ་ཞུགས་པ་སྟེ། དེའང་དབང་རྟུལ་དད་མོས་དང་། དབང་ནོན་མཐོང་ཐོབ་གཉིས་པོ་དག་
ཞུགས་པ་གཅིག་ཁོ་ན་ཡིན་ཏེ། འབྲས་གནས་ལ་དབང་པོ་རྣོ་རྟུལ་གཉིས་ཡོད་ཀྱང་གཅིག་
ཏུ་བསྡུས་པ་བཞིན་ནོ། །གཉིས་པ་འབྲས་ གནས་ཙམ་ནི། དེའི་འོག་ཏུ་འདོད་པའི་ཉོན་
མོངས་དྲུག་སྤངས་ཤིང༌། དེའི་གཉེན་པོ་ཐོབ་པ། སྐྱེ་བ་རིགས་འདྲ་གཅིག་ལས་མི་ལེན་པ་
ནི༑ ལན་ཅིག་ཕྱིར་འོང་བ་ཡིན་ནོ། །གསུམ་པ་ནི། ཕྱིར་འོང་དེ་ཉིད་གཞན་ཏེ། འབྲས་
གནས་ཁྱད་པར་ཅན་བར་ཆད་གཅིག་པ་ཡིན་ཏེ། རྩ་བ་བཞིན་ནོ། །གསུམ་པ་ཕྱིར་མི་འོང་
ལ་གཉིས་ལས། ཞུགས་པ་ནི། ཕྱིར་འོང་དེའི་འོག་ཏུ་འདོད་པའི་ཉོན་མོངས་བདུན་ནམ་
བརྒྱད་སྤངས་ཤིང༌། དེའི་གཉེན་པོ་ཐོབ་པ། དགུ་པ་སྤོང་བར་བརྩོན་པ་ནི། འབྲས་བུ་
གསུམ་པ་ལ་ཞུགས་པ་སྟེ། དེ་ལའང་སྔ་མ་བཞིན་དུ་དབང་རྟུལ་དད་མོས་དང་། དབང་རྣོན་
མཐོང་ཐོབ་དག་ཞུགས་པ་ཡིན་ནོ། །གཉིས་པ་ལ། ཕྱིར་མི་འོང་འབྲས་གནས་ནི། དེའི་འོག་
ཏུ་འདོད་པའི་ཉོན་མོངས་དགུ་སྤངས་ཤིང་། དེའི་གཉེན་པོ་ཐོབ་པ་ནི། ཕྱིར་མི་འོང་བ་སྟེ།
དེ་ལ་ལྔ་ལས། དང་པོ་མྱ་ངན་ལས་འདས་པ་བཞིའི་བར་དོར་འདའ་བ་ནི། སྐྱེ་བའི་ཀུན་
སྦྱོར་སྤངས། མངོན་པར་འགྲུབ་པའི་ཀུན་སྦྱོར་མ་སྤངས་པས་གཟུགས་ཀྱི་བར་དོ་འགྲུབ་
པའམ་མ་གྲུབ་པ་ན། ལམ་མངོན་དུ་བྱས་ནས་དུཁའི་མཐའ་ཐོབ་པའོ། །སྐྱེས་ནས་འདའ་
-2 7
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
བ་ནི། ཀུན་སྦྱོར་གཉིས་ཀ་མ་སྤངས་པས། གཟུགས་སུ་སྐྱེས་ནས་དུཁའི་མཐའ་ཐོབ་པའོ།།
མངོན་པར་འདུ་བྱེད་དང་བཅས་པས་འདའ་བ་ནི། གཟུགས་སུ་སྐྱེས་ནས་འདུ་བྱེད་དང་
བཅས་པས་ལམ་མངོན་དུ་བྱས་ནས་དུ་ཁའི་མཐའ་ཐོབ་པའོ། །འདུ་བྱེད་མེད་པར་འདའ་
བ་ནི། གཟུགས་སུ་སྐྱེས་ནས་འདུ་བྱེད་མེད་པར་ལམ་མངོན་སུམ་དུ་བྱས་ནས་དུཉྩཁའི་
མཐའ་ཐོབ་པ་སྟེ། ཞེས་བྱ་བ་རྣམ་པ་བཞིའོ། །ལྔ་པ་གོང་དུ་འཕོ་བ་ལ། འོག་མིན་དང་སྲིད་
རྩེར་འགྲོ་བ་གཉིས་ལས། དང་པོ་ནི། དེའི་འོག་ཏུ་ཕྱིར་མི་འོང་དེ་ཉིད། འོག་མིན་གྱི་མཐར་
ཐུག་པར་འགྲོ་བ་སྟེ། དབྱེ་ན། ཚགས་རིས་ནས་འོག་མིན་དུ་འཕར་བ་དང༌། ཚངས་རིས་
ནས་གནས་གཙང་མའི་བར་འོག་མ། དེ་ནས་འོག་མིན་དུ་འགྲོ་བ་ཕྱེད་དུ་འཕར་བ་དང༌།
གཟུགས་ཀྱི་གནས་ཐམས་ཅད་དུ་འཆི་འཕོ་བ་ཉིད་ཀྱིས་འོག་མིན་དུ་འགྲོ་བ་གོང་དུ་འཕོ་བ།
སྲིད་རྩེར་འགྲོ་བ་ལས་གཞན་རྣམ་པ་གསུམ་མོ། །གཉིས་པ་ནི། དེའི་འོག་ཏུ་ཕྱིར་མི་འོང་དེ་
ཉིད། སྲིད་རྩེའི་མཐར་ཐུག་པར་འགྲོ་བ་ནི། གཟུགས་ཀྱི་སྒོམ་སྤང་སྤངས་པས་གཟུགས་ཀྱི་
འདོད་ཆགས་དང་བྲལ་བ་སྟེ། དབྱེ་ན། མཐོང་བའི་ཆོས་ཚེ་འདི་ལ་ཞི་བ་ཐོབ་པ་དང་། ལུས་
ཀྱི་འགོག་པ་མངོན་སུམ་དུ་བྱེད་པ་སྟེ། འོག་མིན་འགྲོ་ལས་གཞན་རྣམ་པ་གཉིས་སོ། །བཞི་
པ་ནི། དེའི་འོག་ཏུ་སྲིད་རྩེའི་ཉོན་མོངས་བརྒྱད་སྤངས་པ། དགྲ་བཅོམ་འབྲས་ཞུགས་ཡིན་
ནོ༑ ༑ལྔ་པ་ལ། རང་རྒྱལ་ནི། དེའི་འོག་ཏུ་ཉན་ཐོས་ཀྱི་སྡེ་སྣོད་ལ་དམིགས་ནས་རང་གི་
ལམ་མངོན་དུ་བྱས་ཏེ། སངས་རྒྱས་མི་འབྱུང་བར་ན་རང་སངས་རྒྱས་སུ་འགྱུར་བ་སྟེ། རྒྱུན་
ཞུགས་ལྔ། ཕྱིར་འོང་གསུམ། ཕྱིར་མི་འོང་བཅུ། དགྲ་བཅོམ་འབྲས་ཞུགས། རང་རྒྱལ་ཏེ།
ཉི་ཤུའོ། །རྩ་བར་འབྲས་གནས་གཉིས་དང་ཞུགས་པ་གཅིག་གོ་སླ་བས་མ་བཤད་དེ།
འགྲེལ་ཆེན་ལས། འབྲས་བུ་དང་པོ་དང་གཉིས་པ་ལ་གནས་པ་དང་། འབྲས་བུ་བཞི་པ་ལ་
- ? 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞུགས་པའི་གང་ཟག་ནི། གོ་སླ་བ་ནི་ཉིད་ཀྱིས་ན། བསྡུས་པར་མ་བཤད་དོ། །ཞེས་སོ།།
འདི་ དག །སློབ་དཔོན་འདིའི་དགོངས་པ་ཤེར་འབྱུང་བློ་གྲོས་དང༌། གསེར་གླིང་པས་
བཤད་པ་བཞིན་བྲིས་པའོ། །གསུམ་པ་ལ།
སྤྱིར་གཞུང་གཉིས་ལས། དང་པོ་ལ། མཚན་མཚོན་གཞི་གསུམ་མོ། །དང་པོ་
ནི༑ སྦྱོར་ལམ་གྱི་མཚན་ཉིད། བྱང་ཆུབ་ཏུ་བགྲོད་པའི་གོ་སྐབས་ཕྱེ་བཤུལ་གང་ཞིག་ངེས་
འབྱེད་ཆ་མཐུན་གྱི་ངོ་བོར་གྱུར་པའོ། །གཉིས་པ་ནི། མཁྱེན་གསུམ་གྱི་སྦྱོར་བ་བུད་ཤིང་
གི་ཁྱད་པར་གྱིས་མེ་བཞིན་དུ་ཁྱད་པར་དུ་འགྲོ་བར་བྱེད་པས་རབ་ཏུ་གྱུར་པའི་སྦྱོར་བ།
བར་ཆད་མེད་ན་མཐོང་ལམ་ཤིན་ཏུ་ཉེ་བར་སྐྱེད་པས་ན། སྦྱོར་ལམ། ངེས་པ་ནི། མ་ལུས་
པའམ་གདོན་མི་ཟ་བར། འབྱེད་པ་ནི། འཛོམས་པའམ་རྟོགས་པ་སྟེ། མཐོང་སྤང་འཇོམས་
པའམ་དེ་ཉིད་རྟོགས་པ་སྟེ། མཐོང་ལམ། ཆ་ནི། ཕྱོགས་གཅིག་གམ་ཐོབ་པ། མཐུན་པ་ནི།
དེ་ལ་ཕན་པ་སྟེ། དེའི་རྒྱུར་རྟོགས་པའོ། །མོས་པ་བརྟན་པ་ལས་ཡོན་ཏན་ལ་སོ་སོར་གནས་
པར་འགྱུར་བའི་ཕྱིར་མོས་སྤྱོད་ཀྱི་སའོ། །གསུམ་པ་ལ་བཞི་སྟེ། ངོ་བོ། ཆེ་འབྲིང་། ཁྱད་
པར་གྱི་དབྱེ་བ། ཕྱེ་བའི་བློ་གང་ཡིན་དཔྱད་པའོ། །དང་པོ་ནི། དྲོད་རྩེ་བཟོད་མཆོག་བཞི་
ལས། དང་པོ་ནི། བྱང་སེམས་ཀྱིས་མཉམ་པར་བཞག་པས་ཡིད་ཀྱི་བརྗོད་པ་མ་གཏོགས་
པ་དོན་ཐམས་ཅད་མི་མཐོང་གི །ཡིད་ཀྱི་བརྗོད་པ་ཁོ་ན་རང་སྤྱིའི་མཚན་ཉིད་དུ་སྣང་བར་
མཐོང་བ་ཡེ་ཤེས་ཀྱི་སྣང་བ་ཅུང་ཟད་གསལ་བ་ནི། སྣང་བ་ཐོབ་པའི་ཏིང་ངེ་འཛིན་ཏེ། ཆོས་
ལ་ངེས་པར་རྟོག་པའི་བཟོད་པ་དང་པོའོ། །དེ་ནས་དེ་འདྲར་གྱུར་པ་ཡི། །བྱང་ཆུབ་སེམས་
དཔའ་མཉམ་བཞག་ པས། །ཡིད་ ཀྱི་བརྗོད་པ་མ་གཏོགས་པར། །དོན་ཀུན་རབ་ཏུ་མི་
མཐོང་ངོ་། །ཞེས་སོ། །གཉིས་པ་ཆོས་ཀྱི་སྣང་བ་དེ་ཉིད་སྤེལ་བའི་ཕྱིར་མི་གནས་པའི་བྱེད་
-2 7 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
པ༑ བདག་མེད་པར་བསྒོམ་པ་ལ་བརྩོན་འགྲུས་བརྟན་པོ་རྩོམ་པ། ཡེ་ཤེས་ཀྱི་སྣང་བ་
འབྲིང་ཙམ་དུ་གསལ་བ་ནི། སྣང་བ་ཆེད་པ་སྟེ། ཆོས་ཀྱི་སྣང་བ་འཕེལ་བའི་ཕྱིར། །བརྩོན་
འགྲུས་བརྟན་པ་ཀུན་ཏུ་རྩོམ། །ཞེས་སོ། །གསུམ་པ་ནི། ཆོས་ཀྱི་སྣང་བ་འཕེལ་ནས་ཐམས་
ཅད་སེམས་ཙམ་དུ་རྟོགས་པ་ལ་གནས་ཏེ། དོན་དུ་སྣང་བ་ཐམས་ཅད་སེམས་ཁོ་ནར་ཟད་
ཀྱི༑ དོན་ལས་གཞན་མ་ཡིན་ནོ། །ཞེས་མཐོང་བ་ཤིན་ཏུ་གསལ་བར་ཤེས་པའི་སྣང་བ་
སྐྱེས་པ་ནི། གཟུང་བས་ སྟོང་པའི་ཆོས་ཉིད་ལ་བཟོད་པས་ན། དེ་ཁོ་ན་ཉིད་ཀྱི་ཕྱོགས་
གཅིག་ལ་ཞུགས་པ། འཛིན་པ་མེད་པར་རྟོགས་པའི་རྗེས་སུ་མཐུན་པས་ནི། རྗེས་སུ་སོང་
བ་སྟེ། འདིའི་སྐབས་སུ་གཟུང་བའི་རྣམ་གཡེང་སྤངས་ཤིང་། འཛིན་པའི་རྣམ་གཡེང་ལུས་
སོ༑ ༑ཆོས་ ཀྱི་ སྣང་བ་འཕེལ་ནས་ནི། །སེམས་ཙམ་ལ་ནི་གནས་པར་འགྱུར། །དེ་ནས་
དོན་ཀུན་སྣང་བ་ནི། །སེམས་སུ་རབ་ཏུ་མཐོང་བར་འགྱུར། །དེ་ཚེ་དེ་ཡི་གཟུང་བ་ཡི། །རྣམ་
པར་གཡེང་བ་དེ་སྤོང་འགྱུར། །དེ་ནས་དེ་ལ་འཛིན་པ་ཡི། །རྣམ་པར་གཡེང་བ་འབའ་ཞིག་
ལུས། །ཞེས་སོ། །བཞི་པ་ནི། དོན་ལ་འཛིན་པར་བྱེད་པ་རྣམ་པར་གཡེང་བར་སྣང་བ་མེད་
པའི་སྣང་བ་རྫོགས་པ་ནི། བར་ཆད་མེད་པའི་ཏིང་ངེ་འཛིན་ནོ། །དེ་ཚེ་བར་ཆད་མེད་པ་ཡི།།
ཏིང་ངེ་འཛིན་ལ་མྱུར་དུ་རེག །འདི་ལྟར་དེ་ཡི་མཇུག་ཐོགས་སུ། །འཛིན་པའི་རྣམ་པར་
གཡེང་བ་ སྤོང་། །འདི་དག་ གོ་ རིམ་ བཞིན་ དུ་ ནི། །དྲོ་བར་གྱུར་ སོགས་ ཡིན་ཞེས་བྱ།།
ཞེས་སོ། །གཉིས་པ་ནི། ཆ་མཐུན་དེ་དག་གིས་མཐོང་ལམ་བསྐྱེད་མ་ངེས་པ་དང་ངེས་པ་
དང༌། ཚེ་འདི་ལ་བསྐྱེད་ངེས་པ་ཆོས་མཆོག་མ་གཏོགས་པ་རྣམས། ཆོས་ལ་ངེས་པར་
སེམས་པའི་བཟོད་པ་ཆུང་འབྲིང་ཆེ་གསུམ་མོ། །གསུམ་པ་ལ་དྲུག་སྟེ། རྗེས་སུ་མཐུན་པ་བ།
ཁྱད་པར་བ། རབ་ཏུ་གཏོགས་པ་བ། གཞན་དུ་ཡོངས་སུ་བསྒྱུར་བ་པ། སྐྱེ་བ་གཅིག་པ།
- 2 7 ） -



，
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟན་གཅིག་པའོ། །དང་པོ་ནི། བདེན་པ་དམིགས་པའི་རྣམ་པའི་དགེ་བ་དང་པོར་ཆུང་ངུ་
བྱུང་བའོ། །གཉིས་པ་ནི། དེ་འབྲིང་དུ་གྱུར་པའོ། །གསུམ་པ་ནི། ཚེ་དེ་ལ་བདེན་པ་རྟོགས་
པ་ཤས་ཆེན་པོར་གྱུར་པའོ། །བཞི་པ་ནི། ཉན་ཐོས་ཀྱི་སྦྱོར་ལམ་ལས་རང་རྒྱལ་དུ། དེ་ལས་
ཐེག་ཆེན་སྦྱོར་ལམ་དུ་བསྒྱུར་བའོ། །ལྔ་པ་ནི། ཚེ་དེ་ཉིད་ལ་མཐོང་ལམ་སྐྱེ་བའོ། །དྲུག་པ་
ནི༑ སྟན་ཐོག་དེ་ཉིད་ལ་མཐོང་ལམ་སྐྱེ་བའོ། །བཞི་པ་ལ། དགག་བཞག་སྤང་གསུམ་ལས།
དང་པོ་ལ། ལོ་ཙཱ་སོགས་ན་རེ། སྦྱོར་ལམ་མཉམ་གཞག་གི་བློ་རྣལ་འབྱོར་མངོན་སུམ་ཡིན་
གྱི༑ དེ་ན་རྟོག་པ་ཅི་ཡང་མེད་དོ། །ཞེ་ན། སྦྱོར་ལམ་མཉམ་གཞག་ཆོས་ཅན། དེ་བཞིན་
ཉིད་མངོན་སུམ་དུ་རྟོགས་པར་ཐལ། མཐོང་སྤང་ས་བོན་འགའ་ཞིག་སྤངས་པར་ཐལ།
རྟོག་བཅས་མིན་པར་ཐལ། སོ་སྐྱེའི་རྟོག་པ་མིན་པར་ཐལ། རྣལ་འབྱོར་མངོན་སུམ་ཡིན་
པའི་ཕྱིར། དང་པོ་གསུམ་འདོད་ན། ཀུན་བཏུས་སུ། ཤེས་བྱ་ལ་ལེགས་པར་མ་ཞུགས་པ་
དང༌། ལེགས་པར་བཞུགས་པ་དང༌། སྒྲིབ་པ་དང་བཅས་པ་དང༌། སྒྲིབ་པ་མེད་པ་དང་།
རྣམ་པར་རྟོག་པ་དང་བཅས་པ་དང༌། རྟོག་པ་མེད་པ་འདི་ཕྱིར་ཏེ། འདི་ནི་བྱེ་བྲག་གོ །ཞེས་
པ་དང་འགལ་ལོ། །ཐལ་བ་བཞི་པ་ལ་ཁྱབ་པ་ཡོད་དེ། རྣལ་འབྱོར་མངོན་སུམ་ཡིན་ན། ཚུ་
རོལ་མཐོང་བ་སོ་སྐྱེའི་རྟོག་པར་འགལ་ཏེ། ཨ་བྷས། དེ་ལ་གོང་གཅིག་ཤོས་རྣམས་ཀྱི་
མངོན་སུམ་དེ་ནི། དོན་དམ་པའི་དབང་དུ་བྱས་ནས་མ་འཁྲུལ་པར་མི་བརྗོད་དོ། །གཞན་དུ་
ན༑ ཐམས་ཅད་རྣལ་འབྱོར་པ་ཁོ་ནར་འགྱུར་གྱི། ཚུ་རོལ་མཐོང་བར་མི་འགྱུར་རོ། །ཞེས་
པ་དང་འགལ་ལོ། །འདིས་ནི། སོ་སྐྱེའི་མངོན་སུམ་ཐམས་ཅད་ཀྱང་དོན་དམ་ལ་འཁྲུལ་
པར་བརྗོད་པས་དོན་དམ་མངོན་སུམ་དུ་རྟོགས་པར་འདོད་པ་རྣམས་ལ་གནོད་དོ། །འབྲེ་ན་
རེ༑ དྲན་པ་དཔྱད་ཤེས་སོ། །ཞེ་ན། སྦྱོར་ལམ་མཉམ་གཞག་ཆོས་ཅན། ཡེ་ཤེས་ཀྱི་གསལ་
- 2 – ($ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
སྣང་མེད་པར་ཐལ། དྲན་པ་བཅད་ཤེས་ཡིན་པའི་ཕྱིར། ཁྱབ་པ་ཡོད་དེ། དྲན་པ་བཅད་
ཤེས་སྒྲ་རྟོག་ཡིན་ལ། དེ་ལ་གསལ་སྣང་འགལ་བས་སོ། །འདོད་ན། ཨ་བྷུ་སོགས་ཀྱིས།
ཡེ་ཤེས་ཀྱི་སྣང་བ་ཤིན་ཏུ་གསལ་བ་སྐྱེས་པ་དེའི་ཚེ་བཟོད་པའི་གནས་སྐབས་ཏེ་ཞེས་
སོགས་དང་འགལ་ལོ། །གཉིས་པ་ནི། བློའི་ངོ་བོ། སོ་སོ་རང་གིས་རིག་པའི་ཏིང་ངེ་འཛིན་
དང༌། ཤེས་རབ་སྟེ། དེ་ཡང་མ་འཁྲུལ་བ་དང་ཆ་འདྲ་བའི་འཁྲུལ་ཤེས་ཏེ། ཆོས་ཐམས་ཅད་
བདག་མེད་དུ་བསྒོམས་པའི་སྟོབས་ཀྱིས་བསྒོམ་བྱའི་དོན་ལ་གསལ་སྣང་ཡོད་ཀྱང་ཇི་ལྟ་བ་
བཞིན་མ་རྟོགས་པའི་ཕྱིར་རོ། །དེ་སྐད་དུ། རྗེས་སུ་མཐུན་པ་ཕྱིན་ཅི་ལོག །རྗེས་སུ་འབྲེལ་
བཅས་ལྡོག་པ་དང༌། །ཕྱིན་ཅི་མ་ལོག་ཕྱིན་ཅི་ལོག །རྗེས་སུ་འབྲེལ་མེད་སྒོམ་པའོ། །ཞེས་
སོ༑ ༑སོ་སྐྱེ་ལ་ཕྱིན་ཅི་མ་ལོག་པའི་རྗེས་སུ་མཐུན་ལ་ཕྱིན་ཅི་ལོག་དང༌། སློབ་པ་ལ་ཕྱིན་ཅི་
ལོག་མེད་ལ་དེ་རྗེས་སུ་འབྲེལ་བ་དང༌། མི་སློབ་པ་ལ་ཕྱིན་ཅི་ལོག་ཀྱང་མེད་དེ་རྗེས་སུ་
འབྲེལ་བའང་མེད་པར་བཤད་དོ། །དེས་ན་མཉམ་གཞག་ནི། སྒྲ་དོན་སྣང་བའི་རྟོག་པ་མེད་
པའི་འཁྲུལ་ཤེས་ཡིན་ལ། རྗེས་ཐོབ་ན་དགེ་བའི་བཤེས་གཉེན་བསྟེན་ཅིང་གདམས་ངག་
ཉན་ལ་མངོན་ཤེས་དང་སྙིང་རྗེ་སོགས་ཀྱིས་གཞན་དོན་བྱེད་དོ། །དཀོན་མཆོག་སྤྲིན་ལས།
མོས་པ་སྤྱོད་པའི་ས་འདི་ལ་གནས་པའི་བྱང་སེམས་ནི། སོ་སོ་སྐྱེ་བོ་ཡིན་ནའང་བྱིས་པའི་
རྒུད་པ་ཐམས་ཅད་ལས་ཡང་དག་པར་འདས་ཤིང་ཏིང་ངེ་འཛིན་དང་གཟུངས་དང་རྣམ་པར་
ཐར་པ་དང་མངོན་པར་ཤེས་པ་ལ་སོགས་པའི་ཡོན་ཏན་གྲངས་མེད་པ་དང་ལྡན་པ་ཡིན་
ཞེས་སོ། །གསུམ་པ་ལ། སྦྱོར་ལམ་མཉམ་གཞག་ཆོས་ཅན། གཟུང་འཛིན་བདེན་མེད་དུ་
གྲུབ་པ་ལ་བདེན་མེད་དུ་རྟོགས་པ་མ་ཡིན་པར་ཐལ། འཁྲུལ་པའི་ཕྱིར་རོ། །ཞེ་ན། འདོད་
པ་ཡིན་ཏེ། དོན་དམ་པར་གཟུང་འཛིན་བདེན་མེད་དུ་གྲུབ་པ་མེད་དེ། གཟུང་འཛིན་བདེན་
，
་
- 2 ཌ ཌ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་བདེན་གྱི་སྤྲོས་པ་དང་བྲལ་བའི་ཕྱིར་རོ། །ཡང་མཉམ་གཞག་ན་རྟོག་པ་ཡོད་པར་འདོད་
པ་ལ། མདོ་ སྡེ་ རྒྱན་ལས། རྟོག་ པ་ སྤོང་ བར་ བཤད་ པ་ དང་ འགལ་ལོ། །ཞེ་ན། དེ་ནི།
གཟུང་འཛིན་བདེན་པར་རྟོག་པ་མངོན་གྱུར་སྤོང་བ་ཡིན་ལ། འདིར་ནི་བདེན་མེད་དུ་རྟོག་
པ་ཡོད་པར་འདོད་པས་སྐྱོན་མེད་དོ། །
གཉིས་པ་ལ། ངོ་བོ་མདོར་བསྟན། ཁྱད་པར་བྱེད་ཆོས་རྒྱས་པར་བཤད་པའོ།།
དང་པོ་ལ་གསུམ་ལས། སྔ་འགྲེལ་ནི། ལས་དང་པོ་པ་རྣམ་པ་དེ་ལྟ་བུའི་གདམས་ངག་དག་
ཐོབ་ཅིང་། དེའི་ དོན་ དམིགས་པ་དྲུག་དང༌། ཡིད་ལ་བྱེད་པ་བཅུ་གཅིག་དང༌། སེམས་
གནས་ པའི་ཐབས་དགུས་བསྒོམས་པ་ལ་ངེས་འབྱེད་ཡན་ལག་འབྱུང་བས། ངེས་པར་
འབྱེད་པ་ནི། མཐའ་གཅིག་ཏུ་ངེས་པ་སྟེ། མཐོང་ལམ་དེའི་ཡན་ལག་ནི། རྒྱུ་སྟེ། ཆུང་ངུ་།
འབྲིང་ ། ཆེན་ པོ། ཆེན་ པོའི་ ཆེན་ པོ་སྟེ། བཞི་ཡོད་པ་རྣམས་འཆད་དོ། །རྩ་བ་ལ། ཁྱད་
པར་འཕགས་ཞེས་དྲང་ངོ༌། །གང་ན། བྱང་སེམས་རང་གིས་གཟིགས་པའི་ལམ་གཞན་ལ་
གསུངས་པས། ཉེས་པ་དང་དུཋཁ་ལས་སྒྲོལ་བས་སྐྱོབ་པའི་རྟོགས་པ་དྲོད་དང་། སོགས་པ་
རྩེ་མོ་སོགས་ཀྱི་བདག་ཉིད་རེ་རེ་ལ་ཆུང་འབྲིང་ཆེན་པོ་དང་བཅས་པ་རྣམས་སོ། །གང་ལས་
ན༑ ཉན་ཐོས་ དང་ བསེ་རུ་ལྟ་བུ་ནི། རང་རྒྱལ་དབང་རྣོན་ཏེ། དེས་ཚོགས་དང་ སྤྱོད་པ་
གཉིས་ཀྱང་བསྡུས་ཏེ། འོག་ཏུའང་དམིགས་བསལ་མ་སྨོས་པ་རྣམས་དེ་བཞིན་དུ་ཤེས་པར་
བྱའོ། །བཅས་པ་ནི། ལྷན་ཅིག་པ་སྟེ། དེ་དག་གི་དྲོད་སོགས་དག་ལས་སོ། །གང་གིས་ན།
མི་རྟག་པ་ལ་སོགས་པའི་ཆོས་ཀྱིས་ཁྱད་པར་དུ་བྱས་པའི་བདེན་བཞི་སྒྱུ་མ་ལྟ་བུ་དམིགས་
པ་དང༌། ཆོས་སུ་ལྟ་བའི་གཉེན་པོའི་རྣམ་པ་དང༌། ཐེག་པ་གསུམ་ཆར་གྱི་རྟོགས་པའི་རྒྱུ་
དང་། ཐབས་མཁས་ པ་དང་བཤེས་ གཉེན་གཉིས་ཀྱིས་ཡོངས་སུ་འཛིན་པ་དང༌། དྲོད་
- 2 7 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
སོགས་བཞི་པོ་རིམ་པ་ཇི་ལྟ་བ་བཞིན་དུ་རང་གི་མཐོང་སྒོམ་གྱི་ལམ་གྱིས་སྤོང་བར་འགྱུར་
བའི་གཟུང་འཛིན་གྱི་རྣམ་རྟོག་བཞི་པོ་མཚུངས་ལྡན་དུ་ཡོད་པ་ལ་བརྟེན་པ་སྟེ། ལྔས་སོ།།
འཕགས་པས་ཆུང་ངུ་སོགས་རྣམ་པའི་ཁྱད་པར་དང་དྲུག་ཏུ་བཞེད་ལ། སངས་རྒྱས་ཡེ་ཤེས་
ཀྱིས། རྟོག་པ་མ་གཏོགས་པ་བཞིར་བཞེད་དོ། །
འགྲེལ་པ་ལ་བཞི་སྟེ། ཐེག་ཆེན་སྦྱོར་ལམ་ཁྱད་པར་ལྔ་དང་ལྡན་པ་དང་། ཉན་
རང་གི་སྦྱོར་ལམ་ཁྱད་པར་ལྔ་དང་བྲལ་བ་དང༌། བྱང་སེམས་ཀྱི་དམིགས་ཚུལ་སྣ་ཚོགས་སུ་
བསྟན་པ་དང་། རྩོད་སྤང་ངོ༌། །དང་པོ་ལ། ཁྱད་པར་དུ་འཕགས་པ་ཡིན་ནོ། །ཞེས་དྲང་ངོ༌།།
གང་ན། བྱང་སེམས་རྣམས་ཀྱི་ངེས་འབྱེད་ཆ་མཐུན་བཞི་པོ་ཆུང་འབྲིང་ཆེན་པོ་རྣམས་ནིའོ།།
ཆ་མཐུན་གང་ན། ཇི་སྐད་དུ། བསོད་ནམས་ཚོགས་ནི་ཡང་དག་རྫོགས། །དེ་ནས་བློ་ལྡན་
བསམ་པ་བརྟན། །དད་སོགས་དགེ་བའི་ཆོས་རྣམས་ཀྱིས། །རྒྱུད་ནི་ཡོངས་སུ་བསྒོས་གྱུར་
པ༑ ༑བསྐལ་པ་གྲངས་མེད་ངེས་འབྱུང་བས། །ཡེ་ཤེས་ཚོགས་ནི་འགྲུབ་བྱའི་ཕྱིར། །མངོན་
ཤེས་གདམས་ངག་བསྟན་པ་ཡིས། །སྤྱོད་པ་ས་ལ་རབ་ཏུ་འཇུག །ཅེས་པ་ལྟར། རྒྱུ་ཐོས་པ་
དང༌། སོགས་པ་བསམ་པ་གཙོ་བོར་གྱུར་པའི་བསོད་ནམས་ཀྱི་ཚོགས་རབ་ཀྱི་མཐར་ཕྱིན་
པ་ཐོབ་པ། ཐར་པའི་ཆ་མཐུན་ཏེ། ཚོགས་ལམ་གྱི་དད་པ་དང༌། སོགས་པ་བརྩོན་འགྲུས་
ལ་སོགས་པའི་མཚན་ཉིད་ཀྱི་དགེ་བའི་རྩ་བ་རྫོགས་པའི་འོག་ཏུ་བྱུང་བ། བློའི་ངོ་བོ། ལོ་ཀ་
པའི་བསྒོམས་བྱུང་གི་རྟོག་པ། རྣམ་པ་བདེན་པ་བཞིའི་ཆོས་ཉིད་མངོན་སུམ་དུ་རྟོགས་པའི་
མཐོང་ལམ་དང་རྗེས་སུ་མཐུན་པའོ། །བཞི་གང་ཞེ་ན། གཙུབ་ཤིང་གཙུབས་པ་ན་མེ་འབྱུང་
བའི་སྔ་ལྟས་སུ་དྲོད་འབྱུང་བ་བཞིན་དུ་མཐོང་སྤང་ཉོན་མོངས་ཀྱི་བུད་ཤིང་ཐམས་ཅད་སྲེག་
པའི་མེ་དང་འདྲ་བའི་དྲོད་སྔར་བྱུང་བས་ན། དྲོ་བ་དང་། དེའི་འོག་ཏུ་དགེ་བའི་རྩ་བ་གཡོ་
- 2 7
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་རྩེ་མོ་དང་། དེའི་འོག་ཏུ་ལོ་ཀ་པའི་ཆོས་ཀྱི་མཆོག་ལ་བཟོད་པ་དང་། དེའི་འོག་ཏུ་ལོ་ཀ་
པའི་ཆོས་ཐམས་ཅད་ཀྱི་མཆོག་ཅེས་བྱ་བ་བཞིའོ། །གྱུར་པ་དང༌། ཕྱིན་པ་དང༌། སོང་བ་
རྣམས་དོན་གཅིག་གོ །ཆུར་ལྷུང་ན་རེ། གྱུར་པ་དང༌། རྣམ་པ་དང༌། བྱེ་བྲག་རྣམས་དོན་
གཅིག་གོ །ཞེའོ། །ཆུང་ངུ་ལ་སོགས་པ་ནི། རིམ་གྱིས་སྐྱེ་བས་དང་པོར་སྐྱེ་བ་ཆུང་ངུ་། བར་
དུ་སྐྱེ་བ་འབྲིང་། ཐ་མར་སྐྱེ་བ་ཆེན་པོའོ། །ཡང་ན། བྱང་སེམས་དང་འབྲེལ་བ་སྟེ། དེའི་
རིགས་ཅན་གྱི་དབང་པོ་རྟུལ་པོ་དང༌། སོགས་པ་འབྲིང་དང༌། རྣོན་པོ་བྱེ་བྲག་གི་རིམ་པ་
བཞིན་ནོ། །སངས་རྒྱས་ཡེ་ཤེས་ནི། དད་པ་ལ་སོགས་པའི་དབང་པོ་ཆུང་ངུས་ཡུལ་དུ་བྱས་
པ་ནི། ཆུང་ངུ་ཞེས་སོགས་སུ་བཞེད་དོ། །སམ་ནི། སྔ་མ་དང་ཕྱི་མ་ཕན་ཚུན་ལྟོས་ཏེ་གཉིས་
ཀའང་ཡིན་པར་བསྟན་ནོ། །གང་ལས་ན། ཉན་ཐོས་ལ་སོགས་པའི་དྲི་བ་དང༌། སོགས་པ་
རྩེ་མོ་ལ་སོགས་པ་ལས་སོ། །གང་གིས་ན། ལྔ་ཡིས་ཏེ། འོག་ཏུ་འཆད་པར་འགྱུར་བའི་
དམིགས་པའི་ཁྱད་པར། མི་རྟག་སོགས་ཀྱི་ངོ་བོ་ཉིད་བདེན་བཞིའི་དངོས་པོ་ལ་དམིགས་པ་
དང་ཕུང་པོ་མི་རྟག་སོགས་སུ་འཛིན་པ་ཆོས་སུ་ལྟ་བའི་གཉེན་པོ་ཉིད་ཀྱིས་མི་རྟག་སོགས་སུ་
མངོན་པ་སོགས་ནས་ཞུགས་པ་སྟེ། ཤེས་པ་དང༌། ཐེག་པ་གསུམ་ཆར་གྱི་སྤངས་རྟོགས་
ཐོབ་པའི་ཐེག་ཆེན་མཐོང་ལམ་གྱི་རྒྱུའི་ངོ་བོ་ཉིད་དང་། ཐེག་ཆེན་དགེ་བའི་བཤེས་གཉེན་
སེམས་མི་འགོང་བ་ལ་སོགས་པའི་ཐབས་ལ་སོགས་དང་། རྩེ་མོས་བསྡུས་པའི་མཐོང་སྒོམ་
གྱིས་སྤང་བར་བྱ་བའི་གཟུང་འཛིན་གྱི་རྣམ་རྟོག་བཞི་པོ་འོག་ནས་འཆད་པར་འགྱུར་བའི་
ཚུལ་དང་འབྲེལ་བ་སྟེ། མཚུངས་ལྡན་དུ་འབྱུང་བས་སོ། །གཉིས་པ་ནི། དེས་ཉན་རང་གི་
སྦྱོར་ལམ་ལས་འཕགས་པའི་རྒྱུ་མཚན། ཉན་རང་ལ་དེ་དག་མི་ལྡན་པར་སྟོན་པ་ནི། འབྱུང་
བའི་ཕྱིར་ཞེས་དྲང་ངོ༌། །གང་ན། ཉན་རང་དེ་དག་གི་དྲོ་བ་དང་། སོགས་པ་རྩེ་མོར་གྱུར་པ་
- 2 8 () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ལ་སོགས་པའི་དགེ་བའི་རྩ་བ་ནིའོ། །གང་ལས་ན། ཉན་རང་གི་ལུགས་ཏེ། ལུང་ལས་སོ།།
ཇི་ལྟར་ན། གཟུགས་སུ་རུང་བ་དང་། སོགས་པ་ཉམས་སུ་མྱོང་བ་ལ་སོགས་པ་མཚན་ཉིད་
ཅན་གྱི་དངོས་པོའི་ཕུང་པོའི་བདག་ཉིད་ཀྱི་བདེན་བཞི་ལ་དམིགས་པ་དང་། གང་ཟག་གི་
བདག་ཏུ་ལྟ་བའི་གཉེན་པོ་གཉིས་ཀྱིས་མི་རྟག་པ་དང་། སོགས་པ་དུཉྩཁ་ལ་སོགས་པའི་
རྣམ་པར་ཞུགས་པ་དང༌། ཐེག་དམན་རང་གི་ཐེག་པའི་འབྲས་བུའམ་རྟོགས་པ་ཐོབ་པ་ཁོ་
ནའི་ཆེད་དུ་སྟེ། རྒྱུ་ཡིན་པ་དང་། ཕྱི་ནང་གི་ཡོངས་སུ་འཛིན་པ་དང་བྲལ་བ་དང་། རྣམ་རྟོག་
བཞི་ནི། རང་གི་བྱང་ཆུབ་ཀྱི་གེགས་ཡིན་པས་དེ་དང་ལྡན་ཡང་རང་གི་ལམ་གྱི་སྤང་བྱར་
གྱུར་པའི་ཚུལ་གྱིས་མི་ལྡན་པར་འབྱུང་ངོ༌། །ཞེས་ནི། དེ་ལྟར་རོ། །གསུམ་པ་ནི། དམིགས་
པ་ཡིན་ཞེས་དྲང་ངོ༌། །གང་ན། བྱང་སེམས་རྣམས་ཀྱི་ངེས་འབྱེད་ཆ་མཐུན་ནིའོ། །གང་ལ་
ན༑ བདེན་པ་བཞིའི་དངོས་པོ་ལའོ། །རྒྱུ་གང་གིས་ན། སངས་རྒྱ་བའི་ཐབས་ཏེ། རྒྱུ་ལ་
མཁས་པའི་སྟོབས་ཀྱིས། ཇི་ལྟར་ན། གསེར་གླིང་པས། ཀུན་འབྱུང༌། དུ་ཞབ། འགོག་པ།
ལམ་ལ་རིམ་པ་བཞིན་དུ་རྒྱུ་ལ་སོགས་པའི་སྒོ་ནས་དམིགས་སོ། །ཞེའོ། །ཤེར་འབྱུང་བློ་
གྲོས་ཀྱིས། བདེན་བཞི་ལ་རྟེན་འབྲེལ་གྱི་མཚན་ཉིད་ཀྱི་རྒྱུ་དང་། རྟོགས་བཞིན་པའི་འབྲས་
བུ་དང་། སྟོང་པ་ཉིད་ཀྱི་མཚན་ཉིད་ཀྱི་ངོ་བོ་དང༌། ཐ་མི་དད་པའི་བདག་ཉིད་ཆོས་ཉིད་ཀྱི་
སྒོ་ནས་དམིགས་སོ། །ཞེའོ། །ཆོས་བཤེས་ཀྱིས། ཐེག་པ་མ་ལུས་པའི་རྒྱུ་དང་། འབྲས་བུ་
སངས་རྒྱས་ཀྱི་རྒྱུར་གྱུར་པ་དང༌། ཆོས་དབྱིངས་ཀྱི་ངོ་བོར་གནས་པ་དང་། ཆོས་ཉིད་
ལ་ཀུན་རྫོབ་ཏུ་དམིགས་རྣམ་བྱེ་བྲག་དུ་མ་ཡོད་པ་རྟེན་འབྲེལ་གྱི་ཆོས་ཉིད་ཀྱིས་སོ། །ཟེར་
ཡང་། འདིར་འགྲེལ་ཆེན་ཚད་མར་བྱས་ཏེ་བཟོད་པ་འབྲིང་གི་གནས་སྐབས་ཁ་ཅིག་ཏུ་ནི་
རྣམ་དག་གི་རྒྱུའི་སྒོ་ནས། ཆོས་མཆོག་ཆུང་ངུའི་གནས་སྐབས་ཁ་ཅིག་ཏུ་ནི་ཏིང་ངེ་འཛིན་གྱི་
2 8 ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲས་བུའི་སྒོ་ནས། བཟོད་པ་ཆུང་ངུའི་གནས་སྐབས་ཁ་ཅིག་ཏུ་ནི་བདེན་གཉིས་ཀྱི་ངོ་བོ་
ཉིད་ཀྱི་སྒོ་ནས། ཁ་ཅིག་ཏུ་ནི་སྟེ། གཞན་རྣམས་ལ་ནི། ཆོས་ཉིད་ ཀྱི་རྣམ་པའི་སྒོ་ནས་
ཇི་ལྟར་སྲིད་པ་བཞིན་དུའོ། །ལ་ནི་ཕྱི་མ་སྡུད་པའོ། །ངེས་འབྱེད་ཆ་མཐུན་རྣམ་པ་གཞན་
གྱིས་ཀྱང་བདེན་པ་བཞི་ལ་སྔ་མ་བཞིན་དུ་སྒོ་སྣ་ཚོགས་ནས་ཀུན་ཏུ་དམིགས་སོ། །ཞེས་བྱ་
བར་ཤེས་པར་བྱའོ། ཁོ་བོས་ནི། མང་དུ་དོགས་ནས་མདོར་བསྡུས་ཏེ་རྣམ་པར་བཀྲོལ་བ་
ཙམ་དུ་བརྗོད་པར་འདོད་པས་ཞིབ་ཏུ་མ་སྤྲོས་སོ། །བཞི་པ་ལ། བདེན་པ་བཞི་ལ་རྣམ་པ་མི་
འདྲ་བ་དུ་མའི་སྒོ་ནས་དམིགས་པར་འདོད་པ་ལ། མཛོད་ལས། དྲི་མེད་བཅུ་དྲུག་གཞན་
རྣམས་མེད། །ཅེས་པ་དང་འགལ་ལོ། །ཞེ་ན། དེ་ནི། ཉོན་སྒྲིབ་ཙམ་གྱི་གཉེན་པོའི་དབང་
དུ་བྱས་པ་ཡིན་གྱི། འདིར་སྒྲིབ་པ་མ་ལུས་པའི་གཉེན་པོར་བསྒོམས་པས་སྐྱོན་མེད་དོ།།
ཞེས་སྟོན་ པ་ནི། སུན་འབྱིན་པ་སྟེ། སྐྱོན་བརྗོད་པར་མི་བྱའོ་ཞེས་དྲང་ངོ༌། །གང་ལ་ན།
ཐེག་ཆེན་གྱི་རྣམ་གཞག་གང་དུ་ཡང་ངོ༌། །གང་གིས་ན། ཉན་རང་གི་ཐེག་པ་གཞན་ལ་
བརྟེན་ནས་ནིའོ། །དེ་གང་གི་ཕྱིར་ན། ཐེག་ཆེན་འདི་ནི། ཐེག་དམན་གྱི་ལྟ་སྒོམ་སྤྱོད་འབྲས་
ལས་རྣམ་པར་བཞག་པ་གཞན་ཁོ་ན་ཡིན་ཏེ། རྒྱུ་མཚན་དེའི་ཕྱིར་རོ། །གལ་ཏེ་ཐེག་ཆེན་ནི།
གཞན་བསླུ་བའི་ཕྱིར་རྟོག་གེ་པ་འགའ་ཞིག་གིས་རང་གིས་རང་བཟོར་བྱས་ཀྱི། སངས་
རྒྱས་ཀྱི་བཀའ་མ་ཡིན་ནོ། །ཞེ་ན། དེ་བཀར་སྒྲུབ་པ་ནི། སྔར་ལུང་མ་བསྟན་ལྷན་ཅིག་བྱུང་།།
སྤྱོད་ཡུལ་མ་ཡིན་གྲུབ་པ་དང༌། །ཡོད་དང་མེད་ན་ཡོད་མེད་དང༌། །གཉེན་པོ་དང་ནི་སྒྲ་
གཞན་ཕྱིར། །དེ་ལ་ཐེག་ཆེན་བཀའ་མིན་བཀར་བཅོས་པ། བསྟན་པའི་བར་ཆད་ཡིན་ན།
ལུང་བསྟན་པར་རིགས་ཏེ། རྒྱལ་པོ་ཀྲི་ཀྲིའི་རྨི་ལྟས་ལུང་བསྟན་པ་བཞིན་ནོ། །དེ་ཆེད་དུ་མ་
དགོངས་ནས་བཏང་སྙོམས་སུ་མཛད་དོ། །ཞེ་ན། མི་རིགས་ཏེ། ཤེས་བྱ་ཐམས་ཅད་ལ་
- 28 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
མངོན་སུམ་དུ་གཟིགས་པའི་སྤྱན་མངའ་བ་དང༌། བསྟན་པ་སྲུང་བ་ལ་བརྩོན་པ་དང་། མ་
འོངས་པ་མཁྱེན་པའི་མཐུས་བསྟན་པ་ལ་གནོད་པ་ཆེན་པོ་འབྱུང་བ་ལ་བཏང་སྙོམས་མི་རུང་
ངོ༌ ༑ ༑ཐེག་ཆེན་དང༌། ཐེག་དམན་དུས་མཉམ་དུ་བྱུང་བ་ལ་བཀའ་ཡིན་མིན་གྱི་ཁྱད་པར་
ཡང་ཇི་ལྟར་ཤེས། རྟོག་གེ་པས་བྱས་པ་མིན་ཏེ། ཟབ་ཅིང་རྒྱ་ཆེ་བའི་ཆོས་འདི་རྟོག་གེ་པའི་
སྤྱོད་ཡུལ་མིན་ཏེ། མུ་སྟེགས་པའི་བསྟན་བཅོས་ལ་དེ་ལྟ་བུ་མི་སྣང་བའི་ཕྱིར་རོ། །འོན་ཏེ་
གཞན་ཞིག་སངས་རྒྱས་ནས་བཤད་དོ། །ཞེ་ན། འོ་ན། སངས་རྒྱས་ཀྱིས་གསུངས་པའི་ཕྱིར་
བཀའ་ཉིད་དུ་གྲུབ་བོ། །གལ་ཏེ་ཐེག་ཆེན་ཅུང་ཟད་ཅིག་ཡོད་དམ་མེད། ཡོད་ན། འདི་ཉིད་
ཡིན་དགོས་ཏེ། འདི་ལས་གཞན་མེད་པའི་ཕྱིར་རོ། །མེད་ན། ཉན་ཐོས་ཀྱི་ཐེག་པ་ཆོས་
ཅན། སངས་རྒྱས་ཀྱི་བཀའ་མིན་པར་ཐལ། སངས་རྒྱས་མི་སྲིད་པའི་ཕྱིར། རྟགས་ཁས་
བླངས་ཏེ། སངས་རྒྱས་ཐེག་པ་མེད་པས་སོ། ཁོ་ན་རེ། ཉན་ཐོས་ཀྱི་ཐེག་པ་འདི་ཉིད་ཐེག་
ཆེན་ཡིན་པས་དེས་སངས་རྒྱས་ཐོབ་བོ། །ཞེ་ན། ཉན་ཐོས་ཀྱི་ཐེག་པ་ཆོས་ཅན། ཐེག་ཆེན་
མིན་ཏེ། དེ་ལས་རང་ཉིད་གྲོལ་བའི་ཐབས་བསྟན་གྱི་གཞན་དོན་སྒྲུབ་པའི་ཐབས་མ་ཚང་
བའི་ཕྱིར་དང་། རང་དོན་ཁོ་ན་སྒྲུབ་པ་ཡིན་པས་དེས་འཚང་རྒྱ་བར་འགལ་བའི་ཕྱིར་དང་།
དེ་སངས་རྒྱས་ཐོབ་པའི་ཐབས་མ་ཡིན་པའི་ཕྱིར་དང་། བྱང་སེམས་ཀྱི་བསླབ་བྱ་དང་སྤྱོད་
པ་རྣམས་མ་བསྟན་པའི་ཕྱིར་རོ། །མ་ཚང་བ་དང་འགལ་བ་དང༌། །ཐབས་མིན་དེ་ལྟར་མ་
བསྟན་ཕྱིར། །དེས་ན་ཐེག་དམན་ནི་རང་གྲོལ་བ་ཁོ་ནའི་དོན་དུ་བསམ་པདང༌། དེའི་ཕྱིར་
བཤད་པ་དང༌། དེའི་ཕྱིར་སྦྱོར་བ་དང༌། ཚོགས་གཉིས་ཆུང་བ་དང་། དུས་ཚེ་གསུམ་ཙམ་
གྱིས་ཀྱང་གྲོལ་བའི་ཕྱིར་ན། ཐེག་ཆེན་དང་འགལ་ཏེ། ཐེག་ཆེན་ནི། ཐམས་ཅད་དེ་ལས་
ལྡོག་པའི་ཕྱིར་རོ། །བསམ་པ་དང་ནི་བསྟན་པ་དང༌། །སྦྱོར་བ་དང་ནི་སྟོན་པ་དང་། །དུས་
- 2 83 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགལ་ ཕྱིར་ན་དམན་པ་གང་། །ཞེས་སོ། །ཐེག་ཆེན་བསྒོམས་ན། སྒྲིབ་གཉིས་ཀྱི་གཉེན་
པོར་འགྱུར་ཏེ། རྣམ་པར་མི་རྟོག་པའི་ཡེ་ཤེས་ཀྱི་གནས་ཡིན་པའི་ཕྱིར་རོ། །ཞི་ལྷས། ཉོན་
མོངས་ཤེས་བྱའི་སྒྲིབ་པ་ཡི། །མུན་པའི་གཉེན་པོ་སྟོང་པ་ཉིད། །ཅེས་སོ། །ངོ་བོ་ཉིད་མེད་
པ་སོགས་སྒྲ་ཇི་བཞིན་པའི་དོན་མིན་པའི་ཕྱིར་སྒྲ་ཇི་བཞིན་པར་བསམ་ནས་བཀའ་མ་ཡིན་
ཞེས་བརྒལ་བར་མི་བྱའོ། ཁོ་ན་རེ། མདོ་སྡེ་ལ་འཇུག །འདུལ་བ་ལ་སྣང་། ཆོས་ཉིད་དང་
མི་འགལ་བ་ཡིན་ན། བཀར་འགྱུར་གྱི། ཐེག་ཆེན་དེ་ལྟ་མ་ཡིན་ནོ། །ཞེ་ན། ཐེག་ཆེན་ཆོས་
ཅན། བཀའ་ཡིན་ཏེ། ཡུམ་ལ་སོགས་པའི་ཐེག་ཆེན་གྱི་མདོ་སྡེ་ལ་འཇུག །བྱང་ཆུབ་སེམས་
དཔའི་ཉོན་མོངས་རྟོག་པ་ཡིན་ལ་དེ་འདུལ་བ་ལ་སྣང་། ཟབ་པ་དང་རྒྱ་ཆེ་ཕྱིར་བྱང་ཆུབ་
པའི་ཆོས་ཉིད་དང་ཡང་མི་འགལ་བའམ་ཆོས་ཐམས་ཅད་ཀྱི་ཆོས་ཉིད་དང་མི་འགལ་བའི་
ཕྱིར་རོ། །རང་གི་ཉིད་ལ་འཇུག་པ་དང་། །རང་གི་འདུལ་ལ་སྣང་ཕྱིར་དང་། །ཟབ་པའི་ཕྱིར་
དང་རྒྱ་ཆེ་ཕྱིར། །ཆོས་ཉིད་དང་ནི་འགལ་བ་མེད། །ཅེས་སོ། ཁོ་ན་རེ། ངེད་སྡེ་པའི་སྡེ་སྣོད་
དུ་མ་བྱུང་བས་བཀའ་མིན་ནོ། །ཞེ་ན། འོ་ན། ཁྱེད་སྡེ་པའི་ཐེག་པ་ཆོས་ཅན། བཀའ་མིན་
པར་ཐལ། ཐེག་ཆེན་གྱི་སྡེ་སྣོད་དུ་མ་བྱུང་པའི་ཕྱིར། ཁྱབ་པ་ཡོད་མེད་མཚུངས་སོ། །ངེད་
ཉན་ཐོས་ཀྱི་ཐེག་པ་ལ་འོད་སྲུང་ནས་སེང་གེའི་བར་བླ་མ་བརྒྱུད་དེ་བཤད་པས་བཀའ་ཡིན་
ནོ༑ ༑ཞེ་ན། ཐེག་ཆེན་ཡང་བྱམས་པ་ཐོགས་མེད་ལ་སོགས་པའི་བླ་མ་བརྒྱུད་དེ་བཤད་
པས་ བཀའ་ ཡིན་ པར་མཚུངས་སོ། །ངེད་ཐེག་དམན་ནི། ཁྱེད་དང་གཉིས་ ཀས་བཀར་
འདོད་པས་བཀའ་ཡིན་ནོ། །ཞེ་ན། འོ་ན། རིག་བྱེད་ཆོས་ཅན། བདེན་པར་ཐལ། གཞན་
གཉིས་མཐུན་པར་བདེན་པར་འདོད་པ་ཡོད་པའི་ཕྱིར་རོ། །གལ་ཏེ་ཐེག་ཆེན་ལ་རྩོད་པ་དང་
བཅས་པའི་ཕྱིར་བཀའ་མིན་ནོ། །ཞེ་ན། འོ་ན། ཉན་ཐོས་ཀྱི་ཐེག་པ་ཆོས་ཅན། བཀའ་མིན་
- ་་
- 2 3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
པར་ཐལ། རྩོད་པ་དང་བཅས་པའི་ཕྱིར་ཏེ། ཕྱི་རོལ་པ་རྣམས་དང་མི་མཐུན་པར་རྩོད་པའི་
ཕྱིར་དང༌། སྡེ་པ་རྣམས་ཀྱང་སྡེ་སྣོད་ཀྱི་དོན་ལ་མི་མཐུན་པར་རྩོད་པའི་ཕྱིར་ཏེ། མངོན་པ་
ལ་མཐོང་ལམ་སྐད་ཅིག་གཅིག་ཏུ་འདོད་པ་དང་། བཅུ་གཉིས་སུ་འདོད་པ་དང་། བཅུ་དྲུག་
ཏུ་འདོད་པ་དང་། བདག་མེད་མཐོང་བ་རྫས་སུ་འདོད་པ་དང་། བཏགས་པར་འདོད་པ་དང་།
དངོས་པོ་ཐམས་ཅད་སྐད་ཅིག་མར་འདོད་པ་དང༌། གཟུགས་ཅན་རྣམས་སྐད་ཅིག་ཏུ་མི་
འདོད་པ་དང་། འདས་མ་འོངས་རྫས་སུ་ཡོད་མེད་དུ་འདོད་པ་དང་། ཐོབ་པ་སོགས་རྫས་སུ་
ཡོད་མེད་དུ་འདོད་པ་དང་། གཟུགས་མེད་ན་གནས་གཞན་དང་གཟུགས་མེད་པ་དང་ཡོད་
པ་དང་། བར་དོ་ཡོད་མེད་དང༌། འདུལ་བ་ལ་ཕམ་པས་སྡོམ་པ་གཏོང་མི་གཏོང་སོགས་དང་།
དམྱལ་བའི་གཤེད་མ་སེམས་ཅན་ཡིན་མིན་སོགས་མི་མཐུན་པ་དུ་མ་ཡོད་པའི་ཕྱིར་རོ། །
གསུམ་པ་ལ་གསུམ་སྟེ། དམིགས་རྣམ་རྒྱུ་གསུམ་དང་། མཚུངས་ལྡན་རྟོག་པ་
དང༌། ཡོངས་འཛིན་དགེ་བཤེས་དང་། ཐབས་མཁས་ཀྱི་ཁྱད་པར་བཤད་པའོ། །དང་པོ་ལ་
གསུམ་སྟེ། མཚམས་སྦྱོར། བརྗོད་བྱ་དམིགས་རྣམ་རྒྱུ་གསུམ་རྒྱས་པར་བཤད་པ་དང་།
ཆོས་ཅན་བརྗོད་པ་ཆད་པའི་རྩོད་སྤང་ངོ༌། །དང་པོ་ནི། བཤད་དེ་ཞེས་དྲང་ངོ༌། །གང་ན།།
ཡུལ་གང་ལ་དམིགས་པ་དང་རྣམ་པ་གང་གིས་དང་། རྒྱུ་དང་བཅས་པ་དག་གོ །གང་གི་
དོན་དུ་ཞེ་ན། ཐེག་ཆེན་སྦྱོར་ལམ་ཉན་རང་སྦྱོར་ལམ་ལས་ཁྱད་པར་དུ་བྱེད་ཆོས། དམིགས་
རྣམ་གྱི་ཁྱད་པར་ཇི་ལྟ་བུ་ཡིན་ཞེ་ན། དེའི་ལན་གདབ་པའི་ཕྱིར་དུའོ། །གང་གིས་ན། བར་
སྐབས་ཀྱི་ཚིགས་བཅད་བདུན་གྱིས་སོ། །གཉིས་པ་ལ་བཞི་སྟེ། དྲོད་རྩེ་བཟོད་མཆོག་གོ།
དྲོད་ལ། རྩ་འགྲེལ་དོན་བསྡུ་གསུམ་ལས། དང་པོ་ལ། དྲོད་ཆུང་ངུའི་དམིགས་པ་མི་རྟག་པ་
དང་། དུཉཁ་ལ་སོགས་པའི་རྣམ་པ་བཅུ་དྲུག །དུ་ཁ་ལ་སོགས་པའི་བདེན་པ་བཞི་ལ་བརྟེན་
-28 5 -



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པ་ཅན་གྱི་དངོས་པོའོ། །དྲོད་ཆུང་ངུ་དེའི་རྣམ་པ་ནི། ཆོས་ཉིད་ཀྱི་སྒོ་ནས་བདེན་བཞི་དང་།
དེའི་ཆོས་མི་རྟག་ལ་སོགས་སུ་མངོན་པར་ཞེན་པ་དང་ལྷག་པར་དམིགས་པ་ལ་སོགས་པ་
འགོག་པ་སྟེ། མེད་པའི་རྣམ་པས་སོ། །མདོ་ནི། འདི་ལ་བྱང་ཆུབ་སེམས་དཔའ་སེམས་
དཔའ་ཆེན་པོ་ཡུམ་ལ་སྤྱོད་པའི་ཚེ་གཟུགས་མི་རྟག་ཅེས་བྱ་བར་མངོན་པར་ཞེན་པ་དང༌།
ལྷག་པར་གནས་པ་དང་། ཀུན་ཤེས་པ་འདི་ནི། ཤཱ་རིའི་བུ། བྱང་སེམས་ཀྱི་མཐུན་པའི་ཆོས་
ལ་སྲེད་པ་སྟེ། སྐྱོན་ཡིན་ནོ། །ཞེས་སོ། །ཅི། མངོན་ཞེན་མེད་པ་དེ། མེད་དགག་ཡིན་ནམ།
མ་ཡིན་དགག་ཡིན། དང་པོ་ལྟར་ན། གཉེན་པོར་མི་རུང་། གཉིས་པ་ལྟར་ན། མིག་སོགས་
ཀྱང་དེར་ཐལ་ལོ། །ཞེ་ན། མི་བདེན་པའི་རྟོགས་པས་ཀུན་ནས་བསླང་བའི་ཡོད་མེད་དུ་
འཛིན་པ་ནི། མངོན་ཞེན་ཡིན་ལ། དེའི་གཉེན་པོ་ཡོད་མེད་གཉིས་དོན་དམ་པར་མེད་པར་
ཤེས་པའོ། །དྲོད་ཆུང་ངུ་ནི། ཉན་ཐོས་ལ་སོགས་ཐེག་པ་གསུམ་ཆར་གྱི་མྱང་འདས་ ཀྱི་
རྟོགས་པ་ཐོབ་པའི་རྒྱུ་ཡིན་ནོ། །མདོ་ནི། ཐེག་པ་གསུམ་པོ་རྣམས་རྒྱ་ཆེར་བསྟན་ཏོ། །ཞེས་
སོ༑ ༑འབྲིང་གི་དམིགས་པ་ནི། དོན་དམ་པར་འདུ་བ་སྟེ། སྒྲུབ་པ། འགོད་པ་སྟེ། དགག་
པ་དང་བྲལ་བའི་ཁྱད་པར་ཅན་གྱི་གཟུགས་སོགས་སོ། །མདོ་ནི། གཟུགས་ཀྱི་འདུ་བ་དང་།
འགོད་པ་མ་འཚལ། མ་དམིགས། ཡང་དག་པར་རྗེས་སུ་མི་མཐོང་། ཞེས་སོ། །རྣམ་པ་ནི།
ཆོས་ཉིད་ཀྱི་སྒོ་ནས་གནས་པ་ནི། འདིས་གནས་ཤིང་ཐ་སྙད་བྱེད་པ་སྟེ། མིང་བྲལ་བ་ནི།
དེ་མེད་པ་སྟེ། རྒྱུན་མི་འདྲ། གནས་པ་ནི། རྒྱུན་འདྲ་བ་སྟེ། དེ་དག་དོན་དམ་པར་མེད་པའོ།།
འདིའི་བྲལ་བ་དང༌། འོག་གི་མིང་གཉིས། དོན་གཉིས་གཉིས་ལ་བསྙེག་གོ །མདོ་ནི། མིང་
དེ་ཡང་གནས་པ་ཡང་མ་ལགས། མི་གནས་པ་ཡང་མ་ལགས། གནས་པ་དང་བྲལ་བ་ཡང་
མ་ལགས་གནས་པ་དང་བྲལ་བ་མ་ལགས་པ་ཡང་མ་ལགས་ཞེས་སོ། །ཆེན་པོའི་དམིགས་
1
.
- 2 8 6 -



+
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
པ་ནི། གཟུགས་སོགས་ཀྱི་མིང་ངམ་། ཐ་སྙད་དུ་བཏགས་པ་ཙམ་གྱི་ཁྱད་པར་ཅན་གྱི་
བདེན་བཞིའོ། །མདོ་ནི། ཆོས་སུ་བཏགས་པ་ཙམ་དུ་བས་སོ། །ཞེས་སོ། །རྣམ་པ་ནི་ཆོས་
ཉིད་ཀྱི་སྒོ་ནས་དགེ་སོགས་སུ་བརྗོད་དུ་མེད་པའོ། །མདོ་ནི། དཔེར་ན། རྨི་ལམ་ཞེས་བགྱི་
བའི་མིང་ནི། གང་གིས་ཀྱང་བརྗོད་དུ་མ་མཆིས་པའོ། །ཞེས་སོ། །གཉིས་པ་ལ། དྲོད་ཆེ་
འབྲིང་ཆུང་གསུམ་ཡོད་པ་དེ་ལ། དྲོད་ཆུང་ངུའི་དམིགས་པ་ནི། དུསྶཁ་དང་། སོགས་པ་ཀུན་
འབྱུང་སོགས་ཀྱི་བདེན་པ་བཞི་ལ་བརྟེན་པ་མི་རྟག་པ་དང་། སོགས་པ་དུ༔ཁ་ལ་སོགས་ཀྱི་
རྣམ་པ་བཅུ་དྲུག་གིས་ཁྱད་པར་དུ་བྱས་པའི་བདེན་བཞིའོ། །དྲོད་ཆུང་ངུ་དེའི་རྣམ་པ་ནི།
དུཉཁའི་བདེན་པ་ལ་མི་རྟག་པ་ལ་སོགས་པ་དང༌། སོགས་པ་ཀུན་འབྱུང་སྤང་བྱ་དང་།
འགོག་པ་མངོན་སུམ་དུ་བྱ་བ་དང༌། ལམ་བསྒོམ་བྱ་ལ་སོགས་སུ་མངོན་པར་ཞེན་པ་སྟེ།
ཕྱིན་ཅི་ལོག་གིས་ཀུན་ནས་བསླང་སྟེ་ཡོད་མེད་དུ་ཞེན་པ་ནི། ཆུང་ངུའི་དམིགས་པ་སྟེ། དེ་
ཉིད་རྒྱུན་དུ་འཛིན་པ་སྟེ། འབྲིང་སོགས་པ་ཀུན་ཤེས་པ་ནི། རྒྱུ་མཚན་ཕྱིན་ཅི་ལོག་གིས་དེ་
ཉིད་ངེས་པར་འཛིན་པ་སྟེ། ཆེན་པོའོ། །ཤཱནྟིས། དེ་ལས་ལྡོག་པར་བཤད་དོ། །དེ་རྣམས་
འགོག་པ་སྟེ། དེ་ལྟར་ཞེན་བྱས་སྟོང་པའི་ཆོས་ཉིད་རྣམ་པ་ཡིན་ནོ། །མདོར་ན། བདེན་
བཞིའི་ཁྱད་པར་གྱི་ཆོས་ལ་མངོན་པར་ཞེན་བྱ་མེད་པར་རྟོགས་པ་དྲོད་ཆུང་ངུའོ། །གཞན་
ཡང་དེ་བཞིན་དུ་རྟོགས་པར་བྱའོ། །རྒྱུའི་ཁྱད་པར་ནི། ཁོང་དུ་ཆུད་པར་བྱའོ་ཞེས་དྲང་ངོ༌།།
གང་ན། དྲོ་བ་ཆེ་འབྲིང་ཆུང་གསུམ་དང་། སོགས་པ་རྩེ་མོ་ལ་སོགས་པ་ཐམས་ཅད་ཀྱང་ངོ༌།།
ཀྱང་ནི། དྲོ་བ་འབའ་ཞིག་ཏུ་མ་ཟད་ཀྱི་ཞེས་པའོ། །ཇི་ལྟར་ན། ཐེག་པ་གསུམ་ཆར་གྱི་
རྟོགས་པ་ཐོབ་པ་ཐེག་ཆེན་མཐོང་ལམ་གྱི་རྒྱུའི་ངོ་བོ་ཡིན་པར་རོ། །དྲོད་འབྲིང་གི་དམིགས་
པ་ནི། གཟུགས་ལ་སོགས་སུ་སྣང་ཡང་སྒྲུབ་པ་སྟེ། སྐྱེ་བའམ་འཕེལ་བ། དགག་པ་སྟེ།
- 2 87 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགག་པའམ་བྲི་བ། མོས་ པ་ ཡིད་བྱེད་དེ། དམིགས་སུ་མེད་པའི་རྣམ་པར་བསྒོམ་པས་
གྲངས་བཞིན་དུ་མི་དམིགས་ཤིང་དེ་ཁོ་ན་ཉིད་དེ། དོན་དམ་པར་མཐོང་བ་ཡིད་ལ་བྱེད་པས་
མི་མཐོང་བའི་གཟུགས་ལ་སོགས་པའོ། །རྣམ་པ་ནི། དོན་དམ་པར་མིང་ཐམས་ཅད་མེད་པ་
ཉིད་ཀྱིས་ཁྱད་པར་རྒྱུན་ནི། རང་རིགས་གསལ་བ་ཀུན་ལ་ཁྱབ་པའི་སྤྱི་དེ་དང་མི་འདྲ་བ་ནི།
གསལ་བར་ རང་མཚན་བརྗོད་པ། རྒྱུན་འདྲ་བ་ནི། སྤྱིར་བརྗོད་པ་དེ་དག་འཇུག་པའི་
མཚན་ཉིད་བརྗོད་བྱ་རང་སྤྱིའི་མཚན་ཉིད་མེད་པའི་དེ་ཁོ་ནའོ། །རང་མཚན་ཀུན་རྫོབ་ཏུ་
ཡང་བརྗོད་བྱ་མིན་པས་དེ་དགག་མི་དགོས་ཤེ་ན། སྐྱོན་མེད་དེ། དེ་ལ་ཞེན་པའི་བརྗོད་བྱ་
སྲིད་པ་དགག་པས་སོ། །དྲོད་ཆེན་པོའི་དམིགས་པ་ནི། གཟུགས་དང་ཚོར་བ་ལ་སོགས་པ་
ནས་སངས་རྒྱས་ཞེས་བྱ་བ་དང༌། བར་གྱི་སྒྲས་བྱང་སེམས་ལ་སོགས་པ་སྟེ། ཆོས་ཐམས་
ཅད། བརྡར་བཏགས་པའི་ཆོས་ཏེ། ཐོགས་བཅས་ལ་གཟུགས་སོ་ཞེས་པ་ལ་སོགས་པ།
ཀུན་ཏུ་ཐ་སྙད་དུ་བྱས་པའི་ཆོས་ཐ་སྙད་པ་སྟེ། མིང་དུ་བཏགས་པ་ཙམ་གྱི་བདེན་བཞིའོ།།
རྣམ་པ་ནི། ཐ་སྙད་ཙམ་དགེ་བ་དང་། སོགས་པ་མི་དགེ་བ་ལ་སོགས་པ་ཉིད་ཀྱི་ཆོས་གང་དུ་
ཡང་དོན་དམ་པར་བརྗོད་དུ་མེད་པ་ཞེས་བྱ་བ་ཡིན་ནོ། །གསུམ་པ་ནི། ཚུལ་དེ་ལྟར་ན།
གང་ལ་དམིགས་པ་ཡུལ་གྱི་ཁྱད་པར་དང༌། གང་གིས་དམིགས་པ་རྣམ་པའི་ཁྱད་པར་དང་།
རྒྱུད་དང་ལྡན་པའི་རྟོག་པ་རྣམ་པ་གསུམ་པོ་ཆོས་ཅན། དྲོ་བར་གྱུར་པ་ཡིན་ཏེ། མཐོང་ལམ་
རྣམ་པར་མི་རྟོག་པའི་ཡེ་ཤེས་ཀྱི་མེ་སྐྱེ་བའི་སྔ་ལྟས་སུ་གྱུར་པའི་རྟོགས་པ་ཡིན་པའི་ཕྱིར་རོ།།
འོ་ན། འདི་དང་ཐར་པ་ཆ་མཐུན་ལ་ཁྱད་པར་ཅི་ཡོད་ཅེ་ན། འདི་ནི། བར་ཆད་མེད་ན་
མཐོང་ལམ་ཆེས་ཉེ་བར་འབྱུང་བ་ཡིན་ནོ། །
གཉིས་པ་ལ། རྩ་འགྲེལ་དོན་བསྡུ་གསུམ་ལས། དང་པོ་ལ། རྩེ་མོ་ཆུང་ངུའི་
བ
$ $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢།
དམིགས་པ་ནི། རང་བཞིན་གྱིས་སྟོང་པས། གཟུགས་ལ་སོགས་པ་དེ་དག་ནི། གཟུགས་ལ་
སོགས་པ་དེའི་ངོ་བོར་གྱུར་པའི་རང་བཞིན་མེད་པ་སྟེ། བྲལ་བའི་ཕྱིར་གཟུགས་སོགས་དེ་
ལ་མི་གནས་པ་སྟེ། དངོས་པོར་དམིགས་པའི་ཚུལ་གྱིས་གནས་བྱ་དང་བྲལ་བའི་ཁྱད་པར་
ཅན་ གྱི་ གཟུགས་ སོགས་ སོ། །མདོ་ནི། ཡུམ་ ལ་སྤྱོད་པས་གཟུགས་ ལ་ གནས་ པར་ མི་
བགྱིའོ། །ཞེས་སོ། །རྣམ་པ་ནི། ཆོས་ཉིད་ཀྱི་སྒོ་ནས་དོན་དམ་པར་གཟུགས་ལ་སོགས་པའི་
ཆོས་ཐམས་ཅད་དང༌། ཆོས་ཉིད་སྟོང་པ་ཉིད་དེ་དག་གཅིག་གི་རང་བཞིན་གཅིག་སྟེ།
གཟུགས་སོགས་སྟོང་ཉིད་དུ་ངོ་བོ་གཅིག །སྟོང་ཉིད་གཟུགས་སོགས་སུ་ངོ་བོ་གཅིག་པའི་
ཕྱིར་གཟུགས་སོགས་དེ་ལ་མི་རྟག་པ་དང་། སོགས་པ་རྟག་པ་ལ་སོགས་པར་མི་གནས་ཏེ།
མངོན་ཞེན་མེད་པའི་ཞེན་བྱ་དང་བྲལ་བའི་ཆོས་ཉིད་དོ། །མདོ་ནི། གཟུགས་མི་རྟག་ཅེས་
བགྱི་བར་གནས་པར་ མི་བགྱིའོ། །དེ་ཅིའི་སླད་དུ་ཞེ་ན། བཅོམ་ལྡན་འདས། འདི་ལྟར་
གཟུགས་མི་རྟག་པ་ཉིད་གཟུགས་མི་རྟག་པ་ཉིད་ཀྱིས་སྟོང་སྟེ། གཟུགས་མི་རྟག་པ་ཉིད་ཀྱི་
སྟོང་པ་ཉིད་གང་ལགས་པ་དེའང་གཟུགས་མི་རྟག་པ་མ་ལགས། སྟོང་པ་ཉིད་ལས་གཞན་
ནའང་གཟུགས་མི་རྟག་པ་ཉིད་མ་མཆིས་ཏེ་ཞེས་སོ། །དེ་ལྟ་བུའི་དམིགས་རྣམ་ལས་སྐྱེས་པ་
སྟེ; ཆོས་ཐམས་ཅད་ཡོངས་སུ་གཟུང་བ་མེད་པ་ཞེས་བྱ་བའི་ཏིང་ངེ་འཛིན་ནོ། །འབྲིང་གི་
དམིགས་པ་ནི། མི་རྟག་པ་ལ་སོགས་པ་དང་། རྣམ་མཁྱེན་གྱི་སྟོང་ཉིད་དེ་རྣམས་མི་རྟག་པ་
ནི༑ མི་རྟག་པ་དེ་ཡི་ངོ་བོས་སྟོང་། སྟོང་ཉིད་ནི་སྟོང་ཉིད་དེའི་ངོ་བོས་སྟོང་པའི་ཕྱིར་དེ་དག་
མི་རྟག་སོགས་དང་། སྟོང་ཉིད་གཅིག་གི་རང་བཞིན་གཅིག་སྟེ། མི་རྟག་པ་སྟོང་ཉིད་དུ་ངོ་བོ་
གཅིག་སྟོང་ཉིད་མི་རྟག་པ་སོགས་སུ་ངོ་བོ་གཅིག་པས་མི་རྟག་པ་ལ་སོགས་པའི་མཚན་མ་
མེད་པའི་ཁྱད་པར་ཅན་གྱི་གཟུགས་སོགས་སོ། །མདོ་ནི། རང་གི་མཚན་ཉིད་ཀྱིས་སྟོང་
- 2 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཆོས་རྣམས་ལ་ཆོས་གང་ཡང་ཡོངས་སུ་མ་བཟུང་ཞེས་སོ། །རྣམ་པ་ནི། ཆོས་ཉིད་ཀྱི་སྒོ་
ནས་ངོ་བོ་ཉིད་བཀག་པས་ཆོས་རྣམས་ནི། གཟུགས་ལ་སོགས་པར་མི་འཛིན་པ་སྟེ། དོན་
དམ་པར་མ་གྲུབ་པས་བདག་གིར་མི་འཛིན་པ་བློ་རྣམས། བདག་གིར་གཟུང་བྱ་དང་བྲལ་
བའི་ཆོས་ཉིད་དོན་རྣམ་མོ། །མདོ་ནི། ཆོས་རྣམས་ལ་ཡོངས་སུ་མི་འཛིན་པ་དང་མི་འདོར་
བ་གང་ལགས་པ་དེ་ནི། ཡུམ་ལགས་སོ། །ཞེས་སོ། །ཆེན་པོའི་དམིགས་པ་ནི། གཟུགས་
ལ་སོགས་པ་དེ་དག་ངོ་བོ་ཉིད་མེད་པའི་ཕྱིར་དོན་དམ་པར་སྔོ་སོགས་ཀྱི་མཚན་མར་མི་
མཐོང་བའི་ ཁྱད་ པར་ཅན་གྱི་གཟུགས་ སོགས་སོ། །བརྒྱད་སྟོང་པ་ལས། གང་གཟུགས་
ཡོངས་སུ་མི་འཛིན་ཞེས་པ་ནས་མ་འདྲེས་པ་བཅོ་བརྒྱད་ཡོངས་སུ་མ་རྫོགས་པར་བར་མ་
དོར་ཡོངས་སུ་མྱ་ངན་ལས་མི་འདའ་སྟེ་ཞེས་སོ། །རྣམ་པ་ནི། ཆོས་རབ་ཏུ་རྣམ་པར་འབྱེད་
པ་རྩེ་མོའི་ཤེས་རབ་ཀྱིས། དངོས་པོ་ཐམས་ཅད་སྟོང་ཉིད་ཡིན་པའི་ཕྱིར་གཟུགས་སུ་མེད་
ཅིང་དམིགས་སུ་མེད་པར་ཡོངས་སུ་རྟོགས་པ་སྟེ། ངེས་པར་བརྟག་པའི་ཕྱིར་ཡུམ་གྱི་རང་
བཞིན་མེད་པ་ཉིད་ཆོས་ཉིད་ཀྱི་སྒོ་ནས་རྣམ་པའོ། །མདོ་ནི། ཡུམ་ནི། གང༌། ཡུམ་འདི་ནི་
གང་གི་ཡུམ། འདི་ནི། ཅི་ཞིག །ཅིའི་ཕྱིར་དེ་ལ་ཡུམ་ཞེས་བྱ་ཞེས་དེ་ལྟར་ཡོངས་སུ་བརྟག་
པར་ བྱའོ། །ཞེས་སོ། །འདི་ ལ་ འཕགས་ པས་ ཚིག་རྐང་པ་ གཉིས་ དང༌ ། གཅིག་ དང༌ །
གཉིས་དང་། གཅིག་དང་། གཅིག་དང་། གཅིག་དང་། གཅིག་དང་། གཅིག་རིམ་པ་བཞིན་
དུ་བདེན་བཞིའི་དབང་དུ་མ་བྱས་པ་དང་བྱས་པའི་རྩེ་མོ་ཆུང་ངུ་གཉིས་དང་། འབྲིང་དང་།
ཆེན་པོའི་དམིགས་རྣམ་དུ་བཞེད་དོ། །གཉིས་པ་ལ། གཟུགས་ལ་སོགས་པ་ཆོས་ཅན། དེ་
ལ་མི་གནས་པ་སྟེ། དངོས་པོར་ཞེན་པའི་ཚུལ་གྱིས་གནས་པར་མི་འོས་ཏེ་རང་གི་ངོ་བོ་སྟོང་
པ་ཉིད་ཡིན་པའི་ཕྱིར་རོ། །རྟགས་གྲུབ་སྟེ། གཟུགས་ལ་སོགས་པ་ནི་ཆོས་ཅན། རང་གི་ངོ་
-29 【) མ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
བོས་སྟོང་སྟེ། གཟུགས་གཟུགས་ཀྱི་ངོ་བོ་དང་བྲལ། སོགས་པ་ཚོར་བ་ལ་སོགས་པ་ཚོར་བ་
ལ་སོགས་པ་རང་གི་ངོ་བོ་དང་བྲལ་བའི་ངོ་བོ་ཉིད་ཡིན་པའི་ཕྱིར་རོ། །དེས་ན་གནས་བྱ་དང་
བྲལ་བའི་གཟུགས་སོགས་ནི། ཆུང་ངུའི་དམིགས་པའོ། །དེའི་རྣམ་པ་ནི། གཟུགས་སོགས་
ཆོས་ཅན། དེ་དག་ལ་རྟག་མི་རྟག་སོགས་དང༌། སོགས་པ་བདེ་བ་ལ་སོགས་པ་ཉིད་དུ་
མི་གནས་པ་སྟེ། མངོན་པར་ཞེན་བྱས་སྟོང་སྟེ། དོན་དམ་པར་ན། གཟུགས་ལ་སོགས་པའི་
ཆོས་ཐམས་ཅད་དང༌། སྟོང་པ་ཉིད་དག་ཕན་ཚུན་གཅིག་གཅིག་ཏུ་ངོ་བོ་གཅིག་པའི་ཕྱིར།
ཁྱབ་པ་ཡོད་དེ། སྟོང་པ་ཉིད་ལ་མི་རྟག་པ་དང་། སོགས་པ་རྟག་པ་ལ་སོགས་པ་མེད་པ་ཉིད་
ཀྱིས་སོ། །མི་རྟག་པ་དང༌། སོགས་པ་དུ་ཁ་ལ་སོགས་པ་དང་སྟོང་པ་ཉིད་དག་ཆོས་ཅན།
ཕན་ཚུན་བདག་ཉིད་གཅིག་པ་ཡིན་ཏེ། དེ་དག་ལ་ཐུན་མོང་མིན་པའི་རང་གི་ངོ་བོ་ཉིད་མེད་
པ་ཡིན་པའི་ཕྱིར། རྟགས་གྲུབ་སྟེ། མི་རྟག་པ་དང་། སོགས་པ་དུཁ་ལ་སོགས་པ་དང་སྟོང་
པ་ཉིད་རྣམས་ནི་ཆོས་ཅན། རང་རང་གི་ངོ་བོ་ཉིད་ཕན་ཚུན་ཐུན་མོང་མིན་པ་མེད་དེ། ཆོས་
ཀྱི་དབྱིངས་ཀྱི་ངོ་བོ་ཉིད་དུ་གཅིག་པའི་ཕྱིར། དེས་ན་ཐུན་མོང་མིན་པའི་མཚན་མ་མེད་པའི་
གཟུགས་སོགས་རྩེ་མོ་འབྲིང་གི་དམིགས་པའོ། །དེའི་རྣམ་པ་ནི། གཟུགས་ལ་སོགས་པ་
ཆོས་ཅན། རང་གིར་མི་བྱེད་པ་སྟེ། བདག་གིར་གཟུང་བྱ་སྟོང་སྟེ། དོན་དམ་པར་རང་རང་
གི་ངོ་བོ་ཉིད་བཀག་པ་སྟེ། མེད་པའི་ཕྱིར། དེས་ན་ཀུན་ཏུ་རྒྱུ་ཕྲེང་བ་ཅན་དཔང་པོར་བྱས་
ནས་ཆོས་བདག་གིར་མི་འཛིན་པ་ཞེས་བྱ་བ་གང་ཡིན་པ་དེ་རྣམ་པ་ཡིན་ནོ། །རྩེ་མོ་ཆེན་པོའི་
དམིགས་པ་ནི། མཚན་མར་མི་མཐོང་ཞེས་དྲང་ངོ༌། །གང་ན། གཟུགས་ལ་སོགས་པ་དེ་
དག་གོ །གང་གིས་ན། དོན་དམ་པར་ན་གཟུགས་སྔོན་པོ་ལ་སོགས་པའི་མཚན་མ་དང༌།
སོགས་པ་ཚོར་བ་ལ་སོགས་པ་བདེ་བ་ལ་སོགས་པའི་མཚན་མར་རོ། །དེ་གང་ཕྱིར་ཞེ་ན།
-29 1 -



|
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་རང་གི་ངོ་བོ་ཉིད་མེད་པ་ཉིད་ཀྱིས་ཏེ། དེའི་ཕྱིར་རོ། །དེའི་རྣམ་པ་ནི། རྟོག་ཅེས་དྲང་ངོ༌།།
གང་གིས་ན། གཟུགས་སོགས་ལ་དཔྱོད་པའི་རྒྱུའི་ཤེས་རབ་ཀྱིས་གཟུགས་སོགས་ཀྱི་ཆོས་
ཀྱི་ཆོས་སྐྱེ་མེད་དུ་དཔྱོད་ཅིང་ཤེས་རབ་དེའང་སྐྱེ་མེད་དུ་དཔྱོད་པ་ཡང་དག་པར་རབ་ཏུ་རྣམ་
པར་འབྱེད་པས་སོ། །ཇི་ལྟར་ན། ཅིར་ཡང་མེད་ཅིང་མི་དམིགས་པར་ངེས་པ་སྟེ། ལུང་
རིགས་ཀྱི་ངོ་བོ་འབྲེལ་བ་ཡུལ་གྱི་སྒོ་ནས་མི་དམིགས་པར་རོ། །གང་མི་དམིགས་ན། དངོས་
པོ་ཐམས་ཅད་དེ། གཟུགས་ནས་རྣམ་མཁྱེན་གྱི་བར་རོ། །གསུམ་པ་ནི། གོང་དུ་བསྟན་པའི་
ཚུལ་དེ་ལྟར་ན། དམིགས་རྣམ་དང་ལྡན་པའི་རྟོགས་པ་ཆེ་འབྲིང་རྣམ་པ་གསུམ་པོ་ཆོས་ཅན།
རྩེ་མོར་གྱུར་པའི་རྟོགས་པ་ཡིན་ཏེ། དགེ་བའི་རྩ་བ་སྟོབས་ཀྱི་ངོ་བོར་མ་གྱུར་པས་མི་མཐུན་
ཕྱོགས་ ཀྱིས་གཡོ་བའི་ནང་ནས་དྲོད་ལས་རྩེ་ མོ་སྟེ། མཆོག་ཡིན་པའི་ཕྱིར་རོ། །དྲོད་རྩེ་
གཉིས་དམིགས་རྣམ་འདྲ་བར་བཤད་པ་དང་འགལ་ཞེ་ན། དྲོད་རྩེའི་མིང་མཚུངས་ཀྱང་དོན་
མི་མཚུངས་པས་སྐྱོན་མེད་དེ། དོ་ཤལ་དང་གཙུག་ལག་ཁང་བཞིན་ནོ། །
གསུམ་པ་ལ། རྩ་འགྲེལ་དོན་བསྡུ་གསུམ་ལས། དང་པོ་ནི། བཟོད་པ་ཆུང་ངུའི་
དམིགས་པ་ནི། སྟོང་པ་ཉིད་ཀྱི་གཟུགས་སོགས་སྤྱི་དང་ཁྱད་པར་གྱི་ངོ་བོ་ཉིད་མེད་པ་ཉིད་
དམིགས་པའོ། །མདོ་ནི། གཟུགས་ནི། གཟུགས་ཀྱི་རང་བཞིན་དང་བྲལ་བའོ། །ཞེས་སོ།།
རྣམ་པ་ནི། བདེན་གཉིས་ཀྱི་ངོ་བོའི་སྒོ་ནས་སྤྱི་དང་ཁྱད་པར་གྱི་དངོས་པོ་དེ་མེད་པ་ཉིད།
གཟུགས་ སོགས་ ཀྱི་ངོ་བོ་ཉིད་དོ། །མདོ་ནི། གཟུགས་ཀྱི་རང་བཞིན་ནི། དངོས་པོ་མེད་
པའོ། །ཞེས་སོ། །འབྲིང་གི་དམིགས་པ་ནི། གཟུགས་སོགས་དེ་དག་ལ་དོན་དམ་པར་སྐྱེ་བ་
འཁོར་བ་མེད། ངེས་འབྱུང་སྟེ། འགག་པ་མྱང་འདས་མེད་པའི་གཟུགས་སོགས་སོ། །མདོ་
ནི༑ གཟུགས་ནི། གཟུགས་ཀྱི་རང་བཞིན་གྱིས་སྟོང་སྟེ། དེ་ལ་སྐྱེ་བའམ་ངེས་པར་འབྱུང་བ་
-29 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཡང་མི་དམིགས་སོ། །རྣམ་པ་ནི། ཆོས་ཀྱི་ངོ་བོ་ཉིད་ཤེས་པ་སྒོ་གསུམ། མཚན་གཞི་དང་
བཅས་པ་རྣམ་པར་དག་པའི་རྒྱུར་གྱུར་པའི་རྒྱུའི་སྒོ་ནས་སོ། །མདོ་ནི། ལུས་ཡོངས་སུ་དག་
པ་དང་། ངག་ཡོངས་སུ་དག་པ་དང་། སེམས་ཡོངས་སུ་དག་པ་དང་། མཚན་ཡོངས་སུ་དག་
པ་ཐོབ་པར་འགྱུར་རོ། །ཞེས་སོ། །ཆེན་པོའི་དམིགས་པ་ནི། གཟུགས་སོགས་དེ་དག་ལ་
རང་དང་སྤྱིའི་མཚན་ཉིད་མེད་པའི་ཕྱིར་ཆོས་ཐམས་ཅད་རྟག་མི་རྟག་ལ་སོགས་ཀྱི་མཚན་མ་
མེད་པའི་གཟུགས་སོགས་སོ། །མདོ་ནི། གཟུགས་ལ་སྤྱོད་ན་མཚན་མ་ལ་སྤྱོད་དོ། །ཞེས་
སོ༑ ༑རྣམ་པ་ནི། ཆོས་ཉིད་ཀྱི་སྒོ་ནས་རང་བཞིན་གྱི་གཟུགས་སོགས་དེའི་མཚན་མར་མི་
བརྟེན་པ་རྟེན་མེད་པས་སམ། མངོན་ཞེན་མེད་པའི་ཕྱིར་མོས་མིན་ཏེ། མོས་པ་ཡིད་ལ་བྱེད་
པས་མཚན་མར་མ་ཞེན་ཅིང་། འདུས་ཤེས་མེད་པ་སྟེ། དེ་ཁོ་ན་ཉིད་ཡིད་ལ་བྱེད་པས་
ཡོངས་སུ་ཤེས་པ་མེད་པའོ། །མདོ་ནི། གཟུགས་ལ་གནས་པ་མེད། ལྷག་པར་མོས་པ་མེད།
ཀུན་ཤེས་པ་མེད་ཅེས་སོ། །གཉིས་པ་བཟོད་པ་ཆུང་ངུའི་དམིགས་པ་ནི། མཚན་ཉིད་ནི།
གཟུགས་སུ་རུང་བ་ལ་སོགས་པ། དེའི་ངོ་བོ་ཉིད་ནི། ས་ལ་སོགས་པའོ། །ངོ་བོ་ཉིད་ཀྱི་
མཚན་ཉིད་ནི། སའི་མཚན་ཉིད་སྲ་བ་ལ་སོགས་པ་སྟེ། འདི་དག་དོན་དམ་པར་སྟོང་པ་ཉིད་
ཡིན་པའི་ཕྱིར་ངོ་བོ་ཉིད་མེད་པར་རང་བཞིན་གཅིག་པ་ཉིད་ཀྱིས་གཟུགས་སོགས་དང་།
དེའི་མཚན་ཉིད་དང༌། ས་སོགས་དང༌། དེའི་མཚན་ཉིད་ཀྱི་ངོ་བོ་ཉིད་མེད་པའི་གཟུགས་
སོགས་སོ། །འཕགས་པས། མཚན་ཉིད་ནི། སྤྱི་ཡིན་གྱི། ངོ་བོ་ཉིད་ཁྱད་པར་ཏེ། མཚོན་བྱ་
དེ་དག་ཕན་ཚུན་སྟོང་ཉིད་དུ་གཅིག་པས་བདེན་པའི་ངོ་བོའམ། རང་བཞིན་མེད་པ་མཚན་
མཚོན་དུ་བཏགས་པའི་གཟུགས་ལ་སོགས་པའོ། །དེའི་རྣམ་པ་ནི། སྐྱེ་བ་དམིགས་པ་ཅན་
ཏེ༑ ཕྱི་རོལ་ལ་ཞེན་པའི་ངོར། དོན་དམ་པར་གཟུགས་ལ་སོགས་པ་བདེན་པའི་དངོས་པོར་
- 29 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པ་ཉིད་ཀུན་རྫོབ་ཏུ་གཟུགས་སོགས་ཀྱི་ངོ་བོ་ཉིད་ཅེས་བྱ་བ་ཡིན་ནོ། །བཟོད་པ་འབྲིང་
གི་དམིགས་པ་ནི། གཟུགས་ལ་སོགས་པ་ཆོས་ཅན། དོན་དམ་པ་ནི་དེ་ལ་ལས་ཉོན་ལས་སྐྱེ་
བ་འཁོར་བ་ཡང་མེད། ཕུང་པོ་སྐྱེ་བ་འགག་པའི་མྱང་འདས་ཀྱང་མེད་དེ། དོན་དམ་པར་
གདོད་ནས་རང་བཞིན་གྱིས་མ་སྐྱེས་པ་ཉིད་ཀྱི་ཕྱིར། རྣམ་པ་གང་གིས་ན། དག་པ་ཞེས་དྲང་
ངོ་༑ །གང་ན། ལུས་ལ་ སོགས་ པའི་རྣམ་པ་ཐམས་ཅད་དེ། ཕྱི་ནང་གི་ལུས་ཀྱི་རྣམ་པ་
ཐམས་ཅད་དང་། སོགས་པ་ངག །ཡིད། མཚན་སོ་གཉིས། སངས་རྒྱས་ཀྱི་ཞིང་རྣམས་སོ།།
རྒྱུ་གང་གིས་ན། གཟུགས་སོགས་ཆོས་ཐམས་ཅད་ཀྱི་རང་གི་ངོ་བོ་སྟོང་པ་ཉིད་རྟོགས་པ་ཁོ་
ནས་སོ། །ཇི་ལྟར་ན། ཡང་དག་པར་འདའ་བ་གསུམ་གྱིས་ཏེ། རྣམ་སྨིན་ལས་འདའ་བ་ནི།
ལུས་ཀྱི་ལས་གསུམ་དང༌། ངག་གི་ལས་བཞི། ཡིད་ཀྱི་ལས་གསུམ་ཡོངས་སུ་དག་པས་
ལུས་ངག་ཡིད་གསུམ་རྣམ་ པར་ དག་གོ །མཚན་སོ་གཉིས། གནས་ན་གནས་པ་དང༌།
གསལ་བ་དང་། རྫོགས་པས་དག་གོ །སྣོད་བཅུད་ཀྱི་ཞིང་ཡོངས་སུ་དག་པས་དག་གོ །ངན་
འགྲོའི་རྒྱུ་ལས་འདའ་བ་ནི། འདོད་ཆགས་དང་ལྡན་པའི་སེམས་མི་སྐྱེ་བ་ལ་སོགས་པའོ།།
ཡོངས་སུ་ཉམས་པ་ལས་འདའ་བ་ནི། རྟག་ཏུ་རྫུས་ཏེ་སྐྱེའོ། །འགྲེལ་ཆེན་ལས། ངེས་པར་
འབྱེད་པའི་ཆ་དང་མཐུན་པའི་གནས་སྐབས་སུ་འདི་དག་རྣམ་པ་ཐམས་ཅད་དུ་མེད་པའི་
ཕྱིར་ན་ཅུང་ཟད་ཙམ་གྱིས་ནི་ཡིན་ནོ་ཞེས་གསུངས་པས། དཔེ་ཁ་ཅིག་ལས། རྣམ་པ་ཐམས་
ཅད་དུ་རྣམ་པར་དག་པ་ཞེས་པ་འདི་མི་གཟུང་ངོ༌། །བཟོད་པ་ཆེན་པོའི་དམིགས་པ་ནི།
གཟུགས་ལ་སོགས་པའི་ཆོས་ཐམས་ཅད་གཟུགས་སོགས་དང༌། རྟག་མི་རྟག་ལ་སོགས་ཀྱི་
མཚན་མ་མེད་པ་ཉིད་དོ། །དོན་དམ་པ་ན་རང་དང་སྤྱིའི་མཚན་ཉིད་དོན་བྱེད་ནུས་མི་ནུས་
སམ། རང་གི་མཚན་ཉིད། གཟུགས་སུ་རུང་བ་སོགས་དང༌། སྤྱིའི་མཚན་ཉིད་སྐྱེ་འཇིག་
- 39 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
གནས་ པ་ སོགས་མི་འཐད་པས་ཏེ། ཡོད་པར་མི་རིགས་པའི་ཕྱིར། རྣམ་པ་གང་གིས་
དམིགས་ན། གཟུགས་ལ་སོགས་པ་ཆོས་ཅན། མོས་པ་ཡིད་ལ་བྱེད་པ་སྟེ། གཟུགས་ལ་
སོགས་པ་ཞེན་པས་མི་མོས་ཏེ། མཚན་མར་མངོན་པར་ཞེན་བྱ་མེད། དེ་ཁོ་ན་ཉིད་ཡིད་ལ་
བྱེད་པ་སྟེ། ཆོས་ཐམས་ཅད་སྟོང་པ་ཉིད་དུ་ཤེས་པས། ཡོངས་སུ་ཤེས་པ་སྟེ། མཚན་མར་
ཡང་དག་པར་རྟོགས་བྱ་མེད་པ་ཡིན་ནོ། །གདོད་མ་ནས་རང་བཞིན་ཁོ་ནས་གཟུགས་ལ་
སོགས་པའི་མཚན་མ་རྣམས་ཀྱི་རྟེན་ཏེ། གཞི་དང་བྲལ་བ་ཉིད་ཀྱི་ཕྱིར་རོ། །གསུམ་པ་ནི།
ཚུལ་དེ་ལྟར་ན། དམིགས་རྣམ་དང་ལྡན་པའི་རྟོགས་པ་རྣམ་པ་གསུམ་པོ་ཆོས་ཅན། བཟོད་
པར་གྱུར་པ་ཡིན་ནོ། །ལས་ཀྱི་དབང་གིས་ངན་འགྲོར་སྐྱེ་བ་མེད་ཅིང་ཆོས་ཆེན་པོ་སྐྱེ་བ་མེད་
པའི་ཆོས་ལ་བཟོད་ཅིང་། ཡིད་དུ་འོང་བ་ཐོབ་པའི་ཐོག་མ་ཡིན་པའི་ཕྱིར་རོ། །འོ་ན། བྱང་
སེམས་ལ་བཟོད་པ་ཐོབ་པ་ཡོད་ན། བཟོད་ཐོབ་ངན་སོང་ཡོངས་མི་ལྟུང་། །ཞེས་བཤད་
པས། བྱང་སེམས་རྣམས་བཟོད་པ་སྐྱེད་པར་མི་བྱེད་དོ་ཞེས་པ་དང་འགལ་ལོ། །ཞེ་ན།
སྐྱོན་མེད་དེ། ལས་ཀྱི་དབང་གིས་མི་འགྲོ་བ་ལ་དགོངས་ཏེ། བྱང་སེམས་ཀྱི་བཟོད་པ་ཐོབ་
པར་བཤད་པའི་ཕྱིར་རོ། །གཞན་དུ་ན། ཤཱ་རིའི་བུ་ལ་སོགས་པས་མཛེས་དགའ་ཁྱེར་ཏེ་
དམྱལ་བར་རྒྱུར་སོང་ངོ་། །ཞེས་པ་དང་འགལ་ལོ། །
བཞི་པ་ལ། རྩ་འགྲེལ་དོན་བསྡུ་གསུམ་ལས། དང་པོ་ལ། ཆོས་མཆོག་ཆུང་ངུའི་
དམིགས་པ་ནི། དེ་ཁོ་ནར་ཏིང་ངེ་འཛིན་གྱི་ངོ་བོར་གྱུར་པའི་གཟུགས་སོགས་སོ། །མདོ་ནི།
བྱང་སེམས་རྣམས་ཀྱི་ཏིང་ངེ་འཛིན་ནི། ཆོས་ཐམས་ཅད་སྐྱེ་བ་མེད་པ་ཞེས་བྱ་སྟེ་ཞེས་སོ།།
རྣམ་པ་ནི། ཏིང་ངེ་འཛིན་དེའི་བྱེད་པ་འཚང་རྒྱ་བའམ། ཏིང་ངེ་འཛིན་ཐམས་ཅད་ཀྱི་སྤྱོད་
ཡུལ་ལ་སྤྱོད་པ་ལ་སོགས་པའི་བྱ་བས་འཇུག་གོ །ཞེས་འབྲས་བུའི་སྒོ་ནས་སོ། །མདོ་ནི།
- 29 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏིང་ངེ་འཛིན་དེས་རྣམ་པར་སྤྱོད་པའི་བྱང་སེམས་ཆེན་པོ་ནི། མྱུར་དུ་བླ་མེད་བྱང་ཆུབ་ཏུ་
འཚང་རྒྱའོ། །ཞེས་སོ། །འབྲིང་གི་དམིགས་པ་ནི། ཏིང་ངེ་འཛིན་དང་ལྡན་པ་ལ་སངས་རྒྱས་
ཀྱིས་ལུང་སྟོན་ནོ་ཞེས་ལུང་སྟོན་པའི་རྒྱུ་ཁྱདཔར་ཅན་གྱི་གཟུགས་སོགས་སོ། །མདོ་ནི།
བྱང་སེམས་ཆེན་པོ་གང་ཏིང་ངེ་འཛིན་དེ་དག་གིས་གནས་པ་དེ་ནི། སྔོན་གྱི་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱིས་ཀྱང་བླ་མེད་
བྱང་ཆུབ་ཏུ་ལུང་བསྟན་ཏོ། །ཞེས་སོ། །རྣམ་པ་ནི། ཆོས་ཉིད་ཀྱི་སྒོ་ནས་བྱང་སེམས་ཀྱིས་
ཏིང་ངེ་འཛིན་གྱི་རང་གི་ངོ་བོ་རྟོགས་པ་ལ་སྦྱོར་དངོས་རྗེས་གསུམ་དུ་གྱུར་པའི་བདག་ནི་
མཉམ་པར་འཇོག་གོ །བཞག་ གོ །བཞག་པར་གྱུར་ཏོ། །ཞེས་པའི་རློམ་པ་ཟད་ པའོ།།
མདོ་ནི། བདག་གིས་མཉམ་པར་འཇོག་གོ །བདག་གིས་མཉམ་པར་བཞག་པར་བྱའོ།།
བདག་ནི་མཉམ་པར་བཞག་པར་གྱུར་ཏོ། །ཞེས་རློམ་སེམས་སུ་གྱུར་པ་མེད་དོ། །ཞེས་སོ།།
ཆེན་པོའི་དམིགས་པ་ནི། ཆོས་ཉིད་ཀྱིས་བྱང་སེམས་དང་ཏིང་ངེ་འཛིན་དང་ཡུམ་གསུམ་པོ་
ཕན་ཚུན་གཅིག་གཅིག་ཏུ་ངོ་བོ་གཅིག་པའི་ཕྱིར་སོ་སོར་བསྟན་མི་ནུས་པའི་ཁྱད་པར་ཅན་
གྱི་གཟུགས་སོགས་སོ། །མདོ་ནི། ཡུམ་ཉིད་ཀྱང་ཏིང་ངེ་འཛིན་ཏོ། །ཏིང་ངེ་འཛིན་ཉིད་ཀྱང་
བྱང་ཆུབ་སེམས་དཔའོ། །བྱང་སེམས་ཉིད་ཀྱང་ཏིང་ངེ་འཛིན་ཏོ། །ཞེས་སོ། །རྣམ་པ་ནི།
ཆོས་ཉིད་ཀྱི་སྒོ་ནས་ཏིང་ངེ་འཛིན་ལ་སོགས་པའི་ཆོས་ཐམས་ཅད་དོན་དམ་པར་མེད་པས་
ཏིང་ངེ་འཛིན་དུ་རྣམ་པ་ཡོད་མེད་ཀྱི་སེམས་ཀྱིས་རྣམ་པར་མི་རྟོག་པ་ནི། ཐབས་དམན་པའོ།།
ཞེས་ སོ། །མདོ་ནི། ཆོས་ཐམས་ཅད་མེད་པའི་ཕྱིར་རྟོག་པ་མེད་དེ། དེ་ལྟར་ན། ཏིང་ངེ་
འཛིན་དེ་ལ་རྟོག་པ་མེད་པ་ཡིན་ནོ། །ཞེས་སོ། །དེ་ལྟར་ཞེས་བྱ་བ་ནི། ཞེས་རིམ་པ་བཞིན་
སྦྱར་བའོ། །ངེས་འབྱེད་ཆ་མཐུན་བཞི་ནི། དང་པོར་སྐྱེ་བ་ཆུང་ངུ་དང༌། བར་དུ་སྐྱེ་བ་འབྲིང་
，
-29 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
དང༌། མཐར་སྐྱེ་བ་ཆེན་པོ་ཡིན་ནོ། །མདོ་ནི། དེ་ནི་ངེས་པར་འབྱུང་བར་འགྱུར། ཡོངས་སུ་
མི་འདོར་བར་འགྱུར། ཉེ་བར་འགྱུར། མངོན་པར་ཤེས་པ་དང་ཏིང་ངེ་འཛིན་མྱུར་དུ་ཐོབ་
པར་འགྱུར། ཞེས་རིམ་པ་བཞིན་དུ་ཆ་མཐུན་བཞིའི་དོན་བསྡུ་བ་གསུངས་སོ། །གཉིས་པ་
ལ༑ ཆོས་མཆོག་ཆུང་ངུའི་དམིགས་པ་ནི། གང་གི་ཆོས་ཐམས་ཅད་སྐྱེ་བར་མི་བྱེད་པ་ཆོས་
ཐམས་ཅད་སྐྱེ་བ་མེད་པ་དང་། གང་གིས་ཏིང་ངེ་འཛིན་ཐམས་ཅད་ཀྱི་སྤྱོད་ཡུལ་ཉམས་སུ་
མྱོང་བ་དཔའ་བར་འགྲོ་བ་དང༌། སོགས་པ་རིན་ཆེན་ཕྱག་རྒྱ་ལ་སོགས་པའི་ཏིང་ངེ་འཛིན་
བརྒྱ་རྩ་གཅིག་གམ། ཉི་ཤུ་བསྒོམ་པར་བྱའོ་ཞེས་བྱ་བ། བྱང་ཆུབ་ཀྱི་རྒྱུའི་ཏིང་ངེ་འཛིན་ལ་
དམིགས་སོ། །དེའི་རྣམ་པ་ནི། འཇུག་ཅེས་དྲང་ངོ༌། །གང་ན། ཏིང་ངེ་འཛིན་རྣམས་ཀྱི་རང་
རང་གི་བྱེད་པའམ། བྱ་བ་བླ་ན་མེད་པའི་འབྲས་བུའོ། །རྒྱུ་གང་གིས་ན། རང་གི་སྨོན་ལམ་
དང་བསོད་ནམས་ཡེ་ཤེས་ཀྱི་ཚོགས་གཉིས་ཀྱི་མཐུ་དང༌། ཆོས་ཀྱི་དབྱིངས་རྣམ་པར་དག་
ཅིང་བསམ་གྱིས་མི་ཁྱབ་པའི་སྟོབས་ཀྱིས་སོ། །གང་དུ་ན། ལོ་ཀའི་ཁམས་ཐམས་ཅད་དུའོ།།
ཇི་ལྟར་ན། གདུལ་བྱའི་སྐལ་བ་ཇི་ལྟ་བ་བཞིན་ལྷུན་གྱིས་གྲུབ་པར་ཏེ། འབད་རྩོལ་མེད་
པར་རོ། །ཆོས་མཆོག་འབྲིང་གི་དམིགས་པ་ནི། མཛད་ཅེས་དྲང་ངོ༌། །གང་ལ་ན། འཛིན་
པའི་རྣམ་གཡེང་ཞི་བའི་ཆོས་ཉིད་ལ་ཡང་དག་པར་ཞུགས་པའི་ཏིང་ངེ་འཛིན་དང་ལྡན་པ་
ཆོས་མཆོག་འབྲིང་གི་རྣལ་འབྱོར་པ་ལའོ། །གང་གིས་ན། འདས་པ་དང་ད་ལྟར་གྱི་སངས་
རྒྱས་རྣམས་ཀྱིས་སོ། །གང་ན། གསང་སྟེ། ངེས་པར་བྱང་ཆུབ་ཐོབ་པར་ལུང་སྟོན་པར་རོ།།
དེའི་རྒྱུ་མཚན་ནི། འདི་ནི་ཆོས་ཉིད་ཀྱི་རིགས་པའོ། །དེའི་རྣམ་པ་ནི། མི་འབྱུང་ངོ༌། །ཞེས་
དྲང་ངོ༌། །གང་ལ་ན། བྱང་སེམས་ཀྱི་ཏིང་ངེ་འཛིན་རང་གི་ངོ་བོ་སེམས་རྩེ་ གཅིག་པའི་
རྟོགས་པ་དེ་ཐོབ་པ་ལའོ། །གང་ན། ད་ལྟ་བདག་ནི། མཉམ་པར་བཞག་པའོ། །སོགས་པ་
-29 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདས་ པར་ བཞག་པར་གྱུར་ཏོ། །མ་འོངས་པ་ན་གཞག་པར་བྱའོ། །སྙམ་པའི་ཤེས་པ་
གནས་ངན་ལེན་གྱི་གཡེང་བ་རློམ་སེམས་དེའོ། །དེའི་རྒྱུ་མཚན་ནི། ངར་འཛིན་པའི་རྣམ་
རྟོག་ཐམས་ཅད་གཡེང་བའི་ངོ་བོ་ཡིན་པས། དེ་དག་དེའི་ཚེ་འབྱུང་བར་མི་འཐད་པས་སོ།།
ཆོས་མཆོག་ཆེན་པོའི་དམིགས་པ་ནི། ཆོས་ཉིད་ཀྱི་རིགས་པས་སྒོམ་ཏིང་ངེ་འཛིན་དང་།
སྒོམ་བྱེད་བྱང་སེམས་དང༌། བསྒོམ་བྱ་ཡུམ་དང་དོན་གསུམ་པོ་ཕན་ཚུན་ཏེ། བྱང་སེམས་
ཡུམ་དུ་ངོ་བོ་གཅིག །ཡུམ་ཏིང་ངེ་འཛིན་དུ་ངོ་བོ་གཅིག་པའི་ཕྱིར་སོ་སོར་བསྟན་མི་ནུས་
པའོ། །རྣམ་པ་གང་གིས་དམིགས་ན། བྱང་སེམས་ལ་སོགས་པའི་ཆོས་ཐམས་ཅད་དོན་དམ་
པར་ཡོད་པ་མ་ཡིན་པ་ཉིད་ཀྱིས་བསྒོམ་བྱ་སྒོམ་བྱེད་སྒོམ་ཏིང་ངེ་འཛིན་དུ་རྣམ་པར་མི་རྟོག་
སྟེ༑ རྟོགས་བྱ་དང་བྲལ་བར་དམིགས་ཏེ་སྒོམ་པ་ནི། མཐོང་ལམ་བསྐྱེད་པའི་ཐབས་དམ་
པའོ་ཞེས་བྱ་བ་ཡིན་ནོ། །གསུམ་པ་ནི། རྣམ་པ་དེ་ལྟར་ན། དམིགས་རྣམ་དང་ལྡན་པའི་
རྟོགས་པ་རྣམ་པ་གསུམ་པོ་ཆོས་ཅན། ཆོས་མཆོག་ཅེས་བྱ་བ་ཡིན་ཏེ། མཐོང་སྤང་དང་
བཅས་པས་ལོ་ཀ་པའང་ཡིན་ལ། ཟག་པ་མེད་པའི་ཆོས་རྣམས་ཐོབ་པར་བྱེད་པས་མཆོག་
ཀྱང་ཡིན་པས། ལོ་ཀ་པའི་ཆོས་བཟོད་པ་མན་ཆད་ཐམས་ཅད་ཀྱི་མཆོག་ཡིན་པའི་ཕྱིར་རོ།།
གསུམ་པ་ལ། རྩོད་ལན་གཉིས་ལས། དང་པོ་ནི། སྒྲའི་དབྱེ་བས་དོན་སྟོན་པར་བྱེད་པས་
ན༑ ཁྱད་པར་དུ་བྱས་པ་ཅན་གྱི་ཆོས་ཅན་དང་ཆོས་བརྗོད་པའི་སྒྲས་དམིགས་པ་དང་རྣམ་པ་
བརྗོད་པར་བྱ་བར་རིགས་པ་ཡིན་ནའང་། དམིགས་པ་མི་རྟག་ལ་སོགས་པ། །བདེན་པའི་
རྟེན་ཅན་ཞེས་བྱ་བ་ལ། ཆོས་དང་ཆོས་ཅན་བརྗོད་པའི་སྒྲས་བརྗོད་པས་དེ་མ་གཏོགས་ཏེ།
དམིགས་བསལ་ལོ། །དེ་ ལས་ གཞན་པའི་དམིགས་པ་བཅུ་གཅིག་དང༌། རྣམ་པ་བཅུ་
གཉིས་པོ་ཐམས་ཅད་ཁྱད་པར་ཅན་གྱི་ཆོས་བརྗོད་པས་ཐམས་ཅད་དུ་མཚུངས་པར་བརྗོད་
- 29 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
པ་ནི། མི་རིགས་ཏེ། ཆོས་ཅན་བསྟན་པར་རིགས་པ་ལ། ཆོས་ཅན་མ་བསྟན་པའི་ཕྱིར། མ་
གྲུབ་པ་མིན་ཏེ། རྟེན་ཆོས་ཅན་མེད་པའི་ཆོས་ཙམ་ནི། སྒོམ་པར་མི་རིགས་པས་སོ། །ཞེ་ན།
གཉིས་པ་ལ། སྒྲ་གཉིས་བརྗོད་བྱ་ཐ་དད་མེད་པས་དང་། དོན་གྱི་ཤུགས་ཀྱིས་ཆོས་ཅན་གོ་
བའི་ལན་ནོ། །དང་པོ་ནི། རྣམ་པ་མངོན་ཞེན་ལ་སོགས་འགོག །ཅེས་པ་ལ་སོགས་པས་
རྣམ་པ་དང་དམིགས་པའི་ཆོས་ཅན་ཀུན་ཏུ་དྲངས་པ་ལྟ་བུར་ཐམས་ཅད་དུ་བཤད་ཅིང་
རྟོགས་པས་སྒོམ་ པར་ མི་ རིགས་ པའི་ སྐྱོན་མེད་དོ། །འོ་ན། ཆོས་བརྗོད་པས་ཆོས་ཅན་
རྟོགས་སམ་ཞེ་ན། རྟོགས་ཏེ། ཆོས་དང་ཆོས་ཅན་བརྗོད་པའི་སྒྲ་འདི་དག་ལ་ཁྱད་པར་ལྡོག་
པ་གཞན་སྤོང་བ་ཆོས་བརྗོད་ཀྱི་སྒྲ་དང༌། མི་སྤོང་བ་ཆོས་ཅན་བརྗོད་པའི་སྒྲ་ཞེས་པའི་ཁྱད་
པར་མ་གཏོགས་པར་བརྗོད་བྱའི་དོན་ལ་ཁྱད་པར་འགའ་ཡང་མེད་དོ། །ཞེས་ལུགས་ལས་
འབྱུང་བའི་ཕྱིར་དང་། གང་བདེན་བཞིར་གཏོགས་པའི་ཆོས་དམིགས་རྣམ་བརྗོད་པའི་ཚེ།
ཆོས་དེ་དག་བདེན་བཞིར་གཏོགས་པར་གྲགས་པའི་ཕྱིར་དང་། ཆོས་དང་ཆོས་ཅན་གཉིས་
ལ་མེད་ན་མི་འབྱུང་བ་ཡིན་པའི་ཕྱིར་ཆོས་ཅན་རྟོགས་སོ། །
འདིའི་མཐའ་དཔྱད་པ་ལ་གསུམ་ལས། སྒྲ་གཉིས་ཀྱི་ངོ་བོ། དོན་ལ་ཁྱད་མེད་
ཚུལ། ཁྱད་པར་གཞན་སྤོང་མི་སྤོང་གི་སྒོ་ནས་བརྡའི་བྱེ་བྲག་བསྟན་པའོ། །དང་པོ་ནི། བ་
ལང་ཞེས་བརྗོད་པ་ཆོས་ཅན། ཆོས་ཅན་བརྗོད་པ་ཡིན་ཏེ། རྫས་བརྗོད་པ་ཡིན་པའི་ཕྱིར་རོ།།
བ་ལང་ཉིད་ཅེས་བརྗོད་པ་ཆོས་ཅན། ཆོས་བརྗོད་པ་ཡིན་ཏེ། དངོས་པོ་བརྗོད་པའི་ཕྱིར་རོ།།
གཉིས་པ་ནི། སྒྲ་དེ་གཉིས་ཀྱི་ཁྱད་པར་ཆོས་གཞན་སྤོང་མི་སྤོང་ཙམ་དུ་ཟད་ཀྱི། དོན་ལ་
བརྗོད་བྱ་ལ་ཁྱད་པར་འགའ་ཡང་མེད་དོ། །དེ་གཉིས་ཀས་བ་ལང་མ་ཡིན་པ་རྣམ་པར་
བཅད་པ་སྟོན་པའི་ཕྱིར་རོ། །རྣམ་འགྲེ་ལས། ཀུན་ལ་རྫས་དང་དངོས་བརྗོད་པའི་། །སྒྲ་ཡི་
2 {9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱད་པར་དེ་ཉིད་དེ། །དེས་ན་དེ་དག་བརྗོད་བྱ་ལ། ཁྱད་པར་འགའ་ཡང་ཡོད་མ་ཡིན།།
ཞེས་སོ། །གསུམ་པ་ནི། སྒྲ་གཉིས་ཀྱི་བརྗོད་བྱ་ཐ་དད་མེད་ན། བརྡ་ཐ་དད་དོན་མེད་དུ་
འགྱུར་རོ་ཞེ་ན། སྐྱོན་མེད་དེ། བ་ལང་གི་གོང་བུ་གཅིག་ལ་རྟ་དང་མ་ཧེ་མ་ཡིན་པ་ལ་སོགས་
པའི་ཁྱད་པར་གཞན་དག་ཡོད་མོད་ཀྱི། མ་ཧེ་མ་ཡིན་པ་ལ་སོགས་པའི་ཁྱད་པར་གཞན་
སྤོང་བ་སྟེ། རང་གིར་མི་བྱེད་པའང་དེ་དག་ཡོད་ལ་ལ་མི་ལྟོས་པ་རྟ་བཅད་ཙམ་དེ་རྟོགས་
པར་འདོད་ན། དོན་དེ་ལྟ་བུ་ཤེས་པར་བྱ་བའི་ཕྱིར་ཏེ། རྟ་རྣམ་པར་བཅད་ཙམ་ལ་བརྡར་
བྱས་པའི་སྒྲས་འདི་ལ་རྟ་མ་ཡིན་པ་ཉིད་ཡོད་དོ་ཞེས་སྟོན་པས། ཁྱད་པར་གཞན་སྤོང་བ་དེ།
ཆོས་བརྗོད་ཀྱི་བརྡའི་བྱེ་བྲག་གི་རྒྱུ་ཡིན་ལ། ཡང་ཁྱད་པར་གཞན་མ་ཧེ་མ་ཡིན་པ་ལ་
སོགས་པ་མི་སྤོང་སྟེ། མི་འདོད་པ་མེད་པར་རྟ་རྣམ་པར་བཅད་པ་ཁྱད་པར་གཞན་མ་སྤངས་
པའི་བ་ལང་གི་རྫས་ཤེས་པར་འདོད་ན། དེ་ལྟར་བསྟན་པའི་ཕྱིར་ཁྱད་པར་གཞན་མ་སྤངས་
པ་ལ་བརྡར་བྱ་བའི་སྒྲས་འདི་ནི་རྟ་མ་ཡིན་པ་ཡིན་ནོ་ཞེས་སྟོན་པས་ཁྱད་པར་གཞན་མི་སྤོང་
བ་ནི། ཆོས་ཅན་བརྗོད་པའི་བརྡའི་བྱེ་བྲག་གི་རྒྱུའོ། །དེས་ན། ཆོས་ཅན་བརྗོད་པ་ལ་བ་
ལང་དཀར་པོ་ཞེས་པ་ལྟ་བུ་གཞི་མཐུན་པ་དང་། བ་ལང་དཀར་རམ་སྔོ་ཞེས་པ་ལྟ་བུ་ཁྱད་
པར་དང་ཁྱད་པར་ཅན་གྱི་གཞིའི་དངོས་པོ་ཡང་སྲིད་ལ། ཆོས་བརྗོད་ལ་དེ་དག་མི་སྲིད་དོ།།
ཆོས་མཆོག་གི་ཆོས་དེ། སྒྲའི་ཆོས་གཞན་དག་དང་འབྲེལ་རུང་དུ་བརྗོད་ན། ཆོས་གཞན་མི་
སྤོང་སྟེ། སྒྲ་མི་རྟག་པ་ཞེས་པ་བཞིན། ཆོས་དེ་ཉིད་སྒྲ་ལ་བརྟེན་པའི་ཆོས་གཞན་དག་དང་
འབྲེལ་མི་རུང་དུ་བརྗོད་ན། ཆོས་གཞན་སྤོང་སྟེ། སྒྲའི་མི་རྟག་ཉིད་ཅེས་པ་བཞིན་ནོ། །ཞེས་
བཞེད་དེ། རྣམ་འགྲེལ་ལས། ཁྱད་པར་གཞན་ནི་སྤོང་བ་དང་། །མི་སྤོང་བ་དག་དེ་གཉིས་
ཀྱི༑ ༑བརྡ་ཡི་བྱེ་བྲག་རྟོག་པ་པོའི། །འདོད་པའི་རྗེས་སུ་བྱེད་པའི་གཞི། །ཞེས་སོ། །གཉིས་
- 3 (] 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༢
པ་ནི། ལན་གྱི་རྣམ་པ་གཅིག་ཏུ་ན། ཚིག་ལེའུར་བྱས་པ་སྡེབ་པ་ལ་སྡེབ་སྦྱོར་ཉམས་པའི་
ཉེས་པ་སྤངས་བའི་ངོར་ཆོས་ཅན་ལས་ཐ་དད་པར་ཆོས་བརྗོད་ཀྱི་སྒྲས་བརྗོད་ཀྱང་དུ་ཁ་ལ་
སོགས་པའི་བདེན་པ་བཞི་ནི། ཆོས་ཅན་ཡིན་ལ། དེར་གཏོགས་པ་ཁོ་ན་དམིགས་པ་དང་
རྣམ་པ་ཆོས་སུ་ཤེས་པར་བྱ་བ་ཡིན་ནོ། །དེ་ཅི་སྟེ་ཞེ་ན། མངོན་པར་ཞེན་པ་དང་། སོགས་པ་
དམིགས་པ་ལ་སོགས་བཀག་པ་དང་ལྡན་པའི་བདག་ལ་སོགས་པ་ནི། རིམ་དང་གཅིག་
ཅར་གྱིས་དོན་བྱེད་པར་མི་རིགས་སོ། །ཞེས་པ་ལ་སོགས་པའི་ཚད་མས་བརྟགས་པ་ན། དེ་
ཁོ་ནར་རི་བོང་རྭ་བཞིན་དུ་སྒྲུབ་པ་སྐྱེ་བ་དང་འགག་པ། འཇིག་པ་དང་བྲལ་བར་གྱུར་བའི་
ཕྱིར། བདག་ལ་སོགས་པ་བདེན་པ་གཉིས་ཀར་མེད་པས་རྟེན་དུ་མི་རིགས་ཀྱི། བདེན་བཞི་
ནི༑ ཀུན་རྫོབ་ཀྱི་བདེན་པར་ཡོད་པས་རྟེན་ཡིན་ནོ། །འོག་མ་དག་ལ་ཡང་སྟེ། གང་དུ་ཆོས་
ཙམ་ཞིག་བསྟན་པ་ཐམས་ཅད་དུ་སྔར་བཤད་པ་དེ་བཞིན་དུ་བདེན་པ་བཞི་ཁོ་ན་ཆོས་ཅན་
ཡིན་པར་ཤེས་པར་བྱའོ། །
གཉིས་པ་ལ། སྤྱི་གཞུང་གཉིས་སོ། །དང་པོ་ལ། དགག་བཞག་སྤང་གསུམ་
ལས། དང་པོ་ནི། ཁ་ཅིག་ན་རེ་བོ་དོང་། རྟོག་པ་བཞིའི་མཚན་ཉིད། ཀུན་ནས་ཉོན་མོངས་
དང༌། རྣམ་བྱང་ལ་ཡུལ་དུ་འཁྲུལ་པ་དང་། རྫས་འཛིན་དང་བཏགས་འཛིན་དུ་འཁྲུལ་པའོ།།
ཞེ་ན། ཉན་རང་སྦྱོར་ལམ་པ་ཆོས་ཅན། འདིར་སྨོས་གཟུང་རྟོག་སོགས་ཡོད་པར་ཐལ།
ཀུན་ནས་ཉོན་མོངས་སོགས་ལ་ཡུལ་དུ་འཁྲུལ་པ་ཡོད་པའི་ཕྱིར། འདོད་ན། འདིར་སྨོས་
རྟོག་པ་ཆོས་ཅན། ཐེག་ཆེན་སྦྱོར་ལམ། ཉན་རང་སྦྱོར་ལམ་ལས་ཁྱད་པར་དུ་བྱེད་ཆོས་མ་
ཡིན་པར་ཐལ། ཉན་རང་སྦྱོར་ལམ་ལའང་ཡོད་པའི་ཕྱིར། ཁ་ཅིག །མཐོང་ལམ་རྩེ་སྦྱོར་གྱི་
སྤང་བྱ་འཛིན་རྟོག་གཞིར་བྱས་ལ་སོ་སྐྱེ་ལ་ཡོད་པ་རྫས་འཛིན་རྟོག་པ། འཕགས་པ་ལ་ཡོད་
L-
- 3 (
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་བཏགས་འཛིན་རྟོག་པའོ། །ཞེ་ན། མཐོང་ལམ་རྩེ་སྦྱོར་གྱི་སྤང་བྱ་བཏགས་འཛིན་རྟོགས་
པ་ཆོས་ཙམ། རྫས་འཛིན་རྟོག་པར་ཐལ། མཐོང་ལམ་རྩེ་སྦྱོར་གྱི་སྤང་བྱ་འཛིན་རྟོག་སོ་སྐྱེ་
ལ་ཡོད་པ་དེ་ཡིན་པའི་ཕྱིར་རོ། །རྟགས་མ་གྲུབ་ན། མཐོང་ལམ་རྩེ་སྦྱོར་གྱི་སྤང་བྱ་བཏགས་
འཛིན་རྟོག་པ་ཆོས་ཅན། ཐེག་ཆེན་སྦྱོར་ལམ་གྱི་ཁྱད་པར་བྱེད་ཆོས་མ་ཡིན་པར་ཐལ། ཐེག་
ཆེན་སྦྱོར་ལམ་ན་མེད་པའི་ཕྱིར་རོ། །གཉིས་པ་ལ། སྤང་བྱ་རྣམ་རྟོག་སྤོང་བྱེད་གཉེན་པོའོ།།
དང་པོ་ལ། རྟོག་པའི་རང་བཞིན་དང༌། ཁྱད་པར་དུ་བྱེད་ཆོས་སུ་འགྱུར་ཚུལ་ལོ། །དང་པོ་
ལ༑ མཚན་མཚོན་གཞི་གསུམ་ལས། དང་པོ་ནི། སྤྱིར་རྟོག་པ་ལ། རྣམ་འགྲེལ་ལས། ཤེས་
གང་གང་ལ་སྒྲ་དོན་འཛིན། །དེ་ནི་དེ་ལ་རྟོགས་པར་བརྗོད། །ཅེས་པ་ལྟར། སྒྲ་དོན་འཛིན་
པའི་རྟོག་པ་དང༌། གཟུང་འཛིན་གཉིས་སུ་སྣང་བ་ཁམས་གསུམ་པའི་སེམས་སེམས་བྱུང་
ཐམས་ ཅད་རྟོག་ པར་ བྱས་ པ་ གཉིས་ སྣང་ གི་ རྟོགས་པ་སྟེ། དེ་སྐད་དུ། ཡང་ དག་མ་
ཡིན་ཀུན་རྟོག་ནི། །སེམས་དང་སེམས་བྱུང་ཁམས་གསུམ་པ། །ཞེས་པ་སྟེ། །གཉིས་སོ།།
དེ་ལ་འདིར་ཕྱི་མ་གཉིས་སྣང་གི་རྟོག་པའི་དབང་དུ་བྱས་པ་སྟེ། དེའི་མཚན་ཉིད། ཡུལ་ཇི་
ལྟ་བ་བཞིན་མ་ཡིན་པར་འཛིན་པའོ། །ཇི་བཞིན་ཡུལ། མིན་པའི་བདག་ཉིད་དག་ཤེས་བྱ།།
ཞེས་ པ་དང༌། དེ་ནི་དེ་ ལྟར་འཛིན་པ་ཡི། །ངོ་བོས་སྟོང་པའི་མཚན་ཉིད་དོ། །ཞེས་སོ།།
དེ་ལ། ཡོད་དོ། །ཡིན་ནོ། །ཞེས་རྟོག་པ་སྒྲུབ་རྟོག །མེད་དོ། །མིན་ནོ། །ཞེས་རྟོག་པ་དགག་
རྟོག་གཉིས་ལས། འདིར་ཕྱི་མའོ། །དེ་ལ་གཉིས་ལས། གཟུང་རྟོག་གི་མཚན་ཉིད་གང་ཞིག་
གཟུང་བའི་རྟེན་ཅན་ནོ། །དེ་ལ་ཀུན་ནས་ཉོན་མོངས་དང༌། རྣམ་བྱང་གཟུང་རྟོག་གཉིས་
ལས། དང་པོ་ནི། གང་ཞིག་ཉེས་པའི་གཞིའི་རྟེན་ཅན་ནོ། །གཉིས་པ་ནི། གང་ཞིག་གཉེན་
པོའི་རྟེན་ཅན་ནོ། །གཉིས་པ་ནི། འཛིན་རྟོག་གི་མཚན་ཉིད་གང་ཞིག་འཛིན་པའི་རྟེན་ཅན་
-3 0 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ནོ༑ ༑དེ་ལ་རྫས་འཛིན་དང༌། བཏགས་འཛིན་རྟོག་པ་གཉིས་ལས། དང་པོ་ནི། གང་ཞིག་
རྫས་ འཛིན་ གྱི་རྟེན་ཅན་ནོ། །གཉིས་པ་ནི། གང་ཞིག་བཏགས་འཛིན་གྱི་རྟེན་ཅན་ནོ།།
འདིར་སྨོས་ཁྱད་པར་དུ་བྱེད་ཆོས་ཀྱི་རྟོག་པ་བཞིའི་མཚན་ཉིད་ལ། སྔར་གྱི་ལ་རིམ་པ་
བཞིན་དུ། ཐེག་ཆེན་དྲོད་དང་རྩེ་མོ་དང་བཟོད་པ་དང་ཆོས་མཆོག་དང་མཚུངས་པར་ལྡན་པ་
བསྣན་ནོ། །གཉིས་པ་ནི། ཕྱིན་ཅི་ལོག་ཏུ་སྣང་བས་རྣམ་རྟོག་དོན་ལ་མེད་པ་སྣང་བའི་ཕྱིར་
ཡང་དག་པ་མ་ཡིན་པ། རྣམ་པ་ཐམས་ཅད་དུ་དོན་ལ་མེད་པ་སྒྲོ་བཏགས་ནས་འཛིན་པས་
ཀུན་ཏུ་རྟོག་པ་སྟེ། ཆོས་དང་ཆོས་ཉིད་རྣམ་འབྱེད་ལས། མེད་པ་སྣང་བའི་ཕྱིར་ཡང་དག་པ་
མ་ཡིན་པའོ། །ཞེས་པ་དང༌། ཐམས་ཅད་དུ་མེད་ཅིང་རྟོག་པ་ཙམ་ཡིན་པའི་ཕྱིར་ཀུན་ཏུ་
རྟོག་པའོ། །ཞེས་སོ། ། །
གསུམ་པ་ལ། རྟོག་པ་བཞིར་དབྱེ། དེ་ཉིད་མུ་བཞིར་དབྱེ། མཐོང་སྤང་དང་
སྒོམ་སྤང་དུ་དབྱེ། མངོན་གྱུར་དང་ས་བོན་དུ་དབྱེ་བ་བཞིའོ། །དང་པོ་ལ་བཞི་ལས། དབྱེ་
གཞི། འདིར་སྨོས་རྟོག་པ་ཙམ་མོ། །དབྱེ་ངོ་ནི། སློབ་དཔོན་འདིའི་བཞེད་པས། ཀུན་ནས་
ཉོན་མོངས་གཟུང་རྟོག །རྣམ་བྱང་གཟུང་རྟོག །རྫས་འཛིན་རྟོག་པ་དང༌། བཏགས་འཛིན་
རྟོག་པ་སྟེ་བཞིའོ། །འཕགས་པ་ནི། དངོས་པོ་ཙམ་ལ་བརྟེན་པ་དང་། གཉེན་པོ་ཕྱོགས་ལ་
བརྟེན་པའི་གཟུང་རྟོག་གཉིས་སུ་བཞེད་དོ། །རེ་རེ་ལའང་དགུ་དགུའོ། །ཐ་དད་ནི། སྤྱིར་ངོ་
བོ་གཅིག་པ་ཡོད་ཀྱང༌། འདིར་སྨོས་བཞི་དངོས་པོ་ཐ་དད་དེ། ཆ་མཐུན་བཞི་ལ་རིམ་པ་
བཞིན་ལྡན་པའི་ཕྱིར་རོ། །ནང་ཚན་གྱི་དགུར་དབྱེ་བ་ནི། ངོ་བོ་གཅིག་ལ་ལྡོག་པ་ཐ་དད་
གཙོ་ཆེའོ། །གྲངས་ངེས་ནི། འདིར་སྨོས་ཀྱི་རྟོག་པ་གཞིར་བྱས་པ་ལ་ཡུལ་དང་ཡུལ་ཅན་
རྟོག་པ་གཉིས་ཡོད་པས། གཟུང་རྟོག་དང་འཛིན་རྟོག་གཉིས་སུ་ངེས་སོ། །དང་པོ་ལའང་
，
30 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡུལ་ཀུན་ནས་ཉོན་མོངས་པ་དང་། རྣམ་བྱང་རྟོག་པ་གཉིས་ཡོད་པས་གཟུང་རྟོག་གཉིས་སུ་
ངེས་སོ། །གཉིས་པ་ལའང་རྫས་འཛིན་དང༌། བཏགས་འཛིན་རྟོག་པ་གཉིས་ཡོད་པས་
འཛིན་རྟོག་གཉིས་སུ་ངེས་ལ། རེ་རེ་ལ་ཡུལ་དགུ་དགུ་ཡོད་པས་ཡུལ་ཅན་རྟོག་པ་དགུར་
ངེས་སོ། །གཉིས་པ་ནི། ཕྱི་རོལ་གཟུགས་སྒྲ་ལ་རྟོག་པ་གཟུང་རྟོག་ཁོ་ནའི་མུ། རང་གི་ཤེས་
པ་སྐད་ཅིག་མ་ལ་རྟོག་པ་འཛིན་རྟོག་ཁོ་ནའི་མུ། གཞན་གྱི་ཤེས་པ་ལ་རྟོག་པ་གཉིས་ཀའི་
མུ༑ གཟུང་འཛིན་གཉིས་མེད་ཀྱི་ཡུམ་གཉིས་ཀ་མ་ཡིན་པའི་མུའོ། །འཕགས་པས། མུ་དང་
པོ་ནི། གཟུགས་ལ་སོགས་པའི་ཡུལ་དྲུག་གོ །གཉིས་པ་ནི། སྐད་ཅིག་གཅིག་དང་ལྡན་པའི་
རྣམ་པར་རིག་པའོ། །གསུམ་པ་ནི། སྐད་ཅིག་མ་གཞན་གྱི་དེ་ཉིད་དོ། །བཞི་པ་ནི། རྣམ་པ་
དེ་དག་བྲལ་བའི་ཡུམ་མོ། །ཞེས་སོ། །གསུམ་པ་ནི། འཕགས་པས་རྟོགས་པ་འདི་དག་སྒོམ་
སྤང་དུ་མི་བཞེད་ཀྱང༌། སློབ་དཔོན་གྱིས་བཞེད་པས། འདི་དག་གི་རགས་པའམ། ཀུན་
བཏགས་ ཀྱི་ཆ་དེ་མཐོང་སྤང༌། ཕྲ་བའམ། ལྷན་སྐྱེས་ཀྱི་ཆ་ སྒོམ་སྤང་ངོ༌། །དང་པོ་ལ།
འཇུག་ཡུལ་དུ་འཁྲུལ་པ་དང༌། ལྡོག་ཡུལ་དུ་འཁྲུལ་པའི་བྱེ་བྲག་གིས་འཇུག་པ་དང་ལྡོག་པ་
གཟུང་རྟོག་གཉིས། འཛིན་རྟོག་ལ། སོ་སོ་སྐྱེ་བོ་འཕགས་དབྱེ་བས། །ཞེས་པའི་དོན། སོ་
སྐྱེས་རྫས་སུ་ཡོད་པ་ཉིད་བདག་ཏུ་འཛིན་པས་དེ་ལ་དམིགས་པ་རྫས་འཛིན་རྟོག་པའོ། །སོ་
སྐྱེས་ཀྱང་ཆོས་ཐམས་ཅད་བདག་མེད་དུ་ཤེས་པ་ཡོད་པས་རྫས་སུ་འཛིན་པས་མ་ཁྱབ་བོ།།
ཞེ་ན། དེ་ནི། མོས་ པ་ཡིད་ལ་བྱེད་པ་ཡིན་ལ། འདིར་ནི་དེ་ཁོ་ན་ཉིད་ཡིད་ལ་བྱེད་པར་
འདོད་པས་སྐྱོན་མེད་དོ། །འཕགས་པས་བདག་ནི་བཏགས་པར་ཡོད་པ་ཉིད་ཀྱིས་འཛིན་
པས་དེ་ལ་ཞེན་པ་བཏགས་འཛིན་རྟོག་པའོ། །འཕགས་པ་ལའང་རྫས་འཛིན་ཡོད་དེ། ང་
དེའི་ཚེ་དེའི་དུས་དུ་རི་དྭགས་ཀྱི་རྒྱལ་པོ་སེང་གེ་ཡན་ལག་མ་སྨད་པ་ཞེས་བྱ་བར་གྱུར་ཏོ།།
-30 4 -



ནདf
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
ཞེས་པས་སོ། །ཞེ་ན། དེ་ནི་དྲང་དོན་ཡིན་གྱི། ངེས་དོན་མ་ཡིན་ནོ། །དེས་ན་སོ་སྐྱེ་དང་
འཕགས་པའི་འཛིན་པ་དམིགས་ཡུལ་དུ་སྟོན་པ་ཡིན་ཏེ། ཆོས་བཤེས་ཀྱིས། སོ་སོའི་སྐྱེ་བོ་
ཡུལ་དུ་བྱས་ཏེ། དེ་ལ་སྐྱེས་བུ་རྫས་སུ་ཡོད་པར་འཛིན་པ་དང༌། འཕགས་པའི་གང་ཟག་
ཡུལ་དུ་བྱས་ཏེ། དེ་ལ་བཏགས་པར་ཡོད་པར་འཛིན་པ་ཞེས་སོ། །གཉིས་པ་སྒོམ་སྤང་ལ།
འཕགས་པས། ཚོགས་སྒྲུབ་ཏུ་དངོས་པོ་ཙམ་གྱི་རྣམ་པ་ལ་བརྟེན་པ་དང་། གཉེན་པོའི་རྣམ་
པ་ལ་བརྟེན་པ་སྟེ། གཟུང་རྟོག་གཉིས། འཕགས་པའི་གང་ཟག་ཐམས་ཅད་དུ་བཏགས་པ་
ལ་བརྟེན་པ་དང༌། བཏགས་པའི་རྒྱུ་མཚན་ལ་བརྟེན་པ་ཞེས་པ་འཛིན་རྟོག་གཉིས་སོ།།
སློབ་དཔོན་གྱིས་ནི། རྩེ་སྦྱོར་གྱི་སྐབས་སུ་སྔ་མ་བཞིན་དུ་ཞེས་སྨོས་པའི་དོན། འཇུག་པ་
གཟུང་རྟོག །ལྡོག་པ་གཟུང་རྟོག །རྫས་འཛིན་རྟོག་པ། བཏགས་འཛིན་རྟོག་པའོ། །ཞེས་
འབུམ་པ་གསུང་ངོ༌། །བཞི་པ་ནི། རྟོག་པ་དེ་དག་ཡིད་ལ་བྱེད་པ་མངོན་དུ་རྒྱུར་གནས་པ་
མངོན་གྱུར། མངོན་དུ་རྒྱུ་མེད་ཀྱང་རྐྱེན་དང་ཕྲད་ན་འབྱུང་རུང་གི་བག་ལ་ཉལ་ནི། ས་བོན་
ནོ༑ ༑གཉིས་པ་ནི། རྟོག་པ་འདི་དག་སྒྲུབ་རྟོག་དང༌། དགག་རྟོག་ཏུ་བྱས་ནས་སྦྱོར་ལམ་
གྱིས་སྤོང་བར་འདོད་པ་ནི། མི་མཛེས་སོ། །ངེས་ན། ད་ལྟར་སྦྱོར་ལམ་གྱི་ངོ་བོར་གནས་པ།
མ་འོངས་པ་ན་རང་གི་མཐོང་ལམ་གྱི་སྤང་བྱར་འགྱུར་བས་ཁྱད་པར་འཕགས་ཏེ། ཉན་རང་
ལ་དེ་མེད་པའི་ཕྱིར་རོ། །དེ་ལ་ཀུན་ནས་ཉོན་མོངས་ཀྱི་གཟུང་བ་རང་བཞིན་མེད་པའམ།
བརྗོད་པ་ཙམ་དུ་ཤེས་པ་དྲོད་ལ། རྣམ་བྱང་གི་གཟུང་བ་རང་བཞིན་མེད་པའམ་དོན་དུ་མེད་
པར་ཤེས་པ་རྩེ་མོ། རྫས་འཛིན་རང་བཞིན་མེད་པར་ཤེས་པ་བཟོད་པ། བཏགས་འཛིན་
རང་བཞིན་མེད་པར་ཤེས་པ་ཆོས་མཆོག་མཚུངས་པར་ལྡན་ཏེ། སངས་རྒྱས་ཡེ་ཤེས་ཀྱིས།
དངོས་པོ་ཙམ་ལ་བརྟེན་པ་ནི། གང་གིས་ན། ཕུང་པོ་ལ་སོགས་པའི་དངོས་པོ་ཙམ་ལ་
-3 0 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྗོད་པ་ཙམ་དུ་ཤེས་པའོ། །གཉེན་པོ་ལ་བརྟེན་པ་ནི། གང་གིས་ན་ཕར་ཕྱིན་ལ་སོགས་
པའི་རྣམ་པར་བྱང་བའི་དངོས་པོ་ཁོ་ན་ལ་སེམས་ཙམ་དུ་རྣམ་པར་འཇོག་པར་བྱེད་པའོ།།
འཛིན་པའི་རྣམ་པར་རྟོག་པ་ཡང་རྣམ་པ་གཉིས་ཏེ། གང་ཟག་གི་རྫས་ལ་བརྟེན་པ་ནི། གང་
གིས་ན། འཛིན་པའི་རྣམ་པ་གང་གི་རྫས་སུ་སྒྲོ་བཏགས་པ་གཙོ་བོར་སེམས་ཅན་ལ་སོགས་
པར་ལྟ་བའི་ཡུལ་གྱི་དངོས་པོ་འགོག་པར་བྱེད་པའོ། །དེར་གདགས་པ་ལ་བརྟེན་པ་ནི།
གང་གིས་ན། དེར་གདགས་པ་ཙམ་ཡང་འཛིན་པ་མ་ཡིན་པ་ཉིད་དུ་རབ་ཏུ་འབྱེད་པར་བྱེད་
པའོ། །ཞེས་པས་དགག་རྟོག་ཆ་མཐུན་བཞིའི་ངོ་བོར་གནས་ཤིང་། ཕྱིས་སྤོང་བར་ཁྱད་པར་
དུ་འཕགས་སོ། །གཉིས་པ་ལ། ཁ་ཅིག་ན་རེ། སྦྱོར་བ་ཞེས་པ་བར་ཆད་མེད་ལམ། འཇུག་
པ་ཞེས་པ་རྣམ་གྲོལ་ལམ་གྱི་སྤང་བྱའོ་ཟེར་བ་ནི། མི་རིགས་ཏེ། རྣམ་གྲོལ་ལམ་སྤོང་བའི་
གཉེན་པོ་མིན་པའི་ཕྱིར་རོ། །དེས་ན། གཟུང་རྟོག་དང་པོ་དང་། འཛིན་རྟོག་དང་པོ་གཉིས་
ནི༑ མཐོང་སྒོམ་གཉིས་ཀྱི་སྦྱོར་ལམ་ཞེས་པ་ཉེར་བསྡོགས་ཀྱིས་གཅིག་ནས་ཕྱེ་སྟེ་རིམ་གྱིས་
སྤོང་ངོ༌། །ཐ་མ་གཉིས་ནི། ལམ་གཉིས་ཀྱི་འཇུག་པའི་གནས་སྐབས་ཞེས་པ་བར་ཆད་མེད་
པའི་ལམ་གྱིས་མ་ལུས་པར་གཅིག་ཅར་སྤོང་ངོ༌། །གསུམ་པ་ལས། རྣམ་དག་བསྐྱེད་པ་ལ་
རྟོག་པ་རྣམ་བྱང་གཟུང་རྟོག་ཏུ་ཐལ། ཡུལ་རྣམ་བྱང་ཡིན་པའི་ཕྱིར་རོ་ཞེ་ན། འཕགས་པ་
ལྟར་ན། འདོད་དེ། གཟུང་རྟོག་དང་པོ་གང་ཡིན་པ་གཉིས་པའང་ཡིན་པའི་མུ་ཡིན་པས་སོ།།
སློབ་དཔོན་ལྟར་ན། རྟགས་མ་གྲུབ་སྟེ། ཀུན་ནས་ཉོན་མོངས་ཀྱིས་སྐྱོ་བ་བསྐྱེད་ལ་དེ་ལས་
རྣམ་དག་སྐྱེ་བས་སམ། ཉོན་མོངས་པའི་རང་བཞིན་ལ་དགོངས་པ་སྟེ། འགྲེལ་ཆེན་ལས།
འདི་གཉིས་ནི། ཐ་དད་པ་ཁོ་ནའོ། །ཞེས་སོ། །སྐྱེ་བ་ལ་རྟོག་པ་ཀུན་ནས་ཉོན་མོངས་གཟུང་
རྟོག་ཏུ་ཐལ། སྐྱེ་བ་ཀུན་ནས་ཉོན་མོངས་ཡིན་པའི་ཕྱིར་རོ་ཞེ་ན། མཚན་ཉིད་པ་ཡིན་པ་མ་
-
E
- 3 (0 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
གྲུབ། རྗེས་མཐུན་པ་རྣམ་བྱང་དུ་མི་འགལ་ཏེ། རྒྱུད་བླར། ཡང་དག་ཇི་བཞིན་མཐོང་བའི་
ཕྱིར། །སྐྱེ་སོགས་རྣམས་ལས་འདས་གྱུར་ཀྱང་། །སྙིང་རྗེའི་བདག་ཉིད་སྐྱེ་བ་དང་། །རྒ་དང་
ན་དང་འཆི་བར་སྟོན། །ཞེས་སོ། །མ་རིག་པ་ལ་རྟོག་པ་འཛིན་རྟོག་ཏུ་ཐལ། ཡུལ་འཛིན་པ་
ཡིན་པའི་ཕྱིར་རོ། །ཞེ་ན། སྐྱོན་མེད་དེ། མ་རིག་པའི་ཡུལ་ལ་རྟོག་པ་ལ་མ་རིག་པའི་རྟོག་
པ་ཞེས་བརྗོད་པས་སོ། །ཡང་ན། འདོད་པ་ཡིན་ཏེ། གཟུང་རྟོག་འཛིན་རྟོག་གཉིས་ཀ་ཡིན་
པའི་མུ་བཤད་པས་སོ། །
གཉིས་པ་ལ་བཞི་སྟེ། མཚམས་སྦྱར། མདོར་བསྟན། རྒྱས་པར་བཤད། དོན་
བསྡུའོ། །དང་པོ་ལ། བཤད་དེ་ཞེས་དྲང་ངོ༌། །གང་ན། རྣམ་རྟོག་བཞི་དང་ལྡན་པ་ཡང་སྟེ།
ཡང་ནི། བསྡུ་བའོ། །གང་གིས་ན། བར་སྐབས་ཀྱི་ཚིགས་བཅད་ཀྱིས་སོ། །ཅིའི་དོན་དུ་ན།
དེའི་དོན་གསལ་བར་བསྟན་པར་བྱ་བའི་ཕྱིར་རོ། །གཉིས་པ་ལ་གཉིས་ཏེ། གཟུང་རྟོག་
མདོར་བསྟན། འཛིན་རྟོག་མདོར་བསྟན་ནོ། །དང་པོ་ལ་གཉིས་ཏེ། རྩ་བ་འགྲེལ་པའོ།།
དང་པོ་ལ། གཟུང་བར་རྟོག་པ་ནི། རྣམ་པ་གཉིས་ཏེ། སྲིད་པར་བརྒྱུད་པའི་བྱ་བ་བྱེད་པའི་
གཞི་ཉོན་མོངས་པ་ལ་དམིགས་པའི་རྟོག་པ་དང༌། ཉོན་མོངས་དེའི་གཉེན་པོ་ལམ་ལ་
དམིགས་པའི་རྟོག་པ་སྟེ། གཉིས་པོ་དེ་ནི། རྨོངས་པ་མ་རིག་པ་ལ་སོགས་པའི་ཡུལ་དགུ་
དང༌། རྣམ་བྱང་ཕུང་པོ་ལ་སོགས་པའི་ཡུལ་དགུའི་བྱེ་བྲག་གིས་སོ་སོར་ཏེ། རེ་རེ་ལ་རྣམ་པ་
དགུ་ དགུའོ། །གཉིས་པ་ལ། ལུས་དང་ ཡན་ ལག་ གི་དབྱེ་བ་ གཉིས་ ལས། དང༌ པོ་ལ།
གཟུང་བར་རྣམ་པར་རྟོག་པ་ཙམ་ནི། དབྱེ་གཞིའོ། །ཀུན་ནས་ཉོན་མོངས་དང༌། རྣམ་བྱང་
གི་ གཟུང་རྟོག་རྣམ་ པ་གཉིས་ནི། དབྱེ་བའི་ངོ་བོའོ། །གྲངས་ངེས་ནི། འདོད་ཆགས་ལ་
སོགས་པ་ཀུན་ནས་ཉོན་མོངས་པའི་གཞི་ལ་བརྟེན་པ་ཅན་དང༌། སེམས་བསྐྱེད་པ་ལ་
བ 3 [} 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པ་ཉོན་མོངས་པའི་གཉེན་པོ་ལ་བརྟེན་པ་ཅན་གྱི་རྟོག་པ་གཉིས་སུ་ངེས་པ་ཉིད་ཀྱིས་
སོ༑ །རྟེན་ཅན་ནི། དམིགས་ཡུལ། ཅན་ནི། ལྡན་ པའི་ སྒྲ་སྟེ། ཡུལ་དེ་ལ་དམིགས་པའི་
ཡུལ་ཅན་ནོ། །དེའི་རྟེན་ཅན་ཏེ། འོག་མ་ཐམས་ཅད་ལའང་ཤེས་པར་བྱའོ། །གཉིས་པ་ལ།
དབྱེ་གཞི་གཟུང་རྟོག་གཉིས་ལ། དབྱེ་ངོ་རྣམ་པ་དགུ་དགུའོ། །གྲངས་ངེས་ནི། མ་རིག་པ་
དང་ཕུང་པོ་ལ་སོགས་པའི་ཡུལ་དགུ་དང་། རྣམ་པར་བྱང་བའི་ཕུང་པོ་དང་། སོགས་པ་སྐྱེ་
མཆེད་ལ་སོགས་པའི་ཡུལ་དགུའི་རབ་ཏུ་དབྱེ་བས་ཡུལ་ཅན་རྟོག་པ་དགུ་དགུར་ངེས་སོ།།
རྩ་བ་དང་འགྲེལ་པའི་སོགས་ནི། དོན་གཉིས་གཉིས་ལ་སྦྱར་རོ། ། །
གཉིས་པ་ལ། རྩ་བ་ འགྲེལ་པའོ། །དང་པོ་ནི། འཛིན་པའི་རྣམ་རྟོག་ནི། གང་
ཟག་རྫས་སུ་ཡོད་པ་ལ་བརྟེན་པ་ཅན་དང༌། སྐྱེས་བུ་བཏགས་པར་ཡོད་པ་ལ་བརྟེན་པ་ཅན་
གྱི་རྣམ་རྟོག་རྣམ་པ་གཉིས་སུ་འདོད་དོ། །གཉིས་པོ་དེ་ཡང་ཡུལ་བདག་རང་དབང་ཅན་གྱི་
ངོ་བོ་ལ་སོགས་པ་དང༌། ཕུང་པོ་ལ་སོགས་པའི་རྟེན་དགུ་དགུ་ལས། རྟེན་ཅན་འཛིན་རྟོག་
དགུ་དགུ་སྟེ། དཔེར་ན། གཟུང་རྟོག་ཡུལ་གྱིས་ཕྱེ་བ་དེ་བཞིན་ནོ། །གཉིས་པ་ལ། ལས་
དང་ཡན་ལག་གི་དབྱེ་བ་གཉིས་ལས། དང་པོ་ལ་གསུམ་ལས། དབྱེ་གཞི་ནི། འཛིན་རྟོག་
ཙམ་མོ། །དབྱེ་ངོ་ནི། གཟུང་རྟོག་ཏུ་མ་ཟད་འཛིན་རྟོག་ཀྱང་རྫས་འཛིན་དང་བཏགས་
འཛིན་རྟོག་པ་རྣམ་པ་གཉིས་ཡིན་ནོ། །གྲངས་ངེས་ནི། ཡུལ་འགའ་ཞིག་གིས་བདེན་པར་
སྒྲོ་བཏགས་པའི་གང་ཟག་རྫས་སུ་ཡོད་པ་དང༌། ཐ་སྙད་དུ་བཏགས་པ་ཙམ་གྱི་སྐྱེས་བུ་
བཏགས་པར་ཡོད་པ་གཉིས་ཡོད་པས། དེ་ལ་དམིགས་པའི་རྟོགས་པ་ལའང་གཉིས་སོ།།
གཉིས་པ་ལ། དབྱེ་གཞི་འཛིན་རྟོག་གཉིས་ལ། དབྱེ་བའི་ངོ་བོ་གཟུག་རྟོག་དགུ་དགུ་ཡོད་པ་
དེ་ ལྟར་དུ་སོ་ སོར་ཏེ། རེ་རེ་ལ་རྣམ་པ་དགུ་དགུའོ། །གྲངས་ངེས་ནི། ཡུལ་བདག་ རང་
-
- 3 (0 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
དབང་ཅན་དང༌ ། གཅིག་པུ་ལ་སོགས་པ་དང༌། ཕུང་པོ་དང༌། སོགས་པ་སྐྱེ་མཆེད་ལ་
སོགས་པ་དགུ་ཡོད་པ་ཉིད་ཀྱིས་དེ་ལ་དམིགས་པའི་རྟོག་པའང་དགུར་ངེས་སོ། །རྒྱས་
བཤད་ལ། རྟོག་པ་བཞི་པོ་དེ་ལ་བརྗོད་བྱ་མང་དུ་ཡོད་ནའང་མདོར་བསྡུས་ཏེ་རྟོག་པ་བཞིར་
བཤད་ པའི་དོན་ཡིན་ཏེ། བཟུང་རྟོག་ རྒྱས་པར་བཤད་པ་དང༌། འཛིན་རྟོག་ རྒྱས་པར་
བཤད་པའོ། །དང་པོ་ལ། ཀུན་ནས་ཉོན་མོངས་བཟུང་རྟོག་རྒྱས་བཤད་དང༌། རྣམ་བྱང་
གཟུང་རྟོག་རྒྱས་བཤད་གཉིས་སོ། །དང་པོ་ལ། དབྱེ་གཞི་སྤང་བྱ་ཀུན་ནས་ཉོན་མོངས་པ་
གཞིའི་རྟེན་ཅན་གྱི་གཟུང་རྟོག་ཙམ་མོ། །དབྱེ་ངོ་གཟུང་བར་རྟོག་པ་དགུ་པོ་རྣམས་སོ།།
གྲངས་ངེས་ནི། ཡུལ་གྱི་དབྱེ་བ་ལས་ཏེ། ལ་ཀུན་ལ་སྦྱར་བས་ཡུལ་དགུ་སྟེ། དང་པོ་བཞི་
ཉོན་མོངས་པའི་ངོ་བོ། །དེ་ནས་གཉིས་ཉེས་དམིགས། དེ་ནས་གཉིས་དམིགས་པ། གཅིག་
རང་བཞིན་ནམ། རྣམ་བྱང་རྗེས་མཐུན་པའོ། །ལ་གཟུར་བར་རྣམ་པར་རྟོག་པ་ཞེས་ཀུན་ལ་
སྦྱར་རོ། །ལས་འབྲས་དང་། དེ་ཁོ་ན་ཉིད་ལ་རྨོངས་པ་མ་རིག་པ་ལའོ། །མདོ་ནི། ཆོས་འདི་
དག་ནི། བྱིས་པ་སོ་སོའི་སྐྱེ་བོས་ཇི་ལྟར་མངོན་པར་ཆགས་པར་བྱ་བ་དེ་ལྟ་བུའི་རྣམ་པར་
ཡོད་པ་མ་ཡིན་ནོ། །ཞེས་སོ། །གཟུགས་དང༌། སོགས་པ་ཚོར་བ་ ལ་སོགས་ པའི་ཕུང་
པོའིའོ། །མདོ་ནི། གཟུགས་ནང་སྟོང་པ་ཉིད་ཀྱི་ཕྱིར་ཡོད་པ་མ་ཡིན་ནོ། །ཞེས་སོ། །ཚོར་བ་
ལ་སོགས་མིང་བཞི་དང༌། མིག་ལ་སོགས་པ་གཟུགས་ཀྱི་ཕུང་པོ་ལ་དེ་ཁོ་ནར་མེད་པའི་
ཆོས་ རྣམས་ བཏགས་ ནས་ མངོན་ པར་ ཞེན་ པའིའོ། །མདོ་ནི། མེད་ པའི་ ཆོས་ དེ་ དག་
བཏགས་ནས་མིང་དང་གཟུགས་ལ་མངོན་པར་ཞེན་ཞེས་སོ། །རྟག་ཆད་ཀྱི་མཐའ་གཉིས་
ལ་ཆགས་ཤིང་ཞེན་པའོ། །མདོ་ནི། མེད་ པའི་མཐའ་གཉིས་དག་ཏུ་རྟོག་པར་བྱེད་དོ།།
ཞེས་སོ། །མ་རིག་པ་ནས་རྒ་ཤིའི་བར་ཀུན་ནས་ཉོན་མོངས་པ་དང་། མྱང་ངན་ལས་འདས་
-3 (0) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་རྣམ་པར་བྱང་བའི་རང་བཞིན་མི་ཤེས་པའིའོ། །མདོ་ནི། གཟུགས་ཀུན་ནས་ཉོན་མོངས་
པའོ། །ཞེས་མི་ཤེས་མི་མཐོང་ངོ་ཞེས་སོ། །མ་དད་པའི་རྒྱུས་སྦྱིན་པ་ནས་མ་འདྲེས་པ་བཅོ་
བརྒྱད་ཀྱི་བར་འཕགས་པའི་ལམ་ལ་མི་གནས་པའི། མདོ་ནི། སྦྱིན་པའི་ཕར་ཕྱིན་ལ་
གནས་པ་མ་ཡིན་ནོ། །ཞེས་སོ། །གཟུགས་སོགས་སུ་དམིགས་ཤིང་ཞེན་པའིའོ། །མདོ་ནི།
རྣམ་མཁྱེན་ཉིད་དུ་མི་དམིགས་པའི་ཚུལ་གྱིས་འབྱུང་བ་ཡིན་ནོ། །ཞེས་སོ། །བདག་དང༌།
སོགས་པ་སེམས་ཅན་ལ་སོགས་པ་བདག་དང་གཞན་དུ་འཛིན་པ་ལ་སོགས་པའོ། །མདོ་ནི།
ཤིན་ཏུ་རྣམ་པར་དག་པའི་ཕྱིར་བདག་མི་དམིགས་ཤིང་མི་མཐོང་ཞེས་སོ། །ཉོན་མོངས་རང་
བཞིན་གདོད་ནས་རྣམ་པར་དག་པ་ལ་སྐྱེས་པ་སྟེ། སྐྱེ་བ་དང༌། སོགས་པ་འབྱུང་བ་ལ་
སོགས་མེད་ པ་ལའོ། །མདོ་ནི། རྣམ་པར་དག་པ་ནི། སྐྱེ་བ་མེད་པ། འབྱུང་བ་མེད་པ།
མངོན་པར་འདུ་བྱེད་པ་མེད་པའོ། །ཞེས་སོ། །མ་རིག་པ་གཟུང་བར་རྣམ་པར་རྟོག་པས་ན།
མ་རིག་པའི་རྟོག་པ་ཞེས་སོགས་སུའང་སྦྱར་རོ། །གཉིས་པ་ལ། དབྱེ་གཞི་ཉོན་མོངས་ཀྱི་
གཉེན་པོའི་རྟེན་ཅན་གྱི་གཟུང་རྟོག་ཙམ་མོ། །དབྱེ་ངོ་རྣམ་བྱང་གི་གཟུང་བ་སེམས་ཙམ་དུ་
རྟོག་པའི་བདག་ཉིད་ཅན་གྱི་རྣམ་པར་རྟོག་པ་དགུ་པོ་རྣམས་སོ། །གྲངས་ངེས་ནི། ཡུལ་གྱི་
དབང་གིས་ཏེ། རྣམ་བྱང་གི་ངོ་བོ་གཅིག །རྒྱུ་གསུམ། དམིགས་པ་གཅིག །སྤྱོད་པ་གཅིག།
དབྱེ་བ་གསུམ་སྟེ། དགུ་ལ་གཟུང་བར་རྣམ་པར་རྟོག་པ་ཞེས་སྦྱར་རོ། །ཡང་ན། ཕུང་པོ་
སོགས་ཀྱི་དོན་ལ་དམིགས་པའི་རྟོག་པ་ཡིན་པས། ཕུང་པོའི་དོན་གྱི་རྣམ་པར་རྟོག་པ་ཞེས་
སོགས་སུ་སྦྱར་རོ། །རྣམ་བྱང་དུ་མ་སྤུངས་པ་ཕུང་པོའི་དོན་ནོ། །མདོ་ནི། ཐབས་མི་མཁས་
པས་གཟུགས་ལ་རྟོག་ཅིང་མངོན་པར་ཞེན་པ་ཡིན་ནོ། །ཞེས་སོ། །མིག་ཤེས་ལ་སོགས་
པའི་རྣམ་ཤེས་སྐྱེ་བའི་སྒོ་སྐྱེ་མཆེད་བཅུ་གཉིས་ཀྱི་དོན་དང་ངོ༌། །མདོ་ནི། མིག་ལ་རྟོག་
3
1
(） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
སོགས་སྔར་བཞིན་ནོ། །རིགས་འདྲ་སྐྱེད་པའི་ས་བོན་ཁམས་ཀྱི་དོན་ནོ། །མདོ་ནི། མིག་
དང་གཟུགས་དང་མིག་གི་རྣམ་པར་ཤེས་པའི་ཁམས་སུ་རྟོགས་སོགས་སོ། །རྟེན་འབྲེལ་མ་
བྱུང་བ་ལས་བྱུང་བ་སྐྱེ་བའི་དོན་ནོ། །མདོ་ནི། མ་རིག་པར་རྟོག་ཅིང་སོགས་སོ། །མེད་པ་
ཙམ་བདག་ལྟའི་གཉེན་པོ་མིན་པའི་ཕྱིར་བདག་གཉིས་ཀྱིས་སྟོང་པ་ཉིད་ཀྱི་དོན་ནོ། །མདོ་
ནི༑ ནང་སྟོང་པ་ཉིད་ནས་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་ལ་རྟོག་སོགས་
སོ༑ ༑མེད་པ་ཙམ་དོན་གཉིས་ཕུན་སུམ་ཚོགས་པ་སྒྲུབ་བྱེད་མ་ཡིན་པས་དེ་སྒྲུབ་བྱེད་ཕྱིན་
དྲུག་གི་དོན་ནོ། །དོན་ཞེས་གོང་མ་ཀུན་ལའང་ཐོབ་བོ། །མདོ་ནི། ཕྱིན་དྲུག་ལ་རྟོག་ཅེས་སོ།།
ཡོད་པའི་བཟོད་ཤེས་ཀྱི་སྐད་ཅིག་མ་རྣམས་སྤང་བྱ་དང་བྲལ་ནུས་པས་ཆོས་རྩ་བདུན་གྱི་ངོ་
བོ་མཐོང་ལམ་མོ། །མདོ་ནི། བྱང་ཆུབ་ཕྱོགས་ཀྱི་ཆོས་སུམ་ཅུ་རྩ་བདུན་ལ་རྟོག་ཅེས་སོ།།
ཡན་ལག་དང་དམིགས་པས་འདའ་བའི་སྒོམ་ལམ་བསམ་གཏན་སོགས་སོ། །མདོ་ནི།
གཟུགས་མེད་པའི་སྙོམས་པར་འཇུག་པ་ལ་རྟོག་ཅེས་སོ། །བསླབ་པ་རྫོགས་པས་མི་སློབ་
པའི་ལམ་སྟོབས་སོགས་སོ། །མདོ་ནི། རྣམ་མཁྱེན་ཉིད་ཀྱི་བར་ལ་རྟོག་ཅེས་སོ། །
གཉིས་པ་ལ། རྫས་འཛིན་རྟོག་པ་དང་བཏགས་འཛིན་རྟོག་པ་རྒྱས་བཤད་དོ།།
དང་པོ་ལ། དབྱེ་གཞི། གང་ཟག་རྫས་སུ་ཡོད་པའི་རྟེན་ཅན་གྱི་རྟོག་པ་ཙམ་མོ། །དབྱེ་ངོ༌།
བདག་ཏུ་འཛིན་པའི་རྣམ་པར་རྟོག་པ་དགུ་རྣམས་སོ། །གྲངས་ངེས། ཡུལ་དང་པོ་བཞི་
བདག་གི་མཚན་ཉིད། ཕྱི་མ་རྣམས་ཆོས་ཡིན་པས། ལ་རྫས་ཀྱི་འཛིན་པ་རྣམ་པར་རྟོག་པ་
ཞེས་སྦྱར་རོ། །གཞན་ལ་མི་ལྟོས་པས། བདག་རང་དབང་ཅན་ལའོ། །མདོ་ནི། བདག་མེད་
ཅིང་ མི་ དམིགས་ སོ། །ཞེས་ སོ། །ཆ་ ཤས་ མེད་ པས་ གཅིག་ པའི་ བདག་ གོ །མདོ་ ནི།
གཟུགས་ཉེ་བར་མི་དམིགས་ཞེས་སོ། །རྣམ་ཤེས་ཀྱི་རྒྱུར་གྱུར་པས་རྒྱུའི་བདག་གོ །ཞེས་བྱ་བ་
- 3
] 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་རྣམ་པ་ཐམས་ཅད་མཁྱེན་པ་ཉིད་མི་དམིགས་སོ། །ཇི་ལྟར་མི་དམིགས་ཤེས་ན། བདག་ཉིད་དུའོ། །དེའི་ཕྱིར་ཞེ་ན།
བདག་ཤིན་ཏུ་རྣམ་པར་དག་པའི་ཕྱིར་ཞེས་གང་གསུངས་པ་དེ་ཐམས་ཅད་ལ་བརྗོད་པར་བྱའོ། །ཞེས་ཉི་ཁྲི་སྣང་བར་རོ།།
མདོ་ནི། མིག་མི་དམིགས་ཞེས་སོ། །ལོངས་སྤྱོད་པ་པོ་དང་སྤྱད་བྱ་ལ་སོགས་ཡིན་པས་ལྟ་
བ་པོ་དང༌། སོགས་པ་བལྟ་བྱ་ལ་སོགས་པའི་བདག་གོ །མདོ་ནི། མིག་དང་གཟུགས་དང་
མིག་གི་རྣམ་པར་ཤེས་པ་མི་དམིགས་ཞེས་སོ། །བདག་ཅེས་པ་གོང་མ་ལའང་ཐོབ་བོ། །མ་
རིག་པ་ལ་སོགས་པའི་ཀུན་ནས་ཉོན་མོངས་པའི་རྟེན་ནོ། །འོག་གི་རྟེན་ཞེས་པ་གོང་མ་བཞི་
ལའང་དྲང་ངོ༌། །མདོ་ནི། རྟེན་ཅིང་འབྲེལ་བར་འབྱུང་བ་མི་དམིགས་སོ། །ཞེས་སོ། །ལོ་ཀ་
པའི་ལམ་གྱིས་ས་འོག་མ་ལས་འདོད་ཆགས་དང་བྲལ་བའི་རྟེན་ནོ། །མདོ་ནི། བསམ་
གཏན་དང་པོ་མི་དམིགས་ཞེས་སོ། །བདེན་བཞིའི་ཆོས་ཉིད་མངོན་སུམ་དུ་མཐོང་བའི་ལམ་
གྱི་རྟེན་ནོ། །མདོ་ནི། འཕགས་པའི་བདེན་པ་རྣམས་མི་དམིགས་སོ། །ཞེས་སོ། །རྣམ་ཐར་
སྙོམས་འཇུག་གི་བདག་ཉིད་སྒོམ་པའི་ལམ་གྱི་རྟེན་ནོ། །མདོ་ནི། རྣམ་པར་ཐར་པ་བརྒྱད་
དང་། མཐར་གྱིས་གནས་པའི་སྙོམས་པར་འཇུག་པ་དགུ་མི་དམིགས་སོ། །ཞེས་སོ། །རང་
གཞན་ གྱི་དོན་ནི། བྱ་བ་ བྱས་ པ་ སྟོབས་ སོགས་ ཀྱི་རྟེན་ནོ། །མདོ་ནི། སྟོབས་བཅུ་ མི་
དམིགས་སོ། །ཞེས་སོ། །ཕུང་པོའི་དོན་ལ་སོགས་པ་ནི། གཅིག་པུར་འཛིན་པ་ལ་སོགས་
པའི་གཉེན་པོའི་ཕྱོགས་སུ་ཤེས་པར་བྱའོ། །གཉིས་པ་ལ། དབྱེ་གཞི། སྐྱེས་བུ་བརྡའམ་ཐ་
སྙད་དུ་བཏགས་པར་ཡོད་པའི་རྟེན་ཅན་གྱི་རྟོགས་པ་ཙམ་མོ། །དབྱེ་ངོ༌། བཏགས་པའི་
འཛིན་པར་རྣམ་པར་རྟོག་པ་དགུ་རྣམས་སོ། །གྲངས་ངེས་ནི། ཡུལ་གྱི་དབང་གིས་ཏེ། དང་
པོ་བཞི་ལས་ཀྱི་སྒྱུ་མ་ལས་བྱུང་བ་བཏགས་པ་ཙམ། ལྷག་མ་རྣམས་ཡེ་ཤེས་ཀྱི་སྒྱུ་མ་ལས་
བྱུང་བའི་བཏགས་པ་ཙམ་ཡིན་པས། ལ་བཏགས་པའི་འཛིན་པར་རྣམ་པར་རྟོག་པ་ཞེས་
-3 1 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
བd.
སྦྱར་རོ། །སྤུངས་པའི་དོན་མེད་པས་གཟུགས་སོགས་ཀྱི་ཕུངཔོ་རྫས་སུ་མེད་པའོ། །མདོ་ནི།
རབ་འབྱོར་འདི་ཅི་སྙམ་དུ་སེམས། གཟུགས་ཀྱང་གཞན་ལ་སྒྱུ་མའང་གཞན་ཞིག་ཡིན་སྙམ་
མམ་ཞེས་སོ། །མིག་སོགས་རྫས་སུ་མེད་པས་སྐྱེ་བའི་སྒོའི་དོན་མེད་པས་སྐྱེ་མཆེད་དོ།།
མདོ་ནི། མིག་ཀྱང་གཞན་ལ་སྒྱུ་མའང་སོགས་སྔར་བཞིན་ནོ། །རིགས་ཀྱི་དོན་མེད་པས་
ཁམས་རྫས་སུ་མེད་པའོ། །མདོ་ནི། མིག་དང་གཟུགས་དང་མིག་གི་རྣམ་ཤེས་ཀྱང་གཞན་
ཞེས་སོགས་སོ། །ངོ་བོ་ཉིད་ཀྱིས་སྟོང་པའི་ཕྱིར་སྐྱེ་བའི་དོན་མེད་པས་རྟེན་འབྲེལ་རྫས་སུ་
མེད་པའོ། །མདོ་ནི། སྒྱུ་མའང་གཞན་ལ་རྟེན་ཅིང་འབྲེལ་པ་རང་འབྱུང་བའང་གཞན་ཞེས་
སོགས་སོ། །གཟིངས་ལྟར་གཏན་དུ་བ་མིན་པས་ཆོས་སོ་བདུན་གྱི་ངོ་བོ་རྣམ་བྱང་ངོ༌། །མདོ་
ནི༔ བྱང་ཆུབ་ཀྱི་ཕྱོགས་ཀྱི་ཆོས་རྣམས་ཀྱང་གཞན་ཞེས་སོ། །སྤང་གཉེན་ཚོགས་པ་ཙམ་
ཉིད་ཀྱིས་ངོ་བོར་མ་གྲུབ་པས་སྒོ་གསུམ་མཐོང་ལམ་མོ། །མདོ་ནི། སྟོང་པ་ཉིད་དང་མཚན་
མ་མེད་པ་དང་སྨོན་པ་མེད་པའང་གཞན་ཞེས་སོ། །ཡན་ལག་དང་དམིགས་པས་འདའི།
རྫས་སུ་མེད་པའི་སྒོམ་ལམ་མོ། །མདོ་ནི། བསམ་གཏན་དང་གཟུགས་མེད་པའི་སྙོམས་
པར་འཇུག་པའང་གཞན་ཞེས་སོགས་སོ། །ཀུན་བཏགས་པས་སྟོང་པའི་ཕྱིར་སྟོང་ཉིད་
རྟོགས་པའི་ཁྱད་པར་གྱི་ལམ་མོ། །མདོ་ནི། སྒྱུ་མའང་གཞན་ལ་སྟོང་པ་ཐམས་ཅད་ཀྱང་
གཞན་ལ་ཞེས་སོ། །སྒྱུ་མའི་རང་བཞིན་ཡིན་པས་སྟོབས་སོགས་མི་སློབ་པའི་ལམ་མོ།།
མདོ་ནི། བྱང་ཆུབ་ཀྱང་གཞན་ཞེས་སོགས་སོ། །སྤྱི་དང་བྱེ་བྲག་གི་དང་ནི། ཟླས་དབྱེ་བའོ།།
བཞི་པ་ནི། རྣམ་པ་དེ་ལྟ་བུའི་རྣམ་རྟོག་རང་གི་ལམ་གྱི་སྤང་བྱར་གྱུར་པ་བཞི་དང་ངེས་
འབྱེད་ཆ་མཐུན་དྲོད་རྩེ་བཟོད་མཆོག་བཞི་པོ་གྲངས་བཞིན་དུ་མཚུངས་པར་ལྡན་པ་ཡིན་ནོ།།
རྣམ་རྟོག་མཐའ་ཡས་ཀྱང་ལམ་དུ་གཏོགས་པའི་སྤང་བྱ་རྟོག་པ་བསྟན་གྱི། གཞན་ནི། བླང་
- 31 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོར་བྱ་རྒྱུ་མིན་པས་མ་བསྟན་ནོ། །
གསུམ་པ་ལ་གསུམ་ལས། སྔ་འགྲེལ་ནི་གསུངས་ཞེས་དྲང་ངོ༌། །གང་ན། ཡོངས་
སུ་འཛིན་པའི་ཁྱད་པར་རོ། །གང་གིས་ན། བར་སྐབས་ཀྱི་ཚིགས་བཅད་གཅིག་གིས་སོ།།
གང་དུ་ན། རྟོག་པའི་མཇུག་ཐོགས་སུའོ། །མདོར་བསྟན་དང་གོ་རིམ་མི་མཐུན་ནོ། །ཞེ་ན།
སྐྱོན་མེད་དེ། མདོར་བསྟན་དུ་ཚིགས་སུ་བཅད་པ་སྦྱར་བ་མཐུན་པར་ཏེ། སྡེབ་སྦྱོར་གྱི་ངོར་
རྟོགས་པའི་སྔར་གསུངས་ནའང་། རྒྱས་བཤད་དུ་ཡོངས་འཛིན་དེའི་སྟོབས་ཀྱིས་ཇི་སྐད་དུ་
བཤད་པའི་རྟོག་པ་བཞི་པོ་ཉན་རང་སྦྱོར་ལམ་དང་ཐུན་མོང་མིན་པའི་ཁྱད་པར་དུ་བྱེད་ཆོས་
སུ་གྱུར་ཞེས་བསྟན་པའི་ཕྱིར་མཇུག་ཏུ་བསྟན་ནོ། །ཡང་ནི། རིམ་པ་བཞིན་སྦྱར་བའོ། །རྩ་
བ་ལ། ནང་ ཡོངས་འཛིན་ཐབས་མཁས། ཕྱི་ ཡོངས་འཛིན་དགེ་བཤེས། དེའི་མི་མཐུན་
ཕྱོགས་བོར་བ་དང་གསུམ་མོ། །དང་པོ་ལ། ཡོངས་འཛིན་ཡིན་ཞེས་དྲང་ངོ༌། །གང་ན་སྦྱོར་
ལམ་པའོ། །གང་གིས་ན། ཆོས་ཐམས་ཅད་སྤྲོས་བྲལ་སྟོང་པ་ཉིད་སོགས་ལ་སེམས་མི་
འགོང་སྟེ། རྒྱུན་དུ་འཇིགས་པ་མེད་པ་དང་། སོགས་པ་གནས་མིན་པ་ལ་འཇིགས་པ་དང་
དངངས་པ་དང་འཇིགས་པ་ངེས་པར་གྱུར་པ་སྐྲག་པ་དེ་དག་མེད་པའི་ཐབས་མཁས་ཀྱིས་
སོ༑ །ཇི་ལྟར་ན། སྐྲག་པ་ལ་སོགས་པས་རྣམ་པ་ཀུན་ཏུའོ། །མདོ་ནི། བྱང་སེམས་དེ་ལྟར་
ཡུམ་ལ་སྤྱོད་པ་ནི། དངངས་པར་མི་འགྱུར། སྐྲག་པར་མི་འགྱུར། ཀུན་ཏུ་སྐྲག་པ་དང་ལྡན་
པར་མི་འགྱུར་རོ། །ཞེས་སོ། །གཉིས་པ་ནི། གང་ན། སྦྱོར་ལམ་པའོ། །གང་གིས་ན། ཕན་
པ་ཐོབ་པའི་དོན་དུ་ཆོས་ཐམས་ཅད་བདག་དང་ཆོས་ཀྱི་ངོ་བོ་ཉིད་མེད་པ་ལ་སོགས་པའི་
ཤེས་རབ། སོགས་པ་སེམས་བསྐྱེད་བསྔོ་བ་ལ་སོགས་པའི་ཐབས་སྟོན་པ་དང་། མི་ཕན་པ་
སྤང་བའི་དོན་དུ་བདུད་ལ་སོགས་པ་སྟོན་པར་བྱེད་པས་སོ། །ཇི་ལྟར་ན། ཐབས་ཤེས་རབ་
- 3 1 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
དང་མི་ལྡན་པ་ལས་རྣམ་པ་ཀུན་ཏུའོ། །མདོ་ནི། བྱང་ཆུབ་སེམས་དཔའི་དགེ་བའི་བཤེས་
གཉེན་གང་དེ་ལ་གཟུགས་མི་རྟག་ཅེས་བྱ་བ་དེ་དམིགས་པའི་ཚུལ་གྱིས་ཆོས་སྟོན་ཅིང་དགེ་
བའི་རྩ་བ་དེ་དག་ཐམས་ཅད་ཀྱང་རྣམ་མཁྱེན་ཉིད་མ་གཏོགས་པར་ཉན་ཐོས་ཀྱི་སའམ།
རང་རྒྱལ་གྱི་སར་ཡོངས་སུ་བསྔོར་མི་འཇུག་གོ །གསུམ་པ་ལ། ནང་གི་དང་ཕྱིའི་མི་མཐུན་
ཕྱོགས་བོར་བ་གཉིས་སོ། །དང་པོ་ནི། ཐབས་མཁས་དེའི་མི་མཐུན་ཕྱོགས་རང་དོན་དུ་
སྒོམ་པ་དང་རློམ་པ་དང་། དངངས་པ་ལ་སོགས་པ་བོར་བའོ། །མདོ་ནི། དེ་ལྟར་ཐབས་མི་
མཁས་པས་ཡུམ་བསྟན་པ་འདི་ཐོས་ནས་དངངས་ཤིང་སྐྲག་ལ་ཀུན་ཏུ་སྐྲག་པས་ཟིན་པར་
འགྱུར་རོ། །ཞེས་སོ། །གཉིས་པ་ནི། དགེ་བཤེས་དེའི་མི་མཐུན་ཕྱོགས་མདོ་སྡེ་འདི་དག་ནི།
རང་གཟོར་བྱས་པ་སྟེ། མཉན་པར་མི་བྱའོ། །ཞེས་སོགས་གཞུང་སྤོང་བའི་སྡིག་གྲོགས།
ཕྱིན་དྲུག་ལས་བཟློག་ཅིང་མོས་པ་ མེད་ པར་ བྱེད་དེ། ཞེས་སོགས་ལམ་སྤོང་བའི་སྡིག་
གྲོགས། ཉན་ཐོས་ཀྱི་ས་མངོན་དུ་གྱིས་ཤིག །བླ་མེད་བྱང་ཆུབ་ཀྱིས་ཁྱོད་ལ་ཅི་ཞིག་བྱ་ཟེར་
བ་དེ་ལྟ་བུའི་བདུད་ཀྱི་ལས་དག་མི་སྨྲ་མི་སྟོན་པ་འདི་ནི། སྡིག་པའི་གྲོགས་པོར་རིག་པར་
བྱའོ། །ཞེས་ པ་ ལྟར་ འབྲས་ བུ་ མྱོང་ བའི་ སྡིག་ གྲོགས་རྣམས་ བོར་ བའོ། །དེ་ དག་ནི།
འཕགས་ པའི་ རྗེས་སུ་འབྲངས་ པའི་བཤད་པ་སྟེ། སློབ་དཔོན་འདི་ནི། ཐམས་ཅད་དུ་
ཡོངས་འཛིན་དགེ་བཤེས་ཐབས་མཁས་སུ་འདོད་དོ། །འགྲེལ་པ་ལ། ཡོན་ཏན་གཉིས་དང་
ལྡན་པ་ནི་ཆོས་ཅན། ཡོངས་སུ་འཛིན་པ་ཡིན་ནོ། །དེ་དགེ་བའི་བཤེས་གཉེན་ཁྱད་པར་
ཅན་ཡིན་པའི་ཕྱིར་ཏེ། བཤེས་གཉེན་དུལ་བ་ཞི་བ་ཉེར་ཞི་བ། །ཡོན་ཏན་ལྷག་པ་བརྩོན་
བཅས་ལུང་གིས་ཕྱུག །དེ་ཉིད་རབ་ཏུ་རྟོག་པ་སྨྲ་མཁས་ལྡན། །བརྩེ་བའི་བདག་ཉིད་སྐྱོ་བ་
སྤངས་ལ་བརྟེན། །ཞེས་སོ། །ཡོན་ཏན་གཉིས་གང་ན། རང་དོན་ནི། ཕྱིན་དྲུག་གི་མི་མཐུན་
- 31 5 -



，
，
，
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱོགས་ཀྱི་ཆོས་སེར་སྣ་དང་ཚུལ་ཁྲིམས་འཆལ་བ་ལ་སོགས་པ་དང་མི་ལྡན་པའོ། །གཞན་
དོན་ནི། སྟོན་པར་བྱེད་ཅེས་དྲང་ངོ༌། །རྒྱུ་གང་གིས་ན། སྟོང་ཉིད་སོགས་ལ་སེམས་དང་པོར་
མི་དངངས། བར་དུ་མི་འགོང་ཞིང་། མཐར་མི་སྐྲག་པ་དང་། སོགས་པ་སེམས་བསྐྱེད་བསྔོ་
བ་ལ་སོགས་པའི་ཐབས་མཁས་སོ། །གང་ན། དངོས་པོ་མཐའ་དག་གོ །ཇི་ལྟར་ན། རྒྱལ་
པོའི་བཙུན་མོ་སྡུག་པ་ཤི་བ་བརྡ་སྤྲད་པའི་ཚུལ་དུ་གདུལ་བྱའི་བསམ་པའམ། དབང་པོ་རྣོ་
རྟུལ་གྱི་རིམ་པ་ཇི་ལྟ་བ་བཞིན་དུ་གང་ཟག་གི་བདག་མེད་པ་དང༌། སོགས་པ་ཆོས་ཀྱི་
བདག་གཟུང་བ་དང་འཛིན་པས་སྟོང་པ་ལ་སོགས་པར་སྟོན་ཏེ། མདོ་ལས། དེ་བཞིན་སྣོད་
མིན་ཉན་ཐོས་ཐེག་པ་དག །ཐེག་ཆེན་བཤད་པ་ཐོས་ན་རྨོངས་འགྱུར་ཞིང་། །ཆད་པར་ལྟ་
ལ་ངན་སོང་ལྟུང་འགྱུར་བས། །དེས་ན་དབང་པོ་བརྟགས་ཏེ་ཆོས་སྟོན་ནོ། །ཞེས་པ་ལྟར་རོ།།
གལ་ཏེ་ཡོངས་འཛིན་གྱིས་ཁྱད་པར་དུ་འཕགས་པར་མི་རིགས་ཏེ། སངས་རྒྱས་རིགས་ཅན་
གསུམ་གའི་སྟོན་པར་མཚུངས་པའི་ཕྱིར་རོ། །ཞེ་ན། སངས་རྒྱས་ལ་ཁྱད་པར་མེད་ཀྱང་རང་
གི་བསམ་པ་དང་སྨོན་ལམ་གྱི་དབང་གིས་ཡོངས་སུ་འཛིན་མི་འཛིན་གྱི་ཁྱད་པར་ཡོད་དེ།
ཡིད་བཞིན་གྱི་ནོར་བུ་བཞིན་ནོ། ། །
བཞི་པ་ལ་བཞི་སྟེ། གང་ལ་བརྟེན་ནས་སྒྲུབ་པ་འབྱུང་བའི་རྒྱུ་རིགས། གང་ལ་
དམིགས་ཏེ་སྒྲུབ་པའི་ཡུལ་དམིགས་པ། གང་གི་དོན་དུ་སྒྲུབ་པའི་འབྲས་བུ་ཆེད་དུ་བྱ་བ།
ཇི་ལྟར་སྒྲུབ་པ་རང་གི་ངོ་བོའོ། །དང་པོ་ལ། སྤྱི་གཞུང་གཉིས་སོ། །དང་པོ་ལ། རིགས་ཀྱི་
རང་བཞིན་དང་། སྒྲུབ་བྱེད་དང་། ཡོན་ཏན། ཉེས་པ། རྟགས། ངེས་ཚིག །དབྱེ་བ། རིགས་
ཆད་མ་ཆད་ཀྱི་དོན་བསྟན་པ། དཔེ། འབྲས་བུའི་ཁྱད་པར་དང་བཅུའོ། །དང་པོ་ཉན་ཐོས་
ནི༑ ཐར་པའི་རིགས། མ་ཆགས་པའི་དགེ་བར་འདོད་དེ། མཛོད་དུ། མ་ཆགས་འཕགས་
-3 1 5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
རིགས་ཞེས་སོ། །རང་བཞིན་དང་ནི་རྒྱས་པ་དང༌། །དེ་ནི་རྟེན་དང་བརྟེན་པ་དང༌། །ཡོད་
མེད་ཉིད་དང་ཞེས་པ་ལ། །སེམས་ཙམ་པས་སྐྱེ་མཆེད་དྲུག་གི་ཁྱད་པར། ཐོག་མ་མེད་པའི་
དུས་ཅན། འཚང་རྒྱ་བའི་སྐལ་བ་དང་ལྡན་པ་ནི། རང་བཞིན་དུ་གནས་པའི་རིགས་སོ། །དེ་
རྐྱེན་གྱིས་ཡང་དག་པར་བླངས་པ་ན་རྒྱས་འགྱུར་རོ། །དེ་གཉིས་སྔ་མ་རྟེན་དང༌། ཕྱི་མ་
བརྟེན་པའི་དངོས་པོ་ཡིན་ནོ། །སྔ་མ་ནི། རྒྱུའི་དངོས་པོར་ཡོད་ལ། འབྲས་བུའི་དངོས་པོར་
མེད་དོ། །དེ་ལ། ཁྱེད་ཀྱིས་རང་བཞིན་དུ་གནས་པའི་རིགས་སུ་འཇོག་པའི་རྒྱུ་མཚན་གང་
ཡིན། ས་ བོན་ རྣམས་ རྒྱུ་ཡིན་ པས་ སོ། །ཞེ་ན། འོ་ན། རྒྱས་ འགྱུར་ གྱི་ རིགས་ཀྱང་དེར་
འགྱུར་ཏེ། རྒྱུ་ཡིན་པའི་ཕྱིར་རོ། །དེས་ན་རིགས་བཏགས་པ་བ་ཡིན་ནོ། །དེས་ན་ཆོས་
དབྱིངས་ནི། རང་བཞིན་དུ་གནས་པའི་རིགས་ཡིན་པས། མདོ་ལས། ཀྱེ་རྒྱལ་བའི་སྲས་
དག །བྱང་ཆུབ་སེམས་དཔའི་རིགས་ཞེས་བྱ་བ་འདི་ནི། ཆོས་ཀྱི་དབྱིངས་ལྷུར་ལེན་པ།
ནམ་ མཁའ་ ལྟར་ ཡངས་ པ། རང་བཞིན་གྱིས་འོད་ གསལ་བ་སྟེ། ཞེས་སོ། །དེ་ ལ་ རང་
བཞིན་དུ་གནས་པའི་རིས་ཀྱི་མཚན་ཉིད། འདུས་མ་བྱས་ཀྱི་དགེ་བ་གང་ཞིག །ཆོས་ཉིད་ཀྱི་
སྐུར་གྱུར་པའོ། །རྒྱས་འགྱུར་ རིགས་ ཀྱི་ མཚན་ཉིད། འདུས་བྱས་ཀྱི་དགེ་བ་གང་ཞིག།
རྫོགས་པའི་བྱང་ཆུབ་ཀྱི་རྒྱུར་གྱུར་པའོ། །རྒྱུད་བླ་ལས། གཏེར་དང་འབྲས་བུའི་ཤིང་བཞིན་
དུ༑ ༑རིགས་དེ་རྣམ་གཉིས་ཤེས་བྱ་སྟེ། །ཐོག་མེད་རང་བཞིན་གནས་པ་དང༌། །ཡང་དག་
བླངས་ པ་ མཆོག་ ཡིན་ནོ། །རིགས་ འདི་ གཉིས་ ལས་སངས་རྒྱས་ཀྱི། །སྐུ་གསུམ་ཐོབ་
པར་འདོད་པ་ཡིན། །དང་པོས་སྐུ་ནི་དང་པོ་སྟེ། །གཉིས་པ་ཡིས་ནི་ཕྱི་མ་གཉིས། །ཞེས་སོ།།
གཉིས་པ་ལ་བཞི་སྟེ། སྤྱིར་རིགས་ཀྱི་ཁྱབ་པ་ཡི་དང་། གནས་སྐབས་རིགས་ཐ་དད་ཀྱི་དང་།
ཐེག་ཆེན་གྱི་རིགས་མཆོག་ཏུ་དང་། རང་བཞིན་དུ་གནས་པའི་རིགས་སྟོང་ཞིང་བསམ་གྱིས་
，
3 1 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་ཁྱབ་པའི་སྒྲུབ་བྱེད་དོ། །དང་པོ་ནི། སེམས་ཅན་ཆོས་ཅན། སངས་རྒྱས་ཀྱི་རིགས་ཡོད་
དེ༑ སྲིད་པའི་དུཉཁ་ལ་སྐྱོ་ཞིང་ཞི་བ་ལ་འདོད་པ་དང་དོན་གཉེར་འབྱུང་བའི་ཕྱིར། ཁྱབ་པ་
ཡོད་དེ། རྒྱུད་བླ་ལས། གལ་ཏེ་སངས་རྒྱས་ཁམས་མེད་ན། །སྡུག་ལའང་སྐྱོ་བར་མི་འགྱུར་
ཞིང༌། །མྱ་ངན་འདས་ལ་འདོད་པ་དང༌། །དོན་གཉེར་སྨོན་པ་མེད་པར་འབྱུང་། །སྲིད་དང་
མྱ་ངན་འདས་ལ་དེའི། །བདེ་སྡུག་སྐྱོན་ཡོན་མཐོང་བ་འདི། །རིགས་ཡོད་ལས་ཡིན་གང་
ཕྱིར་དེའི། །རིགས་མེད་དག་ལ་མེད་ཕྱིར་རོ། །ཞེས་སོ། །གཉིས་པ་ནི། སེམས་ཅན་རྣམས་
ཆོས་ཅན། ཐེག་པ་གསུམ་གྱི་རིགས་ཐ་དད་དེ། རྒྱུ་ཁམས་སྣ་ཚོགས་པ་དང་། རྐྱེན་ཐེག་པ་
ཐ་དད་ལ་མོས་པ་དང་། ངེས་པ་དང་མ་ངེས་པའི་སྒྲུབ་པ་ཐ་དད་དང་། འབྲས་བུ་བྱང་ཆུབ་
གསུམ་ཐ་དད་ཡིན་པའི་ཕྱིར་རོ། ཁམས་རྣམས་དང་ནི་མོས་པ་དང་། །སྒྲུབ་པ་ཐ་དད་དབྱེ་
བ་དང༌། །འབྲས་བུ་ཐ་དད་དམིགས་ པའི་ཕྱིར། །རིགས་ཡོད་ཉིད་དུ་ངེས་པར་བརྗོད།།
ཅེས་སོ། །གསུམ་པ་ནི། ཐེག་ཆེན་གྱི་རིགས་ཆོས་ཅན། མཆོག་ཡིན་ཏེ། དགེ་བ་ཁྱད་པར་
དུ་འཕགས་པས་ཡུན་རིང་དུ་སྦྱངས་པ་དང༌། སྟོབས་སོགས་ཡོན་ཏན་ཐམས་ཅད་ཡོད་པ་
དང༌། གཞན་དོན་ཆེན་པོ་དང་། སངས་རྒྱས་ཟད་པར་མི་འགྱུར་བའི་ཕྱིར་རོ། །དེ་དགེ་ཁྱད་
པར་འཕགས་པ་དང་། །ཐམས་ཅད་དང་ནི་དོན་ཆེན་དང་། །མི་ཟད་པ་ཡི་རྒྱུ་མཚན་ཕྱིར།།
རིགས་མཆོག་ཉིད་ཅེས་བརྗོད་པ་ཡིན། །ཞེས་སོ། །བཞི་པ་ནི། རང་བཞིན་དུ་གནས་པའི་
རིགས་དེ་ཆོས་ཅན། སྒྲོ་སྐུར་དང་བྲལ་བའི་སྟོང་ཉིད་ཡིན་ཏེ། ཉོན་མོངས་བསལ་རྒྱུ་མེད།
རྣམ་བྱང་དག་པའི་ཆོས་གཞག་རྒྱུ་མེད་ཀྱང་གློ་བུར་ཉོན་མོངས་ཀྱིས་སྟོང་གི་རང་བཞིན་དག་
པས་མི་སྟོང་པའི་ཕྱིར། རྒྱུད་བླ་ལས། འདི་ལ་བསལ་བྱ་སོགས་ནས། ཡང་དག་མཐོང་ནས་
རྣམ་པར་གྲོལ། །རྣམ་དབྱེ་བཅས་པའི་མཚན་ཉིད་ཅན། །གློ་བུར་དག་གིས་ཁམས་སྟོང་གི།
- 3 18 -



，
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
རྣམ་དབྱེ་མེད་ པའི་མཚན་ཉིད་ཅན། །བླ་མེད་ཆོས་ཀྱིས་སྟོང་པ་མིན། །ཞེས་སོ། །ཡང་
ཁམས་དེ་ཉིད་ཆོས་ཅན། བསམ་གྱིས་མི་ཁྱབ་པ་རྣམ་མཁྱེན་གྱི་ཡུལ་ཡིན་ཏེ། དྲི་བཅས་ཀྱི་
དུས་སུ་དག་པའང་ཡིན། མ་དག་པའང་ཡིན་པའི་ཕྱིར་དང་། དྲི་མེད་ཀྱི་དུས་སུ་དེར་སྔར་དྲི་
མར་མ་གྱུར་པ་ཕྱིས་དག་པར་གྱུར་པའི་ཕྱིར་རོ། །རྒྱུད་བླར། དག་དང་ཉོན་མོངས་དང་ལྡན་
ཕྱིར། །ཀུན་ནས་ཉོན་མོངས་མེད་དག་ཕྱིར། །ཞེས་སོ། །གསུམ་པ་ནི། ངན་སོང་དུ་འགྲོ་
དཀའ། སོང་ ཡང་ ཐར་སླ། དུཁ་ཆེན་ པོ་ མི་ མྱོང་ ། འཁོར་བ་ལ་ སེམས་ སྐྱོ་ཞིང་། དེའི་
སེམས་ཅན་སྨིན་པར་བྱེད་པ་ནི། རིགས་ཀྱི་ཕན་ཡོན་ཏེ། རིང་མོ་ཞིག་ནས་ངན་སོང་དུ།།
འགྲོ་ཞིང་མྱུར་དུ་ཐར་པ་དང༌། །དེར་ཡང་དུ་ཁ་ཆུང་ངུ་མྱོང་། །སྐྱོ་བཅས་སེམས་ཅན་སྨིན་
པར་བྱེད། །ཅེས་སོ། །བཞི་པ་ནི། རིགས་ལ་གནས་ཀྱང་སངས་རྒྱས་མི་ཐོབ་ཅིང་། ཡོན་
ཏན་ལ་མི་འཇུག་པའི་ཉེས་པ་བཞི་སྟེ། ཉོན་མོངས་མང་བ། མི་དགེ་བའི་གྲོགས་པོ། ཡོ་
བྱད་ ཀྱིས་ འཕོངས་ པ། བྲན་ལྟར་ གཞན་དབང་དུ་གྱུར་པའོ། །ཉོན་མོངས་གོམས་དང་
གྲོགས་ངན་དང༌། །འཕོངས་ དང་ གཞན་ གྱི་དབང་ཉིད་དེ། །མདོར་ན་རིགས་ ཀྱི་ཉེས་
དམིགས་དག །རྣམ་པ་བཞིར་ནི་ཤེས་པར་བྱ། །ཞེས་སོ། །ལྔ་པ་ནི། སྦྱོར་བའི་སྔོན་རོལ་
ནས་སེམས་ཅན་ལ་སྙིང་རྗེ་བ་དང༌། ཐེག་ཆེན་གྱི་ཆོས་ལ་མོས་པ་དང་། དཀའ་སྤྱད་ལ་ཇི་
མི་སྙམ་པའི་བཟོད་པ་དང༌། ཕར་ཕྱིན་དྲུག་གི་དགེ་བ་ལ་སྦྱོད་པ་སྟེ། བཞི་ནི། བྱང་སེམས་
ཀྱི་རིགས་ཀྱི་རྟགས་སོ། །སྦྱོར་བའི་སྔོན་དུ་སྙིང་རྗེ་དང་། །མོས་པ་དང་ནི་བཟོད་པ་དང༌།།
དགེ་ལ་ཡང་དག་སྤྱོད་པ་ནི། །རིགས་ཀྱི་རྟགས་སུ་ཤེས་པར་བྱ། །ཞེས་སོ། །དྲུག་པ་ནི།
ཡོན་ཏན་ནི། སྒྲོལ་བའི་དོན་དུ་རིགས་ཞེས་བྱ། །ཞེས་ཏེ། གོ་ཏྲ་ལས། གུ་ཎ་ཏ་ར་ཞེས་
བསྒྱུར་ན། ཡོན་ཏན་སྒྲོལ་བའི་དོན་གྱིས་རིགས་ཏེ། དེ་ལས་ཡོན་ཏན་དེ་དག་སྐྱེ་ཞིང་འབྱུང་
-3 1
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའོ། །ཡང་ན། གོ་སྒྲ་དོན་དགུ་ལ་འཇུག་སྟེ། ཇི་སྐད་དུ། ངག་ཕྱོགས་ས་དང་འོད་ཟེར་དང་།།
ཕྱུགས་དང་མིག་དང་རྡོ་རྗེ་དང༌། །མཐོ་རིས་ཆུ་དང་དོན་དགུ་ལ། །མཁས་པས་གོ་སྒྲ་ངེས་
པར་གདགས། །ཞེས་བཤད་ལ། ཏྲ་ཡ་ན་སྐྱོབ་པས་ཕྱོགས་སམ། སས་བསྡུས་པའི་སེམས་
ཅན་རྣམས་སྐྱོབ་པས་ རིགས་སོ། །ཡང་ན། སྙིང་རྗེའི་དབང་གིས་འགྲོ་བ་ངན་པར་ཐིམ་
པའམ། ཡོན་ཏན་གྱི་ཚོགས་ཀྱི་རྟེན་ཡིན་པས་ཀུ་ལ་སྟེ། རིགས་སོ། །དེའི་རྣམ་གྲངས་ནི།
ཨ་བྱུས། ཆོས་ཀྱི་དབྱིངས་ཆོས་ཐམས་ཅད་རང་བཞིན་མེད་པ་ཉིད་ཀྱི་མཚན་ཉིད་ཅན་ཁོ་
ན༑ འཕགས་པའི་ཆོས་ཐམས་ཅད་ཀྱི་རྒྱུ་ཉིད་ཀྱི་ཕྱིར་རང་བཞིན་དུ་གནས་པའི་རིགས་དང་།
གཞི་དང་། སྟོན་པ་དང་། རྒྱུ་དང་། རྟེན་དང་། ཉེ་བར་གནས་པ་དང༌། སྔོན་དུ་འགྲོ་བ་དང་།
གནས་དང་། ས་བོན་དང་། ཁམས་དང་། རང་བཞིན་ཞེས་པའི་རྣམ་གྲངས་ཀྱིས་བརྗོད་དོ།།
ཞེས་སོ། །བདུན་པ་ནི། རིགས་ནི་ངེས་དང་མ་ངེས་པ། །རྐྱེན་རྣམས་ཀྱིས་ནི་མི་འཕྲོག་དང་།།
འཕྲོག་པ་ཉིད་དེ་མདོར་ན་རིགས། །དབྱེ་བ་འདི་ནི་རྣམ་པ་བཞི། །ཞེས་ངོ་བོ་ཉིད་ཀྱིས་ངེས་
མ་ངེས་གཉིས་པོ། རིམ་པ་བཞིན་དུ་རྐྱེན་གྱིས་འཕྲོག་མི་འཕྲོག་གཉིས་ཏེ། བཞིའོ། །ལང་
གཤེགས་ལས། ཉན་རང་ཐེག་ཆེན་དུ་ངེས་པ་གསུམ། མ་ངེས་པ་དང༌། ཆད་པ་སྟེ། ལྔར་
བཤད་དོ། །དེ་ལ། རིགས་ངེས་པ་ནི། རང་གི་བྱང་ཆུབ་ཐོབ་ངེས་པ། །མ་ངེས་པ་ནི། ལམ་
གཞན་དུའང་འགྱུར་སྲིད་པ་སྟེ། འདི་ལ་ཉན་ཐོས་བཤད་ཟིན་ལ། རང་རྒྱལ་ནི། བསེ་རུ་ལྟ་
བུ་དྲོད་ནས་ངེས་ཀྱི། དེ་མན་ཆད་མ་ངེས། ཚོགས་སྤྱོད་ཆེན་པོ་བཟོད་ཆེན་ནས། ཆུང་ངུ་
སྒོམ་ལམ་མམ། མཐོང་ལམ་ནས་ངེས་ཀྱི། དེ་མན་ཆད་མ་ངེས་སོ། །བྱང་སེམས་ལ་དབང་
པོ་རྣོ་འབྲིང་རྟུལ་ གསུམ་ ལས་སྣོན། སྦྱོར་ལམ་ནས་ངེས་ཏེ། འགྲེལ་ཆེན་ལས། ལ་ལ་
རིགས་མ་ངེས་པ་ཡིན་ཀྱང་དབང་པོ་རྣོ་བས་ངེས་པ་འབྱེད་པའི་ཆ་དང་མཐུན་པའི་གནས་
-3 2 () -



-
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
སྐབས་སུ་ཐབས་ཀྱི་ཁྱད་པར་བསམ་གྱིས་མི་ཁྱབ་པས་ཕྱིར་མི་ལྡོག་པ་ཉིད་དུ་ངེས་པ་ཡིན་
ནོ༑ ༑ཞེས་སོ། །ཚོགས་ལམ་མན་ཆད་མ་ངེས་ཏེ། ཆོས་བཤེས་ཀྱིས། ཐར་པའི་ཆ་དང་
མཐུན་པ་ནི། ཐེག་པ་ཁྱད་པར་ཅན་གྱི་བྱང་ཆུབ་ལས་ཕྱིར་མི་ལྡོག་པར་མ་ཡིན་པས་ན། །
ཕྱིར་མི་ལྡོག་པ་ཞེས་མི་བརྗོད་དོ། །ཞེས་སོ། །དབང་འབྲིང་ནི། མཐོང་ལམ་ནས་ངེས་ཀྱི།
དེ་མན་ཆད་མ་ངེས་ཏེ། ཨ་བྱུས། དབང་པོ་འབྲིང་ནི་རབ་ཏུ་དགའ་བར་ཕྱིར་མི་ལྡོག་སྟེ།
ཞེས་པ་དང་། ཇི་སྲིད་དུ་ས་རབ་ཏུ་དགའ་བ་མ་ཐོབ་ཀྱི་བར་ངེས་པ་དང་ལྡན་པ་མ་ཡིན་ཏེ་
ཞེས་སོ། །དབང་རྟུལ་ནི། ས་བརྒྱད་པ་ནས་ངེས་ཏེ། ཨ་བྷས། དབང་པོ་རྟུལ་པོ་ནི། ས་མི་
གཡོ་བ་ལ་ཕྱིར་མི་ལྡོག་སྟེ་ཞེས་པ་དང༌་། ས་བརྒྱད་པ་ལ། ཐམས་ཅད་ངེས་པ་ཉིད་ཀྱིས་
ཕྱིར་མི་ལྡོག་པ་ཉིད་དུ་རྣམ་པར་བཞག་གོ་ཞེས་སོ། །ས་བདུན་པ་མན་ཆད་ལ་མ་ངེས་པ་
སྲིད་དེ། རྒྱུད་ལས། ཇི་སྲིད་ས་བརྒྱད་མ་ཐོབ་པ། །དེ་སྲིད་ཐེག་པ་དམན་པས་འཇིགས།།
ཞེས་དང༌། དཔའ་བོས། ཡིད་ནི་མཆོག་ཏུ་གཡོ་བས་ལྡོག །དེ་ཕྱིར་དེ་ལ་དབུགས་མ་ཕྱུང༌།།
ས་བཞིན་གཡོ་མེད་མ་ཐོབ་པར། །བརྟེན་མེད་མི་གཡོའི་ས་རྟོགས་དཀའ། །ཞེས་དང་། ས་
བཅུ་པའི་ས་བརྒྱད་པར། སངས་རྒྱས་བཅོམ་ལྡན་འདས་དེ་དག་གིས་བྱང་སེམས་དེ་དག་
མངོན་པར་སྒྲུབ་པའི་སྒོ་ལ་བཅུག་པར་མ་གྱུར་ན་ནི་འདི་དེའི་ཚེ་ཉིད་དུ་མྱ་ངན་ལས་འདས་
པར་འགྱུར་རོ། །ཞེས་སོ། །འོ་ན། མྱང་འདས་དེ་གང་ཡིན། ཉན་ཐོས་ཀྱིའམ། སངས་རྒྱས་
ཀྱི་ཡིན། དང་པོ་མི་རིགས་ཏེ། དེའི་མྱང་འདས་འདོད་པ་སེམས་བསྐྱེད་པ་ནས་སྤངས་པའི་
ཕྱིར་རོ། །གཉིས་པ་མི་རིགས་ཏེ། སྒོམ་སྤང་མ་སྤངས་པས་སོ། །ཞེ་ན། མྱང་འདས་མང་སྟེ།
རྩེ་མོ་ཐོབ་པས་དགེ་རྩ་ཆད་པའི་བཟོད་ཐོབ་ཀྱིས་ངན་སོང་། བསམ་གཏན་ཐོབ་པས་དེའི་
ཡན་ལག །རྒྱུན་ཞུགས་ཀྱིས་ནི་སྲིད་པ་བརྒྱད་པ། ཕྱིར་འོང་གིས་ནི་གཉིས་པ། ཕྱིར་མི་འོང་
3 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གིས་འདོད་ཁམས། དགྲ་བཅོམ་གྱིས་ཕུང་པོ་ལྷག་བཅས་ལྷག་མེད་དུ་ཡོངས་སུ་མྱ་ངན་
ལས་འདས་པ་ཡིན་ནོ། །འདིར་ནི། དགོངས་པ་ཅན་གྱི་མྱ་ངན་ལས་འདས་པ་སྟེ། དགོངས་
གཞི། དུས་དེ་སྲིད་དུ་སེམས་ཅན་གྱི་དོན་རྒྱུན་ཆད་པའི་ཕྱིར་རོ། །དེ་བཞིན་དུ་འགོག་པར་
ལྟུང་བའང་དགོངས་པ་ཅན་ཡིན་ལ། སར་ལྟུང་བ་ནི། དགོངས་པ་ཅན་ཡིན་ནོ། །ཨ་བྱུས།
དེ་ལྟ་མ་ཡིན་ཏེ། ཉན་ཐོས་ལ་སོགས་པའི་སར་ལྟུང་བ་ནི། རྟོགས་པ་ཞེས་སོ། །བརྒྱད་པ་
ནི༑ རིགས་ ཆད་ སྲིད་དམ། མི་སྲིད་ཅེ་ན། གཞན་དག་རིགས་སྐྱེ་མཆེད་ཀྱི་ཁྱད་པར་དུ་
འདོད་པས་ཆད་པ་ཡོད་པར་འདོད་པ། དེའང་མཚམས་མེད་བྱེད་པ་སོགས་གཅིག་ཏུ་ཉེས་
པ་སྤྱོད་པ། ལོག་ལྟས་དགེ་རྩ་ཆད་པ། ཐར་པ་ཆ་མཐུན་མ་སྐྱེས་པ། ཅུང་ཟད་ཡོད་ཀྱང་
ཚོགས་མ་རྫོགས་པ་དང་། བཞི་པ་ནི། རིགས་དམན་པས་ན། མེད་པའོ། །ཐར་པའི་རྒྱུ་དང་
བྲལ་བ་ནི། རིགས་གཏན་མེད་པའོ། །ལ་ལ་གཅིག་ཏུ་ངེས་པར་སྤྱོད་ངེས་ཡོད། །ལ་ལ་
དཀར་པོའི་ཆོས་རྣམས་ཀུན་ཏུ་བཅོམ། །ལ་ལ་ཐར་པའི་ཆ་མཐུན་དགེ་བ་མེད། །དཀར་
པོ་དམན་པ་ཡོད་པ་རྒྱུ་དང་བྲལ། །ཞེས་སོ། །འདིར་ཆོས་ཉིད་ལ་རང་བཞིན་དུ་གནས་པའི་
རིགས་སུ་འདོད་པས་དེ་ཆད་པ་མི་སྲིད་དེ། རྒྱུད་བླ་མར། རྫོགས་སངས་སྐུ་ནི་འཕྲོ་ཕྱིར་
དང༌། །དེ་བཞིན་ཉིད་དབྱེར་མེད་ཕྱིར་དང་། །རིགས་ཡོད་ཕྱིར་ན་ལུས་ཅན་ཀུན། །རྟག་ཏུ་
སངས་རྒྱས་སྙིང་པོ་ཅན། །ཞེས་པ་དང་། ཡུམ་དཔལ་མཆོག་དང་པོར། བྱང་སེམས་ཀུན་ཏུ་
བཟང་པོ། སེམས་ཅན་ཐམས་ཅད་ནི། དེ་བཞིན་གཤེགས་པའི་སྙིང་པོ་ཅན་ནོ། །ཞེས་སོ།།
རིགས་ཆད་བཤད་པ་ནི། རྣམ་པར་གྲོལ་བར་དཀའ་བ་ལ་དགོངས་པ་སྟེ། ཐོགས་མེད་
ཀྱིས། ལོག་སྲེད་ཅན་གཏན་ཡོངས་སུ་མྱ་ངན་ལས་མི་འདའ་བའི་ཆོས་ཅན་ཞེས་གསུངས་པ་
གང་ཡིན་པ་དེ་ནི། ཐེག་པ་ཆེན་པོའི་ཆོས་ལ་སྡང་བའི་ལོག་སྲེད་ཅན་ཉིད་ཀྱི་རྒྱུ་ཡིན་པའི་
-3 2 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
ཕྱིར་ཐེག་པ་ཆེན་པོའི་ཆོས་ལ་སྡང་བ་ལྡོག་པའི་དོན་དུ་དུས་ གཞན་ལ་དགོངས་ནས་
གསུངས་པ་ཡིན་ནོ། །ཞེས་སོ། །དགུ་པ་ནི། དགེ་བ་མང་བ། ཡེ་ཤེས་ཀྱི་འོད་གསལ་བ།
ཉོན་མོངས་པའི་དྲི་མ་མེད་པ། མངོན་ཤེས་ལ་སོགས་མཐུ་དང་ལྡན་པས་སམ། མི་འགྱུར་
ཞིང་རྣམ་པར་དག་པས་གསེར་དང་འདྲ་སྟེ། གསེར་གྱི་རིགས་བཞིན་ཤེས་པར་བྱ། །དགེ་
བ་དཔག་ཏུ་མེད་པའི་གནས། །ཡེ་ཤེས་དང་ནི་དྲི་མེད་ལྡན། །མཐུ་རྣམས་ཀྱི་ཡང་གནས་
ཡིན་ནོ། །ཞེས་སོ། །རྒྱུད་བླར། རང་བཞིན་འགྱུར་བ་མེད་པ་དང༌། །དགེ་དང་རྣམ་པར་
དག་པའི་ཕྱིར། །དེ་བཞིན་ཉིད་འདི་གསེར་གྱི་ནི། །གཟུགས་དང་མཚུངས་པར་བརྗོད་པ་
ཡིན། །ཞེས་ཏེ། རྒྱས་པར་དེ་ཉིད་དུ་ཤེས་ པར་ བྱའོ། །བཅུ་པ་ནི། རིགས་ནི། འབྲས་བུ་
བདེ་བ་ཐོབ་ཅིང་། དུཝཁ་ཞི་བ། བྱང་ཆུབ་ཀྱི་ཤིང་དང་རང་གཞན་ལ་ཕན་བདེ་སྐྱེད་པའི་རྩ་
བའོ། །ཡོན་ཏན་ཤིན་ཏུ་རྒྱ་ཆེ་བྱང་ཆུབ་ཤིང་བསྐྱེད་ཕྱིར། །བདེ་དང་དུ་བ་ཆེན་པོ་ཞི་བ་ཐོབ་
བྱའི་ཕྱིར། །བདག་དང་གཞན་ལ་ཕན་བདེ་བྱེད་པ་འབྲས་བུའི་ཕྱིར། །རིགས་མཆོག་དེ་ནི་
རྩ་བ་བཟང་པོ་ལྟ་བུ་ཡིན། །ཞེས་སོ། །
གཉིས་པ་ལ་གཉིས་ཏེ། རིགས་ཀྱི་དབྱེ་བ་དང༌། རྩོད་སྤང་ངོ༌། །དང་པོ་ལ། སྔ་
འགྲེལ། རྩ་བ། འགྲེལ་པ། དོན་བསྡུ་ལས། དང༌ པོ་ནི། འཆད་པར་ གྱུར་ པའི་ སྒྲུབ་ པ་
ཉམས་སུ་ལེན་པ་དང་ལྡན་པའི་བྱང་སེམས་ལའམ། སྒྲུབ་པ་བརྟེན་པར་ལྡན་པའི་རིགས་
ལ་སྔར་ངེས་འབྱེད་ཆ་མཐུན་ཇི་སྐད་བཤད་པ་གོ་སྒྲུབ་སོགས་དང༌། ཚོགས་སྒྲུབ་སོགས་ཀྱི་
ངོ་བོ་མཐོང་ལམ་དང༌། སོགས་པ། སྒོམ་ལམ་ལ་སོགས་པའི་སྒྲུབ་པ་གཞན་ཡང་འབྱུང་
བས། སྒྲུབ་པ་དེ་རྣམས་ཀྱི་རྟེན་ནམ་གཞིར་གྱུར་པ་རིགས་ཆད་དོ། །གཉིས་པ་ལ། རྟེན་ལ་
སངས་རྒྱས་ཀྱི་རིགས་ཞེས་བརྗོད་ཅེས་ཀུན་ལ་སྦྱར་རོ། །ཆོས་དྲུག་ནི། དྲོད་ཀྱི་རྟོགས་པའི་
-3 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ཀྱིའོ། །མདོ་ནི། རབ་འབྱོར་འདི་ལྟ་སྟེ། དཔེར་ན། ནམ་མཁའ་ལ་བྱའི་རྗེས་མེད་ཅིང་
མི་ དམིགས་ སོ། །རབ་ འབྱོར་ དེ་ བཞིན་དུ། བྱང་ སེམས་ ཀྱི་ ཚིག་ གི་ དོན་མེད་ཅིང་མི་
དམིགས་སོ། །ཞེས་སོ། །དེ་ལ་ནམ་མཁའ་ནི། རིགས་ཀྱི་དཔེའོ། །བྱའི་རྗེས་སོགས་རྟོགས་
པ༑ དེ་མེད་པ་ནི། རིགས་ཀྱི་རང་བཞིན་ནོ། །ཚིག་གི་དོན་དང་གཞིའི་དོན། འགྱུར་ཁྱད་དོ།།
རྩེ་མོའི་རྟོགས་པའིའོ། །མདོ་ནི། ཡང་དག་པའི་མཐའ་ལ་གནས་མེད་ཅིང་སོགས་སོ།།
བཟོད་པའི་རྟོགས་པའིའོ། །མདོ་ནི། སྒྱུ་མའི་སྐྱེ་བུའི་གཟུགས་ལ་གནས་མེད་སོགས་སོ།།
ཆོས་མཆོག་གི་རྟོགས་པའིའོ། །མདོ་ནི། སྒྱུ་མའི་སྐྱེས་བུའི་ནང་སྟོང་པ་ཉིད་ལ་སྤྱོད་པའི་
ཚིག་གི་དོན་མེད་སོགས་སོ། །མཐོང་ལམ་གྱི་རྟོགས་པའིའོ། །མདོ་ནི། དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་གཟུགས་ལ་ཚིག་གི་དོན་མེད་
སོགས་སོ། །སྒོམ་ལམ་གྱི་རྟོགས་པའིའོ། །མདོ་ནི། སྐྱེ་བ་མེད་པའི་ཚིག་གི་དོན་མེད་སོགས་
སོ༑ ༑སྤང་བྱའི་གཉེན་པོ་སྐྱེ་བའིའོ། །མདོ་ནི། ཉི་མའི་དཀྱིལ་འཁོར་མངོན་པར་ཤར་བའི་
ཚེ་ མུན་ པའི་ གནས་ མེད་ སོགས་ སོ། །མི་ མཐུན་ཕྱོགས་ སྤོང་ བའིའོ། །མདོ་ནི། བསྐལ་
པའི་མེ་འབར་བའི་ཚེ་འདུ་བྱེད་ཀྱི་གནས་མེད་སོགས་སོ། །གཉེན་པོ་དང་མི་མཐུན་ཕྱོགས་
ཀྱི་རྣམ་རྟོག་དེ་དག་ཡོངས་སུ་གཏུགས་པ་སྟེ། སྤངས་པའིའོ། །མདོ་ནི། དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ཚུལ་ཁྲིམས་ལ་ཚུལ་ཁྲིམས་ངན་
པའི་གནས་མེད་སོགས་སོ། །སྲིད་ཞི་ལ་མི་གནས་པའི་ཤེས་རབ་སྙིང་བརྩེར་བཅས་པའིའོ།།
མདོ་ནི། ཉི་མ་དང་ཟླ་བའི་འོད་ལ་གནས་མེད་སོགས་སོ། །སློབ་མ་ཉན་ཐོས་སོགས་དང་
ཐུན་མོང་ མིན་ པའི་ ཡོན་ཏན་ གྱིའོ། །མདོ་ནི། ཉན་ཐོས་དང༌། རང་ སངས་རྒྱས་དང༌།
གཟའ་དང་། སྐར་མ་དང་། ནོར་བུ་རིན་པོ་ཆེ་དང་། གློག་གི་འོད་ལ་གནས་མེད་སོགས་སོ།།
- 3 2
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
གཞན་གྱི་དོན་དགེ་ལེགས་གོང་ནས་གོང་དུ་ཁྱད་པར་དུ་འགྲོ་བའི་གོ་རིམ་གྱིའོ། །མདོ་ནི།
རྒྱལ་ཆེན་བཞིའི་རིས་ཀྱི་ལྷ་རྣམས་ཀྱི་འོད་ལ་གནས་མེད་སོགས་སོ། །སེམས་ཅན་གྱི་དོན་
དང༌། མཐོང་ཆོས་ལ་བདེ་བར་གནས་པའི་ཡེ་ཤེས་རྩོལ་བ་མི་མངའ་བར་ཏེ། ལྷུན་གྲུབ་ཏུ་
འཇུག་པའིའོ། །མདོ་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་ཀྱི་འོད་ལ་གནས་མེད་སོགས་སོ། །དེ་ལ་གནས་ནི། རྟེན་གྱི་དངོས་པོ། མེད་པ་
ནི༑ དེ་བཞིན་ཉིད་དེ། རིགས་སོ། ། །
གསུམ་པ་ལ། ངོ་བོ། གོ་རིམ། གྲངས་ངེས་པ་གསུམ་ལས། དང་པོ་ནི། རེ་ཞིག་
ནི༑ རིམ་པ་བཞིན་དུ་སྟོན་པ་སྟེ། ཇི་སྲིད་དུ་ཞེས་པའི་དོན་ཏོ། །བཅུ་གསུམ་གྱི་དང་པོ་ལོ་
ཀའི་ངེས་པར་འབྱེད་པའི་ཆ་མཐུན་དྲོད་སོགས་བཞི་པོ་རྣམས་སོ། །དེའི་འོག་ཏུ་ནི། དེ་ནས་
ཏེ༑ དེའི་རྗེས་ལ་ཞེས་པའོ། ཁམས་གསུམ་གྱི་གཉེན་པོ་ལོ་ཀ་ལས་འདས་པ་མཐོང་སྒོམ་གྱི་
ལམ་དག་གོ །དེའི་འོག་ཏུ་མཐོང་སྒོམ་གྱི་ལམ་དེ་དག་སྐྱེས་པའི་སྟོབས་ཀྱིས། དཔེར་ན།
རྐུན་པོ་བྱུང་བ་དང་སྒོ་འཕར་བཅད་པ་དུས་མཉམ་པ་ལྟར། གཉེན་པོ་ལམ་དེ་དག་སྐྱེ་བ་དང་
ལམ་དེ་དག་གི་མི་མཐུན་པའི་ཕྱོགས་འགག་པ་དག་དུས་མཉམ་དུ་འབྱུང་བའོ། །དེའི་འོག་
ཏུ་སྤང་གཉེན་དེ་དག་མི་དམིགས་པར་རྟོགས་པས་སྤང་གཉེན་དེ་དག་སྐྱེ་བ་དང་འགག་
པ་དང་ལྡན་པའི་རྣམ་རྟོག་ཤེས་སྒྲིབ་སྤངས་པའོ། །དེའི་འོག་ཏུ་སྔོན་གྱི་གཞན་དོན་བྱེད་པའི་
སྨོན་ལམ་དང་སྦྱིན་པ་ལ་སོགས་པ་མི་དམིགས་པར་ཤེས་པའི་ཐབས་ལ་མཁས་པའི་སྟོབས་
ཀྱིས་འཁོར་བ་དང་མྱ་ངན་ལས་འདས་པ་སྟེ། སྲིད་ཞི་ལ་མི་གནས་པའི་མཚན་ཉིད་ཀྱི་ཤེས་
རབ་དང་ཐབས་སོ། །དེའི་འོག་ཏུ་ཐབས་ཤེས་རབ་དེ་དག་སྐྱེས་པས་ཉན་ཐོས་ལ་སོགས་པ་
དང་ཐུན་མོང་མ་ཡིན་པའི་ཆོས་ལོ་ཀ་མཐའ་ཡས་སུ་འཕྲོ་བའི་ཡེ་ཤེས་སྟོབས་བཅུ་ལ་
- 3 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་སོ། །དེའི་འོག་ཏུ་འགོད་པའི་མཚན་ཉིད་ཀྱི་གཞན་གྱི་དོན་གྱི་གོ་རིམ་མོ། །འགོད་
ཅེས་དྲང་ངོ༌། །གང་ལ་ན། ཐེག་པ་གསུམ་གྱི་ལམ་ལའོ། །ཇི་ལྟར་ན། གདུལ་བྱའི་བསམ་
པ་ཇི་ལྟར་བ་བཞིན་དུའོ། །གང་གི་སྒོ་ནས་ན། ཉན་ཐོས་བསྟན་པ་ལ་གཞུག་པའི་ཕྱིར་
གཟུགས་སོགས་ཀྱི་དོན་ཡོད་པར་བཤད་པ་ལྟ་བུ་གཞུག་པ་ལ་ལྡེམ་དགོངས་ཏེ། ཉི་ཤུ་པར།
གཟུགས་སོགས་སྐྱེ་མཆེད་ཡོད་པར་ནི། །དེས་འདུལ་བ་ཡི་སྐྱེ་བོ་ལ། །དགོངས་པའི་དབང་
གིས་གསུངས་པ་སྟེ། །རྫུས་ཏེ་སྐྱེ་བའི་སེམས་ཅན་བཞིན། །ཞེས་སོ། །ཀུན་བཏགས་གཞན་
དབང་ཡོངས་གྲུབ་གསུམ་ལ་དགོངས་ནས་ཆོས་ཐམསཅད་མེད་དོ། །ཡོད་དོ། །རང་བཞིན་
གྱིས་མྱ་ངན་ལས་འདས་པའོ། །ཞེས་བཤད་པ་མཚན་ཉིད་ལ་ལྡེམ་དགོས་སོ། །ང་ཉིད་
སངས་རྒྱས་རྣམ་པར་གཟིགས་སོ། །ཞེས་པ་དང༌། སངས་རྒྱས་མང་པོ་ལ་བསྙེན་བཀུར་
བྱས་ནས་གཟོད་ཐེག་ཆེན་གྱི་རྟོགས་པ་སྐྱེའོ་ཞེས་པ་དང་། བདེ་བ་ཅན་དུ་སྐྱེ་བར་སྨོན་ལམ་
བཏབ་ན་དེར་སྐྱེ་ཞེས་པ་དང༌། ལ་ལར་སྦྱིན་པ་ལ་བསྔགས་ལ་གཞན་དུ་སྨད་པ་དང་།
སངས་རྒྱས་ཀྱི་ཞིང་གི་འབྱོར་པ་བསྔགས་པ་དང་། སངས་རྒྱས་ལ་ལའི་ཕུན་སུམ་ཚོགས་པ་
བསྔགས་པ་དང༌། གང་སངས་རྒྱས་དང་བྱུང་ཆུབ་སེམས་དཔའ་རྣམས་ལ་གནོད་པར་བྱེད་
པ་དེ་དག་མཐོ་རིས་སུ་འགྲོ་བར་བསྟན་པ་དང༌། ཉན་ཐོས་སངས་རྒྱས་སུ་ལུང་བསྟན་
པའམ། ཐེག་པ་གཅིག་ཏུ་བཤད་པ་རྣམས་སངས་རྒྱས་ལ་བརྙས་པ་ལ་སོགས་པའི་སྒྲིབ་པ་
བརྒྱད་ཀྱི་གཉེན་པོ་ལ་ལྡེམ་དགོངས་ཏེ། སངས་རྒྱས་ཆོས་ལ་བརྙས་པ་དང་། །ལེ་ལོ་ཅུང་
ཟད་མཆོག་འཛིན་དང་། །ང་རྒྱལ་འདོད་ཆགས་སྤྱོད་པ་དང༌། །འགྱོད་དང་མ་ངེས་ལྡོག་པ་
ནི༑ ༑སེམས་ཅན་རྣམས་ཀྱི་སྒྲིབ་པ་སྟེ། །དེ་ཡི་གཉེན་པོར་ཐེག་མཆོག་གསུངས། །ཞེས་སོ།།
སྙིང་པོ་མེད་ལ་སྙིང་པོར་ཤེས། །ཕྱིན་ཅི་ལོག་ལ་ལེགས་པར་གནས། །ཉོན་མོངས་པས་ནི་
-
-3 2 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
རབ་ཉོན་མོངས། །བྱང་ཆུབ་དམ་པ་ཐོབ་པར་འགྱུར། །ཞེས་པ་ལ། སྙིང་པོ་རྣམ་གཡེང་ངོ༌།།
དེ་མེད་པ་ལ་སྙིང་པོར་འཛིན་པ་དང༌། རྟག་པ་དང༌། བདེ་བ། གཙང་བ། བདག་ཏུ་འཛིན་
པ་ལས་ཕྱིན་ཅི་ལོག་མི་རྟག་སོགས་ལ་གནས། ཡུན་རིང་པོར་དཀའ་སྤྱད་ཀྱིས་ཉོན་པས་
རབ་ཏུ་ཉོན་མོངས་པར་བྱས་ན་བྱང་ཆུབ་ཐོབ་ཅེས་པ་བསྒྱུར་བ་ལ་ལྡེམ་དགོངས་སོ། །ཉན་
ཐོས་དང་ནི་ངོ་བོ་ཉིད། །དེ་བཞིན་ཉེས་པ་གདུལ་བ་དང༌། །བརྗོད་པ་ཟབ་པ་ཉིད་ལ་ནི།།
ལྡེམ་པོར་དགོངས་པ་འདི་རྣམས་བཞི། །ཞེས་སོ། །དགོངས་པ་ཅན་བཞི་ནི། མཉམ་པ་ཉིད་
དང་དོན་གཞན་དང༌། །དེ་བཞིན་དུ་ནི་དུས་གཞན་དང་། །གང་ཟག་གི་ནི་བསམ་པ་ལ།།
དགོངས་པ་རྣམ་པ་བཞིར་ཤེས་བྱ། །ཞེས་ཏེ། མཛོད་དུ། ཚོགས་དང་ཆོས་ཀྱི་སྐུ་དག་དང༌།།
འགྲོ་བའི་དོན་ནི་སྤྱོད་པ་ཡིས། །སངས་རྒྱས་ཐམས་ཅད་མཉམ་པ་སྟེ། །སྐུ་ཚེ་རིགས་དང་
ཚད་ཀྱིས་མིན། །ཞེས་པས་རྒྱུ་འབྲས་བྱེད་པ་གསུམ་མཉམ་པ་ལ་དགོངས་ནས། ང་སངས་
རྒྱས་རྣམ་གཟིགས་ཉིད་ཡིན་ནོ། །ཞེས་པ་དང༌། ཇི་སྐད་དུ། ཕ་དང་མ་ནི་གསད་བྱ་ཞིང༌།།
ཞེས་སོགས་དོན་གཞན་དང་། གཉེན་པོའི་ལྡེམ་དགོངས་གསུམ་པ་ལྟ་བུ་དུས་གཞན་ལ་སྐྱེ་
བ་ལ་དགོངས་པ་དང༌། བཞི་པ་ལྟ་བུ་གང་ཟག་གི་བསམ་པ་ལ་དགོངས་པའོ། །འདི་གཉིས་
ཀྱི་ཁྱད་པར་ནི། དགོས་པ་གཙོ་བོར་སྟོན་པ་ལྡེམ་དགོངས། དགོངས་གཞི་གཙོ་བོར་སྟོན་པ་
དགོངས་པ་ཅན་ཏེ། ངོ་བོ་གཅིག་གོ །དེ་དག་སོགས་པ་སྟེ། དགོངས་པ་བརྒྱད་ཀྱི་སྒོ་ནས་
སོ༑ ༑འདི་ དག་ ཀྱང་ ཕལ་ཆེར་སེམས་ ཙམ་དང་བསྟུན་ པ་ ཡིན་གྱི། འདིར་ངེས་པར་མི་
བསམ་སྟེ། ཀླུ་སྒྲུབ་ཀྱིས། འདི་དག་ཐམས་ཅད་སེམས་ཙམ་ཞེས། །ཐུབ་པ་ཡིས་ནི་གང་
བསྟན་པ། །བྱིས་རྣམས་སྐྲག་ པ་ སྤང་དོན་ཏེ། །དེ་ནི་དེ་བཞིན་ཉིད་མ་ཉིད། །སྟོང་ཉིད་
བདག་ཉིད་ཚུལ་གཅིག་གི །སེམས་འདི་ཉིད་ལ་ཀུན་བཏགས་དང་། །གཞན་གྱི་དབང་དང་
-3 2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོངས་གྲུབ་པ། །ཉིད་དུ་ཡང་ནི་བཏགས་པ་ཡིན། །ཞེས་པ་དང་། ཐེག་གཅིག་དྲང་དོན་དུ་
བསྟན་པའང་དྲང་དོན་ཡིན་ཏེ། ཀླུ་སྒྲུབ་ཀྱིས། ཆོས་ཀྱི་དབྱིངས་ལ་དབྱེར་མེད་ཕྱིར། །གཙོ་
བོའི་ཐེག་པ་དབྱེར་མ་མཆིས། ཁྱོད་ཀྱིས་སེམས་ཅན་གཞུག་པའི་ཕྱིར། །ཐེག་པ་གསུམ་དུ་
གསུངས་པའོ། །ཞེས་དེ་དག་དགོངས་པ་ཅན་དུ་བཤད་དོ། །དེའི་འོག་ཏུ་འབྱུང་བའི་ཕྱིར་
ཞེས་དྲང་ངོ་། །གང་ན། གཞན་གྱི་དོན་གྱི་ཡེ་ཤེས་སོ། །ཇི་ཙམ་དུ་ན། འཁོར་བ་ཇི་སྲིད་པར་
རོ༑ །ཇི་ལྟར་ན། འབད་རྩོལ་གྱི་མཚན་མ་མེད་པར་ལྷུན་གྱིས་གྲུབ་པར་རོ། །གཉིས་པ་ནི།
བཅུ་གསུམ་པོ་འདི་ནི། རྟོགས་པའི་གོ་རིམ་ཡིན་ཏེ། དེ་ལ་བུདྡྷ་ཤིས། དྲུག་པ་ས་བདུན་མན་
ཆད། བདུན་བརྒྱད་གཉིས་ས་བརྒྱད་པ་ཞེས་སོ། །ཆོས་བཤེས་ཀྱིས། དྲུག་པ་སྒོམ་ལམ་
སྤྱིའོ། །བདུན་དགུ་གཉིས་ནི། དྲུག་པོའི་སྤངས་པ་དང་ཐོབ་པ། བརྒྱད་པ་ནི། ས་གསུམ་པ་
ནས་དྲུག་པའི་བར། བཅུ་པ་ས་བདུན་པ། བཅུ་གཅིག་པ་ས་བརྒྱད་པ་ནས་བཅུ་པའི་བར།
བཅུ་གཉིས་པ་སྐྱེ་བ་གཅིག་གིས་ཐོགས་པ་དང་། སྲིད་པ་ཐ་མ་པ། བཅུ་གསུམ་པ་ནི། བར་
ཆད་མེད་ལམ་ན་ཡོད་ཀྱི། སངས་རྒྱས་ཀྱི་སར་འདོད་པ་མི་འཐད་དེ། ཞེས་སོ། །གསུམ་པ་
ནི༑ སྒྲུབ་པ་ཆོས་ཅན། བཅུ་གསུམ་པོ་འདི་ལ་ཆད་ལྷག་གི་སྐྱོན་མེད་དེ། བཅུ་གསུམ་པོ་
འདིས་ཀྱང༌། སྐྱེ་བུའི་དོན་ཐམས་ཅད་ཕུན་སུམ་ཚོགས་པ་ཡིན་པའི་ཕྱིར་རོ། །འགྲེལ་ཆེན་
ལས། འདིས་ཀྱང་རྟོགས་པའི་ཆོས་ཐམས་ཅད་བསྡུས་པའི་ཕྱིར་ཞེས་པ་ལྟར་ན། བཅུ་
གསུམ་པ་ སངས་ རྒྱས་ ཀྱི་སར་འདོད་ པ་ཤེར་འབྱུང་བློ་གྲོས་ ཀྱི་དང༌། འཕགས་པས།
སེམས་བསྐྱེད་པ་ནས་བརྩམས་ཏེ་ངེས་པར་འབྱེད་པའི་ཆ་དང་མཐུན་པ་ཞེས་པ་གཉིས་ཀ་
ཁས་ བླངས་ དགོས་སོ། །བཞི་པ་ནི། ཀུན་རྫོབ་ཏུ་སྒྲུབ་པའི་ཆོས་ཀྱི་གནས་སྐབས་ངེས་
འབྱེད་ཆ་མཐུན་སོགས་ཐ་དད་པའི་བྱེ་བྲག་གིས། བྱང་སེམས་རྣམ་པ་བཅུ་གསུམ་པོའི་ཆོས་
-3 28 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
ཀྱི་དབྱིངས་ཀྱི་ངོ་བོ་ཉིད་ཁོ་ན་ལ་ཆོས་ཅན་སངས་རྒྱས་ཀྱི་རིགས་ཞེས་བྱ་སྟེ། སྔར་ཇི་སྐད་
བཤད་པའི་སྒྲུབ་པའི་ཆོས་ཀྱི་གཞིའམ་རྟེན་དུ་གྱུར་པའི་ཆོས་ཉིད་ཡིན་པའི་ཕྱིར། འོ་ན། དེ་
སེམས་བསྐྱེད་སོགས་དང་སྒྲུབ་པའི་སྔོན་དུ་འགྲོ་བ་ཡིན་པས་དང་པོར་བཤད་པར་རིགས་
སོ༑ ༑ཞེ་ན། དོན་ལ་སྐྱེ་རིམ་དེ་ལྟར་ཡིན་ལ། འདི་ནི། འབྲས་བུ་སྔར་བཤད་ནས་རྒྱུ་ཕྱིས་
འཆད་པ་བཤད་པའི་གོ་རིམ་མོ། །ཡང་ན། འབྲས་བུ་སྒྲུབ་པ། རྒྱུ་རིགས་ལ་མི་འཁྲུལ་བས།
རྒྱུ་རིགས་རྟོགས་པར་བྱེད་པས་རྟོགས་པའི་གོ་རིམ་ཡིན་ནོ། །
གཉིས་པ་ལ་གཉིས་ཏེ། རྩོད་ལན་ནོ། །རྩོད་པ་ལ། ཁས་བླངས་བརྗོད་པ་དང་།
ཐལ་ བ་ དགོད་ པ་ གཉིས་སོ། །དང་པོ་ནི་དོན་ལ་འཇུག་པས་ན། གལ་ཏེའོ། །ཆོས་ཀྱི་
དབྱིངས་ཁོ་ན་སངས་རྒྱས་སོགས་འཕགས་པའི་ཆོས་རྟོགས་པར་འགྱུར་བའི་རྒྱུ་ཡིན་པའི་
ཕྱིར་ཆོས་དབྱིངས་དེའི་བདག་ཉིད་ཅན་གྱི་བྱང་སེམས་བླ་ན་མེད་པའི་སངས་རྒྱས་ཀྱི་ཆོས་
སྟོབས་སོགས་རྣམས་ཀྱི་རང་བཞིན་དུ་གནས་པའི་རིགས་ཅན་ཡིན་ནའོ། །གཉིས་པ་ནི།
ཕྱོགས་སྔ་ཁོང་དུ་ཆུད་པས་འོ་ན་ནི་བྱང་སེམས་ཆོས་ཅན། དེ་ཁོ་ན་སངས་རྒྱས་ཀྱི་རིགས་
ཅན་མིན་པར་ཐལ། ཆོས་དབྱིངས་དེ་ནི་དེ་དང་གཞན་ཉན་ཐོས་ལ་སོགས་པ་ལའང་སྤྱིར་
གནས་པ་སྟེ། ཡོད་པ་ཡིན་པའི་ཕྱིར། ཁྱབ་པ་ཁས་བླངས། དེའི་ཚེའོ་སྙམ་པའི་སྐྱེ་བོ་བློ་
གྲོས་དམན་པ་སྟེ། ཤེས་རབ་ཆུང་བའི་ངོར་དོགས་པ་བསུས་ནས་རྩོད་ལན་བར་སྐབས་ཀྱི་
ཚིགས་བཅད་ཀྱིས་སྟོན་པ་ནི། རིགས་ནི་ཆོས་ཅན། ཉན་ཐོས་རང་རྒྱལ་སངས་རྒྱས་ཀྱི་
རིགས་སོ། །ཞེས་ཐ་དད་དུ་རུང་བ་མ་ཡིན་པར་ཐལ། ཆོས་ཀྱི་དབྱིངས་ལ་དབྱེར་མེད་པའི་
ཕྱིར་རོ། །ཞེ་ན། ལན་ལ། བསྟན་བཅོས་དང་། ལོ་ཀ་ལ་གྲགས་པའི་ལན་གཉིས་སོ། །དང་
པོ་ནི། ཇི་ལྟར་ནི། དཔེར་ནའོ། །རིགས་ངོ་བོ་གཅིག་ཡིན་ཡང་རྐྱེན་གྱིས་བྱས་པའི་ཉན་ཐོས་
- 3 29 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་ཐེག་པ་དང༌། སོགས་པ་རང་རྒྱལ་གྱི་ཐེག་པ་ལ་སོགས་རྟོགས་པའི་རིམ་གྱིས་དམིགས་
པས་ རིགས་ཐ་དད་འཐད་པར་འདོད་པ་དེ་བཞིན་དུ་ཆོས་དབྱིངས་ གཅིག་ཡིན་ཀྱང་
འཕགས་པའི་ཆོས་རྟོགས་པར་བྱ་བའི་ཕྱིར་ཆོས་ཀྱི་དབྱིངས་ལ་དམིགས་པའི་འཕགས་པ་
གསུམ་པོ་གང་གི་ཆོས་རྟོགས་པའི་རྒྱུའི་ངོ་བོར་རྣམ་པར་འཇོག་པ་སྟེ་རྒྱུར་གྱུར་པའི་སྒོ་ནས།
དེའི་རིགས་ཉིད་དུ་ཐ་སྙད་འདོགས་སོ། །ཞེས་བྱ་བའི་ལན་ཞིག་ཀྱང་གཟིགས་མོད་ཀྱིའོ། །
གཉིས་པ་ལ་གསུམ་ལས། སྔ་འགྲེལ་ནི། མོད་ཀྱི། དེ་བཞག་ནས་སླ་ཆོས་ཉིད་
དུ་ལོ་ཀ་པའི་ངག་སྟེ། གྲགས་པའི་དཔེ་ཡིས་ལན་གཞན་དུ་སྟོན་ནོ། །རྩ་བ་ནི། མཐར་ཐུག་
རིགས་གསུམ་གྱི་དབྱེ་བ་མེད་པར་ཐལ་བ་འདོད་པ་ཡིན་ནོ། །རྒྱུད་ལས། ཐེག་པ་གསུམ་
གྱིས་ངེས་འབྱུང་ལ། །ཐེག་པ་གཅིག་གི་འབྲས་བུར་གནས། །ཞེས་སོ། །གནས་སྐབས་
རིགས་གསུམ་དུ་དབྱེར་མེད་པར་ཐལ་བ་ལ་ཁྱབ་པ་མེད་དེ། བརྟེན་པའི་ཆོས་ཐ་དད་ཀྱི་བྱེ་
བྲག་གིས་རྟེན་རིགས་དེའི་དབྱེ་བ་ཐ་དད་ཡོངས་སུ་བརྗོད་དོ། །འགྲེལ་པ་ནི། དཔེར་ན།
ཉེར་ལེན་འཇིམ་པ་གཅིག་ལས་མངོན་པར་གྲུབ་ཅིང་རྐྱེན་མེ་ལྕེ་གཅིག་གིས་སོ་བཏང་བ་
རྟེན་རྫ་བུམ་དང་། སོགས་པ་ལྷུང་བཟེད་ལ་སོགས་པ་གཅིག་ཉིད། བརྟེན་པ་ནང་གི་བཅུད་
སྦྲང་རྩི་དང༌། ལི་ཁ་ར་སྟེ། བུ་རམ་དང་། སོགས་པ་ཀ་ར་ལ་སོགས་པའི་སྣོད་ཉིད་ཀྱིས་
བུམ་པ་ཐ་དད་དུ་འཇོག་པ་དེ་བཞིན་དུ་བརྟེན་པའི་ཆོས་ཐེག་པ་གསུམ་གྱིས་བསྡུས་པ་
རྟོགས་ཤིང་ཐོབ་པར་བྱ་བ་ཐ་དད་པ་ཉིད་ཀྱིས་རྟེན་རིགས་ཐ་དད་པ་ཉིད་དོ་ཞེས་ཐ་སྙད་དུ་
བསྟན་གྱི། དོན་དམ་པར་ཐ་དད་མིན་ཏེ། འཕགས་པས། རིགས་དེ་ནི། ནམ་མཁའ་དང་
མཉམ་པ་ཉིད་ཀྱིས་ཁྱད་པར་མེད་པའོ། །ཞེས་སོ། །
གཉིས་པ་ལ། སྔ་འགྲེལ་རྩ་བ། འགྲེལ་པ། དགག་སྒྲུབ་བསྟན་པ་དང་བཞིའོ།།
-3 3 (） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
དང་པོ་ནི། སྔར་ཇི་སྐད་དུ་བཤད་པའི་སྒྲུབ་པའི་རྟེན་དུ་གྱུར་པའི་བྱང་སེམས་ཀྱི་དམིགས་པ་
གང་ཡིན་སྙམ་པ་དེ་སྟོན་ནོ། །གཉིས་པ་ལ། བསྟན་བཤད་ཤིན་ཏུ་བཤད་པའོ། །དང་པོ་ནི།
བྱང་ཆུབ་སེམས་དཔའི་དམིགས་པ་ནི། ཤེས་བྱའི་ཆོས་རྣམས་ཐམས་ཅད་ཡིན་ཏེ། ཞི་ལྷས།
རྒྱལ་ སྲས་རྣསམ་ ཀྱིས་མི་བསླབ་པའི། །དངོས་དེ་གང་ནའང་ཡོད་མ་ཡིན། །ཞེས་སོ།།
གཉིས་པ་ནི། ཆོས་དེ་ཡང་བླང་བྱ་དགེ་བ་དང་། སོགས་པ་དོར་བྱ་མི་དགེ་བ་དང༌། བཏང་
སྙོམས་སུ་གཞག་བྱ་ལུང་མ་བསྟན་དང་གསུམ་མོ། །གསུམ་པ་ནི། སོ་སྐྱེས་བསྡུས་པ་ལོ་ཀ་
པའི་རྟོག་པ་དང༌། འཕགས་པས་བསྡུས་པ་གང་དག་ལོ་ཀ་ལས་འདས་པར་འདོད་དང་།
ཀུན་བཏུས་ སུ། ཟག་པ་དེའི་བདག་ཉིད་དང༌། ཟག་པ་དང་འབྲེལ་བ་དང༌། ཟག་པས་
བཅིངས་པ་དང་། ཟག་པའི་རྗེས་སུ་འབྲེལ་བ་དང་། ཟག་པའི་རྗེས་སུ་མཐུན་པ་དང་། ཟག་
པའི་རྒྱུ་ལས་བྱུང་བའི་ཕྱིར་ཟག་པ་དང་བཅས་པར་བལྟའོ། །ཞེས་པ་ལྟར་ཟག་པའི་སྒོ་དྲུག་
དང་འབྲེལ་བ་ཟག་བཅས་དང་། ཟག་པའི་སྒོ་དྲུག་དང་མ་འབྲེལ་བ་ཟག་པ་མེད་ཆོས་དང་།
ཆོས་གང་དག་རྐྱེན་རྣམས་ཚོགས་ཤིང་འདུས་ནས་བྱས་པ་དང༌། སྐྱེ་འཇིག་གནས་འགྱུར་
བཞི་དང་བྲལ་བ་འདུས་མ་བྱས་དང༌། སློབ་མ་སྟེ། ཉན་རང་འཕགས་པའི་རྒྱུད་ལའང་
འབྱུང་བ་ཐུན་མོང་གི་ཆོས་རྣམས་དང༌། ཆོས་གང་དག་ཐུབ་པ་སངས་རྒྱས་ཁོ་ནའི་ཐུན་མོང་
མིན་པ་སྟོབས་སོགས་ཏེ། བརྒྱད་དོ། །མདོ་ནི། དགེ་བ་དང༌། མི་དགེ་བ་དང་། ལུང་དུ་མ་
བསྟན་པ་དང༌། ལོ་ཀ་པ་དང༌། ལོ་ཀ་ལས་འདས་པ་དང༌། ཟག་པ་དང་བཅས་པ་དང༌།
ཟག་པ་མེད་པ་དང་། འདུས་བྱས་དང་། འདུས་མ་བྱས་དང་། ཐུན་མོང་དང༌། ཐུན་མོང་མ་
ཡིན་པ་སྟེ། རབ་འབྱོར། དེ་དག་ནི་ཆོས་ཐམས་ཅད་ཅེས་བྱའོ། །ཞེས་སོ། །
གསུམ་པ་ལ། བསྟན་བཤད་སྒྲ་དོན་གྱི་སྒོ་ནས་དོན་བསྡུའོ། །དང་པོ་ནི། རེ་ཞིག་
- 33 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་པ་བཅུ་གཅིག་གི་དང་པོ་སྤྱིར་ཏེ། ཉན་ཐོས་སོགས་དང་། ཐུན་མོང་དུ་བཤད་པ་གོ་
རིམ་བཞིན་དུ་ཉོན་མོངས་པའི་ཉེས་པས་མ་གོས་པའི་རྣམ་བྱང་། དགེ་བའམ་ཁྱད་པར་མི་
དགེ་བའི་གཉེན་པོར་གྱུར་པས་དགེ་བའི་ལས་ཏེ། དགེ་སྦྱོང་གི་ཚུལ་དྲི་མ་མེད་པའི་ལམ་
ཉིད་དང༌། ཚུལ་ཁྲིམས་ལ་སོགས་པ་སྟེ། ངོ་བོ་ཉིད་དང་འབྲེལ་བ་ལ་སོགས་པའོ། །དགེ་
བའི་ འགལ་ བའི་ མི་ མཐུན་ ཕྱོགས་ སུ་ གྱུར་ པ་ མི་ དགེ་བ་ སྟེ། བསམ་བཞིན་མ་ནོར་
བར་གཞན་གསད་པ་སྲོད་གཅོད་པ་དང༌། སོགས་པ་མ་བྱིན་པར་ལེན་པ་ལ་སོགས་པ་ལུས་
ཀྱི་གསུམ། ངག་ གི་བཞི། ཡིད་ཀྱི་གསུམ་མོ། །དགེ་མི་དགེ་གང་ཡང་མིན་པའི་ལས་ནི།
ལུང་དུ་མ་བསྟན་པ་སྟེ། ལུང་དུ་མ་བསྟན་པའི་ལུས་ཀྱི་ལས་དང་། སོགས་པ་ངག་དང་ཡིད་
ཀྱི་ལས་བཟོ་དང་སྤྲུལ་པ་དང་སྤྱོད་ལམ་དང་རྣམ་སྨིན་བཞིའོ། །གཉིས་པ་ནི། དེའི་འོག་ཏུ་
གསུམ་པོ་དེ་དག་ཉིད་ལོ་ཀ་པ་དང་། སོགས་པ་ལོ་ཀ་ལས་འདས་པ་ལ་སོགས་པ་རྣམ་པ་
གཉིས་པོ་སྟེ། ཟུང་དུ་སྦྱར་བའི་དབྱེ་བ། ཕྲག་བཞི་ཉིད་ཀྱིས། དགེ་མི་དགེ་ལུང་མ་བསྟན་
དོར་བའི་ལྷག་མ་རྣམས་ཏེ། སོགས་ཀྱི་སྒྲ་རེ་རེ་ལ་སྦྱར་ཏེ། རྩ་བའི་གྲངས་སམ་གོ་རིམ་
བཞིན་དུ་སྟོན་པ་ནི། བྱིས་པ་ནི་འཕགས་པ་དང་མཁས་པ་དང་རྒན་པོའི་ཟླས་གྲངས་པ་
གསུམ་ལས། འདིར་དང་པོ་སྟེ། དེའི་སྐྱེ་བོ་ཐམས་ཅད་ཀྱིས་བསྡུས་པའི་ཕུང་པོ་ལྔ་དང༌།
ཁམས་དང་སྐྱེ་མཆེད་ལ་སོགས་པ་ནི། ལོ་ཀ་པའོ། །འཕགས་པའི་སྐྱེ་བོ་ཐམས་ཅད་ཀྱིས་
བསྡུས་པའི་བསམ་གཏན་བཞི་དང་། གཟུགས་མེད་པ་ནས་མ་འདྲེས་པ་བཅོ་བརྒྱད་ཀྱི་བར་
ལོ་ཀ་ལས་འདས་པའོ། །གང་ཟག་གི་བདག་ཏུ་ལྟ་བའི་གཉེན་པོ་མ་ཡིན་པ་ཉིད་ཀྱིས། མ་
འོངས་པའི་ཕུང་པོ་ལ་འདུན་པ་དང་། ད་ལྟར་བ་ལ་འདོད་ཆགས་པའི་ཉེ་བར་ལེན་པ་དང་
ལྡན་པའི་ཕུང་པོ་ལྔ་དང་། ཁམས། གཟུགས་མེད། མངོན་ཤེས་ལྔའི་བར་ནི། ཟག་བཅས་
-3 3 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
སོ༑ ༑བདག་དེར་ལྟ་བའི་གཉེན་པོ་འདོད་འདུན་དང་མ་འབྲེལ་བ་དྲན་པ་ཉེར་བཞག་བཞི་
དང༌། མ་འདྲེས་པ་བཅོ་བརྒྱད་ཀྱི་བར་ནི། ཟག་མེད་དོ། །ཀུན་རྫོབ་ཏུ་རྒྱུ་རྐྱེན་ལ་རག་ལས་
ནས་འབྱུང་བ་འདོད་ཁམས་སོགས། ཁམས་གསུམ་དང་བྱང་ཆུབ་ཀྱི་ཕྱོགས་ལ་སོགས་པ་
འདུས་བྱས་སོ། །རྒྱུ་རྐྱེན་ལ་མི་ལྟོས་པ་ཁམས་གསུམ་དུ་མ་གཏོགས་པ་དེ་བཞིན་ཉིད་དང་
འདོད་ཆགས་ཟད་པ་སོགས་ཀྱི་འགོག་པ་ནི། འདུས་མ་བྱས་སོ། །འཕགས་པའི་སྐྱེ་བོ་སྟེ།
གང་ཟག་ཐམས་ཅད་དེ། ཕལ་ཆེར་གྱི་རྒྱུད་ལ་འབྱུང་བའི་བསམ་གཏན་བཞི་དང༌། ཚད་
མེད་སོགས་ནི། ཐུབ་པ་དང་གཞན་གྱི་ཐུན་མོང་གི་ཆོས་དང་། ཡང་དག་པར་རྫོགས་པའི་
སངས་རྒྱས་ཀྱི་རྒྱུད་ལ་འབྱུང་བ་མི་འཇིགས་པ་ལ་སོགས་པའི་ཡོན་ཏན་གྱི་ཆོས་ཅན་ནམ།
སྟོབས་ཀྱི་ཁྱད་ཆོས་མང་པོའི་ཆོས་ཅན་སྟོབས་བཅུ་དང་། མི་འཇིགས་པ་ལ་སོགས་པ་ཐུན་
མོང་མིན་པའོ། །གསུམ་པ་ནི། ཚུལ་དེ་ལྟ་བུ་ལ་སོགས་པའི་ཤེས་བྱའི་ཆོས་ཐམས་ཅད་སྒྱུ་
མ་ཇི་ལྟ་བུར་ཇི་ལྟ་བ་བཞིན་དུ་རྟོགས་པའི་རིམ་གྱིས་དམིགས་པས་ཏེ། ལས་དང་པོ་པས་
ཞེན་ནས་དམིགས་ལ། ཕྱི་མ་རྣམས་ཀྱི་ཞེན་མེད་དུ་དམིགས་པའམ། ཡང་ན། དགེ་བ་བླང་
བྱ་ལ་སོགས་པར་རིམ་གྱིས་བསྒོམ་ཞིང་སེམས་པས་ན། སྤྱི་དང་བྱེ་བྲག་གི་སྒོ་ནས་དམིགས་
པ་རྣམ་པ་བཅུ་གཅིག་གོ །བཞི་པ་ནི། གཞན་དག །ཆོས་ཉིད་རྟག་ཏུ་དག་པ་གཉིས་མེད་ཀྱི་
ཡེ་ཤེས་ཁོ་ན་དམིགས་པ་ཡིན་ནོ། །སྙམ་ན། དམིགས་པ་ཆོས་ཅན། གོང་ནས་གོང་དུ་ཁྱད་
པར་དུ་འགྲོ་མི་སྲིད་པར་ཐལ། རྟག་ཏུ་དག་པའི་ཕྱིར་རོ། །གལ་ཏེ། ཆུ་ཁམས་གསེར་དང་
ནམ་མཁའ་རྣམས། །དག་པ་བཞིན་དུ་དག་པར་འདོད། །ཅེས་གློ་བུར་གྱི་དྲི་མས་དག་པའོ་
ཞེ་ན། འོ་ན་ནི། དག་པ་དེ་ཁོ་ན་ཉིད་ཀྱི་ཡེ་ཤེས་སོ། །ཞེས་གཉེན་པོ་ལ་ཞེན་པ་དང༌། དེ་
ཡོད་ན། སྤང་བྱ་ལ་ཞེན་པའང་ཡོད་པས་དེ་གཉིས་མ་སྤངས་པས་དག་པ་ཕྱོགས་གཅིག་
- 33 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་འགྱུར་རོ། །འོ་ན། ཁྱོད་ལའང་དག་པ་ཁྱད་པར་དུ་འགྲོ་བ་མེད་པར་འགྱུར་ཏེ། རྣམ་
མཁྱེན་ཉིད་ ཀྱི་དམིགས་ པ་ནི། དངོས་པོ་མེད་པའོ་ཞེས་པས་སོ། །ཞེ་ན། སྐྱོན་མེད་དེ།
དངོས་པོ་མེད་པ་ནི། གཉིས་ཀྱི་དངོས་པོར་དམིགས་ཤིང་ཞེན་པ་མེད་པ་ཡིན་པས་སོ།།
དེས་ན། རང་བཞིན་གཙོ་བོར་གྱུར་པ་ནི། རིགས་ཡིན་ལ། རྣམ་འགྱུར་གཙོ་བོར་གྱུར་པ་ནི།
དམིགས་པ་ཡིན་པས་ཁྱད་པར་ཡོད་ཅིང་། གཉིས་ཀའང་གཉིས་ཀར་བཀག་སྟེ། འབྲེལ་
བས་དམིགས་པ་དག་པ་ཁྱད་པར་དུ་འགྲོ་བ་འཐད་དོ། །
གསུམ་པ་ལ་གསུམ་ལས། སྔ་འགྲེལ་ནི། དམིགས་པ་བཅུ་གཅིག་པོ་དེ་ལྟ་བུ་ལ་
སྒྲུབ་པའི་བྱང་ཆུབ་སེམས་དཔའི་ཆེད་དུ་བྱ་བ་གང་ཡིན་ཞེ་ན། ཆེད་དུ་བྱ་བ་སྟོན་པ། རྩ་བ་
ནི༑ ཤེས་པར་བྱ་ཞེས་དྲང་ངོ༌། །གང་ན། རང་ཉིད་སངས་རྒྱས་སུ་འབྱུང་བར་འགྱུར་བའི་
བྱང་སེམས་རྣམས་ཀྱི་ཆེད་དུ་བྱ་བ་འདིའོ། །ཡང་ན། རང་བྱུང་ནི། སངས་རྒྱས་ཡིན་ལ།
བྱང་སེམས་ནི། དེ་ཐོབ་པའི་སྐལ་པ་ཅན་ཡིན་པས་རྒྱུ་ལ་འབྲས་བུའི་མིང་ངོ༌། །གང་གིས་
ན༔ སེམས་ཅན་གྱི་ཕུང་པོ་དང༌། སྡེ་ཆེན་པོ་ཀུན་གྱི་མཆོག་ཉིད་དུ་བྱེད་པའི་ཆོས་སེམས་
ཆེན་པོ་སྟེ། མདོ་ནི། སེམས་ཅན་གྱི་ཕུང་པོ་ཆེན་པོ་དང་། སེམས་ཅན་གྱི་སྡེ་ཆེན་པོ་ཀུན་གྱི་
མཆོག་ཉིད་དུ་བྱེད་པར་འགྱུར་བ་དེའི་ཕྱིར་སེམས་དཔའ་ཆེན་པོ་ཞེས་བྱའོ། །ཞེས་སོ།།
སྒྲིབ་པ་གཉིས་བག་ཆགས་དང་བཅས་པ་སྤངས་པ། སྤོང་བ་ཆེན་པོ་སྟེ། མདོ་ནི། ཐབས་
མཁས་པས་ལྟ་བའི་རྣམ་པ་དེ་དག་སྤང་བའི་ཕྱིར་མི་དམིགས་པའི་ཚུལ་གྱིས་ཆོས་སྟོན་ཞེས་
སོགས་སོ། །ཚོགས་ལམ་ནས་སངས་རྒྱས་ཀྱི་བར་དུ་ཆགས་པ་མེད་པར་ཆོས་ཐམས་ཅད་
རྟོགས་ པ། རྟོགས་པ་ཆེན་པོ་སྟེ། མདོ་ནི། བཅོམ་ ལྡན་འདས། བྱང་ ཆུབ་ ཀྱི་ སེམས་མི་
མཉམ་པ་དང་མཉམ་པའི་སེམས། ཉན་ཐོས་དང་རང་སངས་རྒྱས་ཐམས་ཅད་དང་ཐུན་མོང་
-3 3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
མ་ལགས་པའི་སེམས། ཟག་པ་མ་མཆིས་ཤིང་ཁམས་གསུམ་དུ་མ་གཏོགས་པའི་སེམས་
གང་ལགས་པ་དེ་ལའང་རང་བཞིན་གྱིས་སྟོང་པའི་སླད་དུ་ཆགས་པ་མ་མཆིས་པ་སྟེ། དེའི་
ཕྱིར་བྱང་སེམས་ཞེས་བགྱི་བའི་གྲངས་སུ་མཆིའོ། །ཞེས་སོ། །དེ་ལྟར་གསུམ་པོ་ལ་ཆེན་པོ་
གསུམ་གྱིས་སོ། །འགྲེལ་པ་ལ། ཤེས་པར་བྱའོ་ཞེས་དྲང་ངོ་། །གང་ན། རྣམ་མཁྱེན་ཉིད་ཀྱི་
སྤངས་རྟོགས་རྣམ་པ་ཐམས་ཅད་དུ་ཡོངས་སུ་ཤེས་པའི་སྒོ་ནས་རྣམ་མཁྱེན་དུ་འབྱུང་བར་
འགྱུར་བའི་སངས་རྒྱས་དང༌། དེར་བཏགས་པ་བྱང་སེམས་རྣམས་ཀྱིས་ཆེད་དུ་བྱ་བའོ། །ཇི་
ལྟར་ན། སྤངས་རྟོགས་གཞན་དོན་ཆེན་པོ་གཉིས་དང་གསུམ་དང་ལྡན་པས་རྣམ་པ་གསུམ་
དུའོ། །དེ་ཅིའི་ཕྱིར་ཞེ་ན། གསུམ་པོ་དེ་ཉིད་ཀྱི་དབང་དུ་བྱས་ནས་ཚུལ་དེ་ལྟར་སྒྲུབ་པ་ལ་
འཇུག་པས་རྒྱུ་མཚན་དེའི་ཕྱིར་རོ། །འོ་ན། གསུམ་པོ་གང་ཞེ་ན། སེམས་ཅན་ཐམས་ཅད་
སེམས་ཅན་གྱི་ཕུང་པོ་ཆེན་པོ་འཁོར་བ་པའི་སེམས་ཅན་གྱི་ཚོགས་རྣམས་དང་། སེམས་
ཅན་གྱི་སྡེ་ཆེན་པོ་རིགས་ཀྱི་ས་པ་ལ་སོགས་ཞུགས་པ་དང་གནས་པའི་གང་ཟག་ཀུན་གྱི་
མཆོག་ཉིད་དུ་བྱེད་པའི་ཆོས་སེམས་བསྐྱེད་པ་ལྔ་སྟེ། བདག་གིས་སེམས་ཅན་ཐམས་ཅད་
ཀྱི་དོན་དུ་འཁོར་བ་དཔག་ཏུ་མེད་པར་གོ་ཆ་གྱོན་ཏེ། བདོག་པ་ཐམས་ཅད་གཏོང་ཞིང་
སེམས་ཅན་ཐམས་ཅད་ལ་སེམས་མཉམ་པས་དེ་དག་ཐེག་པ་གསུམ་གྱིས་མྱ་ངན་ལས་
འདས་ཀྱང་འདས་པ་མེད་པར་རྟོགས་པ་ལ། ཉན་ཐོས་དང་མ་འདྲེས་པས་ཕྱིན་དྲུག་ལ་སྤྱད་
དེ༑ ཀུན་ཏུ་འགྲོ་བ་དང་ཆོས་ཐམས་ཅད་ཚུལ་གཅིག་ཏུ་རྟོགས་པར་བྱ་བ་དང་། སེམས་ཅན་
རེ་རེའི་དོན་དུའང་དེ་དག་མྱང་འདས་མ་ཐོབ་བར་དུ་བདག་གིས་དེའི་སྡུག་བསྔལ་མྱོང་བར་
བྱའོ་ཞེས་ཁས་བླངས་ནས་ཕྱིས་ཚོགས་བསགས་ཏེ་བྱང་ཆུབ་འདོད་པ་རྡོ་རྗེ་ལྟ་བུའི་སེམས་
སོ༑ ༑སེམས་བསྐྱེད་ཕྱིན་ཆད་ཆགས་སོགས་དང་། ཉན་ཐོས་ཀྱི་སེམས་མི་བསྐྱེད་པ་རླབས་
-3
3
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོ་ཆེའི་སེམས་སོ། །རྟག་ཏུ་རློམ་སེམས་མེད་པ་མི་བསྒུལ་བའི་སེམས་དང༌། སེམས་ཅན་
ཐམས་ཅད་སྐྱོབ་ཅིང་མི་གཏོང་ལ་རློམ་པ་མེད་པ་ཕན་བདེའི་སེམས་དང་། ཆོས་ལ་དགའ་
བས་སྟོང་ཉིད་ཐམསས་ཅད་དང༌། བྱང་ཆུབ་ཕྱོགས་མཐུན་དང་། མ་འདྲེས་པ་བཅོ་བརྒྱད་
ཀྱི་བར་དང༌། རྡོ་རྗེ་ལྟ་བུའི་ཏིང་ངེ་འཛིན་གྱི་བར་ལ་མི་དམིགས་པས་གནས་པ་མོས་པའི་
སེམས་བསྐྱེད་པ་ལྔ་ནི། སེམས་ཆེན་པོ་ཉིད་དང་། བདག་ཏུ་ལྟ་བ་ནས་ཆོས་ཀྱི་འཁོར་ལོ་
བསྐོར་བར་ལྟ་བའི་བར་གྱི་ལྟ་བ་རྣམས་སྤངས་པའི་ཕྱིར་མི་དམིགས་པའི་ཚུལ་གྱིས་ཆོས་
སྟོན་པ་སྤོང་བ་ཆེན་པོ་ཉིད་དང་། གང་དང་ཡང་མི་མཉམ་པ་སངས་རྒྱས་ཡིན་ལ། དེ་དང་
མཉམ་པའི་སེམས་སོགས་རྟོགས་པ་ཆེན་པོའོ། །ཉིད་ནི། དངོས་པོའི་རྐྱེན་ནོ། །དམིགས་པ་
དང་ཆེད་དུ་བྱ་བའི་ཁྱད་པར་ནི། ཡུལ་གྱི་ཆ་དམིགས་པ། འབྲས་བུའི་ཆ་ཆེད་དུ་བྱ་བའོ། །
བཞི་པ་ལ་གསུམ་སྟེ། སྒྲུབ་པ་སྤྱིའི་ངོ་བོ། བྱེ་བྲག་གི་ས་མཚམས། སོ་སོའི་དོན་
ནོ༑ ༑དང་པོ་ལ། སྔར་བཤད་པ་དེ་ལྟར་སྒྲུབ་པའི་རྟེན་དུ་གྱུར་པ་རིགས་དང༌། སོགས་པ་
དམིགས་པ་ཆེད་དུ་བྱ་བ་རྣམས་བརྗོད་ནས་སྒྲུབ་པ་དེའི་རང་གི་ངོ་བོ་གང་ཡིན་ཞེ་ན། ལན་
ནི༔ ཐམས་ཅད་མཁྱེན་པ་ཉིད་གསུམ་ གྱི་ ཡུལ་ ལ་གོམས་ པའི་མཐུ་མ་ཐོབ་པའི་ཕྱིར་
སྤྱིར་དགེ་བ་སྟེ། དཀར་པོའི་ཆོས་སྤྱིའི་རྟེན་ཅན་སྒོ་དུ་མ་ནས་སྤྱོད་པའི་བྱ་བ་ནི། མཁྱེན་
གསུམ་ཡུལ་གྱི་སྒྲུབ་པའོ། །རྣམ་པ་ཀུན་མངོན་པར་རྫོགས་པར་རྟོགས་པ་དང་། སོགས་པ་
རྩེ་སྦྱོར་ལ་སོགས་པ་མངོན་པར་རྟོགས་པ་རྣམ་པ་བཞི་ལ་ཡུན་རིང་དུ་འདྲིས་པའི་མཐུས་
མངོན་པར་རྟོགས་པའི་སྐབས་རེ་རེ་ཞིང་ཡང་དགེ་བ་སྒྲུབ་པ་ཇི་སྙེད་པ་ཕྱིན་དྲུག་གྱི་རྟེན་
ཅན་དུ་བསྡུས་ཏེ་སྒྲུབ་ནུས་པའི་བྱ་བ་ནི། སྦྱོར་བའི་སྒྲུབ་པ་སྟེ། དང་པོ་སྤྱི་ཡིན་ལ། འདི་
ཁྱད་པར་རོ། །ཆོས་སྐུ་ནི། འབྲས་བུ་ཡིན་པས། བྱ་བ་གཞན་མེད་པའི་ཕྱིར་དེ་ལ་སྒྲུབ་པ་
-3
3
5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
མེད་དོ། །ཆོས་བཤེས་ཀྱིས། གོ་སྒྲུབ་ནི། གཉིས་ཀ་ཡིན་པ། གཞན་གསུམ་དང་པོར་བཞེད་
དོ༑༑
གཉིས་ པ་ ལ། དགག་ བཞག་ སྤང་ གསུམ་ ལས། དང་ པོ་ནི། ཁ་ཅིག་ན་རེ།
འཇུག་སྒྲུབ་ཚོགས་ལམ་ཆུང་ངུ་ནས་ཡོད་ལ། ངེས་འབྱུང་སྒྲུབ་པ་རྒྱུན་མཐའ་ཁོ་ན་ན་ཡོད་
དོ༑ ༑ཞེ་ན། འཇུག་སྒྲུབ་ཆོས་ཅན། ཚོགས་ལམ་ཆུང་ངུ་ན་མེད་པར་ཐལ། མོས་ སྤྱོད་ཀྱི་
སས་བསྡུས་པའི་ཕྱིར། རྟགས་མ་གྲུབ་ན། སྡུད་འགྲེལ་ལས། འཇུག་པའི་སྒྲུབ་པ་ནི། མོས་
པ་སྤྱོད་པའི་ས་ཡིན་པར་རྟོགས་པར་བྱའོ། །ཞེས་པ་དང་འགལ་ལོ། །ངེས་འབྱུང་སྒྲུབ་པ་
ཆོས་ཅན། བྱམས་པ་ལ་མེད་པར་ཐལ། རྒྱུན་མཐའ་ཁོ་ན་ན་ཡོད་པའི་ཕྱིར་རོ། །འདོད་ན།
འཕགས་པ་བྱམས་པས་བརྙེས་པ་ལྟར་ངེས་པར་འབྱུང་བ་བྱ་བ་ཡིན། ཞེས་འགྲེལ་ཆེན་
ལས་བཤད་པ་དང་འགལ་ལོ། །གཉིས་པ་ནི། དེ་ལྟར་ན། སྒྲུབ་པ་བཞི་དང་ལམ་བཞི་རིམ་
པ་ཇི་ལྟ་བའམ། ཇི་ལྟར་ རིགས་པའི་རིམ་པ་བཞིན་དུ་སྦྱོར་བའི་ལམ་ལ་དངོས་དང་།
བརྒྱུད་པ་དང༌། མངོན་སུམ་སུ་སྦྱོར་བ་གསུམ་ལས། མཐོང་ལམ་ལ་བརྒྱུད་པས་སྦྱོར་བ་
ཚོགས་ལམ་གྱི་ངོ་བོ་ཉིད་གོ་ཆའི་སྒྲུབ་པ་དང་། དངོས་སུ་སྦྱོར་བ་ངེས་འབྱེད་ཆ་མཐུན་གྱི་ངོ་
བོ་ཉིད་འཇུག་པའི་སྒྲུབ་པ་དང༌། མངོན་སུམ་དུ་སྦྱོར་བ་ཆོས་མཆོག་གི་ངོ་བོ་ཉིད་ཚོགས་
སྒྲུབ་དང་པོ་བཅོ་ལྔ། མཐོང་ལམ་གྱི་ངོ་བོ་ཉིད་ས་རབ་དགའ་དང༌། མཐོང་སྤང་གཉེན་པོའི་
ཚོགས་སྒྲུབ་སྒོམ་ལམ་གྱིངོ་བོ་ཉིད་ཀྱི་སྒྲུབ་པའི་མཚན་ཉིད་ས་དགུ་དང་། སྒོམ་སྤང་གཉེན་
པོའི་ཚོགས་སྒྲུབ། ཁྱད་པར་གྱི་ལམ་གྱི་ངོ་བོ་ཉིད་སྒྲུབ་པའི་མཚན་ཉིད་ངེས་འབྱུང་སྒྲུབ་པ་
རྣམས་སོ། །ཐོགས་མེད་ཀྱིས། གོ་ཆ་དང་འཇུག་པའི་སྒྲུབ་པ་དག་ནི། གོ་རིམ་བཞིན་དུ་
བརྒྱུད་པ་དང་དངོས་སུ་སྦྱོར་བའི་རང་བཞིན། ཚོགས་དང་མོས་པ་སྤྱོད་པའི་སས་བསྡུས་པ་
-3 37



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ནོ། །ཚོགས་ཀྱི་སྒྲུབ་པ་ནི། བརྩེ་བ་ནས་བརྩམས་ཏེ་གཟུངས་ཀྱི་བར་ནི། མངོན་སུམ་
དུ་སྦྱོར་བའི་རང་བཞིན། ཆོས་མཆོག་ཆེན་པོས་བསྡུས་པ་ཡིན་ནོ། །ས་དང་པོ་རབ་ཏུ་་
དགའ་བའི་རང་བཞིན་དུ་གྱུར་པའི་ཚོགས་ཀྱི་སྒྲུབ་པ་ནི། མཐོང་བའི་ལམ་གྱི་བདག་ཉིད་
ཡིན་ལ། ས་གཉིས་པ་ལ་སོགས་པའི་རང་བཞིན། སྒོམ་པའི་ལམ་གྱི་ངོ་བོ་ཉིད་ཡིན་ཞིང་།
གཉེན་པོའི་ཕྱོགས་ཀྱི་བདག་ཉིད་ཅན་གྱི་ཚོགས་ཀྱི་སྒྲུབ་པ་ནི། ལམ་གཉིས་ཀའི་སྤྱོད་ཡུལ་
ཅན་ཡིན་ནོ། །ངེས་པར་འབྱུང་པའི་སྒྲུབ་པ་ནི་སྒོམ་པའི་ལམ་ལ་བརྟེན་པ་ཡིན་ནོ། །ཞེས་
གསུངས་ལ། སློབ་དཔོན་གྱིས་ཀྱང་། དེ་ཉིད་འགྲེལ་ཆེན་དུ་ཤེས་བྱེད་དུ་བྲིས་ལ། སྡུད་
འགྲེལ་དུ་དེ་དང་མཐུན་པར་ ས་མཚམས་བཞག་ཅིང་། ཨ་བྷུས་ཀྱང་དེ་ལྟར་བཞེད་དོ།།
ངེས་འབྱུང་སྒྲུབ་པ་བརྒྱད་པ་ནི། རྒྱུན་མཐའི་སྔ་ལོགས་མན་ཆད་ན་ཡོད་དེ། རྒྱུན་མཐའ་ན་
དེའི་འབྱུང་ས་ཡོད་པས་སོ། །གསུམ་ནི། ཆོས་བཤེས་དང་། ཤེར་འབྱུང་བློ་གྲོས་ཀྱིས་རིམ་
པ་ཇི་ལྟ་བ་བཞིན་སྦྱར་བ་དང་འགལ་ལོ། །ཞེ་ན། སྐྱོན་མེད་དེ། གཙོ་ཆེ་བ་ལ་དགོངས་པས་
སོ༑ ༑ཆོས་བཤེས་ཀྱིས། དེ་ལྟར་སྒྲུབ་པ་བཞི་ལམ་བཞིར་བསྟན་པ་ནི། རེ་ཞིག་ཤས་ཆེ་
བའི་དབང་དུ་བྱས་ཀྱི། དེ་དག་རེ་རེ་ཞིང་ཡང་ཐམས་ཅད་དུ་མི་འགྲོ་བ་མ་ཡིན་པས་ཉེས་པ་
མེད་དོ། །ཞེས་སོ། །དེ་ལྟར་མིན་ན། མཐོང་སྤང་གཉེན་པོའི་ཚོགས་སྒྲུབ་ཆོས་ཅན། མཐོང་
ལམ་ན་མེད་པར་ཐལ། སྒོམ་ལམ་ཁོ་ནར་ཡོད་པའི་ཕྱིར། འདོད་ན། ལུང་དང་འགལ་ལོ།།
ཡང་ངེས་པར་འབྱུང་ས་ཆོས་ཅན། བརྒྱད་པོ་ལས་ལྷག་པ་ཡོད་པར་ཐལ། སློབ་ལམ་ནའང་
ཡོད་པའི་ཕྱིར། ཞེ་ན། ཁྱབ་པ་མེད་དེ། སློབ་ལམ་ན་ཡོད་ཀྱང་ལམ་གྱི་ཡུལ་ཅན་དུ་ངེས་
པར་འབྱུང་ས་ལ་དེ་བས་ལྷག་པ་ཤེས་བྱ་ལ་མེད་དེ། སངས་རྒྱད་ཀྱི་ས་ན་དེའི་འབྱུང་ས་མེད་
པས་སོ། །
-3 38 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
གསུམ་པ་ལ་བཞི་སྟེ། གོ་འཇུག་ཚོགས་ངེས་སོ། །དང་པོ་ལ། སྔ་འགྲེལ། རྩ་
བ༑ འགྲེལ་པ་ལས། དང་པོ་ནི། བཞི་པོ་རྣམས་ཀྱི་ནང་ནས་སྒྲུབ་པ་བཞིའི་དང་པོ་གོ་ཆའི་
བརྩོན་འགྲུས་ཀྱི་ངོ་བོ་ཉིད་ཀྱིས་ཕྱིན་དྲུག་རེ་རེ་ལ་ཐམས་ཅད་ཚང་བར་སྒྲུབ་པ་ལ་བར་དུ་
གཅོད་པའི་མདའ་མཚོན་གྱིས་མི་ཕིགས་པ་མི་དམིགས་པ་གོ་ཆའི་སྒྲུབ་པ་གསུངས་པ།
གཉིས་པ་ལ། སྤྱི་གཞུང་གཉིས་སོ། །དང་པོ་ནི། གྲངས་དང་དེ་ཡི་མཚན་ཉིད་གོ་རིམ་དང༌།།
ངེས་པའི་ཚིག་དང་གོམས་པའི་ཡོན་ཏན་དང་། །དེ་དག་རབ་དབྱེ་བསྡུ་དང་མི་མཐུན་ཕྱོགས།།
ཡོན་ཏན་ཕན་ཚུན་རྣམ་ངེས་ཡིན་ཞེས་བྱ། །ཞེས་པ་བཅུའི་སྟེང་དུ་ཁྱད་པར་དཔྱད་པ་དང་
བཅུ་གཅིག་གིས་བཤད་པར་བྱའོ། །དང་པོ་ལ་དྲུག་སྟེ། རང་དོན། གཉིས་དོན། གཞན་
དོན། ཐེག་ཆེན་ལམ། བསླབ་གསུམ་ལ་ལྟོས་དེ་ཕྱིན་དྲུག་ཏུ་གྲངས་ངེས་སོ། །དང་པོ་ནི།
ལོངས་སྤྱོད་དང་ལུས་ཕུན་སུམ་ཚོགས་པ་དང་། །འཁོར་རྩོམ་ཕུན་སུམ་ཚོགས་པ་མངོན་
མཐོ་དང༌། །རྟག་ཏུ་ཉོན་མོངས་དབང་ཉིད་མི་འགྲོ་དང་། །བྱ་བ་རྣམས་ནི་ཕྱིན་ཅི་མ་ལོག་
པའོ། །ཞེས་ ཕར་ཕྱིན་དང་པོ་བཞིས་ལོངས་ སྤྱོད། ལུས། འཁོར། ལས་ཀྱི་མཐའ་ཐམས་
ཅད་རྩོམ་པ་བཞིས་མངོན་མཐོ་སྒྲུབ་པའོ། །ཕྱི་མ་གཉིས་ཀྱིས་ཉོན་མོངས་པའི་དབང་དུ་མི་
འགྲོ་བ་དང་། བྱ་བ་ཕྱིན་ཅི་མ་ལོག་པར་རྩོམ་པར་ངེས་ལེགས་སྒྲུབ་པའོ། །གཉིས་པ་ནི།
སེམས་ཅན་དོན་ལ་རབ་བརྩོན་པ། །གཏོང་དང་མི་གནོད་བཟོད་པས་བྱེད། །གནས་དང་
གྲོལ་བ་གཞིར་བཅས་པས། །རང་དོན་རྣམ་པ་ཐམས་ཅད་སྤྱོད། །ཅེས་པས། ཕར་ཕྱིན་དང་
པོ་གསུམ་གྱིས་གཏོང་བ་མི་གནོད་པ་དང་གནོད་པ་ལ་བཟོད་པས་གཞན་དོན་བྱེད་དོ།།
བསམ་གཏན་གྱིས་སེམས་གནས། ཤེས་རབ་ཀྱིས་གྲོལ། བརྩོན་འགྲུས་ཀྱིས་དེ་གཉིས་ཀྱི་
གཞི་བྱེད་པས་རང་དོན་བྱེད་དོ། །གསུམ་པ་ནི། མི་འཕོངས་པ་དང་རྣམ་པར་མི་འཚེ་དང་།།
-33 9 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་འཚེ་བཟོད་དང་བྱ་བས་མི་སྐྱོ་དང༌། །དགའ་བྱེད་ལེགས་པར་བརྗོད་པ་དེ་ཡི་ཕྱིར།།
གཞན་གྱི་དོན་ནི་རང་གི་དོན་ཡིན་ནོ། །ཞེས་པས་ཕྱིན་དྲུག་གིས་ཡོ་བྱད་ཀྱིས་མི་འཕོངས་པ་
དང༌། མི་འཚེ་བ་དང་། འཚེ་བ་བཟོད་པ་དང་། དགོས་པའི་གྲོགས་བྱ་བས་མི་སྐྱོ་བ་དང་།
རྫུ་འཕྲུལ་ལ་སོགས་པའི་མཐུས་དགའ་བར་བྱེད་པ་དང༌། ཐེ་ཚོམ་གཅོད་པའི་སྒོ་ནས་
ལེགས་པར་བརྗོད་པ་དྲུག་གིས་གཞན་དོན་བྱེད་དོ། །བཞི་པ་ནི། ལོངས་སྤྱོད་མངོན་པར་མི་
དགའ་དང༌། །རབ་གུས་གཉིས་ལ་མི་སྐྱོ་དང༌། །རྣལ་འབྱོར་རྣམ་པར་མི་རྟོག་པ། །ཐེག་
ཆེན་མཐའ་དག་འདིར་ཟད་དོ། །ཞེས་པས་ལོངས་སྤྱོད་ལ་མི་ལྟ་བ་དང་། བསླབ་པ་ལ་གུས་
པ་དང༌། དུཁ་ལ་མི་སྐྱོ་བ་དང་། དགེ་བ་ལ་མི་སྐྱོ་བ་དང་། ཞི་གནས་ཀྱི་རྣལ་འབྱོར། ལྷག་
མཐོང་རྣམ་པར་མི་རྟོག་པ་སྟེ། དྲུག་གིས་ཐེག་ཆེན་ཐམས་ཅད་བསྡུས་སོ། །ལྔ་པ་ནི། ཡུལ་
རྣམས་ལ་ནི་མ་ཆགས་ལམ། །དེ་ཐོབ་རྣམ་གཡེང་སྡོམ་པ་གཞན། །སེམས་ཅན་མི་གཏོང་
འཕེལ་བ་དང༌། །སྒྲིབ་པ་རྣམ་པར་སྦྱོང་བ་གཞན། །ཞེས་པས་ཡུལ་རྣམས་ལ་མ་ཆགས་
པའི་དང༌། དེ་ཐོབ་པའི་རྣམ་གཡེང་སྡོམ་པའི་དང༌། སེམས་ཅན་མི་གཏོང་བའི་དང༌། དགེ་
བ་འཕེལ་བའི་དང་། ཉོན་མོངས་དང་། ཤེས་སྒྲིབ་སྦྱོར་བའི་ལམ་དང་དྲུག་གོ །དྲུག་པ་ནི།
བསླབ་གསུམ་དབང་དུ་མཛད་ནས་ནི། །རྒྱལ་བས་ཕ་རོལ་ཕྱིན་པ་དྲུག །ཡང་དག་བཤད་
དེ་ དང་ པོ་ གསུམ། །ཐ་ མ་ གཉིས་ ཀྱིས་རྣམ་ པ་གཉིས། །གཅིག་ནི་གསུམ་ ཆར་ལའང་
གཏོགས། །ཞེས་ པ་དང་པོ་གསུམ་ཚུལ་ཁྲིམས་ཀྱི། བསམ་གཏན་སེམས་ཀྱི། ཤེས་རབ་
ཤེས་རབ་ཀྱི་བསླབ་པའོ། །བརྩོན་འགྲུས་ནི། ཐམས་ཅད་ལ་གཏོགས་པའོ། །གཉིས་པ་ལ།
མཚན་ཉིད་ནི། སྦྱིན་པའི་ཕར་ཕྱིན་གྱི་མཚན་ཉིད་ནི། གཏོང་པ་ཆོས་བཞི་ལྡན་ནོ། །ཆོས་
བཞི་ནི། མི་མཐུན་ཕྱོགས་སེར་སྣ་ཉམས་པ་དང་། ཆོས་ཀྱི་བདག་མེད་རྟོགས་པའི་རྣམ་པར་
-3 4 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། /༡༢
མི་རྟོག་པའི་ཡེ་ཤེས་དང་། གང་ཅི་འདོད་པ་དེ་ལ་སྦྱིན་པས་འདོད་པ་རྫོགས་པར་བྱེད་པ་
དང༌། སྦྱིན་པས་བསྡུས་ནས་ཐེག་པ་གསུམ་གྱིས་སྐལ་པ་ཇི་ལྟ་བ་བཞིན་དུ་སེམས་ཅན་སྨིན་
པར་བྱེད་པ་གསུམ་མོ། །དེ་བཞིན་དུ་སྤོང་བའི་སེམས་པ་ཆོས་བཞི་ལྡན་དང་། མི་འཁྲུགས་
པ་ཆོས་བཞི་ལྡན་དང་། དགེ་བའི་རྩ་བ་ལ་སྤྲོ་བ་ཆོས་བཞི་ལྡན་དང་། སེམས་རྩེ་གཅིག་པ་
ཆོས་བཞི་ལྡན་དང༌། ཆོས་རབ་ཏུ་རྣམ་འབྱེད་ཆོས་བཞི་ལྡན་རྣམས་ཚུལ་ཁྲིམས་ལ་སོགས་
པའི་མཚན་ཉིད་དོ། །སྦྱིན་པའི་མི་མཐུན་ཕྱོགས་ཉམས་དང༌། །རྣམ་པར་མི་རྟོག་ཡེ་ཤེས་
ལྡན། །འདོད་པ་ཐམས་ཅད་ཡོངས་རྫོགས་བྱེད། །སེམས་ཅན་རྣམས་སྨིན་བྱེད་རྣམ་གསུམ།།
དེ་བཞིན་དུ་གཞན་ལའང་འདོན་པ་བསྒྱུར་རོ། །གསུམ་པ་ལ། གོ་རིམ་ནི། སྔ་མ་ལ་བརྟེན་
ཕྱི་མ་སྐྱེ། །དམན་དང་མཆོག་ཏུ་གནས་ཕྱིར་དང༌། །རགས་པ་དང་ནི་ཕྲ་བའི་ཕྱིར། །དེ་དག་
རིམ་པར་བསྟན་པ་ཡིན། །ཞེས་པས་སྐྱེ་བའི་རིམ་པ་ནི། དགོངས་པ་ངེས་འགྲེལ་ལས།
བྱང་སེམས་ལུས་དང་ལོངས་སྤྱོད་ལ་མི་ལྟ་ན་ནི། ཚུལ་ཁྲིམས་ཡང་དག་པར་ལེན་པར་བྱེད་
དོ༑ ༑ཚུལ་ཁྲིམས་རྗེས་སུ་བསྲངས་ན། བཟོད་པ་དང་ལྡན་པར་འགྱུར་རོ། །བཟོད་པ་དང་
ལྡན་ན། བརྩོན་འགྲུས་བརྩམ་པར་འགྱུར་རོ། །བརྩོན་འགྲུས་བརྩམས་ན། བསམ་གཏན་
སྒྲུབ་པར་འགྱུར་རོ། །བསམ་གཏན་བསྒྲུབས་ན། ལོ་ཀ་ལས་འདས་པའི་ཤེས་རབ་ཐོབ་བོ།།
ཞེས་པ་ལྟར་རོ། །དམན་མཆོག་གི་རིམ་པ་ནི། སྔ་མ་སྔ་མ་དམན་ལ་ཕྱི་མ་ཕྱི་མ་མཆོག་གོ།
ཕྲ་ རགས་ ཀྱི་ རིམ་པ་ནི། སྔ་མ་རྣམས་རགས་ལ། ཕྱི་མ་རྣམས་ཕྲ་བས་སོ། །བཞི་པ་ནི།
ངེས་ཚིག་ནི། དབུལ་བ་འདོར་བར་བྱེད་པ་དང་། །བསིལ་བ་ཐོབ་དང་ཁྲོ་བཟོད་དང༌།།
མཆོག་སྦྱོར་བ་དང་ཡིད་འཛིན་དང༌། །དོན་དམ་ཤེས་པའི་ཕྱིར་བཤད་དོ། །ཞེས་པས་རང་
གཞན་གྱི་དབུལ་བ་འདོར་བ། ཉོན་མོངས་པའི་གདུང་བ་ལས་བསིལ་བ་ཐོབ་པ། ཁྲོ་བ་
-3 1 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཟོད་པ། དགེ་བ་མཆོག་དང་སྦྱོར་བ། ཡིད་ནང་དུ་འཛིན་པས་བསམ་གཏན། དོན་དམ་པ་
ཤེས་པ་རྣམས་སོ། །ལྔ་པ་སྒོམ་པ་ནི། ཐམས་ཅད་སྒོམ་པ་དངོས་པོ་དང་། །དེ་བཞིན་ཡིད་
ལ་བྱེད་པ་དང༌། །བསམ་པ་དང་ནི་ཐབས་དག་དང༌། །དབང་སྦྱོར་ཉིད་ལ་བརྟེན་པར་
བརྗོད། །ཅེས་པས་རྒྱུ་དང་། རྣམ་སྨིན་དང༌། སྨོན་ལམ་དང་། སོ་སོར་རྟོག་པའི་སྟོབས་ལ་
བརྟེན་པ་བཞིས་དངོས་པོ་ལ་བརྟེན་པ་དང་། མོས་པ་དང༌། རོ་མྱང་བ་དང་རྗེས་སུ་ཡི་རང་
དང༌། མངོན་པར་དགའ་བ་ཡིད་ལ་བྱེད་པ་བཞིས་ཡིད་ལ་བྱེད་པ་ལ་བརྟེན་པ་དང་ངོམ་མི་
ཤེས་པ། རྒྱ་ཆེན་པོ། དགའ་བ། ཕན་པ། མ་གོས། དགེ་བའི་བསམ་པ་སྟེ། དྲུག་གི་བསམ་
པ་ལ་བརྟེན་པ་དང་། འཁོར་གསུམ་དག་པའི་ཐབས་ལ་བརྟེན་པ་དང་། སྐུ་དང་སྤྱོད་པ་དང་
སྟོན་པ་ལ་དབང་འབྱོར་བ་དང་གསུམ་གྱིས་དབང་འབྱོར་པ་ལ་བརྟེན་པའོ། །
དྲུག་པ་རབ་དབྱེ་ལ། སྦྱིན་པ། ཚུལ་ཁྲིམས། བཟོད་པ། བརྩོན་འགྲུས། བསམ་
གཏན། ཤེས་རབ་ཀྱི་དབྱེ་བ་དྲུག་ལས་དང་པོ་ནི། དོན་རྣམས་གཏོང་བར་བྱེད་པ་དང་། །རྩ་
བའི་ སེམས་ པ་ ལ་ བརྟེན་དང༌། །ལུས་དང་ལོངས་སྤྱོད་ཕུན་ཚོགས་དང༌། །གཉིས་རྗེས་
འཛིན་དང་རྫོགས་བྱེད་དང༌། །སེར་སྣ་མེད་ལྡན་དེ་ལ་ནི། །ཆོས་དང་ཟང་ཟིང་མི་འཇིགས་
གཏོང་། །སྦྱིན་པ་དེ་འདྲར་ཡོངས་ཤེས་ནས། །མཁས་པས་ཡང་དག་སྒྲུབ་པར་བྱེད། །ཅེས་
པ་དོན་དྲུག་སྟེ། ལེན་པ་པོ་རྣམས་ལ་དོན་གཏོང་བ། ངོ་བོ་མ་ཆགས་པ་ལ་སོགས་པ་དང་
ལྷན་ ཅིག་ སྐྱེས་ པའི་ སེམས་ པ་ རྒྱུ། ལུས་ དང་ ལོངས་སྤྱོད་ཕུན་ཚོགས་འབྲས་བུ། རང་
གཞན་རྗེས་སུ་འཛིན་ཅིང་བྱང་ཆུབ་ཆེན་པོའི་ཚོགས་རྫོགས་པར་བྱེད་པ་ལས། སེར་སྣ་མེད་
པ་ལྡན་པ། ཆོས་དང་ཟང་ཟིང་མི་འཇིགས་པའི་སྦྱིན་པ་གསུམ་འཇུག་པའི་དོན་ནོ། །གཉིས་
པ་ནི། ཡན་ལག་དྲུག་ཞི་བསམ་པས་ཟིན། །བདེ་འགྲོ་གནས་པ་སྦྱིན་བྱེད་དང༌། །རྟེན་དང་
-3 4 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
1
ཞི་དང་འཇིགས་པ་མེད། །བསོད་ནམས་ཚོགས་དང་ལྡན་པ་དང་། །བརྡར་བཏགས་ཆོས་
ཉིད་ཐོབ་པ་སྟེ། །སྡོམ་ལ་གནས་པ་རྣམས་ལ་ཡོད། །ཚུལ་ཁྲིམས་དེ་འདྲ་ལ་སོགས་སོ།།
ཡན་ལག་དྲུག་ནི། ཚུལ་ ཁྲིམས་དང་ལྡན་པར་གནས་པ། སོ་སོར་ཐར་པའི་སྡོམ་ པས་
བསྡམས་པ། ཆོ་ག་ཕུན་སུམ་ཚོགས་པ། སྤྱོད་ཡུལ་ཕུན་སུམ་ཚོགས་པ། ཁ་ན་མ་ཐོ་བ་ཕྲ་
རབ་ཙམ་ལ་ཡང་འཇིགས་པར་ལྟ་བ། བསླབ་པའི་གཞི་རྣམས་ཡང་དག་པར་བླངས་ཏེ་སློབ་
པ་རྣམས་ངོ་བོ། ཞི་བ་མྱང་འདས་ཀྱི་བསམ་པས་ཟིན་པ་རྒྱུ། བདེ་འགྲོར་སྐྱེ་བ་འབྲས་བུ།
ཡོན་ཏན་ཐམས་ཅད་ ཀྱི་རྟེན། ཉོན་མོངས་ ཀྱིས་ གདུངས་ པ་ཞི་བ། མི་དགེ་བའི་ རྒྱུས་
འཇིགས་པ་དང་ཁ་ན་མ་ཐོ་བ་དང་འཁོན་རྣམས་མེད་པས་འཇིགས་པ་མེད་པ་ལས། བསོད་
ནམས་ཀྱི་ཚོགས་དང་ལྡན་པ་ལྡན་པ། བརྡར་བཏགས་པ་སོ་ཐར་གྱི་སྡོམ་པ། ཆོས་ཉིད་
ཀྱིས་ཐོབ་པ་བསམ་གཏན་དང་ཟག་མེད་ཀྱི་སྡོམ་པ་གཉིས་ཏེ། གསུམ་ནི། འཇུག་པའོ།།
གསུམ་པ་ནི། མི་མཇེད་ཇི་མི་སྙམ་ཤེས་དང་། །སྙིང་རྗེས་ཆོས་ལ་བརྟེན་པའི་ཕྱིར། །ཕན་
ཡོན་ལྔར་ནི་ཡང་དག་བཤད། །དེ་ནི་གཉིས་ཀྱི་དོན་བྱེད་དེ། །དཀའ་ཐུབ་གཙོ་དང་ཀུན་ཏུ་
ལྡན། །དེ་ལ་དེ་ནི་རྣམ་གསུམ་འདོད། །བཟོད་པ་དེ་འདྲ་ལ་སོགས་སོ། །གནོད་པ་ལ་མི་
མཇེད་པ། དུཁ་ལ་ཇི་མི་སྙམ་པ། ཆོས་ལ་ངེས་པར་རྟོག་པ་བཟོད་པའི་ངོ་བོའོ། །སྙིང་རྗེས་
ཚུལ་ཁྲིམས་དང་ཐོས་པ་སོགས་དགེ་བ་ལ་བརྟེན་པ་རྒྱུ། འཁོན་མེད་པ། དབེན་མེད་པ།
བདེ་བ་དང་ཡིད་བདེ་བ་མང་བ། འགྱོད་པ་མེད་པར་འཆི་བ། ཤི་ནས་བདེ་འགྲོར་སྐྱེ་བ་ལྔ་
འབྲས་བུ། རང་གཞན་གྱི་དོན་བྱེད་པ་ལས། དཀའ་ཐུབ་ཀྱི་མཆོག་དང་ལྡན་པ་ལྡན་པ།
སྔར་བཤད་པ་གསུམ་པོ་འཇུག་པའོ། །བཞི་པ་ནི། དགེ་ལ་ཡང་དག་སྤྲོ་བ་དང༌། །དད་དང་
འདུན་ལ་བརྟེན་པ་དང༌། །དྲན་སོགས་ཡོན་ཏན་འཕེལ་བྱེད་དང་། །ཀུན་ནས་ཉོན་མོངས་
- 3 4
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉེན་པོ་དང༌། །མ་ཆགས་ལ་སོགས་ཡོན་ཏན་ལྡན། །དེ་དག་ལ་ཡང་དེ་རྣམས་བདུན།།
བརྩོན་འགྲུས་དེ་འདྲ་སོགས་ཏེ། དགེ་བ་ལ་སྤྲོ་བ་ངོ་བོ། དད་པ་དང་དོན་གཉེར་རྒྱུ། དྲན་པ་
ཏིང་ངེ་འཛིན་སོགས་འབྲས་བུ། ཉོན་མོངས་ཀྱི་གཉེན་པོ་བྱེད་པ་ལས། མ་ཆགས་པ་ལ་
སོགས་པའི་ཡོན་ཏན་དང་ལྡན་པ་ལྡན་པ། བསླབ་པ་གསུམ་ལ་ལུས་དང་སེམས་ཀྱི་བརྩོན་
འགྲུས་རྩོམ་པ་དྲུག །ཐུན་མོང་དུ་གུས་སྦྱོར་ཏེ། བདུན་འཇུག་པའོ། །ལྔ་པ་ནི། སེམས་ནི་
ནང་དུ་གནས་པ་དང་། །དྲན་དང་བརྩོན་འགྲུས་ལ་བརྟེན་པ། །བདེ་བ་སྐྱེ་བར་བྱེད་པ་དང༌།།
མངོན་ཤེས་གནས་ལ་དབང་བསྒྱུར་དང༌། །ཆོས་རྣམས་ཀུན་གྱི་གཙོ་བོ་སྟེ། །དེ་དག་ལ་
ཡོད་དེ་རྣམ་གསུམ། །བསམ་གཏན་དེ་འདྲར་སོགས་ཏེ། སེམས་ནང་དུ་གནས་པ་ངོ་བོ།
དྲན་པ་བརྩོན་འགྲུས་གཉིས་རྒྱུ། བདེ་བ་སྐྱེ་བ་འབྲས་བུ། མངོན་ཤེས་འཕགས་པ་ལྷ་ཚངས་
པའི་གནས་ལ་དབང་བསྒྱུར་བ་ལས། ཆོས་ཐམས་ཅད་ཀྱི་གཙོ་བོ་ལྡན་པ་ལྡན་པ། རྟོག་
དཔྱོད་དང་བཅས་པ། རྟོག་པ་མེད་པ་དཔྱོད་པ་ཙམ། རྟོག་དཔྱོད་མེད་པ་གསུམ་འཇུག་
པའོ། །དྲུག་པ་ནི། ཤེས་བྱ་ཡང་དག་རབ་རྣམ་འབྱེད། །ཏིང་ངེ་འཛིན་ལ་བརྟེན་པ་དང༌།།
ཀུན་ནས་ཉོན་མོངས་ཤིན་ཏུ་གྲོལ། །ཤེས་རབ་འཚོ་བ་ལེགས་བཤད་དང་། །ཆོས་རྣམས་
ཀྱི་ནི་མཆོག་ཡིན་ཏེ། །དེ་དག་ལ་ཡོད་དེ་རྣམ་གསུམ། །ཤེས་རབ་དེ་འདྲར་སོགས་ཏེ། ཤེས་
བྱ་ཡང་དག་རྣམ་པར་འབྱེད་པ་ངོ་བོ། བསམ་གཏན་ཏིང་ངེ་འཛིན་རྒྱུ། ཉོན་མོངས་པ་ལས་
གྲོལ་བ་འབྲས་བུ། ཤེས་རབ་ཀྱི་བླ་ན་མེད་པར་འཚོ་བ་དང་ཆོས་ལེགས་པར་བཤད་པ་
ལས། ཆོས་ཐམས་ཅད་ཀྱི་མཆོག་ལྡན་པ་ལྡན་པ། ལོ་ཀ་པ་དང་ལོ་ཀ་ལས་འདས་པ་ཆུང་ངུ་
ཉན་རང་དང༌། ཆེན་པོ་ཐེག་ཆེན་གྱི་ཤེས་རབ་གསུམ་འཇུག་པའོ། །བདུན་པ་བསྡུས་པ་ནི།
དཀར་པོའི་ཆོས་ཀུན་རྣམ་པར་གཡེང་བ་དང་
། །མཉམ་པར་བཞག་དང་གཉིས་ཀར་ཤེས་
-
-3 4
， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༢
པར་བྱ། །ཕ་ རོལ་ཕྱིན་པ་གཉིས་དང་གཉིས། །གཉིས་ཀྱིས་ཡོངས་སུ་བསྡུས་པ་ཡིན།།
དཀར་ཆོས་ཐམས་ཅད་མཉམ་རྗེས། གཉིས་ཀ་གསུམ་དུ་འདུས་ལ། རྗེས་ཐོབ་ན། སྦྱིན་པ་
ཚུལ་ཁྲིམས་ཀྱིས་བསྡུས། མཉམ་གཞག་ནི། བསམ་གཏན་ཤེས་རབ་ཀྱིས་བསྡུས། གཉིས་
ཀ་ནི། བཟོད་པ་བརྩོན་འགྲུས་ཀྱིས་བསྡུས་སོ། །བརྒྱད་པ་ནི། མི་མཐུན་ཕྱོགས་ཀྱི་ཆགས་
པ་བདུན་བདུན་ཏེ། དང༌པོ་སྦྱིན་ པའི་བདུན་ནི། ལོངས་སྤྱོད། ཕྱི་བཤོལ། དེ་ ཙམ་གྱིས་
ཆོག་པར་འཛིན་པ། ལན་ལ་རེ་བ། རྣམ་སྨིན། མི་མཐུན་ཕྱོགས་སེར་སྣའི་བག་ལ་ཉལ།
ཐེག་དམན་གྱི་ཡིད་བྱེད་འཁོར་གསུམ་དུ་རྟོག་པའི་རྣམ་པར་གཡེང་བ་ལ་ཆགས་པ་སྟེ།
བདུན་ལས་གྲོལ་བའོ། །དེ་བཞིན་དུ། གཞན་ལའང་ཆགས་པ་དང་པོ་རང་རང་གི་མི་མཐུན་
ཕྱོགས་མངོན་གྱུར། དྲུག་པ་བག་ལ་ཉལ། གཞན་འགྲེའོ། །བྱང་ཆུབ་སེམས་དཔའི་སྦྱིན་པ་
ནི༑ ༑མ་ཆགས་མི་ཆགས་ཆགས་པ་མེད། །ཆགས་པ་ཉིད་ཀྱང་མ་ཡིན་ཏེ། །མ་ཆགས་མི་
ཆགས་ཆགས་པ་མེད། །དེ་བཞིན་དུ་གཞན་ལའང་སྦྱར་རོ། །དགུ་པ་ཡོན་ཏན་ལ། ཡོན་
ཏན་བཞི་བསྟན་མཆོག་བརྒྱད་བསྟན་པ་གཉིས་སོ། །དང་པོ་ནི། སངས་རྒྱས་སྲས་རྣམས་
སློང་དང་ཕྲད་ན་རང་གི་སྲོག་ཀྱང་རྟག་ཏུ་གཏོང་། །སྙིང་རྗེས་གཞན་ལ་ལན་ཡང་མི་རེ་
འདོད་པའི་འབྲས་བུ་དོན་མི་གཉེར། །སྦྱིན་པ་དེ་ཉིད་ཀྱིས་ཀྱང་སྐྱེ་བོ་ཐམས་ཅད་བྱང་ཆུབ་
གསུམ་ལ་འགོད། །སྦྱིན་པ་ཡེ་ཤེས་ཀྱིས་ཡོངས་ཟིན་པས་ལོ་ཀ་དག་ན་མི་ཟད་བཞག།
རྒྱལ་བ་སྲས་རྣམས་སྡོམ་དང་བརྩོན་པའི་རང་བཞིན་ཚུལ་ཁྲིམས་གསུམ་རྟག་བླངས། །མཐོ་
རིས་མངོན་པར་མི་འདོད་ཡང་དག་ཐོབ་ཀྱང་དེ་ལ་ཆགས་མི་བྱེད། །ཚུལ་ཁྲིམས་དེ་ཉིད་
མན་ཆད་འདོན་པ་བསྒྱུར་རོ། །སྡོམ་པ་ནི། སྡོམ་པའི་ཚུལ་ཁྲིམས་སོ། །བརྩོན་པ་ནི། དགེ་
བ་ཆོས་སྡུད་དང༌། སེམས་ཅན་དོན་བྱེད་དོ། །སངས་རྒྱས་སྲས་རྣམས་ཤིན་ཏུ་བྱ་དཀའ་དེ་
-3 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་མི་ཡི་གནོད་ཀུན་བཟོད། །མཐོ་རིས་གཉེར་དང་མི་ནུས་པས་མིན་འཇིགས་པས་མ་
ཡིན་ཕན་ལྟས་མིན། །བཟོད་པ་བླ་ན་མེད་པ་སོགས་སོ། །བཟོད་པ་གཉིས་པོ་དུཉཁ་ལ་ཇི་མི་
སྙམ་པ་དང་། གནོད་པ་ལ་མི་མཇེད་པའོ། །རྒྱལ་བའི་སྲས་རྣམས་གོ་ཆའི་སྦྱོར་བའི་བདག་
ཉིད་བརྩོན་འགྲུས་དཔེ་མེད་བྱས། །རང་དང་གཞན་གྱི་ཉོན་མོངས་ཚོགས་འཇོམས་བྱང་
ཆུབ་དམ་པ་ཐོབ་པར་བྱེད། །བརྩོན་འགྲུས་སོགས་སོ། །རྒྱལ་བའི་སྲས་རྣམས་ཏིང་འཛིན་
མང་ ལྡན་བསམ་གཏན་རྣམ་ པ་ ཐམས་ ཅད་ སྒྲུབ། །བསམ་ གཏན་བདེ་བའི་ཕུལ་གྱིས་
གནས་ཤིང་སྙིང་རྗེས་སྐྱེ་བ་དམན་ལ་བརྟེན། །བསམ་གཏན་སོགས་སོ། །རྒྱལ་བའི་སྲས་
རྣམས་དེ་ཉིད་ཤེས་བྱ་གང་ཡིན་མཐའ་དག་རྣམ་ཀུན་ཤེས། །མྱ་ངན་འདས་ལའང་བློ་ཡིས་
ཆགས་རབ་མི་སྐྱེད་འཁོར་བར་སྨོས་ཅི་དགོས། །ཡེ་ཤེས་དེ་ཉིད་ཀྱིས་ཀྱང་སྐྱེ་བོ་ཐམས་ཅད་
བྱང་ཆུབ་གསུམ་ལ་འགོད། །ཡེ་ཤེས་སེམས་ཅན་ཡོངས་སུ་བཟུང་བས་ལོ་ཀ་དག་ན་མི་
ཟད་བཞག །ཅེས་སོ། །དེ་ ཉིད་ནི། བདག་མེད་གཉིས་སོ། །ཤེས་བྱ་མཐའ་དག་ནི། ཇི་
སྙེད་པའོ། །དེ་ལ་རྐང་པ་དང་པོས་སྦྱིན་སོགས་རྒྱ་ཆེ། གཉིས་པས་རང་དོན་ལ་མ་ཆགས་
པས་ཟང་ཟིང་མེད་པ། གསུམ་པས་སེམས་ཅན་གྱི་དོན་ཆེན་པོ་བྱས་པས་དོན་ཆེ་བ། བཞི་
པས་སྦྱིན་སོགས་ལྔ་མི་རྟོག་ཡེ་ཤེས་ཀྱིས་ཟིན་པས་ལྷག་མེད་དུའང་མི་མཛད་ལ། ཤེས་རབ་
ནི༑ སེམས་ཅན་ཡོངས་སུ་བཟུང་བས་མི་ཟད་པ་སྟེ། རྒྱ་ཆེ་བ་དང་ཟང་ཟིང་མེད། །དོན་ཆེ་
བ་དང་མི་ཟད་པ། །སྦྱིན་པ་ལ་སོགས་ཐམས་ཅད་ཀྱི། །ཡོན་ཏན་བཞིར་ནི་ཤེས་པར་བྱ།།
ཞེས་སོ། ། །
གཉིས་པ་ནི། སྦྱིན་པའི་རྟེན་བྱང་སེམས། སྦྱིན་པ་གསུམ་གྱི་གཞི་ནི། ནང་གི་
དངོས་པོ་ལུས་དང་། ངན་སོང་དང༌། འཁོར་བས་མི་འཇིགས་པ་དང༌། ཐེག་ཆེན་གྱི་ཆོས་སོ།།
-
I
-3 4
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
རྒྱུ་མཚན་སྙིང་རྗེའོ། །ཡོངས་སུ་བསྔོ་བ་ནི། བྱང་ཆུབ་ཆེན་པོ་དོན་གཉེར་རོ། །རྒྱུ་ནི། སྦྱིན་
པའི་ཕར་ཕྱིན་ལ་གོམས་པའི་བག་ཆགས་སོ། །ཡེ་ཤེས་འཁོར་གསུམ་མི་རྟོག་པའོ། །ཞིང་
ནི༑ སློང་བ་དང༌། དུཁ་པ་དང་། རྟེན་མེད་པ་ཉེས་པར་སྤྱོད་པ་དང༌། ཡོན་ཏན་ཅན་ནོ།།
གནས་ནི། མོས་པ་དང་། ཡིད་ལ་བྱེད་པ་དང་། ཏིང་ངེ་འཛིན་གྱི་དབང་འབྱོར་པའོ། །དེ་
བཞིན་དུ་ཚུལ་ཁྲིམས་ཀྱི་གཞི། བྱང་སེམས་ཀྱི་སྡོམ་པ། བཟོད་པའི་གཞི། ཤིན་ཏུ་དམན་
པས་གནོད་པ་ཆེན་པོ་བྱེད་པ། བརྩོན་འགྲུས་ཀྱི་གཞི། ཕར་ཕྱིན་སྒོམ་པ་དང་དེའི་སྤང་བྱ་
སྤོང་བ། བསམ་གཏན་གྱི་གཞི་བྱང་སེམས་ཀྱི་ཏིང་ངེ་འཛིན། ཤེས་རབ་ཀྱི་གཞི། དེ་བཞིན་
ཉིད་ཐམས་ཅད་ཀྱི་ཞིང་ཐེག་ཆེན་ནོ། །གཞན་རྣམས་སྔ་མ་བཞིན་ནོ། །སྦྱིན་པ་རྟེན་དང་
གཞི་དང་ནི། །རྒྱུ་མཚན་དང་ནི་ཡོངས་བསྔོ་དང༌། །རྒྱུ་དང་ཡེ་ཤེས་ཞིང་དག་དང་། །གནས་
ཀྱི་སྒོ་ནས་མཆོག་ཏུ་འདོད། །དེ་བཞིན་དུ་འདོན་པ་བསྒྱུར་རོ། །བཅུ་པ་ཕན་ཚུན་རྣམ་པར་
ངེས་པ་ནི། ཕན་ཚུན་བསྡུས་ཕྱིར་རབ་དབྱེའི་ཕྱིར། །ཆོས་ཉིད་ཕྱིར་དང་རྒྱུ་མཚན་ཕྱིར། །ཕ་
རོལ་ཕྱིན་དྲུག་རྣམ་ཀུན་ཏུ། །རྣམ་པར་ངེས་པར་ཤེས་པར་བྱ། །ཞེས་ཏེ། ཕན་ཚུན་བསྡུ་བ་
ནི༑ ཚུལ་ཁྲིམས་དང་བཟོད་པ་མི་འཇིགས་པའི་སྦྱིན་པས་བསྡུས། བསམ་གཏན་ཤེས་རབ་
ཆོས་ ཀྱི་ སྦྱིན་ པས་ བསྡུས། བརྩོན་འགྲུས་ནི། དེ་ གཉིས་ ཀས་བསྡུས་སོ། །དེ་བཞིན་དུ་
དགེ་བ་ཆོས་སྡུད་ཀྱིས་ལྔ་པོ་ཐམས་ཅད་བསྡུས་སོ། །གཞན་ཡང་དེས་ཤེས་པར་བྱའོ། །རབ་
དབྱེ་ནི། རེ་རེ་ལ་དྲུག་དྲུག་ཚང་བ་གཞུང་དུ་སྟོན་པ་བཞིན་ནོ། །ཆོས་ཉིད་ཀྱི་ཕྱིར་ནི། སྦྱིན་
སོགས་དོན་བརྗོད་བྱ་དང༌། མདོ་ལ་སོགས་པ་རྗོད་བྱེད་ཕན་ཚུན་བསྡུས་པའོ། །རྒྱུ་མཚན་
གྱི་ ཕྱིར་ནི། སྦྱིན་པའང་ཚུལ་ཁྲིམས་ཀྱི་རྒྱུ་ཡིན་ཏེ། ལོངས་སྤྱོད་ལ་མི་ལྟ་ན། ཚུལ་ཁྲིམས་
ལེན་པའི་ ཕྱིར་རོ། །ཚུལ་ཁྲིམས་ཀྱང་སྦྱིན་པའི་རྒྱུ་མཚན་ཡིན་ཏེ། དགེ་སྦྱོང་གི་སྡོམ་པ་
༑
-3 4 7 -



་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བླངས་ན། ཡོངས་སུ་འཛིན་ པ་ ཐམས་ ཅད་ གཏོང་ བའི་ ཕྱིར་རོ། །དེ་བཞིན་དུ་ གཞན་
ལའང་ཤེས་པར་བྱའོ། །
བཅུ་གཅིག་པ་ལ། འབྲས་བུ་དང་། ངེས་པར་འགྱུར་བ། གདོན་མི་ཟ་བར་བྱ་བ།
རྟག་ཏུ་བྱ་བ། གཙོ་ཆེ་བ། ཚོགས་གཉིས་ཡང་དག་པར་སྦྱོར་བའི་ཁྱད་པར་དང་བདུན་ནོ།།
དང་པོ་ནི། བྲལ་འབྲས་རང་གི་སྤང་བྱ་སྤངས་པ། རྒྱུ་མཐུན་ཁྱད་པར་ཅན་གྱི་ཕྱི་མ། བདག་
འབྲས་ཡོན་ཏན་བཞིའམ། སྔར་བཤད་པའི་ལྡན་པ། སྐྱེས་བུ་བྱེད་འབྲས། སྣོད་ཉིད་དུ་ནི་
བྱེད་པ་དང༌། །ཚུལ་ཁྲིམས་དག་ལ་འགོད་པ་དང༌། །གནོད་པ་ལ་ནི་བཟོད་པ་དང༌། །དོན་
བྱེད་པར་ནི་འགྲོ་བ་དང་། །བསྟན་པ་འདི་ལ་འཛུད་པ་དང་། །ཐེ་ཚོམ་གཅོད་པར་བྱེད་པ་
འདི། །བློ་ལྡན་རྣམས་ཀྱི་སེམས་ཅན་ལ། །ཕན་འདོགས་ཉིད་དུ་འདོད་པ་ཡིན། །ཞེས་སོ།།
རྣམ་སྨིན་ནི། རིན་ཆེན་ཕྲེང་བར། སྦྱིན་པས་ལོངས་སྤྱོད་ཁྲིམས་ཀྱིས་བདེ། །བཟོད་པས་
གཟུགས་བཟང་བརྩོན་པས་བརྗིད། །བསམ་གཏན་གྱིས་ཞི་བློ་ཡིས་གྲོལ། །ཞེས་པ་ལྟར་
རོ༑ །གཉིས་པ་ནི། བློ་ལྡན་རྣམ་པ་ཐམས་ཅད་དུ། །ཕུན་ཚོགས་སྐྱེ་དང་མི་སྐྱོ་དང༌། །རྟག་
ཏུ་སྒོམ་པར་བྱེད་པ་དང༌། །ཏིང་འཛིན་ཉམས་པ་མེད་པ་དང་། །བྱ་བ་འགྲུབ་དང་ལྷུན་གྲུབ་
པའི། །བཟོད་པ་ཐོབ་ལ་ངེས་པར་འགྱུར། །ཞེས་སོ། །གསུམ་པ་ནི། མཆོད་བསླབ་ཡང་
དག་བསླང་བ་དང་། །སྙིང་རྗེས་དགེ་བ་སྒོམ་པ་དང་། །དེ་བཞིན་དགོན་པར་བག་ཡོད་དང་།།
ཐོས་དོན་ངོམ་མི་ཤེས་པ་དང་། །ས་རྣམས་ཀུན་ལ་བརྟན་པ་ཡིས། །གདོན་མི་ཟ་བར་བྱ་བ་
ཉིད། །ཅེས་སོ། །བཞི་པ་ནི། འདོད་པའི་ཉེས་དམིགས་ཤེས་པ་དང༌། །འཁྲུལ་པ་དག་ལ་
རྟོག་པ་དང་། །དུཁ་དང་དུ་ལེན་ཉིད་དང༌། །དགེ་བ་དག་ནི་སྒོམ་པ་དང་། །བདེ་ལ་རོ་མྱང་
མེད་ཉིད་དང་། །མཚན་མ་རྣམ་པར་མི་རྟོག་པ། །ས་རྣམས་ཀུན་ལ་བརྟན་པ་ཡིས། །རྟག་ཏུ་
E
-3 4
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
བྱ་བ་དག་ཡིན་ནོ། །ཞེས་སོ། །ལྔ་པ་ནི། ཆོས་སྦྱིན་ཚུལ་ཁྲིམས་དག་པ་དང༌། །མི་སྐྱེ་བཟོད་
པ་ཐོབ་ཉིད་དང༌། །ཐེག་ཆེན་བརྩོན་འགྲུས་རྩོམ་པ་དང༌། །མཐའ་ལ་སྙིང་རྗེ་ལྡན་གནས་
དང༌། །ཤེས་རབ་བློ་དང་ལྡན་རྣམས་ཀྱི། །ཕ་རོལ་ཕྱིན་པའི་གཙོ་བོར་འདོད། །ཅེས་སོ།།
དྲུག་པ་ནི། སྦྱིན་དང་ཚུལ་ཁྲིམས་བསོད་ནམས་ཀྱི། །ཚོགས་ཡིན་ཤེས་རབ་ཡེ་ཤེས་ཀྱི།།
གསུམ་པོ་གཞན་ནི་གཉིས་ཀ་སྟེ། །ལྔ་ཆར་ཡང་ནི་ཡེ་ཤེས་ཚོགས། །ཞེས་སོ། །བདུན་པ་ནི།
རེ་བ་མེད་པའི་སྦྱིན་པ་དང༌། །ཡང་སྲིད་མི་འདོད་ཚུལ་ཁྲིམས་དང༌། །ཐམས་ཅད་ལ་ནི་
བཟོད་ པ་ དང༌ ། །ཡོན་ཏན་ཀུན་ འབྱུང་ བརྩོན་ འགྲུས་ དང༌། །དེ་བཞིན་བསམ་ གཏན་
གཟུགས་མེད་མིན། །ཤེས་རབ་ཐབས་དང་ལྡན་པ་ནི། །ཕ་རོལ་ཕྱིན་པ་དྲུག་པོ་ལ། །བརྟན་
པ་རྣམས་ཀྱིས་ཡང་དག་སྦྱོར། །ཞེས་པ་ལྟར་རོ། །
གཉིས་པ་ནི། བཤད་ཅེས་དྲང་ངོ༌། །གང་ན། གོ་ཆའི་སྒྲུབ་པ་གང་ཡིན་དེའོ།།
ཇི་ལྟར་ན། མདོ་ཇི་ལྟ་བ་བཞིན་དུའོ། །གང་གིས་ན་དྲུག་ཚན་དྲུག་གིས་སོ། །དེ་གང་ཞེ་ན། །
བསྡུས་པ་ཡིས་སོ། །གང་ན། ཕར་ཕྱིན་དྲུག་པོ་དེ་དག་གོ །གང་དུ་ན། སྦྱིན་པ་ལ་སོགས་པ་
རྣམ་པ་དྲུག་ཏུའོ། །ཇི་ལྟར་ན། སོ་སོར་ཏེ། རེ་རེ་ལ་ཐམས་ཅད་ཚང་བའི་ཚུལ་དུའོ། །མདོ་
ནི༑ སེམས་དཔའ་ཆེན་པོ་ཤི་ལའི་ཕར་ཕྱིན་ལ་དེ་ལྟར་སྤྱོད་པ་ནི། ཕར་སྤྲིན་དྲུག་པོ་ཐམས་
ཅད་ཡོངས་སུ་འཛིན་ཏེ། དེའི་ཕྱིར་གོ་ཆ་ཆེན་པོ་བགོས་ཞེས་བྱའོ། །ཞེས་སོ། །གསུམ་པ་ལ།
ཕྱེ་སྟེ་བཤད་པ་དང༌། བསྡུས་ཏེ་བསྟན་པའོ། །དང་པོ་ལ། དྲུག་ཚན་དྲུག་ལས། དང་པོ་ལ།
སྦྱིན་པའི་ཕར་ཕྱིན་ལ་སྤྱོད་པ་ན། ཆོས་ཀྱི་སྦྱིན་པ་དང་། སོགས་པ་ཟང་ཟིང་གི་སྦྱིན་པ་ལ་
སོགས་སྦྱིན་པ་ན། སྦྱིན་པའི་དགེ་བ་གཞན་དོན་དུ་བསྔོ་བ་བྱིན་པའི་གོ་ཆ་དང་། དེ་ཉིད་ཀྱི་
ཉན་ཐོས་ཀྱི་ཡིད་ལ་བྱེད་པ་ལ་སོགས་པ་སྤོང་བ་ཚུལ་ཁྲིམས་ཀྱི་དང་། དེ་ཉིད་རྣམ་མཁྱེན་
-3 4
9 -



I
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཀྱི་ཆོས་ལ་བཟོད་ཅིང་མོས་པ་སྐྱེ་བ་ཐམས་ཅད་ཀྱིས་མི་སྙན་པར་སྨྲ་བ་ཉིད་བཟོད་པ་
བཟོད་པའི་དང༌། དེ་ཉིད་དགེ་བའི་རྩ་བ་གོང་ནས་གོང་དུ་འཕེལ་བར་བྱ་བའི་ཕྱིར་འདུན་པ་
བསྐྱེད་པ་བརྩོན་འགྲུས་ཀྱི་དང་། དེ་ཉིད་ཉན་རང་གི་ཐེག་པ་གཞན་དང་མ་འདྲེས་པའི་
སེམས་རྩེ་གཅིག་པ་ཉིད་ཀྱིས་དགེ་བ་བླ་མེད་བྱང་ཆུབ་ཏུ་བསྔོ་བ་ནི། བསམ་གཏན་གྱི་དང་།
དེ་ཉིད་སྒྱུ་མ་ལྟ་བུའི་འདུ་ཤེས་ཉེ་བར་གནས་པས་སྦྱིན་པར་བྱ་བ་དང་། སྦྱིན་པ་པོ་དང༌།
ལེན་པ་པོ་མི་དམིགས་པ་ནི། འདིའི་སྐབས་ཀྱི་ཤེས་རབ་ཀྱི་གོ་ཆ་ཡིན་ལ། འོག་མ་རྣམས་
ཀྱི་ནི་གོ་རིམ་བཞིན་དུ། སོགས་པ་ཚུལ་ཁྲིམས་བསྲུང་བྱ་སྲུང་བྱེད་ལ་སོགས་པ་མི་དམིགས་
པར་གོ་བར་བྱ་སྟེ། དྲུག་ཚན་དང་པོའོ། །རེ་རེ་ལ་ཐམས་ཅད་ཚང་བ་དེ་བཞིན་དུ་ཚུལ་
ཁྲིམས་སྲུང་བར་བྱེད་པ་གཉིས་པ། བཟོད་པ་རྫོགས་པར་བྱེད་པ་གསུམ་པ། བརྩོན་འགྲུས་
རྩོམ་པ་བཞི་པ། བསམ་གཏན་སྒྲུབ་པ་ལྔ་པ། དེ་ལྟ་བུས་ཤེས་རབ་སྒོམ་པར་བྱེད་པ་དྲུག་
པའོ། །འདི་ནི། འབུའ་ཊིཀ་ཏུ་བསྔོ་བ་སྦྱིན་པ་ལ་སྦྱར་ལ། འཕགས་པ་དང་འགྲེལ་ཆེན་
གཉིས་ཀས་འདི་དང་མཐོང་ལམ་རྩེ་སྦྱོར་གཉིས་ལ་བསྔོ་བ་བསམ་གཏན་ལ་སྦྱར་བ་ལྟར་
བྲིས་པའོ། །ཡང་ན། དགེ་བ་བྱང་ཆུབ་ཏུ་བསྔོ་བ་ཤེས་རབ་ཡིན་ལ། དྲུག་པོ་ལ་གོ་རིམ་
བཞིན་དུ་སྦྱིན་པར་བྱ་བ་ལ་སོགས་པ་མི་དམིགས་པ་ནི། གོ་ཆའོ་ཞེས་གསེར་གླིང་པའི་ལྟར་
བཤད་དོ། །གཉིས་པ་ནི། བསྡུས་པས་ན། གོ་ཆའི་སྒྲུབ་པ་རྣམ་དྲུག་གོ །གང་བསྡུས་ན།
སྦྱིན་པ་ལ་སོགས་པ་ཕར་ཕྱིན་ནོ། །གང་གིས་ན། སྦྱིན་པ་ལ་སོགས་པས་སོ། །ཇི་ལྟར་ན། །
སྔར་བཤད་པ་དེ་ལྟར་སོ་སོར་ཏེ། རེ་རེ་ལ་ཐམས་ཅད་ཚང་བར་རོ། །འོ་ན། སོ་དྲུག་ཏུ་
འགྱུར་རོ་ཞེ་ན། དྲུག་ཚན་དྲུག་གིས་རྣམ་པ་སུམ་ཅུ་རྩ་དྲུག་ཡིན་མོད་ཀྱི། སྦྱིན་པ་ལ་སོགས་
དྲུག་དང་གོ་ཆ་དྲུག་ཏུ་ཆོས་མཐུན་པའི་ཕྱིར། དྲུག་ཏུ་བསྡུས་སོ། །
• 35 () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
གཉིས་པ་ལ་གསུམ་ལས། སྔ་འགྲེལ་ནི། ཚུལ་དེ་ལྟར་རྣམ་མཁྱེན་ཉིད་དང་
ལྡན་པའི་སེམས་ཀྱིས་ཕར་ཕྱིན་རྣམས་མཚན་མར་མི་དམིགས་པའི་གོ་བགོས་པ་ལ་ཐེག་
ཆེན་ལ་འཇུག་པ་འབྱུང་བས་སྒྲུབ་པ་གཉིས་ཐེག་ཆེན་ལ་འཇུག་པའི་སྒྲུབ་པ་སྟོན་ནོ། །རྩ་བ་
ལ༑ འཇུག་ཡུལ་ཐེག་ཆེན་ངོས་བཟུང་བ་དང༌། དེ་ལ་འཇུག་པའི་སྒྲུབ་པའོ། །དང་པོ་ལ།
དབྱེ་བ། བསྡུ་བ། མཚན་ཉིད་དོ། །དང་པོ་ནི། དམིགས་པ་ཆེན་པོ་ཉིད་དང་ནི། །དེ་བཞིན་
སྒྲུབ་པ་གཉིས་དག་དང༌། །ཡེ་ཤེས་བརྩོན་འགྲུས་རྩོམ་པ་དང༌། །ཐབས་ལ་མཁས་པར་
གྱུར་པ་དང༌། །ཡང་དག་སྒྲུབ་པ་ཆེན་པོ་དང༌། །སངས་རྒྱས་ཕྲིན་ལས་ཆེན་པོ་སྟེ། །ཆེན་པོ་
འདི་རྣམས་དང་ལྡན་པ། །ཐེག་ཆེན་ཞེས་ནི་ངེས་པར་བརྗོད། །ཅེས་ཏེ། གསུང་རབ་ཡན་
ལག་བཅུ་གཉིས་རྒྱ་ཆེན་པོ་ལ་དམིགས་པ་དང་། རང་གཞན་གྱི་དོན་སྒྲུབ་པ་དང༌། བདག་
མེད་གཉིས་ཀ་རྟོགས་པའི་ཡེ་ཤེས་དང༌། བསྐལ་པ་གྲངས་མེད་གསུམ་དུ་གུས་སྦྱོར་གྱི་
བརྩོན་འགྲུས་དང༌། འཁོར་བར་གནས་ཀྱང་ཉོན་མོངས་ཀྱིས་མི་གོས་པའི་ཐབས་མཁས་པ་
དང༌། སྟོབས་དང་མི་འཇིགས་པ་སོགས་ཡང་དག་པར་འགྲུབ་པ་དང་། བྱང་ཆུབ་པ་དང་མྱ་
ངན་ལས་འདས་པ་ལ་སོགས་སངས་རྒྱས་ཕྲིན་ལས་ཏེ། དང་པོ་ལྔ་རྒྱུའི་ཐེག་ཆེན། གཉིས་
འབྲས་བུའི་ཐེག་ཆེན་ནོ། །ཆེན་པོ་བདུན་དང་ལྡན་པའི་ཕྱིར་ཐེག་ཆེན་ཞེས་ངེས་ཚིག་ཏུ་སྦྱར་
ཡང་རུང་ངོ༌། །གཉིས་པ་ནི། རིགས་དང་ཆོས་ལ་མོས་པ་དང༌། །དེ་བཞིན་སེམས་ནི་བསྐྱེད་
པ་དང༌། །སྦྱིན་པ་ལ་སོགས་སྒྲུབ་པ་དང་། །སྐྱོན་མེད་པ་ལ་འཇུག་ཉིད་དང་། །སེམས་ཅན་
རྣམས་ཡོངས་སྨིན་བྱེད་དང་། །ཞིང་ནི་རྣམ་པར་སྦྱོང་བ་དང༌། །མི་གནས་མྱ་ངན་འདས་པ་
དང༌ ། །བྱང་ ཆུབ་ མཆོག་ དང༌ སྟོན་ པའོ། །ཞེས་ཏེ། བཅུ་ པོ་ འདིས་ཐེག་ཆེན་བསྡུས་ཏེ།
རིགས་དང་ཐེག་ཆེན་གྱི་ཆོས་ལ་མོས་པ་དང་། དེའི་རྒྱུས་སེམས་བསྐྱེད་པ་དང༌། ཕྱིན་དྲུག་
- 3 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒྲུབ་པ་དང༌། ས་དང་པོ་སྐྱོན་མེད་པ་ལ་འཇུག་པ་དང་། ས་བདུན་པའི་བར་སེམས་ཅན་
སྨིན་པར་བྱེད་པ་དང༌། དག་པ་ས་གསུམ་ལ་ཞིང་སྦྱོང་བ་དང་། མི་གནས་མྱ་ངན་འདས་པ་
དང༌། སངས་རྒྱས་ཀྱི་ས་ན་བྱང་ཆུབ་པ་དང༌། མྱ་ངན་ལས་འདས་པ་ཆེན་པོ་སྟོན་པའོ།།
གསུམ་པ་ལ། སྤྱིར་ཐེག་ཆེན་ནི། བགྲོད་པ་གང་ཞིག །ཆེན་པོ་བདུན་ལྡན། ཁྱད་པར་རྒྱུའི་
ཐེག་ཆེན་ནི། ཆེན་པོ་བདུན་ལྡན་གང་ཞིག །འདིས་བགྲོད་པར་བྱེད་པ། འབྲས་བུའི་ཐེག་
ཆེན་ནི། ཆེན་པོ་བདུན་ལྡན་གང་ཞིག །བགྲོད་བྱ་མཐར་ཐུག་པའོ། །གཉིས་པ་ལ། ཤེས་
པར་བྱ། ཞེས་དྲང་ངོ༌། །གང་ན། འཇུག་པའི་སྒྲུབ་པའོ། །ཇི་ལྟར་ན། དང་པོར་ཐེག་ཆེན་གྱི་
ཆོས་ལ་འཇུག་པ་ཡིན་ལ། ཕྱིས་གོང་ནས་གོང་དུ་ཁྱད་པར་རྟོགས་པས་འཛེག་པ་ཡིན་པར་
རོ༑ ༑ཡང་ན། འཇུག་པ་དང༌། འཛེག་པ་དོན་གཅིག་ཏུའོ། །དབྱེ་ན་དུ་ཞེ་ན། དགུ་ཡོད་དེ།
དང་པོར་རང་རང་གི་རྣམ་པ་དང་རྟགས་དང་མཚན་མས་བསམ་གཏན་གཟུགས་མེད་ཀྱི་
སྙོམས་འཇུག་ལ་འཇུག་པའི་སྒྲུབ་པ་ཞེས་ཐམས་ཅད་ལ་སྦྱར་ཏེ། མདོ་ནི། བསམ་གཏན་
དང་གཟུགས་མེད་པའི་སྙོམས་པར་འཇུག་པ་འདི་དག་གིས་སྦྱིན་པའི་ཕར་ཕྱིན་ལ་སྤྱོད།
ཅེས་སོགས་སོ། །དེ་ནས་ཚོགས་གཉིས་ལ་སློབ་པའི་ཕྱིར་འཁོར་གསུམ་དག་པའི་སྦྱིན་
སོགས་ལམ་ཤེས་པའིའོ། །མདོ་ནི། སེམས་ཅན་ཐམས་ཅད་ཀྱིས་ཉོན་མོངས་པ་རབ་ཏུ་
སྤང་བའི་ཕྱིར་ཆོས་བསྟན་པར་བྱའོ། །སྙམ་པ་འདི་ནི། སེམས་དཔའ་ཆེན་པོའི་སྦྱིན་པའི་
ཕར་ཕྱིན་ནོ། །ཞེས་སོ། །དེ་ནས་དེ་ཁོ་ན་ཉིད་ལ་ལྷག་པར་མོས་པའི་ཕྱིར་འཕགས་པའི་
ལམ་ལའོ། །མདོ་ནི། ཐེག་པ་ཆེན་པོ་ནི། རྣམ་པ་ཐམས་ཅད་དུ་བྱང་ཆུབ་ཀྱི་ཕྱོགས་ཀྱི་ཆོས་
སོ་བདུན་སྒོམ་པ་དང་ཞེས་སོ། །དེ་ནས་གཞན་དོན་བྱེད་པའི་བྱམས་པ་དང༌། སོགས་པ་
སྙིང་རྗེ་སོགས་ཚད་མེད་པ་བཞི་ལའོ། །མདོ་ནི། བྱམས་པ་དང་ལྡན་པའི་སེམས་ཡངས་པ།
，
-
--
།
ས
-3 5 2 -



བdབ།
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
རྒྱ་ཆེན་པོར་གྱུར་པ། མི་གཉིས་པ། ཚད་མེད་པ། འཁོན་མེད་པ། འགྲན་ཟླ་མེད་པ། སྒྲིབ་
པ་མེད་པ། གནོད་པ་མེད་པ། ཐམས་ཅད་དུ་སོང་བ། ཤིན་ཏུ་བསྒོམས་པ། ཕྱོགས་གཅིག་
གི་ལོ་ཀའི་ ཁམས་ཆོས་ཀྱི་དབྱིངས་ཀྱི་མཐའ་ཀླས་པ། ནམ་མཁའི་མཐའ་གཏུགས་པ་
ཐམས་ཅད་དང་ལྡན་པ་ཞེས་སོགས་ཏེ། དགུ་དང༌། གཉིས་དང། གཉིས་ནི། སེམས་ཅན་
དང་། ཆོས་དང་། དམིགས་པ་མེད་པ་ལ་དམིགས་པའི་ཚད་མེད་དོ། །དེ་ནས་གཞན་དོན་གྱི་
འཆིང་བ་སྤོང་བ་དམིགས་པ་མེད་པ་དང་ལྡན་པ་ལའོ། །མདོ་ནི། ཐེག་པ་ཆེན་པོ་ནི། གང་
ནང་སྟོང་པ་ཉིད་ཅེས་ཀྱང་དམིགས་པའི་ཚུལ་གྱིས་མ་ཡིན་ནོ། །ཞེས་སོ། །དེ་ནས་ལས་དང་
བྱ་བ་བྱེད་པོ་མི་དམིགས་པ་འཁོར་གསུམ་རྣམ་པར་དག་པ་ལའོ། །མདོ་ནི། སྦྱིན་པ་པོ་དང་
ལེན་པ་པོ་དང་སྦྱིན་པ་རྣམས་མི་དམིགས་པའི་ཚུལ་གྱིས་དམིགས་སུ་མེད་པ་དེ་ལྟར་ན་ཞེས་
སོགས་སོ། །དེ་ནས་རང་གི་བསྒྲུབ་བྱ་ལ་འབད་པའི་ཕྱིར་ཆེད་དུ་བྱ་བ་ལའོ། །མདོ་ནི། རྣམ་
མཁྱེན་ཉིད་དང་ལྡན་པའི་ཡིད་ལ་བྱ་བ་མ་འདྲེས་པས་སྒོམ་པར་རྣམ་པར་གཞིག་པའི་དོན་
དུ་བྱང་ཆུབ་ཀྱི་ཕྱོགས་ཀྱི་ཆོས་སོ་བདུན་དེ་མི་དམིགས་པའི་ཚུལ་གྱིས་སྒོམ་ཞེས་སོ། །དེ་
ནས་གཞན་གྱི་སེམས་ཤེས་པ་ལ་སོགས་པ་ལ་བརྩོན་པར་བྱེད་པས་མངོན་ཤེས་དྲུག་ལའོ།།
མདོ་ནི། མངོན་པར་ཤེས་པ་ཐམས་ཅད་ཡོངས་སུ་རྫོགས་པའི་ཕྱིར་ན་སེམས་ཅན་ཡོངས་སུ་
སྨིན་པར་བྱེད་དོ། །ཞེས་སོ། །དེ་ཐོབ་ནས་སངས་རྒྱ་བར་སྤྲོ་བས་རྣམ་པ་ཀུན་མཁྱེན་ཚུལ་
ལའོ། །མདོ་ནི། རྣམ་མཁྱེན་ཉིད་ཐོབ་ནས་ཀྱང་ཆོས་ཀྱི་འཁོར་ལོ་བསྐོར་བར་བྱེད་དོ།།
ཞེས་སོ། །འགྲེལ་པ་རྟོག་པའི་རིམ་པས་ཡང་དག་པར་གནས་པའི་མཚན་ཉིད་ཅན་རྣམ་པ་
དགུ་ནི་ཆོས་ཅན། འཇུག་སྒྲུབ་ཡིན་ཏེ། གང་ཞིག་བསམ་གཏན་སོགས་ཐེག་ཆེན་པའི་ཆོས་
མཐའ་དག་སྦྱོར་བའི་བརྩོན་འགྲུས་ཀྱིས་གནོན་ཞིང་བགྲོད་པའི་ངོ་བོ་ཉིད་ཡིན་པའི་ཕྱིར་རོ།།
-
-3 53 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགུ་པོ་གང་ཞེ་ན། དང་པོ་ནི། ཡང་དག་པར་གནས་པའི་མཚན་ཉིད་ཅེས་ཐམས་
ཅད་ལ་སྦྱོར། བསམ་གཏན་དང་གཟུགས་མེད་པའི་སྙོམས་པར་འཇུག་པ་ལ་རྣམ་པ་དང་
རྟགས་དང་མཚན་མ་མི་དམིགས་པར་འཇུག་པ་སྟེ། འདིའི་མཐའ་དཔྱད་པ་ལ། ངོ་བོ་དང་།
ཡན་ལག་དང་། སྙོམས་པར་འཇུག་པ་དང་། ཉོན་མོངས་པ་དང་། རྣམ་བྱང་དང་། ཚད་དང་
དྲུག་གོ །ངོ་བོ་ནི། བསམ་གཏན་དང་པོ་ནི། འདོད་པའི་ཉོན་མོངས་དང་མི་ལྡན་ཞིང་འདོད་
པའི་དངོས་པོ་ལ་མི་དམིགས་པས་འདོད་པས་དབེན་པ། མི་དགེ་བའི་ཆོས་མཐའ་དག་གིས་
དབེན་ལ། འདོད་པའི་གཉེན་པོ་རྟོག་དཔྱོད་དང་ལྡན་པ། དབེན་པ་ལས་སྐྱེས་པ། ལུས་
སེམས་ཤིན་ཏུ་སྦྱངས་པའི་དགའ་བདེ་དང་ལྡན་པའོ། །གཉིས་པ་ནི། རྟོག་དཔྱོད་སེམས་
འཁྲུགས་བྱེད་ཀྱི་སྐྱོན་དུ་མཐོང་ནས་དེ་ལས་ལྡོག་སྟེ་གཡེང་བའི་དམིགས་པ་དང་བྲལ་ནས་
རྩེ་གཅིག་དཔྱོད་པའི་དམིགས་པ་དང་གཅིག་པས་ཞི་བ་དང་ནང་རབ་ཏུ་དང་བ། རྟོག་
དཔྱོད་དང་བྲལ་ཞིང་གླགས་མི་རྙེད་པས་སེམས་ཀྱི་རྒྱུད་གཅིག་ཏུ་གྱུར་པའོ། །གསུམ་པ་ནི།
དགའ་བ་ཡང་རགས་པ་ཉིད་ཀྱིས་བཏང་སྙོམས་སུ་བྱེད་པའི་ཕྱིར་དྲན་ཤེས་བཞིན་དང་ལྡན་
པའི་གཟུགས་དང༌། ཡིད་ཀྱི་ལུས་ཀྱི་བདེ་བ་དང་། ཤིན་ཏུ་སྦྱངས་པའི་བདེ་བ་དང་ལྡན་
པའོ། །བཞི་པ་ནི། བདེ་སྡུག་ཡིད་བདེ་མི་བདེ་དང་བྲལ་བ། དྲན་པ་དང་བཏང་སྙོམས་
ཡོངས་སུ་དག་པ་དང་ལྡན་པ། ཚོར་བ་བཏང་སྙོམས་པ་དང་ལྡན་པའོ། །གཟུགས་མེད་ནམ་
མཁའ་མཐའ་ཡས་ནི། སྔོན་པོ་སོགས་ཁ་དོག་དང་གྱང་དང་ར་བ་སོགས་སྒྲིབ་པ་དང་། ཁང་
བཟང་དང་སྐྱེད་མོས་ཚལ་སོགས་སྣ་ཚོགས་ཀྱི་འདུ་ཤེས་རྣམས་ལ་འདོད་ཆགས་དང་བྲལ་
བས་དེ་རྣམས་སྣང་བ་མེད་པས་ནམ་མཁའ་མཐའ་ཡས་སོ། །ཞེས་དམིགས་ཤིང་མོས་པའོ།།
རྣམ་ཤེས་ནི། ཤེས་པ་གང་གིས་ནམ་མཁའ་མཐའ་ཡས་སོ། །སྙམ་པའི་ཤེས་པ་དེ་ཁོ་ན་
- 3
5 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༢
མཐའ་ཡས་སོ་ཞེས་མོས་ཏེ། ཐམས་ཅད་དུ་ནམ་མཁའི་འདུ་ཤེས་བཟློག་སྟེ་སྒོམ་པའོ། །ཅི་
ཡང་ནི། རྣམ་ཤེས་མཐའ་ཡས་ལ་སོགས་གོང་དུ་སྐྱེད་པས་གཟུགས་ཅན་གཟུགས་མེད་ཀྱི་
དམིགས་པ་ཅི་ཡང་མ་རྙེད་ནས་མེད་དོ། །ཞེས་དམིགས་ཏེ་སྒོམ་པའོ། །སྲིད་རྩེ་ནི། ཅི་ཡང་
མེད་དོ། །སྙམ་པའི་འདུ་ཤེས་རགས་པར་མཐོང་ནས་ཟློག་ཅིང་། ཅི་ཡང་གི་འདུ་ཤེས་སྔར་
བཟློག་ཟིན་པས་འདུ་ཤེས་མེད། འདུ་ཤེས་ཕྲ་བ་མ་སྤངས་པར་ཡོད་པའོ། །གཉིས་པ་ལ།
བསམ་ གཏན་ དང་ པོ་ ལ་ ཡན་ལག་ ལྔ་སྟེ། རྟོག་དཔྱོད་གཉིས། འདོད་ པ་དང༌། གནོད་
སེམས་དང༌། འཚེ་བའི་རྟོག་པ་སྤོང་བས་གཉེན་པོའི་ཡན་ལག །དགའ་བདེ་གཉིས་ཕན་
ཡོན་གྱི་ཡན་ལག །སེམས་རྩེ་གཅིག་པ་ནི། དེ་གཉིས་ཀའི་གནས་ཀྱི་ཡན་ལག་སྟེ། ཏིང་ངེ་
འཛིན་ལ་བརྟེན་ནས་རྟོག་དཔྱོད་སོགས་གཉེན་པོ་འཇུག་ཅིང་ཕན་ཡོན་འབྱུང་བས་སོ།།
གཉིས་པ་ལ་ཡན་ལག་བཞི་སྟེ། ནང་རབ་ཏུ་དང་བ། རྟོགས་དཔྱོད་སྤོང་བས་གཉེན་པོ།
དགའ་བདེ་གཉིས་ཕན་ཡོན། རྩེ་གཅིག་པ་གནས་སོ། །གསུམ་པ་ལ་ཡན་ལག་ལྔ་སྟེ། དྲན་
པ་ཤེས་བཞིན་བཏང་སྙོམས་གསུམ། དགའ་བ་སྤོང་བས་གཉེན་པོ། བདེ་བ་ཕན་ཡོན། རྩེ་
གཅིག་པ་གནས་སོ། །བཞི་པ་ལ། ཡན་ལག་བཞི་སྟེ། དྲན་པ་བཏང་སྙོམས་གཡེང་བའི་
སྐྱོན་ཡོངས་སུ་དག་པ་གཉིས་ནི། བདེ་བ་སྤོང་བས་གཉེན་པོ། བདེ་སྡུག་གཉིས་ཀ་མ་ཡིན་
པ་ ཕན་ ཡོན། རྩེ་ གཅིག་ པ་ གནས་ སོ། །བཏང་སྙོམས་ གཅིག་ ཉིད། ཕན་ ཡོན་ གཉེན་
པོ་གཉིས་སུ་མི་རུང་ངོ༌། །ཞེ་ན། འདུ་བྱེད་བཏང་སྙོམས་གཉེན་པོ། ཚོར་བ་བཏང་སྙོམས་
ཕན་ཡོན་ཡིན་གྱི། གཅིག་མིན་ནོ། །གཟུགས་མེད་པ་རྣམས་ནི། ཡན་ལག་མི་འདྲ་བས་
འདའ་བ་མིན་ཏེ། ཐམས་ཅད་ཀྱི་ཡན་ལག་བཏང་སྙོམས་དང་རྩེ་གཅིག་པར་མཚུངས་པས་
སོ༑ ༑དམིགས་པ་ལས་ཡང་དག་པར་འདའ་བ་ཡིན་ལ་ཞི་རགས་ཀྱི་ཁྱད་ཡོད་དོ། །རས་
- 3 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡུག་ཆུ་ཞེང་མཉམ་ཡང་ཕྲ་སྦོམ་གྱི་ཁྱད་ཡོད་པ་བཞིན་ནོ། །གསུམ་པ་ནི། ཡིད་ལ་བྱེད་པ་
བདུན་གྱིས་བསམ་གཏན་དང་པོ་ལ་སྙོམས་པར་འཇུག་སྟེ། མཚན་ཉིད་རབ་ཏུ་རིག་པ་དང་།
མོས་པ་ལས་བྱུང་བ་དང་། རབ་ཏུ་དབེན་པ་དང་། དགའ་བ་སྡུད་པ་དང་། དཔྱོད་པ་དང་།
སྦྱོར་བའི་མཐའ་དང༌། སྦྱོར་བའི་མཐའི་འབྲས་བུ་ཡིད་ལ་བྱེད་པའོ། །དང་པོ་ནི། མཉམ་
པར་གཞག་པའི་ས་པའི་ཡིད་ལ་བྱེད་པས་ཉོན་མོངས་དང་དུས་ཁའི་ཉེས་དམིགས་ཤས་ཆེ་
ཞིང་རགས་པ་འདོད་པའི་དང་། དེ་ཆུང་ཞིང་ཞི་བ་བསམ་གཏན་དང་པོའི་མཚན་ཉིད་ཐོས་
བསམ་གྱི་རིག་པའོ། །གཉིས་པ་ནི། དེ་ནས་གཅིག་ཏུ་སྒོམ་པའི་རྣམ་པས་ཞི་རགས་ཀྱི་
མཚན་མ་ལ་དམིགས་པའི་ཞི་གནས་དང་། ལྷག་མཐོང་སྒོམ་ཞིང་རྟོག་དཔྱོད་ཀྱིས་ཞི་རགས་
སུ་མོས་པའོ། །གསུམ་པ་ནི། གོམས་པ་ཉོན་མོངས་པ་ཆེན་པོ་གསུམ་སྤོང་བའི་ལམ་མོ།།
བཞི་པ་ནི། སྤོང་བ་ལ་དགའ་བས་ཉོན་མོངས་པ་འབྲིང་སྤངས་ཏེ། དབེན་པའི་དགའ་བདེ་
ཆུང་དུས་རེག་ལ། དུས་དུས་སུ་དད་པས་སྨགས་པ་དང་གཉིད་དང་རྒོད་པ་དང་བྲལ་བར་བྱ་
བའི་ཕྱིར་རབ་ཏུ་དགའ་བར་བྱེད་པའོ། །ལྔ་པ་ནི། འདོད་པའི་ཉོན་མོངས་སྤངས་སམ། མ་
སྤངས་ཤེས་པའི་དོན་དུ་སྡུག་པའི་མཚན་མ་ཡིད་ལ་བྱེད་པ་ལ་སོགས་པས་སྐྱེ་མི་སྐྱེ་རྟོག་
པའོ། །དྲུག་པ་ནི། དེ་ནས་ཉོན་མོངས་པ་ཆུང་ངུ་གསུམ་སྤང་བར་བྱ་བའི་ཕྱིར་དང་པོའི་
དངོས་གཞི་ལ་ཐུག་གི་བར་དུ་གཉེན་པོ་སྒོམ་པ་སྟེ། དྲུག་པོ་ཉེར་བསྡོགས་ཡིན་ལ། དེ་ལ་
བརྟེན་ནས་ཉོན་མོངས་པ་སྤོང་མི་ནུས་པ་མེད་པས་ན། མི་ལྕོགས་པ་མེད་པའོ། །བདུན་པ་
ནི༑ དང༌ པོའི་དངོས་གཞིའོ། །དེ་བཞིན་དུ་འོག་མ་རྣམས་དུ་ཁ་ཆེ་ཞིང་ཚེ་ཐུང་། གོང་མ་
རྣམས་དེ་ལས་ལྡོག་པས་རགས་པ་དང་ཞི་བས་སྤང་བྱ་དང་བླང་བྱར་ཤེས་ནས་དེའི་སེམས་
འཇོག་པ་དང་པོ། དེའི་འོག་ཏུ་ཡང་དག་པའི་སྦྱོར་བ་རྩོམ་པ་གཉིས་པ། འོག་མའི་ཉོན་
- 3 5 6 -



བཞག
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
མོངས་ཆེན་པོ་སྤོང་བ་གསུམ་པ། འབྲིང་སྤོང་བ་བཞི་པ། ཐོབ་པར་མངོན་པའི་ང་རྒྱལ་སྤོང་
བ་ལྔ་པ། ཆུང་ངུ་སྤོང་བ་དྲུག་པ། དེ་ལྟར་བསྒོམས་པའི་འབྲས་བུ་དངོས་གཞི་ཉམས་སུ་མྱོང་
བ་བདུན་པ་སྟེ། དེས་སྲིད་རྩེའི་བར་དུ་སྙོམས་པར་འཇུག་གོ །བཞི་པ་ནི། སྲེད་པ་ལྟ་བ་ང་
རྒྱལ་མ་རིག་པས་ཉོན་མོངས་པ་ཅན་དུ་གྱུར་པས་བསྒྲིབས་ལ་ལུང་དུ་མ་བསྟན་པར་འགྱུར་
རོ༑ ༑ལྔ་པ་ནི། དག་པའི་བསམ་གཏན་གཟུགས་མེད་ནི། དགེ་བའི་ཕྱིར་ཀུན་ནས་དཀྲིས་
པའི་དྲི་མ་དང་བྲལ་བས་རྣམ་བྱང་ཞེས་བྱ་ལ། རབ་ཀྱི་མཐའི་ཆ་ལས་བྱུང་བའི་བསམ་
གཏན་གཟུགས་མེད་ནི། ཡོན་ཏན་ཁྱད་པར་ཅན་མངོན་པར་བསྒྲུབ་པའི་ཕྱིར་འདོད་པ་
བཞིན་དུ་ལས་སུ་རུང་བས་མཆོག་ཏུ་འགྲོ་བར་བྱེད་པས་རྣམ་པར་དག་པ་ཞེས་བྱའོ། །དྲུག་
པ་ནི། ཡིད་ལ་བྱེད་པ་དེ་དག་ལ་ཆུང་འབྲིང་ཆེན་པོར་བསྒོམས་པས་བསམ་གཏན་བཞིའི་སྐྱེ་
བ་གསུམ་གསུམ་འགྲུབ་བོ། །གཟུགས་མེད་ན། གཞལ་མེད་ཁང་གི་གནས་གཞན་མེད་
པས་སྐྱེ་བའི་བྱེ་བྲག་མེད་ཀྱང་ཆུང་ངུ་ལ་སོགས་པར་བསྒོམས་པས་ཚེ་རིང་ཐུང་གིས་མཐོ་
དམན་དང་ཉོན་མོངས་མང་ཉུང་གི་བཟང་ངན་གྱི་ཁྱད་པར་ཡོད་དོ། །ལས་སུ་རུང་བའི་སྦྱིན་
པ་ལ་སོགས་པའི་ཕར་ཕྱིན་དྲུག་ལ་དང༌། མཐོང་བ་དང༌། སྒོམ་པ་དང་། མི་སློབ་པ་དང་
ཁྱད་པར་གྱི་ལམ་དང་ངོ༌། །མི་སློབ་ལམ་ལ་འཇུག་སྒྲུབ་མེད་ཅེས་ཨ་ཧྥུ་ཟེར་རོ། ། །
ཚད་མེད་ བཞི་ལ། རྒྱུ། ངོ་བོ། འབྲས་ བུའོ། །རྒྱུ་ནི། བདེ་ དང་ དུཁ་ དེ་ རྒྱུ་
ལས། །བྱང་ཆུབ་སེམས་དཔའི་སྙིང་རྗེ་སྟེ། །རྒྱུ་དང་བཤེས་གཉེན་རང་བཞིན་ལས། །བྱང་
ཆུབ་སེམས་དཔའི་སྙིང་རྗེའོ། །ཞེས་པ་བདེ་བ། དུ་ཁ། དེའི་རྒྱུ་བཏང་སྙོམས་རྣམས་སྙིང་
རྗེའི་དམིགས་རྐྱེན་ནོ། །གཞན་ནི། དབྱེ་བ་ལས་ཤེས་པར་བྱའོ། །རྒྱུ་རིགས་སམ། ཀུན་
གཞི་ས་བོན། བདག་རྐྱེན་དགེ་བའི་བཤེས་གཉེན། དེ་མ་ཐག་རྐྱེན་རིག་པའི་རང་བཞིན་ནོ།།
-3 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངོ་བོ་ལ། མཚན་མཚོན་གཞི་གསུམ་ལས། དང་པོ་ནི། བརྟན་པས་ཚངས་པའི་མི་མཐུན་
སྤངས། །རྣམ་པར་མི་རྟོག་ཡེ་ཤེས་ལྡན། །དམིགས་པ་རྣམ་པ་གསུམ་ལ་འཇུག །སེམས་
ཅན་རྣམས་ནི་ཡོངས་སྨིན་བྱེད། །ཅེས་པས། གནོད་སེམས་སོགས་མི་མཐུན་ཕྱོགས་སྤངས་
པ༑ གཉེན་པོ་མི་རྟོག་ཡེ་ཤེས་དང་ལྡན་པ། དམིགས་པ་སེམས་ཅན་དང་ཆོས་དང་དམིགས་
པ་མེད་པ་ལ་འཇུག་པ། བྱེད་ལས་སེམས་ཅན་སྨིན་པར་བྱེད་པ་ནི། །སྤྱིའི་མཚན་ཉིད་དོ།།
བྱེ་བྲག་ཏུ་བདག་རྐྱེན་བསམ་གཏན་ལ་བརྟེན་ནས་སེམས་ཅན་ཚད་མེད་པ་བདེ་བ་དང་
འཕྲད་པར་འདོད་པའི་ཏིང་ངེ་འཛིན་དང་ཤེས་རབ་བོ། །དེ་བཞིན་དུ་སྦྱར་ཏེ། དུབ་དང་
བྲལ་བར་འདོད་པ་དང༌། བདེ་བ་དང་མི་འབྲལ་བར་འདོད་པ་དང་། ཆགས་སྡང་གིས་ཀུན་
ནས་ཉོན་མོངས་པ་མེད་པར་འདོད་པའོ། །སེམས་ཅན་རྣམས་ལ་བརྩེ་བ་ཅན། །འཕྲད་དང་
བྲལ་བའི་དགོངས་པ་ཅན། །མི་འབྲལ་བ་ཡི་དགོངས་པ་ཅན། །ཕན་བདེའི་དགོངས་ཁྱོད་
ལ་ཕྱག་འཚལ། །ཞེས་སོ། །གཉིས་པ་ནི། ལྷ་ཚངས་པར་སྐྱེ་བའི་རྒྱུ་ཡིན་པས་ཚངས་པའི་
གནས་ སོ། །བྱེ་བྲག་ཏུ་འབུམ་ཊིཀ་ཏུ། སེམས་ཅན་ཚད་མེད་པ་ལ་དམིགས་པ་དང༌ །
ཚོགས་ཚད་མེད་པའི་རྒྱུར་གྱུར་པ་དང༌། ཆོས་ཚད་མེད་པ་ཐོབ་པའི་རྒྱུར་གྱུར་པ་དང་། ཡེ་
ཤེས་ཚད་མེད་པའི་སྤྱོད་ཡུལ་དུ་གྱུར་པའི་ཕྱིར་ཚད་མེད་པ་ཞེས་བྱའོ། །ཞེས་སོ། །
གསུམ་པ་ལ། གསུམ་དང༌། དྲུག་དང༌། བཅུར་དབྱེ་བའོ། །དང་པོ་ལ། སྤྱིའི་
དབྱེ་བ་དང༌། བྱེ་བྲག་གི་དབྱེ་བ་གཉིས་སོ། །དང་པོ་ལ། ལྟ་བ་དང་། ས་མཚམས་དང༌།
དམིགས་པ་དང་། བསམ་པའི་སྒོ་ནས་དབྱེ་བ་བཞིའོ། །དང་པོ་ནི། རྟག་གཅིག་རང་དབང་
ཅན་གྱི་སེམས་ཅན་ལ་དམིགས་པ་དང༌། གཟུང་འཛིན་གཉིས་བདེན་གྱི་སེམས་ཅན་ལ་
དམིགས་པ་དང༌། སྒྱུ་མ་ལྟ་ བུའི་ སེམས་ཅན་ལ་དམིགས་པ་གསུམ། སེམས་ཅན་དང༌།
-3
5 8 -



，
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། དོ༡༢
ཆོས་དང་། དམིགས་པ་མེད་པ་ལ་དམིགས་པའི་བྱམས་སོགས་གསུམ་མོ། །གཉིས་པ་ནི།
བློ་གྲོས་མི་ཟད་པའི་མདོ་ལས། ཐོག་མར་སེམས་བསྐྱེད་པའི་བྱང་སེམས་རྣམས་ཀྱི་བྱམས་
པ་ནི། སེམས་ཅན་ལ་དམིགས་པའོ། །སྤྱོད་པ་ལ་ཞུགས་པའི་བྱང་སེམས་རྣམས་ཀྱི་བྱམས་
པ་ནི། ཆོས་ལ་དམིགས་པའོ། །མི་སྐྱེ་བའི་ཆོས་ལ་བཟོད་པ་རབ་ཏུ་ཐོབ་པའི་བྱང་སེམས་
རྣམས་ཀྱི་བྱམས་པ་ནི། དམིགས་པ་མེད་པ་ལ་དམིགས་པའོ། །ཞེས་སོ། །ཐོག་མར་སེམས་
བསྐྱེད་པ་ནི། ཚོགས་སྦྱོར་བའོ། །སྤྱོད་པ་ལ་ཞུགས་པ་ནི། ས་བདུན་པའི་བར་རོ། །བཟོད་
པ་ཐོབ་པ་ནི། ས་བརྒྱད་པ་ཡན་ཆད་དོ། །གསུམ་པ་ནི། བརྟན་པ་རྣམས་ཀྱིས་དེ་དག་བདེ་
འདོད་དང་། །དུ་ཁཡིས་ཉམ་ཐག་དང་བདེ་བ་དང༌། །ཉོན་མོངས་ཅན་དང་དེ་དག་བསྟན་
བཅོས་དང༌། །དེ་ཡི་དེ་བཞིན་ཉིད་ལ་རབ་ཏུ་འཇུག །ཅེས་པས་བདེ་བ་འདོད་པ་ནས་ཉོན་
མོངས་ཅན་གྱི་བར་ལ་དམིགས་པ་སེམས་ཅན་ལ་དམིགས་ལ། ཚད་མེད་པ་དེ་དག་བསྟན་
པའི་ཆོས་ལ་འཇུག་པ་ཆོས་ལ་དམིགས་པ་དང་། སེམས་ཅན་དང་ཆོས་སུ་མི་རྟོག་པའི་ཕྱིར་
དེ་བཞིན་ཉིད་ལ་འཇུག་པ་དམིགས་པ་མེད་པ་ལ་དམིགས་པའོ། །བཞི་པ་ནི། བདེ་བ་དང་
ལྡན་ན་རེ་དགའ། ལྡན་པར་གྱུར་ཅིག །ལྡན་པར་བྱའོ། །སྙམ་པ་གསུམ། རྗེས་སུ་ཡི་རང་
དང༌། སྨོན་ལམ་དང་། གོ་ཆའི་ངོ་བོར་གྱུར་པའི་བྱམས་སོགས་གསུམ་མོ། །གཉིས་པ་ལས།
བྱམས་པ་གསུམ་ནི། མོས་སྤྱོད་དུ་སེམས་ཅན་ལ་དང་ས་བདུན་པའི་བར་དུ་དེ་བཞིན་ཉིད་
ལ་དང༌། ས་བརྒྱད་ཡན་ཆད་དམིགས་མེད་ལ་དམིགས་པའོ། །སྙིང་རྗེ་གསུམ་ནི། དུཁ་
ཅན་དང་། ཉེས་སྤྱོད་མང་བ་དང་། རྐྱེན་དང་མི་ལྡན་པས་རྣམ་པར་མ་གྲོལ་བའི་སེམས་ཅན་
ལ་དམིགས་ པ་ གསུམ་མོ། །དགའ་བ་གསུམ་ནི། སེམས་ཅན་བདེ་བ་དང་། བདག་གི་
ཚོགས་རྫོགས་པ་དང༌། དམ་པའི་ཆོས་ ཀྱི་ རོ་མྱང་བ་ལ་དམིགས་པའོ། །བཏང་སྙོམས་
- 3 5
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་ནི། སེམས་ཅན་གྱི་དོན་བྱ་བ་ལ་སྐལ་བ་ཡོད་མེད་ལ་དམིགས་པ་དང༌། ཚོགས་
རྫོགས་པར་བྱ་བ་ལ་དུས་དང་དུས་མ་ཡིན་པ་ལ་དམིགས་པ་དང་། རྙེད་པ་གྲགས་པ་བསྟོད་
པ་བདེ་བ་བཞི་དང༌། དེ་ལས་ལྡོག་པ་བཞི་སྟེ། ལོ་ཀའི་ཆོས་བརྒྱད་ལ་མཉམ་པ་ཉིད་དུ་
དམིགས་པའོ། །གཉིས་པ་ནི། ཕྱིན་དྲུག་གི་མི་མཐུན་ཕྱོགས་དང་ལྡན་པ་ལ་དམིགས་པ་
དྲུག་སྟེ་བཀྲེན་ལ་བརྩེ་དང་མ་རུངས་པ་ལ་བརྩེ། །ཀུན་འཁྲུགས་ལ་བརྩེ་བག་མེད་རྣམས་
ལ་བརྩེ། །ཡུལ་གྱི་གཞན་དབང་ཅན་ལ་སྙིང་རྗེ་དང་། །ལོག་པར་མངོན་པར་ཞེན་ལ་སྙིང་
རྗེའོ། །ཞེས་སོ། །གསུམ་པ་ནི། རབ་འབར་དགྲ་ཡི་དབང་དུ་སོང་། །དུབྷཁ་ཡིད་ནོན་མུན་
པས་བསྒྲིབས། །བགྲོད་དཀའི་ལམ་ལ་ཀུན་ཏུ་ཞུགས། །འཆིང་བ་ཆེ་དང་ཡང་དག་ལྡན།།
ཟས་ཆེན་དུག་དང་འདྲེས་ལ་ཞེན། །ལམ་ནི་རབ་ཏུ་སྟོར་གྱུར་པ། །ལམ་གོལ་རབ་ཞུགས་
སྟོབས་ཆུང་བའི། །སེམས་ཅན་རྣམས་ལ་སྙིང་རྗེའོ། །ཞེས་ཏེ། འདོད་ཁམས་ཀྱི་བདེ་བ་ལ་
ཆགས་པ་དང་། བདུད་ཀྱིས་བར་ཆད་བྱས་པ་དང་། དུ་ཁས་ཟིལ་གྱིས་ནོན་པ་དང༌། ལས་
རྒྱུ་འབྲས་ལ་རྨོངས་པ་དང་། རིགས་ཆད་དང་། མུ་སྟེགས་ཅན་དང༌། སྙོམས་འཇུག་གི་བདེ་
བ་ལ་ཞེན་པ་དང་། མངོན་པའི་ང་རྒྱལ་ཅན་དང་། རིགས་མ་ངེས་པ་ཐེག་དམན་ལ་ཞུགས་
པ་དང༌། བྱང་སེམས་ཚོགས་མ་རྫོགས་པ་སྟེ། བཅུ་ལ་དམིགས་པ་སྟེ། དྲུག་དང༌། བཅུར་
དབྱེ་ བ་ གཉིས་ སྙིང་ རྗེའི་ དབྱེ་ བའོ། །འབྲས་ བུ་ ལ་ གཉིས་ཏེ། མ་བསྒོམས་པའི་ཉེས་
དམིགས་དང༌། བསྒོམས་པའི་ཕན་ཡོན་ནོ། །དང་པོ་ནི། བྱང་ཆུབ་སེམས་དཔའི་གནོད་
སེམས་དང༌། །རྣམ་འཚེ་མི་དགའ་གནོད་སེམས་དང་། །འདོད་པའི་འདོད་ཆགས་དང་ལྡན་
པས། །ཉེས་དམིགས་རྣམ་པ་མང་ལ་རེག །ཅེས་ཏེ། ཚད་མེད་བཞི་མ་བསྒོམས་ན་བྱམས་
པའི་མི་མཐུན་ཕྱོགས་གནོད་སེམས། སྙིང་རྗེའི་རྣམ་འཚེ། དགའ་བའི་མི་དགའ་བ། བཏང་
.
ཐ3 6 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
སྙོམས་ཀྱི་གནོད་སེམས་དང༌། འདོད་ཆགས་ཀྱིས། རང་དང་གཞན་གཉིས་ཀ་ལ་གནོད་
ཅིང༌། མཐོང་ཆོས་ལ་ཚུལ་ཁྲིམས་ཉམས་པ་དང་བཅས་པས་བདག་ཉིད་འགྱོད་པ་དང་།
གཞན་གྱིས་རྙེད་པ་མི་སྟེར་བ་དང་། ལྷ་དང་སྟོན་པས་སྨོད་པ་དང་། གྲགས་ངན་འབྱུང་ངོ་།།
ཕྱི་མ་ལ་མི་ཁོམ་པར་སྐྱེའོ། །ཚེ་འདི་ལ་ཐོབ་པའི་ཡོན་ཏན་དང་། མ་ཐོབ་པ་ཕྱི་མར་ཐོབ་
པ་ཀུན་ཉམས་པས་ཡིད་ལ་དུ་ཁ་ཆེན་པོ་ཐོབ་སྟེ། ཉོན་མོངས་རྣམས་ཀྱིས་བདག་འཇོམས་
སེམས་ཅན་འཇོམས་ཤིང་ཚུལ་ཁྲིམས་འཇོམས། །ཉམས་བཅད་རྙེད་པ་དམན་ཞིང་སྲུང་
དང་དེ་བཞིན་སྟོན་པས་སྨད། །རྩོད་བཅས་མི་སྙན་དེ་ནི་གཞན་དུ་མི་ཁོམ་གནས་སུ་སྐྱེ།།
ཐོབ་དང་མ་ཐོབ་ཉམས་པས་ཡིད་ལ་དུཝཁ་ཆེན་པོ་ཐོབ། །ཅེས་སོ། །གཉིས་པ་ལ་གསུམ་སྟེ།
གནས་སྐབས་ཀྱི་དང་། གཙོ་བོར་སྙིང་རྗེའི་དང༌། མཐར་ཐུག་གི་འབྲས་བུའོ། །དང་པོ་ནི།
ཚངས་པས་གནས་པས་གནས་པ་ཡི། །བློ་ལྡན་རྟག་ཏུ་འདོད་པར་སྐྱེ། །དེས་ནི་ཚོགས་
རྣམས་རྫོགས་བྱེད་ཅིང་། །སེམས་ཅན་རྣམས་ཀྱང་ཡོངས་སྨིན་བྱེད། །ཀུན་ཏུ་ཚངས་དང་མི་
འབྲལ་ལ། །དེ་ཡི་མི་མཐུན་ཕྱོགས་དང་བྲལ། །བག་མེད་གྱུར་ཀྱང་དེ་ཡི་རྐྱེན། །མི་ཟད་
པས་ཀྱང་མི་འགྱུར་རོ། །ཞེས་ཏེ། རྒྱུ་ཚངས་པའི་གནས་དེ་ལས་གང་འདོད་པའི་གནས་སུ་
སྐྱེ་བ་རྣམ་སྨིན། ཆོས་རྫོགས་པར་བྱེད་པ་བདག་འབྲས། སེམས་ཅན་སྨིན་པར་བྱེད་པ་སྐྱེས་
བུ་བྱེད་འབྲས། རྟག་ཏུ་དེ་དང་མི་འབྲལ་བ་རྒྱུ་མཐུན། མི་མཐུན་ཕྱོགས་གནོད་སེམས་
སོགས་དང་བྲལ་བ་བྲལ་འབྲས་སོ། །ཡང་ན། སྔར་བཤད་པའི་ཉེས་པ་དེ་དག་མེད་ཅིང་
འཁོར་བར་གནས་ཀྱང་དེའི་སྐྱོན་གྱིས་མ་གོས་པ་ཡིན་ནོ། །ཉེས་པ་འདི་ཀུན་བྱམས་སོགས་
ལ༑ ༑ལེགས་པར་གནས་ལ་མི་འབྱུང་སྟེ། །ཉོན་མོངས་ཅན་མིན་སེམས་ཅན་གྱི། །དོན་དུ་
འཁོར་བ་ཡོངས་མི་གཏོང་། །ཞེས་སོ། །གཉིས་པ་ནི། སྙིང་རྗེའི་རྩ་བ། བཟོད་པའི་སྡོང་པོ།
- 3 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་དོན་བྱ་བར་སེམས་པའི་ཡལ་ག །སྨོན་ལམ་གྱི་ལོ་མ་སྐྱེ་བ། བཟང་པོའི་མེ་ཏོག་
སེམས་ཅན་སྨིན་པར་བྱེད་པའི་འབྲས་བུ་སྟེ། སྙིང་རྗེ་དང་ནི་བཟོད་དང་སེམས་པ་དང༌།།
སྨོན་ལམ་སྐྱེ་བ་སེམས་ཅན་ཡོངས་སྨིན་བྱེད། །དང་པོ་རྩ་བ་ཐ་མ་འབྲས་མཆོག་ལྡན། །འདི་
ནི་ སྙིང་ རྗེ་ཆེན་པོའི་ལྗོན་ཤིང་ཡིན། །ཞེས་སོ། །གསུམ་པ་ནི། རྣམ་མཁྱེན་གྱི་ཡེ་ཤེས་ཏེ།
རྣམ་སྣང་མངོན་བྱང་ལས། གསང་བའི་བདག་པོ། ཐམས་ཅད་མཁྱེན་པའི་ཡེ་ཤེས་དེ་ནི།
སྙིང་རྗེའི་རྩ་བ་ལས་བྱུང་བས་ན། བྱང་ཆུབ་ཀྱི་སེམས་ཀྱི་རྒྱུ་ལས་བྱུང་བ་ཡིན། ཐབས་ཀྱི་
མཐར་ཕྱིན་པ་ཡིན་ནོ། །ཞེས་སོ། །ཆོས་ཐམས་ཅད་མི་དམིགས་པ་དང་ལྡན་པ་དང་། ཕྱིན་
དྲུག་གི་དངོས་པོ་ཐམས་ཅད་ལ་འཁོར་གསུམ་རྣམ་པར་དག་པ་དང་། ཆེད་དུ་བྱ་བ་གསུམ་
དང༌། ཨ་བྷ་ནི། བསྒོམ་བྱ་སྒོམ་བྱེད་སྒོམ་པ་མི་དམིགས་པའི་ཆེད་དུ་བྱས་ཏེ་སྒོམ་ཞེས་པའོ།།
ཞིང་སྣ་ཚོགས་སུ་འགྲོ་བ་སོགས་བྱེད་པའི་མངོན་པར་ཤེས་པ་དྲུག་དང་རྣམ་མཁྱེན་ཉིད་
དག་ལའོ། །
གསུམ་པ་ལ་གཉིས་ཏེ། ཚོགས་སྒྲུབ་བཅུ་བདུན་སྤྱིར་བསྟན་པ་དང༌། རྟོགས་
དཀའ་བ་བྱེ་བྲག་ཏུ་བཤད་པའོ། །དང་པོ་ལ་གསུམ་ལས། སྔ་འགྲེལ་ནི། དེ་ལྟར་འཇུག་
པའི་སྒྲུབ་པ་བྱས་པ་ལ་ཚོགས་སྐྱེ་བས་སྒྲུབ་པ་གསུམ་པ་བྱང་ཆུབ་དངོས་སུ་སྒྲུབ་པའི་
ཚོགས་ཀྱི་སྒྲུབ་པ་བསྟན་ནོ། །རྩ་བ་ལ། ཤེས་པར་བྱ་ཞེས་དྲང་ངོ༌། །གང་ན། བརྩེ་བ་སྙིང་
རྗེ་དང༌། སྦྱིན་པའི་ཕར་ཕྱིན་དང༌། སོགས་པ་ཚུལ་ཁྲིམས་ལ་སོགས་པ་དྲུག་སྟེ། གོང་འོག་
ཏུ་དམིགས་བསལ་མ་སྨོས་པ་རྣམས་དེ་བཞིན་དུ་ཤེས་པར་བྱའོ། །ཞི་གནས་ཏིང་ངེ་འཛིན་
དང༌། ལྷག་མཐོང་ཤེས་རབ་དང་བཅས་པ་དང༌། དེ་གཉིས་ཟུང་དུ་འབྲེལ་བའི་ལམ་གང་
ཡིན་པ་དང༌། ཐབས་ལ་མཁས་པ་གང་ཡིན་པ་དང༌། སྟོང་ཉིད་རྟོགས་པའི་ཡེ་ཤེས་དང་།
-3 6 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཏིང་ངེ་འཛིན་གྱི་འབྲས་བུ་བསོད་ནམས་དང༌། ཕྱོགས་མཐུན་སོགས་ལམ་དང་། གཟུངས་
བཞི་དང༌། རབ་དགའ་སོགས་ས་བཅུ་དང༌། གཉེན་པོ་བརྒྱད་དེ། བཅུ་བདུན་པོ་དེའོ། །ཇི་
ལྟར་ན། ཚོགས་ཀྱི་སྒྲུབ་པའི་རིམ་པ་ཡིན་པར་རོ། །འགྲེལ་པ་ལ། ངོ་བོ། ངེས་ཚི་གྲངས་
ངེས་གསུམ་མོ། །ངོ་བོ་ལ། སྒྲུབ་ཅེས་དྲང་ངོ༌། །གང་ན། ཐེག་པ་ཆེན་པོའི་དོན་སེམས་
བསྐྱེད་སོགས་སམ། བྱང་ཆུབ་ཆེན་པོ་མཐའ་དག་གོ །ཇི་ལྟར་ན། དོན་དམ་པར་སྒྲུབ་པ་
མེད་ཀྱང་ཡང་དག་པའི་ཀུན་རྫོབ་བདེན་པ་ལས་མི་འདའ་བར་སྒྱུ་མ་ལྟ་བུའི་ཚུལ་དུའོ།།
གང་གིས་ན། བཅུ་བདུན་པོ་རྣམས་མི་དམིགས་པར་རྟོགས་ཏེ་སྒྲུབ་པས་སོ། །བཅུ་བདུན་པོ་
གང་ཞེ་ན། མདོ་ནི། བཅོམ་ལྡན་འདས། གོ་ཆ་ཆེན་པོ་བགོས་པ། གོ་ཆ་ཆེན་པོ་བགོས་པ་
ཞེས་བགྱི་ན། ཇི་ལྟར་ན། སེམས་དཔའ་ཆེན་པོ་གོ་ཆ་ཆེན་པོ་བགོས་པ་ཞེས་བགྱི་བ་ལགས་
ཞེས་ཞུས་པའི་ལན་དུ། ཚོགས་དང་པོ་བཅུ་གསུངས་པ་ལ། བྱང་ཆུབ་སེམས་དཔའི་སྙིང་རྗེ་
ནི༑ ༑མཉམ་པར་ཤེས་བྱ་དེ་བསམ་ཕྱིར། །སྒྲུབ་ཕྱིར་འདོད་ཆགས་བྲལ་ཕྱིར་དང༌། །མི་
དམིགས་ཕྱིར་དང་དག་ཕྱིར་རོ། །ཞེས་ཏེ། ཚོར་བ་གསུམ་ག་དུ་ཁར་མཉམ་པར་རྟོགས་པ་
དང༌། སེམས་ ཀྱིས་ སྙིང་རྗེ་བ་དང༌། ཡོངས་སྐྱོབ་དང༌། འཚེ་བ་སྤངས་པ་དང༌། བདག་
གཞན་སྙིང་རྗེ་གསུམ་མི་དམིགས་པ་དང་། མི་སྐྱེ་བའི་ཆོས་ལ་བཟོད་པའི་ཕྱིར་སྙིང་རྗེ་ཆེན་
པོ་ སྟེ། མདོ། སེམས་ཅན་དམྱལ་ བ་ པ་ རྣམས་ ཀྱི་ དུས་ཁ་ རབ་ཏུ་བཅིལ་ནས་ དེ་ བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་ཕྱག་འཚལ་ལོ།།
ཞེས་སྒྲ་བརྗོད་དོ། །ཞེས་སོ། །སྦྱིན་པའི་ཕར་ཕྱིན་ཏེ། མདོ་ནི། ཟས་འདོད་པ་རྣམས་ལ་
ཟས་ཞེས་སོགས་སོ། །ཚུལ་ཁྲིམས་ནི། མདོ་ནི། ཤཱི་ལའི་ ཕར་ ཕྱིན་ལ་གནས་ཤིང་ཞེས་
སོགས་ནས་སེམས་ཅན་རྣམས་དགེ་བ་བཅུའི་ལས་ཀྱི་ལམ་ལ་རབ་ཏུ་འགོད་དོ། །ཞེས་
- 36 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་སོ། །བཟོད་པའི་ཕར་ཕྱིན་ཏེ། མདོ་ནི། བཟོད་པའི་ཕར་ཕྱིན་ལ་གནས་ཤིང་སེམས་
ཅན་ཐམས་ཅད་ཀྱང་བཟོད་པའི་ཕར་ཕྱིན་ལ་སྦྱོར་ཞིང་འཇོག་ལ་རབ་ཏུ་འགོད་དོ། །ཞེས་
སོགས་སོ། །བརྩོན་འགྲུས་དང༌། བསམ་གཏན་དང༌། ཤེས་རབ་གསུམ་གྱི་མདོ་འདོན་པ་
བསྒྱུར་ལ་བཤད་དོ། །ཡང་དག་གནས་པ་ལ་བརྟེན་ནས། །སེམས་ལ་སེམས་ནི་འཇོག་ཕྱིར་
དང༌། །ཆོས་རབ་རྣམ་པར་འབྱེད་པའི་ཕྱིར། །ཞི་གནས་དང་ནི་ལྷག་མཐོང་ཡིན། །ཞེས་
པས་ཏིང་ངེ་འཛིན་ལ་བརྟེན་ནས་སེམས་ལ་སེམས་འཇོག་པའི་ཚུལ་གྱི་གཞན་དོན་དང༌།
ཕར་ཕྱིན་ལ་རྩེ་གཅིག་པའི་ཞི་གནས་ཏེ། མདོ་ནི། རྣམ་མཁྱེན་ཉིད་དང་ལྡན་པའི་སེམས་
ཀྱིས་གནས་ཤིང་སེམས་བསྐྱེད་པ་གཞན་གྱི་གོ་མི་འབྱེད་དེ་ཞེས་སོ། །ཆོས་རབ་ཏུ་འབྱེད་
པའི་ལྷག་མཐོང་སྟེ། མདོ་ནི། རང་གི་མཚན་ཉིད་སྟོང་པ་ཉིད་ཀྱི་སླད་དུ་གོ་ཆ་མ་མཆིས་པའི་
གོ་ཆ་བགོས་པར་རིག་པར་བགྱིའོ། །ཞེས་སོ། །ཤེས་རབ་དང་སྙིང་རྗེ་ཟུང་དུ་འབྲེལ་བའི་
ལམ་སྟེ། མདོ་ནི། མ་བཅིངས་མ་གྲོལ་བ་དེའི་རྣམ་མཁྱེན་ཉིད་དུ་མངོན་པར་རྫོགས་པར་
འཚང་རྒྱ་བར་འགྱུར་རོ། །ཞེས་སོ། །དེ་ནས་ཐེག་པ་ཆེན་པོ་གང་ལགས་ཞེས་ཞུས་པའི་ལན་
དུ༑ ལྔ་གསུངས་ཏེ། སངས་རྒྱས་ཆོས་རྣམས་རྫོགས་བྱ་དང༌། །སེམས་ཅན་རྣམས་ཡོངས་
སྨིན་བྱ་དང༌། །མྱུར་ཐོབ་བྱ་བ་འགྲུབ་པ་དང༌། །ལམ་རྒྱུན་མི་གཅོད་པ་ལ་མཁས། །བྱང་
ཆུབ་སེམས་དཔའི་ས་ཀུན་ལ། །ཐབས་ནི་མཚུངས་པ་མེད་པ་སྟེ། །ཐབས་མཁས་དེ་ལ་
བརྟེན་ནས་ནི། །དེ་དག་དོན་ཀུན་སྒྲུབ་པར་བྱེད། །ཅེས་པས། མི་རྟོག་པའི་ཡེ་ཤེས་དང་།
བསྡུ་བའི་དངོས་པོ་བཞི་དང་། བཤགས་པ་རྗེས་སུ་ཡི་རང་བ་གསོལ་བ་བསྔོ་བ་བཞི་དང་།
གཟུངས་དང་ཏིང་ངེ་འཛིན་གྱི་སྒོ་གཉིས་དང་། མི་གནས་པའི་མྱང་འདས་ཏེ། ཐབས་ལྔ་པོ་
ལ་མཁས་པས་དོན་ཐམས་ཅད་སྒྲུབ་པ་སྟེ། མདོ་ནི། ཕྱི་ནང་གི་དངོས་པོ་ཡོངས་སུ་གཏོང་
-3 6 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
སྟེ༑ དེ་ ཡང་ སེམས་ ཅན་ཐམས་ཅད་དང་ ཐུན་མོང་དུ་ བྱས་ནས་ བླ་མེད་བྱང་ཆུབ་ཏུ་
མི་དམིགས་པའི་ཚུལ་གྱིས་ཡོངས་སུ་བསྔོའོ། །ཞེས་སོ། །འོག་ནས་སྟོན་པའི་ཡེ་ཤེས་ཏེ།
མདོ་ནི། ཐེག་ཆེན་ནི། འདི་ལྟ་སྟེ། ནང་སྟོང་པ་ཉིད་སོགས་སོ། །བསོད་ནམས་མང་པོ་སྐྱེ་
བའི་རྒྱུ་ཏིང་ངེ་འཛིན་ནོ། །མདོ་ནི། ཐེག་པ་ཆེན་པོ་ནི། འདི་ལྟ་སྟེ། དཔའ་བར་འགྲོ་བའི་
ཏིང་ངེ་འཛིན་དང་སོགས་སོ། །མཐོང་བ་དང་། སོགས་པ་སྒོམ་པ་ལ་སོགས་པའི་ལམ་སྟེ།
མདོ་ནི། ཐེག་པ་ཆེན་པོ་ནི། འདི་ལྟ་སྟེ། དྲན་པ་ཉེ་བར་བཞག་པ་བཞི་དང་སོགས་སོ།།
ཚིག་དང༌། སོགས་པ་དོན་དང༌། གསང་སྔགས་དང་། བཟོད་པའི་རྒྱུའི་གཟུངས་ཏེ། མདོ་
ནི༑ ཨ་ཞེས་བྱ་བ་ནི། མ་སྐྱེས་པའི་ཕྱིར་ཆོས་ཐམས་ཅད་ཀྱི་སྒོའོ། །ཞེས་སོགས་ཏེ།
འདི་ལ་གསུམ། ངོ་བོ། དབྱེ་བ། བྱེད་ལས་སོ། །དང་པོ་བཟོད་པའི་གཟུངས་ནི།
ཨ་ར་པ་ཙ་ལ་སོགས་པའི་ཡི་གེའི་དོན་དེ་བཞིན་ཉིད་དུ་སྒྲོ་བཏགས་ནས་བསྒོམས་པས་སྒོམ་
པ་ཡོངས་སུ་རྫོགས་པ་ན། ཡི་གེ་དེའི་དོན་དོན་དམ་པ་ལ་བཟོད་པ་སྐྱེ་སྟེ། དཔེར་ན། ཨ་སྐྱེ་
བ་མེད་པའི་དོན་དུ་སྒྲོ་བཏགས་ཏེ་བསྒོམས་པས་སྒོམ་པ་རྫོགས་པ་ན། ཆོས་ཐམས་ཅད་སྐྱེ་
མེད་དུ་རྟོགས་པའི་བཟོད་པ་སྐྱེ་སྟེ། དེ་ནི། ཆོས་ཐམས་ཅད་ཀྱི་གནས་ལུགས་རྟོགས་པའི་
སྒོ་སྟེ། ཐབས་ཡིན་ནོ། །གཞན་ཡང་ཨི་ཊི་མི་ཊི་ལ་སོགས་པའི་སྔགས་དེ་དག་གི་བརྗོད་བྱ་
གང་ཡིན་བསམ་པས། དེ་ལ་བརྗོད་བྱ་གང་ཡང་མི་མཐོང་ངོ༌། །དེ་ནས་བརྗོད་བྱ་དང་བྲལ་
བ་ཉིད་དེའི་བརྗོད་ བྱ་ ཡིན་ནོ། །སྙམ་ཞིང༌། དེ་བརྗོད་བྱ་དང་བྲལ་བར་མོས་ཏེ། ཆོས་
ཐམས་ཅད་ཀྱང་བརྗོད་པ་དང་བརྗོད་པར་བྱ་བའི་རང་བཞིན་དང་བྲལ་བ། བརྗོད་དུ་མེད་
པར་བསྒོམས་པས་ཆོས་ཐམས་ཅད་ཀུན་བཏགས་ཀྱིས་སྟོང་པར་མཐོང་ངོ༌། །དེ་མཐོང་ན་
ཆོས་ཐམས་ཅད་བརྗོད་དུ་མེད་པར་རྟོགས་པས་དགའ་བ་ཆེན་པོ་སྐྱེ་སྟེ། དེ་ནི་གཟུངས་ཏེ།
- 3 $ 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུའོ། །དེ་ནས་དེ་མ་ཐག་ཏུ་ས་དང་པོའི་ཡེ་ཤེས་དང་མཐུན་པའི་དོན་དམ་པའི་ཆོས་རྣམས་
ལ་བཟོད་པའི་བཟོད་པ་སྐྱེའོ། །དེ་ནི། གཟུངས་ཀྱི་བཟོད་པ་ཡིན་ལ། སྦྱོར་ལམ་ན་ཡོད་དོ།།
ཚིག་གི་གཟུངས་ནི། ས་ཐོབ་ནས་སངས་རྒྱས་དང་བྱང་སེམས་ཐམས་ཅད་ཀྱིས་བསྟན་པའི་
ཆོས་མིང་དང་ཚིག་དང་ཡི་གེའི་ཚོགས་ཚད་མེད་པ་རྣམས་རིམ་པ་དེ་ཉིད་ཀྱིས་མ་བརྗེད་པར་
འཛིན་པའི་དྲན་པ་དང་ཤེས་རབ་སྟེ། མིང་གཞན་ཆོས་ཀྱི་གཟུངས་ ཞེས་བྱའོ། །དོན་གྱི་
གཟུངས་ནི། སྔར་བཟུང་བའི་ཆོས་རྣམས་ཀྱི་དོན་ཚད་མེད་པ་རྣམས་དུས་དཔག་ཏུ་མེད་
པར་མི་བརྗེད་པར་འཛིན་པའི་དྲན་པ་དང་ཤེས་རབ་བོ། །གསང་སྔགས་ཀྱི་གཟུངས་ནི།
བྱང་སེམས་ཏིང་ངེ་འཛིན་ལ་དབང་ཐོབ་པས་སྔགས་ཀྱི་ཡི་གེ་རྣམས་བྱིན་གྱིས་རློབ་སྟེ།
སྔགས་ཀྱི་ཡི་གེ་འདི་རྣམས་ཆོ་ག་འདི་ལྟ་བུས་སེམས་ཅན་རྣམས་ཀྱི་ཡམས་དང་། ཉེ་བར་
འཚེ་བ་དང༌། ནད་འགོ་བ་དང༌། འཁྲུགས་པ་ཐམས་ཅད་ཞི་བའི་ཆེད་དུ་དང༌། སྡིག་པ་
ཐམས་ཅད་དང༌། ངན་འགྲོ་ཐམས་ཅད་ཟད་པའི་ཆེད་དུ་གྲུབ་པར་གྱུར་ཅིག་ཅེས་དེ་ལྟར་
བྱིན་གྱིས་བརླབས་པས་དོན་དེ་རྣམས་ཆོ་གའི་ཁྱད་པར་དེས་འགྲུབ་སྟེ། དེ་ལྟར་བྱིན་གྱིས་
རློབ་པའི་ཡེ་ཤེས་དེ་སྔགས་མཚན་ཉིད་པ། དེའི་དམིགས་པར་བྱ་བ་ཡིན་པ་ཡི་གེ་དེ་དག་
བཏགས་པ་བ་ཡིན་ནོ། །གཞན་ཡང་། མནྟའི་སྒྲས་ཡེ་ཤེས་དང་སྙིང་རྗེ་ནི། དེ་ཉིད་ཤེས་པ་
དང༌། འགྲོ་བ་སྐྱོབ་པས་གསང་སྔགས་སོ། །དེ་ཉིད་མ་རིག་པ་སྤོང་ཞིང་། རིག་པ་སྐྱེད་པས་
རིག་སྔགས་ཞེས་ཀྱང་བྱའོ། །དེ་ཉིད་རྣམ་མཁྱེན་གྱི་གཞི་ཡིན་པས། གསང་སྔགས་ཀྱི་གཞི་
ཞེས་བྱའོ། །ཡི་གེ་རྣམས་དེའི་འབྲས་བུ་ཡིན་པས་དེར་བཏགས་པའོ། །གཉིས་པ་ལ། སྔོན་
གྱི་རྣམ་སྨིན་ལས་བྱུང་བ་དང༌། ཚེ་འདིར་མང་དུ་ཐོས་པ་ལས་བྱུང་བ་གཉིས་ཆུང་ངུ་དང་།
ཏིང་ངེ་འཛིན་ལ་བརྟེན་པ་ཆེན་པོ་ཡིན་ལ། དེའང་ས་ལ་མ་ཞུགས་པའི་ཆུང་ངུ་། ཞུགས་པ་
- 3
G
G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ལ་མ་དག་པ་ས་བདུན་པ་མན་ཆད་ཀྱི་འབྲིང་། ས་བརྒྱད་པ་ཡན་ཆད་ཀྱི་ཆེན་པོ་སྟེ། རྣམ་
སྨིན་ཐོས་ལ་གོམས་པ་དང༌། །ཏིང་ངེ་འཛིན་གྱི་གཟུགས་དག་ནི། །ཆུང་ངུ་དང་ནི་ཆེན་པོ་སྟེ།།
ཆེན་པོ་དེ་ཡང་རྣམ་པ་གསུམ། །ཞེས་སོ། །གསུམ་པ་ནི། ཆོས་གཞན་ལ་སྟོན་པ་དང་། རང་
གིས་འཛིན་པ་སྟེ། བྱང་ཆུབ་སེམས་དཔའ་ཡང་དང་ཡང་། །དེ་ལ་ཡང་དག་བརྟེན་ནས་ནི།།
རྟག་ཏུ་དམ་པའི་ཆོས་དག་ཀྱང༌། །སྟོན་ཅིང་རབ་ཏུ་འཛིན་པར་བྱེད། །ཅེས་སོ། །ས་དང་
གཉེན་པོ་གཉིས་འོག་ནས་འཆད་དོ། །གཉིས་པ་ནི། སམྦྷ་ར་ནི། ཚོགས་ཡིན་ལ། སཾ་བ་ནི།
ཡང་དག་པར་འགྲུབ་པ། བྷ་ནི། ངོ་བོ། ར་ནི། འཛིན་པ་སྟེ། སྔར་ལྟར་བསྒྲུབས་པས་ན།
སྙིང་རྗེ་དང༌། སོགས་པ་ཕྱིན་དྲུག་ལ་སོགས་པ་འདི་དག་གིས། གྲུབ་པ་ཆེན་པོའི་ངོ་བོ་བྱང་
ཆུབ་ཆེན་པོ་ཐོབ་པར་བྱེད་པའི་ངོ་བོས་སྒྲུབ་ཅིང་འཛིན་པར་བྱེད་པའི་ཕྱིར་ན། སྙིང་རྗེ་ལ་
སོགས་པ་བཅུ་བདུན་ནི། བྱང་ཆུབ་ཀྱི་རྒྱུའི་ཚོགས་རྫོགས་པར་བྱེད་པས་ན། ཚོགས་ཡིན་
པས་ཚོགས་ཀྱི་སྒྲུབ་པའོ། །འདི་དག་ཆོས་མཆོག་གི་འོག་ནའང་ཡོད་མོད་ཅེ་ན། ཚོགས་
ཙམ་ཞིག་ཡོད་ཀྱང་ནུས་པ་མཐུ་ཅན་དུ་གྱུར་པས་བྱང་ཆུབ་ལ་མངོན་སུམ་དུ་སྦྱོར་བའི་
ཚོགས་ཁྱད་པར་ཅན་ཆོས་མཆོག་ཆེན་པོ་ནས་ཡོད་ཀྱི། དེ་མན་ཆད་ན་མེད་དོ། །གསུམ་པ་
ནིཚོགས་སྒྲུབ་ཆོས་ཅན། རྣམ་པ་བཅུ་བདུན་དུ་ངེས་སོ། །དེ་བས་མང་མི་དགོས། ཉུང་ན་
མི་འདུ་བའི་ཕྱིར་རོ། །
གཉིས་པ་ལ་གསུམ་སྟེ། ཡེ་ཤེས་དང༌། ས་དང༌། གཉེན་པོའི་ཚོགས་བྱེ་བྲག་
ཏུ་བཤད་པའོ། །དང་པོ་ལ། ཡུལ་ཅན་ཡེ་ཤེས་ཀྱི་ས་མཚམས་དང༌། ཡུལ་སྟོང་ཉིད་བསྟན་
པ་ གཉིས་སོ། །དང་པོ་ལ། དགག་ གཞག་ སྤང་གསུམ་ ལས། དང་པོ་ནི། ཁ་ཅིག་ན་རེ།
སྟོང་ཉིད་ཉི་ཤུ་པོ་སྦྱོར་ལམ་དུ་སྤྱིའི་ཚུལ་དུ་རྟོགས། མཐོང་ལམ་དུ་མངོན་སུམ་གྱིས་གསར་
-
，
-3 ($ 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་རྟོགས། སྒོམ་ལམ་དུ་རྟོགས་ཟིན་སྒོམ། སངས་རྒྱས་ཀྱི་སར་ཡོངས་སུ་རྫོགས་ཀྱི། ཉི་ཤུ་
པོ་འདི་ཡོད་མེད་ཀྱི་ཁྱད་པར་མེད་དོ། །ཞེ་ན། མཐོང་ལམ་ན་ཆོས་ཅན། སྒྲིབ་གཉིས་བག་
ཆགས་དང་བཅས་པ་སྤངས་པ་དང༌། རང་བྱུང་ཉིད་ཡོད་པར་ཐལ། ཡེ་ཤེས་ཐ་མ་གསུམ་
ཡོད་པའི་ཕྱིར་རོ། ཁྱབ་པ་ཡོད་དེ། འགྲེལ་ཆེན་ལས། སྟོང་པ་ཉིད་གསུམ་པོ་འདི་དག་ནི།
ཉོན་མོངས་པའི་སྒྲིབ་པ་བག་ཆགས་དང་བཅས་པ་སྤངས་པའི་རྟེན་ཉིད་ཡིན་པའི་ཕྱིར་དང་
།
ཤེས་བྱའི་སྒྲིབ་པ་བག་ཆགས་དང་བཅས་པ་སྤངས་པའི་རྟེན་ཉིད་ཡིན་པའི་ཕྱིར་དང་། རང་
བྱུང་ཉིད་ཡིན་པའི་དོན་གྱིས་ན། སངས་རྒྱས་ཀྱི་ས་ལ་ཡིན་པར་ཤེས་པར་བྱའོ། །ཞེས་པས་
སོ༑ ༑འདོད་ན། མཐོང་ལམ་དུ་འགལ་ལོ། །གཉིས་པ་ནི། ཚོགས་སྒྲུབ་གཞན་བསལ་བ་དེ་
ལ༑ ཡེ་ཤེས་ཀྱི་ཚོགས་ནི། ཡུལ་སྟོང་པ་ཉིད་ཉི་ཤུ་ཡོད་པའི་བྱེ་བྲག་གིས་ཡེ་ཤེས་ཉི་ཤུ་ཡོད་
པ་ལས། ནང་དང༌། སོགས་ལ་ སྟོང་པ་ཉིད་དུ་རྟོགས་པའི་ཡེ་ཤེས་ཞེས་ཀུན་ལ་སྦྱར་ཏེ་
བཤད་པ་ནི། དང་པོ་ནང་དང་ཕྱི་དང་ཕྱི་ནང་གཉིས་ལ་གསུམ་ནི། སྦྱོར་ལམ་སྤྱི་ནའོ། །ཨ་
བྷུ་ནི། སེམས་དང་པོ་བསྐྱེད་པ་ནས་བརྩམས་ཏེ་ཡོད་དོ། །ཞེའོ། །སྟོང་པ་ཉིད་ནི། ཆོས་
མཆོག་ན་ཡོད་དེ། དེས་སྟོང་ཉིད་དུ་འཛིན་པའི་རྟོག་པ་སྤོང་བའི་ཕྱིར་རོ། །ཆེན་པོ་ནི། ཀུན་
ཏུ་འགྲོ་བའི་དོན་གྱིས་ས་དང་པོ་ལའོ། །དོན་དམ་པ་ནི། མཆོག་གི་དོན་གྱིས་ས་གཉིས་པ་
ལའོ། །འདུས་བྱས་ནི། རྒྱུ་མཐུན་པའི་དོན་གྱི་མཆོག་གི་ས་གསུམ་པ་ལའོ། །འདུས་མ་བྱས་
ནི༑ ཡོངས་སུ་འཛིན་པ་མེད་པའི་དོན་གྱིས་ས་བཞི་པ་ནའོ། །མཐའ་ལས་འདས་པ་ནི།
རྒྱུད་ཐ་དད་མེད་པའི་དོན་གྱིས་ས་ལྔ་པ་ནའོ། །ཐོག་མ་ད་ཐ་མ་མེད་པ་ནི། ཉོན་མོངས་དང་
རྣམ་བྱང་མེད་པའི་དོན་གྱིས་ས་དྲུག་པ་ནའོ། །དོར་བ་མེད་པ་ནི། ཐ་དད་མེད་པའི་དོན་
གྱིས་ས་བདུན་པ་ནའོ། །རང་བཞིན་དང་ཆོས་ཐམས་ཅད་གཉིས་ནི། འཕེལ་འགྲིབ་མེད་
-3
5 8 -



，
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
པའི་དོན་དང་། ཞིང་ཡོངས་སུ་དག་པ་ལ་དབང་བའི་རྟེན་ཡིན་པས་ས་བརྒྱད་པ་ནའོ། །རང་
གི་མཚན་ཉིད་དང་མི་དམིགས་པ་གཉིས་ནི། ཡེ་ཤེས་ལ་དབང་བའི་རྟེན་ཡིན་པས་ས་དགུ་
པ་ནའོ། །དངོས་པོ་མེད་པའི་ངོ་བོ་ཉིད་དང་། དངོས་པོ་གཉིས་ནི། ལས་ལ་དབང་བའི་རྟེན་
ཡིན་པས་ས་བཅུ་པ་ནའོ། །དངོས་པོ་མེད་པ་དང༌། རང་གི་ངོ་བོ་དང༌། གཞན་གྱི་ངོ་བོ་
གསུམ་ནི། ཉོན་སྒྲིབ་དང༌། ཤེས་སྒྲིབ་སྤངས་པའི་རྟེན་དང༌། རང་བྱུང་ཡིན་པས་སངས་
རྒྱས་ཀྱི་ས་ནའོ། །འདི་དག་ཨ་ཧྥུ་དང་འགྲེལ་ཆེན་ནས་བཤད་པ་ལྟར་བྲིས་པ་ཡིན་ནོ།།
ཡོད་མེད་ནི། གཙོ་ཆེ་བར་ཡོད་མེད་དོ། །གསུམ་པ་ལས། ས་དང་པོ་ལ་བདེན་བཞི་སྟོང་
ཉིད་དུ་རྟོགས་པ་མེད་པར་ཐལ། འདུས་བྱས་འདུས་མ་བྱས་སྟོང་ཉིད་དུ་རྟོགས་པ་མེད་
པའི་ཕྱིར་རོ་ཞེ་ན། རྟོགས་ཙམ་མེད་པའི་རྟགས་མ་གྲུབ་ལ། གཙོ་ཆེར་མེད་པ་ལ་ཁྱབ་པ་མ་
གྲུབ་བོ། །ཡང་སྟོང་ཉིད་ཉི་ཤུ་པོ་སྤྱིའི་ཚུལ་དུ་རྟོགས་སམ། མངོན་སུམ་དུ་རྟོགས། དང་པོ་
ལྟར་ན། སྦྱོར་ལམ་ན་ཀུན་ཡོད་པར་འགྱུར་ལ། གཉིས་པ་ལྟར་ན། གཅིག་ཀྱང་མེད་པར་
འགྱུར་རོ། །ཞེ་ན། བསྒོམས་པའི་སྟོབས་ཀྱིས་རྗེས་ཐོབ་ལ་དེ་དང་དེ་ལ་ངེས་པ་སྐྱེད་ནུས་སུ་
རྟོགས་པའམ། དེའི་སྤང་བྱ་སྤོང་ནུས་ཀྱིས་འཇོག་པས་སྐྱོན་མེད་དོ། །གཉིས་པ་ནི། སྟོང་
ཉིད་ཉི་ཤུ་པོ་གང་ཞེ་ན། ལན་འདིར་སྨྲས་པ་ནི། ནང་གི་སྐྱེ་མཆེད་དབང་པོ་དྲུག་ནི། དེ་ལ་
ཡོད་པའི་རང་བཞིན་མི་དམིགས་པས་ཚོགས་པར་གནས་པ་མེད་ལ། དེ་ལ་སྐྱེ་བ་དང་
འཇིག་པའང་མེད་པས་དང་། ཕྱི་རོལ་གཟུགས་སོགས་ཡུལ་གྱི་སྐྱེ་མཆེད་རྣམས་དེ་ལྟ་བུའི་
རང་བཞིན་ཡིན་པས་དང༌། སེམས་ཀྱིས་ཟིན་པས་ནང་ཡིན་ལ། དབང་པོས་མ་བསྡུས་པས་
ཕྱི་ཡིན་པ་གཉིས་ཀ་ནི། དབང་པོའི་རྟེན་གྱིས་བསྡུས་པ་རྣམས་རང་བཞིན་དེ་ལྟ་བུ་ཡིན་
པས་དང༌། ཆོས་ཐམས་ཅད་སྟོང་པ་ཉིད་དུ་རྟོགས་པའི་དངོས་པོ་ནི། སྟོང་པ་ཉིད་ཡིན་ལ།
，
-3 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ཉིད་དེའི་རང་གི་ངོ་བོས་སྟོང་པའི་ཕྱིར་དང་། ཕྱོགས་བཅུ་ནི། དབྱིབས་ཆེ་བས་ཆེན་པོ།
དེ་ཉིད་ནི། དེས་སྟོང་པས་དང་། མྱ་ངན་ལས་འདས་པའི་ལམ་ནི། དོན་དམ་པ། དེ་ནི་བྲལ་
བ་ཙམ་ཡིན་པས་དེའི་རང་བཞིན་གྱིས་སྟོང་པའི་ཕྱིར་དང་། རྒྱུ་རྐྱེན་ལས་སྐྱེས་པའི་ཁམས་
གསུམ་ནི། འདུས་བྱས། དེ་ནི་ཡོངས་སུ་མ་གྲུབ་པས་དེ་ཉིད་ཀྱིས་སྟོང་པའི་ཕྱིར་དང༌།
འདུས་བྱས་ལས་གཅིག་ཤོས་ཏེ། གཞན་སྐྱེ་འགག་གནས་འགྱུར་བཞི་དང་བྲལ་བ་འདུས་
མ་བྱས། དེ་ཉིད་དེར་གདགས་པའི་རྒྱུ་སྐྱེ་སོགས་མེད་པས་དེའི་རང་གི་ངོ་བོས་སྟོང་པའི་
ཕྱིར་དང༌། རྟག་ཆད་ཀྱི་མཐའ་ལས་འདས་པ་ནི། མཐར་འཇོག་བྱེད་དབུས་མ་གྲུབ་པས་
དེའི་རང་བཞིན་གྱིས་སྟོང་པས་དང་། འཁོར་བ་ཐོག་མ་དབུས་དང་ཐ་མ་རྣམས་ཆོས་ཉིད་ཀྱི་
རྗེས་སུ་སྐྱེས་པས་མཐའ་མེད་པའི་ཕྱིར་དེ་ཉིད་ཀྱིས་སྟོང་པས་དང་། དགེ་ཕྱོགས་སྤང་པ་
དང་བཏང་བ་ལས་ལྡོག་པ་དོར་བ་མེད་པ་དེ་ནི། དེར་གདགས་པའི་རྒྱུ་དོར་བ་མ་གྲུབ་པས་
དེའི་ངོ་བོས་ཀྱང་སྟོང་པ་དང༌། འཕགས་པ་ཐམས་ཅད་ཀྱིས་མ་བྱས་པ་ནི། རང་བཞིན། དེ་
ཉིད་འདུས་བྱས་དང་འདུས་མ་བྱས་ཀྱི་རྣམ་པར་འགྱུར་མི་འགྱུར་དང་བྲལ་བས་དེའི་ངོ་བོས་
སྟོང་པས་དང༌། འདུས་བྱས་དང་འདུས་མ་བྱས་ཀྱི་ཆོས་ཀུན་ཕན་ཚུན་ལྟོས་པས་བཞག་གི།
ཡོངས་སུ་གྲུབ་པ་མེད་པ་དེ་ཐམས་ཅད་རང་རང་གི་ངོ་བོས་སྟོང་པའི་ཕྱིར་དང་། ཆོས་སྐྱེ་བ་
དང༌། སོགས་པ་འགག་པ་སོགས་སྤྱི་དང༌། གཟུགས་སུ་རུང་བ་སོགས་ཁྱད་པར་གྱི་མཚན་
ཉིད་ནི། རང་གི་མཚན་ཉིད། དེ་དག་བཏགས་པ་ཙམ་ཡིན་པས་དེའི་ངོ་བོས་སྟོང་པས་དང་།
འདས་པ་དང་། སོགས་པ་ད་ལྟ་བ་ལ་སོགས་པ་རྣམས་ཕན་ཚུན་བཟློག་ན་མི་དམིགས་པས་
མི་དམིགས་པ། དུས་གསུམ་གྱི་ངོ་བོ་བཏགས་པ་ཙམ་ཡིན་པས་དེའི་ངོ་བོས་སྟོང་པས་དང་།
ལྡན་པ་སྟེ། སྦྱོར་བ་ལས་བྱུང་བའི་ཚོགས་པ་ནི། རྟེན་འབྲེལ་ཡིན་པའི་ཕྱིར་བདེན་པའི་
་
-3 7 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
དངོས་པོ་མེད་པའི་ངོ་བོ་ཉིད་ཡིན་ལ། དེ་ནི་ཚོགས་པ་ཙམ་གྱི་ངོ་བོ་ཡིན་པས་དེས་སྟོངས་
པས་དང༌། གཅིག་ཤོས་ཏེ། གཞན་ཉེ་བར་ལེན་པའི་མཚན་ཉིད་ཀྱི་ཕུང་པོ་ནི། ངོ་བོ་སྟེ།
དངོས་པོ་སྤུངས་པ་ནི། མེད་པའི་དོན་ཡིན་པས་དེས་སྟོང་པས་སོ། །དངོས་མེད་ནམ་མཁའ་
ལ་སོགས་པ་ནི། དངོས་པོའི་ཆོས་མེད་པ་ཙམ་ལ་བཏགས་པའི་ཕྱིར་དེའི་ངོ་བོས་སྟོང་པས་
དང་། འཕགས་པ་རྣམས་ཀྱིས་ཤེས་པ་དང་མཐོང་བས་མ་བྱས་པས་ན། རང་གི་ངོ་བོ་སྟོང་
པ་ཉིད་དང་། ཆོས་རྣམས་ཀྱི་ཆོས་ཉིད་བྱེད་པ་པོ་དོན་གཞན་གྱི་ངོ་བོ་ཉིད་ཀྱིས་སྟོང་པས་སོ།།
རང་རང་ངོ་བོས་སྟོང་པའི་ཕྱིར་ནི། ཐམས་ཅད་ལ་སྦྱར་ཟིན་ཏོ། །རྒྱུ་མཚན་དེ་དག་གིས་
འཕངས་པའི་རྒྱུ་མཚན་ཅན་ནང་སྟོང་པ་ཉིད་དོ། །ཞེས་སོགས་ཀུན་ལ་སྦྱར་རོ། །སྟོང་པ་
ཉིད་ནི་ཉི་ཤུར་ངེས་པར། ཆོས་ཅན་ཉི་ཤུར་ངེས་པའི་དབང་གིས་འདོད་དོ། །
གཉིས་པ་ལ། སྤྱི་གཞུང་གཉིས་ལས། དང་པོ་ནི། ས་ཞེས་པ། ཕྱི་རོལ་ཆོས་
ཅན་གྱིས་བསྡུས་པ་འབྱུང་བ་ས་དང་། རང་རིས་ཀྱི་སྡེས་བསྡུས་པ་ཐོས་པའི་ས་སྟ་བུ་དང་།
སྤང་བྱ་གཙོ་ཆེ་བ་ཁམས་གསུམ་ས་དགུ་ལྟ་བུ་དང་། ཡོན་ཏན་གྱི་རྟེན་བྱེད་པའི་ས་ལ་
སོགས་པ་ཡོད་པ་ལས། འདི་ལ་བདག་མེད་རྟོགས་པ་གང་ཞིག །ཉན་ཐོས་ཀྱི་ལམ་གྱི་རྟེན་
བྱེད་པ་དང་། རང་རྒྱལ་ལམ་གྱི་རྟེན་བྱེད་པ་ཉན་རང་གི་ས་ཡིན་ལ། དབྱེ་ན། དཀར་པོ་རྣམ་
པར་མཐོང་བ་ལ་སོགས་ལྔའམ། དྲུག་གོ །བྱང་སེམས་ཀྱི་ས་ནི། ཕལ་པ་དད་པ་དང་མོས་
སྤྱོད་ཀྱི་ས་དང༌། ཁྱད་པར་ཅན་འཕགས་པའི་སའོ། །འདི་ལ་གསུམ་ལས། མཚན་ཉིད་ནི།
རང་བཞིན་མེད་པར་མངོན་སུམ་དུ་རྟོགས་པའི་ཏིང་ངེ་འཛིན་དང་བཅས་པ་གང་ཞིག།
རྫོགས་པའི་བྱང་ཆུབ་ཀྱི་རྟེན་དུ་གྱུར་པའོ། །བྱེ་བྲག་ཏུ་ས་དང་པོའི་མཚན་ཉིད། གང་ཞིག།
སྟོང་པ་ཉིད་མཆོག་གསར་དུ་རྟོགས་པ་ཞེས་སོགས། སྟོང་པ་ཉིད་ནི་མཆོག་རྟོགས་ནས།།
- 3 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་པ་ནས། ས་ཡི་མཚན་ཉིད་ཤེས་པར་བྱ། །ཞེས་པའི་བར་གྱིས་ས་བཅུ་གཅིག་གི་མཚན་
ཉིད་བཤད་མོད་ཀྱི། མང་བས་འཇིགས་པས་མ་བྲིས་སོ། །མཚོན་བྱ་ནི། འབྱུང་པོ་དཔག་
མེད་འཇིགས་མེད་ཕྱིར། །དཔག་ཏུ་མེད་པ་དེ་དག་ལ། །ཕྱི་ཕྱིར་གོང་དུ་འགྲོ་ལྡན་ཕྱིར། །དེ་
དག་ཉིད་ནི་སར་འདོད་དོ། །ཞེས་སོ། །བྷུ་མི་ཞེས་པ་ས་ཡིན་ལ། དེ་ལ་བྷུ་ལས། བྷུ་ཏ་ནི།
འབྱུང་པོ་སྟེ། སེམས་ཅན། མི་ལ། ཨ་མི་ཏ་ཞེས་སྦྱར་ན། དཔག་ཏུ་མེད་པ། བྷུ་ལ་ཨ་བྷུ་
ཞེས་སྦྱར་ན། འཇིགས་པ་མེད་པ། ཡང་། ཨ་མི་ཏ་ནི། དཔག་ཏུ་མེད་པ་སྟེ། ཡོན་ཏན་ཚད་
མེད་པ་དང་ལྡན་པའི་ས་ལ། ཡང་བྷུ་ལ། བྷུ་ཡ་བྷུ་ཡ་ཞེས་བསྒྱུར་ན། ཕྱིར་ཕྱིར་ཏེ། ཡང་
ནས་ཡང་དུ། ཡང་མི་ལ། ག་ མི་ནི། འགྲོ་སྟེ། མདོར་ན། སེམས་ཅན་དཔག་ཏུ་མེད་པ་
རྣམས་ཀྱི་འཇིགས་པ་ཐམས་ཅད་སྤང་བར་བྱ་བའི་ཕྱིར་རེ་རེ་ལའང་ཡོན་ཏན་དཔག་ཏུ་མེད་
པ་དག་དང་ལྡན་པའི་ས་དེ་དག་ལ་ཡང་ཡང་ས་གོང་མར་འགྲོ་བ་དང་ལྡན་པས་སའོ། །དགེ་
བ་སྒྲུབ་པ་སྣ་ཚོགས་ལ། །དགའ་བས་རྟག་པར་ཐམས་ཅད་དུ། །གནས་ཕྱིར་བྱང་ཆུབ་
སེམས་དཔའ་ཡི། །ས་རྣམས་གནས་པ་ཡིན་པར་འདོད། །ཅེས་ཏེ། དགེ་བ་སྒྲུབ་པ་རྣམ་པ་
སྣ་ཚོགས་ལ་དགའ་བས་རྟག་པར་གནས་པས་ན་ས་དེ་དག་ལ་གནས་པ་ཞེས་བྱའོ།།
མཚན་གཞི་ལ། དབྱེ་བ་དངོས་དང༌། ཕྱེ་བའི་ཁྱད་པར་གཉིས་སོ། །དང་པོ་ལ། དབྱེ་གཞི།
བྱང་སེམས་འཕགས་པའི་ས་ཙམ་མོ། །དབྱེ་ངོ་བཅུའོ། །ཐ་དད། དངོས་པོ་ཐ་དད་ཡིན་ཏེ།
རྒྱུ་འབྲས་ཡིན་པས་སོ། །གྲངས་ངེས་ནི། སྦྱོང་བྱེད་ཀྱི་ཆོས་ཀྱི་ཁྱད་པར་བཅུ་ཡོད་པས་སྦྱང་
བྱ་ས་བཅུར་ངེས་ཏེ། འགྲེལ་ཆེན་ནས། མཐོང་ལམ་དང་། སྒོམ་པའི་ལམ་ལ་ཡོངས་སུ་སྦྱོང་
བའི་ཆོས་ཀྱི་དབྱེ་བས་རབ་ཏུ་དགའ་བ་ལ་སོགས་པའི་ས་བཅུར་རྣམ་པར་བཞག་གོ་ཞེས་སོ།།
གཉིས་པ་ལ། རྟགས་དང༌། ཡོན་ཏན་དང༌། སྐྱེ་བ་དང༌། སློབ་ཚུལ་དང༌ །
-3
7 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
སྤང་བྱ་དང༌། སྤྱོད་པ་དང་། སྤངས་རྟོགས་དང་། འབྲས་བུའི་ཁྱད་པར་དང་བརྒྱད་དོ། །དང་
པོ་ལ། ཞུགས་པ་དང་། རྨི་ལྟས་ཀྱི་རྟགས་གཉིས་ལས། དང་པོ་ནི། སྣང་དང་བཅས་དང་
མོས་པ་དང༌། །མ་ཞུམ་པ་དང་མི་དམན་ཉིད། །གཞན་དྲིང་མི་འཇོག་བདག་ཉིད་དང༌།།
ཐམས་ཅད་རབ་ཏུ་རྟོགས་པ་དང་། །ཀུན་ལ་སེམས་ནི་མཉམ་པ་དང༌། །དཀྲི་དང་རྗེས་སུ་
ཆགས་མེད་དང༌། །ཐབས་ཤེས་འཁོར་དུ་སྐྱེ་བ་ནི། །ཀུན་ལ་རྟགས་སུ་འདོད་པ་ཡིན།།
ཞེས་ཏེ། ས་གང་ལ་ཞུགས་པ་དེ་ལ་སྣང་བ་དང༌། མ་ཞུགས་པ་དེ་ལ་མོས་པ་དང་། ཟབ་
ཅིང་རྒྱ་ཆེ་བ་ལ་མ་ཞུམ་པ་དང༌། དཀའ་སྤྱད་ལ་སེམས་མི་དམན་པ་དང༌། རང་གི་ས་ལ་
གཞན་གྱི་དྲིང་མི་འཇོག་པ་དང་། ས་ཐམས་ཅད་སྒྲུབ་པ་ལ་མཁས་པ་དང་། བདག་གཞན་
མཉམ་པར་རྟོགས་པ་དང་། སྙན་པ་དང་མི་སྙན་པའི་སྒྲས་དཀྲིར་མི་བཏུབ་པ་དང་། རྒྱལ་
སྲིད་སོགས་ཀྱི་ཕུན་ཚོགས་ལ་ཆགས་པ་མེད་པ་དང༌། མི་དམིགས་པར་སངས་རྒྱས་པའི་
ཐབས་ཤེས་པ་དང༌། རྟག་ཏུ་སངས་རྒྱས་ཀྱི་འཁོར་དུ་སྐྱེ་བ་སྟེ། བཅུ་པོ་འདི་ས་ལ་ཞུགས་
པའི་རྟགས་སོ། །གཉིས་པ་ནི། གསེར་འོད་དམ་པ་ལས། བྱང་སེམས་ཀྱི་ས་དང་པོའི་སྔ་
ལྟས་ནི། སྟོང་གསུམ་གྱི་སྟོང་ཆེན་པོའི་ལོ་ཀའི་ཁམས་གཏེར་བྱེ་བ་ཕྲག་ཁྲིག་བརྒྱ་སྟོང་གིས་
ཡོངས་སུ་གང་བར་མཐོང་ངོ༌། །ཞེས་སོ། །དེ་བཞིན་དུ་སྦྱར་ཏེ། གཉིས་པའི། སྟོང་གསུམ་
གྱི་སྟོང་ཆེན་པོའི་ལོ་ཀའི་ཁམས་ལག་མཐིལ་ལྟ་བུར་གྱུར་པ་ལ་རིན་པོ་ཆེ་བྱེ་བ་ཕྲག་ཁྲིག་
བརྒྱ་སྟོང་དུ་མས་ལེགས་བར་བརྒྱན་པ་མཐོང་ངོ༌། །གསུམ་པའི། བདག་ཉིད་དཔའ་ཞིང་
ལག་ཆ་དང་གོ་ཆ་སྲ་བ་ཐོགས་ནས་ཕས་ཀྱི་རྒོལ་བ་ཐམས་ཅད་འདུལ་བ་མཐོང་ངོ༌། །བཞི་
པའི། ཕྱོགས་བཞི་ནས་རླུང་གི་དཀྱིལ་འཁོར་བཞིས་ཐམས་ཅད་དང་ལྡན་པའི་སའི་དཀྱིལ་
འཁོར་ལ་མེ་ཏོག་སྣ་ཚོགས་མངོན་པར་འཐོར་བ་མཐོང་ངོ༌། །ལྔ་པའི་རྒྱན་ཐམས་ཅད་ཀྱིས་
- 3 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྒྱན་པའི་བུད་མེད་ཀྱི་མགོ་ལ་མེ་ཏོག་ཙམ་པ་ཀའི་ཕྲེང་བ་འདོགས་པར་མཐོང་ངོ༌། །དྲུག་
པའི། རྫི་ང་ཐེམ་སྐས་བཞི་དང་ལྡན་པ། གསེར་གྱི་བྱེ་མ་བརྡལ་བ། རྙོག་པ་མེད་ཅིང་དྭངས་
ལ༑ ཡན་ལག་བརྒྱད་དང་ལྡན་པའི་ཆུས་ཡོངས་སུ་གང་བ་ལ་མེ་ཏོག་ཨུཏྤལ་དང་། ཀུ་མུ་ཏ་
དང༌། པདྨ་དཀར་པོས་བརྒྱན་པའི་ཆུ་མཐོང་སྟེ། དེ་ལ་བདག་ཉིད་རྩེ་དགའ་ཞིང་དགའ་
མགུར་ཡོངས་སུ་སྤྱོད་པ་མཐོང་ངོ༌། །བདུན་པའི། ཕྱོགས་གཡས་གཡོན་གཉིས་ན་སེམས་
ཅན་དམྱལ་པའི་གཡང་ས་མཐོང་སྟེ། དེ་ལས་བདག་ཉིད་མ་རྨས་མ་ཉམས་པར་སླར་ལྡོག་
པར་མཐོང་ངོ༌། །བརྒྱད་པའི། ཕྲག་པ་གཉིས་ན་རི་དྭགས་ཀྱི་རྒྱལ་པོ་སེང་གེ་རལ་པ་ཅན་
ཅོད་པན་ཐོགས་པས་གཅན་གཟན་ཕྲ་མོ་ཐམས་ཅད་སྐྲག་པར་བྱེད་ཅིང་འདུག་པར་མཐོང་
ངོ་༑ ༑དགུ་པའི། འཁོར་ལོས་བསྒྱུར་བའི་རྒྱལ་པོ་མཐོང་སྟེ། སྐྱེ་བོ་བྱེ་བ་ཕྲག་ཁྲིག་བརྒྱ་
སྟོང་དུ་མས་ཡོངས་སུ་བསྐོར་ཞིང་མདུན་གྱིས་བལྟས་ལ། མགོའི་སྟེང་རིན་པོ་ཆེ་སྣ་ཚོགས་
ཀྱིས་སྤྲས་པའི་གདུགས་དཀར་པོ་འཛིན་པ་མཐོང་ངོ༌། །བཅུ་པའི། དེ་བཞིན་གཤེགས་པའི་
སྐུ་མཐོང་སྟེ། ཁ་དོག་གསེར་ལྟ་བུ། འོད་འདོམ་གང་པ། ཚངས་པ་བྱེ་བ་ཕྲག་ཁྲིག་བརྒྱ་སྟོང་
དུ་མས་ཡོངས་སུ་བསྐོར་ཞིང་མདུན་གྱིས་བལྟས་ནས་ཆོས་སྟོན་པ་མཐོང་ངོ་། །ཞེས་དེ་དག་
རྨི་ལྟས་སུ་བཤད་དོ། །འོ་ན། དྲོད་ནས་གཉིད་ལ་སོགས་པའི་སྒྲིབ་པ་ལྔ་ཟད་པར་བཤད་པ་
ལ༑ ས་ཐོབ་ནས་རྨི་ལྟས་འགལ་ལོ། །ཞེ་ན། སྐྱོན་མེད་དེ། འཇུག་པ་རང་དབང་མེད་པར་
སྡུད་པའི་བདག་ཉིད། ཉོན་མོངས་པའི་གཉིད་མེད་ཀྱང་དེ་ལས་ལྡོག་པའི་དགེ་བའི་གཉིད་
ཡོད་པས་རྨི་ལྟས་མི་འགལ་ལོ། །སྐབས་མ་ཡིན་པར་རྨི་ལྟས་འདི་དག་ལ་སོགས་པའི་
མཚན་མ་རྣམས་བྱུང་ན། སྔགས་ཀྱི་མཐུའམ། བདུད་ཀྱི་བྱིན་གྱི་རླབས་སུ་ཤེས་པར་བྱའོ། །
གཉིས་པ་ལ། སྤྱི་དང་བྱེ་བྲག་གི་ཡོན་ཏན་གཉིས་ལས། དང་པོ་ནི། ས་རྣམས་
- 3 7
1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཀུན་ལ་རྣམ་ཀུན་ཏུ། །བློ་ལྡན་རྣམས་ཀྱི་ཕན་ཡོན་ནི། །ཞི་གནས་ལྷག་མཐོང་གཉིས་ཀ་ལ།།
ལྔ་པོའི་བདག་ཉིད་དག་ཏུ་འདོད། །ཅེས་ཏེ། སྐད་ཅིག་རེ་རེ་ལ་གནས་ངན་ལེན་ཟད་པ་དང་།
སྣ་ཚོགས་ ཀྱི་འདུ་ཤེས་དང་བྲལ་བའི་ཆོས་ཀྱི་དགའ་བ་སྟེ། ཞི་གནས་ཀྱི་གཉིས་དང༌།
ཡོངས་སུ་མ་ཆད་པའི་ཆོས་ཀྱི་སྣང་བ་རྟོགས་པ་དང་། ཡང་དག་པའི་རྒྱུ་མཚན་ཕྱིར་མི་ལྡོག་
པའི་རྟགས་ལ་སོགས་ པ་རྟོགས་པས་མ་རྟོགས་པ་དག་མཐོང་བ་སྟེ། གཉིས་ནི། ལྷག་
མཐོང་གིའོ། །ཆོས་སྐུ་རྫོགས་ཤིང་དག་པའི་རྒྱུར་ཕར་ཕྱིན་དྲུག་ཡོངས་སུ་འཛིན་པ་སྟེ།
གཉིས་ཀའིའོ། །གཉིས་པ་ནི། ས་དང་པོ་ལ། ཡོན་ཏན་བརྒྱ་ཕྲག་བཅུ་གཉིས་ཏེ། ཨ་བྱུས།
སྐད་ཅིག་གཅིག་གིས་ཏིང་ངེ་འཛིན་བརྒྱ་སོ་སོར་ཐོབ་ཅིང་སྙོམས་པར་འཇུག་པ་དང༌།
སངས་རྒྱས་བརྒྱ་མཐོང་བ་དང༌། དེ་རྣམས་ཀྱི་བྱིན་གྱི་རླབས་ཀྱང་ཤེས་པ་དང༌། ལོ་ཀའི་
ཁམས་བརྒྱ་གཡོ་བར་བྱེད་ཅིང་། སྣང་བར་ཡང་བྱེད་པ་དང༌། ཞིང་བརྒྱར་འགྲོ་བ་དང༌།
སེམས་ཅན་བརྒྱ་ཡོངས་སུ་སྨིན་པར་བྱེད་པ་དང་། བསྐལ་པ་བརྒྱར་གནས་ཤིང་། སྔོན་དང་
ཕྱི་མའི་མཐར་འཇུག་པ་དང་། ཆོས་ཀྱི་སྒོ་བརྒྱ་རྣམ་པར་འབྱེད་པ་དང་། ལུས་བརྒྱ་སྟོན་པར་
བྱེད་པ་དང་། ལུས་དང་ལུས་ལའང་བྱང་སེམས་ཀྱི་འཁོར་བརྒྱ་དང་ལྡན་པ་སྟོན་པར་བྱེད་
དོ༑ ༑ཞེས་པ་ལྟར་རོ། །དེ་བཞིན་དུ་བསྒྲེས་ཏེ། ས་གཉིས་པ་སོགས་ལ་རིམ་པ་བཞིན་དུ་
སྟོང་དང༌། འབུམ་དང་། ཕྲག་ཁྲིག་དང་ཕྲག་ཁྲིག་སྟོང་ཕྲག་དང་། ཕྲག་ཁྲིག་འབུམ་ཕྲག་
དང་། བྱེ་བ་ཕྲག་ཁྲིག་འབུམ་ཕྲག་དང་། སྟོང་གསུམ་འབུམ་ཕྲག་བཅུའི་རྡུལ་ཤིན་ཏུ་ཕྲ་བ་
སྙེད་དང་། སངས་རྒྱས་ཀྱི་ཞིང་གྲངས་མེད་པ་འབུམ་ཕྲག་བཅུའི་རྡུལ་ཤིན་ཏུ་ཕྲ་བ་སྙེད་དང་།
སངས་རྒྱས་ཀྱི་ཞིང་བརྗོད་དུ་མེད་པ་བྱེ་བ་ཕྲག་ཁྲིག་འབུམ་ཕྲག་བཅུའི་རྡུལ་ཤིན་ཏུ་ཕྲ་བ་
སྙེད་དང༌། མཉམ་པའི་ཏིང་ངེ་འཛིན་ལ་འཇུག་པ་ལ་སོགས་སོ། །གསུམ་པ་ནི། བློ་ལྡན་
-37 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་ཀྱི་ལས་དང་ནི། །གཞན་ཡང་སྨོན་ལམ་དག་དང་ནི། །ཏིང་ངེ་འཛིན་དང་དབང་
འབྱོར་བའི། །དབང་གིས་སྐྱེ་བར་འདོད་པ་ཡིན། །ཞེས་པས། མོས་སྤྱོད་པ་རྣམས་ལས་ཀྱི་
དབང་གིས་འདོད་པར་སྐྱེ་བ་དང་། ས་ཐོབ་པ་རྣམས་དུད་འགྲོ་ལ་སོགས་པར་སྐྱེ་བ་སྨོན་
ལམ་དང་། བསམ་གཏན་པ་རྣམས་ལྡོག་ནས་འདོད་ཁམས་སུ་སྐྱེ་བ་ཏིང་ངེ་འཛིན་དང༌།
སྤྲུལ་པས་དགའ་ལྡན་ན་གནས་པ་སོགས་དབང་འབྱོར་བའི་དབང་གིས་སྐྱེ་བ་སྟེ། བཞི་ནི།
དབང་གིས་སྐྱེ་བའོ། །རྣམ་པར་སྨིན་པའི་སྐྱེ་བ་ནི། ས་བཅུ་ལ་གནས་པ་རྣམས་རིམ་པ་
བཞིན་དུ་འཛམ་བུའི་གླིང་དང་། གླིང་བཞི་དང་། སུམ་ཅུ་རྩ་གསུམ་དང་། འཐབ་བྲལ་དང་།
དགའ་ལྡན་དང༌། འཕྲུལ་དགའ་དང་། གཞན་འཕྲུལ་དབང་བྱེད་ཀྱི་རྒྱལ་པོ་དང༌། སྟོང་གི་
བདག་པོ་ཚངས་པ་དང༌། སྟོང་གཉིས་ཀྱི་བདག་པོ་དང་། སྟོང་གསུམ་གྱི་བདག་པོ་གནས་
གཙང་མའི་ལྷའི་རྒྱལ་པོ་རྣམས་སུ་ཕལ་ཆེར་སྐྱེའོ། །བཞི་པ་ནི། ཆོས་ཉིད་རབ་ཏུ་རྟོགས་
ནས་འདིར། །ལྷག་པའི་ཚུལ་ཁྲིམས་ལྷག་སེམས་དང་། །ལྷག་པའི་ཤེས་རབ་ལ་རྗེས་སློབ།།
ཅེས་ཏེ། ས་དང་པོར་ཆོས་ཉིད་དེ་བཞིན་ཉིད་རྟོགས་ནས་ས་གཉིས་པར་ཚུལ་ཁྲིམས་ཀྱི་
བསླབ་པ་དང༌། གསུམ་པ་སེམས་ཀྱི་བསླབ་པ་དང་། བཞི་པར་བྱང་ཆུབ་ཀྱི་ཕྱོགས་མཐུན་
ལ་མཁས་པ་དང༌། ལྔ་པར་བདེན་གཉིས་ལ་མཁས་པ་དང༌། དྲུག་པར་རྟེན་འབྲེལ་ལ་
མཁས་པ་སྟེ། གསུམ་དུ་ཤེས་རབ་ཀྱི་བསླབ་པ་ལ་སློབ་བོ། །དེ་ལྟར་བསླབ་པས་ས་བདུན་
པར་མཚན་མ་མེད་ཅིང་མངོན་པར་འདུ་བྱེད་པའི་ཡེ་ཤེས། བརྒྱད་པར་མཚན་མ་དང་འདུ་
བྱེད་གཉིས་ཀ་མེད་ཅིང་ཞིང་ཡོངས་སུ་དག་པ་དང་། དགུ་པར་སེམས་ཅན་ཡོངས་སུ་སྨིན་
པར་བྱེད་པ་དང་། བཅུ་པར་གཟུངས་དང་ཏིང་ངེ་འཛིན་གྱི་སྒོ་རྣམས་འགྲུབ་པའི་འབྲས་བུ་
སྟེ༑ འབྲས་བུ་དམ་པ་འདི་བཞི་ནི། །ས་བཞི་པོ་ལ་ཡང་དག་བརྟེན། །ཞེས་སོ། །དེ་ཉིད་
- 3 7 ($ -



，
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
ཟག་མེད་ཀྱི་ཕུང་པོ་ལྔ་སྦྱོང་བའང་ཡིན་ཏེ། ས་དང་པོར་ཆོས་ཉིད་རྟོགས་ནས། གཉིས་པར་
ཚུལ་ཁྲིམས་དང་། གསུམ་པར་ཏིང་ངེ་འཛིན་དང་། བཞི་པ་ལྔ་པ་དྲུག་པར་ཤེས་རབ་ཀྱི་
ཕུང་པོ་སྦྱོང་བ། དེ་ལས་གཞན་བཞི་ལ་འབྲས་བུ་བཞིའི་སྒྲིབ་པ་བཞི་དང་། སངས་རྒྱས་ཀྱི་
ས་ལ་ཐོགས་པའི་སྒྲིབ་པ་སྦྱོང་བས་རིམ་པ་བཞིན་རྣམ་པར་གྲོལ་བ་དང་རྣམ་པར་གྲོལ་བའི་
ཡེ་ཤེས་སྦྱོང་སྟེ། ཆོས་ཉིད་རབ་ཏུ་རྟོགས་ནས་འདིར། །ཚུལ་ཁྲིམས་ཀྱི་ནི་ཕུང་པོ་སྦྱོང་།།
དེ་ཡི་འོག་ཏུ་ཏིང་འཛིན་དང་། །ཤེས་རབ་ཕུང་པོ་རྣམ་པར་སྦྱོང་། །དེ་ལས་གཞན་པ་དག་ལ་
ནི༑ ༑སྒྲིབ་རྣམ་བཞི་དང་ཐོགས་པ་ཡི། །སྒྲིབ་པ་ལས་ནི་རྣམ་གྲོལ་དང༌། །གྲོལ་བའི་ཡེ་
ཤེས་རྣམ་པར་སྦྱོང་། །ཞེས་སོ། །ལྔ་པ་ནི། ས་ལ་འཇུག་པ་ལས། ཡན་ལག་བཅུ་གཅིག་
རྫོགས་གྱུར་པས། །རབ་དགའ་ལ་སོགས་ས་བཅུ་གཅིག །རྨོངས་གཉིས་གནས་ངན་ལེན་
གཅིག་སྟེ། །མི་མཐུན་ཕྱོགས་ནི་ཐ་དད་དོ། ཞེས་པས། སངས་རྒྱས་ཀྱི་ས་དང་བཅུ་གཅིག་
ལ༑ རང་རང་གི་གནས་ངན་ལེན་མི་མཐུན་ཕྱོགས་རེ་རེ་སྟེ། བཅུ་གཅིག་དང༌། ཤིན་ཏུ་
རྨོངས་པ་གཉིས་གཉིས་ཏེ། ཉི་ཤུ་རྩ་གཉིས་སོ། །དེ་ལ་རྨོངས་པ་ནི། རིམ་པ་བཞིན་དུ་གང་
ཟག་དང་ཆོས་ལ་མངོན་པར་ཞེན་པའི་དང་། ངན་སོང་བའི་ཉོན་མོངས་པའི་དང༌། ལྟུང་བ་
ཕྲ་མོའི་འཁྲུལ་པའི་དང༌། ལས་ཀྱི་འགྲོ་བ་སྣ་ཚོགས་པའི་དང༌། འདོད་པའི་འདོད་ཆགས་
ཀྱི་དང༌། ཐོས་པའི་གཟུངས་ཡོངས་སུ་མ་རྫོགས་པའི་དང༌། སྙོམས་འཇུག་ལ་སྲེད་པའི་
དང༌། ཆོས་ལ་སྲེད་པའི་དང་། འཁོར་བ་ལ་ཕྱིར་ཕྱོགས་པ་དང་མངོན་དུ་ཕྱོགས་པ་དང༌།
མྱང་འདས་ལ་ཕྱིར་ཕྱོགས་པ་དང་མངོན་དུ་ཕྱོགས་པའི་དང༌། འདུ་བྱེད་འབྱུང་བ་མངོན་
སུམ་དུ་གྱུར་པའི་དང་། གཟུགས་སོགས་མཚན་མ་མང་དུ་འབྱུང་བའི་དང༌། མདོ་ལ་སོགས་
པའི་ཆོས་ཀྱི་མཚན་མ་ཕྲ་མོ་འབྱུང་བའི་དང༌། རབ་ཏུ་མཚན་མ་མེད་པ་ཡིད་ལ་བྱེད་པའི་
- 3 7 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐབས་ལ་དང་། མཚན་མ་མེད་པ་ལ་སྒྲིབ་པའི་དང༌། མཚན་མ་དག་ལ་དབང་ཐོབ་པ་ལ་
སྒྲིབ་པའི་དང༌། ཆོས་སྟོན་པ་ཚད་མེད་པ་དང་ཆོས་ཀྱི་ཚིག་དང་ཡི་གེ་ཚད་མེད་པ་དང༌།
གོང་ནས་གོང་དུ་ཤེས་རབ་དང་སྤོབས་པ་དང་གཟུངས་ཀྱི་དབང་ཐོབ་པ་ལ་སྒྲིབ་པའི་དང་།
སྤོབས་པ་ལ་དབང་འབྱོར་བ་ལ་སྒྲིབ་པའི་དང༌། མངོན་ཤེས་ཆེན་པོ་ཐོབ་པ་ལ་སྒྲིབ་པའི་
དང༌། གསང་བ་ཕྲ་མོ་ལ་འཇུག་པའི་དང༌། ཤེས་བྱ་ཐམས་ཅད་ལ་མ་ཆགས་པ་དང་མ་
ཐོགས་པ་ལ་སྒྲིབ་པའི་དང༌། རབ་ཏུ་ཕྲ་བའི་ཆགས་པ་དང་ཐོགས་པའིའོ། །ཤིན་ཏུ་རྨོངས་
པ་དང་ཞེས་ཀུན་ལ་སྦྱར་རོ། །དེ་ནི། དགོངས་པ་ངེས་འགྲེལ་ནས་བཤད་དོ། །
དྲུག་པ་ལ། སྤྱད་བྱ་དངོས་དང༌། དེའི་སྒྲིབ་པ་དང་། བྱེད་ལས་དང་། གཙོ་ཆེ་
ཆུང་གི་ཁྱད་པར་ཏེ་བཞི་ལས། དང་པོ་ནི། ཕར་ཕྱིན་བཅུ་སྟེ། དེ་སྐད་དུ། སྦྱིན་དང་ཚུལ་
ཁྲིམས་བཟོད་བརྩོན་འགྲུས། །བསམ་གཏན་དང་ནི་ཤེས་རབ་ཐབས། །སྨོན་ལམ་སྟོབས་
དང༌ ཡེ་ཤེས་དང༌། །འདི་དག་ཕ་རོལ་ཕྱིན་བཅུའོ། །ཞེས་སོ། །གཉིས་པ་ནི། ཕར་ཕྱིན་
བཅུའི་འབྲས་བུ་ལ་སྒྲིབ་པས་ན། སྒྲིབ་པ་བཅུ་སྟེ། སྦྱིན་པའི་འབྲས་བུ། ཕྱུག་པོ་དང༌།
བདག་པོ་དང༌། ཚུལ་ཁྲིམས་ཀྱི་འབྲས་བུ། བདེ་འགྲོ་དང༌། བཟོད་པའི་འབྲས་བུ། སེམས་
ཅན་ཡོངས་སུ་མི་གཏོང་བ་དང་། བརྩོན་འགྲུས་ཀྱི་འབྲས་བུ། སྐྱོན་ཡོན་འབྲི་ཞིང་འཕེལ་བ་
དང༌། བསམ་གཏན་གྱི་འབྲས་བུ། གདུལ་བྱ་ལམ་ལ་འཛུད་པ་དང༌། ཤེར་ཕྱིན་གྱི་འབྲས་
བུ༑ རྣམ་པར་གྲོལ་བར་བྱེད་པ་དང༌། བྱང་ཆུབ་ཏུ་ཡོངས་སུ་བསྔོ་བ་ཐབས་ཡིན་ལ། དེའི་
འབྲས་བུ། སྦྱིན་པ་ལ་སོགས་པའི་དགེ་བ་མི་ཟད་པ་དང་། ཕ་རོལ་དུ་ཕྱིན་པ་ལ་སྤྱོད་པར་
སྐྱེ་བ་ཡོངས་སུ་འཛིན་པའི་སྨོན་ལམ་གྱི་འབྲས་བུ། ཚེ་རབས་ཐམས་ཅད་དུ་དགེ་བ་རྒྱུན་མི་
ཆད་པར་འབྱུང་བ་དང༌། སོ་སོར་བརྟགས་པ་དང་། བསྒོམས་པའི་སྟོབས་ཀྱིས་མི་མཐུན་
-
- (
7 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཕྱོགས་ཀྱིས་ཟིལ་གྱིས་མི་ནོན་པའི་འབྲས་བུ། དགེ་བ་དེ་ཉིད་ངེས་པར་འབྱེད་པ་དང༌།
ཐོས་པའི་དོན་སྒྲ་ཇི་བཞིན་པ་མིན་པ་ལ་སོགས་པ་ཤེས་པའི་ཡེ་ཤེས་ཀྱི་འབྲས་བུ། བདག་
གཞན་ཆོས་ལ་ ལོངས་ སྤྱོད་ པ་ དང༌ ། ཡོངས་ སུ་ སྨིན་པར་ བྱེད་ པའོ། །ལ་ སྒྲིབ་ པ་དང་
ཞེས་ཀུན་ལ་སྦྱར་རོ། །དེ་སྐད་དུ། ཕྱུག་པོ་དང་ནི་བདེ་འགྲོ་དང་། །སེམས་ཅན་མི་གཏོང་
སྒྲིབ་པ་དང༌། །ཉེས་པ་དག་དང་ཡོན་ཏན་རྣམས། །འབྲི་དང་འཕེལ་དང་འཛུད་པ་དང༌།།
གྲོལ་བར་བྱེད་དང་མི་ཟད་དང༌། །དགེ་བ་རྒྱུན་མི་ཆད་པ་དང་། །ངེས་པར་འབྱེད་དང་ཆོས་
རྣམས་ལ། །ལོངས་པར་སྤྱོད་དང་ཡོངས་སྨིན་བྱེད། །ཅེས་སོ། །གསུམ་པ་ནི། ཕར་ཕྱིན་
བཅུའི་བྱེད་ལས་བཅུ་སྟེ། རིམ་པ་བཞིན་དུ་སེམས་ཅན་རྣམས་ རྗེས་སུ་འཛིན་པ་དང༌།
གཞན་ལ་གནོད་པ་མི་བྱེད་པ་དང༌། གཞན་གྱིས་གནོད་པ་བྱེད་པ་ལ་བཟོད་པ་དང་། ཡོན་
ཏན་འཕེལ་བར་བྱེད་པ་དང་། རྫུ་འཕྲུལ་ལ་སོགས་པས་གཞན་མགུ་བར་བྱས་ཏེ་ལམ་ལ་
འཛུད་པ་དང༌། ཡང་དག་པའི་གདམས་ངག་བྱིན་པས་གྲོལ་བར་བྱེད་པ་དང༌། བྱང་ཆུབ་
ཆེན་པོར་བསྔོས་པས་མི་ཟད་པར་བྱེད་པ་དང་། ཚེ་རབས་ཐམས་ཅད་དུ་སངས་རྒྱས་མཉེས་
པར་བྱེད་ཅིང་ཕར་ཕྱིན་དྲུག་ལ་རྟག་ཏུ་འཇུག་པ་དང༌། མི་མཐུན་ཕྱོགས་ཀྱིས་ཟིལ་གྱིས་མི་
ནོན་པས་ཕར་ཕྱིན་ལ་ཕེས་པར་འཇུག་པ་དང༌། ཆོས་ལ་སྒྲ་ཇི་བཞིན་གྱིས་རྨོངས་པ་དང་
བྲལ་བས་ཤེར་ཕྱིན་གྱི་དབང་དུ་བྱས་པའི་ཆོས་ལ་ལོངས་སྤྱོད་པ་མྱོང་ཞིང་སེམས་ཅན་
རྣམས་ཀྱང་སྨིན་པར་བྱེད་པའོ། །དེ་སྐད་དུ། ལས་ནི་རྗེས་སུ་འཛིན་བྱེད་པ། །གནོད་མི་
བྱེད་དང་དེ་ལ་བཟོད། །ཡོན་ཏན་འཕེལ་དང་འཛུད་ནུས་དང་། །རྣམ་པར་གྲོལ་བར་བྱེད་པ་
དང༌། །མི་ཟད་པ་དང་རྟག་འཇུག་དང༌། །ངེས་པར་ལོངས་སྤྱོད་སྨིན་པར་བྱེད། །ཅེས་སོ།།
བཞི་པ་ནི། ས་བཅུ་ལ་ཕར་ཕྱིན་བཅུ་རིམ་པ་བཞིན་དུ་རེ་རེ་གཙོ་ཆེ་ལ་གཞན་ཕལ་པའི་ཚུལ་
-3 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་སྤྱོད་དོ། །དེ་སྐད་དུ། ཁྱད་པར་ཅན་དང་ཁྱད་མེད་ནི། །ས་བཅུ་དག་ཏུ་ཤེས་པར་བྱ།།
ཞེས་སོ། །བདུན་པ་ལ། ས་བཅུའི་མཉམ་གཞག་ནི་ཆོས་ཉིད་རྟོགས་པ་ལ་ཁྱད་པར་ཡོད་
དམ་མེད། ཡོད་ན། སྔ་མས་ཆོས་ཉིད་མ་རྟོགས་པར་ཐལ་ལོ། །མེད་ན། སྤངས་པ་ཁྱད་
མེད་པར་འགྱུར་རོ། །ཞེ་ན། དེ་སྟོན་པ་ནི། འགྲེལ་ཆེན་ནས། ཆོས་ཐམས་ཅད་བདག་མེད་
པའོ་ཞེས་བསྒོམས་པས་ཆ་མེད་པ་ཉིད་ཀྱིས་ཆོས་ཀྱི་དབྱིངས་བདག་ཉིད་ཐམས་ཅད་ཀྱིས་
རྟོགས་སུ་ཟིན་ཀྱང་ངེས་པ་སྐྱེད་པ་ལ་ལྟོས་ནས་ཀུན་ཏུ་འགྲོ་བའི་དོན་གྱིས་སོ་སོར་རྟོག་པའི་
ཕྱིར་ཞེས་པའི་དོན་བཤད་དེ་བསྟན་པ་ནི། མཉམ་གཞག་ཏུ་ཆོས་ཉིད་ཙམ་མངོན་སུམ་དུ་
རྟོགས་པར་ཁྱད་པར་མེད་པར་བསྟན་པ་དང་། ངེས་པ་སྐྱེད་པ་ལ་ལྟོས་ནས་ཁྱད་པར་ཡོད་
པར་བསྟན་པ་དང་། རྩོད་སྤངས་དང་གསུམ་མོ། །དང་པོ་ལ། ས་དང་པོ་ཡན་ཆད་ཀྱི་མཉམ་
གཞག་ཆོས་ཅན། ཆོས་ཉིད་ཙམ་མངོན་སུམ་དུ་རྟོགས་པར་ཁྱད་མེད་དེ། མཐོང་ལམ་དུ་
ཆོས་ཉིད་ཙམ་མངོན་སུམ་དུ་རྟོགས་པ་དེ་ཉིད་སྒོམ་པའི་ཕྱིར་རོ། །དེའི་རྒྱུ་མཚན། ཆོས་ཉིད་
ཆ་ཤས་མེད་པ་གཅིག་ཡིན་པའི་ཕྱིར་ཏེ། ཇི་སྐད་དུ། གཅིག་གི་སྟོང་ཉིད་གང་ཡིན་པ། །དེ་
ནི་ཀུན་གྱི་སྟོང་པ་ཉིད། །ཅེས་སམ། འཇམ་དཔལ། ཆོས་ཀྱི་དབྱིངས་གཅིག་ཡང་དག་པའི་
མཐའ་གཅིག་ཡིན་ན། ཞེས་པས་སོ། ཁྱབ་པ་ཡོད་དེ། ཆ་ཤས་མེད་པ་གཅིག་ལ་མངོན་
སུམ་དུ་རྟོགས་མི་རྟོགས་མི་འཐད་དེ། རྣམ་འགྲེལ་ལས། དོན་གྱི་རང་གི་ངོ་བོ་གཅིག།
བདག་ཉིད་མངོན་སུམ་ཡིན་པ་ལ། །ཚད་མ་རྣམས་ཀྱི་བརྟག་བྱ་གང་། །མ་མཐོང་ཆ་གཞན་
ཅི་ཞིག་ཡོད། །ཅེས་སོ། །དེས་ན། སྒོམ་ལམ་ཐམས་ཅད་ཀྱང་མཐོང་ལམ་གྱིས་མཐོང་ཟིན་
སྒོམ་པ་སྟེ། འཕགས་པས། ཇི་ལྟར་མཐོང་བའི་དངོས་པོ་ལ་མངོན་དུ་ཕྱོགས་པར་བྱེད་པས་
དངོས་པོ་ཐ་དད་པ་མེད་པའི་ཕྱིར་རོ། །ཞེས་པ་དང་། ཨ་བྱུས། མཐོང་བ་ཁོ་ན་རྒྱུན་དུ་ཤེས་
-
-
，
-
t
• 3 8 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
པ་སྒོམ་པ་ཡིན་ལ་ཞེས་སོ། །གཉིས་པ་ནི། མཉམ་གཞག་ན་ཆོས་ཉིད་ཙམ་རྟོགས་པར་ཁྱད་
པར་མེད་ཀྱང་ངེས་པ་སྐྱེས་ཚུལ་ལམ། སྤང་བྱ་སྤོང་ཚུལ་ལམ། དྲི་མས་དག་པ་རྟོགས་པའི་
ཁྱད་ཡོད་དེ། འདི་ལྟར། ས་དང་པོར་ཆོས་ཉིད་དེ་བདག་གཞན་ཐམས་ཅད་ལ་ཁྱབ་པ་ཀུན་
ཏུ་འགྲོ་བའི་དོན་དུ་རྟོགས་སོ། །དེ་བཞིན་དུ། གཉིས་པ་ལ་ཆོས་ཉིད་དེ་སྒྲིབ་པ་ཐམས་ཅད་
སྤང་དུ་རུང་བར་རྟོགས་པས་མཆོག་གི་དོན་དང་། གསུམ་པར་ཐེག་ཆེན་གྱི་སྡེ་སྣོད་ཐོས་པ་
ནི༑ ཆོས་ཉིད་ཇི་ལྟ་བ་བཞིན་དུ་རྟོགས་པའི་རྒྱུ་མཐུན་པའི་དོན་གྱི་མཆོག་ཏུ་དང་། བཞི་པར་
ཆོས་ལ་སྲེད་པ་མེད་པས་ཡོངས་སུ་འཛིན་པ་མེད་པའི་དོན་དང༌། ལྔ་པར་སེམས་དང་
བསམ་པ་རྣམ་དག་མཉམ་པ་ཉིད་བཅུས་རྟོགས་ཏེ། བདག་གཞན་ཐམས་ཅད་ཆོས་ཉིད་དུ་
གཅིག་པར་རྟོགས་པས་རྒྱུ་ཐ་དད་མེད་པའི་དོན་དང་། དྲུག་པར་རྟེན་འབྲེལ་གྱི་ཆོས་ཉིད་ལ་
ཉོན་མོངས་རྣམ་དག་གི་ཆོས་གང་ཡང་མེད་པར་རྟོགས་པས་ཉོན་མོངས་པ་དང་རྣམ་པར་
དག་པ་མིན་པའི་དོན་དང༌། བདུན་པར་མདོ་ལ་སོགས་པའི་ཆོས་ཀྱི་མཚན་མ་ཐ་དད་མི་
འབྱུང་བས་ཐ་དད་མེད་པའི་དོན་དང༌། བརྒྱད་པར་མི་སྐྱེ་བའི་ཆོས་ལ་བཟོད་པ་ཐོབ་
པས་ཀུན་བྱང་བྲི་གང་མེད་པར་རྟོགས་པས་བྲི་མེད་འཕེལ་བ་མེད་པའི་དོན་དང་། ཉོན་ཡིད་
གནས་གྱུར་པས་རྣམ་པར་མི་རྟོག་པའི་ཡེ་ཤེས་ཤིན་ཏུ་དག་པ་ལ་དབང་བ་དང་། དབང་
ཤེས་ལྔ་ཡུལ་དང་བཅས་པ་གནས་གྱུར་པས་ཇི་ལྟར་འདོད་པ་བཞིན་སྟོན་པ། ཞིང་དག་པ་
ལ་དབང་བའི་གནས་ཉིད་དུ་དང་། དགུ་པར་སོ་སོར་ཡང་དག་པར་རིག་པ་བཞི་ཐོབ་པས་
ཡེ་ཤེས་ལ་དབང་བ་དང་། བཅུ་པར་ཇི་ལྟར་བཞེད་པ་བཞིན་སྤྲུལ་པས་སེམས་ཅན་གྱི་དོན་
མཛད་པས་ལས་ལ་དབང་བའི་གནས་ཉིད་དུ་རྟོགས་ཏེ། དབང་དེ་གཉིས་ཡིད་ཤེས་གནས་
གྱུར་པ་ལས་བྱུང་ངོ༌། །དེ་ལྟར་ཆོས་ཉིད་བཅུ་ལ་སྒྲིབ་པ་བཅུ་ཡང་གྲངས་བཞིན་དུ་སྤོང་ངོ༌།།
- 3 9 1 -



L
.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་སྐད་དུ། ཀུན་ཏུ་འགྲོ་དོན་མཆོག་གི་དོན། །རྒྱུ་མཐུན་དོན་གྱི་མཆོག་ཉིད་དང༌། །ཡོངས་
སུ་འཛིན་པ་མེད་དོན་དང༌། །རྒྱུད་རྣམས་ཐ་དད་མེད་དོན་དང་། །ཉོན་མོངས་རྣམ་དག་མི་
དོན་དང་། །ཐ་དད་མེད་པའི་དོན་ཉིད་དང་། །བྲི་མེད་འཕེལ་པ་མེད་དོན་དང་། །དབང་ནི་
རྣམ་པ་བཞི་ཡི་གནས། །ཆོས་ཀྱི་དབྱིངས་ལ་མ་རིག་པ། །ཉོན་མོངས་ཅན་མིན་སྒྲིབ་པ་
བཅུ། །ས་བཅུའི་ མི་ མཐུན་ཕྱོགས་རྣམས་ཀྱི། །གཉེན་པོ་དག་ནི་ས་ ཡིན་ནོ། །ཞེས་སོ།།
དབང་བཞི་དེ་ལྟར་ཡིན་པར་ཡང་། །ཡིད་དང་འཛིན་དང་རྣམ་པར་རྟོག །གྱུར་ཕྱིར་རྣམ་
པར་མི་རྟོག་དང་། །ཞིང་དང་ཡེ་ཤེས་ལས་དག་ལ། །དབང་ནི་རྣམ་པ་བཞི་ཡིན་ནོ། །དབང་
དེ་མི་གཡོ་ལ་སོགས་པའི། །ས་གསུམ་ལ་ནི་རྣམ་བཞི་སྟེ། །གཅིག་ལ་རྣམ་གཉིས་དེ་ལས་
གཞན། །དབང་རེ་རེ་ནི་འདོད་པ་ཡིན། །ཞེས་སོ། །ཡང་ཀླུ་སྒྲུབ་ལ་སོགས་བཞེད་པ་ལྟར།
ས་བཅུའི་མཉམ་གཞག་རྣམས་ཆོས་དབྱིངས་སྤྲོས་བྲལ་ལ་བློས་མཐའ་བཞི་གང་དུའང་
འཛིན་པ་མེད་པས་ཁྱད་པར་ཅི་ཡང་མེད་དོ། །རྗེས་ཐོབ་སྦྱོར་བ་དང་རྗེས་ཀྱི་གནས་སྐབས་
ན་ཁྱད་པར་ཡོད་པས་སའི་ཁྱད་པར་འཐད་དོ། །ཡེ་ཤེས་ཞབས་ཀྱིས་ཀྱང་། གལ་ཏེ་འོ་ན་
ནི༑ རབ་ཏུ་དགའ་བའི་གནས་སྐབས་ཁོ་ནར་ཕར་ཕྱིན་ཐམས་ཅད་རྣམ་པར་དག་པའི་ཕྱིར་
ས་གཞན་དེ་དག་དོན་མེད་པར་འགྱུར་རོ། །ཞེ་ན། བདེན་ཏེ། ས་ཐམས་ཅད་ནི། མཚན་
ཉིད་གཅིག་པའི་ཕྱིར་ལོ་ཀ་ལས་འདས་པའི་གནས་སྐབས་ལ་ལྟོས་ནས་ཁྱད་པར་ཅི་ཡང་
མེད་དོ། །དག་པ་ལོ་ཀ་པའི་གནས་སྐབས་ཀྱི་ཡོན་ཏན་ནི། ཁ་ཅིག་མཐོང་བའི་སྐད་ཅིག་
མས་བསྒྲུབ་པར་བྱ་བ་ཡིན་ལ། ཁ་ཅིག་སྒོམ་པས་བསྒྲུབ་པར་བྱ་བ་ཡིན་ནོ། །སའི་ཁྱད་
པར་རྣམ་པར་བཞག་པའང་དེ་ལ་ལྟོས་པའི་ཕྱིར་ཉེས་པ་མེད་དོ། །ཞེས་སོ། །གསུམ་པ་ལ།
ཆོས་ཉིད་མེད་པས་གཅིག་རྟོགས་པ་ན་ཐམས་ཅད་རྟོགས་ན། མཐོང་ལམ་པ་ཆོས་ཅན། ངོ་
-3 8 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
བོ་ཉིད་སྐུ་མངོན་སུམ་དུ་མཐོང་བར་ཐལ། ཆོས་ཉིད་མཐའ་དག་རྟོགས་པའི་ཕྱིར་རོ།།
འདོད་ན། ཐོགས་མེད་ཀྱིས། དེ་བཞིན་གཤེགས་པ་མ་ཐོབ་པར་སྒྲིབ་པ་ཐམས་ཅད་ལས་
རྣམ་པར་གྲོལ་བའི་མཚན་ཉིད། མྱ་ངན་ལས་འདས་པའི་དབྱིངས་རྟོགས་པ་མངོན་སུམ་དུ་
བྱེད་པར་མི་འཐད་དོ། །ཞེས་པ་དང་འགལ་ལོ། །ཞེ་ན། འདི་ལ། ཁ་ཅིག་ན་རེ། འདོད་པ་
ཡིན་ཏེ། བྱང་སེམས་དང་སངས་རྒྱས་ཀྱི་མཉམ་གཞག་ཁྱད་མེད་དོ། །ཞེས་འདོད་ན། དེ་
འཐད་དེ། ཐོགས་མེད་ཀྱིས། སྤྲིན་མཐོང་མཁའ་ལ་ཉི་བཞིན་འདིར་ཁྱོད་ཕྱོགས་གཅིག་བློ་
གྲོས་ཅན། །བློ་མིག་དག་པའི་འཕགས་རྣམས་ཀྱིས་ཀྱང་ཐམས་ཅད་མཐོང་མ་ལགས།།
བཅོམ་ལྡན་འདས་ཁྱོད་ཆོས་སྐུ་རྣམ་དག་བློ་གྲོས་མཐའ་ཡས་པ། །ཤེས་བྱ་མཐའ་མེད་
མཁའ་དབྱིངས་ཁྱབ་པ་དེ་དག་གིས་ཀུན་མཐོང་། །ཞེས་དྲངས་པ་དང་འགལ་ལོ། །དེས་ན།
ངོ་བོ་ཉིད་སྐུའི་ངོ་བོ་ཆོས་ཉིད་ཙམ་ཞིག་མཐོང་བར་ཐལ་ཟེར་ན། འདོད་དེ། ཨཱརྱ་དེ་བས།
གང་གིས་དངོས་གཅིག་དེ་བཞིན་ཉིད་མཐོང་བ། །དེ་ཡིས་དངོས་ཀུན་དེ་བཞིན་ཉིད་དུ་
མཐོང་། །ཞེས་པས་མཐོང་ལམ་གྱི་ཡུལ་དེ་བཞིན་ཉིད་རང་བཞིན་གྱིས་རྣམ་པར་དག་པ་དེ་
ཉིད། དྲི་མ་མ་ལུས་པ་དག་པ་ན་ངོ་བོ་ཉིད་ཀྱི་སྐུ་ཡིན་ལ། དེ་གཉིས་ཀྱི་ངོ་བོ་ཆོས་ཉིད་ཐ་
དད་མེད་ པའི་ ཕྱིར་རོ། །མདོ་ལས། ས་བཅུ་ལ་གནས་པའི་བྱང་སེམས་རྣམས་ ཀྱིས་དེ་
བཞིན་གཤེགས་པའི་སྙིང་པོ་ཅུང་ཟད་མཐོང་ངོ༌། །ཞེས་སོ། །ངོ་བོ་ཉིད་སྐུའི་ཁྱད་པར་མ་
ལུས་པ་མཐོང་བར་ཐལ་ཟེར་ན། ཁྱབ་པ་མེད་དེ། དེ་ནི་གློ་བུར་གྱི་དྲི་མ་མ་ལུས་པས་དབེན་
པས་ཕྱེ་བ་ཡིན་ལ། དེ་མཐོང་ལམ་གྱི་ཡུལ་ལ་ཆ་མེད་དུ་མ་གྲུབ་བོ། །མཐོང་ལམ་པ་ཆོས་
ཅན། མཆོག་གི་དོན་ལ་སོགས་པ་ལ་སྒྲིབ་པ་རྣམས་སྤངས་པར་ཐལ། ཆོས་ཉིད་དེ་དག་
རྟོགས་པའི་ཕྱིར་ཟེར་ན། རྟོགས་པ་ཙམ་ཡིན་པ་ལ་ཁྱབ་པ་མེད། གསལ་ཞིང་ངེས་པ་སྐྱེད་
- 3 3
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནུས་སུ་རྟོགས་པའི་རྟགས་མ་གྲུབ་སྟེ། ས་དང་པོར་ཀུན་ཏུ་འགྲོ་བའི་དོན་གསལ་ཞིང་ངེས་
པ་སྐྱེད་ནུས་སུ་རྟོགས་པ་སོགས་ཀྱི་ཁྱོད་ལ། གང་གོམས་པ་གསལ་ཞིང་ངེས་པ་སྐྱེད་ནུས་པ་
དེའི་སྒྲིབ་པ་སྤོང་གི །མཐོང་བ་ཙམ་གྱིས་སྤོང་མི་ནུས་ཏེ། དཔེར་ན། བུམ་པ་དང༌། སྐད་
ཅིག་མ་མཐོང་བར་ཁྱད་པར་མེད་ཀྱང་བུམ་པ་མ་ཡིན་དུ་འཛིན་པ་སེལ་གྱི། རྟག་འཛིན་
བསལ་མི་ནུས་པ་བཞིན་ནོ། །ཨ་བྱུས། ཆ་གང་གོམས་པ་གསལ་བ་ཉིད་ལ་སོགས་པས་སྒྲོ་
བཏགས་པའི་རྣམ་པ་སེལ་བར་ནུས་པ་དེ་ཁོ་ན་ལ་དེའི་གེགས་ཀྱི་སྒྲིབ་པ་སྤངས་པའི་ཕྱིར་
ཚད་མ་ཉིད་ཡིན་གྱི། གཞན་ལ་མ་ཡིན་ཏེ། སྐད་ཅིག་མ་ཉིད་ལ་སོགས་པ་བཞིན་ནོ། །དེ་
ལྟར་ན། འཕགས་པ་རྣམས་སོ་སོའི་སྐྱེ་བོ་རྣམས་ལས་ཁྱད་པར་ཅི་ཡོད་ཅེས་ཀྱང་བརྗོད་
པར་མི་བྱ་བ་སྟེ། རྣམ་པ་ཇི་ཙམ་ཞིག་གསལ་བར་བྱས་ན། དེ་རྣམས་ཀྱི་ཤེས་པ་འཁྲུལ་བའི་
རྒྱུ་མཚན་དང་བྲལ་བ་ཙམ་གྱིས་དེ་རྣམས་ཁྱད་པར་དུ་འཕགས་པའི་ཕྱིར་རོ། །ཞེས་སོ།།
གཞན་ཡང་མཐོང་སྤང་རྣམས་ཆོས་ཉིད་མཐོང་བས་སྤོང་གི །སྒོམ་སྤང་ནི། ཆོས་ཉིད་མཐོང་
བ་ཙམ་གྱིས་སྤང་མི་ནུས་སོ། །ཉན་ རང་ མཐོང་ལམ་པ་ཆོས་ཅན། ཆོས་ཀྱི་བདག་མེད་
མཐོང་བར་ཐལ། གང་ཟག་གི་བདག་མེད་མཐོང་བའི་ཕྱིར་རོ། །ཞེ་ན། ཀླུ་སྒྲུབ་ལ་སོགས་
པ་འདོད་པ་ཡིན་ཏེ། འོན་ཀྱང་རྗེས་ཐོབ་ཀྱི་ཐབས་ཀྱི་ཁྱད་པར་ཡོད་དོ། །ཞེའོ། །ཡང་ན།
ཆོས་ཉིད་ཆ་ཤས་མེད་པ་གཅིག་ལ་བློ་མ་འཁྲུལ་བ་གཅིག་གིས་མཐོང་མ་མཐོང་ཆ་གཉིས་
མེད་ཀྱི། དེ་དག་གི་ཡུལ་མི་རྟག་སོགས་སྤྲོས་པ་ཐམས་ཅད་དང་བྲལ་བའི་ཆོས་ཉིད་ཆ་ཤས་
མེད་པར་མ་གྲུབ་ཅིང་། ཤེས་པ་དེའང་སྤྲོས་བྲལ་ལ་ལྟོས་ཏེ་མ་འཁྲུལ་བ་མིན་ནོ། །ཕྱིན་ཅི་
ལོག་ཏུ་ཞུགས་པ་ཉིད་ཀྱིས་ཤེས་པ་དང་། མདོ་མྱང་འདས་ལས། ཉན་ཐོས་རྣམས་ཀྱིས་དེ་
བཞིན་གཤེགས་པའི་རིགས་མ་མཐོང་སྟེ། ཏིང་ངེ་འཛིན་ཤས་ཆེ་བའི་ཕྱིར་དང་། ཤེས་རབ་
-38 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཤས་ཆུང་བའི་ཕྱིར་རོ། །བྱང་སེམས་རྣམས་ཀྱིས་མཐོང་མོད་ཀྱི། མི་གསལ་ཏེ། ཤེས་རབ་
ཤས་ཆེ་བའི་ཕྱིར་དང་། ཏིང་ངེ་འཛིན་ཤས་ཆུང་བའི་ཕྱིར་ཞེས་པས་སོ། །གལ་ཏེ་མི་གསལ་
བའི་དོན་ཅི། མི་ གསལ་བར་སྣང་བ་ཡིན་ནམ། མ་ངེས་པ་ཡིན། དང་པོ་མི་འཐད་དེ།
མཉམ་གཞག་ན་སྣང་བ་གཏན་མེད་པའི་ཕྱིར་རོ། །གཉིས་པ་ལྟར་ན། སྤང་བྱ་ས་བོན་སྤོང་
བྱེད་མིན་པར་ཐལ་ལོ། །གཞན་ཡང་འགྲེལ་ཆེན་ནས། ཆོས་ཐམས་ཅད་རང་བཞིན་མེད་པ་
ཉིད་དུ་མངོན་སུམ་དུ་བྱེད་པའི་ཤེས་པ་ཤིན་ཏུ་གསལ་བ་སྐྱེས་པ་དེའི་ཚེ་བྱང་སེམས་ཀྱི་
མཐོང་ བའི་ ལམ་ཐོབ་བོ། །ཞེས་ པ་ དང་ འགལ་ ལོ། །ཞེ་ན། སྐྱོན་མེད་དེ། གསལ་བར་
བཤད་པ་ནི། མཐོང་སྤང་གི་སྒྲིབ་པ་སྤངས་པས་དེ་བཞིན་ཉིད་མངོན་སུམ་དུ་མཐོང་བ་ལ་
དགོངས་ལ། མི་གསལ་བ་ནི། སྒོམ་སྤང་གི་དྲི་མས་མ་དག་པས་ཆོས་ཉིད་མཐོང་བ་མི་
གསལ་བ་སྟེ། དར་ལས་ཆོད་པའི་བུམ་པ་མཐོང་བ་བཞིན་ནོ། །དེ་ལྟ་མིན་ན། སངས་རྒྱས་
སུ་འགྱུར་རོ། །ཨ་བྱུས། ཤིན་ཏུ་གསལ་བ་ཉིད་དུ་ཁས་ལེན་ན། རྣམ་པར་རྟོག་པའི་བདག་
ཉིད་ཉོན་མོངས་པ་དང༌། ཤེས་བྱའི་སྒྲིབ་པ་མེད་པའི་ཕྱིར་ད་ལྟར་ཁོ་ན་རྟོགས་པ་ཐམས་
ཅད་རྫོགས་ པས་ན། སངས་རྒྱས་ཉིད་རྟོགས་པར་འགྱུར་ལ་ཞེས་སོ། །དེས་ན། མ་ངེས་
པའི་མི་གསལ་བ་ཡིན་ཡང་སྤང་བྱ་ས་བོན་སྤོང་བྱེད་དུ་མི་འགལ་ཏེ། ས་བོན་གང་སྤོང་
བའམ་སྤངས་པ་དེ་ལ་ལྟོས་ཏེ་མི་གསལ་བ་མིན་པའི་ཕྱིར་རོ། །ཕྱོགས་དང་པོ་ལ། སློབ་
དཔོན་འདི་དང་ཆོས་བཤེས་ལ་སོགས་པས་མཉམ་གཞག་ན་སྣང་བ་ཡོད་པར་འདོད་དེ།
ཀུན་རྫོབ་ཏུ་དངོས་པོར་སྣང་བ་འདི། དོན་དམ་པར་དཔྱད་ན་རང་བཞིན་མེད་པ་སྒྱུ་མ་ལྟ་བུ་
ཡིན་ལ། དེ་ཉིད་པད་འདབ་ལྟར་མ་འདྲེས་པར་མཐོང་བ་དེའི་དུས་སུ་ཡོད་མེད་གང་དུའང་
མི་འཛིན་པ་སྒྲོ་སྐུར་དང་བྲལ་བའི་མི་རྟོག་པ་སྐྱེའོ། །དེས་ན་མིག་བཙུམ་པ་ལྟར་ཅིའང་མི་
- 38 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་བ་མཐོང་ལམ་མིན་གྱི། སྣ་ཚོགས་མཐོང་ཡང་སྒྲོ་སྐུར་དང་བྲལ་བ་མཐོང་ལམ་ཡིན་
ནོ༑ ༑འོ་ན་མདོ་ལས། ཅི་ཡང་མཐོང་བ་མེད་པ་ནི། དོན་དམ་པ་མཐོང་བའོ། །ཞེས་པ་དང་
འགལ་ལོ། །ཞེ་ན། དེ་ནི། ས་དང་པོ་ནས་བདུན་པའི་བར་དུ་སྒྲོ་སྐུར་ཅི་ཡང་མི་མཐོང་བ་
ཞེས་མ་ཡིན་དགག་ཏུ་གཟུང་ངོ༌། །ས་བརྒྱད་པ་ཡན་ཆད་དུ་སྣ་ཚོགས་འདི་དག་རྡུལ་ཕྲན་
ཙམ་ ཡང་མི་སྣང་ལ་མེད་པར་ཡང་མི་རྟོག་པའོ། །ཞེས་སོ། །གཞན་ནི། དེ་མི་འཐད་དེ།
ཡུལ་དེ་ལ་ཤེས་པ་མི་སྐྱེ་བའི་དོན་ནི། མཐོང་བ་མེད་པ་ཡིན་ལ། མཐོང་བ་མེད་པ་ཁོ་ནའི་
སྒོམ་པ་ནི། མཐོང་བ་ཡིན་ཏེ། དཔེར་ན། ཀ་བ་སོགས་མ་མཐོང་བ་ལ་ནམ་མཁའ་མཐོང་
ཞེས་ཟེར་བ་བཞིན་དུ། གཟུགས་སོགས་བཏགས་པའི་ཆོས་གང་ཡང་མ་མཐོང་བ་ནི། དོན་
དམ་པ་མཐོང་བའོ། །ཡེ་ཤེས་ཞབས་ཀྱིས། ཡུམ་ནི། འདུས་བྱས་ལ་སོགས་པ་ལ་དམིགས་
པ་དང་འགལ་བས་རྣམ་པ་ཐམས་ཅད་དུ་དབེན་པར་སྤྱོད་ཡུལ་གཅིག་པའི་ཕྱིར་རོ། །ཞེས་
པ་དང༌། རྣམ་པར་མི་རྟོག་པ་ལ་འཇུག་པའི་གཟུངས་ལས། རྣམ་པར་མི་རྟོག་པའི་ཡེ་ཤེས་
ཀྱིས་ནི། ཆོས་ཐམས་ཅད་ནམ་མཁའི་ངོས་དང་འདྲ་བར་ཐུགས་སུ་ཆུད་དོ། །རྗེས་ལ་ཐོབ་
པས་ནི། ཆོས་ཐམས་ཅད་སྤྲུལ་པ་ལྟ་བུའི་བར་དུ་གཟིགས་སོ། །ཞེས་པ་དང་། ཨ་བྷས།
མཉམ་པར་གཞག་པའི་གནས་སྐབས་ན། རྣམ་པར་རྟོག་པའི་སྤྲོས་པ་མཐའ་དག་ལྡོག་པ་ན་
དམིགས་པ་ལ་སོགས་པ་ཅི་ཡང་མེད་དོ། །ཞེས་སོ། །ཡང་མི་གསལ་ན་ནི་ཇི་ལྟ་བ་མཁྱེན་པ་
མིན་པར་འགྱུར་ཏེ། ཆོས་ཉིད་གསལ་མི་གསལ་གྱི་སྤྲོས་པ་དང་བྲལ་བའི་ཕྱིར་རོ། །ཞེ་ན།
ཆོས་ཉིད་རྟོགས་པའི་བློ་དྲི་མས་དག་མ་དག་གིས་གསལ་མི་གསལ་དུ་བཞག་སྟེ། ནམ་
མཁའ་དག་པ་ལ་མིག་དག་མ་དག་གིས་གསལ་མི་གསལ་དུ་བཞག་པ་བཞིན་ནོ། །དེ་ལྟ་
མིན་ན། ཁྱེད་གསལ་བར་འདོད་པ་ལའང་དེར་འགྱུར་རོ། །བརྒྱད་པ་ནི། ས་ཕྱི་མ་གནས་
-38 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
སྐབས་ཀྱི་འབྲས་བུ་མཐར་ཐུག་གི་འབྲས་བུ་སངས་རྒྱས་ཀྱི་ས་ཀུན་ཏུ་འོད་ཡིན་ནོ། །
གཉིས་པ་ལ། མཚམས་སྦྱར་དང༌། སའི་ཚོགས་དངོས་བཤད་པ་གཉིས་སོ།།
དང་པོ་ལ། གསུངས་ཞེས་དྲང་ངོ༌། །གང་ན། བར་སྐབས་ཀྱི་ཚིགས་བཅད་ཉི་ཤུ་རྩ་གསུམ་
མོ། །གང་ལ་ན། རྟོགས་པ་ཕྱི་མ་དང་དེ་ལ་བརྟེན་པའི་ཡོན་ཏན་གྱི་རྟེན་སའི་ཚོགས་ལའོ།།
གང་གི་ཕྱིར་ན། ཐབས་གང་གིས་ས་བཅུ་ཡོངས་སུ་སྦྱོང་བར་འགྱུར་བའི་ཆོས་གང་དག་ཡིན་
པ་དེ་དག་བསྟན་པའི་ཕྱིར། ཇི་ཙམ་གྱིས་ན། ཐེག་ཆེན་ལ་ཡང་དག་པར་ཞུགས་པ་ལགས་
ཞེས་ཞུས་པའི་ལན་དུའོ། །འོ་ན་ས་ཐོབ་ཟིན་སྦྱོང་ངམ། མ་ཐོབ་པ་སྦྱོང་ཞེ་ན། རང་གིས་དེ་
ཐོབ་ཟིན་ཁྱད་པར་སྦྱོང་ཞིང་ས་གོང་མའི་ཡོན་ཏན་ཐོབ་པའི་རྒྱུར་ཡང་ངོ༌། །འགྲེལ་ཆེན་
ནས། ས་གང་གི་ཡོངས་སུ་སྦྱོང་བར་འགྱུར་བའི་ཆོས་གང་ཡིན་པ་རྣམས་ཇི་སྲིད་མ་རྫོགས་
པ་དེ་སྲིད་དུ་ས་དེ་ཡིན་ལ། རྫོགས་ནས་ནི། ས་གཞན་ཡིན་པར་ཤེས་པར་བྱའོ། །ཞེས་སོ།།
གཉིས་པ་ལ། རྒྱུ་ས་དགུའི་ཡོངས་སྦྱོང་དང་། འབྲས་བུ་ས་བཅུ་པའི་མཚན་ཉིད་གཉིས་སོ།།
དང་པོ་ལ། ས་དང་པོ། གཉིས་པ། གསུམ་པ། བཞི་པ། ལྔ་པ། དྲུག་པ། བདུན་པ། བརྒྱད་
པ༑ དགུ་པའི་ཡོངས་སྦྱོང་དང་དགུ་ལས། དང་པོ་ལ། རྩ་བ། འགྲེལ་པ་གཉིས་ལས། རྩ་
བ་ལ། སྦྱོང་བྱེད་ཐབས་དང༌། སྦྱོང་ཚུལ་ཤེས་རབ་གཉིས་ལས། དང་པོ་ནི། ཐོབ་འགྱུར་ཏེ་
ཞེས་དྲང་ངོ༌། །གང་ན། ས་དང་པོ་ནིའོ། །གང་གིས་ན། ཡོངས་སུ་སྦྱོང་བ་རྣམ་པ་བཅུ་ཡིས་
སོ༑ ༑བཅུ་གང་ཞེ་ན། དགེ་བ་སྒྲུབ་པའི་ལྷག་བསམ་དང་། སེམས་ཅན་ལ་ཕན་པའི་དངོས་
པོ་ཐེག་ཆེན་གྱི་ཆོས་འཛིན་པ་དང༌། སེམས་ཅན་རྣམས་ལ་སེམས་མཉམ་པ་ཉིད་ཀྱི་ཚད་
མེད་བཞི་སྒྲུབ་པ་དང༌། འཁོར་ལོ་གསུམ་མི་དམིགས་པའི་སྦྱིན་པ་གཏོང་བ་དང༌། དེ་དག་
བྱེད་པའི་བཤེས་གཉེན་བསྟེན་པ་དང༌། ཐེག་དམན་ལ་མི་ལྟོས་པར་དམ་པའི་ཆོས་ཀྱི་
-3 87 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་པ་མ་ལུས་ཚོལ་བ་དང༌། རྟག་ཏུ་ཁྱིམ་ནས་ཁྱིམ་མེད་པར་ངེས་པར་འབྱུང་བའི་
སེམས་ཉིད་དང་། སངས་རྒྱས་ཀྱི་སྐུར་རྟོགས་པ་སྟེ། མཐོང་ན་དགའ་བ་ཡིད་ལ་བྱེད་པ་དང་།
གཞུང་ཁ་ཅིག་ལས། སྐུར་གཏོད་ཅེས་འབྱུང་སྟེ། དེ་ལ་སེམས་གཏོད་པའམ། སྐུར་གྱུར་ན་
དགའ་བ་སྟེ། སཾ་སྐྲྀ་ཏ་ལ་ག་ཏ་ཞེས་འབྱུང་བས་སོ། །སེམས་ཅན་སྨིན་བྱེད་ཀྱི་ཆོས་སྟོན་པ་
དང༌། དམ་བཅའ་རྫོགས་པར་བྱེད་པ་བདེན་པའི་ཚིག་ནི། བཅུ་པ་ཡིན་པར་འདོད་དོ།།
གཉིས་པ་ནི། སྦྱོང་བྱེད་བཅུ་པོ་འདི་དག །རང་རང་གི་རང་བཞིན་མི་དམིགས་པ་ནམས་
མཁའ་སྒྱུ་མ་ལྟ་བུར་རྟོགས་ཏེ་བསྒོམས་པས། ས་དང་པོ་ཡོངས་སུ་སྦྱོང་བར་ཤེས་པར་བྱའོ།།
མདོ་ལས། ས་དང་པོ་ལ་གནས་པའི་བྱང་སེམས་ཀྱིས་ཡོངས་སུ་སྦྱོང་བ་བཅུ་པོ་འདི་དག་བྱ་
སྟེ༑ བཅུ་གང་ཞེ་ན། འདི་ལྟ་སྟེ། མི་དམིགས་པའི་ཚུལ་གྱིས་ལྷག་པའི་བསམ་པ་ཡོངས་སུ་
སྦྱོང་བ་དང་སོགས་སོ། །འགྲེལ་པ་ནི། ཐོབ་པ་ཡིན་ནོ། །ཞེས་དྲང་ངོ་། །གང་ན། བྱང་ཆུབ་
ལ་ནི་ཉེ་བ་དང་། །སེམས་ཅན་དོན་སྒྲུབ་མཐོང་བ་ལ། །རབ་ཏུ་དགའ་བ་སྐྱེ་འགྱུར་ཏེ། །དེ་
ཕྱིར་ རབ་དགའ་ཞེས་བརྗོད་དོ། །ཞེས་ པའམ། སྔོན་མ་བྱུང་བའི་ཆོས་ཉིད་རྟོགས་པའི་
དགའ་བ་སྐྱེས་པས་ན། ས་དང་པོ་རབ་ཏུ་དགའ་བའོ། །གང་གིས་ན། ཐབས་ཤེས་གཉིས་
ལས། ཐབས་ནི། སེམས་བསྐྱེད་ པ་ ཇི་ ལྟ་བ་བཞིན་དུ་བྱང་ཆུབ་ཀྱི་གཞི་དགེ་བའི་རྩ་བ་
ཐམས་ཅད་ལ་རང་དོན་ཡིད་ལ་བྱེད་པའི་གྱ་གྱུ་མེད་པའི་བསམ་པ་དང་། རང་གི་དགོས་པ་
ཆོས་སྐུ་དང་། གཞན་གྱི་དགོས་པ་ཕྲིན་ལས་ལ་ཕན་པ་ཐེག་ཆེན་གྱི་ཆོས་འཛིན་ཅིང་རྣམ་
མཁྱེན་གྱི་ཡེ་ཤེས་དོན་དུ་གཉེར་བ་དང་། སེམས་ཅན་ཐམས་ཅད་ལ་སེམས་རྩེ་གཅིག་པའི་
བྱམས་པ་སོགས་ཏེ། བསམ་པ་གསུམ་དང་། གཞན་ཟང་ཟིང་གིས་སྡུད་པའི་སྦྱོར་བ་བདོག་
པ་ཕྱི་ནང་གི་དངོས་པོ་ཐམས་ཅད་མི་དམིགས་པར་ཡོངས་སུ་གཏོང་བ་དང་། ཆོས་ཉན་པའི་
-388 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཕྱིར་རྣམ་མཁྱེན་ལ་འགོད་པའི་དགེ་བའི་བཤེས་གཉེན་བསྟེན་ནས་མགུ་བར་བྱེད་པ་དང་།
བརྗོད་བྱ་ཐེག་པ་གསུམ་དུ་གཏོགས་པའི་དམ་པའི་ཆོས་ཀྱི་དམིགས་པ་མ་ལུས་པ་འདོད་
ཅིང་ཚོལ་བ་དང༌། རྒྱུད་མ་སྨིན་པས་ཁྱིམ་ན་གནས་པ་ལ་མངོན་པར་མི་དགའ་ཞིང་ཚེ་
རབས་ཐམས་ཅད་དུ་རབ་ཏུ་འབྱུང་བ་ལུས་སྲུང་བ་དང་རྟག་ཏུ་བླ་ན་མེད་པའི་སངས་རྒྱས་
ཀྱི་སྐུ་སྒྲུབ་པར་འདོད་པ་དང་། སེམས་ཅན་སྨིན་པའི་དོན་དུ་ཐོག་མཐའ་བར་གསུམ་དུ་དགེ་
བའི་དམ་པའི་ཆོས་རབ་ཏུ་སྟོན་པ་ལ་མི་སྐྱོ་བ་དང་། ཇི་སྐད་དུ་སྨྲས་པ་བཞིན་བྱེད་པ་བདེན་
པར་སྨྲ་བ་ཉིད་ཅེས་བྱ་བ་དེ་ལྟ་བུའི་མཚན་ཉིད་ཀྱི་ཆོས་བཅུས་སོ། །བཅུ་ཅི་དགོས་ཤེ་ན།
ས་དང་པོའི་ཡོན་ཏན་རྣམ་པ་ཐམས་ཅད་དུ་རྫོགས་པར་བསྐྱེད་པར་བྱ་བ་ཡིན་པའི་ཕྱིར་རོ།།
གཉིས་པ་ནི། ཡོངས་སུ་སྦྱོང་བའི་རྒྱུའི་ཁྱད་པར་བཅུ་པོ་རང་རང་གི་ངོ་བོ་ཉིད་མི་དམིགས་
པར་རྟོགས་པའི་ཤེས་རབ་ཀྱིས་ཁྱད་པར་དུ་བྱས་པའི་མཚན་ཉིད་ཀྱི་ཡོངས་སུ་སྦྱོང་བ་དག་
ཁོ་ནས་སོ། །
གཉིས་པ་ལ་གཉིས་ལས། རྩ་བ་ནི། ས་གཉིས་པར་ཚུལ་ཁྲིམས་གཙོ་ཆེ་བས་
ཚུལ་ཁྲིམས་གསུམ་དང་། དེ་བྱམས་པས་སྤེལ་བས་བྱས་པ་ཤེས་ཤིང་དྲིན་དུ་གཟོ་བ་དང་།
སེམས་ཅན་གྱི་ཉེས་པ་ལ་མི་ལྟ་བས་བཟོད་པ་དང་། སེམས་ཅན་གྱི་རྒྱུད་སྣོད་དུ་རུང་བའི་
གཞན་དོན་ལ་རབ་ཏུ་དགའ་བ་དང༌། དེ་ཐམས་ཅད་ཀྱི་རྩ་བ་སེམས་ཅན་ལ་སྙིང་བརྩེ་ཆེ་བ་
དང༌། གུས་པ་བསྐྱེད་པའི་ ཕྱིར་བླ་མ་ལ་བཀུར་སྟི་གདན་སྟོབ་སོགས་དང༌། ཡོན་ཏན་
གྱིས་ལྕི་བས་བླ་མ་ལ་གུས་པས་ཉན་ཅིང་དོན་སྒྲུབ་པ་དང༌། ཚོགས་རྫོགས་པའི་ཕྱིར་ཚུལ་
ཁྲིམས་ནས་བགྲངས་པའི་བརྒྱད་པ་སྦྱིན་པ་ལ་སོགས་པ་ལ་བརྩོན་པ་ཡིད་ལ་བྱེད་པས་ས་
གཉིས་པ་སྦྱོང་ངོ༌། །མདོ་ནི། ས་གཉིས་པ་ལ་གནས་པའི་བྱང་སེམས་ཀྱིས་ཆོས་བརྒྱད་ཡིད་
-3 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་བྱ་སྟེ། འདི་ལྟ་སྟེ། ཚུལ་ཁྲིམས་ཡོངས་སུ་དག་པ་དང་ཞེས་སོགས་སོ། །འགྲེལ་པ་ལ།
ཐོབ་པ་ཡིན་ནོ། །ཞེས་དྲང་ངོ༌། །གང་ན། འཆལ་ཚུལ་རྩོལ་བའི་དྲི་བྲལ་ཕྱིར། །དྲི་མ་མེད་
པའི་ས་ཞེས་བྱ། །ཞེས་པས་ཚུལ་ཁྲིམས་འཆལ་བ་དང༌། ཐེག་དམན་ཡིད་ལ་བྱེད་པའི་དྲི་མ་
མེད་པས་ན། ས་གཉིས་པ་དྲི་མ་མེད་པའོ། །ཐབས་གང་གིས་ན། དགེ་བའི་ཆོས་སྡུད་པ་
དང་། སེམས་ཅན་གྱི་དོན་བྱ་བ་དང་། ཉེས་སྤྱོད་སྡོམ་པའི་ཚུལ་ཁྲིམས་ཡོངས་སུ་དག་པས་
ཉན་རང་གི་ཡིད་བྱེད་སྤངས་པ་དང༌། གཞན་གྱིས་ཕན་པ་ཅུང་ཟད་ཅིག་བྱས་པའང་དྲན་
པས་ཆུང་བར་མི་བརྩི་ཞིང་མི་བརྙས་པར་དྲིན་དུ་གཟོ་བ་དང་། གཞན་གྱིས་གནོད་པ་བྱས་
པ་དང་། སོགས་པ་དུ9ཁ་དང་ཆོས་ཟབ་མོ་ལ་བཟོད་པ་དང༌། སེམས་ཅན་ཡོངས་སུ་སྨིན་
པར་བྱ་བ་ལ་སོགས་པའི་དགེ་བའི་ཆོས་སྒྲུབ་པ་ལ་འགྱོད་པ་མེད་པ་དང་སྐྱེ་བོ་ཐམས་ཅད་
ལ་བྱམས་པས་སེམས་ཅན་རེ་རེའི་ཕྱིར་ཡང་ཡུན་རིང་པོར་དམྱལ་བར་གནས་པར་སྤྲོ་བ་
དང༌། ཉེ་བར་ལུང་འབོགས་པ་མཁན་པོ་དང༌། སོགས་པ་སློབ་དཔོན་ལ་སོགས་པ་ལ་
འདུད་པ་དང་དགེ་བའི་བཤེས་གཉེན་ལ་སྟོན་པའི་འདུ་ཤེས་བྱས་ནས་དེས་བསྟན་པའི་ཆོས་
ཇི་ལྟ་བ་བཞིན་སྒྲུབ་པ་དང༌། ལས་གཞན་མེད་པར་སྦྱིན་པ་ལ་སོགས་པའི་ཕྱིན་དྲུག་ལ་
བརྩོན་ཞིང་སྤྲོ་བས་སྒྲུབ་པ་ཞེས་བྱ་བ་དེ་ལྟ་བུའི་ཡོངས་སུ་སྦྱོང་བ་བརྒྱད་ཀྱིས་སོ། །ཤེས་
རབ་ཇི་ལྟ་བུས་ན། སྔ་མ་ས་དང་པོར་བསྟན་པ་བཞིན་དུ་མི་དམིགས་པར་རྟོགས་པའི་ཤེས་
རབ་ཀྱིས་ཟིན་པའི་ཡོངས་སུ་སྦྱོང་བ་བྱས་པའི་ཁྱད་པར་རྣམ་པ་བརྒྱད་ཀྱིས་སོ། །བརྒྱད་ཅི་
དགོས་ཤེ་ན། ས་གཉིས་པའི་ཡོན་ཏན་རྫོགས་པར་བསྐྱེད་པ་ལ་བརྒྱད་དགོས་ཏེ། སྔ་མ་
བཞིན་ཞེས་དོན་གཉིས་སུ་དྲང་སྟེ། འོག་མ་རྣམས་ཀྱང་དེ་བཞིན་ནོ། །
གསུམ་པ་ལ། རྩ་བ་ནི། རང་གཞན་གྱི་ཤེས་རབ་སྦྱོང་བ་མང་དུ་ཐོས་པས་མི་
，
-39 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ངོམ་པ་ཉིད་དང་། ཟང་ཟིང་གི་རྙེད་པ་འདོད་པ་མེད་པར་ཆོས་སྦྱིན་པ་གཉིས་དང་། སངས་
རྒྱས་ཀྱི་སྣོད་བཅུད་ཀྱི་ཞིང་ཀུན་སྦྱོང་བ་དང་། བྱ་དཀའ་བའི་སྤྱོད་པ་སྦྱོང་བ་འཁོར་བའི་
ཉེས་པས་ཡོངས་སུ་མི་སྐྱོ་བ་དང་། ཐེག་ཆེན་གྱི་སེམས་སྦྱོང་བ་ངོ་ཚ་ཤེས་པ་དང་ཁྲེལ་ཡོད་
པ་ཞེས་བྱ་བ་རྣམས་ལ་རློམ་པ་མེད་པའི་བདག་ཉིད་དེ། རྣམ་ལྔས་ས་གསུམ་པ་སྦྱོང་ངོ༌།
མདོ་ནི། བྱང་སེམས་ས་གསུམ་པ་ལ་གནས་པས་ཆོས་ལྔ་ལ་གནས་པར་བྱ་སྟེ། ལྔ་གང་ཞེ་
ན༑ འདི་ལྟ་སྟེ། མང་དུ་ཐོས་པས་མི་ངོམ་ཞིང་། དེ་ལའང་ཡི་གེར་མངོན་པར་མ་ཞེན་པ་དང་
སོགས་སོ། །འགྲེལ་པ་ལ། རྟོག་པ་ཡིན་ནོ། །ཞེས་དྲང་ངོ༌། །གང་ན། ཆོས་ཀྱི་སྣང་བ་ཆེན་
པོ་ནི། །བྱེད་པའི་ཕྱིར་ན་འོད་བྱེད་པ། །ཞེས་པའི་ཏིང་ངེ་འཛིན་གྱི་སྟོབས་ཀྱིས་རང་གཞན་
ལ་ཆོས་ཀྱི་སྣང་བ་བྱེད་པས་ས་གསུམ་པ་འོད་བྱེད་པའོ། །གང་གིས་ན། སངས་རྒྱས་ཐམས་
ཅད་ཀྱིས་གསུངས་པའི་དམ་པའི་ཆོས་ཉན་པས་ངོམ་མི་ཤེས་པར་འཛིན་པ་དང་། རྙེད་པ་
དང༌། སོགས་པ་བཀུར་སྟི་ལ་སོགས་པ་ལ་མི་ལྟ་བའི་སེམས་ཀྱིས་དམ་པའི་ཆོས་རབ་ཏུ་
སྟོན་པ་དང༌། རང་གི་སངས་རྒྱས་ཀྱི་ཞིང་གི་རྟེན་སྣོད་དང་། བརྟེན་པ་སེམས་ཅན་ཀུན་ཏུ་
སྦྱོང་བའི་དགེ་བ་བསྐྱེད་ཅིང་། དེར་བསྔོ་བ་དང་ཕན་བཏགས་པའི་སེམས་ཅན་རྣམས་དེ་
དང་མི་མཐུན་པ་གནོད་པ་བྱེད་པ་དང་དྲིན་དུ་མི་གཟོ་བ་ལ་སོགས་པ་འཁོར་བའི་ཉེས་པ་
མཐོང་བས་གཞན་དོན་ལ་ཡོངས་སུ་མི་སྐྱོ་བ་དང་། རང་ལ་ལྟོས་ནས་མི་དགེ་བའི་ཆོས་མི་
བྱེད་པ། ངོ་ཚ་ཤེས་པ། གཞན་ལ་ལྟོས་ནས་མི་དགེ་བའི་ཆོས་མི་བྱེད་པ། ཁྲེལ་ཡོད་པ།
ཉན་རང་གི་ཡིད་བྱེད་སྤངས་པ་ཞེས་བྱ་བ་དེ་ལྟ་བུའི་ཡོངས་སུ་སྦྱོང་བ་རྣམ་པ་ལྔ་པོས་སོ།།
ཇི་ལྟ་བུས་ན། སྔ་མ་བཞིན་དུ་ངོ་བོ་ཉིད་དུ་མི་རྟོགས་པའི་ཤེས་རབ་ཀྱིས་ཟིན་པས་ཡོངས་སུ་
སྦྱོང་བ་བྱས་པས་སོ། །
- 3） 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞི་པ་ལ། རྩ་བ་ནི། ནགས་ཏེ། དབེན་པར་གནས་པ་དང༌། རང་དོན་བྱང་
ཆུབ་ཀྱང་མི་འདོད་པ་འདོད་པ་ཆུང་བ་དང་། ཆུང་དུས་ཆོག་ཤེས་པ་དང༌། སྦྱངས་པའི་ཡོན་
ཏན་རྟོགས་པ་ཡང་དག་པར་སྡོམ་པ། ཆོས་ལ་ངེས་རྟོག་གི་བཟོད་པ་མི་གཏོང་བར་བསྟེན་
ཅིང་བསྙེན་པ་དང༌། བསླབ་པ་གསུམ་ཡོངས་སུ་མི་གཏོང་བ་དང༌། འདོད་པའི་ཡོན་ཏན་
རྣམས་ལ་སྨོད་པ་དང༌། ཆོས་ཐམས་ཅད་མངོན་པར་འདུ་བྱེད་པ་མེད་ཅིང་མྱ་ངན་ལས་
འདས་པ་ལ་གཞོལ་བ་དང་། ལུས་ལ་སོགས་པ་བདོག་པ་ཀུན་གཏོང་བ་དང་། དགེ་བ་ལ་
སེམས་མི་ཞུམ་པ་དང༌། དངོས་པོར་ལྟ་བ་མེད་པ་སྟེ། བཅུས་ས་བཞི་པ་གནོན་ནོ། །མདོ་ནི།
བྱང་སེམས་ཆེན་པོ་ས་བཞི་པ་ལ་གནས་པས་ཆོས་བཅུ་པོ་འདི་དག་ཡོངས་སུ་གཏང་བར་མི་
བྱའོ། །བཅུ་གང་ཞེ་ན། འདི་ལྟ་སྟེ། དགོན་པར་གནས་པ་དང་ཞེས་སོགས་སོ། །འགྲེལ་པ་
ལ༑ གནོན་པ་ཡིན་ནོ་ཞེས་དྲང་ངོ༌། །གང་ན། འདི་ལྟར་བྱང་ཆུབ་ཕྱོགས་མཐུན་ཆོས།།
རབ་ཏུ་སྲེག་བྱེད་འོད་ལྟ་བུ། །དེ་དང་ལྡན་ཕྱིར་ས་དེ་ནི། །གཉིས་པོ་སྲེག་པས་འོད་འཕྲོ་ཅན།།
ཞེས་པས། བྱང་ཆུབ་ཕྱོགས་མཐུན་གྱི་ཤེས་རབ་ཀྱིས་སྒྲིབ་གཉིས་སྲེག་པའི་མེ་ཡིན་པས་ས་
བཞི་པ་འོད་འཕྲོ་བ་ཅན་ནོ། །གང་གིས་ན། ཉན་རང་གི་ཡིད་ལ་བྱེད་པས་དབེན་པའི་དགོན་
པར་གནས་པ་དང༌། རྙེད་པ་མ་ཐོབ་པ་ལ་ཐོབ་པར་མངོན་པར་འདོད་པ་མེད་པ་དང༌། རྙེད་
པ་དངོས་པོ་ཁྱད་པར་ཅན་ཐོབ་པ་ལ་དེ་བས་ལྷག་པ་དོན་དུ་གཉེར་བ་དང་། ཐོབ་པ་ལ་རློམ་
པ་མེད་པ་དང༌། ཟས་བཟང་པོ་དང༌། ཡང་ཡང་ཟ་བ་དང་། ལེན་པ་ལ་ཞེན་པ་དགག་པའི་
ཕྱིར་བསོད་སྙོམས་པ་ཉིད་དང༌། སོགས་པ་སྟན་གཅིག་པ་དང། ཕྱིས་མི་ལེན་པ་སྟེ། ཟས་
ཀྱི་དབང་དུ་བྱས་པ་གསུམ། གོས་བཟང་པོ་དང་། འཇམ་པོ་དང་
། མང་པོ་ལ་ཞེན་པ་དགག་
པའི་ཕྱིར་ཕྱག་དར་ཁྲོད་པ་དང་། ཕྱིང་པ་དང༌། ཆོས་གོས་གསུམ་པ་སྟེ། གོས་ཀྱི་དབང་དུ་
，
L
-3 9 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
བྱས་ པ་གསུམ། གནས་འདུ་འཛི་ཅན་དང༌། སྟེང་གཡོགས་ཅན་དང༌། བསྐོར་བ་དང༌།
གནས་ཀྱི་སྦྱོར་བ་ལ་ཞེན་པ་དགག་པའི་ཕྱིར་དགོན་པ་བ། བླ་གབ་མེད་པ། ཤིང་དྲུང་པ།
དུར་ཁྲོད་པ་སྟེ། གནས་ཀྱི་དབང་དུ་བྱས་པ་བཞི། ཉལ་སོགས་དང་། འདུག་ས་སྤྱོད་པ་ལ་
ཞེན་པ་དགག་པའི་ཕྱིར་ཙོག་བུ་པ་དང༌། གཞི་ཇི་བཞིན་པ་སྟེ། སྤྱོད་ལམ་གྱི་དབང་དུ་བྱས་
པ་གཉིས་ཏེ། སྤྱངས་པའི་ཡོན་ཏན་བཅུགཉིས་ཡང་དག་པར་སྡོམ་པ་དང་། གཞན་དོན་དུ་
བསླབ་པ་བླངས་པ། སྲོག་དང༌། སོགས་པ་ལོངས་སྤྱོད་པ་ལ་སོགས་པའི་ཕྱིར་ཡང་ཡོངས་
སུ་མི་གཏོང་བ་དང་། འདོད་པའི་ཡོན་ཏན་གཟུགས་སྡུག་སོགས་ལ་ཉེས་དམིགས་སུ་ལྟ་
བས་སྨོད་ཅིང་འདོད་པའི་སེམས་མི་བསྐྱེད་པ་དང་། གདུལ་བྱའི་བློ་དང་འཚམ་པར་རྟག་
འཛིན་བཟློག་པའི་ཕྱིར་མྱ་ངན་ལས་འདས་པ་ལ་གཞོལ་ཞིང་འདས་པར་བྱེད་པ་དང་།
བདོག་པ་ནོར་དང༌། གཉེན་སྡུག་དང༌། ལུས་སྲོག་ཐམས་ཅད་ཡོངས་སུ་གཏོང་བ་ཆུང་ངུ་།
འབྲིང་། ཆེན་པོ་གསུམ་དང་། དགེ་བ་སྒྲུབ་པ་ལ་སེམས་མི་ཞུམ་ཞིང་སྤྲོ་བ་དང་ལྡན་པ་དང་།
དངོས་པོ་ཐམས་ཅད་ལ་དོན་དམ་པར་ཅིར་ཡང་མི་ལྟ་བ་དང་ཞེས་བྱ་བ་དེ་ལྟ་བུའི་ཡོངས་སུ་
སྦྱོང་བ་བཅུས་སོ། །ཇི་ལྟ་བུས་ན། སྔ་མ་ལྟ་བུ་རྣམ་པ་བཅུས་སོ། །
ལྔ་པ་ལ། རྩ་བ་ནི། ཐོབ་ཅེས་དྲང་ངོ༌། །གང་ན། ས་ལྔ་པ་ནིའོ། །ཇི་ལྟར་ན།
ཡང་དག་པར་ཏེ། རྫོགས་པར་རོ། །གང་གི་ཚེ་ན། ཁྱིམ་པ་སོགས་དང་འདྲིས་པ་དང་། སྦྱིན་
བདག་གི་ཁྱིམ་ལ་འཁྲེན་པ་སྟེ། སེར་སྣ་བྱེད་པ་དང༌། ཕྱི་ནང་གི་འདུ་འཛིར་གྱུར་པའི་
གནས་སུ་གནས་སོགས་དང་། བདག་གི་ཡོན་ཏན་བརྗོད་དེ་བསྟོད་པ་དང་། གཞན་སྐྱོན་
བརྗོད་དེ་བརྙས་པ་དང༌། མི་དགེ་བའི་ལས་ཀྱང་ཡིན་ལ་ངན་སོང་དུ་འགྲོ་བའི་ལམ་ཡང་
ཡིན་པ་བཅུ་དང་། ང་རྒྱལ་གྱི་རློམ་པས་ཁེངས་པ་དང༌། བླང་དོར་ཕྱིན་ཅི་ལོག་ཏུ་ཞེན་པ་
-393-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། བློ་གྲོས་ངན་པ་ཡིད་གཉིས་དང་། ཉོན་མོངས་པ་དུག་གསུམ་བཟོད་ཅིང་འདོད་པ་སྟེ།
བཅུ་པོ་འདི་ནི་རྣམ་པར་སྤངས་པ་ནའོ། །མདོ་ནི། བྱང་སེམས་ས་ལྔ་པ་ལ་གནས་པས་ཆོས་
བཅུ་ཡོངས་སུ་སྤང་བར་བྱ་སྟེ། འདི་ལྟར། ཁྱིམ་པ་དང་རབ་ཏུ་བྱུང་བ་བསྟེན་པ་ཡོངས་སུ་
སྤང་བར་བྱ་བ་དང་ཞེས་སོགས་སོ། །འགྲེལ་པ་ལ། ཐོབ་བ་ཡིན་ནོ། །ཞེས་དྲང་ངོ༌། །གང་
ན༑ སེམས་ཅན་རྣམས་ཡོངས་སྨིན་བྱེད་ཅིང་། །རང་གི་སེམས་ཀྱང་བསྲུང་བའི་ཕྱིར། །བློ་
ལྡན་རྣམས་ཀྱིས་སྦྱང་དཀའ་བ། །དེ་ཕྱིར་སྦྱང་དཀའ་ཞེས་བྱའོ། །ཞེས་པས་སེམས་ཅན་
སྨིན་པ་དང༌། སེམས་ཅན་གྱི་ལོག་སྒྲུབ་ཀྱིས་རང་གི་སེམས་ཉོན་མོངས་པར་མི་འགྱུར་བ་སྟེ།
བྱ་དཀའ་བ་གཉིས་བྱེད་པ་ས་ལྔ་བ་སྦྱང་དཀའ་བའོ། །གང་གིས་མ་རྙེད་པ་དང་། སོགས་པ་
བཀུར་སྟིའམ། གྲགས་ སོགས་ ཀྱི་དོན་དུ་ རབ་ཏུ་འབྱུང་བ་དང༌། སོགས་པ་ཁྱིམ་པ་ལ་
སོགས་པ་དང་འགྲོགས་ཤིང་འདྲིས་པ་དང་། གཞན་ལ་དད་པ་ཅན་གྱི་ཁྱིམ་ཉེ་བར་མི་སྟོན་
ཅིང་རྙེད་པ་ཐོབ་པ་ལ་སེར་སྣ་བྱེད་པ་དང་། འཁོར་པའི་འདུ་འཛི་སྐྱེ་བོ་མང་པོའི་གྲོང་དང་།
སོགས་པ་རང་དོན་གྱི་འདུ་འཛི་ཉན་རང་གི་ཡིད་ལ་བྱེད་པ་དང༌། རྙེད་སོགས་ཀྱི་ཕྱིར་
བདག་ལ་བསྔགས་པ་དང༌། ཕྲག་དོག་གིས་གཞན་ལ་སྨོད་པ་དང་། སྲོག་གཅོད་སོགས་མི་
དགེ་བའི་ལས་ཀྱི་ལམ་བཅུ་དང་། ཐོས་པ་དང་། སོགས་པ་ཚུལ་ཁྲིམས་སོགས་ཀྱིས་མཁས་
ཤིང་བཙུན་པར་རློམ་པས་བཤེས་གཉེན་གཞན་ལ་མི་འདུད་པ་དང་། དགེ་བ་ལས་ལྡོག་སྟེ་
མི་དགེ་བ། མི་དགེ་བ་ལས་ལྡོག་སྟེ་དགེ་བར་མངོན་པར་ཞེན་པ་དང་། ལོག་པར་ལྟ་བ་དང་།
སོགས་པ་ཐེ་ཚོམ་ལ་སོགས་པ་བློ་གྲོས་ངན་པ་དང༌། འདོད་ཆགས་དང༌། སོགས་པ་གཏི་
མུག་སོགས་ཉོན་མོངས་པ་ཐམས་ཅད་ལ་སེམས་མངོན་དུ་ཕྱོགས་པར་བྱེད་པ་ཞེས་བྱ་བ་དེ་
ལྟ་བུའི་སྤང་བྱའི་མཚན་ཉིད་ཀྱི་ཆོས་བཅུ་རྣམ་པར་སྤོང་ཞིང་ལྡོག་པ་གཉེན་པོའི་ཆོས་དོན་ཏེ།
-39 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
སྤང་བྱའི་ཤུགས་ཀྱིས་འཕངས་པ་ཡོངས་སུ་སྦྱོང་བ་རྣམ་པ་བཅུས་སོ། །འདི་དག་ཕལ་ཆེར་
མཐོང་ལམ་གྱིས་སྤངས་ཟིན་ཏོ། །ཞེ་ན། རགས་པ་རྣམས་སྤངས་ཀྱང་འདིར་ཕྲ་བའམ་
གནས་ངན་ལེན་སྤོང་བ་ཡིན་ནོ། །ས་བདུན་པ་ལའང་དེ་བཞིན་དུ་ཤེས་པར་བྱའོ། །ཇི་ལྟ་
བུས་ན། སྔ་མ་བཞིན་དུའོ། ། །
དྲུག་པ་ལ། རྩ་བ་ནི། ཐོབ་ཅེས་དྲང་ངོ༌། །གང་ན། ས་དྲུག་པ་ནའོ། །ཇི་ལྟར་
ན༑ ཡང་དག་པར་རོ། །གང་གིས་ན། ལམ་བསྐྱེད་པ་དྲུག་དང་། ལམ་མིན་སྤངས་པ་དྲུག་
གིས་ཏེ། དང་པོ་ནི། སྦྱིན་པ་དང༌། ཚུལ་ཁྲིམས་དང་། བཟོད་པ་དང་། བརྩོན་འགྲུས་དང་།
བསམ་གཏན་དང་། ཤེས་རབ་སྟེ། ཕྱིན་དྲུག་རབ་ཏུ་རྫོགས་པས་སོ། །མདོ་ནི། བྱང་སེམས་
ཆེན་པོ། ས་དྲུག་པ་ལ་གནས་པས་ཆོས་དྲུག་ཡོངས་སུ་རྫོགས་པར་བྱ་སྟེ། འདི་ལྟ་སྟེ། ཕྱིན་
དྲུག་གོ །ཞེས་སོ། །གཉིས་པ་ནི། སློབ་མ་ཉན་ཐོས་དང༌། བསེ་རུ་རང་རྒྱལ་གྱི་ ས་ལ་
དགའ་བའི་སེམས་སྤངས་པ་དང༌། སྟོང་ཉིད་ལ་སྐྲག་པའི་སེམས་སྤངས་པ་དང༌། མགོ་
སོགས་བསླངས་ན་མི་ཞུམ་པ་དང་། བདོག་པ་མ་ལུས་པ་ཀུན་བཏང་ཡང་མི་དགའ་པ་མེད་
པ་དང་། རང་ཉིད་དབུལ་ཡང་སློང་བ་པོ་ལག་སྟོང་དུ་མི་སྤོང་བ་སྟེ། དྲུག་གིས་སོ། །མདོ་ནི།
གཞན་ཡང་། ཆོས་དྲུག་ཡོངས་སུ་སྤང་བར་བྱ་སྟེ། དྲུག་གང་ཞེ་ན། ཉན་ཐོས་གྱི་སེམས་
ཡོངས་སུ་སྤང་བར་བྱའོ། །ཞེས་སོ། །འགྲེལ་པ་ལ། ཀུན་ཤེས་པར་འགྱུར་བ་ཡིན་ནོ།།
ཞེས་དྲང་ངོ༌། །གང་ན། ཤེས་རབ་ཕ་རོལ་ཕྱིན་བརྟེན་ནས། །འཁོར་བ་དང་ནི་མྱ་ངན་
འདས། །གཉིས་འདིར་མངོན་དུ་གྱུར་པའི་ཕྱིར། །མངོན་དུ་གྱུར་པའི་ས་ཞེས་བཤད། །ཅེས་
པས། ཡུམ་ལ་བརྟེན་ནས་འཁོར་འདས་ལ་མི་གནས་པའི་ཕྱིར་འཁོར་འདས་མངོན་དུ་གྱུར་
པས་ས་དྲུག་པ་མངོན་དུ་གྱུར་པའོ། །གང་གིས་ན། ཕྱིན་དྲུག་རྫོགས་པ་དང༌། དེའི་རྒྱུས་
- 3
9
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤང་བྱ་དྲུག་སྤངས་པ་སྟེ། རང་དོན་གྱི་ཡིད་བྱེད་སྤོང་བའི་ཚུལ་ཁྲིམས་དང་། གཞན་དོན་ལ་
རྩེ་གཅིག་ཏུ་གནས་པའི་བསམ་གཏན་གྱི་ཕར་ཕྱིན་རྫོགས་པས། ཉན་ཐོས་དང་རང་སངས་
རྒྱས་ཀྱི་ས་ལ་དགའ་ཞིང་མངོན་པར་འདོད་པའི་སེམས་སྤོང་བ་དང་། ཆོས་ཟབ་མོ་ལ་
བཟོད་པའི་ཕར་ཕྱིན་རྫོགས་པས་ཆོས་ཐམས་ཅད་ངོ་བོ་ཉིད་མི་དམིགས་པ་ལ་སྐག་པའི་
སེམས་ སྤོང་བ་དང༌། སྦྱིན་པའི་ ཕར་ ཕྱིན་ རྫོགས་པས་སྦྱིན་ པ་ ལ་དང་པོར་འཇུག་པའི་
གེགས་སློང་པ་པོའི་སྐྱེ་བོས། ནོར་ལ་སོགས་པ་བསླངས་ན་སེར་སྣས་ཟིལ་གྱིས་ནོན་ནས་
ཞུམ་པའི་སེམས་སྤོང་བ་དང་། བྱིན་པ་ལ་སྤྲོ་དགའི་བརྩོན་འགྲུས་ཀྱི་ཕར་ཕྱིན་རྫོགས་པས་
རབ་ཏུ་སྒྲུབ་པའི་གེགས་བདོག་པ་ཐམས་ཅད་རང་གི་ངང་གིས་གཏོང་བར་ཞུགས་པ་ལ་མི་
དགའ་བའི་སེམས་སྤོང་བ་དང་། ཐབས་མཁས་ཡུམ་རྫོགས་པས་མཐར་ཕྱིན་པའི་གེགས་
ཟས་ནོར་གྱིས་བཀྲེན་ཡང་སློང་བའི་སྐྱེ་བོ་ཐོབ་པ་མེད་པར་སྤོང་བའི་སེམས་སྤོང་བ་སྟེ།
སེམས་སྤོང་བ་ཀུན་ལ་སྦྱར་ཏེ། དེ་ལྟ་བུའི་ཡོངས་སུ་སྦྱོང་བ་བཅུ་གཉིས་ཀྱིས་སོ། །ཇི་ལྟ་
བུས་ན། སྔ་མ་བཞིན་དུའོ། །
བདུན་པ་ལ། སྤང་བྱ་སྤངས་པ་དང༌། སྤོང་བྱེད་གཉེན་པོའི་ཁྱད་པར་གཉིས་
ལས། དང་པོ་ལ། རྩ་བ་ནི། ཐོབ་ཅེས་དྲང་ངོ༌། །གང་ན། ས་བདུན་པ་ནིའོ། །གང་གིས་ན།
འཛིན་པ་ཞེས་པ། དང་པོ་བཅུ་བཞི་དང་། ཕྱི་མ་གཉིས་ལ་སྦྱར་ཏེ། ང་རྒྱལ་གྱི་གཞིར་གྱུར་
པའི་བདག་དང༌། ཞུམ་པའམ་འཇིག་པའི་བདག་ཉིད་ཅན་སེམས་ཅན་དང༌། སྐལ་བ་
མཉམ་པའི་རིས་ཡོངས་སུ་རྫོགས་ཀྱི་བར་དུ་གནས་པ་སྲོག་དང༌། འགྲོ་བར་ཡང་ཡང་
གནས་པས་གང་ཟག་དང༌། སྔོན་བྱུང་བ་ད་ལྟར་མེད་པ་ཆད་པ་དང་། ཡོད་པ་མེད་པར་མི་
འགྱུར་བས་རྟག་པ་དང༌། བླང་དོར་གྱི་མཚན་མ་དང་ཐ་དད་པའི་རྒྱུ་དང་། མིང་གཟུགས་ཀྱི་
-3
9 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཕུང་པོ་དང༌། ས་བོན་འཛིན་པ་ཁམས་དང༌། སྐྱེ་སྒོ་འབྱེད་པ་སྐྱེ་མཆེད་དག་དང༌། འདོད་
ཁམས་དང་གཟུགས་ཁམས་གཟུགས་མེད་ཁམས་ཏེ། ཁམས་གསུམ་པོ་ལ་རྟོག་པས་བདེན་
པར་འཛིན་ཅིང་གནས་པ་དང༌། དེ་ལ་བླང་དོར་དུ་འཛིན་ཅིང་ཆགས་པ་དང་། རྣམ་མཁྱེན་
ཐོབ་མི་ནུས་ཞེས་སེམས་ནི་ཀུན་ཏུ་ཞུམ་པ་དང༌། གཟུགས་སྐུ་དང་རྗོད་བྱེད་དང་གང་ཟག་
ལ་དཀོན་མཆོག་གསུམ་དུ་དང་། འཆལ་བའི་ཚུལ་ཁྲིམས་ཀྱི་གཉེན་པོ་ལ་ཚུལ་ཁྲིམས་ལའོ།།
དེར་ལྟ་བའི་མངོན་པར་ཞེན་པ་དང་ཞེས་བཞི་ག་ལ་སྦྱར་རོ། །ཆོས་ཐམས་ཅད་སྟོང་པ་ཉིད་
ལ་ཐེ་ཚོམ་ཟ་བས་རྩོད་པ་དང་། དེ་དང་འགལ་བ་དངོས་པོར་འཛིན་པ་སྟེ། ཉེས་པ་ཉི་ཤུ་ནི་
རྒྱུད་གང་ལ་རྣམ་པར་ཆད་པ་སྟེ། སྤངས་པ་དེ་ཡིས་སོ། །མདོ་ནི། བྱང་སེམས་ས་བདུན་པ་
ལ་གནས་པས་ཆོས་ཉི་ཤུ་མི་འབྱུང་སྟེ། ཉི་ཤུ་གང་ཞེ་ན། འདི་ལྟ་སྟེ། བདག་ཏུ་འཛིན་པ་དང་
ཞེས་སོགས་སོ། །འགྲེལ་པ་ལ། ཀུན་ཤེས་པར་འགྱུར་བ་ཡིན་ནོ། །ཞེས་དྲང་ངོ༌། །གང་ན།
བགྲོད་གཅིག་ལམ་དང་འབྲེལ་བའི་ཕྱིར། །རིང་དུ་སོང་བའི་སར་འདོད་དོ། །ཞེས་པས་ས་
བདུན་པ་བགྲོད་པ་གཅིག་པའི་ལམ་དང་འབྲེལ་བས་མཚན་མར་འཛིན་པ་ལས་རིང་དུ་སོང་
བའོ། །གང་གིས་ན། ཕུང་པོ་ལ་སོགས་བདག་དང་སེམས་ཅན་གྱི་མཚན་མར་དང༌། སྲོག་
ལ་བླང་བྱར་དང༌། གང་ཟག་གཅིག་ཏུ་དང་། གཞན་དོན་རྒྱུན་ཆད་པར་དང་། རང་དོན་
འགྱུར་མེད་རྟག་པ་དང་། འཁོར་འདས་ལ་བླང་དོར་གཟུགས་སོགས་ཀྱི་མཚན་མ་དང་ཐེག་
པ་གསུམ་གྱི་རྒྱུ་རིགས་ཐ་དད་དུ་དང་། ཕུང་པོ་སྐྱེ་འཇིག་ཏུ་དང་། ཁམས་རང་གི་ཉེར་སྤྱོད་
འཛིན་པར་དང༌། ཕྱི་ནང་གི་སྐྱེ་མཆེད་ཐ་དད་དུ་དང་། ཁམས་གསུམ་ལ་དང་པོར་རྟོགས་
པས་གནས་པ་དང་། རྒྱུན་དུ་ཡོངས་སུ་འཛིན་པས་ཆགས་པ་དང༌། གཞན་དོན་སྒྲུབ་མི་ནུས་
ཞེས་སེམས་ཀུན་ཏུ་ཞུམ་པ་དང༌། གཟུགས་སྐུ་ལ་སངས་རྒྱས་དང་། ཡན་ལག་བཅུ་གཉིས་
-39 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་ཆོས་དང༌། སྐྱེས་བུ་ཟུང་བཞི་ལ་དགེ་འདུན་དང་། དགེ་བ་རྒྱུན་ཆགས་ལ་ཚུལ་ཁྲིམས་སུ་
ལྟ་བའི་མངོན་པར་ཞེན་པ་དང༌། སྟོང་པ་ཉིད་ལ་ཐེ་ཚོམ་ཟ་ནས་རྩོད་པ་དང་། སྟོང་ཉིད་དང་
འགལ་བར་བརྗོད་པ་དངོས་པོར་ཞེན་པ་སྟེ། འཛིན་པ་ཞེས་བཅུ་དྲུག་ལ་སྦྱར་ཏེ། དེ་དག་
ཡོངས་སུ་སྤངས་ཏེ་ཉེས་པ་དེ་ལྟ་བུ་ཉི་ཤུ་དང་བྲལ་ནས་ལྡོག་པའི་ཆོས་དོན་ནམ། ཤུགས་
ཀྱིས་འཕངས་པའི་ཡོངས་སུ་སྦྱོང་བ་རྣམ་པ་ཉི་ཤུས་སོ། །ཇི་ལྟ་བུས་ན། སྔ་མ་བཞིན་དུའོ། །
གཉིས་པ་ལ་གསུམ་ལས། སྔ་འགྲེལ་ནི། སྤང་བྱའི་དོན་གྱིས་འཕངས་པའི་ཆོས་
གཉེན་པོ་ཉིད་བསྟན་པའི་ཕྱིར་སྟོན་ནོ། །རྩ་བ་ནི། རྣམ་པར་ཐར་པའི་སྒོ་ངོ་བོས་སྟོང་པ་དང་།
རྒྱུའི་མཚན་མ་མེད་པ་དང་། འབྲས་བུ་ལ་སྨོན་པ་མེད་པ་སྟེ། གསུམ་ཤེས་པ་དང་། འཁོར་
གསུམ་རྣམ་པར་དག་པའི་དགེ་བ་བཅུ་སྒོམ་པ་ཡོངས་སུ་རྫོགས་པ་ཉིད་དང་། སྙིང་རྗེ་ཆེན་
པོ་དང༌། དངོས་པོར་རློམ་པ་མེད་པ་དང་། འཁོར་འདས་ཀྱི་ཆོས་ཐམས་ཅད་རང་བཞིན་
མེད་པ་མཉམ་པ་ཉིད་དུ་ཤེས་པ་དང་། ཐེག་པ་གསུམ་གྱི་ཚུལ་གཅིག་ཏུ་ཤེས་པ་དང་། ཆོས་
ཐམས་ཅད་མི་སྐྱེ་བར་ཤེས་པ་དང་། ཆོས་ཟབ་མོ་ལ་བཟོད་པ་ཤེས་པ་དང་། ཕྱི་ནང་གི་སྐྱེ་
མཆེད་ཀྱི་ཆོས་རྣམས་གཉིས་མེད་པར་རྣམ་པ་གཅིག་ཏུ་སྟོན་པ་དང་། གཟུང་འཛིན་གྱི་རྟོག་
པ་ཀུན་ཏུ་འཇོམས་པ་དང་། མཚན་མར་འདུ་ཤེས་དང༌། ལྟ་བ་ལྔ་དང་། ཉོན་མོངས་ཆགས་
སོགས་སྤོང་བ་དང༌། རྣམ་མཁྱེན་ལ་རྩེ་གཅིག་པ་ཞི་གནས་ངེས་པར་སེམས་པ་དང་། ལྷག་
མཐོང་ཐབས་ཤེས་རབ་ལ་མཁས་པ་དང༌། རྟོག་པའི་སེམས་འདུལ་བ་འགོག་ལམ་ཤེས་པ་
དང༌། གཟུགས་སོགས་ཐམས་ཅད་ལ་ཐོགས་པ་མེད་པའི་ཡེ་ཤེས་དང་
། གཞི་མ་གྲུབ་པས་
ཆགས་ཤིང་ཞེན་པའི་སའམ། གནས་མིན་པར་ཤེས་པ་དང༌། རང་གར་ཏེ། ཇི་ལྟར་འདོད་
པའི་སངས་རྒྱས་ཀྱི་ཞིང་གཞན་དུ་མཉམ་སྟེ། གཅིག་ཅར་འགྲོ་བ་དང་། ཞིང་ཀུན་ཏུ་བདག་
，
-3 9 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
གི་ངོ་བོ་སྟེ། ལུས་ནི། ཇི་ལྟར་གདུལ་བྱ་དང་མཐུན་པར་སྤྲུལ་ཞིང་སྟོན་པ་ཉིད་དང་གྲངས་
ཉི་ཤུའོ། །མདོ་ནི། བྱང་སེམས་ཆེན་པོ་ས་བདུན་པ་ལ་གནས་པས་ཆོས་ཉི་ཤུ་པོ་འདི་དག་
ཡོངས་སུ་རྫོགས་པར་བྱ་སྟེ། ཉི་ཤུ་གང་ཞེན། འདི་ལྟ་སྟེ། སྟོང་པ་ཉིད་ཡོངས་སུ་རྫོགས་
པར་བྱ་བ་དང་ཞེས་སོགས་སོ། །འགྲེལ་པ་ལ། རྟོགས་པར་འགྱུར་བ་ཡིན་ནོ། །ཞེས་དྲང་
ངོ་༑ །གང་ན། ས་བདུན་པའོ། །ཇི་ལྟ་བུས་ན། སྔ་མ་བཞིན་དུའོ། །གང་གིས་ན། ཕུང་པོ་
སོགས་བདག་གིས་དབེན་པ་རྣམ་པར་ཐར་པའི་སྒོ་སྟོང་པ་ཉིད་དང་། སེམས་ཅན་སོགས་
མཚན་མ་མེད་པ་དང་། སྲོག་སོགས་འབྲས་བུ་ལ་སྨོན་པ་མེད་པ་ཡང་དག་པར་ཤེས་པས་
བདག་དང་སེམས་ཅན་དང་སྲོག་ཏུ་འཛིན་པ་སྤོང་ངོ༌། །སྲོག་མི་གཅོད་པ་སོགས་དགེ་བ་
བཅུའི་ལས་ཀྱི་ལམ་ལ་གསད་པར་བྱ་བའི་གང་ཟག་དང་། གསོད་པ་པོའི་གང་ཟག་དང་།
དེས་དེའི་སྲོག་གཅོད་པ་གསོད་པ་མི་དམིགས་པ་དང༌། སོགས་པ་མི་རྐུ་བ་ལ་སོགས་པ་ལ་
སྔར་ཏེ། དེས་གང་ཟག་ཏུ་འཛིན་པ་སྤོང་ངོ༌། །སྐྱེ་བོ་དུཁ་ཅན་ཐམས་ཅད་ལ་དམིགས་པའི་
སྙིང་བརྩེ་བས་ཆད་འཛིན་སྤོང་ངོ༌། །སངས་རྒྱས་ཀྱི་ཞིང་ཡོངས་སུ་རྫོགས་པ་ནས་དངོས་པོ་
ཐམས་ཅད་ལ་དམིགས་པའི་རློམ་པ་མེད་པས་རྟག་འཛིན་སྤོང་ངོ༌། །འཁོར་འདས་ཀྱི་ཆོས་
ཐམས་ཅད་བླང་དོར་གྱི་རང་བཞིན་མེད་པར་མཉམ་པ་ཉིད་དུ་རྟོགས་པས་མཚན་འཛིན་
སྤོང་ངོ༌། །ཐེག་པ་གསུམ་གྱི་རིགས་མཐར་ཐུག་ཐེག་པ་ཆེན་པོའི་རིགས་སུ་གཅིག་ཏུ་རྟོགས་
པས་རྒྱུར་འཛིན་པ་སྤོང་ངོ༌། །མིང་གཟུགས་གདོད་ནས་མི་སྐྱེ་བར་ཡོངས་སུ་ཤེས་པས་ཕུང་
པོར་འཛིན་པ་ཡོངས་སུ་སྤོང་ངོ༌། ཁམས་རང་རང་གི་ངོ་བོས་སྟོང་པའི་ཆོས་ཟབ་མོ་ལ་ངེས་
པར་རྟོགས་པའི་བཟོད་པ་ཁོང་དུ་ཆུད་པ་སྟེ། མངོན་སུམ་དུ་རྟོགས་པས་ཁམས་སུ་འཛིན་པ་
སྤོང་ངོ༌། །ཤེས་བྱ་ཕྱི་ནང་གི་སྐྱེ་མཆེད་ཐམས་ཅད་ཐེག་པ་ཆེན་པོའི་ཐབས་གཟུང་འཛིན་
39 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་མེད་ཀྱི་སྒོ་ནས་རབ་ཏུ་སྟོན་ཅིང་རྟོགས་པས་སྐྱེ་མཆེད་དུ་འཛིན་པ་སྤོང་ངོ༌། །གཉིས་
སྣང་གི་རྟོག་པ་ཐམས་ཅད་གཅོད་པའི་གཉེན་པོས་ཁམས་གསུམ་ལ་གནས་པར་འཛིན་པ་
སྤོང་ངོ༌། །གཟུགས་སོགས་ཀྱི་མཚན་མར་འཛིན་པའི་རྟོག་པ་མེད་པ་དང་། འཇིག་ཚོགས་
ལ་ལྟ་བ་དང༌། སོགས་པ་ལོག་ལྟ་ལ་སོགས་པ་ལྔ་འདོར་བ་དང་། འདོད་ཆགས་དང་།
སོགས་པ་ཞེ་སྡང་ལ་སོགས་པ་ཉོན་མོངས་པ་སྤོང་བ་དང་གསུམ་གྱིས་ཆགས་འཛིན་སྤོང་ངོ༌།།
གཞན་དོན་དུ་རྣམ་མཁྱེན་ལ་རྩེ་གཅིག་པའི་ཞི་གནས་བསྒོམས་པས་ཞུམ་འཛིན་སྤོང་ངོ༌།།
སྟོང་ཉིད་རྟོགས་པའི་ཤེ་ས་རབ་དང༌། སེམས་མི་འགོང་བ་ལ་སོགས་པའི་ཐབས་ལ་མཁས་
པར་བྱེད་པས་སངས་རྒྱས་སུ་དང༌། ཆོས་བདག་མེད་པ་བསྒོམས་པས་སེམས་ཉེ་བར་ཞི་
བས་ཆོས་སུ་དང་། བདེན་གཉིས་ལ་བརྟེན་ནས་གཟུགས་ལ་སོགས་པ་ལ་ཐོགས་པ་མེད་
པའི་ཡེ་ཤེས་སངས་རྒྱས་ཀྱི་སྤྱན་ཐོབ་པས་དགེ་འདུན་དུ་དང་། ཆགས་ཤིང་མངོན་པར་ཞེན་
པའི་གནས་མ་ཡིན་པའི་ཡེ་ཤེས་ཐོབ་པས་ཚུལ་ཁྲིམས་སུ་ལྟ་བའི་མངོན་ཞེན་སྤོང་ངོ༌།།
ཆོས་རབ་ཏུ་འབྱེད་པའི་དོན་དུ་རང་ཇི་ལྟར་འདོད་པ་བཞིན་དུ་དུས་མཉམ་དུ་སྟེ། གཅིག་
ཅར་སངས་རྒྱས་ཀྱི་ཞིང་ཐམས་ཅད་དུ་འགྲོ་བས་ན། སྟོང་པ་ཉིད་ལ་རྩོད་པར་འཛིན་པ་སྤོང་
ངོ་༑ ༑དམིགས་པ་ལ་ཞེན་པའི་སེམས་ཅན་འདུལ་བའི་ཕྱིར་གདུལ་བྱ་དང་མཐུན་པར་ཞིང་
ཐམས་ཅད་དུ་བདག་གི་ལུས་རྒྱལ་པོ་སོགས་སུ་རབ་ཏུ་སྟོན་པས་འགལ་བར་བརྗོད་པའི་
འཛིན་པ་སྤོང་བ་ཞེས་བྱ་བ་ཡོངས་སུ་སྦྱོང་བ་གཉེན་པོ་རྣམ་པ་ཉི་ཤུ་པོ་འདིས་ཀྱང་ངོ་། །ཀྱང་
ནི༑ སྔ་ མ་འབའ་ཞིག་ཏུ་མ་ཟད་ཅེས་པའོ། །སྤང་གཉེན་སྦྱོར་ཚུལ་འདི་ནི། འགྲེལ་ཆེན་
ལྟར་བྲིས་པ་ཡིན་ནོ། །གསེར་གླིང་པ་དང་། བོད་ཀྱིས་མི་འདྲ་བ་བྱས་པ་ཀུན་འཐད་པར་མ་
མཐོང་ངོ༌། །
- 4 () () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
བརྒྱད་པ་ལ། རྩ་བ་ནི། བཤད་ཅེས་དྲང་ངོ༌། །གང་ན། ལས་ཏེ། ཡོངས་སྦྱོང་
རྣམ་པ་འདི་བརྒྱད་ནའོ། །གང་ལས་ན། མདོ་ལས་སོ། །བརྒྱད་ནི། སེམས་ཅན་ཀུན་ གྱི་
ཡིད་ཀྱི་སྤྱོད་པ་ཇི་ལྟ་བར་ཤེས་པ་དང་། ཞིང་སྣ་ཚོགས་སུ་རྫུ་འཕྲུལ་གྱི་མངོན་པར་ཤེས་
པས་རྩེ་བ་དང༌། སྣོད་ཀྱི་སངས་རྒྱས་ཀྱི་ཞིང་བཟང་པོ་སྒྲུབ་པ་དང་། ཆོས་ཡོངས་སུ་བརྟག་
པའི་ཕྱིར་སངས་རྒྱས་བསྟེན་པ་དང༌། སེམས་ཅན་གྱི་དབང་པོ་དང་། བག་ལ་ཉལ་དང་།
ཁམས་སོགས་ཤེས་པ་དང༌། བཅུད་ཀྱི་རྒྱལ་བའི་ཞིང་སྦྱོང་བ་དང༌། རྣམ་སྨིན་ལས་སྐྱེས་
པའི་སྒྱུ་མ་ལྟ་བུར་གནས་པའི་ཏིང་ངེ་འཛིན་དང་། གཞན་དོན་དུ་བསམ་བཞིན་དུ་སྲིད་པར་
སྐྱེ་བ་ལེན་པ་དང་བརྒྱད་དོ། །མདོ་ནི། བྱང་སེམས་ཆེན་པོ་ས་བརྒྱད་པ་ལ་གནས་པས་ཆོས་
བཞི་པོ་འདི་དག་ཡོངས་སུ་རྫོགས་པར་བྱ་སྟེ། བཞི་གང་ཞེ་ན། འདི་ལྟ་སྟེ། སེམས་ཅན་
ཐམས་ཅད་ཀྱི་སེམས་ཁོང་དུ་ཆུད་པར་བྱ་བ་དང་ཞེས་སོགས་དང་། གཞན་ཡང་། ཆོས་བཞི་
ཡོངས་སུ་རྫོགས་པར་བྱ་སྟེ། དབང་པོ་མཆོག་དང་མཆོག་མ་ཡིན་པ་ཤེས་པ་དང་སོགས་ཏེ།
བཞི་ཕྲག་གཉིས་སོ་སོར་བྱས་པ་ནི། གང་ཡང་རུང་བས་ས་དེ་ཡོངས་སུ་སྦྱོང་བར་ཤེས་པའི་
དོན་དུ་ཡིན་ནོ། །ཞེས་འཕགས་པས་སོ། །དེ་ནི། དྲུག་བདུན་ལའང་མཚུངས་སོ། །ཞེས་
སེམས་སོ། །འགྲེལ་པ་ལ། ཉམས་སུ་མྱོང་བར་འགྱུར་བ་ཡིན་ནོ། །ཞེས་དྲང་ངོ༌། །གང་ན།
འདུ་ ཤེས་ གཉིས་ ཀྱིས་མི་གཡོ་ཕྱིར། །མི་གཡོ་བ་ཞེས་ངེས་པར་བརྗོད། །ཅེས་པས་ ས་
བརྒྱད་པ་མཚན་མ་ལ་རྩོལ་བ་དང་། མཚན་མ་མེད་པ་ལ་རྩོལ་བའི་འདུ་ཤེས་གཉིས་ཀྱིས་
མི་གཡོ་བའིའོ། །གང་གི་ན་སེམས་ཅན་ཐམས་ཅད་ཀྱི་སེམས་ཀྱི་སྤྱོད་པ་ཆགས་པ་ཡོད་མེད་
སོགས་ཇི་ལྟ་བ་བཞིན་དུ་མངོན་སུམ་དུ་ཤེས་པ་དང་། ཕྱོགས་བཅུའི་ལོ་ཀའི་ཁམས་སུ་སྣང་
མི་སྣང་དུ་བྱེད་པ་སོགས་ཀྱི་རྫུ་འཕྲུལ་གྱི་མངོན་ཤེས་དུ་མས་རྩེ་བ་དང་། སངས་རྒྱས་ཀྱི་
- 1 {) ] .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞིང་རྟེན་སྣོད་ཀྱི་ལོ་ཀ་གསེར་དང༌། སོགས་པ་དངུལ་ལ་སོགས་པའི་ངོ་བོ་ལ་བེ་ཌཱུརྱས་
མིག་མངས་རིས་སུ་བྲིས་པ་ལ་སོགས་པས་ཡོངས་སུ་བསྒྱུར་བ་དང་། གཞན་དོན་དུ་རྣམ་པ་
ཐམས་ཅད་དུ་ཆོས་ཡོངས་སུ་བརྟག་པ་སྟེ། དེ་ལ་སེམས་ཤིང་དཔྱོད་པས་སངས་རྒྱས་
མཉེས་པར་བྱེད་པ་དང་། འཆི་འཕོ་སྐྱེ་བ་ཤེས་པའི་ལྷའི་མིག་སྐྱེད་པ་དང་། སངས་རྒྱས་ཀྱི་
ཞིང་བརྟེན་པ་སེམས་ཅན་གྱི་ཉེས་པ་མེད་པར་ཡོངས་སུ་སྦྱོང་བ་དང༌། ལྡང་འཇུག་ཐམས་
ཅད་དུ་སྒྱུ་མ་ལྟ་བུར་གནས་པ་མི་འཕོ་ཞིང་། ཉམས་པ་མེད་པའི་ཏིང་ངེ་འཛིན་དང་། རྒྱལ་
པོར་སྐྱེས་ན། སེམས་ཅན་མང་པོའི་དོན་དུ་འགྱུར་བར་མཐོང་ནས་དེས་གཞན་དོན་བྱའོ།།
ཞེས་བློ་སྔོན་དུ་བཏང་ནས་དེ་ལྟ་བུའི་སྐྱེ་བ་ཡོངས་སུ་འཛིན་པ་ཞེས་བྱ་བ་ཡོངས་སུ་སྦྱོང་བའི་
ཆོས་དེ་ལྟ་བུ་རྣམ་པ་བརྒྱད་ཀྱིས་སོ། །ཇི་ལྟ་བུས་ན། སྔ་མ་བཞིན་དུའོ། །དགུ་པ་ལ། རྩ་བ་
ནི༑ སྤྱིར་ཕུན་སུམ་ཚོགས་པའི་རྒྱུ་སྨོན་ལམ་དག་ནི་མཐའ་ཡས་པ་དང་། བྱེ་བྲག་ཏུ་ཆོས་
སྟོན་པ་ཕུན་སུམ་ཚོགས་པའི་རྒྱུ་ཚིག་ལ་དབང་ཐོབ་པ་ལྷ་ལ་སོགས་པའི་སྐད་ཤེས་པ་དང་།
ཟིལ་གྱིས་མི་ནོན་པ་སྤོབས་པ་ཆུ་བོའི་རྒྱུན་ལྟ་བུ་དང་། བདག་པོ་ཕུན་སུམ་ཚོགས་པའི་རྒྱུ་
ལ་མ་སྐྱོན་མེད་ཀྱི་མངལ་དུ་འཇུག་པའི་མཆོག་དང༌། རིགས་བཟང་པོ་དང༌། བཙུན་པར་
གྲགས་པའི་རུས་དང༌། བྱང་སེམས་བྱུང་བའི་ཆོ་འབྲང་སྟེ། རྒྱུད་དང༌། བསྒོ་བ་ཉན་པའི་
འཁོར་དང༌། མངལ་ནས་མི་སྐྱེ་བའི་སྐྱེ་བ་དང་དྲུག་གོ །མངོན་པར་འབྱུང་བ་ཕུན་སུམ་
ཚོགས་པ་ནི། ཁྱིམ་མེད་པར་ངེས་པར་འབྱུང་བ་དང་། གནས་བྱང་ཆུབ་ཀྱི་ཤིང་རྣམས་དང་།
འབྲས་བུ་ཡོན་ཏན་ཕུན་སུམ་ཚོགས་པ་ཡིན་ནོ། །མདོ་ནི། བྱང་སེམས་ཆེན་པོ་ས་དགུ་པ་ལ་
གནས་པས་ཆོས་བཅུ་གཉིས་ཡོངས་སུ་རྫོགས་པར་བྱ་སྟེ། བཅུ་གཉིས་གང་ཞེ་ན། འདི་ལྟ་
སྟེ༑ སྨོན་ལམ་མཐའ་ཡས་པ་ཡོངས་སུ་བཟུང་བ་དང༌། ཞེས་སོགས་སོ། །འགྲེལ་པ་ལ།
-4 (0 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
མངོན་དུ་བྱེད་པ་ཡིན་ནོ། །ཞེས་དྲང་ངོ༌། །གང་ན། སོ་སོ་ཡང་དག་རིག་བློ་བཟང་། །ས་དེ་
ལེགས་པའི་བློ་གྲོས་ཡིན། །ཞེས་པས་ས་དགུ་པ་ཆོས་སྟོན་པ་ལ་མཁས་པ། སོ་སོ་ཡང་དག་
པར་རིག་པའི་བློ་གྲོས་བཟང་པོ་ཐོབ་པས་ན། ལེགས་པའི་བློ་གྲོས་སོ། །གང་གིས་ན། ཕར་
ཕྱིན་རྫོགས་པས་བསམ་ པ་ ལྟར་འགྲུབ་པའི་སྨོན་ལམ་མཐའ་ཡས་པ་དང༌། ལྷ་དང་།
སོགས་པ་ཀླུ་ལ་སོགས་པ་སེམས་ཅན་ཐམས་ཅད་རང་རང་གི་བརྡ་སྐད་ཤེས་པ་ངེས་ཚིག་སོ་
སོ་ཡང་དག་པ་དང་། རིག་པ་དང་གྲོལ་བར་སྨྲ་བའི་སྤོབས་པ་སོ་སོ་ཡང་དག་པར་རིག་པ་
བཀོད་མའི་ཆུ་བོ་ལྟར་མི་ཟད་པ་དང༌། སྐྱེ་བོ་དམ་པ་ཐམས་ཅད་ཀྱིས་བསྔགས་པ་བུད་མེད་
ཀྱི་སྐྱོན་སོ་གཉིས་སོགས་དང་བྲལ་བའི་མའི་མངལ་དུ་འཇུག་པ་དང་། རིགས་བཞི་ལས་
རྒྱལ་པོའི་རིགས་སུ་འཁྲུངས་པ་ཐུབ་པ་ལྟ་བུའམ། སོགས་པ་བྱམས་པ་ལྟ་བུ་བྲམ་ཟེའི་
རིགས་སུ་གནས་པ་དང༌། དང་པོ་མའི་མངལ་དུ་མ་བཙས་པར་ཉི་མ་དང་། སོགས་པ་བུ་
རིམ་ཤིང་ལ་སོགས་པ་ལས་སྐྱེས་པའི་རུས་ཉི་མའི་གཉེན་ལ་སོགས་པ་དང་། མ་དང༌།
སོགས་པ་ཕ་དང་ལེགས་པར་འབྲེལ་བའི་གཉེན་བདུན་བརྒྱུད་ཚུན་ཆད་དུ་ལོ་ཀ་པའི་ཉེས་
པས་མ་གོས་ཤིང་དམ་པ་འབའ་ཞིག་བྱུང་བའི་ཆོ་འབྲང་དང༌། རང་གི་སྨིན་པར་བྱས་པས་
རང་དབང་བའི་འཁོར་འདུན་པའམ། ལྔ་སྡེ་ལྟ་བུ་དང༌། བརྒྱ་བྱིན་དང་། སོགས་པ་ཚངས་
པ་ལ་སོགས་མངོན་པར་བསྟོད་པར་སྐྱེ་བ་དང་། སངས་རྒྱས་དང༌། སོགས་པ་བྱང་སེམས་
ཀྱིས། སྲིད་གསུམ་མི་རྟག་ སྟོན་ཀའི་ སྤྲིན་དང་འདྲ། །ཞེས་སོགས་མདོ་ལས་བྱུང་བའི་
ཚིགས་བཅད་ཀྱིས་བསྐུལ་ཏེ་ངེས་པར་འབྱུང་བ་དང༌། སངས་རྒྱས་པའི་རྟེན་ཡིད་བཞིན་གྱི་
ནོར་བུ་དང་འདྲ་བར་དགོས་འདོད་འབྱུང་བའི་བྱང་ཆུབ་ཀྱི་ཤིང༌། སྟོན་པ་འདི་ཡི་ཨ་ཤུཏྤ་
དང༌། སོགས་པ་བྱམས་པའི་ཀླུ་ཤིང་ལ་སོགས་པ་དང་། སངས་རྒྱས་ཀྱི་ཆོས་ཀྱི་ངོ་བོར་གྱུར་
-4_0 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཡོན་ཏན་སྟོབས་བཅུ་ལ་སོགས་པ་ཐམས་ཅད་ཡོངས་སུ་རྫོགས་པར་བྱེད་པ་ཞེས་བྱ་བ་
དེ་ལྟ་བུའི་ཕུན་སུམ་ཚོགས་པའི་མཚན་ཉིད་ཀྱི་ཡོངས་སུ་སྦྱོང་བ་རྣམ་པ་བཅུ་གཉིས་པོས་སོ།།
ཇི་ལྟ་བུས་ན། སྔ་མ་བཞིན་དུ་མི་དམིགས་པས་ཟིན་པའི་ཡོངས་སུ་སྦྱོང་བ་བྱས་པའི་ཁྱད་
པར་དག་གིས་སོ། །
གཉིས་པ་ལ་གསུམ་ལས། སྔ་འགྲེལ་ནི། བཤད་ཅེས་དྲང་ངོ༌། །གང་ན། ས་
བཅུ་པའི་མཚན་ཉིད་དོ། །གང་གི་སྒོ་ནས་ན། ས་འོག་མ་ཐམས་ཅད་ཀྱི་སྤངས་རྟོགས་ཡོན་
ཏན་ཡར་ལྡན་དུ་བསྡུ་བའི་སྒོ་ནས་སོ། །གང་གི་ཚེ་ན། རྒྱུའི་ས་དགུ་པོ་རྣམས་ཀྱི་ཡོངས་སུ་
སྦྱོང་བ་ཐབས་ཤེས་རབ་ཟུང་འབྲེལ་དེ་ལྟར་ངེས་པར་བསྟན་ཟིན་ནས་སོ། །ཇི་ལྟར་ན། ས་
དགུ་པའི་འབྲས་བུའི་ས་བཅུ་པ་ཉིད་དུ་ཡོངས་སྦྱོང་དེ་དག་མ་བཤད་པར་རོ། །དེ་ཡང་ས་
དགུ་པ་མན་ཆད་ཀྱི་ཡོངས་སྦྱོང་རྫོགས་པས་ས་བཅུ་པའི་ལས་མངལ་དུ་འཇུག་པ་ལ་སོགས་
ཀྱང་འགྲུབ་པས་དེ་དག་ལས་རིགས་གཞན་མེད་པ་ལ་དགོངས་སོ། །རྩ་བ་ནི། སངས་རྒྱས་
ཀྱི་འབྲས་བུ་ལ་ཞུགས་པའི་སར་གནས་པ་དེ་ནི་ཆོས་ཅན། བྱང་སེམས་ཀྱི་ས་བཅུ་པ་ཡིན་
པར་ཤེས་པར་བྱའོ། །ཉན་རང་རྟོགས་པའི་ས་བརྒྱད་དང་། བྱང་སེམས་ཀྱི་ས་དགུ་པོ་བྱང་
སེམས་ཀྱི་ས་གཅིག་སྟེ། དེ་ལྟར་ས་དགུ་ལ་ཡོན་ཏན་ཡར་ལྡན་དུ་ཐོབ་ཅིང་འདས་ནས།
ལས་ལ་དབང་བའི་རྟེན་ཉིད་ལ་སོགས་པ་སློབ་པའི་ཡེ་ཤེས་གང་གིས་གནས་པའི་ཕྱིར་རོ།།
མདོ་ནི། རིགས་ ཀྱི་ས་དང༌། བརྒྱད་པའི་ས་དང༌། མཐོང་བའི་ ས་དང༌། བསྲབས་པའི་
ས་དང་། འདོད་ཆགས་དང་བྲལ་བའི་ས་དང་། བྱས་པ་རྟོགས་པའི་ས་དང་། ཉན་ཐོས་
ཀྱི་ས་དང༌། རང་སངས་རྒྱས་ཀྱི་ས་དང༌། བྱང་སེམས་ཀྱི་ས་ལས་ཡང་དག་པར་འདས་ཏེ།
རབ་འབྱོར། དེ་ལྟར་བྱང་སེམས་ཆེན་པོ་ས་དགུ་པ་ལས་ཡོངས་སུ་འདས་ནས་སངས་རྒྱས་
- 4 （) 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
ཀྱི་ས་ལ་གནས་པ་སྟེ། རབ་འབྱོར། དེ་ནི་བྱང་སེམས་ཀྱི་ས་བཅུ་པའོ། །ཞེས་སོ། །འགྲེལ་
པ་ནི། ཤེས་པར་བྱ་བ་ཡིན་ནོ། །ཞེས་དྲང་ངོ་། །གང་ན་སངས་རྒྱས་ཀྱི་ས་དེ་ལ་གནས་པ་དེ་
ནའོ། །ཇི་ ལྟར་ན། སྤྲིན་ བཞིན་ གཉིས་ ཀྱིས་ནམ་ མཁའི་ ཆོས། ཁྱབ་ པའི་ ཕྱིར་ ན་ ཆོས་
ཀྱི་སྤྲིན། །ཞེས་ཏེ། གཟུངས་དང་ཏིང་ངེ་འཛིན་གྱི་སྒོ་གཉིས་ཀྱིས་ཐོས་པའི་ཆོས་ཀྱི་རྟེན་ལ་
གནས་པ་ནམ་མཁའ་ལྟ་བུ་ལ་ཁྱབ་ཅིང་ཆོས་ཀྱི་ཆར་འབེབས་པས་བྱང་སེམས་ཀྱི་ས་བཅུ་པ་
ཆོས་ཀྱི་སྤྲིན་ཡིན་པར་རོ། །འོ་ན། སངས་རྒྱས་ཀྱི་སར་འགལ་ལོ། །ཞེ་ན། ས་བཅུ་པ་ལ་ནི་
བྱང་སེམས་སངས་རྒྱས་ལ་ཞུགས་པ་ ཡིན་པས་སངས་རྒྱས་ཁོ་ནར་བརྗོད་ པར་ བྱའི།
སྟོབས་ལ་སོགས་པ་སངས་རྒྱས་ཀྱི་ཆོས་ཡོངས་སུ་མ་རྫོགས་པས་ཡང་དག་པར་རྫོགས་
པའི་སངས་རྒྱས་ནི་མ་ཡིན་ནོ། །ཞེས་ཉི་ཁྲི་ལས་འབྱུང་བའི་ཕྱིར་སངས་རྒྱས་ཀྱི་སར་འཐད་
དེ༑ མདོ་ནི། རབ་འབྱོར། བྱང་སེམས་ཆེན་པོ་ས་བཅུ་པ་ལ་གནས་པ་ནི་དེ་བཞིན་གཤེགས་
པ་ཉིད་དུ་བརྗོད་དོ་ཞེས་སོ། །རྒྱུ་མཚན་གང་གི་ཕྱིར་ཞེ་ན། ཚུལ་དེ་ལྟར་ས་དགུ་འདས་ནས་
བྱང་ཆུབ་ཆེན་པོ་མ་ཐོབ་ཀྱང་སྨོན་ལམ་གྱི་མཐུས་དགའ་ལྡན་གྱི་གནས་ན་གནས་པ་ལ་
སོགས་པ་མཛད་པ་བཅུ་གཉིས་ཀྱིས་སངས་རྒྱས་པའི་སྦྱོར་བ་ཤེས་པ་གང་གིས་གནས་པའི་
ཕྱིར་རོ། །འོ་ན། ས་དགུ་གང་ཞེ་ན། དོན་དང་མིང་གོ་རིམ་བཞིན་དུ་སྦྱར་ཏེ་བཤད་པ་ནི།
ཉན་ཐོས་ལ་སོགས་པའི་བྱང་ཆུབ་ཐོབ་པའི་རིགས་དང་ལྡན་པ་ཆོས་མཆོག་གི་གནས་
སྐབས་རིགས་ཀྱི་ས་དང་། འབྲས་བུ་དང་པོ་རྒྱུན་ཞུགས་ཀྱི་འབྲས་བུ་ལ་ཞུགས་པ་ནི། དགྲ་
བཅོམ་འབྲས་གནས་ནས་བགྲངས་ན་བརྒྱད་པ་ལ་འབབ་པས་ན། བརྒྱད་པའི་ས་དང༌།
རྒྱུན་དུ་ཞུགས་པ་འབྲས་གནས་ནི། དེ་ཁོ་ན་མཐོང་བས་མཐོང་བའི་ས་དང་། ལན་ཅིག་ཕྱིར་
འོང་འབྲས་གནས་ནི། འདོད་པའི་འདོད་ཆགས་སོགས་དྲུག་སྤངས་ཏེ་སྲབ་མོར་བྱས་པས་
，
- 4
)
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྲབས་པའི་ས་དང༌། ཕྱིར་མི་འོང་བ་འབྲས་གནས་ནི། འདོད་པའི་འདོད་ཆགས་དང་
གནོད་སེམས་སྤངས་པས་འདོད་ཆགས་དང་བྲལ་བའི་ས་དང་། དགྲ་བཅོམ་པ་ནི། ལམ་གྱི་
བྱ་བ་བྱས་པར་རྟོགས་པས་བྱས་པ་རྟོགས་པའི་ས་དང་། ཚུལ་ལམ་ཐེག་པ་གསུམ་གསལ་
བ་རྣམ་པར་བཞག་པར་དགོངས་པས་འབྲས་བུ་ལྷག་མ་གསུམ་ལ་ཞུགས་པ་གསུམ་གཅིག་
ཏུ་བསྡུ་བ་ནི། ཁྱད་པར་གྱི་ཚིག་མེད་པས་ཉན་ཐོས་ཀྱི་ས་དང་། རང་རྒྱལ་བསེ་རུ་ལྟ་བུ་དང་།
ཚོགས་སྤྱོད་རྣམས་ཀྱི་ནི། རང་སངས་རྒྱས་ཀྱི་ས་རྣམས་དང༌། སྔར་ཇི་སྐད་བཤད་པ་བྱང་
སེམས་ཀྱི་ས་རབ་དགའ་ལ་སོགས་དགུ་པོ་ནི། བྱང་སེམས་ཀྱི་ས་ཞེས་གཅིག་ཁོ་ནར་བགྲང་
སྟེ༑ དེ་ལྟར་ཏེ། དེའི་ཕྱིར་དགུའོ། ། །
གསུམ་པ་ལ་གསུམ་ལས། སྔ་འགྲེལ་ནི། གཉེན་པོའི་ཚོགས་གསལ་བར་སྟོན་
པ་ལ་བར་སྐབས་ཀྱི་ཚིགས་བཅད་གཅིག་གསུངས་སོ། །རྩ་བ་ལ་བཞི་ལས། དབྱེ་གཞི་ནི།
མཐོང་ལམ་དང་། གོམས་པ་སྟེ། སྒོམ་པའི་ལམ་དག་གོ །དབྱེ་ངོ་ནི། དེ་ལ་སྤང་བྱའི་གཉེན་
པོ་རྣམ་པ་བརྒྱད་དུ་ཤེས་པར་བྱའོ། །ཐ་དད་ནི། ཕལ་ཆེར་ཐ་དད་དེ། དུས་སྔ་ཕྱི་ཡོད་པའི་
ཕྱིར་རོ། །གྲངས་ངེས་ནི། གཟུང་རྟོག་བཞི་དང་། འཛིན་པའི་རྣམ་རྟོག་བཞི་སྟེ། བརྒྱད་ཡོད་
པས་དེ་རྣམས་ཉེ་བར་ཞི་བར་བྱ་བའི་ཕྱིར་སྒོམ་པའི་གཉེན་པོ་བརྒྱད་དུ་ངེས་སོ། །འགྲེལ་པ་
ལ༑ དབྱེ་གཞི་ནི། ལམ་གཉིས་ལས་ལོགས་ན་གཉེན་པོ་མེད་པས་མཐོང་སྒོམ་གྱི་ལམ་
གཉིས་པོ་ཁོ་ནའི་མཉམ་གཞག་གི་གནས་སྐབས་ཀྱི་ཁྱད་པར་རོ། །དབྱེ་ངོ་ནི། གཟུང་བར་
རྣམ་པར་རྟོག་པ་ལ། ཀུན་ནས་ཉོན་མོངས་པའི་དངོས་པོ་ཙམ་གྱི་རྟེན་ཅན་དང་། གཉེན་
པོའི་རྟེན་ཅན་ཏེ། གཟུང་རྟོག་གཉིས་དང༌། འཛིན་པའི་རྣམ་པར་རྟོག་པ་ལ། གང་ཟག་
རྫས་སུ་ཡོད་པའི་རྟེན་ཅན་དང༌། སྐྱེས་བུ་བཏགས་པར་ཡོད་པའི་རྟེན་ཅན་ཏེ། འཛིན་རྟོག་
- 4 (0 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༡༢
གཉིས་ཏེ། བཞི་པོ་མཐོང་སྒོམ་སོ་སོར་ཏེ། ཐ་དད་དུ་མཐོང་བའི་ལམ་ལ་སྤོང་བས་མཐོང་
སྤང་གཉེན་པོ་བཞི་སྟེ། མདོ་ནི། ཐེག་པ་དེ་གང་ནས་ངེས་པར་འབྱུང་བར་འགྱུར་ཞེས་ཞུས་
པ་གསུམ་པའི་ལན་དུ། རིམ་པ་བཞིན་དུ་གང་མཚན་ཉིད་མེད་པའི་ཆོས་རྣམས་ངེས་པར་
འབྱུང་བར་འདོད་པ་དེ་ནི་ཞེས་པ། བཞི་ག་ལ་སྦྱར་ཏེ། ཆོས་ཀྱི་དབྱིངས་ངེས་པར་འབྱུང་
བར་འདོད་དུ་ཟད་དོ། །སྦྱིན་པའི་ཕར་ཕྱིན་ངེས་པར་འབྱུང་བར་འདོད་དུ་ཟད་དོ། །དགྲ་
བཅོམ་པ་ངེས་པར་འབྱུང་བར་འདོད་དུ་ཟད་དོ། །མིང་ངེས་པར་འབྱུང་བར་འདོད་དུ་ཟད་
དོ༑ ༑ཞེས་སོགས་སོ། །ཡང་ཀུན་ནས་ཉོན་མོངས་པའི་དངོས་པོའི་རྣམ་པ་ལ་བརྟེན་པ་དང་།
གཉེན་པོའི་རྣམ་པ་ལ་བརྟེན་པ་སྟེ། གཟུང་རྟོག་གཉིས་དང་། གང་ཟག་རྫས་སུ་ཡོད་པའི་
རྣམ་པ་ལ་བརྟེན་པ་དང་། སྐྱེས་བུ་བཏགས་པར་ཡོད་པའི་རྣམ་པ་ལ་བརྟེན་པ་སྟེ། འཛིན་
རྟོག་གཉིས་ཏེ། བཞི་པོ་སོ་སོར་ཏེ། སྒོམ་པའི་ལམ་ལ་སྤོང་བས་སྒོམ་སྤང་གཉེན་པོ་བཞི་སྟེ།
མདོ་ནི། རིམ་པ་ལྟར་ཐེག་པ་དེ་གང་དུ་གནས་པར་འགྱུར་ཞེས་ཞུས་པ་བཞི་པའི་ལན་དུ།
ཐེག་པ་དེ་གང་དུ་གནས་པར་འགྱུར་བ་མེད་དེ་ཞེས་སོགས་དང་། ཞུགས་པ་ལྔ་པ། ཐེག་པ་
དེས་སུ་ཞིག་ངེས་པར་འབྱུང་བར་འགྱུར་ཞེས་པའི་ལན་དུ་ཐེག་པ་དེས་སུའང་ངེས་པར་
འབྱུང་བ་མེད་དོ། །ཤིན་ཏུ་རྣམ་པར་དག་པའི་ཕྱིར་རྒྱུན་དུ་ཞུགས་པ་མི་དམིགས་པས་རྒྱུན་
དུ་ཞུགས་པ་དམིགས་སུ་མེད་དོ། །མཐའ་ལས་འདས་པ་རྣམ་པར་དག་པའི་ཕྱིར་རྒྱུན་དུ་
ཞུགས་པའི་འབྲས་བུ་མི་དམིགས་པས་རྒྱུན་དུ་ཞུགས་པའི་འབྲས་བུ་དམིགས་སུ་མེད་དོ།།
ཞེས་སོགས་སོ། །གྲངས་ངེས་ནི། སྤང་བྱ་གཟུང་འཛིན་གྱི་རྣམ་རྟོག་བརྒྱད་ཉེ་བར་ཞི་བར་
བྱ་བའི་ཕྱིར་སྒོམ་པ་མཐོང་སྤང་གཉེན་པོ་ཀུན་རྫོབ། སྒོམ་སྤང་གཉེན་པོ་དོན་དམ་སྟེ།
བདེན་པ་གཉིས་ཀའི་རྣམ་པ་ལ་བརྟེན་ནས་མངོན་དུ་སྟེ། རྟོགས་པར་བྱ་བ་མི་མཐུན་པའི་
1
- 1 () 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱོགས་སྤང་བྱ་བརྒྱད་ཡོད་པའི་རབ་ཏུ་དབྱེ་བས་གཉེན་པོའང་བརྒྱད་དུ་ངེས་སོ། །སྒོམ་སྤང་
གི་སྐབས་སུ་རྣམ་པ་ལ་བརྟེན་ཞེས་གསུངས་པ་ནི། མཐོང་སྤང་བས་སྒོམ་སྤང་ཕྲ་བར་སྟོན་
པའོ། །
བཞི་པ་ལ་གསུམ་ལས། དང་པོ་ནི། དེ་ལྟར་དེ་བཞིན་དུ་བསོད་ནམས་ཡེ་ཤེས་
ཀྱི་དཔུང་གི་ཚོགས་བསགས་པ་ནི། རང་སྤང་བྱའི་གཡུལ་ལས་མ་རྒྱལ་བ་ལས་རྒྱལ་བའི་
ངེས་པར་འབྱུང་བ་ཐོབ་པས་སྒྲུབ་པ་བཞི་པ་ངེས་པར་འབྱུང་བའི་སྒྲུབ་པ་སྟོན་ནོ། །རྩ་བ་ནི།
ཤེས་པར་བྱ་ཞེས་དྲང་ངོ༌། །གང་ན། ཡུལ་གྱི་དབྱེ་བ་རྣམ་པ་བརྒྱད་ཀྱི་བདག་ཉིད་འདིའོ།།
ཇི་ལྟར་ན། ངེས་འབྱུང་སྒྲུབ་པ་ཡིན་པར་རོ། །བརྒྱད་གང་ཞེ་ན། དམིགས་སུ་མེད་པས་ངེས་
པར་འབྱུང་བ་ཞེས་ཐམས་ཅད་ལ་སྦྱར་ཏེ། ཆེད་དུ་བྱ་བ་གསུམ་སྟེ། མདོ་ནི། ཐེག་པ་ཆེན་པོ་
འདིས་ལྷ་དང་མི་དང་ལྷ་མ་ཡིན་དུ་བཅས་པའི་ལོ་ཀ་ཟིལ་གྱིས་མནན་ཏེ་འབྱུང་བ་ཡིན་ནོ།།
ཞེས་སོ། །ཤེས་རབ་ཀྱིས་ཆོས་ཐམས་ཅད་མཉམ་ཉིད་དུ་རྟོགས་པ་སྟེ། མདོ་ནི། ཐེག་པ་དེ་
ནི༑ ནམ་མཁའ་དང་མཉམ་པའོ། །ཞེས་སོ། །སྙིང་རྗེས་སེམས་ཅན་གྱི་དོན་བྱེད་པ་སྟེ།
མདོ་ནི། ཐེག་ཆེན་འདི་ལའང་སེམས་ཅན་གཞལ་དུ་མེད། ཚད་མེད། གྲངས་མེད་པའི་གོ་
སྐབས་ཡོད་དོ། །ཞེས་སོ། །མཚན་མ་མེད་པས་འབད་མེད་ལྷུན་གྲུབ་སྟེ། མདོ་ནི། ཐེག་
ཆེན་འདི་ལའང་འོང་བའམ་འགྲོ་བའང་མི་མཐོང་། གནས་པའང་མི་མཐོང་ངོ༌། །ཞེས་སོ།།
སྔོན་དང་ ཕྱི་མའི་མཐའ་ལས་འདས་པར་ངེས་པར་འབྱུང་བ་སྟེ། མདོ་ནི། དུས་གསུམ་
མཉམ་པ་ཉིད་ ལ་བསླབ་ཅིང་རྣམ་མཁྱེན་ཉིད་ཡོངས་སུ་རྫོགས་པར་བྱ་སྟེ་ཞེས་སོ།།
འཕགས་པ་རྣམས་ཀྱི་རྟོགས་པ་ཐོབ་པ་གཏན་དུ་བའི་མཚན་ཉིད་ཅན་གྱི་ངེས་འབྱུང་སྟེ།
མདོ་ནི། འདས་པ་དང་མ་འོངས་པ་དང་ད་ལྟར་བྱུང་བའི་བྱང་སེམས་ཆེན་པོ་རྣམས་ཀྱིས་
，
- :4 {) 8 ཐ



，
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བུ་སྟོན་ཆེན་པོའི་འགྲེལ་པ་བཞུགས། ༼༡༢
ཐེག་པ་ཆེན་པོ་འདི་ལ་བསླབ་ནས་རྣམ་མཁྱེན་ཉིད་ཐོབ་པར་གྱུར་ཏོ། །ཐོབ་བོ། །ཐོབ་བར་
འགྱུར་ཞེས་སོ། །ཤེས་བྱ་དང་ཤེས་པ་རོ་གཅིག་ཏུ་གྱུར་པ་རྣམ་མཁྱེན་ཉིད་དོ། །འདིར་ངེས་
འབྱུང་ཞེས་བྲིས་པ་ནི། རྒྱ་དཔེ་ལ་མེད་པའི་ཕྱིར་མ་དག་པའོ། །མདོ་ནི། སེམས་ཅན་བྱང་
ཆུབ་ཡིན་པ་དེའི་ཕྱིར་བྱང་སེམས་ཞེས་བྱའོ། །བྱང་ཆུབ་དེས་ཀྱང་ཆོས་ཐམས་ཅད་ཀྱི་རྣམ་
པ་ཤེས་ཏེ་ཞེས་སོ། །རྣམ་མཁྱེན་ཐོབ་པར་བྱེད་པའི་ལམ་གྱི་སྤྱོད་ཡུལ་ཅན་གྱི་ངེས་འབྱུང་
སྟེ༑ མདོ་ནི། སྦྱིན་པའི་ཕར་ཕྱིན་ནི། ལོ་ཀ་པའང་ཡོད། ལོ་ཀ་ལས་འདས་པའང་ཡོད་ཅེས་
སོགས་སོ། །ངེས་འབྱུང་ཡོད་མེད་ནི། སྡེབ་སྦྱོར་གྱི་དབང་ཡིན་གྱི། དོན་ཡོད་པར་གཅིག་གོ།
འགྲེལ་པ་ལ་གསུམ་ལས། དབྱེ་གཞི་ནི། ཆོས་ཐམས་ཅད་མིགས་པར་རྟོགས་པ་ཉིད་ཀྱིས་
ཆེད་དུ་བྱ་བ་ལ་སོགས་པར་ངེས་པར་ཏེ། གདོན་མི་ཟ་བ་ཁོ་ནར་འབྱུང་བའི་སྒྲུབ་པ་ཙམ་
ནིའོ། །དབྱེ་ངོ་ནི། ཆེད་དུ་ བྱ་བའི་ ངེས་ འབྱུང་ སྒྲུབ་པ་ལ་སོགས་པ་རྣམ་པ་བརྒྱད་དོ།།
གྲངས་ངེས་ནི། གང་ངེས་པར་འབྱུང་བར་བྱ་བའི་གཞི་རྣམ་པ་བརྒྱད་ཡིན་པས་གང་གིས་
ངེས་པར་འབྱུང་བྱེད་སྒྲུབ་པ་བརྒྱད་དུ་ངེས་པས་དབྱེ་བ་ཡུལ་གྱིས་བཞག་ཅིང་། གོ་རིམ་སྔ་
མ་རྣམས་ཕྱི་མ་ལ་འབྲེལ་བས་བསྟན་པའི་གོ་རིམ་མོ། །གཞི་བརྒྱད་གང་ཞེ་ན། ཐོག་མར་
གཙོ་བོ་ཡིན་པས་ཆེད་དུ་བྱ་བ་སེམས་ཆེན་པོ་སོགས་སྔར་ཇི་སྐད་བཤད་པ་དང་། དེ་ཡང་
མཉམ་པ་ཉིད་དུ་རྟོགས་པ་མེད་ན་མི་འབྱུང་བས། ཆོས་ཐམས་ཅད་ནམ་མཁའ་ལྟར་རང་
བཞིན་གང་ཡང་མེད་པར་མཉམ་པ་ཉིད་དུ་རྟོགས་པ་དང་། དེ་ཡང་སེམས་ཅན་གྱི་དོན་བྱས་
ཏེ་བསོད་ནམས་བསགས་པ་ལས་བྱུང་བས་སེམས་ཅན་གྱི་དོན་ཁྱད་པར་ཏེ། རྒྱ་ཆེན་པོའམ་
མཐའ་ཡས་པར་རྟག་ཏུ་རྒྱུན་མི་ཆད་པར་བྱེད་པ་དང༌། འབད་པ་དང་བཅས་པས་སེམས་
ཅན་གྱི་དོན་མ་ལུས་པ་མི་འགྲུབ་པས་འབད་རྩོལ་གྱི་མཚན་མ་མེད་པར་སེམས་ཅན་ཐམས་
-
--
:4 () 《） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་ཀྱི་དོན་བྱེད་པ་ཉིད་ཀྱིས་འགྲོ་འོང་གནས་གསུམ་མི་དམིགས་པའི་ལྷུན་གྱིས་གྲུབ་པ་
དང༌། དེ་ཡང་མཐའ་ལས་འདས་པར་རྟོགས་པ་མེད་ན་མི་འབྱུང་བས། རྟག་པ་དང་ཆད་
པའི་མཐའ་དང་བྲལ་བའི་ངོ་བོ། དུས་གསུམ་སྟོང་ཉིད་དུ་རྟོགས་པའི་གནས་སྐབས་ཀྱི་ཁྱད་
པར་དང་། དེ་རྫོགས་པའང་ཐེག་པ་གསུམ་གའི་རྟོགས་པ་ཐོབ་པ་མེད་པར་མི་འབྱུང་བས།
ཐོབ་བྱ་ཐོབ་བྱེད་དེ་གཉིས་ཀྱི་འབྲེལ་བ་དགག་པའི་ཚུལ་གྱིས་ཐེག་པ་གསུམ་གྱི་དོན་སྤངས་
རྟོགས་ཐམས་ཅད་ཐོབ་པ་དང༌། དེ་ཡང་རྣམ་མཁྱེན་མ་རྟོགས་པར་མི་འབྱུང་བས། སྔར་ཇི་
སྐད་བཤད་པའི་རྣམ་མཁྱེན་ཉིད་དང༌། དེ་ཡང་ལམ་མེད་པར་མི་འབྱུང་བས། རྣམ་མཁྱེན་
དེའི་ཁྱད་པར་གྱི་ལམ་རྡོ་རྗེ་ལྟ་བུའི་ཏིང་ངེ་འཛིན་ནོ། །འབྱུང་གཞི་གཞན་ཡང་ཡོད་དོ་ཞེ་ན།
མ་གྲུབ་སྟེ། གང་ངེས་པར་འབྱུང་བར་བྱ་བའི་གཞི་དེ་ལྟ་བུ་དག་ལས་ཁྱད་པར་དུ་འཕགས་
པའི་ཆོས་གཞན་ཤེས་བྱ་ལ་མེད་པའི་ཕྱིར་རོ། །གསུམ་པ་ལ། ལས་ཞེས་བྱ་བ་ནི། ངེས་
པར་གཟུང་བའམ་ཡུལ་གྱི་བདུན་པའོ། །སྐབས་ནི། རྣམ་མཁྱེན་གྱི་དབང་དུ་བྱས་པས་ན།
སྐབས་ཏེ། ལེའུའོ། །འོག་མ་རྣམས་ཀྱང་དེས་ཤེས་པར་བྱའོ། །དང་པོ་ནི། གཉིས་པ་ལ་
ལྟོས་པའམ། ཡང་ན་མཆོག་གི་དོན་གྱིས་དང་པོ་སྟེ། རྣམ་མཁྱེན་ནི། སྐབས་མ་ལུས་པ་
བསྡུས་པའི་ཕྱིར་མཆོག་གོ །འོ་ནི། སླར་སྡུད་པ་སྟེ། རྫོགས་པའི་ཚིག་གོ །ཡང་ན། འོག་གི་
རྫོགས་སོ། །ཞེས་བྱ་བའི་སྒྲ་ལེའུ་ཐམས་ཅད་ལ་སྦྱར་རོ། །ཞེས་བྷ་ཝ་བྷ་དྲ་གསུང་ངོ༌།།
རྟེན་དང་སྨིན་བྱེད་དེ་འབྲས་ཐོབ་པ་དག །རིགས་ལ་བརྟེན་ནས་ཆོས་རྣམས་ལ་དམིགས་ཏེ།།
འབྲས་བུ་གསུམ་གྱི་སྒྲུབ་ཚུལ་རྣམ་པ་བཞི། །རྒྱུ་དང་བཅས་པའི་རྣམ་མཁྱེན་ལེགས་པར་
བཤད། །བསྡུ་བའི་ཚིགས་སུ་བཅད་པའོ།། །།
- 4 | [） -



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
རྩོམ་སྒྲིག་འགན་འཁུར་བ།
མདུན་ཤོག་འཆར་འགོད་པ།
དཔེ་སྐྲུན་འགྲེམ་སྤེལ་ཚན་པ།
སྦྲག་ཨང་།
བརྒྱུད་འཚོང་།
པར་འདེབས་ཚན་པ།
སྤང་ལོ་བློ་གྲོས་བརྟན་པ་སོགས།
ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ། །
ཐུབ་བསྟན་སྨོན་ལམ་དང་ས་སྐྱ་དགེ་ལེགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
850010
ཞིན་ཧྭ་དཔེ་ཚོང་ཁང་།
ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
787mmx1092mm 1/16
དེབ་ཚད།
པར་ཤོག
ཡིག་གྲངས།
པར་གཞི།
པར་ཐེངས།
དཔེ་རྟགས།
རིན་གོང་།
2316.25
ཁྲི་ 1284
2015ལོའི་ཟླ་11པར་པར་གཞི་དང་པོ་བསྒྲིགས།
2015ལོའི་ཟླ་11པར་པར་ཐེངས་དང་པོ་དཔར།
ISBN 978-7-80589-670-0
སྒོར་3840.00 ༼ཁྱོན་པོད་དོན་དགུ་ཡོད།༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག



图书在版编目(CIP)数据
公,
六大集成之般若集:藏文/ 美桑古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
I.O六… I. 0美…II. 0藏语一研究
IV.DH214
中国版本图书馆 CIP 数据核字(2015)第210402号
六大集成之般若集
.
作者
责任编辑
封面设计
出版
社址
邮政编码
经销
开本
邦译师罗追丹巴 等
乌金群培 嘎瓦西热桑布 土日美朗
土日美朗,萨迦格列
西藏藏文古籍出版社
拉萨市色拉路22号
850010
全国新华书店
成都一千印务有限公司
787mm×1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
3840.00元(全七十九册)
印 张
字数
邮 经印开印字版印标
码销 刷 本张数次次将
版次
印 次
标准书号
定价
版权所有
翻印必究
