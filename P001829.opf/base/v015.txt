༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
|
Work:
LCCN:
W3CN3408
n/a
ImageGroup: 113CN4404
ISBN: n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
n/a
bod jongs bod yig dpe raying dpe skrun khang /
Date:
n/a
Volume:
80
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་བཅུ་བཞི།
༡ - (༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



འཕགས་ཡུལ་རྒྱན་དྲུག་མཆོག་གཉིས་ཀྱི་རྣལ་ལུ་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་བཅུ་བཞི།
༡ - ༥༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང༌།



། དཔེ་སྐྲུན་གསལ་བཤད།
ཡོངས་གྲོགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤུར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། ། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



༥.
ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང་། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང༌། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང༌། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས།
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
། བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
སྦྲ་
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང༌། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང༌། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྨྲ་ཏི་ཛྷཱ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང་། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང༌། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང་། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང༌། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་
བs



ལས་རིམ་གླེང་སློང་གཏམ།
ཚོགས་ལྔ་དང་། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང་། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང་།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང༌། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་(བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ། དང་བཀའ་བཅུལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང༌། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང་། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲྭ་བསྐོར་ཕེབས་པའི་



ལས་རིམ་གླེང་སློང་གཏམ།
སང
གང
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང༌། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང་། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་《སྤྱི་ལོ་༡༥ ༢ ༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང༌། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང༌།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ།
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། །༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་(ཚན་པ་ཆུང་ངུ་ཞིག་ཁ་བསྐང་ཡོད།)དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག་
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང་། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་ བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང༌། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། （༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། (
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། ༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། (སྤྱི་ལོ་༢༠༠༡)ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་(སྤྱི་ལོ་༢༠༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
ངདང
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་(སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་(སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་



ལས་རིམ་གླེང་སློང་གཏམ། །
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །། །
༼གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།༽
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤུད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག ། །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
༼སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།)
} (0



དཀར་ཆག
དཀར་ཆག
..
མམ
། མངོན་པར་རྟོགས་པའི་འགྲེལ་བཤད་མངོན་རྟོགས་སྙིང་པོ། ....• བླ་མ་དམ་པ་བསོད་ནམས་རྒྱལ་མཚན།
མཆོད་བརྗོད། ….....…....
• • • • • • • • • • • • • •(1)
གླེང་སློང་བའི་གཏམ། ........…........….................(2)
འགྲེལ་པའི་མཆོད་བརྗོད་སོགས། ....….......…..…...............(5）
མཆོད་བརྗོད་དངོས་བཤད་པ། ….........….…..…............• •(12)
མཆོད་བརྗོད་ཀྱི་རྩོད་སྤོང་། ….................….….........• •(17)
དགོས་འབྲེལ་བཤད་པ། ...…....…......
• • • • • • •(31)
བསྟན་བཅོས་ཀྱི་རང་བཞིན་བསྟན་པ། ·
བ.......•(38)
བསྡུས་དོན་ལུས་རྣམ་གཞག་ནི། ....……...
•...• •(48)
དོན་བདུན་ཅུ་བསྟན་པ་ནི། ....……...
• • • • • • •(66）
སེམས་བསྐྱེད་སྤྱིར་བསྟན་པ། .............
•.....• •(81）
གཞུང་གི་དོན་བསྟན་པ། ..........….
སེམས་བསྐྱེད་ཀྱི་དབྱེ་བ་བསྟན་པ། .…........... • • • • • • • •(98)
སེམས་བསྐྱེད་ཀྱི་ས་མཚམས་བསྟན་པ། .........…......…....….…... •(103）
གདམས་ངག་སྤྱིར་བསྟན་པ། ........
• • • • • • • •(104）
གཞུང་དོན་བསྟན་པ། ...………….....
• • • • • • • • • • • • •(106)
བདེན་བཞི་ལ་གདམས་པ། ............ • • • • • • • • • •(111）
སྐྱབས་འགྲོའི་སྐོར། ...............
དགེ་འདུན་དཀོན་མཆོག་བྱེ་བྲག་ཏུ་བསྟན་པ། ..... • • •.....• •(130)
ངེས་བྱེད་རྣམ་བཞི་སྤྱིར་བསྟན་པ། ...…........ •.....• •(154)
གཞུང་དོན་བསྟན་པ། ....
• • • • • • • • •(157)
...... •(94)
................ བ(113）
- 1 -



དཀར་ཆག་
རེ་རེའི་ངོ་བོ་བསྟན་པ། • • • • • •...་
• • • • • • •(161)
མཚུངས་དོན་རྟོགས་པའི་སྤྱི་དོན་ནི། ….……..... • • • • • •(174)
གཞུང་དོན་ནི། ..…….....….
• • • • • •(178)
ཡོངས་འཛིན་གྱི་ཁྱད་པར། …...…......
•.....• • • •(185）
རིགས་སྤྱིར་བསྟན་པ། ..….……...….
• • • • • • • • • • • •(188)
ཆེད་དུ་བྱ་བ་ཆེན་པོ་གསུམ་ངོས་གཟུང་བ། ......…..….............….•(203)
གོ་སྒྲུབ་སྤྱིར་བསྟན་པ། ..…......
................• • • •(206）
སོ་སོའི་དོན་རྒྱས་པར་བསྟན་པ། .........….............….…...• • •(209)
གཞང་གྱི་དོན་བསྟན་པ། • • • • • • • • • • • • • • • • • • • • • • • • • • • • • • • • • •(213)
ཚོགས་ཀྱི་སྒྲུབ་པ་བསྟན་པ། ..….…..….......…..............• •(218)
སྒྲུབ་པ་བཅུ་གསུམ་སྤྱིར་བསྟན་ནི། .........….................• •(221)
ས་དང་གཉེན་པོ་བྱེ་བྲག་ཏུ་བསྟན་པ། ….…..…...……..........….....• •(226)
གཞུང་དོན་ལ་སའི་ཚོགས་བསྟན་པ། ...……......................• •(234)
གཉེན་པོའི་ཚོགས་བསྟན་པ། ..…….……..........
........•(253)
ངེས་འབྱུང་སྒྲུབ་པ་ནི། • • • • • • • • • • • • • • • • •..................(༡༨༨)
༈ ལམ་ཤེས་ལ་མཚམས་སྦྱར་བ་ནི། ............…........…... •(258)
ཉན་རང་བྱང་སེམས་ཀྱི་ལམ་ཤེས་གསུམ་བསྟན་པ་ནི། …..…...…...…..………...(261)
ངེས་བྱེད་ཆ་མཐུན་བསྟན་པ། • • •
•... • • • •(271)
གཞུང་དོན་ལ་ཤེས་བཟོད་བཅུ་དྲུག་བསྟན་པ། ..…….....…....…......... •(277)
མཐོང་སྒོམ་ལམ་བསྟན་པ། ..........….
• • • • • • • •(285)
སྒོམ་ལམ་གྱི་གཞུང་དོན་བསྟན་པ། ........... • • • • • • • • • • • • •... • • •(288)
ཟག་མེད་སྒོམ་ལམ་ནི། ................................. •(302)
རྣམ་དག་གི་ལམ་བསྟན་པ། ......
- 2 -



དཀར་ཆག་
པ། • • • • • • • • • • • • • • • • • • • • • • • • • • • •(316)
༈ གཞི་ཤེས་ལ་མཚམས་སྦྱར་བ་ནི། བ.......……... •....• • • • • • • •(311）
གཞི་ལམ་གྱི་སྤང་གཉེན་སྤྱིར་བསྟན་པ།
སྦྱོར་བའི་དབྱེ་བ་ནི། …..…..........…......…......……..….. • •(321)
བདེན་བཞི་རྣམ་པ་བཅུ་དྲུག་བསྟན་པ། ........................…..•(327)
སྒོམ་ལམ་མི་སྟོན་པའི་རྒྱུ་མཚན། ............
.......• •(332)
ཉོན་ཤེས་ཀྱི་གཉེན་པོ་བསྟན་པ། ………………..........………….......…. •(340)
གཞི་ཤེས་རྗེས་མཐུན་གྱི་རྣམ་པ་ནི། …………...................….....•(348）
སྤྲུལ་པས་གཞན་དོན་བྱེད་པའི་ལམ་ནི། …….……………………………............•(354)
རྣམ་པ་སོ་བཞི་བསྟན་པ། ...….........................…...• •(360)
སྦར་བའི་ངོ་བོ་བསྟན་པ། ................................…. བ(368)
སྦྱོར་བའི་བར་ཆད་བསྟན་པ་ནི། ............................ • • •(380)
ཤེས་པའི་རྣམ་པ་བཅུ་དྲུག་བསྟན་པ། •。。。。。。。。。。。.….……….….…• •(388)
ལམ་ཤེས་ཀྱི་རྣམ་པ་བཅུ་དྲུག་བསྟན་པ། .....….................... བ(397）
སྒོམ་པའི་སྔོན་འགྲོ་ཐར་ཆ་བསྟན་པ། ............ ...... •(417)
གཞུང་དོན་དངོས་ནི། ..............…................….. •(421)
ཡོངས་སུ་སྨིན་བྱེད་ངེས་འབྱེད་ཆ་མཐུན་ནི། ....................….. •(424)
•..…• •(436)
ཁྱད་གཞི་སྒོམ་ལམ་དངོས་བསྟན་པ། …......... •....• • • •(446)
སྲི་ཞི་མཉམ་ཉིད་ནི། ……...
• • • • • • • • •(459)
ཞིང་དག་སྦྱོང་བ་ནི། ……………….……...
•...• • •(464)
༈ རྩེ་སྦྱོར་ལ་མཚམས་སྦྱོར་ནི། ......….…………….
•..... • •(469)
ངེས་བརྟན་གྱི་རྩེ་སྦྱོར་འཆད་པ། ..……..
• • • • • • •(475）
གཟུང་རྟོག་འཛིན་རྟོག་གཉིས་བཤད་པ། .....
• •.....• •(480)
སའི་དོན་བཤད་པ། .
，



དཀར་ཆག།
བྱང་ཆུབ་བར་
• • • • • • • •(488)
མཉམ་རྗེས་དབྱེར་མེད་དུ་སྒོམ་པར་བསྟན་པ་ནི། ...
• • • • • • • •(495)
བར་ཆད་མེད་པའི་རྩེ་སྦྱོར་ནི། 。。。。 ….............(512)
༈ མཐར་གྱིས་པའི་སྦྱོར་བ་བསྟན་པ་ནི། ...…….
• • • • • • ••• •(524)
༈ སྐད་ཅིག་མའི་སྦྱོར་བ་བསྟན་པ། ..…………
༈ ཆོས་ཀྱི་སྐུ་བསྟན་པ་ལ་མཚམས་སྦྱོར། ….........
............• •(533)
སྐུའི་གྲངས་ངེས་བསྟན། .........
• • • • • •(544）
ལོངས་སྐུ་བསྟན་པ། • • • • • •
. ..... • • • • •(550)
སྤྲུལ་སྐུ་བསྟན་པ། • • • • • • • • • • • • • • • • • • • • • • • • • • • • • • • • • • • • •(564）
བར་བསྡུས་དོན་བསྟན་པ། ....….....…...........…....…....•(575）
མཇུག་གི་དོན་ནི། •...
• • • •..• •(576)
L
- 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
༄༅། །མངོན་པར་རྟོགས་པའི་འགྲེལ་བཤད་མངོན་པར་
རྟོགས་པའི་སྙིང་པོ་ཞེས་བྱ་བ་བཞུགས་སོ། །
བླ་མ་དམ་པ་བསོད་ནམས་རྒྱལ་མཚན་གྱིས་མཛད།
༄༅། །སིདྡྷི་རསཿཔྲ་ཛཱ་བྷྱ ཤེས་རབ་ཀྱི་ཕ་རོལ་ཏུ་ཕྱིན་པ་མན་ངག་གི་བསྟན་
བཅོས་མངོན་པར་རྟོགས་པའི་འགྲེལ་བཤད་མངོན་པར་རྟོགས་པའི་སྙིང་པོ་ཞེས་བྱ་བ། དུས་
གསུམ་གྱི་དེ་བཞིན་གཤེགས་པ་ཐམས་ཅད་ཀྱི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་
འཚལ་ལོ། །སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །མཁྱེན་
གསུམ་ཡོན་ཏན་རིན་ཆེན་གླིང་ལས་འོངས། །སྦྱོར་བཞི་དེད་དཔོན་མཆོག་གིས་ལེགས་པར་
བླངས། །རིགས་ཅན་གསུམ་གྱི་འདོད་རྒུའི་དཔལ་སྩོལ་བའི། །རྒྱལ་ཡུམ་ཡིད་བཞིན་ནོར་
བུའི་མཆོག་ལ་འདུད། །བྱམས་ཆེན་ཡེ་ཤེས་གོ་ཆ་རབ་བརྟན་པས། །བདུད་བཞིའི་དཔུང་
གིས་ནམ་དུའང་མི་ཕམ་ཞིང༌། །མདོ་དོན་རྒྱལ་སྲིད་ཀུན་ལ་དབང་མཛད་པའི། །ཡུམ་དོན་
གསལ་མཛད་རྒྱལ་ཚབ་མཆོག་ལ་འདུད། །རབ་ཟབ་ཐུགས་ཀྱི་གཏིང་མཐའ་དཔག་ཡས་
ཤིང༌། །དྲང་ངེས་དོན་གྱི་ཚུལ་རྣམས་ལེགས་གཟིགས་ཏེ། །སྣ་ཚོགས་མདོ་ཡི་ལུང་དང་མི་
འགལ་བར། །ཡུམ་དོན་འབྱེད་མཁས་འགྲེལ་མཛད་རྣམས་ལའང་འདུད། །གང་གི་གསུང་
ཟེར་ཆ་ཡི་ཆ་ཡིས་ཀྱང་། །རབ་འབྱམས་ཤེས་བྱའི་སྣང་བ་ཆེར་གསལ་ཞིང་། །གདུལ་བྱའི་བློ་
མུན་སྟུག་པོའང་ཞི་མཛད་པའི། །ཡོངས་འཛིན་ཟུང་གི་རྟ་བདུན་བདག་པོ་འདིའི་བར་དུ་མ་དཔེ་
ཤོག་བུ་གཉིས་པ་དེ་ཆད།)བཅོས་རྒྱན་འདིའི་མེ་ལོང་གི་ནང་དུ་སྣང་བས་མཁས་པ་རྣམས་དགའ་བ་
- 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྐྱེད་པར་འགྱུར་ཏེ། མདོ་རྒྱན་དུ། གཟུགས་རྒྱན་རང་བཞིན་ཡོན་ཏན་ལྡན་པ་མེ་ལོང་ནང་
སོང་བ། །མཐོང་བའི་དབང་གིས་མི་རྣམས་རབ་ཏུ་དགའ་བའི་མཆོག་བསྐྱེད་པ། །དེ་བཞིན་
ལེགས་གསུངས་ རྟག་ཏུ་རང་བཞིན་ཡོན་ཏན་ལྡན་པ་ཡི། །ཆོས་ཀྱང་དོན་རྣམས་ཕྱེ་བས་
མཁས་རྣམས་འདི་ན་དགའ་མཆོག་བསྐྱེད། །ཅེས་དང༌། སྟོད་འགྲེལ་དུ། མངོན་རྟོགས་ཀྱི་
ནི་རྒྱན་གང་ཡིན། །ཞེས་སོ། །ཞེས་བྱ་བ་ནི་མིང་དེ་སྐད་ཅེས་བྱའོ། །ཞེས་པའོ། །ཤེར་ཕྱིན་ནི་
རྣམ་པ་གསུམ་སྟེ། གཉིས་སུ་མེད་པའི་ཡེ་ཤེས་ནི་དངོས་དང༌། དེ་ཐོབ་བྱེད་ལམ་དང༌། སྟོན་
བྱེད་གཞུང་ནི་བཏགས་པའོ། །མན་ངག་ནི་གཞུང་དོན་རྒྱ་ཆེན་པོ་ཐབས་སླ་བས་མྱུར་དུ་ཁོང་
དུ་ཆུད་པར་བྱེད་པའོ། །
བསྟན་བཅོས་ལ་མཚན་ཉིད་ནི་རྩོམ་པ་པོ་རྣམ་གཡེང་མེད་པའི་ཡིད་ཅན་གྱིས་
བཀའ་ཡི་དོན་བཤད་ཅིང་ཐར་པ་ཐོབ་པའི་ལམ་དང་རྗེས་སུ་མཐུན་པ་སྟེ། རྒྱུད་བླར། གང་
ཞིག་རྒྱལ་བའི་བསྟན་པ་འབའ་ཞིག་གི །དབང་བྱས་རྣམ་གཡེང་མེད་ཡིད་ཅན་གྱིས་བཤད།།
ཐར་པ་ཐོབ་པའི་ལམ་དང་རྗེས་མཐུན་པ། །དེ་ཡང་དྲང་སྲོང་བཀའ་བཞིན་སྤྱི་བོས་བླངས།།
ཞེས་སོ། །ངེས་ཚིག་ནི་ཤཱསྡུ་ལས། ཤ་ས་ན་འཆོས་པ། ཏྲ་ཎ་སྐྱོབ་པ་སྟེ། རྣམ་བཤད་རིགས་
པར། ཉོན་མོངས་དགྲ་རྣམས་མ་ལུས་འཆོས་པ་དང༌། །ངན་འགྲོ་སྲིད་ལས་སྐྱོབ་བྱེད་གང་
ཡིན་པ། །འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། །གཉིས་པོ་འདི་དག་གཞན་གྱི་
ལུགས་ལ་མེད། །ཅེས་པ་ལྟར། བསླབ་པ་གསུམ་རྒྱུད་ལ་བསྐྱེད་པས་སྒོ་གསུམ་ཚོགས་པར་
དབྱུང་དུ་མི་རུང་བའི་ལས་ལས་བཟློག་པ་དང༌། ཚོགས་པར་དབྱུང་དུ་རུང་བའི་ལས་ལ་
འཇུག་པར་བྱེད་པས་སློབ་མ་འཆོས་སམ། བག་ཆགས་དང་བཅས་པའི་ཉོན་མོངས་པའི་དགྲ་
འཆོས་ཤིང་ངན་འགྲོ་དང་སྲིད་པ་ལས་སྐྱོབ་པས་བསྟན་བཅོས་ཀྱི་མཚན་ཉིད་དང་ལྡན་པའི་
ཕྱིར་རོ། །ངོ་བོ་ནི་མདོ་སྡེ་པས་ངག་གི་རྣམ་རིག་སྒྲའི་སྐྱེ་མཆེད་གཟུགས་ཕུང་གིས་བསྡུས་
- 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
པར་འདོད་ལ། བྱེ་བྲག་སྨྲ་བས། ལྡན་མིན་འདུ་བྱེད་མིང་ཚིག་གི་རང་བཞིན་ཅན་དུ་འདོད་
དེ༑ མཛོད་དུ། ཆོས་ཀྱི་ཕུང་པོ་བརྒྱད་ཁྲི་དག །གང་རྣམས་ཐུབ་པས་གསུངས་དེ་དག །ཚིག་
གམ་མིང་ཡིན་དེ་དག་ནི། །གཟུགས་སམ་འདུ་བྱེད་དག་ཏུ་འདུས། །ཞེས་སོ། །སེམས་ཙམ་
པས་མིང་ཚིག་ཡི་གེའི་ཚོགས་ཀྱི་རྣམ་རིག་གམ། འདས་པའི་ཡེ་ཤེས་ཐོབ་བྱེད་ཀྱི་སྒྲའི་ཁྱད་
པར་དུ་སྣང་བའི་ཉན་པ་པོའི་རྣམ་རིག་ཏུ་འདོད་དོ། །འོན་ཏེ་དེ་མཛད་པ་པོས་ཇི་ལྟར་མཛད་
ཅེ་ན། འཆད་པ་པོའི་རྣམ་རིག་ལས་སྐྱེས་པའི་ཕྱིར་སྐྱོན་མེད་ཅེས་བློ་བརྟན་གྱིས་སོ། །དབྱེ་
ན༑ དོན་མེད་དོན་ལོག་དོན་དང་ལྡན། །ངན་གཡོ་སྙིང་བྲལ་སྡུག་བསྔལ་སྤོང་། །ཐོས་རྩོད་
སྒྲུབ་པ་ལྷུར་ལེན་པ། །བསྟན་བཅོས་དྲུག་བྲལ་གསུམ་དུ་འདོད། །ཅེས་ཏེ། རིག་བྱེད་དང༌།
མུ་སྟེགས་ཀྱི་རྟོག་གེ་དང་། ཐུབ་པའི་བཀའ་དང་སྦྱར་བར་བསྡུ་བར་རོ། །འགྲེལ་པ་ནི་རྣམ་
པར་འབྱེད་པ་སྟེ། ཆོས་བཤེས་ཀྱི་དོན་འགྲེལ་དང་། གསེར་གླིང་པས་རྒྱ་ཆེར་བཤད་པར་
འདོད་དོ། །
གཉིས་པ་ལ་གསུམ་གྱི་དང་པོ་བརྡ་སྦྱོར་བའི་རྒྱུ་ནི་འཕགས་པས་བརྡ་སྦྱོར་
བའི་རྒྱུ་ཡང་དག་པའི་རྟོག་པ། སོ་སྐྱེས་བརྡ་སྦྱོར་བའི་རྒྱུ་སྒྲ་དོན་སྣང་བའི་རྟོག་པ་ཡིན་པས།
རྩ་བའི་མཚན་གྱི་བརྡ་སྦྱོར་བའི་རྒྱུ་ཡང་དག་པའི་རྟོག་པ། འགྲེལ་པ་ཞེས་བརྡ་སྦྱོར་བའི་ཀུན་
སློང་སྒྲ་དོན་སྣང་བའི་རྟོག་པ་ཡིན་ནོ། །གཉིས་པ་མིང་དངོས་ཀྱི་རྐྱེན་ནི། ཆོས་མཆོག་ཏུ།
སྒྲའི་དངོས་ཀྱི་རྒྱུ་ནི། གནས་དང་བྱེད་པ་ཕྲད་པ་ཡིན་ལ་དེའི་རྒྱུ་ནི་བརྗོད་པར་འདོད་པ།
དེའི་རྒྱུ་བསྟན་པར་སེམས་པ་ཡིན་ནོ། །ཞེས་པ་ལྟར་རོ། །གསུམ་པ་ཅི་ལས་བཏགས་པ་ནི།
ཡུམ་ དང་མངོན་རྟོགས་བརྗོད་ བྱ། རྒྱན་དཔེ། མན་ངག་གི་བསྟན་བཅོས་དང་འགྲེལ་པ་
བྱེད་ལས་ལ་བཏགས་སོ། །
གསུམ་པ་ལ་གསུམ་གྱི་དང་པོ་རྒྱ་སྐད་སྨོས་པའི་དགོས་པ་ནི། སཾ་སྐྲྀ་ཏའི་སྐད་
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་བག་ཆགས་འཇོག་ཅིང་གཞུང་འདི་ལ་རྒྱ་སྐད་དུ་མིང་འདི་སྐད་ཟེར་ཞེས་བརྡ་ཤེས་པར་
འགྱུར་བའོ། །གཉིས་པ་བོད་སྐད་སྨོས་པའི་དགོས་པ་ནི་གཞུང་འདི་ལ་རྒྱན་འགྲེལ་ཞེས་བརྡ་
སྦྱར་བས་བརྡ་དུས་སུ་མིང་དོན་གྱི་འབྲེལ་བ་ཤེས་ཤིང་། ཐ་སྙད་ཀྱི་དུས་སུ་མིང་ལས་དོན་
རྟོགས་པ་གཙོ་བོའི་དགོས་པ། དོན་མཐོང་བ་ལས་མིང་དྲན་པའང་དགོས་པ་ཙམ་ཡིན་ནོ།།
གསུམ་པ་གཉིས་ཀ་སྨོས་པའི་དགོས་པ་ནི། སྐད་གཉིས་ཀྱིས་དོན་གཅིག་བརྗོད་པར་མཐོང་
བས་སྐད་གཉིས་པོ་རྣམ་གྲངས་སུ་ཤེས་ལ། རྒྱ་སྐད་གོ་བ་མེད་པ་བོད་སྐད་གོ་བ་ཅན་དུ་སྒྱུར་
བྱེད་བྱས་ཤེས་དྲིན་གཟོའི་བློ་སྐྱེ་བའོ། །
གཉིས་པ་ནི། བམ་པོ་ཆེ་བ་ནི། ཐོ་ཀ་སྟོང་གི་སུམ་ཆ་ལ་བྱས་པ་དང་། ཆུང་
བ་ཤོ་ཀ་སུམ་བརྒྱ་ལ་བྱས་པ་གཉིས་ལས་འདི་ཐ་མ་སྟེ། རྒྱ་དཔེ་ལ་སྟོང་ལྔ་བརྒྱ་ཞེས་འབྱུང་
བས་སོ། །བློ་ཀ་ནི་ཚིགས་བཅད་ཡིན་ལ། ཚིགས་བཅད་ཀྱི་རྐང་པ་བཞི་ལ་ཤློ་ཀ་གཅིག །
ལྷུག་པའི་ཚེག་བར་སོ་གཉིས་ལ་ཤོ་ཀ་གཅིག་གོ །དགོས་པ་གཞུང་ཚད་རྟོགས་པའི་ཕྱིར་ལོ་
ཙཱ་བས་བྱས་ཀྱིས། རྒྱ་དཔེ་ལ་བམ་པོ་མི་བགྲང་བློ་ཀ་བགྲང་ངོ་། །དང་པོ་ཞེས་པ་ལྔ་ཡོད་
པའི་ཐོག་མ་འདི་ཡིན་ཞེས་འཆད་འགྱུར་གྱི་བསྙེག་པ་སྟེ། འོག་མ་ཀུན་ལའང་དེས་ཤེས་པར་
བྱའོ། ། །
གསུམ་ པ་ནི། ཕྱག་ འཚལ་ ལོ་ ཞེས་དྲངས། གང་ལ་ན། སྟོད་འགྲེལ་ལྟར།
དོན་མ་ལུས་པ་ཐུགས་སུ་ཆུད་པས་མཆོག་ཏུ་གྱུར་པའི་བློ་མངའ་བས་སངས་རྒྱས་ཏེ། རྣམ་པ་
དགུས་བློ་མཆོག་ཏུ་གྱུར་པས་སོ། །དེ་ཡང་། ཀུན་མཁྱེན་པའི། ལྷུན་གྱིས་གྲུབ་པའི། བསྟན་
མི་དགོས་པའི། ཉོན་སྒྲིབ་སྤངས་པའི། ཤེས་སྒྲིབ་སྤངས་པའི་ཡེ་ཤེས་དང་། གཞན་དོན་རྣམ་
པ་ཐམས་ཅད་སྤྱོད་པ་དང་། ཐུགས་རྗེ་མི་ཟད་པ། ཟླ་མེད་པ་ཕུན་སུམ་ཚོགས་པའོ། །དང་པོ་
ནི་བསྡུ་བ་སྟེ། བདག་མེད་གཉིས་དང་། རང་གཞན་གྱི་དོན་གཉིས་དང༌། ཀུན་བྱང་གི་དོན་
༤ 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཀུན་དང༌། མྱང་འདས་ཐོབ་པས་མི་ཟད་པའི་རྟག་པ་དང༌། གདུལ་བྱ་འདུལ་བའི་ཐབས་
རྟོགས་པས་ན་བྱང་སེམས་ཏེ། དེ་ཉིད་བཟང་རྟོགས་དོན་ཆེན་ལེགས་རྟོགས་དང་། །དོན་ཀུན་
རྟོགས་དང་རྟག་ཏུ་རྟོགས་པ་དང༌། །ཐབས་རྣམས་རྟོགས་པར་འགྱུར་བའི་ཁྱད་པར་རྒྱུ།།
དེས་ན་བྱང་ཆུབ་སེམས་དཔའ་ཞེས་བྱའོ། །ཞེས་སོ། །དེ་དག་ཐམས་ཅད་ལའོ། །གང་གིས་
ན༑ ལོ་ཙཱ་བས་སོ། །གང་གི་ཚེ་ན། བསྟན་བཅོས་འདི་བསྒྱུར་བའི་ཐོག་མར་རོ། །ཇི་ལྟར་ན།
སྒོ་གསུམ་གུས་པར་རོ། །དགོས་པ་ཅིའི་དོན་དུ་ན། གནས་སྐབས་དང་མཐར་ཐུག་གི་དོན་
འགྲུབ་ཅིང་། བར་ཆད་ཞི་བར་བྱ་བའི་ཕྱིར་རོ། ། །
གཉིས་པ་ལ་གསུམ་སྟེ། འགྲེལ་པ་རྩོམ་པའི་སྔོན་འགྲོ་བཤད། བཤད་བྱ་
འགྲེལ་པ་ཉིད་བཤད། འགྲེལ་པ་མཐར་ཕྱིན་པའི་བྱ་བའོ། །དང་པོ་ལ་གསུམ་སྟེ། མཆོད་
པར་བརྗོད་ཅིང་རྩོམ་པའི་རྒྱུ། སློབ་དཔོན་སྔ་མས་ཕྱེ་བའི་ཚུལ། རང་གིས་ཇི་ལྟར་ཕྱེ་བའི་
ཚུལ་ལོ། །དང་པོ་ལ། དགོས། བསྡུས། ཚིག་གསུམ་གྱི་དང་པོ་ རང་དོན་ནི། དམ་པའི་སྤྱོད་
པ་བྱས་པས་རང་ཉིད་དམ་པར་རྟོགས་ཏེ། རང་གི་གཞུང་ལ་དད་པར་འགྱུར་བའོ། །དེའང་
དམ་ པ་ རྣམས་ དང་ པོར་ ཡུལ་ ཁྱད་ པར་ ཅན་ ལ་ ཕྱག་འཚལ་ནས་འདོད་ པའི་དོན་ ལ་
འཇུག་པའི་ཕྱིར་རོ། །གཞན་དོན་ནི། ཡུམ་དེ་དམ་པའི་དད་བྱ་ཡིན་པས་དམ་པའོ་ཞེས་ཤེས་
ནས། དད་པའི་རྗེས་འབྲང་རྣམས་གཞུང་འདིར་འཇུག་པའི་ཐབས་སུ་འགྱུར་བའི་ཕྱིར་རོ།།
རང་གཞན་གཉིས་ཀའི་དོན་ནི། རྩོམ་འགྱུར་འཆད་ཉན་བྱེད་པ་རྣམས་ཀྱིས་ཡུམ་ལ་བསྟོད་
ཕྱག་བྱས་པས་བསོད་ནམས་ཆེན་པོ་ཐོབ་སྟེ། རྩོམ་འགྱུར་འཆད་ཉན་རྣམས་གེགས་མེད་པར་
ཚར་ཕྱིན་པ་དང་། བྱང་ཆུབ་ཆེན་པོ་ཐོབ་པ་ལ་སོགས་པ་སྟེ། རྒྱ་རོལ་དུ། བསོད་ནམས་ལྡན་
པའི་མིའི་བསམ་པ་རྣམས་ཀྱང་འགྲུབ། །ཅེས་སོ། །གཉིས་པ་ལ། ཕྱག་གི་ཡུལ་དགོད་པ།
ཕྱག་འཚལ་བས་མཆོད་བརྗོད་ཀྱི་དང༌། བཤད་བྱ་དགོད་པ། འཆད་པར་ཁས་བླངས་པས་
-.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤད་པར་དམ་བཅའི་དང༌། དེ་དག་གིས། རྗོད་བྱེད། བརྗོད་བྱ། དགོས་པ། དགོས་པའི་
དགོས་པ། འབྲེལ་བ་སྟེ། ལྔས་དགོས་འབྲེལ་གྱི་དོན་བསྡུས་པའོ། །
གསུམ་པ་ལ་གསུམ་གྱི། མཆོད་བརྗོད་ཀྱི་ཚིག་དོན་ལ། ཤེས་རབ་ཀྱི་ཕ་
རོལ་ཏུ་ཕྱིན་པ་ནི་གཞུང་ལམ་འབྲས་བུ་སྟེ། དེ་ལས་ཀྱང་གཉིས་མེད་ཡེ་ཤེས་གཙོ་བོར་བྱས་
པའོ། །ལ་ནི་དགོས་ཆེད་ཀྱི་བཞི་པའམ། བཞི་པའི་དོན་གྱི་བདུན་པའོ། །གུས་པ་ནི་དངོས་པོ་
ཐམས་ཅད་ཀྱིས་སམ་ཡིད་རབ་ཏུ་དད་པས་ཕྱག་འཚལ་བ་ནི་མཆོག་ཏུ་འདུད་པར་བྱེད་པས་
སོ༑ ༑གཉིས་པ་བཤད་པར་དམ་བཅའི་ཚིག་དོན་ནི། ཕྱག་འཚལ་ཏེ་ཅི་ཞིག་སྒྲུབ་ཅེ་ན། ཡུམ་
དེའི་རྒྱན་མངོན་རྟོགས་བརྒྱད་སྟོན་པའི་མན་ངག་ཚིགས་སུ་བཅད་པ་རྩ་བ་བཞི་པ་ཡི་གེ་
བརྒྱད་པར་བྱས་པའི་ཚིག་ལེའུར་བྱས་པ་དག་གི་དོན་ཙམ་ཞིག་རྣམ་པར་དབྱེ་བའི་ཕྱིར་རོ།།
དེ་ལྟར་དབྱེ་བ་ལ་དགོས་པ་ཅི་ཡོད་ཅེ་ན། རྒྱན་འདིས་ཡུམ་རྒྱས་འབྲིང་བསྡུས་པ་ཀུན་གྱི་དོན་
ཕྱེ་བས་ཕྱིན་ཅི་ལོག་གི་དྲི་མ་མེད་པར་བྱས་ཏེ། མཁས་པ་རྣམས་དགའ་བ་བསྐྱེད་པའི་རྒྱན་དུ་
འགྱུར་བ་ནི་བྱ་བའི་ཕྱིར། དཔེར་ན་སྐྱེས་པའམ་བུད་མེད་ཀྱི་གཟུགས་ལ་དགའ་བ་སྐྱེ་བའི་རྒྱུ་
རྒྱན་ཡིན་ཡང་དྲི་མ་དང་བཅས་ན་དགའ་བར་བྱེད་མི་ནུས་པས་དྲི་མ་མེད་པར་བྱེད་པ་རྒྱན་
གྱི་རྒྱན་ཡིན་པ་བཞིན་ནོ། །ཞེས་ཆོས་ཤེས་དང་། ཤེར་ཕྱིན་དེའི་རྒྱན་མངོན་རྟོགས་བརྒྱད་ཀྱི་
ངོ་བོའི་དོན་རྟོགས་བྱེད་ཀྱི་ཚིག་ལེའུར་བྱས་པ་སྟེ། རྗེས་སུ་བསྔགས་པའི་སྡེབ་སྦྱོར་གྱི་ཚིགས་
བཅད་དུ་བྱས་པ་དག་གིས་ཡུམ་སྟོང་ཕྲག་བརྒྱ་པ་ལ་སོགས་པའི་རྒྱ་ཆེར་བཤད་པ་རྣམ་པར་
དབྱེ་བར་བྱ་བའི་ཕྱིར་རོ། །ཇི་ལྟར་ན་འདིས་ཡུམ་རྒྱས་པ་ལ་སོགས་པའི་དོན་གསལ་བར་
བཤད་པས་ཡུམ་དེ་བརྒྱན་པར་བྱ་བའི་ཕྱིར། མངོན་པའི་སྡེ་སྣོད་ལ་སོགས་པ་ཀུན་གྱི་རྒྱན་དུ་
འགྱུར་སྙམ་པའི་བྱམས་པའི་དགོངས་པ་ཕྱིན་ཅི་མ་ལོག་པར་ཤེས་པས་སོ། །
གསུམ་པ་དགོས་འབྲེལ་གྱི་ཚིག་དོན་ནི་འགྲེལ་པའི་གཞུང་ནི་རྗོད་བྱེད།
- $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
བརྗོད་བྱ་གཉིས་ཀྱི་བསྟན་བཅོས་ཀྱི་ཚིག་ལེའུར་བྱས་པ་ནི་སྒྲའི་བརྗོད་བྱ། ཡུམ་ཐམས་
ཅད་དོན་གྱི་བརྗོད་བྱ། བསྟན་བཅོས་ཀྱི་དོན་ལེགས་པར་བསྟན་པ་དགོས་པ། རྒྱན་དུ་གྲུབ་
པ་ཉིང་དགོས་སོ། །ཞེས་སམ། འདིའི་དོན་ལེགས་པར་བསྟན་པས་རྒྱན་དུ་གྲུབ་པ་དགོས་པ།
དེས་ཡུམ་དོན་མ་ལུས་པར་ཤེས་པ་ནས་བཟུང་སྟེ་མི་གནས་པའི་མྱང་འདས་ཐོབ་པའི་བར་
ཉིང་དགོས་སོ། །རྗོད་བྱེད་བསྟན་བཅོས་རྒྱུ་དང་དགོས་པ་གཉིས་འབྲས་བུར་འབྲེལ་བ་ནི་
འབྲེལ་བ་སྟེ་ཤུགས་བསྟན་ནོ། །གཞུང་དབྱེ་བར་དམ་བཅས་པས་དམ་པ་རྣམས་དམ་བཅས་
པའི་ཁུར་མི་འདོར་བས། ཁ་འོག་ཏུ་ལུས་ཚུད་པས་རྩོམ་པ་མཐར་ཕྱིན་པའི་དགོས་པ་ཡོད་དེ།
ཇི་སྐད་རྒྱན་དུ། གཞན་དོན་བརྩེ་བ་ཅན་རྣམས་སྲོག་ཕྱིར་ཡང་། །རང་གི་ནུས་པ་ལྷོད་པར་མི་
བྱེད་དེ། །སྐྱེས་བུ་དམ་པ་ཁུར་ལྕི་ཁུར་བ་དག །ཉམ་ངའི་འདམ་དུ་ནམ་ཡང་འདོར་མི་བྱེད།།
ཅེས་སོ། ། །
འོན་ཏེ་ཀུན་གྱི་རྒྱན་དུ་འགྱུར་བར་ནི་འབྱེད་ན་དོན་མངོན་སུམ་དུ་རྟོགས་
ནས་སམ། བརྒྱུད་པའི་མན་ངག་ལས་འཆད་ཅེ་ན། ད་ནི་སློབ་དཔོན་བདག་ཉིད་སྔོན་གྱི་
སློབ་དཔོན་གྱི་ལུགས་ལ་མཁས་པར་བསྟན་པས་འགྲོ་བ་རྣམས་རང་གི་འགྲེལ་པ་ལ་འཇུག་
པར་བྱ་བ་དང༌། གཞུང་དུ་མ་ཚོལ་བའི་འཇུག་པ་པོ་རྣམས་ལ་ཕན་གདགས་པའི་ཕྱིར་བྱམས་
པ་ལས་བརྒྱུད་པ་སློབ་དཔོན་བཞིའི་མན་ངག་ལས་འཆད་དོ། །ཞེས་སྟོན་པ་ལ་བཞི་ལས།
དང་པོ་འཕགས་པ་ཐོགས་པ་མེད་ཀྱིས་ཕྱེ་ཚུལ་ནི། གསེར་གླིང་པ་ལྟར་ན་འཕགས་པ་སྟེ་ཉོན་
མོངས་དང་བྲལ་བ་ལྟ་བུར་ཆགས་པ་མེད་པར་འགྲོ་བ་ལ་བརྩེ་བས་ཆགས་པའི་བྱང་སེམས་
དང་འདྲ་བར་སེམས་ཅན་གྱི་དོན་ལ་ཀུན་ཏུ་སྟེ་ལྷག་པར་ཆགས་པར་མཛད་པ་སྟེ་འདིར་ནི་
མཚམས་སྦྱོར་ཕྲལ་བའི་ཨཱ་རིང་པོར་མཛད་པའོ། །ཆོས་ཤེས་འདི་མཚམས་སྦྱར་བ་མ་རྟོགས་
པ་སྟེ། དེ་ན་ཨ་ཐུང་ངུ་དགག་ཚིག་ཡིན་པས་འགྲོ་བའི་ཆགས་པ་ཆགས་མེད་མཛད་ཅེས་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོན་པ་ལྟར་ན་གཅིག་ནས་གཅིག་ཏུ་འགྲོ་བའི་སེམས་ཅན་གྱི་དོན་ལ་ཆགས་པས་རང་སྡེ་
ལ་ཆགས་པ་མེད་པར་གཞན་དོན་མཛད་པ་སྡིག་པའི་ཆོས་ལས་རིང་དུ་སྤོང་བས་འཕགས་པ་
ཐོགས་མེད་ཅེས་གྲགས་པས་གཞན་དོན་མཛད་པ་ཉིད་ཀྱིས་ན་རང་གིས་གཟིགས་པའི་ལམ་
སྟོན་པས་སེམས་ཅན་རྗེས་སུ་སྐྱོང་བའི་ཕྱིར་སྐྱོབ་པ་ཉིད་ཀྱིས་བསྟན་བཅོས་ཆེན་པོའི་རྣམ་
བཤད་ཁྱད་པར་ཅན་གྱི་དོན་སྟོན་པ་སྦྱར་བར་མཛད་དོ། །བསྟན་བཅོས་ནི། གསེར་གླིང་
པས་ཤེར་ཕྱིན་གྱི་མདོའི་དོན་མ་ལུས་པར་སྡུད་པར་བྱེད་པས་བསྟན་བཅོས་ཆེན་པོ་སྟེ་མངོན་
པར་རྟོགས་པའི་རྒྱན་ཞེས་བྱའོ། །ཞེས་དང༌། ཆོས་ཤེས་ཀྱིས་འཕགས་པ་ཐོགས་མེད་དང་
དབྱིག་གཉེན་དག་གིས་སྐབས་བརྒྱད་དུ་ཕྱེ་བ་མེད་ཀྱི་དོན་གཞན་དུ་རྣམ་རིག་པའི་གྲུབ་
མཐའ་མཐར་ཡུམ་བཀྲལ་ཏེ་ཞེས་པའོ། །ཅི་རང་གིས་དཔྱད་པས་སམ་ཐོས་པ་གཅིག་ནས་
གཅིག་ཏུ་བརྒྱུད་པས་མཛད་ཅེ་ན། ལྷ་མིའི་དམ་པ་དང་འཇིག་རྟེན་གྱི་གཙོ་བོར་གྱུར་པས་
དབང་ཕྱུག་ལ་སོགས་པས་མི་ཐུབ་པའི་ཕྱིར་མི་ཕམ་པ། སེམས་ཅན་གྱི་མགོན་སྐྱབས་སུ་
གྱུར་པའི་བྱམས་པ་ལས་བརྒྱུད་པ་མིན་པ་རང་ཉིད་ཀྱིས་གནས་ནས་ལེགས་པར་བསམས་
ཤིང་བསྒོམས་པ་ལ་བརྟེན་ནས་སོ། །གཞུང་ནི་དེ་ཉིད་རྣམ་ངེས་ཞེས་བྱ་བ་སྐབས་བརྒྱད་
དུ་མ་ཕྱེ་བར་རྣམ་རིག་གི་ལྟ་བར་བཀལ་ཏེ། ཐོགས་མེད་ས་འོད་བྱེད་པ་བརྙེས་ཀྱང་དབུ་མའི་
ལྟ་བ་ཡུལ་དུ་མ་གྱུར་པའི་དབྱིག་གཉེན་གདུལ་བའི་དོན་དུའོ། །
གཉིས་པ་སློབ་དཔོན་དབྱིག་གཉེན་གྱིས་ཕྱེ་ཚུལ་ནི། དབྱིག་གཉེན་གྱི་རྣམ་
བཤད་ལ་བརྟེན་ནས་ཀྱང་རྟོགས་ཞེས་སྟོན་པ་ནི། འགྲོ་བའི་འདོད་དོན་མངོན་མཐོ་ངེས་
ལེགས་རྟོགས་བྱེད་ཀྱི་རྒྱུ་ཁ་ན་མ་ཐོ་བ་མེད་པའི་ལམ་ཡང་དག་པ་སྟོན་པར་མཛད་པས་འགྲོ་
དོན་འབྱུང་བྱེད་ཡིན་པའི་ཕྱིར་རྩ་ལག་སྟེ། ཙ་ཎ་ཀར་སྤྲིན་ལ་ཆུ་བོའི་རྩ་ལག་ཅེས་བརྗོད་
པ་བཞིན་ནོ། །དེ་ལྟ་བུའི་དབྱིག་གཉེན་རང་གི་གཞུང་ལུགས་སེམས་ཙམ་གྱི་ལྟ་བ་ལ་མོས་
- 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ཤིང་མངོན་པར་ཞེན་པ་གཙོ་བོར་བྱས་པས་ཤེས་བྱ་དོན་དུ་སྣང་བ་ཕྱི་རོལ་མིན་གྱི་ནང་
སེམས་ཀྱི་བདག་ཉིད་ཡིན་པའི་གྲུབ་མཐའ་ལ་ཡང་དག་པར་བརྟེན་ནས་བསྟན་བཅོས་ཆེན་
པོའི་རྣམ་བཤད་རྣམ་པར་དཀྲོལ་ལོ། །ཤེར་འབྱུང་གིས་འཕགས་པ་དེ་སློབ་དཔོན་དག་གིས་
ནི་དངོས་པོ་དང་། ལམ་དང་རྣམ་པ་ཐམས་ཅད་བསྡུས་པ་ཡིན་ཡང་མངོན་པར་རྟོགས་པ་དང་
སྦྱར་བ་ལ་མ་ལྟོས་པར་བཤད་པའི་ཕྱིར་ཞེས་ཀྱང་བཤད་དོ། །
གསུམ་པ་འཕགས་པ་རྣམ་གྲོལ་སྡེས་ཕྱེ་ཚུལ་ནི། འཕགས་པ་གྲོལ་སྡེའི་
བཤད་པ་ལས་ཀྱང་རྟོགས་སོ་ཞེས་སྟོན་པ་ནི། འཇིག་རྟེན་ལས་འདས་པའི་ཏིང་ངེ་འཛིན་
ཐོབ་པས་འཕགས་པའི་ཁོངས་སུ་གཏོགས་པའི་བདག་མེད་ལ་ལྷག་པར་མོས་པའི་སྟོབས་
ཀྱིས་མཐོང་སྤང་ལས་གྲོལ་བས་རྣམ་པར་གྲོལ་བའི་སྡེ་ཞེས་བྱ་བས་ཀྱང་ཡོད་མེད་ལ་སོགས་
པའི་མཐའ་སྤངས་པའི་དབུ་མར་ཡུམ་གྱི་དོན་གནས་པར་རྟོགས་པའི་བློས་དབུ་མར་རྣམ་
པར་ཕྱེ་སྟེ་མངོན་པར་རྟོགས་མ་དང་སྦྱར་བའི་བསྟན་བཅོས་མཛད་དོ། །སྔར་ཕྱེ་ཟིན་པས་
འདིས་དབྱེ་བར་མི་རིགས་སྙམ་ན། སློབ་དཔོན་སྔ་མ་དེ་དག་གིས་བྱས་པའི་འགྲེལ་པ་སེམས་
ཙམ་ལ་བརྟེན་ནས་སྐབས་ཀྱི་དོན་མ་བརྗོད་པས་དོན་ཇི་ལྟ་བ་བཞིན་བྱས་པ་མིན་པར་མཐོང་
ནས་ཕྱི་ནང་མུ་སྟེགས་མཐའ་དག་གི་ལོག་རྟོག་བཟློག་པའི་ཕྱིར་བྱས་སོ། །
བཞི་པ་བཙུན་པ་རྣམ་གྲོལ་སྡེས་ཕྱེ་ཚུལ་ནི། གྲོལ་སྡེའི་བཤད་པ་ལ་བརྟེན་
ནས་ཀྱང་རྟོགས་ཞེས་པ་ནི། འཕགས་པས་འགྲེལ་པ་བྱས་པ་དེའི་འོག་ཏུ་རྣམ་གྲོལ་སྡེ་དད་པ་
ཉིད་དཀར་པོའི་ཆོས་ཀྱི་རྟེན་དུ་གྱུར་པས་གསེར་སམ། སྟོད་འགྲེལ་དུ། དད་པའི་ས་ཞེས་བྱ་བ་
ནི་ངེས་པར་འབྱེད་པའི་ཆ་དང་མཐུན་པའི་གནས་སྐབས་ལས་སྔར་ཚོགས་ཀྱི་ས་ལའོ་ཞེས་པ་
ལྟར་ཚོགས་ལམ་ལ་གནས་པ་ཡིས་གྲུབ་མཐའ་རབ་འབྱམས་ལ་མ་འདྲིས་པའམ། སྔར་སྨོས་
པའི་བསྟན་བཅོས་མཐའ་དག་མཛད་པ་པོ་ལ་མངོན་སུམ་དུ་མ་ཐོས་ཤིང་མ་རྙེད་པའམ།
- 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མངོན་པའི་སྡེ་སྣོད་ལ་སོགས་པའི་བསྟན་བཅོས་མཐའ་དག་མ་རྙེད་པར་གཞན་ཕན་དང་
མངོན་པའི་ང་རྒྱལ་གྱིས་མ་ཡིན་གྱི། རང་གི་ཤེས་རབ་འཕེལ་བའི་དོན་དུ་རང་གི་བློའམ་སྔར་
སྨོས་པའི་རྣམ་བཤད་དང་རྗེས་སུ་མཐུན་པར་རྣམ་བཤད་བརྩམས་སོ། །
གསུམ་པ་ལ་གསུམ་གྱི་དང་པོ་བདག་ཉིད་གཟེངས་བསྟོད་པ་ནི། སྔར་
བཤད་ པའི་ ཚུལ་དེ་ཆོས་ལྟར། འཕགས་པ་གྲོལ་སྡེའམ་གསེར་ཐོགས་མེད་དབྱིག་གཉེན་ལ་
སོགས་པའི་མཁས་པ་རྣམས་ཀྱི་རྣམ་བཤད་ཀྱིས་བརྒྱན་པའི་དོན་སྣང་ཞིང་གསལ་བར་བྱས་
ཤིང་ གདུལ་ བྱའི་ དབང་ གིས་ ཐོགས་ མེད་ དང༌ དབྱིག་གཉེན་ བཙུན་ པའམ་ རང་ ལས་
གཞན་པའི་ མཁས་ པ་ འགའ་ ཞིག་ གིས་ ནི་ མ་ རྟོགས་ཤིང་ མ་ རྙེད་ པའི་ བསྟན་ བཅོས་
མངོན་རྟོགས་གསེར་རྒྱན་ནམ་ ཡུམ་ཆོས་གྱི་དོན་དང་ཚིག་མཐའ་དག་འདི་ འཕགས་ པའམ་
མཁས་པ་རྣམས་ཀྱིས་སྣང་བར་བྱས་པ་དེ་ལྟར་བདག་གིས་ལེགས་པར་རྙེད་པ་གང་ཡིན་པ་
དེ་སྔོན་བསོད་ནམས་ཁྱད་པར་ཅན་བྱས་པ་ལས་རྙེད་ཆོས་པས་ཡ་མཚན་ཆེ་སྟེ་ངོ་མཚར་ཏོ།།
ཡང་གསེར་ན་བདག་ཉིད་ཀྱིས་བསྟན་བཅོས་སྣ་ཚོགས་བལྟས་པས་བློ་ཁ་བྱེ་བས་རྒྱན་གྱི་དོན་
སྣ་ཚོགས་མཐོང་བའི་ནུས་པ་ཡོད་པ་ནི་ངོ་མཚར་རོ། །འདིས་ནི་མཁས་ཆོས་པར་སྣང་བར་
བྱས་པ་ཡང་བདག་གིས་ཤེས་ལ། ལ་ལས་ནི་དོན་ཚང་བར་མ་ཤེས་པ་ལས་བདག་གིས་ཚང་
བར་ཤེས་སོ་ཞེས་བསྟན་ནོ། ། །
གཉིས་པ་དྲིན་དུ་གཟོ་བས་དབྱེ་བར་རིགས་པ་ནི་དེ་ལྟར་ཤེས་པ་དེའང་
རང་གི་ལྷས་བྱིན་པ་ལ་སོགས་པ་ནི་མ་ཡིན་ཏེ། སངས་རྒྱས་ཀྱི་མཐུས་ཡིན་ནོ་ཞེས་སྟོན་པ་ནི།
སྔར་བཤད་པ་དེ་ལྟར་བསོད་ནམས་མ་བསགས་པས་བསྐལ་པ་མང་པོར་མཚན་ཙམ་ཡང་
ཤིན་ཏུ་རྙེད་པར་དཀའ་བའི་ཟབ་མོའི་ལམ་ཡུམ་གྱི་དོན་འདི་ཅི་ཞིག་ལྟར་སངས་རྒྱས་རྣམས་
ཀྱི་བྱིན་རླབས་ཀྱི་དབང་གིས་རྙེད་པ་ནི་སྟོན་པ་ལ་དྲིན་དུ་གཟོ་བའི་མཁས་པ་རྣམས་ཀྱིས་
- 1
] .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
དབྱེ་བར་རིགས་ཏེ། དེའི་རྒྱུ་མཚན་ཡུམ་སངས་རྒྱས་ཀྱི་མཐུས་རྙེད་པ་ཡིན་པས་དེ་ལ་བྱས་པ་
ཤེས་པའི་མཆོད་པ་བྱ་བར་རིགས་ལ་མཆོད་པའི་མཆོག་ཀྱང་འདིའི་དོན་བྱེད་པ་ཡིན་པའི་
ཕྱིར། ཤེར་ཕྱིན་མཆོག་དང་པོ་ལས་ཤེར་ཕྱིན་འབྲི་བ་དང་ཀློག་པ་དང་ཉན་པ་དང་འཛིན་པ་
དང་ཁ་ཏོན་བྱེད་པ་དང་འཆད་པ་དང་སེམས་པ་དང་བསྒོམ་པ་ནི་དེ་བཞིན་གཤེགས་པ་
ཐམས་ཅད་ལ་མཆོད་པའི་ཆོ་ག་རྒྱས་པའོ་ཞེས་སོ། །ཡང་ན་དེ་ལྟར་ན་གཞན་གྱིས་ཕྱེ་བ་དོན་
མེད་དོ་ཞེ་ན། བསོད་ནམས་བསགས་པས་རྙེད་པ་དེ་ལྟས་ཤིན་ཏུ་རྙེད་དཀའ་བའི་ལམ་
མངོན་རྟོགས་བརྒྱད་བྱམས་པས་ཐུགས་སུ་ཆུད་པའི་བདག་མེད་པས་ཟིན་པ་ཡིན་པའི་ཕྱིར་
རིགས་དང་མི་ལྡན་པས་རྟོགས་མི་ནུས་པ་ཡིན་ཡང་། ཅི་ཞིག་ལྟར་སངས་རྒྱས་ཀྱི་བྱིན་རླབས་
ཀྱི་དབང་གིས་བརྙེས་པ་ནི་མཁས་པ་རྣམས་ཀྱིས་དབྱེ་བར་རིགས་ཏེ། བདག་ཀྱང་འགྲོ་དོན་
བྱ་བར་དམ་བཅས་པའི་ཕྱིར། བདག་གིས་ཕྱེ་བ་དང་གཞན་གྱིས་ཕྱེ་བ་ལ་འགལ་བ་ཅི་ཡོད་
ཅེས་གསེར་གླིང་པའིའོ། ། །
གསུམ་པ་ཁེངས་བསྐྱུངས་ཏེ་བརྩམ་པར་དམ་བཅའ་བ་ནི། སྟོན་པ་ལ་
དྲིན་དུ་གཟོ་བ་རྣམས་ཀྱིས་ལན་དུ་མཆོད་པའི་ངོ་བོར་ཡུམ་འདིའི་དོན་བློ་དང་གཞུང་ལ་དབྱེ་
བར་རིགས་པ་དེའི་ཕྱིར་ཡུམ་འདིའི་དོན་རྣམ་པ་ཀུན་ཏུ་སྟེ། མ་ལུས་པ་སངས་རྒྱས་ཁོ་ནའི་
སྤྱོད་ཡུལ་ཡིན་པའི་ཕྱིར་སེང་བཟང་བདག་གི་ནི་བློའི་སྤྱོད་ཡུལ་མ་ཡིན་ཡང་རང་གཞན་ལ་
མངོན་མཐོ་ངེས་ལེགས་ཀྱིས་ཕན་གདགས་པར་འདོད་པས་དེ་སྒྲུབ་པའི་ཐབས་སངས་རྒྱས་
མཆོད་པ་སོགས་ཀྱི་བསོད་ནམས་དག་སྒྲུབ་པ་དང་། བསྟན་བཅོས་འབྱེད་པ་དོན་དང་མཐུན་
པའི་ཕྱིར་བསྟན་བཅོས་འབྱེད་པར་སྐྱེས་སོ་ཞེས་བསྟན་པས་ང་རྒྱལ་དང་ཕྲག་དོག་གིས་རྩོམ་
པ་མིན་པར་སྟོན་ལ། དོན་མཐུན་པ་ཡང་བསྟན་བཅོས་འདི་བརྩམས་པས་བསོད་ནམས་
བསྐྱེད་པ་ལ་གུས་པ་སྐྱེས་ནས་སྤྲོ་བ་སྐྱེ་བའི་ཕྱིར་རོ། །འདིས་ནི་གདུལ་བྱ་འཇུག་པ་རྣམས་
- ，
{ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱང་མ་ཁེངས་ཤིང་གཞན་དོན་གྱི་བསམ་པས་བསྟན་བཅོས་འབྱེད་པར་སྤྲོ་བ་སྐྱེས་ཞེས་པའོ།།
གཉིས་པ་ལ་རྩོམ་པའི་རྒྱུ་མཆོད་བརྗོད། གཞན་འཇུག་བྱེད་དགོས་འབྲེལ།
བརྩམ་བྱ་བསྟན་བཅོས་ཀྱི་རང་བཞིན་གསུམ་གྱི་དང་པོ་ལ་གསུམ་ལས། སྔ་འགྲེལ་གྱིས་
མཚམས་སྦྱར་བ་ནི། སྡིག་པ་མི་མངའ་བས་འཕགས་པ་བྱམས་པའི་རྣམ་ཐར་བསྒོམས་པས་
ཡོན་ཏན་ཁྱད་པར་ཅན་སྒྲུབ་ཅིང་། བྱམས་པའི་ཏིང་ངེ་འཛིན་ཐོབ་པ་ཏིང་ངེ་འཛིན་གྱི་འབྲས་
བུ་སེམས་ཅན་རྣམས་ལ་བུ་གཅིག་པ་ལྟར་བྱམས་པས་ཕན་འདོགས་པར་མཛད་པའི་བྱམས་
པས་རང་དོན་གྱི་དགོས་པ་རང་ཉིད་དམ་པ་རྣམས་ཀྱི་སྤྱོད་པ་དང་མཐུན་པར་རབ་ཏུ་སྟོན་
པས་དམ་པར་གཞན་གྱིས་ཤེས་པ་སྟེ། རིགས་དང་སྤྱོད་པས་ཕྱེ་བའི་དམ་པ་རྣམས་ནི་བྱ་བ་
རྒྱ་ཆེན་གྱི་སྔོན་དུ་དམ་པ་ལ་མཆོད་བརྗོད་མཛད་པའི་ཕྱིར་རོ། །དེའི་ཡང་དགོས་པ་ནི་དེ་ལྟར་
ཤེས་པས་རང་ཉིད་ཀྱི་བསྟན་བཅོས་ལ་གཞན་འཇུག་པའོ། །གཞན་དོན་གྱི་དགོས་པ་གདུལ་
བྱ་གཞན་དག་བདུད་བཞི་བཅོམ་པའམ་དབང་ཕྱུག་ལ་སོགས་པའི་སྐལ་བ་དྲུག་དང་ལྡན་
པའམ། ཉོན་མོངས་ལས་སྐྱེ་བའི་ཀུན་ཉོན་གསུམ་མམ་སྒྲིབ་གཉིས་བཅོམ་པས་བཅོམ་ལྡན་
ཏེ༑ རྡོ་རྗེ་རྩེ་མོར། ཉོན་མོངས་ལས་དང་དེ་བཞིན་སྐྱེ། །ཉོན་མོངས་ཤེས་བྱའི་སྒྲིབ་དེ་རྣམས།།
གང་ཡང་མི་མཐུན་ཕྱོགས་ཆོས་བཅོམ། །དེ་འདིར་བཅོམ་ལྡན་འདས་སུ་བཤད། །ཅེས་སོ།།
སྐལ་བ་དྲུག་ནི། སམྦུ་ཊར། དབང་ཕྱུག་དང་ནི་གཟུགས་བཟང་དང༌། །དཔལ་དང་གྲགས་
དང་ཡེ་ཤེས་དང་། །བརྩོན་འགྲུས་ཕུན་སུམ་ཚོགས་པ་སྟེ། །དྲུག་པོ་རྣམས་ལ་སྐལ་ཞེས་བྱ།།
ཞེས་ཏེ། དེ་དག་ཀྱང་རིམ་པ་ལྟར་བག་ཆགས་དང་བཅས་པའི་སྒྲིབ་པ་སྤངས་པས་གཞན་
དབང་དུ་མ་གྱུར་པའི་དབང་ཕྱུག་དང་། བླ་ན་མེད་པའི་མཚན་དཔེས་ལྷམ་མེ་བའི་སྐུ་དང༌།
ཕུན་ཚོགས་མང་པོའི་རྟེན་དུ་གྱུར་པས་འཇིག་རྟེན་ལས་འདས་པའི་ཕུན་ཚོགས་འདོད་པ་
རྣམས་ཀྱི་དཔལ་དུ་བྱེད་པ་དང༌། ཕྱོགས་སུ་སྒྲ་ཆེན་པོ་གྲགས་པ་དང་། ཤེས་བྱ་ཀུན་ལ་མ་
- ] 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ཆགས་མ་ཐོགས་ཤིང་དག་པའི་ཡེ་ཤེས་དང་གཞན་དོན་ལ་རྟག་པར་མི་དགའ་བ་དང་བྲལ་
བའོ། །ཞེས་ཨ་བྷ་ཡས་སྟོད་འགྲེལ་དུའོ། །འཇིག་རྟེན་ལས་འདས་པས་འདས་པ་སྟེ།
བཀའ་བཅད་ ཀྱིས་བསྣན་པའོ། །སྲས་ འཕགས་ བཞིའི་ཡུམ་བྱེད་པའི་མ་སྟོབས་བཅུ་ལ་
སོགས་པའི་ཡོན་ཏན་དགའ་བ་རྒྱས་པར་བྱེད་པས་རིན་པོ་ཆེ་ཐམས་ཅད་ལས་མཆོག་ཏུ་གྱུར་
པས་ན་ཕུལ་དུ་དབྱུང་དུ་མེད་ཅིང་གྲངས་དང་ཚད་བསམ་གྱིས་མི་ཁྱབ་པས་དཔག་ཏུ་མེད་
པའི་འབྱུང་གནས་རྒྱ་མཚོ་ལྟ་བུ་ལ་མངོན་མཐོ་ངེས་ལེགས་ཀྱི་དོན་གྱི་དབང་གིས་ཡུམ་ལ་དད་
པ་དང་ཡུམ་རྟོགས་པའི་ཤེས་རབ་ལས་སྐྱབས་གཞན་མེད་པའི་བསམ་པས་བསྒོམ་པ་ལ་
སོགས་པས་ཡུམ་ལ་འཇུག་པར་བྱ་བའི་ཕྱིར་རབ་ཏུ་དང་བ་ཡིད་བདེ་ཡང་དག་པར་བསྐྱེད་
པའི་ཆེད་དུ་རེ་ཞིག་དང་པོར་ཏེ་བསྟན་བཅོས་རྩོམ་པའི་ཐོག་མར་རྒྱལ་བའི་ཡུམ་ལ་མཁྱེན་
གསུམ་གྱི་ཡོན་ཏན་ཇི་ལྟར་གནས་པ་བཞིན་དུ་བརྗོད་པའི་བསྟོད་པ་སྔོན་དུ་འགྲོ་བ་ཅན་གྱི་
སྒོ་གསུམ་གུས་པས་རབ་ཏུ་འདུད་པའི་མཚན་ཉིད་ཅན་གྱི་ཕྱག་འཚལ་བ་གསུངས་སོ། །འོན་
ཏེ་དེ་ལྟར་བཏགས་ནས་སམ་མངོན་སུམ་དུ་མཁྱེན་པས་ཕྱག་འཚལ་ཞེ་ན། བྱམས་པ་རང་གི་
ཡུམ་འདི་རྟོགས་པའི་སོ་སོར་རང་གི་རིག་པའི་ཡེ་ཤེས་བརྗོད་དུ་མེད་ཅིང་གཞན་ལ་བསྟན་མི་
ནུས་པའི་མཉམ་གཞག་མི་རྟོག་པས་དྲངས་ པའི་ རྗེས་ཐོབ་རྟོག་བཅས་ཀྱིས་སམ། ཐོས་
སོགས་ཤེས་པ་བསྒོམས་པའི་མཐར་ཐུག་པ་ལ་འཇུག་པའི་མངོན་སུམ་གྱི་ཤེས་པ་མྱོང་བས་
དྲངས་པའི་རྗེས་ཐོབ་ཡིད་ཆེས་པའི་རྟོག་པས་ཤེས་རབ་ཀྱི་ཕ་རོལ་ཏུ་ཕྱིན་པའི་ཡུམ་གྱི་རབ་
ཏུ་དང་བ་ཡིད་བདེ་བ་ནི་མངོན་མཐོ་ངེས་པར་ལེགས་པ་ཐམས་ཅད་ཐོབ་པའི་རྒྱུའི་གཙོ་བོ་སྟེ་
མཆོག་གམ་དང་པོའི་རྒྱུ་ཡིན་ནོ། །ཞེས་ངེས་པར་བཟུང་བའི་ཕྱིར་ན་སྟེ། དེ་རྒྱུད་ལ་སྐྱེས་པ་
ཙམ་གྱིས་རྣམ་གཡེང་དང་མི་དགེ་བ་ལས་སེམས་ལོག་ནས་ཏིང་ངེ་འཛིན་དང་དགེ་བ་བཅུ་ལ་
འཇུག་ཅིང་དེའི་དབང་གིས་དོན་ཐམས་ཅད་ཕུན་སུམ་ཚོགས་པར་འགྱུར་བས་སོ། །
- 1
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གཉིས་པ་རྩ་ བས་མདོར་བསྟན་པ་ལ། བསྟོད་པ་དང་ཕྱག་འཚལ་བའོ།།
དང་པོ་ལ་རིགས་ཅན་གསུམ་གྱི་དོན་གྲུབ་པའི་སྒོ་ནས་བསྟོད་པ་དང་། བསྡུས་ཏེ་འཕགས་
པའི་ཡུམ་དུ་བསྟན་པས་བསྟོད་པའོ། །དང་པོ་ལ་གསུམ་གྱི། གཞི་ཤེས་ལ་བསྟོད་པ་ལ་
བརྟེན། ཐབས། འབྲས་བུ། དེ་སྒྲུབ་པ་བཞིའི་དང་པོ་ནི། ཉན་ཐོས་ཞེས་ཏེ། དེའི་སྐད་དོད་
ཤ་བ་ཀ་ཞེས་པ། ཤུ་ཐོས་པར་བྱེད་པ་ལའོ། །ཞེས་པའི་བྱིངས་ལས་བསྒྲུབས་པས་ཐོས་པར་
བྱེད་པས་ཉན་ཐོས་དེ་སྲིད་པ་ཐ་མ་པའི་ཚེའང་སློབ་དཔོན་ལས་གདམས་ངག་ཐོས་པར་བྱེད་
པའམ་ཡང་དག་པའི་གདམས་ངག་གི་འབྲས་བུ་ཐོས་ནས་སྒྲོགས་པར་བྱེད་པས་ན་ཉན་ཐོས་
དག་སྟེ། འདི་ལྟར་བྱ་བ་བྱས་སོ། །འདི་ལས་སྲིད་པ་གཞན་མི་ཤེས་སོ་ཞེས་བྱ་བ་ལ་སོགས་
པ་འབྱུང་བ་ཡིན་ནོ། །དེ་ནི་བསམ་པ་སྡུག་བསྔལ་ཉེ་བར་ཞི་བ་མྱང་འདས་ཚོལ་ཞིང་དོན་དུ་
གཉེར་བ་ཡིན་ལ། འདིས་ནི་རང་རྒྱལ་ཡང་བསྡུས་ཏེ། དེ་གཉིས་ཀྱི་ཐེག་པ་ལ་ཁྱད་པར་ཅུང་
ཟད་ལས་མེད་པའི་ཕྱིར་རོ། །རྣམས་ནི་མང་ཚིག་ཡིན་པས་དབྱེ་བ་བསྟན་ཏེ། དེ་ལ་བསྡུ་བ་
ལྟར་ན་སྤྲུལ་པའི་ཉན་ཐོས། མངོན་པའི་ང་རྒྱལ་ཅན་གྱི་ཉན་ཐོས། བྱང་ཆུབ་ཏུ་ཡོངས་སུ་
འགྱུར་བའི་ཉན་ཐོས། ཞི་བའི་བགྲོད་པ་གཅིག་པའི་ཉན་ཐོས་སོ། །གཉིས་པ་ནི་ཕྱི་ནང་གི་
དངོས་པོ་ཀུན་བདག་མེད་དམ་སྐྱེ་མེད་ལ་མངོན་སུམ་དུ་ཤེས་པ་ཉིད་ཀྱིས་སོ། །གསུམ་པ་ནི།
ཉོན་མོངས་ཀུན་ཉེ་བར་ཞི་བ་ལྷག་བཅས་དང༌། ཟག་བཅས་ཀྱི་ཕུང་པོ་ཀུན་ཉེ་བར་ཞི་བ་
ལྷག་མེད་དུ་ཁྲིད་པ་སྟེ་ཐོབ་པར་མཛད་པ་གང་ཡིན་པའོ། །བཞི་པ་ནི། ཉན་རང་ཉེར་ཞིར་
ཁྲིད་ པ་ ཆོས་ ཅན། ཐབས་ ཀུན་ཤེས་ ཀྱི་ འབྲས་ བུ་ ཡིན་ཏེ། ཐབས་ ཀུན་ཤེས་ ཀྱིས་ཕན་
གདགས་པའི་ཚུལ་གྱིས་ཐབས་ཀུན་ཤེས་ཡོད་མེད་ཀྱི་རྗེས་སུ་འགྲོ་ལྡོག་བྱེད་པའི་ཕྱིར་ཏེ།
ཏིང་ངེ་འཛིན་རྒྱལ་པོ་ལས། གལ་ཏེ་བདག་མེད་ཆོས་ལ་རབ་རྟོག་ཅིང་། །དེ་དག་བརྟགས་
ནས་གང་ཞིག་ སྒོམ་ བྱེད་པ། །འབྲས་བུ་མྱ་ངན་འདས་ཐོབ་རྒྱུ་དེ་ཡིན། །རྒྱུ་གཞན་དག་
- 1 :4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
གིས་ཞི་བར་འགྱུར་མི་སྲིད། །ཅེས་སོ། །
གཉིས་པ་ལམ་ཤེས་ལ་བསྟོད་པ་ལ་བཞིའི་དང་པོ་རྟེན་ནི། འགྲོ་བ་ལ་མ་
འོངས་པ་ན་ཕན་པའི་དོན་མངོན་མཐོ་ངེས་ལེགས་སྒྲུབ་པར་བྱེད་པའི་བྱང་ཆུབ་སེམས་དཔའ་
རྣམས་ནི་མང་ཚིག་སྟེ། ཚོགས་སྦྱོར་བ་མོས་པ་དང་ལྡན་པ་ས་དང་པོ་ལྷག་བསམ་དག་པ། ས་
གཉིས་པ་ནས་དྲུག་པའི་བར་མཚན་མ་ལ་སྤྱོད་པ། ས་བདུན་པ་མཚན་མེད་སྤྱོད་པ། དེ་ཡན་
ཆད་མངོན་པར་འདུ་བྱེད་མེད་པར་སྤྱོད་པའི་བྱང་སེམས་ཏེ་ལྔ་པོ་རྣམས་ཀྱིས་སོ། །གཉིས་པ་
ཐབས་ནི། བྱང་ཆུབ་གསུམ་གྱི་ལམ་སྐྱེ་བ་མེད་པར་མངོན་སུམ་གྱིས་ཤེས་པ་ཉིད་ཀྱིས་སོ།།
གསུམ་པ་འབྲས་བུ་ནི་རྒྱལ་སྲས་ཀྱིས་མཛད་པར་འོས་པའི་འཇིགས་པ་ལ་བརྟེན་པའམ།
རབ་ཏུ་འཇིགས་པས་འཇིག་རྟེན་ཏེ་སེམས་ཅན་ལ་ཕན་པའི་དོན་མངོན་མཐོ་ངེས་ལེགས་
སྒྲུབ་པ་སྟེ་རྫོགས་པར་མཛད་པ་གང་ཡིན་པའོ། །བཞི་པ་དེ་སྒྲུབ་པའི་འཐད་པ་ནི། རྒྱལ་
སྲས་ཀྱིས་གཞན་དོན་སྒྲུབ་པ་ཆོས་ཅན། ལམ་ཤེས་ཀྱི་འབྲས་བུ་ཡིན་ཏེ། ལམ་ཤེས་མེད་ན་
མེད་པའི་ཕྱིར་ཏེ། རྣམ་འགྲེལ་དུ། ཐབས་བྱུང་དེ་རྒྱུ་ལྐོག་གྱུར་པས། །དེ་འཆད་པ་ཡང་དཀའ་
བ་ཡིན། །ཞེས་སོ། །
གསུམ་ པ་ རྣམ་མཁྱེན་ལ་བསྟོད་ པ་ ལ་བཞིའི་དང་ པོ་ རྟེན་ནི། སྐུ་ གསུང་
ཐུགས་མི་དགེ་བ་རྣམས་ལས་རྣམ་པ་ཐམས་ཅད་དུ་བསྡམས་པའི་བདག་ཉིད་ཅན་གྱིས་
སངས་རྒྱས་བཅོམ་ལྡན་འདས་རྣམས་སོ། །ཐབས་ནི། ཆོས་ཀུན་ནམ་སྲས་གསུམ་གྱི་རྟོགས་
པའི་རྣམ་པ་ཐམས་ཅད་སྐྱེ་བ་མེད་པར་མངོན་སུམ་དུ་མཁྱེན་པའི་ཡེ་ཤེས་གང་དང་ཡང་དག་
པར་ལྡན་པས་སོ། །ཞེས་ཤཱནྟིས་དང༌། ཀུ་ལནས་ཡུམ་གང་དང་ཞེས་འདོན་ཏོ། །གང་སྒྲས་
རྣམ་མཁྱེན་བརྗོད་པར་མི་རིགས་ཏེ། མཁྱེན་གསུམ་གྱི་སྤྱི་སྒྲ་ཡིན་པའི་ཕྱིར་ཞེ་ན། སྐྱོན་མེད་
དེ༑ མཁྱེན་པ་གཉིས་ལ་བསྟོད་ཟིན་པའི་ལྷག་མར་གྱུར་པ་རྣམ་མཁྱེན་ལ་གོ་ལ་རྣམ་པ་ཀུན་
- ]
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཁྱེན་ཞེས་བརྗོད་པའི་དོན་གྱི་ཤུགས་ཀྱིས་ཀྱང་གོ་སྟེ་དོན་དེ་ནི་རྣམ་མཁྱེན་ཁོ་ན་དང་འབྲེལ་
བའི་ཕྱིར་རོ། །ཤཱནྟིས། ལྷག་མར་གྱུར་པ་དང་དོན་གྱིས་རྣམ་པ་ཐམས་ཅད་མཁྱེན་པའི་དབྱེ་
བའི། ཞེས་སོ། ཁྱད་པར་ཐུབ་པའི་ཚིག་དང་འབྲེལ་བས་གོ་སྟེ་ལག་ལྡན་ལས་གླང་པོ་གོ་བ་
བཞིན་ནོ། །འབྲས་བུ་ནི་ཡུམ་ལ་སོགས་པའི་ཆོས་ཀྱི་འཁོར་ལོ་སྣ་ཚོགས་པ་འདི་དག་ཡུལ་
དུས་ཀྱི་རྣམ་པ་ཀུན་ཏུ་གསུང་ཞིང་སྟོན་པར་མཛད་པའམ། ཡང་ན་ཇི་སྙེད་པའི་ཆོས་སྣ་
ཚོགས་པ་འདི་དག་གི་རྣམ་པ་ཀུན་མཁྱེན་པའོ། །དེ་ཡང་ཀུ་ལནས། སྣ་ཚོགས་འདི་དག་རྣམ་
པ་ཀུན་གསུངས་པ་ཞེས་པ་དང་། ཤཱནྟིས། རྣམ་པ་ཀུན་མཁྱེན་པ་ཞེས་འདོན་ཏོ། །དེ་སྒྲུབ་པ་
ནི༑ ཐུབ་པས་ཆོས་འཁོར་གསུངས་པ་ཆོས་ཅན། རྣམ་མཁྱེན་གྱི་འབྲས་བུ་ཡིན་ཏེ། རྣམ་
མཁྱེན་ཡོད་མེད་ཀྱི་ རྗེས་སུ་འགྲོ་ལྡོག་བྱེད་པའི་ཕྱིར་ཏེ། མདོ་ལས། རྣམ་མཁྱེན་ཉིད་ཐོབ་
ནས་ཆོས་ཀྱི་འཁོར་ལོ་བསྐོར་ཞེས་དང་། རྣམ་མཁྱེན་ཉིད་ཐོབ་པར་མ་བགྱིས་པར་ཆོས་ཀྱི་
འཁོར་ལོ་བསྐོར་བར་མི་ནུས་སོ། །ཞེས་སོ། །
གསུམ་པ་ལ་གསུམ་གྱི་དང་པོ་དངོས་ནི། གདུལ་བྱ་ལ་ཚིག་གམ་ལུས་ཀྱིས་
ཆོས་སྒྲོགས་པས་ཉན་ཐོས་དང་ཆོས་ཐམས་ཅད་ལ་མ་ཆགས་པ་རང་གཞན་གྱི་དོན་ཕུན་སུམ་
ཚོགས་པ་ལ་སེམས་པའི་བྱང་ཆུབ་སེམས་དཔའི་ཚོགས་ནི་དགེ་འདུན་ཏེ། བདུད་ལ་སོགས་
པས་མི་ཕྱེད་པའི་ཕྱིར་ཏེ། སངས་རྒྱས་ཆོས་དང་དགེ་འདུན་ནི། །བདུད་རྣམས་བྱེ་བ་བརྒྱ་
ཡིས་ཀྱང༌། །གང་ཕྱིར་དབྱེ་བར་མི་ནུས་པ། །དེ་ཕྱིར་དགེ་འདུན་ཞེས་བརྗོད་དོ། །ཞེས་སོ།།
དེ་ནི་འཇིག་རྟེན་གྱི་བླ་མ་ཡིན་ལ་དེ་དང་བཅས་པ་ནི་དེ་དང་ལྷན་ཅིག་སྟེ། དེ་ལྟ་བུའི་སངས་
རྒྱས་ནི། སྐྱབས་གསུམ་བདུན་ཅུ་པར། མ་རིག་གཉིད་ལས་སངས་ཕྱིར་དང་། །ཤེས་བྱ་ལ་
ཡང་བློ་རྒྱས་ཕྱིར། །སངས་རྒྱས་པདྨོ་འདབ་ལྟར་རྒྱས། །དེ་ཕྱིར་སངས་རྒྱས་མཚན་གསོལ་
ཏོ༑ ༑ཞེས་པ་ལྟར་རོ། །དེ་ནི་བླ་མ་དམ་པ་སྟེ། དེའི་ཡང་བླ་མར་གྱུར་པའི་ཡུམ་དེ་ལ་བསྟོད་
- !
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
དེ༑ འདིར་ཚོགས་བཅས་སངས་རྒྱས་ཀྱི་ཡུམ་ཞེས་པ་ཉན་རང་བྱང་སེམས་ཀྱིའང་ཡུམ་དུ་
སྟོན། གཉིས་པ་དེའི་འཐད་པ་ནི། མཁྱེན་གསུམ་ཆོས་ཅན། འཕགས་བཞིའི་ཡུམ་ཡིན་ཏེ།
འཕགས་བཞིའི་ཟག་མེད་ཀྱི་ཕུང་པོ་ལ་ཕན་བྱེད་དང་སྐྱེས་པ་དང་གསོ་བྱེད་ཡིན་པའི་ཕྱིར་རོ།།
དང་ པོ་གྲུབ་སྟེ། ཉེར་ ཞིར་ ཁྲིད་ པ་ སོགས་དོན་ཆེན་གསུམ་ཐོབ་པའི་རྒྱུ་ཡིན་པའི་ཕྱིར།
ཤཱནྟིས། ཇི་སྐད་བཤད་པའི་དོན་ཆེན་པོ་ཐོབ་པའི་ཕྱིར་ཏེ་གང་ཡང་འཇིག་རྟེན་གྱི་ཕན་པ་ཆེན་
པོ་འདོགས་པ་དེ་ནི་འཇིག་རྟེན་ན་མ་ཞེས་བྱའོ། །ཞེས་པའོ། །གསུམ་གཉིས་པའང་གྲུབ་སྟེ།
དེས་འཕགས་བཞིའི་ཟག་མེད་ཀྱི་ཕུང་པོ་མ་བསྐྱེད་ན་དོན་གསུམ་ཐོབ་མི་ནུས་པའི་ཕྱིར་ཏེ།
སྡད་པར། གང་དག་འདས་དང་ཕྱོགས་བཅུའི་འཇིག་རྟེན་མགོན་གང་དང་། །མ་འོངས་དུས་
ན་འབྱུང་འགྱུར་དེ་དག་འདི་ལས་བྱུང་། །འཇིག་རྟེན་སྟོན་པ་རྒྱལ་བ་རྣམས་ཀྱི་སྐྱེད་བྱེད་ཡུམ།།
ཞེས་སོ། །གསུམ་པའང་གྲུབ་སྟེ། དེས་ དེའི་ ཟག་མེད་ཕུང་པོ་མ་གསོས་ན་དོན་གསུམ་
ཐོབ་མི་སྲིད་པའི་ཕྱིར། ཤཱནྟིས། གསོ་བ་ཡིན་པར་ཤེས་པར་བྱའོ་ཞེས་སོ། །
གསུམ་པ་རྩོད་སྤང་ལ་གཉིས་ཀྱི་གོ་རིམ་ལ་རྩོད་སྤང་ནི། མཆོད་བརྗོད་
སྐབས་ཀྱི་གོ་རིམ་འགལ་ལོ་ཞེ་ན། འདིའི་ནི། གནད་ཀྱི་ཟླ་ཟེར་དུ་འདི་ནི་དེ་ཉིད་ཆུང་དུ་དང་།
འབྲིང་དང་ཆེན་པོའི་ དབྱེ་ བ་ལ་དགོངས་ནས་ ཀུན་ མཁྱེན་ པ་ གསུམ་ གྱི་ སྒོ་ནས་ ཕྱག་
འཚལ་ནས་ཞེས་པ་ལྟར་དང༌། སྐབས་ཀྱི་ནི་ཆོས་བཤེས་ཀྱིས་སྐབས་དང་པོའི་བཤད་པར་
ཡང་ན་མཆོག་གི་དོན་ཏེ་རྣམ་པ་ཐམས་ཅད་མཁྱེན་པ་ནི་སྐབས་མ་ལུས་པའི་ལུས་ཡིན་པའི་
ཕྱིར་ཞེས་པ་ལྟར་ཡིན་པས་མི་འགལ་ལོ། །གཉིས་པ་ཡུམ་སྲས་ལ་རྩོད་སྤང་ནི། འོན་ཏེ་
སངས་རྒྱས་དང་རྣམ་མཁྱེན་ཡུམ་སྲས་སུ་མི་འཐད་དེ། སངས་རྒྱས་རྣམ་མཁྱེན་གཉིས་གཅིག་
མ་ཐོབ་པར་གཅིག་མི་ཐོབ་པས་རྒྱུ་འབྲས་སུ་མ་ངེས་པའི་ཕྱིར་ཞེ་ན། སྐྱོན་མེད་དེ། རྡོ་རྗེ་ལྟ་
བུ་མན་ཆད་ཀྱི་ཤེར་ཕྱིན་རྗེས་མཐུན་པ་ནི་སྐྱེད་བྱེད་ཀྱི་ཡུམ་དང་། རྣམ་མཁྱེན་ནི་སངས་རྒྱས་
- |
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུ་འཇོག་བྱེད་དང་ཡོན་ཏན་སྒྲུབ་པའི་རྒྱུ་ཡིན་པས་ཡུམ་ཡིན་ཏེ། མདོ་ལས། ཀོའུ་ཤི་ཀ་ངའི་
སྐུ་འདི་ལྟ་བུ་བརྙེས་པས་དེ་བཞིན་གཤེགས་པ་དེ་བཞིན་གཤེགས་པ་ཞེས་བྱ་བའི་གྲངས་སུ་
མི་འགྲོའི་རྣམ་པ་ཐམས་ཅད་མཁྱེན་པ་ཉིད་བརྙེས་པས་ནི་དེ་བཞིན་གཤེགས་པའི་གྲངས་སུ་
འགྲོའོ། །ཞེས་སོ། །དེ་བཞིན་དུ་དུས་མཉམ་གྱི་མཁྱེན་གསུམ་དང་འཕགས་བཞི་རྣམ་པར་
བཞག་འཇོག་དང་། དེ་གཉིས་སྔ་ཕྱིར་གྱུར་པ་ནི་བསྐྱེད་བྱ་སྐྱེད་བྱེད་ཀྱི་ཡུམ་སྲས་ཡིན་པས་
སྐྱོན་མེད་དོ། །འོན་ཏེ་ཡུམ་སྲས་སུ་མ་བཤད་པས་མི་འཐད་དོ་ཞེ་ན་མ་གྲུབ་སྟེ། ཤཱནྟིས། དེའི་
ཕྱིར་དོན་གྱིས་ན་བསྐྱེད་པ་དང་གསོ་བ་ཡིན་པར་བྱའོ། །དེའི་ཕྱིར་ཡང་འདི་ཡུམ་ཡིན་ནོ་ཞེས་
པས་སོ། །གཉིས་པ་ནི། ཡུམ་དེ་ལ་གང་ཟག་བྱམས་པས་དགོས་པ་ཤེར་ཕྱིན་དབྱེ་བར་
བཞེད་ནས་ཕྱག་འཚལ་ཏེ་གུས་པས་འདུད་པའོ། །འདི་ལའང་མཐུན་པ་དང་རྗེས་སུ་མཐུན་
པ་གཉིས་ཀའི་རྗེས་སུ་འགྲོ་བ་གསུམ་གྱི་ཐ་མར་མངོན་ནོ། །
གསུམ་ པ་འགྲེལ་ པས་ རྒྱས་ པར་ བཤད་ པ་ ལ་ དགོས་ བསྡུས་ ཚིག་ དོན་
མཚམས་སྦྱར་རྒལ་ལན་དང་ལྔའི་དང་པོ་ལ་གཉིས། སོ་སོའི་དགོས་པ་དང་ཐུན་མོང་གི་
མཇུག་བསྡུ་བའོ། །དང་པོ་ལ་ཐོས་པ་ལས་དང་བ། དང་བ་ལས་གུས་པ། གུས་པ་ལས་འཇུག་
པ༑ དེ་ལས་ལེགས་མཆོག་ཐོབ་པ་དང་བཞིའི་དང་པོ་ལ་གཉིས་ཀྱི་དང་བའི་རྐྱེན་ནི་མཆོད་
བརྗོད་ཀྱི་ཚིགས་སུ་བཅད་པ་འདིས་ནི་ཡུམ་འདིའི་ཆེ་བའི་བདག་ཉིད་དེ་ཡོན་ཏན་གཞན་
ལས་ཕུལ་དུ་བྱུང་བ་མཆོག་དང་ལྡན་པ་འཕགས་བཞིའི་བཞེད་དོན་སྒྲུབ་པར་མཛད་པ་
དེ་བརྗོད་དོ། །གཉིས་པ་དང་བ་སྐྱེ་ཚུལ་ལ་གཉིས་ཀྱི་དབང་རྟུལ་དང་བ་སྐྱེ་ཚུལ་ནི། མཆོད་
བརྗོད་དེ་ཐོས་པས་རྐྱེན་བྱས་ནས་རེ་ཞིག་གང་ཟག་གི་རྗེས་སུ་འབྲང་བའི་དད་པས་ལམ་
སྒྲུབ་པས་སམ། སྔོན་གཞན་གྱི་དྲིང་གིས་གཞན་གྱི་རྗེས་སུ་འབྲངས་པས་སམ་དད་པས་ལམ་
དེའི་རྗེས་སུ་འབྲང་བའི་དད་པའི་རྗེས་སུ་འབྲང་བ་རྣམས་ནི་ཡུམ་འདི་ལ་ཡོན་ཏན་ཡོད་དམ་
- ]
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
མེད་སྙམ་པའི་ཐེ་ཚོམ་མེད་པར་ཐོས་མ་ཐག་སྐྱེ་བས་མྱུར་དུ་ཆེན་པོར་སྐྱེ་བར་རབ་ཏུ་དང་བ་
སྐྱེའོ། །གཉིས་པ་དབང་རྣོན་དང་བ་སྐྱེ་ཚུལ་ནི། གང་ཟག་སྔོན་བདག་ཉིད་ཁོ་ནས་མདོ་སོགས་
ཀྱི་དོན་གྱི་རྗེས་སུ་འབྲང་བས་སམ། ཆོས་ལ་གཞན་གྱི་དྲིང་མི་འཇོག་པར་ཤེས་རབ་ཀྱི་རྗེས་
སུ་འབྲང་བའི་ཆོས་ཀྱི་རྗེས་སུ་འབྲང་བ་རྣམས་ཏེ། ཀྱང་ནི་སྔ་མར་མ་ཟད་ཅེས་པའོ། །དེ་ནི་
ཡུམ་དེ་ལ་རབ་ཏུ་སྟེ་ཕུལ་དུ་བྱུང་བའི་དང་བའི་དད་པ་སྐྱེད་པར་བྱེད་པ་ཉིད་དོ། །འདི་ལ་རྟོག་
དཔྱོད་བྱེད་པས་ཐེ་ཚོམ་མེད་པ་དང་མྱུར་བ་མ་སྨོས་སོ། །རྒྱུ་མཚན་ནི་གནོད་བྱེད་མ་མཐོང་བ་
དང༌། སྒྲུབ་བྱེད་མཐོང་བས་སོ། །དང་པོ་ནི། གཞི་ལམ་རྣམ་པ་ཆོས་ཅན། བདེན་པའི་སྐྱེ་བ་
མེད་དེ་བདེན་པའི་གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར་ཞེས་བྱ་བ་དང་ལ་སོགས་
པས་རྒྱུ་ལ་དཔྱོད་པ་རྡོ་རྗེ་གཟེགས་མ་དང་། འབྲས་བུ་ལ་དཔྱོད་པ་མུ་བཞི་སྐྱེ་འགོག་དང་།
རྟེན་འབྲེལ་གྱི་རིགས་པ་ལ་སོགས་པས་གདོད་མ་ནས་མ་སྐྱེས་པར་ཡིད་ཆེས་པར་བྱེད་པས་
ཚད་མ་སྟེ། རྒྱུ་ལ་འབྲས་མིང་གིས་བཏགས་པའོ། །དེས་གཞི་ཕྱི་ནང་གི་ཆོས་ཀུན་དང༌། བྱང་
ཆུབ་གསུམ་གྱི་ལམ་དང་། རྣམ་པ་བདེན་པའི་རྣམ་པས་སྟོང་པ་རྣམས་རང་བཞིན་གྱིས་སྐྱེ་བ་
མེད་པར་ཡོངས་སུ་ཤེས་པ་མཆོད་བརྗོད་ཀྱི་ཚིགས་སུ་བཅད་པའི་བརྗོད་བྱའི་དོན་སྲས་
འཕགས་བཞི་བསྐྱེད་ནུས་ཀྱི་མཚན་ཉིད་ཅན་གྱི་ཡུམ་ལ་སྐྱེ་བ་ཡོད་དོ་ཞེའམ། སྲས་གསུམ་
བསྐྱེད་པའི་མཚན་ཉིད་དང་མི་ལྡན་ནོ་ཞེས་པའི་རིགས་པ་འགའ་ཞིག་གིས་འཕགས་བཞི་
བསྐྱེད་པ་ལ་གནོད་པ་མ་མཐོང་སྟེ། འདིའི་ཆོས་ཉིད་ནི་སྐྱེ་མེད་དམ་འཕགས་བཞི་བསྐྱེད་པ་
དེ་ ཡིན་པའི་ཕྱིར། ཁྱབ་པ་ཡོད་དེ། རྒྱུ་མཚན་གཞན་གང་གིས་ཀྱང་བཙན་ཐབས་སུ་ཆོས་
ཉིད་དེ་ལས་ཕྱིན་ཅི་ལོག་ཏུ་སྒྲུབ་མི་ནུས་པས་སོ། །ནས་ནི་ཕྱིར་གྱི་དོན་ཏོ། །
འདི་ གཏན་ལ་དབབ་པ་ལ་བཞི་ལས། གཅིག་དང་དུ་བྲལ་ནི། ཕུང་པོ་
དང་གཙོ་བོ་སོགས་ཀྱི་དངོས་པོར་སྣང་བ་ཆོས་ཅན། ཡང་དག་པར་བདེན་པའི་རང་བཞིན་
- 1
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་དེ། ཡང་དག་པར་གཅིག་དང་དུ་མ་དང་བྲལ་བའི་ཕྱིར། གཟུགས་བརྙན་བཞིན་ཞེས་པ་
ཁྱབ་བྱེད་མ་དམིགས་པ་སྟེ། དབུ་མ་རྒྱན་དུ། བདག་དང་གཞན་སྨྲའི་དངོས་འདི་དག །ཡང་
དག་ཏུ་ནི་གཅིག་པ་དང་། །དུ་མའི་རང་བཞིན་བྲལ་བའི་ཕྱིར། །རང་བཞིན་མེད་དེ་གཟུགས་
བརྙན་བཞིན། །ཞེས་སོ། །གཉིས་པ་མུ་བཞི་སྐྱེ་འགོག་ནི། དངོས་པོར་སྣང་བ་འདི་ནི་བདེན་
པའི་སྐྱེ་བ་མེད་དེ། ཡང་དག་པར་རང་གཞན་གཉིས་ཀ་དང་རྒྱུ་མེད་ལས་སྐྱེ་བ་མེད་པའི་ཕྱིར་
ཏེ༑ རྩ་ཤེར་ལས། བདག་ལས་མ་ཡིན་གཞན་ལས་མིན། །གཉིས་ལས་མ་ཡིན་རྒྱུ་མེད་མིན།།
དངོས་པོ་གང་དག་གང་ན་ཡང་། །སྐྱེ་བ་ནམ་ཡང་ཡོད་མ་ཡིན། །ཞེས་སོ། །གསུམ་པ་རྡོ་རྗེ་
གཟེགས་མ་ནི། དངོས་པོ་ཆོས་ཅན། བདེན་པའི་སྐྱེ་བ་མེད་དེ། རྒྱུ་ལས་ཀྱང་འབྲས་བུ་གཅིག་
དང་དུ་མ་མི་སྐྱེ། རྒྱུ་གཅིག་གིས་ཀྱང་འབྲས་བུ་དུ་མ་དང་གཅིག་མི་སྐྱེ་བའི་ཕྱིར་ཏེ། བདེན་
གཉིས་ལས། དུ་མས་དངོས་པོ་གཅིག་མི་བྱེད། །དུ་མས་དུ་མ་བྱེད་མ་ཡིན། །གཅིག་གིས་དུ་
མའི་དངོས་མི་བྱེད། །གཅིག་གིས་གཅིག་བྱེད་པ་ཡང་མིན། །ཞེས་སོ། །བཞི་པ་རྟེན་འབྲེལ་
གྱི་རྟགས་ནི། ཐུབ་དགོངས་སུ། གང་རྟེན་ཅིང་འབྲེལ་བར་འབྱུང་བ་འདི་ནི་དོན་དམ་པར་
རང་བཞིན་སྟོང་པ་སྟེ་སྒྱུ་མ་བཞིན་ཆོས་ཐམས་ཅད་ཀྱང་རྟེན་ཅིང་འབྲེལ་བར་འབྱུང་བའོ།།
ཞེས་སོ། །
གཉིས་པ་ལ་སྤྱི་གཞུང་གཉིས་ཀྱི་དང་པོ་ནི། གཞི་ལམ་རྣམ་པ་སྐྱེ་མེད་དུ་སྒོམ་
པའི་བློ་ཆོས་ཅན། གོམས་པ་རབ་ཀྱི་མཐར་ཕྱིན་པར་འགྱུར་ཏེ། རྟེན་བརྟན་གོམས་ཟིན་རྩོལ་
བ་ལ་མི་ལྟོས་པར་རང་གི་ངང་གིས་འཇུག་པའི་ཡིད་ཀྱི་ཡོན་ཏན་ཡིན་པའི་ཕྱིར་རོ། །གཉིས་
པ་ནི། ཤེར་ཕྱིན་ཆོས་ཅན། སངས་རྒྱས་དང་ལ་སོགས་པས་ཉན་རང་བྱང་སེམས་ཀྱི་ཟག་
མེད་ཀྱི་ཕུང་པོ་བསྐྱེད་ཅིང་བཞེད་དོན་མཐའ་དག་བསྒྲུབ་པར་མཛད་པ་ཡིན། གདོན་མི་ཟ་
བར་སྲིད་པ་ཉིད་དེ། ཐམས་ཅད་མཁྱེན་པ་ཉིད་གསུམ་གྱི་བདག་ཉིད་ཀྱི་ཚུལ་གསུམ་པ་ཅན་
2
-



--
--
-ca |
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
གྱི་ངོ་བོ་ཡིན་པའི་ཕྱིར། ཞེས་ངེས་པར་བཟུང་སྟེའོ། །གཉིས་པ་ནི་ཡུལ་དེ་ལ་རབ་ཏུ་དང་བས་
ཀྱང་དེའི་ཡོན་ཏན་ཉེར་ཞི་སོགས་འདོད་པའི་གང་ཟག་དབང་པོ་རྣོ་རྟུལ་གཉིས་ཀ་ཡང་བརྗོད་
བྱ་ཡུམ་དེ་དང་དེ་ལ་བརྟེན་པའི་རྗོད་བྱེད་གསུང་རབ་ལ་རྣམ་པ་ཐམས་ཅད་དུ་གཟུང་བ་དང་
འཛིན་པ་ལ་སོགས་པས་བཅད་པ་ཀློག་པ་ཀུན་ཆུབ་བྱ་བ་ལ་སོགས་པ་ཤིན་ཏུ་སྟེ་ཕུལ་དུ་བྱུང་
བའི་ སྒོ་ནས་གུས་པར་བྱེད་དོ། །གཟུང་སོགས་ནི་བསྡུས་པ་དང༌། ཡིད་ལ་བྱེད་པ་དང་།
གླེགས་བམ་འདོན་པ་དང་། གཞུང་དང་དོན་འཛིན་པའོ། ། །
གསུམ་པ་ནི་གུས་པར་བྱས་ལ། དེ་ནས་ཡིད་ཆེས་པའི་གསུང་རབ་ཐོས་པ་ལས་
སྐྱེས་པའི་ཐོས་པ་ལས་བྱུང་བའི་ཤེས་རབ་དང༌། ལ་སོགས་པས་རིགས་པས་ངེས་པར་
བསམས་པ་ལས་སྐྱེས་པའི་བསམ་བྱུང་དང༌། ཏིང་ངེ་འཛིན་ལས་སྐྱེས་པའི་ཤེས་པ་སྐྱེ་བའི་
རིམ་གྱིས་འཇུག་གོ །བཞི་པ་ནི་ཞུགས་པ་ལས་ལེགས་པའི་མཆོག་བྱང་ཆུབ་གསུམ་ཐོབ་པར་
འགྱུར་རོ། །གཉིས་པ་ནི་དང་བ་ལས་གུས། གུས་པ་ལས་འཇུག །ཞུགས་པ་ལས་ལེགས་
མཆོག་ཐོབ་པ་དེའི་ཕྱིར་ཡུམ་བཅོམ་ལྡན་འདས་མ་ལ་རབ་ཏུ་དང་བ་ནི་ལེགས་པ་ཐམས་ཅད་
ཐོབ་པའི་རྒྱུའི་གཙོ་བོ་སྟེ་བྱེད་རྒྱུ་ཡིན་ནོ། ། །
གཉིས་པ་བསྡུས་དོན་ནི་ཡུམ་ལ་བསྟོད་པ་དེ་ལ་སྡུད་བྱེད་ཐམས་ཅད་མཁྱེན་
པ་ཉིད་གསུམ་གྱིས་ནི་ཡུམ་སྦྱོར་བ་འབྲས་བུ་ལ་སོགས་པའི་སྒོ་ནས་བསྡུ་བྱ་དོན་བརྒྱད་
བསྡུས་ལ་དོན་བརྒྱད་པོ་དེ་དག་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་ཞིང་། དེ་ལྟར་ཤེས་
པའི་དགོས་པ་ཐུགས་ལ་བཞག་ནས་ཐམས་ཅད་མཁྱེན་པ་ཉིད་གསུམ་གྱི་སྒོ་ནས་ཤེར་ཕྱིན་
ལ་བསྟོད་དོ། །མཁྱེན་གསུམ་དེས་ཀྱང་ཡུལ་ནི་རྣམ་པ་གསུམ་པོ་རྒྱུ། །ཞེས་སོགས་འཆད་
འགྱུར་གྱི་ཚུལ་གྱིས་མཁྱེན་གསུམ་དུ་ཡུམ་དོན་ཐམས་ཅད་ཕུན་སུམ་ཚོགས་པ་སྟེ་མ་ཚང་བ་
མེད་པ་བསྡུས་པ་ཡིན་ནོ་ཞེས་པའོ། །
-2
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་ཚིག་དོན་ལ་བསྟོད་པ་དང༌། ཕྱག་འཚལ་བ་གཉིས་ཀྱི་དང་པོ་ལ།
སོ་སོའི་རང་བཞིན་དང་། ཡུམ་དུ་བསྒྲུབ་པའོ། །དང་པོ་ལ་གསུམ་གྱི་གཞི་ཤེས་ལ་བསྟོད་པ་
ལ་རྟེན་ནི། གཟུང་འཛིན་གྱི་བག་ཆགས་དང་བཅས་པའི་ཉན་ཐོས་དང་ཉན་ཐོས་དེའི་ཕྱོགས་
སུ་བརླན་ཏེ་བསྡུས་པ་གཟུང་རྟོག་སྤངས་པ་དང་། ཆོས་ཀྱི་བདག་མེད་ཕྱོགས་གཅིག་རྟོགས་
པས་ཉན་ཐོས་པས་རྣམ་པར་ཐར་པ་སྟེ་མངོན་རྟོགས་ཅུང་ཟད་ཙམ་ཞིག་གིས་ལྷག་པ་བསམ་
པ་རང་དོན་རྟོགས་པ་གཞི་ཤེས་འབྲས་བུ་ཉེར་ཞིར་མཚུངས་པས་ཉན་ཐོས་ཞེས་གང་ཟག་གི་
རིམ་པ་གཅིག་གིས་མཚུངས་པར་སངས་རྒྱས་མེད་པའི་ཞིང་དུ་རང་གཅིག་པུ་སངས་རྒྱས་
པར་འགྱུར་བས་རང་སངས་རྒྱས་ཀྱང་སྟེ་རང་དོན་དུ་མྱ་ངན་ལས་འདའ་བར་འདོད་པ་རྣམས་
སོ༑ ༑ཐབས་ནི་ཕུང་སོགས་གཞི་ཐམས་ཅད་གང་ཟག་དང་གཟུང་བའི་བདག་གི་སྐྱེ་བ་མེད་
པར་ཡོངས་ སུ་ཤེས་པ་ ཉིད་ ཀྱིས་ སོ། །འབྲས་ བུ་ནི། ཉོན་མོངས་ ཀྱི་ཀུན་འབྱུང་སྤངས་
ཀྱང་དུ་ཁའི་ཕུང་པོ་དང་བཅས་པ་དང༌། དུཉྩཁའི་ཕུང་པོ་མེད་པའི་ལས་ཉོན་གྱི་འབྲས་བུའི་
མེ་ཞི་བའི་མཚན་ཉིད་ཀྱི་མྱ་ངན་ལས་འདས་པའི་རྣམ་པ་གཉིས་ཐོབ་པར་མཛད་པ་གང་ཡིན་
པའོ། །
གཉིས་པ་ལམ་ཤེས་ལ་རྟེན་ནི། བྱང་ཆུབ་སེམས་དཔའ་བྱང་ཆུབ་ཀྱི་སེམས་ཀྱི་
དབང་གིས་འཁོར་བ་ཇི་སྲིད་པར་འགྲོ་བའི་དོན་བྱེད་པ་རྣམས་སོ། །ཐབས་ནི་ལམ་གསུམ་པོ་
ཐམས་ཅད་བདག་གཉིས་ཀའི་སྐྱེ་བ་མེད་པར་རྟོགས་པའི་ངོ་བོ་ཉིད་ཀྱིས་སོ། །འབྲས་བུ་ནི།
འཇིག་རྟེན་ཕ་རོལ་ཏུ་སྐྱེ་བ་གཞན་གྱི་གནས་སྐབས་སུ་འགྲོ་བའི་སེམས་ཅན་མཐའ་དག་གི་
ཕན་བདེའི་དོན་སྒྲུབ་པར་མཛད་པ་གང་ཡིན་པའོ། །
གསུམ་པ་རྣམ་མཁྱེན་ལ་རྟེན་ནི། གཏི་མུག་གི་གཉིད་སངས་ཤིང་བློའི་ཁ་བྱེ་
བའི་སངས་རྒྱས་སྒོ་གསུམ་མི་དགེ་བ་ལས་ཡང་དག་པར་བསྡམས་པའི་སྐུ་ཅན་དབང་ཕྱུག་
- ? ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ལ་སོགས་པ་ལས་རྣལ་འབྱོར་ལྷག་པ་ཅན་ཡིན་པས་རྣལ་འབྱོར་ཅན་གྱི་དབང་ཕྱུག་ཉན་རང་
རྒྱལ་སྲས་ཀྱི་གཙུག་གི་ནོར་བུ་ཡིན་ པས་གཙོ་ བོ་ སྟེ། དེ་དག་ལ་ སོགས་པའི་ཡེ་ཤེས་ལ་
སོགས་པའི་སྒོ་ནས་ཆེས་ལྷག་པར་འགྱུར་བ་དེ་རྣམས་སོ། །ཐབས་ནི། ཆོས་ཀུན་གྱི་རྣམ་པ་
ཐམས་ཅད་སྐྱེ་བ་མེད་པར་ཐུགས་སུ་ཆུད་པའི་རྣམ་མཁྱེན་གྱི་ཡེ་ཤེས་གང་དང་ལྡན་པས་ནའོ།།
འབྲས་བུ་ནི། དུག་གསུམ་དང་དེ་གསུམ་ཆ་མཉམ་པ་སྟེ་རྩ་བ་བཞི་རེ་རེ་ལ་ཉི་ཁྲི་ཆིག་སྟོང་དུ་
ཕྱེ་བས་བརྒྱད་ཁྲི་བཞི་སྟོང་ལ་སྤྱོད་པའི་གཉེན་པོར་བསྟན་པའི་རང་གིས་ཐུགས་སུ་ཆུད་པའི་
ཆོས་ཀྱི་ཕུང་པོའི་འཁོར་ལོ་དང་འདྲ་བར་ཡང་དང་ཡང་དུ་མངོན་སུམ་དུ་མཛད་པས་འཁོར་
ལོ་བརྒྱད་ཁྲི་བཞི་སྟོང་མ་ལུས་པ་གདུལ་བྱའི་རྒྱུད་ལ་རབ་ཏུ་རྒྱས་པར་བྱེད་པས་རྣམ་པ་
ཐམས་ཅད་དུ་བསྐོར་བར་མཛད་པའོ། །གཉིས་པ་ནི། གཙོ་བོ་སངས་རྒྱས་དང་འཁོར་ཉན་
ཐོས་དང་ལ་སོགས་པས་བྱང་སེམས་དང་བཅས་པས་ཡོངས་སུ་བསྐོར་བ་དེ་སྒྲུབ་པར་བྱེད་པ་
ཉིད་ཀྱིས་ཡུམ་དུ་གྱུར་པའི་ཤེར་ཕྱིན་དེ་ལའོ། །གཉིས་པ་ནི། ཐལ་མོ་སྦྱར་བས་ཕྱག་འཚལ་
ལོ༑ ༑བཞི་པ་ནི། ཕྱག་འཚལ་ཏེ་ཅི་བྱེད་ཅེ་ན། བསྟན་བཅོས་མངོན་རྟོགས་རྒྱན་རྩོམ་ཞེས་
ཤུགས་ལ་བསྟན་ནོ། །དེ་ལ་དགོས་པ་མེད་དོ་ཞེ་ན། དགོས་པ་ཡོད་པར་དགོས་འབྲེལ་གྱིས་
སྟོན་ནོ། །དགོས་ལྡན་གྱི་བསྟན་བཅོས་དེ་གང་ཞེ་ན། དེ་མན་ཆད་ཀྱིས་སྟོན་ཏོ། །
ལྔ་པ་བརྒལ་ལན་(ལ་གཉིས་ཀྱི་དང་པོ་ནི། སྔར་བཤད་པ་དེ་ལྟར་མཁྱེན་
གསུམ་ལ་ཕྱག་འཚལ་བ་དང་བསྟོད་པ་སྔོན་དུ་འགྲོ་བས་བརྗོད་བྱ་མཁྱེན་གསུམ་སྟོན་པའི་
བསྟན་བཅོས་མངོན་པར་རྟོགས་པའི་རྒྱན་མཛད་ན་ཆོས་རྣམ་པར་འབྱེད་པའི་དོན་དུ་ཕྱི་ནང་
གིས་བསྡུས་པའི་ཆོས་བཞི་དང་མི་མཐུན་ཕྱོགས་སྤངས་པའི་དོན་དུ་གཉེན་པོ་ཐེག་གསུམ་གྱི་
ལམ་དང་ཤེས་བྱ་ཀུན་ཤེས་པའི་དོན་དུ་རྣམ་པ་བདེན་པའི་དངོས་པོས་སྟོངས་པ་རྣམས་ལས་
གང་ཡང་རུང་བ་ཞིག་བརྗོད་བྱར་བསྡུས་པས་རྩོམ་པར་མཛད་ཅེས་དྲིས་པས་ན། ཕྱོགས་དང་
- ? ༣ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོ་གཞི་ཙམ་ཞིག་བརྗོད་བྱར་བསྡུས་པས་རྒྱན་དུ་བྱེད་ཅེས་པ་ལྟར་ན་ནི། རྒྱན་ཆོས་ཅན།
བརྩོན་པའི་འབད་པ་དོན་མེད་པར་ཐལ་བར་འགྱུར། དེའི་བརྗོད་བྱ་མངོན་པ་ལ་སོགས་པས་
བསྟན་ཟིན་པའི་ཕྱིར་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་མངོན་རྟོགས་རྒྱན་འདི་ལས་ནི་ཆོས་
རྣམས་ཀྱི་རང་གི་མཚན་ཉིད་དོན་དམ་དུ་སྟོན་བྱེད་ཀྱི་མངོན་པའི་བསྟན་བཅོས་དག་ལས་མ་
སྨོས་པའི་ཕུང་ཁམས་སྐྱེ་མཆེད་གང་ཡིན་པ་དེ་འབྱུང་བ་སྟེ་བརྗོད་པ་ནི་མེད་པས་སོ། ཁྱབ་པ་
ཡོད། དེ་ལྟ་ན་མངོན་པ་དང་ཟློས་པས་སོ། །གཉིས་པ་ལྟར་ན་ཡང་རྒྱན་ཆོས་ཅན། ཀུན་ནས་
ཉོན་མོངས་པ་སྤང་བྱའི་དངོས་པོ་བརྗོད་བྱར་མ་བསྡུས་པར་ཐལ། གཉེན་པོ་རྣམ་པར་བྱ་བ་
ལམ་གསུམ་གྱི་དངོས་པོ་ཁོ་ན་བརྗོད་བྱར་བསྡུས་པའི་ཕྱིར། འདོད་ན། དེ་ལས་གསུམ་པོ་
འདི་སྤང་བྱ་གང་གི་གཉེན་པོ་ཡིན་པ་ཁོད་དུ་ཆུད་པར་མི་འགྱུར་རོ། །སྤང་བྱ་མ་བསྟན་པའི་
ཕྱིར། འདོད་ན། དེ་ལས་སྤང་གཉེན་སོ་སོར་ངེས་པར་རྟོགས་པ་མེད་པར་འགྱུར་རོ། །གསུམ་
པ་ལྟར་ན་ཡང་རྣམ་པ་བཞི་ལས་ ཐ་དད་དམ་ཐ་དད། དང༌ པོ་ ལྟར་ན་བཞིས་བསྡུས་པ་
ལ་བཀོད་པའི་ཉེས་པ་མཚུངས་ལ། དེ་ཆོས་ཅན། སྐྱེས་བུའི་དོན་སྒྲུབ་པ་ལ་དགོས་པའི་དོན་
ཅུང་ཟད་མ་བཤད་པར་ཐལ། རྣམ་པ་བཞི་དང་འབྲེལ་བ་མེད་པས་རྟོགས་པས་སྤྲུལ་པ་ཙམ་
ཞིག་བརྗོད་བྱར་བསྡུས་པའི་ཕྱིར། ཁྱབ་པ་ཡོད། གཞི་མེད་ཀྱི་རྣམ་པ་འདི་བསྒོམས་ཀྱང་
སྐྱེས་བུའི་དོན་ལ་མི་མཁོ་སྟེ། དེ་བསྒོམས་ཀྱང་རྒྱུད་པས་གཞིའི་དོན་གང་ཡང་རྟོགས་ཤིང་
ཐོབ་པ་མེད་པའི་ཕྱིར། འདོད་ན་བསྟན་བཅོས་བརྩམས་པ་དོན་ཏེ་དགོས་པ་མེད་པ་ཡིན་ནོ་
སྙམ་དུ་བློ་དམན་པ་གཞན་དག་སེམས་པར་འགྱུར་བ་མ་ཡིན་ནམ་ཞེ་ན།
གཉིས་པ་ལན་ལ་གསུམ་གྱི་དང་པོ་དངོས་ནི། རྒྱན་ཆོས་ཅན། གཞི་ལམ་
རྣམ་གསུམ་གང་རུང་རེ་རེ་བརྗོད་བྱས་བསྡུས་པའི་སྐྱོན་དེ་ནི་ཡོད་པ་མ་ཡིན་ཏེ། གང་གི་ཕྱིར་
ན་གཞི་གཉེན་རྣམ་པའི་ཕྱོགས་གསུམ་ཆར་གྱིས་ཀྱང་བསྡུས་པའི་ཕྱིར་ཏེ། དེའི་བརྗོད་བྱ་
- ?
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
མཁྱེན་གསུམ་གྱིས་བསྡུས་པའི་ཕྱིར། ཁྱབ་པ་ཡོད། ཉན་ཐོས་དང་རང་སངས་རྒྱས་དང་བྱང་
ཆུབ་སེམས་དཔའ་དང་བླ་ན་མེད་པའི་སངས་རྒྱས་རྣམས་ཀྱི་མངོན་པར་རྟོགས་པ་མཐའ་
དག་ནི་གོ་རིམ་ཇི་ལྟ་བ་བཞིན་དུ་གཞི་དང་ལམ་དང་རྣམ་པ་ཐམས་ཅད་མཁྱེན་པ་ཉིད་གསུམ་
གྱིས་བསྡུས་པའི་ཕྱིར་ནའོ། །
གཉིས་པ་ལུང་དགོད་པ་ལ་དངོས་དང༌། དོན་བཤད་པ་གཉིས་ཀྱི་དང་པོ་ལ་
གསུམ་གྱི་ཡུམ་བར་མའི་ལུང་དྲང་བ་ལ་མདོར་བསྟན་ནི། མཁྱེན་གསུམ་གྱིས་མངོན་རྟོགས་
གསུམ་བསྡུས་ པར་ ཅིས་ཤེས་ཤེ་ན། མཁྱེན་ གསུམ་ གྱིས་ འཕགས་བཞིའི་མངོན་རྟོགས་
བསྡུས་ཚུལ་འདི་ལྟར་རྒྱལ་བའི་ཡུམ་བར་མ་ཉི་ཁྲི་ལྔ་སྟོང་པ་ལས་ཉོན་མོངས་མེད་པ་རྣམས་
ཀྱི་ནང་ན་མཛེས་ཤིང་མཆོག་ཏུ་གྱུར་པ་དང༌། སེམས་ཀྱི་ཡོན་ཏན་མཆོག་ཏུ་གྱུར་པས་རབ་
འབྱོར་ཞེས་བོས་ནས་གཞི་ཐམས་ཅད་ཤེས་པ་ཉིད་ནི་ཉན་ཐོས་དང་རང་སངས་རྒྱས་རྣམས་
ཀྱི་མངོན་རྟོགས་ཡིན་ནོ། །ལམ་ཤེས་པ་ཉིད་ནི་བྱང་ཆུབ་སེམས་དཔའ་རྣམས་ཀྱི་མངོན་
རྟོགས་ཡིན་ནོ། །རྣམ་པ་ཐམས་ཅད་མཁྱེན་པ་ཉིད་ནི་ཆོས་ཕྱིན་ཅི་མ་ལོག་པར་སྟོན་པས་
གསུང་བ་པོ་ཕུན་སུམ་ཚོགས་པའི་དེ་བཞིན་གཤེགས་པ་སྒྲིབ་གཉིས་བག་ཆགས་དང་བཅས་
པ་སྤངས་པ་ཕུན་སུམ་ཚོགས་པའི་དགྲ་བཅོམ་པའི་ཆོས་ཐམས་ཅད་ཕྱིན་ཅི་མ་ལོག་པར་
མཁྱེན་པའི་ཡེ་ཤེས་ཐུགས་སུ་ཆུད་པས་ཡེ་ཤེས་ཕུན་ཚོགས་ཀྱི་ཡང་དག་པར་རྫོགས་པའི་
སངས་རྒྱས་ཀྱི་མངོན་པར་རྟོགས་པ་ཡིན་ནོ། །རྒྱས་བཤད་ནི། བཅོམ་ལྡན་འདས་རྒྱུ་མཚན་
ཅིའི་སླད་དུ་གཞི་ཐམས་ཅད་འཚལ་བ་སྟེ་ཤེས་པ་ཉིད་ནི་ཉན་ཐོས་དང་རང་སངས་རྒྱས་
རྣམས་ཀྱི་མངོན་རྟོགས་ལགས། རབ་འབྱོར་ཐམས་ཅད་ཅེས་བྱ་བ་ནི་གཟུགས་སོགས་ཕྱི་
དང་མིག་སོགས་ནང་གི་སྐྱེ་མཆེད་ཀྱི་ཆོས་རྣམས་ཇི་སྙེད་པ་འདི་ཙམ་ཡིན་ལ་ཡུལ་དེ་དག་
ཀྱང་ཉན་ཐོས་དང་རང་སངས་རྒྱས་རྣམས་ཀྱིས་བདག་དང་གཟུང་བས་སྟོང་པར་ཤེས་པ་
.༡ ：j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞི་ཤེས་ཡིན་གྱི་ལམ་གསུམ་ཐམས་ཅད་ཤེས་པ་ཉིད་མ་ཡིན་པས་ཀྱང་ལམ་ཤེས་མ་
ཡིན་ལ་རྣམ་པ་ཐམས་ཅད་སྐྱེ་མེད་དུ་མངོན་དུ་མཁྱེན་པའི་ཕྱིར་མཁྱེན་པའོ། །ཡང་ནི་བསྡུ་
ཚིག་གོ །དེའི་ཕྱིར་ཉན་ཐོས་དང་རང་སངས་རྒྱས་རྣམས་ཀྱི་མངོན་རྟོགས་ནི་ཐམས་ཅད་ཤེས་
པ་ཉིད་ཅེས་བྱའོ། །བཅོམ་ལྡན་འདས་རྒྱུ་མཚན་ཅིའི་སླད་དུ་ལམ་གསུམ་གྱི་རྣམ་པ་སྐྱེ་མེད་
དུ་འཚལ་བ་སྟེ་ཤེས་པ་ཉིད་ནི་བྱང་ཆུབ་སེམས་དཔའ་རྣམས་ཀྱི་མངོན་རྟོགས་ལགས། རབ་
འབྱོར་བྱང་ཆུབ་སེམས་དཔའ་རྣམས་ཀྱི་ནི་གང་ཟག་གི་བདག་མེད་རྟོགས་པ་ཉན་ཐོས་ཀྱི་
ལམ་གང་ཡིན་པ་དང་། གང་ཟག་གི་བདག་དང་གཟུགས་མེད་རྟོག་པ་རང་སངས་རྒྱས་ཀྱི་
ལམ་གང་ཡིན་པ་དང་། ཆོས་ཐམས་ཅད་རང་བཞིན་མེད་པར་རྟོགས་པ་སངས་རྒྱས་ཀྱི་ལམ་
གང་ཡིན་པའི་ལམ་གསུམ་པོ་ཐམས་ཅད་སྦྱོར་ལམ་དུ་བསྐྱེད་པར་བྱ་ཞིང་མཐོང་སྒོམ་དུ་ལམ་
ཐམས་ཅད་མངོན་སུམ་དུ་ཤེས་པར་བྱའོ། །ལམ་དེ་དག་གི་སྤངས་རྟོགས་ཀྱང་ཡོངས་སུ་
རྫོགས་པར་བྱ་སྟེ། ཚུལ་ནི་ཉན་རང་གི་སྤངས་རྟོགས་ས་དང་པོར་རྫོགས་ཏེ། འཕགས་པ་
རྒྱུན་དུ་ཞུགས་པ་ནས་རང་སངས་རྒྱས་ཀྱི་བར་གྱི་ཤེས་པ་དང་སྤོང་བ་གང་ཡིན་པ་དེ་ནི་མི་སྐྱེ་
བའི་ཆོས་ལ་བཟོད་པ་ཐོབ་པའི་བྱང་ཆུབ་སེམས་དཔའི་་བཟོད་པ་ཡིན་ནོ། །ཞེས་ཏེ། བཟོད་
པ་གང་ཡིན་ན་སྡུག་བསྔལ་ལ་ཆོས་ཤེས་པའི་བཟོད་པ་ཡིན་ནོ། །ཞེས་སོ། །ཐེག་ཆེན་གྱི་
རྟོགས་པའི་ངོ་བོ་དང་པོར་རྫོགས་ཏེ། ཐེག་པ་གསུམ་ཆར་ཐོབ་པའི་རྒྱུ་ཞེས་པས་སོ། །སྤངས་
རྟོགས་མ་ལུས་པ་ནི་རྒྱུན་མཐར་རྫོགས་པ་ཡིན་ནོ། །ཞིང་ནི་བསྡུ་བའོ། །ལམ་གསུམ་པོ་དེ་
དག་གི་ལམ་བྱ་བ་སེམས་ཅན་གྱི་དོན་དང་སྤང་བྱ་སྤོང་བ་སྨོན་ལམ་ནི་སེམས་བསྐྱེད་དེ། དེ་
ཡོངས་སུ་རྫོགས་པར་མ་བྱས་པ་ནི་སེམས་བསྐྱེད་པ་ལྟར་དོན་གཉིས་ཡོངས་སུ་རྫོགས་པར་
མ་བྱས་པ་དང༌། མདོ་རྒྱན་དུ། ཇི་ལྟར་རྨ་དང་ཟས་ལ་དེ་དག་གི །ཟག་དང་བཅད་དུ་རུང་བ་
སྨིན་འདོད་ལྟར། །དེ་བཞིན་རྟེན་འདིར་ ཕྱོགས་གཉིས་ཞི་བ་དང༌། །དེ་བཞིན་བཅད་པ་
- 2
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཉིད་དུ་སྨིན་པར་བསྟན། །ཞེས་པ་ལྟར་སེམས་ཅན་རྣམས་ཀྱི་རྒྱུད་སྤང་བྱ་སྒྲིབ་པ་སྤང་རུང་
དང་གཉེན་པོ་སྐྱེ་རུང་དུ་ཡོངས་སུ་སྨིན་པར་མ་བྱས་པ་དང༌། བདག་མ་འོངས་པ་ན་སངས་
རྒྱས་སུ་འགྱུར་བའི་སྣོད་བཅུད་ཀྱི་ཞིང་རང་འདོད་པ་བཞིན་དུ་ཡོངས་སུ་སྦྱང་བ་མ་བྱས་པ་
ལམ་གསུམ་པོ་དེ་དག་གི་ ཡང་ དག་ པའི་ མཐའ་ཆོས་ཉིད་དྲི་མ་ཐམས་ཅད་དང་ བྲལ་
བའི་འགོག་པ་མངོན་སུམ་དུ་ནི་མི་བྱའོ། །བྱས་ན་གཞན་དོན་རྒྱུན་ཆད་པས་མྱང་འདས་ཀྱི་
མཐར་ ལྟུང་བས་ སོ། །དེས་ན་ བྱང་ ཆུབ་ སེམས་དཔའ་རྣམས་ ཀྱི་མངོན་རྟོགས་ནི་ཆོས་
ཅན་ལམ་གྱི་རྣམ་པར་ཤེས་པ་ཉིད་ཅེས་བྱའོ། །ལམ་གསུམ་རིང་བཞིན་མེད་པར་ཤེས་ཤིང་།
ལམ་གསུམ་གྱི་བྱ་བ་བྱེད་ཀྱང་རྫོགས་སྨིན་མ་སྦྱངས་པར་མྱང་འདས་མངོན་དུ་མི་བྱེད་པ་དེའི་
ཕྱིར་རོ། །བཅོམ་ལྡན་འདས་རྒྱུ་མཚན་ཅིའི་སླད་དུ་རྣམ་པ་ཐམས་ཅད་མཁྱེན་པ་ཉིད་དེ་
བཞིན་ཉིད་དུ་གཤེགས་པས་དེ་བཞིན་གཤེགས་པ་མཆོད་པར་འོས་པས་དགྲ་བཅོམ་པ་ཡེ་
ཤེས་ཕུན་སུམ་ཚོགས་པས་ཡང་དག་པར་རྫོགས་པའི་སངས་རྒྱས་ཀྱི་མངོན་རྟོགས་ལགས།
རབ་འབྱོར་རྣམ་པ་སྟེ་མེ་ལྕེ་དམར་ལ་ཟླུམ་པ་ལྟ་བུའི་མདོག་དབྱིབས་གང་དག་དང༌། མེ་
ཤེས་བྱེད་ཀྱི་དུ་བ་ལྟ་བུ་རྟགས་ གང་དག་དང༌། མེའི་ རྒྱུ་བུད་ཤིང་ལྟ་བུ་མཚན་མ་གང་
དག་གིས་གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་རབ་ཏུ་བརྗོད་པ་སྟེ་མཚོན་ཞིང་
རྟོགས་པར་འགྱུར་བའི་ཆོས་དེ་དག་རེ་རེའི་རྣམ་པ་དེ་དག་དང་རྟགས་དེ་དག་དང་མཚན་
མ་དེ་དག་མ་ལུས་པར་དེ་བཞིན་གཤེགས་པས་སྐད་ཅིག་གིས་ཐུགས་སུ་ཆུད་ཅིང་མཁྱེན་པ་
དེའི་འང་ཕྱིར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་
མངོན་རྟོགས་ནི་རྣམ་པ་ཐམས་ཅད་མཁྱེན་པ་ཉིད་ཅེས་བྱའོ། །ཞེས་གསུངས་སོ། །
གཉིས་པ་བསྡུས་པའི་ལུང་དྲང་བ་ནི། བར་མ་ལས་གསུངས་པ་དེ་བཞིན་དུ་
ཡུམ་གྱི་ཚིག་མདོར་བསྡུས་པ་བརྒྱད་སྟོང་པ་ལས་ཀྱང་། ཉན་ཐོས་ཀྱི་ས་ལ་སློབ་པར་འདོད་
- ? 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་མཉན་པར་བྱ། གཟུང་བར་བྱ། བཅང་
བར་བྱ། བཀླག་པར་བྱ། ཀུན་ཆུབ་པར་བྱ། རབ་ཏུ་གདོན་པར་བྱའོ། །ཤེས་རབ་ཀྱི་ཕ་རོལ་
ཏུ་ཕྱིན་པ་འདི་ཉིད་ལ་བསླབ་ པར་ བྱའོ་ཞེས་བྱ་བ་དང༌། ལ་ སོགས་ པས་དེ་བཞིན་དུ་
རང་སངས་རྒྱས་ཀྱི་ས་ལ་སློབ་པར་འདོད་པས་ཀྱང་ཞེས་པ་ནས་རྣལ་འབྱོར་དུ་བྱའི་བར་དུ་
སྦྱོར་ཏེ། ས་ནི་ཁྱད་པར་ཅན་གྱི་ཤེས་པ་ཐོབ་པ་སྟེ་གཞི་ཤེས་སློབ་པ་ནི་སྒྲུབ་པར་བྱེད་པ་འདི་
ཉིད་ནི་ངེས་འབྱེད་ཆ་མཐུན་གྱིས་བསྡུས་པ། མཉན་པ་ནི་རྣ་བའི་ཤེས་པ་དང་དེས་དྲངས་
པའི་ཡིད་ཤེས་ཀྱིས་ཚིག་དོན་ཡོངས་སུ་སྤྱོད་པའོ། །གཟུང་བ་ནི། བསམ་པའི་རང་བཞིན་གྱི་
ཡིད་བྱེད་ཀྱིས་སོ། །བཅང་བ་ནི་སྒོམ་བྱུང་གིས་རྫོགས་པར་རྟོགས་པ། ཀློག་པ་ནི་དམ་བཅས་
ནས་གླེགས་བམ་ཀློག་པ། ཀུན་ཆུབ་པ་ནི་ལུང་དང་རྟོགས་པ་ཐོབ་པ། རབ་ཏུ་གདོན་པ་ནི་
བཤད་པ་ལ་ སོགས་པས་གཞན་ལ་ རབ་ཏུ་སྟོན་པའོ། །བསླབ་པར་བྱ་བ་ནི། ཉན་ཐོས་
སོགས་ཀུན་སྦྱོར་འཇུག་གི་སེམས་ཕུན་སུམ་ཚོགས་པའོ། །རྣལ་འབྱོར་དུ་བྱ་བ་ནི་དངོས་
གཞིའི་སེམས་ལ་ཡང་མཉམ་པར་བཞག་པས་བྱ་བ་ཡིན་པས་སོ། །དེ་བཞིན་དུ་བྱང་ཆུབ་
སེམས་དཔའི་ས་ལ་ཞེས་ནས་གདོན་པར་བྱ་བའི་བར་དང༌། ཤེས་རབ་ཀྱི་ཕ་རོལ་ཏུ་ཕྱིན་
པ་འདི་ཉིད་ལ་ཐབས་མཁས་པ་དང་ལྡན་པས་བྱང་ཆུབ་སེམས་དཔའི་ཆོས་ཐམས་ཅད་ཐོབ་
པར་བྱ་བའི་ཕྱིར་རྣལ་འབྱོར་དུ་བྱའོ། །དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་སེམས་
དཔའ་ཆེན་པོས་གང་ལ་བསླབས་ཤིང་རྣལ་འབྱོར་དུ་བྱ་བའི་བྱང་ཆུབ་སེམས་དཔའི་ཆོས་
ཐམས་ཅད་རྒྱས་པར་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ལས་སྟོན་ཏོ། །བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ལ་སློབ་པར་འདོད་པ་ནས་ཐབས་མཁས་པ་དང་ལྡན་
པའི་བར་དང་། སངས་རྒྱས་ཀྱི་ཆོས་ཐམས་ཅད་ཐོབ་པར་བྱ་བའི་ཕྱིར་རྣལ་འབྱོར་དུ་བྱའོ།།
དེ་ཅིའི་ཕྱིར་ཞེ་ན། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ལས་ནི་བྱང་ཆུབ་སེམས་དཔའ་
- 2
8 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
སེམས་དཔའ་ཆེན་པོས་གང་ལ་བསླབ་པར་བྱ་བ་དང་། རྣལ་འབྱོར་དུ་བྱ་བའི་སངས་རྒྱས་ཀྱི་
ཆོས་ཐམས་ཅད་རྒྱས་པར་སྟོན་ཏོ་ཞེས་གསུངས་ཏེ། རྒྱལ་སྲས་ཀྱི་ས་ནི་ལམ་ཤེས་ཐབས་
མཁས་ནི་ཤེར་ཕྱིན་མྱུར་དུ་ཐོབ་བྱེད། བདེན་གཉིས་ལ་བརྟེན་པའི་སེམས་ཀྱི་བྱེ་བྲག་དང་
ལྡན་པས་རྒྱལ་སྲས་ཀྱི་ཆོས་ལམ་ཤེས་ཐོབ་པ་སྟེ་ཡོངས་སུ་གྲུབ་པར་བྱ་བའི་ཕྱིར་རྣལ་འབྱོར་
ཏིང་ངེ་འཛིན་དུ་བྱའོ། །གང་ལ་ནི་ལམ་ཤེས་སོ། །གོང་ན་གཙོ་བོ་གཞན་མེད་པས་བླ་ན་མེད་
པ་ཡང་དག་པར་ཕྱིན་ཅི་མ་ལོག་པར་རྣམ་པ་ཐམས་ཅད་དུ་མངོན་པར་རྫོགས་པའི་བྱང་ཆུབ་
པ་ནི་སངས་རྒྱས་ཀྱི་ས་སྟེ། སངས་རྒྱས་ཀྱི་ཆོས་ནི་རྣམ་མཁྱེན་ནོ། །
གསུམ་པ་རྒྱས་པའི་ལུང་དྲང་བ་ནི། རྒྱས་པ་འབུམ་པ་ལས་ཀྱང་ཐམས་ཅད་
མཁྱེན་པའི་ཡེ་ཤེས་རྣམ་པའི་མཆོག་ཐམས་ཅད་དང་ལྡན་པ་མངོན་པར་འཚང་རྒྱ་བ་དང༌།
ལམ་གྱི་རྣམ་པ་ཤེས་པ་ཉིད་དང༌། ཐམས་ཅད་ཤེས་པ་ཉིད་ཡོངས་སུ་རྫོགས་པར་བྱ་བར་
འདོད་པའི་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་
བརྩོན་པར་བྱའོ། །ཞེས་སོགས་ཞིབ་ཏུ་རྒྱ་ཆེར་གསུངས་ཏེ། དང་པོ་ནི་རྡོ་རྗེ་ལྟ་བུས་བསྡུས་པ་
འདས་པའི་མི་རྟོག་ཡེ་ཤེས་ཏེ་སྐྱེ་མེད་འགག་མེད་ལ་སོགས་པའི་རྣམ་པའི་གཙོ་བོ་སྟོང་ཉིད་
ཀྱི་རྣམ་པ་དང་ལྡན་པ་དམིགས་པར་བྱ་བྱེད་མཉམ་པས་འཇུག་པའོ། །གཉིས་པ་ནི་བྱང་
སེམས་ཀྱི་སྒྲུབ་པའི་སར་གཏོགས་པ་ས་བཅུའི་རིམ་པས་ངེས་པར་འབྱུང་བ་ཕར་ཕྱིན་གྱི་སྤྱོད་
པ་ལ་སོགས་པ་རྒྱལ་སྲས་ཀྱི་ལམ་གྱིས་བསྡུས་པའི་ཡེ་ཤེས་སོ། །གསུམ་པ་ནི་ཆོས་ཀྱི་སྡོམ་
བཞིའི་རྣམ་པ་བསྒོམས་པ་ལས་བྱུང་བ་ཉན་རང་གི་ཡེ་ཤེས་སོ། །ཞེས་འབུམ་ཊིཀ་ཏུའོ། །
གཉིས་པ་དོན་བཤད་པ་ནི། མཁྱེན་གསུམ་བསྟན་པ་དེ་ལ་གཞི་ཐམས་ཅད་
ཤེས་པ་ཉིད་ནི་དམིགས་པ་གཟུགས་དང་ལ་སོགས་པས་ཚོར་བ་སོགས་ཕུང་ལྔ་སྐྱེ་མཆེད་
བཅུ་གཉིས་ཁམས་བཅོ་བརྒྱད་ལ་སོགས་པའི་ཆོས་ལའོ། །རྣམ་པ་ནི་མི་རྟག་པ་དང་ལ་
མ 2
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པས་དུབྦཁ་ལ་སོགས་པ་བཅུ་དྲུག་གི་རྟེན་ཏེ་ཡུལ་ཅན། བྲལ་བའི་འབྲས་བུ་གང་ཟག་
གི་བདག་གམ་བདག་ཕྱེད་དང་གཉིས་སུ་རྨོངས་པ་སྤངས་པའི་འབྲས་བུ་ཅན་ཡིན་ནོ། །ལམ་
ཤེས་པ་ཉིད་ནི་དམིགས་པ་འདིས་འདོང་བས་ན་རྒྱུའི་ཐེག་པ་སྟེ་ལམ་གསུམ་ཐམས་ཅད་ཀྱིས་
རང་རང་གི་སྤང་བྱ་ལས་ངེས་པར་འབྱུང་བ་ལ་དམིགས་ནས། རྣམ་པ་རང་བཞིན་མེད་པར་
ཤེས་ཤིང་བྱ་བ་བྱེད་ཀྱང་དེ་ཁོ་ན་ཉིད་མྱང་འདས་མངོན་དུ་མི་བྱེད་པའི་རྟེན་ཅན་ཏེ་རྒྱུའོ།།
བདག་པོའི་འབྲས་བུ་སེམས་ཅན་ལམ་གསུམ་གྱི་འབྲས་བུ་དང་སྦྱིན་སོགས་ཀྱིས་མ་བསྡུས་
པ་བསྡུད་ཅིང་། ལ་སོགས་པས་རྒྱུད་མ་སྨིན་པ་སྨིན་པ་གྲོལ་བར་བྱེད་པ་ཅན་ཡིན་ནོ། །རྣམ་
པ་ཐམས་ཅད་མཁྱེན་པ་ཉིད་ནི་དམིགས་པ་ཆོས་ཐམས་ཅད་རྣམ་པ་དོན་དམ་པ་སྐྱེ་བ་མེད་
པའི་རྣམ་པ་མངོན་སུམ་དུ་རྟོགས་པའི་རྟེན་ཏེ་ཡུལ་ཅན། འབྲས་བུ་གཉིས་ལས་གཞན་དོན་
ནི་རྒྱ་ཆེ་བ་ནམ་མཁའི་ཁམས་ཀྱི་མཐས་གཏུགས་པར་སེམས་ཅན་གྱི་དོན་འཁོར་བ་ཇི་སྲིད་
བར་རྒྱུན་མི་ཆད་པར་མཛད་པ་དང་། རང་དོན་ལ་རྟོགས་པའི་ཁྱད་པར་ཡང་དག་པ་ཉིད་ཀྱི་
མཐའ་བདག་མེད་མ་ལུས་པ་མངོན་སུམ་དུ་རྟོགས་པ་དང༌། སྤངས་པའི་ཁྱད་པར་ཉོན་མོངས་
པའི་བག་ཆགས་ཀྱི་ཡང་སྲིད་པར་ཉིང་མཚམས་སྦྱོར་བ་སྤངས་པ་ཅན་ཡིན་ནོ། །
གསུམ་པ་དོན་བསྡུ་བ་ནི། མངོན་པར་རྟོགས་པའི་རྒྱན་ཆོས་ཅན། འཕགས་
བཞིའི་མངོན་པར་རྟོགས་པ་རིལ་རྫོགས་པར་བསྟན་པ་ཡིན་ནོ། །ཞེས་བྱ་བ་འདི་ནི་འཐད་པ་
ཡིན་ནོ། །ཡུལ་གཞི་དང་གཉེན་པོ་དང་རྣམ་པ་མཐའ་དག་བརྗོད་བྱར་བསྡུས་ནས་བསྟན་
པའི་ཕྱིར། ཁྱབ་པ་ཡོད་དེ། ཡུལ་གསུམ་གྱིས་ཡུལ་ཅན་མཁྱེན་གསུམ་བསྡུས་ལ་དེས་མངོན་
རྟོགས་མཐའ་དག་བསྡུས་པ་དེ་ལྟ་བས་ནའོ། །དེ་ལ་ཕུང་སོགས་ཀྱི་ནི་བྱིས་པས་བདག་དང་
བདག་གིར་འཛིན་པའི་གཞི་དང་
། འཕགས་པས་བདག་མེད་པར་ཤེས་བྱ་དང་སྤང་བྱའི་གཞི་
དང༌། ལམ་ཐམས་ཅད་ཀྱི་གཞིར་གྱུར་པས་སོ། །རྩོད་ལན་འདི་དག་འཕགས་པ་དང་བརྒྱད་
-3
J -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
སྟོང་འགྲེལ་ཆེན་དུ། དགོས་འབྲེལ་གྱི་འོག་ཏུ་བསྟན་ལ། འདིར་མཆོད་བརྗོད་ལ་སྤྲོས་པའི་
རྩོད་པར་གསེར་གླིང་པ་དང་ཆོས་བཤེས་ཤེར་འབྱུང་བློ་གྲོས་དང་ལོ་ཙཱ་བ་རྣམས་བཞེད་དོ། །
གསུམ་པ་དགོས་འབྲེལ་ལ་གསུམ། སྔ་འགྲེལ་ནི་གལ་ཏེ་སྐྱེ་བོ་བློ་གྲོས་དམན་
པ་ཤེས་རབ་ཆུང་བ་དག་བཅོམ་ལྡན་འདས་ཚིག་ལྷུར་ལེན་པ་རྒྱས་པ་ལ་དགའ་བའི་སེམས་
ཅན་བཟུང་བའི་དོན་དུ་བསྟན་པའི་ཡུམ་རྒྱས་པ་སྟོང་ཕྲག་བརྒྱ་པ་དང་། བར་མ་ལ་དགའ་བ་
སྤྲོས་ཏེ་བཤད་པས་གོ་བའི་སེམས་ཅན་ལ་བརྩེ་བས་ཡུམ་གྱི་དོན་ཐམས་ཅད་བསྡུས་ནས་
འབྲིང་དུ་བསྟན་པ་སྟོང་ཕྲག་ཉི་ཤུ་ལྔ་པ་དང་། མགོ་སྨོས་པས་གོ་བ་བསྡུས་པ་ལ་དགའ་བ་ལ་
ཕན་པ་བསྐྱེད་པའི་ཕྱིར་འབྲིང་གིའང་དོན་ཐམས་ཅད་མདོར་བསྡུས་ནས་བསྟན་པ་བརྒྱད་
སྟོང་པ་ལ་དད་པའི་སེམས་ཅན་དབང་པོ་རྟུལ་འབྲིང་རྣོན་པོ་ལ་ཕན་འདོགས་པར་བཞེད་པའི་
ཐུགས་རྗེ་ཆེན་པོ་དང་ཐབས་ཕུན་སུམ་ཚོགས་པ་ཅན་ཉིད་ཀྱིས་རྒྱལ་བའི་ཡུམ་རྒྱས་པ་དེ་དང་
འབྲིང་དང་བསྡུས་པ་དེ་ལས་མངོན་པར་རྟོགས་པ་བརྒྱད་ཀྱི་རིམ་པ་ཤེས་རབ་ཀྱི་ཕ་རོལ་ཏུ་
ཕྱིན་པའི་དོན་མཐའ་དག་གསལ་བར་མཛད་ཟིན་པ་མ་ཡིན་ནམ་སྟེ་ཡིན་ན། བཅོམ་ལྡན་
འདས་འཕགས་པ་མ་རྒྱལ་བ་སྟེ་རྒྱལ་དཀའ་བའི་སྡིག་པའི་ཆོས་ལས་མ་ཕམ་པས་རྒྱལ་བ་
བྱམས་པས་སླར་ཡང་ཡུམ་དོན་དེ་བསྟན་པ་ལ་དོན་ནམ་དགོས་པ་ཅི་ཞིག་ཡོད་སྙམ་དུ་དོགས་
པའི་གནས་བསལ་བའི་ཕྱིར་ཏེ་ཆེད་དུ་བསྟན་བཅོས་འདིའི་བརྗོད་བྱའི་དོན་ལ་རྟོགས་ལྡན་
དག་དགོས་སོགས་ཡོད་པར་བསྟན་པ་འདི་ཡོད་མེད་བདག་ཉིད་ཀྱིས་མཉམ་པ་ལ་སོགས་
པས་ཤེས་པར་འགྱུར་གྱི་གཞན་དུ་ན་མ་ཡིན་ལ་དགོས་སོགས་ཡོད་ན་ཁོ་བོ་ཡང་འདི་ལ་གུས་
པས་འཇུག་གོ་སྙམ་དུ་དགོས་སོགས་ལ་ཤས་ཆེར་འཛིན་པའི་དོན་འགྱུར་ཐེ་ཚོམ་བསྐྱེད་པ་
ཉིད་ཀྱི་བསྟན་བཅོས་ལ་ཉན་སོགས་ལ་འཇུག་པའི་ཡན་ལག་ཏུ་བྱམས་པ་རང་གི་བསྟན་
བཅོས་རྒྱལ་བའི་ཡུམ་གྱི་མངོན་རྟོགས་ཀྱི་རིམ་པ་སྟོན་པའི་མན་ངག་གི་ཚིག་ལེའུར་བྱས་པའི་
-3
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྗོད་པར་བྱ་བ་ཡུམ་གསུམ་གྱི་དོན་དང་། དགོས་པ་འདི་ལ་བརྟེན་ནས་ཡུམ་དེ་དག་གི་དོན་
བདེ་བླག་ཏུ་རྟོགས་པ་དང་། དགོས་པའི་ཡང་དགོས་པ་རྟོགས་པ་ལྟར་བསྒྲུབས་པས་རབ་ཏུ་
དགའ་བ་ནས་མི་གནས་པའི་མྱང་འདས་ཀྱི་བར་ཐོབ་པ་དང་རྗོད་བྱེད་བསྟན་བཅོས་རྒྱུའམ་
ཤེས་བྱེད་དང་བརྗོད་བྱ་ཡུམ་དོན་རྟོགས་ཤིང་ཐོབ་པའི་དགོས་པ་གཉིས་རྒྱུ་འབྲས་སམ་ཤེས་
བྱེད་དང་ཤེས་བྱར་འབྲེལ་བ་བསྟན་བཅོས་དགོས་པ་སྒྲུབ་པའི་ཐབས་ཡིན་པར་ཡིད་ཆེས་
དངོས་སུ་མ་སྨོས་ཀྱང་ཁོང་ན་ཡོད་པ་རྣམས་གསུངས་ཏེའོ། །
གཉིས་པ་རྩ་བས་མདོར་བསྟན་པ་ལ་དགོས་བསྡུས་ཚིག་གསུམ་གྱི་དང་པོ་ནི།
སློབ་དཔོན་འདི་དང་ཆོས་མཆོག་གི་དགོས་འབྲེལ་ངག་ལས་དོན་འགྱུར་ཐེ་ཚོམ་གྱིས་བསྟན་
བཅོས་ལ་འཇུག་པའོ་ཞེས་བཞེད་ལ། དུལ་ལྷས་དགོས་པ་མེད་པས་བརྩམ་བྱ་མིན་བསྟན་
བཅོས་རྩོམ་པའི་སྐབས་འགོག་པའི་ལོག་རྟོག་བཟློག་པ་དང་། ཤེས་རབ་སྒྲོན་མར་རང་དོན་
འགྱུར་ཐེ་ཚོམ་ལས་བསྟན་བཅོས་ལ་འཇུག་ཅིང་གཞན་ཡང་དེའི་རྗེས་སུ་འབྲངས་ནས་དེ་
ལྟར་ངེས་པ་དང༌། རབ་ཏུ་བྱེད་པའི་ལུས་མཛེས་པའོ་ཞེས་ཟེར་ལ། འདི་དག་མི་རིགས་
པའང་མ་ཡིན་ཏེ། ངག་གཅིག་ཀྱང་དགོས་པ་དུ་མ་ཅན་ཡིན་པའི་ཕྱིར་རོ། །འདི་རྣམས་ནི་
དབང་རྣོན་གྱི་འཇུག་ཚུལ་ཏེ། དབང་རྟུལ་ཡིད་ཆེས་པའི་ངེས་པས་འཇུག་པ་ཡང་ཡོད་དོ། །
གཉིས་པ་བསྡུས་དོན་ལ་གསུམ་གྱི་དགོས་འབྲེལ་བཞི་ངོས་བཟུང་བ་ལ་
གཉིས་ལས་དགོས་འབྲེལ་ངག་གི་དགོས་འབྲེལ་ནི་བསྟན་བཅོས་ ཀྱི་དགོས་འབྲེལ་བཞི་
ནི་དགོས་འབྲེལ་ངག་གི་བརྗོད་བྱ། ངག་དེ་ལས་དེ་རྟོགས་པ་དགོས་པ། དེ་ལས་དགོས་པ་
དོན་གཉེར་གྱི་གདུལ་བྱ་གཞུང་ལ་འཇུག་པ་ཉིང་དགོས། དགོས་པ་གཉིས་ངག་གི་འབྲས་
བུར་འབྲེལ་བ་ནི་འབྲེལ་བའོ། །གཉིས་པ་བསྟན་བཅོས་ཀྱི་དགོས་འབྲེལ་ནི། རྒྱན་གྱི་བརྗོད་
བྱ་ནི་རྒྱས་འབྲིང་བསྡུས་གསུམ་གྱི་དོན་ཏོ། །དེ་རྒྱན་ལས་གདུལ་བྱ་རྣམས་ཀྱིས་བདེ་བླག་ཏུ་
-3
?



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
རྟོགས་པ་དགོས་པ། དེ་ལས་རྣམ་མཁྱེན་གྱི་ཡེ་ཤེས་ཐོས་བསམ་སྒོམ་གསུམ་ལས་མངོན་
དུ་བྱེད་པ་ཉིང་དགོས། བསྟན་བཅོས་དང་དགོས་པ་ཐབས་དང་ཐབས་བྱུང་དུ་འབྲེལ་བ་
འབྲེལ་བའོ། །གཉིས་པ་དེ་དག་གི་བསྟན་ཚུལ་ནི་དགོས་འབྲེལ་ངག་གི་དགོས་སོགས་དངོས་
སུ་བསྟན་ནམ་ཤུགས་ལ་བསྟན་ཞེ་ན། འདི་ལ་ལུགས་གཉིས་ལས་སྒྲས་ཟིན་མ་ཟིན་ལ་
དངོས་བསྟན་ཤུགས་བསྟན་དུ་བྱེད་ན། དགོས་པ་གཉིས་དང་བརྗོད་བྱ་དངོས་སུ་བསྟན་ཏེ།
རྣམ་པ་ཐམས་ཅད་མཁྱེན་པ་ཉིད་ལམ་ཞེས་པས་བརྗོད་བྱ། བདེ་བླག་ཏུ་ནི་རྟོགས་པ་ཞེས་
པས་དགོས་པ། བློ་དང་ལྡན་པས་མཐོང་འགྱུར་ཞེས་པས་ཉིང་དགོས་བསྟན་པས་སོ། །འབྲེལ་
བ་ཤུགས་བསྟན་ཏེ། སྒྲས་མ་ཟིན་པས་སོ། །ཚུལ་ཇི་ལྟར་ན་འདི་འདིའི་དགོས་པ་ཡིན་ནོ།།
ཞེས་བསྟན་པ་ན་འདི་འདིའི་སྒྲུབ་བྱེད་དོ་ཞེས་དོན་གྱིས་གོ་བས་དགོས་པ་རྗོད་བྱེད་ལས་
ལོགས་སུ་མ་སྨོས་ཏེ་འབྲེལ་བ་སྟོན་པར་བྱེད་པའི་སྒྲ་དངོས་སུ་ཡོད་པ་མ་ཡིན་མོད། འོན་ཏེ་
དེ་ཡིས་རྣམ་འབྱེད་ལས། །དོན་གྱིས་ཐོབ་པར་བྱ་བ་ཡིན། །ཞེས་སོ། །དོན་དུ་གཉེར་བྱའི་
གཙོ་བོར་བསྟན་པ་ལ་དངོས་བསྟན། ཕལ་པར་བསྟན་པ་ལ་ཤུགས་བསྟན་དུ་བྱེད་ན་དགོས་
པ་གཉིས་དངོས་སུ་བསྟན་པ་ཡིན་ཏེ། དོན་དུ་གཉེར་བྱའི་གཙོ་བོར་བསྟན་པའི་ཕྱིར། བརྗོད་
བྱ་ ནི་ གང་རྟོགས་ན་མདོ་ དོན་ རྟོགས་ ཞེས་ བརྗོད་ བྱ་ ངོས་ འཛིན་ གྱི་ ཐབས་སུ་ བསྟན་
པས་ཤུགས་བསྟན་ནོ། །འབྲེལ་བ་ནི་དེ་གསུམ་གྱི་ཞར་ལ་གོ་བའོ། །
གསུམ་པ་དགོས་འབྲེལ་གྱི་གྲངས་ངེས་ནི། སྤྱིར་དགོས་འབྲེལ་ལ་གསུམ་
དང་ལྔ་ལ་སོགས་པར་བསྟན་ཀྱང་སློབ་དཔོན་འདིས་བཞིར་བསྟན་ཏེ། འདི་ལྟར་བརྗོད་བྱ་
དང་འབྲེལ་བ་མ་བསྟན་ན་རྒྱན་ཆོས་ཅན། འདི་ལ་རྟོགས་ལྡན་ཉན་སོགས་ལ་འཇུག་བྱ་མ་
ཡིན་ཏེ། དགོས་པ་དང་སྒྲུབ་པར་བྱ་བྱེད་དུ་འབྲེལ་བ་དང་བརྗོད་བྱ་མ་བསྟན་པའི་ཕྱིར།
བསྙོན་ ཚིག་ བཞིན་ སྙམ་ པའི་ དགོས་ པ་ཟློག་ པའི་ དོན་ དུ་ བརྗོད་ བྱ་དང་ འབྲེལ་བརྗོད་
- 3
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགོས་ལ། དེ་གཉིས་ཡོད་པར་རྟོགས་ཀྱང་རྒྱན་ཆོས་ཅན། ཡུམ་ལ་དང་བ་ངག་མཉན་པ་
ཙམ་དུའང་གུས་པ་མི་སྐྱེ་སྟེ། འདི་ལས་ཡུམ་དོན་བདེ་བླག་ཏུ་རྟོགས་པའི་དགོས་པ་མེད་པའི་
ཕྱིར་སྙམ་པའི་ལོག་རྟོག་བཟློག་ནས་འཇུག་པའི་དོན་དུ་དགོས་པ་བརྗོད་དགོས། ཉིང་
དགོས་ནི་ངེས་པར་བསྟན་དགོས་ཏེ། བསྟན་བཅོས་ལ་འཇུག་པའི་ཡན་ལག་གི་གཙོ་བོ་ཡིན་
པའི་ཕྱིར་ཏེ། དེ་མེད་པར་དགོས་པ་མཐོང་བ་ཙམ་ལས་བསྟན་བཅོས་ལ་འཇུག་མི་སྲིད་པའི་
ཕྱིར་རོ། །
གསུམ་པ་ཚིག་དོན་ནི། རྣམ་པ་ཐམས་ཅད་མཁྱེན་པ་ཉིད་ནི་སྒྲིབ་གཉིས་
གནས་ངན་ལེན་དང་བཅས་པ་སྤངས་ཤིང་ཇི་ལྟ་ཇི་སྙེད་ཀྱི་རྣམ་པ་ཐམས་ཅད་མཁྱེན་པ་
སྟོབས་སོགས་ཡོན་ཏན་དཔག་མེད་དང་ལྡན་པའི་སངས་རྒྱས་ཏེ་རིན་པོ་ཆེའི་སྣོད་ཕྱེ་བ་ན་
མདོག་དབྱིབས་ལ་སོགས་པའི་ཡོན་ཏན་ཕུན་སུམ་ཚོགས་པ་བཞིན་ཏེ། མདོ་རྒྱན་དུ། སྒྲིབ་
པ་ཀུན་གྱི་དྲི་མེད་པ། །རྣམ་པ་ཐམས་ཅད་མཁྱེན་ཉིད་ཐོབ། །རིན་ཆེན་སྣོད་ནི་ཕྱེ་བ་ལྟར།།
སངས་རྒྱས་ཉིད་ནི་ཡང་དག་བསྟན། །ཞེས་པ་ལྟར་རོ། །འདིས་བགྲོད་པར་བྱེད་པས་ལམ།
སྙིང་བརྩེ་བས་མ་འདྲིས་མ་བཅོལ་བར་ཆོས་ཀུན་ཏུ་སྟོན་པར་བྱེད་པས་སྟོན་པ་བཅོམ་ལྡན་
འདས་ཀྱི་ཡུམ་གྱི་མདོ་འདི་ལས་བཤད་པ་གང་ཡིན་པའི་དོན་བྱང་སེམས་མ་ཡིན་པ་གཞན་
གྱིས་མྱོང་བ་མ་ཡིན་པ་སྟེ་མ་རྟོགས་པ་ཟབ་རྒྱས་རྟོགས་པས་བློ་དང་ལྡན་པའི་བྱང་སེམས་
ཀྱིས་རྟོགས་པ་སྟེ། ཐོབ་པ་མངོན་སུམ་དུ་བྱེད་པ་དེ་བསྟན་བཅོས་འདི་ལས་གསལ་བར་ཤེས་
པར་འགྱུར་རོ། །ཞེས་དགོངས་ནས་ཡུམ་གྱི་མདོ་སྡེའི་བསྟན་བཅོས་འདི་ལས་ངེས་པར་
བཟུང་སྟེ། དྲན་པ་ལ་བཞག་ནས་ཡུམ་དོན་ཐོབ་པའི་ཐབས་ཆོས་ཡུམ་གྱི་མདོ་ལས་གསུངས་
པའི་ཀུན་ཏུ་སྤྱོད་པའི་གནས་དབུས་མཐར། ཡི་གེ་འབྲི་མཆོད་སྦྱིན་པ་དང་། །ཉན་དང་ཀློག་
དང་ལེན་པ་དང་། །འཆད་དང་ཁ་ཏོན་བྱེད་པ་དང་། །དེ་སེམས་པ་དང་བསྒོམ་པ་སྟེ། །སྤྱོད་
བ་
- 3
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
པ་འདི་བཅུའི་བདག་ཉིད་འདི། །བསོད་ནམས་ཕུང་པོ་དཔག་ཏུ་མེད། །ཅེས་པ་ལྟར་བཅུའི་
བདག་ཉིད་ནི་བདེ་བླག་ཏུ་རྟོགས་པ་སྟེ་རྗེས་སུ་བསྒྲུབ་པར་བགྱིས་ཏེ། དེ་ལྟར་ན་བཤད་པ་
གང་ཞེས་དང་ཕྱིར་ཞེས་དང་། བདེ་བླག་ཏུ་རྟོགས་པ་ཞེས་བྱ་བས་རྩོམ་པའི་གཙོ་བོའི་དགོས་
པ་དང༌། གཙོ་བོ་མིན་པའི་དགོས་པ་བསྟན། ཞེས་ཤཉིས་དང༌། ཡང་ན་ཤེར་ཕྱིན་གྱི་མདོའི་
བརྗོད་བྱའི་དོན་མངོན་རྟོགས་བརྒྱད་སེམས་བསྐྱེད་དང་ལྡན་པའི་ཕར་ཕྱིན་བཅུའི་རང་བཞིན་
གྱི་ཆོས་སྤྱོད་བཅུའི་བདག་ཉིད་ཅན་དྲན་པ་ལ་བཞག་པ་སྟེ་ཐོས་བསམ་གྱི་ཤེས་རབ་ཀྱིས་
ཡང་དག་པར་དྲན་ནས། རྒྱས་འབྲིང་བསྡུས་པ་ལ་དགའ་བའི་སེམས་ཅན་གྱི་བསམ་པ་ཇི་
བཞིན་དུ་ཡུམ་སྟོན་པར་མཛད་པའི་ཐུབ་པས་རྒྱས་འབྲིང་བསྡུས་པ་འདི་ལས་བཤད་པ་གང་
ཡིན་པའི་བྱང་ཆུབ་ཏུ་བདེ་བར་འགྲོ་བའི་རྣམ་པ་ཐམས་ཅད་མཁྱེན་པ་ཉིད་གསུམ་གྱི་ལམ་
བྱང་སེམས་ལས་གཞན་གྱིས་མྱོང་བ་སྟེ་རྟོགས་པ་མ་ཡིན་པ་དེ་བློ་དང་ལྡན་པ་བྱང་སེམས་
ཀྱིས་རྟོགས་པ་སྟེ་མངོན་དུ་བྱེད་པས་སངས་རྒྱས་ཐོབ་པའི་ཕྱིར་ཏེ། བསྟན་བཅོས་འདི་ལས་
ཚེ་ཐུང་ཞིང་བློ་དང་ཤེས་རབ་ཆུང་བའི་གདུལ་བྱ་རྣམས་ཀྱིས་མངོན་རྟོགས་བརྒྱད་བདེ་བླག་
ཏུ་རྟོགས་པར་འགྱུར་རོ། །ཞེས་བྱ་བ་འདི་བསྟན་བཅོས་འདིའི་རྩོམ་པའི་དགོས་པ་སྟེ་སྔ་མ་
བརྗོད་བྱ་དང་ཕྱི་མ་རྗོད་བྱེད་ཀྱི་དགོས་པའོ་ཞེས་ཀུ་ལནས་སོ། །འབྲེལ་བ་ནི་དོན་གྱི་ཤེས་
པས་དངོས་སུ་མ་བསྟན་ཏེ། བསྟན་བཅོས་དང་ནི་དགོས་པའི་དོན། །འབྲེལ་བའི་གཞི་ནི་
གཉིས་ལ་གནས། །དེ་བསྟན་འདུས་པ་དེ་ཡི་ཕྱིར། །དགོས་ལས་ལོགས་ཤིག་མ་བསྟན་ཏོ།།
ཞེས་བྱ་བ་ལྟར་ཡིན་ནོ། །
གསུམ་པ་འབྲེལ་བ་བཤད་པ་ལ་བཞི་ལས་དང་པོ་བརྗོད་བྱ་ནི། སྐབས་དང་
པོའི་བརྗོད་བྱ་རྣམ་པ་ཐམས་ཅད་མཁྱེན་པ་ཉིད་ནི་སངས་རྒྱས་རྣམས་ཉིད་བྱུང་བ་དང་འབྱུང་
བར་འགྱུར་བ་གཤེགས་ཤིང་རྗེས་སུ་གཤེགས་པའི་ལམ་ཤེར་ཕྱིན་ཏེ། མངོན་པར་རྟོགས་པ་
-3
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་བདུན་པོ་ཐམས་ཅད་མཁྱེན་དེས་ཉེ་བར་མཚོན་ནས་བསྟན་པས་མངོན་རྟོགས་བརྒྱད་
སངས་རྒྱས་ཀྱི་ལམ་གྱི་ལྷུར་ལེན་པ་སྟེ་གཙོ་བོར་བསྟན་པ་ཡིན་ནོ། །དེ་ལྟར་ན་འདིར་མངོན་
རྟོགས་བརྒྱད་དེ། བདུད་བཅོམ་འཇིགས་མེད་སྐལ་བ་བཟང་པོ་དང༌། །སྲིད་པར་འགྲོ་ལས་
འདས་དང་ཤེས་རབ་དང༌། །འཁྲུལ་དང་བྲལ་ཞིང་ཡོན་ཏན་དཔག་མེད་སྣོད། །ཡོན་ཏན་
འདི་དག་རབ་རྒྱས་བཅོམ་ལྡན་འདས། །ཤེས་པའི་ཚུལ་གྱིས་བཅོམ་ལྡན་འདིས་རྫུ་འཕྲུལ་
གྱིས་ནམ་མཁར་འགྲོ་བ་སོགས་བསྟན་པས་ཕ་རོལ་ཟིལ་གྱིས་གནོན་ཞིང་སྤྱོད་པས་དད་པར་
མཛད། ཐུགས་ ཀུན་བརྗོད་པའི་ཆོ་འཕྲུལ་གྱིས་གདུལ་ བྱའི་བསམ་པ་དང་བག་ལ་ཉལ་
མཁྱེན་ནས་སྨིན་པར་མཛད། གསུང་རྗེས་སུ་བསྟན་པའི་ཆོ་འཕྲུལ་གྱིས་ཐེག་གསུམ་གྱིས་
གདུལ་བའི་སེམས་ཅན་ལ་རྗེས་སུ་མཐུན་པའི་ཆོས་བསྟན་པས་གྲོལ་བར་མཛད་པའི་ཆོ་
འཕྲུལ་རྣམ་པ་གསུམ་གྱིས་འགྲོ་བ་མཐའ་དག་ལ་གདམས་ངག་རྗེས་སུ་སྟོན་པར་མཛད་པ་
དེ་ཉིད་ཀྱིས་བདུད་བཞི་ལས་རྒྱལ་བའི་སངས་རྒྱས་ཀྱིས་ཡུམ་རྣམ་པ་གསུམ་ཆར་ལས་
བརྗོད་པར་བྱ་བ་ཉིད་དུ་བསྟན་པ་གང་ཡིན་པ་དེ་འདིར་བརྗོད་བྱའི་གཙོ་བོ་ཡིན་ལ། ཡུམ་གྱི་
གཞུང་ནི་བསྟན་བཅོས་འདིའི་སྒྲའི་བརྗོད་བྱའོ། །
གཉིས་པ་འབྲེལ་བ་ནི་རྗོད་པར་བྱེད་པ་རྒྱན་དང༌། བརྗོད་པར་བྱ་བ་རྣམ་
མཁྱེན་མངོན་རྟོགས་བརྒྱད་དག་རྗེས་སུ་མཐུན་པའི་ཐབས་དང་ཐབས་ཀྱིས་བསྒྲུབ་པར་བྱ་
བ་འབྲས་བུའི་ཚུལ་གྱིས་འབྲེལ་བར་བསྟན་པར་མཛད་པའོ། །དེ་ལྟ་བུའི་བསྒྲུབ་བྱའི་འབྲས་
བུ་སེང་གེ་འཕྲོག་བྱེད་ལ་སོགས་པ་ཕྱི་རོལ་པ་དང་། དེ་ལས་གཅིག་ཤོས་ཁམས་གསུམ་ལ་
འདོད་ཆགས་དང་བྲལ་བ་ཉན་ཐོས་དང་ལ་སོགས་པས་རང་རྒྱལ་སློབ་པ་དང་དགྲ་བཅོམ་
འཇིག་རྟེན་གྱི་སྤྱི་བོར་གྱུར་པ་ཆོས་ཐམས་ཅད་བདག་མེད་པ་ལ་བསྒོམས་པར་མ་བྱས་པ་
རྣམས་ཀྱིས་ཐོས་པ་ལས་བྱུང་བ་དང་ལ་སོགས་པས་བསམ་པ་ལས་བྱུང་བ་དང་བསྒོམ་པ་
-3 {j –



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ལས་བྱུང་བའི་ཤེས་པའི་ལྕེ་དབང་གིས་རིམ་གྱིས་མི་མྱོངས་པའི་ཡང་དག་པའི་བདུད་རྩི་ཡུམ་
དེ་ནི་འདིར་བརྗོད་པར་བྱ་བ་ཡིན་ཏེ། ཇི་སྐད་དུ། ཁྱབ་དང་དབང་ལ་སོགས་མ་མྱོང་།།
དཔག་ཏུ་མེད་པར་གནས་པའི་རྒྱུ། །ལོ་ཀའི་སྤྱི་བོར་གྱུར་པས་ཀྱང་། །མྱོང་བར་གྱུར་པ་མ་
ཡིན་པས། །ཡང་དག་བདུད་རྩི་དག་པ་འདི། །ཞེས་པ་ལྟར་རོ། །
གསུམ་པ་ཉིང་དགོས་ནི་བྱང་ཆུབ་སེམས་དཔའ་རིགས་ལ་གནས་པ་རང་དང་
གཞན་གྱི་མངོན་མཐོ་ངེས་ལེགས་ཀྱི་དོན་ཕུན་སུམ་ཚོགས་པ་བསྒྲུབ་པ་གཞན་ཅི་ལ་ཡང་མ་
རག་པ་སྟེ་རག་མ་ལས་པར་ཆས་པ་སྟེ་བྱང་ཆུབ་ལས་ཕྱིར་མི་ལྡོག་པའི་གོ་ཆ་བརྟན་པར་བྱས་
པ་དག་ཁོ་ནས་སྔོན་ཤེར་ཕྱིན་ཐོས་པ་ལས་བྱུང་བ་ཤེས་པས་ཡུམ་གྱི་མིང་དོན་སེམས་ལ་ངེས་
པར་བཟུང་སྟེ་ཉམས་སུ་མྱོང་བ་སེམས་ལ་ཤིན་ཏུ་གསལ་བར་བྱས་པ་ཡང་ཡང་དུ་གོམས་
པས་བཞག་པའི་སེམས་དེའི་རྣམ་པར་སྐྱེས་པའི་བག་ཆགས་ལས་བྱུང་བའི་ཐོས་པའི་དོན་མ་
བརྗེད་པའི་དྲན་པའི་ཤེས་པ་ལ་ཤེར་ཕྱིན་གྱི་མདོའི་དོན་མ་ལུས་པའི་གཙོ་བོ་མངོན་པར་
རྟོགས་པ་བརྒྱད་ཀྱི་བདག་ཉིད་འཇུག་པའི་སྤྱོད་པ་བྱང་ཆུབ་ཀྱི་སེམས་དང་དེ་དང་ལྡན་པའི་
སྦྱིན་པ་ལ་སོགས་པ་ཕར་ཕྱིན་བཅུ་སྒྲུབ་པའི་སྤྱོད་པ་རྣམས་ཚེ་རབས་གཞན་དུ་ཡང་རྗེས་སུ་
འབྲང་ཞིང་མི་བརྗེད་པར་དྲན་པ་ལེགས་པར་བཞག་ནས་བསམ་བྱུང་གིས་ངེས་པར་བྱས་ཏེ་
བསྒོམས་བྱུང་གིས་བསྒོམས་པས་རང་གི་མཚན་ཉིད་འཛིན་པའི་ཆོས་གཟུགས་སོགས་ཐམས་
ཅད་ཀྱི་དབྱིངས་བདག་གཞན་ཐམས་ཅད་ལ་ཀུན་ཏུ་འགྲོ་བར་རྟོགས་པའི་མཚན་ཉིད་ཅན་ས་
དང་པོ་རབ་ཏུ་དགའ་བ་དང་། ལ་སོགས་པས་དྲི་མ་མེད་པ་ལ་སོགས་པ་རྟོགས་པ་སྟེ་མངོན་
སུམ་དུ་བྱེད་པའི་རིམ་པས་རྣམ་པ་ཐམས་ཅད་མཁྱེན་པའི་སངས་རྒྱས་མངོན་སུམ་དུ་བྱེད་
པར་འགྱུར་ཞེས་བྱ་བ་ནི་དགོས་པའི་དགོས་པའོ། །
བཞི་པ་དགོས་པ་ནི། ཉིང་དགོས་དེ་ལྟ་བུ་ཐོབ་པའི་ཆེད་དུ་རྟོགས་ཤིང་ཐོབ་
-3
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་མངོན་པར་འདོད་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་མདོའི་དོན་འཇུག་པའི་སྤྱོད་
པ་སྨོན་པ་བྱང་ཆུབ་ཀྱི་སེམས་དང་སྒྲུབ་པའི་སྤྱོད་པ་ཕྱིན་བཅུ་དང་། ལ་སོགས་པས་སྒྲུབ་པའི་
སྤྱོད་པ་ཆོས་སྐུ་ཕྲིན་ལས་དང་བཅས་པའི་མཚན་ཉིད་ཅན་དེ་མན་ངག་བཟུང་བདེ་བ་འདི་
ལས་གདུལ་བྱ་རྣམས་ཀྱིས་བདེ་བླག་ཏུ་སྟེ་གོ་སླ་བར་རྟོགས་པར་འགྱུར་བ་ནི་བསྟན་བཅོས་
རྩོམ་པའི་དགོས་པ་ཡིན་ནོ། །
གསུམ་པ་བརྩམ་བྱ་བསྟན་བཅོས་ཀྱི་རང་བཞིན་ལ་སྤྱི་གཞུང་གཉིས་ཀྱི་དང་
པོ་ནི། འོན་ཏེ་འདིས་མདོའི་དོན་མ་ལུས་པ་བསྡུས་སམ་མ་བསྡུས་ཤེ་ན། མ་བསྡུས་ཏེ། གླེང་
གཞིས་ནི་ཡུམ་འདི་ཇི་ལྟར་བྱུང་བའི་ཚུལ་ལ་སོགས་པ་དང་། རྟག་ཏུ་ངུ་དང་ཆོས་འཕགས་ཀྱི་
ལེའུས་ནི་ཆོས་ཚོལ་ཚུལ་དང་བཤེས་གཉེན་བསྟེན་ཚུལ་སྟོན་ལ། ཡོངས་སུ་གཏད་པས་ནི་
གཞུང་ཉེ་བར་བསྡུས་པའམ་བཀའ་བསྡུ་བར་བསྐོས་པས་ཏེ་དེ་དག་གོ་སླ་བའི་ཕྱིར་མ་
བསྡུས། བར་བར་དུ་གང་ཟག་ལུང་བསྟན་པ་དང༌། སྔོན་རབས་ལ་སོགས་པ་འགའ་ཞིག་མ་
བསྡུས་སོ། །འོན་ཀྱང་མདོའི་དོན་མ་ལུས་པ་གཞུང་འདིའི་སྐབས་ཀྱི་དོན་དུ་བསྡུར་མི་བཏུབ་
པ་ཡིན་གྱི་རྟོགས་དཀའ་བ་ཙམ་ཞིག་བསྡུས་ཞེས་ཆོས་བཤེས་ཀྱིས་དང༌། ཐུབ་དགོངས་སུ་
ཡང་མདོའི་དོན་མཐའ་དག་ཚིག་ལེའུར་བྱས་པས་བསྡུས་པ་མེད་ཅེས་པ་ལྟར་རོ། །ཆོས་
བཤེས་ཀྱིས་བྱམས་ཞུས་མ་བསྡུས་ཞེས་པ་མི་འཐད་དེ། འཕགས་པས་ཕྲིན་ལས་དང་སྦྱར་
བའི་ཕྱིར། འོ་ན་འདི་ན་ཡོད་པའི་མངོན་རྟོགས་ཀྱི་རིམ་པ་མདོར་མ་ཚང་བ་ཅི་ཞེ་ན། མདོ་
རྒྱས་པ་ནི་འབྲི་དཀའ་བ་དང༌། ལྔ་བརྒྱ་ཐ་མའི་འགྲོ་བ་བློ་སྟོབས་ཆུང་བས་མདོའི་ཡི་གེ་དང་
ཚིག་ཉམས་པར་ཤེས་པ་བྱའོ། །འོ་ན་འཕགས་པས་འདི་སྐད་ཅེས་བྱ་བ་ལ་སོགས་པ་སྐབས་
འབྱེད་པ་ནས་བརྩམས་ཏེ་ཡོངས་སུ་རྫོགས་པའི་བར་གྱི་དངོས་རྣམས་གཅིག་ཏུ་བསྡུས་ན་
རྣམ་མཁྱེན་ཉིད་ལ་སོགས་པ་ཆོས་སྐུ་མཛད་པ་དང་བཅས་པའི་མཐར་ཐུག་པ་དངོས་བརྒྱད་
-3
8 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
དུ་འགྱུར་རོ་ཞེས་པ་དང་འགལ་ལོ་ཞེ་ན། བརྗོད་བྱའི་དངོས་བརྒྱད་དུ་འདུས་པ་ལ་དགོངས་
ཏེ་གླེང་གཞིར་སངས་རྒྱས་མང་པོས་སྐྱེས་བསྐུར་བ་དང༌། བྱང་སེམས་མང་པོ་འཁོར་དུ་
འདུས་པ་ལ་སོགས་པ་ནི་ཡུམ་བཤད་པ་རྫོགས་ཀྱི་བར་དུ་ལོ་ཀའི་ཁམས་ཐམས་ཅད་བྱིན་
གྱིས་བརླབ་པ་དང་། དེ་ན་ཡོད་པའི་སེམས་ཅན་ལ་དམིགས་ཏེ་སེམས་བསྐྱེད་པར་ཤེས་པར་
བྱ་བ་དང་སངས་རྒྱས་མང་པོར་ཤེས་པ་དང༌། མངོན་ཤེས་དང་ལྡན་པའི་རྒྱལ་སྲས་ཞིང་
གཞན་གྱི་སངས་རྒྱས་ལ་སེམས་ཅན་ཚོགས་རྫོགས་ཤིང་རྣམ་དག་སྦྱོང་བའི་དོན་ཡིན་པར་
འཕགས་པས་བཞེད་པས་སོ། །དེ་དག་གི་ཚུལ་ཇི་ལྟར་སྙམ་ན་འདི་ལ་གཉིས་ཀྱི་གླེང་བསླང་
བ་ནི། དབྱིག་གཉེན་ཕྱག་རྡོར་གྱིས་བྱམས་སོགས་རྣམས་ལ་འདི་སྐད་བདག་གིས་ཐོས་ཞེས་
བརྗོད་པར་བཞེད་དོ། །སློབ་དཔོན་འདིས་སྟོན་པ་ཞི་བར་གཤེགས་ནས་ལྷ་མ་ཡིན་གྱི་ཕུག་
ཏུ་བསྟན་པ་སྒྲོ་སྐུར་མེད་ཅིང་ཡུན་རིང་དུ་གནས་པར་བྱ་བའི་ཕྱིར་དགྲ་བཅོམ་པ་བཞི་བརྒྱ་
དགུ་བཅུ་གོ་དགུའི་བླ་གོས་སྟན་དུ་བྱས་པ་ལ་ཀུན་དགའ་བོ་བཞུགས་ཏེ། འོད་སྲུང་ཆེན་པོས་
ཆོས་ཀྱི་འཁོར་ལོ་བསྐོར་བའི་མདོ། །བཅོམ་ལྡན་འདས་ཀྱིས་གང་དུ་གསུངས། །ཤེས་རབ་
ཆེན་པོ་ཁྱོད་ཀྱིས་སྨོས། །བདེ་གཤེགས་སྲས་པོ་ཁྱོད་སྨོས་ཤིག །ཅེས་གསོལ་བ་བཏབ་པའི་
རྗེས་སུ་སྟོན་པའི་ཡོན་ཏན་དྲན་པས་བཞིན་མཆི་མ་ཅན་དུ་བྱས་ཏེ་ཐམས་ཅད་དུ་ཁྱབ་པའི་སྒྲ་
དབྱངས་ཀྱིས་འདི་སྐད་བདག་གིས་ཐོས་པ་ཞེས་གསུངས་སོ། །དེ་ལ་འདི་སྐད་ཅེས་པས་མདོ་
དེ་ནི་འདི་ལྟར་ཡིན་ནོ། །ཞེས་ཕྱིན་ཅི་མ་ལོག་པར་བསྟན། བདག་གིས་ཞེས་བྱ་བ་ནི་བཅོམ་
ལྡན་འདས་ལས་དངོས་སུ་ཐོས་པར་བསྟན་ཏོ། །མི་འཐད་དེ། ཡུལ་གཞན་དུ་གསུངས་པ་
དང་དངོས་སུ་ལྷ་ཡུལ་དུ་གསུངས་པ་དང་གཞན་ལས་ཐོས་པའང་ཡོད་པས་སོ། །ཞེ་ན། སྐྱོན་
མེད་དེ། དེ་ བཞིན་ གཤེགས་ པའི་ བྱིན་རླབས་ ཀྱིས་ གཞན་ གྱིས་ བསྟན་པའང་དེ་བཞིན་
གཤེགས་ པས་ བསྟན་ པ་ ཡིན་ པ་ལྟར། དེའི་ མཐུས་ གཞན་ ལ་ བསྟན་ པའང་ དེ་ བཞིན་
-3
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཤེགས་པ་ལས་ཐོས་པ་ཡིན་ནོ། །ཐོས་པ་ནི་རྣ་བའི་རྣམ་ཤེས་ཀྱིས་ཐོས་ཀྱི་དོན་རྟོགས་པ་
མེད་ཅེས་པའོ། །འོ་ན་བཀའ་ལ་བཀའ་མིན་བསྲེས་པའི་སྐྱོན་ཡོད་དེ། འདི་སྐད་གསོལ་བ་ལ་
སོགས་པ་དེ་བཞིན་གཤེགས་པས་མ་གསུངས་པ་རྣམས་བཅུག་པའི་ཕྱིར། ཞེ་ན་སྐྱོན་མེད་དེ།
རྗེས་སུ་གནང་བའི་བཀའ་ཡིན་པའི་ཕྱིར་ཏེ། ཆོས་ཡང་དག་པར་སྡུད་པའི་མདོ་ལས། དགེ་
སློང་དག་འདི་སྐད་བདག་གིས་ཐོས་པ་ཞེས་གྱིས་ལ། དམ་པའི་ཆོས་བསྡུ་བར་བྱའོ་ཞེས་དང་།
འབྲེལ་བ་དང་གོ་རིམ་བསྟན་པར་བྱའོ་ཞེས་གསུངས་སོ། ། །
གཉིས་པ་གླེང་གཞི་དངོས་ལ། མདོ་ཐུན་མོང་གི་དང༌། ཁྱད་པར་ཡུམ་གྱི་གླེང་
གཞིའོ། །དང་པོ་ནི། གང་གི་ཚེ། གང་ལས་གང་དུ། སུ་དང་ལྷན་ཅིག་མདོ་འདི་ཐོས་དྲིས་པ་
ན་རང་ཉིད་ཚད་མའི་སྐྱེས་བུར་བསྟན་པའི་ཕྱིར། དུས། སྟོན་པ། ཡུལ། འཁོར་ཕུན་སུམ་
ཚོགས་ པ་ གསུངས་ ཏེ། ཕྱོགས་ གླང་ གིས། སྟོན་ པ་ དབང་ པོ་ འཁོར་དང་ནི། །ཡུལ་དང་
དུས་ཀྱང་ངེས་བསྟན་པ། །དད་ལྡན་འཇུག་པའི་ཡན་ལག་ཏུ། །སྡུད་པོ་རང་ཉིད་ཚད་མར་ནི།།
རང་སྒྲུབ་ཕྱིར་ཡིན་འཇིག་རྟེན་ན། །ཡུལ་དང་དུས་སོགས་ཀྱིས་མཚོན་ཞིང་། །དཔང་པོར་
བཅས་ ཚིག་སྨྲ་བ་ཡི། །སྨྲ་པོ་ཚད་ མར་ རབ་ཏུ་རྟོགས། །ཞེས་སོ། །དེས་ན་དུས་ སྟོན་པ།
གནས་འཁོར་བཞིའི་དང་པོ་ནི་དུས་གཅིག་ན་ཞེས་ པ་ སྟེ། ཚིག་སྔ་མ་དང་སྦྱར་ན་དུས་
གཅིག་གི་ཚེ་ན། མདོ་འདི་ཐོས་ཞེས་ཆོས་ལ་སྦྱར་བས་ཡུམ་འདི་རྙེད་དཀའ་བར་བསྟན་ཏོ།།
དུས་གཅིག་གི་ཚེ་ན་བདག་གིས་འདི་ཐོས་ཀྱིས་གཞན་དུ་གཞན་ཐོས་ཞེས་ཟུར་གྱིས་སྨོས་
པས་སྡུད་པ་པོ་ཐོས་པ་མང་བར་བསྟན་ཏོ། །ཡང་འདི་དུས་སྐད་ཅིག་གཅིག་ལ་ཐོས་ཤིང་
བརྗོད་པ་མེད་དོ། །ཞེས་བདག་ཉིད་ཚད་མའི་སྐྱེས་བུར་བསྟན་ཏོ། །ཚིག་ཕྱི་མ་དང་སྦྱར་ན་
དུས་གཅིག་གི་ཚེ་ན་བྱ་རྒོད་ཕུང་པོའི་རི་ལ་བཞུགས་ཞེས་པས་དུས་གཞན་ན་གཞན་དུ་
གཤེགས་པར་བསྟན་ཏོ། །གཉིས་པ་བཅོམ་ལྡན་འདས་སོ། །གསུམ་པ་ཁྱིམ་པ་དང་རབ་ཏུ་
- ༔ （) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
བྱུང་བའི་ཕྱོགས་གཉིས་བསྡུ་བ་དང༌། སྐུ་གཉིས་ཀྱིས་ཕན་གདགས་པའི་ཕྱིར་དུ་རྒྱལ་པོའི་
ཁབ་བྱ་རྒོད་ཕུང་པོའི་རི་ལ་ཞེས་གནས་གཉིས་སྨོས་སོ། །མ་ག་དྷའི་གྲོང་ཁྱེར་མང་པོས་
བཀུར་བའི་རྒྱལ་པོའི་ཕོ་བྲང་ནི་རྒྱལ་པོའི་ཁབ་བོ། །བྱང་ཆུབ་སེམས་དཔའ་ལ་སོགས་པའི་
ཚོགས་ཆེན་པོའི་ཁུར་ཡུལ་གཞན་གྱིས་འདེགས་པར་མི་ནུས་པ་ཉིད་ཀྱིས་མངོན་པར་བྱང་
ཆུབ་པའི་གནས་དང་འདྲ་བར་འདོད་བྱ་རིན་པོ་ཆེ་སྣ་ཚོགས་ཀྱི་ཕུང་པོར་ཡོད་པས་བྱ་རྒོད་
ཕུང་པོ། ལྷ་སོགས་བསམ་འདོད་པ་རྣམས་ཚེས་བརྒྱད་ལ་སོགས་པའི་དུས་ཚིགས་སུ་འདུ་
བ་རྒྱ་ཆེར་བྱེད་པས་རི་ལ་ཆོ་འཕྲུལ་གསུམ་གྱིས་དོན་མཛད་ཅིང་སྐུས་སྤྱོད་ལམ། གསུང་གིས་
ཆོས་འཆད་པ། སེམས་ཅན་ལ་དམིགས་པའི་ཐུགས་ཀྱིས་སྙོམས་པར་འཇུག་པ་དང་། ཆོས་
ལ་དམིགས་པའི་ཐུགས་ཀྱིས་ནང་དུ་ཡང་དག་པར་འཇོག་པ་སྟེ་བཞིས་བཞུགས་སོ། །
བཞི་པ་ལ་ཐེག་དམན་དང་ཐེག་ཆེན་གྱི་འཁོར་གཉིས་ལས། དང་པོ་ལ་དགེ་
སློང་ཕ་ནི་ངོ་བོ་གསོལ་བཞིའམ། ཚུར་ཤོག་སོགས་ཀྱིས་བསྙེན་པར་རྫོགས་པ་ཉོན་མོངས་པ་
བཅོམ་པའི་དགེ་སློང་སྐྱབས་གནས་དང་དབྱེ་བར་མི་ནུས་པའི་དགེ་འདུན། ཆེན་པོ་ནི་གྲངས་
དང་ཡོན་ཏན་ཆེ་བའོ། །གྲངས་ཆེ་བ་ནི་སྟོང་ཉིས་བརྒྱ་ལྔ་བཅུ་ལ་སོགས་པའོ། །ཡོན་ཏན་ཆེ་
བ་ནི་ཐམས་ཅད་ཀྱང་མཆོད་པ་དང་ཡོན་ཏན་དང་ཚོགས་འདུ་བ་ལ་སོགས་པར་འོས་པར་
དགྲ་བཅོམ་པ། འཁོར་བར་ཟག་པར་བྱེད་པའི་འདོད་པ་དང་སྲིད་པ་དང་མ་རིག་པའི་ཟག་པ་
ཟད་པ། ཉོན་མོངས་པ་དང་ལས་དང་སྐྱེ་བའི་ཉོན་མོངས་པ་དང་བྲལ་བས་ཉོན་མོངས་པ་
མེད་པ། འཆི་བ་དང་བྲལ་ཞིང་རང་དབང་ཐོབ་པས་དབང་དུ་གྱུར་པ། སྲེད་པའི་ཕྱོགས་ཀྱི་
ཉོན་མོངས་པ་སྤངས་པའི་ཕྱིར་ཏིང་ངེ་འཛིན་ལ་སྙོམས་པར་འཇུག་པས་སེམས་ཤིན་ཏུ་རྣམ་
པར་གྲོལ་བ། དགྲ་བཅོམ་གྱི་ལམ་གྱི་ཡེ་ཤེས་ཐོབ་པ་ཤེས་རབ་ཤིན་ཏུ་རྣམ་པར་གྲོལ་བ།
དུ་ཁ་དང་འཇིགས་པ་དང་འཇིག་རྟེན་གྱི་ཆོས་དང་མི་ཤེས་པའི་དོགས་པའི་འཇིགས་པ་
- ཤུ 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པས་ཅང་ཤེས་པ། རིག་པ་གསུམ་ལ་སོགས་པ་ཐོབ་པས་གླང་པོ་ཆེན་པོ། ངེས་པར་བྱ་
དགོས་པ་དུ་ཁ་ལས་ཐར་བ་ལ་སོགས་པ་བྱས་པས་བྱ་བ་བྱས་པ། འདི་བོར་བྱ་སྦྱང་གཞི་
ཡོན་ཏན་སོགས་བྱས་པས་བྱེད་པ་བྱས་པ། ཕུང་པོ་དང་ཉོན་མོངས་པ་དང་དམ་བཅའ་དང་
བརྩོན་པའི་ཁུར་བོར་བ། ཐོབ་བྱ་དང་སྤང་བྱ་བཅོམ་ལྡན་འདས་ཀྱི་རྗེས་སུ་མཐུན་པར་ཐོབ་
ཅིང་སྤངས་པས་རང་གི་དོན་རྗེས་སུ་ཐོབ་པ། འཁོར་བར་སྐྱེ་བ་ཀུན་ཏུ་སྦྱོར་བྱེད་ཁོང་ཁྲོ་
སོགས་དགུ་མེད་པས་སྲིད་པ་ཀུན་ཏུ་སྦྱོར་བ་ཡོངས་སུ་ཟད་པ། དེ་ཁོ་ན་ཉིད་ཤེས་པས་འཆིང་
བ་ཐམས་ཅད་བྲལ་བས་ཡང་དག་པར་ཀུན་ཤེས་པས་སེམས་ཤིན་ཏུ་རྣམ་པར་གྲོལ་བ།
མཐར་གནས་སྙོམས་འཇུག་དགུའི་སེམས་ཐམས་ཅད་ལ་དབང་བ་མཐར་ཐུག་ཐོབ་པས་
སེམས་ཀྱི་དབང་དམ་པའི་ཕ་རོལ་ཏུ་ཕྱིན་པའོ། །དམིགས་བསལ་ཀུན་དགའ་བོ་ནི་ཆོས་
འཛིན་པའི་མཆོག་ཡིན་པས་སྔར་སྨོས་པའི་གྲངས་ཀྱི་ནང་དུ་གཏོགས་སུ་ཟིན་ན་ཡང་ཡོན་
ཏན་དེ་དག་མེད་ཅེས་སྟོན་པ་ནི། དགེ་མི་དགེའི་བག་ཆགས་ཀྱིས་གང་ཞིག་མི་རྟག་ལ་དེ་ལྟ་
བུ་དང་རྗེས་སུ་མཐུན་པའི་འགྲོ་བ་ལེན་ཅིང་འཛིན་པས་ཕུང་ལྔའི་རྒྱུན་གང་ཟག་གཅིག་མ་
གཏོགས་པ་ནི་འདི་ལྟ་སྟེ། ཚེ་འདོད་པས་ཚེ་དང་ལྡན་པ། ལུང་ཐམས་ཅད་འཛིན་པ་དང་
སངས་རྒྱས་ ཀྱི་བསྙེན་བཀུར་གྱི་དགའ་བ་ཐོབ་པས་ ཀུན་དགའ་བོའོ། །དགེ་སློང་མ་ནི་
གྲགས་འཛིན་མ་དང་སྐྱེ་རྒུའི་བདག་མོ་ཆེན་མོ་སོགས་ལྔ་བརྒྱ་ཙམ་དང་། གཟུགས་ཅན་སྙིང་
པོ་སོགས་དགེ་བསྙེན་ཕ་དང་། དགེ་བསྙེན་མ་ས་ག་སོགས་ཀུན་ཀྱང་ཆོས་བདེན་པ་མཐོང་བ་
ཤ་སྟག་གོ །
གཉིས་པ་ནི། རྒྱལ་སྲས་འཇིག་རྟེན་གྱི་ཁམས་དུ་མ་ནས་འདུས་པས་མངས་
ཆེས་པའི་ཕྱིར་ཚད་བཟུང་མི་ནུས་པས་ཚད་མེད་པ་བྱེ་བ་ཕྲག་ཁྲིག་བརྒྱ་སྟོང་དག་དང་ཡང་
ཐབས་གཅིག་པ་སྟེ་ལྷན་ཅིག་ཡོངས་སུ་བསྐོར་བའོ། །དེ་ཐམས་ཅད་ཀྱང་ཆོས་ཀྱི་ཚིག་དོན་
- 4 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
ཕྱིན་ཅི་མ་ལོག་པར་འཛིན་པའི་གཟུངས་རབ་ཏུ་ཐོབ་པ་ལ་སོགས་པའི་ཡོན་ཏན་དང་ལྡན་
པའོ། །དེ་དག་ཀྱང་འདི་ལྟ་སྟེ། ངོ་བོ་སྐྱེ་བ་གཅིག་གིས་ཐོགས་པའི་བྱང་སེམས་བཟང་སྐྱོང་
སོགས་ཏེ་རྒྱལ་སྲས་ཀྱི་འཁོར་ཀུན་གྱི་མཚན་བརྗོད་ཀྱིས་མི་ལངས་པས་གཙོ་བོ་ཉུང་ཤས་
གཅིག་གི་མཚན་བརྗོད་པའོ། །འཁོར་ཉན་ཐོས་ཀྱི་མཚན་མི་སྨོས་པར་རྒྱལ་སྲས་ཀྱི་མཚན་
སྨོས་པ་ནི་རྒྱལ་སྲས་མཐུ་ཆེ་ཐམས་ཅད་དུ་གྲགས་པ་བྱང་སེམས་ཀྱི་ཐེག་པར་གཏོགས་པའི་
ཕྱིར་སྨོས་སོ་ཞེས་གནོད་འཇོམས་སུའོ། །
གཉིས་པ་ལ་གསུམ། བཞུགས་ཐབས་བཤམ། ཆོ་འཕྲུལ་བསྟན། གསུང་
བའི་དུས་གཟིགས་པའོ། །དང་པོ་ལ་གཉིས་ཀྱིས་གདན་བཤམ་པ་ནི། དེ་ནས་དེའི་ཚེ་བཅོམ་
ལྡན་འདས་ཉིད་ཀྱིས་གདན་སེང་གེའི་ཁྲི་བཤམས་ནས་བཞེངས་ཏེ། ཐུབ་པ་ཉིད་ཀྱིས་ཤོམ་
པ་ནི་འགྲེལ་ཆེན་དུ། ཕྱིས་ཀྱི་འཆད་པ་པོ་རྣམས་འཁོར་ལ་སོགས་པ་མེད་པ་ན་ཡིད་མི་བདེ་
བཟློག་པ་དང༌། འདོད་པ་ཆུང་བ་ལ་དགྱེས་པར་སྟོན་པའོ་ཞེས་དང་། འབུམ་ཊིཀ་ཏུ་བཤད་
པ་ཐུན་མོང་མ་ཡིན་ཞིང་མཆོད་འོས་ཆེན་པོར་བསྟན་པ་དང་། འཁོར་བསྡུ་བའི་ཕྱིར་ཞེས་པ་
ལྟར་རོ། །གཉིས་པ་སྐུའི་བཞུགས་ཐབས་ནི། ཡུམ་འདི་མཉམ་པར་བཞག་པ་ཉིད་
ཀྱིས་རྟོགས་བྱའོ་ཞེས་བསྟན་པའི་ཕྱིར། སེམས་ལུས་ཤིན་ཏུ་སྦྱངས་པ་བསྐྱེད་པའི་དོན་དུ་སྐུ་
དྲང་པོར་བསྲངས་ཏེ་དགོངས་པ་མངོན་དུ་བཞག་ནས་སྐྱིལ་མོ་ཀྲུང་བཅས་ནས་བཞུགས་སོ་
ཞེས་སོ། །གཉིས་པ་ལ། ཏིང་ངེ་འཛིན་རྫུ་འཕྲུལ་ཆོས་སྣང་བའི་ཆོ་འཕྲུལ་གསུམ་གྱི་དང་པོ་
ལ་ཏིང་འཛིན་གྱི་རྒྱལ་པོའི་དང་ཏིང་ངེ་འཛིན་སེང་གེ་རྣམ་པར་རོལ་པའི་ཆོ་འཕྲུལ་ལོ། །དང་
པོ་ལ་གཉིས་ཏེ་མཉམ་པར་བཞག་ སྟེ་གཟིགས་པ་ནི། དེར་བཞུགས་ནས་ཏིང་ངེ་འཛིན་
གང་དུ་ཏིང་ངེ་འཛིན་ཐམས་ཅད་ཁོང་དུ་ཆུད་པ་དང་། འདུ་བ་དང་རྗེས་སུ་འབྲང་བར་འགྱུར་
བ་ཏིང་ངེ་འཛིན་གྱི་རྒྱལ་པོ་ཞེས་བྱ་བའི་ཏིང་ངེ་འཛིན་ལ་མཉམ་པར་བཞག་གོ །དེ་ནས་
-1
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏོ
བཅོམ་ ལྡན་ འདས་ ཀྱིས་དགོངས་ཤིང་ ཡང་ དག་ པར་ མཁྱེན་པས་ཏིང་ ངེ་ འཛིན་ དེ་ལས་
བཞེངས་ཏེ་ལྷའི་སྤྱན་གྱིས་སངས་རྒྱས་ཀྱི་ཞིང་ཐམས་ཅད་ལ་རྣམ་པར་གཟིགས་སོ་ཞེས་ཏེ་
ཏིང་ངེ་འཛིན་ཀུན་གྱི་བྱ་བ་བསྒྲུབ་ནུས་པས་ཁོང་དུ་ཆུད། ངོ་བོ་ཉིད་ཀྱིས་འདུ། བྱ་བས་རྗེས་
སུ་འབྲང་། དོན་ཐམས་ཅད་སྒྲུབ་པར་བྱེད་པས་རྒྱལ་པོ། སྔོན་གྱི་སྨོན་ལམ་དགོངས་ཤིང་
དོན་བྱ་བའི་དུས་ལ་བབ་པ་མཁྱེན་པས་ཞིང་འདིའི་གདུལ་བྱ་ལ་སྐལ་བ་དང་ལྡན་མི་ལྡན་
བརྟག་པའི་ཕྱིར་གཟིགས་སོ། །
དེའི་ཆོ་འཕྲུལ་བསྟན་པ་ལ་ཡན་ལག་ཉིང་ལག་དང་། བ་སྤུའི་ཁུང་བུ་དང་།
རང་བཞིན་གྱིས་དང་། ལྗགས་ལས་འོད་འགྱེད་པའོ། །དང་པོ་ནི། དེ་ལྟར་གཟིགས་ནས་སྐུ་
ཐམས་ཅད་ནས་འོད་རབ་ཏུ་བཀྱེ་སྟེ། དེའི་ཞབས་ཀྱི་མཐིལ་གཉིས་ཀྱི་འཁོར་ལོ་རྩིབས་སྟོང་
དང་ལྡན་པ་གཉིས་ལས་ཀྱང་འོད་ཟེར་བྱེ་བ་ཕྲག་ཁྲིག་བརྒྱ་སྟོང་དྲུག་ཅུ་དྲུག་ཅུ་འབྱུང་ངོ་ཞེས་
སོགས་ཏེ་དྲུག་ཅུ་ལན་གཉིས་སྨོས་པ་ནི་ཡན་ལག་དང་ཉིང་ལག་ཕལ་ཆེར་གཉིས་གཉིས་
ཡོད་པས་སོ། །འོད་དང་གདུལ་བྱ་དང་དགོས་པ་མང་བས་ཁ་དོག་གཅིག་ལས་ཀྱང་ཁ་དོག་
དྲུག་ཏུ་འཕྲོ་བས་བྱེ་བ་ཕྲག་ཁྲིག་བརྒྱ་སྟོང་ངོ༌། །སྔོ་སེར་དཀར་དམར་ལེ་བརྒན་འོད་གསལ་
དྲུག་ཕྱོགས་བཅུར་འཕྲོ་བས་དྲུག་ཅུའོ། །གཉིས་པ་ནི་དེ་ནས་བཅོམ་ལྡན་འདས་ཀྱི་བ་སྤུའི་སྒོ་
ཐམས་ཅད་ནས་འོད་ཟེར་རབ་ཏུ་དགྱེ་བ་མཛད་དེ་ཞེས་སོགས་དང་། གསུམ་པ་ནི། དེ་ནས་
ཀྱང་བཅོམ་ལྡན་འདས་ཀྱི་དེ་བཞིན་གཤེགས་པའི་ རང་བཞིན་གྱི་འོད་གང་ཡིན་པ་དེས་
ཞེས་སོགས་ཏེ། རང་བཞིན་གྱི་འོད་ནི་ཕྱིའི་པགས་པའམ་ཁ་དོག་འཕྲོ་བ་ལས་བྱུང་བའོ། །
འོད་ཟེར་ནི་ནང་དང་ཡེ་ཤེས་རྣམ་པར་འཕྲོ་བ་ལས་བྱུང་བའོ། །བྱེད་ལས་ནི་འཇིག་རྟེན་སྣང་
བར་བྱེད་པ་དང་རྒྱལ་བའི་སྔོན་གྱི་སྨོན་ལམ་གྱི་དབང་གིས་གདུལ་བྱ་རྣམས་བྱང་ཆུབ་ལས་
ཕྱིར་མི་ལྡོག་པར་བྱེད་པ་སྟེ་སྣང་བ་ཆེན་པོས་ཁྱབ་པར་བྱས་སོ་ཞེས་དང་། བྱང་ཆུབ་ཏུ་ངེས་
མ 4
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼ ༡༤
པར་གྱུར་ཏོའི་བར་གྱིས་སོ། །བཞི་པ་ནི་དེ་ནས་དེའི་ཚེ་བཅོམ་ལྡན་འདས་ཀྱི་ཞལ་གྱི་སྒོ་ནས་
ལྗགས་ཀྱི་དབང་པོ་བཀྲམ་སྟེ་ཞེས་སོགས་ཏེ་དེ་ནི་ཆོས་སྟོན་པའི་སྔ་ལྟས་ཏེ། འོད་ཀྱི་རྩེ་ལས་
པདྨ་འབྱུང་བ་བྱང་སེམས་སྐྱོན་མེད་པར་ངེས་པའི་རྟགས་དང༌། པདྨ་ལ་སངས་རྒྱས་བཞུགས་
ནས་ཆོས་སྟོན་པ་ནི་རྒྱལ་སྲས་ཆོས་ཉན་པ་དེ་དག་བློ་རྒྱས་ནས་སངས་རྒྱས་ཏེ་ཕྱོགས་ཕྱོགས་
སུ་ཆོས་སྟོན་པའི་སྔ་ལྟས་སོ། །
གཉིས་པ་ལ་གཉིས་ཀྱི་དང་པོ་མཉམ་པར་བཞག་པ་ནི། དེ་ནས་བཅོམ་ལྡན་
འདས་ཀྱིས་གདན་སེང་གེའི་ཁྲི་དེ་ལ་བཞུགས་བཞིན་དུ་སངས་རྒྱས་ཀྱི་ཏིང་ངེ་འཛིན་སེང་གེ་
རྣམ་པར་རོལ་པ་ཞེས་བྱ་བ་ལ་མཉམ་པར་བཞག་སྟེ། ཞེས་ཏེ་འགྲེལ་ཆེན་དུ། འཁོར་གྱི་
འཇིགས་པ་ལ་སོགས་པ་འཇིགས་པ་ཀུན་དང་བྲལ་བས་སོ་ཞེས་སོ། །ཆོ་འཕྲུལ་བསྟན་པ་ནི་
འགྲེལ་ཆེན་དུ། གནས་མི་གཙང་བ་དང་། ཉན་པ་པོ་བདེན་གཉིས་ཀྱི་རྣམ་དབྱེ་མི་ཤེས་པ་ལ་
རྒྱལ་བའི་ཡུམ་བསྟན་པར་མི་བྱའོ། །ཞེས་གོ་བར་བྱ་བའི་ཆེད་སྣོད་བྱི་དོར་བྱ་བ་དང༌།
སེམས་ཅན་ལ་ཕན་གདགས་པ་གཉིས་ཀྱི་དང་པོ་ནི། དེ་ལྟ་བུའི་གཟུགས་ཀྱི་རྫུ་འཕྲུལ་མངོན་
པར་འདུ་བྱ་བ་མཛད་དེ་ཞེས་སོགས་ཏེ། གཡོས་པ་སྔར་སྦྱངས་པ་སྦྱོང་བ། སྔར་མ་སྦྱངས་པ་
སྦྱོང་བ་འགུལ་བ་སེམས་ཅན་གྱི་རིགས་བའི་མི་དགེ་བ་ལ་སྤྱོད་པ་རྣམས་དམའ་བར་འགྱུར་
བ་ནི་ལྡེག་པ་དང་། ལྷ་སྣ་ཚོགས་ལ་མོས་པ་རྣམས་སྟེང་དུ་འགྲོ་བ་ནི་ཚིམ་པ་དང་། ང་རྒྱལ་
ཅན་རྣམས་འོག་ཏུ་འགྲོ་བ་ནི་འཁྲུགས་པ་དང༌། རིགས་པ་དང་ལྡན་པ་རྣམས་སྒྲ་གསང་
མཐོ་བ་སྒྲག་པ་ནི་འུར་བའོ། །ཕྱོགས་འགྱུར་བ་ནི་མཐའ་མཐོ་ན་དབུས་དམའ་ཞེས་སོགས་
འདིའི་བར་དུ་མ་དཔེ་ཤོག་བུ་ཉེར་གཅིག་དེ་ཆད།)ལ་མི་མཉམ་པར་རྟོགས་པ་དང༌། རང་གི་གདུལ་བྱའི་
རྒྱལ་སྲས་ཞིང་གཞན་ན་གནས་པ་འཁོར་དུ་བསྡུ་བ་ལ་སོགས་པའི་དོན་དུ་དེ་ནས་ཡང་བཅོམ་
ལྡན་འདས་ཀྱིས་སེང་གེའི་ཁྲི་དེ་ལ་བཞུགས་བཞིན་དུ་འོད་རབ་ཏུ་དགྱེ་བ་མཛད་དེ། ཡང་
- 4
5 མ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འོད་དེས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་རབ་ཏུ་སྣང་བར་གྱུར་ཏོ་
ཞེས་སོགས་སོ། །
གཉིས་པ་ནི། དེ་ནས་ཕན་ཚུན་གྱི་ཞིང་ན་བཞུགས་པའི་སངས་རྒྱས་འཁོར་
བཅས་རྣམས་འཇིག་རྟེན་གྱི་ཁམས་ན་ཡོད་པའི་སེམས་ཅན་རྣམས་ཀྱིས་ཕན་ཚུན་མཐོང་ནས་
སངས་རྒྱས་རྣམས་མཚུངས་པར་རྟོགས་ནས་དེ་ནས་ཤར་ཕྱོགས་སུ་འཇིག་རྟེན་གྱི་ཁམས་
གངྒཱའི་ཀླུང་གི་བྱེ་མ་སྙེད་ལས་འདས་ཏེ། དེ་ཐམས་ཅད་ལས་ ཕ་རོལ་གྱི་འཇིག་རྟེན་གྱི་
ཁམས་རིན་པོ་ཆེ་དང་ལྡན་པ་ཞེས་བྱ་བ་གང་ཡིན་པ་དེ་ན་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་རིན་ཆེན་འབྱུང་གནས་ཞེས་བྱ་བ་བཞུགས་ཤིང་
འཚོ་སྐྱོང་བར་བྱེད། དེ་བྱང་ཆེན་རྣམས་ལ་ཡུམ་འདི་ཉིད་སྟོན་པར་མཛད་དོ་ཞེས་སོགས་ཏེ།
བཞུགས་སོགས་ནི་སྲོག་གི་དབང་པོའི་རྒྱུན་ལ་བཞུགས་པ་དང་སྐུ་ལ་འབྱུང་བའི་བསྙུན་མི་
མངའ་བས་འཚོ་བ། གློ་བུར་གྱི་བསྙུན་མི་མངའ་བས་མངའ་ཐང་བཞིན་དུ་བར་ཆད་མི་འབྱུང་
བའི་ཕྱིར་སྐྱོང་བའམ། ཡང་ན་སྐུ་གསུམ་དང་སྦྱར་རོ། །དེ་ནས་ལྟས་ཀྱི་རྒྱུ་ཞུས་པ་ནི། དེ་ནས་
འཇིག་རྟེན་གྱི་ཁམས་དེ་ནས་ཞེས་སོགས་སོ། །དེའི་ལན་ནི། བཅོམ་ལྡན་འདས་ཞེས་སོགས་
བླ་མ་ལ་མ་ཞུས་པར་འགྲོ་བར་མི་རིགས་པས་དེ་ནས་འགྲོ་བར་ཞུ་བ་ནི་བྱང་ཆེན་ཀུན་ནས་
འོད་ཟེར་གྱིས་ཞེས་ནས་ལྟ་བའི་སླད་དུ་མཆིས་པའི་བར་ཏེ། བྱང་ཆེན་དེ་དག་ཀུན་ནས་
གཞོན་ནུར་གྱུར་པ་ཞེས་པ་ནི་ཚངས་སྤྱོད་ཀྱིས་ཆེ་བ་སེམས་དང་པོ་བསྐྱེད་པ་མན་ཆོད་དང་
རྩོལ་བ་དང་རྟོག་པ་ཀུན་དང་བྲལ་བས་ཆེ་བ་ས་བརྒྱད་ཡན་ཆད་དོ། །དེ་ནས་འགྲོ་བར་
གདམས་པ་ནི་བཅོམ་ལྡན་འདས་ཞེས་ནས་སོངས་ཤིག་པའི་བར་རོ། །དེ་ནས་ཆོས་ལ་གུས་
པས་མཆོད་པའི་དོན་དང་ང་རྒྱལ་དང་ཕྲག་དོག་མེད་པར་ཤེས་པ་དང་ཞིང་འདིའི་འཁོར་གྱི་
ཞིང་གཞན་ནའང་སངས་རྒྱས་བཞུགས་པར་ཡིད་ཆེས་པའི་ཕྱིར་རིན་ཆེན་སྣོད་ཀྱི་པདྨའི་སྐྱེས་
- :f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
བསྐུར་བ་ནི། དེ་ནས་དེ་བཞིན་གཤེགས་པ་རིན་འབྱུང་གིས་ཞེས་སོགས་སོ། །བསྙན་གསོལ་
བ་ལ་ནི་འདི་སྐད་དུ་ཞེས་སོགས་སོ། །རྗེས་སུ་བསྟན་པ་ནི་རིགས་ཀྱི་བུ་སངས་རྒྱས་ཀྱི་ཞིང་
དེར་བག་ཡོད་པར་སྤྱོད་ཅིག་ཅེས་སོགས་ཏེ། ཞིང་དེ་ན། ཉོན་མོངས། དུས། ཚེ། ལྟ་བ།
སེམས་ཅན་གྱི་སྙིགས་མ་ལྔ་དང་ལྡན་པས་བག་གྱིས་ཤིག་པའོ། །བསྟེན་དཀའ་བ་ནི་ཐབས་
མཁས་ཤིང་མཁྱེན་པ་ཆེ་བས་མ་ཁྲེལ་བར་གྱིས་ཤིག་པའམ་ཞིང་ལ་སྨད་ཀྱིས་མངས་ལ་སྨད་
པ་མིན་ནོ། །དེ་ནས་བྱང་སེམས་འཁོར་མང་པོ་དང་བཅས་པས་བར་གྱི་དེ་བཞིན་གཤེགས་པ་
ལ་མཆོད་ཅིང་འོངས་ནས་ཐུབ་པའི་ཞབས་ལ་ཕྱག་འཚལ་ཏེ་རང་གནས་སུ་འཁོད་ནས་ཞིང་
གཞན་གྱི་དེ་བཞིན་གཤེགས་པའི་བསྙུན་གསོལ་གྱི་ཚིག་དང་པདྨ་ཕུལ་བ་ནི་དེ་ནས་བྱང་ཆེན་
ཀུན་ནས་འོད་ཟེར་གྱི་སོགས་ཏེ། རིམ་གྲོར་བྱ་བ་དང༌། བཀུར་སྟིར་བྱ་བ་དང་། བསྟི་སྟང་དུ་
བྱ་བ་དང་། མཆོད་པར་བྱེད་ཅིང་ཞེས་པ་ནི་ཚིག་གིས་བསྟོད་ཅིང་ཡིད་ཀྱིས་གུས་ཤིང་ཕངས་
པར་བྱེད། ལུས་ཀྱིས་ཐལ་མོ་སྦྱར་ཞིང་འདུད་ལ་བསྐོར་བ་བྱེད། མེ་ཏོག་སོགས་ཀྱི་ཡོ་བྱད་
ཀྱིས་ མཆོད་ པའོ། །བསྙན་ མི་ མངའམ། ཐུགས་ གཟེར་མ་མཆིས་སམ། ལྷང་བ་ཡང་ངམ།
གཤེགས་སྤྱོད་དམ། བདེ་བ་ལ་རེག་པར་གནས་སམ། ཞེས་པ་ནི་གློ་བུར་གྱི་བསྙུན་མི་མངའ་
བ་དང༌། ན་བཟའ་དང༌། བསོད་སྙོམས་དང༌། གནས་དང༌། བསྙུན་སྨན་ཏེ་རྐྱེན་བཞི་དང་
ལྡན་པ། བགྲེས་པས་ཁམས་ཉམ་ཆུང་བ་མེད་པ་དང༌། དེ་གསུམ་གྱིས་འབྲས་བུ་འཚོ་བ་
སྟོབས་བདེ་བ་ལ་རེག་པའོ། །དེ་ནས་སྟོན་པ་འདི་ཞིང་མ་དག་པར་འཁྲུངས་ཀྱང་དེའི་ཉེས་
པས་མ་གོས་པར་བསྟན་པ་དང་། ཆོས་ལ་མཆོད་པའི་དོན་དུ་པདྨ་དེ་དག་རང་རང་གི་ཕྱོགས་
སུ་གཏོར་བས་པདྨ་རྣམས་ལ་དེ་བཞིན་གཤེགས་པ་རེ་རེ་བཞུགས་ནས་ཆོས་བསྟན་པས་
བྱང་ཆུབ་ལ་ འགོད་ པ་ནི། དེ་ནས་ བྱང་ སེམས་སྤྱོད་ པའི་ བློ་གྲོས་ ཀྱིས་ཞེས་སོགས་སོ། །
གཉིས་པ་ཆོས་གསུངས་པའི་དུས་གཟིགས་པ་ནི། བྱང་ཆུབ་ཏུ་ངེས་པའི་དོན་དུ་དམ་པའི་
- ,
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ལ་མཆོད་ནས་ཞིང་དག་ཅིང་སྐལ་བ་དང་ལྡན་པའི་འཁོར་འདུས་པར་གཟིགས་པ་ནི་
སྐད་ཅིག་དེ་ཉིད་ལ་ཞེས་ནས་གཟིགས་པར་གྱུར་ཏོའི་བར་རོ། །
༈ གཉིས་པ་གཞུང་དོན་ལ། རྒྱས་པ་ལ་དད་པ་ལ་བརྒྱད། བར་མ་ལ་དད་པ་
ལ་དྲུག །བསྡུས་པ་ལ་དད་པ་ལ་གསུམ་དུ་བསྟན་པའོ། །དང་པོ་ལ་ལུས་རྣམ་གཞག་དང༌།
ཡན་ལག་རྒྱས་བཤད་དོ། །དང་པོ་ལ་སྔ་འགྲེལ་གྱིས་མཚམས་སྦྱར། ཤེར་ཕྱིན་གྱིས་ལུས་
བཤད། བཤད་པའི་བསྡུས་དོན་བསྟན། མ་བཀྲོལ་བའི་རྒྱུ་མཚན་བཤད་པའོ། །དང་པོ་ནི།
སྔར་བཤད་པ་དེ་ལྟར་འབྲེལ་བ་དང་ལ་སོགས་པས་དགོས་སོགས་བསྙད་པ་སྟེ་བསྟན་ཟིན་
ནས་དཀྱུས་ཀྱིས་བསྟན་པའི་རྟ་ཐོགས་མེད་དུ་རྒྱུག་པ་ལྟར་གདུལ་བྱ་ཉན་པ་པོ་རྣམས་ཀྱིས་
འོག་གི་རྒྱས་བཤད་ཀྱི་དོན་རྣམས་མི་འཁྲུགས་པར་བདེ་བླག་ཏུ་རྟོགས་པར་བྱ་བའི་ཕྱིར་དང་།
རྟའི་ཁ་ལོ་བས་དཀྱུས་ས་སྔར་མཐོང་བས་སེམས་སྟོབས་ཆེ་ཞིང་རྟ་ཚར་གཅོད་ནུས་པ་ལྟར།
ཡན་ལག་རྒྱས་བཤད་ཀྱི་སྟོབས་ཀྱིས་དོན་རྣམ་པར་དབྱེ་བ་བྱས་པ་ཡང་། ལུས་རྣམ་གཞག་
གིས་བཅིངས་པས་བསྟན་བཅོས་མ་འཛིངས་ཤིང་མ་འཁྲུགས་པ་ཉིད་ཀྱིས་འཆད་པ་པོ་
རྣམས་ཀྱིས་ཀྱང་བསྡུས་དོན་འདི་ཁོང་དུ་ཆུད་ན་བཤད་པར་སླ་བས་ལེགས་པར་སྟོན་པར་
འགྱུར་བའི་དགོས་པ་གཉིས་པོ་དེ་གཟིགས་ནས་ཚིག་ལེའུར་བྱས་པ་བཅོ་ལྔ་ལས་དང་པོ་
གཉིས་ཀྱིས་དངོས་བརྒྱད་མདོར་བསྡུས་ནས་དང༌། ལྷག་མ་བཅུ་གསུམ་གྱིས་རྒྱས་པར་
བསྟན་པས་ཤེར་ཕྱིན་གྱི་ལུས་རྣམ་པར་བཞག་པ་གསུངས་ཏེ། ལུས་ནི་བརྗོད་བྱ་དོན་གྱི་ལུས་
དང༌། རྗོད་བྱེད་ཚིག་གི་ལུས་ཏེ་དོན་དང་ཚིག་གིས་ཕྱིར་བསྟན་པའོ། །
གཉིས་ པ་ ལ་ ལུས་མདོར་བསྟན། སོ་སོའི་དོན་བཤད་པའོ། །དང་པོ་ལ་
གཉིས་ཀྱི་མདོར་བསྟན་པ་ལ། བཤད་བྱ་ནི། གཞུང་ལམ་འབྲས་བུའི་ཤེས་རབ་ཀྱི་ཕ་རོལ་ཏུ་
ཕྱིན་པ་སྟེ། ནི་ནི་བགར་བའོ། །འདི་གཏན་ལ་དབབ་པ་ལ། སྤྱིར་བསྟན། དོན་ངོས་བཟུང་
- 4
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
བའོ། །དང་པོ་ལ་བརྒྱད་ཀྱི་དང་པོ་མཚན་ཉིད་ལ། ཤེར་ཕྱིན་ཙམ་གྱི་ནི་ཆོས་རབ་རྣམ་འབྱེད་
འཁོར་བའི་མཐར་ཕྱིན་པའི་ཡེ་ཤེས་ཏེ། འགྲེལ་ཆེན་ལས། ཤེས་རབ་ཅེས་བྱ་བ་ནི་ཆོས་རབ་
ཏུ་རྣམ་པར་འབྱེད་པའི་མཚན་ཉིད་ཤེར་ཕྱིན་ནི་ཤེར་ཕྱིན་ཏེ། ཞེས་དང་། ཡུམ་བར་མར་ཤེར་
ཕྱིན་ཞེས་བྱ་བ་གང་ཡིན་པ་དེ་ནི་རིང་དུ་སོང་བ་སྟེ་གང་ལས་རིང་དུ་སོང་བ་ཞེས་བྱ་ཞེ་ན། ཚེ་
བུ་ཕུང་པོ་རྣམས་ལས་རིང་དུ་སོང་བས་ན་དེའི་ཕྱིར་རིང་དུ་སོང་བ་ཞེས་བྱའོ། །ཞེས་སོ།།
ཡུམ་ཤེར་ཕྱིན་གྱིས་ནི་ཆོས་རབ་ཏུ་རྣམ་འབྱེད་རེབ་ཀྱི་མཐར་སོན་པའི་ཡེ་ཤེས་ཏེ། འགྲེལ་
ཆེན་དུ། རབ་ཀྱི་མཐར་འགྲོ་བ་ཡིན་པས་ན་ཕ་རོལ་ཏུ་ཕྱིན་པའོ། །ཞེས་དང་། ཡུམ་བར་མར་
རྣམ་པ་ཐམས་ཅད་མཁྱེན་པའི་ཡེ་ཤེས་ལས་ནི་ཤེས་རབ་ཀྱི་ཕ་རོལ་ཏུ་ཕྱིན་པར་བརྗོད་ཅེས་
དང༌། ཤེར་ཕྱིན་ལ་བསྟོད་པར་ཡང་། དཔག་མེད་ཤེས་རབ་ཕ་རོལ་ཕྱིན། །རྣམ་པར་མི་རྟོག་
ཕྱག་འཚལ་འདུད། །ནམ་མཁའ་བཞིན་དུ་གོས་མེད་ཅིང་། །སྤྲོས་པ་མེད་ཅིང་ཡི་གེ་མེད།།
བསམ་ཡས་ཁྱོད་མཐོང་གང་ཡིན་པ། །དེས་ནི་དེ་བཞིན་གཤེགས་པ་མཐོང་། །འཕགས་མ་
ཡོན་ཏན་ཕྱུག་ཁྱོད་དང་། །སངས་རྒྱས་འགྲོ་བའི་བླ་མ་རྣམས། ཁྱད་པར་ཡོད་པར་མ་ཁུམས་
ཏེ༑ ༑ཟླ་བ་དང་ནི་ཟླ་འོད་བཞིན། །ཞེས་སོ། ། ་ ་་་་་
གཉིས་པ་དབྱེ་ན། སྦྱོར་ལམ་དང་མཐོང་ལམ་ཡན་ཆད་ཀྱིས་བསྡུས་པ་
འཇིག་རྟེན་དང་འདས་པའི་ཕར་ཕྱིན་གཉིས་སམ། གཏན་ལ་དབབ་པ་བསྡུ་བར། ཕར་ཕྱིན།
ཉེ་བའི་ཕར་ཕྱིན། ཕར་ཕྱིན་ཆེན་པོ་གསུམ་སྟེ་མོས་སྤྱོད་དང་། ས་དང་པོ་བདུན་དང་། ས་
བརྒྱད་པ་ཡན་ཆོད་ཀྱིས་བསྡུས་པའོ། །ཡང་ན་སྟོང་ཕྲག་བརྒྱ་པ་ལ་སོགས་པ་གཞུང་ཤེར་
ཕྱིན། ཉན་རང་བྱང་སེམས་ཀྱི་ལམ་ལམ་ཤེར་ཕྱིན།་ སངས་རྒྱས་ཀྱི་ཡེ་ཤེས་འབྲས་
བུ་ཤེར་ཕྱིན་ཏེ་གསུམ་མོ། །གསུམ་པ་ངེས་ཚིག་ནི་ཚིག་གསལ་དུ། གཞན་སྒྲ་ཤེས་དང་སོ་
སོར་ནི། །རང་རིག་རབ་ཏུ་ཤེས་ཕྱིན་དང་། །རབ་ཞི་ཐོབ་ཤེས་རབ་ཕུལ་བྱུང་། །ཡོན་ཏན་ཐོབ་
- 4 9-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་ཕྱིར་ཤེས་རབ། །ཅེས་པ་གཞན་གྱི་སྒྲ་ལས་ཤེས་པས་ཤེས་རབ་སྟེ་ཚོགས་སྦྱོར། སོ་
སོ་རང་གི་རིག་པས་ཤེས་རབ་སྟེ་མཐོང་ལམ་དང་འབྲས་བུ་ཤེས་བྱ་ཇི་སྙེད་པ་རབ་ཏུ་ཤེས་
པས་ཤེས་རབ་སྟེ་རྗེས་ཐོབ། སྒོམ་སྤང་རབ་ཏུ་ཞི་བ་ཐོབ་ཅིང་རྟོགས་པ་ཕུལ་དུ་བྱུང་བར་འགྲོ་
བས་ཤེས་རབ་སྟེ་སྒོམ་ལམ། ཡོན་ཏན་མ་ལུས་ཐོབ་པ་ཤེས་པས་ཤེས་རབ་སྟེ་ཁྱད་པར་གྱི་
ལམ་མོ། །གཞུང་ལ་བཏགས་ཏེའོ། །ལམ་ལ་འབྲས་མིང་གིས་སོ། །
བཞི་པ་དངོས་བཏགས་དཔྱད་པ་ནི། སངས་རྒྱས་ཀྱི་ཡེ་ཤེས་དངོས་དང༌།
གཞན་ནི་བཏགས་པ་བ་སྟེ་བརྒྱད་སྟོང་དོན་བསྡུས་ལས། ཤེས་རབ་ཕ་རོལ་ཕྱིན་གཉིས་མེད།།
ཡེ་ཤེས་དེ་ནི་དེ་བཞིན་གཤེགས། །བསྒྲུབ་བྱའི་དོན་དེ་དང་ལྡན་པས། །གཞུང་ལམ་དག་ལ་
དེ་སྒྲ་ཡིན། །ཞེས་སོ། །ལྔ་པ་འདོགས་པའི་རྒྱུ་མཚན་ནི། ལམ་ལ་འབྲས་མིང་དང་། གཞུང་
ལ་བརྗོད་བྱའི་མིང་གིས་བཏགས་སོ། །དྲུག་པ་བཏགས་པའི་དགོས་པ་ནི། དངོས་ཐོབ་པར་
འདོད་པས་རྒྱུ་དེ་ ཉིད་ལ་བསླབ་དགོས་ཞེས་བསྟན་པའི་དོན་དུའོ། །བདུན་པ་དངོས་ལ་
གནོད་བྱེད་ནི། གཞུང་ལམ་ཆོས་ཅན། ཤེར་ཕྱིན་དངོས་མ་ཡིན་ཏེ། ཆོས་རབ་ཏུ་རྣམ་འབྱེད་
རབ་ཀྱི་མཐར་ཕྱིན་པ་མ་ཡིན་པའི་ཕྱིར། བརྒྱད་པ་རྩོད་སྤང་ནི། དེ་ལྟ་ན། ཟླ་བ་སྙིང་པོས་
ཞུས་པར། མོས་པ་སྤྱོད་པའི་སའི་གནས་སྐབས་ཀྱིས་གཟུང་བ་དང་འཛིན་པའི་རྣམ་པར་རྟོག་
པ་རྣམས་ཏེ་དེ་སྤོང་བར་བྱེད་པ་ནི་ཟག་པ་དང་བཅས་པའི་ཤེར་ཕྱིན་ནོ། །རིགས་ཀྱི་བུ་དེ་ལ་
ཟག་པ་མེད་པའི་ཤེར་ཕྱིན་ནི་མཐོང་བའི་ལམ་རྣམ་པར་མི་རྟོག་པའི་ཡེ་ཤེས་ཏེ། ཞེས་དང་
།
མདོ་སྡེ་ས་བཅུ་པ་དང་། དབུས་མཐའ་ལ་སོགས་པར། ས་བཅུར་ཕར་ཕྱིན་བཅུ་དང་། ཐེག་
བསྡུས་སུ་ཡུམ་དང༌། རྣམ་པར་མི་རྟོག་པའི་ཡེ་ཤེས་ནི་ཁྱད་པར་མེད་དེ་ཞེས་གསུངས་ཤིང་།
ཤཱནྟི་པས་ས་བཅུའི་རྣམ་དག་དངོས། སྦྱོར་ལམ་རྒྱུ། ཆོས་སྐུ་མཛད་བཅས་འབྲས་བུ་ཡིན་
པས་བཏགས་པའོ། །ཞེས་དང་། སངས་རྒྱས་ཡེ་ཤེས་ཀྱིས་ཀྱང་མོས་སྤྱོད་དང༌། ས་དང་པོ་
- 5
] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ཡན་ཆད་དང་། ཆོས་བཤེས་ཀྱིས། ཆོས་ཉིད་ཤེར་ཕྱིན་གྱི་གཙོ་བོར་བསྟན་པ་ཇི་ལྟར་དྲངས་
ཤེ་ན། དང་པོ་དང༌། དྲུག་པ་ནི་དངོས་བཏགས་མ་ཕྱེ་བའི་དང་། གཉིས་པ་གསུམ་པ་བཞི་པ་
རྣམས་ནི་དེ་དག་ན་ཕར་ཕྱིན་ཡོད་པ་དང་མི་རྟོག་པས་ཟིན་པས་ཕར་ཕྱིན་གཞན་སྒོམ་པ་
རྫོགས་པ་དང་། ལྔ་པ་ནི་ཕྱིན་བྱེད་དངོས་དང་། བདུན་པ་ནི་ཆོས་ཉིད་མེད་ན་ཡུལ་མེད་པའི་
ཕྱིར་མི་རྟོག་ཡེ་ཤེས་མི་སྐྱེ་བས་གཞུང་ལམ་འབྲས་གསུམ་མི་འབྱུང་བ་ལ་དགོངས་པར་དེ་
ཉིད་ཀྱིས་བཤད་དོ། ། །
གཉིས་པ་དོན་ངོས་བཟུང་བ་ནི། སྐབས་འདིར་ནི་རྒྱལ་སྲས་ཀྱི་གཞུང་ལམ་
འབྲས་བུའི་ཤེར་ཕྱིན་བརྗོད་བྱའི་གཙོ་བོ་དང༌། ཉན་རང་གི་ནི་ཕལ་པར་བསྟན་ཏེ། སྟོད་
འགྲེལ་དུ། དེའི་ཕྱིར་དེ་དང་འབྲེལ་བ་གཟུགས་བརྙན་དང་བྲལ་བ་རྣམ་པ་གསུམ་གང་ཡང་
ཤེར་ཕྱིན་ཉིད་དོ། །ཞེས་ངེས་པར་བཟུང་བ་ཡིན་ཏེ། གཙོ་བོ་ལས་དབང་དུ་བྱས་པས་སོ། །དེ་
རྣམས་ཉིད་ཀྱི་ནི་མ་ཡིན་ཏེ། འདི་མེད་ན་མི་འབྱུང་བས་བྱང་ཆུབ་གསུམ་གའི་དབང་དུ་བྱས་
པའི་ཕྱིར་རོ། །ཞེས་དང༌། རྟོགས་དཀའི་སྣང་བར། འདིས་ནི་ལམ་དང་གཞུང་གི་བདག་ཉིད་
ཅན་གྱི་ཤེས་རབ་ཀྱི་ཕ་རོལ་ཏུ་ཕྱིན་པའི་ལུས་གསུངས་པ་ཡིན་ལ། དེ་གསུངས་ཀྱང་སྒྱུ་མ་ལྟ་
བུའི་གཉིས་སུ་མེད་པའི་ཤེར་ཕྱིན་ཡང་བཤད་པ་ཡིན་ཏེ། ཞེས་དང་། ཤེས་རབ་སྒྲོན་མར།
གཞུང་གཙོ་བོར་བཟུང་བས་ལམ་དང་དོན་གྱི་བདག་ཉིད་ཤེར་ཕྱིན་ནི་ཞེས་ཀྱང་གསུངས་སོ།།
གཉིས་པ་འཆད་བྱེད་ནི། རྣམ་མཁྱེན་ལ་སོགས་པ་དངོས་པོ་བརྒྱད་དེ། དེས་
ཤེར་ཕྱིན་གྱི་དོན་མ་ལུས་པ་ཡང་དག་པར་བཤད་དོ། །འོ་ན་དངོས་པོ་དང་མངོན་རྟོགས་དང་
སྐབས་བརྒྱད་ལ་ཁྱད་པར་ཡོད་དམ་མེད་ཅེ་ན། ཡོད་དེ། དངོས་པོ་བརྒྱད་དང་མངོན་རྟོགས་
བརྒྱད་བརྗོད་བྱ། སྐབས་བརྒྱད་ནི་རྗོད་བྱེད་ལེའུ་བརྒྱད་དེ། ཤཱནས། མངོན་པར་རྟོགས་པ་
བརྒྱད་པོ་འདི་ནི་གོ་རིམ་ཇི་ལྟ་བ་བཞིན་དུ་ལེའུ་བརྒྱད་པོ་འདིའི་བརྗོད་བྱ་ཡིན་ནོ་ཞེས་སོ།།
- 5 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
མདོ་ལས་ཇི་ལྟར་བསྟན་སྙམ་ན། གླེང་གཞིའི་མཇུག་ཐོགས་སུ་དེ་ནས་བཅོམ་ལྡན་འདས་
ཀྱིས་ཚེ་དང་ལྡན་པ་ཤཱ་རིའི་བུ་ལ་བཀའ་སྩལ་པ་སོགས་རབ་འབྱོར་གྱི་ལེའུས་རྣམ་མཁྱེན།
མཐའ་གཉིས་རྣམ་དག་གི་ལེའུས་ལམ་ཤེས། སྤྱོད་པ་ཁྱད་པར་གྱི་ལེའུས་གཞི་ཤེས། དེ་
བཞིན་ཉིད་ཀྱི་ལེའུས་རྣམ་ཀུན། བསླབ་པ་ཡོངས་སུ་དག་པའི་ལེའུས་རྩེ་སྦྱོར། འཇུག་པ་ལ་
བསླབ་པའི་ལེའུས་མཐར་གྱིས་པ། བསླབ་པ་ཡོངས་སུ་རྫོགས་པའི་ལེའུས་སྐད་ཅིག་མ།
བསླབ་པའི་འབྲས་བུའི་ལེའུས་ཆོས་སྐུ་བཤད་དོ། ། །
གཉིས་པ་རྒྱས་པར་བཤད་པ་ལ་གཉིས་ཀྱི་སོ་སོའི་དོན་ལ་བརྒྱད་ལས་རྣམ་
མཁྱེན་ལ་བདུན། མཚན་ཉིད་ནི། སྒྲིབ་པ་ཐམས་ཅད་སྤངས་པས་ཆོས་ཐམས་ཅད་སྐྱེ་མེད་དུ་
རྟོགས་པ་མཐར་ཐུག་པ་སྟེ། མདོ་རྒྱན་དུ། སྒྲིབ་པ་ཀུན་གྱི་དྲི་མེད་པ། །ཞེས་སོ། །མཚོན་བྱ་
ནི༑ ཆོས་རྣམས་ཀྱི་རྣམ་པ་རྟགས་མཚན་མ་མ་ལུས་པ་ཀུན་ཇི་ལྟ་ཇི་སྙེད་པར་མངོན་སུམ་
གྱིས་མཁྱེན་པ་ཉིད་དེ། རབ་འབྱོར་གང་ཡང་སོགས་སོ། ཁྱད་པར་ནི། ཆོས་ཉིད་ཇི་ལྟ་བ་
མཁྱེན་པའི་མཉམ་གཞག་དང༌། ཆོས་ཅན་ཇི་སྙེད་པ་མཁྱེན་པའི་རྗེས་ཐོབ་གཉིས་ཏེ། དེ་
གཉིས་ཀྱི་མཚན་ཉིད་སྒྲིབ་པ་སྤངས་པའི་ཡེ་ཤེས་ཆོས་ཉིད་མངོན་སུམ་དུ་དང་། ཆོས་ཅན་
རྟོགས་པའི་མཉམ་གཞག་དང་རྗེས་ཐོབ་བོ། །ས་མཚམས་ནི། མཚན་ཉིད་པ་སངས་རྒྱས་ཀྱི་
ས་ཁོ་ན་ན་ཡོད་དེ། མདོར། རྣམ་མཁྱེན་ཉིད་ནི་དེ་བཞིན་གཤེགས་པ་ཡང་དག་པར་རྫོགས་
པའི་སངས་རྒྱས་ཀྱི་ཡིན་ནོ་ཞེས་དང༌། ཇི་སྲིད་དུ་རྡོ་རྗེ་ལྟ་བུའི་ཏིང་ངེ་འཛིན་ཐོབ་པར་མ་གྱུར་
གྱི་བར་དུ་རྣམ་མཁྱེན་ཉིད་ཐོབ་པར་མི་བྱེད་དོ་ཞེས་དང་། ཐུབ་པའི་རྣམ་ཀུན་མཁྱེན་པ་ཉིད་
ཅེས་སོ། །རྗེས་མཐུན་པ་ཉན་རང་བྱང་སེམས་ཀྱི་ལམ་ན་ཡང་ཡོད་དེ། ལམ་གྱི་བདེན་པའི་
རྗེས་མཐུན་པ་ནས། སུམ་ཅུ་བདུན་དང་སུམ་ཅུ་བཞི། །ཞེས་སོགས་དང་། ཨ་བྷ་ཡས་ཀྱང་
རྣམ་མཁྱེན་གཉིས་ལས་གཙོ་བོ་སངས་རྒྱས་ས་དང་། གཙོ་མིན་སེམས་བསྐྱེད་སྔ་མ་ཉི་ཤུ་ན་
- 5 2



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཡོད་ཅེས་སོ། །གཅིག་དང་ཐ་དད་དཔྱད་པ་ནི། ས་བཅུ་མན་ཆད་མཉམ་རྗེས་ངོ་བོ་ཐ་དད།
སངས་རྒྱས་པ་ན་གཅིག་སྟེ། ཆོས་བཤེས་ཀྱིས་ས་བཅུའི་བར་དུ་ནི་དེ་གཉིས་ཇི་སྐད་སྨྲས་
པའི་འགལ་བ་ཡིན་པས་ན་དེ་དག་ལ་རྣམ་པ་ཐམས་ཅད་མཁྱེན་པར་མ་བཏགས་ཤིང་ཞེས་
དང༌། སངས་རྒྱས་ཀྱི་ས་ལ་ནི་འགལ་བ་དེ་དག་བསམ་པར་མི་བྱ་སྟེ། ཞེས་དང་། རྒྱུད་བླར།
ཤེས་རབ་ཡེ་ཤེས་རྣམ་གྲོལ་རྣམས། །གསལ་དང་འཕྲོ་དང་དག་ཕྱིར་དང༌། །ཐ་དད་མེད་
ཕྱིར་འོད་དང་ཟེར། །ཉི་མའི་དཀྱིལ་འཁོར་རྣམས་དང་མཚུངས། །ཞེས་སངས་རྒྱས་ཀྱི་མི་
རྟོག་ཡེ་ཤེས་ཤེས་རབ་རྗེས་ཐོབ་ཤེས་བྱ་ཀུན་ལ་འཇུག་པའི་ཡེ་ཤེས། དེ་གཉིས་ཀའི་རྟེན་
སེམས་ཀྱི་རང་བཞིན་རྣམ་གྲོལ་གྱི་དབྱིངས་གསུམ་ངོ་བོ་ཐ་མི་དད་པས་སོ། །རྩོད་སྤང་ནི།
སངས་རྒྱས་ལ་རྗེས་ཐོབ་ཡོད་ན། མཉམ་པར་མ་བཞག་ཐུགས་མི་མངའ་ཞེས་པ་དང་འགལ་
ལོ་ཞེ་ན། མཉམ་གཞག་དང་ངོ་བོ་ཐ་དད་པའི་རྗེས་ཐོབ་མེད་པ་ལ་དགོངས་ཏེ། དཔལ་ཕྲེང་
གིས་ཞུས་པ་ལས། མྱ་ངན་ལས་འདས་པའི་དབྱིངས་ནི་རོ་གཅིག་སྟེ། འདི་ལྟར་རིག་པ་དང་
རྣམ་པར་གྲོལ་བའི་རོར་རོ་མཚུངས་པ་ལགས་སོ། །ཞེས་སོ། ། ་་ ་
གཉིས་པ་ལམ་ཤེས་ལ་མཚན་ཉིད་ནི། ལམ་ཐམས་ཅད་རང་བཞིན་མེད་
པར་མངོན་སུམ་དུ་ཤེས་ཤིང་། སྨིན་རྫོགས་མ་སྦྱངས་པར་ཡང་དག་པའི་མཐའ་མངོན་དུ་མི་
བྱེད་པ་བྱང་སེམས་ཀྱི་རྒྱུད་ཀྱིས་བསྡུས་པ་སྟེ། འཕགས་པས། ལམ་ཤེས་པ་ཉིད་ཀྱིས་ནི་
གཉེན་པོ་མ་ལུས་པ་ཡང་དག་པར་འགྲུབ་པར་བྱེད་དོ་ཞེས་དང་། ལམ་ཤེས་ཉིད་ནི་བྱང་ཆུབ་
སེམས་དཔའ་ཁོ་ནའི་ཡིན་གྱི་ཉན་ཐོས་ལ་སོགས་པའི་ནི་མ་ཡིན་ནོ་ཞེས་ཡུལ་སོ་སོར་ངེས་
པའི་དོན་དུ་གང་གསུངས་པ་ཡིན་ནོ། །ཞེས་པས་སོ། །མཚོན་བྱ་ནི། ཐེག་པ་གསུམ་གྱི་
ལམ་ཐམས་ཅད་ཀྱིས་རང་བཞིན་སྐྱེ་བ་མེད་པར་མངོན་སུམ་དུ་ཡོངས་སུ་ཤེས་པའི་མཉམ་
པར་བཞག་པ་དང་མ་བཞག་པའི་བདག་ཉིད་ཅན་ནོ། །
5.
-53-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
ཁྱད་པར་ལ་ཐུན་མོང་གི་དབྱེ་བ་དང་། ཕྱེ་བའི་ས་མཚམས་སོ། །དང་པོ་ལ་བཞི་
ལས། དབྱེ་གཞི་ནི་ལམ་ཤེས་ཙམ་མོ། །དབྱེ་བའི་ངོ་བོ། མཚན་ཉིད་པ་དང་བཏགས་པ་བའོ།།
མཚན་ཉིད་པ་ལའང་། ཇི་ལྟ་བ་མཁྱེན་པའི་མཉམ་གཞག་དང་། ཇི་སྙེད་པ་མཁྱེན་པའི་རྗེས་
ཐོབ་ གཉིས་ སོ། །བཏགས་ པ་བ་ནི་ཉན་རང་ཚོགས་སྦྱོར་ སངས་རྒྱས་ཀྱི་ལམ་སྟེ། སྔ་མ་
རྣམས་ལ་ལམ་སྐྱེ་མེད་དུ་རྟོགས་ཙམ་ལ་ཡོད་པའི་ཕྱིར་དང་། སངས་རྒྱས་ཀྱིས་ཡང་དག་པའི་
མཐའ་མངོན་དུ་བྱས་པས་སོ། །གཅིག་དང་ཐ་དད་ནི། མཚན་བཏགས་ངོ་བོ་མི་གཅིག་ལ།
མཉམ་རྗེས་ཀྱང་ས་བཅུ་མན་ཆད་ངོ་བོ་ཐ་དད་སངས་རྒྱས་ཀྱི་སར་ངོ་བོ་གཅིག་གོ །གྲངས་
ངེས་ནི། ལམ་ཤེས་ཙམ་ལ་མཚན་ཉིད་དང་ལྡན་མི་ལྡན་གཉིས་ཡོད་པས་མཚན་བཏགས་
གཉིས་སུ་ངེས་ལ། མཚན་ཉིད་པ་ལ་ཡང་སངས་རྒྱས་ཀྱི་དོན་གཉིས་སྒྲུབ་བྱེད་མཉམ་རྗེས་
གཉིས་སུ་ངེས་ཏེ། རྒྱུད་བླར། ཆུ་མཚོ་སོགས་བཞིན་འདོད་ཆགས་སོགས། །གློ་བུར་ཉོན་
མོངས་དག་པ་ནི། །མདོར་ན་མི་རྟོག་ཡེ་ཤེས་ཀྱི། །འབྲས་བུ་ཡིན་པར་རབ་ཏུ་བརྗོད། །རྣམ་
པ་ཀུན་གྱི་མཆོག་ལྡན་པ། །སངས་རྒྱས་སྐུ་ནི་ངེས་ཐོབ་པ། །དེ་ནི་རྗེས་ལས་ཐོབ་པ་ཡི། །ཡེ་
ཤེས་འབྲས་བུ་ཡིན་པར་བསྟན། །ཞེས་པ་ལྟར་རོ། །གཉིས་པ་ནི། ལམ་ཤེས་མཚན་ཉིད་པ་
མཐོང་ལམ་ནས་རྒྱུན་མཐའི་བར་ན་ཡོད་དེ། འདི་ཉིད་དུ། ཐེག་པ་གསུམ་ཆར་ཐོབ་པའི་རྒྱུ།།
ཞེས་དང༌། འགྲེལ་པར། རྣམ་པ་ཐམས་ཅད་མཁྱེན་པ་ཉིད་ལ་སོགས་པ་མངོན་པར་རྟོགས་
པ་རྣམ་པ་གསུམ་ལ་འཇིག་རྟེན་པའི་ངེས་པར་འབྱེད་པའི་ཆ་དང་མཐུན་པ་རྟོགས་པ་སྔོན་དུ་
འགྲོ་ཞེས་པས་ཆོས་མཆོག་མན་ཆད་ནས་ཡོད་པ་ཁེགས་ཤིང་། མདོར། ལམ་ཤེས་པ་ཉིད་ནི་
བྱང་ཆུབ་སེམས་དཔའ་རྣམས་ཀྱི་ཡིན་ནོ་ཞེས་དང༌། བྱང་ཆུབ་སེམས་དཔའ་མཁས་རྣམས་
ཀྱི༑ ༑ལམ་ཤེས་ཉིད་ནི་དེ་འདྲར་བཤད། །ཅེས་པས་སངས་རྒྱས་ཀྱི་སར་ཡོད་པ་ཁེགས་སོ།།
གསུམ་པ་གཞི་ཤེས་ལ། གཞི་ཤེས་ཙམ་གྱི་མཚན་ཉིད། གཞི་སྐྱེ་བ་མེད་པར་
- 5
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
མངོན་སུམ་དུ་རྟོགས་པ་ཉོན་སྒྲིབ་ཀྱི་གཉེན་པོར་གྱུར་པ་སྟེ། འགྲེལ་པར། གཞི་ཐམས་ཅད་
སྐྱེ་བ་མེད་པར་ཡོངས་སུ་ཤེས་པ་ཉིད་ཀྱིས་ཞེས་དང༌། འཕགས་པས་ཐམས་ཅད་ཤེས་པ་
ཉིད་ཀྱིས་ནི་ཉོན་མོངས་པ་ཅན་གྱི་མ་རིག་པ་ཙམ་སེལ་བར་བྱེད་ཅེས་སོ། །མཚོན་བྱ་ནི།
གཞི་ཕུང་ཁམས་སྐྱེ་མཆེད་ཐམས་ཅད་མི་རྟག་པ་སོགས་སམ། བདག་ཕྱེད་དང་གཉིས་ཀྱིས་
སྟོང་པར་ཤེས་པ་ཉིད་དེ། མདོ་ལས། རབ་འབྱོར་ཐམས་ཅད་སོགས་དང་ཁྱད་པར་གསུམ་
སྟེ༑ དབྱེ་བ་ནི། མི་མཐུན་ཕྱོགས་དང་གཉེན་པོ་གཞི་ཤེས་གཉིས་ཏེ། དེ་དག་གི་མཚན་ཉིད་
ཀྱང་བདེན་བཞི་རྣམ་པ་བཅུ་དྲུག་ཏུ་རྟོགས་པ་གང་མཚན་འཛིན་མི་སྤོང་བ་དང་། གཞི་རང་
བཞིན་མེད་པར་མངོན་སུམ་གྱིས་རྟོགས་པས་མཚན་འཛིན་གྱི་གཉེན་པོ་བྱེད་པ་སྟེ། འདི་
ལས། ཐམས་ཅད་ཤེས་པ་ཉིད་ནི་གཟུགས་ལ་སོགས་པའི་ཆོས་ལ་མི་རྟག་པ་ལ་སོགས་པའི་
རྟེན་ཅན་ཞེས་དང་། ཆོས་རྣམས་རང་བཞིན་མེད་པར་ནི། །ཤེས་པས་ཆགས་པ་སྤོང་བ་ཡིན།།
ཞེས་སོ། །མཚན་བཏགས་དཔྱད་པ་ནི། གཞི་ཤེས་མཚན་ཉིད་པ་མི་མཐུན་ཕྱོགས་ཀྱི་གཞི་
ཤེས་པ་ཡིན་ཏེ། ཉན་ཐོས་ལ་སོགས་མཐོང་བའི་ལམ། །དེ་འདྲ་ཀུན་ཤེས་ཉིད་དུ་འདོད།།
ཅེས་སོ། །ས་མཚམས་ནི་མཚན་ཉིད་པ་ཉན་རང་འཕགས་པའི་ལམ་ན་ཡོད་དེ། མདོ་ལས།
རབ་འབྱོར་ཐམས་ཅད་ཤེས་པ་ཉིད་ནི་ཉན་ཐོས་དང་རང་སངས་རྒྱས་རྣམས་ཀྱི་ཡིན་ནོ་ཞེས་
སོ༑ ༑བཏགས་པ་བ་ཐེག་ཆེན་གྱི་ལམ་ལྔ་དང་ཉན་རང་ཚོགས་སྦྱོར་ན་ཡང་ཡོད་དེ། གཞི་སྐྱེ་
མེད་དུ་རྟོགས་པ་ཡོད་པའི་ཕྱིར།
བཞི་པ་རྣམ་ཀུན་ལ་མཚན་ཉིད་ནི། མཁྱེན་གསུམ་ལ་གོམས་པ་དབང་དུ་
གྱུར་པ་ཐོབ་པར་བྱ་བའི་ཕྱིར་སྐྱེ་མེད་རྣམ་གསུམ་བསྡུས་ནས་བསྒོམ་པ་སྟེ། འགྲེལ་ཆེན་དུ།
ཐམས་ཅད་མཁྱེན་པ་ཉིད་གསུམ་རྣམ་པ་ཐམས་ཅད་དུ་དབང་དུ་བྱ་བའི་དོན་དུ་ཡང་རྣམ་པ་
ཐམས་ཅད་དང་ལམ་དང་དངོས་པོའི་བྱེ་བྲག་བསྡུས་ནས་ཀུན་མཁྱེན་གསུམ་བསྒོམས་པས་
- 5
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་པ་ནི་རྣམ་པ་ཀུན་མངོན་པར་རྫོགས་པར་རྟོགས་པའོ་ཞེས་སོ། །མཚོན་བྱ་ནི། ཆོས་ཀྱི་
རྣམ་པ་སྟེ་བྱེ་བྲག་ཐམས་ཅད་དང་ལམ་དང་གཞི་ཕུང་ཁམས་སྐྱེ་མཆེད་ཀྱི་བྱེ་བྲག་ཀུན་རྟོགས་
པ་ལ་མངོན་དུ་ཕྱོགས་པས་ཡང་དག་པར་རྫོགས་པར་རྟོགས་པའོ། ཁྱད་ཆོས་ལ་དབྱེ་བ་ནི།
ལམ་བཞིའམ་སྦྱོར་བ་ཉི་ཤུའོ། །ས་མཚམས་ནི་ཚོགས་ལམ་ནས་ས་བཅུ་རྒྱུན་མཐའི་བར་ན་
ཡོད་དོ། །ཐར་པ་ཆ་མཐུན་དང༌། ཚོགས་ཆེན་ཡུན་རིང་རྟོགས་པའི་སྦྱོར་བ་ཚོགས་ལམ་ནས་
ཡོད་ལ། ཞིང་དག་པ། སྲིད་ཞི་མཉམ་ཉིད། དག་པ་མཐར་ཐུག་གི་སྦྱོར་བ་མི་སློབ་ལམ་ས་
བཅུ་རྒྱུན་མཐའ་ནས་ཡོད་པས་སོ། ། །
ལྔ་པ་རྩེ་མོ་ལ་མཚན་ཉིད་ནི། སྐྱེ་མེད་རྣམ་གསུམ་བསྡུས་བསྒོམ་རབ་ཏུ་
གྱུར་པ་སྟེ། དེ་རབ་ཅེས་དང༌། རྩེ་མོའི་མངོན་པར་རྟོགས་པ་ནི་རབ་ཏུ་གྱུར་པ་དང་ལྡན་པའོ།།
ཞེས་འཕགས་པས་སོ། །མཚོན་བྱ་ནི་མཁྱེན་གསུམ་བསྡུས་བསྒོམ་ཁྱད་པར་ཅན་གྱི་ལམ་གྱི་
རྣམ་པ་ཐམས་ཅད་དུ་རང་དབང་དུ་གྱུར་པའི་མཁྱེན་གསུམ་བསྒོམས་པས་རྟོགས་པ་རྣམ་ཀུན་
ལས་རྩེ་མོ་སྟེ་རབ་ཀྱི་མཐར་ཕྱིན་པའོ། ཁྱད་ཆོས་ལ་དབྱེ་བ་ནི་བདུན་ནོ། །ས་མཚམས་ནི་དྲོད་
ནས་རྒྱུན་མཐའ་བར་ན་ཡོད་དེ། འཕགས་པས་རྟགས་ཚོགས་ལམ་དང་། བར་ཆད་མེད་རྩེ་
ནི་རྒྱུན་མཐའ་ན་ཡོད་པར་བཤད་པའི་ཕྱིར་རོ། །
དྲུག་པ་མཐར་གྱིས་པ་ལ་མཚན་ཉིད་ནི། སྐྱེ་མེད་རྣམ་གསུམ་བསྡུས་བསྒོམ་
བརྟན་པའི་དོན་དུ་གོ་རིམ་དུ་བསྒོམ་པ་སྟེ། འཕགས་པས། མཐར་གྱིས་པའི་མངོན་པར་
རྟོགས་པ་ནི་གོ་རིམ་དང་ལྡན་པའོ། །ཞེས་དང༌། མཚོན་བྱ་ནི། སྐྱེ་མེད་རྣམ་གསུམ་སོ་སོ་བ་
དང་བསྡུས་ནས་བསྒོམས་པས་རྟོགས་པ་ཡི་དོན་རྣམས་བསྟན་པའི་དོན་དུ་མཐར་གྱིས་པ་སྟེ་
རིམ་པ་བཞིན་དུ་སྔ་མ་སྔ་མའི་རྗེས་སུ་ཕྱི་མ་ཕྱི་མ་འབྲེལ་བར་བསྒོམས་པས་མངོན་སུམ་དུ་
བྱེད་པ་ནི་མཐར་གྱིས་པའི་མངོན་རྟོགས་སོ། ཁྱད་ཆོས་ལ་དབྱེ་བ་ནི། བྱ་བ་བསླབ་པ། སྒྲུབ་
- 5 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
པ་གསུམ་མོ། །ས་མཚམས་ནི། འགྲེལ་པ་ཆེ་ཆུང་ལྟར་ན། དྲོད་ནས་རྒྱུན་མཐའི་སྔ་ལོགས་
མན་ཆད་ཐམས་ཅད་ན་ཡོད་དོ། །འཕགས་པ་ལྟར་ན་ཚོགས་ལམ་ཡན་ཆད་ན་ཡོད་དེ།
མདོ་ལས། ཡུམ་ལ་མཐར་ཕྱིན་གྱིས་བྱ་བ་དང་། མཐར་གྱིས་བསླབ་པ་དང་། མཐར་གྱིས་
ནན་ཏན་གྱིས་བསྒྲུབ་པ་ནི་གདའ་ལགས་སོ། །ཞེས་དང་། དེའི་དོན་འཕགས་པས་བགྱི་བ་
སྨོས་པ་ནི་སེམས་བསྐྱེད་པ་བཟུང་བའི་དོན་དུའོ། །བསླབ་པ་སྨོས་པ་ནི་ངེས་པར་འབྱེད་པའི་
ཆ་དང་མཐུན་པ་ཤེས་པའི་དོན་དུའོ། །སྒྲུབ་པ་སྨོས་པ་ནི་མཐོང་བའི་ལམ་དང་སྒོམ་པའི་ལམ་
ཤེས་པའི་དོན་དུའོ། །ཞེས་པས་སོ། །ཤིན་ཏུ་ལེགས་ཏེ། མདོ་ལས། སེམས་དང་པོ་བསྐྱེད་པ་
ནས་ཉེ་བར་བཟུང་སྟེ་ཞེས་པས་སོ། ། །
་་ བདུན་པ་སྐད་ཅིག་མ་ལ་མཚན་ཉིད་ནི། མཐར་གྱིས་པའི་མངོན་རྟོགས་
གོམས་པ་མཐར་ཕྱིན་པས་སྐྱེ་མེད་རྣམ་གསུམ་སྒོམ་པ་མཐར་ཐུག་པ་སྟེ། འཕགས་པས་སྐད་
ཅིག་མ་གཅིག་ལ་མངོན་པར་རྫོགས་པར་བྱང་ཆུབ་པ་ནི་མཐར་ཐུག་པའོ་ཞེས་དང་། འདི་
ཉིད་ དུ། དེ་ མཐའ་ ཞེས་ དང་། ཐམས་ ཅད་ མཁྱེན་ པ་ ཉིད་ གསུམ་ གྱི་མཐར་ཐུག་ པའི་
གནས་སྐབས་ཡིན་ནོ། །ཞེས་སོ། །ཟག་པ་མེད་པའི་ཆོས་ཐམས་ཅད་སེམས་ཀྱི་སྐད་ཅིག་
མ་གཅིག་ལ་གཅིག་ཅར་མངོན་སུམ་དུ་རྫོགས་པར་རྟོགས་པས་བྱང་ཆུབ་པའོ། ཁྱད་ཆོས་ལ་
དབྱེ་བ་ནི་སྤྱིའི་མཚན་ཉིད་ཀྱིས་དབྱེ་ན། རྣམ་སྨིན་མིན་པ། རྣམ་སྨིན། མཚན་ཉིད་མེད་པ།
གཉིས་སུ་མེད་པར་ཆོས་ཀུན་སྐད་ཅིག་གཅིག་གིས་བྱང་ཆུབ་པའོ། །འགྲེལ་ཆེན་ལས། ལོག་
པའི་དབྱེ་བ་རྣམ་པ་བཞིར་བསྟན་ཞེས་པས་ལྡོག་པའི་དབྱེ་བར་བསྟན་ཅིང་། དེ་བཞིན་དུ།
སྐད་ཅིག་མ་ནི་སེམས་ཀྱི་སྐད་ཅིག་མ་གཅིག་ཁོ་ནས་རྣམ་པ་བཞིར་མངོན་སུམ་དུ་བྱེད་ཅེས་
སོ༑ ༑ས་མཚམས་ནི། ས་བཅུ་རྒྱུན་མཐའ་ཁོ་ན་ན་ཡོད་དེ། དེ་མཐའ་ཞེས་དང་། སྟོད་འགྲེལ་
དུ༑ སྐད་ཅིག་མ་ནི་མཐར་ཐུག་པ་ཡིན་པས་ཁྱད་པར་དུ་འགྲོར་མེད་ཅེས་དང་། སྐད་ཅིག་
-5 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅིག་རྫོགས་བྱང་ཆུབ། ཅེས་པའོ། །སྐད་ཅིག་མ་དཔྱད་པ་ནི། སྐད་ཅིག་མ་དེ་དུས་མཐའམ་
བྱ་རྫོགས་ཀྱི་སྐད་ཅིག་མ་གང་ཡིན་སྙམ་ན་བྱ་རྫོགས་ཏེ། ཐུབ་པས་བདུད་བཏུལ་ནས་སངས་
རྒྱས་ཀྱི་བར་ཆད་མེད་ལམ་དེ་སྐད་ཅིག་མའི་སྦྱོར་བ་ཡིན་ལ། དེའི་དུས་ལ་གདུལ་བྱའི་དབང་
གིས་ངེས་པ་མེད་དེ། ཐུབ་པས་སྲོད་ལ་བདུད་བཏུལ་བའི་ཐོ་རངས་སངས་རྒྱས་པ་དང་། དེ་
བཞིན་གཤེགས་པ་མངོན་པར་ཤེས་པའི་ཡེ་ཤེས་ཆེན་པོས་བདུད་བཅོམ་ནས་བར་བསྐལ་
བརྒྱད་ཅུ་ན་སངས་རྒྱས་པར་བཤད་པས་སོ། །སྐད་ཅིག་བཞི་རིམ་གྱིས་སམ། གཅིག་ཅར་
རྟོགས་ཤེ་ན། གཅིག་ཅར་རྟོགས་ཏེ། གོང་དུ་བཤད་པ་ལྟར་རོ། །
བརྒྱད་པ་ཆོས་སྐུ་ལ་མཚན་ཉིད་ནི། མཁྱེན་གསུམ་བསྒོམས་པའི་འབྲས་བུ་
མཐར་ཐུག་དོན་གཉིས་ཕུན་ཚོགས་ཏེ། དེའི་རྣམ་སྨིན་ཞེས་དང་། ཁ་ཆེ་དྷརྨཱ་ཤྲཱིས། ཆོས་སྐུ་
མཛད་པ་དང་བཅས་པ་ནི་བདག་དོན་གཞན་དོན་ཕུན་ཚོགས་ཏེ་འབྲས་བུའོ་ཞེས་སོ། །མཚོན་
བྱ་ནི། ཟག་པ་མེད་པའི་ཆོས་མ་ལུས་པའི་ཡན་ལག་བསགས་པའི་ལུས་ཡིན་པ་དང་། ཡོན་
ཏན་བསམ་གྱིས་མི་ཁྱབ་པའི་རྟེན་བྱེད་པ་དང་། རིགས་པའི་རྗེས་སུ་འབྲང་བྱས་ཐོབ་བྱའམ་
རྟོགས་བྱའི་ངོ་བོ་ཡིན་པ་དང༌། འགྲོ་བ་ཐམས་ཅད་དེའི་ངོ་བོ་ལས་འདས་པས་སྐུ་སྟེ། བདེན་
གཉིས་ལས། ཆོས་རྣམས་ཀུན་གྱི་ལུས་ཡིན་ཕྱིར། །ཡོན་ཏན་ཕུན་ཚོགས་བསམ་ཡས་ཕྱིར།།
རིགས་པའི་རྗེས་འབྲང་ངོ་བོའི་ཕྱིར། །སྐྱོབ་པ་རྣམས་ཀྱི་ཆོས་སྐུར་འདོད། །ཅེས་སོ། ཁྱད་
ཆོས་ལ་དབྱེ་བ་ནི། མཚན་ཉིད་པ་དང༌། རྗེས་མཐུན་པ་གཉིས་སོ། །དང་པོ་ལ་སྐུ་གསུང་
ཐུགས་ཡོན་ཏན་ཕྲིན་ལས་ལྔའོ། །དང་པོ་ནི་སྐུ་གསུམ་སྟེ་འོག་ཏུ་འཆད་དོ། །གཉིས་པ་ལ་རྒྱུ་
ནི༑ ཉན་རང་དགྲ་བཅོམ་མན་ཆད་ནས་སེམས་ཅན་མ་ལུས་པའི་བསོད་ནམས་བཅུར་
བསྒྲེས་པས་སངས་རྒྱས་ཀྱི་བ་སྤུའི་བུ་ག་གཅིག །བ་སྤུའི་བུ་ག་ཐམས་ཅད་འགྲུབ་པའི་བསོད་
ནམས་བརྒྱས་དཔེ་བྱད་བཟང་པོ་གཅིག །དཔེ་བྱད་བརྒྱད་ཅུ་འགྲུབ་པའི་བསོད་ནམས་བརྒྱས་
- 5
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
མཚན་སུམ་ཅུའི་གཅིག་གོ །མཚན་སུམ་ཅུ་འགྲུབ་པའི་བསོད་ནམས་སྟོང་གིས་མཛོད་སྤུ། དེ་
འབུམ་གྱིས་དབུའི་གཙུག་ཏོར། བྱེ་བ་གྲངས་མེད་བཅུས་སངས་རྒྱས་ཀྱི་གསུང་འགྲུབ་པར་
རིན་ཆེན་ཕྲེང་བར་བཤད་དོ། །ངོ་བོ་ནི། གྲག་སྟོང་གཉིས་མེད་དེ་གང་ཟག་དང་དུས་ལ་ཁྱབ་
པས་ཉི་ཚེ་བ་མ་ཡིན་པ་དང་འདི་ཕྱིར་མི་ཕན་པ་དང་སྤོང་བས་ཕན་པ་དང་། ཕྱིན་ཅི་ལོག་གི་
བདེ་བ་སེལ་བ་ལ་ཡང་དག་པའི་བདེ་བ་བསྒྲུབས་པས་བདེ་བ་དང་། ཕྱིན་ཅི་ལོག་གི་སྒྲིབ་པ་
གནོད་པའི་དུཉྩཁ་སེལ་བས་ངེས་པར་འབྱིན་པ་སྟེ། རྒྱུད་བླར། དེ་བཞིན་ཁྱབ་བདག་འབད་
སོགས་དང༌། །བྲལ་ ཡང་འགྲོ་བ་མ་ལུས་པ། །སངས་རྒྱས་གསུང་གིས་ཁྱབ་མཛད་པ།།
སྐལ་ལྡན་རྣམས་ལ་ཆོས་སྟོན་ཏོ། །ཞེས་སོ། །དབྱེ་བ་ནི། བདེ་གཤེགས་གསུང་གི་མཐའ་ཡས་
ཏེ༑ ༑ཡན་ལག་དྲུག་ཅུ་བསམ་མི་ཁྱབ། །ཅེས་ཏེ། ཡན་ལག་དྲུག་ཅུ་ནི་བསྡུ་ན། མཉེན་
འཇམ་ཡིད་འོང་ཡིད་འཐད་དག །དྲི་མེད་གསལ་དངས་སྙན་ཞིང་འཇེབས། །སྙན་འོས་མི་
མཚུངས་སྙན་དུལ་དང༌། །མི་རྩུབ་མི་རླུང་རབ་ཏུ་དུལ། །རྣར་སྙན་ལུས་སིམ་སེམས་ཚིམ་
བྱེད། །སྙིང་དགའ་དགའ་བདེ་སྐྱོ་གདུང་མེད། །ཀུན་ཤེས་རྣམ་རིག་བྱ་རྣམ་གསལ། །དགའ་
བྱེད་མངོན་དགའ་བྱེད་ཀུན་ཤེས། །རྣམ་ཤེས་བྱེད་རིགས་འབྲེལ་མི་ཟློས། །སེང་གེའི་སྒྲ་
ཤུགས་གླང་ཆེན་འབྲུག །ཀླུ་དབང་དྲི་ཟ་ཀ་པིང་ཚངས། །ཤང་ཤང་སྒྲ་དབྱངས་ལྷ་དབང་
དབྱངས། །རྔ་སྒྲ་མ་ཁེངས་མི་དམའ་དང་། །སྒྲ་ཀུན་རྗེས་ཞུགས་ཟུར་ཆག་མེད། །མ་ཚང་མེད་
དང་མ་ཞུམ་པ། །མི་ཞན་རབ་དགའ་ཁྱབ་ཐ་མེད། །རྒྱུན་ཆགས་འབེལ་སྒྲ་ཀུན་རྫོགས་བྱེད།།
དབང་པོ་ཚིམ་བྱེད་མ་དམད་པ། །མི་འགྱུར་མ་རྟབ་འཁོར་ཀུན་གྲགས། །རྣམ་པ་ཀུན་ཏུ་
མཆོག་ལྡན་པ། །ཞེས་སོ། །
གསུམ་པ་ནི། ཡེ་ཤེས་བཞི་སྟེ། རྒྱུ་ནི་གནས་གྱུར་པའི་ཀུན་གཞི། ཉོན་ཡིད།
ཡིད། དབང་ཤེས་བཞི་སྟེ། ཙནྡྲ་གོ་མིས། ཀུན་གཞིའི་རྣམ་ཤེས་གང་ཡིན་པ། །མེ་ལོང་ཡེ་
• 59 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་ཉིད་གྱུར་པ། །དེ་ལ་ཆོས་ཀྱི་དབྱིངས་ཀྱི་ནི། །ངོ་བོ་ཉིད་དུ་འགའ་ཞིག་འདོད། །ཅེས་
དང༌། ཉོན་མོངས་ཅན་ཡིད་གནས་གྱུར་པ། །མཉམ་ཉིད་ཡེ་ཤེས་བརྗོད་པར་བྱ། །སོ་སོར་
རྟོག་པའི་ཡེ་ཤེས་ནི། །ཡིད་ཀྱི་རྣམ་ཤེས་ཉིད་དེའོ། །ཞེས་དང༌། དབང་པོ་ལྔ་ཡི་རྣམ་ཤེས་
གང༌། །དེ་ནི་དོན་ཀུན་ཡོངས་འཛིན་ཕྱིར། །སེམས་ཅན་ཀུན་གྱི་དོན་དུ་ནི། །བྱ་བ་སྒྲུབ་པ་
ཙམ་ཉིད་ཐོབ། །ཅེས་སོ། །བདག་པོའི་རྒྱུ་ནི། ཐོས་བསམ་གྱིས་ སྡེ་སྣོད་ཀྱི་ཆོས་འཛིན་པ།
སེམས་ཅན་ཐམས་ཅད་ལ་བདག་གཞན་མཉམ་པ་དང་། གཞན་ལ་ཆོས་སྟོན་པ། སེམས་
ཅན་གྱི་བྱ་བ་སྒྲུབ་པ་སྟེ་བཞིའོ། །འཛིན་པའི་ཕྱིར་དང་སེམས་མཉམ་ཕྱིར། །ཡང་དག་ཆོས་
རབ་སྟོན་ཕྱིར་དང༌། །བྱ་བ་སྒྲུབ་པའི་ཕྱིར་ཡང་སྟེ། །ཡེ་ཤེས་བཞི་པོ་ཡང་དག་འབྱུང་། །ཞེས་
སོ༑ ༑ངོ་བོ་ནི། མེ་ལོང་ཡེ་ཤེས་ནི་རྟག་ཏུ་ང་ཡིར་འཛིན་པ་མེད་པ། ཡུལ་གྱི་སྒོ་ནས་མ་ཆད་
པ༑ དུས་གསུམ་གྱི་ཤེས་བྱ་ཐམས་ཅད་ལ་འཇུག་ཅིང་དུས་ཐམས་ཅད་དུ་འབྱུང་བས་རྟག་
ཏུ་ལྡན་པ། སྒྲིབ་གཉིས་དང་ བྲལ་བས་ཤེས་བྱ་ཐམས་ཅད་ལ་མ་རྨོངས་པ། ཡུལ་གྱི་རྣམ་
པ་མེད་པས་མངོན་དུ་མ་ཕྱོགས་པ་སྟེ། མེ་ལོང་ཡེ་ཤེས་ང་ཡིར་མེད། །ཡོངས་སུ་མ་ཆད་རྟག་
ཏུ་ལྡན། །ཤེས་བྱ་ཀུན་ལ་མ་རྨོངས་པ། །རྟག་ཏུ་དེ་ལ་མངོན་ཕྱོགས་ཡིན། །ཞེས་སོ། །མཉམ་
ཉིད་ཡེ་ཤེས་ནི། བྱང་སེམས་ཀྱི་དུས་སུ་བདག་གཞན་མཉམ་པར་བསྒོམས་པས་གཟུགས་
བརྙན་ལྟ་བུའི་འགྲོ་བ་རྣམས་གང་ཟག་དང་ཆོས་ལ་བདག་མེད་པར་མཉམ་པར་རྟོགས་ནས་
མི་གནས་པའི་མྱང་འདས་ལ་ཞུགས་པ་བྱམས་སྙིང་རྗེ་མཚུངས་ལྡན་ནོ། །མཉམ་ཉིད་ཡེ་ཤེས་
སེམས་ཅན་ལ། །བསྒོམ་པ་དག་པ་ལས་འདོད་དེ། །མི་གནས་ཞི་བར་ཞུགས་པ་ནི། །མཉམ་
ཉིད་ཡེ་ཤེས་ཡིན་པར་འདོད། །དུས་རྣམས་ཀུན་ཏུ་བྱམས་པ་དང་། །ཐུགས་རྗེ་ཆེན་པོ་དག་
དང་ལྡན། །ཞེས་སོ། །སོ་སོར་རྟོག་པ་ནི་རྟོག་པ་མེད་བཞིན་དུ་ཤེས་བྱ་ཐམས་ཅད་ལ་ཐོགས་
པ་མེད་པར་སོ་སོར་རྟོག་པར་མཛད་པ་གཟུངས་དང་ཏིང་ངེ་འཛིན་གྱི་སྒོ་རྣམས་ཀྱི་འབྱུང་
- 6
0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
གནས་སུ་གྱུར་པ་སྟེ། སོ་སོར་རྟོག་པའི་ཡེ་ཤེས་ནི། །ཤེས་བྱ་ཀུན་ལ་རྟག་མི་ཐོགས། །ཏིང་
ངེ་འཛིན་དང་གཟུངས་རྣམས་ཀྱི། །གཏེར་དང་འདྲ་བ་ཁོ་ན་ཡིན། །ཞེས་སོ། །བྱ་གྲུབ་ནི། ཏིང་
ངེ་འཛིན་གྱི་ཁམས་ཐམས་ཅད་དུ་སྣ་ཚོགས་སུ་སྤྲུལ་པས་སེམས་ཅན་གྱི་བྱ་བ་སྒྲུབ་པ་སྟེ། བྱ་
བ་གྲུབ་པའི་ཡེ་ཤེས་ནི། ཁམས་རྣམས་ཀུན་ཏུ་སྣ་ཚོགས་ཤིང་། །དཔག་མེད་བསམ་ཡས་
སྤྲུལ་པ་ཡིས། །སེམས་ཅན་དོན་ཀུན་སྒྲུབ་པའོ། །ཞེས་སོ། །ཡང་སངས་རྒྱས་པའི་མདོ་ལས།
ཤིན་ཏུ་འདུས་ཆོས་ལྔས་སངས་རྒྱས་ཀྱི་ས་བསྡུས་ཏེ། ལྔ་གང་ཞེ་ན། ཆོས་དབྱིངས་རྣམ་དག་
དང་། མེ་ལོང་ཡེ་ཤེས་དང་། མཉམ་ཉིད་ཀྱི་ཡེ་ཤེས་དང་། སོར་རྟོག་ཡེ་ཤེས་དང་། བྱ་གྲུབ་
ཡེ་ཤེས་སོ། །ཞེས་པས་ཆོས་དབྱིངས་ཡེ་ཤེས་ནི་བག་ཆགས་དང་བཅས་པའི་སྒྲིབ་གཉིས་
ལས་རྣམ་པར་གྲོལ་བ་ཤེས་རབ་དང་སྙིང་རྗེ་གཉིས་སུ་མེད་པའི་སྤངས་རྟོགས་ཀྱི་རང་
བཞིན་གནས་གྱུར་པའི་ཆོས་དབྱིངས་སོ། །བྱེད་ལས་ནི། ཡེ་ཤེས་བཞིའི་དང་པོས་ཡེ་ཤེས་
ཕྱི་མ་གསུམ་གྱི་རྒྱུ་མཚན་ཕྱིར། ཡེ་ཤེས་འབྱུང་གནས་ཆེན་པོར་འདྲ། །ལོངས་སྤྱོད་རྫོགས་
པའི་སངས་རྒྱས་ཉིད། །ཡེ་ཤེས་གཟུགས་བརྙན་འབྱུང་ཕྱིར་རོ། །ཞེས་སོ། །གཉིས་པས་
ནི༑ བྱམས་སྙིང་རྗེ་གདུལ་བྱའི་མོས་པ་དང་འཚམ་པའི་སྐུར་སྟོན་ཏེ། སེམས་ཅན་རྣམས་ལ་
མོས་པ་བཞིན། །སངས་རྒྱས་སྐུ་ནི་ངེས་པར་སྟོན། །ཞེས་སོ། །གསུམ་པ་བྱང་སེམས་ཀྱིས་
འཁོར་ལ་བླ་ན་མེད་པའི་དགའ་བདེ་འབྱོར་པ་སྟོན་ཞིང་ཆོས་ཀྱི་ཆར་འབེབས་ཏེ། འཁོར་གྱི་
དཀྱིལ་འཁོར་རྣམས་སུ་ནི། །འབྱོར་པ་ཐམས་ཅད་སྟོན་མཛད་པ། །ཐེ་ཚོམ་ཐམས་ཅད་
གཅོད་པ་ཡི། །ཆོས་ཆེན་ཆར་ནི་རབ་ཏུ་འབེབས། །ཞེས་སོ། ། ་་་
བཞི་པ་སྤྲུལ་པ་བསམ་གྱིས་མི་ཁྱབ་པ་ནི། སངས་རྒྱས་སྤྲུལ་པ་དེ་རྟག་ཏུ།།
མཛད་པ་སྒྲུབ་པའི་བྱེ་བྲག་དང་། །གྲངས་དང་ཞིང་གིས་རྣམ་ཀུན་ཏུ། །བསམ་མི་ཁྱབ་པར་
ཤེས་པར་བྱ། །ཞེས་སོ། །བཞི་པ་ཡོན་ཏན་ནི། སྟོབས་བཅུ་མི་འཇིགས་པ་བཞི་སངས་རྒྱས་
-6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་ཆོས་མ་འདྲེས་པ་བཅོ་བརྒྱད་ནི། བྲལ་བའི་ཡོན་ཏན་སོ་གཉིས། མཚན་སོ་གཉིས་ལྡན་
པའི་ཡོན་ཏན་སོ་གཉིས་ཏེ། རྒྱུད་བླར། བདག་ཉིད་ཀྱིས་ནི་འབྱོར་པའི་གནས། །དམ་པའི་
དོན་གྱི་སྐུ་ཡིན་ཏེ། །དྲང་སྲོང་རྣམས་ཀྱི་བརྡ་ཡི་སྐུ། །ཕ་རོལ་ཕུན་སུམ་ཚོགས་པའི་གནས།།
དང་པོའི་སྐུ་ནི་སྟོབས་ལ་སོགས། །བྲལ་བའི་ཡོན་ཏན་རྣམས་དང་ལྡན། །གཉིས་པ་སྐྱེས་བུ་
ཆེན་པོའི་མཚན། །རྣམ་སྨིན་ཡོན་ཏན་དག་དང་ལྡན། །ཞེས་སོ། །ལྔ་ པ་ནི། བསྡུ་ན། ལྷུན་
གྲུབ་དང་རྒྱུན་མི་ཆད་གཉིས་སོ། །དང་པོ་ནི་གདུལ་བྱ་སེམས་ཅན་གྱི་རྒྱུད་དང་རང་བཞིན་
གྱིས་ཁམས་དང་ཞི་དྲག་སོགས་འདུལ་བྱེད་ཀྱི་ཐབས་དང༌། གདུལ་བྱ་ལ་སྒྲུབ་དགོས་ཀྱི་བྱ་
བ་མངོན་མཐོ་ངེས་ལེགས་དང༌། དེས་འདུལ་བའི་ཡུལ་དུས་ཏེ་ལྔ་ལ་ཅིར་ཡང་རྣམ་པར་མི་
རྟོག་བཞིན་དུ་སྒྲུབ་པ་ལྷུན་གྲུབ་སྟེ། དེར། གདུལ་བྱའི་ཁམས་དང་འདུལ་བའི་ཐབས་དང་ནི།།
གདུལ་བྱའི་ཁམས་ཀྱིས་འདུལ་བའི་བྱ་བ་དང༌། །དེའི་ཡུལ་དང་དུས་སུ་གཤེགས་པ་ལ།
ཁྱབ་བདག་རྟག་ཏུ་ལྷུན་གྱིས་གྲུབ་པར་འཇུག །ཅེས་སོ། །གཉིས་པ་ནི། ཕྲིན་ལས་རྣམས་
ངེས་འབྱུང་གི་ལམ་ས་དང་ཚོགས་གཉིས་ཀྱིས་བསྒྲུབས་པས་གཞན་དབང་གིས་ངེས་པར་
འབྱུང་བ་དང༌། ཡེ་ཤེས་ཀྱི་བདག་གཞན་ལ་དེ་བཞིན་ཉིད་དྲི་མ་མེད་ཁྱད་པར་མེད་པར་
གཟིགས་པ་དང་། ཐུགས་རྗེས་སྒྲིབ་པ་སེལ་བའི་ཕྲིན་ལས་འཁོར་བ་ཇི་སྲིད་དུ་ཡོངས་སུ་མི་
རྫོགས་པའི་ཕྱིར་ཕྲིན་ལས་རྒྱུན་མི་ཆད་པ་ཡིན་ཏེ། དེར། གཞན་གྱི་དབང་གིས་ངེས་འབྱུང་
དང༌། །བདག་དང་སེམས་ཅན་མཚུངས་གཟིགས་དང་། །མཛད་པ་ཡོངས་སུ་མ་རྫོགས་ཕྱིར།།
འཁོར་བ་སྲིད་དུ་མཛད་མི་ཆད། །ཅེས་སོ། །ས་མཚམས་ནི། ཚོགས་ལམ་ན་སྐུར་མེད་ཅིང་
སྦྱོར་ལམ་དུ་ཆོས་ཉིད་ཀྱི་རྣམ་པ་གསལ་བར་རྟོགས་པས་སྐུ་དང་བཅས་པའོ། །ས་དང་པོ་
ནས་བདུན་པའི་བར་དུ་སྒྲིབ་གཉིས་ཀྱི་ས་བོན་འགའ་ཞིག་སྤངས་ལ་ཆོས་ཉིད་མངོན་སུམ་དུ་
རྟོགས་པས་སྐུ་ཐོབ་དང༌། ས་བརྒྱད་ཡན་ཆད་དུ་མི་རྟོག་པའི་ཡེ་ཤེས་རྒྱུན་ཆད་པ་མེད་པས་
- G
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
སྐུ་རྫོགས་པ་སྟེ། སྐུ་མེད་པ་དང༌། སྐུ་བཅས། སྐུ་ཐོབ་དང་། སྐུ་ཡོངས་རྫོགས་དང་། ཞེས་སོ།།
དེ་བཞིན་དུ་གསུང་ཐུགས་ཡོན་ཏན་ཕྲིན་ལས་ཐམས་ཅད་ཀྱི་རྗེས་མཐུན་པ་ཙམ་ཞིག་
སློབ་ལམ་ན་ཡོད་ཀྱི་མཚན་ཉིད་པ་མེད་དོ། །འདི་ཉིད་དུ། ཐུབ་པའི་ངོ་བོ་ཉིད་སྐུ་ཞེས་དང༌།
ཐོབ་པའི་ལོངས་སྐུ་ཞེས་དང༌། ཐུབ་པའི་སྤྲུལ་སྐུ་ཞེས་པས་སོ། །ཕྲིན་ལས་མཚན་ཉིད་པ་
སློབ་ལམ་ན་མེད་ན། རྒྱུད་བླར། བྱང་ཆུབ་སེམས་དཔའི་ཚུལ་འདི་ནི། །རྗེས་ཐོབ་དེ་བཞིན་
གཤེགས་རྣམས་དང་། །སེམས་ཅན་ཡང་དག་སྒྲོལ་བ་ལ། །འཇིག་རྟེན་ན་ནི་མཉམ་པ་ཉིད།།
ཅེས་པ་དང་འགལ་ཞེ་ན། ཅུང་ཟད་ཙམ་གྱིས་འདྲ་བ་ཡིན་གྱི་མཉམ་པ་ལྟ་ག་ལ་སྟེ། དེར། དེ་
ལྟ་མོད་ཀྱི་ས་རྡུལ་དང༌། །རྒྱ་མཚོ་བ་ལང་རྨིག་རྗེས་ཀྱི། ཁྱད་པར་གང་ཡིན་སངས་རྒྱས་དང་།།
བྱང་ཆུབ་སེམས་དཔའི་ཁྱད་དེ་ཉིད། །ཅེས་སོ། །
གཉིས་པ་དེའི་ཁྱད་པར་བཤད་པ་ལ་བཞིའི། དང་པོ་གཅིག་དང་ཐ་དད་བསམ་
པ་ནི། དངོས་པོ་བརྒྱད་ངོ་བོ་གཅིག་གམ་མི་གཅིག་སྙམ་ན། མཁྱེན་གསུམ་མཚན་ཉིད་པ་ནི།
དངོས་པོ་ཐ་དད་དེ་འཕགས་བཞི་སོ་ སོའི་རྒྱུད་དང་འབྲེལ་བས་སོ། །རྗེས་མཐུན་ནི་ངོ་བོ་
གཅིག་དང་ཐ་དད་ཅི་རིགས་པ་སྟེ། ཡེ་ཤེས་གཅིག་ཀྱང་གཞི་ལམ་རྣམ་གསུམ་མཁྱེན་པའི་ཆ་
ནས་ཐ་དད་དུ་བཞག་པ་དང་། གང་ཟག་སོ་སོའི་རྒྱུད་ཀྱིས་བསྡུས་པ་ལྟ་བུའོ། །སྦྱོར་བཞི་
ལམ་ཤེས་དང་ངོ་བོ་གཅིག་ཅིང་། ནང་ཕན་ཚུན་ནི་ཕལ་ཆེར་དངོས་པོ་ཐ་དད་དེ་ས་མཚམས་
ཐ་དད་པས་སོ། །ས་མཚམས་མཚུངས་པ་རྣམས་ངོ་བོ་གཅིག་ལ་ལྡོག་པ་ཐ་དད་དེ་རྒྱུན་
མཐའ་ན་རྣམ་ཀུན་རྩེ་སྦྱོར་སྐད་ཅིག་མ་ངོ་བོ་གཅིག་ཏུ་ཡོད་པ་བཞིན་ནོ། །མཐར་གྱིས་པ་
ལས་གཞན་པའི་སྦྱོར་བ་གསུམ་དང་གཉེན་པོ་གཞི་ཤེས་ངོ་བོ་གཅིག་ཅིང་། མི་མཐུན་ཕྱོགས་
ཀྱི་གཞི་ཤེས་ནི་ཐམས་ཅད་ལས་ཐ་དད་ལ་ཀུན་ཀྱང་ལྡོག་པ་ཐ་དད་དོ། ། །
གཉིས་པ་གྲངས་ངེས་པ་ནི། ཡུམ་བཞིར་བྱས་ལ་མངོན་རྟོགས་དེ་ནི་རྣམ་པ་
- (
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྒྱད་དུ་གྲངས་ངེས་ཀྱི། བརྒྱད་ལས་ལྷག་པའམ་བརྒྱད་དུ་མ་ཚང་བ་མེད་དེ། བརྒྱད་ཁོ་
ནས་སངས་རྒྱས་འགྲུབ་པའི་ཕྱིར། ཁྱབ་པ་ཡོད། སངས་རྒྱ་བའི་ཐབས་མངོན་རྟོགས་བརྒྱད་
པོ་ཀུན་འཇུག་པའི་ཡུལ། དེ་ལ་འཇུག་པའི་ཚུལ། ཞུགས་པའི་འབྲས་བུ་གསུམ་དུ་ངེས་པའི་
ཕྱིར། ཁྱབ་པ་ཡོད། འཇུག་ཡུལ་ཡང་རྒྱུ་འབྲས་བླང་དོར་གསུམ་དུ་ངེས་པས་མཁྱེན་གསུམ་
དུ་མཐའ་ཆོད་དེ། རྣམ་མཁྱེན་ཐོབ་བྱའི་འབྲས་བུར་མ་ཤེས་ན་རྒྱུ་ལམ་ཤེས་ལ་མི་འཇུག་
ཅིང་། ལམ་ཤེས་རྣམ་མཁྱེན་ཐོབ་བྱེད་ཀྱི་ཐབས་སུ་མ་ཤེས་ན་རྣམ་མཁྱེན་འདོད་པས་ལམ་
ཤེས་ལ་མི་འཇུག་ལ་སྤང་གཉེན་གཞི་ཤེས་བླང་དོར་མ་བྱས་ན་རྣམ་མཁྱེན་མི་ཐོབ་པའི་ཕྱིར་
རོ༑ ༑འཇུག་པའི་ཚུལ་སྦྱོར་བའང་དབང་དུ་བྱ་བ་དང་བརྟན་པ་ཐོབ་པའི་དོན་དུ་བསྒོམ་པ་རྒྱུ་
འབྲས་གཉིས་གཉིས་སུ་ངེས་པས་སྦྱོར་བ་བཞིར་ངེས་ཏེ། ཆོས་སྐུའི་རྣལ་འབྱོར་ཐམས་ཅད་
དེ་ཙམ་དུ་ཟད་པའི་ཕྱིར་ཏེ། རྣམ་རྫོགས་སྦྱོར་བ་མེད་ན་གོམས་པ་རབ་ཏུ་གྱུར་པའི་རྩེ་མོ་མི་
འབྱུང་ལ། རྩེ་མོ་མེད་ན་རྣམ་རྫོགས་སྒོམ་པ་དོན་མེད་པའི་ཕྱིར་དང་། རྒྱུ་མཐར་གྱིས་པ་མེད་
ན་སྐད་ཅིག་མ་མི་ཐོབ་ལ་སྐད་ཅིག་མ་མེད་ན་ཆོས་སྐུ་མི་ཐོབ་པས་སོ། །ཞུགས་འབྲས་ཆོས་
སྐུར་ངེས་ཏེ། སྦྱོར་བཞིའི་འབྲས་བུ་མཐར་ཐུག་ཡིན་པའི་ཕྱིར་ཏེ། འདི་ཉིད་དུ། ཡུལ་ནི་རྣམ་
པ་གསུམ་པོ་རྒྱུ། །སྦྱོར་བ་བཞི་ཡི་བདག་ཉིད་དང་། །ཆོས་སྐུ་ཕྲིན་ལས་འབྲས་བུ་ནི། །ཞེས་
པས་གྲུབ་བོ། །དང་ནི་རྫོགས་ཚིག་གམ། ཡང་ན་དེ་ནས་ཆོས་སྐུ་དང་ཞེས་བསྡུ་བའོ། །
གསུམ་པ་གོ་རིམ་ངེས་པ་བསྟན་པ་ནི། འབྲས་བུ་རྣམ་མཁྱེན་བསྟན་པས་
བྱང་ཆུབ་དོན་གཉེར་སེམས་བསྐྱེད་སོགས་རྣམ་པ་ཐམས་ཅད་ཤེས་པར་བྱེད་པས་དང་པོར་
རྣམ་མཁྱེན་བསྟན། དེ་ལམ་ཤེས་མེད་པར་མེད་པས་དེ་ནས་ལམ་ཤེས། དེ་གཞི་ཐམས་ཅད་
ཤེས་པ་མེད་པར་མེད་པས་དེ་ནས་གཞི་ཤེས་བསྟན། དེ་ལྟར་ཤེས་པའི་མཁྱེན་གསུམ་དབང་
དུ་བྱ་བའི་གཞི་ལམ་རྣམ་པ་ཀུན་བསྡུས་ནས་བསྒོམས་པས་རྣམ་ཀུན། དེ་ལ་ཁྱད་པར་གྱི་
- $ 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ལམ་གྱིས་རབ་ཀྱི་མཐར་ཐུག་རྟོགས་པས་རྩེ་མོ། དེ་ལ་བརྟེན་ནས་སོ་སོ་བ་དང་བསྡུས་པའི་
དོན་རྟོགས་པ་བསྟན་པའི་ཕྱིར་གོ་རིམ་བཞིན་བསྒོམས་པས་མཐར་གྱིས་པ། དེ་ཤིན་ཏུ་
གོམས་པར་བྱས་པས་སྐད་ཅིག་གིས་བསྒོམས་པས་སྐད་ཅིག་མ་སྟེ། དེ་ལྟར་རྒྱུ་ཐམས་ཅད་
རྫོགས་ནས་སྐད་ཅིག་མ་གཅིག་པ་ལ་ཆོས་སྐུ་ཕྱིན་ཅི་མ་ལོག་པར་རྟོགས་པས་དེའི་རྗེས་སུ་
ཆོས་སྐུ་བསྟན་ནོ། །
བཞི་པ་ཟློས་པའི་སྐྱོན་སྤོང་བསྟན་པ་ནི། མཁྱེན་གསུམ་དང་རྣམ་ཀུན་སྟོན་
པའི་གཞུང་ཟློས་ཏེ། རྣམ་ཀུན་ཏུ་མཁྱེན་གསུམ་གྱི་རྣམ་པ་དང་མཚན་ཉིད་བསྟན་པས་སོ།།
ཞེ་ན། སྐྱོན་མེད་དེ། མཁྱེན་གསུམ་ནི་རྣམ་པ་ཐ་དད་ཀྱི་ཡུལ་ཅན། རྣམ་ཀུན་ནི་རྣམ་པ་
བསྡུས་པའི་ཡུལ་ཅན་གྱི་ཁྱད་དམ། མཁྱེན་གསུམ་གྱི་སྒོ་ནས་བསྟན་ལ། རྣམ་ཀུན་ཉམས་
ལེན་སྦྱོར་བའི་སྒོ་ནས་བསྟན་པའམ། ཡང་ན་རྣམ་ཀུན་ནི་མི་མཐུན་པ་དང་གཉེན་པོའི་སྒོ་
ནས་བསྟན་ལ། རྣམ་མཁྱེན་ནི་རང་བཞིན་གྱིས་ཞི་བའི་རྣམ་པ་མཁྱེན་པ་ཡིན་པས་མི་ཟློས་ཏེ།
འཕགས་པས། རྣམ་པ་ཐམས་ཅད་མཁྱེན་པ་ཉིད་དང༌། རྣམ་པ་ཐམས་ཅད་མངོན་པར་
རྫོགས་པར་རྟོགས་པ་ལ་ཁྱད་པར་ཅི་ཞིག་ཅེ་ན། ཐམས་ཅད་མཁྱེན་པ་ཉིད་གསུམ་ནི་རྣམ་པ་
སོ་སོར་ངེས་པའི་ཡུལ་ཅན་ཡིན་ཏེ། རྣམ་པ་སོ་སོར་ངེས་པ་ཇི་སྐད་བཤད་པས་སོ། །རྣམ་པ་
ཐམས་ཅད་མངོན་པར་རྫོགས་པར་རྟོགས་པ་ནི་རྣམ་པ་མ་ལུས་པའི་ཡུལ་ཅན་ནོ། །ཞེས་བྱ་
བ་འདི་ནི་ཁྱད་པར་རོ། །ཡང་ན་ཐམས་ཅད་མཁྱེན་པ་ཉིད་གསུམ་དུ་རྣམ་པར་བཞག་པ་ནི་
མཚན་ཉིད་པ་ཡིན་ལ། རྣམ་པ་ཐམས་ཅད་མངོན་པར་རྟོགས་པ་ནི་སྦྱོར་བ་ཡིན་ནོ། །ཡང་ན་
རྣམ་པ་ཐམས་ཅད་མངོན་པར་རྫོགས་པར་རྟོགས་པ་ནི་མི་མཐུན་པ་དང་གཉེན་པོར་རྣམ་པར་
གནས་པས་རབ་ཏུ་ཕྱེ་བ་ཡིན་ལ། རྣམ་པ་ཐམས་ཅད་མཁྱེན་པ་ཉིད་ནི་དེ་ལྟ་མ་ཡིན་ཏེ། རང་
བཞིན་གྱིས་ཞི་བའི་རྣམ་པ་ཉིད་ཡིན་པའི་ཕྱིར་རོ། །ཞེས་སོ། །རྣམ་མཁྱེན་དང་ལམ་ཤེས་སྟོན་
-6
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་གཞུང་ཟློས་པར་འགྱུར་ཏེ། གཉིས་ ཀས་རྣམ་མཁྱེན་གྱི་རྒྱུ་སྟོན་པའི་ཕྱིར་ཞེ་ན། སྐྱོན་
མེད་དེ། རྒྱུ་འབྲས་མ་ལུས་པ་ཤེས་པ་རྣམ་མཁྱེན་དུ་སྟོན་པའི་དོན་དུ་དང་པོར་དེའི་རྒྱུ་བསྟན།
དེ་རྣམ་མཁྱེན་ཡིན་པས་ལམ་ཤེས་མིན་ཞེས་དོགས་པ་བསལ་བ་དང་། བྱང་སེམས་ཀྱི་མངོན་
རྟོགས་ཐུན་མོང་མ་ཡིན་པ་བསྟན་པའི་ཕྱིར་དེ་ལས་ལོགས་སུ་ལམ་ཤེས་བསྟན་ཏེ། འགྲེལ་
ཆེན་ལས། རྒྱུ་དང་འབྲས་བུ་མ་ལུས་པ་ཐུགས་སུ་ཆུད་པ་ལ་ལྟོས་ཏེ་དེ་བཞིན་གཤེགས་པ་
རྣམས་ཀྱིས་རྣམ་མཁྱེན་ཉིད་ཅེས་བརྗོད་པ་ཡིན་པས་རྒྱལ་བའི་སྲས་པོ་རྣམས་ཀྱི་ལམ་ནི་དེ་
ལས་ གསུངས་པ་མ་ཡིན་ནོ་ཞེས་དོགས་པ་བསལ་བའི་ཕྱིར་དེ་ཉིད་ལས་རྒྱུ་ཙམ་ཞིག་
དྲངས་ནས་བྱང་སེམས་རྣམས་ཀྱི་མཐོང་བ་ལ་སོགས་པའི་ལམ་གྱི་བདག་ཉིད་ཅན་ལམ་ཤེས་
པ་ཉིད་དུ་ལོགས་ཤིག་ཏུ་བཞག་པ་ཡིན་ནོ་ཞེས་སོ། །ལམ་ཤེས་དང་གཞི་ཤེས་ཟློས་ཏེ། ལམ་
ཤེས་སུ་ཡང་ཉན་རང་གི་ལམ་བསྟན་པས་སོ་ཞེ་ན། མི་དམིགས་པ་བསྒོམ་པ་ལ་སོགས་པའི་
སྒོ་ནས་ཉན་རང་གི་ལམ་བྱང་སེམས་ཀྱིས་ཀྱང་བསྒོམ་པར་བྱའོ་ཞེས་ཤེས་པའི་དོན་དུ་ལམ་
ཤེས་སུ་ཡང་ཉན་རང་གི་ལམ་བསྟན་ནས་མི་རྟག་སོགས་ཀྱི་རྣམ་པས་གཞི་ཤེས་སུ་བསྟན་
པའི་ཕྱིར། གཞི་ཤེས་ལས་ལོགས་སུ་བསྟན་ཏེ། འགྲེལ་ཆེན་ལས། མི་དམིགས་པར་སྒོམ་པ་
ལ་སོགས་པའི་རིམ་གྱིས་ཉན་ཐོས་པའི་ལམ་བྱང་སེམས་ཀྱིས་བསྒོམ་པར་བྱའོ། །ཞེས་བརྗོད་
པ་ཡིན། དེ་བས་ན། མི་རྟག་པ་ལ་སོགས་པའི་རྣམ་པས་འཕངས་པ་རྣམས་ཀྱིས་གཞི་མ་ལུས་
པ་ཡོངས་སུ་ཤེས་པ་ཡིན་པའི་དོན་དུ་ཐམས་ཅད་ཤེས་པ་ཉིད་ལོགས་ཤིག་ཏུ་བཤད་པར་
བཟུང་ངོ་ཞེས་སོ། །ཡང་རྣམ་མཁྱེན་དང་ཆོས་སྐུ་ཟློས་ཏེ། གཉིས་ཀས་སངས་རྒྱས་ཀྱི་ས་སྟོན་
པའི་ཕྱིར་ཞེ་ན། སྐྱོན་མེད་དེ། རྣམ་མཁྱེན་ཡུལ་དང་ཆོས་སྐུ་འབྲས་བུའི་ཆ་ནས་བསྟན་པའི་
ཕྱིར་ཏེ། ཡུལ་ནི་རྣམ་པ་གསུམ་པོ་རྒྱུ། །ཞེས་དང་། ཆོས་སྐུ་ཕྲིན་ལས་འབྲས་བུ་ནི། །ཞེས་སོ།།
༈ གཉིས་པ་སོ་སོའི་དོན་བཤད་པ་ལ་གཉིས། དོན་བདུན་ཅུ་བཤད་པ་དང་།
- 6
6 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ཟློས་པ་སྤང་བའོ། །དང་པོ་ལ་བརྒྱད་ལས། རྣམ་མཁྱེན་གྱི་དངོས་པོ་བཅུ་བཤད་པ་ནི། དང༌
པོར་བྱང་ཆེན་འདོད་པས་སྟོང་ཉིད་སྙིང་རྗེའི་སྙིང་པོ་ཅན་གྱི་སྨོན་འཇུག་གི་སེམས་བསྐྱེད་
པས་རྣམ་མཁྱེན་ཐོབ་བྱེད་ཀྱི་ལམ་གྱི་རང་བཞིན་སེམས་བསྐྱེད་པ་དང་། སེམས་བསྐྱེད་ནས་
སེམས་བསྐྱེད་དེ་དེས་འཕངས་པའི་ཆོས་རྣམས་རྫོགས་པའི་ཕྱིར་ཡང་དག་པར་ཐོབ་པའི་ཡོན་
ཏན་ཡོངས་སུ་བསྲུང་བའི་ཚུལ་གྱིས་མངོན་པར་འཕེལ་བར་བྱ་བའི་དོན་དུ་གདམས་ངག་
འཛིན་པས་གདམས་ངག་སྟོན་ཏེ། གདམས་ངག་ ལས་ སེམས་བསྐྱེད་ཇི་ལྟར་འཕེལ་ན་
གདམས་ངག་ཡོད་ན་སེམས་བསྐྱེད་པ་ལ་དང་བས་དད་པ་དང་། སྤྲོ་བས་བརྩོན་འགྲུས་དང་།
སེམས་རྩེ་གཅིག་ཏུ་སྐྱེ་བར་འགྱུར་བས་ན་ཏིང་ངེ་འཛིན་དང་། ཡང་ནས་ཡང་དུ་དྲན་པར་
འབྱུང་བས་དྲན་པ་དང༌། དེ་ཇི་བཞིན་ཤེས་པའི་ཤེས་རབ་ལ་སོགས་པ་ཐར་པའི་ཆ་དང་
མཐུན་པ་དང༌། དེ་བཞིན་དུ་རིམ་པ་བཞིན་དུ་འབྱུང་བ་དེ་ལྟ་ན་གདམས་ངག་གི་སྒོ་ནས་
སེམས་བསྐྱེད་པ་འབྲེལ་བ་ཡིན་ནོ། །དེ་ལྟར་གདམས་ངག་དང་རྗེས་བསྟན་ལ་བརྟེན་ནས་
དབང་པོ་དང་སྟོབས་ཀྱི་བདག་ཉིད་ཀྱི་དད་སོགས་སྐྱེ་བས་དེའི་འོག་ཏུ་ཐོས་སོགས་རབ་ཏུ་
གྱུར་པ་ལས་ཐར་པ་ཆ་མཐུན་གྱི་དད་སོགས་མཚན་ཉིད་ཅན་གྱི་དགེ་རྩ་ཐོས་པ་ལས་འཇིག་
རྟེན་པའི་སྒོམ་བྱུང་གིས་མི་རྟོག་པའི་ རང་བཞིན་བདེན་བཞི་རྟོག་པ་དང་ རྗེས་ སུ་མཐུན་
པའི་མཐོང་སྤངས་ལས་ངེས་པར་འབྱེད་པ་མཐོང་ལམ་གྱི་ཡན་ལག་གི་རྒྱུར་གྱུར་པའི་དགེ་རྩ་
དྲོད་སོགས་རྣམ་པ་བཞི་འཇིག་རྟེན་པའི་སྒོམ་ལམ་གྱི་རང་བཞིན་བསྟན་ཏེ། དེ་ལའང་
གཙུབ་ཤིང་གཙུབས་པ་ན་དང་པོར་གྲོང་བ་སེལ་མི་ནུས་པའི་བྲོ་བ་ཙམ་བྱུང་བ་ལྟར་དད་
སོགས་སྔ་མ་དད་པ་སོགས་ལས་སྟོབས་ཆུང་བའི་གནས་སྐབས་དྲོད་དང་། དེ་དག་མཉམ་
པའི་རྩེ་མོ་མེ་དད་སོགས་ལས་སྟོབས་ཆེ་བའི་གནས་སྐབས་བཟོད་པ། མ་དད་སོགས་མ་
ལུས་པར་སྤོང་ནུས་པའི་གནས་སྐབས་ཆོས་མཆོག་སྟེ། རེ་རེ་ལ་གསུམ་གསུམ་དུ་ཡོད་པས་
- 6
༣.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅུ་གཉིས་སོ། །དེ་ལྟ་བུའི་ངེས་འབྱེད་ཆ་མཐུན་དང་མཐོང་སྒོམ་ལ་སོགས་པ་ཡང་ཕྱིན་དྲུག་
བསྒྲུབ་པ་དང་ལྡན་པ་ལ་སྐྱེ་བས་དང་པོར་ཕྱིན་དྲུག་གི་བྱ་བ་སྒྲུབ་པའི་རྒྱུར་གྱུར་པ་ཆོས་ཀྱི་
དབྱིངས་ཀྱི་རང་བཞིན་ཅན་ཐེག་ཆེན་གྱི་རིགས་བསྟན་ནོ། །དེ་ནས་རིགས་དེ་དང་ལྡན་པའི་
བྱང་སེམས་ཆོས་ཐམས་ཅད་ལ་དམིགས་པ་མངོན་དུ་འགྲོ་བས་ཆེད་དུ་བྱ་བ་གསུམ་གྱི་དབང་
དུ་བྱས་ཏེ་སྒྲུབ་པ་ལ་འཇུག་པས་སྒྲུབ་པ་ཉམས་ལེན་གྱི་དམིགས་པ་དགེ་སོགས་བཅུ་གཅིག་
གི་བདག་ཉིད་ཅན་དག་དང༌། དེ་ནས་འབེན་ལྟ་བུའི་ཆོས་སྐུའི་བདག་ཉིད་ཀྱི་སྒྲུབ་པའི་ཆེད་
དུ་བྱ་བ་རྣམ་གསུམ་བསྒོམ་པ་བསྟན་ཏེ། གཞན་དོན། སྤངས་པ། རྟོགས་པའི་བདག་ཉིད་
ཅན་གྱི་སེམས། སྤོང་བ། རྟོག་པ་ཆེན་པོ་གསུམ་མོ། །དེའི་འོག་ཏུ་དེ་ནས་དེ་ཐོབ་པའི་ཕྱིར་
མཁྱེན་གསུམ་གྱི་ཡུལ་ལ་བསྒོམས་པའི་མཐུ་མ་ཐོབ་པས་སྒོ་དུ་མ་ནས་སྤྱོད་པའི་སྒྲུབ་པ་བཞི་
དང༌། དེ་ནས་རྣམ་ཀུན་མངོན་རྫོགས་ལ་སོགས་པ་སྦྱོར་བ་བཞི་པོ་རེ་རེ་ལའང་ཡུན་རིང་དུ་
འདྲིས་པའི་མཐུས་ཕར་ཕྱིན་དྲུག་དྲུག་བསྡུས་ནས་སྒྲུབ་པའི་རང་བཞིན་ཅན་གྱི་སྒྲུབ་པ་སྟོན་
ཏོ༑ །དེའང་སྦྱོར་མཐོང་སྒོམ་པ་ཁྱད་པར་ལམ་གྱི་ངོ་བོ་གོ་ཆ་ལ་སོགས་པའི་སྒྲུབ་པ་བཞིའི་
ནང་ནས་བརྩོན་འགྲུས་ཀྱི་རང་བཞིན་ཡིན་པས་དང་པོར་གོ་ཆ་དང༌། དེས་གོ་བགོས་ནས་
འཇུག་སྒྲུབ་ཀྱིས་ཐེག་ཆེན་གྱི་ཆོས་མ་ལུས་པ་ལ་མངོན་པར་འཛེག་པས་འཇུག་པའི་བྱ་བ་
དང༌། དེ་སྔོན་དུ་འགྲོ་བ་ཅན་ཚོགས་ཀྱི་སྒྲུབ་པ་བྱང་ཆུབ་ཏུ་ངེས་པར་བྱེད་པའི་ཚོགས་བསག་
པས་ནི། རྒྱལ་དཀའི་སྤང་བྱའི་དགྲ་ལས་རྒྱལ་བ་ཐོབ་པའི་ངེས་འབྱུང་གི་སྒྲུབ་པ་རྟོག་པར་
བྱའོ། །ཞེས་དེ་ལྟར་སངས་རྒྱས་ཐོབ་བྱེད་ཀྱི་ཆོས་རྟོགས་པའི་གོ་རིམ་ལྟར་བསྟན་པ་དང་
བཅས་པ་དེ་རྣམས་ནི་ཐུབ་པ་ཡང་དག་པར་རྫོགས་པའི་སངས་རྒྱས་ཀྱི་མངོན་རྟོགས་རྣམ་
ཀུན་མཁྱེན་པ་ཉིད་ཀྱི་དངོས་པོ་བཅུ་ཡིན་ནོ། །
དེ་རྟོགས་པ་ལམ་ཤེས་ལ་རག་ལས་པས་གཉིས་པ་ལམ་ཤེས་ཀྱི་ཆོས་བཅུ་
༤ 63 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
གཅིག་ལ། ལམ་ཤེས་ ཀྱི་ཡན་ ལག་ དང༌། རང་ བཞིན་ གཉིས་ ལས། དང༌ པོ་ དེ་བཞིན་
གཤེགས་པའི་རང་བཞིན་གྱི་འོད་ཀྱིས་ལྷ་རྣམས་ཀྱི་རྣམ་སྨིན་ལས་བྱུང་པའི་འོད་དྲི་མ་ཅན་
དུ་མོག་མོག་པོར་བྱེད་པ་ནི་འཇིག་རྟེན་སྐྱོང་བ་སོགས་ཀྱི་ང་རྒྱལ་བསལ་བའི་ཕྱིར་ན་གང་
ཟག་ང་རྒྱལ་བཅོམ་པའི་རྒྱུད་ལ་ལམ་ཤེས་རྟོགས་པའི་སྐལ་བ་ཡོད་དོ་ཞེས་བསྟན་པའི་
ཕྱིར་དང་པོར་རྟེན་རིགས་བསྟན་པ་དེའི་རྗེས་སུ། ལ་སོགས་པས་བསྡུས་པ་གང་ལ་དམིགས་
ནས་སྐྱེ་བའི་ཡུལ་སེམས་བསྐྱེད་དང་། རྒྱུའི་རྐྱེན་ཕྱིར་གྱིས་ཁྱབ་པ། རང་བཞིན་འཁོར་བ་ཇི་
སྲིད་དུ་སེམས་ཅན་གྱི་དོན་ལ་འཇུག་པས་ཉོན་མོངས་ཆེད་དུ་བསམས་ནས་མི་སྤོང་བ། བྱེད་
ལས་སེམས་ཅན་ཡོངས་སུ་སྨིན་པར་བྱེད་པ་རྣམས་བསྟན་ཏོ། །
གཉིས་པ་ནི། ལམ་ཤེས་ཀྱི་སྐབས་སུ་ལམ་ཐམས་ཅད་ཡོངས་སུ་རྫོགས་པར་
བྱ་བ་ཡིན་པས་དང་པོར་སངས་རྒྱས་ཀྱིས་བཏུལ་བས་སམ། བྱང་ཆུབ་ཐོབ་པར་ངེས་པར་
སློབ་དཔོན་ལ་ལྟོས་པས་སློབ་མ་ཉན་ཐོས་ཀྱི་ལམ་ཤེས་དང་། རྒྱུ་ངེས་འབྱེད་ཆ་བཞི། ངོ་བོ་
བདེན་བཞིའི་རྣམ་པ་མི་རྟག་སོགས་བཅུ་དྲུག་མི་དམིགས་པར་མངོན་སུམ་གྱིས་རྟོགས་པ་
དང༌། དེ་ནས་གཅིག་པུར་གནས་པས་བསེ་རུ་ལྟ་བུས་མཚོན་པ་རང་སངས་རྒྱས་ཀྱི་ལམ་
ཤེས། རྒྱུ་ངེས་འབྱེད་བཞི། འབྲས་བུ་ཟབ་པ་གཉིས་དང་ལྡན་པའི་ཡེ་ཤེས། ངོ་བོ་གཟུང་བ་
རང་བཞིན་མེད་པར་མངོན་སུམ་དུ་རྟོག་པས་གཟུང་རྟོག་སྤངས། འཛིན་རྟོག་མ་སྤངས་པའི་
བདག་ཉིད་ཅན་བསྟན་ལ། དེ་ནས་དེ་བསྟན་པ་སྔོན་དུ་འགྲོ་བ་ཅན་མཐོང་བའི་ཚེ་འདི་དང་
གཞན་མ་མཐོང་བ་སྐྱེ་བ་ཕྱི་མའི་ཡོན་ཏན་མི་མིན་ལ་སོགས་པས་གླགས་མི་རྙེད་པ་དང༌།
ཆགས་སོགས་བག་ཆགས་མ་ལུས་པ་སྤོང་བ་ལ་སོགས་པའམ། ཕྱིར་མི་ལྡོག་པ་དང་སྐྱེ་བ་སྔ་
ཕྱིའི་ཤེས་རབ་སོགས་ཕན་ཡོན་ཆེན་པོ་དང་བཅས་པའི་མཐོང་ལམ་ཟག་མེད་ཀྱི་ལམ་དང་པོ་
བདེན་བཞི་མངོན་སུམ་གྱིས་གསར་དུ་རྟོགས་པའི་བྱང་ཆུབ་ཀྱི་ལམ་འབྲས་བུ་དང་བཅས་པ་
- 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་ཏེ། དེ་ལ་སྐད་ཅིག་བཅུ་དྲུག་ཡོད་ལ། དེ་ཕན་ཡོན་གྱིས་མཚོན་ནས་བསྟན་ནོ། །དེའི་
འོག་ཏུ་དེ་ཁྱད་པར་དུ་འགྲོ་བ་སྒོམ་ལམ་ཡིན་པས་དེ་བཤད་པ་ལ་བརྗོད་བྱ་ཉུང་བ་དང་
གདུལ་བྱ་འབྲས་བུ་ལ་གཞོལ་བ་ཉིད་ཀྱིས་འཇུག་པའི་ཕྱིར་སྒོམ་ལམ་གྱི་བྱེད་པ་བསྟན།
བྱེད་པ་ནི་སྒོམ་ལམ་གྱི་འབྲས་བུའི་ཁྱད་པར་ཏེ། དབྱེ་ན་སེམས་ལས་སུ་རུང་བ་ལ་སོགས་པ་
དྲུག་གོ །འདི་ཟག་མེད་སྒོམ་ལམ་གྱི་འབྲས་བུར་ཤཱནྟིས་འཆད་དོ། །དེ་ཐོབ་བྱེད་ཤེས་སྒྲིབ་ཀྱི་
ཟག་བཅས་ཟག་མེད་ཀྱི་སྒོམ་ལམ་གཉིས་ཡིན་པས། དང་པོ་ལ་མོས་བསྔོ་ཡི་རང་ཡིད་ལ་
བྱེད་པའི་དབྱེ་བས་གསུམ་ཡོད་པའི་དང་པོར་འབྱུང་ཁུངས་ནས་བྱུང་བའི་གསེར་གྱི་གར་བུ་
ལྟར་བསོད་ནམས་མངོན་པར་འདུ་བྱེད་པའི་ཕྱིར་མོས་པ་ཡིད་བྱེད་གསུངས་ཏེ། དེ་ནི་ཡུམ་
ལ་ཡོན་ཏན་ཅན་དུ་ངེས་པའི་སྒོ་ནས་འཛིན་པའི་ཟག་བཅས་ཀྱི་སྒོམ་ལམ་སྟེ། དབྱེ་ན་ཉེར་
བདུན་ནོ། །མོས་པ་དེ་བསྒོམས་པའི་བྱང་སེམས་སྤྲོ་བ་བསྐྱེད་པའི་ཕྱིར་དེ་ལྟར་ལྷག་པར་
མོས་པ་ལ་སངས་རྒྱས་ལ་སོགས་པས་བསྟོད་པ་མཛད་དོ། །ཞེས་གོང་ནས་གོང་དུ་མངོན་
པར་དགའ་བའི་རང་བཞིན་རང་དོན་གྱི་མོས་པ་ལ་བསྟོད་པ་དང་། གཉིས་དོན་གྱི་མོས་པ་ལ་
བཀུར་བ་དང་། གཞན་དོན་གྱི་མོས་པ་ལ་བསྔགས་པ་དང་གསུམ་གསུངས་ཏེ། དེ་ལ་དབྱེ་ན་
ཉེར་བདུན་ནོ། །དེ་ནས་གསེར་མགར་གྱི་རྒྱན་བཞིན་དུ་མོས་པ་ཡིད་བྱེད་ཀྱི་བསོད་ནམས་དེ་
འཁོར་གསུམ་རྣམ་པར་དག་པས་བྱང་ཆུབ་ཀྱི་ཡན་ལག་ཏུ་བྱེད་པ་བསྔོ་བ་ཡིད་བྱེད་དུ་
གསུངས་ཏེ། དབྱེ་ན་བཅུ་གཉིས་སོ། །དེ་ནས་དེའི་སྔོན་དུ་འགྲོ་བ་ཅན་གྱི་རང་བཞིན་གྱིས་
བསོད་ནམས་བྱ་བ་མཉམ་པོར་ཐོབ་པའི་དོན་དུ་གཞན་གྱི་དགེ་བ་ལ་ཡང་དག་པར་དགའ་
བའི་ རྗེས་སུ་ཡི་རང་བ་ཡིད་ལ་བྱེད་པ་བླ་ན་མེད་པ་བསྟན་ཏེ། དབྱེ་ན་བདེན་གཉིས་ཀྱི་
ཡི་རང་གཉིས་སོ། །
གཉིས་པ་ཟག་མེད་སྒོམ་ལམ་ནི། སྦྱོར་བ་དང་རྣམ་དག་གི་དབྱེ་བས་རྣམ་པ་
- 7
] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས༔ ༼༡༤
གཉིས་ལས། དང་པོར་ཟག་མེད་ཀྱི་ཡེ་ཤེས་སངས་རྒྱས་ཀྱི་ཡེ་ཤེས་ཀྱི་རྒྱུ་ཕུན་ཚོགས་ཀྱི་
བདག་ཉིད་ཡོན་ཏན་མངོན་པར་བསྒྲུབ་པའི་སྒོམ་ལམ་གསུངས་ཏེ། དེ་ལ་ལྔའོ། །དེ་ནས་
སྤང་བྱ་ལས་ཤིན་ཏུ་རྣམ་པར་དག་པ་ཞེས་བྱ་བའི་སྒོམ་ལམ་མཐའ་ཡས་པ་རྣམ་པར་དག་
པའི་ཟག་མེད་ཀྱི་སྒོམ་པ་བསྟན་ཏེ། དེ་ལ་དགུའོ། །དེ་ལྟར་དངོས་པོ་བཅུ་གཅིག་པོ་འདི་ནི་
བྱང་སེམས་བདེན་གཉིས་ལ་མཁས་པ་རྣམས་ཀྱི་གཉིས་སུ་མེད་པའི་ཡེ་ཤེས་ཀྱི་རང་བཞིན་
ལམ་ཤེས་ཉིད་དུ་ནི་གོང་དུ་བསྟན་པ་དེ་འདྲ་བར་བཤད་དོ། །
དེ་རྟོགས་པའང་གཞི་ཤེས་རྟོགས་པ་ལ་རག་ལས་པས་གཞི་ཤེས་ཀྱི་དངོས་པོ་
དགུ་ལ་དང་པོར་རྒྱལ་སྲས་རྣམས་ནི་ དུས་ གསུམ་མཉམ་པ་ཉིད་ཤེས་ པའི་ ཤེས་ རབ་
ཀྱིས་འཁོར་བའི་སྐྱོན་མཐོང་བས་འཁོར་བའི་མཐར་མི་གནས་པའི་གཞི་ཤེས་དང་། སྙིང་
རྗེས་གཞན་དོན་གྱི་དབང་དུ་གྱུར་པས་ཞི་བ་མྱང་འདས་ཀྱི་མཐར་མི་གནས་པའི་གཞི་ཤེས་
ལྡན་པར་དངོས་སུ་བསྟན་པའི་ཤུགས་ཀྱིས་ཉན་རང་ཤེས་རབ་སྙིང་རྗེ་དང་བྲལ་བས་འཁོར་
འདས་ལ་གནས་པར་བསྟན་ཏོ། །དེ་ཉིད་གཞུང་གཟུགས་པའི་ཕྱིར་དེའི་འོག་ཏུ་ཉན་རང་གི་
ལམ་དངོས་པོའི་མཚན་མར་འཛིན་པས་ཡུམ་བསྐྱེད་པའི་ཐབས་མ་ཡིན་པས་འབྲས་བུའི་
ཡུམ་ཐོབ་པ་ལས་རིང་བ་དང་། བྱང་སེམས་ཀྱི་ལམ་ནི་མཚན་འཛིན་དང་བྲལ་བས་འབྲས་
ཡུམ་བསྐྱེད་པའི་ཐབས་ཡིན་པ་ཉིད་ཀྱིས་དེ་ལ་རིང་བ་མ་ཡིན་པ་ཉིད་དུ་བསྟན་ཏོ། །དེའི་
ཕྱིར་ཉན་ཐོས་ཀྱི་ལམ་ནི་མཚན་མར་དམིགས་པའམ་ཐབས་མ་ཡིན་པས་མི་མཐུན་ཕྱོགས་
དང་བྱང་སེམས་དཔའི་ལམ་ནི་མཚན་མར་མི་དམིགས་པའི་ཐབས་ཡིན་པས་གཉེན་པོའི་
ཕྱོགས་དག་སྟེ། དེ་གཉིས་ལ་གཞི་ལམ་འབྲས་བུ་ལ་ཆགས་པ་དང་མ་ཆགས་པ་གསུམ་
གསུམ་མོ། །དེ་ནས་དེའི་རྗེས་སུ་འགྲོ་བས་དེ་ལྟ་བུའི་བྱང་སེམས་ཀྱིས་སྤང་གཉེན་གཞི་ཤེས་
དེ་དག་བསྒོམ་པའི་སྦྱོར་བ་གཟུགས་སོགས་ལ་ཞེན་པ་བཀག་ནས་སྒོམ་པ་ཉན་རང་གི་སྦྱོར་
-7
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ཤུགས་ལ་འཕེན་བྱེད་བསྟན་ཏེ། དབྱེ་ན་བཅུའམ། ཤཱནྟིས་བཅུ་གཉིས་སུ་བཤད་དོ། །དེའི་
དེ་མ་ཐག་ཏུ་སྦྱོར་བ་དེའི་མཉམ་ཉིད་སྦྱོར་བ་དེ་དག་ཡུལ་ཡུལ་ཅན་དུ་རློམ་པ་མི་དམིགས་
པར་མཚུངས་པར་སྒོམ་པ་བསྟན་ཏེ། དབྱེ་ན་བཞིའོ། །ཀུ་མཱ་ར་ཤིས། སྦྱོར་བ་དྲོད་རྩེའི་དབང་
པོ་བཅུ་དང༌། མཉམ་ཉིད་བཟོད་པ། ཆོས་མཆོག་གིས་སྟོབས་བཅུར་བཤད་དོ། །དེ་ནས་དེ་
སྔོན་དུ་འགྲོ་བས་གཞི་ཤེས་ཀྱི་མཐོང་བའི་ལམ་བྱང་སེམས་ཀྱིས་བདག་མེད་མངོན་སུམ་དུ་
གསར་དུ་རྟོགས་པའི་ཡེ་ཤེས་ཉན་ཐོས་ཀྱི་མཐོང་ལམ་ཤུགས་ལ་འཕེན་བྱེད་བསྒོམ་པར་བྱའོ་
ཞེས་གསུངས་ཏེ། དབྱེ་ན་སྐད་ཅིག་བཅུ་དྲུག་གོ །ཉན་ཐོས་དང་ལ་སོགས་པས་རང་རྒྱལ་
བྱང་སེམས་ཀྱི་མངོན་རྟོགས་ཐབས་མ་ཡིན་པས་རིང་བ་དང་། ཐབས་ཀྱིས་རིང་བ་མ་ཡིན་པ་
དེ་འདྲ་བ་ནིའམ། ཡང་ན་ཉན་རང་རྒྱལ་སྲས་འདྲ་བའི་ཀུན་ཤེས་པའི་དངོས་པོ་དགུ་ཉིད་དུ་
འདོད་དོ། །
དེ་ནས་ཡོངས་སུ་ཤེས་པའི་མཁྱེན་གསུམ་དབང་དུ་བྱ་བའི་ཕྱིར་མཁྱེན་
གསུམ་བསྡུས་ནས་བསྒོམ་པར་བྱེད་པས་བཞི་པ། རྣམ་ཀུན་གྱི་དངོས་པོ་བཅུ་གཅིག་བསྟན་
ཏེ༑ དེའང་ཇི་སྐད་བཤད་པའི་རྣམ་པ་སྦྱོར་བ་ཁྱད་པར་ཅན་རྣམས་ཀྱི་གྲངས་བཞིན་དུ་ཡོན་
ཏན་ཐོབ་པ་དང་སྐྱོན་སྤང་བར་འདོད་ནས་མཚན་ཉིད་ཤེས་པ་སྔོན་དུ་བཏང་སྟེ་ཐར་པ་ཆ་
མཐུན་གྱི་དགེ་བ་སྐྱེས་པས་བསྒོམ་པར་བྱའོ། །ཞེས་བསྟན་པའི་ཕྱིར་དང་པོར་འདིས་ཀུན་
ནས་དམིགས་པར་བྱེད་པ་རྣམ་པ་བསྟན་ཏེ། དེའང་གཞི་དང་ཡེ་ཤེས་ཀྱི་བྱེ་བྲག་བསྒོམ་བྱར་
གྱུར་པའི་དོན་ཤེས་ཀྱི། བྱེ་བྲག་གི་རྣམ་པ་གསུམ་ལ་བརྒྱ་བདུན་ཅུ་རྩ་གསུམ་མོ། །དེའི་འོག་
ཏུ་མཁྱེན་གསུམ་དབང་དུ་བྱ་བའི་ཕྱིར་རྣམ་པ་རྣམས་བསྡུས་ནས་བསྒོམ་པའི་སྦྱོར་བ་ཉི་ཤུ་
དང༌། དེ་དང་བཅས་པ་སྟེ་ལྷན་ཅིག་པའི་ཚོགས་བསགས་པ་ལ་ལ་སོགས་པའི་སྣོད་དུ་གྱུར་
པའི་སྦྱོར་བ་པོ་ཉན་པ་འཛིན་པ་མི་བརྗེད་པ་ཚུལ་བཞིན་ཡིད་ལ་བྱེད་པ་བཞི་དང་། དེའི་འོག་
•7 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཏུ་བདུད་ཀྱི་མཐུ་བཅོམ་པ་ལ་སོགས་པ་སྦྱོར་བ་དང་རྗེས་སུ་མཐུན་པའི་གནས་སྐབས་མཐར་
ཐུག་གི་ཕན་ཡོན་བཅུ་བཞི་དང༌། དེའི་འོག་ཏུ་སྦྱོར་བ་ལ་བར་དུ་གཅོད་པའི་ཧ་ཅང་མྱུར་
ཆེས་པའི་སྤོབས་པ་ཅན་ལ་སོགས་པ་སྐྱོན་བཞི་བཅུ་རྩ་དྲུག་དང་སྦྱོར་བའི་ནུས་པ་མཚོན་བྱེད་
ཀྱི་འབྲས་བུ་སྦྱོར་བའི་མཚན་ཉིད་དོ། །གཅིག་དང་བཅས་པ་སྟེ་ལྡན་པ་དང་། དེའི་འོག་ཏུ་ས་
ལ་འཇུག་བྱེད་ཉོན་མོངས་ལས་ཐར་པ་ལ་ཕན་པས་དེའི་ཆ་དང་མཐུན་པ་བྱང་ཆུབ་ཀྱི་རྒྱུར་
གྱུར་པ་ནི་དགེ་བ་དྲན་པ་ཉེར་བཞག་གིས་བསྡུས་པ་དད་བརྩོན་དྲན་ཤེས་རབ་ཏིང་ངེ་འཛིན་
ཏེ་ལྔའམ་ཆུང་འབྲིང་ཆེ་གསུམ་གྱིས་བསྡུས་པ་བསྟན་ཏོ། །དེ་ནས་ཐར་པ་ཆ་མཐུན་གྱི་དགེ་
བ་རྣམ་པར་འཕེལ་བའི་སྤོ་བ་ཅན་ངེས་འབྱེད་ཆ་མཐུན་ལ་སོགས་པ་རྟོགས་པའི་རིམ་གྱིས་
སློབ་པ་བྱང་སེམས་ཕྱིར་མི་ལྡོག་གི་ཆོས་ཐོབ་སྟེ་སངས་རྒྱས་ཀྱི་རྒྱུ་སྲིད་ཞི་མཉམ་ཉིད་བསྒོམ་
པ་སྔོན་དུ་འགྲོ་བས་རང་གི་སངས་རྒྱས་ཀྱི་ཞིང་ཡོངས་སུ་དག་པར་ཐབས་མཁས་པས་སྐལ་
བ་ཇི་ལྟ་བཞིན་ལྷུན་གྱིས་གྲུབ་པར་སངས་རྒྱས་ཀྱི་ཕྲིན་ལས་རྒྱུན་མི་ཆད་པར་འབྱུང་ངོ་ཞེས་
ཤེས་པར་བྱ་བའི་དོན་དུ་བདེན་པ་མཐོང་བའི་རྒྱུ་དྲོད་སོགས་མཐོང་སྤང་ལས་ངེས་པར་
འབྱེད་པའི་ཁྱད་པར་གྱི་ཡེ་ཤེས་ལ་ཕན་པས་དེའི་ཆ་དང་མཐུན་པ་སྦྱོར་ལམ་གྱིས་བསྡུས་པ་
བཞིའམ་བཅུ་གཉིས་དང་། ཐེག་དམན་དུ་མི་ལྟུང་བར་ངེས་པའི་རྟགས་དང་ལྡན་པའི་གང་
ཟག་བསླབ་པར་བྱ་བ་ཡོད་པས་སློབ་པའི་བྱང་ཆུབ་ལས་ཕྱིར་མི་ལྡོག་པའི་ཚོགས་ཏེ་དགེ་
འདུན་སྦྱོར་མཐོང་སྒོམ་གསུམ་ལ་གནས་པ་གསུམ་དང༌། ཡན་ལག་སངས་རྒྱས་ཉིད་ཀྱི་རྒྱུ་
འཁོར་འདས་སྐྱེ་བ་མེད་པར་རྟོགས་པའི་ཤེས་རབ་ཀྱིས་ཡང་ཡང་དུ་འབྱུང་བས་སྲིད་པ་སྟེ་
འཁོར་བ་དང་དུཉཁ་ཀུན་ཉེ་བར་ཞི་བ་མྱང་འདས་མཉམ་ཉིད་དུ་སྒོམ་པའི་སྦྱོར་བ་དང་། ཉེ་
བའི་ཡན་ལག་ཞིང་དག་པ་དང་རྗེས་སུ་མཐུན་པའི་ཚོགས་བསྐྲུན་ཞིང་སྨོན་ལམ་ཡོངས་སུ་
དག་པས་སྦྱངས་པའི་རང་གི་སངས་རྒྱས་ཀྱི་ཞིང་དག་པ་བླ་ན་མེད་པ་སྟེ། མཆོག་ཏུ་གྱུར་པའི་
.7 3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱོར་བ་བསྒོམ་པ་སྣོད་བཅུད་དག་པ་གཉིས་དང་། སངས་རྒྱས་ཀྱི་ཕྲིན་ལས་ཕུན་ཚོགས་ཀྱི་
རྒྱུ་སེམས་ཅན་ཡོངས་སུ་སྨིན་པའི་ཐབས་ལ་མཁས་པའི་སྒོམ་པ་བཅུ་གོ་རིམ་བཞིན་དུ་
བསྟན་ཏོ། །དེ་ལྟ་ན་རྣམ་པ་ནས་ཐབས་མཁས་ཀྱི་བར་དང་བཅས་པའི་དངོས་པོ་བཅུ་གཅིག་
པོ་འདི་ནི་རྣམ་པ་ཀུན་མངོན་པར་རྫོགས་པ་རྟོགས་པ་ཡིན་ནོ། །
དེ་ནས་རྣམ་ཀུན་མངོན་རྫོགས་ཐོབ་པ་ནི་ཁྱད་པར་གྱི་རྟོགས་པ་རབ་ཀྱི་
མཐར་འགྲོའོ། །ཞེས་ཤེས་པའི་དོན་དུ་ལྔ་པ་རྩེ་སྦྱོར་གྱི་དངོས་པོ་བརྒྱད་བཤད་པ་ནི་ངེས་
འབྱེད་བཞིའི་ངོ་བོ་རྟགས་རྣམ་འཕེལ། བརྟན་པ། སེམས་ཀུན་ཏུ་གནས་པ་སྔོན་དུ་སོང་བས་
འཇུག་ལྡོག་དང་རྫས་བཏགས་ཀྱི་རྟེན་ཅན་གཟུང་རྟོག་འཛིན་རྟོག་བཞི་བཞི་སྟེ་བརྒྱད་མཐོང་
སྒོམ་གྱི་སྤང་བྱ་དང༌། དེ་སྤོང་བྱེད་ཀྱི་གནས་སྐབས་ཀྱི་གཉེན་པོ་ཁྱད་པར་བཞི་བཞི་སྟེ་བླང་
བྱར་བསྟན་ནས་སངས་རྒྱས་ཐོབ་པ་ལ་བར་ཆད་མེད་པའི་ཏིང་ངེ་འཛིན་དང་། བདེན་གཉིས་
ལ་བརྟེན་པའི་ཐབས་མཁས་པས་སྤང་བྱའི་ལོག་སྒྲུབ་དང་བཅས་པ་བསྟན་ཏོ་ཞེས་ཤེས་པར་
བྱ་བའི་དོན་དུ་དང་པོར་རྩེ་མོར་ཕྱིན་པར་མཚོན་བྱེད་དྲོད་ཀྱི་ངོ་བོ་རྩེ་མོའི་རྟགས་བཅུ་གཉིས་
དང༌། རྩེ་མོའི་རྩེ་མོ་མཚོན་བྱེད་དགེ་བ་ཕུལ་བྱུང་དང་ལྡན་པའི་བསོད་ནམས་ཀྱི་ཁྱད་པར་
རྣམ་པར་འཕེལ་བ་བཅུ་དྲུག་དང༌། རྩེ་མོའི་བཟོད་པ་མཚོན་བྱེད་མཁྱེན་གསུམ་གྱིས་ཆོས་
དང་སེམས་ཅན་གྱི་དོན་མི་གཏོང་བའི་བཟོད་པ་རྣམ་འཕེལ་རང་དབང་དུ་གྱུར་པའི་མཁྱེན་
གསུམ་རྫོགས་བྱེད་ཀྱི་ངེས་པར་རྟོགས་པ་གཉིས་དང་། དེ་ནས་ཚད་བཟུང་བར་མི་ནུས་པའི་
དགེ་བ་ཅན་བྱང་སེམས་བཞིའི་དགེ་བ་ཞེས་རྗེས་སུ་ཡི་རང་བས་བསོད་ནམས་ཚད་མེད་པ་
དང་ལྡན་པའི་ཆོས་མཆོག་གི་ཏིང་ངེ་འཛིན་སེམས་ཀྱི་བརྟན་པ་ཀུན་ཏུ་གནས་པ་སྟེ། དབྱེ་ན་
ཆེ་འབྲིང་ཆུང་གསུམ་མོ། །དེ་ནས་བསྡུས་བསྒོམ་རབ་ཏུ་གྱུར་པ་མཐོང་སྤང་གི་རྣམ་རྟོག་
བཞིའི་གཉེན་པོར་གྱུར་པ་འཁོར་གསུམ་རྣམ་པར་དག་པའི་ཕར་ཕྱིན་སུམ་ཅུ་རྩ་དྲུག་གི་རྣམ་
-7
༣ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། དོ༡༤
པར་སྐྱེས་པའི་མི་རྟོག་ཡེ་ཤེས་མཐོང་ལམ་རྩེ་མོ་ཞེས་བྱ་བ་དང་། དེ་ནས་བསྡུས་བསྒོམ་རབ་
ཏུ་གྱུར་པ་སྒོམ་སྤང་གི་རྟོག་པ་ཕྲ་བ་བཞི་ཡི་གཉེན་པོ་སྒོམ་ལམ་གྱི་རྩེ་མོ་ཞེས་བྱ་བའི་ལམ་
གྱི་ངོ་བོ་བསྟན་ཏེ་རེ་རེ་ལ་འཇུག་པ་གཟུང་རྟོག་ལྡོག་པ་གཟུང་རྟོག་རྫས་འཛིན་རྟོག་པ། རྟག་
འཛིན་རྟོག་ པ་ སྟེ། རྣམ་རྟོག་རྣམ་ པ་ བཞི་ པོ་ དེའི་ གཉེན་ པོ་ སྦྱོར་ བ་ ཉེར་བསྡོགས་ ཀྱི་
ལམ་གཉིས། འཇུག་པ་བར་ཆད་མེད་ལམ་གཉིས་ཏེ། རྣམ་པ་བཞི་པོ་རེ་རེ་ལ་དྲུག་དྲུག་སྟེ་
སོ་དྲུག་དང་། རྣམ་མཁྱེན་གྱི་དངོས་རྒྱུ་བསྡུས་བསྒོམ་རབ་ཏུ་གྱུར་པའི་སངས་རྒྱས་ཐོབ་པ་ལ་
ལམ་གཞན་གྱི་བར་ཆད་མེད་པའི་ཏིང་ངེ་འཛིན་ནི་གཉིས་དང༌། རྣམ་མཁྱེན་ལ་དམིགས་
ནས་སྒྲོ་སྐུར་དུ་སྨྲ་བའི་ལོག་རྟོག་བར་ཆད་མེད་རྩེའི་སྔོན་དུ་བདེན་གཉིས་ལ་བརྟེན་པའི་
ཐབས་མཁས་པས་སྤང་བྱའི་ལོག་པར་སྒྲུབ་པ་ནི་བཅུ་དྲུག་སྟེ། དེ་ལྟ་བུ་དང་བཅས་པའི་
དངོས་པོ་བརྒྱད་ནི་རྩེ་མོའི་མངོན་རྟོགས་རྒྱུ་དང་བཅས་པའོ། །རྩེ་མོ་ཐོབ་པས་སོ་སོ་བ་དང་
བསྡུས་ནས་བསྒོམས་པས་རྟོགས་པའི་དོན་བརྟན་པའི་ཕྱིར་གོ་རིམ་དུ་སྒོམ་པར་བྱེད་པ་དྲུག་
མཐར་གྱིས་པའི་དངོས་པོ་བཅུ་གསུམ་ལ། སྦྱིན་པའི་མཐར་གྱིས་པ་ནི་འཁོར་ལོ་གསུམ་
རྣམ་པར་དག་པའི་སྦྱིན་པ་རིམ་གྱིས་བསྒོམ་པར་བྱ་སྟེ། ཕར་ཕྱིན་གཞན་ལྔ་ལ་ཡང་དེ་བཞིན་
སྦྱར་རོ། །དྲུག་པོ་དེ་ཡོངས་སུ་རྫོགས་པས་ས་བཅུ་སྒྲུབ་པར་བྱེད་པའོ། །དེ་བཞིན་དུ་སངས་
རྒྱས་ཀྱི་ཡོན་ཏན་དང་ཆོས་དགེ་འདུན་ཚུལ་ཁྲིམས་གཏོང་བ་རྗེས་སུ་དྲན་པའི་མཐར་གྱིས་
པ་ནི་དགེ་མི་དགེ་ལུང་མ་བསྟན་གྱི་ཆོས་དང༌། ཕྱིར་མི་ལྡོག་གི་དགེ་འདུན་དང༌། སྡོམ་པ་
གསུམ་དང༌། ཆོས་ཟང་ཟིང་ གི་ སྦྱིན་པ་དང༌། འདོད་པ་གཟུགས་གཟུགས་མེད་ཀྱི་ལྷའི་
གནས་སུ་སྐྱེས་པའི་འཕགས་པ་རྣམས་དོན་དམ་པར་མ་དམིགས་པའི་མཚན་ཉིད་ཅན་
དུ་རིམ་པས་སྒོམ་པའོ། །དངོས་པོ་མེད་པའི་ངོ་བོ་ཉིད་དུ་ཤེས་པའི་མཐར་གྱིས་པ་ནི་ཆོས་
ཐམས་ཅད་ངོ་བོ་ཉིད་མེད་པར་རྟོགས་པའི་རིམ་གྱིས་སྒོམ་པའོ། །དེ་ལྟར་དཀོན་མཆོག་རྣམ་
- 7
）.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་གསུམ་དྲན་པ་དང་ལྷག་མ་རྣམ་པ་བཅུ་ནི་མཐར་གྱིས་པའི་མངོན་པར་རྟོགས་པ་རྒྱུ་དང་
བཅས་པའོ། །
དེ་ཤིན་ཏུ་གོམས་པར་བྱས་པས་རྟོགས་པའི་ཆོས་དེ་དག་སྐད་ཅིག་བཞིར་སྐད་
ཅིག་གིས་རྟོགས་པས་བདུན་པ་སྐད་ཅིག་མའི་དངོས་པོ་བཞི་ནི་རྣམ་སྨིན་མ་ཡིན་པ་དང༌།
རྣམ་པར་སྨིན་པ་དང༌། མཚན་ཉིད་མེད་པ་དང་གཉིས་སུ་མེད་པ་སྟེ། རྣམ་སྨིན་མ་ཡིན་པའི་
ཟག་མེད་ཀྱི་ཆོས་ཐམས་ཅད་དང༌། རྣམ་སྨིན་གྱི་ཟག་མེད་ཀྱི་ཆོས་ཐམས་ཅད་དང་། ཀུན་
བྱང་གི་ཆོས་ཐམས་ཅད་མཚན་ཉིད་མེད་པ་དང༌། ཆོས་རྣམས་ཀྱི་དེ་ཁོ་ན་ཉིད་གཟུང་འཛིན་
གཉིས་མེད་པ་བྱ་རྫོགས་ཀྱི་སྐད་ཅིག་ལ་རྟོགས་པའོ། །དེ་དག་ཀྱང་དངོས་པོ་ཐ་དད་ཀྱིས་ཕྱེ་
བ་མ་ཡིན་པར་སྤྱིའི་མཚན་ཉིད་ཀྱིས་སམ་གདུལ་བྱ་ཉེ་བའི་ངོར་ལྡོག་པའི་དབྱེ་བས། རྣམ་པ་
བཞིར་བསྟན་པ་དེ་ནི་སྐད་ཅིག་མ་གཅིག་གིས་མངོན་པར་རྫོགས་པར་བྱང་ཆུབ་པ་རྒྱུ་དང་
བཅས་པའོ། །
དེ་བསྒོམས་པའི་སྐད་ཅིག་གཉིས་པ་ལ་ཆོས་སྐུ་འབྱུང་བས་བརྒྱད་པ་ཆོས་
སྐུའི་དངོས་པོ་བཞི་ལ་དབྱེ་གཞི་ནི་སངས་རྒྱས་ཀྱི་ས་ལ་ཆོས་སྐུ་བརྗོད་པ་ཙམ་ཞིག་གོ །དབྱེ་
བའི་ངོ་བོ་ནི། ངོ་བོ་ཉིད་དང་ལོངས་སྤྱོད་རྫོགས་པའི་སྐུ་དང་མཚན་ཉིད་པ་ནི་ལྷན་ཅིག་པ་
སྟེ་སྡེབ་སྦྱོར་གྱི་ངོར་བྱས་ལ་ངོ་བོ་ཉིད་སྐུ་དེ་བཞིན་ཉིད་དུ་དེ་ལས་གཞན་པའི་སྐུ་ཡང་ཡེ་ཤེས་
ཀྱི་བདག་ཉིད་དོ། །དེ་ལྟར་སྤྲུལ་པ་དང་ཆོས་སྐུ་མཛད་པ་དང་བཅས་པ་ལྷན་ཅིག་པ་སྟེ་རྣམ་
པ་བཞིར་ནི་ཡང་དག་པ་ཕྱིན་ཅི་མ་ལོག་པར་བརྗོད་དོ། །སྐུ་ལྷག་མ་གསུམ་ནི་ཡང་དག་པའི་
ཀུན་རྫོབ་ཏུ་སྣང་གིས་དོན་དམ་པར་ཆོས་ཉིད་ཀྱི་ངོ་བོ་ལ་ཇི་ལྟར་མོས་པས་རབ་ཏུ་ཕྱེ་བས་
སངས་རྒྱས་བྱང་སེམས་ཉན་རང་གི་སྤྱོད་ཡུལ་དུ་རྣམ་པར་བཞག་གོ །ཞེས་བསྟན་པའི་དོན་
དུ༑ གང་ཕྱིར་དབེན་པ་དབེན་གྱུར་ལས། །ཐ་མི་དད་པ་ཉིད་དུ་འདོད། །ཅེས་པའི་ཚུལ་གྱིས་
-7 f -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
ངོ་བོ་ཉིད་སྐུ་ལས་ཐ་མི་དད་ཀྱང་ཐ་དད་པར་རྣམ་པར་བཞག་པ་ཡིན་ནོ། །སོ་སོའི་དོན་ནི་ངོ་
བོ་ཉིད་སྐུ་ནི་འདས་པའི་ལམ་གྱི་ཐོབ་བྱ་ཟག་མེད་ཀྱི་དབྱིངས་གློ་བུར་གྱི་དྲི་མས་དག་པས་
གཉིས་མེད་ཡེ་ཤེས་ཀྱི་རྟོགས་བྱར་གྱུར་པའོ། །ལོངས་སྐུ་ནི་ས་བཅུ་ལ་གནས་པའི་བྱང་
སེམས་དང་ལྷན་ཅིག་ཏུ་ཁ་ན་མ་ཐོ་བ་མེད་པའི་ཐེག་ཆེན་གྱི་ཆོས་ལ་རྫོགས་པར་ལོངས་སྤྱོད་
པའི་དགའ་བདེ་ལ་ཉེ་བར་སྤྱོད་པའི་བསོད་ནམས་ཀྱི་ཚོགས་ལས་བྱུང་བ་མཚན་དཔེས་
མཛེས་པས་ཏེ། མདོར་ན་བར་མ་ཆད་པར་མཆོག་ཏུ་དག་པའི་གདུལ་བྱ་འདུལ་བྱེད་ཀྱི་
གཟུགས་སྐུའོ། །སྤྲུལ་སྐུ་ནི་སྐལ་བ་ཇི་ལྟ་བ་བཞིན་འགྲོ་བ་མ་ལུས་པའི་དོན་བྱེད་པ་སྲིད་པ་
ཇི་སྲིད་པར་རྒྱུན་མི་ཆད་པ་ཚོགས་གཉིས་ལས་བྱུང་བ་བྱིས་པ་དང་ཉན་ཐོས་ལ་སོགས་པས་
དམིགས་པར་རུང་བ་སྟེ། མདོར་ན་གདུལ་བྱ་དག་མ་དག་སྣ་ཚོགས་འདུལ་བྱེད་ཀྱི་སྐུའོ།།
དབྱེ་ན། བཟོ་དང༌། སྐྱེ་བ་དང་། བྱང་ཆུབ་མཆོག་གི་སྤྲུལ་པ་དང་མྱ་ངན་ལས་འདས་པར་
སྟོན་པ་སྟེ་བཞིའོ། །མཆོག་གི་སྤྲུལ་པ་ནི་འོག་མིན་དུ་སངས་རྒྱས་ནས་འདིར་མཛད་པ་བཅུ་
གཉིས་སྟོན་པ་སྟེ། རྒྱུད་བླར། དགའ་ལྡན་ནས་ནི་འཕོ་བ་དང༌། །ཞེས་སོགས་སོ། །དེ་ལ་
མཚན་དང་དཔེ་བྱད་ཡོད་དོ། །དེར། སུམ་ཅུ་རྩ་གཉིས་ཞེས་བྱ་བ། །སྤྲུལ་པའི་ཆོས་ལ་རྫོགས་
པར་ནི། །ལོངས་སྤྱོད་རྫོགས་སྐུ་གཉིས་ལ་བརྟེན། །དག་པས་ཉེ་དང་རིང་རྣམས་ལ། །འཇིག་
རྟེན་རྒྱལ་བའི་དཀྱིལ་འཁོར་དུ། །ཆུ་དང་ནམ་མཁར་ཟླ་གཟུགས་བཞིན། །ཞེས་སོ། །ཆོས་
སྐུ་ནི་གནས་གྱུར་པའི་ཡེ་ཤེས་ཆོས་སྟོན་པ་སོགས་བྱ་བ་བྱེད་པ་གཉིས་སུ་མེད་པའི་སེམས་
སེམས་བྱུང་རྒྱལ་བ་ཁོ་ནའི་སྤྱོད་ཡུལ་དུ་གྱུར་པ་ཡེ་ཤེས་ཀྱི་ཚོགས་ལས་བྱུང་བ་སྟེ། དོན་དུ་ན་
གནས་གྱུར་གྱི་ཡེ་ཤེས་མཐར་ཐུག་གོ །དབྱེ་ན་ཉེར་གཅིག་གོ །དེའི་མཛད་པ་ནི་ཆོས་སྐུའི་
བདག་རྐྱེན་ལས་འཁོར་བ་ཇི་སྲིད་དུ་སྤྲུལ་པ་རྣམས་ཀྱིས་རྒྱུན་མི་ཆད་ཅིང་ལྷུན་གྱིས་གྲུབ་
པའི་གནས་གྱུར་གྱི་ལས་ཏེ། དབྱེ་ན་ཉེར་བདུན་ཏེ་ཞར་བྱུང་ངོ༌། །གྲངས་ངེས་ནི། འཕགས་
- 7 7-
་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་སྐུ་གསུམ་ཕྲིན་ལས་དང་བཞི་སྟེ། དེ་དག་ནི་ཆོས་སྐུའོ་ཞེས་གསུམ་དུ་བཞེད་ལ། ཤཱནྟིའང་
དེ་དང་མཐུན་ཞིང་། སློབ་དཔོན་འདིས་མཛད་པ་ཆོས་སྐུའི་ཞར་བྱུང་ཡིན་པས་སྐུ་བཞིའོ་ཞེས་
བཞེད་དོ། །དེར་ངེས་པའི་རྒྱུ་མཚན་ཡང་ཆོས་ཉིད་དང་ཆོས་ཅན་གཉིས་ཡོད་པས་དང་པོ་ངོ་
བོ་ཉིད་སྐུ། ཆོས་ཅན་ལ་སངས་རྒྱས་ཁོ་ན། བྱང་སེམས་འཕགས་པ་ཁོ་ན། ཉན་རང་སོ་སྐྱེའི་
ཡུལ་གསུམ་ཡོད་པས་ལྷག་མ་གསུམ་དུ་ངེས་སོ། །གཅིག་དང་ཐ་དད་ནི་ངོ་བོ་ཉིད་སྐུ་སྐུ་
གཞན་དང་དེ་ཉིད་དུ་མེད་ལ་ལྷག་མ་གསུམ་དངོས་པོ་ཐ་དད་དོ། །
གཉིས་པ་ལ་བརྒྱད་ལས། སེམས་བསྐྱེད་ལན་གཉིས་སྟོན་པ་ལ་ཟློས་སྤོང་ནི།
སྐབས་དང་པོ་དང་གཉིས་པའི་སེམས་བསྐྱེད་སྟོན་པའི་གཞུང་ཟློས་ཏེ། སེམས་བསྐྱེད་དུ་
མཚུངས་པ་གཅིག་ལན་གཉིས་སྟོན་པའི་ཕྱིར་ཞེ་ན། མ་གྲུབ་སྟེ། སྐབས་དང་པོར་སེམས་
བསྐྱེད་པ་དང་ཞེས་པ་མཚན་ཉིད་དམིགས་པ་དབྱེ་བ་དང་བཅས་པ་རྣམ་མཁྱེན་གྱི་རྒྱུར་གྱུར་
པ་དང་། གཉིས་པ་ནས་ཡུལ་ངེས་པ་དང་། ཞེས་བཤད་པ་ནི་ལམ་ཤེས་ཀྱི་རྟེན་དུ་གྱུར་པའི་
སེམས་བསྐྱེད་ཡིན་པས་སོ། །གཉིས་པ། གང་ཟག་ལན་བཞིར་བསྟན་པ་ལ་ཟློས་སྤོང་ནི།
རྣམ་མཁྱེན་དུ་སྒྲུབ་པ་ཡིན་ཏེ། རྟེན་གྱུར་པ་ཞེས་དང༌། གཉིས་པར་མོག་མོག་པོར་བྱེད་དང༌།
བཞི་པར་སངས་རྒྱས་རྣམས་ལ་ལྷག་པར་བྱས་ཞེས་དང༌། སློབ་པ་ཕྱིར་མི་ལྡོག་པའི་ཚོགས།
ཞེས་ལན་བཞིར་བཤད་པས་ཟློས་ཏེ། ལམ་སྒོམ་པའི་གང་ཟག་ཏུ་ཁྱད་པར་མེད་པས་ཤེ་ན།
དང་པོར་རང་བཞིན་དུ་གནས་པའི་རིགས་མཚོན་བྱེད། གཉིས་པ་ལམ་ཤེས་ལ་འཇུག་པའི་
གེགས་ང་རྒྱལ་དང་ བྲལ་བའི་ཆ། གསུམ་པ་ཡུམ་མཉན་པའི་སྣོད། བཞི་པ་ཉན་རང་དུ་
མི་ལྟུང་བར་ངེས་པའི་རྟགས་ཐོབ་པའི་ཆ་ནས་བསྟན་པ་ཡིན་པས་ངེས་སོ། །
གསུམ་པ་སྒྲུབ་པ་ལན་གཉིས་བསྟན་པ་ལ་ཟློས་སྤོང་ནི། སྒྲུབ་དང་བདེན་པ་
རྣམས་དང་། ཞེས་དང་། སྒྲུབ་པ་བཞི་སྟོན་པ་ཟློས་ཏེ། སྒྲུབ་པ་སྟོན་པར་ཁྱད་མེད་པར་ཞེ་ན།
-78-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
དང་པོ་གདམས་ངག་གི་བརྗོད་བྱའི་ཁྱད་པར་དུ་བཤད་ལ། གཉིས་པ་སྒྲུབ་པ་རང་གི་མཚན་
ཉིད་དང་དབྱེ་བ་སྟོན་པས་སོ། །ཇོ་བོས། ཉན་རང་སྒོམ་པའི་ཆ་ནས་ནི་བསྟན་པས་ཟློས་སྐྱོན་
མེད་པའོ། །ཞེས་སོ། །བཞི་པ་སྦྱོར་བ་ལན་གཉིས་བསྟན་པ་ལ་ཟློས་སྤོང་ནི། གསུམ་པར་
གཟུགས་སོགས་དེ་མི་རྟག་སོགས་ཞེས་དང་། བཞི་པར། གཟུགས་ལ་སོགས་ལ་མི་གནས་
ཕྱིར། །ཞེས་པ་ནི་ཟློས་ཏེ། སྦྱོར་བ་ལན་གཉིས་བསྟན་པས་ཤེ་ན། དང་པོ་ཉན་རང་གི་སྦྱོར་
བ་ཤུགས་ལ་འཕེན་བྱེད་ཉན་རང་གི་སྦྱོར་བའི་གཉེན་པོའི་ཆ་དང་། གཉིས་པ་སྐྱེ་མེད་གསུམ་
བསྡུས་ནས་སྒོམ་པའི་སྦྱོར་བ་ཡིན་པས་མི་ཟློས་སོ། །ལྔ་པ་སྦྱོར་ལམ་ལན་དྲུག་བསྟན་པ་ལ་
ཟློས་སྤོང་ནི། དང་པོར། དམིགས་པ་དང་ནི་རྣམ་པ་དང༌། །ཞེས་དང་། གཉིས་པ། འཕགས་
པ་ཉན་ཐོས་ལམ་ལ་ནི། །ཞེས་དང༌། བཏགས་པའི་ཆོས་ཉིད་མི་འགལ་ཞེས་དང་། བཞི་པར། །
དྲོ་བ་རྣམས་ཀྱིས་དམིགས་པ་འདིར། །ཞེས་དང་། དྲོད་དང་རྩེ་མོ་བཟོད་བཅས་དང་། །ཞེས་
དང༌། ལྔ་པར། དེ་ཡི་རྟགས་དང་རྣམ་འཕེལ་དང༌། །ཞེས་པ་རྣམས་ཟློས་ཏེ། སྦྱོར་ལམ་དུ་
ཁྱད་པར་མེད་པས་སོ་ཞེ་ན། དང་པོ་བྱང་སེམས་ཀྱི་སྦྱོར་ལམ་གསུམ་དང་སྦྱོར་ལམ་ལས་
ཁྱད་པར་དྲུག་གིས་ཁྱད་པར་དུ་འཕགས་པ་དང་། གཉིས་པ་ཉན་ཐོས་ཀྱི་སྦྱོར་ལམ་བྱང་
སེམས་ཀྱི་སྦྱོར་ལམ་ལས་དམིགས་རྣམ་ཁྱོད་པར་བ་དང་། གསུམ་པ་རང་རྒྱལ་གྱི་སྦྱོར་ལམ་
ཉན་ཐོས་ཀྱི་སྦྱོར་ལམ་ལས་དམིགས་རྣམ་ཁྱད་པར་བ་དང་། བཞི་པ་སེམས་ཅན་ཐམས་ཅད་
ལ་བརྟེན་པའི་སྦྱོར་ལམ་གྱིས་བསྡུས་པ་དང༌། ལྔ་པ་ལ་གནས་པ་ཕྱིར་མི་ལྡོག་གི་རྟགས།
དྲུག་པ་སྦྱོར་ལམ་རྩེ་སྦྱོར་ཡིན་པས་མི་ཟློས་སོ། ། ་ ་་་་་
དྲུག་པ་མཐོངལམ་ལན་ལྔ་བསྟན་པ་ལ་ཟློས་སློང་ནི། གཉིས་པོར། ཕན་
ཡོན་ཆེ་བ་མཐོང་བའི་ལམ། །ཞེས་དང་། གསུམ་པར། ཉན་ཐོས་ལ་སོགས་མཐོང་བའི་ལམ།།
ཞེས་དང༌། བཞི་པར། བསམ་མི་ཁྱབ་སོགས་ཁྱད་པར་གྱི། །ཞེས་དང་། མཐོང་བའི་ལམ་
-7
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་བཟོད་ པ་ དང༌། །ཞེས་དང༌། ལྔ་ པར། བསྡུས་པ་དེ་འདིར་མཐོང་བའི་ལམ། །ཞེས་པ་
རྣམས་ཟློས་ཏེ་མཐོང་ལམ་དུ་ཁྱད་པར་མེད་པས་ཤེ་ན། དང་པོ་འཁོར་འདས་ལ་མི་གནས་
པའི་ལམ། གཉིས་པ་ཐེག་དམན་ལས་འདའ་བའི་ལམ། གསུམ་པ་ཐེག་དམན་མཐོང་ལམ་
ལས་ ཁྱད་པར་དུ་འཕགས་པའི་ལམ། བཞི་པ་ སློབ་པ་ཕྱིར་མི་ལྡོག་པའི་རྟགས་ཀྱི་ལམ།
ལྔ་པ་མཐོང་ལམ་རྩེ་སྦྱོར་གྱི་སྤང་བྱ་རྟོག་པ་སྤོང་བའི་གཉེན་པོའི་ལམ་ཡིན་པས་མི་ཟློས་སོ་
ཞེས་འཕགས་པ་གསུངས་སོ། །
བདུན་པ་སྒོམ་ལམ་ལན་གསུམ་བསྟན་པ་ལ་ཟློས་སྤོང་ནི། གཉིས་པར།
སྒྲུབ་དང་ཤིན་ཏུ་དག་པ་དང༌། །ཞེས་དང༌། བཞི་པར། སྒོམ་པའི་ལམ་ནི་ཟབ་པ་སྟེ། །ཞེས་
དང༌། ལྔ་པར། སྒོམ་ཞེས་བྱ་བའི་ལམ་ལ་ནི། །ཞེས་པ་རྣམས་ཟློས་ཏེ། སྒོམ་ལམ་དུ་ཁྱད་
མེད་པས་ཤེ་ན། དང་པོ་མཐའ་གཉིས་ལས་མི་གནས་པའི་སྒོམ་ལམ། གཉིས་པ་སློབ་པ་ཕྱིར་
མི་ལྡོག་པའི་རྟགས་དང་ལྡན་པའི་སྒོམ་ལམ། གསུམ་པ་སྒོམ་སྤང་རྟོག་པ་སྤོང་བའི་གཉེན་པོ་
སྒོམ་ལམ་ཡིན་པས་སོ། །བརྒྱད་པ་རྟོག་པ་ལན་བཞིར་བསྟན་པའི་ཟློས་སྤོང་ནི། དང་པོར།
རྣམ་རྟོག་བཞི་པོ་ལྡན་བརྟེན་པ། །ཞེས་དང་། གཟུང་དང་འཛིན་པའི་རྣམ་རྟོག་རྣམས། །ཞེས་
དང་། ལྔ་པར། འཇུག་པ་དང་ནི་ལྡོག་པ་དང་། །ཞེས་པ་དང་། མདོར་བསྡུས་རྒྱས་དང་སངས་
རྒྱས་ཀྱི། །ཞེས་པ་རྣམས་ཟློས་ཏེ། རྟོག་པར་ཁྱད་པར་མེད་པས་ཤེ་ན། དང་པོ་ཐེག་ཆེན་སྦྱོར་
ལམ་ཁྱད་པར་དུ་བྱེད་པའི་དགག་རྟོག །གཉིས་པ་གཉེན་པོ་བརྒྱད་ཀྱི་སྤང་བྱ། གསུམ་པ་
མཐོང་ལམ་རྩེ་མོའི་སྤང་བྱར་གྱུར་པའི་རགས་པ། བཞི་པ་སྒོམ་ལམ་སྤང་བྱར་གྱུར་པའི་ཕྲ་བ་
ཡིན་པའི་ཕྱིར་མི་ཟློས་སོ། ། །
གསུམ་པ་བཤད་པའི་བསྡུས་དོན་ནི། ཚིགས་བཅད་བཅོ་ལྔ་ཡོད་པ་དེ་ལ་
ཚིག་ལེའུར་བྱས་པ་དང་པོ་གཉིས་ཀྱིས་ནི་བརྗོད་བྱའི་གཙོ་བོ་དངོས་པོ་བརྒྱད་དུ་བསྡུས་ཏེ་
- 8 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
དང་པོར་བསྟན་པའི་ཕྱིར་ཡུམ་གྱི་ལུས་མདོར་བསྟན་པ་ཡིན་ནོ། །ཚིག་ལེའུར་བྱས་པ་ལྷག་
མ་བཅུ་གསུམ་གྱིས་ནི་དོན་བརྒྱད་པོ་དེ་དག་ཉིད་ཀྱི་དོན་བསྡུས་ནས་བཤད་པའི་ཕྱིར་ཡུམ་གྱི་
ལུས་རྒྱས་པར་བཤད་པ་ཡིན་ཏེ། ཚུལ་དེ་ལྟ་ན་ཚིགས་བཅད་བཅོ་ལྔས་ཡུམ་གྱི་དོན་མདོར་
བསྡུས་པ་དང་རྒྱས་པར་བཤད་པའི་ཕྱིར་ཡུམ་གྱི་ལུས་ལེགས་པར་བཤད་པ་ཡིན་ནོ། །
བཞི་པ་ནི། བསྡུས་དོན་དེས་འགྲེལ་ པས་ཞིབ་ཏུ་མ་བཀྲལ་བ་ཅི་སྙམ་ན།
བསྟན་བཅོས་ཀྱི་བསྡུས་པའི་དོན་གྱི་ཚིག་ལེའུར་བྱས་པ་རྣམས་ནི་བསྟན་བཅོས་མཛད་པ་པོ་
རྗེ་བཙུན་ཉིད་ཀྱིས་སེམས་བསྐྱེད་པ་ནི་གཞན་དོན་ཕྱིར་ཞེས་བྱ་བ་དང་། ལ་སོགས་པས་ཕྲིན་
ལས་ཀྱི་བར་འོག་ནས་འཆད་པར་འགྱུར་བའི་བསྟན་བཅོས་མཐའ་དག་གིས་བསྡུས་དོན་
འདི་འཆད་པས་ཡན་ལག་རྒྱས་བཤད་དེ་དག་རྣམ་པར་བཤད་པས་བསྡུས་དོན་བཤད་པར་
བསམས་ཏེ་འདི་དང་གཉིས་ཀར་བཀྲོལ་ན་ཟློས་པའི་ཉེས་པར་འགྱུར་དུ་དོགས་ནས་འདིར་
རྣམ་པར་མ་བཀྲོལ་ལོ། །
༈ གཉིས་པ་ལ། འཇུག་ ཡུལ་ མཁྱེན་ གསུམ། འཇུག་ པ་ སྦྱོར་བཞི། ཞུགས་
འབྲས་ཆོས་སྐུ་རྒྱས་པར་བཤད་པའོ། །དང་པོ་ལ། འབྲས་བུའི་མཆོག་རྣམ་མཁྱེན། དེ་ཐོབ་
བྱེད་ལམ་ཤེས། དེའི་སྔོན་འགྲོ་གཞི་ཤེས་རྒྱས་བཤད་གསུམ་གྱི། དང་པོ་ལ་མཚམས་སྦྱར། །
བརྗོད་བྱའི་ངོ་བོ། སྐབས་བསྡུ་བའོ། །དང་པོ་ནི། ཉན་ཐོས་ཞི་བ་ཚོལ་ཞེས་སོགས་ཀྱིས་གཞི་
ལམ་རྣམ་མཁྱེན་གོ་རིམ་དེ་ལྟར་བསྟན་ན་དོན་བསྡུས་དང་བཤད་པ་ལ་དེ་ལས་བཟློག་སྟེ་
བསྟན་པས་འགལ་ལོ་སྙམ་ན། དགོས་པའི་དོན་དེ་ལྟར་བསྡུས་པའི་དོན་ཀུན་བསྟན་ནས་
ཤེས་རབ་ཀྱི་སྟོབས་ཀྱིས་བྱང་ཆུབ་ལ་དམིགས་པས་བྱང་ཆུབ་ཀྱང་ཡིན་ལ། སྙིང་རྗེ་ཆེན་པོའི་
བསམ་པས་སེམས་ཅན་ལ་དམིགས་པས་སེམས་ཅན་ཡང་ཡིན་པས་བྱང་སེམས་ཏེ་མི་གཙང་
བ་ལ་དམིགས་པའི་ཏིང་ངེ་འཛིན་ལ་མི་གཙང་བ་ཞེས་བརྗོད་པ་བཞིན་ནོ། །དེ་ལྟ་བུའི་གང་
- 3
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཟག་གཞན་དོན་གྱི་ཕྱིར་བྱང་ཆུབ་ཆེན་པོ་སྔོན་གྱི་དེ་བཞིན་གཤེགས་པའི་རྗེས་སུ་སློབ་པར་
འདོད་པས་བྱང་ཆུབ་ཆེན་པོ་ནི་ཕྱིན་ཅི་མ་ལོག་པར་རྟོགས་བྱའི་འབྲས་བུ་ཡིན་པའི་ཕྱིར་རྣམ་
པ་ཐམས་ཅད་མཁྱེན་པ་ཉིད་ཐོབ་ཅིང་མངོན་དུ་བྱ་དགོས་པས་མཁྱེན་གསུམ་གྱི་དང་པོར་
རྣམ་པ་ཐམས་ཅད་མཁྱེན་པ་ཉིད་དེ་བརྗོད་བྱར་བསྡུས་པའི་ཚིག་ལེའུར་བྱས་པའི་དོན་
སེམས་བསྐྱེད་པ་དང་ཞེས་པ་ལ་སོགས་པས་རྣམ་པར་ཏེ་བྱེ་བྲག་ཏུ་བཤད་ཅིང་གཏན་ལ་ཕབ་
པའི་སྒོ་ནས་རྣམ་མཁྱེན་བཤད་པར་བཞེད་པ་ཡིན་པས་མི་འགལ་ལོ། །
གཉིས་ པ་ ལ་ བདུན། ལམ་ གྱི་ རང་བཞིན་སེམས་བསྐྱེད་པ། དེས་དོན་དུ་
གཉེར་བྱའི་གདམས་ངག །དེ་བསྒོམས་པའི་འབྲས་བུ་ངེས་འབྱེད། སྒྲུབ་པའི་ཆོས་ཀྱི་རྟེན་
རིགས། དེ་ལྡན་གྱི་སྒྲུབ་པའི་དམིགས་པ། ཆེད་དུ་བྱ་བ་གང་ཡིན་པ། དེ་ཐོབ་བྱེད་སྒྲུབ་པའི་
རང་བཞིན་ནོ། །དང་པོ་ལ་སྤྱི་གཞུང་གཉིས་ཀྱི་དང་པོ་ལ་སེམས་བསྐྱེད་ཀྱི་རང་བཞིན། ལེན་
པའི་ཆོ་ ག །བླངས་ནས བསླབ་ཚུལ། དེ་གསུམ་གྱི་དང་པོ་ལ། སྐྱེ་རྒྱུ། མཚན་ཉིད། ཁྱད་
ཆོས། དབྱེ་བ། འབྲས་བུ་སྟེ་ལྔའི་དང་པོ་ནི་བྱང་སར། རྐྱེན་བཞི། རྒྱུ་བཞི། སྟོབས་བཞིར་
གསུངས་ཏེ། རྐྱེན་བཞི་ནི། སངས་རྒྱས་བྱང་སེམས་ཀྱི་མཐུ་རྨད་དུ་བྱུང་བ་མཐོང་བའམ་ཐོས་
ནས་བྱང་ཆུབ་ཆེན་པོར་མོས་པ་དང༌། བྱང་སེམས་ཀྱི་སྡེ་སྣོད་ཐོས་ནས་རྒྱལ་བའི་ཡེ་ཤེས་
ཐོབ་པར་འདོད་པ་དང་། ཐེག་ཆེན་གྱི་ཆོས་ནུབ་ཏུ་ཉེ་བར་མཐོང་ནས་ཐེག་ཆེན་གྱི་ཆོས་ཡུན་
རིང་དུ་གནས་པའི་ཕྱིར་སེམས་བསྐྱེད་སྙམ་པ་དང༌། དུས་ངན་གྱི་སེམས་ཅན་ཉོན་མོངས་ཆེ་
བས་བྱང་སེམས་རྙེད་དཀའ་བར་ཤེས་ནས་བདག་སེམས་བསྐྱེད་ཅིང་གཞན་སེམས་བསྐྱེད་དུ་
གཞུག་པའི་ཕྱིར་སེམས་བསྐྱེད་སྙམ་མོ། །རྒྱུ་བཞི་ནི། རིགས་ཕུན་ཚོགས། དགེ་བཤེས་ཀྱིས་
ཟིན་པ། སྙིང་རྗེ་ཆེ་བ། འཁོར་བ་དང་དཀའ་སྤྱད་ཀྱི་དུཁ་ལ་མི་འཇིགས་པའོ། །སྟོབས་བཞི་
ནི་རང་གི་ནང་གི་དང་། གཞན་གྱི་དང༌། སྔོན་གོམས་པའི་རྒྱུའི་དང་། ཚེ་འདིར་སྐྱེས་བུ་དམ་
- 8
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
པ་ལ་བརྟེན་པ་སོགས་སྦྱོར་བའི་སྟོབས་ཏེ། ནང་དང་རྒྱུ་ལས་སྐྱེས་པ་བརྟན་པ། གཞན་དང་
སྦྱོར་བ་ལས་སྐྱེས་པ་མི་བརྟན་པར་བཤད་དོ། །
གཉིས་པ་ལ་གཉིས་ལས་དེ་མ་ཡིན་ལས་འབྱེད་པའི་མཚན་ཉིད་ལ་སྤྱིར་
སེམས་བསྐྱེད་ཙམ་གྱི་མཚན་ཉིད། བྱང་ཆུབ་ལ་དམིགས་པའི་འདོད་པ་དང་མཚུངས་ལྡན་གྱི་
ཡིད་ཅེས་འབྱུང་བ་སྟེ་འཕགས་པས་སེམས་བསྐྱེད་པ། ཞེས་བྱ་བ་ལ་སེམས་ནི་རྣམ་པར་ཤེས་
པ་སྟེ་རྣམ་པར་རིག་པའོ། །རྣམ་པ་གང་ཡིན་ཞེ་ན། ཡིད་ཀྱི་རྣམ་པར་ཤེས་པ་སྟེ། དཀར་པོའི་
ཆོས་ཐམས་ཅད་ལ་དམིགས་པ་ནི་དེ་ལ་སྲིད་པའི་ཕྱིར་རོ། །ཞེས་སོ། ཁྱད་པར་སྐབས་འདིར་
བསྟན་པའི་ཐེག་ཆེན་སེམས་བསྐྱེད་ཀྱི་མཚན་ཉིད་ནི། གཞན་དོན་དུ་བྱང་ཆུབ་ཆེན་པོར་
དམིགས་པའི་འདོད་པ་དང་མཚུངས་ལྡན་གྱི་ཡིད་ཤེས་བྱུང་བ་སྟེ། བརྒྱད་སྟོང་འགྲེལ་པར།
སྨོན་ལམ་ནི་དོན་དུ་གཉེར་བ་སྟེ་ཡང་དག་པར་རྫོགས་པར་བྱང་ཆུབ་འདོད་པ་ཉིད་ཡིན་ལ།
དེ་དང་ལྷན་ཅིག་སྤྱོད་པའི་སེམས་བསྐྱེད་པ་ཉིད་ནི་དེའི་སྒྲར་བསྟན་ཏེ། དོན་དུ་གཉེར་བ་གཙོ་
བོར་གྱུར་པ་ནི་སེམས་བསྐྱེད་པའི་གནས་སྐབས་ཡིན་པའི་ཕྱིར་རོ། །དེ་ལྟར་ན་ཡང་བྱང་ཆུབ་
སེམས་དཔའ་རྣམས་ལ་སྨོན་ལམ་དང་ལྡན་པའི་སེམས་དེ་སྐྱེའོ། །ཞེས་བྱ་བ་དེ་ནི་འཐད་པ་
ཡིན་ནོ། །ཞེས་སོ། །འོན་ཏེ་དེས་ སངས་རྒྱས་ཀྱི་སའི་ སེམས་བསྐྱེད་ལ་མ་ཁྱབ་བོ་ཞེ་ན།
འདོད་པའི་སྒྲ་འདོད་པ་པོ་དང་འདོད་པར་བྱས་ཟིན་གཉིས་ཀ་ལ་འཇུག་པས་སྐྱོན་མེད་དེ།
ཐུབ་དགོངས་སུ། དེའི་ཕྱིར་དོན་དུ་གཉེར་བ་བྱས་ཟིན་པའི་སེམས་རྣམ་པར་རྟོག་པ་མེད་པ་
ཁོ་ན་ནི་བཅོམ་ལྡན་འདས་ཀྱིས་ཏེ་དེ་ལྟར་མངོན་པར་འདོད་པའོ་ཞེས་སོ། །
གཉིས་པ་དེའི་ངོ་བོ་ངོས་བཟུང་བ་ནི། ཡོན་ཏན་གསུམ་དང་ལྡན་ཞིང་གཞན་
དོན་དང་བྱང་ཆུབ་ལ་དམིགས་པའི་སེམས་འདུན་པ་དང་མཚུངས་ལྡན་ཏེ། ཡོན་ཏན་གསུམ་
ནི་སྐྱེས་བུ་བྱེད་པའི་ཡོན་ཏན། གོ་ཆའི་བརྩོན་འགྲུས་ཀྱི་སྟོང་ཉིད་སྒོམ་ཞིང་གཞན་དོན་ལ་སྤྲོ་
» $
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་དང༌། སྦྱོར་བའི་བརྩོན་འགྲུས་ཀྱིས་ཚོགས་གཉིས་རྩོམ་པ་དང་། དོན་བྱེད་པའི་ཡོན་ཏན་
བདག་གཞན་ལ་ཕན་པའི་དོན་ཆེ་བ་དང་འབྲས་བུ་ཡོངས་སུ་འཛིན་པའི་ཡོན་ཏན་བྱང་
ཆེན་འགྲུབ་པ་སྟེ། མདོ་རྒྱན་དུ། སྤྲོ་བ་ཆེ་དང་རྩོམ་པ་ཆེ། །དོན་ཆེ་བ་དང་འབྱུང་བ་ཆེ། །བྱང་
ཆུབ་སེམས་དཔའི་སེམས་དཔའ་སྟེ། །དོན་གཉིས་ལྡན་པའི་སེམས་འབྱུང་བ། །ཞེས་སོ། །
གསུམ་པ་ཁྱད་ཆོས་ནི། བརྩེ་བ་སྙིང་རྗེ། བསམ་པ་རྟག་ཏུ་སེམས་ཅན་ཀུན་ལ་
ཕན་པར་སེམས་པ། མོས་པ་ཐེག་ཆེན་གྱི་ཆོས་ལ་མོས་པ། དམིགས་པ་ཐེག་ཆེན་གྱི་ཡེ་ཤེས་
མཐར་ཐུག་ཚོལ་བར་དམིགས་པ་ལམ་གོང་ནས་གོང་དུ་ཁྱད་འཕགས་ཐོབ་པར་འདོད་པའི་
འདུན་པས་སྤངས་རྟོགས་ཁྱད་པར་དུ་འགྲོ་བ་དང་། གང་གི་རྟེན་ཡིན་ན་བྱང་སེམས་ཀྱི་ཚུལ་
ཁྲིམས་ཀྱི་སྡོམ་པའིའོ། །ཉེས་དམིགས་ཐེག་དམན་གྱི་སེམས་དང་པོར་སློང་ཞིང་ཕྱིས་མི་སྤོང་
བར་དང་དུ་ལེན་པས་ཐེག་ཆེན་གྱི་ལམ་འགོག་པ། ཕན་ཡོན་ཚོགས་གཉིས་ཀྱི་དགེ་བ་འཕེལ་
བ༑ ངེས་འབྱུང་ཕྱིན་དྲུག་ལ་རྟག་ཏུ་སྦྱོར་བ། མཐར་ཐུག་པ་སེམས་བསྐྱེད་པ་དང་པོ་གསུམ་
རང་རང་གི་སའི་ཡོན་ཏན་མཐར་ ཕྱིན་པ་ལ་སྦྱོར་བ། སྒྲིབ་པ་སྤངས་པ་ཡོན་ཏན་གོང་དུ་
འགྲོར་མེད་ཀྱང་རང་གི་རིགས་རྒྱུན་ཕྱི་མ་ལ་སྦྱོར་ཏེ། མདོ་རྒྱན་དུ། དེ་ཡི་རྩ་བ་སྙིང་རྗེར་
འདོད། །རྟག་ཏུ་སེམས་ཅན་ཕན་པར་སེམས། །ཆོས་ལ་མོས་དང་དེ་བཞིན་དེའི། །ཡེ་ཤེས་
ཚོལ་བར་དམིགས་པའོ། །གོང་དུ་འདུན་པ་འགྲོ་བ་སྟེ། །སྡོམ་པ་རྒྱ་ཆེན་དེ་ཡི་རྟེན། །ལམ་
འགོག་ པ་ནི་མི་མཐུན་ཕྱོགས། །སློང་ཞིང་དང་དུ་ལེན་པའོ། །བསོད་ནམས་ཡེ་ཤེས་རང་
བཞིན་གྱི། །དགེ་བ་འཕེལ་བ་དེ་ཕན་ཡོན། །ཕ་རོལ་ཕྱིན་ལ་རྟག་སྦྱོར་བ། །འདི་ཡི་ངེས་པར་
འབྱུང་བར་བརྗོད། །འདི་ཡི་མཐར་ཐུག་པ་ཡིན་ཏེ། །སོ་སོར་རང་གིས་དེ་སྦྱོར་བ། །བྱང་ཆུབ་
སེམས་དཔའི་སེམས་བསྐྱེད་པ། །རྣམ་པར་ངེས་པར་ཤེས་པར་བྱ། །ཞེས་སོ། །
བཞི་པ་ལ་ལྔའི་ངོ་བོའི་སྒོ་ནས་དབྱེ་བ་ནི། སྨོན་འཇུག་གཉིས་ཏེ། དེ་གཉིས་
- $
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཀྱི་ཁྱད་པར་དཔལ་ཡེ་ཤེས་གྲགས་པས་ཕ་རོལ་ཏུ་ཕྱིན་པའི་ཐེག་པ་སྒོམ་པའི་རིམ་པའི་མན་
ངག་ལས་འདུན་པའི་གནས་སྐབས་སོགས་དབྱེ་བས། སྨོན་པའི་སེམས་ནི་རྣམ་པ་གསུམ།།
འཇུག་པ་ཞེས་ནི་བྱ་བའི་སེམས། །རྣམ་པ་བཅུ་དགུ་དག་ཏུ་འདོད། །ཅེས་བཤད་ཅིང་། དེ་
དང་མཐུན་པར་ཨ་བྷ་ཡ་ལ་སོགས་པས་ཀྱང་སེམས་བསྐྱེད་ཉེར་གཉིས་ཀྱི་དང་པོ་གསུམ་
སྨོན་པ། ཕྱི་མ་བཅུ་དགུ་འཇུག་པར་བཞེད་ལ། སངས་རྒྱས་ཡེ་ཤེས། འཇིག་རྟེན་པའི་ལམ་
ཐམས་ཅད་སྨོན་པ་དང་། བདེན་པ་མཐོང་བའི་ལམ་འཇུག་པར་བཞེད་ཀྱང༌། སྨོན་པ་ནི་
བསམ་པ་གཙོ་ཆེ་བ་སྨོན་ལམ་གྱི་རང་བཞིན་དང་། འཇུག་པ་ནི་སྨོན་པའི་འབྲས་བུ་བྱང་ཆུབ་
ཐོབ་དོན་དུ་ཚོགས་གཉིས་སྒྲུབ་པའི་འདུན་པ་སྟེ་སྟོད་འགྲེལ་དུ། ཡང་དག་པར་རྫོགས་པའི་
སངས་རྒྱས་སུ་གྱུར་ན་སྐལ་བ་ཇི་ལྟ་བ་བཞིན་དུ་གཞན་ལ་ཐེག་པ་གསུམ་གྱི་ཆོས་བསྟན་པ་
ལ་སོགས་པས་འབད་པར་བྱའོ་ཞེས་སྨོན་པ་བྱས་ནས་སྒྲུབ་པ་ཕུན་སུམ་ཚོགས་པར་བྱའོ།།
ཞེས་བྱ་བ་ནི། གཞན་དོན་ལ་དམིགས་པའི་ཡང་དག་པར་རྫོགས་པའི་བྱང་ཆུབ་འདོད་པའི་
མཚན་ཉིད་རྒྱུ་དང་འབྲས་བུར་བཅས་པ་ཡིན་ཏེ་ཞེས་དང༌། སྤྱོད་འཇུག་ཏུ། འགྲོ་བར་འདོད་
དང་འགྲོ་བ་ཡི། །བྱེ་བྲག་ཇི་ལྟར་ཤེས་པ་ལྟར། །དེ་བཞིན་མཁས་པས་འདི་གཉིས་ཀྱི། །བྱེ་
བྲག་རིམ་བཞིན་ཤེས་པར་བྱ། །ཞེས་སོ། །འདི་དག་གི་འཇུག་སྡོམ་ངོ་བོ་མི་གཅིག་པའང་
བཀག་སྟེ། སྡོམ་པ་འཇུག་སེམས་སུ་བསྟན་པས་སོ། །
གཉིས་པ་ས་མཚམས་ཀྱི་སྒོ་ནས་དབྱེ་ན་བཞི་སྟེ། ཆོས་མཆོག་མན་ཆད་ན་
བདག་གཞན་མཉམ་པ་དང་དེ་ཁོ་ན་སྤྱིའི་རྣམ་པར་མོས་པས་མོས་པ་ལས་བྱུང་བ་དང་། ས་
བདུན་པའི་བར་བདག་གཞན་མཉམ་པར་མངོན་སུམ་དུ་རྟོགས་པས་ལྷག་བསམ་དག་པ།
དག་པ་ས་གསུམ་ན་མི་རྟོག་ཡེ་ཤེས་རྩོལ་མེད་དུ་འབྱུང་བས་རྣམ་པར་སྨིན་པ་དང་། སངས་
རྒྱས་ས་ལ་སྒྲིབ་གཉིས་དག་པས་སྒྲིབ་པ་སྤངས་པའི་སེམས་བསྐྱེད་དུ་བཞག་སྟེ། མདོ་རྒྱན་
- 8
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ༑ སེམས་བསྐྱེད་དེ་ནི་ས་རྣམས་ལ། །མོས་དང་ལྷག་བསམ་དག་པ་དང༌། །རྣམ་པར་སྨིན་
པ་གཞན་དུ་འདོད། །དེ་བཞིན་སྒྲིབ་པ་སྤངས་པའོ། །ཞེས་སོ། །
གསུམ་པ་ཐོབ་ཚུལ་གྱི་སྒོ་ནས་དབྱེ་ན། བརྡ་ལས་བྱུང་བ་ནི་གཞན་གྱི་ལུས་
ངག་གི་རྣམ་རིག་ལས་བྱུང་བ་སྟེ། རྒྱུ་ནི། གྲོགས་དགེ་བའི་བཤེས་ཀྱིས་བསྐུལ་སོགས་དང་།
རྒྱུ་ཐེག་ཆེན་གྱི་རིགས་དང་། རྩ་བ་སྔོན་ཐེག་ཆེན་གྱི་དགེ་བ་བསགས་པས་རིགས་རྒྱས་པ་
དང་། ཐོས་སྟོབས་འདིར་ཐེག་ཆེན་གྱི་ཆོས་ཐོས་པ་དང་། དད་སོགས་དགེ་བ་གོམས་པས་ཏེ་
དེ་དག་ ལས་ སྐྱེའོ། །དེའི་དང་པོ་མི་བརྟན་ལྷག་མ་བཞི་བརྟན་པ་སྟེ། དེ་ཉིད་དུ། གྲོགས་
སྟོབས་རྒྱུ་སྟོབས་རྩ་བའི་སྟོབས། །ཐོས་སྟོབས་དགེ་བ་གོམས་པའི་སྟོབས། །མི་བརྟན་པ་
དང་བརྟན་འབྱུང་ལས། །བརྟན་པ་རྣམས་ཀྱི་སེམས་བསྐྱེད་བཤད། །ཅེས་སོ། །ཆོས་ཉིད་
ཐོབ་པ་ནི་དོན་དམ་སེམས་བསྐྱེད་དེ། ལུང་གི་ཁྱད་པར་སངས་རྒྱས་སྤྲུལ་སྐུ་ལ་བསྙེན་བཀུར་
བྱས་ནས་ཆོས་ཐོས་པ། སྒྲུབ་པའི་ཁྱད་པར་བསྐལ་པ་གྲངས་མེད་གཅིག་ཏུ་ཚོགས་གཉིས་
བསགས་པ། རྟོགས་པའི་ཁྱད་པར་ཆོས་ཐམས་ཅད་ལ་གཟུང་འཛིན་དུ་མི་རྟོག་པའི་ཡེ་ཤེས་
སྐྱེས་པ་སྟེ། འདི་ཉིད་དུ། རྫོགས་པའི་སངས་རྒྱས་རབ་མཉེས་བྱ། །བསོད་ནམས་ཡེ་ཤེས་
ཚོགས་རབ་བསགས། །ཆོས་ལ་མི་རྟོག་ཡེ་ཤེས་ནི། །སྐྱེས་ཕྱིར་དེ་ནི་དམ་པར་འདོད། །ཅེས་
སོ༑ ༑
བཞི་པ་དཔེའི་སྒོ་ནས་དབྱེ་ན། བསྐྱེད་པ་ས་དང་མཚུངས་པ་སྟེ། །ཞེས་པ་སྟེ་
ལ་སོགས་པ་ཉི་ཤུ་རྩ་གཉིས་ཡིན་ནོ། །ལྔ་པ་ལ་གནས་སྐབས་དང་། མཐར་ཐུག་གི་ཕན་ཡོན་
གཉིས་ཀྱི་དང་པོ་ལ་གསུམ་གྱི་དང་པོ་སྨོན་པའི་ཕན་ཡོན་ནི། སེམས་བསྐྱེད་མ་ཐག་སེམས་
ཅན་ཐམས་ཅད་ཀྱི་ཡོན་གནས་དང་། བླ་མ་དང༌། བསོད་ནམས་ཀྱི་ཞིང་དང་། སྐྱེ་རྒུ་རྣམས་
ཀྱི་ཕ་དང་འདྲ་བ་དང༌། གནོད་པ་མེད་པའི་བསོད་ནམས་ཡོངས་སུ་འཛིན་ལ། དེ་ལ་ཚེ་
- 8
6 -



1
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
བརྗེས་ནས་ཀྱང་གནོད་པ་ཉུང་ཞིང་ནད་མེད་པ་དང༌། ལུས་ངག་གིས་གཞན་དོན་རྩོམ་པ་
དང༌། ཆོས་སྟོན་པ་ན་ལུས་མི་ངལ་ཞིང་བརྗེད་མི་ངས་ལ་སེམས་མི་ཉམས་ཤིང་གནས་ངན་
ལེན་ཆུང་ལ་གསང་སྔགས་རིགས་སྔགས་ཀྱི་ཚིག་གཞན་གྱི་མ་གྲུབ་པ་ཡང་འགྲུབ། བཟོད་པ་
དང་དེས་པས་གནོད་པ་བྱས་པ་བཟོད་ཅིང་གཞན་ལ་གནོད་པ་མི་བྱེད། གཞན་གྱིས་གཞན་
ལ་གནོད་པ་མི་བྱེད་པ་ལ་མི་དགའ། ཁྲོ་སོགས་ཉེ་ཉོན་རྣམས་བཅོམ་སྟེ་བརྒྱ་ལ་སྤྱོད་ནའང་
མྱུར་དུ་འབྲལ། གང་དུ་གནས་ཀྱང་འཇིགས་པ་དང་། མུ་གེ་དང་། མི་མ་ཡིན་གྱིས་བྱས་པའི་
གནོད་པ་མི་འབྱུང་། བྱུང་ཡང་མྱུར་དུ་ཞི། བརྒྱ་ལ་ངན་སོང་དུ་སྐྱེས་ཀྱང་མྱུར་དུ་ཐར། དུཁ་
ཆུང་ངུ་མྱོང་། དེ་སྐྱོ། ངན་སོང་བ་ལ་ཡང་སྙིང་རྗེ་སྐྱེའོ་ཞེས་བྱང་སར་རོ། །འཇུག་པའི་ཕན་
ཡོན་ནི། སངས་རྒྱས་ ཀུན་གྱིས་དགོངས། དགའ་བཞིན་དུ་ཚེའི་དུས་བྱེད། རིགས་མཚུངས་
ཀྱི་དགེ་བཤེས་བཞུགས་པར་སྐྱེ། ཚེ་འདིར་ཚུལ་ཁྲིམས་རྫོགས་པའི་བསོད་ནམས་ཚད་མེད་
འཛིན། ཕྱི་མར་རང་འཁྲུངས་ཀྱི་ཚུལ་ཁྲིམས་ཐོབ་པར་བྱང་ས་ལས་སོ། །དོན་དམ་པའི་ཕན་
ཡོན་ནི། སྒོ་གསུམ་གྱིས་སྡིག་མི་བྱེད་པའི་སྡོམ་པ་ཐོབ་པས་ལས་དབང་གིས་ངན་འགྲོར་མི་
སྐྱེ༑ དགེ་བ་དང་སྙིང་རྗེ་འཕེལ་བདེ་བ་དང༌། གཞན་དོན་གྱི་དུཁས་དགའ་སྟེ། མདོ་རྒྱན་དུ།
བློ་ལྡན་སེམས་མཆོག་བསྐྱེད་མ་ཐག་ཏུ་ཡང་། །མཐའ་ཡས་ཉེས་པ་བྱེད་ལས་སེམས་རབ་
བསྡམས། །གཉིས་འཕེལ་བྱེད་པས་རྟག་ཏུ་དགེ་བ་དང༌། །བརྩེ་ལྡན་བདེ་དང་དུ་ཁ་དག་
གིས་དགའ། །གཉིས་པ་ནི། སྡུད་པར། ཆུ་ཡི་ཐིགས་པས་བུམ་པ་དང་པོར་ཐ་མའི་བར།།
རིམ་གྱིས་ཉུང་དུ་ཉུང་དུས་དེ་ཡོངས་འགེངས་པ་ལྟར། །དེ་བཞིན་དང་པོའི་སེམས་ཀྱང་བྱང་
ཆུབ་མཆོག་རྒྱུ་སྟེ། །རིམ་གྱིས་དཀར་པོའི་ཡོན་ཏན་རྫོགས་པའི་སངས་རྒྱས་འགྱུར། །ཞེས་
སོ༑ ༑
གཉིས་པ་ལ་གསུམ་ལས། བླང་བའི་ཡུལ་ནི། བྱང་ས་ལས། བྱང་ཆུབ་སེམས་
-- 8
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔའ་སྨོན་ལམ་བཏབ་པའི་ཕྱིར་ཆོས་མཐུན་པ་ལ་སྡོམ་པ་བླངས་པ། མཁས་པ། ངག་གི་
རྣམ་པར་རིག་བྱེད་ཀྱི་དོན་འཛིན་པ་དང་གོ་བར་ནུས་པ་དེ་ལྟ་བུའི་བྱང་ཆུབ་སེམས་དཔའི་
རྐང་པ་གཉིས་ལ་ཐོག་མར་ཕྱག་བྱས་ནས་གསོལ་བ་གདབ་སྟེ་ཞེས་པ་ལྟར་མཚན་ཉིད་དང་
ལྡན་པའི་དགེ་བཤེས་སམ། དེ་མེད་ན་བྱང་སར། བྱང་ཆུབ་སེམས་དཔའ་དེ་བཞིན་གཤེགས་
པའི་སྐུ་གཟུགས་ཀྱི་སྤྱན་སྔར་བདག་ཉིད་ཀྱིས་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་
ཡང་དག་པར་བླང་བར་བྱ་ཞེས་པ་ལྟར་སྐུ་གཟུགས་ཀྱི་སྤྱན་སྔར་རམ། བསླབ་བཏུས་ལས།
དེ་ལྟ་བུའི་དགེ་བཤེས་མེད་ན་ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་
དཔའ་རྣམས་སྔོན་དུ་བསྒོམས་ནས། སྡོམ་པ་དང་བདག་ཉིད་ཀྱི་སྟོབས་དང་ཡང་སྦྱར་ནས་
བླངས་ཞེས་པ་ལྟར་རོ། །ལེན་པའི་གང་ཟག་ལ་སྨོན་པ་ལ་ལེན་པའི་གང་ཟག་བྱང་ཆུབ་ཏུ་
སྨོན་པའི་ སེམས་བསྐྱེད་རུང་ སྨོན་པའི་བསླབ་བྱ་ལ་སློབ་ནུས་ ཐམས་ཅད་དོ། །འདི་ལ་
དགོངས་ནས་བསྐལ་བཟང་དུ། རྒྱལ་བ་ཕན་བཞེད་གྲོང་དཔོན་གྱུར་པའི་ཚེ། །དེ་བཞིན་
གཤེགས་པ་རིན་ཆེན་དཔའ་དེ་ལ། །ཉིན་གཅིག་སྲོག་གཅོད་སྡོམ་པ་བླངས་ནས་ཀྱང་། །དང་
པོར་བྱང་ཆུབ་ཏུ་ནི་སེམས་བསྐྱེད་དོ། །ཞེས་དང་། ཤེར་ཕྱིན་ལས། ལྷའི་བུ་གང་གིས་བླ་ན་
མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་མ་བསྐྱེད་པ་དེ་དག་གི་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་བྱ་བ་བསྟན་པར་བྱའོ། །ཞེས་དང་།
རྒྱ་མཚོས་ཞུས་པ་ལས། ཀླུ་ཁྲི་ཉིས་སྟོང་གིས་སེམས་བསྐྱེད་པ་ལ་སོགས་པ་བཤད་པ་དང་།
འདི་ཉིད་དུ། ལྷ་རྣམས་རུང་བར་བྱ་བའི་ཕྱིར། །ཞེས་བཤད་དོ། །འཇུག་པ་ལེན་པའི་གང་
ཟག་ནི། བྱང་ས་ལྟར་བྱང་ཆུབ་སེམས་དཔའ་ཁྱིམ་པའམ་རབ་ཏུ་བྱུང་བ་བྱང་ཆུབ་སེམས་
དཔའི་བསླབ་པ་ཚུལ་ཁྲིམས་ཀྱི་ཕུང་པོ་རྣམ་པ་གསུམ་པོ་འདི་དག་ལ་སློབ་པར་འདོད་ཅིང་བླ་
ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སྨོན་ལམ་བཏབ་པས་ཞེས་སོ་སོ་ཐར་པ་
- $
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
རིགས་བདུན་གང་རུང་གི་སྡོམ་པ་དང་ལྡན་པར་དགོས་པར་བཞེད་ལ། དེ་དང་མཐུན་པར་
ལམ་སྒྲོན་ལས། སོ་སོ་ཐར་པ་རིགས་བདུན་གྱི། །རྟག་ཏུ་སྡོམ་གཞན་ལྡན་པ་ལ། །བྱང་ཆུབ་
སེམས་དཔའི་སྡོམ་པ་ཡི། །སྐལ་བ་ཡོད་ཀྱི་གཞན་དུ་མིན། །ཞེས་སོ། །འདིའང་དང་པོ་སྡོམ་
པ་ལེན་པའི་རྟེན་གྱི་དབང་དུ་བྱས་པ་ཡིན་གྱི། ཕྱིས་ནི་ཚེ་བརྗེས་ནས་ཀྱང་རང་འཁྲུངས་ཀྱི་
སྡོམ་པ་ཅན་དུ་འགྱུར་བར་གསུངས་པས་སོ། །བསླབ་བཏུས་སྤྱོད་འཇུག་ཏུ། དལ་འབྱོར་
འདི་ནི་རྙེད་པ་ཤིན་ཏུ་དཀའ། །སྐྱེས་བུ་དོན་གྲུབ་ཐོབ་པར་གྱུར་པ་ལ། །གལ་ཏེ་འདི་ལ་ཕན་
པ་མ་བསམས་ན། །ཕྱིས་འདི་ཡང་དག་འབྱོར་པར་ག་ལ་འགྱུར། །ཞེས་གསུངས་ནས། ཕན་
པའི་ཐབས་བྱང་ཆུབ་ཀྱི་སེམས་སུ་གསུངས་པ་དང་། བསླབ་བཏུས་སུ། བྱང་སེམས་ཀྱི་སོ་
ཐར་ལས། ཤཱ་རིའི་བུ་འདི་ལ་རིགས་ཀྱི་བུའམ་རིགས་ཀྱི་བུ་མོ་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་སེམས་བསྐྱེད་ནས་ཞེས་པའི་རྗེས་སུ་འབྲངས་ནས་སྡོམ་པ་འདི་བུད་
མེད་ཉོན་མོངས་པ་ཆུང་ངུ་སེམས་བྱང་ཆུབ་ཏུ་མོས་པ་ལ་ཡང་འགྲུབ་སྟེ། ཞེས་གསུངས་པས།
དལ་འབྱོར་གྱི་རྟེན་ཅན་གྱི་སྐྱེས་པ་དང་བུད་མེད་བསམ་པ་ཁྱད་པར་ཅན་ཡིན་པར་བཞེད་དོ།།
ཇི་ལྟར་བླང་ཚུལ་ནི། ཀླུ་སྒྲུབ་ཀྱིས་ཕྱག་འཚལ། སྡིག་བཤགས། རྗེས་སུ་ཡི་རང༌། སྐྱབས་
འགྲོ། ལུས་དབུལ་བ་རྣམས་སྔོན་དུ་བཏང་སྟེ་སྨོན་སེམས་བསྐྱེད་ནས་བསྔོ་བ་བྱས་ཏེ་སྡོམ་པ་
བླངས་ནས། འཕགས་པ་བདག་བྱང་ཆུབ་སེམས་དཔའ་ལགས་ཀྱི་བྱང་ཆུབ་སེམས་དཔར་
བཟུང་དུ་གསོལ་ཞེས་བརྗོད་ནས་བསྔོ་བ་བྱ་བར་དེ་ཉིད་ཀྱིས་མཛད་པའི་ཆོ་ག་ལས་གསུངས་
ཤིང་། དགྲ་ལས་རྣམ་པར་རྒྱལ་བའི་ལུགས་ཀྱིས། སློབ་དཔོན་ལ་གསོལ་བ་བཏབ་སྟེ་ཡན་
ལག་བདུན་པ་སྐྱབས་འགྲོ་དང་བཅས་པ་སྔོན་དུ་བཏང་ནས། དངོས་གཞི་ལ་ཐོག་མར་སྨོན་
པ་དང་འཇུག་པའི་སེམས་བཟུང་། དེ་ནས་སྡོམ་པ་སྦྱིན་ནོ། །རྗེས་ལ་དགའ་བ་བསྒོམ་པ་དེ་
ཉིད་ཀྱིས་མཛད་པའི་ཡི་དམ་བླང་བ་ལས་བཤད་དོ། །སྤྱོད་འཇུག་ཏུ། སྦྱོར་འཇུག་སྔར་དང་
- 83



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདྲ་བ་ལས་དངོས་གཞི། ཇི་ལྟར་སྔོན་གྱི་བདེ་གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་
དང༌། །བྱང་ཆུབ་སེམས་དཔའི་བསླབ་པ་ལ། །རིམ་པ་བཞིན་དུ་བསླབ་པ་ལྟར། །དེ་བཞིན་
འགྲོ་ལ་ཕན་དོན་དུ། །བྱང་ཆུབ་སེམས་ནི་བསྐྱེད་བགྱི་ཞིང་། །དེ་བཞིན་དུ་ནི་བསླབ་པ་ལ།།
རིམ་ པ་ བཞིན་ དུ་བསླབ་ པར་ བགྱི། །ཞེས་ པས་སྨོན་ འཇུག་ བླང་བར་ གསུངས་ ཤིང་ །
འཕགས་པ་ཐོགས་མེད་དང་། ཙནྡྲ་གོ་མི་དང༌། ཤཱན་རཀྵི་ཏ་དང༌། བྱང་ཆུབ་བཟང་པོ་ལ་
སོགས་པས་སྨོན་པ་སེམས་བསྐྱེད་ཀྱི་ཆོ་ག་མ་གསུངས་ཤིང་། སྨོན་པའི་སེམས་བསྐྱེད་པའི་
རྗེས་ལ་འཇུག་པ་སེམས་བསྐྱེད་ལེན་པར་བཞེད་དེ། བྱང་སར། འཇུག་པ་སེམས་བསྐྱེད་ཀྱི་
བར་ཆད་འདྲི་བ་ན་ཁྱོད་བྱང་ཆུབ་སེམས་པ་ཡིན་ནམ། བྱང་ཆུབ་ཏུ་སྨོན་ལམ་བཏབ་བམ།
ཞེས་འབྱུང་ཞིང་། ཙནྡྲ་གོ་མི་ལ་སོགས་པ་དེའི་རྗེས་སུ་འབྲང་བའི་ཕྱིར་རོ། །ཇོ་བོས་མཛད་
པའི་སེམས་བསྐྱེད་པ་དང་སྡོམ་པའི་ཆོ་ག་ལ་སྨོན་འཇུག་གཉིས་ཀྱི་ཆོ་ག་རིམ་གྱིས་མཛད་དེ།
དེ་ལ་ཐོག་མར་དཀོན་མཆོག་ལ་མཆོད་པ་དང་སྐྱབས་འགྲོ་ཁྱད་པར་ཅན་སྔོན་དུ་བཏང་ནས།
སྨོན་པ་སེམས་བསྐྱེད་བྱས་ཏེ། དེའི་འོག་ཏུ་བར་ཆད་འདྲི་བ་ལ་སོགས་པ་བྱས་ནས་འཇུག་པ་
སེམས་བསྐྱེད་བྱེད་ལ། རྗེས་ལ་མཁྱེན་པར་གསོལ་བ་ལ་སོགས་པ་མཛད་དོ། །དོན་དམ་
སེམས་བསྐྱེད་ཀྱི་ཆོ་ག་ཅིའི་ཕྱིར་མི་སྟོན་ཞེ་ན། དེ་ནི་ཆོ་ག་ལས་མི་སྐྱེ་སྟེ། མདོ་རྒྱན་དུ། མཐོང་
ལམ་གྱི་ཡེ་ཤེས་ལ་དོན་དམ་དུ་གསུངས་པས་སོ། །འོ་ན་ཀླུ་སྒྲུབ་ཀྱིས་གསུངས་པ་ཇི་ལྟར་
དྲངས་ཤེ་ན། དེའང་སྨོན་པའི་སེམས་ཡིན་གྱི། གཞན་དུ་ན་བྱང་ཆུབ་སེམས་ཀྱི་རྣམ་པར་
བཤད་པ་ལས། དེ་ལྟར་བྱང་ཆུབ་ཀྱི་སེམས་སྨོན་ལམ་གྱི་རང་བཞིན་ཀུན་རྫོབ་ཀྱི་རྣམ་པ་
བསྐྱེད་ནས་བྱང་ཆུབ་སེམས་དཔའ་གསང་སྔགས་ཀྱི་སྒོའི་སྤྱད་པ་སྤྱོད་པའི་འདོད་པ་རྣམས་
ཀྱིས་དོན་དམ་པའི་བྱང་ཆུབ་ཀྱི་སེམས་ཀྱང་བསྒོམས་པའི་སྟོབས་ཀྱིས་བསྐྱེད་པར་བྱ་བ་ཡིན་
ཏེ༑ ཞེས་པ་དང་འགལ་བས་སོ། །
-
(] -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
གསུམ་པ་ལ་མི་ཉམས་པར་བསྲུང་ཚུལ་དང༌། ཉམས་ན་ཕྱིར་བཅོས་གཉིས་
ཀྱི་དང་པོ་ལ། སྨོན་པ་དང་འཇུག་པ་མི་ཉམས་པར་བསྲུང་ཚུལ་གཉིས་ཀྱི་དང་པོ་ལ་གཉིས་
ལས་འགལ་རྐྱེན་སྤོང་བ་ནི། སྡིག་གྲོགས་བསྟེན་པ། སེམས་ཅན་སྡུག་བསྔལ་བ་ལ་ཇི་མི་
སྙམ་པ། འཁོར་བའི་སྡུག་བསྔལ་གྱིས་འཇིགས་པ། ནག་པོའི་ཆོས་བཞི་སྤོང་བ་རྣམས་སོ།།
མཐུན་རྐྱེན་སྒྲུབ་པ་ནི། སེམས་བསྐྱེད་ཀྱི་ཡོན་ཏན་དྲན་པར་བྱ། ཡང་དང་ཡང་དུ་སེམས་
བསྐྱེད་པ། དཀར་པོའི་ཆོས་བཞི་ལ་སློབ་པ། དགེ་རྩ་བསྐྱེད་ནས་བྱང་ཆུབ་ཏུ་བསྔོ་བའོ།།
མདོར་བསྡུ་ན། དཔལ་ཕྲེང་སེང་གེ་སྒྲས་ཞུས་པ་ལས། བྱང་ཆུབ་སེམས་དཔའི་སྨོན་ལམ་
གངྒཱའི་ཀླུང་གི་བྱེ་མ་སྙེད་ཐམས་ཅད་སྨོན་ལམ་ཆེན་པོ་གཅིག་གི་ནང་དུ་འདུས་ཏེ་དམ་པའི་
ཆོས་ཡོངས་སུ་འཛིན་པར་གྱུར་ཅིག་ཅེས་པ་ལྟར་བསླབ་བོ། །
གཉིས་པ་ སྤང་བྱ་དང་བསླབ་བྱ་གཉིས་ཀྱི་དང་པོ་ནི། ཞི་བ་ལྷས། ནམ་
མཁའི་སྙིང་པོའི་མདོའི་རྗེས་སུ་འབྲངས་ནས་རྒྱལ་པོ་ལ་འབྱུང་བ་ལྔ་དང་། བློན་པོ་ལ་འབྱུང་
བ་ལྔ་དང་། ལས་དང་པོ་པ་ལ་འབྱུང་བ་བརྒྱད་དེ་རྩ་བའི་ལྟུང་བ་བཅོ་བརྒྱད་དང་། ཐབས་ལ་
མཁས་པ་ལ་སོགས་པའི་མདོའི་རྗེས་སུ་འབྲངས་པའི་རྩ་ལྟུང་བཞི་སྟེ་མིང་དུ་ཉི་ཤུ་རྩ་གཉིས་
དང༌། རྫས་སུ་ན་བློན་པོའི་བཞི་དང་། རྒྱལ་པོའི་དང་པོ་བཞི་ངོ་བོ་གཅིག་པས་བཅོ་བརྒྱད་དུ་
གསུངས་ཏེ། མདོར་བསྡུ་ན། རིགས་མི་རིགས་མ་བརྟགས་པར་འཇུག་ལྡོག་བཏང་སྙོམས་སུ་
བྱེད་པ་དང་བརྟགས་ནས་དེ་གསུམ་དུ་གནས་པར་འོས་པ་ལས་འདའ་བ་གཉིས་སུ་འདུ་བར་
བསླབ་བཏུས་ལས་བཤད་དོ། །ཐོགས་མེད་རྗེས་འབྲངས་དང་བཅས་པས་ཕམ་པའི་གནས་
ལྟ་བུ་དང་ཉེས་བྱས་ཞེ་ལྔར་བཞེད་དོ། །
གཉིས་པ་ལ་གསུམ་ལས་དང་པོ་དངོས་ཀྱི་བསླབ་བྱ་ནི། བྱང་སེམས་ཀྱི་ཚུལ་
ཁྲིམས་ཏེ། དེའི་མཚན་ཉིད་ནི། བྱང་སེམས་སློབ་པའི་རྒྱུད་ཀྱིས་བསྡུས་པའི་ཚུལ་ཁྲིམས་སོ།།
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབྱེ་ན་གསུམ་ལས་སྡོམ་པའི་ཚུལ་ཁྲིམས་ནི། གཞན་དོན་དུ་སྤང་བྱ་སྤོང་བའི་སེམས་པ་
ནི་དགེ་བ་ཆོས་སྡུད་ཀྱི་སྡོམ་པ་བླངས་པའི་འོག་ཏུ་བྱང་ཆུབ་ཀྱི་ཕྱིར་སྒོ་གསུམ་དགེ་བ་སྒྲུབ་
པའི་སེམས་པ་དང་། སེམས་ཅན་དོན་བྱེད་ནི་སེམས་ཅན་མཐའ་དག་གི་དོན་སྒྲུབ་པར་འདོད་
པའི་སེམས་པ་སྟེ། འདི་གསུམ་གྱིས་བྱང་སེམས་ཀྱི་བསླབ་བྱ་ཐམས་ཅད་བསྡུས་ཏེ། བྱང་
སར། ཚུལ་ཁྲིམས་རྣམ་པ་གསུམ་པོ་དེ་དག་ཀྱང་མདོར་བསྡུ་ན་བྱང་ཆུབ་སེམས་དཔའི་བྱ་བ་
རྣམ་པ་གསུམ་བྱེད་དེ། སྡོམ་པའི་ཚུལ་ཁྲིམས་ནི་སེམས་གནས་པར་བྱེད་དོ། །དགེ་བ་ཆོས་
སྡུད་པ་ནི་བདག་གིས་སངས་རྒྱས་ཀྱི་ཆོས་ཡོངས་སུ་སྨིན་པར་བྱེད་དོ། །སེམས་ཅན་དོན་བྱ་
བའི་ཚུལ་ཁྲིམས་ནི་སེམས་ཅན་ཡོངས་སུ་སྨིན་པར་བྱེད་དོ། །བྱང་ཆུབ་སེམས་དཔའི་བྱ་བ་
ཐམས་ཅད་ནི་འདི་དག་ཏུ་ཟད་དེ། འདི་ལྟ་སྟེ། ཚེ་འདི་ལ་བདེ་བར་གནས་པར་བྱ་བའི་ཕྱིར་
སེམས་གནས་པར་བྱ་བ་དང༌། ལུས་དང་སེམས་དུབ་པ་མེད་པར་སངས་རྒྱས་ཀྱི་ཆོས་ཡོངས་
སུ་སྨིན་པར་བྱ་བ་དང༌། སེམས་ཅན་ཡོངས་སུ་སྨིན་པར་བྱ་བ་ཡིན་ཏེ། བྱང་ཆུབ་སེམས་
དཔའི་ཚུལ་ཁྲིམས་ནི་དེ་དག་ཏུ་ཟད་དོ། །ཞེས་སོ། །
གཉིས་པ་བླང་དོར་གྱི་ཚུལ་ནི། ལྟུང་བ་དང་ལྟུང་བ་མེད་པའི་དང་ལྟུང་བ་
མེད་པ་དང་ལྟུང་བའི་གཟུགས་བརྙན་རྣམས་ཤེས་ནས་བླང་དོར་བྱེད་པ་སྟེ། བསླབ་བཏུས་
སུ༑ མདོར་ན་རང་གི་ནུས་པའི་ཡུལ་མིན་པ་གང་ཞིག་ལ་བརྩོན་པར་བྱེད་ན་ལྟུང་བར་འགྱུར་
ཏེ་ཞེས་ཏེ། མདོར་ན་བསམ་སྦྱོར་གཉིས་ཀ་མི་དགེ་བའི་ལས་ནི་ལྟུང་བཅས། གཉིས་ཀ་དགེ་
བ་ནི་ལྟུང་མེད། བསམ་པ་བཟང་པོས་ཀུན་ནས་བསླངས་ནས་སྦྱོར་བ་མི་དགེ་བ་ལྟར་སྣང་
ཡང་ལྟུང་མེད། བསམ་པ་ངན་པས་ཀུན་ནས་བསླངས་ནས་སྦྱོར་བ་དགེ་བ་ལྟར་སྣང་ཡང་
ལྟུང་མེད་ཀྱི་གཟུགས་བརྙན་ལྟུང་བ་མཚན་ཉིད་པ་ཡིན་ནོ། །གསུམ་པ་བསྡུས་ཏེ་བསྟན་པ་
ནི༑ སྡོམ་པ་ཉི་ཤུ་པར། གཞན་རྣམས་དང་ནི་བདག་ལའང་རུང་། །དུག་ཁ་ཡིན་པར་གང་ཕན་
- 9
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
པ༑ ༑ཕན་དང་བདེ་བ་རྣམས་བྱས་ཏེ། །བདེ་ཡང་མི་ཕན་མི་བྱ་སྟེ། །ཞེས་པ་ལྟར་རམ། ཡི་གེ་
མེད་པ་ཟ་མ་ཏོག་རྣམ་པར་སྣང་མཛད་ཀྱི་སྙིང་པོ་ལས། རིགས་ཀྱི་བུ་བྱང་སེམས་གང་དག་
མི་འདོད་པ་དེ་གཞན་ལའང་མི་བྱའོ། །རིགས་ཀྱི་བུ་ལ་ལ་ཞིག་གིས་ཆོས་གཅིག་པོ་དེ་
བསྲུངས་ན་དེ་བཞིན་གཤེགས་པའི་བསླབ་པའི་གཞི་ཐམས་ཅད་བསྲུངས་པར་འགྱུར་རོ།།
ཞེས་པ་ལྟར་བསླབ་བོ། །
་ ་ གཉིས་པ་ཉམས་ན་ཕྱིར་བཅོས་པ་ལ་གཉིས་ལས་ལྟུང་བ་འབྱུང་ཚུལ་ནི། ཞི་
བའི་ལྷ་ལྟར་ན། ནག་པོའི་ཆོས་བཞི་བསྟེན་པ་དང༌། རྩ་ལྟུང་བྱུང་བས་སྨོན་འཇུག་གཏོང་
བར་བཞེད་ལ། བྱང་ས་ལྟར་ན། རིགས་དང་མི་ལྡན་པ། སྡིག་གྲོགས་ཀྱིས་ཟིན་པ། སེམས་
ཅན་ལ་སྙིང་རྗེ་ཆུང་བ། འཁོར་བའི་དུགཁ་ཡུན་རིང་ལ་དྲེག་པས་འཇིགས་པ་བཞིས་སྨོན་པ་
གཏོང་ལ། སྨོན་པ་བཏང་བ་དང་ཀུན་དཀྲིས་ཆེན་པོས་ཕམ་པ་ལྟ་བུའི་ཆོས་བཞི་སྤྱད་པས་
སྡོམ་པ་གཏོང་ཞིང་། ཀུན་དཀྲིས་འབྲིང་དང་ཆུང་དུས་སྤྱད་ན་སྡོམ་པ་མི་གཏོང་ངོ་ཞེས་
གསུངས་ལ། རྣམ་པར་གཏན་ལ་དབབ་པ་བསྡུ་བ་ལས། དེར་གཏོང་བ་ནི། མདོར་བསྡུས་
ན་རྒྱུ་བཞིས་འགྱུར་ཏེ། ཡང་དག་པར་ལེན་པའི་སེམས་ཀྱིས་མི་འདྲ་བར་ངེས་པའི་སེམས་
བསྐྱེད་པར་བྱེད་པ་དང་། མི་བརྡ་ཕྲད་པའི་དྲུང་དུ་འབུལ་བ་དང་ལྡན་པའི་ཚིག་བརྗོད་པར་
བྱེད་པ་དང་། ཕམ་པའི་གནས་ལྟ་བུའི་ཆོས་བཞི་པོ་དེ་དག་ལས་ཐམས་ཅད་ལ་རེ་རེའི་ཉེས་
པ་འབྱིན་པ་དང་། ཕམ་པའི་གནས་ལྟ་བུའི་ཆོས་བཞི་པོ་ཐམས་ཅད་དམ་རེ་རེ་ལ་ཀུན་ནས་
དཀྲིས་པ་ཆེན་པོས་ཉེས་པ་འབྱིན་པར་བྱེད་ན་བྱང་ཆུབ་སེམས་དཔའི་སྡོམ་པ་བཏང་བར་
བརྗོད་པར་བྱའོ་ཞེས་བཤད་དོ། །་ ་ ་
གཉིས་པ་དེ་ཕྱིར་བཅོས་པའི་ཐབས་ནི། ཞི་བ་ལྷས། ནམ་མཁའི་སྙིང་པོའི་
མདོ་ལས་འབྱུང་བ་ལྟར་རྨི་ལམ་དུ་འཕགས་པ་ནམ་མཁའི་སྙིང་པོ་སྤྱན་དྲངས། དེའི་མདུན་དུ་
-g3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤགས་པ་བྱེད་པ་སྟེ། བསླབ་བཏུས་ལས། རྨི་ལམ་འཕགས་པ་མཁའ་སྙིང་པོའི། །མདུན་
དུ་འདུག་སྟེ་བཤགས་པ་བྱས། །ཞེས་པ་ལྟར་རམ། སྡིག་བཤགས། ཡི་རང་།། ཆོས་འཁོར་
བསྐུལ་བ་སྟེ། ཕུང་པོ་གསུམ་པ་གདོན་པ། སྐྱབས་འགྲོ། སེམས་བསྐྱེད་པ། སྟོང་ཉིད་བསྒོམ་
པ༑ དེ་བཞིན་གཤེགས་པའི་ཡི་གེ་བརྒྱ་པ་ལ་སོགས་པས་ལྟུང་བ་ལས་ལྡང་བར་བཞེད་ལ།
བྱང་སར། ཟག་པ་ཆེན་པོས་ཕམ་པ་སྤྱད་པའམ་སྨོན་པ་བཏང་ན་སྡོམ་པ་སླར་བླང་ཞིང་།
འབྲིང་གིས་བསྐྱེད་པ་བྱུང་ན་བཤགས་ཡུལ་དུ་རུང་བ་གསུམ་ཡན་ཆད་དང་། ཆུང་ངུས་བསྐྱེད་
པ་བྱུང་ན་གཅིག་གི་མདུན་དུ་བཤགས་པར་བྱའོ། །བཤགས་ཡུལ་ཡང་ཉན་ཐོས་ཀྱི་ཐེག་
པའམ་ཐེག་པ་གང་རུང་། ངག་གི་རྣམ་པར་རིག་བྱེད་ཁོང་དུ་ཆུད་ཅིང་འཛིན་ནུས་ཡིན་ལ། དེ་
མ་རྙེད་ན་ཡང་ཟག་པ་འབྲིང་མན་ཆད་དང་ཉེས་བྱས་རྣམས་རང་གི་བསམ་པ་ཐུག་པས་ཕྱིས་
མི་བྱ་བར་སེམས་བསྐྱེད་པར་ཉེས་པ་འདག་ཅིང་སོར་ཆུད་པར་གསུངས་སོ། །
གཉིས་པ་གཞུང་གི་དོན་ལ་གསུམ། སེམས་བསྐྱེད་ཀྱི་མཚན་ཉིད། དམིགས་
པ༑ རབ་དབྱེའོ། །དང་པོ་ལ་མཚམས་སྦྱར་ནི། རྣམ་མཁྱེན་དེ་ཐབས་གང་གིས་འགྲུབ་པའི་
ཡན་ལག་རྟོགས་པར་བྱ་བའི་ཕྱིར་ཐོག་མར་སེམས་བསྐྱེད་པར་རང་གི་ངོ་བོ་དམིགས་པ་དང་
བཅས་པ་གསུངས་པའོ། །རྩ་བ་ནི་སྟོང་ཉིད་སྙིང་རྗེའི་སྙིང་པོ་ཅན་གྱི་བྱང་ཆུབ་ཀྱི་མཆོག་ཏུ་
སེམས་བསྐྱེད་པ། དེའི་མཚན་ཉིད་ནི་སེམས་ཅན་གཞན་དུཁ་དང་དུསྶཁའི་རྒྱུ་ལས་བསྒྲལ་
ནས་སངས་རྒྱས་དང་སངས་རྒྱས་ཀྱི་རྒྱུ་ལ་འགོད་པའི་དོན་གྱི་ཕྱིར་ཡང་དག་པར་རྫོགས་པའི་
བྱང་ཆུབ་འདོད་ཅིང་དོན་གཉེར་བ་དང་ལྡན་པའི་སེམས་ཞེས་གསུངས། མདོར། བྱང་སེམས་
ཅི་ནས་བླ་མེད་བྱང་ཆུབ་ཏུ་མངོན་པར་འཚང་རྒྱ་བ་དང་གཞན་གྱི་དོན་བསྒྲུབ་པར་བྱའོ།།
ཞེས་དེ་ལྟར་དོན་དུ་གཉེར་བར་བྱེད་པ་ཡིན་ནོ་ཞེས་སོ། །འགྲེལ་པ་གཉིས་ལས། དབྱེ་བ་ནི།
རང་ཉིད་སངས་རྒྱས་སུ་གྲུབ་ནས་ཆེད་དུ་བྱ་བ་བདག་གཞན་གྱི་དོན་གྱི་ཕྱིར་གདུལ་བྱའི་སྐལ་
-j 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
བ་ཇི་ལྟ་བ་བཞིན་དུ་ཐེག་པ་གསུམ་གྱི་ཆོས་བསྟན་པ་ལ་སོགས་པ་ལ་འབད་པར་བྱའོ། །ཞེས་
བསམས་པས་སྨོན་པ་དང་སྒྲུབ་པ་ཕུན་སུམ་ཚོགས་པས་རྫོགས་པར་བྱའོ། །ཞེས་སེམས་
དཔའི་འཇུག་པའི་ངོ་བོ་ཉིད་རྣམ་པ་གཉིས་སོ། །བྱང་ཆུབ་མཆོག་ཏུ་སེམས་བསྐྱེད་པ་ཡིན་ཏེ།
གཞན་གྱི་དོན་དུ་དམིགས་ནས་ཡང་དག་པར་རྫོགས་པའི་བྱང་ཆུབ་འདོད་ཅིང་དོན་དུ་གཉེར་
བའི་སེམས་ཀྱི་མཚན་ཉིད་ཅན་ཡིན་པའི་ཕྱིར། རྩོད་སྤོང་ལ། རྩོད་པ་ནི། ཡང་དག་པར་
རྫོགས་པའི་བྱང་ཆུབ་འདོད་པ་ཉིད་ནི་ཆོས་ཅན། ཇི་ལྟར་ན་སེམས་བསྐྱེད་པ་ཡིན་པར་མི་
འགྱུར་བར་ཐལ། གཞན་དོན་དུ་བྱང་ཆུབ་དེ་དོན་དུ་གཉེར་བའི་དགེ་བའི་ཆོས་ལ་འདུན་པའི་
སེམས་བྱུང་ཡིན་པའི་ཕྱིར། ཁྱབ་པ་ཡོད་དེ། སེམས་བསྐྱེད་པ་ནི་སེམས་པ་དང་མཚུངས་པར་
ལྡན་པའི་སེམས་ཡུལ་ཁྱད་པར་དུ་འཕགས་པ་གཞན་དོན་དང་བྱང་ཆུབ་ལ་དམིགས་པར་
སྣང་བ་ཅན་དུ་འབྱུང་བ་མ་ཡིན་ནམ་སྟེ་ཡིན་པའི་ཕྱིར། ཞེ་ན། ལན་ནི། འདོད་པ་སེམས་བྱུང་
ཡིན་པ་བདེན་མོད་ཀྱི་འོན་ཀྱང་དེ་ཆོས་ཅན། འབྲས་བུ་སེམས་བསྐྱེད་དུ་བཏགས་ནས་
བསྟན་པ་ཡིན་ཏེ། སེམས་བསྐྱེད་ཀྱི་རྒྱུ་ཡིན་པའི་ཕྱིར་རོ། ཁྱབ་པ་ངེས་པའི་རྒྱུ་མཚན། འགྲོ་
བ་མགོན་མེད་པ་དུཋཁའི་རྒྱ་མཚོར་ནུབ་པ་ལ་བལྟས་ནས་དེ་འདོན་པའི་བསམས་པས། དགེ་
བའི་ཆོས་ལ་འདུན་པའི་མཚན་ཉིད་ཅན་གྱི་དོན་དུ་གཉེར་བ་ཡོད་ན་སངས་རྒྱས་ཐོབ་དོན་དུ་
བྱང་ཆུབ་ཀྱི་སེམས་བསྐྱེད་པས་སོ། །དེ་ལྟར་བསྟན་པའི་དགོས་པ་ནི་འདུན་ཅིང་དོན་དུ་
གཉེར་བའི་བྱང་ཆུབ་སེམས་དཔའི་དགེ་བའི་ཆོས་ཐམས་ཅད་འདུན་པ་ལས་རྣམ་པ་སྟེ་ཁྱད་
པར་དུ་འཕེལ་བར་འགྱུར་རོ། །ཞེས་ཤེས་པར་བྱ་བའི་ཕྱིར་རོ། །དེས་ན་དེ་ཆོས་ཅན། སེམས་
བསྐྱེད་མ་ཡིན་པའི་ཉེས་པ་མེད་དེ། སེམས་བསྐྱེད་དུ་ཉེ་བར་བཏགས་པ་ལ་བརྟེན་ནས་
སེམས་བསྐྱེད་དུ་བཞག་པ་ཡིན་པའི་ཕྱིར། ཡང་ན་ལན་གྱི་རྣམ་པ་གཅིག་ཏུ་ནི་གཞན་དུ་བྱང་
ཆུབ་འདོད་པའི་སྨོན་ལམ་དེ་ཆོས་ཅན། སེམས་བསྐྱེད་པ་བཞིར་དེའི་སྒྱུར་བསྟན་ཏེ། སེམས་
-
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྐྱེད་ནི་དེ་དང་ལྷན་ཅིག་མཚུངས་པར་ལྡན་པའི་ཕྱིར། དེ་ལྟར་སྟོན་པའི་རྒྱུ་ནི་སེམས་བསྐྱེད་
ཀྱི་གྲོགས་སྨོན་ལམ་ནི་གཞན་དོན་དུ་སངས་རྒྱས་ཐོབ་པ་དོན་དུ་གཉེར་བའི་འདུན་པ་ཡིན་
ཅིང་དེ་ཡང་ཡང་དག་པར་རྫོགས་པའི་བྱང་ཆུབ་འདོད་པ་ཡིན་པས་སོ། །སྔ་མའི་རྟགས་གྲུབ་
སྟེ༑ སེམས་བསྐྱེད་ཀྱི་གནས་སྐབས་ནི་དོན་གཉེར་གཙོ་ཆེ་བས་སོ། །རྒྱུའམ་དགོས་པ་དེ་
ལྟར་ན་བྱང་སེམས་དེ་རྣམས་ལ་གྲོགས་སྨོན་ལམ་དང་ལྡན་པའི་སེམས་དེ་སྐྱེ་བོ་ཞེས་ཤེས་
པར་བྱ་བའི་ཕྱིར་སེམས་བསྐྱེད་ལ་སྨོན་ལམ་གྱི་སྒྲས་བསྟན་པ་ཡིན་ནོ། །
གཉིས་པ་ལ་སྔ་འགྲེལ་ནི། དེ་ལྟ་ན་ཡང་དམིགས་པ་གང་འདོད་པའི་བདག་
ཉིད་ཡང་དག་རྫོགས་པའི་བྱང་ཆུབ་དེ་ནི་གང་ཡིན། ཆེད་དུ་བྱ་བ་གང་གི་དོན་དུ་སེམས་བསྐྱེད་
པ་གཞན་གྱི་དོན་གང་ཡིན་ཞེ་ན། རྩ་བ་ནི། བྱང་ཆུབ་དེ་དང་གཞན་དོན་དེ་ནི་ཤེར་ཕྱིན་གྱི་
མདོ་ཇི་ལྟ་བ་བཞིན་དུ་བསྡུས་པ་རྒྱས་པར་བཤད་པའི་སྒོ་ནས་བརྗོད་ཀྱི་རང་དགར་ནི་མ་
ཡིན་ནོ། །འགྲེལ་པ་ལ་གསུམ་ལས། ཁུངས་བསྟན་པ་ནི། རྒྱལ་བའི་ཡུམ་རྒྱས་འབྲིང་བསྡུས་
པ་རྣམ་པ་གསུམ་ཆར་ལས་བསྟན་ཏོ། །ཀྱང་གིས་མདོ་གཞན་བསྡུས་སོ། །འོན་ཏེ་བརྒྱད་སྟོང་
པར་དངོས་སུ་མཐོང་ལམ་ལ་འདོམ་པ་མན་ཆད་ལས་མེད་པས་ཇི་ལྟར་གསུངས་སྙམ་ན།
སྐྱོན་མེད་དེ། སྒྲུབ་པ་ལ་གདམས་པའི་མདོས་སེམས་བསྐྱེད་བསྟན་ཏེ། སྟོད་འགྲེལ་དུ། དེ་
ལ་བྱང་ཆུབ་ཀྱི་སེམས་ཀྱི་རབ་ཏུ་དབྱེ་བ་ཇི་སྐད་བཤད་པ་སྒྲུབ་པ་ལ་མི་དམིགས་པའི་ཚུལ་
གྱིས་ཉན་ཐོས་སོགས་དང་ཐུན་མོང་མ་ཡིན་པའི་ཀུན་རྫོབ་དང་དོན་དམ་པའི་བདེན་པ་ལ་མི་
འདའ་བར་འཇུག་པར་བྱའོ། །ཞེས་སློབ་པ་ནི་སྒྲུབ་པ་ལ་གདམས་པའོ། །ཞེས་སོ། །མདོ་
དགོད་པ་ལ། བྱང་ཆུབ་དང་། གཞན་དོན་གྱི་མདོ་དགོད་པ་གཉིས་ཀྱི། དང་པོ་ལ་བསྟན་པ་
ནི༑ ཤཱ་རིའི་བུ་འདི་ལ་བྱང་ཆེན་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་འཚང་རྒྱ་
བར་འདོད་པས་ཤེར་ཕྱིན་ལ་བརྩོན་པར་བྱའོ་ཞེས་སོ། །རྒྱས་བཤད་ནི། ཤཱ་རིའི་བུ་འདི་ལ་
- （
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
བྱང་ཆེན་མི་གནས་པའི་ཚུལ་གྱིས་ཤེར་ཕྱིན་ལ་གནས་ཏེ། སྦྱིན་པར་བྱ་བ་དང་། སྦྱིན་པ་པོ་
དང་། ལེན་པ་པོ་མི་དམིགས་པའི་ཕྱིར་ཡོངས་སུ་བཏང་བ་མེད་པའི་ཚུལ་གྱིས་སྦྱིན་པའི་ཕར་
ཕྱིན་སྒྲུབ་པ་སྟེ་ཡོངས་སུ་རྫོགས་པར་བྱའོ། །ལ་ སོགས་དང་པོས་ལྟུང་སོགས་དང་། ལ་
སོགས་གཉིས་པས་ཚུལ་ཁྲིམས་སོགས་ཐམས་ཅད་ལ་སྦྱར་ནས་ལྟུང་བ་དང་མི་ལྟུང་བའི་བྱ་
བ་མེད་པའི་ཕྱིར་ཚུལ་ཁྲིམས། འཁྲུག་པ་མེད་པའི་ཕྱིར་བཟོད་པ། ལུས་སེམས་ཀྱི་བརྩོན་
འགྲུས་ཉམས་པ་མེད་པའི་ཕྱིར་བརྩོན་འགྲུས་སོ། །རོ་མྱང་བའི་ཕྱིར་བསམ་གཏན། ཤེས་
རབ་དང་ཤེས་རབ་འཆལ་བ་མི་དམིགས་པའི་ཕྱིར་ཤེས་རབ་ཡོངས་སུ་བསྒྲུབ་པར་བྱའོ།།
ཞེས་བྱང་ཆུབ་ཤེས་པར་བྱེད་པའི་དོན་ཅན་གྱི་གང་གིས་སོ། །ཇི་ལྟར་ན་ཕྱིན་དྲུག་རྫོགས་པ་
བྱང་ཆུབ་ཡིན་ཞིང་དེའི་ཐབས་རྒྱས་པར་བསྟན་པས་སོ། །
གཉིས་པ་ལ། བསྟན་པ་ནི། བྱང་ཆེན་ཕྱོགས་བཅུ་རེ་རེ་ཞིང་གངྒའི་ཀླུང་གི་བྱེ་
མ་སྙེད་ཀྱི་འཇིག་རྟེན་གྱི་ཁམས་ན་སེམས་ཅན་གང་ཞིག་ཡོད་པ་དེ་དག་ཐམས་ཅད་ཕུང་པོ་
ལྷག་མེད་ཀྱི་མྱང་འདས་ཀྱི་དབྱིངས་སུ་ཡོངས་སུ་འདའ་འདོད་པ་ཤེར་ཕྱིན་ལ་བསླབ་པར་
བྱའོ། །ཞེས་ཏེ། སེམས་ཅན་ཐམས་ཅད་རང་རང་གི་སྐལ་བ་ཇི་ལྟ་བ་བཞིན་དུ་ཉན་ཐོས་
སོགས་ཀྱི་མྱང་འདས་ལ་དགོད་པའོ། །རྒྱས་བཤད་ནི། བྱང་སེམས་སེམས་ཅན་སེར་སྣ་ཅན་
རྣམས་ནི་སྦྱིན་པ་ལ་དད། ལ་སོགས་པས་ཚུལ་ཁྲིམས་འཆལ་བ། གནོད་སེམས་མང་བ། ལེ་
ལོ་ཅན། སེམས་རྣམ་པར་གཡེང་བ་ཅན། ཤེས་རབ་འཆལ་བ་ཅན་རྣམས་ལ་སོགས་པ་
གཉིས་པས་བསྡུས་པའི་ཚུལ་ཁྲིམས་བཟོད་པ་བརྩོན་འགྲུས་བསམ་གཏན་ཤེས་རབ་ཕུན་
ཚོགས་འགོད་པར་འདོད་པའི་བྱང་ཆེན་གྱིས་ཤེར་ཕྱིན་འདི་ཉིད་ལ་བསླབ་པར་བྱའོ། །ཞེས་
གཞན་དོན་རབ་ཏུ་སྟོན་པ་ལྷུར་ལེན་པའི་ངག་གིས་སོ། །ཇི་ལྟར་ན་གཞན་དོན་ནི་རང་རང་གི་
ཐར་པ་ལ་འགོད་པ་མིན་ཞིང་དེའི་ཐབས་བསྟན་པས་སོ། །དོན་བསྡུ་བ་ནི། དེ་ལྟར་ན་ཡུམ་
-97-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་དང་སྡོང་པོ་བཀོད་པ་ལ་སོགས་པའི་མདོའི་དོན་དང་མི་འགལ་བར་མདོར་བསྡུས་པ་
དང་རྒྱས་པར་བཤད་པའི་སྒོ་ནས་ཡང་དག་པར་རྫོགས་པའི་བྱང་ཆུབ་དང་གཞན་གྱི་དོན་
བསྟན་ཏེ། ཚུལ་དེ་ལྟར་ན་སེམས་བསྐྱེད་པ་ནི་གཞན་དོན་གྱི་ཕྱིར་ཡང་དག་རྫོགས་པའི་བྱང་
ཆུབ་ལ་དམིགས་ནས་དངོས་པོར་ཞེན་པ་མེད་པར་སྒྱུ་མ་ལྟར་འདོད་པའི་བདག་ཉིད་ཡིན་
པར་ཤེས་པར་བྱའོ། །མདོ་གཞན་མ་བཀོད་པའི་རྒྱུ་མཚན་ནི། གལ་ཏེ་བྱང་ཆུབ་དང་གཞན་
དོན་མ་གཏོགས་པ་གཞན་རྣམས་ལ་ཡང་མདོ་ཡོད་ན་ཐམས་ཅད་འདིར་མི་སྨོས་ཞེས། དེ་
གཉིས་ལས་གཞན་པའི་མངོན་རྟོགས་ཀྱི་རིམ་པ་རྣམས་ཐ་སྙད་ཀྱི་གཙུག་ལག་གི་གཞུང་
ལུགས་ཤེར་ཕྱིན་གྱི་སྐབས་ཀྱི་དོན་སྐབས་བརྒྱད་དོན་བདུན་ཅུ་སྟོན་པ་ལྷུར་ལེན་པའི་མདོ་
རྒྱས་འབྲིང་བསྡུས་པ་ནི་ཐམས་ཅད་ལས་ཀྱང་གསུངས་མོད་ཀྱི་ཚིག་མངས་ན་གདུལ་བྱའི་བློ་
འཁྲུག་པར་འགྱུར་དུ་དོགས་ནས་ཤེས་བྱེད་ཀྱི་ཁུངས་ཉིད་དུ་མ་བྲིས་ཀྱི་བརྗོད་མི་ནུས་པ་ནི་
མ་ཡིན་ནོ། །
གསུམ་པ་སྔ་འགྲེལ་ནི། དེ་ལྟར་སེམས་བསྐྱེད་དམིགས་པ་རང་གི་ངོ་བོ་དང་
བཅས་པ་བརྗོད་ནས། ད་ནི་སྐབས་སུ་བབ་པ་དེའི་རབ་ཏུ་དབྱེ་བ་རྣམ་པ་ཉི་ཤུ་རྩ་གཉིས་
བར་སྐབས་ཀྱི་ཚིགས་སུ་བཅད་པ་དག་གིས་བཤད་དོ། །ཅིའི་ཕྱིར་བར་སྐབས་ཀྱི་ཚིགས་
བཅད་ཅེས་བྱ་ན། སྔར་སེམས་བསྐྱེད་མདོར་བསྡུས་ཏེ་གསུངས་ཏེ། གསུངས་པའི་ཁྱད་པར་
གྱི་རབ་ཏུ་དབྱེ་བ་རྒྱ་ཆེར་བསྟན་པའི་གནས་སྐབས་ཀྱི་ཁོངས་སུ་གཏོགས་པའི་ཕྱིར་རོ། །རྩ་
བ་ནི། བྱང་སེམས་ཀྱི་སེམས་བསྐྱེད་དེ་ཡང་འདུན་པ་དང་མཚུངས་ལྡན་གྱི་སེམས་བསྐྱེད་པ་
ལྟ་བུ་དང༌། དེ་བཞིན་བསམ་པ་དང་ལྡན་པ་གསེར། ལྷག་བསམ་དང་ལྡན་པ་ཟླ་བ། སྦྱོར་
ལྡན་མེ། སྦྱིན་ ལྡན་ གཏེར་ དང༌ ། ཚུལ་ལྡན་ རིན་ཆེན་འབྱུང་གནས། བཟོད་ལྡན་མཚོ།
བརྩོན་ལྡན་རྡོ་རྗེ། བསམ་ལྡན་རི། ཤེར་ལྡན་སྨན། ཐབས་ལྡན་བཤེས་གཉེན། སྨོན་ལྡན་
- 9
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ཡིད་བཞིན་ནོར་བུ། སྟོབས་ལྡན་ཉི་མ། ཡེ་ཤེས་ལྡན་ཀླུ། མངོན་ཤེས་དང་ལྡན་པ་རྒྱལ་པོ།
ཚོགས་གཉིས་དང་ལྡན་པ་མཛོད། བྱང་ཕྱོགས་དང་ལྡན་པ་ལམ་པོ་ཆེ། སྙིང་རྗེ་ལྷག་མཐོང་
དང་ལྡན་པ་གཞོན་པ། གཟུངས་སྤོབས་དང་ལྡན་པ་ཆུ་གྱེན་དུ་འབྱུང་བའི་བཀོད་མའི་ཆུ།
ཆོས་ཀྱི་དགའ་སྟོན་དང་ལྡན་པ་སྒྲ་སྙན། སྒོད་གཅིག་ལམ་ལྡན་ཆུ་བོ། ཆོས་ཀྱི་སྐུ་ལྡན་སྤྲིན་
ལྟ་བུ་རྣམས་སོ། །དེ་ལྟར་མངོན་རྟོགས་ཀྱི་རིམ་པ་སེམས་བསྐྱེད་པ་རྣམ་པ་ཉི་ཤུ་རྩ་གཉིས་ཀྱི་
གོ་རིམ་དང་རབ་ཏུ་དབྱེ་བ་སྔར་བསྟན་པ་འདི་ཁོ་ནར་ངེས་ཀྱི། དེ་ལས་ལྷག་པའམ་མ་ཚང་བ་
དང་གོ་རིམ་གཞན་དུ་བསྟན་བྱ་མ་ཡིན་ནོ། །
འགྲེལ་པ་ལ་གཉིས་ལས་དངོས་དོན་བཤད་པ་ནི། འདུན་པ་སོགས་གོ་རིམ་
བཞིན་དུ་དཔེ་ས་སོགས་དང་སྦྱར་ནས་གྲངས་བཞིན་དུ་རྟགས་རྣམས་དང་བསྟུན་ནས་བསྟན་
ན་བྱང་སེམས་ཀྱི་སེམས་བསྐྱེད་དང་པོ་འདུན་པ་ཆུང་ངུ་དང་ལྡན་པ་ནི་ལོ་ཐོག་སྐྱེ་བའི་གཞི་རྩི་
ཤིང་སོགས་ཐམས་ཅད་བརྟེན་པའི་ས་ལྟ་བུའི་སེམས་བསྐྱེད་པ་སྟེ། ཆོས་དཀར་པོ་སངས་
རྒྱས་ཀྱི་ཆོས་དང་དེའི་རྒྱུ་ཚོགས་ཐམས་ཅད་སྐྱེ་བའི་གཞིའམ་རྟེན་གྱི་དངོས་པོ་བྱེད་པའི་ཕྱིར་
ཏེ༑ མདོ་བྱང་ཆུབ་མདོར་བསྟན་བཞིན་ནོ། །གཉིས་པ་ཕྱིན་དྲུག་གིས་བསྡུས་པ་ཚེ་འདི་ཕྱིར་
ཕན་བདེའི་བསམ་པ་དང་ལྡན་པ་ནི་མང་པོར་བསྲེགས་ཀྱང་མི་འགྱུར་བའི་གསེར་བཟང་
པོ་ལྟ་བུ་སྟེ། བྱང་ཆུབ་ཀྱི་བར་དུ་མི་འགྱུར་བར་གནས་པའི་ཕྱིར། མདོ་བྱང་ཆུབ་རྒྱས་བཤད་
ལྟ་བུའོ། །གསུམ་པ་བྱང་ཆུབ་ཕྱོགས་མཐུན་སོགས་ཡོན་ཏན་གོང་མ་གོང་མ་རྟོགས་པར་
འདོད་པའི་ལྷག་པའི་བསམ་པ་དང་ལྡན་པ་ནི་དཀར་པོའི་ཕྱོགས་ཀྱི་ཟླ་བ་ཚེས་པ་ལྟ་བུ་སྟེ།
དགེ་བའི་ཆོས་མ་ཆགས་སོགས་མཐའ་དག་གོང་ནས་གོང་དུ་རྣམ་པར་འཕེལ་བར་འགྱུར་
བས་བསམ་པ་ལྷག་པའི་ཕྱིར་ཏེ། དེ་ཤེར་ཕྱིན་ལ་གནས་ཏེ་དྲན་པ་ཉེར་བཞག་བཞི་ཡོངས་སུ་
རྫོགས་པར་བྱའོ་ཞེས་སོགས་སོ། །བཞི་པ་མཁྱེན་གསུམ་གྱི་སྦྱོར་བ་མཆོག་ཏུ་གྱུར་པའི་སྦྱོར་
- ：
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་དང་ལྡན་པ་ནི་མེ་ལྟ་བུ་སྟེ། བུད་ཤིང་གིས་མེ་ཁྱད་པར་དུ་འགྱུར་བ་ལྟར་མཁྱེན་གསུམ་གྱི་
སྦྱོར་བ་གོང་ནས་གོང་དུ་ཁྱད་པར་དུ་འགྲོ་བས་མཆོག་ཏུ་གྱུར་པའི་སྦྱོར་བ་ཡིན་པས་སམ།
མཁྱེན་གསུམ་གྱི་སྒྲིབ་པ་ཉོན་མོངས་པའི་ཤིང་བསྲེག་པའི་ཕྱིར་ཏེ། ཐམས་ཅད་ཤེས་པ་ཉིད་
ལ་ཤེས་པ་དང་མཐོང་བས་བལྟས་ནས་འདའ་འདོད་པའི་བྱང་སེམས་ཀྱིས་ཡུམ་ལ་བསླབ་
པར་བྱ་སོགས་སོ། །ལྔ་པ་སློང་བ་ལ་བསམ་པ་བཞིན་དུ་རབ་ཏུ་སྟེར་བའི་སྦྱིན་པའི་ཕར་ཕྱིན་
དང་ལྡན་པ་ནི་གཏེར་ཆེན་པོ་དང་འདྲ་སྟེ། ཟང་ཟིང་གི་ལོངས་སྤྱོད་ཀྱིས་སེམས་ཅན་ཚད་མེད་
ཚིམ་པར་བྱེད་ཀྱང་མཐར་གཏུག་པ་མེད་པའི་ཕྱིར་ཏེ། སེམས་ཅན་སེར་སྣ་ཅན་རྣམས་སྦྱིན་
པ་ལ་འཇོག་འདོད་དང༌། ཉན་ཐོས་རང་སངས་རྒྱས་ཀྱི་སྦྱིན་པ་རྣམས་སེམས་བསྐྱེད་གཅིག་
གིས་ཟིལ་གྱིས་གནོན་འདོད་པའི་བྱང་སེམས་ཆེན་པོའི་ཡུམ་བྱའོ་སོགས་སོ། །དྲུག་པ་ལེགས་
སྤྱད་ཀྱི་ལས་ཚུལ་ཁྲིམས་དང་ལྡན་པ་ནི། རིན་པོ་ཆེའི་འབྱུང་ཁུངས་ཀྱི་གནས་དང་འདྲ་སྟེ།
སྟོབས་སོགས་ཡོན་ཏན་ཐམས་ཅད་སྐྱེ་བའི་རྟེན་གྱི་དངོས་པོ་བྱེད་པའི་ཕྱིར་ཏེ། མདོ་ནི་ཚུལ་
ཁྲིམས་སོགས་སོ། །བདུན་པ་གཞན་གྱི་གནོད་པས་མི་འཁྲུག་པའི་བཟོད་པ་དང་ལྡན་པ་ནི་
གཏིང་མི་གཡོ་བའི་མཚོ་ཆེན་པོ་དང་འདྲ་སྟེ། མི་འདོད་པ་བཟོད་དཀའ་བའི་མེ་མཚོན་སོགས་
ཐམས་ཅད་ཐོག་ཏུ་བབ་པས་སེམས་མི་འཁྲུག་པའི་ཕྱིར་ཏེ། གནོད་སེམས་དང་སོགས་སོ།།
བརྒྱད་པ་དགེ་ལས་ལ་སྤྲོ་བའི་བརྩོན་འགྲུས་དང་ལྡན་པ་ནི་ཅིས་ཀྱང་མི་ཤིག་པའི་རྡོ་རྗེ་རིན་
པོ་ཆེ་ལྟ་བུ་སྟེ། འདོད་དོན་བྱང་ཆུབ་རྒྱུ་འབྲས་ལ་ཡིད་ཆེས་པ་བརྟན་པས་བདུད་ཕྱིར་རྒོལ་
བས་མི་ཕྱེད་པའི་ཕྱིར་ཏེ། ལེ་ལོ་ཅན་སོགས་སོ། །དགུ་པ་སེམས་རྩེ་གཅིག་པའི་བསམ་
གཏན་དང་ལྡན་པ་ནི་རིའི་རྒྱལ་པོ་དང་འདྲ་སྟེ། མཚན་མར་དམིགས་པའི་རྣམ་པར་གཡེང་
བས་མི་བསྐྱོད་པའི་ཕྱིར་ཏེ། སེམས་རྣམ་པར་གཡེང་སོགས་སོ། །བཅུ་པ་ཐོས་བསམ་སྒོམ་
པའི་ཤེས་རབ་དང་ལྡན་པ་ནི་སྨན་ཆེན་པོ་ལྟ་བུ་སྟེ་ཉོན་མོངས་པ་དང་ཤེས་བྱའི་སྒྲིབ་པའི་ནད་
- 1 J༡ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
རབ་ཏུ་ཞི་བར་བྱེད་པའི་ཕྱིར་ཏེ། སེམས་ཅན་འཆལ་སོགས་སོ། །བཅུ་གཅིག་པ་ཕྱིན་དྲུག་གི་
དགེ་བ་བྱང་ཆུབ་ཏུ་བསྔོ་བ་ཆོས་གང་འགྲུབ་པ་དང་། སྤེལ་བ་དང་ཐོབ་པ་དང་སྤང་བའི་ཕྱིར་
རིག་པ་གང་ཡིན་པའི་ཐབས་ལ་མཁས་པ་དང་ལྡན་པ་ནི་དགེ་བའི་ལམ་སྟོན་པའི་བཤེས་
གཉེན་གནས་སྐབས་ཐམས་ཅད་དུ་སེམས་ཅན་གྱི་དོན་ཡོངས་སུ་མི་གཏོང་སྟེ་ཡལ་བར་མི་
འདོར་བའི་ཕྱིར་ཏེ། དགེ་བའི་སེམས་བསྐྱེད་པ་སོགས་སོ། །བཅུ་གཉིས་པ་སྦྱིན་སོགས་དགེ་
བ་དང་མཐུན་པའི་སྐྱེ་བ་ལ་སྨོན་པའི་སྨོན་ལམ་དང་ལྡན་པ་ནི། བསམ་བཞིན་དུ་འབྲས་བུ་
སྟེར་བའི་ཡིད་བཞིན་གྱི་ནོར་བུ་དང་འདྲ་སྟེ། ཡིད་ལ་ཇི་ལྟར་སྨོན་པའི་འབྲས་བུ་འགྲུབ་པའི་
ཕྱིར་ཏེ། སངས་རྒྱས་ཀྱི་སྐུ་ཡོངས་སུ་སྒྲུབ་པར་འདོད་སོགས་སོ། །བཅུ་གསུམ་པ་སོ་སོར་
རྟོག་པའི་ཤེས་རབ་དང་དགེ་བའི་ཆོས་གོམས་པར་བྱེད་པའི་སྒོམ་པ་ལ་མི་མཐུན་པའི་ཕྱོགས་
ཀྱིས་ཟིལ་གྱིས་མི་གནོན་པའི་སྟོབས་དང་ལྡན་པ་ནི་ཉི་མ་དང་འདྲ་སྟེ། བསྡུ་དངོས་བཞིས་
གདུལ་བྱ་རང་རང་གི་མྱང་འདས་སུ་ཡོངས་སུ་སྨིན་པར་བྱེད་པའི་ཕྱིར་ཏེ། བྱང་ཆེན་ཟས་དང་
སྒོམ་སོགས་སོ། །བཅུ་བཞི་པ་ཐེག་ཆེན་གྱི་ཆོས་བསྟན་པ་ཐམས་ཅད་ལ་སྒྲ་ཇི་བཞིན་དུ་
རྨོངས་པ་དང་བྲལ་བའི་ཡེ་ཤེས་ཀྱི་ཕར་ཕྱིན་དང་ལྡན་པ་ནི། དྲི་ཟའི་གླུ་དབྱངས་སྙན་པར་
སྒྲོག་པ་དང་འདྲ་སྟེ། སོ་སོ་ཡང་དག་རིག་བཞིས་གདུལ་བྱ་འདུན་པར་བྱེད་པའི་ཆོས་སྟོན་
པའི་ཕྱིར་ཏེ། སྟོང་གསུམ་གྱི་སྟོང་ཆེན་པོའི་འབྱུང་ཆེན་བཞིའི་རྡུལ་ཕྲན་གྱི་ཚད་ཤེས་པར་
འདོད་པ་ནས་མི་དམིགས་པའི་ཚུལ་གྱིས་སྨིན་པ་འདི་ལྟར་བྱིན་ན་ནི་ཤེར་ཕྱིན་ཡོངས་སུ་
རྫོགས་པར་བྱེད་དོའི་བར་ཏེ། ས་ལ་ཆེན་པོ་ནི་དབང་ཕྱུག་དང་ལྡན་པའོ། །བཅོ་ལྔ་པ་ཀུན་
ནས་ཤེས་པ་ལྷ་མིག་སོགས་མངོན་ཤེས་དང་ལྡན་པ་ནི་འཁོར་ཆུད་མི་ཟ་བར་སྐྱོང་བར་རྒྱལ་
པོ་ཆེན་པོ་ལྟ་བུ་སྟེ། མཐུ་ཐོགས་པ་མེད་པས་སྟོན་པ་བཞིས་གཞན་གྱི་དོན་ཆུད་མི་ཟ་བར་
སྒྲུབ་པའི་ཕྱིར་ཏེ། སེམས་བསྐྱེད་པ་གཅིག་གིས་ཕྱོགས་བཅུ་རེ་རེ་འཇིག་རྟེན་གྱི་ཁམས་
-1 0 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐའ་ཡས་པ་ལས་ཡང་དག་པར་འདའ་བར་འདོད་པ་དང་སོགས་སོ། །རི་རབ་སྐྲ་ཉག་
གཅིག་གིས་བཅིངས་ནས་འཇིག་རྟེན་མཐའ་ཡས་པར་འཕེལ་བ་ལ་ནི་མ་དད་པར་མི་བྱ་སྟེ།
བསམ་གཏན་པས་དབང་འབྱོར་བ་སྟོན་པ་ནི་བསམ་གྱིས་མི་ཁྱབ་པས་སོ། །བཅུ་དྲུག་པ་ནི་
སྦྱིན་སོགས་བསོད་ནམས་དང་ཤེས་རབ་ཡེ་ཤེས་ཀྱི་ཚོགས་དང་ལྡན་པ་ནི་ནོར་མང་པོས་གང་
བའི་བང་མཛོད་དང་འདྲ་སྟེ། བསོད་ནམས་དང་ཡེ་ཤེས་ཀྱི་ཚོགས་མང་པོའི་མཛོད་ལྟ་བུ་
ཡིན་པའི་ཕྱིར་ཏེ། སངས་རྒྱས་ཚད་མེད་ཉན་ཐོས་ཀྱི་དགེ་འདུན་དང་བཅས་པ་ཇི་སྙེད་ཅིག་
བཞུགས་པ་དེ་དག་ཐམས་ཅད་བསོད་སྙོམས་གཅིག་གིས་ཁྱེད་པར་འདོད་པ་དང་། ཞེས་
སོགས་སོ། །བཅུ་བདུན་པ་བྱང་ཆུབ་ཕྱོགས་དང་མཐུན་པའི་ཆོས་སོ་བདུན་དང་ལྡན་པ་ནི་
ལམ་པོ་ཆེ་དང་འདྲ་སྟེ། འདས་ད་ལྟའི་འཕགས་པ་ཐམས་ཅད་གཤེགས་ཤིང་མ་འོངས་པའི་
རྗེས་སུ་གཤེགས་པའི་ལམ་ཡིན་པའི་ཕྱིར་ཏེ། སངས་རྒྱས་བཅོམ་ལྡན་འདས་འདས་པ་དང་
མ་འོངས་པ་དང་ད་ལྟར་བྱུང་བའི་སངས་རྒྱས་ཀྱི་ཡོན་ཏན་ཐམས་ཅད་རྗེས་སུ་ཐོབ་པར་
འདོད་པ་དང་སོགས་སོ། །བཅོ་བརྒྱད་པ་བརྩེ་བ་སྙིང་རྗེ་དང་ལྷག་མཐོང་ཤེས་རབ་དང་ལྡན་
པ་ནི་གཞོན་པ་རྟ་ཅང་ཤེས་ལྟ་བུ་སྟེ། ཐབས་ཤེས་ཟུང་འཇུག་ཏུ་འགྲོ་བས་འཁོར་བ་དང་མྱ་
ངན་འདས་པ་གང་དུ་ཡང་མི་ལྟུང་བས་སེམས་ཅན་གྱི་དོན་བདེ་བླག་ཏུ་ཁྱེར་ཏེ་འགྲོ་བའི་ཕྱིར་
ཏེ་ཉན་ཐོས་དང་རང་རྒྱལ་ཐམས་ཅད་ཀྱི་སྔོན་དུ་འགྲོ་བར་འདོད་པ་སོགས་སོ། །བཅུ་དགུ་པ་
ཆོས་ཀྱི་དོན་འཛིན་པའི་ཤེས་རབ་གཟུངས་དང་གཞན་ལ་ལྟོས་པའི་ཤེས་རབ་སྤོབས་པ་དང་
ལྡན་པ་ནི་བཀོད་མའི་ཆུ་དང་འདྲ་སྟེ། ཆུ་འཛིན་ཅིང་མི་ཟད་པར་འབྱིན་པ་དང་མཐུན་པར་
སྔར་ཐོས་པ་དང་མ་ཐོས་པ་ཐོས་འགྱུར་གྱི་ཆོས་འཛིན་ཅིང་སྟོན་པ་མི་ཟད་པ་སྟེ་མཐར་
གཏུགས་པ་མེད་པའི་ཕྱིར་ཏེ། ཕྱོགས་བཅུའི་སངས་རྒྱས་བཅོམ་ལྡན་འདས་ཀྱིས་གསུངས་པ་
དང་གསུང་བར་འགྱུར་བ་འདི་ལྟ་སྟེ་སོགས་སོ། །ཉི་ཤུ་པ་སྡོམ་བཞི་སྟོན་པའི་ཆོས་ཀྱི་དགའ་
- 1 f)
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
སྟོན་དང་ལྡན་པ་ནི། ལྷའི་རྔ་སྒྲའམ་ཆོས་ཀྱི་སྒྲ་དབྱངས་སྙན་པ་དང་འདྲ་སྟེ་སྲིད་ཞི་ལས་ཐར་
བའི་བྱང་ཆུབ་འདོད་པའི་གདུལ་བྱ་ལ་སྡོམ་བཞིས་ཐར་པ་རྒྱུ་དང་བཅས་པ་སྙན་པར་སྒྲོག་
པའི་ཕྱིར་ཏེ། ཕྱོགས་བཅུ་རེ་རེ་ཞིང་འཇིག་རྟེན་གྱི་བར་ཡུན་རིང་པོར་མུན་པ་མུན་ནག་ཏུ་
གྱུར་པ་ལུས་ཀྱི་འོད་ཀྱིས་སྣང་བར་བྱས་ནས་སོགས་སོ། །ཉེར་གཅིག་པ་ས་དེར་ཆུད་པའི་
བྱང་སེམས་རྣམས་གཞན་དོན་འབད་མེད་དུ་བྱེད་པར་ཐ་མི་དད་པའི་བགྲོད་པ་དང་གཅིག་
པའི་ལམ་དང་ལྡན་པ་ནི་འབད་མེད་དུ་ངང་གིས་འབབ་པའི་ཆུ་ཀླུང་ཆེན་པོའི་རྒྱུན་དང་འདྲ་
སྟེ༑ མི་སྐྱེ་བའི་ཆོས་ལ་བཟོད་པ་ཐོབ་པའམ། ཤེས་པ་དང་། ཤེས་བྱ་མཉམ་པར་རྟོགས་པས་
སྙིང་རྗེ་དང་ཐབས་ཤེས་ཀྱིས་གཞན་གྱི་དོན་བྱ་བར་ཐ་མི་དད་པར་རྒྱུན་དུ་འབྱུང་བའི་ཕྱིར་ཏེ།
ཕྱོགས་བཅུ་རེ་རེ་མཐའ་ཡས་པའི་འཇིག་རྟེན་གྱི་ཁམས་རྣམས་ན་སེམས་ཅན་ལོང་བ་དང་ ་
སོགས་སོ། །ཉེར་གཉིས་པ་ཆོས་ཀྱི་སྐུ་རྒྱལ་བའི་ཡེ་ཤེས་དང་ལྡན་པ་ནི་སྤྲིན་ཆེན་པོ་ལྟ་བུ་སྟེ།
སྣོད་ཀྱི་འཇིག་རྟེན་གྱི་འབྱོར་པ་ཀུན་སྤྲིན་ལས་འབྱུང་བ་ལྟར་སྤྲུལ་པའི་སྐུས་དགའ་ལྡན་གྱི་
གནས་ན་བཞུགས་པ་དང་ལ་སོགས་པས་ལྷུམས་སུ་འཇུག་སོགས་ཀུན་ཏུ་སྟོན་པས་སེམས་
ཅན་གྱི་དོན་ཀུན་བྱེད་པར་རུང་བ་སྟེ་ནུས་པའི་ཕྱིར་ཏེ། དེ་བཞིན་གཤེགས་པའི་སྤྱོད་ལམ་
བསྟན་པར་འདོད་པ་དང་སོགས་སོ། །གྲོགས་དཔེ་བྱེད་པ་གསུམ་བསྟན་པ་དེ་ལྟར་ན་སེམས་
བསྐྱེད་དེ་ཡང་ས་གསེར་ཟླ་བ་མེ་བྱ་བ་ལ་སོགས་པས་སེམས་བསྐྱེད་པ་ཉི་ཤུ་རྩ་གཉིས་
བཤད་པ་ཡིན་ནོ། །
་ ་་་་
་་ གཉིས་པ་ས་མཚམས་ནི། སེམས་བསྐྱེད་ཉི་ཤུ་རྩ་གཉིས་བཤད་པ་དེ་ཡང་
དང་པོ་གསུམ་ནི་ལས་དང་པོ་པའི་ས་ཚོགས་ལམ་གྱིས་བསྡུས་ཏེ། ཚོགས་ལམ་ཆུང་ངུ་དང་
འབྲིང་དང་ཆེན་པོ་ཉིད་ཀྱིས་བསྡུས་པས་སོ། །དེའི་འོག་ཏུ་གཅིག་སྦྱོར་བ་དང་ལྡན་པ་ནི་ས་
དང་པོ་ལ་འཇུག་པའི་ལམ་གྱིས་བསྡུས་ཏེ་སྦྱོར་ལམ་གྱིས་བསྡུས་པས་སོ། །དེའི་འོག་ཏུ་ཕྱིན་
-1 03-,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅུ་དང་ལྡན་པ་བཅུ་ནི་རབ་ཏུ་དགའ་བ་ལ་སོགས་པ་ས་བཅུ་བསྡུས་ཏེ། དང་པོ་མཐོང་ལམ།
ཕྱི་མ་རྣམས་སྒོམ་པའི་ལམ་གྱི་སྤྱོད་ཡུལ་ཅན་ཡིན་པས་སོ། །དེའི་འོག་ཏུ་ལྔ་ནི་བྱང་སེམས་
ཀྱི་ས་ལ་ཁྱད་པར་གྱི་ལམ་གྱིས་བསྡུས་ཏེ་རྟོགས་དཀའ་བའི་སྣང་བར། གང་གི་སྔ་མ་ལས་
ཁྱད་པར་དུ་འགྱུར་བའི་ཤེས་པས་བར་ཆད་མེད་པའི་ལམ་ལ་འཇུག་པ་ནི་ཁྱད་པར་གྱི་ལམ་
སྟེ་ཞེས་སོ། །དེའི་འོག་ཏུ་སེམས་བསྐྱེད་པ་ཆོས་ཀྱི་དགའ་སྟོན་སོགས་གསུམ་ནི་སངས་རྒྱས་
ཀྱི་སས་བསྡུས་ཏེ། སངས་རྒྱས་ཀྱི་ས་ལ་འཇུག་པའི་སྦྱོར་བ་དང༌། སངས་རྒྱས་ཀྱི་སའི་
མཉམ་གཞག་དངོས་དང་མཇུག་གི་རྗེས་ཐོབ་སངས་རྒྱས་ཀྱི་དག་པ་འཇིག་རྟེན་པའི་ཡེ་ཤེས་
ཀྱི་སྒོ་ནས་བསྡུས་པས་སོ། །འཕགས་པས་གསུམ་པོ་འདིའང་བྱང་སེམས་ཀྱི་ལམ་གྱིས་
བསྡུས་པར་བཞེད་པར་མངོན་ཞིང་། མདོ་རྒྱན་དུ། རྒྱལ་སྲས་རྣམས་ནི་སེམས་བསྐྱེད་པ་སྤྲིན་
དང་འདྲ་བར་བསྟན་པ་སྟེ། །ཞེས་པ་དང་ཡང་མཐུན་ནོ། །དེས་ན་སེམས་བསྐྱེད་པའི་རབ་ཏུ་
དབྱེ་བ་ནི་ལས་དང་པོ་པའི་ས་ནས་བཟུང་སྟེ་སངས་རྒྱས་ཀྱི་སའི་བར་གྱིས་བསྡུས་པ་ཡིན་ནོ།།
ཚོགས་ལམ་ཆུང་ངུ་ནས་སངས་རྒྱས་ཀྱི་སའི་བར་གྱིས་བསྡུས་པ་དེ་ལྟར་ན་སྟེ་དེའི་ཕྱིར་རོ།།
དེས་ན་སེམས་བསྐྱེད་ཀྱི་རབ་ཏུ་དབྱེ་བ་བྱེད་ན་ཡང་དེ་བཞིན་དུ་བྱ་བ་ཡིན་ཏེ། གཞན་དུ་
རྒྱུའི་རབ་ཏུ་དབྱེ་བ་ཙམ་གྱིས་ནི་དེའི་དབྱེ་བ་རྣམ་པ་ཐམས་ཅད་བྱས་པར་མི་འགྱུར་བས་དབྱེ་
བ་ཡོངས་སུ་རྫོགས་པར་མི་འགྱུར་རོ་ཞེས་འགྲེལ་ཆེན་ལས་སོ། །
༈ གཉིས་པ་དེས་དོན་དུ་གཉེར་བྱའི་གདམས་ངག་ལ་གཉིས་ཀྱི་སྤྱི་དོན་ལ་
དྲུག་གི །ཉན་པའི་རྟེན་ནི། གདམས་ངག་ཙམ་ཉན་རང་དང་ཐ་མལ་གྱིས་ཀྱང་ཉན་ཞིང་སྟོན་
མོད་ཀྱང༌། སྐབས་འདིའི་གདམས་ངག་ནི་ཚོགས་ལམ་ཆེན་པོ་ཡན་ཆད་ཀྱི་བྱང་སེམས་ཀྱིས་
ཉན་ནོ། །འདིར་དེ་ལྟར་གདམས་ངག་ཐོབ་པ་ལ་ངེས་པར་འབྱེད་པའི་ཡན་ལག་འབྱུང་བས་
ཞེས་སོ། །དུས་ནམ་གྱི་ཚེ་རྙེད་པ་ནི་ཚོགས་ལམ་ཆེན་པོ་ཡན་ཆད་དེ། མདོ་རྒྱན་དུ། དེ་བཞིན་
- 1 0 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
དུ་ནི་ཚོགས་བསགས་ པའི། །རྒྱལ་སྲས་ གདོད་ནས་དག་པའོ། །ཞེས་ཏེ། སྔོན་ནས་བྱང་
སེམས་ཀྱི་ཚུལ་ཁྲིམས་དང་ཐེག་ཆེན་གྱི་ལྟ་བ་དྲང་པོར་བྱས་པའི་ཕྱིར་གཟོད་ནས་དག་ཅེས་
བྱའོ། །རྒྱུ་གང་ལས་རྙེད་པ་ནི། དེ་ཚེ་ཆོས་ཀྱི་རྒྱུན་ལས་ནི། ཞེས་པ་ལྟར་ཆོས་རྒྱུན་གྱི་ཏིང་ངེ་
འཛིན་ཏེ། འདི་ལ་མཚན་ཉིད་ནི་སངས་རྒྱས་ལས་ཆོས་ཀྱི་ཚིག་དོན་འཛིན་ནུས་པའི་དྲན་པ་
དང་མཚུངས་ལྡན་གྱི་ཏིང་ངེ་འཛིན་ཏེ། འགྲེལ་ཆེན་དུ། གང་ཞིག་ཐོས་པས་ཚིག་དང་དོན་
འཛིན་ནུས་པ་ཆོས་ཀྱི་རྒྱུན་ཞེས་བྱ་བའི་ཏིང་ངེ་འཛིན་ཐོབ་ཅེས་སོ། །མཚོན་བྱ་ནི་གསུང་རབ་
དང་མྱ་ངན་ལས་འདས་པའི་ཆོས་རྣམས་ཀྱི་ཚིག་དང་དོན་འཛིན་པས་ཆོས་ཀྱི་རྒྱུན་ལ་སེམས་
མཉམ་པར་གནས་པའི་ཏིང་ངེ་འཛིན་ནོ། ཁྱད་པར་ནི། མདོ་རྒྱན་འགྲེལ་ཆེན་དུ་ཆོས་མཆོག་
ལ་ཟེར་ཡང་འདིར་ཚོགས་ལམ་ཆེན་པོ་ནས་བཟུང་སྟེ། འགྲེལ་ཆེན་ལས། ཚོགས་ཀྱི་ས་ཉིད་
དུ་སེམས་ལས་སུ་རུང་བར་གྱུར་པ་ན་ཞེས་པས་སོ། །ཡུལ་གང་ལས་རྙེད་པ་ནི། མདོ་རྒྱན་དུ།
སངས་རྒྱས་རྣམས་ལས་ཞེས་པ་ལྟར་རོ། །དགོས་པ་ཅིའི་དོན་དུ་རྙེད་པ་ནི། ཞི་ལྷག་ཐོབ་དོན་
ཏེ༑ ཞི་གནས་དང་། ཡེ་ཤེས་སྤངས་ལ་ཐོབ་བྱའི་ཕྱིར། །ཞེས་སོ། །དོན་གང་རྙེད་པ་ལ་གསུམ་
ལས་མཚན་ཉིད་ནི། བྱང་ཆུབ་ཐོབ་པའི་ཐབས་སྟོན་བྱེད་ཀྱི་ངག་ཅེས་པ་གདམས་ངག་ཙམ་
གྱི་མཚན་ཉིད་ཡིན་ཡང་། སྐབས་ སུ་བབ་པ་ཐེག་ཆེན་གདམས་ངག་གི་མཚན་ཉིད་བྱང་
སེམས་ཀྱི་དོན་དུ་གཉེར་བྱའི་དོན་ཐོབ་བྱེད་ཀྱི་ཐབས་སངས་རྒྱས་ཀྱིས་དངོས་སུ་གདམས་
པའི་ངག་སྟེ། འཕགས་པས་དོན་དུ་གཉེར་བའི་དོན་ཐོབ་པར་བྱ་བའི་ཐབས་ཉེ་བར་སྟོན་པ་
ནི་གདམས་པ་དང་རྗེས་སུ་བསྟན་པ་ཡིན་ཏེ། ཞེས་དང༌། ཤཱནྟིས། ཁོང་དུ་ཆུད་པར་བྱ་བའི་
ཕྱིར་བརྗོད་པ་ནི་གདམས་ངག་སྟེ་ཞེས་དང་། སྟོད་འགྲེལ་དུ། གདམས་ངག་ནི་བརྗོད་པའི་
ཀུན་རྫོབ་ཏུ་ཡིན་ནོ་ཞེས་སོ། །དབྱེ་ན་གཉིས་ལས། བྱེད་ལས་ཀྱིས་དབྱེ་ན། གདམས་ངག་
དང་རྗེས་བསྟན་གཉིས་ཀྱི་དང་པོ་ནི། གང་ཟག་གིས་ཐོབ་ཟིན་པའི་ཡོན་ཏན་མི་ཉམས་པར་
- ] {）
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱོང་བའི་ངག་སྟེ། འཕགས་པས་ཐོབ་ཟིན་པའི་ཡོན་ཏན་ཡོངས་སུ་སྐྱོང་བའི་དོན་གྱིས་མི་
ཉམས་པར་སྐྱོང་བར་བྱེད་པ་ནི་གདམས་ངག་ཡིན་ལ་ཞེས་སོ། །
གཉིས་པ་ནི། གང་ཞིག་ཡོན་ཏན་མ་ལུས་པ་ཐོབ་པར་བྱ་བའི་ཕྱིར་འདོམས་
པའི་ངག་སྟེ། འཕགས་པས། མ་ཐོབ་པའི་ཡོན་ཏན་ཐོབ་པར་བྱེད་པའི་ཕྱིར་ན་རྗེས་སུ་བསྟན་
པ་ཡིན་ནོ། །ཞེས་སོ། །གཉིས་པ་ཡུལ་གྱི་སྒོ་ནས་དབྱེ་ན། སྒྲུབ་དང་བདེན་པ་ལ་སོགས་པ་
བཅུའོ། །གསུམ་པ་ས་མཚམས་ནི། ལས་དང་པོ་ནས་སངས་རྒྱས་པའི་བར་ན་ཡོད་པར་
འཕགས་པས་ཀྱང་སྒྲུབ་པ་ལ་གདམས་པའི་མདོར། རྒྱལ་སྲས་ཀྱི་ཤེས་རབ་ཉིན་གཅིག་
བསྒོམ་པ་ཞེས་པ་བརྡ་ལས་བྱུང་བའི་སེམས་དང་པོ་བསྐྱེད་པའི་ཤེས་རབ་ཡིན་པར་གསུངས་
པས་སོ། །
གཉིས་ པ་ གཞུང་དོན་ལ། གདམས་ ངག་ སྤྱིར་ བསྟན། དགེ་འདུན་དཀོན་
མཆོག་བྱེ་བྲག་ཏུ་བཤད་པ་གཉིས་ཀྱི་དང་པོ་ལ། སྦྱར། རྩ། འགྲེལ་གསུམ་ལས་དང་པོ་ནི།
དེ་ལྟར་སེམས་བསྐྱེད་ཀྱི་མཚན་ཉིད་གཙོ་བོར་བསྟན་ཅིང་། དེའི་གནས་སྐབས་ཙམ་ལ་དབྱེ་
བ་བཤད་པས་དབྱེ་བ་ངོ་བོའི་ཞར་ལ་བརྗོད་ནས་གདམས་ངག་ནོད་པའི་གང་ཟག་བྱང་ཆུབ་
ཀྱི་སེམས་འདུན་ལྡན་ལ་སོགས་པ་བསྐྱེད་པའི་བྱང་ཆུབ་སེམས་དཔའི་སེམས་བསྐྱེད་ཀྱི་ས་
མཚམས་ཀྱི་དུས་ཇི་ལྟ་བ་བཞིན་དུ་གདམས་ངག་དོན་དུ་གཉེར་བར་བྱེད་པས་བྱང་ཆུབ་ཀྱི་
སེམས་བསྐྱེད་པར་བྱེད་པ་དང་། དེས་འཕངས་པའི་ཆོས་སེམས་བསྐྱེད་དུ་ཆོས་རྣམས་རྫོགས་
པའམ་དཀར་པོའི་ཆོས་ཀུན་འགྲུབ་པར་བྱ་བའི་ཕྱིར་ཡོན་ཏན་ཐོབ་ཟིན་པ་མི་ཉམས་པར་
ཡོངས་སུ་བསྲུང་བའི་དོན་གྱིས་གདམས་ངག་དང༌། དེའི་དབང་གིས་ཕྱིས་མ་ཐོབ་པའི་ཡོན་
ཏན་ཐོབ་པས་མངོན་པར་འཕེལ་བར་བྱ་བའི་ཕྱིར་དུ་རྗེས་སུ་འདོམས་པ་རྗེས་བསྟན་ནི་
གདམས་ངག་སྟེ་དེ་བསྟན་པར་བྱའོ། །
-
(]
j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
གཉིས་པ་ནི། གདམས་ངག་དེ་ཡང་ཡུལ་གྱི་དབྱེ་བས་བཅུའི་བདག་ཉིད་དུ་
ཤེས་པར་བྱ་སྟེ། བཅུ་གང་ཞེ་ན། སེམས་བསྐྱེད་བསྒྲུབ་བྱའི་ངོ་བོ་ཡུམ་ལ་མི་དམིགས་པའི་
རྣམ་པས་འཇུག་པ་སྒྲུབ་པའི་ངོ་བོ་དང༌། དེའི་དམིགས་པ་བདེན་པ་བཞི་པོ་རྣམས་དང་རྟེན་
སངས་རྒྱས་དང་ལ་སོགས་པས་ཆོས་སོགས་དཀོན་མཆོག་གསུམ་དང་། དེ་ཉམས་པར་མི་
འགྱུར་བའམ། ཁྱད་པར་དུ་འགྲོ་བའི་རྒྱུ་ལུས་ཀྱི་བདེ་བ་ལ་མ་ཞེན་པའི་བརྩོན་འགྲུས་དང་།
བགྲོད་བྱ་ཇི་སྲིད་པའམ། ཕྱིར་མི་ལྡོག་པར་འགྲོ་བའི་རྒྱུ་རློམ་སེམས་མེད་པས་ཡོངས་སུ་མི་
ངལ་བའི་བརྩོན་འགྲུས། ལམ་གཞན་དུའམ་ཐེག་གཞན་དུ་མི་འགྲོ་བའི་རྒྱུ་ཡེ་ཤེས་ཀྱིས་
ལམ་ཡོངས་སུ་འཛིན་པའི་བརྩོན་འགྲུས་དང་། གཞན་གྱི་དྲིང་མི་འཇོག་པར་འགྲོ་བའི་ཐ་
རྩེས་སྤྱན་ལྔ་དང་། རྣམ་མཁྱེན་གྱི་ཐབས་ཡོངས་སུ་རྫོགས་པའི་རྒྱུ་མངོན་ཤེས་ཀྱི་ཡོན་ཏན་
དྲུག་དང༌། སྒྲུབ་པ་མཐར་ཐུག་པའི་རྒྱུ་མཐོང་ལམ་དང་སྒོམ་ལམ་ཞེས་བྱ་བ་བཅུའོ། །
གསུམ་པ་ལ་རྒྱས་བཤད་དང༌། དོན་བསྡུ་གཉིས་ཀྱི་དང་པོ་ལ། སྒྲུབ་པའི་ངོ་
བོ་ཡུལ་རྟེན་རྒྱུ་ལ་གདམས་པ་བཞིའི་དང་པོ་ནི། བྱང་ཆུབ་ཀྱི་སེམས་བསྐྱེད་པའི་རབ་ཏུ་དབྱེ་
བ་ཉེར་གཉིས་སྔར་ཇི་སྐད་བཤད་པ་ཉམས་སུ་ལེན་པའི་སྒྲུབ་པ་འཇུག་པ་ན་སྤྱོད་པ་པོ་བྱུང་
སེམས་སྤྱད་འབྲས་བྱང་ཆུབ། སྤྱད་བྱ་ཤེར་ཕྱིན་རྣམས་ཀུན་རྫོབ་ཐ་སྙད་དུ་སྒྱུ་མ་ལྟར་སྣང་བ་
དང༌། དེ་ཁོ་ན་མ་སྐྱེས་པའི་དོན་དམ་བདེན་པ་ལས་མི་འདའ་བས་རྣམ་པ་བདག་གཉིས་མི་
དམིགས་པའི་ཚུལ་གྱིས་ཆེད་དུ་བྱ་བ་སེམས་ཅན་ཐམས་ཅད་མྱ་ངན་ལས་འདའ་བར་སྦྱོར་བ་
ཕྱིན་དྲུག་ལ་སྤྱོད་པ། རྟོགས་བྱ་ཆོས་སྐུ་སྟེ་བཞིའི་དབང་དུ་བྱས་ནས་བསྒྲུབས་པས་ཉན་ཐོས་
དང་ལ་སོགས་པས་རང་རྒྱལ་སོགས་དང་ཐུན་མོང་མ་ཡིན་པའི་ཤེས་རབ་ཀྱིས་འཇུག་ཅིང་
སྤྱད་པར་བྱའོ། །ཞེས་སློབ་པ་སྒྲུབ་པ་ལ་འདོམས་པ་སྟེ། བྱང་ཆེན་ཡུམ་ལ་སྤྱོད་པའི་བྱང་ཆེན་
ཡོད་ བཞིན་དུ། བྱང་ཆེན་དེའི་མིང་བྱང་ཆུབ། དེའི་ མིང༌ ། ཡུམ། དེའི་མིང་ཡང་ཡང་དག་
- 1 (} 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་རྗེས་སུ་མ་མཐོང་། སྤྱོད་ཅེས་བྱ་བར། མི་སྤྱོད་ཅེས་བྱ་བར་སྤྱོད། སྤྱོད་ཀྱང་སྤྱོད་ལ་མི་
སྤྱོད་ཀྱང་མི་སྤྱོད་ཅེས་བྱ་བར། སྤྱོད་པ་ཡང་མིན་མི་སྤྱོད་པ་ཡང་མིན། ཞེས་བྱ་བར་གཟུགས་
ཀྱང་ཡང་དག་པར་རྗེས་སུ་མི་མཐོང་ངོ་ཞེས་སོགས་དང༌། ཕྱོགས་བཅུ་རེ་རེ་ཞིང་གངྒཱའི་ཀླུང་
གི་བྱེ་མ་སྙེད་ཀྱི་འཇིག་རྟེན་གྱི་ཁམས་དགེ་སློང་ཤཱ་རིའི་བུ་དང་མོ་གལ་གྱི་བུ་ཤ་སྟག་གིས་འདི་
ལྟ་སྟེ། འདམ་བུ། འོད་མ། བུ་རམ་ཤིང༌། སྨིག་མ། འབྲས་ཀྱི་ཚལ་ལམ། ཏིལ་གྱི་ཚལ་ལྟར་
གང་བར་གྱུར་ཀྱང་། དེ་དག་གིས་ཤེས་རབ་གང་ཡིན་པ་དེས་བྱང་སེམས་ཡུམ་ལ་སྤྱོད་པའི་
ཤེས་རབ་ཉིན་གཅིག་བསྒོམས་པ་ཙམ་གྱིས་བརྒྱའི་ཆར་ཡང་མི་འགྲོ་སྟེ། བརྒྱ་སྟོང་ནས།
གྲངས་ཆར་། བགྲང་བར། རྒྱུར། དཔེར་ཡང་ཉེ་བར་མི་འགྲོ་བའོ། །
གཉིས་པ་ལ་སྤྱི་གཞུང་གཉིས་ཀྱི་དང་པོ་ལ་བདུན་གྱི་དང་པོ་མཚན་ཉིད་ནི།
ཟག་བཅས་འབྲས་བུ་བསྡུས་པ་དང༌། སྡུག་བདེན་འབའ་ཞིག་མིན་པའི་ཟག་བཅས་གང་
རྒྱུས་བསྡུས་པ་དང༌། ཟག་བཅས་ཉེ་བར་ཞི་བའི་འདུས་མ་བྱས་གང་ཞིག་ལམ་བདེན་གྱི་
བྲལ་འབྲས་སུ་གྱུར་པ་དང༌། འགོག་བདེན་ཐོབ་པའི་ཐབས་སུ་གྱུར་པའི་འདུས་བྱས་ཟག་
མེད་དེ། ཐུབ་དགོངས་སུ། དུགྒཁའི་བདེན་པ་ནི་འབྲས་བུར་གྱུར་པའི་ཉེ་བར་ལེན་པའི་ཕུང་
པོ་ལྔ་རྣམས་སོ། །དེ་རྣམས་ཁོ་ན་རྒྱུར་གྱུར་པ་ནི་ཀུན་འབྱུང་གི་བདེན་པའོ། །སྲིད་པ་དང་
ལས་ཡོངས་སུ་ཟད་པ་ལས་གང་དུཁ་ཤིན་ཏུ་སྐྱེ་བ་མེད་པའི་མྱང་འདས་ནི་འགོག་པའི་
བདེན་ པའོ། །དེ་ཐོབ་པའི་ཐབས་ནི་ལམ་གྱི་བདེན་པའོ་ཞེས་དང༌། མཛོད་དུ། ཟག་མེད་
ལམ་གྱི་བདེན་པ་དང་ཞེས་སོ། །
གཉིས་པ་དབྱེ་བ་ལ། མདོར་བསྟན་རྒྱས་བཤད་གཉིས་ཀྱི་དང་པོ་ནི། སྡུག་
སོགས་བཞི་སྟེ། དུསྶཁ་སོགས་སུ་གནས་ཤིང་མི་བསླུ་ལ། དེ་མཐོང་ན་ཕྱིན་ཅི་མ་ལོག་པའི་བློ་
སྐྱེ་བས་བདེན་པ། དེ་ལ་འཕགས་པས་བདེན་པའི་སྒོ་ནས་ཇི་བཞིན་གཟིགས་པས་འཕགས་
- 1 [） 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
པའི་བདེན་པ་ཞེས་བྱའོ། །གཉིས་པ་ལ་བཞི་ལས་དང་པོ་སྡུག་བདེན་ལ་ངོ་བོས་དབྱེ་ན།
ལས་ཉོན་གྱིས་བསྐྱེད་པའི་སེམས་ཅན་དང་སྣོད་ཀྱི་འཇིག་རྟེན་གཉིས་སོ། །མཚན་ཉིད་ཀྱིས་
དབྱེ་ན། མི་རྟག་དུ་ཁ་སྟོང་པ་ བདག་མེད་དེ་བཞིའོ། །ཀུན་འབྱུང་ལ་ངོ་བོས་དབྱེ་ན། སེམས་
པ་དང་བསམ་པའི་ལས་གཉིས་ཏེ། དང་པོ་ནི། སེམས་མངོན་པར་འདུ་བྱེད་པ་ཡིད་ཀྱི་ལས་
ཏེ༑ འདོད་ཁམས་ཀྱི་དགེ་བ་བསོད་ནམས་དང་། མི་དགེ་བ་བསོད་ནམས་མ་ཡིན་པ་དང༌།
ཁམས་གོང་མ་གཉིས་དང་ལྡན་པའི་དགེ་བ་མི་གཡོ་བའི་ལས་ཏེ་གསུམ་མོ། །གཉིས་པ་ནི།
སྒོ་གསུམ་གྱི་ལས་ཏེ་མི་དགེ་བཅུ་དང་ཟག་བཅས་ཀྱི་དགེ་བ་བཅུའོ། །མཚན་ཉིད་ཀྱིས་དབྱེ་
ན་རྒྱུ། ཀུན་འབྱུང་། རབ་སྐྱེ། རྐྱེན་གྱི་རྣམ་པ་བཞིའོ། །འགོག་པ་ལ་ངོ་བོས་དབྱེ་ན། ལོ་ཀའི་
ལམ་གྱི་ས་བོན་ཉམས་སྨད་པ་བརྡ་ཙམ་གྱི་འགོག་པ་བཏགས་པ་དང་། འཕགས་པའི་ཤེས་
རབ་ཀྱི་ས་བོན་ཀུན་ཏུ་བཅོམ་པ་དོན་དམ་པའི་དང་། སློབ་པ་གསུམ་གྱི་འབྲས་བུ་བསྡུས་པ་
མ་རྫོགས་པ། མི་སློབ་པའི་འབྲས་བུ་བསྡུས་པ་རྫོགས་པ། དགྲ་བཅོམ་ཤེས་རབ་ཀྱིས་ཉོན་
མོངས་ལས་རྣམ་གྲོལ་གྱི་འགོག་པས་སྙོམས་འཇུག་སྒྲིབ་པ་མ་སྤངས་པས། མངོན་ཤེས་ཀྱི་
རྒྱན་མེད་པ་དང༌། གཉིས་ཀའི་ཆ་ལས་རྣམ་གྲོལ་གྱི་འགོག་པ་རྒྱན་ཅན་དང་། ལྷག་བཅས་
ལྷག་མེད་ཀྱི་དང༌། སངས་རྒྱས་བྱང་སེམས་ཀྱི་མི་གནས་པའི་མྱང་འདས་ཀྱིས་བསྡུས་པའི་
འགོག་པ་སེམས་ཅན་ཀུན་ལ་ཕན་བདེའི་རྒྱུར་ཉེ་བར་གནས་པས་ཉན་རང་གི་ལས་ཁྱད་
འཕགས་ཀྱི་འགོག་པ་སྟེ་དགུའོ། །མཚན་ཉིད་ཀྱིས་དབྱེ་ན། འགོག་པ། ཞི་བ། གྱ་ནོམ། ངེས་
འབྱིན་ཏེ་བཞིའོ། །ལམ་ལ་ངོ་བོས་དབྱེ་ན། འཁོར་དང་བཅས་ན་ལམ་ལྔ་སྟེ། ཀུན་བཏུས་
འགྲེལ་པར། རབ་ཏུ་དབྱེ་བ་འདི་ཡང་ལམ་གྱི་བདེན་པ་འཁོར་དང་བཅས་པའི་གནས་
སྐབས་ཀྱིས་རིག་པར་བྱའོ་ཞེས་སོ། །དངོས་སུ་ན་མཐོང་སྒོམ་གྱི་མཉམ་གཞག་སྟེ། རྒྱུ་བླར།
གང་གིས་འདོད་ཆགས་དང་བྲལ་བ་ལམ་གྱི་བདེན་པ་ཞེས་དང་། འཕགས་པས་ལམ་བདེན་
- 1 {
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་འདོམས་པའི་སྐབས་སུ། འདི་ནི་ལམ་གྱི་བདེན་པ་རྣམ་པར་མི་རྟོག་པ་ཉིད་ཡིན་པར་
གསལ་བར་བསྟན་ཏོ་ཞེས་གསུངས་སོ། །ཚོགས་སྦྱོར་ནི་ལམ་བདེན་མཚན་ཉིད་པ་མ་ཡིན་
ཏེ༑ རང་བཞིན་ཟག་བཅས་ཀྱི་ལས་ཡིན་པས་དེ་ན་ཀུན་འབྱུང་སྟེ། སྒོམ་ལམ་ཟག་
བཅས་དང༌། དེ་ལ་བརྟེན་པའི་མངོན་ཤེས་ སོགས་ ཀྱང་ལམ་བདེན་གྱིས་མ་བསྡུས་སོ།།
མཚན་ཉིད་ཀྱིས་དབྱེ་ན། ལམ། རིག་པ། སྒྲུབ་པ། ངེས་འབྱིན་བཞིའོ། །གསུམ་པ་ངེས་ཚིག་
ནི༑ འཕགས་པ་རྣམས་དང་མི་མཐུན་པའམ། གནོད་པའི་ངོ་བོ་ཉིད་ཀྱིས་དང༌། འདི་ལས་
དུསྶཁ་ཀུན་འབྱུང་བས་དང༌། ཕུང་པོ་ ངེས་ པར་འགགས་པ་དང༌། བགྲོད་ པའི་དོན་ཞེས་
མཛོད་འགྲེལ་དུའོ། །
བཞི་པ་གཅིག་དང་ཐ་དད་ནི། འགོག་པ་གཞན་གསུམ་ལས་དེ་ཉིད་དང་
གཞན་དུ་བརྗོད་དུ་མེད། ལམ་ཟག་མེད་ཡིན་པས་སྡུག་ཀུན་དང༌། དངོས་པོ་ཐ་དད། སྡུག་
ཀུན་ལ་མཛོད་དུ། དུཉྩཁ་ཀུན་འབྱུང་འཇིག་རྟེན་དང༌། །ལྟ་གནས་སྲིད་པའང་དེ་ལྟར་ཡིན།།
ཞེས་ཁྱབ་མཉམ་ངོ་བོ་གཅིག་ཏུ་འདོད་ཀྱང་། ཐེག་ཆེན་ལྟར་ན་ཀུན་འབྱུང་ལ་སྡུག་བདེན་
གྱིས་ཁྱབ་པ་ལ་སྡུག་བདེན་ཡིན་ལ་ཀུན་འབྱུང་མ་ཡིན་པ་ཡོད་དེ། བསྡུ་བར། དགྲ་བཅོམ་
རྣམ་དག་ལས་བྱུང་བའི་འཇིག་རྟེན་པའི་ཆོས་དགེ་བ་དང་ལུང་མ་བསྟན་ཀུན་དང་། སོ་སྐྱེའི་
རྣམ་སྨིན་ལུང་མ་བསྟན་གྱིས་བསྡུས་པ་ཀུན་དང༌། ད་ལྟ་སྐྱེས་བུའི་རྩོལ་བ་ལས་བྱུང་བའི་
བདེ་སྡུག་བཏང་སྙོམས་ལུང་མ་བསྟན་རྣམས་ཞེས་སོ། །ལྔ་པ་གྲངས་ངེས་ནི། བདེན་པ་
བཞིར་བྱས་ལ་དཀར་ནག་གི་ཕྱོགས་གཉིས་སུ་ངེས་ལ། དེ་རེ་རེ་ལ་རྒྱུ་འབྲས་གཉིས་གཉིས་
སུ་ངེས་པས་བཞིར་གྲངས་ངེས་སོ། །
དྲུག་པ་གོ་རིམ་ནི། ཡུམ་མངོན་རྟོགས་ཀྱི་རིམ་པ་དང་མཐུན་པར་བསྟན་ཏེ།
དང་པོ་དུ་ཁ་ནད་དང་འདྲ་བར་ཤེས་བྱར་རྟོགས། དེ་ནས་ཀུན་འབྱུང་ནད་ཀྱི་རྒྱུ་དང་འདྲ་བར་
}
， [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
སྤང་བྱ་དང་། འགོག་པ་ནད་མེད་པ་དང་འདྲ་བར་མངོན་དུ་བྱ་བ་དང་། དེ་ནས་ལམ་སྨན་དང་
འདྲ་བར་བསྟེན་བྱར་རྟོགས་པ་སྟེ། རྒྱུད་བླར། ནད་ནི་ཤེས་བྱ་ནད་ཀྱི་རྒྱུ་ནི་སྤངས་བྱ་ལ།།
བདེར་གནས་ཐོབ་བྱ་སྨན་ནི་བསྟེན་པར་བྱ་བ་ལྟར། །དུཁ་རྒྱུ་དང་དེ་འགོག་པ་དང་དེ་
བཞིན་ལམ། །ཤེས་བྱ་སྤང་བྱ་རིག་པར་བྱ་ཞིང་བསྟེན་པར་བྱ། །ཞེས་སོ། །བདུན་པ་ཁྱད་
པར་བཅས་པ་ནི། འདི་དག་གིས་ཤེས་བྱ་ཀུན་བསྡུས་སམ་ཞེ་ན། མ་བསྡུས་ཏེ། མི་རྟག་པ་
འགོག་པ་དང་། སོ་སོར་བརྟགས་མིན་གྱི་འགོག་པ་འདུ་བྱེད་ཉེ་བར་ཞི་བ་ཡིན་ཡང་འགོག་
བདེན་མ་ཡིན་པར་བསྡུ་བར་བཤད་ཅིང༌། མ་དག་པའི་དེ་བཞིན་ཉིད་དང་ནམ་མཁའ་
ཡང་མ་བསྡུས་སོ། །དག་པའི་འཇིག་རྟེན་དང་འཕགས་པའི་རྒྱུད་ཀྱིས་བསྡུས་པ་འཁོར་བའི་
གཟུགས་བརྙན་དུ་གྱུར་པ་ཟག་མེད་ཀྱི་ལས་དང༌། ཡིད་ཀྱི་རང་བཞིན་གྱི་ལུས་དང༌། བསམ་
གྱིས་མི་ཁྱབ་པའི་འཆི་འཕོ་དང་སྐྱེ་བ་ཡོངས་སུ་བསྒྱུར་བ་རྒྱུ་འབྲས་ནི་འདིའི་སྡུག་ཀུན་གྱིས་
མ་བསྡུས་ཤིང་ལམ་གྱིས་བསྡུས་ཏེ། བསྡུ་བར། འཇིག་རྟེན་ལས་འདས་པའི་ཕུང་པོ་ལྔ་པོ་
ཐམས་ཅད་ལམ་གྱིས་བསྡུས་པ་ཡིན་ནོ། །ཞེས་སོ། །འགོག་བདེན་མ་ཡིན་ཏེ། འགོག་པའི་
བདེན་པ་དང་ཕུང་པོ་རྣམས་ནི་གཅིག་གིས་གཅིག་མ་བསྡུས་ཏེ། ཞེས་སོ། །
གཉིས་པ་གཞུང་དོན་ནི། འཕགས་པའི་བདེན་པ་བཞི་འདོམས་པ་སྟེ། དེ་ལ་
བཞི་ལས་སྡུག་བསྔལ་གསུམ་གྱིས་སྡུག་བསྔལ་བའི་སྡུག་བསྔལ་གྱི་བདེན་པ་ལ་འདོམས་པ་
ནི་ཡུལ་གཟུགས་དང་ལ་སོགས་པས་ཚོར་སོགས་ཟག་བཅས་ཀྱི་ཕུང་ཁམས་སྐྱེ་མཆེད་ཀུན་
འབྱུང་གི་འབྲས་བུར་གྱུར་པའི་ཆོས་ཉིད་རང་བཞིན་གྱིས་སྟོང་པ་ཉིད་དང་ཡུལ་ཅན་གཉིས་
མེད་ཀྱི་ཡེ་ཤེས་ཤེར་ཕྱིན་དག་དེ་བཞིན་ཉིད་སྐྱེ་བ་མེད་པའི་ངོ་བོར་རང་བཞིན་གཅིག་ཅིང་
དབྱེར་མེད་དོ་ཞེས་བྱ་བ་སྟེ། ཤཱ་རིའི་བུ་འདི་ལ་བྱང་ཆེན་གཟུགས་སྟོང་ཉིད་ལ་བརྩོན་ན་
བརྩོན་སོགས་སོ། དུཁ་ཀུན་འབྱུང་བས་ཀུན་འབྱུང་བདེན་པ་ལ་འདོམས་པ་ནི་ཆོས་ཉིད་
- ]
] 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་བཞིན་གྱིས་སྟོང་པ་ཉིད་གཟུགས་ལ་སོགས་པའི་ཉེར་ལེན་ཕུང་ལྔ་དུཋཁའི་རྒྱུར་གྱུར་པའི་
ཀུན་འབྱུང་དག་ངོ་བོ་ཐ་མི་དད་ཀྱི་དབྱེར་མེད་པས་གཟུགས་ལ་སོགས་པ་ཀུན་འབྱུང་བདེན་
པས་བསྡུས་པར་ནི་དུམཁ་ཀུན་འབྱུང་ཞིང་སྐྱེ་བ་དང་སྡུག་ཀུན་འགོག་པ་དང་། ཆགས་སོགས་
ཉོན་མོངས་པ་དང་། གཉེན་པོ་རྣམ་པར་བྱང་བའི་ཆོས་དེ་དག་དང་ལྡན་པའི་ཆོས་ཅན་མ་ཡིན་
ནོ་ཞེས་སྒྲོ་སྐུར་གྱི་མཐའ་སེལ་བ་སྟེ། གལ་ཏེ་གཟུགས་སྐྱེ་བའི་ཆོས་ཅན་ནམ་དགག་པའི་
ཆོས་ཅན་དུ་ཡང་དག་པར་རྗེས་སུ་མི་མཐོང་ངོ་སོགས་སོ། །དེ་བཞིན་ཉིད་ལ་དམིགས་ནས་
ཟག་བཅས་རྣམས་འགོག་པའི་འགོག་བདེན་ལ་འདོམས་པ་ནི། སྟོང་ཉིད་འགོག་བདེན་སྐྱེ་
བར་འགྱུར་བས་སྐྱེ་བ་དང༌། སྐད་ཅིག་གིས་མི་རྟོག་པ་དང༌། འགོག་པ་དང་སྤང་གཉེན་གྱི་
མཚན་ཉིད་ཅན་ཀུན་ནས་ཉོན་མོངས་པ་དང་རྣམ་པར་བྱང་བ་དང༌། གནས་སྐབས་ཀྱི་ཁྱད་
པར་སྔར་ཡོད་ཉམས་པ་དང་སྔར་མེད་འཕེལ་བ་དང་ལ་སོགས་པས་དུས་གསུམ་གྱི་ཆོས་
རྣམས་དང་བྲལ་བས་འགོག་བདེན་ལ་ནི་དོན་དམ་པར་ཟག་བཅས་ཀྱི་གཟུགས་མེད་པ་དང་།
རྣམས་ཀྱིས་བསྡུས་པ་ཚོར་སོགས་ཕུང་བཞི་ཁམས་རྣམས་དང་ལས་ཀྱི་ཀུན་སློང་མ་རིག་པ་
སྐྱེ་བ་མེད་དོ། །ཡང་གིས་བསྡུས་པ་རྒ་ཤིའི་བར་ཉོན་མོངས་ཅན་གྱི་རྟེན་འབྲེལ་དང་མ་རིག་
པ་འགག་པ་དང། ཡང་གིས་བསྡུས་པ་རྒ་ཤི་འགོག་པའི་བར་རྣམ་བྱང་གི་རྟེན་འབྲེལ་ཡང་
མེད། རྟོག་པ་པོ་སངས་རྒྱས་ཉིད་དང་ཀྱང་གིས་བསྡུས་པའི་ཞུགས་པ་ཞུགས་འབྲས་དང་རང་
བྱང་ཆུབ་མེད། རྟོགས་བྱ་བྱང་ཆུབ་ཀྱི་བར་དུ་ཡང་མེད་དོ། །ཡང་གིས་སྔ་མ་རྣམས་བསྡུས་ཏེ།
ཤཱ་རིའི་བུ་སྟོང་པ་ཉིད་དེ་ནི་མི་སྐྱེ་མི་འགག་ཅིང་ཀུན་བྱང་འགྲིབ་འཕེལ་དུས་གསུམ་ཡིན་ནོ།།
གང་ཡང་འདི་འདྲ་བ་དེ་ལ་ནི་གཟུགས་མེད་དོ་སོགས་སོ། །འགོག་པ་དེ་ཐོབ་བྱེད་ཀྱི་རྒྱུ་ལམ་
གྱི་བདེན་པ་རྣམ་པར་མི་རྟོག་པའི་རང་བཞིན་ལ་འདོམས་པ་ལ་ཕྱིན་དྲུག་ལ་ལམ་དུ་གྲགས་
པའི་ཕྱིར། ལམ་གྱི་གཙོ་བོ་ཕྱིན་དྲུག་ལ་འདོམས་པ་ནི། བསྒྲུབ་བྱ་སྦྱིན་པ་ལ་སོགས་པའི་ཕ་
- 1
}
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
རོལ་ཏུ་ཕྱིན་པ་དྲུག་དང༌། ཕྱིན་དྲུག་སྒྲུབ་པ་པོ་བདག་ཉིད་རང་བཞིན་གྱིས་སྟོང་པའི་ཕྱིར།
བདག་ཉིད་སྦྱིན་སོགས་ལ་བརྩོན་མི་བརྩོན་དུ་མི་དམིགས་པས་ཕྱིན་དྲུག་བསྒྲུབ་པར་བྱའོ།།
ཞེས་འདོམས་པ་སྟེ། དེ་ཡུལ་ལ་སྤྱོད་པ་ན་ཕྱིན་དྲུག་ལ་བརྩོན་ཞེས་བྱ་བའམ་མི་བརྩོན་ཞེས་
བྱ་བར་ཡང་དག་པར་རྗེས་སུ་མི་མཐོང་ངོ་སོགས་སོ། །དམ་གྱིས་བསྡུས་པ་དེ་བཞིན་དུ་རྣམ་
ཐར་སྒོ་གསུམ་གྱིས་བསྡུས་པའི་ཆོས་རྣམས་ལ་ལམ་མོ་ཞེས་འདོམས་པ་ནི་དོན་དམ་པར་
སྦྱོར་བ་པོ་དང་སྦྱར་ས་གཉིས་ཀ་ཡང་དག་པར་མི་དམིགས་པས་ནང་སྦྱོར་བ་པོ་སྟོང་ཉིད་དང་
ལ་སོགས་པས་མཚན་མེད་སྨོན་མེད་ཀྱི་ཏིང་ངེ་འཛིན་ཕྱི་སྦྱར་ས་ཡུལ་སྟོང་པ་ཉིད་དང་ལ་
སོགས་པས་མཚན་མེད་སྨོན་མེད་ལ་སོགས་པ་དག་ཕན་ཚུན་ལྡན་མི་ལྡན་ཏེ་སྦྱོར་བ་དང་མི་
སྦྱོར་བ་ཡིན་པར་མི་རྟོག་པའི་སྒོ་ནས་རྣམ་ཐར་སྒོ་གསུམ་གྱི་ཏིང་ངེ་འཛིན་སྒྲུབ་བོ་ཞེས་སྟོན་
པ་སྟེ། དེས་སྟོང་པ་ཉིད་ལ་སྟོང་པ་ཉིད་ཀྱིས་སྦྱོར་བར་མི་བྱེད་དེ། སྟོང་པ་ཉིད་ཀྱི་རྣལ་འབྱོར་
ལ་ཡང་མ་ཡིན་ནོ། །དེ་བཞིན་དུ་མཚན་མེད་སྨོན་མེད་ལ་སྦྱར་བ་སོགས་སོ། །
གསུམ་པ་ངེས་འབྱིན་ལ་འདོམས་པ་ནི་དོན་དམ་པར་དུས་གསུམ་མཉམ་པ་
ཡིན་པའི་ཕྱིར་སྔོན་གྱི་མཐའ་འཁོར་བ་དང་། ཕྱི་མའི་མཐའ་མྱང་འདས་དག་ཕན་ཚུན་དུ་ལྡན་
པ་དང་མི་ལྡན་པ་མ་ཡིན་པ་སྟེ་སྦྱོར་མི་སྦྱོར་དུ་མི་རྟོག་པས་རང་གི་མཚན་ཉིད་སྟོང་པ་ཉིད་
སྒྲུབ་བོ་ཞེས་སྟོན་པ་སྟེ། དེ་གཟུགས་ལ་སྔོན་གྱི་མཐའ་སྦྱོར་བར་མི་བྱེད་སོགས་སོ། །དེ་དག་
གིས་ནི་བདེན་པ་ལ་འདོམས་པ་བསྟན་ཏོ། །
གསུམ་པ་ལ་གཉིས་ཀྱི་སྤྱི་དོན་ལ། སྐྱབས་ཀྱི་རང་བཞིན་དང༌། སྐྱབས་སུ་
འགྲོ་ཚུལ་གཉིས་ཀྱི་དང་པོ་ལ། དཀོན་མཆོག་གི་ངོ་བོ་ལ་སངས་རྒྱས་ནི་དོན་གཉིས་མཐར་
ཐུག་པའི་ཡེ་ཤེས་ཏེ། རྒྱུད་བླར། དོན་གཉིས་ལྡན་པའི་སངས་རྒྱས་ཉིད། །ཅེས་སོ། །ཆོས་ནི་
འགོག་ལམ་གྱིས་བསྡུས་པའི་ཡེ་ཤེས་ཏེ། གང་ཞིག་གང་གིས་ཆགས་བྲལ་བ། །བདེན་
- 1 ] 3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་མཚན་ཉིད་ཅན་དེ་ཆོས། །ཞེས་སོ། །དགེ་འདུན་ནི་ཇི་ལྟ་ཇི་སྙེད་མཁྱེན་པའི་ཡེ་ཤེས་
འཕགས་ པ་ སློབ་ པའི་ རྒྱུད་ ཀྱིས་ བསྡུས་ པ་ སྟེ། དེར་ ཇི་ལྟ་ཇི་སྙེད་ནང་ གི་ནི། །ཡེ་ ཤེས་
གཟིགས་པ་དག་ པའི་ ཕྱིར། །བློ་ ལྡན་ ཕྱིར་ མི་ ལྡོག་པའི་ཚོགས། །བླ་མེད་ཡོན་ཏན་དང་
ལྡན་ཉིད། །ཅེས་སོ། །གཉིས་པ་དེ་གསུམ་གྱི་ཁྱད་པར་ནི། མཚན་ཉིད། ཕྲིན་ལས། མོས་པ།
སྒྲུབ་པ། རྗེས་དྲན། བསོད་ནམས་འཕེལ་བ་དྲུག་གི་ཁྱད་པར་ཡོད་དེ། མཆོག་གསུམ་ནི།
སངས་རྒྱས་པ་དང་སངས་རྒྱ་བར་བྱེད་པ་དང་། གཞན་གྱི་མན་ངག་གིས་བྱང་ཆུབ་སྒྲུབ་པའི་
ཕྱིར་དང༌། གཉིས་པ་ཡང་ལུང་ལེགས་པར་འབོགས་པ་དང་ཉོན་མོངས་དུཁ་སྤོང་བ་ལ་
དམིགས་པ་དང༌། གཞན་གྱིས་སྤྲོ་བ་བསྐྱེད་ཅིང་འཕེལ་བར་བྱེད་པའི་ཕྲིན་ལས་ཅན་ཡིན་
པའི་ཕྱིར་དང༌། གསུམ་པ་ནི་བསྙེན་བཀུར་བ་དང༌། མངོན་དུ་བྱ་བ་ལ་དང༌། ཆོས་མཐུན་
པའི་དངོས་པོ་ལྷན་ཅིག་འགྲོགས་པ་ལ་གུས་པས་ཞེན་པར་བྱ་བ་ཡིན་པའི་ཕྱིར་རོ། །བཞི་པ་
ཡང་མཆོད་པ་དང༌། རིམ་གྲོ་དང༌། རྣལ་འབྱོར་གྱི་སྦྱོར་བ་གོམས་པས་དང་། ཆོས་ཟང་ཟིང་
གི་ལོངས་སྤྱོད་གཉིས་ཀས་བསྒྲུབ་པར་བྱ་བ་ཡིན་པའི་ཕྱིར་རོ། །ལྔ་པ་ཡང་རྣམ་པ་གཞན་
དང་གཞན་གྱིས་དྲན་པར་བྱ་བ་སྟེ་རྗེས་དྲན་གསུམ་གྱི་མདོ་ལྟར་རོ། །དྲུག་པ་ཡང་སེམས་
ཅན་གཅིག་དང༌། ཆོས་དང་། གང་ཟག་མང་པོའི་བསོད་ནམས་མཆོག་འཕེལ་བར་འགྱུར་
བའོ། །
གསུམ་པ་གང་གིས་དབང་དུ་བྱས་པ་ནི་མཆོག་གསུམ་གྱི་ཡོན་ཏན་བསྟན་པའི་
དོན་དུ་ཐེག་གསུམ་གྱི་གང་ཟག་དང་། སྐྱབས་གསུམ་ལ་མཆོག་ཏུ་བྱ་བ་བྱེད་པར་མོས་པའི་
དབང་དུ་བྱས་ནས་གསུམ་པོ་སྐྱབས་སུ་བཞག་སྟེ། སྟོན་པ་བསྟན་པ་སློབ་དོན་གྱིས། །ཐེག་པ་
གསུམ་དང་བྱེད་གསུམ་ལ། །མོས་པ་རྣམས་ཀྱི་དབང་བྱས་ནས། །སྐྱབས་གསུམ་རྣམ་པར་
བཞག་ པ་ ཡིན། །ཞེས་ སོ། །དགོས་ པ་ནི། ཐེག་ པ་ ལ་ རིམ་ གྱིས་ ཞུགས་ པའི་ དོན་དུའོ།།
- 11 .， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
བཞི་པ་མཐར་ཐུག་གི་སྐྱབས་ནི། སངས་རྒྱས་གཅིག་པུ་སྟེ། ཆོས་ཀྱི་སྐུ་ཅན་དང་། ཐེག་པ་
གསུམ་གྱི་དགེ་འདུན་ཡང་དེ་ཐོབ་པས་མཐར་ཕྱིན་པའི་ཕྱིར་ཏེ། དེར། དམ་པའི་དོན་དུ་འགྲོ་
བ་ཡི། །སྐྱབས་ནི་སངས་རྒྱས་ཉག་ཅིག་ཡིན། །ཞེས་སོ། །ལྔ་པ་དཀོན་མཆོག་གི་སྒྲ་དོན་ནི།
བསྐལ་པ་མང་པོར་མ་བསགས་པ་དང༌། མི་ཕྲད་པས་འབྱུང་བ་དཀོན། ཉོན་མོངས་དང་ཉེ་
ཉོན་ གྱི་ དྲི་མེད། མངོན་ཤེས་ སོགས་ ཡོན་ཏན་བསམ་གྱིས་མི་ཁྱབ་པའི་མཐུ་དང་ལྡན།
བསམ་པ་དགེ་བའི་རྒྱུ་ཡིན་པས་འཇིག་རྟེན་གྱི་རྒྱན་དུ་གྱུར། འཇིག་རྟེན་ལས་འདས་པ་
བཅོས་མ་ལས་མཆོག་དང་། བསྟོད་སྨད་ཀྱིས་འགྱུར་བ་མེད་པས་རིན་པོ་ཆེ་དང་ཆོས་མཐུན་
པས་དཀོན་མཆོག་སྟེ། དེར། འབྱུང་བ་དཀོན་ཕྱིར་དྲི་མེད་ཕྱིར། །མཐུ་ལྡན་ཕྱིར་དང་འཇིག་
རྟེན་གྱི། །རྒྱན་འགྱུར་ཕྱིར་དང་མཆོག་ཉིད་ཕྱིར། །འགྱུར་བ་མེད་ཕྱིར་དཀོན་མཆོག་ནི།།
ཞེས་སོ། །དྲུག་པ་སྐྱབས་གནས་སུ་འོས་པ་ནི། ཤིན་ཏུ་དུལ། གདུལ་བྱ་འདུལ་བའི་ཐབས་
མཁས་པ་དང་ཐུགས་རྗེ་ཆེ། ཟང་ཟིང་གི་མཆོད་པས་མིན་གྱི། སྒྲུབ་པའི་མཆོད་པས་མཉེས་
བྱ་ཡིན་པས་སྐྱབས་ཀྱི་འོས་ཡིན་ནོ། །
གཉིས་པ་སྐྱབས་འགྲོའི་ངོ་བོ་ནི། སངས་རྒྱས་ཐོབ་པར་འདོད་པས་མཆོག་
གསུམ་ལ་བརྟེན་པར་ཁས་ལེན་པ། རྒྱུ་སྙིང་རྗེ་ལས་བྱུང་བ་འབྲས་བུ་ཀུན་མཁྱེན་ཐོབ་པ།
བྱེད་ལས་སེམས་ཅན་ལ་གཏན་ཕན་པ་དང༌། འཕྲལ་བདེ་བ་བྱེད་པ་དང༌། ལྡན་པ་ངེས་
འབྱུང་གི་ཐབས་སུ་ཐེག་གསུམ་བསྟན་པས་ཐེག་གསུམ་གྱི་རིགས་ཅན་ཀུན་གྱི་སྟོན་པའི་ཡོན་
ཏན་དང་ལྡན་པ། འཇུག་པ་བརྡ་དང་ཆོས་ཉིད་ཀྱིས་ཐོབ་པ་སྟེ། མདོ་རྒྱན་དུ། འདི་ནི་
དེ་དངོས་འདོད་པས་ཁས་ལེན་དེ་ཡང་སྙིང་རྗེ་ལས་རིག་བྱ། །དེ་ལས་རྣམ་པ་ཀུན་མཁྱེན་
ཕན་དང་བདེ་བྱེད་བཀའ་ལ་སྐྱོ་བ་མེད། །ངེས་པར་འབྱུང་བ་ཐེག་པ་ཀུན་གྱི་སྟོན་པའི་ཡོན་
ཏན་རྟག་ཏུ་ལྡན། །བརྡ་དང་ཆོས་ཉིད་ཐོབ་པ་བློ་ལྡན་རྣམས་ཀྱི་སྐྱབས་འགྲོ་འདི་མཆོག་ཡིན།།
-T 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་སོ། །སྐྱབས་སུ་འགྲོ་ཚུལ་ནི། ཕར་ཕྱིན་བསྡུས་པའི་གཏམ་ལས། འཇིག་རྟེན་སྐྱབས་
མེད་བསྐྱབ་པའི་ཕྱིར། །གཅོད་ཅིང་རང་གི་དོན་བཏང་ཚེ། །སངས་རྒྱས་སྒྲུབ་ཕྱིར་བློ་བརྟན་
ན༑ ༑སངས་ རྒྱས་ སྐྱབས་ སུ་སོང་བ་ཡིན། །འགྲོ་བ་ལུས་ཅན་ཐམས་ཅད་ ཀྱང་། །བདག་
གིས་ཆོས་ལ་དགོད་བྱ་ཞེས། །སེམས་བསྐྱེད་ནན་ཏན་དགོད་བྱེད་ན། །ཆོས་ལ་སྐྱབས་སུ་
སོང་བ་ཡིན། །བྱང་ཆུབ་གོ་ཆ་བརྟན་བྱེད་ཅིང་། །དགེ་འདུན་རྣམས་ལ་ཆེར་མོས་པས། །དགེ་
འདུན་བསྙེན་བཀུར་གང་མོས་པ། །དགེ་འདུན་སྐྱབས་སུ་སོང་བ་ཡིན། །ཞེས་པའི་ཚུལ་གྱིས་
སོ༑ ༑ །
བསླབ་བྱ་ནི། སྐྱེས་བུ་དམ་པ་ལ་བརྟེན། དམ་ཆོས་ཉན། ཚུལ་བཞིན་ཡིད་ལ་
བྱེད། ཆོས་ཀྱི་རྗེས་སུ་མཐུན་པའི་ཆོས་བསྒྲུབ། དབང་པོ་མི་རྒོད་པར་བྱེད། བསླབ་པའི་གཞི་
ལེན། སེམས་ཅན་ལ་སྙིང་རྗེ་སྐྱེད། དཀོན་མཆོག་མཆོད་པ་ལ་བརྩོན་པར་བྱ་སྟེ། སྤྱིའི་བསླབ་
བྱ་དང༌། མྱ་ངན་འདས་ཆེན་དུ། གང་ཞིག་སངས་རྒྱས་སྐྱབས་འགྲོ་བ། །དེ་ནི་ཡང་དག་དགེ་
བསྙེན་ཏེ། །ནམ་དུའང་ལྷ་ནི་གཞན་དག་ལ། །སྐྱབས་སུ་སོང་བ་མ་ཡིན་ནོ། །དམ་པའི་ཆོས་
ལ་སྐྱབས་ཚོལ་ན། །འཚེ་ཞིང་གསོད་པའི་སེམས་དང་བྲལ། །དགེ་འདུན་ལ་ཡང་སྐྱབས་སོང་
བས། །མུ་སྟེགས་ལ་ཡང་ཕྱག་མི་བྱ། །ཞེས་སོ་སོའི་བསླབ་བྱ་ལ་བསླབ་བོ། །སྐྱབས་འགྲོའི་
ཕན་ཡོན་ནི། གནོད་པ་ཀུན་ལས་བསྲུང་བ་ཆེན་པོ་དང་ལྡན། སྐྱབས་གནས་ལོག་པར་མོས་
པའི་ལས་ཀྱི་སྒྲིབ་པ་ཀུན་སྲབ། སྐྱེས་བུ་དམ་པའི་ནང་དུ་བགྲངས། སྟོན་པ་ཆོས་གྲོགས་
བསྟེན་པ་ལ་དགའ་བའི་ལྷ་རྣམས་ཀྱིས་ཡིད་དུ་འོང་ཞིང་དགའ་བ་དང་། བསོད་ནམས་དང་།
མཆོག་ཏུ་དགའ་བ་རྒྱ་ཆེན་དང་། ཏིང་ངེ་འཛིན་རྣམ་པར་དག་པ་ཐོབ་པའོ། །
གཞུང་དོན་ནི། བྱང་ཆུབ་པ་ཉིད་ཀྱི་བར་དུ་བདེ་འགྲོའི་རྒྱུ་ཡིན་པ་ཉིད་ཀྱིས་
ན་དགའ་བ་སྐྱེད་པར་བྱེད་པའི་ཕྱིར། དཀོན་མཆོག་གསུམ་ལ་གདམས་པ་སྟེ། སངས་རྒྱས་
- }
|
} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
དཀོན་མཆོག་ལ་གདམས་པ་ནི་རྫོགས་པའི་སངས་རྒྱས་དང་། བླ་ན་མེད་པའི་བྱང་ཆུབ་དག་
དེ་བཞིན་ཉིད་ཀྱི་མཚན་ཉིད་ཅན་དུ་གཅིག་ཅིང་དབྱེར་མི་ཕྱེད་པ་ཉིད་ཀྱིས་སངས་རྒྱས་སུ་
མཚོན་པར་བྱེད་པའི་ཆོས་ཀྱི་མཚན་ཉིད་གཟུགས་སོགས་རྣམ་པ་ཐམས་ཅད་མཁྱེན་པ་ཉིད་
ཡང་དག་པར་མི་དམིགས་པས་གཟུགས་དང་སོགས་པས་ཚོར་སོགས་ཡུལ་དང་རྣམ་མཁྱེན་
ཡུལ་ཅན་དུ་བྱས་ནས། སངས་རྒྱས་མཚོན་བྱ་དང་རྣམ་མཁྱེན་མཚན་ཉིད་ཀྱི་བར་དུ་སྦྱོར་
བར་མི་བྱེད་པས་དམིགས་པར་བྱ་བ་གཟུགས་སོགས་ཆོས་ཐམས་ཅད་དང་། དམིགས་པར་
བྱེད་པ་ཡུལ་ཅན་ཤེས་པ་སྣང་མེད་ཙམ་དུ་མཉམ་པ་ཉིད་ཀྱི་ཡེ་ཤེས་ནི་སངས་རྒྱས་ཡིན་ནོ་
ཞེས་སྟོན་པ་སྟེ། དེ་ཡུམ་ལ་སྤྱོད་པའི་ཚེ་གཟུགས་ལ་རྣམ་མཁྱེན་གྱིས་སྦྱོར་བར་མི་བྱེད་དེ།
འདི་ལྟར་གཟུགས་ཉིད་ཡང་དག་པར་རྗེས་སུ་མི་མཐོང་ངོ༌། །སངས་རྒྱས་ལ་རྣམ་པ་ཐམས་
ཅད་མཁྱེན་པ་ཉིད་སྦྱོར་བར་མི་བྱེད་དེ། འདི་ལྟར་སངས་རྒྱས་ཉིད་ཡང་དག་པར་རྗེས་སུ་མི་
མཐོང༌། དེ་ཅིའི་ཕྱིར་ཞེ་ན། སངས་རྒྱས་ཉིད་རྣམ་པ་ཐམས་ཅད་མཁྱེན་པ་ཉིད། རྣམ་པ་
ཐམས་ཅད་མཁྱེན་པ་ཉིད་སངས་རྒྱས་ཡིན་ནོ། །བྱང་ཆུབ་ཉིད་རྣམ་མཁྱེན། དེ་ཉིད་བྱང་ཆུབ་
བོ༑ ༑ཞེས་སོ། །
ཆོས་དཀོན་མཆོག་ལ་ འདོམས་ པ་ནི། ཡུལ་ཅན་ཐམས་ཅད་མཁྱེན་པ་ཉིད་
གསུམ་གྱིས་བསྡུས་པ་སྟེ་ཡུལ་དུ་བྱས་པའི་ཆོས་ནི་ཡུལ་བཞིའི་དངོས་པོ་དང༌། གཉེན་པོ་
ལམ་དང༌། རྣམ་པ་ཆོས་ཉིད་མཐའ་དག་བསྡུས་ཏེ་བསྡོམས་པ་དག་གིས་བསྡུས་ཏེ། ཁྱབ་
པའི་ཆོས་ཐམས་ཅད་ཡང་དག་པར་ངོ་བོ་ཉིད་མེད་དོ་ཞེས་སམ། ཆོས་ནི་འདོད་ཆགས་དང་
བྲལ་བས་རྣམ་པ་ཐམས་ཅད་དུ་ཆགས་པ་དང་བྲལ་བར་འདོམས་པ་སྟེ། དེ་ཡུམ་ལ་སྤྱོད་པའི་
ཚེ་གཟུགས་དངོས་པོ་མེད་ཅེས་བྱ་བར་མི་སྦྱོར། དེ་དངོས་པོ་མེད། ཅེས་བྱ་བར་མི་སྦྱོར།
ཞེས་སོགས་གཞི་ཤེས་དང༌། སྦྱིན་པའི་ཕར་ཕྱིན་གྱི་དོན་དུ་ཡུམ་ལ་མི་སྤྱོད། ཅེས་སོགས་
- |
[
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ལམ་ཤེས་དང་དེ་བཞིན་གཤེགས་པའི་སྟོབས་བཅུའི་དོན་དུ་ཡུམ་ལ་མི་སྤྱོད་ཅེས་སོགས་
ནས་ཕྱིན་དྲུག་མི་མཐུན་ཕྱོགས་སེར་སྣ་ལ་སོགས་པའི་སེམས་མི་བསྐྱེད་པས་ཞེས་སོ། །
དགེ་ འདུན་དཀོན་ མཆོག་ལ་འདོམས་ པ་ནི། སངས་རྒྱས་དཀོན་མཆོག་གི་
ཁོངས་སུ་གཏོགས་པ་ཉིད་ཀྱི་དགེ་འདུན་དཀོན་མཆོག་གི་ཁོངས་སུ་མ་བགྲངས་པའི་ཐེག་
ཆེན་གྱི་དགྲ་བཅོམ་འབྲས་གནས་མ་གཏོགས་པ། རྒྱུན་ཞུགས་ཕྱིར་མི་འོང་གི་འབྲས་བུ་ལ་
གནས་པ་གསུམ་དང༌། འབྲས་བུ་བཞི་ལ་ཞུགས་པ་བཞི་ཡོད་པའི་བྱེ་བྲག་གིས་སྐྱེས་བུ་ཆེན་
པོ་བདུན་པོ་རང་སངས་རྒྱས་དང་ལྷན་ཅིག་བརྒྱད་པོ་དབྱེ་གཞིར་བྱས་པ་ལ་དབང་རྟུལ་དད་
པའི་རྗེས་འབྲང་དང༌། ལ་སོགས་པས་དབང་རྣོན་ཆོས་ཀྱི་རྗེས་འབྲང་ལ་སོགས་པར་ཕྱེ་
བའི་བྱེ་བྲག་གིས་དབྱེ་བ་གྲངས་ཉི་ཤུ་འཆད་པ་སྟེ་ངེས་པ། བླ་ན་མེད་པའི་བྱང་ཆུབ་རྟོགས་
པར་འདོད་པས་བྱང་ཆུབ་སེམས་དཔའ་སྡིག་པའི་ཆོས་ལས་རིང་དུ་སོང་བས་འཕགས་པ་
ཐར་པ་ལ་བརྩོན་པའི་དགེ་བ་དང་ལྡན་པས་སློབ་པ་བྱང་ཆུབ་ཆེན་པོ་ལས་ཕྱིར་མི་ལྡོག་པ་
རྣམས་ལ་གདོད་མ་ནས་སྐྱེ་བ་མེད་པ་ཉིད་དུ་རྟོགས་པས་འཇུག་པར་བྱའོ་ཞེས་ལུང་འབོགས་
པའོ། །
བཞི་པ་ལ་བཞི། སྒྲུབ་པའི་མི་མཐུན་ཕྱོགས་སྤོང་བའི་རྒྱུ། སྒྲུབ་པ་ལ་གཞན་
གྱི་དྲིང་མི་འཇོག་པའི་རྒྱུ། སྒྲུབ་པའི་ཡོན་ཏན་ཀུན་རྫོགས་པའི་རྒྱུ། སྒྲུབ་པ་མཐར་ཐུག་པས་
ཁྱད་པར་དུ་འགྲོ་བའི་རྒྱུ་ལ་འདོམས་པའོ། །དང་པོ་ནི། སྒྲུབ་པའི་ངོ་བོ་བརྩོན་འགྲུས་ཡིན་
པས། དེའི་ མི་མཐུན་ཕྱོགས་ནི་སྤྱོད་འཇུག་ཏུ། ལེ་ལོན་ངན་ལ་ཞེན་པ་དང༌། །སྒྱིད་ལུག་
བདག་ཉིད་བརྙས་པའོ། །ཞེས་པ་ལྟར་ཡིན་པ་ལས། དང་པོ་སྙོམས་ལས་ཀྱི་གཉེན་པོ་ལ་
ཞེན་ པ་ ལ་ འདོམས་ པ་ནི། གྲངས་མེད་གསུམ་དུ་ཚོགས་ལ་འཇུག་པའི་བརྩོན་འགྲུས་
བརྩམས་པ་ཉིད་ཀྱིས་སྔར་སྒྲུབ་པའི་སྐབས་སུ་ཇི་སྐད་བཤད་པའི་དོན་མི་དམིགས་པའི་ཚུལ་
-1 ！ $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
གྱིས་སེམས་བསྐྱེད་ཉེར་གཉིས་ཉམས་སུ་ལེན་པ་ལ་སྤྲོ་བས་ནན་ཏན་དུ་བྱེད་པ་ན་ལུས་དང་
སོགས་པས་ངག་ཡིད་ཀྱི་བསོད་ཉམས་བདེ་བ་ངན་པའི་རོ་མྱང་བས་དབང་རྟུལ་ལ་ལ་དག་
མངོན་པར་ཞེན་པར་འགྱུར་བས་དེའི་གཉེན་པོར་ལུས་དང་ལ་སོགས་པས་ངག་ཡིད་ངོ་བོ་
ཉིད་མེད་ཅིང་མི་དམིགས་པས་མི་མཐུན་ཕྱོགས་སེར་སྣ་ལ་སོགས་པ་སྐྱེས་པས་སེར་སྣ་
སོགས་བསྐྱེད་པའི་སྒོ་གསུམ་ལ་མ་ཞེན་པ་སྟེ་མི་དམིགས་པ་ནི་བྱང་སེམས་ཀྱི་ལམ་ཡིན་ནོ།།
ཞེས་བསྟན་པ་སྟེ། བཅོམ་ལྡན་འདས་བྱང་ཆེན་གྱི་སྒོ་གསུམ་གྱི་ལས་ཁ་ན་མ་ཐོ་བ་དང་
བཅས་པ་གང་ལགས་ཞེས་ནས། ལམ་འདིས་འགྲོ་ཞིང་ཕྱིན་དྲུག་རྣམས་ལ་སྤྱོད་པ་ནི་ཐུབ་
པར་མི་ནུས་པ་ཡིན་ནོ། །ཞེས་པའི་བར་རོ། །གཉིས་པ་སྒྱིད་ལུག་གི་གཉེན་པོ་མི་ངལ་བར་
གདམས་པ་ནི། དུས་ཡུན་རིང་མོ་ཞིག་ཏུ་ལམ་ལ་གོམས་པར་བྱས་ཀྱང་གནས་སྐབས་མཐར་
ཐུག་གི་འདོད་པའི་དོན་མ་འགྲུབ་ན་དབང་པོ་རྟུལ་བས་དུས་ཅུང་ཟད་ལ་རིང་པོར་རློམ་པས་
དང་བ་སྟེ་འཇིགས་པའི་རང་བཞིན་ཅན་དག་བསྒྲུབ་པ་ལ་ཡོངས་སུ་སྐྱོ་བར་འགྱུར་བས་དེའི་
གཉེན་པོར་ལམ་སྒྲུབ་པ་ལ་ཡོངས་སུ་ངལ་བ་མེད་པའི་བརྩོན་འགྲུས་ལ་འདོམས་པ་ཡིན་ལ།
དེའི་ངོ་བོ་ནི་གཟུགས་ལ་སོགས་པའི་ཕུང་པོ་དང་ནས་ཀྱི་སྒྲས་ཁམས་སོགས་ནས་ཡང་དག་
པར་རྫོགས་པའི་བྱང་ཆུབ་ཀྱི་བར་ལ་ཞིང་རང་རང་གི་ངོ་བོར་རློམ་པའི་ཡུལ་དུ་མ་དམིགས་
པས་རློམ་སེམས་མེད་པ་ཉིད་དུ་བསྟན་པའི་གདམས་ངག་པ་སྟེ། ཤཱ་རིའི་བུ་གཞན་ཡང་བྱང་
ཆེན་ཕྱིན་དྲུག་ལ་སྤྱོད་པའི་ཚེ་གཟུགས་སུ་མི་རློམ་ནས། བྱང་ཆུབ་ཏུ་རློམ་པ་དེ་ལྟ་ན། ཤཱ་རིའི་
བུ་བྱང་ཆེན་ཕྱིན་དྲུག་གི་རྣམ་པར་འཕེལ་ཏེ། སུས་ཀྱང་ཐུབ་པ་མེད་པ་ཡིན་ནོ། །ཞེས་ཏེ།
རློམ་སེམས་མེད་ན་སྐྱེ་བས་སོ། །གསུམ་པ་བདག་ལ་བརྙས་པའི་རྒྱུ་ལམ་འཛིན་པའི་བརྩོན་
འགྲུས་ལ་གདམས་པ་ནི་ལམ་སྒྲུབ་པའི་ཚེ་ཕྱོགས་བཅུ་ན་བཞུགས་པའི་སངས་རྒྱས་དང་ལ་
སོགས་པས་བྱང་སེམས་ལ་སོགས་པ་ལས་ལུང་གི་ཆོས་ཀྱི་བརྗོད་བྱའི་དོན་རེ་རེའི་ཕྱིར་དུ་
- 1 ] 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཀའ་བ་མང་པོས་ལམ་སྟོན་པའི་ཆོས་ཀྱི་ལུང་ནོད་པ་ལ་སོགས་པའི་འབད་པ་ཆེར་བྱ་དགོས་
ན་དེ་འདྲ་བ་བདག་གིས་ག་ལ་ནུས་སྙམ་དུ་དབང་རྟུལ་སེམས་ཞུམ་པར་འགྱུར་བས་དེའི་
གཉེན་པོ་ཐེག་ཆེན་གྱི་ལམ་ཡོངས་སུ་བཟུང་བའི་ཡེ་ཤེས་ལ་འདོམས་པ་ཡིན་ལ། དེའི་ངོ་བོ་
ནི༑ དེ་ཁོ་ན་ཉིད་དུ་ན་ཕྱིན་དྲུག་ལ་སོགས་པའི་ཆོས་རྣམས་རང་བཞིན་གྱིས་མ་སྐྱེས་པས་
ཆོས་དེ་དག་མི་དམིགས་པའི་ཚུལ་གྱིས་སྒོམ་པའི་ཡེ་ཤེས་དང་ལྡན་ན་རྒྱལ་བའི་ཆོས་ཀུན་
ཡོངས་སུ་རྫོགས་པར་འགྱུར་རོ་ཞེས་བསླབ་པའི་གདམས་ངག་སྟེ། ཤཱ་རིའི་བུ་བྱང་ཆེན་ཡེ་
ཤེས་གང་དང་ལྡན་ནས་ཡེ་ཤེས་ཤར་ཕྱོགས་ཀྱི་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་
སྙེད་ཀྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གངྒཱའི་
ཀླུང་གི་བྱེ་མ་སྙེད་ཀྱང་མཐོང་ངོ༌། །དེ་དག་གིས་ཆོས་བསྟན་པ་ཡང་ཉན་ནོ་སོགས་སོ། །མ་
ཞེན་པས་མི་ཉམས། མི་ངལ་བས་བགྲོད་བྱ་ཇི་སྲིད་པར་འགྲོ། ཡེ་ཤེས་ཡོངས་སུ་བཟུང་བས་
ལམ་གཞན་དུ་མི་འགྲོའོ། ། །
གཉིས་པ་ལ་གང་ ལ་གདམས། ཇི་ ལྟར་ གདམས་པ་ གཉིས་ལས། དང༌ པོ་
ལ་རྒྱུ། ངོ་བོ། འབྲས་བུ་གསུམ་གྱི་དང་པོ་ནི་ཕྱིན་དྲུག་དང༌། བསམ་གཏན་དང་རྫུ་འཕྲུལ་
རྐང་ བཞི་ དང༌ ། ཆོས་ རྒྱུན་ཏིང་ ངེ་ འཛིན་ སོགས་ཏེ། མིག་ ལྔ་ སྦྱང་བར་དང༌། ཐོབ་ པར་
འདོད་པས་ཕྱིན་དྲུག་ལ་བརྩོན་པར་བྱའོ། །ཞེས་དང་། ངོ་བོ་ཉིད་མེད་པས་ཤའི་སྤྱན་ཞེས་བྱ་
བ་ནི་རྫུ་འཕྲུལ་རྐང་པ་བཞི་བསྒོམས་པས་ཞེས་སོ། །གཉིས་པ་མཚན་ཉིད་ནི། བདག་རྐྱེན་
རྫུ་འཕྲུལ་བཞི་ལས་ཡུལ་མཐོང་བའི་རྒྱུར་གྱུར་པ་སྟེ། རིགས་བྱིན་གྱིས་མཐོང་བའི་རྒྱུར་གྱུར་
པ་ཉིད་ཀྱིས་ན་སྤྱན་ཏེ་ཞེས་སོ། །མཚོན་བྱ་ནི་སའི་སྟོད་འགྲེལ་དུ། མ་ཟད་བར་དུ་གཟུགས་
སྤྱོད་དང་། །ཞེས་སོགས་དང་། རྣམ་པ་བཞི་པོར་གྲགས་པ་དང་། །ཞེས་ཏེ། མིག་དང་གདུལ་
བྱ་འདྲེན་བྱེད་དང་། ཁྲིད་བྱེད་དང་། ཡུལ་གསལ་བར་བྱེད་པས་མིག་ཅེས་པ་བཞིན་ནོ། ཁྱད་
- ] 2 () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
པར་ལ་ལྔ་ལས། དངོས་པོ་ནི་སྤྱན་ལྔ་སྟེ། ཤ་སོགས་ལྔ་ལ་གྲངས་ཇི་ལྟ་བ་བཞིན་དུ་དངོས་པོ་
སོ་སོར་ངེས་པ་སོགས་ཡུལ་ལྔའི་ཡུལ་ཅན་དུ་སྦྱར་ནས་རིམ་པ་བཞིན་དུ་སྟོན་ཏེ། དེ་ལ་ཤའི་
སྤྱན་ནི་ཡུལ་དཔག་ཚད་བརྒྱ་ནས་སྟོང་གསུམ་ཚུན་ཆད་ཀྱི་གཟུགས་རྣམས་མཐོང་གི་དེ་ལས་
ལྷག་པ་མི་མཐོང་སྟེ། རྣམ་སྨིན་ལས་བྱུང་བས་དབང་པོ་གཟུགས་ཅན་ལ་བརྟེན་ནས་ཡུལ་གྱི་
དངོས་པོ་སོ་སོར་ངེས་པའི་ཡུལ་ཅན་ཡིན་པའི་ཕྱིར་རམ། བདག་པོའི་འབྲས་བུ་ཡུལ་ཅན་
ཡིན་ལ། དེའང་སྟོང་གསུམ་གྱི་འཇིག་རྟེན་གྱིས་བསྡུས་པ་ཡིན་པའི་ཕྱིར་ཏེ། ཤཱ་རིའི་བུ་བྱང་
སེམས་ཆེན་པོའི་ཤའི་མིག་གིས་དཔག་ཚད་བརྒྱ་མཐོང་བ་ཡོད་དོ་ནས་སྟོང་ཆེན་པོའི་འཇིག་
རྟེན་གྱི་ཁམས་མཐོང་བ་ཡོད་དོའི་བར་རོ། །དགེ་བའི་ལས་ཟག་བཅས་ཀྱི་རྣམ་པར་སྨིན་པ་
ལས་བྱུང་བ་བྱང་སེའི་ལྷའི་སྤྱན་གྱིས་ནི་ཕྱོགས་བཅུའི་སེམས་ཅན་གྱི་འཆི་འཕོ་དང་གང་དུ་སྐྱེ་
བ་དང་གཟུགས་ཀྱི་ཡུལ་ཅན་ཡིན་ཏེ། དེའི་ཡུལ་ནི་དེ་ཡིན་པའི་ཕྱིར་ཏེ། ཤཱ་རིའི་བུ་རྒྱལ་ཆེན་
བཞིའི་རིས་ནས་འོག་མིན་གྱི་བར་གྱི་ལྷ་རྣམས་ཀྱི་ལྷ་མིག་གང་ཡིན་པ་དེ་ནི་བྱང་ཆུབ་སེམས་
དཔས་རབ་ཏུ་ཤེས་ཀྱི། དེའི་ལྷ་མིག་གང་ཡིན་དེ་ནི་དེའི་རིགས་ནས། དེའི་བར་གྱི་ལྷ་རྣམས་
ཀྱི་མི་ཤེས་སོ་ཞེས་སོགས་ཤེས་རབ་ཀྱི་སྤྱན་གྱིས་འདུས་བྱས་འདུས་མ་བྱས་ཀྱི་ཆོས་ཐམས་
ཅད་ལ་རྣམ་པར་མི་རྟོག་པའི་ཡུལ་ཅན་ཡིན་ཏེ། དེའི་ཡུལ་ནི་ཆོས་ཐམས་ཅད་ལ་རྟོག་པ་དང་
བྲལ་བ་ཡིན་པའི་ཕྱིར་ཏེ། ཤཱ་རིའི་བུ་བྱང་ཆེན་ཤེས་རབ་ཀྱི་མིག་དང་ལྡན་པས། འདུས་བྱས་
སམ་ འདུས་མ་བྱས་སམ་སོགས་སོ། །བྱང་སེའི་ ཆོས་ ཀྱི་ སྤྱན་ནི་འཕགས་པའི་གང་ཟག་
ཐམས་ཅད་ ཀྱི་དབྱེ་བ་རྟོགས་པའི་ཡུལ་ཅན་ཡིན་ཏེ། དེའི་ཡུལ་ནི་འཕགས་པའི་དབྱེ་བ་
རྟོགས་པ་ཡིན་པའི་ཕྱིར་ཏེ། ཤཱ་རིའི་བུ་བྱང་སེམས་ཆེན་པོའི་ཆོས་མིག་གིས་གང་ཟག་འདི་ནི་
དད་པའི་རྗེས་སུ་འབྲང་བ་པོ་སོགས་སོ། །ངོ་བོ་ཉིད་མེད་པས་གསུང་རབ་བཅུ་གཉིས་ཐོགས་
མེད་དུ་ཤེས་པ་ལ་བཤད་དོ། །བྱང་སེའི་སངས་རྒྱས་ཀྱི་སྤྱན་ནི་ཆོས་ཐམས་ཅད་རྣམ་པ་
བ།
) ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅད་དུ་མངོན་པར་རྫོགས་པར་བྱང་ཆུབ་པའི་ཡུལ་ཅན་ཡིན་ཏེ། དེའི་ཡུལ་ནི་དེ་ཡིན་
པའི་ཕྱིར་ཏེ། ཤཱ་བུ་བྱང་ཆེན་སེམས་བསྐྱེད་པའི་རྗེས་ལ་རྡོ་རྗེ་ལྟ་བུའི་ཏིང་ངེ་འཛིན་ལ་མཉམ་
པར་བཞག་ནས་སེམས་ཀྱི་སྐད་ཅིག་གཅིག་དང་ལྡན་པའི་ཤེས་རབ་ཀྱིས་རྣམ་མཁྱེན་ཉིད་
རྗེས་སུ་ཐོབ་པ་གང་ཡིན་པ་སོགས་སོ། །འབུམ་ཊིཀ་ཏུ། གཟུགས་ཐམས་ཅད་ལ་འཇུག་པའི་
ཤེས་པ་དང༌། ཏིང་ངེ་འཛིན་སྙོམས་འཇུག་ཀུན་ཤེས་པ་དང་། ཀུན་མཁྱེན་ཡེ་ཤེས་དང༌།
གནས་དང་གནས་མིན་མཁྱེན་པ་མ་གཏོགས་པའི་ཤེས་པ་དགུ་དང༌། རྡོ་རྗེ་ལྟ་བུའི་ཡེ་ཤེས་
སྤྱན་ལྔར་གསུངས་སོ། །གཅིག་དང་ཐ་དད་ནི། ཕལ་ཆེར་དངོས་པོ་ཐ་དད་དེ། ཡུལ་དང་ས་
མཚམས་ཐ་དད་པའི་ཕྱིར་ཏེ། ས་མཚམས་ནི། ཚོགས་ལམ་ནས་སངས་རྒྱས་ཀྱི་སའི་བར་ལ་
ཡོད་དོ། །རྩོད་སྤོང་ནི། སངས་རྒྱས་ཀྱི་སྤྱན་བྱང་སེམས་ལ་ཇི་ལྟར་ཡོད་ཅེ་ན། ཤཱནྟིས། བྱང་
སེམས་ ས་བརྒྱད་པ་ལ་དེ་ཐོབ་ཅིང་སངས་རྒྱས་ པར་ ཡོངས་སུ་རྫོགས་པར་བཤད་དོ།།
གྲངས་ངེས་ནི། ཡུལ་ལྔར་ངེས་པས་སོ། །གསུམ་པ་ནི། སྒྲུབ་པ་ལ་གཞན་གྱི་དྲིང་མི་འཇོག་
ཅིང་བདེ་བླག་ཏུ་འཚང་རྒྱ་བ་སྟེ། མིག་ལྔ་པོ་དེ་དག་ལ་བསླབས་ན་བྱང་ཆེན་བླ་མེད་བྱང་
ཆུབ་ཏུ་འཚང་རྒྱའོ། །ཞེས་སོ། །གཉིས་པ་ནི། སྤྱན་ལྔ་པོ་དེ་རྣམས་དེ་བཞིན་ཉིད་དུ་རོ་གཅིག་
པ་ཉིད་དུ་ཤེས་པ་བསྒྲུབ་པར་བྱའོ་ཞེས་སློབ་པ་སྤྱན་ལྔ་ལ་འདོམས་པའོ། ། །
གསུམ་པ་ལ་གཉིས་ཀྱི་ཕྱི་དོན་བཅུ་གཅིག་གི་དང་པོ་ངོ་བོ་ནི། མཛོད་དུ།
མངོན་ཤེས་རྣམ་དྲུག་རྣམ་གྲོལ་བློ། །ཞེས་དང༌། འདིར་ཞི་ལྷག་ཏུ་བཤད་དོ། །གཉིས་པ་ཁྱད་
པར་ནི། མངོན་ཤེས་དྲུག་ལ་སེམས་ཅན་གྱི་འཆི་འཕོ། སྐྱེ་བ་དང་། རྒྱང་རིང་པོའི་གཟུགས་
ཕྲ་རགས་རྣམས་མཐོང་བ་ལྷ་མིག་དང༌། འཇིག་རྟེན་གྱི་ཁམས་དཔག་མེད་ན་གྲགས་པའི་
ཟིན་མ་ཟིན་གྱི་སྒྲ་རྣམས་ཐོས་པ་ལྷའི་རྣ་བ་དང༌། སེམས་ཅན་གྱི་སེམས་ཀྱི་བྱེ་བྲག་དཔག་
མེད་ཤེས་པ་གཞན་སེམས་ཤེས་པ་དང་། གཞན་གྱི་ཚེ་རབས་སྔ་མ་མང་པོ་དྲན་པ་སྔོན་གྱི་
- ]
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
གནས་རྗེས་ སུ་དྲན་པ་དང༌། སྟོང་གསུམ་གྲངས་མེད་གཡོ། འོད་ཀྱིས་ཁྱབ་པར་བྱེད། རི་
སོགས་རྡུལ་ཕྲན་ཙམ་དུ་བསྡུད་ཅིང་རྡུལ་ཕྲན་རི་རྒྱལ་ཙམ་དུ་བསྐྱེད། གྲོང་རྡལ་ལ་སོགས་པ་
མང་པོ་རང་གི་ལུས་ཀྱི་ནང་དུ་འཇུག་པ་སོགས་ཡོངས་སུ་བསྒྱུར་བའི་དང་། ལུས་ངག་ཡུལ་
རྣམ་པ་མང་པོར་སྤྲུལ་པ་སྤྲུལ་པའི་ཆོ་འཕྲུལ་གཉིས་ནི་རྫུ་འཕྲུལ་གྱི་དང་། འཕགས་ལམ་
ཐོབ་པ་དང་དེའི་ཐབས་དང་ཐབས་མ་ཡིན་པ་ལ་སོགས་པ་མངོན་སུམ་དུ་ཤེས་པ་ཟག་ཟད་
ཀྱི་མངོན་ཤེས་སོ། །དེ་ལ་དང་པོ་ལྔ་ནི་སྦྱོར་བྱུང་དང་སྐྱེས་ཐོབ་ཅི་རིགས་ཡོད་ཀྱང་སྐྱེས་ཐོབ་
ཀྱི་མངོན་ཤེས་མིང་མ་ཐོབ་ཅེས་མཛོད་འགྲེལ་དུའོ། །
གསུམ་པ་བྱེད་ལས་ནི། དང་པོས་སེམས་ཅན་རྣམས་ཀྱི་ལུས་ཀྱི་སྤྱོད་པ་དང་
དགེ་མི་དགེའི་ལས་གཟིགས་ནས་ཇི་ལྟར་རིགས་པར་འདུལ་བ་དང་། གཉིས་པས་རང་རང་
གི་སྐད་དང་མཐུན་པར་ཆོས་བསྟན་ནས་སེམས་ཅན་ཕན་བདེ་ལ་འགོད་པ་དང་། གསུམ་
པས་རང་རང་གི་བསམ་པ་དང་མཐུན་པའི་ལམ་བསྟན་ནས་འདུལ་བར་བྱེད་པ་དང་། བཞི་
པས་དེ་བཞིན་གཤེགས་པའི་སྔོན་གྱི་སྐྱེས་རབས་ངོ་མཚར་བ་བསྟན་ནས་སངས་རྒྱས་ལ་དད་
པ་སྐྱེད་པར་བྱེད་པ་དང༌། ལྔ་པས་སེམས་ཅན་རྣམས་འདུན་པར་བྱས་ནས་བསྟན་པ་ལ་འཛུད་
པ་དང༌། དྲུག་པས་བདག་ཉིད་ ཀུན་ནས་ཉོན་མོངས་པ་མེད་པ་དང་། གཞན་ལའང་དེའི་
ཐབས་སྟོན་ཞིང་མངོན་པའི་ང་རྒྱལ་སེལ་བ་སྟེ། འདི་རྣམས་བྱང་ས་ལས་སོ། །བཞི་པ་རྟེན་
དང་སྤྱོད་ཡུལ་ནི། ཐེག་ཆུང་ལྟར་ན་ཟག་ཟད་ཀྱི་མངོན་ཤེས་ནི་ས་ཐམས་ཅད་བརྟེན་ཞིང་ས་
གོང་འོག་ཐམས་ཅད་དེའི་ཡུལ་དུ་གྱུར་པ་ཡིན་ཏེ། མཛོད་འགྲེལ་ལས། འདི་ནི་ཐམས་ཅད་
ས་ཡིན་པར་རིག་པར་བྱའོ། །ཞེས་སོ། །གཞན་ལྔ་ནི་བསམ་གཏན་བཞིའི་སེམས་ལ་བརྟེན་
ཞིང་རང་གི་ས་དང་ས་འོག་མ་ཡུལ་དུ་བྱེད་པ་ཡིན་ཏེ། ལྔ་ནི་བསམ་གཏན་བཞི་དག་ལ།།
རང་དང་འོག་མའི་སྤྱོད་ཡུལ་ཅན། །ཞེས་སོ། །ཐེག་ཆེན་ལྟར་ན། བསམ་གཏན་བཞི་པའི་
- ]
?
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དངོས་གཞི་ཤིན་ཏུ་དག་པ་ལ་བརྟེན་ཏོ། །
ལྔ་པ་ལ་རྒྱུ་ལ་ཐུན་མོང་གི་རྒྱུ། མདོ་རྒྱན་དུ། བསམ་གཏན་བཞི་པ་ཤིན་ཏུ་དག་
ཐོབ་ནས། །མི་རྟོག་ཡེ་ཤེས་ཡོངས་སུ་བཟུང་བ་དང༌། །ཇི་ལྟར་རྣམ་གནས་ཡིད་ལ་བྱེད་པ་
ལས། །མཐུ་གྲུབ་ས་ཡི་དམ་པ་ཐོབ་པར་འགྱུར། །ཞེས་ཏེ། བསམ་གཏན་བཞིའི་དངོས་གཞི་
ཤིན་ཏུ་དག་པ་ལ་བརྟེན། མི་རྟོག་ཡེ་ཤེས་ཀྱིས་གཟུང་མངོན་ཤེས་གང་གང་གི་རྣམ་ཅན་དུ་སྐྱེ་
བ་དེ་ལྟར་ཡིད་ལ་བྱེད་པ་སྟེ། ཇི་ལྟར་ན་སྣང་བ་དང་གཟུགས་ཡིད་ལ་བྱེད་པ་དང་། སྒྲའི་བྱེ་
བྲག་དུ་མ་ལ་སེམས་གཏོད་པ་དང༌། གཞན་གྱི་སེམས་ཀྱི་གནས་སྐབས་དུ་མ་དང་། སྔོན་གྱི་
གནས་སྐབས་དུ་མ་དང་། རང་ལུས་ཡང་ཞིང་ཐོགས་པ་མེད་པ་ལ་ཡིད་གཏོད་པ་དང་། རྣམ་
པར་མི་རྟོག་པ་སྒོམ་པའོ། །རིན་ཕྲེང་ལས། མཆོད་རྟེན་མར་མེ་ཕྲེང་བ་དང་། །མུན་པ་དག་ཏུ་
སྒྲོན་མ་དང༌། །མར་མེ་འབྲུ་མར་བྱིན་པ་ཡིས། །ལྷ་ཡི་མིག་ནི་ཐོབ་པར་འགྱུར། །མཆོད་རྟེན་
མཆོད་པ་རོལ་མོ་དང་། །དྲིལ་བུ་དག་ནི་ཕུལ་བ་དང་། །དུང་དང་རྔ་ནི་རབ་ཕུལ་བས། །ལྷ་
ཡི་རྣ་བ་ཐོབ་པར་འགྱུར། །གཞན་གྱི་འཁྲུལ་པ་མི་གླེང་ཞིང་། །ཡན་ལག་ཉམས་པ་རྣམས་མི་
བརྗོད། །སེམས་ནི་རྗེས་སུ་བཟུང་བས་ན། །གཞན་གྱི་སེམས་ནི་ཤེས་པ་ཐོབ། །ཆོས་ཀྱི་ཆེད་
དང་དེ་བཞིན་དུ། །ཆོས་གཞུང་འདོམས་དང་དྲན་པ་དང། །ཆོས་ཀྱི་སྦྱིན་པ་དྲི་མེད་པས། །ཚེ་
རབས་དྲན་པ་ཐོབ་པར་འགྱུར། །ལྷམ་དང་བཞོན་པ་བྱིན་པ་དང༌། །ཉམ་ཆུང་བཀུར་བར་
བྱས་པ་དང༌། །གཞོན་པས་བླ་མ་བཀུར་བ་ཡིས། །མཁས་པས་རྫུ་འཕྲུལ་ཐོབ་པར་འགྱུར།།
དངོས་རྣམས་ངོ་བོ་ཉིད་མེད་པར། །ཡང་དག་ཇི་བཞིན་ཡོངས་ཤེས་པས། །མངོན་ཤེས་དྲུག་
པ་ཟག་པ་ཀུན། །ཟད་པ་མཆོག་ནི་ཐོབ་པར་འགྱུར། །ཞེས་སོ། །
དྲུག་ པ་མཚན་ ཉིད་ལ་མངོན་ཤེས་ ཙམ་ གྱི་ མཚན་ ཉིད་ལ། བདག་རྐྱེན་
བསམ་གཏན་ལ་བརྟེན་ནས་ཡུལ་མངོན་སུམ་དུ་གྱུར་པའི་རིག་པ་དེ། འདིར་སྨོས་ཐེག་ཆེན་
༨
- 1
2 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
མངོན་ཤེས་ ཀྱི་མཚན་ཉིད། བསམ་གཏན་བཞི་པ་ཤིན་ཏུ་དག་པ་ལ་བརྟེན་ནས། ཡུལ་
མངོན་སུམ་དུ་གྱུར་པའི་ཏིང་ངེ་འཛིན་མི་དམིགས་པའི་ཤེས་རབ་དང་མཚུངས་ལྡན་ནོ། །བྱེ་
བྲག་བདག་རྐྱེན་བསམ་གཏན་བཞི་པ་ལ་བརྟེན་ནས་རྫུ་འཕྲུལ་གྱི་རྣམ་འཕྲུལ་སྣ་ཚོགས་ཡང་
དག་པར་འབྱོར་པའི་ཏིང་ངེ་འཛིན་དང་ཅིར་ཡང་མི་དམིགས་པའི་ཤེས་རབ་མཚུངས་ལྡན་
དང་བཅས་པ་དང༌། དེ་བཞིན་དུ། སྒྲ་སྣ་ཚོགས་ཉན་པ། སེམས་ཅན་གྱི་སེམས་ཀྱི་སྤྱོད་པ་ལ་
འཇུག་པ། སྔོན་གྱི་མཐའི་སྤྱོད་པ་རྗེས་སུ་དྲན་པ། གཞན་གྱི་སྐྱེ་བ་དང་འཆི་འཕོ་ཤེས་པ། སྐྱེ་
བ་ལ་ངེས་པར་འབྱུང་བའི་ཐབས་ཤེས་པ། སྐྱེ་དང་དགེ་སེམས་དགེ་དང་མི་དགེ་བསྐྱེད། །དེ་
ཡི་གནས་དང་འབྱུང་བ་མངོན་སུམ་གང་། །ཤེས་པ་ཀུན་འགྲོ་རབ་ཏུ་དབྱེ་བཅས་ལ། །ཐོགས་
མེད་བསྟན་པ་ཐོབ་པའི་མཐུ་ཡིན་ནོ། །ཞེས་སོ། །བདུན་པ་མཚོན་བྱ་ནི། ཡུལ་མངོན་དུ་གྱུར་
པའི་ཚུལ་གྱིས་ཤེས་པས་མངོན་ཤེས་ཡུལ་དུས་ཐམས་ཅད་དུ་བྱས་ཐོགས་མེད་བྱེད་པས་
མཐུའོ། །བརྒྱད་པ་ས་མཚམས་ནི། སྐབས་འདིར་རྟོགས་བྱ་སེམས་ཀྱི་མངོན་ཤེས་ཀྱི་ཚོགས་
ལམ་ནས་ཡོད་དེ། སྒྲུབ་པའི་དམིགས་པ་ལ་གདམས་པའི་མདོར། མངོན་པར་ཤེས་པ་ལྔ་
དག་སྟེ། དེ་དག་ནི་བྱིས་པ་སོ་སོ་སྐྱེ་བོ་རྣམས་དང་ཐུན་མོང་གི་ཆོས་སོ། །ཞེས་སོ། །ཟག་ཟད་
ནི་ས་བརྒྱད་པར་ཐོབ་སྟེ། ཤཱནྟིས། ཇི་ལྟར་ན་སངས་རྒྱས་ཀྱི་སྤྱན་མངོན་པར་ཤེས་པ་དྲུག་པ་
བྱང་སེམས་ལ་ཡོད་ཅེ་ན། བྱང་སེམས་བརྒྱད་པ་ལ་ནི་དེ་གཉིས་ཀ་ཐོབ་པ་ཡིན་ལ། སངས་
རྒྱས་ཀྱི་ས་ལ་ནི་དེ་གཉིས་ཀ་ཡོངས་སུ་རྫོགས་པ་དང་། ཡོངས་སུ་དག་པ་དང་། མཐར་ཕྱིན་
པ་ཡིན་ནོ་ཞེས་སོ། །དགུ་པ་གྲངས་ངེས་ནི། ལུས་ཀྱི་ལས་མི་དགེ་བས་དག་པས་གདུལ་བྱའི་
གནས་ཀུན་ཏུ་འགྲོ་བ་དང༌། ངག་དག་པས་ཅི་སྨྲ་བའི་ཚིག་ཐོས་ཤིང་ཤེས་པ་དང་། ཡིད་དག་
པས་སེམས་ཅན་གྱི་སྤྱོད་པ་དང་མཐུན་པར་འཇུག་པས་མངོན་ཤེས་དང་པོ་གསུམ་དུ་ངེས་སོ།།
ཚེ་རབས་བརྒྱུད་དེ་འོངས་པ་ཤེས་པ་རྟག་ལྟའི་གཉེན་པོ། མ་འོངས་པའི་སྐྱེ་བར་འགྲོ་བ་ཤེས་
- ༈
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཆད་ལྟའི་གཉེན་པོ། ཁམས་གསུམ་ལས་ངེས་པར་འབྱུང་བ་ཤེས་པ་མཐར་འཛིན་གྱི་
གཉེན་པོ་ལ་ལྟོས་ཏེ། ཕྱི་མ་གསུམ་དུ་ངེས་སོ། །ཀུན་བཏུས་སུ། ཀུན་ཏུ་འགྲོ་བ་དང་། རྗེས་
སུ་ཐོབ་པ་དང༌། སྤྱོད་པ་ལ་འཇུག་པ་དང་། འོང་བ་དང༌། འགྲོ་བ་ངེས་པར་འབྱུང་བའི་ཕྱིར་
ཡང་ངོ༌། །ཞེས་སོ། ། །
བཅུ་པ་འབྲས་བུ་ནི། གང་གིས་འཕགས་དང་ལྷ་དང་ཚངས་པ་ཡིས། །གནས་
པ་དཔེ་མེད་རྒྱ་ཆེན་རྟག་ཏུ་གནས། །ཕྱོགས་སུ་དེ་སོང་སངས་རྒྱས་སེམས་ཅན་དག །ཡང་
དག་ མཆོད་ བྱེད་ རྣམ་ པར་ དག་ པ་ བསྐྱེད། །ཅེས་ ཏེ། འཕགས་ པའི་ གནས་ པ་ སྟོང་ཉིད་
སོགས་སམ། རྣམ་ཐར། ལྷ་ ཡི་ གནས་ པ་བསམ་ གཏན་གཟུགས་མེད་དང༌། ཚངས་ པའི་
གནས་པ་སྟེ། ཚད་མེད་བཞི་དེ་དག་གི་བདེ་བར་གནས་པ་དང་། སངས་རྒྱས་མཆོད་པ་དང་།
སེམས་ཅན་སྐྱོང་བ་དང་གསུམ་མོ། །བཅུ་གཅིག་པ་རང་བཞིན་གྱི་ཁྱད་པར་ནི། མིག་དང་རྣ་
བའི་མངོན་ཤེས་ནི་ལུང་མ་བསྟན་ཡིན་ལ། གཞན་བཞི་ནི་དགེ་བ་ཡིན་ཏེ། མཛོད་དུ། མིག་
དང་རྣ་བའི་མངོན་ཤེས་ནི། །ལུང་དུ་མ་བསྟན་ལྷག་རྣམས་དགེ །ཞེས་སོ། །ཡང་སྔོན་གྱི་
གནས་རྗེས་སུ་དྲན་པ་དང་། ལྷའི་མིག་དང་ཟག་ཟད་ཀྱི་མངོན་ཤེས་གསུམ་ནི་གོ་རིམ་བཞིན་
དུ་མི་སློབ་པའི་ལམ་གྱི་དུས་ན་སྔོན་གྱི་མཐའ་དང་། ཕྱི་མའི་མཐའ་དང་ཟག་པ་ཟད་པའི་རིག་
པ་ཡིན་ཏེ། གསུམ་ནི་རིག་པ་སྔོན་མཐའ་སོགས། །མ་རིག་པ་ནི་ལྡོག་ཕྱིར་རོ། །ཞེས་སོ།།
ཡང་རྫུ་འཕྲུལ་དང་། གཞན་གྱི་སེམས་ཤེས་པ་དང་། ཟག་ཟད་ཀྱི་མངོན་ཤེས་གསུམ་ནི། གོ་
རིམ་བཞིན་དུ་རྫུ་འཕྲུལ་གྱི་ཆོ་འཕྲུལ་དང༌། ཀུན་བརྗོད་པའི་དང་། རྗེས་སུ་བསྟན་པའི་ཡིན་
ལ༑ དེ་རྣམས་ཀྱང་ཕྱི་མ་ཁོ་ན་མཆོག་ཡིན་ཏེ། མཛོད་དུ། དང་པོ་གསུམ་པ་དྲུག་པ་ནི། །ཆོ་
འཕྲུལ་གསུམ་ཡིན་བསྟན་པ་མཆོག །ཅེས་སོ། །
གཞུང་དོན་ལ་བཞི་ལས། གང་ལ་གདམས་པ་ནི། རྫུ་ འཕྲུལ་གྱི་མངོན་
- ]
? (j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ཤེས་ནི་ས་གཡོ་བ་དང་གཅིག་ཏུ་གྱུར་ནས་མང་པོར་འགྱུར་བ་སོགས་ཐམས་ཅད་དུ་སྤྲུལ་ཞིང་
བསྒྱུར་བ་ཤེས་པའི་ཡེ་ཤེས་ཏེ། ས་ཆེན་པོ་འདི་ཡང་རབ་ཏུ་གཡོ་བར་བྱེད་དོ། །གཅིག་ཏུ་
གྱུར་ནས་ཀྱང་མང་པོར་འགྱུར་རོ་ཞེས་སོགས་སོ། །ལྷ་ཡི་རྣ་བ་ནི་ཕྱོགས་བཅུའི་འཇིག་རྟེན་
གྱི་ཁམས་ཐམས་ཅད་ན་གནས་པའི་སྒྲ་ཆུང་ངུ་དང་གཅིག་ཤོས་ཆེན་པོ་ཐོས་པ་སྟེ། དེ་ལྷའི་རྣ་
བའི་ཁམས་རྣམ་པར་དག་པ་མི་ལས་འདས་པས་ལྷ་དང་མི་གཉིས་ཀའི་སྒྲ་ཐོས་ཏེ་སོགས་སོ།།
གཞན་གྱི་སེམས་ཤེས་པའི་མངོན་ཤེས་ནི་གཞན་གྱི་སེམས་འདོད་ཆགས་དང་བཅས་པ་དང་།
ལ་སོགས་པས་བྲལ་བ་ཤེས་པའི་ཡེ་ཤེས་ཏེ། དེས་སེམས་ཅན་ཕ་རོལ་དང་གང་ཟག་ཕ་རོལ་
གྱི་སེམས་སེམས་ཀྱིས་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ་སོགས་སོ། །སྔོན་གྱི་
གནས་རྗེས་སུ་དྲན་པའི་མངོན་ཤེས་ནི་རང་བཞིན་གྱིས་ཚེ་རབས་སྔ་མ་དུ་མ་རྗེས་སུ་དྲན་
པའི་ཡེ་ཤེས་ཏེ། སྔོན་གྱི་གནས་རྗེས་སུ་དྲན་པའི་མངོན་པར་ཤེས་པས་སྐྱེ་བ་གཅིག་ཀྱང་
རྗེས་སུ་དྲན་ནོ། །སྐྱེ་བ་བརྒྱའི་བར་དུ་ཡང་རྗེས་སུ་དྲན་ནོ་སོགས་སོ། །ཚེ་འདིར་བསམ་
གཏན་མངོན་པར་འདུ་བྱེད་པའམ་མངོན་ཤེས་གཞན་ལ་ལྟོས་ཏེ་འབད་པ་ཆེན་པོས་མངོན་
པར་འདུ་བྱས་པ་ལས་བྱུང་བའི་ལྷའི་མིག་ནི་སེམས་ཅན་གྱི་འཆི་འཕོ་བ་དང་སྐྱེ་བ་དང་ཁ་
དོག་སྡུག་མི་སྡུག་ལ་སོགས་པའི་གཟུགས་ཐམས་ཅད་མཐོང་བ་སྟེ་ལྷའི་མིག་རྣམ་པར་དག་
པ་མི་ལས་འདས་པས་སེམས་ཅན་འཆི་འཕོ་དང་སྐྱེ་བ་དང་ཁ་དོག་སྡུག་པ་དང་མི་སྡུག་པ་
དང༌། བཟང་བ་དང་ངན་པ་དང་ལས་ཇི་ལྟ་བ་བདེ་འགྲོ་དང་ངན་འགྲོར་ཉེ་བར་འགྲོ་བ་
རྣམས་རབ་ཏུ་ཤེས་སོ་སོགས་སོ། །སྤྱན་དང་འདི་གཉིས་ཀྱི་ཁྱད་པར་ནི་སྤྱན་ནི་རྣམ་སྨིན་
ལས་བྱུང་ཞིང་། འདི་བསམ་གཏན་མངོན་པར་འདུ་བྱས་པ་ལས་བྱུང་ཞེས་འཕགས་པས་སོ།།
ཟག་པ་ཉོན་མོངས་ཟད་པ་ཤེས་པའི་མངོན་པར་ཤེས་པ་ནི་ཆགས་སོགས་ཉོན་མོངས་པ་དང་།
གཟུང་འཛིན་གྱི་རྟོག་པ་ཤེས་བྱའི་སྒྲིབ་པ་སྤོང་བར་བྱེད་པ་སྟེ། དེ་མི་སྐྱེ་བ་མངོན་དུ་བྱེད་པའི་
: |
，
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མངོན་པར་ཤེས་པ་ཡེ་ཤེས་སྒྲུབ་ཅིང་ཉན་ཐོས་ཀྱི་སའམ། རང་སངས་རྒྱས་ཀྱི་སར་མི་ལྟུང་
སོགས་སོ། །ཇི་ལྟར་གདམས་པ་ནི། མངོན་ཤེས་དེ་རྣམས་དེ་ཁོ་ན་ཉིད་དུ་གཟོད་མ་ནས་དེ་
རང་བཞིན་གྱིས་སྤྲོས་པ་དང་མཚན་མ་ཐམས་ཅད་ཞི་བའི་སྟོང་པ་ཉིད་དུ་རྟོགས་པས་བསྒྲུབ་
པར་བྱ་བའི་དཔེ་རློམ་སེམས་པར་མི་བྱའོ་ཞེས་སྟོན་པ་ཀུན་ནས་ཤེས་པས་ན་མངོན་པར་
ཤེས་པ་དྲུག་ལ་འདོམས་པ་སྟེ། དེ་བདག་གིས་རབ་ཏུ་ཤེས་སོ་ཞེས་བྱ་བར་རློམ་སེམས་མེད་
དེ༑ འདི་ལྟར་རང་བཞིན་གྱིས་སྟོང་པའི་ཕྱིར་དང་སོགས་སོ། ། །
གསུམ་པ་སྤྱིའི་དོན་དུ་གདམས་པ་ནི། རྣམ་མཁྱེན་དང༌། དེའི་ལམ་སྦྱོང་བ་
དང༌། མི་མཐུན་ཕྱོགས་བསལ་བ་དང༌། ཡོན་ཏན་ཀུན་ཐོབ་པའི་དོན་དུ་སྟེ། ཤཱ་བུ་མངོན་
པར་ཤེས་པ་ཡོངས་སུ་དག་པས་ནི་ཐམས་ཅད་མཁྱེན་པ་ཉིད་གཏོད་པར་བྱེད་སོགས་སོ།།
བཞི་པ་ ཕན་ཡོན་ནི། སེམས་ཅན་ཆོས་མཉམ་ཉིད་ལ་འགོད་པ་དང་། འཕགས་པ་ཐམས་
ཅད་བྱམས་པ། ཡིད་དུ་འོང་བའི་ཡུལ་དང་ཕྲད་པ། ལྷ་རྣམས་ཀྱིས་ཕྱག་བྱ་བར་འོས་པ་དང་།
ལུང་བསྟན་པ་སྟེ། སེམས་ཅན་རྣམས་ཆོས་མཉམ་པ་ཉིད་ལ་རབ་ཏུ་དགོད་པ་དང་སོགས་སོ།།
བཞི་པ་སྒྲུབ་པ་ཁྱད་པར་དུ་འགྲོ་བའི་རྒྱུ་ལ་འདོམས་པ་ལ་མཐོང་སྒོམ་གཉིས་ཀྱི་དང་པོ་ནི།
སྔར་མཐོང་བའི་ཡོན་ཏན་མཐོང་བའི་ཐབས་མཐོང་ལམ་ལ་འདོམས་པ་ནི་ཡུལ་བདེན་པ་
བཞིས་བསྡུས་པའི་ཡེ་ཤེས་སྐད་ཅིག་མ་བཅུ་དྲུག་གི་ངོ་བོ་ཉིད་ཀྱིས་མཐོང་ལམ་བདེན་བཞི་
ལ་ཆོས་བཟོད་དང་ཆོས་ཤེས་བཞི་དང་རྗེས་སུ་ཤེས་པའི་བཟོད་པ་དང་། རྗེས་ཤེས་བཞིའི་
བདག་ཉིད་ལ་ཏིང་ངེ་འཛིན་དང་ཤེས་རབ་ཟུང་དུ་འཇུག་པའི་རྣལ་འབྱོར་དང་ལྡན་པའི་རྣལ་
འབྱོར་པ་བྱང་སེམས་གཟུགས་སོགས་ཆོས་ཐམས་ཅད་བདེན་པའི་ངོ་བོ་ཉིད་མེད་པའི་སྟོང་
པར་རྟོགས་པས་སྒྱུ་མ་མཁན་རང་གིས་སྤྲུལ་པའི་སྒྱུ་མ་ལ་ཞེན་པ་མེད་པ་བཞིན་དུ་གཟུགས་
སོགས་ཁམས་གསུམ་པའི་ཆོས་ཐམས་ཅད་ལ་བདེན་པར་མངོན་པར་ཞེན་པ་མེད་པའི་ལུས་
- 1
2
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཏེ༑ ཚུལ་ཅན་གྱིས་མཐོང་ལམ་དེས་སྤང་བར་བྱ་བའི་སྒྲིབ་པའི་དངོས་པོའི་གཉེན་པོ་ཉིད་དུ་
དེ་ཁོ་ན་སྒོམ་པར་བྱེད་དོ་ཞེས་སྟོན་པ་མཐོང་ལམ་ལ་འདོམས་པ་སྟེ། རབ་འབྱོར་ཁྱོད་བྱང་
ཆེན་རྣམས་ལ་ཤེར་ཕྱིན་ལས་བརྩམས་ཏེ་སྤོབས་པ་བསྐྱེད་ཅིག་ཅེས་ནས། ཤ་བུ་འདི་ནི་དེ་
བཞིན་གཤེགས་པ་ཉིད་བྱང་ཆེན་རྣམས་ལ་ཤེར་ཕྱིན་ཐབས་ཀྱིས་སྟོན་པ་ཡིན་ཏེ། ཤེར་ཕྱིན་
བསྟན་པ་ནི་ཐམས་ཅད་ཀྱི་ཡུལ་མ་ཡིན་ནོ་སོགས་སོ། །
གཉིས་པ་ནི། འདུས་བྱས་ལམ་དང་འདུས་མ་བྱས་འགོག་པ་དག་ངོ་བོ་ཉིད་
དུ་ངོ་བོ་གཅིག་ཐ་དད་ཉིད་ཀྱིས་ཕན་ཚུན་གཅིག་ལས་གཅིག་ངོ་བོ་ཐ་དད་པར་གདགས་པར་
མི་ནུས་པ་དེ་བཞིན་དུ་སྔར་ཇི་སྐད་བཤད་པའི་མཐོང་བའི་ལམ་ཆོས་ཅན། དེས་མ་གཏོགས་
པའི་ཆོས་ཉིད་མཐོང་བའི་སྒོ་ནས་སྒོམ་པའི་ལམ་མཚན་ཉིད་པ་དེ་ལས་རིགས་ཐ་དད་པར་
རྣམ་པར་བཞག་པ་ནི་མེད་དེ། དེ་དང་པོ་སྒོམ་པའི་ལམ་དག་གིས་རྟོགས་པའི་ཆོས་ཉིད་ལ་ཐ་
དད་དུ་གྱུར་པ་མེད་པའི་ཕྱིར་ཏེ། སྒོམ་ལམ་གྱིས་ཀྱང་ཁྱོད་ཀྱིས་མངོན་དུ་བྱས་པའི་དངོས་པོ་
སྟེ་ཆོས་ཉིད་ཐ་མི་དད་པའི་ཆོས་ཉིད་ལ་དམིགས་པའི་ཕྱིར་ཏེ། རབ་འབྱོར་འདུས་བྱས་ཀྱི་
དབྱིངས་མེད་པར་འདུས་མ་བྱས་ཀྱི་དབྱིངས་གདགས་པར་མི་ནུས་སོ། །འདུས་མ་བྱས་ཀྱི་
དབྱིངས་མེད་པར་ཡང་འདུས་བྱས་ཀྱི་དབྱིངས་གདགས་པར་མི་ནུས་སོ། །སོགས་སོ། །འོ་ན་
སྒོམ་ལམ་དེ་བསྒོམ་པ་དོན་མེད་དོ་སྙམ་ན་མིན་ཏེ། རྟོགས་བྱའི་ཆོས་ཉིད་ལ་ཐ་དད་མེད་
ཀྱང་། སྒོམ་ལམ་དེ་ནི་དེས་སྤང་བར་བྱ་བའི་དངོས་པོ་སྒྲིབ་པ་ལྷན་སྐྱེས་ཀྱི་གཉེན་པོ་ཉིད་དུ་
སྒོམ་དགོས་པས་སོ། །ཡུལ་གཅིག་པ་ཉིད་ཀྱིས་ནུས་པ་ཐ་དད་ག་ལ་ཡོད་སྙམ་ན་རྟེན་ཅིང་
འབྲེལ་བར་འབྱུང་བ་རྒྱུ་འབྲས་ཀྱི་ཆོས་ཉིད་བསམ་གྱིས་མི་ཁྱབ་པའི་ཕྱིར་སྒོམ་ལམ་གྱིས་
སྒོམ་སྤངས་སྤོང་ནུས་པ་མི་འགལ་ལོ་ཞེས་སྟོན་པ་སྒོམ་པའི་ལམ་ལ་འདོམས་པའོ། །
གཉིས་པ་དོན་བསྡུ་ནི། སྤྱིར་གོང་དུ་བཤད་པའི་ཚུལ་གྱིས་གདམས་ངག་དེ་
- |
2
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་བསྟན་པར་བྱས་པ་ལྟར་ན། བྱང་ཆུབ་ཀྱི་སེམས་དང་སེམས་དེས་འཕངས་པའི་ཡོན་ཏན་
གྱི་ཆོས་ཀྱི་ངོ་བོ་ཉིད་དུ་གྱུར་པའི་ཡུམ་ལ་སྒྲུབ་པ་གང་ཡིན་པའི་རྣམ་པ་མི་དམིགས་པའི་རྣམ་
པ་ཅན་དང་། སྒྲུབ་པ་དེའི་བླང་དོར་གྱི་དམིགས་པ་འཕགས་པའི་བདེན་པ་བཞི་གང་ཡིན་པ་
དང༌། རྟེན་གང་ཡིན་སྐྱབས་གསུམ་དང་། རྒྱུ་ལས་གོང་ནས་གོང་དུ་ཁྱད་པར་དུ་འགྲོ་བའི་རྒྱུ་
གང་ཡིན་པ་མ་ཆགས་པའི་བརྩོན་འགྲུས། ངལ་ནས་ཕྱིར་མི་ལྡོག་པར་འགྱུར་བའི་རྒྱུ་གང་
ཡིན་པ་ཡོངས་སུ་མི་འགལ་བ་དང༌། ཐེག་པ་གཞན་ལ་བརྟེན་པ་ཉིད་ཀྱིས་རབ་ཀྱི་མཐར་
ཕྱིན་པར་མི་འགྲོ་བའི་རྒྱུ་གང་ཡིན་པ་ཡོངས་སུ་འཛིན་པ་དང་བླང་དོར་རང་གིས་ཤེས་པས་
གཞན་གྱི་དྲིང་མི་འཇོག་པ་འགྲོ་བ་ཉིད་ཀྱི་རྒྱུ་གང་ཡིན་པ་སྤྱན་ལྔ་དང་། རྣམ་པ་ཐམས་ཅད་
མཁྱེན་པ་ཉིད་ཐོབ་པར་བྱེད་པ་ཚོགས་གཉིས་ཡོངས་སུ་རྫོགས་པའི་རྒྱུ་གང་ཡིན་པ་མངོན་
པར་ཤེས་པ་དྲུག་དང༌། དག་པ་མཐར་ཐུག་པའི་གང་དག་ཡིན་པ་མཐོང་བའི་ལམ་དང་།
སྒོམ་པའི་ལམ་དག་སྟེ་དོན་གཉིས་ཕུན་ཚོགས་སྒྲུབ་བྱེད་བཅུ་པོ་དེ་དག་ཐམས་ཅད་གདམས་
ངག་གི་སྐབས་སུ་བསྟན་ཏེ། བཅུ་པོ་འདི་ཙམ་ཁོ་ནས་རང་གཞན་གྱི་དོན་ཐམས་ཅད་ཕུན་
སུམ་ཚོགས་པར་འགྱུར་བས་གདམས་ངག་ནི་རྣམ་པ་བཅུ་པོ་འདི་ཙམ་དུ་ངེས་པ་ཡིན་ནོ།།
ཞེས་སོ། །
གཉིས་པ་དགེ་འདུན་དཀོན་མཆོག་བྱེ་བྲག་ཏུ་བཤད་པ་ལ་གསུམ་གྱི། སྔ་
འགྲེལ་ནི། དགེ་འདུན་དཀོན་མཆོག་གི་དེའི་སྐབས་སུ་དེའི་དབྱེ་བ་བདེ་བླག་ཏུ་རྟོགས་པར་
བྱ་བའི་ཕྱིར་བརྗོད་དེ། བར་སྐབས་ཀྱི་ཚིགས་སུ་བཅད་པ་གཉིས་པོ་དེ་དག་གིས་དེའི་དབྱེ་བ་
འཆད་དོ། །གཉིས་པ་རྩ་བ་ལ་སྤྱི་གཞུང་གཉིས་ཀྱི་དང་པོ་ལ། དཔེར་བྱ་ཉན་ཐོས་ཀྱི་དང་།
དཔེ་ཅན་རྒྱལ་སྲས་ཀྱི་དགེ་འདུན་གཉིས་ཀྱི་དང་པོ་ལ། སོ་སོའི་རྣམ་གཞག །རྫས་བཏགས་
དཔྱད་ པའོ། །དང་པོ་ལ། ཟུང་བཞི་ ལས། ཟུང་ དང་ པོ་ ལ། རྒྱུན་ཞུགས་ ཞུགས་ པ་ དང༌ །
- |
3 |) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
འབྲས་གནས་ཀྱི་དང་པོ་གཉིས་ཀྱི་མཚན་ཉིད་ནི། རྒྱུན་ཞུགས་འབྲས་གནས་ལ་ཞུགས་པའི་
ལམ་ཐོབ་པ་ལ་མ་ཉམས་པའི་ཐེག་དམན་འཕགས་པའོ། །གཉིས་པ་མཚན་གཞི་ནི། མཐོང་
ལམ་སྐད་ཅིག་བཅོ་ལྔ་པ་ལ་གནས་པ་དབང་པོ་རྟུལ་རྣོ་ནི། དད་དང་ཆོས་ཀྱི་རྗེས་འབྲང་སྟེ།
དེ་གཉིས་སྔར་འཇིག་རྟེན་པའི་ལམ་གྱིས་སྒོམ་སྤང་གཏན་མ་སྤངས་པའམ། སྒོམ་སྤང་ལྔ་
མན་ཆད་སྤངས་པ་སྟེ། མཛོད་དུ། དབང་པོ་རྟུལ་རྣོ་དེ་དག་ཏུ། །དད་དང་ཆོས་ཀྱི་
རྗེས་འབྲང་བ། །སྒོམ་པས་སྤང་བྱ་མ་སྤངས་ན། །འབྲས་བུ་དང་པོ་ལ་ཞུགས་པ། །རྣམ་ལྔའི་
བར་དུ་བཅོམ། །ཞེས་སོ། །ཀུན་བཏུས་སུ། རྒྱུན་དུ་ཞུགས་པའི་འབྲས་བུ་ལ་འཇུག་པ་གང་
ཞེ་ན། གང་ངེས་པར་འབྱེད་པའི་ཆ་དང་མཐུན་པ་ལ་མཐོང་བའི་ལམ་གྱི་སེམས་ཀྱི་སྐད་ཅིག་
བཅོ་ལྔ་ལ་གནས་པའི་གང་ཟག་གོ་ཞེས་ངེས་འབྱེད་སྟན་གཅིག་པ་ནས་བཟུང་སྟེ་འབྲས་བུ་
དང་པོ་མ་ཐོབ་པའི་བར་རྒྱུན་དུ་ཞུགས་པར་བཞག་གོ །འདི་ཆགས་བྲལ་སྔོན་སོང་མ་ཡིན་ཏེ།
འཆིང་བ་ཀུན་ལྡན་དུ་བཤད་པའི་ཕྱིར་ཏེ། རྒྱལ་སྲས་སུ་གལ་ཏེ་རྣམ་པ་གཅིག་གམ་གཉིས་
སམ། གསུམ་མམ། བཞི་འམ། ལྔ་སྤངས་པ་ཞིག་ཡིན་ན་ཡང་ཇི་ལྟར་འཆིང་བ་མཐའ་དག་
དང་ལྡན་པ་དེ་ཁོ་ན་བཞིན་དུ་དང་པོའི་འབྲས་བུ་ལ་ཞུགས་པ་དག་ཅེས་བྱའོ། །ཞེས་དང་།
ཉན་སར་ཡང་། ཐམས་ཅད་ནས་ཐམས་ཅད་དུ་ཆགས་བྲལ་མ་ཡིན་པར་བཤད་པས་སོ།།
གཉིས་པ་རྒྱུན་ཞུགས་འབྲས་གནས་ལ་གསུམ་གྱི་མཚན་ཉིད་ནི། རྒྱུན་ཞུགས་ཀྱི་ལམ་ཟག་
མེད་ཐོབ་ལ་མ་བཏང་བའི་ཉན་ཐོས་སོ། །འདི་ལ་མ་ཁྱབ་པ་ཁྱབ་ཆེས་ཀྱི་སྐྱོན་མེད་དེ།
མཛོད་དུ། འབྲས་བུ་ཐོབ་སྦྱངས་མ་ཉམས་པ་ལས། །ཞེས་སོ། །གཉིས་པ་སྒྲ་དོན་ནི། མྱ་ངན་
ལས་ འདས་ པའི་ རྒྱུན་ ལམ་ ལ་ ཞུགས་ ཤིང་ ཕྱིན་ལ་ སོན་པས་ རྒྱུན་ ཞུགས་ སོ། །མྱང་
འདས་འདི་འབྲས་བུ་དང་པོ་བྱས་ནའང་ཆགས་བྲལ་སྔོན་སོང་གི་ཞུགས་པ་དང་པོ་ཐོབ་པ་
ཡིན་པའི་ཕྱིར་དང་། ལམ་ཞེས་པ་ཟག་མེད་ཀྱི་ལམ་དང་པོ་ལ་བྱས་ནས་བརྒྱད་པ་ལ་ཐལ་བ་
- 1
3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་ཡིན་ཏེ། འདི་ནི་དང་པོའི་ཞུགས་འབྲས་དང་མཐོང་སྒོམ་གྱི་ལམ་དང་ལམ་གྱི་རྒྱུན་ཐམས་
ཅད་རྟོགས་པ་ཡིན་ལ་དེ་བརྒྱད་པ་ལ་མེད་པའི་ཕྱིར་རོ། །གསུམ་པ་མཚན་ཉིད་ལ་རིམ་གྱིས་
པ་དང༌། གཅིག་ཅར་བ་གཉིས་ཀྱི་དང་པོ་ལ་སྲིད་པ་ལན་བདུན་པ་དང་། རིགས་ནས་རིགས་
སྐྱེས་གཉིས་ཀྱི་དང་པོ་ནི་རྒྱུན་ཞུགས་འབྲས་གནས་དེ་སྔར་སྒོམ་སྤང་ཡེ་མ་སྤངས་ན་ཚེ་
རབས་བདུན་དུ་སྐྱེ་ལ་དེའི་མཐར་དགྲ་བཅོམ་ཐོབ་བོ། །ཐམས་ཅད་དུ་ན་དེ་ལྟར་མིན་གྱི་
ཤིན་ཏུ་བུལ་ཤོས་ཀྱི་དབང་དུ་བྱས་ཏེ། མཛོད་ལས། རེ་ལྟར་ཐོགས་ན་ལན་བདུན་པ། །ཞེས་
འབྱུང་བས་སོ། །བྱེ་བྲག་སྨྲ་བ་ནི། ལྷ་མི་སྲིད་པ་ལན་བདུན་བདུན་དང༌། བར་སྲིད་བདུན་
བདུན་ཏེ་སྐྱེ་བ་ཉེར་བརྒྱད་ལེན་ཡང་བདུན་ཚན་དུ་འདྲ་བའི་ཕྱིར་ལན་བདུན་པར་བཤད་དེ།
གནས་བདུན་ལ་མཁས་པའམ་ཤིང་འདབ་མ་བདུན་པ་བཞིན་ནོ། །འདི་ནི་བར་སྐབས་སུ་
འཕགས་ལམ་སྔོན་སྔོན་དུ་བྱེད་ཅིང་མྱ་ངན་ལས་མི་འདའ་སྟེ། དེ་སྲིད་དུ་སྲིད་པ་མི་འགྲུབ་
པའི་ལས་བསགས་པའི་ཕྱིར། སངས་རྒྱས་འབྱུང་བ་མེད་ན་སྲིད་པ་ཐ་མའི་ཚེ་ཁྱིམ་པ་ཁོ་ནར་
དགྲ་བཅོམ་ཐོབ་སྟེ། མཛོད་དུ། འབྲས་གནས་སྒོམ་སྤང་བྱ་མ་ཟད། །རེ་ལྟར་ཐོགས་ན་ལན་
བདུན་པ། །ཞེས་སོ། །
གཉིས་པ་ནི། རྒྱུན་ཞུགས་དེ་མཐོང་ལམ་ གྱི་ ཚེ་དེ་ལ་འདོད་པའི་སྒོམ་སྤང་
ཆེན་པོ་གསུམ་མམ། དབང་པོ་ཆེ་འབྲིང་གསུམ་དང༌། འབྲིང་གི་ཆེན་པོ་ཐོབ་པ་ཉོན་མོངས་
གསུམ་སྤངས་ན་སྤེལ་བ་གསུམ་བཞི་སྤངས་ན་གཉིས་ལེན་པ་སྟེ། དེར། རྣམ་གསུམ་རྣམ་
བཞི་ལས་གྲོལ་བ། །ཚེ་གཉིས་གསུམ་དུ་རིགས་ནས་རིགས། །ཞེས་སོ། །དེ་ལ་གཉིས་ལས།
ལྷ་ མིའི་ རིགས་སྐྱེ་ནི། མཐོང་ལམ་འདོད་ལྷའམ་མིའི་རྟེན་ལ་ཐོབ་ནས་གང་དུ་ཐོབ་པའི་
འདོད་ལྷ་དེ་དང་མི་དེའི་ནང་དུ་ལན་གཉིས་གསུམ་དུ་སྐྱེས་ཏེ་འདོད་ལྷ་དེ་དང་མིའི་གནས་
དེའམ་གཞན་དུ་མྱ་ངན་ལས་འདའ་བའོ། །འདོད་པ་དང་ཁམས་གོང་མར་སྐྱེས་པའི་འཕགས་
-13	-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༩
པ་ལ་གཞན་དུ་མྱ་ངན་ལས་འདའ་བ་དང་འབྲས་བུ་ཐོབ་པ་ལས་ཉམས་པ་དང་། དབང་རྟུལ་
རྣོན་པོར་འཕོ་བ་མེད་དེ། དེར། འདོད་པར་ཚེ་ཡོངས་གྱུར་པས་འཕགས། ཁམས་གཞན་དུ་
ནི་འགྲོ་བ་མེད། །དེ་དང་གོང་མར་སྐྱེ་བ་ནི། །ཡོངས་ཉམས་དབང་པོ་འཕོ་མིན་རྟེན། །ཞེས་
སོ༑ །གཉིས་པ་གཅིག་ཅར་བ་ནི། ཀུན་བཏུས་སུ། གཅིག་ཅར་ངེས་པར་འབྱིན་པ་ནི། གང་
བདེན་པ་རྣམས་མངོན་པར་རྟོགས་པར་བྱས་ནས་མི་ལྕོགས་པ་ལ་བརྟེན་ཏེ། འཇིག་རྟེན་
ལས་འདས་པའི་ལམ་གྱི་ཁམས་གསུམ་ན་སྤྱོད་པའི་ཉོན་མོངས་པ་རྣམས་རྣམ་པས་གཅིག་
ཅར་སྤོང་སྟེ། འདི་ནི་རྒྱུན་དུ་ཞུགས་པའི་འབྲས་བུ་དང་། དགྲ་བཅོམ་པའི་འབྲས་བུ་དང༌།
འབྲས་བུ་གཉིས་ལ་གདགས་སོ། །ཞེས་གསུངས་པ་ལྟར་རོ། །
གཉིས་པར་བར་པ་ལ་གཉིས་ཀྱི་མཚན་ལ་ཞུགས་པ་གཉིས་ཀྱི་མཚན་ཉིད་
ཕྱིར་འོང་གི་འབྲས་བུ་མངོན་དུ་བྱ་བའི་ཕྱིར་ཞུགས་པའི་ལམ་ཟག་མེད་ཐོབ་ལ་མ་བཏང་བ་
དང༌། འབྲས་གནས་གཉིས་ཀྱི་མཚན་ཉིད་ཕྱིར་འོང་མི་འོང་གི་འབྲས་གནས་ཀྱི་ལམ་ཐོབ་པ་
ལ་མ་བཏང་བའོ། །མཚན་ཉིད་ལ་ལམ་རིམ་གྱིས་པ་དང་། ཆགས་བྲལ་སྔོན་སོང་གཉིས་ཀྱི་
དང་པོ་ལ་ཟུང་གཉིས་པ་དང༌། ཟུང་གསུམ་པ་ལ་གཉིས་ལས། དང་པོ་ལ་བཞུགས་གནས་
ཀྱི༑ དང་པོ་ལ་མཚན་ཉིད་ནི། རྒྱུན་ཞུགས་འབྲས་གནས་གང་ཕྱིར་འོང་གི་འབྲས་བུ་མངོན་
དུ་བྱ་བའི་ཕྱིར་ཞུགས་པའི་ཟག་མེད་ཐོབ་ལ་མ་བཏང་བའོ། །མཚན་གཞི་ནི། རྒྱུན་ཞུགས་
འབྲས་གནས་གང་གིས་རྣམ་པ་གཅིག་ནས་ལྔའི་བར་དུ་སྤངས་པ་སྟེ། རྣམ་པ་ལྔའི་བར་
བཅོམ་ པ། །གཉིས་ པ་ ལ་ནི་གས་ པ་ ཡིན། །ཞེས་སོ། །གཉིས་པ་ལ་ཡང་ གསུམ་ ལས།
མཚན་ཉིད་ནི་ལམ་རིམ་གྱིས་པའི་ཉན་ཐོས་འཕགས་པ་གང་ཕྱིར་འོང་གི་འབྲས་བུའི་ལམ་
ཟག་མེད་ཐོབ་ལ་མ་བཏང་བའོ། །སྒྲ་དོན་ནི། ལྷའི་འཇིག་རྟེན་ནས་མིར་ལན་ཅིག་འོངས་ཏེ་
མྱ་ངན་ལས་འདའ་བའི་ཕྱིར་རོ། །མཚན་གཞི་ནི། དྲུག་པ་ནས་བརྒྱད་ཀྱི་བར་དུ་སྤངས་པ་སྟེ།
-，
}
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པ་དྲུག་པ་ཟད་གྱུར་པ། །དེ་ནི་ལན་ཅིག་ཕྱིར་འོང་པ། །ཞེས་སོ། །འདི་ལ་གཉིས་ལས།
འབྲས་གནས་ཙམ་ནི། དྲུག་ པ་ སྤངས་ པ་ ཡིན་ལ། ཁྱད་ པར་ཅན་བར་ཆད་ གཅིག་ པ་ན་
འབྲས་གནས་ཙམ་པོ་དེ་ཉིད་ཚེ་དེ་ལ་ཉོན་མོངས་བདུན་ནམ་བརྒྱད་སྤངས་པ་དེའི་གཉེན་པོ་
ཟག་མེད་ཀྱི་དབང་པོ་བདུན་ནམ་བརྒྱད་ཐོབ་པ་མྱང་འདས་ཐོབ་པ་ལ་ཚེ་གཅིག་ལུས་པའོ། །
དེ་མྱང་འདས་ལ་ཚེ་གཅིག་གིས་ཆོད་པའམ། ཕྱིར་མི་འོང་གི་འབྲས་བུ་ལ་ཉོན་མོངས་གཅིག་
གིས་ཆོད་པས་བར་ཆད་གཅིག་པ་སྟེ་གསུམ་པ་ལ་ཞུགས་པའང་ཡིན་ནོ། །དེར། ཉེས་ཆ་
བདུན་ནམ་བརྒྱད་ཟད་པ། །ཚེ་གཅིག་བར་ཆད་གཅིག་པ་དང༌། །གསུམ་པ་ལ་ནི་ཞུགས་
པའང་ཡིན། །ཞེས་སོ། །འབྲས་གནས་ཙམ་དེས་སྔོན་འཇིག་རྟེན་པའི་ལམ་གྱིས་འདོད་པའི་
སྒོམ་སྤང་གསུམ་བཞི་ལས་གྲོལ་ཡང་སྤང་བྱ་དེ་དག་གམ། དེའི་གོང་མའི་གཉེན་པོ་ཟག་མེད་
མ་ཐོབ་པར་རིགས་སྐྱེ་མིན་ལ་བདུན་ནམ་བརྒྱད་ཟད་ཀྱང་དེའམ་དེའི་གོང་མའི་གཉེན་པོ་མ་
ཐོབ་པར་བར་ཆད་གཅིག་པ་མ་ཡིན་ཏེ། དེ་དག་གི་གཉེན་པོ་ཟག་མེད་ཀྱི་དབང་པོ་མ་ཐོབ་
པའི་ཕྱིར་རོ། །ཐོབ་ན་ནི་ཡིན་ནོ། །
གཉིས་པ་ཟུང་གསུམ་པ་ལ་ཞུགས་གནས་གཉིས་ཀྱི་དང་པོའི་མཚན་ཉིད་ནི།
ཕྱིར་འོང་གང་ཕྱིར་མི་འོང་གི་འབྲས་བུ་མངོན་དུ་བྱ་བའི་ཕྱིར་ཞུགས་པའི་ལམ་ཟག་མེད་ཐོབ་
ལ་མ་བཏང་པའོ། །མཚན་གཞི་ནི་བར་ཆད་གཅིག་པའོ། །གནས་པ་ལ་གསུམ་གྱི་མཚན་
ཉིད་ལམ་རིམ་གྱིས་པའི་འཕགས་པ་ཕྱིར་མི་འོང་གི་འབྲས་བུའི་ལམ་ཟག་མེད་ཐོབ་ལ་མ་
བཏང་ པའོ། །སྒྲ་དོན་ནི། འདོད་ཁམས་སུ་ཕྱིར་མི་འོང་བའི་ ཕྱིར་རོ། །མཚན་གཞི་ནི། དེ་
དགུ་ཟད་པ་ཕྱིར་མི་འོང་། །ཞེས་པ་ལྟར། མཐོང་ལམ་སྐད་ཅིག་བཅུ་དྲུག་པའི་རྟོགས་པ་ཐོབ་
པའི་འཕགས་པ་གང་གིས་འདོད་པའི་སྒོམ་སྤང་དགུ་པའི་གཉེན་པོ་ཐོབ་པའོ། །འདི་ལ་བཞི་
ལས། དང་པོ་ཕྱིར་མི་འོང་ཐོབ་པའི་ཚེ་དེ་ལ་གཟུགས་ཀྱི་ཉོན་མོངས་མ་སྤངས་པ་གཟུགས་སུ་
-]
3.1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
ཉེར་འགྲོ་ལ་བར་སྲིད་མངོན་པར་འགྲུབ་པའི་དང་། སྐྱེས་ནས་དང༌། ལན་གྲངས་གཞན་ལ་
མྱོང་འགྱུར་གྱི་ལས་ཅན་ནོ། །དང་པོ་ནི་དེ་འདྲའི་ཕྱིར་མི་འོང་དབང་རྣོན་ཆེ་འབྲིང་ཆུང་ངུ་
གཟུགས་སུ་སྐྱེ་བའི་ཉོན་མོངས་ཆུང་ངུའི་ཆུང་ངུ་སོགས་གསུམ་སྤྱོད་པ་དེས་རིམ་བཞིན་
གཟུགས་ཀྱི་བར་དུ་གྲུབ་སྟེ་ཟག་མེད་ཀྱི་ལམ་བསྒོམས་ནས་བར་དོའི་ཚེ་སྟོང་། བར་མཇུག་
ཏུ་འདའ་བ། མྱུར་བ་མྱུར་མིན། ཡུན་རིང་མོ་ནས་འདའ་བ་གསུམ་མོ། །གཉིས་པ་ལ་སྐྱེས་
ནས་དང་མངོན་པར་འདུ་བྱེད་པ་དང་བཅས་པས་དང་། འདུ་བྱེད་མེད་པར་འདའ་བ་གསུམ་
གྱི་དང་པོ་ནི་དེ་འདྲའི་ཕྱིར་མི་འོང་དབང་འབྲིང་ཆེན་པོ་ཉོན་མོངས་འབྲིང་གི་ཆུང་ངུ་སྤྱོད་པ་སྟེ།
གཟུགས་ཁམས་ཀྱི་གནས་གང་རུང་དུ་སྐྱེས་ཙམ་ལས་མི་འཕྱི་བར་ལྷག་བཅས་ཀྱི་མྱང་འདས་
ཀྱིས་དང་། གཉིས་པ་ནི་དབང་པོ་འབྲིང་གི་ཉོན་མོངས་འབྲིང་གི་འབྲིང་སྤྱོད་པ་སྟེ། གཟུགས་
སུ་སྐྱེས་ནས་སྦྱོར་བ་མ་བཏང་ཞིང་འབད་པ་དང་བཅས་ཚེ་དཀྱིལ་ལ་དང༌། གསུམ་པ་ནི།
དབང་པོ་འབྲིང་གི་ཆུང་ངུ་ཉོན་མོངས་འབྲིང་གི་ཆེན་པོ་ཅན་དེ་ཚེ་ ཕལ་ཆེར་རྫོགས་ནས་
གཟུགས་སུ་སྐྱེས་ན་དེའི་ཚེ་མཇུག་ཏུ་མྱ་ངན་ལས་འདའ་བའོ། །ཡང་ན་འདུ་བྱེད་མི་བྱེད་ནི་
འབད་པས་དང་། འབད་པ་མེད་པར་ཐོབ་པའོ། ། །
གསུམ་པ་ནི་དེ་འདྲའི་དབང་རྟུལ་ལས་ཉོན་ཆེ་བས་གང་དུ་སྐྱེས་པ་དེར་མྱ་
ངན་ལས་མི་འདའ་བར་གོང་དུ་འགྲོ་བས་གོང་དུ་འཕོ་བ་སྟེ། དེར། དེ་ནི་བར་སྐྱེ་འདུ་བྱེད་
དང༌༑ །འདུ་བྱེད་མེད་ཡོངས་མྱ་ངན་འདའ། །གོང་དུ་འཕོ་བ་རྣམས་ཞེས་དང༌། །གསུམ་
ལའང་རྣམ་པ་གསུམ་ཕྱེ་ནས། །གཟུགས་སུ་ཉེར་འགྲོ་དགུར་བཤད་དོ། །དེ་དག་གི་ནི་ཁྱད་
པར་རྣམས། །ལས་དབང་ཉོན་མོངས་བྱེ་བྲག་ལས། །ཞེས་སོ། །ཐ་མ་འདི་ལ་ལྷག་མཐོང་ཞི་
གནས་ཤས་ཆེར་སྤྱོད་པ་གཉིས་ཀྱི་དང་པོ་ནི་རྒྱུ་བསམ་གཏན་སྤེལ་བ་ལས་སྐྱེས་པ་སྟེ་འཕར་
བ༑ ཕྱེད་འཕར། ཐམས་ཅད་དུ་འཆི་འཕོ་བ་གསུམ་གྱི་དང་པོ་ནི། བསམ་གཏན་བཞི་པ་ཐོབ་
- | 3 ; -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར་མི་འོང་དབང་རྟུལ་ཆུང་ངུའི་ཆེན་པོ་ཉོན་མོངས་ཆེན་པོའི་ཆུང་ངུ་ཅན་ཏེ། མཉམ་
གཞག་མེད་ རྗེས་ཐོབ་ཟག་བཅས་མཉམ་གཞག་ཟག་མེད་ སྤེལ་བ་གསུམ་སྤེལ། མཉམ་
གཞག་བཞི་ ལ་ རྗེས་ཐོབ་ གཉིས་ སྤེལ་བ་དྲུག་སྤེལ། དྲུག་ ལ་ གསུམ་སྤེལ་བ་དགུ་སྤེལ།
བརྒྱད་ ལ་ བཞི་ སྤེལ་ བ་ བཅུ་ གཉིས་ སྤེལ། བཅུ་ ལ་ལྔ་སྤེལ་བ་བཅོ་ལྔ་སྤེལ་ཏེ། དེ་ལྟར་
བསྒོམས་ནས་བསམ་གཏན་དང་པོའི་ རོ་མྱངས་པས་བསམ་གཏན་གོང་མ་གསུམ་ལས་
ཉམས་ཏེ། ཚངས་རིས་ཀྱི་ནང་དུ་སྐྱེས་ནས་སྔོན་བསྒོམས་པའི་དབང་གིས་བསམ་གཏན་བཞི་
པ་སྤེལ་ཏེ། དེ་ནས་ཤི་འཕོས་ནས་འོག་མིན་པ་དག་གི་ནང་དུ་སྐྱེས་ནས་དགྲ་བཅོམ་པ་ཐོབ་
སྟེ༑ དེའི་བར་དུ་མི་འགྲོ་བས་སོ། །
གཉིས་པ་ནི། རྟུལ་འབྲིང་ཉོན་མོངས་ཆེ་འབྲིང་ཅན་ཚངས་རིས་སུ་སྐྱེས་པ་
སྟེ༑ དེ་ནས་གནས་གཙང་མ་རྣམས་སུ་སྐྱེས་ནས་གནས་གཞན་འགའ་ཙམ་རྒལ་ཏེ་འོག་མིན་
དུ་དགྲ་བཅོམ་ཐོབ་པའོ། །གསུམ་པ་དབང་རྟུལ་ཆུང་ངུ་ཉོན་མོངས་ཆེན་པོའི་ཆོས་ཅན་ཏེ། དེ་
ལ་འཕགས་པ་ནི་ཚངས་ཆེན་དུ་མི་སྐྱེ་སྟེ། ལྟ་ངན་གྱི་གནས་ཡིན་པ་དང༌། དེ་ནི་འགྲན་ཟླ་
མེད་པའི་ལས་ཅན་ཡིན་པ་ལས་འཕགས་པ་དེར་སྐྱེས་ན་མཐུའི་སྒོ་ནས་འགྲན་ཟླར་འགྱུར་
པའི་ཕྱིར་རོ། །དེ་ནས་ཚངས་རིས་ནས་ཤི་འཕོས་ཏེ་ཚངས་ཆེན་མ་གཏོགས་པ་ཚངས་པ་
མདུན་ན་འདོན་ནས་འོག་མིན་གྱི་བར་བཅུ་བཞིར་སྐྱེས་ནས་འོག་མིན་དུ་དགྲ་བཅོམ་ཐོབ་པ་
སྟེ༑ དེ་ནི་བསམ་གཏན་སྤེལ་ནས་འོག་མིན་འགྲོ་དེ་འཕར་ཕྱེད་འཕར་ཐམས་ཅད་དུ། འཆི་
འཕོ་ཞེས་སོ། །
གཉིས་པ་སྤེལ་བ་མ་ཡིན་པའི་རྒྱུ་ལས་སྐྱེས་པ་ནི། བསམ་གཏན་མ་སྤེལ་
བར་ཞི་གནས་ཤས་ཆེར་བསྒོམ་ཞིང་སྙོམས་འཇུག་གི་རོ་མྱངས་པས་ཚངས་རིས་ནས་བཟུང་
སྟེ་གཟུགས་ཀྱི་གནས་གཞན་ཐམས་ཅད་དུ་སྐྱེས་ཏེ་གནས་གཙང་མར་འཇུག་མི་ནུས་པར་
-།
} { -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
གཟུགས་མེད་དུ་སྐྱེ་བའི་རིམ་གྱིས་སྲིད་རྩེར་སོང་ནས་མྱ་ངན་ལས་འདའ་བ་སྟེ། གཞན་སྲིད་
རྩེ་མོར་འགྲོ། ཞེས་ སོ། །འདིས་ གཟུགས་མེད་ དུ་མྱང་འདས་ཐོབ་ཀྱང་གཟུགས་ ཀྱི་ཉེར་
འགྲོར་བྱས་པ་ནི་དང་པོར་གཟུགས་ནས་འཇུག་པ་ལ་དགོངས་པའོ། །གཉིས་པ་ཕྱིར་མི་འོང་
ཐོབ་པའི་ཚེ་དེ་ལ་གཟུགས་ཀྱི་ཉོན་མོངས་སྤངས་ཀྱང་གཟུགས་མེད་ཀྱི་ཉོན་མོངས་མ་སྤངས་
པ་གཟུགས་མེད་དུ་ཉེར་འགྲོ་ནི། གཟུགས་མེད་དུ་སྐྱེས་ནས་དགྲ་བཅོམ་ཐོབ་པ་ལ་སྐྱེས་
ནས། འདུ་བྱེད་བཅས། འདུ་བྱེད་མེད། གོང་དུ་འཕོ་བ་དང་བཞིའོ། །བར་མ་དོར་འདའ་བ་
མེད་དེ། གཟུགས་མེད་ཀྱི་བར་དོ་མེད་པའི་ཕྱིར་ཏེ། གཞན་ནི་གཟུགས་མེད་འགྲོ་རྣམས་
བཞི། །ཞེས་སོ། །དེ་དག་མཐོང་ལམ་ཐོབ་པའི་རྟེན་དེ་ཉིད་ཀྱིས་ཕྱིར་མི་འོང་ཐོབ་པའི་དབྱེ་
བ་ཡིན་ནོ། ། །
གསུམ་པ་མཐོང་བའི་ཆོས་ལ་མྱ་ངན་ལས་འདའ་བ་ནི། འདོད་པའི་རྟེན་ལ་
ཕྱིར་མི་འོང་ཐོབ་ཅིང་། ཁམས་གོང་མའི་ཉོན་མོངས་ཐམས་ཅད་ཀྱི་གཉེན་པོ་ཡང་ཚེ་དེ་ལ་
རྫོགས་ནས་ཚེ་དེ་ཁོ་ན་ལ་མྱ་ངན་ལས་འདའ་བ་སྟེ། གཞན་ནི་འདི་ལ་མྱ་ངན་འདའ་ཞེས་སོ།།
བཞི་པ་འགོག་པ་ལུས་ཀྱི་མངོན་སུམ་དུ་བྱེད་པ་ནི། མིའི་རྟེན་ལ་ཕྱིར་མི་འོང་ཐོབ་ནས་བསམ་
གཏན་དང་པོ་ནས་སྲིད་རྩེའི་བར་རྫོགས་པར་བྱས་ཏེ། དེ་ནས་འགོག་སྙོམས་ཐོབ་ནས་མྱང་
འདས་དང་འདྲ་བའི་ཆོས་ལུས་ཀྱིས་མངོན་དུ་བྱེད་པ་སྟེ། ཅིའི་ཕྱིར་ན་སེམས་མེད་པས་ལུས་
ལ་བརྟེན་ནས་སྐྱེ་བའི་ཕྱིར་རོ། །དེ་ལས་ལངས་ནས་འགོག་སྙོམས་ནི། མྱང་འདས་དང་འདྲ་
བར་ཞི་བའོ་སྙམ་པའི་རྣམ་ཤེས་དང་བཅས་པའི་ལུས་ཉོན་མོངས་ཞི་བ་སྔོན་མ་ཐོབ་པ་ཐོབ་
པར་འགྱུར་བ་སྟེ། འགོག་པ་ཐོབ་པ་ཕྱིར་མི་འོང་། །ལུས་ཀྱི་སྔོན་དུ་བྱེད་པར་འདོད། །ཅེས་
སོ༑ ༑
གཉིས་པ་ཆགས་བྲལ་སྔོན་སོང་ལ་གཉིས་ལས། མཚན་ཉིད་ལ་ཆགས་
- ] 37.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྲལ་སྔོན་སོང་གི་ཕྱིར་འོང་ཞུགས་པ་ཞུགས་འབྲས་ཀྱི་མཚན་ཉིད་མཐོང་ལམ་ལ་གནས་པ་
སྐད་ཅིག་བཅུ་དྲུག་པའི་རྟོག་པ་མ་ཐོབ་པའི་ཉན་ཐོས་གང་ཕྱིར་མི་འོང་གི་འབྲས་བུ་མངོན་དུ་
བྱ་བའི་ཕྱིར་ཞུགས་པའི་ཟག་མེད་ཀྱི་ལམ་ཐོབ་ལ་མ་བཏང་བ་དང་། རྒྱུན་ཞུགས་མངོན་དུ་མ་
བྱས་པའི་འཕགས་པ་གང་ཕྱིར་འོང་གི་འབྲས་བུའི་ལམ་ཟག་མེད་ཐོབ་ལ་མ་བཏང་བའོ།།
ཆགས་བྲལ་སྔོན་སོང་གི་ཕྱིར་མི་འོང་ཞུགས་པ་ཞུགས་འབྲས་ཀྱི་མཚན་ཉིད། མཐོང་ལམ་ལ་
གནས་པ་སྐད་ཅིག་བཅུ་དྲུག་པའི་རྟོགས་པ་མ་ཐོབ་པའི་ཉན་ཐོས་གང་ཕྱིར་མི་འོངགི་འབྲས་
བུ་མངོན་དུ་བྱ་བའི་ཕྱིར་ཞུགས་པའི་ལམ་ཟག་མེད་ཐོབ་ལ་མ་བཏང་བ་དང༌། ཕྱིར་འོང་
མངོན་དུ་བྱས་པའི་འཕགས་པའི་ཕྱིར་མི་འོང་གི་འབྲས་བུའི་ལམ་ཐོབ་ལ་མ་བཏང་བའོ།།
གཉིས་པ་མཚན་གཞི་ནི་དད་པ་དང་ཆོས་ཀྱི་རྗེས་འབྲང་གཉིས་ཀྱིས་དྲུག་ནས་བརྒྱད་ཀྱི་བར་
སྤངས་ན་ཕྱིར་འོང་དང་འདོད་པ་ལས་འདོད་ཆགས་དང་བྲལ་བའམ། ཅིའང་མེད་པ་ལས་
ཆགས་པ་དང་བྲལ་ན་ཕྱིར་མི་འོང་ལ་ཞུགས་པ་སྟེ། དེ་དག་ལས་སྐད་ཅིག་བཅུ་དྲུག་པ་སྐྱེས་
པ་ན་སྔར་གང་ལ་ཞུགས་པ་དེའི་འབྲས་གནས་སུ་འགྱུར་རོ། །དེའི་ཚེ་རྟུལ་རྣོ་གཉིས་ལ་དད་
མོས་མཐོང་ཐོབ་ཅེས་གདགས་སོ། །དགྲ་བཅོམ་དུ་མི་འགྱུར་ཏེ། མཐོང་ལམ་གྱི་སྲིད་རྩེའི་
སྒོམ་སྤང་སྤོང་བ་མི་སྲིད་ལ་མཐོང་ལམ་གྱི་སྔོན་དུ་སྲིད་རྩེ་ལ་ཆགས་བྲལ་མི་སྲིད་ཅིང་
། སྲིད་
རྩེ་ལ་ཆགས་བྲལ་ལས་དགྲ་བཅོམ་དུ་འགྱུར་བའི་ཕྱིར། ཅི་སྟེ་འདོད་པའི་སྒོམ་སྤང་བཅོ་ལྔ་
སྤངས་པ་བཅུ་དྲུག་པ་དེ་ཕྱིར་འོང་འབྲས་ཞུགས་སུ་མི་འགྱུར་ཞེ་ན། འབྲས་ཐོབ་ཙམ་གྱིས་
འབྲས་བུ་ཁྱད་པར་ཅན་གྱི་ལམ་མི་ཐོབ་པས་འབྲས་གནས་ཁྱད་པར་དུ་བྱ་བའི་ཕྱིར་འབྲས་
བུ་གཞན་ཐོབ་པའི་ཆེད་དུ་ཉོན་མོངས་མ་སྤངས་པ་སྤོང་བའི་ཕྱིར་ལམ་ལ་མི་བརྩོན་པ་དེ་སྲིད་
དུ་ཞུགས་པ་མ་ཡིན་ལ། ཤུགས་ཀྱིས་བརྩོན་ན་ཞུགས་པར་བསྟན་ཞིང་། ཕྱིར་འོང་མི་འོང་གི་
འབྲས་བུ་ལའང་དེ་བཞིན་དུ་སྦྱར་ཏེ། མཛོད་དུ། གཉིས་པ་ལ། དགུ་པ་ཚུན་ཆད་ཟད་པ་
- 1 38 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཡིན། །འདོད་པའམ་ཡང་ན་གོང་མ་ལས། །ཆགས་བྲལ་གསུམ་པ་ལ་ཞུགས་པས། །གང་
ཞིག་གང་ལ་ཞུགས་པ་ནི། །བཅུ་དྲུག་པ་ལ་དེ་འབྲས་གནས། །དེ་ཚེ་དབང་པོ་རྣོ་རྟུལ་དག།
དད་པས་མོས་དང་མཐོང་བས་ཐོབ། །འབྲས་ཐོབ་འབྲས་བུའི་ཁྱད་པར་གྱི། །ལམ་ཐོབ་མེད་
པ་དེ་ཡི་ཕྱིར། །འབྲས་གནས་ཁྱད་པར་བྱ་བའི་ཕྱིར། །མི་བརྩོན་པར་ནི་ཞུགས་མ་ཡིན།།
ཞེས་སོ། །
ཟུང་བཞི་པ་ལས། དགྲ་བཅོམ་ཞུགས་པ་ལ་མཚན་ཉིད་ནི། དགྲ་བཅོམ་གྱི་
འབྲས་བུ་མངོན་དུ་བྱ་བའི་ཕྱིར། ཞུགས་པའི་ལམ་ཟག་མེད་ཐོབ་ལ་མ་བཏང་བའོ། །མཚན་
གཞི་ཕྱིར་མི་འོང་དེ་ཉིད་བསམ་གཏན་དང་པོའི་ཉོན་མོངས་གཅིག་སྤངས་པ་ནས་སྲིད་རྩེའི་
བར་ཉོན་མོངས་བརྒྱད་སྤངས་པའི་བར་དང་དེར་མ་ཟད། དགུ་པ་སྤོང་བའི་བར་ཆད་མེད་
ལམ་རྡོ་རྗེ་ལྟ་བུའི་ཏིང་ངེ་འཛིན་ལ་གནས་པ་ཡང་དགྲ་བཅོམ་པའི་འབྲས་བུ་ལ་ཞུགས་པ་སྟེ།
སྲིད་རྩེའི་བར་ཆད་བརྒྱད་ཟད་པ། །དགྲ་བཅོམ་ཉིད་ལ་ཞུགས་པ་ཡིན། །དགུ་པའི་བར་ཆད་
མེད་ལམ་ཡང་། །དེ་ནི་རྡོ་རྗེ་ལྟ་བུ་ཡིན། །ཞེས་སོ། །འབྲས་གནས་ལ་གསུམ་ལས་མཚན་
ཉིད་ནི། ཉན་ཐོས་འཕགས་པ་གང་མི་སློབ་པའོ། །མཚན་གཞི་ཉོན་མོངས་དགུ་པ་དེ་ཟད་
པའི་ཐོབ་པ་དང་ལྷན་ཅིག་ཏུ་ཟད་པ་ཞེས་པ་རྣམ་གྲོལ་ལམ་བསྐྱེད་དེ། དེ་མི་སློབ་པ་དང་དགྲ་
བཅོམ་པ་སྟེ། དེ་ཟད་ཐོབ་དང་ཟད་པ་ཤེས། །དེ་ཚེ་དེ་མི་སློབ་དགྲ་བཅོམ། །ཞེས་སོ། །སྒྲ་
དོན་ནི། འབྲས་བུ་གཞན་གྱི་ཕྱིར་བསླབ་བྱ་མེད་པས་མི་སློབ་པ། གཞན་དོན་བྱེད་པར་འོས།
ཆགས་བྱས་ཀུན་གྱིས་མཆོད་པར་འོས་པས་དགྲ་བཅོམ་མོ། །
གཉིས་པ་རྫས་བཏགས་དཔྱད་པ་ནི། མཛོད་འགྲེལ་དུ། མིང་གི་སྒོ་ནས་
བརྒྱད་ཡིན་ནོ། །རྫས་སུ་ནི་ལྔ་ཡིན་ཏེ། ཞུགས་པ་དང་པོ་དང་འབྲས་བུ་ལ་གནས་པ་བཞིའོ།།
ཞུགས་པ་ལྷག་མ་རྣམས་ནི་འབྲས་བུ་ལ་གནས་པ་གསུམ་ལས་ཐ་མི་དད་པའི་ཕྱིར་རོ།།
. 1 3 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐར་གྱིས་ཐོབ་པའི་ཕྱིར་དེ་སྐད་ཅེས་བཤད་ཀྱིས་ཕལ་ཆེར་འདོད་པ་ལས་འདོད་ཆགས་
དང་བྲལ་བ་དག་གཅིག་ཡིན་ན་ནི་མཐོང་བའི་ལམ་ལ་ལན་ཅིག་ཕྱིར་འོང་བ་དང་ཕྱིར་མི་འོང་
བའི་འབྲས་བུ་ལ་ཞུགས་པ་དག་ཡིན་གྱི་རྒྱུན་དུ་ཞུགས་པ་དང་། ལན་ཅིག་ཕྱིར་འོང་བ་དག་
ཀྱང་མ་ཡིན་ནོ་ཞེས་སོ། །
གཉིས་པ་དཔེ་ཅན་རྒྱལ་སྲས་ཀྱི་དགེ་འདུན་ལ་ལྔ་ལས། དབྱེ་གཞི་ནི། བྱང་
སེམས་འཕགས་པའི་ཕྱིར་མི་ལྡོག་པ་སྟེ། མདོ་ལས། ཤཱ་བུ་འདི་ནི་སངས་རྒྱས་ཀྱི་ཆོས་རྣམས་
ཀྱི་མངོན་པར་རྟོགས་པ་སྟེ་འདི་གང་ལ་ཡོད་པའི་བྱང་སེམས་ཆེན་པོ་ཕྱིར་མི་ལྡོག་པ་ཡིན་
པར་ཤེས་པར་བྱའོ་ཞེས་དང༌། འཕགས་པས་དེ་ལ་དགེ་འདུན་དཀོན་མཆོག་ནི་ཕྱིར་མི་
ལྡོག་པའི་བྱང་ཆུབ་སེམས་དཔའི་དགེ་འདུན་ཡིན་པར་ཤེས་པར་བྱའོ། །ཞེས་སོ། །གཉིས་པ་
དགེ་བའི་ངོ་བོ་ནི། ཞུགས་གནས་ཀྱི་དབྱེ་བས་སྐྱེས་བུ་ཟུང་བཞིར་གྱུར་ལ་དེ་བསྡུས་པ་ཡང་
བརྒྱད་པ་ནས་རང་རྒྱལ་གྱི་བར་ ཡིན་ལ། བརྒྱད་པ་ནི་བསྟན་བཅོས་འདི་ལས་དངོས་སུ་
མ་བསྟན་ཡང་། མདོ་ལས། ཤཱ་བུས་བཅོམ་ལྡན་འདས་གང་ཞིག་ཤེར་ཕྱིན་པའི་གནས་པ་
འདིས་གནས་པའི་བྱང་ཆུབ་དེ་གང་ནས་ཤི་འཕོས་ནས་འདིར་སྐྱེས་པ་ལགས། འདི་ནས་ཤི་
འཕོས་ནས་ནི་གང་དུ་སྐྱེ་བར་འགྱུར་ནས་སངས་རྒྱས་ཀྱི་ཞིང་འདི་ཉིད་ནས་ཤི་འཕོས་ནས་
འདིར་སྐྱེས་པར་ཤེས་པར་བྱ་བའི་བར་གྱིས་གསུངས་སོ། །བསྟན་བཅོས་ལས་དངོས་སུ་
བསྟན་པ་ལས། དང༌པོ་དད་པའི་རྗེས་འབྲང་ནི་དབང་པོ་རྟུལ་པོ་མཐོང་ལམ་སྐད་ཅིག་
བཅུ་དྲུག་པ་ལ་གནས་པ་སྟེ། དད་པས་ལམ་དེའི་རྗེས་སུ་འབྲང་བའི་ཕྱིར། ཤ་བུ་བྱང་ཆེན་
གང་མིའི་ནང་ནས་ཤི་འཕོས་ནས་མི་རྣམས་དང་སྐལ་བ་མཉམ་པ་ཉིད་དུ་སྐྱེས་པ་དེ་ནི་ཕྱིར་
མི་ལྡོག་པའི་བྱང་ཆེན་མ་གཏོགས་པ་དབང་པོ་རྟུལ་བ་ཡིན་ཏེ་སོགས་སོ། །ཕྱིར་མི་ལྡོག་
བཀོལ་བ་ནི། དེ་ཡིན་ན་དབང་རྣོན་གྱི་ལམ་གྱིས་དེ་ཐོབ་པ་ཡིན་པས་སོ། །
- 1
4 () བ



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
གཉིས་པ་ཆོས་ཀྱི་རྗེས་འབྲང་ནི་དབང་པོ་རྣོན་པོ་བཅུ་དྲུག་པ་ལ་གནས་པ་སྟེ།
ཤེས་རབ་ཀྱིས་ལམ་དེའི་རྗེས་སུ་འབྲང་བའི་ཕྱིར། ཤཱ་བུ་དེ་ལ་བྱང་ཆེན་གང་དག་སངས་རྒྱས་
ཀྱི་ཞིང་གཞན་ནམ། དགའ་ལྡན་གྱི་ལྷའི་རིས་ནས་ཤི་འཕོས་ནས་འདིར་སྐྱེ་ན་དེ་ནི་དབང་པོ་
རྣོན་པོར་འགྱུར་ཞིང་སོགས་སོ། །འདིར་ཡང་འཕགས་པས། ཆགས་བྲལ་སྔོན་འགྲོའི་རྣམ་
གཞག་མཛད་དེ། དེ་ལམ་ཤེས་པ་ཉིད་ལ་ས་དགུ་པོ་རྣམས་ཀྱིས་ཉོན་མོངས་པ་ཆེན་པོའི་ཆེན་
པོ་ལ་སོགས་པ་སྤོང་བའི་དོན་དུ་ཆུང་ངུའི་ཆུང་ངུ་ལ་སོགས་པའི་དབྱེ་བས་སྒོམ་པའི་ལམ་རྣམ་
པ་དགུ་འཆད་པར་འགྱུར་བ་གང་ཡིན་པ་དེ་ལས་དད་པ་དང་ཆོས་ཀྱི་རྗེས་སུ་འབྲང་བ་གང་
ཡིན་པའི་གང་ཟག་དག་གིས་གལ་ཏེ་རྣམ་པ་དྲུག་པའམ་བདུན་པའམ་བརྒྱད་པ་སྔར་སྤངས་
པར་འགྱུར་ན་ནི། དེ་ལས་དེ་དག་འབྲས་བུ་གཉིས་པ་ལ་ཞུགས་པར་འགྱུར་རོ། །གལ་ཏེ་
རྣམ་པ་དགུ་པ་སྤང་བའི་ཕྱིར་འདོད་པའི་ཁམས་སམ་གོང་མ་ཅི་ཡང་མེད་པའི་སྐྱེ་མཆེད་ཀྱི་
བར་ལས་འདོད་ཆགས་དང་བྲལ་བར་འགྱུར་ན་ནི། དེ་ལས་འབྲས་བུ་གསུམ་པ་ལ་ཞུགས་
པ་ཡིན་ནོ། །སྐད་ཅིག་མ་བཅུ་དྲུག་པ་ལ་དེ་གཉིས་ལན་གཉིས་ཕྱིར་འོང་བའི་འབྲས་བུ་དང་
མི་འོང་བ་ལ་གནས་པར་འགྱུར་གྱི་དགྲ་བཅོམ་པའི་འབྲས་བུ་ལ་ནི་མ་ཡིན་ཏེ། དེ་ཅིའི་ཕྱིར་
ན༑ མཐོང་བའི་ལམ་གྱིས་སྒོམ་པས་སྤང་བར་བྱ་བ་མི་སྤོང་བའི་ཕྱིར་དང༌། སྔར་ཡང་སྲིད་
པའི་རྩེ་མོའི་འདོད་ཆགས་དང་བྲལ་བ་མི་སྲིད་པའི་ཕྱིར་ཞེས་གསུངས་པས་སོ། །
གསུམ་པ་དབང་རྟུལ་དེ་འབྲས་བུ་བར་པ་གཉིས་ལ་ཞུགས་པ་ན་དད་པས་
མོས་པ་ཞེས་བརྗོད་དེ། དད་པ་ལྷག་པ་ཉིད་ཀྱིས་ནི་ལྷག་པར་མོས་པས་རབ་ཏུ་ཕྱེ་བའི་ཕྱིར་
ཏེ༑ བྱང་སེམས་ཐབས་ལ་མི་མཁས་པ་གང་དག་བསམ་གཏན་བཞི་པོ་རྣམས་སྒྲུབ་པར་
བྱེད། ཕྱིན་དྲུག་ལ་ཡང་སྤྱོད་པར་བྱེད། བསམ་གཏན་ཐོབ་པ་དེས་ཀྱང་ལྷ་ཚེ་རིང་པོའི་ནང་དུ་
སྐྱེས་ཏེ། དེ་ནས་ཤི་འཕོས་ནས་གལ་ཏེ་འདོད་པའི་ཁམས་ཀྱི་ལྷ་དང་མི་རྣམས་སུ་སྐྱེས་ཏེ། དེ་
- 1 41 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་གི་དབང་པོ་རྣམས་རྟུལ་པོར་འགྱུར་གྱི། དབང་པོ་རྣོན་པོར་མི་འགྱུར་བ་དག་ཀྱང་ཡོད་
དོ་ཞེས་སོ། །བཞི་པ་དབང་རྣོན་དེ་འབྲས་བུ་བར་པ་གཉིས་ལ་ཞུགས་ན་མཐོང་ཐོབ་སྟེ།
ཤེས་རབ་ལྷག་པས་མཐོང་བའི་ཤེས་རབ་ཀྱི་རབ་ཏུ་ཕྱེ་བའི་ཕྱིར། ཤཱ་བུ་བྱང་སེམས་ཐབས་
ལ་མཁས་པ་གང་དག་བསམ་གཏན་དང་གཟུགས་མེད་པའི་སྙོམས་པར་འཇུག་པ་རྣམས་ལ་
ཞུགས་ཤིང་ནས་ཡུམ་གྱི་རྣལ་འབྱོར་དང་བྲལ་བས་སྐལ་བ་བཟང་པོ་འདི་ཉིད་ལ་བླ་མེད་བྱང་
ཆུབ་ཏུ་མངོན་འཚང་རྒྱའོའི་བར་རོ། །འབྲས་གནས་ལ་ཕྱིར་འོང་ནི་འདོད་པའི་དྲུག་པ་སྤངས་
པ་ སྟེ། འཇིག་ རྟེན་འདིར་ ལན་ ཅིག་ འོངས་ ཏེ་ གཞན་ དུ་ འདའ་ བའི་ ཕྱིར་ཏེ། ཤཱ་ བུ་བྱང་
སེམས་ཤེར་ཕྱིན་ལ་སྤྱོད་པ་གང་དག་ཐབས་ལ་མཁས་པས་བསམ་གཏན་གཟུགས་མེད་པའི་
སྙོམས་འཇུག་ལ་ཞུགས་གནས་ཤེས་ནས་དགའ་ལྡན་གྱི་གནས་སུ་ཚེ་ཇི་སྲིད་ཀྱི་བར་དུ་གནས་
ནས་དེ་ནས་ཤི་འཕོས་ཏེ་འདིར་སྐྱེ་བ་ཡང་དག་པར་བསྟན་ཏེ། སངས་རྒྱས་ཀྱི་སྣ་ཚོགས་པ་
རྣམས་སུ་བླ་མེད་ཡང་དག་བྱང་ཆུབ་ཏུ་མངོན་རྫོགས་རྒྱ་བ་ཡང་ཡོད་དོའི་བར་རོ། །ཕྱིར་མི་
འོང་ནི་འདོད་པའི་དགུ་པ་སྤངས་པ་སྟེ་ནམ་ཡང་སྐྱེ་བའི་སྐྱེ་མཆེད་དེ་ཉིད་དུ་སྐྱེ་བ་གཉིས་པ་
མི་སྒྲུབ་བར་དུ་འགྲོའི། གང་དུ་སྐྱེས་པ་དེ་དང་དེར་གཏན་མི་འོང་བའི་ཕྱིར་ཏེ། ཤཱ་བུ་བྱང་
སེམས་མངོན་ཤེས་དྲུག་ཐོབ་པ་གང་དག་ཁམས་གསུམ་དུ་མི་སྐྱེའི། འོན་ཀྱང་སངས་རྒྱས་ཀྱི་
ཞིང་ནས་སངས་རྒྱས་ཀྱི་ཞིང་དུ་འདོང་བ་ཞེས་ནས། གང་དང་གང་ན་སངས་རྒྱས་བཅོམ་ལྡན་
འདས་རྣམས་བཞུགས་པ་དེ་དང་དེར་སྐྱེ་བར་འགྱུར་བར་བྱེད་པ་དག་ཡོད་དོའི་བར་རོ། །
ཇི་སྐད་བཤད་པའི་རྒྱུན་ཞུགས་འབྲས་གནས་ལ་གཉིས་ལས་མིའི་རིགས་
ནས་རིགས་སྐྱེ་ནི་འདོད་པའི་ཉོན་མོངས་གསུམ་མམ་བཞི་སྤངས་ཤིང༌། དེའི་གཉེན་པོ་ཟག་
མེད་ཀྱི་དབང་པོ་ཐོབ་ལ་མིར་སྐྱེ་བའི་སྐྱེ་བ་ལྷག་མ་གཉིས་སམ་གསུམ་ལ་རྒྱུན་ཞུགས་ལས་
ཁྱད་པར་དུ་འཕགས་པ་སྟེ། ཤཱ་བུ་བྱང་སེམས་གང་དག་བསམ་གཏན་དང་གཟུགས་མེད་པའི་
• ，
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
སྙོམས་འཇུག་བསྐྱེད་ནས་ཐབས་ལ་མཁས་པས་མིའི་རིགས་རྣམས་སུ་རྒྱལ་རིགས་ཤིང་སཱ་
ལ་ཆེན་པོ་ལྟ་བུའམ་བྲམ་ཟེའི་རིགས་ཤིང་སཱ་ལ་ཆེན་པོ་ལྟ་བུའམ་ཁྱིམ་བདག་གི་རིགས་ཤིང་
སཱ་ལ་ཆེན་པོ་ལྟ་བུའི་རིགས་སུ་སྐྱེ་བར་འགྱུར་བ་དག་ཡོད་དོ། །ཞེས་སོ། །ལྷའི་རིགས་ནས་
རིགས་སྐྱེ་ནི་སྔར་བཞིན་ལས་འདོད་ལྷ་དྲུག་ཏུ་རིམ་པ་བཞིན་དུ་སྐྱེས་པ་སྟེ། ཤཱ་བུ་བྱང་སེམས་
བསམ་གཏན་ལ་སོགས་པ་ཐོབ་པ་གང་དག་ཐབས་ལ་མཁས་པས་རྒྱལ་ཆེན་བཞིའི་རིགས་
ནས་གཞན་འཕྲུལ་དབང་བྱེད་ཀྱི་ལྷ་རྣམས་ཀྱི་བར་དུ་སྐྱེས་ཏེ་ཞེས་ནས། དེར་སངས་རྒྱས་
བཅོམ་ལྡན་འདས་རྣམས་མཉེས་པར་བྱེད་པ་དག་ཡོད་དོ་ཞེས་པའི་བར་རོ། །ཕྱིར་འོང་དེ་
ཉིད་ཀྱིས་འདོད་པའི་ཉོན་མོངས་བདུན་ནམ་བརྒྱད་སྤངས་ཤིང་། དེའི་གཉེན་པོ་ཟག་མེད་ཀྱི་
དབང་པོ་ཐོབ་པ་ནི་ཕྱིར་མི་འོང་ཐོབ་པ་ལ་བར་ཆད་གཅིག་པ་ཞེས་བྱ་སྟེ། ཕྱིར་མི་འོང་ཐོབ་པ་
ལ་སྐྱེ་བའི་ལྷག་མ་གཅིག་ལས་པས་ཕྱིར་འོང་ལས་ཁྱད་པར་དུ་འཕགས་པའི་ཕྱིར་ཏེ། ཤཱ་བུ་
བྱང་སེམས་གང་དག་བསམ་གཏན་བཞི་ནས་འཕགས་པའི་བདེན་པ་བཞིའི་བར་དུ་ཐོབ་ཀྱང་
དེ་ དག་ མངོན་ དུ་ མི་ བྱེད་ པ་ དག་ ཡོད་ དོ། །དེ་ དག་ ནི་ ཚེ་ གཅིག་ གིས་ ཐོགས་ པར་
ཤེས་པར་བྱའོ། །ཞེས་སོ། །སྔར་བཤད་པའི་ཕྱིར་མི་འོང་དེ་ནི་དབྱེ་ན་ལྔ་ལས། བར་མ་དོར་
འདའ་བ་ནི། ཁམས་གོང་མ་གཉིས་ཀྱི་ལྷ་རིས་གང་རུང་དུ་སངས་རྒྱས་ནས་འདིར་བྱང་ཆུབ་
པ་ལ་སོགས་པ་སྟོན་པ་སྟེ། ཤ་བུ་བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གཏན་
ཐོབ་པ་གང་དག་ཐབས་མཁས་པས་ཚངས་རིས་ཀྱི་ལྷ་རྣམས་ལས་འོག་མིན་གྱི་ལྷ་རྣམས་ཀྱི་
བར་དུ་སྐྱེ་བར་འགྱུར་ཞིང་། དེར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་
པར་རྫོ་གས་པར་སངས་རྒྱས་ནས་སེམས་ཅན་རྣམས་ཀྱི་དོན་བྱེད་པ་དག་ཡོད་དོའི་བར་རོ།།
སྐྱེས་ནས་འདའ་བ་ནི་སྲིད་པ་ཐ་མ་པ་འོག་མིན་ནས་འཛམ་བུ་གླིང་དུ་གཤེགས་ཏེ་རབ་ཏུ་བྱུང་
ནས་བྱང་ཆུབ་ཀྱི་ཤིང་དྲུང་དུ་སྐྱིལ་ཀྲུང་བཅས་མ་ཐག་ཏུ་སེམས་བསྐྱེད་པ་སྟེ། སེམས་དེ་
-1
1
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྐྱེད་པ་ཉིད་ཀྱིས་སམ་འཛམ་བུ་གླིང་དུ་སྐྱེས་ནས་འདའ་བ་སྟེ། ཤཱ་རིའི་བུ་བྱང་ཆེན་གང་
དག་སེམས་དང་པོ་བསྐྱེད་པ་ཉིད་ཀྱིས་བླ་མེད་བྱང་ཆུབ་ཏུ་མངོན་འཚང་རྒྱ་ཞིང་སོགས་སོ།།
འདུ་བྱེད་བཅས་པས་འདའ་བ་ནི་འདིར་སེམས་ཅན་གྱི་དོན་ལ་བརྩོན་པ་སྟེ་མངོན་པར་
བརྩོན་པས་སེམས་ཅན་གྱི་དོན་ལ་འཇུག་པའི་ཕྱིར་ཏེ། ཤཱ་བུ་བྱང་ཆེན་ཕྱིན་དྲུག་ལ་སྤྱོད་
པ་གང་དག་ཅེས་ནས། སེམས་ཅན་དོན་དུ་རྟག་ཏུ་བརྩོན་པས་སངས་རྒྱས་ཀྱི་ཞིང་ནས་
སངས་རྒྱས་ཀྱི་ཞིང་དུ་འགྲོའོ། །བྱང་ཆེན་དེ་དག་ནི་སེམས་ཅན་རྣམས་ཀྱི་དོན་དུ་བསྐལ་པ་
གྲངས་མེད་གཞལ་དུ་མེད་པ་རྣམས་ཀྱིས་སངས་རྒྱས་ཀྱི་ཞིང་སྣ་ཚོགས་སུ་བླ་མེད་བྱང་
ཆུབ་ཏུ་མངོན་འཚང་རྒྱ་བ་ཡོད་དོ་ཞེས་སོ། །འདུ་བྱེད་མིན་པར་འདའ་བ་ནི། རིགས་དང་རྐྱེན་
གྱི་ཁྱད་པར་ལས་འབད་པ་ཆུང་ངུས་མྱུར་བར་བྱང་ཆུབ་པ་སྟེ། འབད་པ་མེད་པར་ལམ་ལ་
འཇུག་པའི་ཕྱིར། ཤཱ་བུ་བྱང་ཆེན་གང་དག་དང་པོ་སེམས་བསྐྱེད་པ་ཉིད་ཀྱིས་བྱང་སེམས་
སྐྱོན་མེད་པ་ལས་ཡང་དག་པར་འདས་ཤིང་ཕྱིར་མི་ལྡོག་པའི་ས་ལ་ཡང་ངེས་པར་གནས་
ནས་སངས་རྒྱས་ཀྱི་ཆོས་ཐམས་ཅད་ཀྱང་བསྐྲུན་པར་བྱེད་པ་ཡོད་དོ་སོགས་སོ། །གོང་དུ་འཕོ་
བ་ནི། གོང་དུ་འགྲོའི་གང་དུ་སྐྱེས་པ་དེར་མི་འདའ་བ་སྟེ། འདི་ལ་འོག་མིན་དང་སྲིད་རྩེར་
འགྲོ་བ་གཉིས་ཀྱི་དང་པོ་ནི། ཤཱ་བུ་བྱང་ཆེན་ཕྱིན་དྲུག་ལ་སྤྱོད་པ་གང་དག་འཁོར་ལོ་སྒྱུར་
བའི་རྒྱལ་པོར་གྱུར་ནས། སྦྱིན་པའི་ཕར་ཕྱིན་ལྷུར་བྱས་ཏེ་ནས་དགེ་བ་བཅུའི་ལས་ཀྱི་ལམ་
རྣམས་སུ་སེམས་ཅན་རྣམས་རབ་ཏུ་བཀོད་དེ་ཚངས་རིས་ནས་འོག་མིན་གྱི་ལྷ་རྣམས་ཀྱི་བར་
དུ་སྐྱེས་ནས་སངས་རྒྱས་ཀྱི་ཞིང་སྣ་ཚོགས་པ་རྣམས་སུ་བླ་མེད་ཡང་རྫོགས་སུ་འཚང་རྒྱ་བ་
དག་ཡོད་དོའི་བར་རོ། །འདི་ལ་གསུམ་ལས། འཕར་བ་ནི་ཕྱིར་མི་འོང་བསམ་གཏན་བཞི་པ་
ཐོབ་པ་བསམ་གཏན་གོང་མ་གསུམ་ལས་ཉམས་པ་དེས་བསམ་གཏན་དང་པོ་བསྒྲུབས་ཏེ།
ཚངས་རིས་སུ་སྐྱེས་ནས་སྔར་གོམས་པའི་དབང་གིས་བསམ་གཏན་བཞི་པ་སྤེལ་བ་སྟེ།
- 1 4 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
བསྒོམས་པས་དེ་ལས་ཤི་འཕོས་ཏེ་འོག་མིན་དུ་སྐྱེས་ནས་འཚང་རྒྱ་བ་སྟེ། དེ་ནི་བར་མ་
རྣམས་དོར་བས་འཕར་བ་ཞེས་བྱའོ། །ཤཱ་བུ་བྱང་ཆེན་གང་དག་བསམ་གཏན་བཞི་བསྒྲུབས་
ཏེ་བསམ་གཏན་རྣམས་ལས་ཡོངས་སུ་ཉམས་ནས་བསམ་གཏན་དང་པོ་བསྒྲུབས་ཏེ་ཚངས་
རིས་ཀྱི་ལྷ་རྣམས་སུ་སྐྱེ་ཞིང་། དེ་དག་ཡང་བསམ་གཏན་རྣམས་བསྒྲུབས་ནས་འོག་མིན་ཉིད་
དུ་སྐྱེས་ནས་སངས་རྒྱས་ཀྱི་ཞིང་སྣ་ཚོགས་པ་རྣམས་སུ་བླ་མེད་ཡང་དག་བྱང་ཆུབ་ཏུ་མངོན་
འཚང་རྒྱ་བ་ཡོད་དོ་ཞེས་སོ། །ཕྱེད་འཕར་ནི། ཚངས་རིས་ནས་ཤི་འཕོས་ནས་གནས་གཙང་
མར་སྐྱེས་ཏེ་བར་གྱི་གནས་གཅིག་ལས་རྒལ་ཏེ་འོག་མིན་དུ་སྐྱེ་བའོ། །ཤུ་བུ་བྱང་ཆེན་གང་
དག་ཚངས་པའི་འཇིག་རྟེན་ནས་ཤི་འཕོས་ནས་གནས་གཙང་མར་སྐྱེས་ཏེ། གནས་གཙང་
མའི་གནས་གཅིག་གམ་གཉིས་ལས་རྒལ་ཏེ་འོག་མིན་དུ་སྐྱེས་ནས་སངས་རྒྱས་ཀྱི་ཞིང་སྣ་
ཚོགས་སུ་བླ་མེད་བྱང་ཆུབ་ཏུ་མངོན་འཚང་རྒྱ་བ་ཡོད་དོ་ཞེས་སོ། །གནས་ཐམས་ཅད་དུ་འཆི་
འཕོ་བ་ནི། གཟུགས་ཀྱི་གནས་གཞན་ཐམས་ཅད་དུ་བརྒྱུས་ནས་འོག་མིན་དུ་འཇུག་པ་སྟེ།
ཤ་བུ་བྱང་ཆེན་ཚངས་རིས་ནས་འོག་མིན་གྱི་ལྷའི་བར་དུ་སྐྱེས་ཏེ། ཐབས་མཁས་པས་སེམས་
ཅན་དམྱལ་བ་རྣམས་ལ་ཆོས་སྟོན་སོགས་སོ། །
གཉིས་པ་སྲིད་རྩེའི་མཐར་ ཐུག་ པར་ འགྲོ་ བ་ནི། སྙོམས་འཇུག་གཞན་
རྣམས་བསྒྲུབས་ཤིང་གནས་གཞན་ཐམས་ཅད་དུ་སྐྱེས་ནས་གནས་གཙང་མར་མ་ཞུགས་
པར་གཟུགས་མེད་དུ་རིམ་གྱིས་སྐྱེས་ནས་སྲིད་རྩེར་སོང་སྟེ་ཞིང་སྣ་ཚོགས་སུ་འཚང་རྒྱ་བ་སྟེ།
ཤཱ་བུ་བྱང་ཆེན་བསམ་གཏན་དང་གཟུགས་མེད་པ་སྒྲུབ་པར་བྱེད་པ་དག་ཚངས་རིས་ནས་
དགེ་རྒྱས་ཀྱི་བར་གྱི་ལྷ་རྣམས་སུ་སྐྱེ་ཞིང་། དེ་ནས་ནམ་མཁའ་མཐའ་ཡས་སྐྱེ་མཆེད་ནས་
སྲིད་རྩེའི་བར་དུ་སྐྱེ་བར་བྱེད་དེ། དེ་ནས་སངས་རྒྱས་ཀྱི་ཞིང་སྣ་ཚོགས་སུ་སྐྱེ་བར་འགྱུར་བ་
དག་ཡོད་དོ། །ཞེས་སོ། །ཕྱིར་མི་འོང་དྲུག་པ་གཟུགས་ཀྱི་འདོད་ཆགས་བཅོམ་པ་ནི། འདི་
- ，
4
) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་ཤི་འཕོས་ནས་གཟུགས་མེད་དུ་སྐྱེས་ནས་ཞིང་སྣ་ཚོགས་སུ་འཚང་རྒྱ་བ་སྟེ། ཤཱ་བུ་བྱང་
ཆེན་བསམ་གཏན་དང་གཟུགས་མེད་པའི་སྙོམས་པར་འཇུག་པ་ཐོབ་པར་འགྱུར་བ་གང་ཡིན་
པ་དེ་དག་ནམ་མཁའ་མཐའ་ཡས་སྐྱེ་མཆེད་ནས་སྲིད་རྩེའི་བར་དུ་སྐྱེ་བར་འགྱུར་ཞིང་། དེ་
ནས་སངས་རྒྱས་ཀྱི་ཞིང་སྣ་ཚོགས་སུ་སྐྱེ་བར་འགྱུར་བ་དག་ཡོད་དོ་ཞེས་སོ། །ཕྱིར་མི་འོང་
བདུན་པ་མཐོང་བའི་ཆོས་ལ་ཞི་བ་ཐོབ་པ་ནི། ཚུལ་ཁྲིམས་ལ་སོགས་ཆོས་ལ་གོམས་པར་
བྱས་པས་སེམས་ཅན་རྣམས་སྨིན་ཞིང་སངས་རྒྱས་བསྙེན་བཀུར་བྱས་ནས་ཕྱིས་འདོད་
ཁམས་འདི་ཉིད་དུ་ཚེ་འདི་ཉིད་ལ་འཚང་རྒྱ་བ་སྟེ། ཤཱ་བུ་བྱང་སེམས་གང་དག་ཕྱིན་དྲུག་ལ་
སྤྱོད་པའི་ཚེ་ལུས་ལ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་བརྒྱན་ཞིང་། དབང་པོ་
ཡོངས་སུ་དག་ལ་བླ་ན་མེད་པ་རྣམས་དང་ལྡན་ཏེ་ནས་དེ་ལ་གནས་ནས་སངས་རྒྱས་བྱེ་བ་
ཕྲག་ཁྲིག་བརྒྱ་སྟོང་དུ་མ་མཉེས་པར་བྱེད། སངས་རྒྱས་བཅོམ་ལྡན་འདས་དེ་དག་ཐམས་
ཅད་ལ་བཀུར་སྟི་བྱེད། བླ་མར་བྱེད། རི་མོར་བྱེད། མཆོད་པར་བྱེད་ཅིང་། དེའི་འོག་ཏུ་བླ་
མེད་བྱང་ཆུབ་ཏུ་འཚང་རྒྱ་བ་ཡོད་དོའི་བར་རོ། །ཕྱིར་མི་འོང་བརྒྱད་པ་ལུས་ཀྱི་མངོན་སུམ་དུ་
བྱེད་པ་ནི་འགོག་སྙོམས་ཐོབ་པའི་ཕྱིར་མི་འོང་གང་གི་ཐོད་རྒལ་གྱི་སྙོམས་འཇུག་ལ་བརྟེན་
ནས་མྱང་འདས་དང་འདྲ་བའི་ཆོས་ཞི་བ་འགོག་པ་སེམས་མེད་པས་ལུས་ལ་བརྟེན་ནས་
མངོན་སུམ་དུ་བྱེད་པའི་ཕྱིར་ཏེ། ཤཱ་བུ་བྱང་ཆེན་ཤེར་ཕྱིན་ལ་སྤྱོད་པ་གང་དག་བསམ་གཏན་
བཞི་ཐོབ་པ་དང༌། ཚད་མེད་པ་བཞི་དང༌། གཟུགས་མེད་པའི་སྙོམས་པར་འཇུག་པ་བཞི་
ཐོབ་པ་དེ་དག །བསམ་གཏན་དང་ཚད་མེད་པའི་སྙོམས་པར་འཇུག་པ་དེ་དག་གིས་རྣམ་པར་
བརྩེ་ཞིང་བསམ་གཏན་དང་པོ་ལ་མཉམ་པར་འཇུག་གོ་ནས། ཐོད་རྒལ་ལ་སྙོམས་པར་
ཞུགས་ནས་སངས་རྒྱས་ཀྱི་ཞིང་སྣ་ཚོགས་ཡང་བླ་མེད་བྱང་ཆུབ་ཏུ་མངོན་འཚང་རྒྱའོའི་བར་
རོ༑ ༑
- 1 :
fj -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཞུགས་པ་བཞི་པ་དགྲ་བཅོམ་འབྲས་ཞུགས་ནི། ཕྱིར་མི་འོང་དེ་ཉིད་ཀྱིས་
སྲིད་རྩེའི་ཉོན་མོངས་བརྒྱད་སྤངས་པ་སྟེ། ཤཱ་བུ་བྱང་ཆེན་ཕྱིན་དྲུག་ལ་གནས་ནས་སེམས་
ཅན་རྣམས་ལ་སངས་རྒྱས་ཀྱི་ཆོས་ཀྱི་སྣང་བར་བྱེད་ཅིང་། བདག་ཉིད་ཀྱང་ནམ་བླ་མེད་བྱང་
ཆུབ་ཏུ་མངོན་འཚང་མ་རྒྱས་ཀྱི་བར་དུ་སངས་རྒྱས་ཀྱི་ཆོས་སྣང་བ་དེ་དང་འབྲལ་བར་མི་བྱེད་
པ་དག་ཡོད་དོ་ཞེས་སོ། །བྱང་སེམས་རང་རྒྱལ་བསེ་རུ་ལྟ་བུ་ནི་ཐབས་མཁས་ཀྱིས་སེམས་
ཅན་ཚད་མེད་སྨིན་པར་བྱས་ནས་སངས་རྒྱས་དང་། ཉན་ཐོས་མེད་པའི་ཞིང་དུ་བདག་ཉིད་
འཚང་རྒྱ་ཞིང་སྒྲ་མེད་དུ་ཆོས་སྟོན་ལ། བདག་གཞན་ལ་ཐོས་པ་མེད་པར་སངས་རྒྱས་ཀྱི་ཆོས་
སྣང་བར་བྱེད་པ་སྟེ། ཤཱ་བུ་བྱང་ཆེན་གང་དག་སངས་རྒྱས་མི་ཞུགས་ཤིང་ཉན་ཐོས་རྣམས་
ཀྱང་མེད་པའི་འཇིག་རྟེན་གྱི་ཁམས་སུ་རང་བྱང་ཆུབ་ཏུ་མངོན་པར་འཚང་རྒྱ་བ་དག་ཡོད་དེ།
དེ་དག་ཐབས་ལ་མཁས་པས་སྲོག་ཆགས་བརྒྱད་སྟོང་བྱེ་བ་ཕྲག་མང་པོ་ཐེག་པ་གསུམ་གྱིས་
ཡོངས་སུ་སྨིན་པར་བྱས་ནས་བླ་མེད་བྱང་ཆུབ་ཏུ་མངོན་པར་འཚང་རྒྱ་བ་ཡིན་ནོ་ཞེས་སོ། །
གསུམ་པ་ ས་མཚམས་ནི། འཕགས་ པས་ ཆགས་ བྲལ་ སྔོན་དུ་སོང་མ་སོང་
གཉིས་བཤད་པའི་དང་པོ་ཉན་ཐོས་དང་རྣམ་པ་འདྲ་ལ། གཉིས་པ་ནི། ས་དང་པོའི་མཐོང་
ལམ་སྐད་ཅིག་བཅོ་ལྔ་ལ་གནས་པའི་རྒྱུན་ཞུགས་ཞུགས་པ་དང་བཅུ་དྲུག་པ་དང་། ས་གཉིས་
པ་གསུམ་པ་བཞི་པ་ལྔ་པ་ལས་རྒྱུན་ཞུགས་འབྲས་གནས་དང་རིགས་སྐྱེ་གཉིས། དྲུག་པ་
ལ་ཕྱིར་འོང་ཞུགས་པ། བདུན་པ་ལ་འབྲས་གནས། བརྒྱད་པ་དང་དགུ་པ་ལ་ཕྱིར་མི་འོང་
འབྲས་ཞུགས། བཅུ་པ་ལ་ཕྱིར་མི་འོང་འབྲས་གནས་སོ། །ཞེས་ཨ་བྷ་ཡ་དང༌། ཛ་ཡ་ཨཱ་
ནནྡས་དང་། ས་བཅུ་པའི་ཁྱད་པར་གྱི་ལམ་ལ་དགྲ་བཅོམ་འབྲས་ཞུགས་དང་བསེ་རུ་ཞེས་
ཨ་བྷ་ཡས་འཆད་པ་བཞིན་བཞེད་པར་གསལ་ལོ། །གཉིས་པ་སྒྲུབ་བྱེད་འགོད་པ་ནི། དེ་
ལྟར་ཡིན་པར་ཅིས་ཤེས་ན། འཕགས་པས་སྔར་གྱི་ལུང་དང༌། དེ་ལ་གང་ལམ་ཤེས་པ་ཉིད་
- ， ，
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་མཐོང་བའི་ལམ་སྐད་ཅིག་མ་བཅུ་དྲུག་འཆད་པར་འགྱུར་བ་གང་ཡིན་པའི་སྐད་ཅིག་མ་
བཅུ་དྲུག་པོ་དེ་རྣམས་ལ་བྱང་ཆུབ་སེམས་དཔའ་དབང་པོ་རྟུལ་པོར་གྱུར་པ་གང་ཡིན་པ་དེ་ནི་
དད་ པས་ རྗེས་ སུ་ འབྲང་ བ་ ཞེས་ བརྗོད་ དོ། །ཞེས་ སོགས་དང༌། སེམས་ ཅན་ དོན་ གྱི་
ངེས་འབྱུང་གི་འགྲེལ་པར་ས་གཉིས་པ་ནས་བཅུ་པའི་བར་དགུ་ལ་རྣམ་རྟོག་དགུའི་གཉེན་
པོར་སྒོམ་ལམ་ཆེ་འབྲིང་དགུ་གསུངས་ཤིང་། རྣམ་ཀུན་སྒོམ་ལམ་གྱི་མར་མེའི་དཔེའི་སྐབས་
སུ༑ མར་མེའི་སྙིང་པོ་ཚིག་པའི་དཔེས་སེམས་བསྐྱེད་པ་གཉིས་ཀ་འབྲས་བུ་དང་བཅས་པ་
ཤེས་པར་བྱེད་པས་སེམས་བསྐྱེད་པ་དེའི་ཡུལ་དུ་གྱུར་པ་ས་བཅུ་ལ་སློབ་པ་ན་བླ་མེད་ཡང་
དག་རྫོགས་པའི་བྱང་ཆུབ་ཤེས་པར་བྱེད་པ་ཉིད་ཀྱིས་ཞེས་དང༌། དགྲ་བཅོམ་ཞུགས་པའི་
སྐབས་སུ། དེ་ཉིད་ཀྱི་དབང་དུ་མཛད་ནས་ས་བཅུ་པ་ལ་གནས་པའི་བྱང་ཆུབ་སེམས་དཔའ་
ནི་དེ་བཞིན་གཤེགས་པ་ཉིད་དུ་བརྗོད་པར་བྱའོ། །ཞེས་འཆད་པར་འགྱུར་ཞེས་དང༌། བར་
ཆད་མེད་རྩེར། སྟོང་གསུམ་སྟོང་ཆེན་འཇིག་རྟེན་ཁམས་ཀྱི་སེམས་ཅན་ཐམས་ཅད་དཀར་པོ་
རྣམ་པར་མཐོང་བའི་ ས་དང་ནས། རང་སངས་རྒྱས་ཀྱི་སའི་བར་དང་། བྱང་ཆུབ་སེམས་
དཔའི་སྐྱོན་མེད་པར་ཞུགས་པ་ལ་འགོད་པར་བྱེད་པ་བས་ཀྱང་བྱང་ཆུབ་སེམས་དཔའ་བྱང་
ཆུབ་ལ་ཞུགས་པའི་བསོད་ནམས་ཆེས་མང་དུ་བསྐྱེད་པ་ཉིད་ཀྱིས་བར་ཆད་མེད་པའི་ཏིང་ངེ་
འཛིན་སངས་རྒྱས་ཀྱི་བར་ཆད་མེད་པའི་རྒྱུ་ཉིད་ཡིན་པར་ཤེས་པར་བྱེད་པའི་དོན་གྱིས་གང་
གསུངས་པ་ཡིན་ནོ། །དེ་ལ་བྱང་ཆུབ་སེམས་དཔའ་ཞུགས་པ་ནི་འབྲས་བུ་བཞི་པ་ལ་ཞུགས་
པའི་དོན་ཡིན་གྱི་བརྒྱད་པའི་དོན་ནི་མ་ཡིན་ནོ་ཞེས་གསུངས་པས་སོ། །
བཞི་པ་ གྲངས་ངེས་ལ་ གསུམ་ གྱི་དགག་པ་ནི། ཤཱནྟི་པ་དང༌། བུདྡྷ་ཤྲཱིས།
དགྲ་བཅོམ་འབྲས་ཞུགས་དོར་ནས་འོག་མིན་འགྲོ་འཕར་གསུམ་ལས་ཐ་དད་དུ་བགྲངས་པ་
མི་འཐད་དེ། འཕགས་པས་འོག་མིན་གྱི་མཐར་ཐུག་པར་འགྲོ་བའི་གོང་དུ་འཕོ་བ་གང་ཡིན་
- ]
༣ $ .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
པ་དེ་ནི་རྣམ་པ་གསུམ་དུ་འགྱུར་ཏེ་ཞེས་འོག་མིན་འགྲོ་འཕར་གསུམ་གྱི་དབྱེ་གཞིར་གསུངས་
པ་དང་འགལ་ལོ། །གཉིས་པ་གཞག་པ་ནི། བརྒྱད་པ་ལ་རྗེས་འབྲང་གཉིས། བར་པ་གཉིས་
ལ་ཞུགས་པ་ལ་དད་མཐོང་གཉིས། རྒྱུན་ཞུགས་འབྲས་གནས་ལ་ཕྱེ་བས་རིགས་སྐྱེ་གཉིས།
ཕྱིར་འོང་འབྲས་གནས་ལ་བར་ཆད་གཅིག་པ། ཕྱིར་མི་འོང་འབྲས་གནས་ལ་ཕྱེ་བའི་བར་
དོར་དང༌། སྐྱེ་གནས་དང༌། འདུ་བྱེད་བཅས། འདུ་བྱེད་མེད་བཞི། གོང་དུ་འཕོ་བ་ལ་ཕྱེ་བའི་
འོག་མིན་འགྲོ་གསུམ་སྲིད་རྩེར་འགྲོ་སྟེ་བཞི། གཟུགས་ཀྱི་ཆགས་བཅོམ། མཐོང་ཆོས་ཞི།
ལུས་མངོན་བྱེད། དགྲ་བཅོམ་ཞུགས་པ། བསེ་རུ་སྟེ་ཉི་ཤུར་འཕགས་པས་བཤད་དོ། །
གསུམ་པ་རྩོད་སྤང་ནི། མདོ་ལས་བརྒྱད་པ་དང༌། རྒྱུན་ཞུགས་འབྲས་གནས་
དང༌། ཕྱིར་འོང་འབྲས་གནས་དང༌། ཕྱིར་མི་འོང་དང༌། འོག་མིན་འགྲོ་རྣམས་ཐ་དད་དུ་
གསུངས་པ་དང་འགལ་ཞེ་ན། དང་པོ་རྗེས་འབྲང་གཉིས་ཀྱི་དབྱེ་གཞི་ཡིན་ཏེ། དགྲ་བཅོམ་
ནས་བགྲངས་ནས་བརྒྱད་པ་འགྱུར་བའི་ཕྱིར་རོ། །གཉིས་པ་ནི་རིགས་སྐྱེ་གཉིས་ཀྱི་དབྱེ་གཞི་
ཡིན་ཏེ། འཕགས་པས་རྒྱུན་ཞུགས་ཞེས་བཤད་པ་གང་ཡིན་པ་དེ་ཉིད་ནི་རིགས་ནས་རིགས་
སུ་སྐྱེ་བ་རྣམ་པ་གཉིས་སུ་ཤེས་པར་བྱའོ། །ཞེས་པས་སོ། །གསུམ་པ་ནི་བར་ཆད་གཅིག་པར་
འདུ་སྟེ། འཕགས་པས་ལན་ཅིག་ཕྱིར་འོང་བ་ཞེས་བཤད་པ་དེ་ཉིད་བར་ཆད་གཅིག་པ་ཡིན་
ལ་ཞེས་སོ། །བཞི་པ་ནི། བར་དོར་འདའ་སོགས་ཀྱི་དབྱེ་གཞི་སྟེ་འཕགས་པས་ཉོན་མོངས་པ་
དགུ་སྤངས་པའི་ཕྱིར་མི་འོང་པ་ཞེས་བཤད་པ་གང་ཡིན་པ་དེ་ནི་རྣམ་པ་ལྔར་བཤད་པར་བྱའོ།།
ཞེས་སོ། །ལྔ་པ་ནི་འཕར་གསུམ་གྱི་དབྱེ་གཞིའོ། །ཡང་བྱང་སེམས་གཟུགས་མེད་དུ་སྐྱེ་བར་
འདོད་པ་ལ་སྡུད་པར། བྱང་ཆུབ་ཡོན་ཏན་ཕ་རོལ་ཕྱིན་ཉམས་འགྱུར་འོང་ཞེས། །གཟུགས་
མེད་ཁམས་སུ་སྐྱེ་བ་དོན་དུ་གཉེར་མི་བྱེད། །ཅེས་པ་དང༌། ཀུན་བཏུས་སུ། གང་གཟུགས་
མེད་པའི་ཁམས་རྣམ་པར་སྤངས་པའི་བསམ་གཏན་དང་ལྡན་ལ་ཞེས་དང་། དེའི་འགྲེལ་པར་
- 1 4
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་སེམས་ནི་འདོད་པ་དང་གཟུགས་ན་སྤྱོད་པ་ཡིན་གྱིས། གཟུགས་མེད་ན་སྤྱོད་པ་ནི་མིན་
ཏེ༑ སེམས་ཅན་ཡོངས་སུ་སྨིན་པའི་གནས་མ་ཡིན་པའི་ཕྱིར་ཏེ། མཐུ་ཡི་ཁྱད་པར་ཐོབ་པ་
དག་དེར་མི་སྐྱེའོ་ཞེས་པ་དང་འགལ་ཞེ་ན། སྐྱོན་མེད་དེ། བྱང་སེམས་གཟུགས་མེད་ཀྱི་ཏིང་
ངེ་འཛིན་ཐོབ་པས་དེར་འགྲོ་བའི་ནུས་པ་ཡོད་པའི་ཕྱིར་རམ། དེར་སོང་ན་གཞན་དོན་དུ་
འགྱུར་ན་འགྲོ་སྲིད་པ་ལ་དགོངས་ནས་དེར་འགྲོའོ་ཞེས་བཤད་པས། ཡང་ལྷ་ཚེ་རིང་པོར་སྐྱེ་
བ་དེ་གང་ཡིན། འཕགས་པར་མི་རིགས་ཏེ། བསམ་གཏན་ལ་སོགས་ཀྱི་ཡན་ལག་ཡོངས་སུ་
ཟད་ པ་དང༌། ཞེས་པས་སོ། །སྦྱོར་ལམ་པར་མི་རིགས་ཏེ། དྲོད་ནས་མི་ཁོམ་པ་ཟད་པའི་
ཕྱིར། མི་དལ་ཟད་པ་དང༌། ཞེས་སོ། །ཚོགས་ལམ་པར་མི་རིགས་ཏེ། འདི་ཕྱིར་མི་ལྡོག་ཏུ་
བཤད་པས་སོ་ཞེ་ན། ཡུལ་ཨོ་དེ་ཤ་པའི་མཁས་པ་དག་ཕྱིར་མི་ལྡོག་ཏུ་བཤད་པ་ནི་ཕལ་ཆེ་
བས་ཕྱིར་ལྡོག་པ་ཞེས་བཤད་ཀྱི་གཞན་མེད་པ་མིན་ཏེ། མདོར། ཕྱིར་མི་ལྡོག་པ་མ་གཏོགས་
པ་དབང་པོ་རྟུལ་པོ་སྟེ་ཞེས་དམིགས་བསལ་ཡོད་པས་སོ་ཞེས་ཟེར་རོ། །ཀོང་ཀ་ན་པ་དག་ལྷ་
ཚེ་རིང་པོ་གཉིས་ཏེ། མི་ཁོམ་པ་དང༌། དེ་མིན་པ་གཉིས་སོ། །དང་པོ་ནི་ཕྱི་རོལ་པའི་ལམ་
གྱིས་ཚོགས་དྲུག་འགོག་པ་འདུ་ཤེས་མེད་པའི་སྙོམས་འཇུག་མི་གཡོ་བའི་ལས་ལ་ཐར་ལམ་
དུ་འཁྲུལ་ཏེ་བསྒྲུབས་པས་དེར་སྐྱེས་པའི་ཚེ་དགྲ་བཅོམ་ཐོབ་ཅེས་ང་རྒྱལ་དུ་བྱེད་ལ། ཤི་བ་
ན་སྐྱེ་བ་ལེན་པར་མཐོང་བས་འཇིག་རྟེན་ན་དགྲ་བཅོམ་པ་མེད་ཅེས་ལོག་ལྟའི་དབང་གིས་
དམྱལ་བར་ལྟུང་བ་དེར་བྱང་སེམས་མི་སྐྱེའོ། །གཉིས་པ་བྱང་སེམས་འདི་ཉིད་སོ་སྐྱེའི་དུས་སུ་
བརྒྱ་ལམ་ན་བཤེས་གཉེན་ངན་པའི་སྟོབས་ཀྱིས་དེར་སྐྱེས་ཀྱང་སངས་རྒྱས་ཀྱི་མཐུ་དང་རང་
གི་བྱང་སེམས་ཀྱིས་ལམ་ལས་ཉམས་པར་མི་འགྱུར་བས་དེར་སྐྱེས་ཀྱང་མི་ཁོམ་པར་སྐྱེས་པ་
མ་ཡིན་ནོ། །ཡང་བར་དོར་འདའ་བ་གཟུགས་ཀྱི་བར་དོ་དང་། སྐྱེས་ནས་འདའ་བ་གཟུགས་
ཁམས་སུ་དུཉཁའི་མཐའ་ཐོབ་པར་བཤད་པ་དང་འགལ་ཞེ་ན། དེ་དག་ཐེག་དམན་གྱི་དབང་
-!
$ {） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༩
དུ་བྱས་ཀྱི། འདི་ནི་ཐེག་ཆེན་གྱི་རྣམ་གཞག་ཡིན་པས་སྐྱོན་མེད་དོ། །དགྲ་བཅོམ་མ་བཤད་
པས་དགེ་འདུན་མ་ཚང་ངོ་སྙམ་ན་སྐྱོན་མེད་དེ། འཕགས་པས། དགྲ་བཅོམ་པ་ནི་ཡང་དག་
པར་ རྫོགས་ པའི་སངས་ རྒྱས་ ཡིན་ལ། དེ་ ཡང་ སངས་ རྒྱས་ དཀོན་ མཆོག་ ལ་ གདམས་
པར་བསྟན་པས་འདིར་ཡང་མ་སྨོས་ཞེས་སོ། །
ལྔ་པ་དངོས་བཏགས་དཔྱད་པ་ལ་གཉིས་ཀྱི་དངོས་ནི། བྱང་སེམས་དེ་དག་
རྒྱུན་ཞུགས་སོགས་མཚན་ཉིད་པའམ། བཏགས་པ་བ་གང་ཞེ་ན། བཏགས་པ་བ་དེ་རྩེ་མོའི་
མདོར། བརྒྱད་པར་གྱུར་ནས་དང་རྒྱུན་ཞུགས་འབྲས་བུ་ནས་རང་བྱང་ཆུབ་ཀྱི་བར་ཐོབ་ནས་
བྱང་སེམས་སྐྱོན་མེད་པར་འཇུག་པའི་གནས་མ་མཆིས་སོགས་གསུངས་པས་སོ། །འདོགས་
པའི་རྒྱུ་མཚན་ནི། ཕྱིར་མི་ལྡོག་པའི་འཁོར་ལོའི་མདོར། ལོག་པ་བརྒྱད་ལས་ཡང་དག་
འདས། །རྣམ་པར་ཐར་པ་བརྒྱད་ལ་རེག །ཡང་དག་བརྒྱད་ལ་ཞེན་པ་མེད། །དེ་ཕྱིར་བརྒྱད་
པ་ཞེས་བྱའོ། །ཞེས་དང་། སངས་རྒྱས་མཐོང་ལ་ཆགས་མེད་དེ། །སེམས་ཅན་དཔག་མེད་
དད་པར་བྱེད། །དེ་ནི་དེ་ལ་ཆགས་མེད་དེ། །དེ་ཕྱིར་བློ་ལྡན་དད་པས་འབྲང༌། །ཞེས་དང་།
ཆོས་ཀུན་བསམ་གྱིས་མི་ཁྱབ་པ། །རྒྱུན་དེ་ལས་ཀྱང་འདའ་མི་བྱེད། །ཆོས་ཉིད་དེ་ཡི་རྗེས་སུ་
ཐོབ། །དེ་ཕྱིར་ཆོས་རྗེས་འབྲང་ཞེས་གསུངས། །ཞེས་དང༌། ལམ་ལ་རྒྱུན་ཞེས་ངས་བརྗོད་
དེ༑ ༑བསམ་དུ་མེད་པ་སངས་རྒྱས་ལམ། །གང་དག་ལམ་མ་དེར་ཞུགས་པ། །དེ་དང་དེ་ནི་
རྒྱུན་ལ་ གཞོལ། །ཞེས་དང༌། གང་གིས་བྱང་ཆུབ་འགྲུབ་འགྱུར་བའི། །རྐྱེན་རྣམས་མང་པོ་
གང་གསུངས་པ། །བདག་གིས་ཤེས་པར་བྱའོ་ཞེས། །དེ་ཚོལ་བ་ནི་འོང་བ་ཡིན། །ཞེས་དང་།
འགྲོ་བ་རྣམ་གསུམ་གང་དུ་ཡང༌། །དེ་ནི་ཕྱིར་ཞིང་མི་འགྲོ་སྟེ། །སངས་རྒྱས་ཆོས་རྣམས་ཐོབ་
པས་ན། །དེ་ནི་ཕྱིར་མི་འོང་ཞེས་བརྗོད། །ཅེས་དང་། གང་གི་སེམས་ཅན་རབ་དུལ། །ཉོན་
མོངས་ཐམས་ཅད་དེ་ཡིས་བཅོམ། །ཉོན་མོངས་པ་ལས་རབ་ཏུ་འགྲོལ། །དེས་དེ་དགྲ་བཅོམ་
ཆ 1
5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་བརྗོད་དོ། །ཞེས་དང༌། མ་རིག་ནམ་མཁའ་ ཇི་ བཞིན་དུ། །ཆོས་རྣམས་ཐམས་ཅད་
མཚན་ཉིད་མེད། །འདི་ནི་མངོན་སུམ་གྱུར་པས་ན། །རང་རྒྱལ་བ་ཞེས་བརྗོད་པ་ཡིན། །ཞེས་
སོགས་གསུངས་པས། དེ་དག་གི་འདུ་ཤེས་དེ་དག་བཤིག་པར་གསུངས་པས་སོ། །དེ་དག་
ཉན་ཐོས་ཀྱི་དགེ་འདུན་རྣམས་དང་འདྲ་བ་ནི་དགེ་འདུན་ཉིད་དུ་ཡིད་ཆེས་པའི་དོན་དུའོ་ཞེས་
བརྒྱད་སྟོང་འགྲེལ་པ་གནད་ཀྱི་ཟླ་ཟེར་དུ་བཤད་དོ། ། །
གསུམ་པ་འགྲེལ་པ་ལྔའི་དང་པོའི་རྒྱུན་ཞུགས་ལ་གསུམ་ལས། ཞུགས་པ་ནི།
འོག་ནས་འཆད་པར་འགྱུར་བའི་ལམ་ཤེས་པ་ཉིད་ཀྱིས་བསྡུས་པ་མཐོང་བའི་ལམ་སྐད་ཅིག་
མ་བཅུ་དྲུག་ལས་དང་པོ་བཅོ་ལྔ་ལ་གནས་པ་རྒྱུན་ཞུགས་འབྲས་གནས་ཀྱི་སྤངས་རྟོགས་
སྒྲུབ་པ་ལ་བརྩོན་པ་ནི་འབྲས་བུ་དང་པོ་ལ་ཞུགས་པ་སྟེ་དེ་ལ་ཡུན་རིང་པོས་དང་
། མྱུར་བར་
ཤེས་པས་དབང་པོ་རྟུལ་རྣོ་དད་པ་དང་ཆོས་ཀྱི་རྗེས་འབྲང་གི་བྱེ་བྲག་གིས་ཕྱེ་བས་རྣམ་པ་
གཉིས་སོ། །དེའི་འོག་ཏུ་དེ་ཉིད་ཀྱིས་སྒོམ་སྤང་མ་སྤངས་ཤིང་སྐད་ཅིག་བཅུ་དྲུག་པ་ལ་བརྟེན་
ནས་གནས་པ་ནི་རྒྱུན་དུ་ཞུགས་པ་འབྲས་གནས་ཙམ་ཡིན་ནོ། །དེའི་འོག་ཏུ་དེ་ཉིད་སྒོམ་སྤང་
བཞི་སྤངས་པས་འདོད་པའི་ལྷ་དང་མིའི་རིགས་ནས་རིགས་སུ་སྐྱེ་བ་གཉིས་སམ་གསུམ་སྐྱེ་
བ་ཉིད་ཀྱི་འབྲས་གནས་ཙམ་ལས་གཞན་ཁྱད་པར་ཅན་རྣམ་པ་གཉིས་ཡིན་ནོ། །ཕྱིར་འོང་ལ་
གསུམ་ལས་དང་པོ་ནི། རྒྱུན་ཞུགས་རྫོགས་པ་དེའི་འོག་ཏུ་སྒོམ་སྤང་ལྔ་སྤངས་དྲུག་པ་སྤོང་
བར་བརྩོན་པ་ནི་འབྲས་བུ་གཉིས་པ་ལ་ཞུགས་པ་སྟེ། དེ་ལ་དབང་རྟུལ་དད་མོས་དང་དབང་
རྣོན་མཐོང་བས་ཐོབ་པ་དག །འདིར་ཕྱིར་འོང་ཞུགས་པ་གཅིག་ཁོ་ན་ཡིན་ཏེ། འབྲས་གནས་
ལ་རྣོ་རྟུལ་གཉིས་ཡོད་ ཀྱང་གཅིག་ཏུ་བསྡུས་པ་བཞིན་ནོ། །གཉིས་པ་ནི། དེའི་འོག་ཏུ་
འདོད་པའི་ཉོན་མོངས་དྲུག་སྤངས་ཤིང་དེའི་གཉེན་པོ་ཐོབ་པ་སྐྱེ་བ་རིགས་འདྲ་གཅིག་ལས་
མི་ལེན་པ་ནི་ལན་ཅིག་ཕྱིར་འོང་འབྲས་གནས་ཙམ་ཡིན་ནོ། །དེའི་འོག་ཏུ་ཕྱིར་འོང་དེ་ཉིད་
1
)
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
མྱང་འདས་ཐོབ་པ་ལ་ལྷར་སྐྱེ་བ་གཅིག་ལྷག་མར་ལུས་པའི་ཕྱིར་སྔ་མ་ལས་གཞན་འབྲས་
གནས་ཁྱད་པར་ཅན་བར་ཆད་གཅིག་པ་ཡིན་ནོ། །ཕྱིར་མི་འོང་ལ་གཉིས་ལས་དང་པོ་ནི།
ཕྱིར་འོང་དེའི་འོག་ཏུ་འདོད་པའི་ཉོན་མོངས་བདུན་ནམ་བརྒྱད་སྤངས་ཤིང་། དེའི་གཉེན་པོ་
ཐོབ་པ་དགུ་པ་སྤོང་བར་བརྩོན་པའི་དབང་རྟུལ་དད་མོས་དང་དབང་རྣོན་མཐོང་བས་ཐོབ་པ་
དག་སྔ་མ་བཞིན་དུ་འབྲས་བུ་གསུམ་པ་ལ་ཞུགས་པ་གཅིག་ཏུ་བསྡུས་ནས་བསྟན་པ་ཡིན་ནོ།།
གཉིས་པ་ནི། དེའི་འོག་ཏུ་འདོད་པའི་ཉོན་མོངས་དགུ་སྤངས་ཤིང་དེའི་གཉེན་པོ་ཐོབ་པ་ནི་
ཕྱིར་མི་འོང་འབྲས་ གནས་ ཙམ་ སྟེ། དེ་ ལ་ལྔ་ ལས་དང་པོ་ནི། སྐྱེ་བའི་ཀུན་སྦྱོར་སྤངས།
མངོན་པར་འགྲུབ་པའི་ཀུན་སྦྱོར་མ་སྤངས་པས་གཟུགས་ཀྱི་བར་དོ་དེ་སྒྲུབ་པའམ་འགྲུབ་པ་
ཡང་རུང་སྟེ་སྲིད་པ་བར་མར་མངོན་དུ་བྱས་པས་དུཉྩཁའི་མཐའ་ཐོབ་པ་བར་མ་དོར་འདའ་བ་
དང༌། གཉིས་པ་ཀུན་སྦྱོར་གཉིས་ཀ་མ་སྤངས་པས་གཟུགས་སུ་སྐྱེས་ནས་མངོན་པར་འདུ་
བྱེད་པ་དང་བཅས་པས་ལམ་མངོན་དུ་བྱས་ནས་དུཉཁའི་མཐའ་ཐོབ་པ་མངོན་པར་འདུ་བྱེད་
པ་དང་བཅས་པས་འདའ་བ་དང་། བཞི་པ་དེ་ལས་བཟློག་པས་ཐོབ་པ་མངོན་པར་འདུ་
བྱེད་པ་མེད་པར་ཡོངས་སུ་མྱ་ངན་ལས་འདའ་བ་ཞེས་བྱ་བ་རྣམ་པ་བཞི་དང་གོང་དུ་འཕོ་བའོ།།
འདི་ལ་གཉིས་ལས། དང་པོ་ནི་དེའི་འོག་ཏུ་ཕྱིར་མི་འོང་དེ་ཉིད་འོག་མིན་གྱི་མཐར་ཐུག་པར་
འགྲོ་བ་སྟེ། དེ་ལ་ཚངས་རིས་འོག་མིན་དུ་འཕར་བ་དང༌། ཚངས་རིས་ནས་གནས་གཙང་
མའི་འོག་མར་དང། དེ་ནས་འོག་མིན་དུ་འགྲོ་བ་ཕྱེད་དུ་འཕར་བ་དང་། གཟུགས་ཀྱི་གནས་
ཐམས་ཅད་དུ་འཆི་འཕོ་བ་ཉིད་ཀྱིས་འོག་མིན་དུ་འགྲོ་བ་རྣམས་ནི་འོག་ཏུ་མི་འགྲོ་བས་གོང་
དུ་འཕོ་བ་སྲིད་རྩེར་འགྲོ་བ་ལས་གཞན་རྣམ་པ་གསུམ་མོ། །གཉིས་པ་ནི། དེའི་འོག་ཏུ་གོང་
དུ་འཕོ་བ་དེ་དག་ཉིད་སྲིད་རྩེའི་མཐར་ཐུག་པར་འགྲོ་བ་སྟེ་གཟུགས་ཀྱི་སྒོམ་སྤང་སྤངས་པས་
གཟུགས་ཀྱི་འདོད་ཆགས་དང་བྲལ་བའོ། །དེ་ལ་གཉིས་ཏེ། མཐོང་བའི་ཆོས་ཚེ་འདི་ལ་ཞི་བ་
- ]
5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐོབ་པ་དང་། ལུས་ཀྱི་འགོག་པ་མངོན་སུམ་དུ་བྱེད་པ་སྟེ་འོག་མིན་འགྲོ་ལས་གཞན་གོང་དུ་
འཕོ་བ་གཉིས་སོ། །བཞི་པ་ནི། དེའི་འོག་ཏུ་དགྲ་བཅོམ་པ་ཉིད་ཀྱི་འབྲས་བུ་ལ་ཞུགས་པ་ནི་
སྲིད་རྩེའི་ཉོན་མོངས་བརྒྱད་སྤངས་པ་ཡིན་ནོ། །
ལྔ་པ་རང་རྒྱལ་ནི། དེའི་འོག་ཏུ་ཉན་ཐོས་ཀྱི་སྡེ་སྣོད་ལ་དམིགས་ནས་རང་
གིས་ལམ་མངོན་དུ་བྱས་ཏེ། སངས་རྒྱས་མི་འབྱུང་བ་ན་སངས་རྒྱས་སུ་འགྱུར་བ་སྟེ། དེ་ལྟར་
ན་རྒྱུན་ཞུགས་ལྔ། ཕྱིར་འོང་གསུམ། ཕྱིར་མི་འོང་བཅུ། དགྲ་བཅོམ་འབྲས་ཞུགས། རང་རྒྱལ་
ཏེ་ཉི་ཤུའོ། །རྩ་བར་འབྲས་གནས་གཉིས་དང་ཞུགས་པ་གཅིག་གོ་སླ་བས་མ་བཤད་དེ།
འགྲེལ་ཆེན་ལས། འབྲས་བུ་དང་པོ་དང་གཉིས་པ་ལ་གནས་པ་དང་། འབྲས་བུ་བཞི་པ་ལ་
ཞུགས་པའི་གང་ཟག་ནི་གོ་སླ་བ་ཉིད་ཀྱིས་ན་བསྡུས་པས་མ་བཤད་དོ། །ཞེས་སོ། །
༈ གསུམ་པ་དེ་བསྒོམས་པའི་འབྲས་བུ་ངེས་འབྱེད་ལ་གཉིས་ཀྱི་སྤྱི་དོན་ལ་
གཉིས་ཀྱི་སྐྱེ་བའི་རྟེན་ནི། དང་པོར་གསུམ་དང་པོར་སྐྱེ་བའི་ལུས་ཀྱི་རྟེན་གླིང་གསུམ་གྱི་སྐྱེས་
པ་བུད་མེད་དང་། སྐྱེས་ཟིན་འདོད་ལྷར་ཡང་མངོན་དུ་བྱེད་ལ་བཟོད་ཆེན་ཆོས་མཆོག་འདོད་
ལྷར་བསྐྱེད་ཅིང་། དང་པོ་གསུམ་སྐྱེས་པ་བུད་མེད་གཉིས་ཀའི་རྟེན་ཅན་ཐོབ་ལ། ཆོས་མཆོག་
བུད་མེད་ཁོ་ནས་གཉིས་ཀའི་རྟེན་ཅན་ཐོབ་ལ། མཛོད་དུ། འདོད་རྟེན་ཆོས་མཆོག་བུད་མེད་
ཀྱིས། །གཉིས་ཀའི་རྟེན་ཅན་ཐོབ་པར་འགྱུར། །ཞེས་སོ། །བསམ་པའི་རྟེན་ནི་སྦྱོར་ལམ་
བསྒོམ་བྱུང་ཡིན་པས་བསམ་གཏན་ས་དྲུག་གམ་བྱང་སེམས་ཀྱི་ནི་བཞི་པའི་དངོས་གཞི་ལ་
བརྟེན་ཏོ། །དེ་ལ་བརྟེན་པའི་ལམ་ལ་གསུམ་ལས། མཚན་ཉིད་ནི། མྱང་འདས་སུ་ཕྱིན་བྱེད་
ཀྱི་ངེས་འབྱེད་ཆ་མཐུན་ནོ། །བདེན་པ་མངོན་པར་རྟོགས་པ་ལ་རབ་ཏུ་སྦྱོར་བས་སྦྱོར་ལམ་
མཐོང་སྤངས་ལས་ངེས་པར་འབྱེད་པས་ངེས་འབྱེད་ནི་མཐོང་ལམ་ཡིན་ལ་དེ་ཐོབ་པ་ལ་ཕན་
པས་དེའི་ཆ་དང་མཐུན་པའོ། །མོས་པ་བརྟན་པ་ལས་ཡོན་ཏན་ལ་སོ་སོར་གནས་པར་གྱུར་
བ ]
） 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
པའི་ཕྱིར་མོས་སྤྱོད་ཀྱི་སའོ། ཁྱད་པར་ལ་དྲུག་ལས་ངོབོའི་དབྱེ་བ་ནི། དྲོད་རྩེ་བཟོད་པ་ཆོས་
མཆོག་བཞི་ལས་དང་པོ་ནི། ཚོགས་ལམ་ཆེན་པོ་ཐོབ་པའི་བྱང་སེམས་ཀྱིས་མཉམ་པར་
བཞག་པས་ཡིད་ཀྱིས་བརྗོད་པ་མ་གཏོགས་པ་ཕྱིའི་དོན་ཀུན་མི་མཐོང་གིས་ཡིད་ཀྱི་བརྗོད་པ་
ཁོ་ན་རང་སྤྱིའི་མཚན་ཉིད་སྣ་ཚོགས་སུ་སྣང་བར་མཐོང་བ་སྣང་བ་ཐོབ་པའི་ཏིང་ངེ་འཛིན་
དང༌། གཉིས་པ་ནི་གཟུང་བ་མེད་པའི་ཆོས་སྣང་དེ་འཕེལ་བའི་ཕྱིར། བདག་མེད་བསྒོམ་
པ་ལ་བརྩོན་འགྲུས་བརྟན་པོ་རྩོམ་པ་སྣང་བས་ཆེད་པའི་ཏིང་ངེ་འཛིན་ཡིན་ནོ། །
གསུམ་པ་ནི། ཆོས་སྣང་དེ་འཕེལ་ནས་སྣང་བ་སེམས་ཙམ་དུ་རྟོགས་པས་
སྣང་བ་སེམས་ཁོ་ནར་ཟད་ཀྱི་སེམས་ལས་གཞན་མིན་ཞེས་མཐོང་སྟེ། གཟུང་བ་འཛིན་པ་
གཡེང་བ་སྤོང་ཞིང་འཛིན་པའི་གཡེང་བ་འབའ་ཞིག་མ་སྤངས་པ་ནི། དེ་ཁོ་ནའི་ཕྱོགས་
གཅིག་ལ་ཞུགས་པའི་ཏིང་ངེ་འཛིན་ནོ། །དེ་ནས་གཟུང་བ་མེད་པས་འཛིན་པ་ཡང་མེད་དོ་
ཞེས་རྟོགས་ནས་འཛིན་པའི་རྣམ་གཡེང་མེད་པའི་ཡེ་ཤེས་ཀྱི་སྣང་བ་རྫོགས་པ་སྟེ། དེ་མ་ཐག་
མཐོང་ལམ་སྐྱེ་བས་བར་ཆད་མེད་པའི་ཏིང་ངེ་འཛིན་ཞེས་བྱ་སྟེ། མདོ་རྒྱན་དུ། བྱང་ཆུབ་
སེམས་དཔའ་མཉམ་བཞག་པས། །ཡིད་ཀྱི་བརྗོད་པ་མ་གཏོགས་པས། །དོན་ཀུན་རབ་ཏུ་མི་
མཐོང་ངོ༌། །ཆོས་ཀྱི་སྣང་བ་འཕེལ་བྱའི་ཕྱིར། །བརྩོན་འགྲུས་བརྟན་པ་རབ་ཏུ་རྩོམས། །ཆོས་
ཀྱི་སྣང་བ་འཕེལ་ནས་ནི། །སེམས་ཙམ་ལ་ནི་གནས་པར་འགྱུར། །དེ་ནས་དོན་ཀུན་སྣང་བ་
ནི༑ ༑སེམས་སུ་རབ་ཏུ་མཐོང་བར་འགྱུར། །དེ་ཚེ་དེ་ཡི་གཟུང་བ་ཡི། །རྣམ་པར་གཡེང་བ་
དེས་སྤོང་འགྱུར། །དེ་ནས་དེ་ལ་འཛིན་པ་ཡི། །རྣམ་པར་གཡེང་བ་འབའ་ཞིག་ལུས། །དེ་ཚེ་
བར་ཆད་མེད་ པ་ཡི། །ཏིང་ངེ་འཛིན་ལ་མྱུར་དུ་རེག །འདི་ལྟར་དེ་ཡི་མཇུག་ཐོགས་སུ།།
འཛིན་པའི་རྣམ་པར་གཡེང་བ་སྤོང་། །འདི་དག་གོ་རིམ་བཞིན་དུ་ནི། །དྲོ་བར་འགྱུར་སོགས་
ཡིན་ཞེས་བྱ། །ཞེས་སོ། །
- 1 55 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ པ་ཆེ་འབྲིང་ གིས་དབྱེ་བ་ནི། ཆ་མཐུན་དེ་དག་གིས་མཐོང་ལམ་
བསྐྱེད་པར་ མ་ངེས་པ་དང༌ ། ངེས་པ་དང༌། ཚེ་འདི་ལ་སྐྱེ་ངེས་པ་གསུམ་མོ། །ཞེས་ཀུན་
བཏུས་སུའོ། །གསུམ་པ་ཁྱད་པར་གྱི་དབྱེ་བ་ལ་དྲུག་ལས། དང་པོའི་རྗེས་སུ་མཐུན་པ་ནི་
བདེན་པ་ལ་དམིགས་པའི་རྣམ་པའི་དགེ་བ་དང་པོར་ཆུང་ངུ་འབྱུང་བའོ། །གཉིས་པ་ཁྱད་
པར་བ་ནི་དེ་འབྲིང་དུ་གྱུར་པའོ། །གསུམ་པ་རབ་ཏུ་རྟོགས་པ་བ་ནི་ཚེ་དེ་ཉིད་ལ་བདེན་པ་
རྟོགས་པ་ཤས་ཆེན་པོར་གྱུར་པའོ། །བཞི་པ་གཞན་དུ་ཡོངས་སུ་བསྒྱུར་བ་ནི། མ་ངེས་པའི་
རིགས་ཅན་སངས་རྒྱས་ཀྱི་ལམ་དུ་དང༌། རང་རྒྱལ་གྱི་ལམ་དེ་ལས་གཞན་དུ་བསྒྱུར་བའོ།།
ལྔ་པ་སྐྱེ་བ་གཅིག་གི་ཚེ་དེ་ཉིད་ལ་མཐོང་ལམ་སྐྱེ་བའོ། །དྲུག་པ་སྟན་གཅིག་པ་ནི་སྟན་ཐོག་
དེ་ཉིད་ལ་མཐོང་ལམ་སྐྱེ་བའོ། །ཞེས་ཀུན་བཏུས་འགྲེལ་པར་རོ། །
བཞི་པ་བློ་གང་ཡིན་དཔྱད་པ་ནི། དབུས་མཐའི་འགྲེལ་བཤད་དུ། ངེས་པར་
འབྱེད་པའི་ཆ་དང་མཐུན་པ་འདི་དག་ཐམས་ཅད་ནི་ཏིང་ངེ་འཛིན་དང་ཤེས་རབ་ཀྱི་རང་
བཞིན་མཚུངས་པར་ལྡན་པ་རྣམ་པ་དང་བཅས་པ་རྣམས་སོ་ཞེས་པ་ལྟར་ཏེ། མཉམ་གཞག་
རྟོག་མེད་དང་རྗེས་ཐོབ་རྟོག་བཅས་སོ། །གཉིས་ཀའང་འཁྲུལ་ཤེས་ཏེ། དབུས་མཐར། རྗེས་
སུ་མཐུན་ལ་ཕྱིན་ཅི་ལོག །ཅེས་དང། དེའི་འགྲེལ་བཤད་དུ། ཕྱིན་ཅི་མ་ལོག་པ་ནི་མཐོང་
བའི་ལམ་སྟེ། དེ་ཁོ་ནའི་ཡུལ་ཡིན་པའི་ཕྱིར་རོ། །དེའི་རྗེས་སུ་མཐུན་པའི་ཕྱིར། ཕྱིན་ཅི་མ་
ལོག་པའི་རྗེས་སུ་མཐུན་པའོ། །འདི་ནི་སོ་སོ་སྐྱེ་བོའི་སྒོམ་པ་ཡིན་པས་དེ་ཁོ་ན་ཡུལ་དུ་མ་
གྱུར་པའི་ཕྱིར། ཕྱིན་ཅི་ལོག་སྟེ་སོ་སོའི་སྐྱེ་བོས་ཉོན་མོངས་པ་རྣམས་མ་ལུས་པར་མ་སྤངས་
པའི་ཕྱིར་རོ། །ཞེས་སོ། །
ལྔ་པ་སྤང་གཉེན་གྱི་ཁྱད་པར་ལ། སྤངས་པ་ནི་སྒྲིབ་པ་ས་བོན་དང་བཅས་པ་
ཉམས་སྨད་པའོ། །གཉེན་པོ་ནི་སྤོང་བ་གཉེན་པོ་སྟེ་དེ་ལའང་མགོ་གནོན་པ་དང༌། རྩ་བ་ནས་
- 1
5 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
སྤོང་བ་གཉིས་ལས་དང་པོའོ། །དྲུག་པ་ཡོན་ཏན་གྱི་ཁྱད་པར་ནི། དཀོན་མཆོག་སྤྲིན་ལས།
མོས་པ་སྤྱོད་པའི་ས་འདི་ལ་གནས་པའི་བྱང་སེམས་ནི་སོ་སོ་སྐྱེ་བོ་ཡིན་ན་ཡང་བྱིས་པའི་
བརྒྱུད་པ་ཐམས་ཅད་ལས་ཡང་དག་པར་འདས་ཤིང་ཏིང་ངེ་འཛིན་དང་གཟུངས་དང་རྣམ་
པར་ཐར་པ་དང་མངོན་པར་ཤེས་པ་ལ་སོགས་པའི་ཡོན་ཏན་གྲངས་མེད་པ་དང་ལྡན་པ་ཡིན་
ནོ༑ ༑ཞེས་སོ། །
གཞུང་དོན་ལ་གཉིས། ངོ་བོ་མདོར་བསྟན། ཁྱད་ཆོས་རྒྱས་པར་བཤད་པའོ།།
དང་པོ་ལ་གསུམ་གྱི་སྔ་འགྲེལ་ནི། ལས་དང་པོ་པ་བསོད་ནམས་ཀྱི་ཚོགས་དང་ལྡན་ཞིང་ཡེ་
ཤེས་ཀྱི་ཚོགས་སྒྲུབ་པའི་ཕྱིར་བསྐལ་པ་གྲངས་མེད་གཅིག་གིས་ངེས་པར་འབྱུང་བའི་མོས་པ་
སྤྱོད་པའི་ས་སྦྱང་བའི་དོན་དུ་ཞུགས་པ་རྣམ་པ་དེ་ལྟ་བུའི་གདམས་ངག་ཐོབ་པ་ལས་ངེས་པར་
འབྱེད་པའི་ཡན་ལག་འབྱུང་བས་མཐའ་གཅིག་ཏུ་ངེས་པས་ངེས་འབྱེད། མཐོང་ལམ་གྱི་ཡན་
ལག་སྟེ་རྒྱུ་དྲོད་སོགས་བཞིའམ་རྣམ་པར་མི་རྟོག་པས་འབྱེད་པས་ངེས་འབྱེད། དེའི་ཆ་
ཕྱོགས་གཅིག་དུཁ་ཆོས་བཟོད་ལ་ཕན་འདོགས་པས་མཐུན་པ་སྟེ་ཆུང་འབྲིང་ཆེན་པོ་ཡོད་པ་
རྣམས་འཆད་དོ། །རྩ་བ་ནི། བྱང་སེམས་ཐམས་ཅད་དུ༔ཁ་ལས་སྐྱོབ་པའི་བསམ་པ་ཅན་གྱི་
རྟོགས་པ་དྲོད་དང་སོགས་པས་རྩེ་བཟོད་ཆོས་མཆོག་གིས་བདག་ཉིད་རེ་རེ་ཡང་ཆུང་ངུ་དང་
འབྲིང་དང་ཆེན་པོར་ཕྱེ་བ་རྣམས་ཆོས་ཅན། ཉན་ཐོས་དང་བསེ་རུ་ལྟ་བུ་རང་རྒྱལ་དང་དབང་
རྣོན་དང་བཅས་པ་སྟེ་འབྲེལ་བའི་དྲོད་ཆུང་འབྲིང་བཞི་དག་ལས་ཁྱད་པར་འཕགས་ཏེ། ཐེག་
དམན་སྦྱོར་ལམ་ལས་རྣམ་པ་ལྔས་ཁྱད་པར་དུ་འཕགས་པའི་ཕྱིར་ཏེ། མི་རྟག་སོགས་ཀྱིས་
ཁྱད་པར་དུ་བྱས་པའི་བདེན་བཞི་སྒྱུ་མ་ལྟ་བུ་ལ་དམིགས་པ་དང༌། མི་རྟག་སོགས་བཅུ་དྲུག་
ལ་མངོན་ཞེན་བཀག་ནས་མངོན་པར་མ་ཞེན་པ་ལ་སོགས་པའི་རྣམ་པ་དང་། ཐེག་པ་གསུམ་
ཆར་རྟོགས་པའི་རྒྱུ་བྱེད་པ་དང༌། ཐབས་མཁས་དང་དགེ་བའི་བཤེས་གཉེན་གཉིས་ཀྱིས་
-，
5
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོངས་སུ་འཛིན་པ་དང་། དྲོད་སོགས་བཞིའི་རིམ་པ་ཇི་ལྟ་བ་བཞིན་དུ་རང་གི་མཐོང་སྒོམ་གྱི་
ལམ་གྱིས་སྤོང་བར་འགྱུར་བའི་གཟུང་འཛིན་གྱི་རྣམ་རྟོག་བཞི་པོ་མཚུངས་ལྡན་དུ་ཡོད་པ་ལ་
བརྟེན་པའི་ཕྱིར་རོ། །འགྲེལ་པ་ལ་ལྔ་ལས་ཁྱོད་གཞི་ངོས་གཟུང་བ་ནི། བྱང་ཆུབ་
སེམས་དཔའ་སྤྱོད་པའི་ས་ཡོངས་སུ་དག་པ་ལ་ཞུགས་པ་རྣམས་ཀྱིས། བསོད་ནམས་ཚོགས་
ནི་ཡང་དག་རྫོགས། །དེ་ནས་བློ་ལྡན་བསམ་པ་བརྟན། །དད་སོགས་དགེ་བའི་ཆོས་རྣམས་
ཀྱིས། །རྒྱུད་ནི་ཡོངས་ སུ་བསྒོམས་གྱུར་པ། །བསྐལ་པ་གྲངས་མེད་ངེས་འབྱུང་བས། །ཡེ་
ཤེས་ཚོགས་ནི་བསྒྲུབ་བྱའི་ཕྱིར། །མངོན་ཤེས་གདམས་ངག་བརྟན་པ་ཡི། །སྤྱོད་པའི་ས་ལ་
རབ་ཏུ་འཇུག །ཅེས་པ་ལྟར། ཐོས་པ་སོགས་པས་བསམ་པ་གཙོ་ཆེ་བའི་བསོད་ནམས་ཀྱི་
ཚོགས་རབ་ཀྱི་མཐར་ཕྱིན་པས་ཐོབ་པ་ཉོན་མོངས་ལས་ཐར་བའི་ཆ་དང་མཐུན་པའི་དད་པ་
དང་ལ་སོགས་པས་བརྩོན་འགྲུས་ལ་སོགས་པའི་མཚན་ཉིད་ཀྱི་དགེ་བའི་རྩ་བ་རྫོགས་པའི་
འོག་ཏུ་བྱུང་བ་རྣམ་པ་བདེན་བཞིའི་ཆོས་ཉིད་མངོན་སུམ་དུ་རྟོགས་པའི་མཐོང་ལམ་དང་རྗེས་
སུ་ལུང་མཐུན་པ་ངེས་པར་འབྱེད་པའི་ཆ་དང་མཐུན་པ་རྣམ་པ་བཞིའོ། །ངོ་བོ་འཇིག་རྟེན་
པའི་སྒོམ་པ་ལས་བྱུང་བའི་ཡེ་ཤེས་ཏེ་གཞི་ནི་གཙུབ་ཤིང་གཙུབས་པ་ན་མེ་འབྱུང་བའི་སྔར་
དྲོད་འབྱུང་བ་བཞིན་དུ་མཐོང་སྤངས་ཉོན་མོངས་ཀྱི་ཤིང་ཐམས་ཅད་བསྲེག་པའི་མཐོང་ལམ་
རྣམ་པར་མི་རྟོག་པ་མེ་དང་འདྲ་བའི་སྔ་ལྟས་ཡིན་པས། དྲོ་བར་གྱུར་པ་ཞེས་བྱ་བའི་དགེ་བའི་
རྩ་བ་དང༌། དེའི་འོག་ཏུ་དགེ་བའི་རྩ་བ་གཡོ་བའི་རྩེ་མོར་གྱུར་པ་དང་། དེའི་འོག་ཏུ་བདེན་
བཞིའམ་ཆོས་ཆེན་པོ་ལ་བཟོད་པས་བཟོད་པར་གྱུར་པ་དང༌། དེའི་འོག་ཏུ་འཇིག་རྟེན་པ་དང་
ཟག་མེད་ཀྱི་ཆོས་ཐོབ་པར་བྱེད་པས་འཇིག་རྟེན་པའི་ཆོས་ཀྱི་མཆོག་ཅེས་བྱའོ། །གྱུར་པ་ཕྱིན་
པ་སོང་བ་རྣམས་དོན་གཅིག་གོ །དེ་དག་ལ་ཡང་དབྱེ་ན། ཆུང་ངུ་ལ་སོགས་པ་གསུམ་གསུམ་
སྟེ༑ ཅིའི་ཕྱིར་ཞེ་ན། རིགས་ཀྱིས་སྐྱེ་བས་དང་པོར་སྐྱེ་བ་ཆུང་ངུ་བར་དུ་སྐྱེ་བ་འབྲིང་ཐ་མར་སྐྱེ་བ་
- 1
5 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཆེན་པོའམ། ཡང་ན་བྱང་སེམས་དང་འབྲེལ་བ་སྟེ། དེའི་རིགས་ཅན་གྱི་དབང་པོ་རྟུལ་པོ་དང་།
ལ་སོགས་པས་འབྲིང་དང་རྣོན་པོའི་གང་ཟག་གི་བྱེ་བྲག་གི་ཆུང་ངུ་དང་འབྲིང་དང་ཆེན་པོར་
བཞག་གོ ། །
གཉིས་པ་ཁྱད་ཆོས་ལྔ་བཤད་པ་ནི། རྒྱས་བཤད་ནས་འཆད་པར་འགྱུར་བའི་
དམིགས་པའི་ཁྱད་པར་སྤྱིའི་མཚན་ཉིད་མི་རྟག་སོགས་བཅུ་དྲུག་གི་ངོ་བོ་ཉིད་བདེན་བཞིའི་
དངོས་པོ་ལ་སོགས་པ་དང་མི་རྟག་སོགས་སུ་བདེན་པར་འཛིན་པའི་ཆོས་སུ་ལྟ་བའི་གཉེན་
པོར་གྱུར་པ་ཉིད་ཀྱིས་མི་རྟག་སོགས་སུ་མངོན་པར་ཞེན་པ་མེད་པ་ལ་སོགས་པའི་རྣམ་པར་
ཞུགས་པ་དང༌། ཐེག་པ་གསུམ་ཆར་གྱི་མྱང་འདས་རྟོགས་པ་སྟེ་ཐོབ་པའི་རྒྱུའི་ངོ་བོ་དང་།
ཐེག་ཆེན་དགེ་བའི་བཤེས་གཉེན་སངས་རྒྱས་པའི་ཐབས་ལ་མཁས་པའི་དགེ་བཤེས་དང་
ཐབས་མཁས་པའི་མཚན་ཉིད་ཀྱི་ཡོངས་སུ་འཛིན་པ་དང་ལྡན་པ་དང་། རྩེ་མོས་བསྡུས་པའི་
མཐོང་བ་དང་སྒོམ་པའི་ལམ་གྱིས་སྤང་བར་བྱ་བའི་གཟུང་བ་དང་འཛིན་པའི་རྣམ་པར་རྟོག་
པ་བཞི་པོ་འོག་ནས་འཆད་པར་འགྱུར་བའི་ཚུལ་དང་འབྲེལ་བར་ཏེ་མཚུངས་ལྡན་དུ་འབྱུང་
བའི་ཁྱད་པར་ལྔས་ཉན་རང་གི་དྲོད་སོགས་ལས་ཆུང་འབྲིང་ཆེན་པོའི་དབྱེ་བས་ཁྱད་པར་དུ་
འཕགས་པ་ཡིན་ནོ། ། །
གཉིས་པ་དེའི་ཁྱབ་པ་སྒྲུབ་པ་ནི། དེ་ལྟར་ཡིན་པ་ཡང་ཅི་སྟེ་ཞེ་ན། ཉན་རང་
དེ་དག་གི་དྲོ་བར་གྱུར་པ་ལ་སོགས་པའི་དགེ་བའི་རྩ་བ་ནི། བཤད་མ་ཐག་པའི་ཁྱད་པར་ལྔ་
དང་ལྡན་པ་མ་ཡིན་ཏེ། དེ་ནི་ཉན་རང་གི་ལུགས་ཏེ། ལུང་ལས། གཟུགས་སུ་རུང་བ་དང་ལ་
སོགས་པས་མྱོང་རུང་སོགས་རང་གི་མཚན་ཉིད་ཀྱི་དངོས་པོའི་ཕུང་པོའི་བདག་ཉིད་ཀྱི་བདེན་
བཞི་ལ་དམིགས་པ་དང༌། གང་ཟག་གི་བདག་ཏུ་ལྟ་བའི་གཉེན་པོ་བྱེད་པ་ཉིད་ཀྱིས་མི་རྟག་
པ་དང་ལ་སོགས་པས་དུ་ཁ་ལ་སོགས་པ་བདེན་པར་ཞེན་པའི་རྣམ་པར་བཞུགས་པ་དང་།
- }
5
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉན་རང་རང་གི་ཐེག་པའི་འབྲས་བུ་ལྷག་བཅས་ལྷག་མེད་ཀྱི་མྱང་འདས་རྟོགས་པ་སྟེ་ཐོབ་པ་
ཁོ་ནའི་ཆེད་དུ་སྟེ་རྒྱུ་དང་། ཕྱི་ནང་གི་ཡོངས་སུ་འཛིན་པ་དང་བྲལ་བ་དང་། རྣམ་པར་རྟོག་པ་
བཞི་ནི་རང་གི་བྱང་ཆུབ་ཀྱི་གེགས་མིན་པས་དེ་དང་ལྡན་ཡང་རང་གི་ལམ་གྱིས་མི་སྤོང་བས་
མི་ལྡན་པར་འབྱུང་ངོ་ཞེས་འབྱུང་བའི་ཕྱིར་རོ། ། །
བཞི་པ་དམིགས་རྣམ་ཁྱད་ པར་ དུ་ བསྟན་ པ་ནི། བྱང་ཆུབ་སེམས་དཔའ་
རྣམས་ཀྱི་ངེས་པར་འབྱེད་པའི་ཆ་དང་མཐུན་པ་རྣམས་ནི་བདེན་གཉིས་རྟོགས་པའི་ཐབས་ལ་
མཁས་པའི་སྟོབས་ཀྱིས་བཟོད་པ་འབྲིང་གི་གནས་སྐབས་ཁ་ཅིག་ཏུ་ནི་དག་དང་ཞེས་རྣམ་
དག་གི་ རྒྱུའི་སྒོ་ནས་དང༌། ཆོས་མཆོག་ཆུང་ངུ་ཁ་ཅིག་ཏུ་ནི་དེའི་བྱེད་པ་ཉིད་ཅེས་ཏིང་ངེ་
འཛིན་གྱིས་འབྲས་བུའི་སྒོ་ནས་དང་། བཟོད་པ་ཆུང་ངུ་ཁ་ཅིག་ཏུ་ནི་དེ་མེད་པ་ངོ་བོ་ཉིད་ཅེས་
བདེན་གཉིས་ཀྱི་ངོ་བོ་ཉིད་ཀྱི་སྒོ་ནས་དང༌། ཁ་ཅིག་ཏུ་སྟེ་གཞན་དགུ་པོ་རྣམས་ལ་ནི་མངོན་
ཞེན་འགོག་པ་ལ་སོགས་པ་ཆོས་ཉིད་ཀྱི་རྣམ་པའི་སྒོ་ནས་ཇི་ལྟར་སྲིད་པ་བཞིན་དུ་བདེན་པ་
བཞིའི་དངོས་པོ་ལ་དམིགས་པ་ཡིན་ལ་སྔ་མ་བཞིན་དུ་རྒྱུའི་རྣམ་པ་ལ་སོགས་པ་ལས་གཞན་
མི་རྟག་སོགས་སུ་ཞེན་པ་མེད་པའི་སྒོ་ནས་ཀྱང་བདེན་པ་བཞི་ལ་ཀུན་ཏུ་དམིགས་ཞེས་བྱ་
བར་བྱའོ། ཁོ་བོས་ནི་མང་དུ་དོགས་ནས་མདོར་བསྡུས་ཏེ་རྣམ་པར་བཀྲོལ་བ་ཙམ་དུ་བརྗོད་
པར་འདོད་པས་ཞིབ་ཏུ་མ་སྤྲོས་སོ། །
ལྔ་པ་ལུང་གཞན་དང་འགལ་བ་སྤང་བ་ནི། འོན་ཏེ་བདེན་པ་ལ་རྣམ་པ་མི་
འདྲ་བ་དུ་མས་དམིགས་པ་ནི། མཛོད་དུ། དྲི་མེད་བཅུ་དྲུག་གཞན་རྣམས་མེད། །ཅེས་པ་དང་
འགལ་ཞེ་ན། ཐེག་ཆེན་སྦྱོར་ལམ་གྱི་དམིགས་རྣམ་འདི་ནི་ཆོས་ཅན། ཐེག་ཆེན་ལས་ཐེག་པ་
གཞན་ཉན་རང་གི་ཐེག་པ་ལ་བརྟེན་ནས་ནི། ཐེག་ཆེན་གྱི་སྐབས་གང་དུ་ཡང་སུན་འབྱིན་པ་
བརྗོད་པར་མི་བྱའོ། །ཉན་རང་གི་ཐེག་པ་ལས་རྣམ་གཞག་གཞན་ཁོ་ན་ཡིན་པ་དེའི་ཕྱིར་རོ། །
པ] [i () .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
གཉིས་པ་ཁྱད་ཆོས་རྒྱས་པར་བཤད་པ་ལ་གསུམ་སྟེ། དམིགས་རྣམ་རྒྱུའི་
དང༌། མཚུངས་ལྡན་རྟོག་པའི་དང་། ཡོངས་སུ་འཛིན་པའི་ཁྱད་པར་རོ། །དང་པོ་ལ་གསུམ།
འགྲེལ་པའི་མཚམས་སྦྱར་བཤད། དོན་དངོས་རྒྱས་པར་བསྟན། བརྗོད་ཚུལ་ལ་རྩོད་སྤང་
ངོ་༑ ༑དང་ པོ་ནི། ཐེག་ཆེན་ སྦྱོར་ ལམ་ ཉན་ རང་ སྦྱོར་ལམ་ལས་ ཁྱད་ པར་དུ་བྱེད་ཆོས་
དམིགས་པ་དང་རྣམ་པའི་ཁྱད་པར་ཇི་ལྟ་བུ་ཞེ་ན། དེའི་ལན་གདབ་པའི་ཕྱིར་ཡུལ་གང་ལ་
དམིགས་པ་དང༌། རྣམ་པ་ཇི་ལྟ་བུས་དང་། རྒྱུ་དང་བཅས་པ་དང་། རྗོད་བྱེད་བར་སྐབས་ཀྱི་
ཚིགས་སུ་བཅད་པ་བདུན་གྱིས་བཤད་དེ། བར་ཚིགས་ནི་ངེས་འབྱེད་ཡན་ལག་རྣམ་བཞི་
དང་། །ཞེས་པའི་སྡོམ་གྱིས་མ་ཟིན་པ་སྟོན་པས་སོ། །
གཉིས་པ་ལ་དྲོད་རྩེ་བཟོད་ཆོས་མཆོག་བཞིའི་དང་པོ་ལ་གསུམ་ལས། རྩ་བ་
ལ་དྲོད་ཆུང་ངུའི་དམིགས་པ་ནི། མི་རྟག་དུགཁ་ལ་སོགས་པའི་རྣམ་པ་བཅུ་དྲུག་དུ་ཁ་ལ་
སོགས་པའི་བདེན་པ་བཞི་ལ་བརྟེན་པ་ཅན་གྱི་དངོས་པོ་དང་། དེའི་རྣམ་པ་བདེན་བཞི་ལ་
ཤེས། སྤང༌། མངོན་དུ་བསྒོམ་བྱ་དང༌། དེའི་ཆོས་མི་རྟག་སོགས་སུ་ཤས་ཆེར་རང་འཛིན་པ་
མངོན་པར་ཞེན་པ་དང་། ལ་སོགས་པས་འབྲིང་དང་ཆུང་ངུར་འདུ་ཤེས་པ་ལྷག་པར་གནས་
པ་དང༌། ཀུན་ཤེས་པ་འགོག་པ་སྟེ། ཤཱ་བུ་འདི་ལ་བྱང་ཆེན་ཡུམ་ལ་སྤྱོད་པའི་ཚེ་གཟུགས་མི་
རྟག་དུ་ཁ་སྟོང་བདག་མེད་སྟོང་སྨོན་མེད་ཅེས་བྱ་བར་མངོན་པར་ཞེན་པ་དང་ལྷག་པར་
གནས་པ་དང༌། ཀུན་ཤེས་པ་འདི་ནི་ཤ་བུ་བྱང་སེམས་ཆེན་པོའི་མཐུན་པའི་ཆོས་ལ་སྲིད་པ་
སྟེ་སྐྱོན་ཡིན་ནོ། །ཞེས་ནས། གཟུགས་འདི་ལྟར་སྤང་བར་བྱའོ། །འདིས་གཟུགས་སྤང་བར་
བྱའོ་ཞེས་མངོན་པར་ཞེན་སོགས་དང༌། འགོག་པ་འདི་ལྟར་མངོན་དུ་བྱའོ། །འདིས་འགོག་
པ་མངོན་དུ་བྱའོ། །ལམ་འདི་ལྟར་བསྒོམ་པར་བྱའོ། །འདིས་ལམ་བསྒོམ་པར་བྱའོ་ཞེས་བྱ་
བ་དང༌། ཤཱ་བུ་བྱང་ཆེན་ཡུམ་ལ་སྤྱོད་པས་འདི་ལྟར་བསླབ་པར་བྱ་སྟེ། སློབ་པའི་ཚེ་ཅི་ནས་
-，
6 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱང་གཟུགས་ཤེས་པར་བྱ་སྟེ། གཟུགས་དེས་ཀྱང་རློམ་སེམས་སུ་མི་བྱའོ་ཞེས་སོགས་སོ།།
སྡུག་བདེན་དུ་མཚན་མ་སྨོས་པ་ནི་དེ་འགོག་ལམ་གྱི་རྣམ་པ་ཡིན་པས་སོ། །ཅི་མངོན་ཞེན་
མེད་པ་དེ་མེད་ཙམ་ཡིན་ན་མེད་པས་གཉེན་པོར་མི་རུང་ལ། མངོན་པར་ཞེན་པ་མིན་པ་ཡིན་
ན་མིག་ཀྱང་དེར་ཐལ་ལོ་ཞེ་ན། མི་བདེན་པའི་རྟོག་པས་ཀུན་ནས་བསླངས་པའི་ཡོད་མེད་དུ་
འཛིན་པ་མངོན་པར་ཞེན་པ་ཡིན་ལ། དེའི་གཉེན་པོ་ཡོད་མེད་དུ་མངོན་ཞེན་མེད་པའོ། །རྒྱུ་
ནི་དྲོད་ཆུང་ངུ་། དེ་ནི་ཐེག་པ་གསུམ་ཆར་གྱི་མྱང་འདས་རྟོགས་པ་ཐོབ་པའི་རྒྱུ་ཡིན་ཏེ། འདི་
ལྟར་ཡུམ་འདི་ལས་བྱང་སེམས་ཆེན་པོ་རྣམས་ཀྱི་ཉན་ཐོས་ཀྱི་སའམ། རང་སངས་རྒྱས་ཀྱི་
སའམ། བྱང་སེམས་ཀྱི་སའམ་སངས་རྒྱས་ཀྱི་ས་གང་ལ་བསླབ་པར་བྱ་བ་ཐེག་པ་གསུམ་པོ་
རྣམས་རྒྱ་ཆེར་བསྟན་ཏོ། །ཞེས་སོ། །དྲོ་བ་འབྲིང་གི་དམིགས་པ་ནི། མི་དམིགས་པར་མོས་
པ་དང་དེ་ཁོ་ན་མཐོང་པའི་ཡིད་བྱེད་དག་གིས་འདུ་བ་སྐྱེ་བ། འགོད་པ་འགག་པ་དང་བྲལ་བ་
སྟེ་མ་དམིགས་པའི་ཁྱད་པར་ཅན་གྱི་གཟུགས་ལ་སོགས་པ་སྟེ། བཅོམ་ལྡན་འདས། བདག་
གཟུགས་ཀྱི་འདུ་བ་དང་དགོད་པ་མ་དམིགས་མ་འཚལ་ཡང་དག་པར་རྗེས་སུ་མ་མཐོང་ནས།
ཆོས་ཐམས་ཅད་ཀྱི་དེ་བཞིན་འདུ་བ་དང་འགོད་པ་མ་དམིགས་ཡང་དག་པར་རྗེས་སུ་མཐོང་
སྟེ་ཞེས་སོགས་སོ། །རྣམ་པ་ནི། དེ་དག་གི་མིང་ཐམས་ཅད་མེད་པས་གནས་པ་རྒྱུན་འདྲ་བ་
དང་གནས་བྲལ་རྒྱུན་མི་འདྲ་བར་འཇུག་པའི་ཐ་སྙད་བདེན་པར་མེད་པའི་ཁྱད་པར་ཅན་ཏེ།
བཅོམ་ལྡན་འདས་དེ་ལྟ་མོད་ཀྱི་མིང་དེ་ཡང་གནས་པ་མ་ལགས་མི་གནས་པ་མ་ལགས།
གནས་པ་དང་བྲལ་བ་མ་ལགས་གནས་པ་དང་བྲལ་བ་མ་ལགས་པ་མ་ལགས་སོ། །དེ་ཅིའི་
སླད་དུ་ཞེ་ན། མིང་དེ་མ་མཆིས་པ་སྟེ། དེ་ལྟར་ན་མིང་དེ་གནས་པ་མ་ལགས། མི་གནས་པ་
མ་ལགས་སོགས་སོ། །ཤཱནྟིས། དམིགས་པ་འདུ་འགོད་མིང་གིས་གཞན་ལས་རྟོགས་པ་དང་།
མིང་གིས་གཞན་དག་ལ་སྟོན་པ་དང་། རྣམ་པ་མིང་དེ་སྟོན་པ་ལ་གནས་པ་ཡང་མེད། ཉན་པ་
-，
6
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། དོ༡༤
ལ་བྲལ་ཞིང་འཕོས་པ་ཡང་མེད་པ་ཞེས་འདོན་ཏེ། དྲོད་ཆེན་པོའི་དམིགས་པ་ནི་གཟུགས་
སོགས་ཀྱི་མིང་ངམ་ཐ་སྙད་དུ་བཏགས་པ་ཙམ་གྱིས་ཁྱད་པར་དུ་བྱས་པའི་བདེན་བཞིའོ།།
རྣམ་པ་ནི་ཐ་སྙད་གང་གིས་ཀྱང་དགེ་སོགས་སུ་བརྗོད་དུ་མེད་པའི་མཚན་ཉིད་ཅན་དེ་བཅོམ་
ལྡན་འདས་བརྡ་དང་ལྡན་པའི་ཆོས་བཏགས་པ་འདི་ལྟ་སྟེ། བྱང་སེམས་ཞེས་བགྱི་བ་གང་
ལགས་པ་དེ་ཡང་ཞེས་སོགས་ནས་སངས་རྒྱས་ཞེས་བགྱི་བའི་མིང་དང་སངས་རྒྱས་ཀྱི་ཆོས་
རྣམས་ཞེས་བགྱི་བའི་མིང་དེ་ཡང་དགེ་བའམ་མི་དགེ་བའམ་ཞེས་ནས། དངོས་པོའི་དངོས་པོ་
མེད་པ་གང་གིས་ཀྱང་བརྗོད་དུ་མ་མཆིས་སོ་ཞེས་སོ། །ཐར་ཆ་དང་འདིའི་ཁྱད་པར་ནི་བར་
ཆད་མེད་ན་མཐོང་ལམ་དང་ཤིན་ཏུ་ཉེ་བ་ཉིད་དོ། །དྲོ་བར་གྱུར་པའི་གྱུར་པ་སྨོས་པ་ནི་ཆུང་
འབྲིང་ཆེན་པོ་གསུམ་གྱི་རིགས་ཤེས་པར་བྱ་བའི་ཕྱིར་རམ། དབང་པོ་རྟུལ་པོ་ལ་སོགས་པའི་
གང་ཟག་ཐ་དད་ཀྱང་འདིའི་དམིགས་པ་རྣམས་ཁྱད་པར་མེད་པར་ཤེས་པར་བྱ་བ་དོན་ནོ།།
རྩེ་མོར་གྱུར་པ་སོགས་ལའང་སྦྱར་རོ། །འགྲེལ་པ་ནི། རྩ་བར་བསྟན་པ་དེ་ལ་དྲོད་ཆུང་ངུའི་
དམིགས་པ་ནི་དུ་ཁ་ལ་སོགས་པའི་བདེན་པ་བཞི་པོ་ལ་བརྟེན་པའི་ཆོས་མི་རྟག་པ་དང་ལ་
སོགས་པས་དུགཁ་སོགས་པའི་རྣམ་པ་བཅུ་དྲུག་གིས་ཁྱད་པར་དུ་བྱས་པའི་བདེན་པ་བཞི་
ཡིན་ནོ། །དེའི་རྣམ་པ་ནི་དུ་ཁ་ལ་མི་རྟག་པ་སོགས་དང་ལ་སོགས་པས་ཀུན་འབྱུང་སྤང་བྱ་
དང༌། འགོག་པ་མངོན་དུ་བྱ་བ་དང་། ལམ་གྱི་བདེན་པ་ལ་བསྒོམ་བྱ་སོགས་སུ་མངོན་པར་
ཞེན་པ་སྟེ་ཕྱིན་ཅི་ལོག་གིས་ཀུན་ནས་བསླངས་ཏེ་བདེན་པར་ཞེན་པ་དང་། དམིགས་པ་དེ་
ཉིད་རྒྱུན་དུ་འཛིན་པ་དང༌། ལ་སོགས་པས་ཀུན་ཤེས་པ་རྒྱུ་མཚན་ཕྱིན་ཅི་ལོག་གི་དེ་ཉིད་
ངེས་པར་འཛིན་པ་སྟེ། དེ་རྣམས་འགོག་པ་སྟེ་བཀག་ནས་མངོན་ཞེན་མེད་པའི་བདག་ཉིད་
ཀྱི་རྣམ་པ་རྣམས་ནི་ཆུང་འབྲིང་ཆེན་པོ་ཡིན་ནོ། །རྒྱུའི་ཁྱད་པར་ནི་དྲོ་བ་ཆེ་འབྲིང་གསུམ་དང་
ལ་སོགས་པས་རྩེ་མོ་སོགས་ཐམས་ཅད་ཀྱང་ཐེག་པ་གསུམ་ཆར་གྱི་རྟོགས་པ་ཐོབ་པའི་རྒྱུའི་
-)
6 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངོ་བོ་ཉིད་ཡིན་པར་ཁོང་དུ་ཆུད་པར་བྱའོ། །ཀྱང་ནི་དྲོ་བར་མ་ཟད་ཅེས་པའོ། །དྲོད་འབྲིང་གི་
དམིགས་པ་ནི་འཇིག་རྟེན་པའི་བློས་དོན་སྤྱིའི་ཚུལ་དུ་བསྒོམ་པའམ། ཀུན་རྫོབ་ཏུ་གཟུགས་
སོགས་ཡོད་པར་ཞེན་པ་མོས་པ་ཡིད་བྱེད་དང༌། འདས་པའི་ཡེ་ཤེས་དང༌། དེའི་རྗེས་ཐོབ་ཀྱི་
བློས་ཇི་ལྟ་བ་བཞིན་དུའམ། དོན་དམ་མཐོང་བས་གཟུགས་སོགས་ཀྱི་དེ་ཁོ་ན་ཉིད་བདག་
མེད་པར་ཡིད་ལ་བྱེད་པ་དག་གི་གྲངས་བཞིན་དུ་གཟུགས་དང་། ལ་སོགས་པས་ཚོར་སོགས་
སྒྲུབ་པ་སྟེ་ཡོད་པར་མི་དམིགས་ཤིང་དགག་པ་སྟེ་མེད་པ་དག་ལ་མཐོང་བའི་ཁྱད་པར་ཅན་
ཞེས་བྱ་བའི་གཟུགས་སོགས་ཡིན་ནོ། །རྣམ་པ་ནི་མིང་ངམ་ཐ་སྙད་ཐམས་ཅད་དེ་ཁོ་ནར་མེད་
པ་ཉིད་ཀྱིས་རྒྱུན་གྱི་ཚུལ་གྱིས་གནས་པ་དང༌། མི་འདྲ་བ་དང་ཀུན་རྫོབ་ཏུ་སྣང་བ་རྣམས་
རྒྱུན་གྱི་ཚུལ་གྱིས་གནས་པ་དང་འདྲ་བར་འཇུག་པའི་མཚན་ཉིད་ཅན་གྱི་མིང་དུ་བཏགས་པ་
དག་ཡང་དག་པར་མེད་པ་ཞེས་བྱ་བའི་དེ་ཁོ་ན་ཉིད་ནི་རྣམ་པ་ཡིན་ནོ། །དྲོད་ཆེན་པོའི་
དམིགས་པ་ནི་གཟུགས་ནས་བྱང་སེམས་སོགས་དང་། སངས་རྒྱས་ཞེས་པའི་བར་གྱིས་ཆོས་
ཐམས་ཅད་བརྡར་བཏགས་པ་ཙམ་གྱིས་ཆོས་ཀྱི་ཁྱད་པར་དུ་བྱས་པ་ཅན་ཀུན་ཏུ་ཐ་སྙད་པའི་
བདེན་པ་བཞི་ལ་དམིགས་པ་ཡིན་ནོ་ཞེས་བྱ་བ་ཡིན་ནོ། །རྣམ་པ་ནི་བཏགས་པ་ཙམ་དེ་དག་
དགེ་བ་དང་། ལ་སོགས་པས་མི་དགེ་སོགས་ཉིད་ཀྱིས་ཆོས་གང་དུ་ཡང་བརྗོད་དུ་མེད་པའི་
ཞེས་བྱ་བའི་ཚུལ་གྱིས་ལྷག་པའི་བསམ་པས་མོས་ཤིང་དམིགས་པ་ཡིན་ནོ། །བསྡུ་བ་ནི།
ཚུལ་དེ་ལྟར་ན་གང་ལ་དམིགས་པ་ཡུལ་དང་། ཇི་ལྟར་དམིགས་པ་རྣམ་པ་དང་། གང་ཐོབ་པ་
རྒྱུའི་ཁྱད་པར་དང་ལྡན་པའི་ཡེ་ཤེས་རྣམ་པ་གསུམ་ཆོས་ཅན། དྲོ་བར་གྱུར་པ་ཡིན་ཏེ། མཐོང་
ལམ་རྣམ་པར་མི་རྟོག་པའི་ཡེ་ཤེས་ཀྱི་མེ་སྐྱེ་བའི་སྔ་ལྟས་སུ་གྱུར་པའི་ཆོས་ཉིད་ལ་སྒོམ་བྱུང་
གི་ངེས་པ་དང་པོ་ཡིན་པའི་ཕྱིར་རོ། ། །
གཉིས་པ་ རྩེ་ མོ་ལ་ གསུམ་ གྱི་ རྩ་ བ་ནི། རྩེ་ མོ་ཆུང་ངུའི་དམིགས་པ་ནི།
- ] j1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
གཟུགས་ལ་སོགས་པ་ཆོས་ཅན། གཟུགས་སོགས་ཀྱི་དངོས་པོར་བརྟེན་པར་མི་གནས་ཏེ།
དེ་དག་གི་ནི་ཡང་དག་པར་གཟུགས་སོགས་དེའི་ངོ་བོར་བདེན་པའི་རང་བཞིན་དུ་མེད་པའི་
ཕྱིར་ཏེ། བཅོམ་ལྡན་འདས་གཞན་ཡང་བྱང་ཆེན་ཡུམ་ལ་སྤྱོད་པས་གཟུགས་ལ་གནས་པར་
མི་བགྱི་ནས། དེ་ཅིའི་སླད་དུ་ཞེ་ན། བཅོམ་ལྡན་འདས་འདི་ལྟར་གཟུགས་གཟུགས་ཀྱིས་
སྟོང་ངོ་སོགས་ཏེ། མདོར་ན། ཆོས་རྣམས་རང་གིས་ངོ་བོས་སྟོང་པའོ། །རྣམ་པ་ནི་གཟུགས་
སོགས་ཆོས་ཐམས་ཅད་དང་ཆོས་ཉིད་སྟོང་པ་དེ་དག་གི་རང་བཞིན་ཕན་ཚུན་གཅིག་གི་རང་
བཞིན་ གཅིག་ སྟེ། གཟུགས་ སོགས་ སྟོང་ པ་ ཉིད་ གཟུགས་ སོགས་ ཀྱི་ ཕྱིར་ རོ། །དེ་ནས་
གཟུགས་སོགས་དེ་མི་རྟག་པ་སྟེ་ཆད་པ་དང༌། རྟག་པ་ལ་སོགས་པར་མི་གནས་ཏེ། མངོན་
ཞེན་དང་བྲལ་བའི་ཆོས་ཉིད་ཀྱི་བསྒོམས་ཏེ། དེས་གཟུགས་ལ་མི་རྟག་ཅེས་བགྱི་བར་གནས་
པར་མི་བགྱིའོ། །ཞེས་ནས། དེ་ཅིའི་སླད་དུ་ཞེ་ན། བཅོམ་ལྡན་འདས་འདི་ལྟར་གཟུགས་མི་
རྟག་པ་ཉིད་ཀྱིས་སྟོང་སྟེ་སོགས་སོ། །འབྲིང་གི་དམིགས་པ་ནི་ཁྱད་ཆོས་མི་རྟག་སོགས་དང་
སྟོང་ཉིད་དེ་དག་ཆོས་ཅན། དེ་དག་ཕན་ཚུན་གཅིག་གི་རང་བཞིན་གཅིག་གི་ངོ་བོ་ཡང་ཡིན་
པའི་ཚུལ་གྱིས་གཅིག་ཡིན་ཏེ། དེ་རྣམས་དེའི་རང་གི་ངོ་བོས་སྟོང་པའི་ཕྱིར་ཏེ། བཅོམ་ལྡན་
འདས་འདི་ལྟར་རྣམ་པ་ཐམས་ཅད་མཁྱེན་པ་ཉིད་ནི་མཚན་མར་བཟུང་བར་བགྱི་བ་མ་
ལགས་ཏེ། མཚན་མ་ནི་ཉོན་མོངས་པ་ལྔ་སོགས་ནས། དེ་ཅིའི་སླད་དུ་ཞེ་ན། འདི་ལྟར་
མཚན་མ་ཡིད་ལ་མི་བགྱིད་པའི་སླད་དུ་དེས་རང་གི་མཚན་ཉིད་ཀྱིས་སྟོང་པའི་ཆོས་རྣམས་ལ་
ཆོས་གང་ཡང་ཡོངས་སུ་མ་གཟུང་ངོ་ཞེས་ཏེ། མདོར་ན་གཟུགས་སོགས་ཀྱི་མཚན་མར་
འཛིན་པ་མེད་པས་ཁྱད་པར་དུ་བྱས་པའི་གཟུགས་སོགས་སོ། །རྣམ་པ་ནི་གཟུགས་སོགས་
ཤེས་བྱའི་ཆོས་རྣམས་དེ་ཁོ་ནར་མ་གྲུབ་པས་རྟོགས་བྱ་དང་ཐོབ་བྱའི་ཚུལ་གྱིས་ནང་དང་ཕྱི་
ལ་སོགས་པ་གང་དུ་ཡང་ཡིད་ལ་མི་བྱེད་པ་སྟེ། འདི་ལྟར་དེས་ཤེས་པ་དེ་ལ་ནང་གི་ཐོབ་པ་
- 1 f; ) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། མངོན་པར་རྟོགས་པ་ཡང་དག་པར་རྗེས་སུ་མ་མཐོང་ངོ་སོགས་སོ། །ཆེན་པོའི་
དམིགས་པ་ནི་ཤེར་ཕྱིན་ལ་བཏགས་པས་དམིགས་པའི་ཆོས་རྣམས་ཀྱི་མཚན་མ་གང་ཡང་མ་
མཐོང་བ་སྟེ་དམིགས་པའི་ཤེར་ཕྱིན་ཏེ། བྱང་ཆེན་ཡུམ་ལ་སྤྱོད་པ་ན་ནི། ཡུམ་ནི་གང་། གང་
གི་འདི་ནི་ཅི་ཞིག་སོགས་ནས་སྦྱིན་པའི་ཕྱིར་ན་ཡང་མེད་ཅིང་མི་དམིགས་པའི་ཕྱིར་རོ། །རྣམ་
པ་ནི་ཆོས་རབ་ཏུ་རྣམ་འབྱེད་ཀྱི་རྩེ་མོའི་ཤེས་རབ་ཀྱིས་གཟུགས་ནས་རྣམ་མཁྱེན་གྱི་བར་
ཐམས་ཅད་སྟོང་པ་ཉིད་ཡིན་པས་བདེན་པར་དམིགས་སུ་མེད་པར་ཡོངས་སུ་རྟོགས་པ་སྟེ།
ཤཱ་ བུ་ནང་ སྟོང་ པ་ ཉིད་ སོགས་ ཀྱི་ཕྱིར་ གཟུགས་ནས། རྣམ་མཁྱེན་ གྱི་བར་མེད་ཅིང་མི་
དམིགས་སོགས་ནས། དེ་ལྟར་རྟོག་ཅིང་སེམས་པའི་ཚེ་དེའི་སེམས་ཞུམ་པ་མེད་ཅིང་ཡོངས་
སུ་ཞུམ་པ་མེད་ལ་མི་དངངས་ཀུན་ཏུ་མི་སྐྲག་ཀུན་ཏུ་སྐྲག་པས་ཟིན་འདིའི་བར་དུ་མ་དཔེ་ཤོག་བུ་དོན་
བཞི་དེ་ཆད། ཀུན་གྱི་ངོ་བོ་ཉིད་ཤེས་པས་ཉོན་མོངས་ཅན་གྱི་སེམས་སྐྱེ་བའི་ཕྱིར་སྒོ་གསུམ་
མཚན་ཞིང་དང་བཅས་པ་རྣམ་སྨིན་ལས་འབྱུང་བའི་ཡོངས་སུ་དག་པ་ཐོབ་པའི་རྒྱུར་གྱུར་པའི་
སྒོ་ནས་ཏེ། དེ་ཇི་ལྟ་ཇི་ལྟར་རྣམ་པ་ཐམས་ཅད་མཁྱེན་པ་ཉིད་དུ་ཉེ་བར་གྱུར་པ་དེ་ལྟ་དེ་ལྟར་
སྒོ་གསུམ་ཡོངས་སུ་དག་པ་དང་མཚན་ཡོངས་སུ་དག་པ་ཐོབ་པར་འགྱུར་རོ་སོགས་སོ།།
རྣམ་དག་དེའང་ཡང་དག་པར་འདའ་བས་བསྡུས་པ་གསུམ་པ་གསུམ་སྟེ། རྣམ་སྨིན་ལས་
འདའ་བ་ནི། སྒོ་གསུམ་མཚན་དག་པ་དག་པ་དང༌། ངན་འགྲོའི་རྒྱུ་ ལས་འདའ་བ་ཉོན་
མོངས་ཅན་གྱི་སེམས་མི་སྐྱེ་བ་དང༌། ཡོངས་སུ་ཉམས་པ་ལས་འདའ་བ་མངལ་དུ་མི་སྐྱེ་བར་
རྟག་ཏུ་རྫུས་ཏེ་སྐྱེ་བའོ། །ཆེན་པོའི་དམིགས་པ་ནི་གཟུགས་ལ་སོགས་པ་དེ་དག་གི་མཚན་མ་
མེད་པས་ཁྱད་པར་དུ་བྱས་པའི་གཟུགས་སོགས་ལ་དམིགས་པ་སྟེ། ཐབས་མི་མཁས་པས་
གཟུགས་ལ་སྤྱོད་ན་མཚན་མ་ལ་སྤྱོད་དེ་ཡུམ་ལ་མི་སྤྱོད་དོ་སོགས་སོ། །རྣམ་པ་གཟུགས་
སོགས་ཆོས་དང་ཆོས་ཉིད་སྟོང་པ་དབྱེར་མི་ཕྱེད་པས་འཁོར་འདས་ལ་མི་གནས་པ་དང་
- }
G
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
གཟུགས་སོགས་ཀྱི་མཚན་མར་འཛིན་པ་ལ་མི་བརྟེན་པས་མོས་པ་ཡིད་བྱེད་ཀྱིས་གཟུགས་
སོགས་མཚན་མར་མོས་མིན་ཏེ་མི་མོས་ཤིང་དེ་ཁོ་ན་ཡིད་ལ་བྱེད་པས་དེ་ལྟར་འདུ་ཤེས་པ་
མེད་པའི་སྒོ་ནས་ཏེ། བྱང་ཆེན་ཡུམ་ལ་སྤྱོད་པ་ན་གཟུགས་ལ་གནས་པ་ལྷག་པར་མོས་པ་
ཀུན་ཤེས་པ་མེད་པ་དང་སོགས་ནས། དེ་ཅིའི་ཕྱིར་ཞེ་ན། ཚེ་བུ་འདི་ལྟར་གཟུགས་ཀྱི་སྟོང་པ་
ཉིད་གང་ཡིན་པ་དེ་ནི་གཟུགས་མ་ཡིན། སྟོང་པ་ཉིད་ལས་གཞན་ན་ཡང་གཟུགས་མེད།
གཟུགས་ལས་གཞན་ན་ཡང་སྟོང་པ་ཉིད་མེད་དེ། གཟུགས་ཉིད་སྟོང་པ་ཉིད་སྟོང་པ་ཉིད་
གཟུགས་སོ། །ཞེས་སོགས་སོ། །འགྲེལ་པ་ནི་རྩ་བར་གསུངས་པ་དེ་ལ་བཟོད་པ་ཆུང་ངུའི་
དམིགས་པ་ནི་གཟུགས་ སོགས་ ཀྱི་མཚན་ཉིད་གཟུགས་རུང་ ལ་ སོགས་པའི་ངོ་བོའམ།
མཚོན་བྱ་ཁྱད་པར་ས་སོགས་དང་། ས་སོགས་ངོ་བོ་ཉིད་ཀྱིས་མཚན་ཉིད་སྲ་བ་སོགས་དག་
དེ་དག་ཁོ་ནར་སྟོང་པ་ཉིད་ཡིན་པས་རང་བཞིན་མེད་པར་གཅིག་པ་ཉིད་ཀྱིས་གཟུགས་ལ་
སོགས་པ་དང༌། དེའི་མཚན་ཉིད་དང་ས་སོགས་དང་དེའི་མཚན་ཉིད་ཀྱིས་ངོ་བོ་ཉིད་མེད་
པས་ཁྱད་པར་དུ་བྱས་པའི་གཟུགས་སོགས་དམིགས་པ་ཞེས་བྱ་བར་བརྗོད་པ་ཡིན་ནོ། །རྣམ་
པ་ནི་སྐྱེ་བོ་དམིགས་པ་ཅན་ཏེ་ཕྱི་རོལ་ཡོད་པར་ཞེན་པའི་ངོར་དོན་དམ་པར་གཟུགས་ལ་
སོགས་པ་རྣམས་ཀྱི་དངོས་པོ་སྟེ་རང་བཞིན་མེད་པ་ཉིད་ཀུན་རྫོབ་ཏུ་གཟུགས་ཀྱི་ངོ་བོ་ཉིད་དོ་
ཞེས་བྱ་བར་བསྒོམས་པ་ཡིན་ནོ། །འབྲིང་གི་དམིགས་པ་ནི། གཟུགས་ལ་སོགས་པའི་ཆོས་
ཀུན་ཆོས་ཅན། དེ་ཁོ་ནར་དེ་ལ་ལས་ཉོན་ལས་སྐྱེ་བར་འཁོར་བ་ཡང་མེད་མྱང་འདས་ཀྱང་
མེད་དེ་ཞེས་བྱ་སྟེ། གདོད་ནས་རང་བཞིན་གྱིས་མ་སྐྱེས་པ་ཉིད་ཀྱི་ཕྱིར་ན་འཁོར་འདས་མེད་
པའི་ཁྱད་པར་ཅན་གྱི་གཟུགས་སོགས་དམིགས་པ་ཡིན་ནོ། །རྣམ་པ་ནི་ཆོས་ཐམས་ཅད་ཀྱི་
རང་གི་ངོ་བོ་སྟོང་པར་རྟོགས་པ་ཁོ་ནས་ལུས་དང་སོགས་པས་ངག་ཡིད་མཚན་སོ་གཉིས་
སངས་རྒྱས་ཀྱི་ཞིང་གི་རྣམ་པ་ཐམས་ཅད་རྣམ་པར་དག་པའི་རྒྱུར་གྱུར་པའི་ཕྱིར། རྣམ་དག་
- 1 6 7 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གི་རྒྱུའི་སྒོ་ནས་བསླབ་པ་ལས་ལུས་ངག་ཡིད་ཀྱི་ལས་གསུམ་བཞི་གསུམ་དག་པས་ལུས་ངག་
ཡིད་ཀྱི་ལས་དང༌། གནས་ན་གནས་པ་དང་གསལ་བ་དང་རྫོགས་པས་མཚན་དང་སྣོད་
བཅུད་དག་པས་ཞིང་དག་པར་འགྱུར་བ་ཡིན་ནོ། །འགྲེལ་ཆེན་ལས། ངེས་འབྱེད་ཆ་མཐུན་
གྱི་སྐབས་སུ་འདི་དག་རྣམ་པ་ཐམས་ཅད་དུ་མེད་པའི་ཕྱིར་ན་ཅུང་ཟད་ཙམ་གྱི་ཡིན་ནོ་ཞེས་བྱ་
བར་དགོངས་ཞེས་པས་རྣམ་པ་ཐམས་ཅད་དུ་རྣམ་པར་དག་པ་ཞེས་ཁ་ཅིག་ཏུ་འབྱུང་བ་ནི་མི་
ལེགས་སོ། །ཆེན་པོའི་དམིགས་པ་ནི། གཟུགས་སོགས་ཆོས་ཐམས་ཅད་ཆོས་ཅན། གཟུགས་
སོགས་ཀྱི་མཚན་མ་མེད་པ་ཉིད་དོ། །དེ་ཁོ་ན་ཉིད་དུ་ན་རང་སྤྱིའི་མཚན་ཉིད་གཟུང་རུང་དང་
སྐྱེ་འགག་འཇིག་པ་སོགས་ཡིན་པར་མི་འཐད་པའི་ཕྱིར་ན་མཚན་མེད་ཀྱི་ཁྱད་པར་ཅན་གྱི་
གཟུགས་སོགས་དམིགས་པ་ཞེས་བྱ་བར་བརྗོད་པ་ཡིན་ནོ། །རྣམ་པ་ནི་རང་བཞིན་བཅོས་མ་
མིན་པ་ཁོ་ནས་གཟུགས་ལ་སོགས་པའི་མཚན་མ་རྣམས་ཀྱི་རྟེན་གཟུགས་སོགས་བདེན་
པ་བྲལ་བ་ཉིད་ཀྱིས་ཀུན་རྫོབ་ཏུ་གཟུགས་སོགས་ཡོད་པར་ཞེན་ཡོད་པར་མོས་པ་ཡིད་ལ་
བྱེད་པས་གཟུགས་སོགས་ལ་མངོན་པར་ཞེན་པས་མི་མོས་ཤིང་ཆོས་ཀུན་སྟོང་ཉིད་དུ་ཤེས་
པའི་དེ་ཁོ་ན་ཉིད་ལ་བྱེད་པས་གཟུགས་སོགས་ཀྱི་མཚན་མ་ཡོངས་སུ་ཤེས་པ་སྟེ་ཡང་དག་
པར་དམིགས་པ་མེད་དོ། །ཞེས་བྱ་བ་ཆོས་ཉིད་ཀྱི་རྣམ་པའི་སྒོ་ནས་དམིགས་པ་ཡིན་ནོ།།
བསྡུ་བ་ནི། ཚུལ་དེ་ལྟར་ན་དམིགས་པ་དང་རྣམ་པ་དང་ལྡན་པའི་ཡེ་ཤེས་རྣམ་པ་གསུམ་པོ་
ཆོས་ཅན། བཟོད་པར་གྱུར་པ་ཡིན་ཏེ། དེ་ཐོབ་པའི་བྱང་སེམས་ལས་ངན་གྱིས་ངན་འགྲོར་
སྐྱེ་བ་མེད་ཅིང་ཆོས་ཆེན་པོ་སྐྱེ་བ་མེད་པའི་ཆོས་ལ་བཟོད་པས་ཡིད་དུ་འོང་བ་ཐོབ་པའི་ཐོག་
མ་ཡིན་པའི་ཕྱིར་རོ། །འོ་ན་བཟོད་ཐོབ་ངན་སོང་ཡོངས་མི་འགྲོ། །ཞེས་པས་བྱང་སེམས་
བཟོད་པ་མི་བསྐྱེད་དོ། །ཞེས་སློབ་དཔོན་གྱིས་གསུངས་པ་དང་འགལ་ཞེ་ན། དེ་ནི་ལས་
དབང་གིས་མི་འགྲོ་བ་ལ་དགོངས་ཏེ་བྱང་སེམས་ཀྱི་བཟོད་པར་རྟོགས་པ་གསུངས་པའི་ཕྱིར་
• ]
j
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
དང༌། ཤཱ་རིའི་བུ་ལ་སོགས་པས་མཛེས་དགའ་ཁྱེར་ཏེ་དམྱལ་བ་རྒྱུར་སོང་ངོ་ཞེས་བཤད་པ་
དང་ཡང་འགལ་བས་སོ། །
བཞི་པ་ཆོས་མཆོག་ལ་གསུམ་གྱི་རྩ་བ་ལ་གཉིས་ཀྱི་དང་པོ་ལ། ཆུང་ངུའི་
དམིགས་པ་ནི། ཆོས་ཐམས་ཅད་སྐྱེ་བ་མེད་པ་སོགས་མྱུར་དུ་བྱང་ཆུབ་པའི་རྒྱུ་བྱེད་པས་ཁྱད་
པར་དུ་བྱས་པའི་ཏིང་ངེ་འཛིན་ཏེ། འདི་ནི་བྱང་ཆེན་རྣམས་ཀྱི་ཏིང་ངེ་འཛིན་ཆོས་ཐམས་ཅད་
སྐྱེ་བ་མེད་པ་ཞེས་བྱ་བ་སྟེ་སྤངས་པ་བདུན་དུ་བྱས་པ་ཚད་མེད་པར་ངེས་པ་ཉན་ཐོས་དང་རང་
རྒྱལ་སོགས་ཀྱིས་མི་འཕྲོགས་པའོ་སོགས་སོ། །རྣམ་པ་ནི་ཏིང་ངེ་འཛིན་དེའི་བྱེད་པ་མྱུར་དུ་
འཚང་རྒྱ་བ་དང༌། ཏིང་ངེ་འཛིན་ཀུན་གྱི་སྤྱོད་ཡུལ་སྟོན་པ་སོགས་ཏིང་ངེ་འཛིན་ཀུན་གྱི་བདག་
ཉིད་ཇི་ལྟ་བའི་བྱེད་ལས་ཀྱི་སྒོ་ནས་དམིགས་ཏེ། ཏིང་ངེ་འཛིན་དེས་སྤྱོད་པའི་བྱང་ཆེན་ནི་
མྱུར་དུ་བླ་མེད་བྱང་ཆུབ་ཏུ་འཚང་རྒྱའོ་སོགས་དང༌། དེ་ལ་དཔའ་བར་འགྲོ་བ་ཞེས་བྱ་བའི་
ཏིང་ངེ་འཛིན་གང་ཞེ་ན། ཏིང་ངེ་འཛིན་གང་གིས་ཏིང་ངེ་འཛིན་ཐམས་ཅད་ཀྱི་སྤྱོད་ཡུལ་
ཉམས་སུ་མྱོང་བར་འགྱུར་བ་སྟེ། དེ་ནི་དཔའ་བར་འགྲོ་བའི་ཏིང་ངེ་འཛིན་ཞེས་སོགས།
འབྲིང་གི་དམིགས་པ་ནི་ཏིང་ངེ་འཛིན་དང་ལྡན་པ་ལ་དུས་གསུམ་གྱི་རྒྱལ་བས་ལུང་སྟོན་པ་
ཐོབ་པས་ཁྱད་པར་དུ་བྱས་པའི་གཟུགས་སོགས་ཏེ། ཚེ་བུ་བྱང་ཆེན་ཏིང་ངེ་འཛིན་གང་དག་
གིས་གནས་པ་དེ་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་རྣམས་ཀྱིས་བླ་མེད་བྱང་ཆུབ་ཏུ་ལུང་བསྟན་ནོ་སོགས་སོ། །རྣམ་པ་ནི་ཏིང་ངེ་
འཛིན་དང་བདག་དང་སྙོམས་པར་འཇུག་པར་རྟོག་པ་ཐམས་ཅད་མི་དམིགས་ཤིང་རློམ་པ་
ཟད་པའི་སྒོ་ནས་ཏེ། དེས་ན་ཏིང་ངེ་འཛིན་ཀྱང་ཡང་དག་པར་རྗེས་སུ་མི་མཐོང་སྟེ། བདག་
ནི་མཉམ་པར་འཇོག་གོ །བདག་གིས་མཉམ་པར་བཞག་པར་བྱའོ། །འདི་ནི་མཉམ་པར་
བཞག་པར་གྱུར་ཏོ་ཞེས་རློམ་སེམས་སུ་འགྱུར་བ་མེད་དེ། དེ་ལ་རྣམ་པར་རྟོག་པ་དེ་དག་མེད་
- } {
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅིང་མི་རྒྱུའོ། །ཞེས་སོ། །ཆེན་པོའི་དམིགས་པ་ནི། བྱང་སེམས་ཏིང་ངེ་འཛིན། ཡུམ་གསུམ་
པོ་ཕན་ཚུན་གཅིག་གཅིག་ཏུ་ངོ་བོ་གཅིག་པའི་ཕྱིར་སོ་སོར་བསྟན་མི་ནུས་པའི་ཁྱད་པར་ཅན་
གྱི་གཟུགས་སོགས་ཏེ། ཚེ་བུ་འདི་ལྟར་ཡུམ་ཡང་གཞན་ལ། ཏིང་ངེ་འཛིན་ཡང་གཞན་ཞེས་
བྱ་བ་མེད་ཀྱི་སོགས་སོ། །རྣམ་པ་ནི། ཆོས་ཐམས་ཅད་དེ་ཁོ་ནར་མེད་པས་རྟོག་པ་མེད་པའི་
ཕྱིར་ཏེ། ཏིང་ངེ་འཛིན་དེ་དག་ལ་འཁོར་གསུམ་དུ་འདུ་ཤེས་པའི་ཚུལ་གྱིས་ཡོད་མེད་དུ་རྣམ་
པར་མི་རྟོག་པའི་སྒོ་ནས་ཏེ། ཚེ་ལྡན་རབ་འབྱོར་རིགས་ཀྱི་བུ་ཏིང་ངེ་འཛིན་དེ་ལ་འདུ་ཤེས་སུ་
བྱེད་དམ། རབ་འབྱོར་གྱིས་སྨྲས་པ། ཚེ་བུ་འདུ་ཤེས་སུ་བྱེད་པ་མེད་དོ། །སྨྲས་པ། ཇི་ལྟར་དེ་
ལ་འདུ་ཤེས་སུ་བྱེད་པར་མི་འགྱུར། རབ་འབྱོར་གྱིས་སྨྲས་པ། ཇི་ལྟར་རྣམ་པར་རྟོག་པ་མེད་
པ་ལྟར་རོ། །སྨྲས་པ། དེ་ལ་ཇི་ལྟར་རྟོག་པ་མེད་པ་ཡིན། རབ་འབྱོར་གྱིས་སྨྲས་པ། ཆོས་
ཐམས་ཅད་མེད་པའི་ཕྱིར། །སོགས་སོ། །སྦྱོར་ལམ་གྱི་མཇུག་བསྡུ་བ་ནི། གོང་དུ་བཤད་
པའི་ཚུལ་དེ་ལྟར་དམིགས་རྣམ་གྱི་དབྱེ་བས་ངེས་འབྱེད་ཆ་མཐུན་ནི། དང་པོ་བར་ཐ་མར་སྐྱེ་
བ་རྣམས་ཆུང་ངུ་དང་འབྲིང་དང་ཆེན་པོའི་དབྱེ་བས་རྣམ་པ་བཅུ་གཉིས་ཏེ། འདི་ནི་ངེས་པར་
འབྱུང་བར་འགྱུར། མི་འབྲལ་བར་འགྱུར། ཉེ་བར་འགྱུར། མངོན་པར་ཤེས་པ་དང་ཏིང་ངེ་
འཛིན་མྱུར་དུ་ཐོབ་པར་འགྱུར། ཞེས་རིམ་པ་བཞིན་ངེས་འབྱེད་བཞིའི་བསྡུ་བ་གསུངས་སོ།།
འགྲེལ་པ་ལ་ཆུང་ངུའི་དམིགས་པ་ནི་ཏིང་ངེ་འཛིན་གང་གིས་ཆོས་ཐམས་ཅད་ཉེ་བར་ལེན་
པར་མི་བྱེད་པ། ཆོས་ཐམས་ཅད་སྐྱེ་བ་མེད་པ་དང་། ཏིང་ངེ་འཛིན་གང་གིས་ཏིང་ངེ་འཛིན་
ཐམས་ཅད་ཀྱི་སྤྱོད་ཡུལ་ཉམས་སུ་མྱོང་བ་དཔའ་བར་འགྲོ་བ་དང་། ལ་སོགས་པས་རིན་ཆེན་
ཕྱག་རྒྱ་ལ་ སོགས་པའི་ཏིང་ངེ་འཛིན་འགྱུར་རྙིང་ལས་བརྒྱ་བཅོ་བརྒྱད་དམ། རྔོག་འགྱུར་
ལས་བརྒྱ་ཉི་ཤུ་སྟེ། དེ་དག་གི་ངོ་བོར་གྱུར་པའི་གཟུགས་སོགས་ལ་དམིགས་ནས་བསྒོམ་
པར་བྱའོ་ཞེས་བྱ་བ་ཡིན་ནོ། །རྣམ་པ་ནི་རང་གི་སྨོན་ལམ་དང་བསོད་ནམས་དང་ཡེ་ཤེས་ཀྱི་
- 1
Y {1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
ཚོགས་གཉིས་ཀྱི་མཐུ་དང་ཆོས་ཀུན་རྟེན་འབྲེལ་ལས་མི་འདའ་བས་བྱ་བྱེད་ཐམས་ཅད་རུང་
བའི་ཆོས་ཀྱི་དབྱིངས་བསམ་གྱིས་མི་ཁྱབ་པའི་སྟོབས་ཀྱིས་འབད་རྩོལ་མེད་པར་ལྷུན་གྱིས་
གྲུབ་པར་འཇིག་རྟེན་གྱི་ཁམས་ཐམས་ཅད་དུ་གདུལ་བྱའི་སྐལ་བ་ཇི་ལྟ་བ་བཞིན་དུ་ཏིང་ངེ་
འཛིན་རྣམས་ཀྱི་རང་གི་བྱེད་པ་འཚང་རྒྱ་བ་དང་སྤྱོད་ཡུལ་སྟོན་པ་ལ་སོགས་པ་ལ་འཇུག་
པའོ། །ཞེས་འབྲས་བུའི་སྒོ་ནས་དམིགས་པར་བྱ་བ་ཡིན་ནོ། །འབྲིང་གི་དམིགས་པ་ནི་འཛིན་
པའི་རྣམ་གཡེང་ཞི་བའི་ཆོས་ཉིད་ལ་ཡང་དག་པར་ཕྱིན་ཅི་མ་ལོག་པར་ཞུགས་པའི་ཏིང་ངེ་
འཛིན་དང་ལྡན་པའི་རྣལ་འབྱོར་ཅན་གྱི་རྣལ་འབྱོར་པ་ལ་དོན་གཉིས་ཕུན་ཚོགས་ཐོབ་པའི་
ལམ་ཐུགས་སུ་ཆུད་པའི་སངས་རྒྱས་འདས་ད་ལྟ་བ་རྣམས་ཀྱིས་སེམས་མ་བསྐྱེད་པ་བསྐྱེད་
པ་སྟེ། དངོས་སུ་ལུང་སྟོན་པ་བཞི་ལས་གསང་བ་སྟེ་ངེས་པར་བྱང་ཆུབ་ཏུ་ལུང་སྟོན་པར་
མཛད་པ་འདི་ནི་ཆོས་ཉིད་ཀྱི་རིགས་པའོ་ཞེས་ལུང་སྟོན་པའི་རྒྱུའི་ཁྱད་པར་ཅན་གྱི་གཟུགས་
སོགས་ལ་དམིགས་སོ་ཞེས་བྱ་བ་ཡིན་ནོ། །རྣམ་པ་ནི་ཕུང་སོགས་ཀྱི་ཡུལ་ཅན་གྱི་རྣམ་རྟོག་
འདས་སོགས་དངོས་པོ་དང་ཆུང་ངུའི་ཆུང་ངུ་སོགས་རྣམ་པའི་བྱེ་བྲག་ཐམས་ཅད་འབྱུང་བར་
མི་འཐད་ཅིང་མི་རིགས་པས་བྱང་ཆུབ་སེམས་དཔའི་ཏིང་ངེ་འཛིན་རང་གི་ངོ་བོ་མི་རྟོག་ཡེ་
ཤེས་རྟོག་པ་སྟེ་ཐོབ་པ་ལ་རྟོག་བཅས་སེམས་ཀྱི་བདག་ནི་མཉམ་པར་བཞག་པ་སྟེ་ཏིང་ངེ་
འཛིན་ཐོབ་པའོ། །ལ་སོགས་པས་སྦྱོར་དངོས་མཇུག་གསུམ་མམ་དུས་གསུམ་དུ་སྒོམ་པར་
འཇུག་གོ །སྙམ་པའི་རློམ་པའི་ཤེས་པ་མི་འབྱུང་བའི་ཚུལ་གྱིས་སོ། །ཆེན་པོའི་དམིགས་པ་
ནི་ཆོས་ཉིད་སྟོང་ཉིད་ཀྱི་སྒོ་ནས་ཆོས་མཆོག་ཆེན་པོར་གཏོགས་པའི་ཏིང་ངེ་འཛིན་དང་བྱང་
སེམས་ཤེར་ཕྱིན་དང་དོན་ཕན་ཚུན་ངོ་བོ་གཅིག་པའི་ཕྱིར་སོ་སོར་བསྟན་མི་ནུས་པ་ཞེས་བྱ་
བའི་ཁྱད་པར་ཅན་གཟུགས་སོགས་ཡིན་ནོ། །རྣམ་པ་ནི་ཆོས་ཐམས་ཅད་དེ་ཁོ་ན་ཉིད་དུ་ཡོད་
པ་མ་ཡིན་པ་ཉིད་ཀྱི་ཏིང་ངེ་འཛིན་གསུམ་འཁོར་གསུམ་དུ་རྣམ་བཅས་རྣམ་མེད་ཀྱི་སེམས་ཀྱི་
- ]
7
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པར་མི་རྟོག་པ་ནི་མཐོང་ལམ་བསྐྱེད་པའི་ཐབས་དམ་པའོ། །ཞེས་ཆོས་ཉིད་ཀྱི་རྣམ་པའི་
སྒོ་ནས་དམིགས་པ་ཡིན་ནོ། །བསྡུ་བ་ནི། ཚུལ་དེ་ལྟར་ན་དམིགས་པ་དང་རྣམ་པ་དང་ལྡན་
པའི་ཡེ་ཤེས་རྣམ་པ་གསུམ་པོ་ཆོས་ཅན། ཆོས་མཆོག་ཅེས་བྱ་སྟེ། མཐོང་སྤང་དང་བཅས་
པས་འཇིག་རྟེན་པ་ཡང་ཡིན་ལ་ཟག་མེད་ཀྱི་ཆོས་རྣམས་ཐོབ་པར་བྱེད་པས་མཆོག་ཀྱང་ཡིན་
པས་ན་འཇིག་རྟེན་པའི་ཆོས་ཐམས་ཅད་ཀྱི་མཆོག་ཡིན་པའི་ཕྱིར་རོ། །
གསུམ་པ་ནི། འོན་ཏེ་དམིགས་རྣམ་ཐམས་ཅད་ཆོས་ཅན་དང་ཆོས་བརྗོད་
པའི་སྒྲས་བསྟན་པར་རིགས་ཏེ། རྟེན་ཆོས་ཅན་མེད་པའི་ཆོས་ཙམ་སྒོམ་པར་མི་རིགས་པའི་
ཕྱིར། འདོད་ན། དམིགས་རྣམ་དང་པོ་མ་གཏོགས་པ་ཀུན་ཆོས་བརྗོད་པའི་སྒྲས་བརྗོད་པ་ཇི་
ལྟར་རིགས་ཤེ་ན། སྤྱིར་དམིགས་རྣམ་ནི་ཆོས་ཀྱི་ཁྱད་པར་དུ་བྱས་པ་ཅན་གྱི་ཆོས་ཅན་བརྗོད་
པ་དང་ཆོས་ཅན་གྱིས་ཁྱད་པར་དུ་བྱས་པའི་ཆོས་བརྗོད་པའི་ཚིག་གིས་བརྗོད་པར་བྱ་དགོས་
ཏེ༑ དམིགས་རྣམ་བརྗོད་པའི་ཚིག་དེ་དག་གིས་ཆོས་ཅན་དང་ཆོས་བརྗོད་པའི་སྒྲའི་སྒོ་ནས་
རང་གི་བརྗོད་བྱའི་དོན་སྟོན་པའི་ཕྱིར། དེ་ལྟ་ན་ཡང་དམིགས་པ་མི་རྟག་ལ་སོགས་པ་བདེན་
པའི་རྟེན་ཅན་ཞེས་བྱ་བས་དམིགས་རྣམ་དང་པོ་སྟོན་པ་ན་དམིགས་པ་ཆོས་དང་རྣམ་པ་ཆོས་
བརྗོད་ཀྱི་སྒྲས་བསྟེན་པ་དེ་མ་གཏོགས་པར་རྣམ་པ་མངོན་ཞེན་ལ་སོགས་འགོག་ཅེས་སོགས་
ཀྱིས་ངེས་འབྱེད་ཀྱི་དམིགས་པ་དང་རྣམ་པ་གཞན་ཐམས་ཅད་ཆོས་ཅན་གྱི་ཁྱད་པར་བྱས་པ་
ཅན་གྱི་ཆོས་བརྗོད་པའི་སྒྲས་དངོས་སུ་བརྗོད་པས་ཀྱང་དམིགས་རྣམ་དང་པོས་མཚོན་ནས་
རྣམ་པ་དངོས་དང༌། དེའི་ཆོས་ཅན་ཤུགས་ལ་དྲངས་ཏེ་བསྟན་པར་ངེས་འབྱེད་སྟོན་པའི་
སྐབས་ཐམས་ཅད་དུ་བརྗོད་པ་ནི་ཡིན་པས་སྐྱོན་མེད་དོ། །དེ་ལྟ་ན་སྤྱི་ཆོས་བརྗོད་པས་ཆོས་
ཅན་རྟོགས་པ་ཡོད་དམ་ཞེ་ན། ཡོད་དེ། ཆོས་ཆོས་ཅན་བརྗོད་པའི་སྒྲ་འདི་དག་ལ་ཆོས་ཀྱི་
ཁྱད་པར་གཞན་རང་གི་བརྗོད་བྱར་སྤོང་བ་སྟེ་མི་འཕེན་པ་དང་། མི་སྤོང་བ་སྟེ་འཕེན་པའི་
- ]
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ཁྱད་པར་མ་གཏོགས་པར་བརྗོད་བྱ་དོན་གཞན་འཕེན་པའི་ཁྱད་པར་ནི་འགའ་ཡང་མེད་དོ་
ཞེས་ལུགས་གཞན་དག་ལས་འབྱུང་བའི་ཕྱིར་ཏེ། རྣམ་འགྲེལ་དུ། གཉིས་ཀས་གཅིག་གཅིག་
བརྗོད་མོད་ཀྱི། །བརྗོད་བྱའི་ཤན་གྱི་ཁྱད་པར་གྱི། །རྣམ་དབྱེ་ཐ་དད་འབྱེད་པ་ཡི། །ཐ་དད་
དོན་གཞན་སྒྲུབ་ པར་ བྱེད། །ཅེས་ སོ། །དེས་ན་བདེན་བཞིར་རྟོགས་པའི་དམིགས་རྣམ་
དངོས་སུ་མ་བརྗོད་པར་དེར་ཡང་ཤུགས་ལ་རྟོགས་ཏེ། བདེན་པར་རྟོགས་པའི་ཆོས་དེ་དག་
ཆོས་ཅན་བདེན་པར་རྟོགས་པར་གྲགས་པའི་ཕྱིར་དང་། ཆོས་དང་ཆོས་ཅན་གཉིས་མེད་ན་
མི་འབྱུང་བ་ཡིན་པའི་ཕྱིར་རོ། །ལན་གྱི་རྣམ་པ་གཅིག་ཏུ་ན་ཚིག་ལེའུར་བྱས་པ་བསྡེབས་པ་
ལ་སྡེབ་སྦྱོར་ཉམས་པའི་འཇིགས་པའི་ངོ་བོར་རྣམ་པ་མངོན་ཞེན་ཞེས་སོགས་ཀྱི་ཚིག་གི་རྣམ་
པའི་ཆོས་ཆོས་ཅན་བདེན་པ་ལས་ཐ་དད་པར་བརྗོད་ཀྱང་ཆོས་ཅན། བདེན་པ་ལས་དྲངས་ཏེ་
རྣམ་པ་མངོན་ཞེན་ལ་སོགས་འགོག་ཅེས་སོགས་ཀྱི་ཚིག་གིས་དམིགས་པ་དང་རྣམ་པའི་ཆོས་
ཀྱི་དབྱེ་བ་དངོས་སུ་སྨོས་པས་ཀྱང་དུཁ་ལ་སོགས་པའི་བདེན་པའི་ཆོས་ཅན་དྲོ་བ་ཆུང་ངུའི་
དམིགས་པ་དང་དེར་གཏོགས་པའི་མངོན་ཞེན་བཀག་པ་སོགས་རྣམ་པ་ཆོས་སུ་བསྟན་
བཅོས་ འཆད་པ་པོ་རྣམས་ཀྱིས་ བཤད་ པར་ བྱ་བ་ཡིན་ཏེ། མངོན་པར ཞེན་པ་དང༌། ལ་
སོགས་པས་དམིགས་པ་བཀག་པ་སོགས་ཀྱི་རྣམ་པ་དང་ལྡན་པའི་བདག་ལ་སོགས་ནི་རིམ་
དང་གཅིག་ཅར་གྱི་དོན་བྱེད་པར་མི་རིགས་སོ་ཞེས་སོགས་ཀྱི་ཚད་མས་བརྟགས་པ་ན་དེ་ཁོ་
ནར་རི་བོང་གི་རྭ་སོགས་ཡོད་མིན་ལ་སོགས་སྒྲུབ་པ་དང༌། མེད་མིན་སོགས་དགག་པའི་ཐ་
སྙད་ཀྱིས་བརྗོད་པ་དང་བྲལ་བ་སྟེ་བརྗོད་དུ་མེད་པར་འགྱུར་བའི་ཕྱིར། བདེན་པ་གཉིས་
ཀར་མེད་པས་རྟེན་དུ་མི་རིགས་ཀྱི་བདེན་པ་ནི་རྟེན་ཆོས་ཅན་ཡིན་ཏེ། ཀུན་རྫོབ་ཀྱི་བདེན་
པར་ཡོད་པའི་ཕྱིར་རོ། །དེ་བཞིན་དུ། འོག་མ་དྲོ་བ་འབྲིང་ལ་སོགས་པ་གང་དུ་ཆོས་རྣམ་པ་
ཙམ་ཞིག་དངོས་སུ་བསྟན་པ་དག་ལ་ཡང་ཆོས་ཅན་དང་ཆོས་ཀྱི་དབྱེ་བ་སྔ་མ་དེ་བཞིན་དུ་
- ]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདེན་བཞི་ཆོས་ཅན་དུ་ཤེས་པར་བྱའོ། །འདི་དག་གི་དོན་སློབ་དཔོན་སྔ་མ་དག་གིས་རིང་དུ་
སྤངས་སོ། །
གཉིས་པ་མཚུངས་ལྡན་རྟོག་པ་ལ་གཉིས་ཀྱི་སྤྱི་དོན་ལ། སྤང་བྱ་རྟོག་པ།
སྤོང་བྱེད་གཉེན་པོ་གཉིས་ཀྱི་དང་པོ་ལ་གཉིས། ངོ་བོ་གཏན་ལ་དབབ། ཁྱད་ཆོས་སུ་འགྱུར་
ཚུལ་ལོ། །དང་པོ་ལ་མཚན་མཚོན། ཁྱད་ཆོས་གསུམ་ལས་དང་པོ་ནི། ཕྱིན་ཅི་ལོག་ཏུ་རྟོག་
པའི་འཛིན་པ་སྟེ། འདི་ཉིད་དུ། ཇི་བཞིན་ཡུལ། མིན་པའི་བདག་ཉིད་དག་ཅེས་བྱ། །ཞེས་
དང༌། དེའི་འགྲེལ་པར་འཕགས་པས། ཡང་རྒྱུ་ཅི་ཞིག་གིས་ན་འདི་དག་ལ་རྣམ་པར་རྟོག་པ་
ཞེས་བརྗོད་ཅེ་ན། གང་གི་ཕྱིར་ཡུལ་ཇི་ལྟ་བ་མ་ཡིན་པའི་བདག་ཉིད་ཅན་དག་ནི་ལོག་པའི་
རྣམ་པར་རྟོག་པ་ཞེས་བྱ་བ་ཡིན་པའི་ཕྱིར་རོ་ཞེས་སོ། །དེ་ལ་གཉིས་ལས། གཟུང་རྟོག་གི་
མཚན་ཉིད་གཟུང་བ་ལ་ཕྱིན་ཅི་ལོག་ཏུ་འཛིན་པའི་རྟོག་པ་སྟེ། ཨ་བྷ་ཡས། དེ་ལ་གཉིས་ནི་
གཟུང་བའི་རྣམ་པར་རྟོག་པ་སྟེ། གཟུང་བྱར་རྣམ་པར་རྟོག་པར་བྱེད་པའི་ཕྱིར། ལོག་པར་
རྟོག་པ་ནི་རྣམ་པར་རྟོག་པ་སྟེ་ཞེས་སོ། །འཛིན་རྟོག་གི་མཚན་ཉིད། འཛིན་པ་ལས་ཕྱིན་ཅི་
ལོག་ཏུ་འཛིན་པའི་རྟོག་པ་སྟེ། དེ་གཉིས་ཀྱི་རྣམ་པ་གཉིས་ནི་འཛིན་པའི་རྣམ་པར་རྟོག་པ་སྟེ་
ཡོད་པ་མ་ཡིན་པ་ཁོ་ནའི་འཛིན་པས་རྟོག་པར་བྱེད་པའི་ཕྱིར་རོ། །ཞེས་སོ། །དང་པོ་ལ་
གཉིས་ལས་སྤང་བྱ་ལ་བརྟེན་པའི་རྟོག་པའི་མཚན་ཉིད་ཀུན་ཉོན་ལ་ཕྱིན་ཅི་ལོག་ཏུ་འཛིན་
པའི་རྟོག་པའོ། །གཉེན་པོ་ལ་བརྟེན་པའི་གཟུང་རྟོག་ནི་གཉེན་པོ་ལ་དམིགས་ནས་ཕྱིན་ཅི་
ལོག་ཏུ་འཛིན་པའི་རྟོག་པའོ། །འཛིན་རྟོག་ལ་གཉིས་ཀྱི་རྫ་ས་འཛིན་རྟོག་པ་ནི་སྐྱེས་བུ་རྫས་
སུ་ཡོད་པ་ལ་དམིགས་ནས་ཕྱིན་ཅི་ལོག་ཏུ་འཛིན་པའི་སོ་སྐྱེའི་རྟོག་པའོ། །བཏགས་འཛིན་
རྟོག་པ་ནི་སྐྱེས་བུ་བཏགས་པར་ཡོད་པ་ལ་དམིགས་ནས་ཕྱིན་ཅི་ལོག་ཏུ་འཛིན་པའི་འཕགས་
པའི་རྟོག་པ་སྟེ། འཕགས་པས་རྩེ་མོར་སོ་སོ་སྐྱེ་བོའི་རྣམ་པར་རྟོག་པ་དང་པོ་སྐྱེས་བུ་རྫས་སུ་
-，
，
， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
ཡོད་པ་ལ་བརྟེན་པ་ནི་ཞེས་དང་། གཉིས་པ་འཕགས་པའི་གང་ཟག་གི་འཛིན་པའི་རྣམ་པར་
རྟོག་པ་སྐྱེས་བུ་བཏགས་པར་ཡོད་པ་ལ་བརྟེན་པ་ནི་ཞེས་སོ། །འདིར་སྨོས་ཁྱད་པར་དུ་བྱེད་
ཆོས་རྟོག་པ་བཞིའི་མཚན་ཉིད་ལ་སྔར་གྱི་སྟེང་དུ་དྲོད་རྩེ་བཟོད་པ་ཆོས་མཆོག་དང་མཚུངས་
ལྡན་ཞེས་པ་བསྣན་ཏེ། དེ་ལ་འཕགས་པས་ངེས་པར་འབྱེད་པའི་ཆ་དང་མཐུན་པ་དང་པོ་དང་
གཉིས་པ་དག་ནི་གོ་རིམ་བཞིན་དུ་གཟུང་བའི་རྣམ་པར་རྟོག་པ་གཉིས་སུ་གྱུར་པ་ཡིན་ལ།
གསུམ་པ་དང་བཞི་པ་དག་ཀྱང་འཛིན་པའི་རྣམ་པར་རྟོག་པ་ཡིན་ནོ་ཞེས་སོ། །
གཉིས་པ་ནི། ཕྱིན་ཅི་ལོག་ཏུ་སྣང་བས་རྣམ་རྟོག་དོན་ལ་མེད་པ་སྣང་བའི་
ཕྱིར་ཡང་དག་མིན་པ། ཐམས་ཅད་དུ་དོན་ལ་མེད་པ་སྒྲོ་བཏགས་ནས་འཛིན་པས་ཀུན་ཏུ་
རྟོག་པ་སྟེ། ཨ་བྷ་ཡས། ལོག་པར་རྟོག་པ་ནི་རྣམ་པར་རྟོག་པ་སྟེ་ཞེས་དང་། ཆོས་དང་ཆོས་
ཉིད་རྣམ་འབྱེད་ལས། མེད་པ་སྣང་བའི་ཕྱིར་ཡང་དག་པ་མིན་པའོ་ཞེས་དང་། ཐམས་ཅད་དུ་
མེད་ཅིང་རྟོག་པ་ཙམ་ཡིན་པའི་ཕྱིར་ཀུན་ཏུ་རྟོག་པའོ་ཞེས་སོ། །
གསུམ་པ་ལ་བརྒྱད་ལས་དབྱེ་གཞི་ནི། དབུས་མཐར། སེམས་དང་སེམས་
བྱུང་ཁམས་གསུམ་པ། །སྒྲོ་བཏགས་རྣམ་པ་ཅན་རྟོག་ཡིན། །ཞེས་པ་ལྟར་ཏེ། འཕགས་པ་དེ་
ལྟར་ཁམས་གསུམ་པའི་རྣམ་པར་རྟོག་པ་ནི་རྣམ་པ་འདི་བརྒྱད་ཡིན་ནོ་ཞེས་སོ། །དབྱེ་ངོ་ནི།
གཟུང་རྟོག་གཉིས་འཛིན་རྟོག་གཉིས་དེ་བཞིའམ་སློབ་དཔོན་གྱིས། གཟུང་བ་ལ་ཀུན་ཉོན་
དང་རྣམ་བྱང་གཟུང་རྟོག །འཛིན་པ་ལ་རྫས་བཏགས་གཉིས་སུ་བཞེད་དོ། །ཡུལ་གྱིས་དབྱེ་
ན་བཞི་པོ་དེ་རེ་རེ་ལའང་དགུ་དགུ་ཡོད་དོ། །གཅིག་དང་ཐ་དད་ནི། སྤྱིར་ངོ་བོ་གཅིག་པ་ཡོད་
ཀྱང་འདིར་སྨོས་བཞིའི་ངོ་བོ་ཐ་དད་དེ། རྣམ་པའི་དབྱེ་བ་དགུ་ནི་ངོ་བོ་གཅིག་ལ་ལྡོག་པ་ཐ་
དད་གཙོ་ཆེའོ། །གྲངས་ངེས་ནི། འདིར་སྨོས་རྟོག་པ་བཞིར་བྱས་པ་ལ་ཡུལ་དང་ཡུལ་ཅན་
རྟོག་པ་གཉིས་ཡོད་པས་གཟུང་རྟོག་དང་འཛིན་རྟོག་གཉིས་སུ་ངེས་སོ། །དང་པོ་ལའང་ཡུལ་
-，
7：j.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀུན་ནས་ཉོན་མོངས་དང་རྣམ་བྱང་ལ་རྟོག་པ་གཉིས་ཡོད་པས་འཛིན་རྟོག་གཉིས་སུ་ངེས་ལ་
རེ་རེ་ལ་ཡུལ་དགུ་དགུ་ཡོད་པས་ཡུལ་ཅན་རྟོག་པ་དགུར་ངེས་ཏེ། ཨ་བྷ་ཡས། རྣམ་པར་
རྟོག་པ་བཞི་པོ་འདི་རྣམས་ཀྱང་ཡུལ་གྱི་དབྱེ་བས་སོ་སོར་དབྱེ་བ་རྣམས་སོ་ཞེས་དང༌། འདི་
ཉིད་དུ། རྨོངས་དང་ཕུང་སོགས་བྱེ་བྲག་གིས། །ཞེས་སོགས་སོ། །མུ་བརྩི་བ་ནི། འཕགས་
པས་གཟུགས་སོགས་ཡུལ་དྲུག་ལ་རྟོག་པ་གཟུང་རྟོག་ཁོ་ནའི་མུ། སྐད་ཅིག་གཅིག་དང་ལྡན་
པའི་རྣམ་རིག་ལ་རྟོག་པ་འཛིན་རྟོག་ཁོ་ནའི་མུ། སྐད་ཅིག་གཅིག་གིས་གཞན་གྱི་རྣམ་རིག་ལ་
རྟོག་པ་གཉིས་ཀའི་མུ། གཟུང་འཛིན་དེ་དག་དང་བྲལ་བའི་ཡུལ་ལ་རྟོག་པ་གཉིས་ཀ་མ་ཡིན་
པའི་མུ་ཞེས་བཤད་དོ། །སྤྱང་བྱས་དབྱེ་བ་ནི། འཕགས་པ་དང༌། སློབ་དཔོན་གྱིས་རྟོག་པ་
འདི་དག་མཐོང་སྒོམ་གཉིས་ཅར་གྱི་སྤང་བྱར་བཞེད་པས་འདི་ལ་མཚན་མཚོན་ཁྱད་ཆོས་
གསུམ་གྱི་དང་པོ་ལ་མཐོང་སྤང་གི་ནི་རྟོག་པ་གང་ཀུན་བཏགས་སུ་གྱུར་པ་དང་། སྒོམ་སྤང་
གི་ནི་ལྷན་སྐྱེས་རྟོག་པ་གང་སྒོམ་ལམ་གྱི་གཞོམ་བྱར་གྱུར་པའོ། །གཉིས་པ་ནི། བདེན་པ་
མཐོང་ཙམ་གྱིས་སྤོང་བར་འགྱུར་བས་མཐོང་སྤང་། ལམ་མཆོག་ཏུ་གོམས་པས་སྤོང་བར་
འགྱུར་བས་སྒོམ་སྤང་དང་། ཕྱིན་ཅི་ལོག་ཏུ་རྟོག་པས་རྟོག་པའོ། །
གསུམ་པ་ལ་དབྱེ་བ་ནི། མཐོང་སྤང་གི་ནི་སྐྱེས་བུ་དམ་མིན་བསྟེན་པ་དང༌།
དམ་ཆོས་མིན་པ་ཉན་པ་དང་། ཚུལ་བཞིན་མིན་པ་ཡིད་ལ་བྱེད་ལ་བརྟེན་ནས་ཕྱིན་ཅི་ལོག་ཏུ་
བཏགས་པ་དང༌། སྒོམ་ སྤང་ནི། རང་ བཞིན་ གྱིས་རྗེད་ངས་ལ་སོགས་ལ་བརྟེན་ནས་མ་
བཏགས་ཀྱང་འབྱུང་བའི་ཕྱིན་ཅི་ལོག་ཏུ་རྟོག་པའོ། །དབྱེ་ངོ་ལ་གཉིས་ཀྱི་མཐོང་སྤང་ལ་
འཕགས་པས་གཟུང་བ་ལ་ཀུན་བྱང་གི་དངོས་པོ་ཙམ་དང་། གཉེན་པོའི་ཕྱོགས་ལ་བརྟེན་པ་
དང༌། འཛིན་པ་ལ་སྐྱེ་དང་འཕགས་པས་རྫས་བཏགས་སུ་ཡོད་པའི་བདག་ཏུ་འཛིན་པ་ལ་
དམིགས་ནས་རྟོག་པ་ལ་རྫས་བཏགས་ལ་བརྟེན་པ་གཉིས་ཏེ་བཞི་དང་། སྒོམ་སྤང་ལ་གཟུང་
1
j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
བ་ལ་སྔར་ལྟར་གཉིས་དང༌། འཛིན་པ་ ལ་ འཕགས་པའི་གང་ཟག་ཏུ་བཏགས་པ་དང་།
བཏགས་པ་དེའི་རྒྱུ་མཚན་མ་ལ་བརྟེན་པ་གཉིས་ཏེ་བཞིར་སྐབས་འདི་དང༌། གཉེན་པོའི་
སྐབས་ནས་བཤད་ལ། རྩེ་སྦྱོར་གྱི་སྐབས་ནས་གཟུང་རྟོག་ལ་མཐོང་སྤང་སྒོམ་སྤང་གཉིས་ཏེ་
རེ་རེ་ལ་འཇུག་ཡུལ་དང་ལྡོག་ཡུལ་དུ་འཁྲུལ་པའི་བྱེ་བྲག་གིས་འཇུག་པ་དང་ལྡོག་པ་གཟུང་
རྟོག །འཛིན་པ་ལ་རྫས་བཏགས་གཉིས་ཏེ་བཞི་བཞི་དང་། འཛིན་རྟོག་ལའང་དེར་ཕྱེའོ།།
མངོན་གྱུར་ས་བོན་ནི་རྟོག་པ་དེ་དག་ཡིད་ལ་བྱེད་པ་མངོན་དུ་རྒྱུར་གནས་པ་མངོན་གྱུར།
མངོན་རྒྱུར་མེད་ཀྱང་རྐྱེན་དང་ཕྲད་ན་འབྱུང་རུང་གི་བག་ལ་ཉལ་ནི་ས་བོན་ནོ། །
གཉིས་པ་ནི། རྟོག་པ་འདི་དག་སྦྱོར་ལམ་གྱི་ངོ་བོར་གནས་པ་མ་འོངས་པ་
ན་རང་གི་མཐོང་སྒོམ་གྱི་སྤང་བྱར་འགྱུར་བས་ཁྱད་འཕགས་ཏེ། ཉན་རང་ལ་དེ་མེད་པའི་
ཕྱིར་རོ། །དེ་ལ་དངོས་པོ་ཙམ་དང་གཉེན་པོ་ལ་བརྟེན་པ་དྲོད་རྩེ་རྫ་ས་འཛིན་བཏགས་འཛིན་
བཟོད་པ་ཆོས་མཆོག་གཉིས་ལ་ལྡན་ཏེ། ཨ་བྷ་ཡས། དང་པོ་ནི་དྲོད་རྣམས་ལ། གཉིས་པ་ནི་
རྩེ་མོ་རྣམས་ལའོ། །ཞེས་དང༌། དེ་དག་གོ་རིམ་བཞིན་དུ་བཟོད་པ་རྣམས་ལ་དང༌། ཆོས་
མཆོག་རྣམས་ལའོ། །ཞེས་སོ། ། །
གཉིས་པ་ནི། ཨ་བྷ་ཡས། སྤང་བར་བྱ་བ་འདི་རྣམས་ལས་སྣ་ཚོགས་སུ་
རབ་ཏུ་ཕྱེ་བ་གཟུང་བའི་རྣམ་པར་རྟོག་པ་དག་རྩེ་མོའི་མངོན་པར་རྟོགས་པར་མཐོང་བའི་
ལམ་གྱི་སྦྱོར་བའི་གནས་སྐབས་སུ་སྤང་བར་བྱ་བ་དག་གོ །གཉིས་པ་འཛིན་པའི་རྣམ་པར་
རྟོག་པ་དག་དངོས་གཞིའི་གནས་སྐབས་སུ་སྤང་བར་བྱ་བ་དག་གོ །དེ་བཞིན་དུ་སྒོམ་པའི་
ལམ་ གྱིའོ། །ཞེས་པ་ལྟར་ཏེ། ཀུན་བཏུས་ལས། མཐོང་ལམ་གྱི་སྐབས་སུ་ཆོས་ཤེས་པའི་
བཟོད་པ་དང་ཤེས་པ་རྣམས་ཀྱིས་ནི་གཟུང་བ་རྟོགས་སོ། །རྗེས་སུ་ཤེས་པའི་བཟོད་པ་དང་
ཤེས་པ་རྣམས་ཀྱིས་ནི་འཛིན་པ་རྟོགས་སོ་ཞེས་པ་དང་ཡང་མཐུན་ནོ། །འདི་དང་འཕགས་
- 1 7 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་བཞེད་པ་གཉིས་ཀྱང་མཐུན་ཏེ་གོང་དུ་བཤད་ཟིན་ཏོ། །
གཞུང་དོན་ལ་མཚམས་སྦྱར། དོན་དངོས་བསྟན་པ་གཉིས་ཀྱི་དང་པོ་ནི།
མཐོང་སྒོམ་གྱིས་སྤང་བྱའི་འཕགས་པས་རྣམ་པར་རྟོག་པ་བཞི་དང་ལྡན་པ་ལ་ཡང་དེའི་དོན་
གསལ་བར་བསྟན་པར་བྱ་བའི་ཕྱིར་བར་སྐབས་ཀྱི་ཚིགས་སུ་བཅད་པ་བཤད་པ་ནིའོ། །
གཉིས་པ་ལ་བསྟན་བཤད་གཉིས་ཀྱི་དང་པོ་ལ་གཉིས། གཟུང་རྟོག་མདོར་བསྟན་ལ་རྩ་བ་
ནི༑ གཟུང་བར་རྟོག་པ་ནི་རྣམ་པ་གཉིས་ཏེ། གཞི་ཀུན་བྱང་ཙམ་གྱི་དངོས་པོ་ལ་བརྟེན་པ་
དང། དེའི་གཉེན་པོ་རྣམ་བྱང་ལ་བརྟེན་པའི་རྟོག་པ་སྟེ། ཙམ་སྨོས་པ་ནི་ཁྱད་པར་གསལ་
བའི་དོན་དུའོ། །ཞེས་འཕགས་པས་སོ། །ཤཱནྟིས། འཇིག་རྟེན་དང་ཉན་ཐོས་ལ་སོགས་ལ་
གྲགས་པའི་དངོས་པོ་ལ་བརྟེན་པར་བཤད་དོ། །གཉིས་པོ་དེ་ནི་རྨོངས་པ་མ་རིག་པ་དང༌།
ཕུང་པོ་ལྔ་དང་། སོགས་པས་མིང་གཟུགས་སོགས་ཡུལ་དགུ་ལ་ཡོད་པའི་བྱེ་བྲག་གིས་སོ་
སོར་རེ་རེའང་རྣམ་པ་དགུ་དགུར་ཕྱེའོ། །འགྲེལ་པ་ནི། གཟུང་བར་རྣམ་པར་རྟོག་པ་ནི།
སྲིད་པར་བརྒྱུད་པའི་བྱ་བ་བྱེད་པའི་ཀུན་ནས་ཉོན་མོངས་པའི་གཞིའི་རྟེན་ཏེ་ཡུལ་ཅན་དང་།
ཉོན་མོངས་དེའི་གཉེན་པོ་ལམ་ལ་དམིགས་པའི་རྟོག་པ་སྟེ་རྣམ་པ་གཉིས་ལ་མ་རིག་པ་དང་
ལ་ སོགས་ པས་ཕུང་སྐྱེ་ལ་སོགས་པའི་ཡུལ་དགུ། རྣམ་པར་བྱང་བའི་ཕུང་པོ་དང༌། ལ་
སོགས་པས་སྐྱེ་མཆེད་ལ་སོགས་པའི་ཡུལ་དགུས་རབ་ཏུ་དབྱེ་བས་རྣམ་པ་དགུ་དགུར་ངེས་
སོ༑ ༑འཛིན་རྟོག་མདོར་བསྟན་ལ་རྩ་བ་ནི། འཛིན་པ་ལའང་གང་ཟག་རྫས་སུ་ཡོད་པ་དང་
སྐྱེས་བུ་བཏགས་པར་ཡོད་པ་ལ་བརྟེན་པ་ཅན་གྱི་རྟོག་པ་རྣམ་པ་གཉིས་སུ་འདོད་ཅིང་། དེ་
གཉིས་ལའང་བདག་རྟག་གཅིག་རང་དབང་ཅན་དང་ལ་སོགས་པས་ལྟ་བ་པོ་ལ་སོགས་པའི་
ངོ་བོ་སྟེ་རྫས་དང༌། ཕུང་པོ་དང་སོགས་པས་སྐྱེ་སོགས་བཏགས་པ་བའི་ཡུལ་དགུ་ལ་བརྟེན་
པའི་དབྱེ་བ་ལས་གཟུང་རྟོག་དེ་བཞིན་དགུ་དགུར་དབྱེའོ། །འགྲེལ་པ་ནི། འཛིན་པར་རྣམ་
- }
7 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
པར་རྟོག་པ་ཡང་གང་ཟག་སྟེ་བདག་འགའ་ཞིག་གིས་བདེན་པར་སྒྲོ་བཏགས་པའི་རྫས་སུ་
ཡོད་པ་དང་། སྐྱེས་བུ་ཐ་སྙད་ཙམ་དུ་བཏགས་པར་ཡོད་པ་ལ་དམིགས་པའི་བྱེ་བྲག་གི་རྣམ་
པ་གཉིས་ཡིན་ལ། དེ་གཉིས་ལ་ཡང་ཡུལ་བདག་རང་དབང་ཅན་དང་ཕུང་པོ་དང་ལ་སོགས་
པས་གཅིག་པུ་དང་སྐྱེ་མཆེད་སོགས་དགུ་ཡོད་པས་སོ་སོ་རེ་རེ་ལ་ཡང་ཡུལ་དགུ་པོ་དེ་ལ་
དམིགས་པའི་རྟོག་པ་དགུ་དགུར་ངེས་ཏེ་གཟུང་རྟོག་དེ་ལྟར་རོ། །
གཉིས་པ་ནི། རྨོངས་དང་ཕུང་སོགས་ཞེས་དང་། རང་དབང་བདག་སོགས་
ཞེས་པས་རྟོག་པ་དགུ་དགུར་བཤད་པ་དེ་ལ་བརྗོད་བྱ་མང་དུ་ཡོད་ན་ཡང་མདོར་བསྡུས་ནས་
རྟོག་པ་བཞིར་བཤད་པའི་དོན་ནི་འདི་ཡིན་ཏེ། དེ་ལ་ཀུན་བྱང་གཟུང་རྟོག་རྫས་བཏགས་
འཛིན་རྟོག་རྒྱས་བཤད་བཞིའི་དང་པོ་ནི། སྤང་བྱ་ཆགས་སོགས་ཀུན་ནས་ཉོན་མོངས་པ་
གཞིའི་རྟེན་ཅན་གྱི་གཟུང་བར་རྣམ་པར་རྟོག་པ་དགུར་འགྱུར་བ་ལས་མ་རིག་པའི་རྣམ་པར་
རྟོག་པ་ནི་ལས་དང་དེ་ཁོ་ན་ལ་རྨོངས་པའི་སྟོབས་ཀྱིས་ཡུལ་ཇི་བཞིན་མིན་པར་མངོན་པར་
ཞེན་པའི་རྟོག་པ་སྟེ། ཤཱ་བུ་ཆོས་འདི་དག་ནི་བྱིས་པ་སོ་སྐྱེས་མངོན་པར་ཞེན་པ་དེ་ལྟར་ཡོད་
པ་ཡིན་ནོ། །ཇི་ལྟར་མེད་པ་དེ་ལྟར་ཡོད་པ་ཡིན་ཏེ། དེ་ལྟར་ཡོད་པ་མ་ཡིན་པ་དེའི་ཕྱིར་མ་
རིག་པ་ཞེས་བྱའོ། །གཟུགས་ལ་སོགས་པའི་ཕུང་པོའི་རྣམ་རྟོག་ནི་ཕུང་པོ་ལྔ་སོགས་ཆོས་
ཀུན་ཡང་དག་པར་མེད་པ་ལ་ཡང་དག་ཏུ་སྒོ་འདོགས་པའི་རྟོག་པ་སྟེ། ཤུ་བུ་གཟུགས་ནང་
སྟོང་པ་ཉིད་ཀྱི་ཕྱིར་ཡོད་པ་མ་ཡིན་ནོ་སོགས་སོ། །མིང་དང་གཟུགས་ལ་མངོན་པར་ཞེན་
པའི་རྟོག་པ་ནི་གཟུགས་ཅན་མ་ཡིན་པའི་ཕུང་པོ་དང་གཟུགས་ཕུང་ལ་དེ་ཁོ་ནར་མེད་བཞིན་
དུ་རྟག་ཆད་དུ་ཞེན་པ་སྟེ། དེ་ལ་བྱིས་པ་སོ་སྐྱེ་རྣམས་མ་རིག་པ་དང་སྲེད་པ་དག་གིས་མངོན་
པར་ཞེན་ཏེ་སོགས་སོ། །མཐའ་གཉིས་ལ་ཆགས་པའི་རྟོག་པ་ནི་སྐྱེ་འགག་གམ་རྟག་ཆད་ཀྱི་
མཐར་ཞེན་པ་སྟེ་ཆོས་རྣམས་ལ་མངོན་པར་ཞེན་པ་དེ་དག་ནི་མེད་པའི་མཐའ་གཉིས་དག་ཏུ་
- ，
༈
༔ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོག་པར་བྱེད་དོ་སོགས་སོ། །ཀུན་ནས་ཉོན་མོངས་དང་རྣམ་བྱང་གི་རང་བཞིན་མི་ཤེས་པ་ནི་
མ་རིག་པ། སྲེད་པའི་རྐྱེན་གྱིས་གཟུགས་སོགས་ཀུན་བྱང་དུ་མི་ཤེས་པ་སྟེ། དེ་དག་ནི་མ་
རིག་ པ་དང་སྲེད་ པའི་ རྐྱེན་གྱིས་ མི་ཤེས་ མི་ མཐོང་ངོ༌། །ཅིས་ མི་ཤེས་མི་མཐོང་ངོ་ཞེ་ན།
གཟུགས་ཀུན་ནས་ཉོན་མོངས་པའོ་ཞེས་མི་ཤེས་མི་མཐོང་སོགས་སོ། །འཕགས་ལམ་ལ་མི་
གནས་པའི་ནི་གཟུགས་ནས་རྣམ་མཁྱེན་གྱི་བར་དེས་སྟོང་པར་ཡིད་མི་ཆེས་ཤིང་མཐོང་ལམ་
ལ་སོགས་པ་ལ་གནས་པར་ཞེན་པས་སྦྱིན་པ་ནས་མ་འདྲེས་པའི་བར་ལ་མི་གནས་པ་སྟེ། དེ་
དག་ནི་མི་དད་དོ་སོབ།ས་ནས་སྦྱིན་པའི་ཕར་ཕྱིན་ལ་གནས་པ་མ་ཡིན་སོགས་སོ། །དམིགས་
པའི་ནི་དམིགས་པའི་ཆོས་ཀུན་ལ་ཇི་བཞིན་མ་ཡིན་པར་ཞེན་པ་སྟེ། ཤེས་རབ་ཀྱི་ཕ་རོལ་ཏུ་
ཕྱིན་པ་དེ་མི་དམིགས་ཡང་དག་པར་རྗེས་སུ་མ་མཐོང་བ་དེ་ལྟར་སློབ་པ་ན་བྱང་ཆེན་མི་
དམིགས་པའི་ཚུལ་གྱིས་རྣམ་པ་ཐམས་ཅད་མཁྱེན་པ་ཉིད་དུ་ངེས་པར་འབྱུང་བར་འགྱུར་རོ་
སོགས་སོ། །བདག་དང་ལ་སོགས་པས་སེམས་ཅན་སོགས་པའི་ནི་བདག་གཞན་དུ་མངོན་
པར་ཞེན་པས་བདག་མེད་པའི་མཚན་ཉིད་ཇི་བཞིན་མི་ཤེས་པ་སྟེ། ཤཱ་བུ་ཤིན་ཏུ་རྣམ་པར་
དག་པའི་ཕྱིར་བདག་མི་དམིགས་སོགས་སོ། །རྣམ་པར་དག་པ་བསྐྱེད་པ་ལ་སོགས་པའི་ནི་
ཉོན་མོངས་ཀྱི་རང་བཞིན་གདོད་ནས་དག་པའི་ཡང་དག་པའི་མཐའ་སྐྱེ་མེད་མ་བྱུང་མངོན་
པར་འདུ་བྱེད་མེད་པ་ལ་སྐྱེ་སོགས་སུ་ཞེན་པ་སྟེ། ཤཱ་བུ་རྣམ་པར་དག་པ་ནི་སྐྱེ་བ་མེད་པ་མ་
བྱུང་བ་མངོན་པར་འདུ་བྱེད་པ་མེད་པའོ། །ཞེས་སོ། །འདི་ནི་དྲོད་ལ་དགག་པའི་རྣམ་པ་ཅན་
གྱི་ངོ་བོས་སྦྱོར་དངོས་རྗེས་ཀྱི་སྐབས་ན་མཚུངས་པར་ལྡན་ཞེས་ཤཱནྟི་དང་བུདྡྷ་ཤིས་སོ། །
གཉིས་པ་ནི། གཉེན་པོ་རྣམ་བྱང་གི་རྟེན་ཏེ་ཡུལ་ཅན་གྱི་གཟུང་རྟོག་ནི་
རྣམ་བྱང་གི་ཆར་གཏོགས་པའི་ཡུལ་དགུའི་བྱེད་པས་གཟུང་བར་རྣམ་པར་རྟོག་པ་དགུ་རྣམས་
སུ་འགྱུར་བ་ལས། ཕུང་པོའི་དོན་གྱི་ནི་ཐབས་མི་མཁས་པས་རྣམ་བྱང་གི་ཆར་གཏོགས་པའི་
- } 8 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
གཟུགས་སོགས་དུ་མ་སྤུངས་པ་ལ་གཟུང་བར་ཞེན་པ་སྟེ། དེ་ཐབས་མི་མཁས་པས་གཟུགས་
ནས་རྣམ་པར་ཤེས་པའི་བར་ལ་རྟོག་ཅིང་ཞེན་པ་ཡིན་ཞེས་ཏེ་ཕུང་པོའི་དོན་ནི་སྤངས་པའི་
དོན་ཡིན་པས་སོ། །སྐྱེ་བའི་སྒོ་ནི་རྣམ་བྱང་གི་ཆོས་བསྐྱེད་པའི་མིག་སོགས་རྣམ་ཤེས་སྐྱེ་བའི་
སྒོ་ལ་གཟུང་བར་ཞེན་པ་སྟེ། མིག་ནས་ཡིད་ཀྱི་བར་དང་། གཟུགས་ནས་ཆོས་ཀྱི་བར་ལ་
རྣམ་པར་རྟོག་ཅིང་མངོན་པར་ཞེན་པ་ཡིན་ཞེས་ཏེ། སྐྱེ་སྒོའི་དོན་ནི་སྐྱེ་མཆེད་ཀྱི་དོན་ཡིན་
པའི་ཕྱིར་རོ། །རིགས་ཀྱི་ནི་ཡོངས་སུ་ཆོས་མངོན་དུ་འགྱུར་བའི་ས་བོན་ཁམས་བཅོ་བརྒྱད་
ལ་གཟུང་བར་ཞེན་པ་སྟེ། མིག་དང་གཟུགས་དང་མིག་གི་རྣམ་པར་ཤེས་པའི་ཁམས་སུ་རྟོག་
ཅིང་མངོན་པར་ཞེན་པ་ཡིན། དེ་བཞིན་དུ་ཡིད་ཆོས་དང་ཡིད་ཀྱི་རྣམ་ཤེས་ཀྱི་ཁམས་ཀྱི་བར་
ལ་རྟོག་ཅིང་མངོན་པར་ཞེན་པ་ཡིན་ཞེས་ཏེ་ས་བོན་གྱི་དོན་ནི་ཁམས་ཀྱི་དོན་ཡིན་པས་སོ།།
སྐྱེ་བའི་ནི་བྱང་ཕྱོགས་ཀྱི་ཆོས་མ་བྱུང་བ་ལས་བྱུང་བའི་རྟེན་འབྲེལ་བཅུ་གཉིས་ལ་གཟུང་བར་
ཞེན་པ་སྟེ། མ་རིག་པར་རྟོག་ཅིང་མངོན་པར་ཞེན་པ་ཡིན། དེ་བཞིན་དུ་རྒ་ཤིའི་བར་དུ་རྟོག་
ཅིང་མངོན་པར་ཞེན་པ་ཡིན་ཞེས་ཏེ་མ་བྱུང་བ་ལས་བྱུང་བ་ནི་སྐྱེ་བའི་དོན་ཡིན་པས་སོ།།
སྟོང་པ་ཉིད་ཀྱི་ནི་ནང་སོགས་བདག་གཉིས་ཀྱིས་སྟོངས་པའི་སྟོང་པ་བཅོ་བརྒྱད་ལ་གཟུང་
བར་ཞེན་པ་སྟེ། ནང་སྟོང་ཉིད་ནས་གཞན་གྱི་དངོས་པོ་སྟོང་པ་ཉིད་ཀྱི་བར་ལ་རྟོག་ཅིང་ཞེན་
ཏེ་ཆོས་ཅན་དང་བྲལ་བའི་སྟོང་པ་ཙམ་བདག་ལྟའི་གཉེན་པོ་མ་ཡིན་པའི་ཕྱིར་རོ། །ཕ་རོལ་
ཏུ་ཕྱིན་པའི་དོན་གྱི་ནི་ཕྱིན་དྲུག་ལ་ཞེན་པ་སྟེ། ཕྱིན་དྲུག་ལ་རྟོག་ཅིང་ཞེས་ཏེ་དངོས་པོ་མེད་པ་
ཙམ་དོན་གཉིས་ཕུན་ཚོགས་ཀྱི་ཕ་རོལ་ཏུ་ཕྱིན་བྱེད་མ་ཡིན་པའི་ཕྱིར་རོ། །མཐོང་བའི་ལམ་
གྱི་ནི་བྱང་ཕྱོགས་སོ་བདུན་ལ་གཟུང་བར་ཞེན་པ་སྟེ། བྱང་ཕྱོགས་སོ་བདུན་མ་རྟོགས་ཤིང་
ཞེས་ཏེ། དེའི་ངོ་བོར་ཡོད་པའི་མཐོང་ལམ་བཟོད་ཤེས་ཀྱི་སྐད་ཅིག་མ་རྣམས་ནི་མཐོང་སྤང་
དང་བྲལ་བ་ལ་ནུས་པ་ཅན་ཡིན་པའི་ཕྱིར་རོ། །སྒོམ་པའི་ནི་བསམ་གཏན་མངོན་ཤེས་ཚད་
- 1 8 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་གཟུགས་མེད་སྙོམས་འཇུག་ལ་གཟུང་བར་ཞེན་པ་སྟེ། དེ་བསམ་གཏན་རྣམས་དང་
གཟུགས་མེད་པའི་སྙོམས་པར་འཇུག་པ་རྣམས་ལ་རྟོག་ཅིང་ཞེས་ཏེ། དེའི་ངོ་བོར་ཡོད་པའི་
སྒོམ་ལམ་ལ་གནས་པས་བསམ་གཏན་གྱི་ཡན་ལག་ལས་དང་གཟུགས་མེད་པའི་སྙོམས་
འཇུག་གི་དམིགས་པ་ལས་ཡང་དག་པར་འདའ་བྱ་ཡིན་པས་སོ། །མི་སློབ་པའི་ལམ་གྱི་ནི་དེ་
བཞིན་གཤེགས་པའི་སྟོབས་བཅུ་ནས་རྣམ་མཁྱེན་གྱི་བར་ལ་གཟུང་བར་ཞེན་པ་སྟེ། དེ་
བཞིན་གཤེགས་པའི་སྟོབས་བཅུ་ནས་རྣམ་མཁྱེན་གྱི་བར་ལ་རྟོག་ཅིང་ཞེས་ཏེ་དོན་བྱས་པ་
ཉིད་ཀྱི་རྟེན་གྱིས་བསླབ་པར་བྱ་བ་ཡོངས་སུ་རྫོགས་པའི་ཕྱིར་རོ། །བུདྡྷ་བྲིས་འདི་དག་ཀྱང་
སྔ་མ་ལྟ་བུའི་རྣམ་པས་ཞེས་སྦྱོར་དངོས་རྗེས་ཀྱི་སྐབས་གསུམ་ན་རྩེ་མོ་ལ་མཚུངས་ལྡན་དུ་
བཤད་ཅིང་། ཤཱནྟིས་ཀྱང་ངོ༌། །
གསུམ་པ་ནི། གང་ཟག་རྫས་ སུ་ ཡོད་པའི་རྟེན་ཅན་གྱི་འཛིན་རྟོག་ལ་
བདག་ཏུ་འཛིན་པར་རྣམ་པར་རྟོག་པ་དགུར་འགྱུར་བ་ལས་རང་དབང་ཅན་གྱི་བདག་ཏུ་རྟོག་
པ་ནི་བདག་གཞན་ལ་རག་མ་ལུས་པའི་རང་དབང་ཅན་དུ་འཛིན་པའི་རྣམ་པར་རྟོག་པ་སྟེ།
ཤུ་བུ་བདག་ཉེ་བར་མི་དམིགས་སོགས་ཏེ་ཚད་མས་བཏགས་པ་ན་རིམ་དང་གཅིག་ཅར་གྱི་
དོན་བྱེད་པ་སོགས་ནི་དེའི་གཉེན་པོ་ཡིན་པའི་ཕྱིར་རོ། །གཅིག་པུའི་ནི་བདག་ཆ་ཤས་མེད་
པར་ཏེ། ཤཱ་བུ་གཟུགས་ཉེ་བར་མི་དམིགས་སོགས་ཏེ་འདི་མན་ཆད་རྣམ་རྟོག་འདི་རྣམས་
གཉེན་པོའི་སྒོ་ནས་བསྟན་ཏེ་ཕུང་པོའི་དོན་ཏེ་གཉེན་པོ་ཡིན་པས་སོ། །རྒྱུའི་ནི་བདག་རྣམ་
ཤེས་ཀྱི་རྒྱུར་གྱུར་པར་འཛིན་པ་སྟེ། ཤཱ་བུ་མིག་མི་དམིགས་སོགས་ཏེ་སྐྱེ་མཆེད་ཀྱི་དོན་ནི་
དེའི་གཉེན་པོ་ཡིན་པས་སོ། །ལྟ་བ་པོ་ལ་སོགས་པ་ནི་བདག་ཏུ་ལྟ་བ་པོ་དེས་བལྟ་བྱ་བལྟ་བ་
ལ་སོགས་པར་ཏེ། ཤུ་བུ་མིག་དང་གཟུགས་དང་རྣམ་ཤེས་མི་དམིགས་སོགས་ཏེ་ཁམས་ཀྱི་
དོན་ནི་དེའི་གཉེན་པོ་ཡིན་པས་སོ། །ཀུན་ནས་ཉོན་མོངས་པའི་རྟེན་གྱི་ནི་བདག་མ་རིག་པ་
-，
y
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
ལ་སོགས་པའི་ཀུན་ཉོན་གྱི་རྟེན་འབྲེལ་གྱི་རྟེན་དུ་སྟེ། ཤཱ་བུ་རྟེན་ཅིང་འབྲེལ་བར་འབྱུང་བ་མི་
དམིགས་སོགས་ཏེ་རྟེན་འབྲེལ་གྱི་དོན་ནི་དེའི་གཉེན་པོ་ཡིན་པས་སོ། །འདོད་ཆགས་དང་
བྲལ་བའི་རྟེན་གྱི་ནི་བདག་འཇིག་རྟེན་པའི་ལམ་གྱིས་ས་འོག་མ་འོག་མ་ལས་ཆགས་བྲལ་གྱི་
རྟེན་དུ་སྟེ། བསམ་གཏན་དང་པོ་མི་དམིགས་སོགས་ཏེ་བསམ་གཏན་གཟུགས་མེད་ཀྱི་ཡན་
ལག་དང་དམིགས་པ་ལས་འདའ་བའི་ཆགས་བྲལ་ནི་དམ་བཅའ་གཉེན་པོ་ཡིན་པའི་ཕྱིར་རོ།།
མཐོང་ལམ་རྟེན་གྱི་བདག་ བདེན་བཞིའི་ཆོས་ཉིད་མངོན་སུམ་དུ་མཐོང་བའི་རྟེན་དུ་སྟེ།
འཕགས་པའི་བདེན་པ་རྣམས་མི་དམིགས་ཞེས་ཏེ་བདེན་པ་མཐོང་བ་ནི་དེའི་གཉེན་པོ་ཡིན་
པའི་ཕྱིར་རོ། །སྒོམ་པའི་ལམ་གྱི་རྟེན་གྱི་ནི་བདག་རྣམ་ཐར་མཐར་གནས་སོགས་ཀྱི་ལམ་
སྒོམ་པའི་རྟེན་དུ་སྟེ། རྣམ་ཐར་བརྒྱད་དང་མཐར་གནས་ཀྱི་སྙོམས་འཇུག་མི་དམིགས་ཞེས་
ཏེ༑ ལུས་ཀྱི་མངོན་སུམ་དུ་བྱེད་པའི་ སྒོམ་པའི་དོན་ནི་དེའི་གཉེན་པོ་ཡིན་པས་སོ། །དོན་
བྱས་པའི་རྟེན་གྱི་ནི་བདག་རང་གཞན་གྱི་དོན་ནམ་བྱ་བ་བྱས་པའི་རྟེན་དུ་སྟེ། སྟོབས་བཅུ་
ནས་རྣམ་མཁྱེན་གྱི་བར་མི་དམིགས་སོ། །ཅི་ལྟར་མི་དམིགས་ན་བདག་ཉིད་དུའོ། །ཞེས་སོ།།
འདི་དག་ཀྱང་སྔ་མ་ལྟ་བུའི་རྣམ་པས་ཡན་ལག་གཉིས་པ་ཉིད་ནའོ་ཞེས་ངེས་པར་བྱའོ། །
ཞེས་བུདྡྷ་ཤྲཱིས་སོ།
བཞི་པ་ནི། མངོན་ཞེན་མེད་པར་སྐྱེས་བུ་བརྡའམ་ཐ་སྙད་ཙམ་དུ་བཏགས་
པར་ཡོད་པ་ལ་བརྟེན་པ་ཅན་གྱི་འཛིན་རྟོག་ནི་ཡུལ་གྱི་སྒོ་ནས་རྣམ་པ་དགུར་འགྱུར་བ་ལས་
ཕུང་པོར་བཏགས་པའི་རྣམ་རྟོག་ནི་ཉེར་ལེན་ཕུང་ལྔ་སྒྱུ་མ་དང་འདྲ་བར་ལས་ཀྱི་སྒྱུ་མ་ལས་
སྐྱེས་པས་བཏགས་པ་ཙམ་ཡིན་གྱི་རྫས་སུ་མེད་དོ་ཞེས་འཛིན་པའི་རྣམ་པར་རྟོག་པ་སྟེ། རབ་
འབྱོར་དེ་ཇི་སྙམ་དུ་སེམས། གཟུགས་ཀྱང་གཞན་ལ་སྒྱུ་མ་ཡང་གཞན་ཞིག་སྙམ་མམ་ནས།
བཅོམ་ལྡན་འདས་དེ་ལྟ་མ་ལགས་སོ་ཞེས་ཏེ། གཟུགས་སོགས་རྫས་སུ་མེད་པས་སྤུངས་
-] 83-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་དོན་མེད་པའི་ཕྱིར་རོ། །སྐྱེ་མེད་དུ་ནི་སྐྱེ་མཆེད་བཅུ་གཉིས་ལ་སྒྱུ་འདྲ་སོགས་ཏེ། རབ་
འབྱོར་དེ་ཇི་སྙམ་དུ་སེམས་མིག་ཀྱང་གཞན་སྒྱུ་མ་ཡང་གཞན་ཞིག་ཡིན་སྙམ་མམ། སོགས་ཏེ་
མིག་སོགས་རྫས་སུ་མེད་པར་སྐྱེ་སྒོའི་དོན་མེད་པས་སོ། ཁམས་སུ་ནི་ཁམས་བཅོ་བརྒྱད་སྒྱུ་
འདྲ་སོགས་ཏེ། རབ་འབྱོར་དེ་ཇི་སྙམ་དུ་སེམས་མིག་དང་གཟུགས་དང་མིག་གི་རྣམ་ཤེས་
ཡང་གཞན་ལ་སྒྱུ་མ་ཡང་གཞན་ཞིག་ཡིན་སྙམ་མམ་ཞེས་སོགས་ཏེ། དེ་རྣམས་མེད་པས་
རིགས་ཀྱི་དོན་མེད་པའི་ཕྱིར་རོ། །རྟེན་ཅིང་འབྲེལ་བར་འབྱུང་བར་ནི་རྟེན་འབྲེལ་ངོ་བོས་
སྟོངས་པས་སྒྱུ་འདྲ་སོགས་ཏེ། རབ་འབྱོར་ཇི་སྙམ་དུ་སེམས། སྒྱུ་མ་ཡང་གཞན་ལ་རྟེན་ཅིང་
འབྲེལ་བར་འབྱུང་བ་ཡང་གཞན་ཞིག་ཡིན་སྙམ་མམ་ཞེས་སོགས་ཏེ་ངོ་བོ་ཉིད་ཀྱིས་མ་རིག་
པ་སོགས་རྐྱེན་སོ་སོ་བ་དང་ཚོགས་པ་ལས་སྐྱེ་བའི་དོན་མེད་པའི་ཕྱིར་རོ། །རྣམ་པར་བྱང་
བར་ནི་བྱང་ཕྱོགས་སོ་བདུན་སྒྱུ་མ་དང་འདྲ་བར་ཡེ་ཤེས་ཀྱི་སྒྱུ་མ་ལས་བྱུང་བ་བཏགས་པ་
ཙམ་སོགས་ཏེ། རབ་འབྱོར་ཇི་སྙམ་དུ་སེམས་བྱང་ཕྱོགས་ཀྱི་ཆོས་རྣམས་ཀྱི་བར་ཡང་གཞན་
ལ་སྒྱུ་མ་ཡང་གཞན་ཞིག་ཡིན་སྙམ་མམ། སོགས་ཏེ་གཟིངས་ལྟར་དོར་བྱ་ཡིན་པས་གཏན་དུ་
བ་མ་ཡིན་པས་སོ། །མཐོང་བའི་ལམ་དུ་ནི་རྣམ་ཐར་སྒོ་གསུམ་སྒྱུ་འདྲ་སོགས་བཤད་མ་ཐག་
བཞིན་ཏེ། རབ་འབྱོར་དེ་ཇི་སྙམ་དུ་སེམས་སྟོང་ཉིད་མཚན་མེད་སྨོན་མེད་ཡང་གཞན་ལ་སྒྱུ་
མ་ཡང་གཞན་ཞིག་ཡིན་སྙམ་མམ་སོགས་ཏེ། དེ་དག་སྤང་གཉེན་ཚོགས་ཙམ་ཡིན་པས་ངོ་བོ་
མ་གྲུབ་པའི་ཕྱིར་རོ། །སྒོམ་པའི་ལམ་དུ་བསམ་གཏན་གཟུགས་མེད་ཀྱི་སྙོམས་འཇུག་སྒྱུ་
འདྲ་སོགས་ཏེ། རབ་འབྱོར་དེ་ཇི་སྙམ་དུ་སེམས་སྒྱུ་མ་ཡང་གཞན་ལ་བསམ་གཏན་དང་
གཟུགས་མེད་པའི་སྙོམས་པར་འཇུག་པ་ཡང་གཞན་ནམ་སོགས་ཏེ་དེ་རྣམས་དེའི་ཡན་ལག་
དང་དམིགས་པ་ལས་འདའ་བས་རྫས་སུ་མེད་པའི་ཕྱིར་རོ། ཁྱད་པར་གྱི་ལམ་དུ་ནི་སྟོང་ཉིད་
དུ་རྟོགས་པའི་ཡེ་ཤེས་ཉོན་མོངས་ལས་ཕུལ་དུ་གྱུར་པ་ཁྱད་པར་གྱི་ལམ་ནི་ཁྱད་ཆོས་འདས་
- 1
8
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼ ༡༤
མ་ཐག་པ་བཞིན་ཏེ། རབ་འབྱོར་དེ་ཇི་སྙམ་དུ་སེམས་སྒྱུ་མ་ཡང་གཞན་ལ་སྟོང་པ་ཉིད་ཐམས་
ཅད་ཀྱང་གཞན་ཡིན་ནམ་སོགས་ཏེ་དེ་རྣམས་ནི་སྟོང་པར་ཀུན་ཏུ་བཏགས་པས་སྟོང་པ་ཡིན་
པའི་ཕྱིར་རོ། །མི་སློབ་པའི་ལམ་དུ་ནི་སྟོབས་བཅུ་ནས་རྣམ་མཁྱེན་གྱི་བར་ཁྱད་ཆོས་འདས་
མ་ཐག་པ་བཞིན་ཏེ། རབ་འབྱོར་དེ་ཇི་སྙམ་དུ་སེམས་དེ་བཞིན་གཤེགས་པའི་སྟོབས་དང་
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་ཡང་གཞན་ལ་སྒྱུ་མ་ཡང་གཞན་ཞིག་
ཡིན་སྙམ་མམ་སོགས་ཏེ་དེ་རྣམས་སྒྱུ་མའི་རང་བཞིན་ཡིན་པས་སྐྱེས་བུར་བཏགས་པའི་རྒྱུ་
མཚན་མེད་པའི་ཕྱིར་རོ། །འདི་དག་ཀྱང་སྔ་མ་ལྟ་བུས་ཡན་ལག་བཞི་པ་ཉིད་ནའོ། །ཞེས་
བུདྡྷ་ཤྲཱིས་སོ། །
གསུམ་པ་ནི། རྣམ་པ་དེ་ལྟ་བུའི་རྣམ་རྟོག་རང་རང་གི་ལམ་གྱི་སྤང་བྱར་གྱུར་
པ་བཞི་དང་བྱང་སེམས་ཀྱི་ངེས་འབྱེད་ཆ་མཐུན་བཞི་པོ་གྲངས་བཞིན་དུ་མཚུངས་པར་ལྡན་
པ་ཡིན་ནོ། །རྣམ་རྟོག་མཐའ་ཡས་ཀྱང་ལམ་དུ་གཏོགས་པའི་སྤང་བྱ་རྟོག་པ་བསྟན་གྱི་གཞན་
ནི་བླང་དོར་བྱ་རྒྱུ་ཡིན་པས་མ་བསྟན་ཏོ། ། །
གསུམ་པ་ལ་གསུམ་ལས་སྔ་འགྲེལ་ནི། མདོར་བསྟན་དུ་ཚིགས་སུ་བཅད་པ་
སྦྱར་བ་དང་མཐུན་པར་ཡོངས་སུ་འཛིན་པ་རྟོག་པའི་སྔར་གསུངས་ན་ཡང་རྒྱས་བཤད་དུ་
ཡོངས་སུ་འཛིན་པ་དེའི་སྟོབས་ཀྱིས་ཇི་སྐད་བཤད་པའི་རྣམ་རྟོག་བཞི་པ་ཉན་ཐོས་ཀྱི་སྦྱོར་
ལམ་ལས་དམིགས་རྣམ་སོགས་ཐུན་མོང་མ་ཡིན་པའི་ཁྱད་པར་ཅན་དུ་འགྱུར་རོ་ཞེས་བསྟན་
པའི་ཕྱིར་ཡང་རྟོག་པའི་མཇུག་ཐོགས་སུ་བར་སྐབས་ཀྱི་ཚིགས་སུ་བཅད་པ་གཅིག་གིས་
ཡོངས་འཛིན་བཤད་དེ། ཉན་ཐོས་རྣམས་ཀྱི་ཡོངས་འཛིན་ཕྱི་ནང་དུ་ལྟ་བ་དང་ལྡན་པས་སོ།།
རྩ་བ་ལ་ནང་ཐབས་མཁས་ཀྱི་ཡོངས་འཛིན་ནི་ཕུང་པོ་རྣམས་ལ་སོ་སོར་ཆོས་ཀྱི་སྡོམ་བཞི་ཞི་
བ་དབེན་པ་སྟོང་པ་མཚན་མེད་སྨོན་མེད་རྣམས་སུ་མི་དམིགས་པས་སོ་སོར་རྟོག་པའི་ཐབས་
-]
3 ).



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་མཁས་པ་ཡུམ་ལ་སེམས་མི་འགོང་སྟེ་འཇིགས་པ་སྐྱེས་པ་བཟློག་པའམ་རྒྱུན་དུ་འཇིགས་
པ་མེད་པས་མི་སྐྲག་པ་ཉིད་དང་། ལ་སོགས་པས་གནས་མིན་ལ་མི་འཇིགས་པས་མི་དང་།
འཇིགས་པར་ངེས་པར་གྱུར་པ་མེད་པས་སྐྲག་པར་འགྱུར་བ་མེད་པ་ནི་སྐྱག་པ་སོགས་ལས་
ཀུན་ཏུ་འཛིན་པ་སྟེ། རབ་འབྱོར་འདི་ལ་བྱང་ཆེན་ཡུམ་ལ་སྤྱོད་པའི་ཚེ་རྣམ་མཁྱེན་ཉིད་དང་
ལྡན་པའི་སེམས་ཀྱིས་གཟུགས་མི་རྟག་ཅེས་བྱ་བར་སོ་སོར་རྟོག་ཀྱང་ནས་སོགས་ནས་རྣམ་
པར་ཤེས་པ་མཚན་མེད་ཅེས་བྱ་བར་སོ་སོར་རྟོག་ཀྱང་མི་དམིགས་སོ། །རབ་འབྱོར་འདི་ནི་
བྱང་ཆེན་རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་ཀྱིས་ཡུལ་ལ་སྤྱོད་པའི་
ཐབས་མཁས་པ་ཡིན་པར་རིག་པར་བྱའོ་སོགས་ནས། དེ་ལྟར་ཡུམ་ལ་སྤྱོད་པ་ནི་དངངས་
པར། སྐྲག་ པར། ཀུན་ཏུ་སྐྲག་ པ་ དང༌ ལྡན་ པར་ མི་འགྱུར་ ཞེས་ སོ། །ཕྱི་ དགེ་བཤེས་ ཀྱི་
ཡོངས་འཛིན་ནི། ཕུང་པོ་ནས་མ་འདྲེས་ཀྱི་བར་གྱི་ཆོས་རྣམས་རྟག་སོགས་ཀྱི་ངོ་བོ་ཉིད་དུ་
མེད་པ་དང༌། སོགས་པས་དེའི་དགེ་རྩ་བླ་མེད་བྱང་ཆུབ་ཏུ་བསྔོ་བར་སྟོན་པར་བྱེད་པ་ནི་
ཐབས་ཤེས་དང་མི་ལྡན་པ་ལས་རྣམ་པ་ཀུན་ཏུ་ཡོངས་སུ་འཛིན་པའི་དགེ་བཤེས་ཏེ། རབ་
འབྱོར་འདི་ལ་བྱང་ཆེན་དགེ་བའི་བཤེས་གཉེན་ནི་གང༌། དེ་ལ་གཟུགས་མི་རྟག་ཅེས་བྱ་བར་
དེ་མི་དམིགས་པའི་ཚུལ་གྱིས་ཆོས་སྟོན་ཅིང་དགེ་བའི་རྩ་བ་དེ་དག་ཐམས་ཅད་ཀྱང་རྣམ་པ་
ཐམས་ཅད་མཁྱེན་པ་ཉིད་མ་གཏོགས་པ་ཉན་ཐོས་ཀྱི་སའམ་རང་སངས་རྒྱས་ཀྱི་སར་ཡོངས་
སུ་བསྔོར་མི་འཇུག་པ་དང་སོགས་སོ། །རྐྱེན་སྡིག་གྲོགས་སྤོང་བའི་ཡོངས་འཛིན་ནི་ནང་གི་
ཐབས་མཁས་དེའི་མི་མཐུན་ཕྱོགས་ཐབས་ལ་མི་མཁས་པ་ནི་རྣམ་མཁྱེན་ཡིད་བྱེད་དང་བྲལ་
བས་ཕྱིན་དྲུག་ནས་མ་འདྲེས་པའི་བར་སྒོམ་ཞིང་དམིགས་ནས་རློམ་སེམས་པས་དངངས་པ་
སོགས་སུ་འགྱུར་བ་སྟེ། རབ་འབྱོར་འདི་ལ་བྱང་ཆེན་ཡུམ་ལ་སྤྱོད་པའི་ཚེ་རྣམ་པ་ཐམས་ཅད་
མཁྱེན་པ་ཉིད་དང་ལྡན་པའི་ཡིད་ལ་བྱེད་པ་དང་བྲལ་བས་ཡུམ་སྒོམ་ཞིང་དམིགས་ཏེ་ཡུམ་
- | 8 fj -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
སྒོམ་པ་དེས་ཀྱང་རློམ་སེམས་སུ་བྱེད་པ་སོགས་ནས་དེ་ལྟར་ཐབས་མི་མཁས་པས་ཡུམ་
བསྟན་པ་འདི་ཐོས་ནས་དངངས་ཤིང་ཀུན་ཏུ་སྐྲག་ལ་སྐྲག་པས་ཟིན་པར་འགྱུར་རོ་ཞེས་སོ།།
དགེ་བཤེས་ཀྱི་མི་མཐུན་ཕྱོགས་སྡིག་གྲོགས་ནི་ཕྱིན་དྲུག་དང་བྲལ་བའི་དོན་དུ་མདོ་སྡེ་འདི་ནི་
སྙན་དངགས་མཁན་གྱིས་རང་བཟོ་བྱས་སོ་ཞེས་སྟོན་པ་གཞུང་སྤོང་བའི་དང༌། སངས་རྒྱས་
ཀྱི་ཆ་བྱད་དུ་འོངས་ནས་ཕྱིན་དྲུག་ལས་བཟློག་ཅིང་མོས་པ་མེད་པར་བྱེད་པ་རང་གི་བྱ་བའི་
ལས་སྤོང་བའི་དང༌། ཉན་རང་དང་ལྡན་པའི་མདོ་སོགས་སྟོན་ཅིང་སེམས་ཅན་མེད་པ་དང་
ཕྱིར་མི་ལྡོག་མིན་པར་སྟོན་པ་དང༌། མིག་སོགས་སྐྱེ་མཆེད་ནས་སངས་རྒྱས་ཀྱི་བར་བདག་
དང་བདག་གིས་སྟོང་པ་ཡིན་ན་ཁྱོད་སངས་རྒྱས་ནས་ཅི་བྱ་ཞེས་སོགས་བདུད་ཀྱི་སླ་ཆོས་སྟོན་
པ་ལ་འདི་ནི་བདུད་ལས་སོ་ཞེས་བྱང་སེམས་ལ་མི་སྟོན་པ་འབྲས་བུ་སྤོང་བའི་སྡིག་གྲོགས་ཏེ།
རབ་འབྱོར་འདི་ལ་བྱང་ཆེན་སྡིག་པའི་གྲོགས་པོ་ནི་གང་ཞིག་ཡུམ་དང་བྲལ་བར་བྱེད་པ་དེ་
དང་སོགས་སོ། །དེ་དག་རིག་པར་བྱས་ནས་ཡོངས་སུ་བོར་བར་བྱའོ་ཞེས་འདོམས་པ་ནི་
བདུད་ལས་ལས་རྣམ་པ་ཀུན་ཏུ་འཛིན་པ་ཡིན་ནོ། །འགྲེལ་པ་ནི། ཤེར་ཕྱིན་ལ་སེམས་མི་
འགོང་ཞིང་མི་སྐྲག་པ་དང་ལ་སོགས་པས་མི་དངངས་པའི་ཐབས་བདེན་གཉིས་ཀྱི་དབྱེ་བ་ལ་
མཁས་པ་གདུལ་བྱའི་བསམ་པ་ཇི་ལྟ་བ་བཞིན་རྒྱལ་པོའི་བཙུན་མོ་སྡུག་པ་ཞི་བ་བརྡ་སྤྱད་
པའི་ཚུལ་དུ་ཕན་པ་ཐོབ་པའི་ཕྱིར་རིམ་གྱིས་སྦྱིན་སོགས་དངོས་པོ་མཐའ་དག་མེད་པ་དག་ལ་
སོགས་པས་དུ་ཁ་སྟོང་པ་སོགས་དང་མི་ཕན་པ་བཟློག་པའི་ཕྱིར་བདུད་ལས་རྣམས་སྟོན་
པར་བྱེད་པ་ལམ་གྱི་མི་མཐུན་པའི་ཕྱོགས་ཀྱི་སེར་སྣ་དང་ལ་སོགས་པས་འཆལ་ཚུལ་སོགས་
དང་མི་ལྡན་པ་ནི་བདེ་འགྲོ་ལ་སོགས་པའི་འབྲས་བུ་ཐོབ་པར་བྱེད་པའི་ཕྱིར་དགེ་བཤེས་ཡིན་
པས་ཡོངས་འཛིན་ཡིན་ནོ། །གལ་ཏེ་ཡོངས་འཛིན་གྱི་ཁྱད་པར་དུ་འཕགས་པར་མི་རིགས་ཏེ།
སངས་རྒྱས་ཉིད་རིགས་ཅན་གསུམ་གའི་ལམ་སྟོན་པར་མཛད་པ་ཡིན་པས་སོ་ཞེ་ན། གལ་ཏེ་
-1
y
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉན་ཐོས་རྣམས་ཀྱི་ལམ་སྟོན་པ་པོ་ཡང་བྱང་སེམས་དང་འདྲ་བར་ཆོས་ཐམས་ཅད་མི་དམིགས་
པས་དམིགས་པར་གྱུར་ན་བདེན་མོད་ཀྱང་དེ་ལྟ་མ་ཡིན་པའི་ཕྱིར་ཁྱད་པར་དུ་འཕགས་སོ།།
ཡང་ན་སངས་རྒྱས་ལ་རྟོག་པ་མི་མངའ་བས་རིགས་ཅན་གསུམ་ལ་ཐ་དད་དུ་འཛིན་པ་མེད་
ཀྱང་གདུལ་བྱ་རང་རང་གི་བསམ་པ་དང་སྨོན་ལམ་གྱི་དབང་གིས་གཞན་དང་གཞན་དུ་
འགྱུར་བའི་ཕྱིར་ཡང་ངོ༌། །
བཞི་པ་བསྒྲུབ་པའི་ཆོས་ཀྱི་རྟེན་རིགས་ལ་སྤྱི་གཞུང་གཉིས་ཀྱི་དང་པོ་ལ་
བརྒྱད་ལས། རིགས་ཀྱི་རང་བཞིན་ནི། ཉན་ཐོས་ཐར་པའི་རིགས་མ་ཆགས་པའི་དགེ་བར་
འདོད་དོ། །མཛོད་དུ། མ་ཆགས་འཕགས་རིགས་ཞེས་སོ། །སེམས་ཙམ་པས་བྱང་ས་ལས་
དེ་ལ་རང་བཞིན་གྱི་གནས་པའི་རིགས་ནི་བྱང་ཆུབ་སེམས་དཔའ་རྣམས་ཀྱི་སྐྱེ་མཆེད་དྲུག་གི་
ཁྱད་པར་གང་ཡིན་པ་སྟེ། དེ་ནི་གཅིག་ནས་གཅིག་ཏུ་བརྒྱུད་དེ། འོངས་པ་ཐོག་མ་མེད་པའི་
དུས་ཅན་ཆོས་ཀྱི་ཐོབ་པ་དེ་ལྟ་བུ་ཡིན་ནོ། །དེ་ལ་ཡང་དག་པར་སྒྲུབ་པའི་རིགས་ནི་སྔོན་དགེ་
བའི་རྩ་བ་གོམས་པར་བྱས་པའི་སྟོབས་ཀྱིས་ཐོབ་པ་གང་ཡིན་པ་སྟེ་ཞེས་གསུངས་ལ། དེ་
གཉིས་ནི། རྟེན་དང་བརྟེན་པ་དང་སྔ་མ་རྒྱུར་ཡོད་ལ་ཡོན་ཏན་མངོན་དུ་མ་གྱུར་པས་འབྲས་
བུར་མེད་ཅིང་། གཉིས་པ་ནི། རྒྱུ་འབྲས་གཉིས་ཀར་ཡོད་པ་སྟེ། མདོ་རྒྱན་དུ། རང་བཞིན་
དང་ནི་རྒྱས་པ་དང༌། །དེ་ནི་རྟེན་དང་བརྟེན་པ་དང༌། །ཡོད་མེད་ཉིད་དང་ཞེས་བཤད་ཀྱང་།
འདིར་ནི་དབྱིངས་ཡིན་ཏེ། ཀྱེ་རྒྱལ་བའི་སྲས་དག་བྱང་ཆུབ་སེམས་དཔའི་རིགས་ཞེས་བྱ་བ་
འདི་ནི་ཆོས་ཀྱི་དབྱིངས་ལྷུར་ལེན་པ་ནམ་མཁའ་ལྟར་ཡངས་པ་རང་བཞིན་གྱིས་འོད་གསལ་
བ་སྟེ་ཞེས་སོ། །དེ་ལ་རང་བཞིན་དུ་གནས་པ་ནི་འདུས་མ་བྱས་ཀྱི་དགེ་བ་གང་ཆོས་ཉིད་ཀྱི་
སྐུར་འགྱུར་བ་དང་། རྒྱས་འགྱུར་གྱི་ནི་ཐར་པའི་རྒྱུར་གྱུར་པའི་འདུས་བྱས་ཀྱི་དགེ་བའི་རྟེན་
ཆོས་ཉིད་རྫོགས་པའི་བྱང་ཆུབ་ཀྱི་རྟེན་དུ་འགྱུར་བ་སྟེ། རྒྱུད་བླར། གཏེར་དང་འབྲས་བུའི་
-]
8 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ཤིང་བཞིན་དུ། །རིགས་དེ་རྣམ་གཉིས་ཤེས་བྱ་སྟེ། །ཐོགས་མེད་རང་བཞིན་གནས་པ་དང་།།
ཡང་དག་བླངས་པ་མཆོག་ཡིན་ནོ། །རིགས་འདི་གཉིས་ལས་སངས་རྒྱས་ཀྱི། །སྐུ་གསུམ་
ཐོབ་པར་འདོད་པ་ཡིན། །དང་པོས་སྐུ་ནི་དང་པོ་སྟེ། །གཉིས་པ་ཡིས་ནི་ཕྱི་མ་གཉིས། །ཞེས་
སོ༑ ༑ །
གཉིས་ པ་ རིགས་ ཀྱི་ སྒྲུབ་ བྱེད་ ལ། སངས་ རྒྱས་ ཀྱི་ རིགས་ཙམ་དང་།
གནས་སྐབས་རིགས་ཐ་དད་དང་། ཐེག་ཆེན་གྱི་མཆོག་ཏུ་དང་། རང་བཞིན་རིགས་སྟོང་པར་
སྒྲུབ་པ་བཞིའོ། །དང་པོ་ནི་རྒྱུད་བླར། གལ་ཏེ་སངས་རྒྱས་ཁམས་མེད་ན། །སྡུག་ལའང་སྐྱོ་
བར་མི་འགྱུར་ཞིང་། །མྱ་ངན་འདས་ལ་འདོད་པ་དང་། །དོན་གཉེར་སྨོན་པ་མེད་པར་འགྱུར།།
སྲིད་དང་མྱ་ངན་འདས་ལ་དེའི། །བདེ་སྡུག་སྐྱོན་ཡོན་མཐོང་བ་འདི། །རིགས་ཡོད་ལས་ཡིན་
གང་ཕྱིར་ཏེ། །རིགས་མེད་དག་ལ་མེད་ཕྱིར་རོ། །ཞེས་སོ། །
གཉིས་པ་ནི། སེམས་ཅན་རྣམས་ཆོས་ཅན། ཐེག་པ་གསུམ་གྱི་རིགས་ཐ་
དད་དེ། རྒྱུ་ཁམས་སྣ་ཚོགས་པ་དང་། རྐྱེན་ཐེག་པ་ཐ་དད་ལ་མོས་པ་དང་། ངེས་པ་དང་མ་
ངེས་པའི་སྒྲུབ་ པ་ཐ་དད་དང༌། འབྲས་ བུ་བྱང་ཆུབ་གསུམ་ཐ་དད་པའི་ཕྱིར་རོ། ཁམས་
རྣམས་དང་ནི་མོས་པ་དང༌། །སྒྲུབ་པ་ཐམས་ཅད་དབྱེ་བ་དང་། །འབྲས་བུ་ཐ་དད་དམིགས་
པའི་ཕྱིར། །རིགས་ཡོད་ཉིད་དུ་ངེས་པ་བརྗོད། །ཅེས་སོ། ། །
གསུམ་པ་ནི། ཐེག་ཆེན་གྱི་རིགས་ཆོས་ཅན། མཆོག་ཡིན་ཏེ། དེ་ལ་བརྟེན་
པའི་དགེ་བས་སྒྲིབ་གཉིས་ཀྱི་གཉེན་པོ་བྱེད་པ་དང༌། སྟོབས་སོགས་ཡོན་ཏན་ཐམས་ཅད་
ཡོད་པ་དང༌། རང་གཞན་གཉིས་ཀའི་དོན་ཆེན་པོ་བྱེད་པ་དང་། ཕུང་པོ་ལྷག་མེད་དུ་ཡོན་
ཏན་མི་ཟད་པའི་ཕྱིར་ཏེ། དེ་དགེ་ཁྱད་པར་འཕགས་པ་དང་། །ཐམས་ཅད་དང་ནི་དོན་ཆེན་
དང༌། །མི་ཟད་པ་ཡི་རྒྱུ་མཚན་ཕྱིར། །རིགས་མཆོག་ཉིད་ཅེས་བརྗོད་པ་ཡིན། །ཞེས་སོ། །
རྡོ་
- 1
8
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞི་པ་ནི་རང་བཞིན་དུ་གནས་པའི་རིགས་དེ་ཆོས་ཅན། སྒྲོ་སྐུར་དང་བྲལ་
བའི་སྟོང་ཉིད་ཡིན་ཏེ། ཉོན་མོངས་བསལ་རྒྱུ་མེད། རྣམ་བྱང་དག་པའི་ཆོས་བཞག་ཏུ་མེད་
ཀྱང་གློ་བུར་ཉོན་མོངས་ཀྱིས་སྟོང་གི་རང་བཞིན་དག་པས་མི་སྟོང་པའི་ཕྱིར། རྒྱུད་བླར། འདི་
ལ་བསལ་བྱ་སོགས་ནས། ཡང་དག་མཐོང་ན་རྣམ་པར་གྲོལ། །རྣམ་དབྱེ་བཅས་པའི་མཚན་
ཉིད་ཅན། །གློ་བུར་དག་གིས་ཁམས་སྟོང་གི །རྣམ་དབྱེ་མེད་པའི་ཆོས་ཉིད་ཅན། །བླ་མེད་
ཆོས་ཀྱི་སྟོང་པ་མིན། །ཞེས་སོ། །
གསུམ་པ་རིགས་ཀྱི་རྟགས་ནི། ཐེག་ཆེན་ལམ་ལ་སྦྱོར་བའི་སྔོན་དུ་རང་
བཞིན་གྱིས་སྙིང་རྗེ་ཆེ། ཐེག་ཆེན་གྱི་ཆོས་ལ་མོས་པ་གཞན་དོན་གྱི་དཀའ་སྤྱད་བཟོད། ཕྱིན་
དྲུག་གི་དགེ་སྤྱོད་པ་སྟེ། མདོ་རྒྱན་དུ། སྦྱོར་བ་སྔོན་དུ་སྙིང་རྗེ་དང༌། །མོས་པ་དང་ནི་བཟོད་
པ་དང༌། །དགེ་ལ་ཡང་དག་སྤྱོད་པ་ནི། །རིགས་ཀྱི་རྟགས་སུ་ངེས་པར་བཤད། །ཅེས་སོ།།
བཞི་པ་ རིགས་ ཀྱི་དབྱེ་བ་ནི། ངེས་མ་ངེས། རྐྱེན་ གྱིས་བསྒྱུར་ནུས་ མི་ནུས་ནི་རྐྱེན་གྱིས་
འཕྲོགས། མི་འཕྲོགས་ཏེ། མིང་དུ་བཞི་རྫས་སུ་ཕྱི་མ་གཉིས། སྔ་མ་གཉིས་ཡིན་པས་གཉིས་
ཏེ༑ དེ་ ཉིད་དུ། རིགས་ནི་ངེས་དང་མ་ངེས་དང༌། །རྐྱེན་རྣམས་ཀྱིས་ནི་མི་འཕྲོགས་དང༌།།
འཕྲོགས་པ་ཉིད་དེ་མདོར་ན་རིགས། །དབྱེ་བ་དེ་ནི་རྣམ་པ་བཞི། །ཞེས་སོ། །ལང་གཤེགས་
ལས། ཉན་རང་ཐེག་ཆེན་དུ་རིགས་ངེས་པ་གསུམ། མ་ངེས་པ། ཆད་པ་དང་ལྔར་བཤད་དོ།།
དེ་དག་ལས་རིགས་ངེས་པའོ། །རང་རང་གི་བྱང་ཆུབ་ཐོབ་ངེས་པའོ། །མ་ངེས་པ་ནི་ལམ་
གཞན་དུའང་འགྱུར་སྲིད་པ་སྟེ། ཉན་ཐོས་ནི་ཆོས་མཆོག་ནས་ངེས་ལ། རང་རྒྱལ་བསེ་རུ་ལྟ་
བུ་དྲོད་དང༌། ཚོགས་སྤྲོད་ཆེན་པོ་བཟོད་ཆེན། ཆུང་ངུ་མཐོང་ལམ་མམ། སྒོམ་ལམ་ནས་ངེས་
ཀྱི་དེ་མན་ཆད་མ་ངེས། བྱང་སེམས་དབང་རྣོན་ཚོགས་ལམ་ནས་ངེས་ཏེ་ཕྱིར་མི་ལྡོག་པའི་
ཕྱིར། རིགས་མ་ངེས་པའི་དབང་རྣོན་ལ་ལ་སྦྱོར་ལམ་ནས་ངེས་ཏེ་འགྲེལ་ཆེན་དུ། ལ་ལ་
-
3 ༼) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། (༡༤
རིགས་མ་ངེས་པ་ཡིན་ཀྱང་དབང་པོ་རྣོ་བས་ངེས་པར་འབྱེད་པའི་ཆ་དང་མཐུན་པའི་གནས་
སྐབས་སུ་ཐབས་ཀྱི་ཁྱད་པར་བསམ་གྱིས་མི་ཁྱབ་པས་ཕྱིར་མི་ལྡོག་པ་ཉིད་དུ་ངེས་པ་ཡིན་
ནོ༑ ༑ཞེས་སོ། །དབང་འབྲིང་མཐོང་ལམ་ནས་ངེས་ཏེ། ཨ་ བྷ་ ཡས། དབང་པོ་འབྲིང་ནི་
རབ་ཏུ་དགའ་བར་ཕྱིར་མི་ལྡོག་སྟེ་ཞེས་སོ། །དབང་རྟུལ་ས་བརྒྱད་པ་ནས་ངེས་ཏེ། ཨ་བྷ་
ཡས། དབང་པོ་རྟུལ་པོ་ནི་ས་མི་གཡོ་བ་ལ་ཕྱིར་མི་ལྡོག་སྟེ། ཞེས་དང་། ས་བརྒྱད་པ་ལ་
ཐམས་ཅད་ངེས་པ་ཉིད་ཀྱིས་ཕྱིར་མི་ལྡོག་པ་ཉིད་དུ་རྣམ་པར་བཞག་གོ །ཞེས་སོ། །བདུན་
པ་མན་ཆད་མ་ངེས་པར་སྲིད་དེ། རྒྱུད་བླར། ཇི་སྲིད་ས་བརྒྱད་མ་མཐོང་བ། །དེ་སྲིད་ཐེག་པ་
དམན་པས་འཇིགས། །ཞེས་སོ། །
ལྔ་པ་རིགས་ཀྱི་ཉེས་དམིགས་ནི། རང་བཞིན་གྱི་རིགས་ཡོད་ན་ཐོགས་མེད་
འཁོར་བར་སངས་རྒྱས་གངྒའི་བྱེ་སྙེད་སེམས་ཅན་མྱ་ངན་ལས་མ་འདས་ཤེ་ན། དེ་ནི་ཉེས་པ་
བཞི་དང་ལྡན་པའི་ཕྱིར་ཏེ། ཉོན་མོངས་གོམས་ཤིང་དེ་ལ་ཉེས་དམིགས་སུ་མི་བལྟ་བ། མི་
དགེ་བ་ལ་དང༌། དགེ་བ་ལས་བཟློག་ནས་དམན་པ་ལ་སྦྱོར་བའི་གྲོགས་ངན་ཡོ་བྱད་ཀྱིས་
འཕོངས་པ་དང༌། གཞན་དབང་དུ་གྱུར་ནས་ལམ་སྒྲུབ་མི་ནུས་པ་སྟེ། མདོ་རྒྱན་དུ། ཉོན་
མོངས་གོམས་དང་ གྲོགས་ངན་དང༌། །འཕོངས་དང་གཞན་གྱི་དབང་ཉིད་དེ། །མདོར་ན་
རིགས་ཀྱི་ཉེས་དམིགས་དག །རྣམ་པ་བཞིར་ནི་ཤེས་པར་བྱ། །ཞེས་སོ། །
དྲུག་པ་རིགས་ཀྱི་ཕན་ཡོན་ནི། ཐེག་ཆེན་གྱི་རིགས་སད་པ་དེས་མི་དགེ་བ་
བྱས་ཀྱང་རིང་མོ་ནས་ངན་སོང་དུ་འགྲོ་སྲིད་ཀྱི་མྱུར་དུ་མི་འགྲོ། གལ་ཏེ་སོང་ཡང་མྱུར་དུ་ཐར།
དེ་ཡང་དུ་ཁ་ཆུང་ངུ་ཙམ་མྱོང་མི་དགེ་བའི་ལས་ཀྱིས་ཡིད་སྐྱོ་ཞིང་དེར་ཡང་སེམས་ཅན་སྨིན་
པར་བྱེད་པ་སྟེ། དེར། རིང་མོ་ཞིག་ནས་ངན་སོང་དུ། །འགྲོ་ཞིང་མྱུར་དུ་ཐར་བ་དང་། །དེར་
ཡང་དུ་ཁ་ཆུང་ངུ་མྱོང་། །སྐྱོ་བཅས་སེམས་ཅན་སྨིན་པར་བྱེད། །ཅེས་སོ། །
- |
] 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདུན་པ་རིགས་ཆད་ཡོད་མེད་ནི། བྱང་ས་དང་མདོ་རྒྱན་ལས། རིགས་ཆད་
གསུངས་ཤིང་། དེའི་དབྱེ་བ་ཡང་། མཚམས་མེད་བྱེད་སོགས་ཉེས་པ་སྤྱོད་པར་ངེས་པ་དང༌།
སྐུར་འདེབས་ཀྱི་ལོག་ལྟས་དགེ་རྩ་བཅོམ་པ་དང་། བསོད་ནམས་ཆ་མཐུན་གྱི་དགེ་བ་ཙམ་
ཡོད་ཀྱང་། ཐར་པའི་དགེ་བ་མེད་པ་དང་། ཐར་ཆའི་དགེ་བ་དམན་པ་ཙམ་ཡོད་ཀྱང་ཚོགས་
མ་རྫོགས་པ་བཞི་རེ་ཞིག་དང༌། ཀུན་གཞི་ལ་ཐར་པའི་ས་བོན་མེད་པ་གཏན་རིགས་ཆད་
པར། དེ་ཉིད་དུ། ལ་ལ་གཅིག་ཏུ་ཉེས་པར་སྤྱོད་ཉེས་ཡོད། །ལ་ལ་དཀར་པོའི་ཆོས་རྣམས་
ཀུན་ཏུ་བཅོམ། །ལ་ལ་ཐར་པ་ཆ་མཐུན་དགེ་བ་མེད། །དཀར་པོ་དམན་པ་ཡོད་པ་རྒྱུ་དང་
བྲལ། །ཞེས་སོ། །འདིར་ནི་འཕགས་པས། ཆོས་ཀྱི་དབྱིངས་འཕགས་པའི་ཆོས་རྣམས་ཀྱི་རྒྱུ་
ཡིན་པའི་ཕྱིར་རང་བཞིན་དུ་གནས་པའི་རིགས་སྒྲུབ་པའི་རྟེན་ཡིན་ནོ། །ཞེས་པ་ལྟར་ཆོས་
ཉིད་ལ་རང་བཞིན་དུ་གནས་པའི་རིགས་སུ་འདོད་པས་དེ་ཆད་པ་མི་སྲིད་དེ། རྒྱུད་བླར།
རྫོགས་སངས་སྐུ་ནི་འཕྲོ་ཕྱིར་དང༌། །དེ་བཞིན་ཉིད་དབྱེར་མེད་ཕྱིར་དང༌། །རིགས་ཡོད་ཕྱིར་
ན་ལུས་ཅན་ཀུན། །རྟག་ཏུ་སངས་རྒྱས་སྙིང་པོ་ཅན། །ཞེས་སོ། །སྙིང་པོ་དེ་བཞིན་ཉིད་ཡིན་
པར་ཡང་རྒྱུད་བླའི་འགྲེལ་པར། དེ་ལ་དྲི་མ་དང་བཅས་པའི་དེ་བཞིན་ཉིད་ཀྱི་དབང་དུ་
མཛད་ནས་སེམས་ཅན་ཐམས་ཅད་ནི་དེ་བཞིན་གཤེགས་པའི་སྙིང་པོ་ཅན་ཞེས་གསུངས་པ་
གང་ཡིན་པ་དེའི་དོན་གང་ཡིན་ཞེ་ན། སེམས་ཅན་ཕུང་པོའི་ནང་ན་སངས་རྒྱས་ཡེ་ཤེས་
གནས། །དེ་ནི་རང་བཞིན་གཉིས་མེད་དྲི་མ་མེད། །སངས་རྒྱས་རིགས་ལ་འབྲས་བུ་བཏགས་
ནས་ནི། །ལུས་ཅན་སངས་རྒྱས་སྙིང་པོར་བརྗོད་པ་ཡིན། །ཞེས་སོ། །འོ་ན་རིགས་ཆད་
གསུངས་པ་དང་འགལ་ཞེ་ན། དེ་ནི་ གྲོལ་དཀའ་བ་ལ་དགོངས་པ་སྟེ། ཐོགས་མེད་ཀྱིས།
ལོག་སྲེད་ཅན་གཏན་ཡོངས་སུ་མྱ་ངན་ལས་མི་འདའ་བའི་ཆོས་ཅན་ཞེས་གང་གསུངས་པ་དེ་
ནི་ཐེག་ཆེན་གྱི་ཆོས་ལ་སྡང་བ་ལོག་སྲེད་ཅན་གྱི་རྒྱུ་ཡིན་པའི་ཕྱིར། ཐེག་ཆེན་གྱི་ཆོས་ལ་སྡང་
- |
] 2



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
བ་ལོག་པའི་དོན་དུ་དུས་གཞན་ལ་དགོངས་ནས་གསུངས་པ་ཡིན་ནོ། །ཞེས་སོ། །
བརྒྱད་པ་རིགས་ཀྱི་ངེས་ཚིག་ནི། རིགས་ལ་གོ་དྲ་ཟེར་ལ། དེ་ལས་དྲངས་ན་གུ་ཎ་
ཏ་ར་ནི་ཡོན་ཏན་སྒྲོལ་བ་སྟེ། དེ་ལས་ཡོན་ཏན་དེ་དག་སྐྱེ་ཞིང་འབྱུང་བ་སྟེ། ཡོན་ཏན་ནི་སྒྲོལ་
བའི་དོན་དུ་རིགས་ཞེས་བྱ་ཞེས་སོ། །ཡང་ན། ངག་ཕྱོགས་ས་དང་འོད་ཟེར་དང༌། །ཕྱུགས་
དང་མིག་དང་ རྡོ་ རྗེ་ དང༌། །མཐོ་རིས་ཆུ་དང་དོན་དགུ་ལ། །མཁས་པས་གོ་སྒྲ་ངེས་པར་
གདགས། །ཞེས་པས། གོ་ནི་ས་དང་ ཕྱོགས་ཡིན་ལ། ཏྲ་ཎ་ནི་སྐྱོབ་པ་ སྟེ། སའམ་ཕྱོགས་
ཀྱིས་བསྡུས་པའི་སེམས་ཅན་རྣམས་སྐྱོབ་པར་བྱེད་པས་རིགས། རིགས་ལ་ཀུ་ལ་ཞེས་པའི་
སྐད་དོད་རིགས་སམ་ཐིམ་པ་ལ་འཇུག་པས་ཡོན་ཏན་གྱི་ཚོགས་ཀྱི་རྟེན་ནམ། སྙིང་རྗེས་
དམྱལ་སོགས་འགྲོ་བ་ངན་པར་ཐིམ་པར་བྱེད་པས་རིགས་སོ། ། །
གཉིས་པ་ལ་གཉིས། དབྱེ་བ་དང་། རྩོད་སྤང་ངོ༌། །དང་པོ་ལ་གསུམ་གྱི་སྔ་
འགྲེལ་ནི། འཆད་པར་འགྱུར་བའི་སྒྲུབ་པ་ཉམས་ལེན་དང་ལྡན་པའི་བྱང་སེམས་པའམ།
སྒྲུབ་པའི་ཆོས་དྲུག་དང་ལྡན་པ་སྟེ། དྲུག་གི་རྟེན་བྱང་སེམས་ཀྱི་རིགས་ལ་ངེས་འབྱེད་ཆ་
མཐུན་སྔར་ཇི་སྐད་བཤད་པ་གོ་སྒྲུབ་དང་མཐོང་བའི་ལམ་དང་ལ་སོགས་པས་སྒོམ་ལམ་དང་
ཁྱད་པར་ལམ་གྱིས་བསྡུས་པའི་འཇུག་པ་ཚོགས་ངེས་འབྱུང་སྒྲུབ་པ་གཞན་ཡང་འབྱུང་བས་
སྒྲུབ་པ་དེ་རྣམས་ཀྱི་རྟེན་དུ་གྱུར་པའི་རིགས་འཆད་དོ། །རྩ་བ་ནི། སྒྲུབ་པའི་རྟེན་ཆོས་ཉིད་ནི་
བྱང་ཆུབ་ཀྱི་རིགས་ཏེ། དེའང་བརྟེན་པ་བྱང་ཆུབ་རྫས་སུ་མེད་པས་དེའི་རྟེན་བྱང་སེམས་ཀྱི་
སྐྱེ་མཆེད་དྲུག་གི་ཆོས་ཀྱི་མཚན་ཉིད་ཅན་གྱི་རིགས་དེ་ལ་དབྱེ་བ་མེད་ཀྱང་། ཀུན་རྫོབ་ཏུ་
སྒྲུབ་པའི་ཆོས་ཀྱི་གནས་སྐབས་ཐ་དད་པའི་དབྱེ་བས་རྣམ་པ་བཅུ་གསུམ་དུ་འགྱུར་བ་ལས་
དང་པོ་རྟོག་པ་དྲུག་པ་ཡི་ནི་རྟེན་ཆོས་དབྱིངས་རྣམ་པ་དྲུག་ཏུ་འགྱུར་བའི་ཀུན་ཉོན་གྱི་གཟུང་
བ་མ་དམིགས་པའི་དྲོད་ཀྱི་རྟོག་པའི་རྟེན་ཆོས་ཀྱི་དབྱིངས་ནི་དྲོ་བར་གྱུར་པའི་བྱང་ཆུབ་ཀྱི་
- 1 3 3 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
རིགས་ཞེས་བརྗོད་པར་བྱ་སྟེ། རབ་འབྱོར་འདི་ལྟ་སྟེ། དཔེར་ན་ཞེས་པ་འོག་མ་ཀུན་ལའང་
སྦྱར་བར་བྱའོ། །ནམ་མཁའ་ལ་ བྱའི་ རྗེས་མེད་ཅིང་མི་དམིགས་སོགས་སོ། །ནམ་མཁའ་
རིགས་ཀྱི་དཔེ། བྱ་རྗེས་རྟོགས་པ། དེ་མེད་པ་རིགས་ཀྱི་རང་བཞིན་ཏེ་འོག་མ་ཀུན་ལའང་
སྦྱར་རོ། །ཡང་དག་ པའི་ མཐའ་ སོགས་རྣམ་བྱང་གི་ཕྱོགས་ ཀྱིས་བསྡུས་པ་གཟུང་བ་ལ་
དམིགས་པར་རྟོག་པའི་ཆོས་ཀྱི་རྟེན་ཆོས་ཉིད་ནི་རྩེ་མོར་གྱུར་པའི་བྱང་ཆུབ་ཀྱི་རིགས་ཞེས་བྱ་
སྟེ་༑ ཡང་དག་པའི་མཐའ་ལ་གནས་མེད་སོགས་སོ། །སྒྱུ་མ་ལྟར་བཏགས་པ་ཙམ་དུ་རྟོགས་
པའི་སྐྱེས་བུའི་གཟུགས་སོགས་མ་དམིགས་པའི་བཟོད་པར་སོགས་ཏེ། སྒྱུ་མའི་སྐྱེས་བུའི་
གཟུགས་ལ་གནས་མེད་སོགས་སོ། །བཏགས་པའི་སྐྱེས་བུ་ཙམ་ཡང་མ་དམིགས་པའི་ཆོས་
མཆོག་གི་སོགས་ཏེ་སྒྱུ་མའི་སྐྱེས་བུ་ནི་ནང་སྟོང་པ་ཉིད་ལ་སྤྱོད་པའམ་བྱང་སེམས་ཀྱི་ཚིག་གི་
དོན་མེད་ཅིང་སོགས་སོ། །ཆོས་ཐམས་ཅད་ཀྱི་ཆོས་ཉིད་ཙམ་མཐོང་བའི་ལམ་གྱི་སོགས་ཏེ།
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་གཟུགས་ལ་
ཚིག་གི་སོགས་སོ། །སྐྱེ་མེད་མཚན་མེད་ཤིན་ཏུ་རྣམ་དག་གསུམ་སྒོམ་པ་ཡང་ནས་ཡང་དུ་
གོམས་པའི་སྒོམ་ལམ་གྱི་སོགས་ཏེ། སྐྱེ་བ་མེད་པའི་ཚིག་གི་དོན་མེད་ཅིང་སོགས་སོ། །སྒོམ་
སྤང་གི་སྒྲིབ་པའི་གཉེན་པོའི་སོགས་ཏེ་ཉི་མའི་དཀྱིལ་འཁོར་མངོན་པར་ཤར་བའི་ཚེ་འོད་ཀྱི་
གནས་མེད་སོགས་སོ། །སྒོམ་ལམ་གྱི་མི་མཐུན་ཕྱོགས་བག་ཆགས་ཀྱི་མཚམས་སྦྱོར་བ་སྤོང་
བའི་སོགས་ཏེ། བསྐལ་པའི་མེ་འབར་བའི་ཚེ་འདུ་བྱེད་ཀྱི་རྣམ་པ་ཐམས་ཅད་ཀྱི་གནས་མེད་
སོགས་སོ། །སྤང་གཉེན་གྱི་རྣམ་རྟོག་དེ་དག་ཡོངས་སུ་ཟད་པ་དང་། ཁྱད་པར་དུ་འགྲོ་བའི་
མཐར་གཏུགས་པའི་ཆོས་ཉིད་ནི་ཤེས་སྒྲིབ་སྤངས་པའི་སྟེ། དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་ཀྱི་ཚུལ་ཁྲིམས་ལ་ཚུལ་ཁྲིམས་ངན་པའི་གནས་མེད་
སོགས་སོ། །ཤེས་རབ་སྙིང་རྗེས་སྲིད་ཞི་ལ་གནས་པའི་རྟེན་ཆོས་ཉིད་ནི་ཤེས་རབ་སྙིང་རྗེར་
རྗེ
- 1 ；
1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
བཅས་པའི་སྟེ། ཉི་མ་དང་ཟླ་བའི་འོད་ལ་གནས་མེད་སོགས་སོ། །སློབ་མ་ཉན་ཐོས་དང་
དེས་མཚོན་པ་རང་རྒྱལ་དང་ཐུན་མོང་མ་ཡིན་པའི་ཡོན་ཏན་གྱི་རྟེན་ཆོས་ཉིད་ལ་ནི་སློབ་མ་
དང་ཐུན་མོང་མ་ཡིན་པའི་སྟེ། ཉན་ཐོས་དང་རང་རྒྱལ་དང་གཟའ་དང་སྐར་མ་དང་ནོར་བུ་
རིན་པོ་ཆེ་དང་གློག་གི་འོད་ལ་ གནས་མེད་ སོགས་སོ། །གཞན་འཇིག་རྟེན་གྱི་དོན་དགེ་
ལེགས་གོ་རིམ་གོང་ནས་གོང་དུ་ཁྱད་པར་དུ་འགྲོ་བའི་རྟེན་དེ་རྒྱུ་ཆོས་ཉིད་ལ་ནི་གཞན་དོན་
གྱི་གོ་རིམ་གྱི་སྟེ། རྒྱལ་ཆེན་བཞིའི་རིགས་ཀྱི་ལྷ་རྣམས་ཀྱི་འོད་ལ་གནས་མེད་སོགས་སོ།།
སེམས་ཅན་གྱི་དོན་དང་མཐོང་བའི་ཆོས་ལ་བདེ་བར་གནས་པའི་ཡེ་ཤེས་རྩོལ་བ་མི་མངའ་
བ་སྟེ་ལྷུན་གྲུབ་ཏུ་འཇུག་པའི་བྱང་ཆུབ་ཀྱི་རིགས་ཞེས་བྱ་སྟེ། དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་དོན་ལ་གནས་མེད་སོགས་སོ།།
གནས་ནི་རྟེན་གྱི་དངོས་པོ་མེད་པ་ནི་དེ་བཞིན་ཉིད་དེ་རིགས་སོ། །འགྲེལ་པ་ལས། ངོ་བོ་ནི།
རེ་ཞིག་ནི་རིམ་ཅན་དུ་སྟོན་པ་སྟེ། དབྱིངས་དེ་ནི་དང་པོར་འཇིག་རྟེན་པའི་ངེས་པར་འབྱེད་
པའི་ཆ་དང་མཐུན་པ་དྲོད་སོགས་བཞི་པོ་རྣམས་སྐྱེ་བའི་རྟེན་བྱེད་པ་ཡིན་ནོ། །དེའི་འོག་ཏུ་
འཇིག་རྟེན་ལས་འདས་པ་འཕགས་པའི་མཐོང་སྒོམ་གྱི་ལམ་སྐྱེ་བའི་རྟེན་བྱེད་པ་སྟེ། དེ་དག་
གོ །དེའི་འོག་ཏུ་ངེས་འབྱེད་དང་མཐོང་སྒོམ་ལམ་དེ་དག་སྐྱེས་པའི་སྟོབས་ཀྱིས་རྐུན་པོ་བྱུང་
བ་དང་སྒོ་འཕར་བཅད་པ་དུས་མཉམ་པ་ལྟར་མི་མཐུན་ཕྱོགས་ཀྱི་གཉེན་པོ་ལམ་མཐའ་དག་
སྐྱེ་བ་དང་། ལམ་གྱི་མི་མཐུན་པའི་ཕྱོགས་སྤང་བྱ་མཐའ་དག་འགག་པ་དག་གི་རྟེན་དུ་འགྱུར་
བ་ཡིན་ནོ། །དེའི་འོག་ཏུ་སྤང་གཉེན་དེ་དག་མི་དམིགས་པས་སྤང་གཉེན་དེ་དག་སྐྱེ་བ་དང་
འགག་པ་དང་ལྡན་པའི་རྣམ་རྟོག་ཤེས་སྒྲིབ་སྤངས་པའི་རྟེན་བྱེད་པ་ཡིན་ནོ། །དེའི་འོག་ཏུ་
བདག་སངས་རྒྱས་སུ་གྱུར་ནས་གཞན་དོན་བྱའོ། །ཞེས་པའི་སྔོན་གྱི་སྨོན་ལམ་དང་སྦྱིན་པ་
ལ་སོགས་པའི་དེ་ཁོ་ན་མི་དམིགས་པར་རྟོགས་ཀྱང་ཀུན་རྫོབ་ཏུ་སྤྱོད་པའི་བདེན་གཉིས་ཀྱི་
- 1 J3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐབས་ལ་མཁས་པའི་སྟོབས་ཀྱིས་འཁོར་བ་དང་མྱ་ངན་ལས་འདས་པ་སྲིད་ཞི་ལ་མི་གནས་
པའི་མཚན་ཉིད་ཀྱི་ཤེས་རབ་དང་ཐབས་དག་གི་རྟེན་བྱེད་པ་ཡིན་ནོ། །དེའི་འོག་ཏུ་ཐབས་
ཤེས་ཀྱི་ཡེ་ཤེས་དེ་དག་སྐྱེས་པས་ཉན་ཐོས་དང་ལ་སོགས་པས་རང་རྒྱལ་དང་ཐུན་མོང་མ་
ཡིན་པའི་ཆོས་སྟོབས་སོགས་ཀྱི་རྟེན་བྱེད་པ་ཡིན་ནོ། །དེའི་འོག་ཏུ་གདུལ་བྱའི་བསམ་པ་ཇི་
ལྟ་བ་བཞིན་དུ། གཞུག་པ་དང་། སོགས་པས་མཚན་ཉིད་གཉེན་པོ་བསྒྱུར་བ་ལ་ལྡེམ་པོར་
དགོངས་པའི་སྒོ་ནས་ཆོས་བསྟན་པས་ཐེག་པ་གསུམ་གྱི་ལམ་ལ་འགོད་པའི་མཚན་ཉིད་ཅན་
གྱི་གཞན་གྱི་དོན་གྱི་གོ་རིམ་རྟེན་དུ་འགྱུར་བ་ཡིན་ནོ། །དེའི་འོག་ཏུ་འཁོར་བ་ཇི་སྲིད་པར་ཕྱི་
རོལ་གྱི་མཚན་མ་མེད་ཅིང་འབད་པ་མེད་པས་ལྷུན་གྱིས་གྲུབ་པས་གཞན་གྱི་དོན་གྱི་ཡེ་ཤེས་
འབྱུང་བའི་རྟེན་བྱེད་པའི་ཕྱིར། བྱང་ཆུབ་ཀྱི་རིགས་ཞེས་བྱའོ། ། །
གཉིས་པ་གོ་རིམ་ནི། གོང་གི་ཆོས་བཅུ་གསུམ་པོའི་རིམ་པ་འདི་ནི་ཆོས་
ཅན། དེ་ལྟར་གོ་རིམ་ངེས་པ་ཡིན་ཏེ། རྟོགས་པའི་གོ་རིམ་ཡིན་པའི་ཕྱིར་རོ། །གསུམ་པ་
གྲངས་ངེས་ནི། སྒྲུབ་པ་བཅུ་གསུམ་ཆོས་ཅན། འདི་ཁོ་ནར་ངེས་ཀྱི་འདི་ལས་མ་ཚང་བ་དང་
ལྷག་པར་བསྟན་བྱ་མིན་ཏེ། གདམས་ངག་ཏུ་བཤད་པར་མ་ཟད་འདིས་ཀྱང་སྐྱེས་བུའི་དོན་
རྟོགས་པའི་ཆོས་ཐམས་ཅད་ཕན་ཚུན་ཚོགས་པ་མ་ཚང་བ་མེད་པར་བསྡུས་པ་ཡིན་པའི་ཕྱིར་
བཞི་པ་ས་མཚམས་ནི། སེང་བཟང་ལྟར་ན་དངོས་སུ་གསལ་ཁ་མ་མཛད་
ཀྱང་། ངེས་འབྱེད་ནས་ས་བཅུ་པའི་བར་ལ་བཞག་པར་ཤེས་ཏེ་འོག་ནས་འཆད་དོ།།
འཕགས་པས་འདི་ལྟ་སྟེ། ངེས་པར་འབྱེད་པའི་ཆ་དང་མཐུན་པ་བཞི་དང་། མཐོང་བ་དང་
སྒོམ་པའི་ལམ་དག་གོ་ཞེས་གསུངས་སོ། །ལྔ་པ་དོན་བསྡུ་བ་ནི། འོན་ཏེ་བྱང་སེམས་ནི་སྒྱུ་
མའི་སྐྱེས་བུ་ལྟར་ཆོས་ཐམས་ཅད་ལ་ཞེན་མེད་དུ་སློབ་པ་ཡིན་ན། དེ་ཁོ་ནར་རྟེན་ཡོད་པར་
- 1
] 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཇི་ལྟར་འགྱུར་ཞེ་ན། ཀུན་རྫོབ་ཏུ་སྒྲུབ་པའི་ཆོས་དྲོད་སོགས་ཀྱི་གནས་སྐབས་ཐ་དད་པའི་བྱེ་
བྲག་གིས་བྱང་ཆུབ་སེམས་དཔའི་རྣམ་པ་བཅུ་གསུམ་པོའི་ཆོས་ཀྱི་དབྱིངས་ཀྱི་ངོ་བོ་ཉིད་ཁོ་ན་
ལ་ཀུན་རྫོབ་ཏུ་བྱང་སེམས་ཀྱི་རིགས་ཞེས་ཡུམ་ལས་བཤད་དེ། ཇི་སྐད་དུ་སྔར་བཤད་པའི་
སྒྲུབ་པའམ་སངས་རྒྱས་ཀྱི་ཆོས་རྣམས་ཀྱི་གཞི་འམ་རྟེན་དུ་གྱུར་པའི་ཆོས་ཡིན་ཕྱིར་རོ། །
གཉིས་པ་ལ་རྩོད་པ་ནི། གལ་ཏེ་ཆོས་དབྱིངས་ཆོས་ཅན། དེའི་བདག་ཉིད་
ཅན་གྱི་བྱང་སེམས་བླ་མེད་སངས་རྒྱས་ཀྱི་ཆོས་སྟོབས་སོགས་རྣམས་ཀྱི་རང་བཞིན་དུ་གནས་
པའི་རིགས་ཆོས་ཉིད་ཀྱི་མིང་ཅན་དུ་ཐལ། དེ་ཁོ་ན་འཕགས་པའི་ཆོས་སྟོབས་སོགས་ཡོན་
ཏན་རྣམས་རྟོགས་པ་སྟེ་ཐོབ་པར་འགྱུར་བའི་རྒྱུ་ཡིན་པའི་ཕྱིར། འདོད་ན། འོ་ན་ནི་དེའི་ཚེ་
དབྱིངས་དེ་ནི་ཆོས་ཅན། བྱང་སེམས་ཁོ་ནའི་རིགས་མིན་པར་ཐལ། ཉན་རང་བྱང་སེམས་
ཐམས་ཅད་ཀྱི་སྤྱིར་གནས་པ་སྟེ་ཡོད་པ་ཡིན་པའི་ཕྱིར་སྙམ་དུ་སེམས་པའི་སྐྱེ་བོ་བློ་གྲོས་
དམན་པ་ལུང་མི་ཤེས་པའི་ངོར་དོགས་པ་བསུ་ནས་བར་སྐབས་ཀྱི་ཚིགས་བཅད་ཀྱིས་སྟོན་པ་
ནི༑ རིགས་ནི་ཆོས་ཅན། ཉན་རང་སངས་རྒྱས་ཀྱི་རིགས་སོ་ཞེས་ཐ་དད་དུ་དབྱེར་རུང་བ་
མིན་པར་ཐལ། ཆོས་དབྱིངས་ཡིན་པའི་ཕྱིར། འགྲེལ་ཆེན་ལྟར་ན་རང་བཞིན་རྒྱས་པ་ངེས་
མ་ངེས་ཀྱི་དབྱེ་བ་མི་རུང་བར་ཐལ་ཟེར་རོ། ཁྱབ་པ་ཡོད། ཆོས་ཀྱི་དབྱིངས་ལ་ཆོས་ཅན།
རང་བཞིན་གྱིས་དབྱེར་མེད་དེ། ཐམས་ཅད་དུ་རོ་གཅིག་པའི་ཕྱིར་ཞེ་ན། ལན་ལ་གཉིས་ཀྱི་
བསྟན་བཅོས་ལ་གྲགས་པའི་ནི་དེས་ཇི་ལྟར་ཉན་ཐོས་པ་དག་རིགས་ཀྱི་ངོ་བོ་གཅིག་ཀྱང་
ཉན་ཐོས་ཀྱི་ཐེག་པ་དང་། ལ་སོགས་པས་རང་རྒྱལ་གྱི་ཐེག་པ་ལ་རྐྱེན་གྱིས་བྱས་པའི་རྟོགས་
པ་ཐ་དད་པའི་གོ་རིམ་གྱིས་རིགས་ཐ་དད་དམིགས་པ་འདོད་པ་དེ་བཞིན་དུ་ཁོ་བོ་ཅག་ཀྱང་
རིགས་ཀྱི་རང་བཞིན་ཆོས་ཉིད་གཅིག་ཡོད་ཀྱང་འཕགས་པ་རྣམས་ཀྱིས་ཆོས་རྟོགས་པར་བྱ་
བའི་ཕྱིར་ཏེ། རྟོགས་པའི་ རིམ་པ་ལས་ཆོས་ཀྱི་དབྱིངས་ལ་འཕགས་པ་གསུམ་པོའི་ཆོས་
- | ] Y.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་ཀྱི་རྒྱུའི་ངོ་བོ་རྣམ་པར་འཇོག་པའི་སྒོ་ནས་ཉན་རང་སངས་རྒྱས་ཀྱི་རིགས་སུ་ཐ་སྙད་
འདོགས་སོ། །ཞེས་བྱ་བའི་བསྟན་བཅོས་ལ་གྲགས་པའི་དཔེའི་སྒོ་ནས་དོན་བརྗོད་པའི་ལན་
ཞིག་ཀྱང་གཟིགས་སོ། ། །
གཉིས་པ་འཇིག་རྟེན་ལ་གྲགས་པའི་ལན་ལ་སྔ་འགྲེལ་ནི། དེ་ལྟ་མོད་ཀྱི་
ལན་དེ་བཞག་ནས་བསྟན་པ་དང་རྟོགས་སླ་བས་འཇིག་རྟེན་པ་དེ་དག་ལ་གྲགས་པའི་དཔེ་
ཉིད་ཀྱིས་ལན་སྔ་མ་དེ་ལས་གཞན་དུ་བརྗོད་པ་ནིའོ། །རྩ་བ་ནི། རིགས་ཆོས་ཅན། ཆོས་ལ་
དབྱེ་བ་མེད་ཀྱང་དེའི་དབྱེ་བ་ཡོངས་སུ་འཐད་ པར་བརྗོད་དོ། །དེ་ལ་བརྟེན་པའི་ཆོས་
འཕགས་པ་གསུམ་གྱི་རྟོགས་པ་ཐ་དད་པའི་བྱེ་བྲག་གིས་སོ། །འགྲེལ་པ་ནི། དཔེར་ན་ཉེར་
ལེན་འཇིམ་པ་གཅིག་ལས་མངོན་པར་གྲུབ་ཅིང་རྐྱེན་མེ་ལྕེ་གཅིག་གིས་སོ་བཏང་བའི་རྟེན་རྫ་
བུམ་དང་ལ་སོགས་པས་ལྷུང་བཟེད་ལ་སོགས་པ་གཅིག་ཉིད་བརྟེན་པ་ནང་གི་བཅུད་སྦྲང་རྩི་
དང་ལི་ཁ་ར་ཏེ་བུ་རམ་ལ་སོགས་པའི་སྣོད་དུ་གྱུར་པ་ཉིད་ཀྱི་སྣོད་ཐ་དད་པར་འཇོག་པ་དེ་
བཞིན་དུ་རྟེན་ཆོས་ཉིད་ཆོས་ཅན། ཀུན་རྫོབ་ཏུ་ཐ་དད་པ་ཉིད་དོ་ཞེས་བསྟན་པ་མི་འགལ་ཏེ།
དེ་ལ་བརྟེན་པའི་ཆོས་ཐེག་པ་གསུམ་གྱིས་བསྡུས་པའི་གང་ཟག་གིས་རྟོགས་པར་བྱ་བ་ཐ་
དད་པ་ཉིད་ཀྱི་ཕྱིར། འོན་ཀྱང་དོན་དམ་པར་འཐད་པ་ནི་མ་ཡིན་ཏེ། ཇི་སྐད་དུ་གང་ལ་འདུ་
བྱེད་ཅུང་ཟད་ཀྱང་མེད་པ་དེ་ནི་འདུས་མ་བྱས་ཡིན་ལ་འདུས་མ་བྱས་གང་ཡིན་པ་དེ་ནི་
འཕགས་པ་རྣམས་ཀྱི་རིགས་ཡིན་ཏེ། རིགས་དེ་ནི་ནམ་མཁའ་དང་མཉམ་པ་ཉིད་ཀྱིས་ཁྱད་
པར་མེད་པའོ། །རིགས་དེ་ནི་ཐམས་ཅད་ཀྱི་ཚེ་ཆོས་ཀྱི་དེ་བཞིན་ཉིད་ཡིན་པས་ཆོས་ཀྱི་རོ་
གཅིག་ཏུ་གྱུར་པ་ཉིད་ཀྱིས་བརྟགས་པའོ་ཞེས་འཕགས་པས་དྲངས་པ་དང་། དེའི་ཕྱིར་གང་
ཟག་ཐམས་ཅད་ནི་འདུས་བྱས་ཀྱིས་རབ་ཏུ་ཕྱེ་བ་ཡིན་ནོ་ཞེས་སོ། །འོན་ཏེ་རིགས་ནི་སེམས་
བསྐྱེད་ཐར་ཆ་སོགས་ཐམས་ཅད་ཀྱི་སྔོན་དུ་འགྲོ་བས་དང་པོ་ཁོ་ནར་བསྟན་བྱ་མ་ཡིན་ནམ་
- 1
] 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནོད་སེམས་ནི་སེམས་ཅན་དང་སེམས་ཅན་མ་ཡིན་པ་ལ་རྣམ་པར་སྡང་བའོ། །ལོག་པར་
ལྟ་བ་ནི་མེད་པར་བལྟ་བའོ། །དེ་དག་ལས་ལྡོག་པ་ནི་དགེ་བ་བཅུའོ། །ལུང་མ་བསྟན་ནི།
དགེ་མི་དགེ་ལུང་མ་བསྟན་དུ་མེད་པའི་སྒོ་གསུམ་གྱི་ལས་བཏང་སྙོམས་སུ་གཞག་བྱ་རྣམས་
ཏེ༑ ལུང་དུ་མ་བསྟན་པའི་ལུས་ཀྱི་ལས་དང་སོགས་སོ། །ཅི་དམིགས་པ་དེ་དག་ཁོ་ནར་ཟད་
དམ་ཞེ་ན། དེ་དག་ལའང་འཇིག་རྟེན་དང་འདས་པ་སོགས་ཏེ་གཉིས་གཉིས་སུ་དབྱེ་བས་
རྣམ་པ་བརྒྱད་དུ་དབྱེར་ཡོད་དེ། དགེ་སོགས་དེ་དག་ལས་འཇིག་རྟེན་པའི་ཆོས་ནི། ཕུང་སྐྱེ་
ཁམས་དགེ་བཅུ་བསམ་གཏན་ཚད་མེད་གཟུགས་མེད་སྙོམས་འཇུག་འཇིག་རྟེན་པའི་རྟོགས་
པས་བསྡུས་པ་རྣམས་ཏེ། ཕུང་པོ་ལྔ་དང་སོགས་སོ། །འདས་པའི་ཆོས་ནི་བསམ་གཏན་ནས་
མ་འདྲེས་པའི་བར་གང་དག་འཇིག་རྟེན་ལས་འདས་པ་བསྡུས་པར་འདོད་པ་རྣམས་ཏེ་
འཕགས་ལམ་གྱིས་བསྡུས་པའོ། །དེའང་དྲན་པ་ཉེ་བར་བཞག་པ་བཞི་དང་སོགས་སོ། །ཟག་
བཅས་ཀྱི་ཆོས་ནི་ཉེར་ལེན་ཕུང་ལྔ་ནས་གཟུགས་མེད་སྙོམས་འཇུག་གི་བར་འཇིག་རྟེན་པ་
རྣམས་ཏེ་བདག་ལྟའི་གཉེན་པོ་མ་ཡིན་པས་ཟག་བཅས་ཀྱི་ཆོས་ཁོ་ན་ཡིན་པའི་ཕྱིར་ཕུང་པོ་
ལྔ་དང་སོགས་སོ། །ཟག་པ་མེད་པའི་ཆོས་ནི་དྲན་པ་ཉེར་བཞག་ནས་མ་འདྲེས་པའི་བར་
འཇིག་རྟེན་ལས་འདས་པ་རྣམས་ཏེ་བདག་ལྟའི་གཉེན་པོ་ཡིན་པའི་ཕྱིར་དྲན་པ་ཉེ་བར་
བཞག་པ་བཞི་དང་སོགས་སོ། །འདུས་བྱས་ཀྱི་ཆོས་ནི་ཁམས་གསུམ་དང་དེར་གཏོགས་པའི་
ཆོས་དང་བྱང་ཕྱོགས་སོ་བདུན་མ་འདྲེས་པའི་བར་གང་དག་སྟེ། རྐྱེན་རྣམས་ཚོགས་ཤིང་
འདུས་མ་བྱས་པའི་ཕྱིར་ཏེ། འདུས་བྱས་ཀྱི་ཆོས་ཞེས་བྱ་བ་ནི་འདོད་པའི་ཁམས་དང་སོགས་
སོ༑ ༑འདུས་མ་བྱས་ཀྱི་ཆོས་ནི་སྐྱེ་འཇིག་མེད་ཅིང་གནས་པ་གཞན་དུ་འགྱུར་བར་མི་མངོན་
པའི་དབྱིངས་ཏེ། རྒྱུ་རྐྱེན་ལ་ལྟོས་པ་མེད་པའི་ཕྱིར། གང་ལ་སྐྱེ་བ་མེད་ཅིང་འཇིག་པ་མེད་
སོགས་སོ། །ཐུན་མོང་གི་ཆོས་ནི་བསམ་གཏན་ཚད་མེད་གཟུགས་མེད་སྙོམས་འཇུག་མངོན་
- ? [] [} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཤེས་རྣམས་ཏེ་སངས་རྒྱས་ལས་རྒྱུད་གཞན་ཉན་རང་ལའང་འབྱུང་བས་སློབ་མ་ཉན་རང་དང་
སངས་རྒྱས་ཐུན་མོང་གི་ཆོས་རྣམས་ཡིན་ཏེ། བསམ་གཏན་བཞི་དང་སོགས་སོ། །ཐུན་མོང་
མ་ཡིན་པའི་ཆོས་ནི་བྱང་ཆུབ་ཕྱོགས་མཐུན་དང་སྟོབས་ནས་མ་འདྲེས་པའི་བར་གང་དག་དེ་
བཞིན་གཤེགས་པའི་ཐུགས་རྒྱུད་ལ་མངའ་བ་སྟེ། ཐུབ་པ་ཁོ་ནའི་རྒྱུད་ལ་འབྱུང་བས་ཉན་
རང་དང་ཐུན་མོང་མ་ཡིན་པའི་ཆོས་ཡིན་པའི་ཕྱིར། བྱང་ཕྱོགས་སོ་བདུན་དང་སོགས་སོ།།
འགྲེལ་པ་ནི། དམིགས་པ་དེ་ནི་བཅུ་གཅིག་ལས་རེ་ཞིག་དང་པོར་སྤྱིར་ཏེ་ཉན་ཐོས་སོགས་
དང་ཐུན་མོང་དུ་བཤད་པ་དགེ་བ་དང་མི་དགེ་བ་དང་ལུང་དུ་མ་བསྟན་པའི་ཐམས་ཅད་དོ།།
དེ་དག་གོ་རིམ་བཞིན་དགེ་སྦྱོང་གི་ཚུལ་ཏེ་དྲི་མེད་པའི་ལམ་ཚུལ་ཁྲིམས་སོགས་ཉིད་དང་།
བསམ་བཞིན་དུ་མ་ནོར་བར་གཞན་བསད་པ་སྲོག་གཅོད་པའི་ལས་དང་ལ་སོགས་པས་མ་
བྱིན་པར་ལེན་སོགས་མི་དགེ་བཅུ་དང་། ཕན་གནོད་ཀྱི་ཀུན་སློང་དང་བྲལ་བས་ལུང་དུ་མ་
བསྟན་པའི་ལུས་ཀྱི་ལས་དང་ལ་སོགས་པས་ངག་ཡིད་ཀྱི་ལས་བཟོ་སྤྲུལ་པ་སྤྱོད་ལམ་རྣམ་
སྨིན་བཞི་སྟེ། གསུམ་པོ་དེ་དག་བླང་དོར་བཏང་སྙོམས་ཀྱི་གནས་སུ་བསྒོམས་པའོ། །དེའི་
འོག་ཏུ་གསུམ་པོ་དེ་དག་ཉིད་ལ་རྩ་བར་འཇིག་རྟེན་པ་དང་ལ་སོགས་པས་འདས་སོགས་རྣམ་
པ་གཉིས་ཏེ། ཟུང་དུ་སྦྱར་བའི་དབྱེ་བ་ཕྲག་བཞི་བསྟན་པ་ཇི་ལྟ་བ་ཉིད་ཀྱིས་ལུང་མ་བསྟན་
དོར་བའི་ལྷག་མ་དགེ་མི་དགེའི་ཆོས་རྣམས་ལས་བཞིར་དབྱེ་སྟེ་རྩ་བའི་གྲངས་སམ། གོ་རིམ་
བཞིན་དུ་སྟོན་པ་ནི་འཕགས་པ་མཁས་པ་རྒན་པོའི་ཟླས་དྲངས་པའི་བྱིས་པ་གསུམ་ལས་དང་
པོ་བྱིས་པ་སོ་སོའི་སྐྱེ་བོ་ཐམས་ཅད་དང་འབྲེལ་བའི་ཉེར་ལེན་ཕུང་ལྔ་དང་ཁམས་སྐྱེ་སོགས་
ནི་འཇིག་རྟེན་པའི་ལམ་གྱིས་བསྡུས་པས་འཇིག་རྟེན་པ་དང༌། འཕགས་པ་འཕགས་པའི་སྐྱེ་
བོ་ཐམས་ཅད་ཀྱི་རྒྱུད་ཀྱིས་བསྡུས་པའི་བསམ་གཏན་བཞི་སོགས་ནི་འཕགས་ལམ་གྱིས་
བསྡུས་པས་འདས་པའོ་ཞེས་དང༌། གང་ཟག་གི་བདག་ཏུ་ལྟ་བའི་གཉེན་པོ་མ་ཡིན་པ་ཉིད་
- 2 0 ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་མ་འོངས་པའི་ཕུང་པོ་ལ་འདུན་ཅིང་ད་ལྟ་བ་ལ་འདོད་ཆགས་པའི་ཉེར་ལེན་དང་ལྡན་
པའི་ཕུང་ལྔ་སོགས་ཟག་བཅས་དང་། བདག་དེར་ལྟ་བའི་གཉེན་པོ་དྲན་པ་ཉེ་བར་བཞག་པ་
བཞི་སོགས་འདས་པ་རྣམས་ནི་ཟག་པ་མེད་པའོ། །ཞེས་སེམས་པས་སྤང་བྱ་བླང་བྱར་ངེས་
པར་རྟོག་པར་བྱེད་དོ། །དེ་ནས་ཟག་མེད་ནས་བརྩམས་ཏེ། ཀུན་རྫོབ་ཏུ་རྒྱུ་དང་རྐྱེན་ལ་རག་
པས་བྱུང་བའི་འདོད་པའི་ཁམས་གསུམ་གྱིས་བསྡུས་པ་དང་། བྱང་ཆུབ་ཕྱོགས་མཐུན་སོགས་
ནི་ཀུན་རྫོབ་ཏུ་འདུས་བྱས་དང་རྒྱུ་རྐྱེན་ལ་མི་ལྟོས་ཤིང་ཁམས་གསུམ་དུ་མི་གཏོགས་པའི་དེ་
བཞིན་ཉིད་སོགས་ནི་དོན་དམ་པར་འདུས་མ་བྱས་པའོ། །ཞེས་རྣམ་པ་གཉིས་སུ་སྒོམ་པར་
བྱེད་དོ། །དེ་ནས་འདུས་མ་བྱས་ཉིད་ཀྱིས་ཕྱེ་བའི་འཕགས་པའི་སྐྱེ་བོ་ཐམས་ཅད་ཀྱི་རྒྱུད་ལ་
འབྱུང་བའི་བསམ་གཏན་བཞི་ སོགས་ནི་ཐུབ་པ་དང་གཞན་གྱི་ཐུན་མོང་གི་ཆོས་དང༌།
རྫོགས་པའི་སངས་རྒྱས་ཀྱི་རྒྱུད་ལ་འབྱུང་བའི་ཆོས་སྟོབས་བཅུ་སོགས་ནི་ཐུབ་པ་ཁོ་ནའི་ཐུན་
མོང་མིན་པའི་ཆོས་ཞེས་སྒོམ་པར་བྱེད་དོ། །འདིར་ཆོས་ཅན་ཞེས་སྨོས་པ་ནི་ཆོས་ཅན་སྟོབས་
རེ་རེ་ལ་ཆོས་སྟོབས་མང་པོ་ཡོད་ཀྱང་བསྡུ་ན་སྟོབས་བཅུར་འདུས་ཞེས་པའམ། སངས་རྒྱས་
སུ་བྱེད་པའི་ཆོས་ཀྱི་གཙོ་བོ་ཡིན་པས་སྟོབས་བཅུ་ཆོས་ཅན་དང་མི་འཇིགས་སོགས་ཆོས་ཀྱི་
སྒྲས་བསྟན་ཞེས་འཆད་དོ། །ཚུལ་དེ་ལྟ་བུ་ལ་སོགས་པའི་ཕུང་སོགས་ཤེས་བྱའི་ཆོས་ཐམས་
ཅད་སྒྱུ་མ་ཇི་ལྟ་བ་བཞིན་དུ་རྟོགས་པའི་རིམ་གྱིས་སྤང་བླང་སོགས་སུ་དམིགས་ཤིང་བསྒོམས་
པས་ན་སྤྱི་དང་བྱེ་བྲག་གི་སྒོ་ནས་དམིགས་པ་ནི་རྣམ་པ་བཅུ་གཅིག་པོ་འདི་ཁོ་ནར་ངེས་སོ།།
རྩོད་ སྤང་ནི། གང་ དག་ཆོས་ དབྱིངས་ རྟགས་དང་རྣམ་ དག་ གཉིས་ མེད་ཡེ་ཤེས་ ཁོ་ ན་
དམིགས་པའོ་སྙམ་སེམས་པ་སྟེ་དེ་དག་གི་ལྟར་ན་དམིགས་པ་ཆོས་ཅན། དག་པ་གོང་ནས་
གོང་དུ་ཁྱད་པར་དུ་འགྲོ་མི་སྲིད་པར་ཐལ། རྟག་ཏུ་དག་པའི་ཕྱིར། འོན་ཏེ། ཆུ་ཁམས་གསེར་
དང་ནམ་མཁའ་རྣམས། །དག་པ་བཞིན་དུ་དག་པར་འདོད། །ཅེས། གློ་བུར་དྲི་མས་དག་པའི་
- 2 {] ?



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཕྱིར་སྐྱོན་མེད་ཅེ་ན། ཕྱོགས་གཅིག་པའི་དག་པར་འགྱུར། སྤང་གཉེན་གྱི་རྣམ་རྟོག་མ་སྤངས་
པའི་ཕྱིར། འོ་ན་ཁྱོད་ལའང་དམིགས་པ་དག་པའི་མཐར་ཐུག་པར་འགྲོ་བ་མེད་པར་འགྱུར།
རྣམ་པ་ཐམས་ཅད་མཁྱེན་པ་ཉིད་ཀྱི་དམིགས་པ་ནི་དངོས་པོ་མེད་པ་ཡིན་ཞེས་འབྱུང་བས་
གཉིས་ཆོས་རྣམས་འཁྲུལ་པ་ཙམ་ཡིན་པའི་ཕྱིར་ཏེ། རབ་འབྱོར་གཉིས་ནི་དངོས་པོའོ།།
གཉིས་སུ་མེད་པ་ནི་དངོས་པོ་མེད་པའོ་ཞེས་འཆད་པར་འགྱུར་ལ་གཉིས་ཀྱང་འཁྲུལ་པ་ལས་
གཞན་མིན་པས་སོ་ཞེ་ན། གཉིས་སུ་ཞེན་པ་ནི་གཉིས་ཀྱི་མཚན་ཉིད་ཡིན་གྱི་འཁྲུལ་པ་ཙམ་
ནི་མ་ཡིན་པས་དངོས་པོ་མེད་པ་ནི་གཉིས་ཀྱི་དངོས་པོར་དམིགས་ཤིང་ཞེན་པ་མེད་པའི་ཡང་
དག་ཀུན་རྫོབ་སྟེ། རིགས་པའི་རྗེས་སུ་འགྲོ་བའི་དངོས་པོ་མེད་པའི་ཕྱིར་རོ། །དེས་ན་དེ་ལྟ་
བུའི་དེ་ཁོ་ནའི་རང་བཞིན་སྒྲིབ་པའི་གཉིས་སུ་ཞེན་པའི་ཆོས་དེ་རྣམས་རིམ་གྱིས་སྒྱུ་མ་ལྟར་
རྟོགས་པ་ནི་རྣམ་པར་དག་པ་ཡིན་པས་རང་བཞིན་གཙོ་བོར་གྱུར་པ་ནི་རིགས་དང་རྣམ་
འགྱུར་གཙོ་བོར་གྱུར་པ་ནི་དམིགས་པ་སྟེ་གཉིས་ཀ་ཡང་གཉིས་ཀར་མ་བཀག་པ་དེས་ན་
རྟེན་དང་དམིགས་པ་དག་གིས་མཚན་ཉིད་ཀྱི་དབྱེ་བ་དང་དམིགས་པ་དག་པའི་མཐར་ཐུག་
པར་འགྲོ་བ་ཡང་འཐད་དོ། །
དྲུག་པ་ཆེད་དུ་བྱ་བ་ཆེན་པོ་གསུམ་ངོས་བཟུང་བ་ལ་གསུམ་གྱི་སྔ་འགྲེལ་
ནི༑ དམིགས་པ་བཅུ་གཅིག་པོ་དེ་ལྟ་བུ་ལ་དམིགས་ནས་སྒྲུབ་པའི་བྱང་ཆུབ་སེམས་དཔའི་
ཆེད་དུ་བྱ་བ་གང་ཡིན་ཞེ་ན། ཆེད་དུ་བྱ་བ་སྟོན་པའོ། །རྩ་བ་ལ་མཚན་ཉིད་ནི། སྒྲུབ་པའི་
དོན་དུ་གཉེར་བྱའི་སྒྲུབ་པའི་བྱེད་ལས་ཏེ། ཤཱནྟིས། ཆེད་དུ་བྱ་བ་ཡིན་པས་ཆེད་དེ་ལས་སུ་
སྒྲུབ་པའོ། །སྐབས་འདིར་ཐེག་ཆེན་གྱི་དབང་དུ་བྱས་པ་ཡིན་པས་ཐེག་ཆེན་སྒྲུབ་པའི་ཆེད་དུ་
བྱ་བའི་མཚན་ཉིད་ནི་རྣམ་མཁྱེན་གྱི་སྒྲུབ་པའི་དོན་དུ་གཉེར་བྱ་སྟེ། ཤཱནྟིས། འདིར་རང་འབྱུང་
གི་སྒྲུབ་པའི་ཆེད་དུ་བྱ་བ་ཡིན་པར་ཤེས་པར་བྱ་བའོ། །ཞེས་སོ། །མཚན་གཞི་ལ་གསུམ་གྱི་
- 2 (] 3 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཅན་ཀུན་གྱི་མཆོག་ཉིད་ཀྱི་སེམས་ཆེན་པོ་ནི་བརྒྱད་པ་ནས་ཕྱིར་མི་ལྡོག་གི་བྱང་
སེམས་ཀྱི་བར་གྱི་སེམས་ཅན་ཀུན་གྱི་མཆོག་སངས་རྒྱས་ཉིད་དུ་འགྱུར་བར་བྱའོ། །ཞེས་ཡིད་
ལ་བྱེད་པ་སྟེ། སེམས་ཅན་གྱི་ཕུང་པོ་ཆེན་པོ་དང་། སེམས་ཅན་གྱི་སྡེ་ཆེན་པོའི་མཆོག་ཉིད་དུ་
བྱེད་པར་འགྱུར་བ་དེའི་ཕྱིར་བྱང་ཆེན་ཞེས་བྱའོ། །ཞེས་སོ། །སྤོང་བ་ཆེན་པོ་ནི། བདག་ལྟ་
སོགས་ལྟ་ངན་ཐམས་ཅད་སྤོང་བ་སྟེ། བདག་ཏུ་ལྟ་བ་དང་སོགས་ནས་ཐབས་མཁས་པས་ལྟ་
བའི་རྣམ་པ་དེ་དག་སྤང་བའི་ཕྱིར་མི་དམིགས་པའི་ཚུལ་གྱིས་ཆོས་སྟོན་ཏོ་ཞེས་པའོ། །རྟོག་
པ་ཆེན་པོ་ནི་ཤེས་དང་ཤེས་བྱ་མི་དམིགས་པའི་སྦྱོར་བས་སེམས་དང་པོ་བསྐྱེད་པ་ནས་བཟུང་
སྟེ་སངས་རྒྱས་ཀྱི་བར་ཆོས་ཐམས་ཅད་མི་དམིགས་པར་རྟོགས་པ་ལ་རློམ་ཞིང་ཆགས་པ་མེད་
པ་སྟེ། བཅོམ་ལྡན་འདས་བྱང་ཆུབ་ཀྱི་སེམས་མི་མཉམ་པ་དང་མཉམ་པའི་སེམས་ཉན་ཐོས་
དང་རང་སངས་རྒྱས་ཐམས་ཅད་དང་ཐུན་མོང་མ་ལགས་པའི་སེམས་ཟག་པ་མ་མཆིས་ཤིང་
ཁམས་གསུམ་དུ་མ་གཏོགས་པའི་སེམས་གང་ལགས་པ་དེ་ལའང་རང་བཞིན་གྱིས་སྟོང་པའི་
སླད་དུ་ཆགས་པ་མ་མཆིས་པ་དེའི་ཕྱིར་བྱང་ཆེན་ཞེས་བགྱི་བའི་གྲངས་སུ་མཆིའོ་ཞེས་སོགས་
སོ༑ ༑དེ་ལྟར་ན་སྤངས་རྟོགས་ཀྱི་ཁྱད་པར་ཅན་སེམས་ཅན་ཀུན་གྱི་མཆོག་ཏུ་བྱེད་པའི་ཆོས་
རྡོ་རྗེ་ལྟ་བུའི་མཚན་ཉིད་ཅན་གསུམ་པོ་འདི་ནི་མ་རྒྱལ་བ་ལས་རྒྱལ་བའི་ཆེད་དུ་བྱ་བ་དང་
ཆོས་མཐུན་པར་རང་ཉིད་སངས་རྒྱས་སུ་འབྱུང་བར་བྱེད་པའི་ཆོས་བྱང་སེམས་ཀྱི་སྒྲུབ་པའི་
ཆེད་དུ་བྱ་བ་ཡིན་པར་ཤེས་པར་བྱའོ། །དམིགས་པ་དང་ཆེད་དུ་བྱ་བ་ལ་ཁྱད་པར་ཅི་ཡོད་ཅེ་
ན༑། དམིགས་པ་ནི་དེའི་ཚེ་(ད་ལྟ་པ་ཡིན་ལ། ཆེད་དུ་བྱ་བ་ནི་མ་འོངས་པ་སྟེ། མདའ་སྟོང་པ་
དང་འཕེན་པ་ལ་ཕོག་པ་དང་ཆོས་མཚུངས་ཞེས་འཕགས་པ་དང༌། ཤཱནྟིས། སེམས་ཅན་ཀུན་
གྱི་མཆོག་ནི་སེམས་དང་སྤོང་བ་དང་རྟོགས་པ་ཆེན་པོ་གསུམ་གྱིས་བསྒྲུབ་པར་བྱ་བ་ཡིན་ལ།
དེའི་ཕྱིར་ཆེན་པོ་གསུམ་ནི་རང་བྱུང་བྱང་ཆུབ་སེམས་དཔའི་སྒྲུབ་པའི་ཆེད་དུ་བ་ཡིན་པར་
- ? (] 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼ ༡༤
ཤེས་པར་བྱའོ། །འགྲེལ་པ་ནི། ཆོས་ཀྱི་རྣམ་པ་ཐམས་ཅད་དུ་འགྲོ་བའི་མི་དམིགས་པ་དང་
རྟོགས་པའི་སེམས་དང་ཉོན་མོངས་བག་ཆགས་བཅས་པ་སྤངས་པ་དང་ཡུལ་དུས་ཀྱི་མཆོད་
པ་དང་དངོས་པོ་ཕྲ་བ་ཡང་ཤེས་མི་སྲིད་པས་ཉན་ཐོས་སོགས་ལ་རྣམ་པ་ཐམས་ཅད་དུ་མེད་
པའི་ཆེན་པོ་གསུམ་དང་ལྡན་པའི་རྣམ་པ་ཐམས་ཅད་མཁྱེན་པ་ཉིད་ཡོངས་སུ་ཤེས་པའི་སྒོ་
ནས་སངས་རྒྱས་ཀྱི་ཡོན་ཏན་འབྱུང་བར་འགྱུར་བའི་སྐལ་བ་ཡོད་པས་སངས་རྒྱས་སུ་བྱེད་
པའི་བྱང་ཆུབ་སེམས་དཔའ་རྣམས་ཉིད་ཀྱི་སེམས་ཅན་ཚད་མེད་པ་ཐམས་ཅད་འཁོར་བ་པའི་
སེམས་ཅན་དང་ཞུགས་གནས་ཀྱི་གང་ཟག་ཀུན་གྱི་མཆོག་ཉིད་ཀྱིས་སེམས་ཆེ་བ་འབྲས་
ཡུམ་རང་གིས་རྟོགས་ནས་ཕྱིས་དེ་ཐོབ་པར་འདོད་པའི་སེམས་ཅན་རྣམས་ལ་འཆད་པ་ལ་
སོགས་པ་སངས་རྒྱས་ཉིད་དུ་བྱ་སྙམ་པའི་སེམས་ཅན་ཆེན་པོ་ཉིད་དང༌། གདུལ་བྱ་རྣམས་ཀྱི་
བདག་ལྟ་ལ་སོགས་པ་ལྟ་ངན་བག་ཆགས་དང་བཅས་པ་སྤོང་བའི་ཕྱིར་ཆོས་བསྟན་ཏོ་སྙམ་
པ་སྤོང་བ་ཆེན་པོ་ཉིད་དང༌། ཆགས་པ་མ་ལུས་པར་སྤངས་ནས་ཀྱང་བྱང་ཆུབ་རྟོགས་པར་
བྱེད་པ་རྟོགས་པ་ཆེན་པོ་ཉིད་དེ། ཆེན་པོ་དེ་གསུམ་གྱི་དབང་དུ་བྱས་ཏེ་ཚུལ་དེ་ལྟར་སྒྲུབ་པ་
ལ་འཇུག་པ་དེའི་ཕྱིར་བྱང་སེམས་ཀྱི་སྒྲུབ་པའི་ཆེད་དུ་བྱ་བ་ནི་ཆོས་ཅན་རྣམ་པ་གསུམ་དུ་
ཤེས་པར་བྱ་སྟེ། སེམས་སྤངས་རྟོགས་ཆེན་པོ་ཉིད་གསུམ་དང་ལྡན་པའི་ཕྱིར་རོ། །
བདུན་པ་དེ་ཐོབ་བྱེད་སྒྲུབ་པའི་རང་བཞིན་ལ་གཉིས་ཀྱི་སྤྱི་དོན་ལ་གསུམ་གྱི་
མཚན་ཉིད་ནི། བྱང་ཆུབ་ཀྱི་ཆེད་དུ་དགེ་བའི་ཆོས་ལ་སྤྲོ་བའི་བརྩོན་འགྲུས་ཏེ་འཕགས་པས་
དེ་ལ་ཐམས་ཅད་མཁྱེན་པ་ཉིད་གསུམ་གྱི་ཡུལ་ལ་ནི་སྤྱིར་དཀར་པོའི་ཆོས་ཀྱི་རྟེན་ཅན་གྱི་བྱ་
བ་སྒྲུབ་པ་ཡིན་ལ་ཞེས་དང༌། འགྲེལ་ཆེན་ལས། དེ་བཞིན་དུ་འོག་ནས་འཆད་དོ། །དགོས་
འདིར་སྨོས་རྒྱལ་སྲས་ཀྱི་སྒྲུབ་པའི་མཚན་ཉིད་དང༌། ཆེན་པོ་གསུམ་གྱི་ཆེད་དུ་ཕྱིན་དྲུག་ལ་
བདེན་འཛིན་དང་ཐོགས་པ་མེད་པར་བརྩོན་པའི་བྱ་བ་སྟེ། འཕགས་པས་མངོན་པར་རྟོགས་
- 2 [
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་སོ་སོ་ལ་ཕ་རོལ་ཏུ་ཕྱིན་པ་དྲུག་པོ་དག་གིས་ཐོགས་པ་མེད་པ་དང་། འཛིན་པ་མེད་པ་གང་
ཡིན་པ་དེ་ནི་སྒྲུབ་པ་ཡིན་ནོ་ཞེས་དང་། འགྲེལ་ཆེན་དུའང་། དེ་བཞིན་དུ་འོག་ནས་སྟོན་ནོ།།
མཚོན་བྱ་ནི། སྤྱིར་དགེ་བ་ཙམ་དང་། ཁྱད་པར་ཕྱིན་དྲུག་རྩོམ་པའི་ལས་ཡིན་པས་སྒྲུབ་པ་
ཞེས་བྱའོ། །མཚན་ཉིད་ལ་བདུན་ལས་ངོ་བོ་ནི་སེམས་བསྐྱེད་པ་ལ་གནས་རང་གཞན་གྱི་
དོན་རྩོམ་པ་བྱང་ཆུབ་ཆེན་པོའི་རྒྱུར་གྱུར་པ་སྟེ། མདོ་རྒྱན་དུ། གནས་རྩོམ་འབྲས་བུ་འབྱུང་
བ་ཆེ་བདག་ཉིད། །རྒྱལ་སྲས་རྣམས་ཀྱི་སྒྲུབ་པ་ཡིན་པར་འདོད། །ཅེས་སོ། །
དབྱེ་བ་ནི། གོ་ཆ། འཇུག་པ། ཚོགས། ངེས་འབྱུང་གི་སྒྲུབ་པ་བཞི་ལས་
དང་པོ་ནི་མི་མཐུན་ཕྱོགས་ཀྱིས་མི་ཚུགས་པའི་གོ་ཆའི་སྒྲུབ་པ་མཚན་ཉིད་ནི། བྱང་ཆེན་ཐོབ་
པའི་ཕྱིར་མི་དམིགས་པའི་ཚུལ་གྱིས་ཕྱིན་དྲུག་ལ་སྦྱོར་བའི་གོ་བགོས་པའི་བརྩོན་འགྲུས་ཏེ།
དབྱིག་གཉེན་གྱིས། གོ་ཆའི་བརྩོན་འགྲུས་ནི་སྦྱོར་བའི་ཕྱིར་གོ་བགོས་པ་ཡིན་ནོ་ཞེས་དང་།
འཕགས་པས་རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་ཀྱིས་ཕ་རོལ་ཏུ་ཕྱིན་པ་
རྣམས་མཚན་མ་མེད་པར་བྱེད་པའི་མི་དམིགས་པ་ནི་གོ་ཆའི་སྒྲུབ་པ་རང་གི་ངོ་བོ་ཆེན་པོ་ཉིད་
ཅེས་སོ། །དབྱེ་ན་དྲུག་གམ་སོ་དྲུག་གོ །གོ་བགོས་ནས་ཐེག་ཆེན་གྱི་ཡུལ་དུ་འཇུག་པའི་སྒྲུབ་
པ་ནི་ཐེག་ཆེན་གྱི་ལམ་ལ་འཇུག་པའི་བརྩོན་འགྲུས་ཏེ། འཕགས་པས་འཇུག་པའི་སྒྲུབ་པ་
བརྗོད་པར་བྱ་བ་མིན་པ་ལས་དེ་ནི་རྣམ་པ་གཉིས་ཏེ་འདི་ལྟ་སྟེ་ཐེག་ཆེན་ལས་འཇུག་པ་དང་
དེའི་ལས་འཛེག་པའོ། །ཞེས་སོ། །དབྱེ་ན་དགུའོ། །ཞུགས་ཏེ་དཔུང་གི་ཚོགས་སོག་པའི་སྒྲུབ་
པ་ནི། བྱང་ཆུབ་ཆེན་པོ་ངེས་པར་འགྲུབ་བྱེད་ཀྱི་ཚོགས་སྒྲུབ་པ་སྟེ། འཕགས་པས་སྙིང་རྗེ་ལ་
སོགས་པའི་ཆོས་འདི་དག་ནི་རྫོགས་པའི་བྱང་ཆུབ་ཡང་དག་པར་འགྲུབ་པར་བྱེད་པའི་ངོ་བོ་
ཉིད་ཀྱིས་ན་ཚོགས་ཞེས་བརྗོད་དོ། །ཞེས་སོ། །དབྱེ་ན་བཅུ་བདུན་ནོ། །དཔུང་གི་ཚོགས་
བསགས་པས་རྒྱལ་དཀའ་བའི་སྤང་བྱའི་དགྲ་ལས་རྒྱལ་བ་ཐོབ་པའི་ངེས་པར་འབྱུང་བའི་
- ? ! f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
སྒྲུབ་པ་ནི། ཚོགས་བསགས་རྣམས་སྤང་བྱ་སྤངས་པ་དངོས་སུ་ཐོབ་བྱེད་ཀྱི་བརྩོན་འགྲུས་ཏེ་
འཕགས་པས་འོག་ལྟར་དང༌། འགྲེལ་ཆེན་དུ། དེ་ལྟར་ཚོགས་བསགས་པ་རྣམས་འཕགས་
པ་བྱམས་པས་བརྙེས་པ་ལྟར་འབྱུང་བ་ཡིན་པས་སྒྲུབ་པ་བརྗོད་པར་བྱའོ། །ཞེས་སོ། །དབྱེ་
ན་བརྒྱད་དོ། །གོ་རིམ་ནི། འཕགས་པས་གོ་བགོས་པས་འཇུག་གོ །ཞུགས་པ་ནི་དཔུང་གི་
ཚོགས་སོ། །དཔུང་གི་ཚོགས་བསགས་པ་ནི་མ་རྒྱལ་བ་ལས་རྒྱལ་བ་ཐོབ་པས་ངེས་པར་འབྱུང་
བ་ཡིན་པའི་ཕྱིར་རོ་ཞེས་སོ། །གཅིག་དང་ཐ་དད་ནི། དང་པོ་ཐོབ་པ་ནི་རིམ་ཅན་དུ་ཐོབ་པས་
སྔ་མ་རྣམས་ཕྱི་མ་ཕྱི་མ་ངོ་བོ་གཅིག་པའང་ཡོད་དོ། །གྲངས་ངེས་ནི། སྒྲུབ་པའི་ངོ་བོ་བརྩོན་
འགྲུས་ཡིན་པས་བརྩོན་འགྲུས་བཞིར་ངེས་པས་སྒྲུབ་པ་བཞིར་ངེས་ཏེ། གོ་ཆའི་སྦྱོར་བའི།
མ་ཞུམ་པའི་ཞིང་མི་འཁྲུགས་པའི། ཆོག་མི་ཤེས་པའི་བརྩོན་འགྲུས་བཞིར་སྒྲུབ་པ་བཞིར་
ངེས་པའི་ཕྱིར་ཏེ། མདོ་རྒྱན་དུ། ཐོག་མར་གོ་ཆའི་བརྩོན་འགྲུས་དེ་ནས་ནི། །ཚུལ་བཞིན་
རབ་བཞུགས་སྦྱོར་བའི་བརྩོན་འགྲུས་ཏེ། །མ་ཞུམ་མི་འཁྲུག་ཆོག་མི་ཤེས་བརྩོན་འགྲུས།།
ཞེས་སོ། །བུདྡྷ་ཤྲཱིའང་དེ་བཞིན་དུ་འདོད་དོ། །སྒྲུབ་པ་དང་སྦྱོར་བཞིའི་ཁྱད་པར་ནི་བརྩོན་
འགྲུས་དང་བསམ་གཏན་ཏེ། སྒྲུབ་པའི་སྐབས་སུ་བརྩོན་འགྲུས་ཀྱི་ངོ་བོ་ཉིད་ཅེས་དང༌།
རྟེན་ཅན་གྱི་བྱ་བ་སྒྲུབ་པ་ཞེས་དང་། སྦྱོར་བཞིའི་སྐབས་སུ་ཐམས་ཅད་དུ་སྒོམ་པ་ཞེས་སྦྱོར་
བས་སོ། །འོན་ཀྱང་ངོ་བོ་གཅིག་པ་ནི་ཡོད་དོ། །ཆེ་བ་ལ་ཟིལ་གནོན། མྱང་འདས་ཡོན་ཏན།
སེམས་ཅན་རྣམས་མི་གཏོང་བའི་ཆེ་བ་བཞི་ལས་དང་པོ་ནི་སྲིད་གསུམ་འགྲོ་ལྔ་ཟིལ་གྱིས་
མནན་ནས་སངས་རྒྱས་ཀྱི་སར་འགྲོ་བ་དང་། གཉིས་པ་ནི་མི་གནས་མྱང་འདས་ཐོབ་པ་དང༌།
གསུམ་པ་ནི་ཚོགས་གཉིས་ཀྱིས་སྟོབས་སོགས་ཡོན་ཏན་འཕེལ་བ་དང་། བཞི་པ་ནི་བྱམས་
པས་གླགས་ཏེ་བསྡུ་བཞིས་འགྲོ་ཀུན་རྟག་ཏུ་བསྡུད་པ་སྟེ། མདོ་རྒྱན་དུ། སྒྲུབ་པ་འདི་ནི་སྲིད་
དང་འགྲོ་བ་ཀུན། །ཟིལ་གྱིས་མནན་འགྲོ་ཞི་བ་མཆོག་དང་ལྡན། །ཡོན་ཏན་སྣ་ཚོགས་ཀྱིས་
2 （） 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་རྣམ་པར་འཕེལ། །བྱམས་པའི་བསམ་པས་རྟག་ཏུ་འགྲོ་བ་བསྡུས། །ཞེས་སོ། །
གཞུང་དོན་ལ་གསུམ་ལས་སྒྲུབ་པའི་ངོ་བོ་ནི། སྔར་བཤད་པ་དེ་ལྟར་སྒྲུབ་
པའི་རྟེན་དུ་གྱུར་པ་རིགས་དང༌། ལ་སོགས་པས་རྟེན་དམིགས་ཆེད་དུ་བྱ་བ་རྣམས་བརྗོད་
ནས་སྒྲུབ་པ་དེའི་རང་གི་ངོ་བོ་གང་ཞེ་ན། ཐམས་ཅད་མཁྱེན་པ་ཉིད་གསུམ་གྱི་ཡུལ་ལ་སྐྱེ་
མེད་རྣམ་གསུམ་གོམས་པས་མཐུ་མ་ཐོབ་པས་འཕགས་པའི་བདེན་བཞི་ལ་སོགས་པ་ཐམས་
ཅད་ལ་སྤྱིར་ཁྱབ་པའི་དབྱིངས་དགེ་བའི་ཆོས་ཀྱི་རྟེན་ཅན་ལ་སྒོ་དུ་མ་ནས་སྤྱོད་པའི་བྱ་བ་ནི་
མཁྱེན་གསུམ་གྱི་ཡུལ་ གྱི་སྒྲུབ་པ་ཡིན་ལ། བྱེ་བྲག་ཏུ། རྣམ་པ་ཀུན་མངོན་པར་རྫོགས་པ་
རྟོགས་པ་རྣམ་པ་བཞི་ལ་ཡུན་རིང་དུ་འདྲིས་པའི་མཐུས། མངོན་པར་རྟོགས་པ་སོ་སོ་རེ་རེ་
ཞིང་ཉམས་སུ་ལེན་པ་ན་ཡང་དགེ་བ་སྒྲུབ་པ་ཇི་སྙེད་པ་ཕར་ཕྱིན་དྲུག་གི་སྒོ་ནས་ཐོགས་
ཆགས་མེད་པར་སྒྲུབ་ནུས་པའི་བྱ་བ་ནི་སྦྱོར་བའི་སྒྲུབ་པ་སྟེ། དེ་ལ་གོ་སྒྲུབ་ནི་རྣམ་པ་སྔ་མ་
གཉིས་ཀ་ཡིན་ལ། གཞན་གསུམ་དང་པོར་ཆོས་བཤེས་ཀྱིས་བཤད་དོ། །ཆོས་སྐུའི་མངོན་
རྟོགས་ལ་ནི་སྒྲུབ་པ་མེད་དེ། འབྲས་བུ་ཁོ་ན་ཡིན་པས་དེ་ལ་བྱ་བ་མི་སྲིད་པའི་ཕྱིར་ཞེས་སོ།།
གཉིས་པ་ས་མཚམས་ནི། དེ་ལྟར་ལམ་བཞི་ལ་སྒྲུབ་པའི་རིམ་པ་ཇི་ལྟ་བ་
བཞིན་དུ་སྦྱར་ནས་མཐོང་ལམ་ལ་བརྒྱུད་པས་སྦྱོར་བ་ཚོགས་སྤྱོད་ཀྱི་ངོ་བོ་ཉིད་གོ་ཆའི་སྒྲུབ་
པ་དང༌། དངོས་སུ་སྦྱོར་བ་མོས་སྤྱོད་ཀྱི་སའི་ངོ་བོ་ཉིད་འཇུག་པའི་སྒྲུབ་པ་དང༌། མངོན་སུམ་
དུ་སྦྱོར་བའི་ལམ་ཆོས་མཆོག་གི་ངོ་བོ་ཉིད་བརྩེ་བ་ནས་གཟུངས་ཀྱི་བར་ཚོགས་དང་ས་བཅོ་
ལྔ་དང་མཐོང་ལམ་གྱི་ངོ་བོ་ཉིད་ས་རབ་དགའ་དང་། ས་གཉིས་པ་སོགས་སྒོམ་ལམ་གྱི་ངོ་བོ་
སའི་ཚོགས་དང༌། མཐོང་སྒོམ་གྱིས་སྤང་བྱའི་གཉེན་པོ་ཚོགས་ ཀྱི་སྒྲུབ་པ་ནི་མཐོང་སྒོམ་
གཉིས་ཀ་ན་ཡོད་ལ། ཁྱད་པར་ལམ་གྱི་ངོ་བོ་ཉིད་ཀྱི་སྒྲུབ་པའི་མཚན་ཉིད་ཅན་ངེས་འབྱུང་
སྒྲུབ་པ་སྟེ། ཐོགས་མེད་ཀྱིས་གོ་ཆ་དང་འཇུག་པ་དག་ནི་གོ་རིམ་བཞིན་དུ་བརྒྱུད་པ་དང་
. 2 [] 9 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
དངོས་སུ་སྦྱོར་བའི་རང་བཞིན་ཚོགས་དང་མོས་པས་སྤྱོད་པའི་སས་བསྡུས་པ་ཡིན་ནོ།།
ཚོགས་ཀྱི་སྒྲུབ་པ་ནི་བརྩེ་བ་ནས་བརྩམས་ཏེ་གཟུངས་ཀྱི་བར་ནི་མངོན་སུམ་དུ་སྦྱོར་བའི་
ལམ་གྱི་རང་བཞིན་ཆོས་ཀྱི་མཆོག་ཆེན་པོས་བསྡུས་པ་ཡིན་ནོ། །ས་དང་པོ་རབ་ཏུ་དགའ་
བའི་རང་བཞིན་དུ་གྱུར་པའི་ཚོགས་སྒྲུབ་ནི་མཐོང་བའི་ལམ་གྱི་རང་བཞིན་ཡིན་ལ། ས་
གཉིས་པ་ལ་སོགས་པའི་རང་བཞིན་སྒོམ་པའི་ལམ་གྱི་ངོ་བོ་ཡིན་ཞིང་གཉེན་པོའི་ཕྱོགས་ཀྱི་
བདག་ཉིད་ཅན་གྱི་ཚོགས་ཀྱི་སྒྲུབ་པ་ནི་ལམ་གཉིས་ཀའི་སྤྱོད་ཡུལ་ཡིན་ནོ། །ངེས་པར་
འབྱུང་བའི་སྒྲུབ་པ་ནི་སྒོམ་པའི་ལམ་ལ་བརྟེན་པ་ཡིན་ནོ། །ཞེས་འགྲེལ་ཆེན་དུ་དྲངས་པ་
ལྟར་རོ། ། །
གསུམ་པ་སྒྲུབ་པ་སོ་སོའི་དོན་ལ་བཞི། གོ་ཆ། འཇུག་པ། ཚོགས། ངེས་
འབྱུང་ངོ༌། །དང་པོ་ལ་གསུམ་གྱི་སྔ་འགྲེལ་ནི། སྒྲུབ་པ་བཞི་པོ་རྣམས་ཀྱི་ནང་ནས་དང་པོ་
བརྩོན་འགྲུས་ཀྱི་ངོ་བོ་ཉིད་ཡིན་པས་ཕྱིན་དྲུག་རེ་རེ་ལ་དྲུག་དྲུག་ཏུ་ཕྱེ་བས་སོ་དྲུག་སྒྲུབ་པར་
སེམས་ཀྱིན་སྲན་ཚུགས་པས་དེའི་མི་མཐུན་ཕྱོགས་ཀྱི་མཚོན་གྱིས་མི་ཕུགས་པས་གོ་ཆ་དང་
ཆོས་མཐུན་པའི་ཕྱིའི་གོ་ཆ་སྟེ། དེའི་སྒྲུབ་པ་གསུངས་པའོ། །རྩ་བ་ལ་གཉིས་ཀྱི་སྤྱི་དོན་ལ།
གྲངས་དང་དེའི་མཚན་ཉིད་གོ་རིམ་དང༌། །ངེས་པའི་ཚིག་དང་གོམས་དང་ཡོན་ཏན་དང་།།
དེ་དག་རབ་དབྱེ་བསྡུ་དང་མི་མཐུན་ནོ། །ཡོན་ཏན་ཕན་ཚུན་རྣམ་ངེས་ཡིན་ཞེས་བྱ། །ཞེས་པ་
ལྟར་བཅུའི། དང་པོ་ལ་གསུམ་ལས། སྤང་གཉེན་གྱི་སྒོ་ནས་བཞག་པ་ནི། འཁོར་བ་ལས་མི་
འདའ་བའི་རྒྱུ་ལོངས་སྤྱོད་དང༌། ཁྱིམ་ལ་ཆགས་པའི་གཉེན་པོར་དང་པོ་དང་། འཕགས་ཀྱང་
ལྡོག་པའི་རྒྱུ་སེམས་ཅན་གྱི་ལོག་སྒྲུབ་ལས་བྱུང་བའི་དུ་ཁ་དང༌། དགེ་བ་ལ་ཡུན་རིང་པོར་
སྦྱོར་བས་སྐྱེ་བོའི་གཉེན་པོར་བར་པ་གཉིས་དང༌། མི་ལྡོག་ཀྱང་ཆུད་ཟ་བའི་རྒྱུ་རྣམ་གཡེང་
དང་འཆལ་ཤེས་ཀྱི་གཉེན་པོར་ཐ་མ་གཉིས་བཞག་གོ ། །
- 2 {) ] -



གཤང་་།
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་རྒྱལ་བའི་ཆོས་སྒྲུབ་པས་བཞག་པ་ནི་མི་གཡེང་བའི་རྒྱུར་ཕར་
ཕྱིན་བཞིས་བསམ་གཏན་འགྲུབ་ལ། དེ་ལས་དེ་ཁོ་ན་ཉིད་རྟོགས་པས་སངས་རྒྱས་ཀྱི་ཆོས་
རྣམས་འགྲུབ་པའི་ཕྱིར་རོ། །གཉིས་པ་སེམས་ཅན་སྨིན་པར་བྱེད་པས་བཞག་པ་ནི། སེམས་
ཅན་ལ་ཕན་འདོགས། གནོད་པ་མི་བྱེད། བྱེད་པ་ལ་བཟོད། གྲོགས་བྱེད་པས་སྨིན་པར་བྱེད།
གཡེང་བ་རྣམས་མཉམ་པར་འཇོག །བཞག་པ་རྣམས་འགྲོལ་བའི་ཕྱིར་གདམས་པས་སྨིན་
པར་བྱེད་པས་དྲུག་ཏུ་ངེས་སོ། །
གཉིས་པ་ནི་དམ་པ་དྲུག་ལྡན་ཏེ། བྱང་ཆུབ་ཀྱི་སེམས་ལ་བརྟེན། དངོས་
པོ་མ་ལུས་པ་སྤྱོད། སེམས་ཅན་ཀུན་ལ་ཕན་བདེའི་ཆེད་དུ་བྱེད། མི་རྟོག་ཡེ་ཤེས་གཟུང་།
སངས་རྒྱས་སུ་བསྔོ་བ་སྒྲིབ་གཉིས་ལས་གྲོལ་བར་བྱེད་པས་རྟེན། དངོས་པོ། ཆེད་དུ་བྱ་བ།
ཐབས་མཁས་བསྔོ་བ་རྣམ་པར་དག་པ་དམ་པའོ། །སོ་སོར་འགོད་ན་སྦྱིན་པ་གང་དམ་པ་
དྲུག་སོགས་སུ་སྦྱར་རོ། ། །
གསུམ་པ་ལུས་ལོངས་སྤྱོད་ལ་མི་བལྟ་ན་ཚུལ་ཁྲིམས་ལེན་དེ་བླངས་ན་
དགེ་སྦྱོང་དུ་བྱེད་པའི་ཆོས་བཞིས་བཟོད། དེ་དང་ལྡན་ན་གཞན་དོན་དུ་དགེ་བ་ལ་བརྩོན།
དེ་བརྩམས་པས་ཏིང་ངེ་འཛིན་སྐྱེ། དེ་ལ་མཉམ་པར་བཞག་པས་ཡང་དག་ཇི་བཞིན་ཤེས་
པའི་ཤེས་རབ་འབྱུང་བས་དྲུག་གི་གོ་རིམ་དེ་ལྟར་ངེས་སོ། །བཞི་པ་ལ་སྤྱིའི་ནི། ལོ་ཀ་པ་
དང༌། ཉན་རང་གི་དགེ་བ་ཐམས་ཅད་ལས་ཕུལ་དུ་བྱུང་བར་ཕ་རོལ་ཏུ་འགྲོ་བས་སོ། །སོ་
སོའི་ནི་རྒྱན་དུ། དབུལ་བ་འདོར་བར་བྱེད་པ་དང༌། །བསིལ་བ་ཐོབ་དང་ཁྲོ་བཟོད་དང༌།།
མཆོག་སྦྱོར་བ་དང་ཡིད་འཛིན་དང་། །དོན་དམ་ཤེས་པའི་ཕྱིར་བཤད་དོ། །ཞེས་པས་རང་
གཞན་གྱི་དང༌། ཡུལ་གྱི་མཚན་མའི་གདུང་བ་ལས་དང༌། ཁྲོ་བ་དང༌། དགེ་བ་མཆོག་ལ་
སོགས་སོ། །
- ? ] {) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། {༡༤
ལྔ་པ་ལ། སྦྱོར་བས། མོས་པས། ཡིད་ལ་བྱེད་པས། ཐབས་མཁས་པས།
བྱ་བ་སྒྲུབ་པ་སྒོམ་པ་ལྔའི་དང་པོ་ནི། ཕྱིན་དྲུག་ལ་ཀུན་ཏུ་སྤྱོད། དད་འདུན་གྱིས་སྒྲུབ། རོ་
མྱང་། ཡི་རང༌། དགའ་བ་གསུམ་པོ་དྲུག་གིས་ཟིན་པ་སྟེ། རང་གི་ཕྱིན་དྲུག་ལ་ཡོན་ཏན་དུ་
བལྟ། གཞན་གྱི་ལ་དགའ། རང་གཞན་གྱིས་མ་འོངས་པའི་ཕྱིན་དྲུག་ལ་ཁྱད་པར་དུ་འགྲོ་བ་
ལ་དགའ་བའོ། །བསམ་པ་དྲུག་གི་ནི། ངོམས་མི་ཤེས། རྒྱ་ཆེ། དགའ། ཕན་འདོགས། མ་
གོས། དགེ་བའི་བསམ་པ་སྟེ། དང་པོ་ནི། བསྐལ་པ་གངྒའི་ཀླུང་གི་བྱེ་མ་སྙེད་དུ་སྐད་ཅིག་རེ་
རེ་ལ་འཇིག་རྟེན་གྱི་ཁམས་དེ་སྙེད་རིན་ཆེན་བདུན་གྱིས་བཀང་བ་དང་
། ལུས་དེ་སྙེད་སེམས་
ཅན་ཀུན་ལ་སྟེར་སྦྱིན་པས་མི་ངོམས་པ་དེ་བཞིན་དུ་བསྐལ་པ་དེ་སྙེད་དུ་ལུས་དེ་སྙེད་ཀྱིས་ཡོ་
བྱད་ཀྱིས་འཕོངས། སྟོང་གསུམ་མེས་གང་བར་སྤྱོད་ལམ་བཞི་བྱེད་ཅིང་ཕྱི་མ་ལྔ་སྐད་ཅིག་རེ་
རེ་ལ་བསྒོམས་ལ་དེས་འཚང་རྒྱ་བར་འགྱུར་བའི་ཕར་ཕྱིན་ཕྱི་མ་ལྔ་བསྒོམས་པས་མི་ངོམས་
པའོ། །སྒོམ་པ་དེ་བྱང་ཆུབ་ཀྱི་བར་དུ་སྐད་ཅིག་ཀྱང་རྒྱུན་མི་གཅོད་པར་འདོད། དྲུག་གི་ཕན་
བཏགས་པ་བས་འདོགས་པ་པོ་ཆེས་དགའ། ཕན་བཏགས་པའི་སེམས་ཅན་དེ་དག་བྱང་ཆུབ་
ཀྱི་གྲོགས་བྱས་པས་བདག་ལ་ཆེས་ཕན་གྱི་བདག་དེ་ལྟར་མི་སེམས། ལན་དང་རྣམ་སྨིན་ལ་
མི་རེ། དགེ་བ་སེམས་ཅན་ཐུན་མོང་དུ་བྱང་ཆེན་དུ་བསྔོ་བའོ། །
བཞི་པ་ནི། མི་རྟོག་ཡེ་ཤེས་ཀྱིས་ཟིན་ཞིང་འཁོར་གསུམ་དག་པའོ། །ལྔ་པ་
ནི༑ སངས་རྒྱས་ཀྱི་མཛད་པ་ལྷུན་གྲུབ་རྒྱུན་མི་ཆད་པའོ། །དྲུག་པ་ནི། རང་རང་གི་སྤང་བྱ་
སྤངས་པ་བྲལ་འབྲས། མཐོང་ཆོས་ལ་རང་གཞན་རྗེས་སུ་འཛིན་པ་སྐྱེས་བུ་བྱེད་འབྲས། ཕྱི་
མ་ལ་རིགས་འདྲ་ཁྱད་པར་དུ་འབྱུང་བ་རྒྱུ་མཐུན། བྱང་ཆེན་དབང་འབྲས། ཕྱུག་པ་དང༌།
བདེ་འགྲོ་ཆེན་པོར་སྐྱེ་བ་དང་། འཁོན་དབྱེན་མེད་ཅིང་བདེ་བ་དང་ཡིད་བདེ་མང་བས་འཁོར་
གཡོག་མང་བ་དང་ལས་མཐའ་ཆེན་པོ་ལ་སྦྱོར་བ་འཁོར་ལོ་སྒྱུར་རྒྱལ་སོགས་གྲུབ་པས་
-
1 ༔ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཅན་ལ་དབང་བ་དང་། གནོད་པ་མེད་ཅིང་ཉོན་མོངས་ཆུང་བ་དང༌། བཟོ་དང་བསྟན་
བཅོས་དང་རིག་པའི་གནས་ཐམས་ཅད་ལ་མཁས་པ་གཟུང་སྟེ་མངོན་མཐོ་ཁ་ན་མ་ཐོ་བ་མེད་
པས་བྱང་ཆུབ་སྙིང་པོའི་བར་སེམས་ཅན་གྱི་དོན་བྱེད་པ་རྣམ་སྨིན་བཏགས་པའོ། ། །
བདུན་པ་ནི། ལུས། སེམས། དགེ་བ། བདེ་འགྲོ། བྱང་ཆུབ། སྙིང་རྗེ།
སེམས་ཅན་མི་གཏོང་བ། དམན་པའི་སེམས་དོར་བ། མི་སྐྱེ་བའི་ཆོས་ལ་བཟོད་པ། དགེ་བ་
ལ་སྦྱོར་བ། དགེ་རྩ་སྒྲུབ་པ། དགེ་རྩ་མི་ཟད་པ། དགེ་རྩ་ལ་མི་སྐྱོ་བ། བསམ་པའི་དོན་ཐམས་
ཅད་འབྱོར་བ། ཚོགས་བསྡུད་པ། ས་ལ་འཇུག་པ། སངས་རྒྱས་ཀྱི་ཆོས་སྒྲུབ་པ། སངས་རྒྱས་
ཀྱི་མཛད་པ་སྒྲུབ་པ་སྟོན་པ་རྣམས་ཀྱིས་རིམ་བཞིན་དུ་ཟང་ཟིང་དང་། མི་འཇིགས་པ་དང་།
ཆོས་ཀྱི་སྦྱིན་པ་དང༌། སྡོམ་པ་དང༌། དགེ་བ་ཆོས་སྡུད་དང༌། སེམས་ཅན་དོན་བྱའི་ཚུལ་
ཁྲིམས་དང༌། གནོད་བྱེད་ལ་ཇི་མི་སྙམ་པ་དང་། དུགཁ་དང་ལེན་དང༌། ཆོས་ལ་ངེས་རྟོག་གི་
བཟོད་པ་དང་། གོ་ཆ་དང་སྦྱོར་བ་དང༌། མི་ཞུམ་མི་འཁྲུག་ཆོག་པར་མི་འཛིན་པ་གསུམ་
གཅིག་ཏུ་བསྡུས་ནས་སེམས་ཅན་དོན་བྱའི་བརྩོན་འགྲུས་དང་། མཐོང་ཆོས་ལ་བདེར་གནས་
དང༌། ཡོན་ཏན་མངོན་པར་སྒྲུབ་པ་དང་། སེམས་ཅན་གྱི་དོན་བྱ་བ་སྒྲུབ་པའི་བསམ་གཏན་
དང༌། མི་རྟོག་པའི་སྦྱོར་དངོས་རྗེས་ཀྱི་ཤེས་རབ་བོ། །
བརྒྱད་པ་ནི། དགེ་ཆོས་ཐམས་ཅད་དྲུག་གིས་བསྡུས་ཏེ། དགེ་ཆོས་སོགས་
དེའི་མཚན་ཉིད་ཀྱི་དང་། དད་སོགས་དེ་དང་མཐུན་པ་དང༌། ཉོན་མོངས་མེད་སོགས་དེའི་
འབྲས་བུར་བསྡུས་པས་སོ། །
དགུ་པ་ནི། སེར་སྣ་སོགས་དྲུག་སྟེ། དེས་ཉོན་མོངས་ཐམས་ཅད་བསྡུས་
ཏེ༑ མཚན་ཉིད་ཀྱིས་ཆགས་སོགས་དང༌། དེའི་གཞི་མ་དད་སོགས་དང་། འབྲས་བུ་གཡོ་ལ་
སོགས་པའོ། །ཡང་འཁོར་གསུམ་དུ་རྟོག་པ་སོགས་ཤེས་སྒྲིབ་ཀྱང་ངོ༌། །བཅུ་པ་ནི། ཤེར་
..
....
- ? 1
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཕྱིན་སུམ་བརྒྱ་པ་སོགས་སུ་ཕར་ཕྱིན་གཅིག་བསྟན་པ་སོགས་ཀུན་ལ་རེ་རེའི་སྒྲར་བསྟན་པ་
ཅི་ཞེ་ན། གཅིག་ལ་སྦྱོར་བ་ན་ཐམས་ཅད་ལ་སྤྱོད་པས་འགྲོ་བར་དགོངས་ཏེ་བསྟན་ནོ། །
གཞུང་དོན་ནི། གོ་ཆའི་སྒྲུབ་པ་གང་ཡིན་པ་དེ་ཆོས་ཅན། དྲུག་ཚན་དྲུག་
གི་མདོ་ཇི་བཞིན་དུ་བཤད་དེ་ཕྱིན་དྲུག་དེ་དག་སོ་སོ་རེ་རེའང་སྦྱིན་པ་ལ་སོགས་པ་རྣམ་པ་
དྲུག་དྲུག་ཏུ་བསྡུས་པའི་ཚུལ་གྱིས་བསྟན་པའི་ཕྱིར་ཏེ། ཇི་ལྟར་ན་ཡུམ་ལ་སྤྱོད་ཅིང་རྣམ་མཁྱེན་
ཡིད་ལ་བྱེད་པས་སྦྱིན་པ་གཏོང་བ་དང༌། ཉན་ཐོས་ལ་སོགས་ཡིད་ལ་བྱེད་པ་དང་བྲལ་བ་
དང་། རྣམ་མཁྱེན་གྱི་ཆོས་ལ་བཟོད་པ་དང་། དེའི་དགེ་རྩ་སངས་རྒྱས་སུ་བསྔོ་བ་ཐེག་གཞན་
གྱི་སེམས་དང་མ་འདྲེས་པའི་སེམས་རྩེ་གཅིག་པས་གོང་ལྟར་བསྔོ་བ་དང་། སྒྱུ་མར་བྱས་པའི་
འདུ་ཤེས་བཞག་སྟེ། འཁོར་གསུམ་མི་དམིགས་པ་ནི་སྦྱིན་པའི་ཕྱིན་དྲུག་གི་གོ་ཆ་སྟེ། གཞན་
ལྔ་ལའང་སྦྱར་རོ། །དེ་ལའང༌། ཚེ་བུ་གཞན་ཡང་བྱང་ཆེན་ཡུམ་ལ་སྤྱོད་པའི་ཚེ་སྦྱིན་པ་གང་
ཡོངས་སུ་གཏོང་བ་དེ་དག་རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་ཡིད་ལ་བྱ་བ་
ཡོངས་སུ་གཏོང་སྟེ་ནས། བྱང་ཆེན་ཡུམ་ལ་སྤྱོད་ཅིང་སྦྱིན་པ་ཡོངས་སུ་གཏོང་བའི་སྦྱིན་པའི་
ཕ་རོལ་ཏུ་ཕྱིན་པའི་གོ་ཆའོ་སོགས་སོ། །
འགྲེལ་པ་ནི། སྦྱིན་པའི་ཕར་ཕྱིན་ལ་སྤྱོད་པ་ན་ཆོས་ཀྱི་སྦྱིན་པ་དང༌། ལ་
སོགས་པས་ཟང་ཟིང་མི་འཇིགས་པ་ལ་སོགས་པ་སྦྱིན་པ་ནི་སྦྱིན་པར་བྱེད་པ་དང་། དེ་ཉིད་
ཉན་ཐོས་ཀྱི་ཡིད་ལ་བྱེད་པ་དང༌། ལ་སོགས་པས་རང་རྒྱལ་ཁམས་གསུམ་པའི་ཡིད་བྱེད་
སྤོང་བ་དེ་ཉིད་རྣམ་མཁྱེན་གྱི་ཆོས་དང་སྐྱེ་བོ་ཐམས་ཅད་ཀྱིས་མི་སྙན་པར་སྨྲ་བ་གཤེ་སོགས་
ཉིད་བཟོད་པ་དང་། དེ་ཉིད་དགེ་རྩ་གོང་ནས་གོང་དུ་འཕེལ་བའི་ཕྱིར་དགེ་བར་འདོད་པའི་
འདུན་པ་བསྐྱེད་པ་དང༌། དེ་ཉིད་ཉན་རང་གི་ཐེག་པ་གཞན་དང་མ་འདྲེས་པའི་སེམས་རྩེ་
གཅིག་པ་ཉིད་དང་། དགེ་རྩ་ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
- 2 1 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྔོ་བ་རྣམས་གོ་རིམ་བཞིན་དུ་ སྦྱིན་བྱེད་དང༌། ལ་སོགས་པས་སྦྱིན་བྱ་ལེན་པ་པོ་མི་
དམིགས་པའི་གོ་ཆ་བགོས་པ་ཉིད་ཀྱིས་སྒྲུབ་པར་བྱེད་པ་སྦྱིན་པའི་ཕར་ཕྱིན་དྲུག་གི་གོ་ཆ་སྟེ་
ཚུལ་དེ་བཞིན་དུ་ཚུལ་ཁྲིམས་བསྲུང་བར་བྱེད། བཟོད་པ་རྫོགས་པར་བྱེད། བརྩོན་འགྲུས་
རྩོམ། བསམ་གཏན་སྒྲུབ། ཤེས་རབ་བསྒོམས་པར་བྱེད་པ་ནི་དྲུག་ཚན་ཕྱི་མ་ལྔའོ། །འབུམ་
ཊིཀ་ཏུ། བསྔོ་བ་སྦྱིན་པ་ལ་སྦྱར། འཕགས་པ་དང་འགྲེལ་ཆེན་གཉིས་ཀས། འདི་དང་རྩེ་སྦྱོར་
དུ་བསྔོ་བ་བསམ་གཏན་ལ་སྦྱར་ཡང་། འདིར་འགྲེལ་ཆུང་དང་གསེར་གླིང་པའི་ལྟར་བཤད་
དོ༑ ༑ཚུལ་དེ་ལྟར་ན་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་སོ་སོ་རེ་རེས་ཀྱང་སྦྱིན་པ་
ལ་སོགས་པ་དྲུག་དྲུག་བསྡུས་པས་ན་དྲུག་ཚན་དྲུག་གིས་ཕྱེ་ན་རྣམ་པ་སུམ་ཅུ་རྩ་དྲུག་ཡིན་
མོད་ཀྱི། གོ་ཆ་དང་སྦྱིན་པ་ལ་སོགས་དྲུག་ཏུ་ཆོས་མཐུན་པའི་ཕྱིར་གོ་ཆའི་སྒྲུབ་པ་ནི་རྣམ་པ་
དྲུག་ཏུ་འགྱུར་བ་བཤད་དོ། །
གཉིས་པ་ལ་སྔ་འགྲེལ་ནི། ཚུལ་དེ་ལྟར་གོ་བགོས་པ་ལས་ཐེག་ཆེན་ལ་
འཇུག་པར་འབྱུང་བས་སྒྲུབ་པ་གཉིས་པའི་སྒྲུབ་པ་སྟོན་ཏོ། །རྩ་བ་ལ། ཡུལ་ཐེག་ཆེན་ནི།
ཆེན་པོ་བདུན་དང་ལྡན། མདོ་རྒྱན་དུ། དམིགས་པ་ཆེ་བ་ཉིད་དང་ནི། །དེ་བཞིན་བསྒྲུབ་པ་
གཉིས་དག་དང༌། །ཡེ་ཤེས་བརྩོན་འགྲུས་རྩོམ་པ་དང༌། །ཐབས་ལ་མཁས་པར་གྱུར་པ་
དང༌། །ཡང་དག་སྒྲུབ་པ་ཆེན་པོ་དང༌། །སངས་རྒྱས་ཕྲིན་ལས་ཆེན་པོ་སྟེ། །ཆེན་པོ་འདི་
རྣམས་དང་ལྡན་པས། །ཐེག་ཆེན་ཞེས་ནི་ངེས་པར་བརྗོད། །ཅེས་དང༌། གསུང་རབ་ཡན་
ལག་བཅུ་གཉིས་རྒྱ་ཆེན་ལ་དམིགས། རང་གཞན་གྱི་དོན་སྒྲུབ། བདག་མེད་གཉིས་རྟོགས་
པའི་ཡེ་ཤེས། གྲངས་མེད་གསུམ་དུ་གུས་སྦྱོར་རྟག་སྦྱོར་གྱི་བརྩོན་འགྲུས་འཁོར་བར་གནས་
ཀྱང་ཤེས་རབ་ཀྱིས་ཉོན་མོངས་ཀྱིས་མི་གོས་པའི་ཐབས་མཁས་སྟོབས་མི་འཇིགས་སོགས་
ཡང་དག་པར་འགྲུབ། བྱང་ཆུབ་པ་དང་མྱ་ངན་ལས་འདའ་བ་སོགས་སངས་རྒྱས་ཀྱི་ཕྲིན་
- 2 ] .， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ལས་སོ། །དབྱེ་ན་འདིས་བགྲོད་པར་བྱེད་པ་རྒྱུའི་དང་། འདིར་བགྲོད་བྱ་འབྲས་བུའི་ཐེག་
ཆེན་ནོ། །དེ་ལ་འཇུག་པའི་སྒྲུབ་པ་ནི་དང་པོར་ཐེག་ཆེན་གྱི་ཆོས་ལ་འཇུག་པ་དང་། ཕྱིས་
གོང་ནས་གོང་དུ་ཁྱད་པར་དུ་རྟོགས་པ་ཐེག་ཆེན་ལ་འཛེག་པའོ། །ཞེས་འགྲེལ་ཆེན་དང་།
འཕགས་པས། དོན་གཅིག་པ་ཉིད་ཀྱིས་འཇུག་པ་ནི་འཛེག་པ་ཡིན་ལ། ཞེས་ཁ་ཅིག་ཏུའོ།།
དེའང་། གང་པོ་ཇི་ཙམ་གྱིས་ན་བྱང་ཆེན་ཐེག་པ་ཆེན་པོ་ལ་ཡང་དག་པར་འཇུག་པ་དང་
འཛེག་པར་འགྱུར་བ་ཡིན་ཞེས་སོ། །དབྱེ་བ་དགུར་འགྱུར་བ་ལས། དང་པོ་བསམ་གཏན་
གཟུགས་མེད་ནས་ སྙོམས་འཇུག་དང༌། ལྡང་བའི་འཇུག་པ་ནི། ཆོས་ཀུན་མཁའ་འདྲར་
དམིགས་པ་མེད་པའི་རྣམ་པས་ལམ་བསྒོམས་པས་ས་གོང་འོག་ལ་ཞི་རགས་ཀྱི་རྣམ་པ་དང་།
ས་གང་ལ་ཚོར་བ་གང་ཡོད་པའི་རྟགས་དང་། ས་དེ་སྙོམས་འཇུག་གི་བདེ་བའི་རོ་མྱང་བའི་
མཚན་མ་མེད་པས་བསམ་གཏན་གཟུགས་མེད་ལས་ལྡང་བ་ན་དགེ་རྩ་བྱང་ཆེན་དུ་བསྔོ་བ་
སྟེ་སྦྱིན་པའི་ཕར་ཕྱིན་ལ་སྤྱོད་པ་སྟེ་ནམ་མཁའི་རྣམ་པ་དང་རྟགས་དང་མཚན་མས་མཉམ་
པར་འཇོག་ཅིང་ལྡང་བ་ན་དགེ་རྩ་དེ་ཡང་བླ་མེད་བྱང་ཆུབ་ཏུ་ཡོངས་སུ་བསྔོ་བར་བྱེད་པ་འདི་
ནི་བྱང་ཆེན་གྱི་སྦྱིན་པའི་ཕར་ ཕྱིན་པའི་ཕ་རོལ་ཏུ་ཕྱིན་པའོ། །ཞེས་སོ། །སྦྱིན་སོགས་ཕྱིན་
དྲུག་གི་འཇུག་པ་ནི་རྣམ་མཁྱེན་ཡིད་བྱེད་ཀྱིས་སེམས་ཅན་གྱི་ཉོན་མོངས་སྤང་ཕྱིར་ཆོས་སྟོན།
ཐེག་དམན་ སེམས་ གོ་མི་འབྱེད། སྔར་ལྟར་ཆོས་ བསྟན་ སྙམ་ པའི་ ཡིད་བྱེད་ལ་བཟོད།
གཞན་དོན་དང་རྣམ་མཁྱེན་གྱི་ཕྱིར་བརྩོན་པ་མི་འདོར། བསམ་གཏན་གཟུགས་མེད་ལ་མི་
དམིགས་པའི་རྣམ་པས་སྙོམས་པར་འཇུག །བསམ་གཏན་གྱི་ཡན་ལག་རྣམས་ལ་སྡོམ་བཞི་
རྣམ་ཐར་གསུམ་གྱི་རྣམ་པར་སོ་སོར་རྟོག་པ་ཕྱིན་དྲུག་གི་ཐེག་ཆེན་ཏེ། སེམས་ཅན་ཐམས་
ཅད་ཀྱི་ཉོན་མོངས་པ་རབ་ཏུ་སྤངས་པའི་ཕྱིར་ཆོས་བསྟན་པར་བྱའོ་སྙམ་པ་དེ་ནི་བྱང་ཆེན་གྱི་
སྦྱིན་ པའི་ ཕ་ རོལ་ཏུ་ ཕྱིན་ པའོ་ སོགས་ སོ། །འཕགས་པའི་ལམ་ལ་འཇུག་པ་ནི། མཁྱེན་
2 15 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་གྱིས་བསྡུས་པའི་རྣམ་པ་སྒོམ་པ་སྟེ། བྱང་ཆེན་གྱི་ཐེག་པ་ཆེན་པོ་ནི་རྣམ་པ་ཐམས་ཅད་
དུ་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་སྒོམ་པ་དང་སོགས་སོ། །བྱམས་པ་དང་ལ་
སོགས་པས་སྙིང་རྗེ་སོགས་སོ། །ཚད་མེད་པ་བཞི་ལ་འཇུག་པ་ནི་བྱམས་སྙིང་རྗེ་དགའ་བ་
བཏང་སྙོམས་གོམས་པར་བྱས་པས་ཕྱོགས་བཅུའི་མཁའ་མཉམ་གྱི་སེམས་ཅན་ལ་ཁྱབ་པར་
བྱས་ནས་དེ་དག་གི་ཉེར་འཚེ་སྤོང་བ་དེ་དག་རེ་རེ་ལ་སེམས་ཅན་དང་ཆོས་ལ་དམིགས་པ་
མེད་པ་གསུམ་གསུམ་སྟེ་རིམ་པ་ལྟར་རྟག་གཅིག་རང་དབང་ཅན་གྱི་སེམས་ཅན་ཁམས་
གསུམ་གསུམ་གྱི་སེམས་ཅན་དང༌། སློབ་པའི་ཆོས་དག་ལ་སེམས་ཅན་དུ་བཏགས་པ་ཙམ་
དང༌། ཆོས་བདག་མེད་གཙོ་བོར་གྱུར་པའི་འཇིག་རྟེན་ལ་དམིགས་ནས་རྣམ་པ་ཕན་བདེ་
སྒྲུབ་དུsཁ་དང་བྲལ། བདེ་བ་དང་མི་འབྲལ་ཀུན་ཉོན་དང་བྲལ་བར་འདུན་པར་སེམས་ཅན་
ཚད་མེད་པ་ལ་དམིགས་ཤིང་། སྒོམ་པ་པོ་ལ་འབྲས་བུ་ཚད་མེད་པ་འབྱུང་བས་ཚད་མེད་པ།
མི་འདོད་པ་དང་འདོད་པ་སྒྲུབ་པའི་གེགས་བྱེད་དམ་གནོད་སེམས། རྣམ་འཚེ། མི་དགའ་བ།
ཆགས་ཁྲོའི་གཉེན་པོ་བྱེད་ཅིང་གཉིད་རྨུགས་རྒོད་འགྱོད་ཀྱི་སྒྲིབ་པ་ཞི་བར་བྱེད་ཅིང་འབྲས་
བུ་འདོད་གཟུགས་རྣམ་སྨིན་དང་རྒྱུ་མཐུན་གྱི་འབྲས་བུ་མི་མཐུན་ཕྱོགས་ཀྱིས་གནོད་པ་མེད་
པའི་སྐྱེ་བ་ཅི་རིགས་པར་འཛིན་པ་སྟེ། མོས་སྤྱོད་དང་། ས་བདུན་དང་ས་བརྒྱད་ཡན་ཆད་དུ་
སྟེ་བྱམས་པ་དང་ལྡན་པའི་སེམས་ཡངས་པ་རྒྱ་ཆེན་པོར་གྱུར་པ་མི་གཉིས་པ་ཚད་མེད་པ་
འཁོན་མེད་པ་འགྲན་ཟླ་མེད་པ་སྒྲིབ་པ་མེད་པ་ཞེས་དང། ཐམས་ཅད་དུ་ཤིན་ཏུ་སྒོམ་པ་ཞེས་
དང༌། ཕྱོགས་གཅིག་གི་འཇིག་རྟེན་གྱི་ཆོས་ཀྱི་དབྱིངས་ཀྱིས་ཀླས་པ་ནམ་མཁའ་མཐས་
གཏུགས་པ་ཐམས་ཅད་དང་ལྡན་པའི་འཇིག་རྟེན་ཁྱབ་པར་བྱས་ཤིང་ཉེ་བར་བསྒྲུབས་ནས་
གནས་པ་སོགས་སོ། །ཆོས་ཐམས་ཅད་དམིགས་པ་མེད་པ་དང་ལྡན་པའི་འཇུག་པ་ནི། ཐེག་
པ་ཆེན་པོ་ནི། གང་ནང་སྟོང་པ་ཉིད་ཤེས་ཀྱང་དམིགས་པའི་ཚུལ་གྱིས་མ་ཡིན་ཞེས་ནས།
- 2
]
5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཆོས་ཐམས་ཅད་ལ་སེམས་རྣམ་པར་གཡེང་བ་མེད་པར་མཉམ་པར་བཞག་པས་ཤེས་པ་དང་
སྡོམ་བཞི་ཞི་བ་སྒོ་གསུམ་གྱི་བཟློག་ཟླ་དང་ངོ་བོར་ཤེས་པ་མི་འཇུག་པ་དང་། དུས་གསུམ།
ཁམས་གསུམ། འཇིག་རྟེན་པ། ཟག་བཅས་འདུས་བྱས་ཀྱི་ཆོས་བཟློག་ཟླ་དང་བཅས་པ་
རྣམས་ལ་མི་དམིགས་པ་དང་ལྡན་པའི་ཤེས་པ་ཐེག་པ་ཆེན་པོའོ་ཞེས་ཏེ། དགེ་བ་ལ་མི་
དམིགས་པའི་ཚུལ་གྱིས་ཞུགས་པའོ། །འཁོར་གསུམ་རྣམ་པར་དག་པས་འཇུག་པ་ནི། ཕྱིན་
དྲུག་ལ་སྤྱོད་པ་ན་འཁོར་གསུམ་དུ་མི་དམིགས་པ་སྟེ་ཡུམ་ལ་སྤྱོད་པའི་ཚེ་སྦྱིན་པའི་ཕར་ཕྱིན་
ལ་གནས་ཀྱང་དེས་སྦྱིན་པའི་ཕར་ཕྱིན་མི་དམིགས་ཏེ་སོགས་སོ། །ཆེད་དུ་བྱ་བའི་འཇུག་པ་
ནི༔ བསྒོམ་བྱའི་དོན་ཆོས་ཐམས་ཅད་དངོས་པོ་མེད་པ་ཅུང་ཟད་ཀྱང་མེད་དོ་ཞེས་ཤེས་པའི་
དོན་དུ་ཆོས་ཐམས་ཅད་མི་དམིགས་པའི་ཚུལ་གྱིས་སྒོམ་པ་སྟེ། རྣམ་པ་ཐམས་ཅད་མཁྱེན་པ་
ཉིད་དང་ལྡན་པའི་ཡིད་ལ་བྱ་བ་མ་འདྲེས་པ་སྒོམ་པ་རྣམ་པར་ཞིག་པའི་དོན་དུ་བྱང་ཆུབ་ཀྱི་
ཕྱོགས་ཀྱི་ཆོས་སུམ་ཅུ་རྩ་བདུན་དེ་མི་དམིགས་པའི་ཚུལ་གྱིས་སྒོམ་པར་བྱེད་དོ་སོགས་སོ། །
མངོན་ཤེས་དྲུག་ལ་འཇུག་པ་ནི། མངོན་ཤེས་རྫོགས་པའི་ཕྱིར། སེམས་
ཅན་སྨིན་ཞིང་དག་པར་བྱེད་ཀྱང་དེ་དག་ཏུ་ཞེན་པ་མེད་པ་དེ་གཉིས་དང་མི་འབྲལ་བའི་ལུས་
འཛིན་པ་སྟེ། མངོན་པར་ཤེས་པ་ཐམས་ཅད་ཡོངས་སུ་ཤེས་པའི་ཕྱིར་ན་སེམས་ཅན་ཡོངས་
སུ་སྨིན་པར་བྱེད་དོ་སོགས་སོ། །རྣམ་པ་ཀུན་མཁྱེན་པའི་ཚུལ་ལ་འཇུག་པ་ནི། དེ་དག་དང་
ལྡན་པས་རྣམ་མཁྱེན་ལ་འཇུག་པའི་སྒྲུབ་པ་སྟེ། དེས་རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་
ཤེས་ཐོབ་ནས་ཀྱང་། ཉན་ཐོས་སོགས་སོ། །འདི་ཡང་ཚད་མེད་བཞིར་གསུམ་གསུམ་དུ་ཕྱེ་
བས་གོ་སྒྲུབ་དང་ས་མཚམས་འདྲ་བར་འཕགས་པས་བཞེད་ཅིང་མངོན་ཤེས་སུ་སེམས་དང་
པོ་བསྐྱེད་པ་ནས་གཟུང་སྟེ་སྙིང་པོ་བྱང་ཆུབ་ལ་འདུག་གི་བར་དུ་ཞེས་མདོར་བཤད་པས་ཀྱང་
ངོ༌༑ ༑འགྲེལ་པ་ནི་དང་པོ་བསམ་གཏན་དང་གཟུགས་མེད་པའི་སྙོམས་འཇུག་ལ་རང་རང་
- ! ，
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གི་རྣམ་པ་རྟགས་མཚན་མ་དམིགས་པར་འཇུག་པ་དང་། དེའི་འོག་ཏུ་སེམས་བརྟན་པར་
གྱུར་པ་ནི་ཚོགས་གཉིས་ལས་སློབ་པའི་ཕྱིར་སྦྱིན་བྱ་སྦྱིན་པོ་ལེན་པ་ལ་སོགས་པའི་འཁོར་
གསུམ་ཡོངས་སུ་དག་པས་ཕ་རོལ་ཏུ་ཕྱིན་པ་དྲུག་ལ་འཇུག་པ་དང་། དེའི་ཚོགས་བསགས་
པ་དེ་ཁོ་ན་ལྷག་པར་མོས་པའི་ཕྱིར་མཐོང་བ་དང་སྒོམ་པ་ས་གཉིས་པ་ནས་བདུན་པའི་བར་
དང༌། འབད་རྩོལ་གྱིས་མི་སློབ་པ་ས་བརྒྱད་པ་དང༌། ཁྱད་པར་གྱི་ལམ་དགུ་པ་དང་། བཅུ་
པའོ་ཞེས་འབུམ་ཕྲག་གསུམ་པས་གསུངས་པ་ལྟར་རམ། ཡང་ན་སྒྲ་ཇི་བཞིན་པ་སྟེ་དེའི་རང་
བཞིན་བྱང་འཕགས་ཀྱིས་འཇུག་པ་དང་། དེའི་འོག་ཏུ་ཆོས་ཉིད་ལ་གཞོལ་བ་ནི་བསམ་པ་ཇི་
བཞིན་གཞན་དོན་བྱེད་པའི་ཕྱིར་ཚད་མེད་པ་བཞི་ལ་དང༌། དེ་ནས་གཞན་དོན་ལ་འཇུག་
པའི་འཆིང་བ་དམིགས་པ་ཡིན་པའི་ཕྱིར། ཆོས་ཐམས་ཅད་མ་དམིགས་པའི་ཕྱིར་རྣལ་འབྱོར་
ལ་དང་། དེ་དང་ལྡན་པ་ཇི་ལྟར་འཇུག་ཅེ་ན། ལས་བྱེད་པོ་བྱ་བ་མ་དམིགས་པས་སྒྱུ་མའི་
སྐྱེས་བུ་བཞིན་དངོས་པོ་ཐམས་ཅད་ལས་འཁོར་གསུམ་ཡོངས་སུ་དག་པས་དང་། དེ་ལྟར་
སྤྱོད་པ་རྣམས་རང་གི་བསྒྲུབ་བྱ་ལ་འབད་པའི་ཕྱིར་ཆེད་དུ་བྱ་བ་ཆེན་པོ་གསུམ་ལ་དང་། དེ་
ལ་འབད་པ་རྣམས་གཞན་སེམས་ཤེས་པ་ལ་སོགས་པ་ལ་བརྩོན་པས་ལྷའི་མིག་སོགས་
མངོན་པར་ཤེས་པ་དྲུག་ལ་དང། དེ་ནས་དེ་ཐོབ་པ་རྣམས་སངས་རྒྱ་བར་སྤྲོ་བས་རྣམ་མཁྱེན་
ཉིད་དག་ལ་འཇུག་པ་ཡིན་ཏེ། དེ་ལྟར་ན་རྟོགས་པའི་རིམ་པས་ཡང་དག་པར་གནས་པའི་
མཚན་ཉིད་ཅན་དགུ་པོ་ནི་ཆོས་ཅན། འཇུག་པའི་རྣམ་པ་དགུ་ཡིན་ཏེ། ཐེག་པ་ཆེན་པོའི་ཆོས་
སེམས་བསྐྱེད་སོགས་མཐའ་དག་ལ་ཕྱིར་མི་ལྡོག་པའི་བརྩོན་འགྲུས་ཀྱིས་གནོན་པ་སྟེ་བགྲོད་
པའི་ངོ་བོ་ཉིད་རྣམ་པ་དགུ་ཡིན་པའི་ཕྱིར་རོ། །
གསུམ་པ་ལ་གསུམ་ གྱི་སྔ་འགྲེལ་ནི། དེ་ལྟར་འཇུག་པའི་སྒྲུབ་པ་བྱས་
པས་ཞུགས་པ་ལ་ཚོགས་སྐྱེ་བས་སྒྲུབ་པ་གསུམ་པ་སངས་རྒྱས་ཀྱི་རྒྱུའི་ཚོགས་རྫོགས་པར་
- ?
]
8-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
བྱེད་པའི་ཚོགས་ཀྱི་སྒྲུབ་པ་སྟོན་ཏོ། །གཉིས་པ་ཚོགས་སྒྲུབ་སྤྱིར་བསྟན་པ་ལ་གཉིས་ཀྱི་རྩ་བ་
ནི༑ ཚོགས་ཀྱི་སྒྲུབ་པ་དེ་ནི་རྣམ་པ་བཅུ་བདུན་དུ་འགྱུར་བ་ལས། བྱང་སེམས་ཀྱི་བརྩེ་བ་
སྙིང་རྗེའི་ཚོགས་ནི་འདི་དང་འོག་ཐམས་ཅད་དུ་དོན་དམ་པར་འཁོར་གསུམ་མི་དམིགས་པས་
ཀུན་རྫོབ་ཏུ་ཞེས་ཀུན་ལ་སྦྱོར་རོ། །སེམས་ཅན་མང་པོ་ངན་སོང་ལས་གྲོལ་ནས་རྒྱལ་བ་
མཉེས་པ་དང་མཐུན་པའི་སྐྱེ་བ་ཐོབ་པར་བྱེད་པ་སྟེ་དུཁ་དང་བྲལ་བའི་རྣམ་པ་ཅན་ཐུགས་
རྗེ་ཡིན་པའི་ཕྱིར། འདི་ལྟ་སྟེ་སྦྱིན་པའི་ཕ་རོལ་ཏུ་ཕྱིན་པའི་གོ་ཆ་དང་ནས། སངས་རྒྱས་ཀྱི་
སྐུའི་གོ་ཆ་བགོས་ནས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་སྣང་བས་རྒྱས་
པར་བཀང་སྟེ་སོགས་ནས་དེས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ན་
སེམས་ཅན་དམྱལ་བའི་ཕུང་པོ་ཇི་སྙེད་ཅིག་ཡོད་པ་དེ་དག་ཐམས་ཅད་ཞི་བར་བྱ་སོགས་སོ།།
སྦྱིན་པའི་ནི། གང་འདོད་པའི་ཡོ་བྱད་སྦྱིན་ནས་ཆོས་བསྟན་པས་བྱང་ཆུབ་ཀྱི་བར་དུ་ཕྱིན་
དྲུག་དང་མི་འབྲལ་བར་བྱེད་པ་སྟེ། དེ་ལྟར་འཁོར་ལོས་སྒྱུར་པའི་བཀོད་པ་མངོན་པར་སྤྲུལ་
ནས་ཟས་འདོད་པ་རྣམས་ལ་ཟས་སྦྱིན་སོགས་སོ། །ལ་སོགས་པས་བསྡུས་པ་ལྔ་ལས་ཁྲིམས་
ཀྱི་ནི་སེམས་ཅན་དགེ་བཅུ་ནས་མ་འདྲེས་པའི་བར་ལ་བཀོད་དེ། བྱང་ཆུབ་ཀྱི་བར་དུ་ཆོས་
བསྟན་པ་དེ་དང་མི་འབྲལ་བ་སྟེ། འཁོར་ལོས་སྒྱུར་བའི་དབང་ཕྱུག་དེ་ལ་གནས་ནས་སེམས་
ཅན་རྣམས་དགེ་བ་བཅུའི་ལས་ཀྱི་ལམ་ལ་རབ་ཏུ་འགོད་སོགས་སོ། །བཟོད་པའི་ནི། གཞན་
གྱི་གནོད་པ་ལ་རང་འཁྲུག་པའི་སེམས་མི་བསྐྱེདཅིང་། གཞན་ཡང་དེ་ལྟ་བུ་ལ་འགོད་པ་སྟེ།
བྱང་ཆེན་སེམས་དང་པོ་བསྐྱེད་པ་ནས་ཉེ་བར་བཟུང་སྟེ་འདི་ལྟར་གོ་ཆ་གྱོན་ཏེ་བརྒྱ་ལ་སེམས་
ཅན་ཐམས་ཅད་བདག་ལ་འཁྲུག་པའི་སེམས་འགའ་ཙམ་ཡང་བསྐྱེད་པར་མི་བྱ་ཞིང་སེམས་
ཅན་ཐམས་ཅད་ཀྱང་བཟོད་པ་དེ་འདྲ་བ་ལ་རབ་ཏུ་དགོད་པར་བྱའོ་སྙམ་སོགས་སོ། །བརྩོན་
འགྲུས་ཀྱི་ནི་བདག་གཞན་རྣམ་མཁྱེན་ཡིད་ལ་བྱེད་པས་ལུས་སེམས་ཀྱི་བརྩོན་འགྲུས་རྩོམ་
- ?
， {j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ལ་འགོད་པ་སྟེ། བྱང་ཆེན་བརྩོན་འགྲུས་ཀྱི་ཕར་ཕྱིན་ལ་གནས་ཤིང་སེམས་ཅན་ཐམས་
ཅད་བརྩོན་འགྲུས་ཀྱི་ཕར་ཕྱིན་ལ་ཡང་དག་པར་སྦྱོར་ཞིང་གཞོལ་ལ་རབ་ཏུ་འགོད་སོགས་
སོ༑ །བསམ་གཏན་གྱིས་ནི། བདག་གཞན་ཆོས་ཀུན་མཉམ་པ་ལ་སེམས་རྩེ་གཅིག་པས་
གཡེང་མི་གཡེང་མི་དམིགས་པ་ལ་སྟེ། བྱང་ཆེན་ཆོས་ཐམས་ཅད་ཀྱི་མཉམ་ཉིད་ལ་གནས་
ཤིང་ཆོས་གང་ལའང་རྣམ་པར་གཡེང་བའམ་རྣམ་པར་གཡེང་བ་མེད་པར་ཡང་དག་པར་རྗེས་
སུ་མི་མཐོང་ན་བསམ་གཏན་གྱི་ཕར་ཕྱིན་ལ་གནས་པ་ཡིན་ཏེ་སོགས་སོ། །ཤེས་རབ་ཀྱིས་
ནི༑ བདག་གཞན་འཁོར་འདས་མི་དམིགས་པར་རྟོགས་པ་ལ་སྟེ། ཆོས་གང་ཡང་ཚུར་རོལ་
ཕ་རོལ་ཏུ་མི་དམིགས་ཏེ། རབ་འབྱོར་དེ་ལྟར་ན་བྱང་ཆེན་ཤེར་ཕྱིན་ལ་གནས་པ་ཡིན་ཏེ་
སོགས་སོ། །ཞི་གནས་ཀྱི་བདག་དང་སེམས་ཅན་ཚད་མེད་ཕྱིན་དྲུག་ནས་སངས་རྒྱས་ཀྱི་བར་
ལ་འགོད་པའི་ སེམས་རྩེ་གཅིག་པ་སྟེ། བདག་སྦྱིན་པའི་ ཕར་ ཕྱིན་ལ་གནས་པ་དེ་བཞིན་
འཇིག་རྟེན་གྱི་ཁམས་དེ་དག་ན་སེམས་ཅན་ཇི་སྙེད་ཅིག་འཁོད་པ་དེ་དག་ཐམས་ཅད་ཀྱང་
སྦྱིན་པའི་ཕར་ཕྱིན་ལ་ཡང་དག་པར་བསྐུལ་ཞིང་བཞག་གོ་སོགས་སོ། །ལྷག་མཐོང་གིས་ནི།
སྦྱིན་པ་ནས་རྣམ་མཁྱེན་གྱི་བར་བདེན་པར་མེད་ཀྱང་སྣང་ཙམ་དུ་ཡོད་པ་སྒྱུ་མ་ལྟར་ཤེས་པ་
སྟེ༑ རབ་འབྱོར་སྒྱུ་མའི་ཆོས་ཉིད་ཉེ་བར་བཟུང་ནས་ཆོས་རྣམས་ཀྱི་ཆོས་ཉིད་འདི་ཡིན་ཆོས་
ཉིད་ཕྱིར་ཏེ་རབ་འབྱོར་དེ་ལྟར་ན་བྱང་ཆེན་གོ་ཆ་ཆེན་པོ་བགོས་ཞེས་བྱའོ་སོགས་སོ། །ཞི་
ལྷག་ཟུང་དུ་འབྲེལ་བའི་ལམ་གང་ཡིན་པ་ནི་ཆོས་ཐམས་ཅད་མ་དམིགས་པས་བཅིངས་གྲོལ་
གཉིས་མ་དམིགས་པའི་ཕྱིར་ཤེས་རབ་ཀྱིས་མ་བཅིངས་སྙིང་རྗེས་མ་འགྲོལ་བར་ཤེས་ནས་
མཐའ་གཉིས་སུ་མི་གནས་པ་སྟེ། ཚེ་དང་ལྡན་པ་གང་པོ་རྨི་ལམ་ལྟ་བུའི་གཟུགས་གང་ཡིན་
པ་དེ་མ་བཅིངས་མ་གྲོལ་བའོ་སོགས་སོ། །ཐེག་པ་ཆེན་པོ་གང་ལགས་ཞེས་སོགས་དྲི་བ་ལྔའི་
ལན་གསུངས་པ་ནི། ཐབས་ལ་མཁས་པ་གང་ཡིན་པའི་ནི། ཕྱིན་དྲུག་མི་དམིགས་པའི་ཚུལ་
- ，
， ) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
གྱིས་བྱང་ཆུབ་ཏུ་བསྔོ་ཞིང་། གཞན་དེ་ལ་འགོད་པ་ནི་ཕྱི་ནང་གི་དངོས་པོ་ཡོངས་སུ་གཏོང་སྟེ།
དེའང་སེམས་ཅན་ཐམས་ཅད་དང་ཐུན་མོང་དུ་བྱས་ཤིང་བླ་མེད་བྱང་ཆུབ་ཏུ་མི་དམིགས་པའི་
ཚུལ་གྱིས་བསྔོ་ཞིང་སོགས་སོ། །ཡེ་ཤེས་ཀྱིས་ནི་སྟོང་ཉིད་ཉི་ཤུ་རྟོགས་པའི་མི་རྟོག་པའི་ཡེ་
ཤེས་ཏེ། ཐེག་པ་ཆེན་པོ་ནི་འདི་ལྟ་སྟེ། ནང་སྟོང་པ་ཉིད་དང་སོགས་སོ། །བསོད་ནམས་ཀྱིས་
ནི༑ དཔའ་བར་འགྲོ་བ་སོགས་ཏིང་ངེ་འཛིན་བརྒྱ་ཉི་ཤུ་སྟེ། བསོད་ནམས་མང་པོ་སྐྱེ་བའི་རྒྱུ་
ཡིན་པའི་ཕྱིར་ཏེ། བྱང་ཆེན་ཐེག་ཆེན་འདི་ལྟ་སྟེ། དཔའ་བར་འགྲོ་བ་ཞེས་བྱ་བའི་ཏིང་ངེ་
འཛིན་དང་སོགས་སོ། །ལམ་གྱིས་ནི། ལམ་ལྔ། བྱང་ཆེན་གྱི་ཐེག་ཆེན་ནི་འདི་ལྟ་སྟེ། དྲན་པ་
ཉེ་བར་བཞག་པ་བཞི་སྟེ། སོགས་སོ། །གཟུངས་ཀྱིས་ཡི་གེ་དང་དྲན་པ་སྟེ། ཡི་གེ་མཚན་
མར་བྱེད་པ་དེ་དང་དེས་བསྐལ་པ་མང་པོར་ཆོས་སྟོན་པའི་རྒྱུའི་དྲན་པ་གཏུགས་པར་འགྱུར་
བ་མེད་པའི་ཕྱིར་དང་། དྲན་པའང་ཡི་གེ་དང་དོན་འཛིན་པ་ཉིད་ཀྱི་གཟུངས་ཡིན་པས་སོ།།
དེའང་རྣམ་སྨིན་སྐྱེས་དང་ཐོས་བྱུང་ཆུང་ངུ་དང༌། ཏིང་ངེ་འཛིན་ལ་བརྟེན་པ་ཆེན་པོ་སྟེ། སར་
མ་ཞུགས་པ་དང༌། ཞུགས་ནས་བདུན་པ་མན་ཆད་དང་། ས་བརྒྱད་པ་མན་ཆད་ཆུང་འབྲིང་
ཆེ་གསུམ་དུ་མདོ་རྒྱན་ལས་བཤད་དོ། །ཨ་ཞེས་བྱ་བ་ནི་གདོད་མ་ནས་མ་སྐྱེས་པའི་ཕྱིར་ཆོས་
ཐམས་ཅད་ཀྱི་སྒོའོ་སོགས་སོ། །སའི་ནི་ས་བཅུ་སྟེ་ཕྱིན་དྲུག་ལ་སྤྱོད་པ་ས་ནས་སར་ཇི་ལྟར་
འཕར་ཞེ་ན། འདི་ལྟ་ སྟེ་ཆོས་ཐམས་ཅད་འཕོ་བ་མེད་པས་སོགས་དང༌། གཉེན་པོའི་ནི་
མཐོང་སྒོམ་སྟེ་འོག་ནས་འཆད་དོ། །དེ་དག་ནི་ཚོགས་ཀྱི་སྒྲུབ་པའི་རིམ་པ་ཡིན་པར་ཤེས་
པར་བྱའོ། །ས་མཚམས་འཇུག་པ་དང་འདྲ་བ་འཕགས་པའིའོ། །
འགྲེལ་ པ་ གཉིས་ ཀྱི་སྒྲུབ་པ་བཅུ་བདུན། སྤྱིར་བཤད་ པ་ནི། སྙིང་བརྩེ་
དང་བྲལ་ཞིང་ཐབས་དང་མི་ལྡན་པས་གཞན་མྱ་ངན་ལས་ཟློ་མི་སྲིད་པའི་ཕྱིར་གཞན་དོན་
བྱེད་པའི་ཐོག་མར་སྙིང་རྗེ་བསྐྱེད་པས་དང་པོར་སྙིང་རྗེ་ཆེན་པོ་དང་དེས་ཡིད་གདུངས་པ་
- 2
2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་སྦྱིན་པས་ད་ལྟར་གྱི་བདེ་བ་དང་། ཁྲིམས་ཀྱིས་མ་འོངས་པའི་དང༌། དེ་ནས་གསུམ་
གྱིས་གཅིག་ཏུ་ངེས་པའི་དང་། ཤེས་རབ་ཀྱིས་གཏན་དུ་བའི་བདེ་བ་སྒྲུབ་པས་ན་དེ་དག་གི་
ཐབས་སུ་གྱུར་པ་ཕྱིན་དྲུག་གི་རྗེས་སུ་བཟུང་ནས་བདག་དང་འདྲ་བར་གཞན་ཡང་དེ་ལ་
འགོད་པས་སྦྱིན་པ་དང་ཚུལ་ཁྲིམས་དང་བཟོད་པ་དང་བརྩོན་འགྲུས་དང་། བསམ་གཏན་
དང་ཤེས་རབ་ཀྱི་ཚོགས་སྒྲུབ་ཅིང༌། དེའང་ཏིང་ངེ་འཛིན་ཐོབ་པས། བྱེད་པ་པོ་དང་ལས་སུ་
ཉེ་བར་མི་དམིགས་པའི་ཚུལ་གྱིས་སེམས་ཅན་ཀུན་རྫོབ་ཏུ་མྱ་ངན་ལས་འདའ་བར་བྱེད་པས་
དེའི་འོག་ཏུ་ཞི་གནས་ ཀྱི་དང་། དེ་ཐོབ་པ་ལས་ལྷག་མཐོང་གི་དང༌། དེས་སྟོང་ཉིད་ལ་
དམིགས་པ་ན་ཉན་ཐོས་སོགས་ཀྱི་བྱང་ཆུབ་ཏུ་ལྷུང་བས་དེའི་དེ་མ་ཐག་ཏུ་མཐའ་གཉིས་སུ་
མི་ལྟུང་བར་བྱེད་པའི་ཐབས་ཤེས་ཀྱི་ཏིང་ངེ་འཛིན་ཟུང་དུ་འབྲེལ་བའི་ལམ་གྱི་དང་། དེ་དང་
ལྡན་པ་ལ་ཐབས་མཁས་སོགས་འབྱུང་བས་རྣམ་མཁྱེན་ཡིད་བྱེད་ཀྱི་གཞན་དོན་བྱེད་པའི་
ཐབས་ལ་མཁས་པའི་དང་། དེ་ཤེས་པའི་ནི་ཡེ་ཤེས་ལ་སློབ་པས་སྟོང་ཉིད་ཉི་ཤུ་རྟོགས་པའི་
ཡེ་ཤེས་ཀྱི་དང༌། དེ་ལ་གོམས་པ་ནི་ཤེས་རབ་དག་པ་དང་ཏིང་ངེ་འཛིན་ལ་སོགས་པས་
གཞན་དོན་བྱེད་པ་ལ་བསོད་ནམས་འབྱུང་བས་བསོད་ནམས་ཀྱི་དང་། དེ་གཉིས་ལ་གོམས་
པས་དངོས་པོ་ཡོངས་སུ་རྟོགས་པའི་ལམ་སོགས་ལ་འབད་པས་མཐོང་བ་ལ་སོགས་པའི་
ལམ་གྱི་དང༌། དེ་དང་ལྡན་པས་ལམ་གྱི་དང༌། དེ་དང་ལྡན་པས་ཨ་སོགས་གཟོད་ནས་མ་
སྐྱེས་པས་ཆོས་ཐམས་ཅད་ཀྱི་སྒོའོ། །ཞེས་སོགས་སུ་བསྒོམས་པས་ཡི་གེ་དེ་དང་དེས་བསྐལ་
མང་དུ་ཆོས་སྟོན་པའི་རྒྱུའི་དྲན་པ་གཏུགས་པ་མེད་པ་འགྱུར་ལ། དེས་ཀྱང་གཞུང་དང་དོན་
འཛིན་པས་དྲན་ཤེས་ཀྱི་རང་བཞིན་ཚིག་ལ་སོགས་པའི་གཟུངས་བཞིའི་དང་། དེ་ཐོབ་པའི་
རྟོགས་པའི་གནས་སྐབས་ཀྱི་ཁྱད་པར་ནི་རྟོགས་པ་ཕྱི་མ་ཕྱི་མའི་རྟེན་དང་དེ་ལ་བརྟེན་པའི་
ཡོན་ཏན་གྱི་གཞི་ཡིན་པའི་ཚུལ་གྱིས་སའོ་ཞེས་རྟོགས་པའི་དོན་དུ་སའི་དང་དེ་ནི་མཐོང་སྒོམ་
- 2
1 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
གྱི་ལམ་གྱི་བདག་ཉིད་ཡིན་པས་རེ་རེའི་རྗེས་ལ་དེའི་མི་མཐུན་ཕྱོགས་རྣམ་རྟོག་སྤོང་བའི་དབྱེ་
བས་གཉེན་པོའི་ཚོགས་བསྟན་ཏེ། དེ་ལྟར་བཤད་པའི་རིམ་པས་དེ་རྣམས་དེ་ཁོ་ནར་མི་
དམིགས་པས་དོན་དམ་དང་ཐ་སྙད་དུ་སྒྲུབ་པར་བྱེད་པས་ཡང་དག་ཀུན་རྫོབ་ཀྱི་བདེན་པ་
ལས་མི་འདའ་བར་སེམས་བསྐྱེད་སོགས་ཐེག་པ་ཆེན་པོའི་དོན་མཐའ་དག་སྙིང་རྗེ་ལ་སོགས་
བསྟན་ཏེ། དེ་ལྟར་བཤད་པའི་རིམ་པས་དེ་རྣམས་དེ་ཁོ་ནར་མི་དམིགས་པས་དོན་དམ་དང་
ཐ་སྙད་དུ་སྒྲུབ་པར་བྱེད་པས་ཡང་དག་ཀུན་རྫོབ་ཀྱི་བདེན་པ་ལས་མི་འདའ་བར་སེམས་
བསྐྱེད་སོགས་ཐེག་པ་ཆེན་པོའི་དོན་མཐའ་དག་སྙིང་རྗེ་ལ་སོགས་པའི་ཚོགས་འདི་དག་གིས་
སྒྲུབ་ཅིང་ཉམས་སུ་བླངས་པས་ཡང་དག་པར་འགྲུབ་པ་ཆེན་པོའི་ངོ་བོས་བྱང་ཆེན་འཛིན་
པར་བྱེད་པའི་ཕྱིར་ན་སྙིང་རྗེ་ལ་སོགས་པ་ནི་བྱང་ཆུབ་ཀྱི་རྒྱུའི་ཚོགས་རྫོགས་པར་བྱེད་པས་
ཚོགས་ཡིན་པའི་ཕྱིར། ཚོགས་ཀྱི་སྒྲུབ་པ་ནི་རྣམ་པ་བཅུ་བདུན་དུ་ངེས་པ་ཡིན་ནོ། །
གཉིས་པ་ཡེ་ཤེས་ཀྱི་ཚོགས་བྱེ་བྲག་ཏུ་བཤད་པ་ལ་གསུམ་ལས་ངོ་བོ་ནི།
བཅུ་བདུན་པོ་དེ་ལ་སྙིང་རྗེ་སོགས་བཤད་ཟིན་པས་བོར་ནས་དམིགས་ཀྱིས་བཀར་བ་ཡེ་
ཤེས་ཀྱི་ཚོགས་ནི་སྟོང་པ་ཉིད་ཀྱི་ཡེ་ཤེས་ཏེ། དེ་ལ་ཡང་ཡུལ་ནང་སྟོང་པ་ཉིད་སོགས་ཉི་ཤུ་
ཡོད་པའི་བྱེ་བྲག་གིས་རྣམ་པ་ཉི་ཤུའོ། །དེ་གང་ཞེ་ན། འདིར་ལན་སྨྲས་པ་ནི། ནང་གི་ཆོས་
མིག་སོགས་སྐྱེ་མཆེད་དྲུག་གི་རང་བཞིན་མི་དམིགས་པས་ཚོགས་པར་གནས་པ་མེད་ལ། དེ་
ལ་འཇིགས་པ་མེད་ལ་འཇིགས་པ་མེད་པའི་ཆོས་ཉིད་ནི་ནང་གི་སྐྱེ་མཆེད་ཀྱི་རང་བཞིན་ཡིན་
པའི་ཕྱིར་ནང་སྟོང་ཉིད་དང༌། ཕྱི་རོལ་གྱི་ཆོས་ཡུལ་གྱི་སྐྱེ་མཆེད་སྐྱེ་འཇིག་མེད་པའི་ཆོས་ཉིད་
ནི་ཕྱི་དང༌། སེམས་ཀྱིས་ཟིན་པས་ནང་དང་དབང་པོས་མ་བསྡུས་པས་ཕྱི་ནང་གཉིས་ཀ་ནི་
དབང་རྟེན་ཏེ་དེ་རྣམས་ཀྱི་ཆོས་ཉིད་ནི་ཕྱི་ནང་གཉིས་ཀ་དང་ཆོས་ཐམས་ཅད་སྟོང་པའི་དངོས་
པོར་ཤེས་པ་ནི་སྟོང་པ་ཉིད་དེ། དེར་འཛིན་པའི་རྟོག་པ་དང་བྲལ་བས་སྟོང་པ་ཉིད་དང་།
->
?
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱོགས་བཅུ་ནི་དབྱིབས་ཤིན་ཏུ་ཆེ་བས་ཆེན་པོ་སྟེ་དེ་དེས་སྟོང་པའི་ཆེན་པོ་དང་། དོན་དམ་ནི་
མྱང་འདས་ཏེ་དབྱིངས་ཀྱི་མཆོག་སྒྲིབ་པ་དང་བྲལ་ཙམ་ཡིན་པའི་ཕྱིར་ན་དེ་དེས་སྟོང་པ་ན་
དོན་དམ་པ་དང༌། འདུས་བྱས་ནི་ཁམས་གསུམ་ནི་རྐྱེན་ལས་སྐྱེས་པའི་ཕྱིར་དེས་ན་དེ་དེས་
སྟོང་པ་ནི་འདུས་བྱས་དང་པོ་འདི་གཉེན་པོར་ཇི་ལྟར་རུང་ཞེ་ན་ཡོངས་སུ་མ་གྲུབ་པའི་རང་
བཞིན་གྱིས་ན་གཉེན་པོར་བཞག་ནུས་པའི་ཕྱིར། འདུས་མ་བྱས་ནི་གཅིག་ཤོས་སྐྱེ་འགག་
དང་གནས་པ་ལས་གཞན་དུ་འགྱུར་བ་མེད་པ་ཡིན་ལ་དེ་དེས་སྟོང་སྟེ་སྐྱེ་མེད་སོགས་རྣམས་
ཀྱིས་བཏགས་པའི་རྒྱུ་མཚན་མི་མཐུན་པའི་འདོད་སྐྱེ་སོགས་མེད་པ་ཡིན་པའི་ཕྱིར་དེ་ནི་
འདུས་མ་བྱས་དང་རྟག་ཆད་ཀྱི་མཐའ་ནི་དེར་འཇོག་བྱེད་དབུས་མ་གྲུབ་པས་མཐའ་ལས་
འདས་པ་སྟེ་དེས་སྟོང་པ་ནི་མཐའ་ལས་འདས་པ་དང་འཁོར་བའི་ཐ་མ་དབུས་ཆོས་ཉིད་ཀྱི་
རྗེས་སུ་སྐྱེས་པས་མཐའ་མེད་པའི་ཕྱིར་དེ་དེས་སྟོང་པ་ནི་ཐོག་མ་དང་ཐ་མ་མེད་པ་དང་། དོར་
ཞིང་སྤོངས་ལ་ཡོངས་སུ་བཏང་བའི་མཚན་ཉིད་ཅན་དོར་བ་ལས་བཟློག་པར་དོར་བ་མེད་པ་
སྟེ༑ དེར་གདགས་པའི་རྒྱུ་དོར་བ་སོགས་བྱ་བའི་རང་བཞིན་དུ་མ་གྲུབ་པས་དེ་དེས་སྟོང་པ་ནི་
དོར་བ་མེད་པ་དང་། འཕགས་པ་ཐམས་ཅད་ཀྱིས་མ་བྱས་པ་ནི་རང་བཞིན་ཏེ་དེ་ནི་འདུས་
བྱས་ཀྱི་རྣམ་པར་འགྱུར་བ་དང་འདུས་མ་བྱས་ཀྱིས་མི་འགྱུར་བའི་ཉེས་པ་དང་བྲལ་བས་དེ་
དེས་སྟོང་པ་ནི་རང་བཞིན་དང་འདུས་བྱས་མ་བྱས་ཀྱི་ཆོས་ཀུན་ཕན་ཚུན་ལྟོས་པ་ཡིན་པས་
རང་བཞིན་ཡོངས་སུ་གྲུབ་པ་མེད་པའི་དེ་དེས་སྟོང་སྟེ་དེ་ནི་རང་བཞིན་དང་། ཆོས་རྣམས་ཀྱི་
སྐྱེ་བ་དང་ལ་སོགས་པ་འཇིག་ནས་མི་རྟག་པ་སྤྱི་དང་གཟུགས་རུང་སོགས་ཁྱད་པར་གྱི་
མཚན་ཉིད་ནི་རང་གི་མཚན་ཉིད་དེ། དེ་དག་བཏགས་པ་ཙམ་ཡིན་པས་དེ་དེ་དག་གིས་སྟོང་
སྟེ་དེས་ནི་ཆོས་ཐམས་ཅད་དང་འདས་པ་དང་སོགས་པས་ད་ལྟ་དང་མ་འོངས་པ་ནི་ཟློག་པའི་
དུས་ལ་མི་དམིགས་པས་མི་དམིགས་པ་སྟེ་དུས་གསུམ་གྱི་ངོ་བོ་བཏགས་པ་ཙམ་ཡིན་པས་
• !
3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
དེས་སྟོང་སྟེ་དེ་ནི་མི་དམིགས་པ་དང་ལྡན་པ་སྟེ་སྦྱོར་བའམ་འདུས་པ་ལས་བྱུང་བའི་ཆོས་ནི་
རྟེན་འབྲེལ་ཡིན་པས་ཚོགས་པའི་ངོ་བོར་མེད་པའི་ཕྱིར་ན་ཚོགས་པ་ནི་དེའི་ངོ་བོས་སྟོང་སྟེ།
ཚོགས་ཙམ་ནི་དེའི་ངོ་བོ་ཡིན་པའི་ཕྱིར་དེ་ནི་དངོས་པོ་མེད་པའི་ངོ་བོ་ཉིད་དང་སྤུངས་པ་ནི་
ཕུང་པོའི་དོན་ཡིན་ལ་སྤུངས་པའི་དོན་ནི་མེད་པའི་ཕྱིར་ཉེར་ལེན་གྱི་མཚན་ཉིད་ཅན་གྱི་
དངོས་པོར་འགྱུར་བ་མི་འོས་པས་གཅིག་ཤོས་ཏེ་གཞན་ཉེར་ལེན་གྱི་མཚན་ཉིད་ཅན་དེ་ངོ་
བོའི་ཕུང་པོ་ནི་དེས་སྟོང་པ་དངོས་པོ་དང་དངོས་པོ་མེད་ཅིང་འདུས་མ་བྱས་པ་མཁའ་སོགས་
ནི་དེས་སྟོང་སྟེ་དངོས་པོའི་ཆོས་སྒྲིབ་བྱེད་སོགས་མེད་པ་ཙམ་ལ་དེར་བཏགས་པའི་ཕྱིར་དེ་ནི་
དངོས་པོ་མེད་པ་དང་། རང་བཞིན་སྟོང་པ་ཞེས་བྱ་བ་ནི་འཕགས་པ་རྣམས་ཀྱི་ཤེས་པ་དང་
མཐོང་བས་མ་བྱས་པའི་ཕྱིར་རང་གི་ངོ་བོས་ཏེ། ཤེས་པ་དང་མཐོང་བ་ནི་ཡང་དག་པའི་དོན་
ཇི་བཞིན་གསལ་བར་བྱེད་པའི་ཕྱིར། དེ་ནི་རང་གི་ངོ་བོ་དང་ཆོས་རྣམས་ཀྱི་ཆོས་ཉིད་ནི་བྱེད་
པ་པོ་གཞན་གྱིས་སྟོང་པའི་ཕྱིར་གཞན་གྱི་ངོ་བོ་ཉིད་ཀྱིས་སྟོང་སྟེ། དེ་ནི་གཞན་གྱི་ངོ་བོ་སྟོང་
པ་ཉིད་དོ། །དེ་ལྟར་ན་སྟོང་པ་ཉིད་ནི་རྣམ་པ་ཉི་ཤུར་ངེས་པར་འདོད་དེ། ཆོས་ཅན་གྱི་བྱེ་བྲག་
ཉི་ཤུར་ངེས་པའོ། །གཉིས་པ་ས་མཚམས་ནི། དང་པོ་གསུམ་མོས་སྤྱོད། བཞི་པ་སྦྱོར་ལམ།
དེ་ནས་བདུན་ས་བདུན། དེ་ནས་གཉིས་ས་བརྒྱད། དེ་ནས་གཉིས་ས་དགུ་པ། དེ་ནས་གཉིས་
ས་བཅུ་པ། དེ་ནས་གསུམ་སངས་རྒྱས་ཀྱི་ས་ལའོ་ཞེས་འགྲེལ་ཆེན་དུའོ། །
གསུམ་པ་རང་བཞིན་དཔྱད་པ་ནི། སྟོང་ཉིད་དེ་ནི་ཡེ་ཤེས་ཀྱི་དམིགས་བྱ་
ཡིན་པས་མེད་ལ། དེས་ན་ཆོས་ཀུན་ཡོད་པར་འགྱུར་ཞེ་ན། དེའི་ལན། དམིགས་པ་ཐམས་
ཅད་དང་བྲལ་བའི་ཕྱིར་སྟོང་ཉིད་འདི་ནི་ཡེ་ཤེས་ཙམ་སྟེ། སྟོང་པ་འགའ་ཡང་མེད་དོ་ཞེས་
དང་ཁ་ཅིག་བཟུང་ཟིན་གྱི་ཆ་གཉིས་ལ་གནས་པས་གཅིག་ལ་དམིགས་པ་མིན་ནོ་ཞེས་དང་།
ལ་ལ་ན་རེ་ཆོས་ཐམས་ཅད་རང་བཞིན་གྱིས་ངོ་བོ་ཉིད་ཀྱིས་སྟོང་པ་ལ་དམིགས་སོ་ཞེས་ཟེར་
-
1
) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རོ༑ ༑དང་པོ་གཉིས་མི་འཐད་དེ། ཡེ་ཤེས་དངོས་པོ་མེད་པའི་ཡུལ་ཅན་དུ་འགྱུར་ཞིང་། སྟོང་
པ་འདུས་བྱས་སུ་ཐལ་བས་སོ། །དེས་ན་གསུམ་པ་ཉིད་རིགས་ཏེ་རྨི་ལམ་དུ་ཤེས་པར་རྟ་
སོགས་རང་བཞིན་གྱིས་སྟོང་པ་ལ་དམིགས་པ་བཞིན་ནོ། ། །
གསུམ་པ་ས་དང་གཉེན་པོ་བྱེ་བྲག་ཏུ་བཤད་པ་ལ་གཉིས་ས་དང༌། གཉེན་
པོའོ། །དང་པོ་ལ་གཉིས་ཀྱི་སྤྱི་དོན་ལ་གསུམ་གྱི་མཚན་ཉིད་ནི། སྤྱིར་ཉན་རང་གི་ས་ལ་
སོགས་པ་ཡོད་ཀྱང་། སྐབས་འདིར་རྟོགས་བྱ་བྱང་སེམས་ཀྱི་སའི་མཚན་ཉིད། ཆོས་དབྱིངས་
རྟོགས་པའི་ཡེ་ཤེས་ ཡོན་ཏན་གྱི་རྟེན་བྱེད་པ་སྟེ། དབུ་མ་འཇུག་པར། བྱང་ཆུབ་སེམས་
དཔའི་སྙིང་རྗེ་ལ་སོགས་པས་ཡོངས་སུ་གཟུང་བའི་ཡེ་ཤེས་ཁོ་ན་ཆར་ཕྱེ་བ་ནི་སའི་མིང་ཐོབ་
པ་སྟེ། ཡོན་ཏན་གྱི་རྟེན་དུ་གྱུར་པའི་ཕྱིར། ཞེས་དང་། དབུས་མཐའི་འགྲེལ་པར། ཀུན་ཏུ་
འགྲོ་བ་ལ་སོགས་པའི་དོན་ཁོང་དུ་ཆུད་པའི་གནས་སྐབས་རྣམས་ནི་དེ་ལས་སྐྱེས་པའི་ཡོན་
ཏན་གྱི་གཞིའི་ཚུལ་གྱིས་ས་རྣམས་སོ་ཞེས་སོ། །མཚོན་ཆའི་ངེས་ཚིག་ལ་གཉིས་ལས་སྤྱིའི་ནི།
ས་ལ་བྷཱུ་མི་ཞེས་པ་ལ་ཡི་གེ་བསྣན་པའི་ངེས་ཚིག་གིས་བྷ་ཏ་འབྱུང་པོ། ཨ་མི་ཏ་དཔག་མེད།
ཨ་བྷ་འཇིགས་མེད། བྷ་ཡ་བྷ་ཡ་ཕྱིར་ཕྱིར། ག་མི་ནི་འགྲོ་བ་ལ་སྟེ། སེམས་ཅན་དཔག་མེད་
འཇིགས་པ་མེད་པར་བྱ་བའི་ཕྱིར་རེ་རེ་ལའང་ཡོན་ཏན་དཔག་ཏུ་མེད་པའི་ས་དེ་དག་ལ་ཡང་
དང་ཡང་དུ་གོང་དུ་འགྲོ་བའི་ཕྱིར་ཏེ། མདོ་རྒྱན་དུ། འབྱུང་པོ་དཔག་མེད་འཇིགས་མེད་ཕྱིར།།
དཔག་ཏུ་མེད་པ་དེ་དག་ལ། །ཕྱིར་ཕྱིར་གོང་དུ་འགྲོ་ལྡན་ཕྱིར། །དེ་དག་ཉིད་ནི་སར་འདོད་
དོ༑ ༑ཞེས་སོ། །དེ་ཉིད་ལ་གནསཞེས་ཀྱང་བརྗོད་དེ། དགེ་བ་སྒྲུབ་པ་སྣ་ཚོགས་ལ། །དགའ་
བས་རྟག་པར་ཐམས་ཅད་དུ། །གནས་ཕྱིར་བྱང་ཆུབ་སེམས་དཔའ་ཡི། །ས་རྣམས་གནས་པ་
ཡིན་པར་འདོད། །ཅེས་སོ། །
གཉིས་པ་བྱེ་བྲག་གི་ངེས་ཚིག་ནི། མདོ་རྒྱན་དུ། བྱང་ཆུབ་ལ་ནི་ཉེ་བ་དང་།།
- 1
2
G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
སེམས་ཅན་དོན་སྒྲུབ་མཐོང་བ་ལ། །རབ་ཏུ་དགའ་བ་སྐྱེ་འགྱུར་བ། །དེ་ཕྱིར་རབ་དགའ་
ཞེས་བརྗོད་དོ། །འཆལ་ཚུལ་རྩོལ་བའི་དྲི་བྲལ་ཕྱིར། །དྲི་མ་མེད་པའི་ས་ཞེས་བརྗོད། །རྩོལ་
བ་ནི་ཐེག་གཞན་ཡིད་བྱེད་དོ། །ཆོས་ཀྱི་སྣང་བ་ཆེན་པོ་ནི། །བྱེད་པའི་ཕྱིར་ན་འོད་བྱེད་པ་སྟེ།
ཏིང་ངེ་འཛིན་གྱི་སྟོབས་ཀྱིས་ཆོས་ཚད་མེད་འཚོལ་ཞིང་གཞན་ལ་སྟོན་པའོ། །འདི་ལྟར་བྱུང་
ཆུབ་ ཕྱོགས་མཐུན་ཆོས། །རབ་ཏུ་ བསྲེག་ བྱེད་འོད་ལྟ་བུ། །དེ་དང་ལྡན་ཕྱིར་ས་དེ་ནི།།
གཉིས་པོ་བསྲེག་བྱེད་འོད་འཕྲོ་ཅན། །ཆོས་དེ་རྟོགས་པའི་ཤེས་རབ་ཀྱིས་སྒྲིབ་གཉིས་བསྲེག་
པའི་ཕྱིར་རོ། །སེམས་ཅན་རྣམས་ཡོངས་སྨིན་བྱེད་ཅིང་། །རང་གི་སེམས་ཀྱང་བསྲུང་བའི་
ཕྱིར། །བློ་ལྡན་རྣམས་ཀྱིས་སྦྱང་དཀའ་བ། །དེ་ཕྱིར་སྦྱང་དཀའ་ཞེས་བྱའོ། །སེམས་བསྲུང་
བ་ནི་གཞན་གྱི་ལོག་སྒྲུབ་ཀྱིས་ཉོན་མི་མོངས་པ་སྟེ། སྦྱང་དཀའ་བ་གཉིས་པོ་དེ་འབྱོངས་
པས་ སོ། །ཤེས་ རབ་ ཕ་ རོལ་ཕྱིན་བརྟེན་ནས། །འཁོར་བ་དང་ནི་མྱ་ངན་འདས། །གཉིས་
འདི་མངོན་དུ་འགྱུར་བའི་ཕྱིར། །མངོན་དུ་འགྱུར་བའི་སར་བརྗོད། །འདིར་མཉམ་ཉིད་དོ།།
བགྲོད་གཅིག་ལམ་དང་འབྲེལ་བའི་ཕྱིར། །རིང་དུ་སོང་བའི་སར་འདོད་དོ། །ས་བརྒྱད་ཐོབ་
ཏུ་ཉེ་ཞིང་རྩོལ་བཅས་ཀྱི་སྦྱོར་བའི་མཐར་ཕྱིན་པའོ། །འདུ་ཤེས་གཉིས་ཀྱིས་མི་གཡོའི་ཕྱིར།།
མི་གཡོ་བ་ཡི་སར་འདོད་དོ། །གཉིས་པ་ནི་མཚན་བཅས་མཚན་མེད་ལ་རྩོལ་བའིའོ། །སོ་སོ་
ཡང་དག་རིག་བློ་བཟང་། །ས་དེ་ལེགས་པའི་བློ་གྲོས་ཡིན། །སྤྲིན་བཞིན་གཉིས་ཀྱིས་ནམ་
མཁའི་ཆོས། ཁྱབ་པའི་ཕྱིར་ན་ཆོས་ཀྱི་སྤྲིན། །གཟུངས་ཏིང་ངེ་འཛིན་གཉིས་ཀྱིས་ས་དགུ་
མན་ཆད་དུ་སངས་རྒྱས་རྣམས་ལ་ཐོས་པའི་ཆོས་རྟེན་རིགས་ལ་གནས་པ་ནམ་མཁའ་ལྟ་བུ་
ཚད་མེད་པ་ལ་ཁྱབ་པའི་ཕྱིར་རོ། །
མཚན་གཞི་ལ་བཞི་ལས། དབྱེ་བ་ནི། སྤྱིར་ཐེག་ཆེན་ས་ལ་མ་གྲུབ་པ་དང་།
གྲུབ་པ་གཉིས་ཏེ། མོས་སྤྱོད་དང༌། ས་བཅུའོ། །གྲུབ་པ་ལའང་ས་བདུན་ཡན་ཆད་འདུ་བྱེད་
- ， ༡7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་བཅས་པ་དང༌། བརྒྱད་པ་ཡན་ཆད་དུ་འདུ་བྱེད་མེད་པར་འཇུག་པས་མ་གྲུབ་པ་གྲུབ་པ་
སྟེ༑ མདོ་རྒྱན་དུ། ས་རྣམས་ཐམས་ཅད་མ་གྲུབ་དང་། །གྲུབ་པ་དག་ཏུ་ཤེས་པར་བྱ། །གྲུབ་
པ་དག་ཀྱང་མ་གྲུབ་དང༌། །གྲུབ་པ་དག་ཏུ་ཤེས་པར་བྱ། །ཞེས་བཞི་དང་བྱང་སེམས་དང་
སངས་རྒྱས་ཀྱི་ས་གཉིས་སུའང་དབྱེར་ཡོད་ཀྱང་སྐབས་འདིར་བྱང་སེམས་ཀྱི་ས་སྟེ་དེ་ལ་དབྱེ་
ན་བཅུའོ། ། །
གཉིས་པ་གཅིག་དང་ཐ་དད་ནི། དངོས་པོ་ཐ་དད་ཡིན་ཏེ། རྒྱུ་འབྲས་ཡིན་
པས་སོ། །གསུམ་པ་གྲངས་ངེས་ནི། སྦྱོང་བྱེད་ཆོས་བྱེད་ཆོས་ཀྱི་ཁྱད་པར་བཅུ་ཡོད་པས་སྦྱང་
བྱ་ས་བཅུར་ངེས་ཏེ། འགྲེལ་ཆེན་ལས། མཐོང་བ་དང་སྒོམ་པའི་ལམ་ལ་ཡོངས་སུ་སྦྱོར་བའི་
ཆོས་ཀྱི་དབྱེ་བས་རབ་ཏུ་དགའ་བ་ལ་སོགས་པའི་ས་བཅུར་རྣམ་པར་བཞག་གོ་ཞེས་སོ། །
བཞི་པ་ཁྱད་ཆོས་ལ་བདུན་གྱི། དང་པོ་འགྲུབ་དུས་ཀྱི་ཁྱད་པར་ནི། བྱང་
སར། བསྐལ་པ་ཆེན་པོ་གྲངས་མེད་པ་དང་པོས་ནི། མོས་པས་སྤྱོད་པ་ལས་ཡང་དག་པར་
འདས་ནས་རབ་ཏུ་དགའ་བ་ལ་གནས་པ་ཐོབ་སྟེ། དེའང་རྟག་ཏུ་འབད་པས་ཐོབ་ཀྱིས་མི་
འབད་པས་ནི་མ་ཡིན་ནོ། །བསྐལ་པ་ཆེན་པོ་གྲངས་མེད་པ་གཉིས་པས་ནི་རབ་ཏུ་དགའ་བ་
ལ་གནས་པ་ནས། མཚན་མ་མེད་པ་ལ་གནས་པ་རྩོལ་བ་དང་བཅས་པའི་བར་ལས་འདས་
ཏེ༑ མཚན་མ་མེད་པ་ལ་གནས་པ་ལྷུན་གྱིས་གྲུབ་པ་ཐོབ་པར་འགྱུར་རོ། །དེ་ནི་ངེས་པ་ཁོ་ན་
སྟེ་༑ འདི་ལྟར་བསམ་པ་དག་པའི་བྱང་ཆུབ་སེམས་དཔའ་ནི་ངེས་པར་འབད་པའི་ཕྱིར་རོ།།
བསྐལ་པ་ཆེན་པོ་གྲངས་མེད་པ་གསུམ་པས་ནི་མཚན་མ་མེད་པ་ལྷུན་གྱིས་གྲུབ་པ་དང་། སོ་
སོ་ཡང་དག་པར་རིག་པ་ལ་གནས་པས་ཡང་དག་པར་འདས་ནས་བྱང་ཆུབ་སེམས་དཔའི་
གནས་པ་མཆོག་ཐོབ་པར་འགྱུར་རོ་ཞེས་སོ། །
གཉིས་པ་ལུས་འཛིན་པའི་ཁྱད་པར་ནི། ས་དང་པོ་ལ་ཕལ་ཆེར་འཛམ་བུ་
- ?
?
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
གླིང་གི་དབང་ཕྱུག །གཉིས་པ་ན་གླིང་བཞི་ལ་དབང་བའི་འཁོར་ལོས་བསྒྱུར། གསུམ་པ་ལ་
བརྒྱ་བྱིན། བཞི་པ་ལ་འཐབ་བྲལ་གྱི་ལྷའི་རྒྱལ་པོ་རབ་འཐབ་བྲལ། ལྔ་པ་ལ་དགའ་ལྡན་གྱི་
ལྷའི་རྒྱལ་པོ་ཡོངས་སུ་དགའ་ལྡན། དྲུག་པ་ལ་འཕྲུལ་དགའ་ལྷའི་རྒྱལ་པོ་རབ་འཕྲུལ།
བདུན་པ་ལ་གཞན་འཕྲུལ་དབང་བྱེད་ཀྱི་བདག་པོ་ལྷའི་རྒྱལ་པོ་དབང་སྒྱུར། བརྒྱད་པ་ལ་
སྟོང་གི་བདག་པོ་ཚངས་ཆེན། དགུ་པ་སྟོང་གསུམ་གྱི་བདག་པོ་ཚངས་ཆེན། བཅུ་པ་ལ་འོག་
མིན་གྱི་ལྷའི་རྒྱལ་པོ་དབང་ཕྱུག་ཆེན་པོ་ཞེས་ས་བཅུ་པ་ལས་གསུངས་སོ། །དེ་དག་ཀྱང་ཕལ་
ཆེར་ཞེས་འབྱུང་བས་གདུལ་བྱའི་དབང་གིས་གཞན་དུ་སྐྱེ་བ་སྲིད་དོ། ། །
གསུམ་པ་རྟགས་ཀྱི་ཁྱད་པར་ནི། ས་དང་པོ་ལ་རྨི་ལམ་དུ་སྟོང་གསུམ་གྱི་སྟོང་
ཆེན་པོའི་འཇིག་རྟེན་གྱི་ཁམས་གཏེར་བྱེ་བ་ཕྲག་ཁྲིག་བརྒྱ་སྟོང་གིས་ཡོངས་སུ་གང་བར་
མཐོང་ངོ༌། །གཉིས་པ་ལ་སྟོང་གསུམ་ལག་མཐིལ་ལྟར་མཉམ་པ་ལ་རིན་པོ་ཆེ་བྱེ་བ་ཕྲག་
ཁྲིག་བརྒྱ་སྟོང་དུ་མས་བརྒྱན་པར་མཐོང་ངོ༌། །གསུམ་པ་ལ་བདག་ཉིད་དཔའ་ཞིང་གོ་ཆ་སྲ་
བ་ཐོགས་ནས་ཕས་ཀྱི་རྒོལ་བ་ཐམས་ཅད་འདུལ་བར་འགྱུར་རོ། །བཞི་པ་ལ་ཕྱོགས་བཞི་
ནས་རླུང་གི་དཀྱིལ་འཁོར་བཞིས་ཐམས་ཅད་དང་ལྡན་པའི་སའི་དཀྱིལ་འཁོར་ཆེན་པོ་ལ་མེ་
ཏོག་སྣ་ཚོགས་འཐོར་བར་མཐོང་ངོ༌། །ལྔ་པ་ལ་རྒྱན་ཐམས་ཅད་ཀྱིས་བརྒྱན་པའི་བུད་མེད་
ཀྱིས་མགོ་ལ་མེ་ཏོག་ཙམ་པ་ཀའི་ཕྲེང་བ་འདོགས་པར་མཐོང་ངོ༌། །དྲུག་པ་ལ་རྫིང་ཐེམ་སྐས་
བཞི་དང་ལྡན་པ་གསེར་གྱི་བྱེ་མ་བདལ་བ་རྙོག་པ་མེད་ཅིང་དྭངས་ལ་ཡན་ལག་བརྒྱད་དང་
ལྡན་པའི་ཆུས་ཡོངས་སུ་གང་བ་མེ་ཏོག་ཨུཏྤ་ལ་དང་། ཀུ་མུ་ཏ་དང་། པདྨ་དཀར་པོས་བརྒྱན་
པ་མཐོང་སྟེ། དེ་ལ་བདག་ཉིད་རྩེ་དགའ་ཡོངས་སུ་སྤྱོད་པར་མཐོང་ངོ༌། །བདུན་པ་ལ། ངོས་
གཡས་གཡོན་གཉིས་ནས་སེམས་ཅན་དམྱལ་བའི་གཡང་ས་མཐོང་སྟེ་དེ་ལས་བདག་ཉིད་མ་
རྨས་མ་ཉམས་པར་སླར་ཟློག་པར་མཐོང་ངོ༌། །བརྒྱད་པ་ལ། ཕྲག་པ་གཉིས་ན་རི་དྭགས་ཀྱི་
- 2
2
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱལ་པོ་སེང་གེ་རལ་པ་ཅན་ཅོད་པན་ཐོགས་པས་གཅན་གཟན་ཕྲ་མོ་ཐམས་ཅད་སྐྲག་པར་
བྱེད་ཅིང་འདུག་པ་མཐོང་ངོ༌། །དགུ་པ་ལ། འཁོར་ལོས་སྒྱུར་བའི་རྒྱལ་པོར་མཐོང་སྟེ་སྐྱེ་བོ་
བརྒྱ་སྟོང་དུ་མས་ཡོངས་སུ་བསྐོར་ཞིང་མདུན་གྱིས་བལྟས་ལ་མགོའི་སྟེང་ན་རིན་པོ་ཆེ་སྣ་
ཚོགས་ཀྱིས་སྤྲས་པའི་གདུགས་འཛིན་པ་མཐོང་ངོ་། །བཅུ་པ་ལ། དེ་བཞིན་གཤེགས་པའི་སྐུ་
མཐོང་སྟེ་མདོག་གསེར་ལྟ་བུ། འོད་འདོམ་གང་བ། ཚངས་པ་བྱེ་བ་ཕྲག་ཁྲིག་བརྒྱ་སྟོང་དུ་
མས་ཡོངས་སུ་བསྐོར་ཞིང་མདུན་གྱིས་བལྟས་ནས་ཆོས་སྟོན་པ་མཐོང་ཞེས་ཐོས་ཞེས་བློ་གྲོས་
མི་ཟད་པས་ཞུས་པ་ལས་སོ། །གང་གིས་སྐབས་མིན་པར་མཚན་མ་འདི་དག་མཐོང་བ་ནི་
སྔགས་ཀྱིས་མཐུའམ་བྱིན་གྱིས་བརླབས་པར་ཤེས་པར་བྱའོ། །
བཞི་པ་རྟོགས་པའི་ཁྱད་པར་ནི། ས་བཅུའི་མཉམ་གཞག་ལ་ཆོས་ཉིད་རྟོག་
པ་ལ་ཁྱད་པར་ཡོད་དམ་མེད། ཡོད་ན་སྔ་མས་ཆོས་ཉིད་མ་རྟོགས་པར་ཐལ། མེད་ན་སྤངས་
པ་ལ་ཁྱད་པར་མེད་པར་འགྱུར་ཞེ་ན། འགྲེལ་ཆེན་ནས། ཆོས་ཐམས་ཅད་བདག་མེད་པའོ་
ཞེས་བསྒོམས་པས་ཆ་མེད་པ་ཉིད་ཀྱིས་ཆོས་ཀྱི་དབྱིངས་བདག་ཉིད་ཐམས་ཅད་ཀྱིས་རྟོགས་
སུ་ཟིན་ཡང་ངེས་པ་བསྐྱེད་པ་ལ་ལྟོས་ནས་ཀུན་ཏུ་འགྲོ་བའི་དོན་གྱིས་སོ་སོར་རྟོགས་པའི་
ཕྱིར་རོ། །ཞེས་པ་ལྟར་ཆོས་ཉིད་མངོན་སུམ་རྟོགས་པ་ལ་ཁྱད་མེད་ཀྱང་ངེས་པ་བསྐྱེད་པའམ་
སྤང་བྱ་སྤོང་ཚུལ་གྱི་སྒོ་ནས་ཐ་དད་དེ། ས་དང་པོར་དབྱིངས་ཆོས་ཀུན་ཏུ་འགྲོ་བའི་དོན་དུ་
རྟོགས་ཏེ། བདག་གཞན་ཆོས་ཉིད་ཐ་དད་པར་མ་མཐོང་བས་བདག་གཞན་མཉམ་པ་ཉིད་
རབ་ཏུ་ཐོབ་བོ། །
གཉིས་པ་དེ་རང་བཞིན་གྱིས་འོད་གསལ་བས་ཆོས་ཐམས་ཅད་ཀྱི་མཆོག་ཏུ་
རྟོག་སྟེ་བསྒྲུབ་བྱར་ཤེས་ནས་འབད་དོ། །གསུམ་པར་བསྟན་པའི་ཆོས་གསུང་རབ་དབྱིངས་
དེའི་རྒྱུ་མཐུན་པའི་དོན་གྱི་མཆོག་ཏུ་ཤེས་ནས་དེ་ཉན་པའི་ཕྱིར། སྟོང་གསུམ་མེས་གང་བར་
- 2 3 (} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
མཆོང་ངོ༌། །བཞི་པར་དབྱིངས་དེ་བདག་གཞན་གང་གིའང་ཡོངས་སུ་བཟུང་བ་མེད་པར་
རྟོགས་ཏེ་བྱང་ཕྱོགས་ཀྱི་ཆོས་ཐོབ་པས་མདོ་སོགས་ཀྱི་ཆོས་ལ་སྲེད་པས་སྔར་ཡོད་ལྡོག་གོ།
ལྔ་པ་དུས་གསུམ་གྱི་སངས་རྒྱས་བྱང་སེམས་དང་བདག་རྒྱུད་ཐ་དད་མེད་པར་རྟོགས་ཏེ་
སེམས་ཀྱི་བསམ་པ་རྣམ་དག་བཅུས་མཉམ་པར་རྟོགས་སོ། །བཅུ་པ་ནི། དུས་གསུམ་གྱི་
སངས་རྒྱས་ཀྱི་ཆོས་དང༌། ཚུལ་ཁྲིམས་དང་། ལྟ་བ། ཐེ་ཚོམ། ཡིད་གཉིས། འགྱོད་པ་སེལ་
བས་དང་། ལམ་དང་ལམ་མིན་ཤེས་པས། ལམ་ཤེས་པ། བྱང་ཆུབ་ཀྱི་ཕྱོགས་ཀྱི་ཆོས་
ཐམས་ཅད་གོང་ནས་གོང་དུ་རྣམ་པར་བསྒོམས་པས། སེམས་ཅན་སྨིན་པར་བྱེད་པར་རྣམ་
པར་དག་པ་ལ་བསམ་པ་མཉམ་པ་ཉིད་དོ། །
དྲུག་པར་རྟེན་འབྲེལ་གྱི་ཆོས་ཉིད་རང་བཞིན་གྱིས་འོད་གསལ་བས་ཀུན་
བྱང་མ་ཡིན་པའི་དོན་དུའོ། །བདུན་པར་མཚན་མ་མི་འབྱུང་བ་ཐ་དད་མེད་པའི་དོན་དུ་སྟེ།
མཚན་མ་མེད་པས་མདོ་སོགས་ཆོས་ཀྱི་མཚན་མ་ཐ་དད་མི་འབྱུང་བའི་ཕྱིར་རོ། །བརྒྱད་པར་
བྲི་འཕེལ་མེད་པའི་དོན་དུ་སྟེ། མི་སྐྱེ་བའི་ཆོས་ལ་བཟོད་པ་ཐོབ་པས་ཉོན་མོངས་པ་དང་བྱ་
བ་ན་ཡང་བྲི་འཕེལ་མེད་པར་རྟོགས་པའི་ཕྱིར་རོ། །དེ་ནས་དེ་ལ་དབང་བཞི་ལས་ལྷན་གྲུབ་
ཏུ་མཚན་མ་མི་འབྱུང་བས་དང་བཞེད་བཞིན་ཞིང་དང་འཁོར་དག་པ་སྟོན་ནུས་པས་དབྱིངས་
མི་རྟོག་ཡེ་ཤེས་དང་ཞིང་དག་པ་ལ་དབང་བའི་གནས་སུ་རིག་གོ །ས་བདུན་པའི་མཚན་མེད་
ནི་འབད་བཅས་ཡིན་པས་འདི་དང་ཁྱད་པར་ཡོད་དོ། །དགུ་པར་སོ་སོར་རིག་བཞི་ལ་དབང་
ཐོབ་པས་ཡེ་ཤེས་ལ་དབང་བའི་དང་། བཅུ་པར་བཞེད་པ་བཞིན་སྤྲུལ་པ་རྣམས་ཀྱིས་སེམས་
ཅན་གྱི་དོན་བྱེད་པས་ལས་ལ་དབང་བའི་གནས་སུ་རྟོགས་ཏེ། དབུས་མཐར། ཀུན་ཏུ་འགྲོ་
དོན་མཆོག་གི་དོན། །རྒྱུ་མཐུན་དོན་གྱི་མཆོག་ཉིད་དང༌། །ཡོངས་སུ་འཛིན་པ་མེད་དོན་
དང༌། །རྒྱུད་རྣམས་ཐ་དད་མེད་དོན་དང༌། །ཉོན་མོངས་རྣམ་དག་མིན་དོན་དང༌། །ཐ་དད་
- ? ：y ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པའི་དོན་ཉིད་དང༌། །བྲི་མེད་འཕེལ་བ་མེད་དོན་དང༌། །དབང་ནི་རྣམ་ པ་བཞི་ཡི་
གནས། །ཞེས་སོ། །
ལྔ་པ་སྤངས་པའི་ཁྱད་པར་ནི། དབྱིངས་མི་ཤེས་པའི་ཉོན་མོངས་ཅན་མ་ཡིན་
པའི་མ་རིག་པ་བཅུ་སྤོང་སྟེ། དེར། ཆོས་ཀྱི་དབྱིངས་ལ་མ་རིག་པ། །ཉོན་མོངས་ཅན་མིན་
སྒྲིབ་པ་བཅུ། །ས་བཅུའི་མི་མཐུན་ཕྱོགས་རྣམས་ཀྱི། །གཉེན་པོ་དག་ནི་ས་ཡིན་ནོ། །ཞེས་
སོ༑ ༑དྲུག་པ་ཡོན་ཏན་གྱི་ཁྱད་པར་ནི། ས་དང་པོ་ཐོབ་ནས་འཇིགས་པ་ལྔ་དང་བྲལ་ཏེ། ས་
བཅུ་པ་ལས། ཀྱེ་རྒྱལ་བའི་སྲས་དག་འདི་ལྟར་བྱང་སེམས་ས་རབ་ཏུ་དགའ་བ་འདི་ཐོབ་མ་
ཐག་ཏུ་འཇིགས་པ་གང་དག་ཡིན་པ་འདི་ལྟ་སྟེ། འཚོ་བ་མེད་པའི་འཇིགས་པའམ། ཚིགས་
སུ་བཅད་ པ་ མེད་ པའི་ འཇིགས་ པའམ། འཆི་ བའི་ འཇིགས་ པའམ། ངན་འགྲོའི་འཇིགས་
པའམ། འཁོར་གྱི་ནང་དུ་བག་ཚ་བས་འཇིགས་པ་དེ་དག་ཐམས་ཅད་དེ་ལ་མེད་པ་ཡིན་ནོ།།
ཞེས་སོ། །གཞན་ཡང་ས་བཅུ་ལ་རིམ་བཞིན་དུ་ཕར་ཕྱིན་བཅུ་རྫོགས་པ་དང༌། ཡང་ས་དང་
པོ་ལ་ཡོན་ཏན་བརྒྱ་ཕྲག་བཅུ་གཉིས་ཡོད་དེ། ས་བཅུ་པ་ལས། འདོད་ན་བརྩོན་འགྲུས་རྩོམ་
པ་རྣམ་པ་དེ་ལྟ་བུས་ཁྱིམ་དང་ཆུང་མ་དང་ལོངས་སྤྱོད་ཐམས་ཅད་སྤངས་ཏེ་རབ་ཏུ་འབྱུང་བ་
དང༌། རབ་ཏུ་བྱུང་ནས་ཀྱང་སྐད་ཅིག་ཡུད་ཙམ་གཅིག་ལ་ཏིང་ངེ་འཛིན་བརྒྱ་ཐོབ་ཅིང་སྙོམས་
པར་འཇུག་པ་དང་། སངས་རྒྱས་བརྒྱ་མཐོང་བ་དང༌། དེ་དག་གི་བྱིན་རླབས་ཀྱང་ཡང་དག་
པར་ཤེས་པ་དང༌། འཇིག་རྟེན་གྱི་ཁམས་བརྒྱ་གཡོ་བར་བྱེད་པ་དང༌། ཞིང་བརྒྱར་འགྲོ་བ་
དང༌། འཇིག་རྟེན་གྱི་ཁམས་བརྒྱ་འོད་ཀྱིས་རྒྱས་པར་བྱས་ནས་གཞན་དག་ལ་སྟོན་པ་དང་།
སྤྲུལ་པ་བརྒྱས་སེམས་ཅན་བརྒྱ་ཡོངས་སུ་སྨིན་པར་བྱེད་པ་དང་། བསྐལ་པ་བརྒྱར་གནས་
པར་བྱེད་པ་དང༌། སྔོན་དང་ཕྱི་མའི་མཐའི་བསྐལ་པ་བརྒྱར་ཡང་ཡེ་ཤེས་མཐོང་བར་འཇུག་
པ་དང༌། ཆོས་ཀྱི་སྒོ་བརྒྱར་རབ་ཏུ་རྣམ་པར་འབྱེད་པ་དང༌། ལུས་བརྒྱ་སྤྲུལ་པ་དང་། ལུས་རེ་
- 2 3 ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
རེ་ལའང་འཁོར་བྱང་སེམས་བརྒྱ་དང་ལྡན་པར་ཀུན་ཏུ་སྟོན་པའོ། །ཞེས་སོ། །སྙོམས་འཇུག་
མཐོང་དང་བྱིན་རླབས་ཤེས། །གཡོ་འགྲོ་སྟོན་མིན་བསྐལ་བརྒྱར་གནས། །སྔོན་གྱི་ཆོས་སྒོ་
ལུས་བརྒྱ་སྟོན། །གཅིག་ལ་བསྐོར་བའི་བརྩོན་འགྲུས་རྩོམ། །ཞེས་པ་བསྡུ་བའི་ཚིགས་བཅད་
དོ༑ ༑ས་གཉིས་པ་ལ་སྟོང་ཕྲག །གསུམ་པ་ལ་འབུམ། བཞི་པ་ལ་བྱེ་བ། ལྔ་པ་ལ་བྱེ་བ་ཕྲག་
སྟོང༌། དྲུག་པ་ལ་བྱེ་བ་ཕྲག་འབུམ། བདུན་པ་ལ་བྱེ་བ་ཕྲག་ཁྲིག་འབུམ། བརྒྱད་པ་ལ་སྟོང་
གསུམ་འབུམ་ཕྲག་བཅུའི་རྡུལ་ཕྲ་རབ་ཀྱི་རྡུལ་སྙེད་དང༌། དགུ་པ་ལ་སངས་རྒྱས་ཀྱི་ཞིང་
གྲངས་མེད་པ་འབུམ་ཕྲག་བཅུའི་རྡུལ་ཕྲ་རབ་ཀྱི་རྡུལ་སྙེད། བཅུ་པ་ལ་སངས་རྒྱས་ཀྱི་ཞིང་
བརྗོད་དུ་མེད་པ་བྱེ་བ་ཕྲག་ཁྲིག་བརྒྱ་སྟོང་ཕྲག་བཅུའི་རྡུལ་ཕྲ་རབ་ཀྱི་རྡུལ་སྙེད་ཐོབ་པ་
གསུངས་སོ། །
བདུན་པ་འཕོ་ཚུལ་ནི། སྐྱོན་མེད་པ་ལ་ཞུགས་ནས་ལྟུང་བའི་འཁྲུལ་པ་ཆ་
ཕྲ་བ་ལ་ཤེས་བཞིན་གནས་མི་ནུས་པ་དེ་སྲིད་དུ་དང་པོ། ནུས་པ་ནས་ཇི་སྲིད་དུ། འཇིག་རྟེན་
པའི་ཏིང་ངེ་འཛིན་ཀུན་ལ་སྙོམས་པར་འཇུག་པ་དང། ཐོས་པའི་དོན་ཀུན་འཛིན་མི་ནུས་པ་དེ་
སྲིད་གཉིས་པ། ནུས་ནས་ཇི་སྲིད་དུ་བྱང་ཆུབ་ཕྱོགས་མཐུན་གྱི་ལན་མང་དུ་གནས་མི་ནུས་
ཤིང་སྙོམས་འཇུག་ལ་སྲེད་པ་དང༌། ཆོས་ལ་སྲེད་པས་སེམས་ལྷག་པར་བཏང་སྙོམས་སུ་
འཇོག་མི་ནུས་པ་དེ་སྲིད་གསུམ་པ། ནུས་ནས་ཇི་སྲིད་བདེན་བཞི་བསྒོམས་པ་ན་འཁོར་
འདས་ལ་གཅིག་ཏུ་ཕྱོགས་པ་དང༌། མངོན་པར་ཕྱོགས་པའི་སེམས་བཟློག་སྟེ་ཐབས་ཀྱིས་
ཟིན་པའི་བྱང་ཕྱོགས་སྒོམ་མི་ནུས་པ་དེ་སྲིད་བཞི་པ། ནུས་པ་ནས་ཇི་སྲིད་འཁོར་བས་སྐྱོ་བ་
དང་མཚན་མེད་ལ་སྙོམས་པར་འཇོག་མི་ནུས་པ་དེ་སྲིད་ལྔ་པ། ནུས་པ་ནས་ཇི་སྲིད་སྐབས་
ཐམས་ཅད་དུ་མཚན་མེད་ལ་སྙོམས་པར་འཇོག་མི་ནུས་པ་དེ་སྲིད་དྲུག་པ། ནུས་ནས་ཇི་སྲིད་
ལྷུན་གྲུབ་མཚན་མེད་ལ་སྙོམས་པར་འཇོག་མི་ནུས་པ་དེ་སྲིད་བདུན་པ། ནུས་པ་ནས་ཇི་སྲིད་
- 2 {
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོ་སོ་ཡང་དག་རིག་བཞིས་ཆོས་སྟོན་པ་ལ་དབང་དུ་མ་གྱུར་པ་དེ་སྲིད་བརྒྱད་པ། གྱུར་པ་དེ་
ནས་ཆོས་སྐུ་ཡོངས་རྫོགས་ཐོབ་པ་དང་ཡང་དག་པར་རིགས་མི་ནུས་པ་དེ་སྲིད་དགུ་པ། ནུས་
པ་དེ་ནས་སྤྲུལ་པ་ལ་སོགས་པའི་དབང་ཐོབ་ཀྱང་ཤེས་བྱ་ཐམས་ཅད་ལ་ཆགས་ཐོགས་མེད་
པའི་ཡེ་ཤེས་སྐྱེད་པར་བྱེད་མི་ནུས་པ་དེ་སྲིད་བཅུ་པ་དང༌། ནུས་པ་ནས་སངས་རྒྱས་ཀྱི་ས་
ཡིན་ཞེས་དགོངས་འགྲེལ་ལས་སོ། ། །
གཞུང་དོན་ལ་གཉིས་ལས་སྔ་འགྲེལ་ནི། སའི་ཚོགས་ལས་གང་དག་ཆོས་
གང་ཡོངས་སུ་སྦྱངས་པས་ཐོབ་ཅིང་རྫོགས་པར་བྱེད་པ་ཉིད་ཀྱིས་ཡོངས་སུ་སྦྱོང་བར་འགྱུར་
བའི་ཆོས་གང་ཡིན་པ་དེ་དག་བསྟན་པའི་ཕྱིར་བར་སྐབས་ཀྱི་ཚིགས་སུ་བཅད་པ་ཉི་ཤུ་རྩ་
གསུམ་གྱིས་ཕར་ཕྱིན་བཅུ་ལྷག་པར་ཤས་ཆེ་བ་བཅུས་བསྡུས་པའི་ཡོངས་སྦྱོང་བཅུས་རིམ་
གྱིས་ས་བཅུ་ལ་འཇུག་གོ་ཞེས་འབྲས་བུ་བསྟན་པའི་སྒོ་ནས་སའི་ཚོགས་གསུངས་པའོ། །འོ་
ན་ཐོབ་ཟིན་སྦྱོང་ངམ་མ་ཐོབ་པ་སྦྱོང་ཞེ་ན། རིགས་བྱིན་གྱིས་མ་ཐོབ་པ་ཐོབ་བྱེད་དོ། །ཟེར་
བ་མི་འཐད་དོ། །རབ་འབྱོར་བྱང་སེམས་ས་དང་པོ་ལ་གནས་པས་ཡོངས་སུ་སྦྱོང་བ་བཅུ་པོ་
འདི་དག་བྱ་སྟེ་ཞེས་པ་དང་འགལ་ལོ། །དེས་ན་ཐོབ་ཟིན་ཁྱད་པར་དུ་སྦྱོང་ཞིང་ས་གོང་མའི་
ཡོན་ཏན་ཐོབ་པའི་རྒྱུར་ཡང་སྟེ། འགྲེལ་ཆེན་དུ། ས་གང་གི་ཡོངས་སུ་སྦྱོང་བར་འགྱུར་བའི་
ཆོས་གང་ཡིན་པ་རྣམས་ཇི་སྲིད་མ་རྫོགས་པ་དེ་སྲིད་དུ་ནི་ས་ཡིན་ལ། ཡོངས་སུ་རྫོགས་ནས་
ནི་ས་གཞན་ཡིན་པར་ཤེས་པར་བྱ། ཞེས་སོ། །འོ་ན་ས་ནི་དང་པོ་ཐོབ་འགྱུར་ཏེ་ཞེས་པ་དང་
འགལ་སྙམ་ན། མི་འགལ་ཏེ། རྫོགས་པ་ཐོབ་པ་ལ་དགོངས་པ་སྟེ། ཡོངས་སུ་སྦྱོང་བ་བཅུ་
པོ་དེ་དག་ནི་བྱང་ཆེན་ས་དང་པོ་ལ་གནས་པས་བྱ་བ་དག་གོ །ཞེས་སོ། །
གཉིས་པ་སའི་ཚོགས་དངོས་བཤད་པ་ལ། རྒྱུ་ས་དགུའི་ཡོངས་སྦྱོང་། འབྲས་
བུ་ས་བཅུ་པའི་མཚན་ཉིད་དོ། །དང་པོ་ལ་དགུ་ལས། ས་དང་པོའི་ཡོངས་སྦྱོང་ལ་གཉིས་ཀྱི་
->
3 :|



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
རྩ་བ་ནི་སྦྱིན་པའི་ཕར་ཕྱིན་གཙོ་བོར་གྱུར་པའི་ཡོངས་སུ་སྦྱོང་བ་རྣམ་པ་བཅུ་ཡིས་ས་ནི་དང་
པོ་ཡོངས་སུ་རྫོགས་པར་ཐོབ་པར་འགྱུར་ཏེ། བཅུ་ནི་རྣམ་མཁྱེན་དུ་སེམས་བསྐྱེད་པས་དགེ་
རྩ་མང་པོ་ཡང་དག་པར་བསྡུད་པའི་ལྷག་བསམ་དང་། སེམས་ཅན་ཀུན་གྱི་དོན་དུ་ཐེག་ཆེན་
གྱི་ཡེ་ཤེས་ཚོལ་ཞིང་སྒྲུབ་པའི་ཕན་པའི་དངོས་པོ་དང༌། རྣམ་མཁྱེན་དང་ལྡན་པའི་སེམས་
བསྐྱེད་པས་སེམས་ཅན་ཀུན་ལ་ཚད་མེད་བཞིའི་སེམས་རྩེ་གཅིག་པ་སེམས་ཅན་རྣམས་ལ་
སེམས་མཉམ་པ་ཉིད་དང་། སེམས་ཅན་ཀུན་ལ་འཁོར་གསུམ་དུ་རྟོག་པ་མེད་པར་སྦྱིན་པ་
གཏོང་བས་གཏོང་བ་དང༌། རྣམ་མཁྱེན་དུ་བསྐུལ་ཞིང་འཇོག་པའི་དགེ་བཤེས་ལ་རིམ་གྲོ་
དང་དཔལ་གྱི་དར་དཔྱངས་འཆིང་བ་ལ་སོགས་པའི་བཀུར་སྟི་དང་བསྟི་སྟང་དུ་བྱེད་པའི་སྒོ་
ནས་མགུ་བར་བྱེད་པ་བཤེས་གཉེན་བསྟེན་པ་དང་། རྣམ་མཁྱེན་དུ་སེམས་བསྐྱེད་པས་ཆོས་
ཚོལ་ཞིང་ཉན་རང་གི་སར་མི་ལྟུང་བ་དམ་པའི་ཆོས་ལ་དམིགས་ནས་ཚོལ་བ་དང་། ཚེ་རབས་
ཀུན་ཏུ་འདུ་འཛི་མེད་པར་དེ་བཞིན་གཤེགས་པའི་བསྟན་པ་ལ་རབ་ཏུ་འབྱུང་ཡང་བར་ཆད་
བྱེད་པ་མེད་པ་རྟག་ཏུ་ངེས་འབྱུང་གི་སེམས་ཉིད་དང་རྒྱལ་བའི་སྐུ་མཐོང་ནས་རྣམ་མཁྱེན་མ་
ཐོབ་བར་དུ་སྐུའི་ཡིད་བྱེད་དང་མི་འབྲལ་བར་སངས་རྒྱས་ཀྱི་སྐུ་རྟོགས་པའི་དགའ་བ་སྟེ་
འདོད་པ་དང་། དེ་བཞིན་གཤེགས་པ་འདས་པའི་ཚེ་སེམས་ཅན་རྣམས་ལ་ཐོག་མཐའ་བར་
གསུམ་དུ་དགེ་བའི་གསུང་རབ་བཅུ་གཉིས་སྟོན་པ་ཆོས་སྟོན་པ་དང་། ཇི་སྐད་སྨྲས་པ་བཞིན་
བྱེད་པའི་བདེན་པའི་ཚིག་སྦྱར་བ་ནི་ཡོངས་སྦྱོང་ཡིན་པར་འདོད་དོ། །ཚུལ་ཇི་ལྟར་ན། ལྷག་
བསམ་སོགས་རང་བཞིན་དོན་དམ་པར་མི་དམིགས་པར་བསྒོམས་པས་ཀུན་རྫོབ་ཏུ་ཡོངས་
སུ་སྦྱོང་བར་ཤེས་པར་བྱ་སྟེ། རབ་འབྱོར་ས་དང་པོ་ལ་གནས་པའི་བྱང་སེམས་ཆེན་པོས་
ཡོངས་སུ་སྦྱོང་བ་བཅུ་པོ་འདི་དག་བྱ་སྟེ། བཅུ་གང་ཞེ་ན། དེ་མི་དམིགས་པའི་ཚུལ་གྱིས་ལྷག་
པའི་བསམ་པ་ཡོངས་ སུ་སྦྱང་བ་དང་སོགས་སོ། །འགྲེལ་པ་ནི། རྩ་བའི་རིམ་པ་ཇི་ལྟ་ བ་
- ? 3) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་དུ་འགྲེལ་པས་འཆད་པ་ནི་བྱང་ཆུབ་ཀྱི་གཞིའི་དགེ་རྩ་ཐམས་ཅད་ལ་གྱ་གྱུ་སྟེ་ཕྱིན་ཅི་
ལོག་མེད་པར་ཡང་དག་པར་སྒྲུབ་པའི་བསམ་པ་དང་། རང་གི་དགོས་པ་ཆོས་སྐུ་དང་གཞན་
གྱི་དགོས་པ་སེམས་ཅན་ལ་ཕན་པའི་དོན་དུ་ཐེག་ཆེན་གྱི་ཆོས་ཡོངས་སུ་འཛིན་པ་དང༌། །
སེམས་ཅན་ཐམས་ཅད་ལ་ཚད་མེད་བཞིས་སེམས་རྩེ་གཅིག་པ་ཉིད་དང་། འཁོར་གསུམ་དུ་
རྣམ་པར་མི་རྟོག་པའི་སྦྱོར་བས་བདོག་པ་ཐམས་ཅད་ཡོངས་སུ་གཏོང་བ་དང༌། ཆོས་ཉན་
པའི་ཕྱིར་རྣམ་མཁྱེན་ལ་འགོད་པའི་གཅིག་ཏུ་དགེ་བ་འཕེལ་བའི་དགེ་བའི་བཤེས་གཉེན་
བསྟེན་ནས་ ཚུལ་ ཐམས་ཅད་ ཀྱིས་ཡོངས་སུ་མགུ་བར་བྱེད་ པ་དང༌། ཐེག་པ་གསུམ་དུ་
གཏོགས་པའི་དམ་པའི་ཆོས་ཀྱི་དམིགས་པ་མ་ལུས་པ་འདོད་ཅིང་འཚོལ་བ་དང༌། རྟག་ཏུ་
ཁྱིམ་གྱི་གནས་ན་གནས་པ་ལ་མངོན་པར་མི་དགའ་ཞིང་ཚེ་རབས་ཐམས་ཅད་དུ་རབ་ཏུ་བྱུང་
བ་ལ་དགའ་བ་དང་། རྣམ་པ་ཐམས་ཅད་དུ་བླ་ན་མེད་པའི་སངས་རྒྱས་ཀྱི་སྐུ་ཐོབ་པར་འདོད་
པ་དང་མི་འབྲལ་བ་དང་། ཟང་ཟིང་ལ་མི་བལྟ་བར་མདོ་སོགས་དམ་པའི་ཆོས་ཚིག་དང་དོན་
ཇི་ལྟ་བ་བཞིན་དུ་རབ་ཏུ་ཕྱིན་ཅི་མ་ལོག་པར་སྟོན་པ་དང་དམ་བཅས་པའི་དོན་རྫོགས་པར་
བྱེད་པ་བདེན་པར་སྨྲ་བ་ཉིད་ཅེས་བྱ་བ་དེ་ལྟ་བུའི་མཚན་ཉིད་ཅན་གྱི་ཆོས་བཅུ་པོ་འདི་རྣམས་
ཀྱིས་ས་དང་པོའི་ཡོན་ཏན་རྣམ་པ་ཐམས་ཅད་དུ་རྫོགས་པར་བསྐྱེད་པར་བྱ་བ་ཡིན་པའི་ཕྱིར།
ས་དང་པོ་ཡོངས་སུ་སྦྱོང་བ་རྒྱུའི་ཁྱད་པར་བཅུ་པོ་དེའི་རང་གི་ངོ་བོ་ཉིད་མི་དམིགས་པས་ཁྱད་
པར་དུ་བྱས་པའི་མཚན་ཉིད་ཅན་ཡོངས་སུ་སྦྱོང་བ་དེ་དག་ཁོ་ནས་སྔར་མ་བྱུང་བའི་ཆོས་ཀྱི་དེ་
ཁོ་ན་རྟོགས་པས་རབ་ཏུ་དགའ་བ་ཐོབ་པའི་ས་དང་པོ་རབ་ཏུ་དགའ་བ་ཐོབ་པ་ཡིན་ནོ། །
ས་གཉིས་པ་ལ་རྩ་བ་ནི། ས་གཉིས་པར་གནས་པའི་རྒྱལ་སྲས་ཀྱིས་ཆོས་
བརྒྱད་ཡིད་ལ་བྱེད་པས་གཉིས་པ་ཡོངས་སུ་སྦྱོང་སྟེ། བརྒྱད་ནི། ཉན་རང་གི་སེམས་དང་
ཚུལ་ཁྲིམས་དང་བྱང་ཆུབ་ཀྱི་གེགས་ཀྱི་ཆོས་ཡིད་ལ་མི་བྱེད་པའི་ཚུལ་ཁྲིམས་དག་པ་དང༌།
- 2 3
) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
བདག་ལ་ཕན་པ་ཆུང་ངུ་ཙམ་ཡང་འཁོར་བ་མ་ཟད་ཀྱི་བར་དུ་ཆུད་མི་གསོན་པར་བྱས་པ་
གཟོ་བ་དང་། སེམས་ཅན་ཀུན་ལ་གནོད་འཚེའི་སེམས་མེད་པ་བཟོད་པའི་མཐུ་ལ་གནས་པ་
དང༌། སེམས་ཅན་ཐེག་གསུམ་ལ་སྨིན་པར་བྱེད་པ་རབ་ཏུ་དགའ་ཞིང་སྤྲོ་བ་མྱོང་བ་དང་།
མདོ་ལས་བྱང་སེམས་སྤྱད་པ་སྤྱོད་པའི་ཚེ་འདི་སྙམ་དུ་སེམས་ཤིང་བདག་གིས་སེམས་ཅན་རེ་
རེའི་དོན་དུའང་བསྐལ་པ་གངྒཱའི་ཀླུང་གི་བྱེ་མ་སྙེད་དུ་སེམས་ཅན་དམྱལ་བར་གནས་པར་
བྱས་ཏེ། སེམས་ཅན་ཐམས་ཅད་སངས་རྒྱས་ཀྱི་ཡེ་ཤེས་ལ་མ་བཀོད་ཀྱི་བར་དེ་དག་ཏུ་
བཏུབ་ཅིང་གཤག་པ་དང་བརྡུང་ཞིང་བཙོ་བ་དང་བསྲེག་པ་ལ་སོགས་ཉམས་སུ་མྱོང་བར་
བྱའོ་སྙམ་ནས་དེ་བཞིན་དུ་སེམས་ཅན་ཐམས་ཅད་ཀྱི་དོན་དུ་སྤྲོ་ཞིང་སྐྱོ་བ་མེད་པ་གང་ཡིན་པ་
སྟེ་ཞེས་པ་ལྟ་བུའི་སྙིང་བརྩེ་ཆེན་པོ་མངོན་དུ་བྱ་བ་དང༌། སྐྱེ་བོ་ཀུན་ལ་ང་རྒྱལ་བཅག་པས་
འདུད་པ་དད་པས་བཀུར་སྟི་བྱེད་པ་དང་། ཡོན་ཏན་གྱིས་བརྗོད་པའི་གོང་མ་རྣམས་ལ་སྟོན་
པར་འདུ་ཤེས་པས་གསུངས་པ་བཞིན་བྱེད་པ་བླ་མ་ལ་གུས་པས་ཉན་པ་དང་། སེམས་ཅན་
སྨིན་པའི་ཕྱིར་ལས་གཞན་མེད་པར་ཕར་ཕྱིན་རྣམས་ཚོལ་བ་སྦྱིན་པ་ལ་སོགས་ཕར་ཕྱིན་
རྣམས་ལ་བརྩོན་ཞིང་ཚོལ་བ་སྟེ། བརྒྱད་པ་སྨོས་པས་ནི་ས་གཉིས་པའི་ཡོངས་སྦྱོང་བརྒྱད་ཁོ་
ནའོ་ཞེས་བསྟན་ཏེ། འདི་ལྟ་སྟེ། ཚུལ་ཁྲིམས་ཡོངས་སུ་དག་པ་དང་སོགས་སོ། །
འགྲེལ་ པ་ནི། དགེ་བའི་ཆོས་སྡུད་དང་། སེམས་ཅན་དོན་བྱེད་དང༌། སྡོམ་
པའི་ཚུལ་ཁྲིམས་རྣམ་པ་ཐམས་ཅད་དུ་ཡོངས་སུ་དག་པས་ཉན་རང་གི་ཡིད་བྱེད་སྤངས་པ་
དང༌། གཞན་གྱིས་ཕན་པར་བྱས་པ་ཆུང་ངུ་ལ་ཡང་དྲིན་དུ་གཟོ་ཞིང་འཁོར་བ་ཇི་སྲིད་བར་
དྲིན་ལན་ལྡོན་པས་ཆུད་མི་གསོན་པ་དང་གཞན་གྱིས་གནོད་པ་བྱས་པ་དང་། ལ་སོགས་པས་
དུ་ཁ་དང་མི་སྐྱེ་བའི་ཆོས་ལ་བཟོད་ཅིང་གཞན་ལ་གནོད་འཚེའི་སེམས་མེད་པ་དང་། སེམས་
ཅན་སྨིན་པར་བྱེད་པ་ལ་སོགས་པ་དགེ་བའི་ཆོས་སྒྲུབ་པ་ལ་འགྱོད་པ་དང་སྐྱེ་བོ་ཐམས་ཅད་
- 2
3 7 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་བྱམས་པས་སེམས་ཅན་གཅིག་གི་དོན་དུ་ཡང་དུས་རིང་པོར་དམྱལ་སོགས་འཁོར་བར་
གནས་པར་སྤྲོ་བ་དང༌། ཉེ་བར་ལུང་འབོགས་པས་མཁན་པོ་དང་ལ་སོགས་པས་སློབ་དཔོན་
སོགས་སྐྱེ་བོ་ཐམས་ཅད་ལ་གམ་དུ་ལྷགས་ནས་རབ་ཏུ་འདུད་པར་བྱེད་པ་དང་། དགེ་བའི་
བཤེས་གཉེན་གྱི་ཐད་ནས་དེས་བསྟན་པའི་ཆོས་ཇི་བཞིན་སྒྲུབ་ཅིང་སྟོན་པར་འདུ་ཤེས་པ་
དང༌། ལས་གཞན་མེད་པར་སྦྱིན་པ་ལ་སོགས་པའི་ཕྱིན་དྲུག་ལ་བརྩོན་ཞིང་སྤྲོ་བ་ཞེས་བྱ་བ་
དེ་ལྟ་བུའི་ཡོངས་སུ་སྦྱོང་བ་རྣམས་སྔ་མ་བཞིན་དུ་རང་རང་གི་ངོ་བོ་མི་དམིགས་པས་ཡོངས་
སུ་སྦྱང་བ་བྱས་པའི་ཁྱད་པར་ཅན་གྱི་ཆོས་རྣམ་པ་བརྒྱད་ཀྱིས་ས་གཉིས་པ་འཆལ་ཚུལ་གྱི་དྲི་
མ་མེད་པ་རྫོགས་པར་ཐོབ་པ་ཡིན་ནོ། །
ས་གསུམ་པ་ལ་རྩ་བ་ནི། བྱང་སེམས་ས་གསུམ་པ་ལ་གནས་པས་ཆོས་ལྔ་
སྦྱངས་པས་ས་གསུམ་པ་རྫོགས་པར་ཐོབ་པ་སྟེ། ལྔ་ནི་སངས་རྒྱས་ཀུན་གྱིས་ཕྱོགས་བཅུའི་
འཇིག་རྟེན་དུ་གང་བསྟན་པའི་ཆོས་ཐམས་ཅད་བཟུང་བར་སེམས་པ་མང་དུ་ཐོས་པས་མིང་
ངོམས་པ་ཉིད་དང༌། ཆོས་སྟོན་པའི་ཚེ་ཆོས་སྦྱིན་དེས་ཐ་ན་བྱང་ཆུབ་ཏུ་ཡང་རེ་བ་མེད་པའི་
ཟང་ཟིང་མེད་པར་ཆོས་སྦྱིན་པ་དང་། དགེ་རྩ་གང་གིས་ཞིང་དག་པར་བྱེད་ཅིང་བདག་གཞན་
གྱི་སེམས་ཀྱི་ཞིང་སྦྱོང་བའི་ཚེ་དགེ་རྩ་དེ་ཞིང་དག་པར་བསྔོ་བའི་སངས་རྒྱས་ཀྱི་ཞིང་ཀུན་སྦྱོང་
བ་དང༌། དགེ་རྩ་གང་བསྟན་ན་སེམས་ཅན་སྨིན་ཅིང་ཞིང་དག་པར་འགྱུར་བ་བསྐྱེད་པས་
སངས་མ་རྒྱས་ཀྱི་བར་དུ་མི་སྐྱོ་བའི་དཔག་ཏུ་མེད་པའི་འཁོར་བས་ཡོངས་སུ་མི་སྐྱོ་བ་དང༌།
ཉན་རང་གི་སེམས་ལ་མི་སྨོད་པ་བྱང་སེམས་ཀྱི་ངོ་ཚ་ཁྲེལ་ཡོད་ཅེས་བྱ་བ་རྣམས་ལ་དེ་དག་
གིས་ཁེངས་ཤིང་རློམ་པ་མེད་པའི་བདག་ཉིད་དེ་རྣམ་པ་ལྔ་སྟེ། འདི་ལྟ་སྟེ། མང་དུ་ཐོས་པས་
མི་ངོམས་ཤིང་། དེ་ལའང་ཡི་གེར་མངོན་པར་མ་ཞེན་པ་དང་སོགས་སོ། །
འགྲེལ་པ་ནི། སངས་རྒྱས་ཐམས་ཅད་ ཀྱིས་ གསུངས་ པའི་ དམ་པའི་ཆོས་
?
$
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
མཉན་པས་ངོམས་མི་ཤེས་པར་འཛིན་པའི་བསམ་པ་དང་རྙེད་པ་དང་ལ་སོགས་པས་བཀུར་
སྟི་ལ་སོགས་ལ་མི་ལྟ་བར་ཐ་ན་བྱང་ཆུབ་ལ་ཡང་རེ་བ་མེད་པའི་སེམས་ཀྱིས་དམ་པའི་ཆོས་
རབ་ཏུ་སྟོན་པ་དང༌། རང་གི་སངས་རྒྱས་ཀྱི་ཞིང་གི་རྟེན་སྣོད་དང་བརྟེན་པ་བཅུད་ཀུན་ཏུ་
སྦྱོང་བའི་ཆོས་རྣམས་ཞིང་དག་པར་བསྔོ་བ་དང་། ཕན་བཏགས་པའི་སེམས་ཅན་གྱིས་ཕན་
ལན་ལྡོན་པ་དང་མི་མཐུན་པ་གནོད་པ་བྱེད་པ་ལ་སོགས་པ་འཁོར་བའི་ཉེས་པ་མཐོང་བས་
གཞན་དོན་ལ་སེམས་ཡོངས་སུ་མི་སྐྱོ་བ་དང་། རང་ལ་ལྟོས་ནས་མི་དགེ་བའི་ཉན་རང་གི་
དང༌། གཞན་ལ་ལྟོས་ནས་མི་དགེ་བའི་ཆོས་དང་ཉན་རང་གི་སེམས་ཡིད་ལ་མི་བྱེད་པ་ངོ་ཚ་
དང་ཁྲེལ་ཡོད་པ་ཞེས་བྱ་བ་དེ་ལྟ་བུའི་ཡོངས་སུ་སྦྱོང་བ་རྣམ་པ་ལྔ་པོ་སྔ་མ་བཞིན་དུ་རང་རང་
གི་ངོ་བོ་ཉིད་དུ་མི་རྟོག་པ་ཡོངས་སུ་སྦྱོང་བ་བྱས་པས་ས་གསུམ་འདས་པའི་ཡེ་ཤེས་ཀྱི་སྣང་
བའི་འོད་བྱེད་པ་རྫོགས་པར་རྟོགས་པ་ཡིན་ནོ། ། །
ས་བཞི་པ་ལ་རྩ་བ་ནི། བྱང་སེམས་ས་བཞི་པ་ལ་གནས་པ་ཆོས་བཅུ་ལ་
གནས་པས་ས་བཞི་པ་རྫོགས་པར་ཐོབ་པར་འགྱུར་ཏེ། བཅུ་ནི་ཉན་རང་གི་སེམས་འདའ་
བར་སེམས་པ་ནགས་ཏེ་དགོན་པ་ལ་གནས་པ་དང༌། རང་དོན་བྱང་ཆུབ་ལ་ཡང་འདོད་པ་
མེད་པའི་འདོད་པ་ཆུང་བ་དང་། ཀུན་མཁྱེན་ཐོབ་ཀྱང་རློམ་སེམས་མེད་པ་ཆོག་ཤེས་པ་དང་།
ཆོས་ཟབ་མོ་རྣམས་ལ་རྟོགས་པ་འཇོག་པའི་བཟོད་པ་ཐོབ་པ་སྦྱངས་པའི་ཡོན་ཏན་གྱི་སྡོམ་པ་
དང༌། ཡོ་བྱད་ཉུངས་པ་མི་གཏོང་བར་བསྟེན་པ་དང་། བསླབ་པ་ཀུན་ལ་མཚན་མར་འཛིན་
པའི་རྒྱུ་བ་མེད་པར་མི་རྟོག་པའི་ཤེར་ཕྱིན་ལ་སྤྱོད་པ་བསླབ་པ་ཡོངས་སུ་མི་གཏོང་བ་དང་།
འདོད་ཡོན་ལ་ཆགས་སེམས་མི་བསྐྱེད་པ་འདོད་པའི་ཡོན་ཏན་ལ་སྨོད་པ་དང་། འཁོར་བའི་
རྒྱུའི་ཆོས་ཐམས་ཅད་མངོན་པར་འདུ་མི་བྱེད་ཅིང་མི་རྟོག་པའི་མྱ་ངན་ལས་འདའ་བ་དང་ལྡན་
པའི་སེམས་བསྐྱེད་པ་དང༌། ཕྱི་ནང་གི་ཆོས་ཐམས་ཅད་ལ་མཚན་མར་མི་འཛིན་པ་བདོག་པ་
- 2 33 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀུན་གཏོང་བ་དང༌། རྣམ་ཤེས་ཀྱི་ཡུལ་ལ་སེམས་མི་ཆགས་པ་སེམས་མི་ཞུམ་པ་དང་། ཕྱི་
ནང་གི་དངོས་པོ་ཐམས་ཅད་ལ་དངོས་པོར་ཡིད་ལ་མི་བྱེད་པ་དང་དངོས་པོ་ཐམས་ཅད་ལ་
བལྟ་བ་སྟེ་ལྟོས་པ་མེད་པ་སྟེ། འདི་ལྟ་སྟེ་དགོན་པ་ལ་གནས་པ་དང་སོགས་སོ། །
འགྲེལ་པ་ནི། ཉན་རང་གི་ཡིད་བྱེད་ཀྱིས་དབེན་པར་དགོན་པར་གནས་
པ་དང་། དམིགས་པའི་སྦྱོར་བས་བྱང་ཆུབ་ལ་ཡང་འདོད་པ་མེད་ན་ཆོས་གོས་སོགས་རྙེད་པ་
མ་ཐོབ་པ་ལ་མངོན་པར་འདོད་པ་མེད་པ་དང་། རྙེད་པའི་དངོས་པོ་ཁྱད་པར་ཅན་ཐོབ་ཏུ་
ཟིན་ཀྱང་རློམ་པ་མེད་ལ་ཇི་ལྟར་རྙེད་པ་ལས་ལྷག་པར་དོན་དུ་གཉེར་བ་མེད་པ་དང་། བསོད་
སྙོམས་པ་ཉིད་དང་ལ་སོགས་པས་སྟན་གཅིག་པ་དང༌། ཟས་ཕྱིས་མི་ལེན་དང་། ཆོས་གོས་
གསུམ་པ་དང༌། ཕྱིང་བ་དང༌། ཕྱག་དར་ཁྲོད་པ། དགོན་པ་བ། ཤིང་དྲུང་པ། བླ་གབ་མེད་
པ༑ དུར་ཁྲོད་པ། གཅིག་པུ་པ། གཞི་ཇི་བཞིན་པ་སྟེ། ཁྱིམ་རྣམས་ནས་ཅི་ཐོབ་པ་དང༌། རྙེད་
པ་ཙམ་ཟ་བ་དང༌། སྟན་གཅིག་ལ་འདུག་པ་དེ་སྲིད་དུ་ཟའི་དེ་ལས་ལངས་ནས་མི་ཟ་བ་དང་།
ཟས་ཀྱི་ཕྱིར་འདུག་ནས་བདག་འཚོ་བ་ཙམ་མ་རྙེད་པར་མི་ཟ་ཞིང་རྙེད་ནས་ཀུན་ཟའི་དེ་ལས་
ལྷག་པའི་ཟས་ཀྱི་བྱ་བ་མེད་པ་དང་། ཆོས་གོས་གསུམ་ལས་ལྷག་པའི་གོས་མི་འཆང་བ་དང་།
གོས་གསུམ་ལས་ལྷག་པ་བལ་ལས་བྱས་པ་ཤ་སྟག་འཆང་བ་དང་། ཕྱག་དར་ཁྲོད་ཀྱི་གོས་
འཆང་བ་དང༌། གྲོང་ལས་རྒྱང་གྲགས་གཅིག་གིས་དབེན་པར་གནས་པ་དང་། ཤིང་གཅིག་
པུ་ཉིད་ནི་གནོད་སྦྱིན་ལ་སོགས་པས་གནས་བཅས་པ་ཉིད་ཀྱིས་ན་འཇིགས་པའི་རྒྱུ་ཡིན་པ་
དེ་བས་ན་དེའི་རྩ་བར་གནས་པ་དང་། མ་བཀབ་མ་གཡོགས་པའི་ཕྱོགས་དུར་ཁྲོད་དུ་གནས་
པ་དང༌། ཁྲིའམ་ཁྲིའུ་རྩ་བཏིང་པའི་སྟེང་དུ་ཙོག་པུར་འདུག་སྟེ་རྒྱབ་བམ་གློས་མི་བརྟེན་པ་
དང༌། རྩའམ་ལོ་མའི་སྟེང་དུ་མལ་འཆའ་ཞིང་དེ་ཁོ་ནར་གནས་ཀྱི་ཡང་མི་འཆོས་པ་སྟེ་དེ་ལྟ་
བུའི་ཉོན་མོངས་སྲབ་མོར་བྱེད་པའི་སྦྱངས་པའི་ཡོན་ཏན་ནམ། ཆོས་ཟབ་མོ་ལ་བཟོད་པའི་
- ? 4 () .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ངེས་པར་རྟོགས་པ་ཡང་དག་པར་བསྡམས་པ་སྟེ་མི་གཏོང་བ་དང་། དགེ་བསྙེན་གྱི་སྡོམ་པ་
སོགས་བསླབ་པ་བླངས་པ་ཐམས་ཅད་སྲོག་དང་ལ་སོགས་པས་ལུས་ལོངས་སྤྱོད་ཀྱི་ཕྱིར་
ཡང་ཡོངས་སུ་མི་གཏོང་བ་དང༌། འདོད་པར་བྱ་བས་ན་འདོད་པ། གོམས་པར་བྱ་བས་ན་
ཡོན་ཏན་གཟུགས་སྡུག་པ་སོགས་ལ་ཡོན་ཏན་ཀུན་གྱི་མི་མཐུན་ཕྱོགས་དང་གནོད་པ་ཀུན་གྱི་
གནས་བྱེད་པའི་ཉེས་དམིགས་ཅན་དུ་ལྟ་བས་སྨོད་ཅིང་འདོད་སེམས་མི་བསྐྱེད་པ་དང༌།
གདུལ་བྱའི་བློ་དང་འཚམ་པར་མྱ་ངན་ལས་འདས་པ་ལ་གདུལ་བྱ་རྣམས་གཞོལ་ཞིང་འགོད་
པར་བྱེད་པ་ལ་ཆོས་ཐམས་ཅད་ལ་མངོན་པར་འདུ་བྱེད་པ་མེད་པ་རྣམས་དང༌། བདོག་པ་
ཐམས་ཅད་ནོར་གཉེན་སྡུག་ལུས་སྲོག་ཐམས་ཅད་ཡོངས་སུ་གཏོང་བ་ཆུང་འབྲིང་ཆེན་པོ་
གསུམ་དང་། དགེ་བ་སྒྲུབ་པ་ལ་སེམས་མི་ཞུམ་པ་བག་འཁུམས་པ་མེད་པ་དང་། དངོས་པོ་
ཐམས་ཅད་ལ་མཚན་མར་མི་བལྟ་བ་སྟེ་ཡིད་ལ་མི་བྱེད་པ་ཞེས་བྱ་བ་སྟེ་དེ་ལྟ་བུའི་ཡོངས་སུ་
སྦྱོང་བ་རྣམས་སྔ་མ་ལྟ་བུར་རང་རང་གི་ངོ་བོ་ཉིད་དུ་མི་རྟོག་པ་རྣམ་པ་བཅུས་ས་བཞི་པ་ཉོན་
མོངས་ཀྱི་བུད་ཤིང་མ་ལུས་པ་བསྲེག་པའི་འོད་འཕྲོ་བ་ཅན་གནོན་ཅིང་རྫོགས་པ་ཡིན་ནོ། །
ས་ལྔ་པ་ལ་རྩ་བ་ནི། བྱང་སེམས་ས་ལྔ་པ་ལ་གནས་པས་ཆོས་བཅུ་པོ་འདི་ནི་
རྣམ་པར་སྤངས་ན་ས་ལྔ་པ་ཡང་དག་པར་ཐོབ་སྟེ། བཅུ་ནི་སངས་རྒྱས་ཀྱི་ཞིང་དུ་འགྲོ་ཞིང་
རྫུས་ཏེ་སྐྱེ་ཞིང་རབ་ཏུ་འབྱུང་བ་དང་། དགེ་སློང་མ་དང་སེ་གོལ་གཏོགས་ཙམ་ཡང་ལྷན་ཅིག་
མི་གནས་པས་གནས་པར་འདོད་པ་དང་། དེ་ལས་གོས་མི་ཚོལ་བའི་ཁྱིམ་པ་དང་དགེ་སློང་
མ་དང་འདྲིས་པ་བསྟེན་པ་སྤོང་བ་དང་། བདག་གིས་སེམས་ཅན་ཐམས་ཅད་ལ་བསྒྲུབ་བྱའི་
བདེ་བ་དེ་སེམས་ཅན་རང་རང་གི་བསོད་ནམས་ཀྱིས་བརྙེས་ན་དེ་ལ་རང་སེར་སྣ་མི་བྱའོ་
སྙམ་པ། ཉེ་བར་བགྲོད་བྱའི་རིགས་ཀྱི་ཁྱིམ་ལ་འཁྲེན་པ་དང་། གང་དུ་གནས་པས་ཉན་རང་
ཡོད་པའམ་དེ་དང་ལྡན་པའི་གཏམ་འབྱུང་བའམ་སེམས་བསྐྱེད་སྐྱེ་བ་དེར་མི་གནས་པ་འདུ་
- 1 41 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཛིའི་གནས་དང་། ནང་གི་ཆོས་རྣམས་ཡང་དག་པར་མི་མཐོང་བས་བདག་བསྟོད་པ་དང་།
ཕྱི་ཡི་ཆོས་ཡང་དག་པར་མི་མཐོང་བས་གཞན་ལ་བརྙས་པ་དང༌། མི་དགེ་བས་བདེ་འགྲོ་
ལའང་བར་དུ་གཅོད་ན་འཕགས་ལམ་དང་བྱང་ཆེན་ལ་སྨོས་མི་དགོས་ཀྱི་སྤོང་ཞེས་སེམས་
པས་མི་དགེ་བའི་ལས་ཀྱི་ལམ་བཅུ་དང་། ཆོས་ཀུན་ཡང་དག་པར་མ་མཐོང་ན་གང་གིས་ང་
རྒྱལ་དང༌། ཁེངས་པར་འགྱུར་བའི་ཆོས་གཞན་ལས་ལྷག་པ་མི་དམིགས་པའི་ང་རྒྱལ་གྱི་རློམ་
པས་ཁེངས་པ་དང་། ཆོས་ཀུན་དངོས་པོར་མི་དམིགས་པའི་ཕྱིན་ཅི་ལོག་དང་། ཆོས་ཐམས་
ཅད་ཡིད་གཉིས་དང་བྲལ་བར་མཐོང་བའི་ཡིད་གཉིས་དང་དུག་གསུམ་མི་མཐོང་བའི་ཉོན་
མོངས་མ་བཟོད་པ་སྤོང་བ་སྟེ། འདི་ལྟ་སྟེ། ཁྱིམ་པ་དང་རབ་ཏུ་བྱུང་བ་དང་བརྟེན་པ་ཡོངས་
སུ་སྤང་བར་བྱ་བ་དང་སོགས་སོ། ། །
འགྲེལ་པ་ནི། རྙེད་པ་དང་སོགས་པས་བཀུར་སྟི་གྲགས་སོགས་ཀྱི་དོན་དུ་
རབ་ཏུ་བྱུང་བ་དང་ལ་སོགས་པས་ཁྱིམ་པ་དང་འགྲོགས་པ་དང་། སེར་སྣས་གཞན་ལ་སྦྱིན་
བདག་དད་པ་ཅན་གྱི་ཁྱིམ་ཉེ་བར་མི་སྟོན་པ་དང་། སྐྱེ་བོ་མང་པོ་གནས་པའི་གྲོང་དང་། ལ་
སོགས་པས་གྲོང་ཁྱེར་དུ་འགྲོ་བ་དང༌། རྙེད་སོགས་ཀྱི་ཕྱིར་བདག་ལ་ཡོན་ཏན་གྱི་བསྔགས་
པ་བརྗོད་པ་དང་། ཕྲག་དོག་གིས་གཞན་ལ་ཉེས་པ་བརྗོད་པའི་སྨོད་པ་དང༌། སྲོག་གཅོད་
སོགས་མི་དགེ་བའི་ལས་ཀྱི་ལམ་བཅུ་དང༌། ཐོས་པ་དང་སོགས་པས་ཚུལ་ཁྲིམས་སོགས་
ཀྱིས་གཞན་ལས་ལྷག་པར་རློམ་ཞིང་དེའི་རྒྱུས་བཤེས་གཉེན་གཞན་ལ་ལུས་ཀྱིས་མི་འདུད་
པ་དང༌། དགེ་བ་ལས་ཟློག་པ་དང་མི་དགེ་བ་དང་དེ་ལས་བཟློག་སྟེ། དགེ་བར་མངོན་པར་
ཞེན་པ་དང་། ལོག་པར་ལྟ་བ་དང་སོགས་པས་ཐེ་ཚོམ་སོགས་བློ་གྲོས་ངན་པ་དང༌། འདོད་
ཆགས་དང་། ལ་སོགས་པས་མ་རིག་པ་ལ་སོགས་པའི་ཉོན་མོངས་པ་ཐམས་ཅད་ལ་དོན་དུ་
གཉེར་ཞིང་དང་དུ་ལེན་པས་ཕྱོགས་པར་བྱེད་པ་ཞེས་བྱ་བ་དེ་ལྟ་བུའི་མཚན་ཉིད་ཅན་གྱི་ཆོས་
- 2 .42 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
བཅུ་ནི་བྱང་ཆུབ་ཀྱི་བར་དུ་གཅོད་པའི་ཕྱིར་རྣམ་པར་སྤོང་ཞིང་སྤང་བྱ་བཅུ་པོ་དེ་ལས་ཟློག་
པའི་གཉེན་པོའི་ཆོས་སྤང་བྱའི་དོན་ཏེ་ཤུགས་ཀྱིས་འཕངས་པ་ཡོངས་སུ་སྦྱང་བ་རྣམ་པ་
བཅུས་སྔ་མ་བཞིན་དུ་ས་ལྔ་པ་ཤིན་ཏུ་དཀའ་བས་རྒྱལ་བའི་སྦྱང་དཀའ་བ་ཐོབ་པ་ཡིན་ནོ།།
འདི་དག་གི་རགས་པ་མཐོང་སྤང་ཡིན་ཀྱང་འདིས་ས་བོན་སྤོང་བའོ། །
ས་དྲུག་པ་ལ་རྩ་བ་ནི། བྱང་སེམས་ས་དྲུག་པ་ལ་གནས་པས་རྫོགས་བྱའི་
ཆོས་དྲུག་རྫོགས་པ་དང༌། སྤང་བྱའི་ཆོས་དྲུག་སྤང་བར་བྱ་སྟེ། དང་པོ་ནི། སྦྱིན་དང་ཚུལ་
ཁྲིམས་བཟོད་བརྩོན་བསམ་གཏན་ཤེས་རབ་སྟེ། དེ་རབ་ཏུ་རྫོགས་པས་སངས་རྒྱས་ཉན་
རང་རྣམས་ཀྱིས་ཤེས་བྱའི་དུས་གསུམ་བརྗོད་མེད་འདུས་མ་བྱས་ལྔའི་ཕ་རོལ་ཏུ་ཕྱིན་པར་
འགྱུར་བ་སྟེ། འདི་ལྟ་སྟེ་ཕ་རོལ་ཏུ་ཕྱིན་པ་དྲུག་གོ །ཞེས་སོ། །གཉིས་པ་ནི། སློབ་མ་ཉན་
ཐོས་དང་ནི་བསེ་རུ་རང་རྒྱལ་ལ་དགའ་བའི་དང་། སྟོང་པ་ཉིད་ལ་སྐྲག་པས་ཆད་པར་ལྟ་བའི་
སེམས་སྤངས་པ་དང་། མགོ་སོགས་བླངས་ཀྱང་སེམས་མི་ཞུམ་པ་དང་། བདོག་པ་མ་ལུས་
པ་ཀུན་བཏང་ཡང་ཡིད་མི་བདེ་བའི་མི་དགའ་བ་མེད་པ་དང་། རང་ཉིད་དབུལ་ཡང་སློང་བ་
པོ་དག་མི་སྤོང་བ་སྟེ། དེ་དང་དེ་ནི་བྱང་ཆུབ་ཀྱི་ལམ་མ་ཡིན་པས་སོ། །དེའང་ཉན་ཐོས་ཀྱི་
སེམས་ཡོངས་སུ་སྤང་བར་བྱའོ་སོགས་སོ། །དེ་དག་གིས་ས་ནི་དྲུག་པ་ཡང་དག་པར་རྫོགས་
པར་ཐོབ་བོ། །
འགྲེལ་པ་ནི། རང་དོན་གྱི་ཡིད་བྱེད་སྤོང་བའི་ཚུལ་ཁྲིམས་དང་། གཞན་དོན་
ལ་རྩེ་གཅིག་པའི་བསམ་གཏན་རྫོགས་པས་ཉན་ཐོས་དང་རང་རྒྱལ་ལ་མངོན་པར་འདོད་པ་
དང༌། ཆོས་ཟབ་མོ་ལ་བཟོད་པའི་ཕར་ཕྱིན་རྫོགས་པས་ཆོས་རྣམས་ཀྱི་ངོ་བོ་མི་དམིགས་པ་
ལ་སྐྲག་པའི་སེམས་དང༌། སྦྱིན་པ་རྫོགས་པས་སློང་བ་པོའི་སྐྱེ་བོས་དང་པོར་ནོར་སོགས་
བླངས་པ་ན་སེར་སྣས་ཟིལ་གྱིས་ནོན་པའི་ཞུམ་པ་དང༌། སྦྱིན་པ་ལ་སྤྲོ་དགའི་བརྩོན་འགྲུས་
-
|
3 -



ས
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྫོགས་པས་བར་དུ་རང་གི་བདོག་པ་ཐམས་ཅད་རང་གི་ངང་གིས་གཏོང་བར་ཞུགས་པ་ལ་མི་
དགའ་བ་དང༌། ཤེར་ཕྱིན་རྫོགས་པས་མཐར་ཐམས་ཅད་བཏང་བས་བཀྲེན་པར་གྱུར་ཀྱང་
སློང་མོ་བའི་སྐྱེ་བོ་སྦྱིན་པ་ཐོབ་པ་མེད་པར་སྤོང་བའི་སེམས་ཡོངས་སུ་སྤོང་བ་སྟེ། དེ་ལྟ་བུའི་
ཡོངས་སུ་སྦྱོང་བ་བཅུ་གཉིས་ཀྱིས་སྔ་མ་བཞིན་དུ་སྦྱངས་པས་ས་དྲུག་པ་རྒྱལ་བའི་ཆོས་ཀུན་
མངོན་དུ་གྱུར་པ་ཀུན་ཤེས་ཤིང་རྫོགས་པར་འགྱུར་བ་ཡིན་ནོ། །
ས་བདུན་པ་སྤངས་པའི་ཁྱད་པར་ལ་རྩ་བ་ནི། ས་བདུན་པ་ལ་གནས་པས་
ཉེས་པ་ནི་ཉི་ཤུ་རྒྱུད་གང་ལ་རྣམ་པར་ཆད་པ་སྟེ་སྤངས་པ་དེ་ཡིས་ས་ནི་བདུན་པ་རྫོགས་པར་
ཐོབ་སྟེ། ཉི་ཤུ་ནི། ང་རྒྱལ་གྱི་གཞིར་གྱུར་པས་བདག་དང༌། ཞུམ་པའི་བདག་ཉིད་ཅན་ཡིན་
པས་སེམས་ཅན་དང་། སྲོག་དབང་གི་དབང་གིས་སྐལ་བ་མཉམ་པའི་རིགས་རྫོགས་ཀྱི་བར་
དུ་གནས་པས་སྲོག་དང་། འགྲོ་བར་ཡང་ཡང་དུ་བསྟེན་པས་གང་ཟག་མ་དམིགས་པས་དེ་
དག་ཏུ་འཛིན་པ་དང༌། ཆོས་ཀུན་མ་སྐྱེས་པས་ཆོས་གང་ཡང་ཆད་པ་མེད་པའི་ཕྱིར་སྔོན་བྱུང་
བའི་རྒྱུན་ཉམས་པའི་ཆད་པ་དང༌། ཆོས་གང་ཡང་སྐྱེ་བ་མེད་པས་རྟག་པ་མེད་པའི་ཕྱིར་རྟག་
པ་ཐེར་ཟུག་ཏུ་དང༌། ཀུན་ཉོན་མ་གྲུབ་པས་དེའི་མཚན་མར་དང་། རིགས་ཐ་དད་པར་
འཛིན་པའི་རྒྱུར་བལྟ་བ་མ་དམིགས་པས་རྒྱུ་དང་། ཕུང་སྐྱེ་ཁམས་མ་དམིགས་པས་ཕུང་པོ་
དང་ཁམས་དང་སྐྱེ་མཆེད་དག་ཏུ་འཛིན་པ་དང༌། འདོད་པ་གཟུགས་གཟུགས་མེད་ཀྱི་ཁམས་
གསུམ་པོ་ལ་དངོས་པོ་མེད་པས་བདེན་པར་འཛིན་པའི་གནས་པ་དང་རང་བཞིན་མེད་པས་
ཆགས་པ་དང༌། རྣམ་མཁྱེན་ཐོབ་མི་ནུས་སྙམ་དུ་སེམས་ནི་ཀུན་ཏུ་ཞུམ་པས་སྲིད་གསུམ་ལ་
བརྟེན་པར་འདོད་པ་དང་། གཟུགས་སྐུ་དང་ལུང་རྟོགས་སྐྱེ་འཕགས་ཀྱི་དཀོན་མཆོག་གསུམ་
ལ་དངོས་པོར་ཞེན་པའི་ལྟ་བས་གསུམ་མི་མཐོང་བའི་ཕྱིར་སངས་རྒྱས་ཆོས་དགེ་འདུན་ལ་
བརྟེན་པའི་ལྟ་བ་ལ་མངོན་པར་ཆགས་པ་དང༌། ཁྲིམས་སུ་བལྟ་བ་ལ་བརྟེན་པས་ཁྲིམས་
- 2 .4
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
དག་པར་མི་འགྱུར་བས་ཁྲིམས་ལ་དངོས་པོ་དང་མཚན་མ་དེར་བརྟེན་པའི་ལྟ་བ་ལ་མངོན་
པར་ཞེན་པ་དང༌། ཆོས་ཀུན་སྟོང་པས་མི་སྟོང་གི་རང་བཞིན་གྱིས་སྟོང་པས་ཐམས་ཅད་སྟོང་
ན་ལས་འབྲས་ཀྱང་མེད་དོ། །ཞེས་སྟོང་པ་ཉིད་ལ་སྐྲག་ཅིང་ཞུམ་པའི་རྩོད་པ་དང་། ཀུན་སྟོང་
པས་སྟོང་ཉིད་དེའི་ནང་དུ་འདུས་པས་སྟོང་པ་ཆོས་ཀུན་ལས་གཞན་ཡིན་ན་ཆོས་ཀུན་སྟོང་
པའི་རང་བཞིན་དུ་མེད་པས་ཐམས་ཅད་སྟོང་པར་བརྗོད་པ་དེ་དང་འགལ་ལོ་སྙམ་པ་སྤོང་བ་
སྟེ༑ འདི་ལྟ་སྟེ། བདག་ཏུ་འཛིན་པར་མི་བྱའོ་སོགས་སོ། །
འགྲེལ་ པ་ནི། ཕུང་སོགས་ལ་བདག་དང་སེམས་ཅན་དུ་དང༌། སྲོག་ཏུ་
དང༌། གང་ཟག་གཅིག་ཏུ་དང་། གཞན་དོན་རྒྱུན་ཆད་པར་དང་། རང་བཞིན་གནས་པ་ལས་
གཞན་དུ་མི་འགྱུར་བའི་རྟག་པར་དང༌། འཁོར་འདས་ལ་བླང་དོར་གྱི་མཚན་མར་དང་།
ཐེག་གསུམ་གྱི་རྒྱུའི་རིགས་ཐ་དད་དང་། མིང་གཟུགས་ཀྱི་ཆོས་ཕུང་པོར་དང་། རྒྱུའི་རིགས་
ལ་ཁམས་སུ་དང༌། རྐྱེན་གྱི་ཁྱད་པར་ལ་སྐྱེ་མཆེད་དུ་དང་། ཁམས་གསུམ་པ་ལ་གནས་པའི་
ཡང་དག་མིན་པའི་ཀུན་རྟོག་གིས་བདེན་པར་འཛིན་པ་དང་། སྡུག་སོགས་ཀྱི་མཚན་མ་དང་
འཇིག་ལྟ་སོགས་དང༌། ཆགས་སོགས་སུ་ཞེན་པའི་ཆགས་པ་དང༌། རྣམ་མཁྱེན་ལ་སེམས་
ཀུན་ཏུ་ཞུམ་པ་དང༌། གཟུགས་ཀྱི་སྐུ་དེ་བཞིན་གཤེགས་པར་ལྟ་བ་སངས་རྒྱས་སུ་དང་།
རྗོད་བྱེད་ལ་ཆོས་སུ་བལྟ་བ་དང༌། སྐྱེས་བུ་ཟུང་བཞི་ལ་དགེ་འདུན་དུ་བལྟ་བ་ལ་མངོན་པར་
ཞེན་པ་དང༌། འཆལ་ཁྲིམས་ཀྱི་གཉེན་པོ་ལ་ཚུལ་ཁྲིམས་སུ་བལྟ་བའི་མངོན་པར་ཞེན་པ་
དང༌། ཆོས་ཐམས་ཅད་སྟོང་པ་ཉིད་ལ་ཐེ་ཚོམ་ཟ་ནས་རྩོད་པར་འཛིན་པ་དང་དངོས་པོར་
འཛིན་པས་སྟོང་ཉིད་དང་། འགལ་བ་བརྗོད་པ་འཛིན་པ་ཡོངས་སུ་སྤངས་པ་སྟེ་ཉེས་པ་དེ་ལྟ་
བུ་ཉི་ཤུ་དང་བྲལ་ནས་ཉེས་པ་ལས་བཟློག་པའི་གཉེན་པོའི་ཆོས་སྤང་བྱའི་དོན་གྱིས་འཕངས་
པ་ཡོངས་སུ་སྦྱངས་པ་རྣམ་པ་ཉི་ཤུ་སྔ་མ་བཞིན་དུ་མི་དམིགས་པའི་ཚུལ་གྱིས་སྦྱངས་པས་ས་
ས
བྱ
- ༣ ：-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདུན་པ་ལྷུན་གྲུབ་ཀྱི་ལམ་དང་འབྲེལ་བས་མཚན་འཛིན་ལས་རིང་དུ་སོང་བ་ཀུན་ཤེས་ཤིང་
རྫོགས་པར་གྱུར་པ་ཡིན་ནོ། །
གཉིས་པ་གཉེན་པོ་ལ་སྔ་འགྲེལ་ནི། སྤང་བྱའི་དོན་གྱིས་འཕངས་པའི་
ཆོས་གཉེན་པོ་ཉིད་བསྟན་པའི་ཕྱིར། གཉིས་པ་ལ་རྩ་བར་གསུངས་པ་ནི། རྣམ་པར་ཐར་
པའི་སྒོ་གསུམ་རང་མཚན་སྟོང་པ་ཉིད་ཉེ་བར་བཟུང་ནས་སྒོམ་པ་ཡོངས་སུ་རྫོགས་པ་སྟོང་པ་
ཉིད་རྫོགས་པ་དང༌། མཚན་མ་ཀུན་ཡིད་ལ་མི་བྱེད་པ་མཚན་མེད་མངོན་དུ་བྱ་བ་དང་།
ཁམས་གསུམ་གྱི་ཆོས་ཀུན་ལ་མ་ཆགས་ཤིང་མི་སྨོན་པ་སྨོན་མེད་ཤེས་པར་བྱ་བ་དང༌། སྒོ་
གསུམ་གྱི་ཉེས་པ་མེད་པས་དགེ་བ་བཅུའི་སྒོམ་པ་ཡོངས་སུ་རྫོགས་པའི་འཁོར་གསུམ་རྣམ་
པར་དག་པ་ཉིད་དང་། སེམས་ཅན་ཀུན་ལ་སྙིང་རྗེ་ཆེན་པོ་ཐོབ་པ་སྙིང་རྗེ་ཡོངས་སུ་རྫོགས་
པ་དང༌། བྱམས་པ་རྫོགས་པས་སེམས་ཅན་ལ་བརྙས་ཤིང་མི་སྤྱོད་པའི་བརྙས་པར་མི་བྱ་
བའམ་གཟུང་འཛིན་མི་དམིགས་པའི་རློམ་སེམས་མེད་པ་དང༌། འཁོར་འདས་ཀྱི་ཆོས་ཀུན་
ལ་ཀུན་བྱང་གི་ཆོས་བསྟན་འབྲི་མེད་པའི་མཉམ་པ་ཉིད་དུ་ཤེས་པ་དང་། ཆོས་ཐམས་ཅད་དེ་
ཁོ་ནར་དངོས་པོ་མེད་པའི་ཚུལ་གཅིག་ཏུ་རྟོགས་ཀྱང་རྟོགས་པར་བྱ་བྱེད་མི་དམིགས་པའི་
ཡང་དག་པར་ཚུལ་གཅིག་ཏུ་ཤེས་པ་དང༌། མིང་གཟུགས་ཡང་དག་པར་མི་སྐྱེ་བ་ཤེས་པའི་
མི་སྐྱེ་བ་དང༌། ཆོས་ཀུན་སྐྱེ་འགག་མེད་པ་ལ་མི་སྐྲག་ཅིང་བཟོད་པའི་ཟབ་པ་ཤེས་པ་དང་།
ཆོས་རྣམས་མཐའ་གཉིས་སུ་མི་སྟོན་པར་དེ་བཞིན་ཉིད་ཀྱི་རྣམ་པ་སྟེ་ཚུལ་གཅིག་ཏུ་སྟོན་པ་
དང༌། ཆོས་ཐམས་ཅད་ལ་མཚན་མར་མི་འཛིན་ཞིང་རྟོག་པ་མེད་པ་ཀུན་ཏུ་འཇོམས་པ་དང་།
ཉན་རང་གི་འདུ་ཤེས་དང་ལྟ་བ་དམན་པ་ལས་བཟློག་པ་དང༌། ཉོན་མོངས་ཀྱི་བག་ཆགས་
ཀྱིས་འཁོར་བར་ཉིང་མཚམས་སྦྱོར་བའི་ཉོན་མོངས་ཀུན་སྤོང་བ་དང༌། དབང་པོ་དྲུག་ཡང་
དག་པར་བསྡུས་ཏེ་ཏིང་ངེ་འཛིན་ལ་སེམས་རྩེ་གཅིག་པའི་ཞི་གནས་ངེས་པར་སེམས་པ་དང་།
- 2 ， {j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཆོས་རྣམས་རྣམ་པ་ཐམས་ཅད་དུ་མཁྱེན་པའི་ཡེ་ཤེས་ལྷག་མཐོང་ལ་ནི་མཁས་པ་དང་། །
ཁམས་གསུམ་གྱི་དངོས་པོ་ལ་སེམས་དགའ་བ་དང་གཡེང་བ་མེད་པའི་སེམས་དུལ་བ་དང་།
སངས་རྒྱས་ཀྱི་སྤྱན་ཐོབ་པས་འཁོར་འདས་ཀྱི་ཆོས་ཐམས་ཅད་ལ་ཐོགས་པ་མེད་པ་མཁྱེན་
པའི་ཡེ་ཤེས་དང༌། ནང་གི་སྐྱེ་མཆེད་དྲུག་ཡུལ་དྲུག་ལ་མི་འཕྲོ་བར་བཏང་སྙོམས་ལ་ཐོབ་
པའི་ཆགས་པའི་ས་མིན་པ་ཤེས་པ་དང་། ཞིང་གཅིག་ནས་མ་གཡོས་བཞིན་ཞིང་ཀུན་མཐོང་
ཞིང་རྒྱལ་བའི་ཞིང་གི་འདུ་ཤེས་ཀྱང་མི་འབྱུང་བའི་གང་འདོད་པར་ཞིང་གཞན་དུ་ནི་མཉམ་
པ་གཅིག་ཅར་འགྲོ་བ་དང་། འཁོར་གྱི་དཀྱིལ་འཁོར་ཀུན་ཏུ་གང་དུ་དགའ་བ་དེ་ལ་ཇི་ལྟར་
དགའ་བར་བདག་གི་ངོ་བོ་སྟེ་ལུས་སྤྲུལ་ཞིང་སྟོན་པ་ཉིད་ཉི་ཤུ་སྟེ། སྟོང་པ་ཉིད་རྫོགས་པར་
བྱ་བ་དང་སོགས་སོ། ། །
འགྲེལ་པ་ནི། ཕུང་པོ་ལ་རང་དབང་བྱེད་པའི་བདག་ཉིད་ཀྱིས་དབེན་པར་
རྟོགས་པའི་རྣམ་པར་ཐར་པའི་སྒོ་སྟོང་པ་ཉིད་དང་། རྒྱུས་དབེན་པར་རྟོགས་པ་མཚན་མ་
མེད་པ་དང༌། འབྲས་བུ་དབེན་པར་རྟོགས་པ་སྨོན་པ་མེད་པར་ཡང་དག་པར་ཤེས་པ་དང་།
དགེ་བ་བཅུའི་ ལས་ ཀྱི་ ལམ་ ལ་ གསད་ པར་ བྱ་བ་དང་ གསོད་ པ་པོ་དང༌། བསད་ པ་ མི་
དམིགས་པ་ལ་སོགས་པའི་འཁོར་གསུམ་དག་ཡོངས་སུ་རྫོགས་པ་མི་གཏོང་བ་དང་། དུཉྩཁ་
བའི་སྐྱེ་བོ་ཐམས་ཅད་ལ་དམིགས་པའི་སྙིང་བརྩེ་བ་རྟོགས་པ་དང༌། སངས་རྒྱས་ཀྱི་ཞིང་
ཡོངས་སུ་རྫོགས་པ་ནས་བཟུང་སྟེ་དངོས་པོ་ཐམས་ཅད་ལ་བདེན་པའི་དངོས་པོར་དམིགས་
པ་མེད་པ་དང༌། འཁོར་འདས་ཀྱི་ཆོས་ཐམས་ཅད་རང་བཞིན་གྱིས་མཉམ་པ་ཉིད་དུ་རྟོགས་
པ་དང་། ཐེག་པ་ཐམས་ཅད་ཐེག་པ་ཆེན་པོ་ཉིད་དུ་ཐེག་པ་གཅིག་པར་རྟོགས་པ་དང་། མིང་
གཟུགས་ལ་སོགས་པ་གདོད་མ་ནས་མི་སྐྱེ་བར་ཡོངས་སུ་ཤེས་པ་དང་། ཆོས་ཟབ་མོ་སྟོང་
ཉིད་ལ་མི་སྐྲག་པར་ངེས་པར་རྟོགས་པའི་བཟོད་པ་ཁོང་དུ་ཆུད་པ་དང་། ཤེས་བྱའི་ཆོས་
- ? 4 ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅད་ཐེག་པ་ཆེན་པོའི་ཐབས་གཟུང་འཛིན་གཉིས་མེད་ཀྱི་སྒོ་ནས་རབ་ཏུ་སྟོན་པ་དང་།
གཟུང་འཛིན་དུ་མངོན་པར་ཞེན་པའི་རྟོག་པ་ཐམས་ཅད་གཅོད་པ་དང་། གཟུགས་སོགས་ཀྱི་
མཚན་མར་འཛིན་པའི་རྟོག་པ་མེད་པ་དང༌། འཇིག་ཚོགས་ལ་བལྟ་བ་ལ་སོགས་པའི་ལྟ་བ་
ལྔ་འདོར་བ་དང༌། འདོད་ཆགས་དང་སྡང་བ་ལ་སོགས་པའི་ཉོན་མོངས་པ་སྤོང་བ་དང༌།
གཞན་དོན་དུ་རྣམ་མཁྱེན་དུ་རྩེ་གཅིག་པའི་ཞི་གནས་བསྒོམས་པ་དང་། སྟོང་ཉིད་རྟོགས་
པའི་ཤེས་རབ་དང་ལྷག་མཐོང་གིས་སེམས་འདུལ་བའི་ཐབས་ལ་མཁས་པར་བྱེད་པ་དང་།
ཆོས་བདག་མེད་པར་བསྒོམས་པས་སེམས་ཡུལ་ལ་འཕོ་བ་ཉེ་བར་ཞི་བ་དང་། བདེན་གཉིས་
ལ་བརྟེན་པ་གཟུགས་ལ་སོགས་པ་ལ་ཐོགས་པ་མེད་པའི་ཡེ་ཤེས་དང་། རྟེན་དམིགས་པ་མ་
གྲུབ་པས་མངོན་པར་ཞེན་པའི་གནས་མ་ཡིན་པའི་ཡེ་ཤེས་ཐོབ་པ་དང་། ཆོས་ཡང་དག་པར་
འབྱེད་པའི་དོན་དམ་དུ་རང་ཇི་ལྟ་བ་འདོད་པ་བཞིན་དུ་དུས་མཉམ་པ་གཅིག་ཅར་དུ་སངས་
རྒྱས་ཀྱི་ཞིང་ཐམས་ཅད་དུ་འགྲོ་བ་དང༌། དམིགས་པ་ལ་ཞེན་པའི་སེམས་ཅན་བསྒྲལ་བའི་
ཕྱིར་གདུལ་བྱ་དང་མཐུན་པར་ཞིང་ཐམས་ཅད་དུ་བདག་གི་ལུས་རབ་ཏུ་བསྟན་ནས་དོན་བྱེད་
པ་ཞེས་བྱ་བ་རྣམས་ལས་དང་པོ་བཅུ་གཉིས་གྲངས་མཉམ་པ་དང་། དེ་ནས་གསུམ་དང་། དེ་
ནས་གྲངས་བཞིན་དུ་ཉེས་པ་ཉི་ཤུ་སྤོང་བའི་ཡོངས་སུ་སྦྱོང་བ་རྣམ་པ་ཉི་ཤུ་པོ་འདིས་ཀྱང་སྔ་
མ་སྤངས་པ་བཞིན་དུ་ས་བདུན་པ་རྟོགས་ཤིང་རྫོགས་པར་གྱུར་པ་ཡིན་ནོ། །
ས་བརྒྱད་པ་ལ་རྩ་བ་ནི། ས་བརྒྱད་པ་ལ་གནས་པས་ཆོས་བཞི་ཡོངས་སུ་
རྫོགས་པར་བྱ་སྟེ། བཞི་ནི་སེམས་གཅིག་གིས་སེམས་ཅན་ཀུན་གྱི་ཡིད་དེ་སེམས་སེམས་
བྱུང་ཇི་ལྟ་བ་བཞིན་དུ་ཤེས་པ་དང་། རྫུ་འཕྲུལ་གྱི་མངོན་པར་ཤེས་པས་རྣམ་པར་བརྩེ་བ་ན་
ཞིང་གཞན་དུ་སངས་རྒྱས་བལྟ་བའི་ཕྱིར་འགྲོ་ཡང་སངས་རྒྱས་ཀྱི་འདུ་ཤེས་མི་འབྱུང་བ་དང་།
སྟོང་གསུམ་གྱི་སྟོང་ཆེན་པོའི་དབང་ཕྱུག་འཁོར་ལོས་སྒྱུར་བའི་ས་ལ་གནས་ཏེ་སྟོང་གསུམ་
- 2 .4
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིར་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
.
ཆེན་པོའི་འཇིག་རྟེན་སྟོང་ཡང་དེས་མི་ཁེངས་པའི་སངས་རྒྱས་ཀྱི་སྣོད་ཀྱི་ཞིང་བཟང་པོ་སྒྲུབ་
པ་དང་། སེམས་ཅན་ལ་ཕན་པའི་དོན་དུ་ཆོས་ཡོངས་སུ་བརྟག་པའི་ཕྱིར། ཆོས་སྐུ་ཇི་བཞིན་
རྟོགས་པར་བྱེད་པ་སངས་རྒྱས་ཀྱི་སྐུ་ཇི་བཞིན་བསྟེན་པ་དང༌། སྟོབས་བཅུ་སྦྱོང་བ་ལ་གནས་
ཤིང་སེམས་ཅན་སྨིན་པར་བྱེད་པའི་ཚེ་དེ་དག་གི་དབང་པོ་མཆོག་དང་མཆོག་མ་ཡིན་པ་
ཡོངས་སུ་རྫོགས་པར་ཤེས་པ་དང་། མི་དམིགས་པའི་ཚུལ་གྱིས་སེམས་ཅན་ཀུན་གྱི་སེམས་
ཡོངས་སུ་དག་པར་བྱེད་པ་ནི་སངས་རྒྱས་ཀྱི་ཞིང་ཡོངས་སུ་སྦྱོང་བ་སྟེ། སེམས་ནི་སེམས་ཅན་
ཀུན་སངས་རྒྱ་བའི་རྒྱུ་ཡིན་པའི་ཕྱིར། གང་ལ་གནས་པས་རྒྱལ་སྲས་ཀྱི་བྱ་བ་ཀུན་བྱེད་ཀྱང་།
དེའི་སེམས་ཆོས་གང་ལའང་མི་འཇུག་པའི་བྱང་སེམས་རྣམ་སྨིན་སྐྱེས་ཀྱི་སྒྱུ་མ་ལྟ་བུའི་ཏིང་
འཛིན་ལ་ཡང་དང་ཡང་དུ་གནས་པ་སྟེ་སྙོམས་པར་འཇུག་པ་དང༌། བྱང་སེམས་སེམས་ཅན་
ཇི་ལྟར་ཡོངས་སུ་སྨིན་པར་འགྱུར་བ་དེ་ལྟར་སེམས་ཅན་སྨིན་པའི་ཕྱིར་ཆེད་དུ་བསམ་པ་
བཞིན་དུ་སྲིད་པར་ལུས་འཛིན་པ་སྟེ། དེ་ལྟར་ན་སྦྱང་བྱའི་ལས་རྣམ་པ་འདི་བརྒྱད་དུ་མདོ་
ནས་བཤད་དེ། འདི་ལྟར་སེམས་ཅན་ཐམས་ཅད་ཀྱི་སེམས་ཀྱི་རྗེས་སུ་འཇུག་པ་དང་སོགས་
དང༌། འདི་ལྟ་སྟེ། དབང་པོ་མཆོག་དང་མཆོག་མ་ཡིན་པ་ཤེས་པ་དང་སོགས་སོ། །མདོ་ལས།
བཞི་ཕྲག་གཉིས་སོ་སོར་བྱས་པ་གང་ཡང་རུང་བས་དེ་ཡོངས་སུ་སྦྱོང་བར་ཤེས་པའི་དོན་དུ་
ཡིན་ནོ། །ཞེས་འཕགས་པས་སོ། །
འགྲེལ་པ་ནི། སེམས་ཅན་ཐམས་ཅད་ཀྱི་སེམས་ཀྱི་སྤྱོད་པ་ཆགས་སོགས་
ཡོད་མེད་སོགས་ཇི་ལྟ་བ་བཞིན་མངོན་སུམ་དུ་ཤེས་པ་དང་། འཇིག་རྟེན་གྱི་ཁམས་སྣ་ཚོགས་
སུ་གཞན་དོན་དུ་རྫུ་འཕྲུལ་གྱི་མངོན་པར་ཤེས་པ་དུ་མས་རྩེ་བ་དང༌། སངས་རྒྱས་ཀྱི་ཞིང་
རྟེན་སྣོད་ཀྱི་འཇིག་རྟེན་གསེར་དངུལ་ལ་སོགས་པའི་ངོ་བོར་ཡོངས་སུ་བསྒྱུར་བ་དང་། རྣམ་
པ་ཐམས་ཅད་དུ་ཆོས་ཡོངས་སུ་རྟོག་པར་བྱ་བའི་ཕྱིར་སངས་རྒྱས་མཉེས་པ་དང་ཆོས་ལ་
- ? .1
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྙེན་བཀུར་བྱེད་པ་དང༌། འཆི་འཕོ་དང་སྐྱེ་བ་ཤེས་པའི་ལྷའི་མིག་བསྐྱེད་པ་དང་། སངས་
རྒྱས་ཀྱི་བརྟན་པ་སེམས་ཅན་ཀྱི་སེམས་ཡོངས་སུ་སྦྱོང་བ་དང༌། བྱ་བ་སྒྲུབ་པ་ཐམས་ཅད་དུ་
ཆོས་ཐམས་ཅད་སྒྱུ་མ་ལྟ་བུར་ཤེས་པ་ལ་གནས་པར་བྱེད་པ་དང་། སེམས་ཅན་ཐམས་ཅད་
ཀྱི་རང་རང་གི་དོན་དུ་གྱུར་པར་མཐོང་ནས་དེ་དང་མཐུན་པའི་ལུས་འཛིན་པའི་བློ་སྔོན་དུ་
བཏང་བའི་སྐྱེ་བ་ཡོངས་སུ་འཛིན་པ་ཞེས་བྱ་བ་ཡོངས་སུ་སྦྱོང་བའི་ཆོས་དེ་ལྟ་བུ་རྣམས་བརྒྱད་
སྔ་མ་བཞིན་དུ་མི་དམིགས་པའི་ཚུལ་གྱིས་ཡོངས་སུ་སྦྱངས་པས་ས་བརྒྱད་པ་མཚན་མ་དང་
རྩོལ་བས་མི་གཡོ་བ་ཉམས་སུ་མྱོང་ཞིང་རྫོགས་པར་འགྱུར་བ་ཡིན་ནོ། །
ས་དགུ་པ་ལ་རྩ་བ་ནི། ས་དགུ་པ་ལ་གནས་པས་ཆོས་བཅུ་གཉིས་ཡོངས་སུ་
རྫོགས་པར་བྱ་སྟེ། བཅུ་གཉིས་ནི། ཕྱིན་དྲུག་རྫོགས་པས་སྨོན་ལམ་དག་ནི་མཐའ་ཡས་པ་རྒྱ་
ཆེན་ཇི་ལྟར་བཏབ་པ་བཞིན་འགྲུབ་པ་དང་། ངེས་ཚིག་སོ་སོ་ཡང་དག་རིག་པ་ཐོབ་པས་ལྷ་
དང་ཀླུ་ལ་སོགས་པ་འགྲོ་བ་ཀུན་གྱི་སྐད་ཤེས་ཤིང་དེ་དག་གི་སྐད་དུ་ཆོས་སྟོན་པ་དང༌།
སྤོབས་པ་སོ་སོ་ཡང་དག་རིག་པ་ཐོབ་པས་ཆོས་སྟོན་པ་ལ་དཔའ་མི་འགོང་ཞིང་ཟིལ་གྱིས་མི་
ནོན་པའི་སྤོབས་པ་ཆུ་བོ་ལྟ་བུར་རྒྱུན་མི་ཆད་པ་དང་། འཁོར་བར་སྐྱེ་བ་ན་ཡང་ཉོན་མོངས་
པའི་དབང་གིས་མིན་ཏེ་བརྫུས་ཏེ་སྐྱེ་བ་མའི་མངལ་དུ་འཇུག་པ་མཆོག་དང་སྔོན་གྱི་རྒྱལ་
སྲས་ཆེན་པོའི་རིགས་ཆེན་པོར་སྐྱེ་བ་དང་། རྒྱལ་རིགས་སམ། བྲམ་ཟེའི་རིགས་ཆེ་ཞིང་མཐོ་
བར་སྐྱེ་བའི་རུས་དང་། བྱང་ཆེན་གང་གིས་རིགས་སུ་སྔོན་གྱི་བྱང་སེམས་འབྱུང་བར་འགྱུར་
བ་དེའི་བརྒྱུད་དུ་སྐྱེ་བའི་ཆོ་འབྲང་སྟེ་བརྒྱུད་དང༌། བྱང་སེམས་ཀྱི་འཁོར་དང་ལྡན་པ་འཁོར་
དང༌། སྐྱེས་མ་ཐག་ཏུ་འཇིག་རྟེན་སྣང་བས་རྒྱས་པར་བཀང་ཞིང་དེ་ཀུན་རྣམ་པ་དྲུག་ཏུ་གཡོ་
བར་བྱེད་པ་སྐྱེ་བ་དག་དང་ནི། རབ་ཏུ་འབྱུང་བའི་ཕྱིར་སེམས་ཅན་བྱེ་བ་ཕྲག་ཁྲིག་བརྒྱ་སྟོང་
དུ་མ་དང་ལྷན་ཅིག་ཏུ་མངོན་པར་འབྱུང་ཞིང་། དེ་དག་ཀྱང་ཐེག་གསུམ་ལ་ངེས་པར་གནས་
- 2
དུ (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
པར་འགྱུར་བ་ངེས་འབྱུང་དང་། བྱང་ཆུབ་ཀྱི་རྩ་བ་གསེར། སྡོང་པོ་བེ་ཌཱུརྱ། ཡལ་ག་རིན་པོ་
ཆེ་བདུན། མེ་ཏོག་ལོ་མ་རིན་ཆེན་སྣ་ཚོགས་པས་བྱས་ཤིང་དྲི་འོད་བཟང་པོས་འཇིག་རྟེན་
མཐའ་ཡས་རྒྱས་པར་འགེངས་པ་རྣམས་དང༌། སེམས་ཅན་སྨིན་པ་དང་ཞིང་གཉིས་ཀ་རྣམ་
དག་གི་ཡོན་ཏན་ཕུན་སུམ་ཚོགས་པ་ཡིན་ཏེ། འདི་ལྟར་སྨོན་ལམ་མཐའ་ཡས་པ་ཡོངས་སུ་
གཟུང་བ་སྟེ་ཇི་ལྟ་ཇི་ལྟར་སྨོན་པ་དེ་ལྟ་དེ་ལྟར་ཕུན་སུམ་ཚོགས་པར་འགྱུར་བ་དང་སོགས་
ཀ.....
འགྲེལ་པ་ནི། སྔར་ལྟ་བུའི་སྨོན་ལམ་མཐའ་ཡས་པ་དང་། ལྷ་ཀླུ་ལ་སོགས་
པ་སེམས་ཅན་ཐམས་ཅད་ཀྱི་བརྡ་སྐད་ཤེས་པ་དང་། རིག་པ་དང་གྲོལ་བར་སྨྲ་བའི་སྤོབས་
པ་བཀོད་མའི་ཆུ་བོ་ལྟར་མི་ཟད་པ་དང༌། སྐྱེ་བོ་ཐམས་ཅད་ཀྱིས་བསྔགས་ཤིང་བསྟོད་པའི་
བུད་མེད་ཀྱི་སྐྱོན་སོགས་གཉིས་དང་བྲལ་བའི་མངལ་དུ་འཇུག་པ་དང་། རྒྱལ་པོའམ་ལ་
སོགས་པས་བྲམ་ཟེའི་རིགས་སུ་གནས་པ་དང༌། དང་པོ་ལས་མ་བཙས་པར་ཉི་མས་སྨིན་
པར་བྱས་པའི་བུ་རམ་ཤིང་ལས་སྐྱེས་པའི་ཉི་མའི་གཉེན་པའམ་ལ་སོགས་པས་བུ་རམ་ཤིང་
པ་སོགས་ཀྱི་རུས་ལས་སྐྱེས་པ་དང་། མ་དང་ལ་སོགས་པས་ཕ་དང་ལེགས་པར་འབྲེལ་བའི་
གཉེན་བདུན་བརྒྱད་ཚུན་ཆད་དུ་གཞན་གྱིས་སྤྱོད་དུ་མེད་ཅིང་། དམ་པ་འབའ་ཞིག་བྱུང་བའི་
བརྒྱུད་དང༌། རང་གིས་སྨིན་པར་བྱས་པས་རང་དབང་དུ་གྱུར་པའི་འཁོར་དང༌། བརྒྱ་བྱིན་
དང་ཚངས་པ་ལ་སོགས་པས་མངོན་པར་བསྟོད་པར་སྐྱེ་བ་དང་། སངས་རྒྱས་དང་གནས་
གཙང་ལ་སོགས་པས་བསྐུལ་ཏེ་རྨད་དུ་བྱུང་བའི་རྣམ་པར་ཐར་པས་ཁབ་ནས་ངེས་པར་
འབྱུང་བ་དང༌། སྐུ་བརྟེན་པའི་རྟེན་དགོས་འདོད་ཡིད་བཞིན་དུ་འབྱུང་བའི་ནོར་བུ་དང་འདྲ་
བའི་བྱང་ཆུབ་ཀྱི་ཤིང་ཐུབ་པའི་ཨ་ཤྭ་ཐ་དང་། བྱམས་པའི་ཀླུ་ཤིང་ལ་སོགས་པ་ལྟ་བུ་དང༌།
སངས་རྒྱས་ཀྱི་ཆོས་ཀྱི་ངོ་བོར་གྱུར་པའི་སྟོབས་སོགས་ཡོན་ཏན་ཐམས་ཅད་ཡོངས་སུ་རྫོགས་
- ?
5
] ，



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བྱེད་པ་ཞེས་བྱ་བ་དེ་ལྟ་བུའི་ཕུན་སུམ་ཚོགས་པའི་མཚན་ཉིད་ཅན་གྱི་ཡོངས་སུ་སྦྱངས་
པས་རྣམ་པ་བཅུ་གཉིས་པ་སྔ་མ་བཞིན་དུ་མི་དམིགས་པའི་ཚུལ་གྱིས་ཡོངས་སུ་སྦྱང་བ་བྱས་
པའི་ཁྱད་པར་དག་གིས་ས་དགུ་པ་ཆོས་སྟོན་པ་ལ་མཁས་པས་ཁ་ན་མ་ཐོ་བ་མེད་པས་
ལེགས་པའི་བློ་གྲོས་མངོན་དུ་བྱེད་པ་ཡིན་ནོ། །
གཉིས་པ་ལ་འབྲས་བུ་ས་བཅུ་པའི་མཚན་ཉིད་ལ་སྔ་འགྲེལ་ནི། རྒྱུའི་ས་
དགུ་པོ་རྣམས་ཀྱི་ཡོངས་སུ་སྦྱོང་བ་གོང་གི་ཚུལ་དེ་ལྟར་ངེས་པར་བསྟན་ཟིན་ནས་འབྲས་བུའི་
ས་བཅུ་པ་ཉིད་དུ་ཡོངས་སྦྱོང་དེ་དག་མ་བཤད་པར་ས་འོག་མ་ཐམས་ཅད་ཀྱི་སྤངས་རྟོགས་
ཡོན་ཏན་ཐམས་ཅད་ཡར་ལྡན་དུ་བསྡུ་བའི་སྒོ་ནས་ས་བཅུ་པའི་མཚན་ཉིད་སྟོན་པ་ན། རྩ་བ་
ནི༑ ཉན་རང་གི་རྟོགས་པའི་ས་བརྒྱད་དང༌། བྱང་སེམས་ཀྱི་ས་གཅིག་སྟེ་དེ་ལྟར་ས་དགུ་
ཡོངས་སུ་རྫོགས་པའི་ཚུལ་གྱིས་འདས་ནས་ས་འདི་ལ་གནས་པས་སྟོབས་སོགས་སངས་
རྒྱས་ཀྱི་ཆོས་ཀུན་རྫོགས་པར་ཐོབ་པ་གང་གི་སངས་རྒྱས་ཀྱི་ས་ལ་གནས་པ་དེ་བཞིན་
གཤེགས་པར་བརྗོད་པ་དེ་ནི་བྱང་ཆུབ་སེམས་དཔའི་ས་བཅུ་པ་ཡིན་པར་ཤེས་པར་བྱ་སྟེ།
རིགས་དང་ཞེས་སོགས་ནས། རབ་འབྱོར་དེ་ལྟར་བྱང་ཆེན་ས་དགུ་ལས་ཡོངས་སུ་འདས་
ནས་སངས་རྒྱས་ཀྱི་ས་ལ་གནས་པ་སྟེ། རབ་འབྱོར་དེ་ནི་བྱང་ཆེན་གྱི་ས་བཅུའོ་ཞེས་སོ། །
འགྲེལ་པ་ནི། རྩ་བར་བསྟན་པའི་ས་དགུ་དོན་དང་མིང་གོ་རིམ་བཞིན་དུ་
སྦྱར་ནས་བསྟན་པ་ཉན་ཐོས་ལ་སོགས་པའི་རིགས་ཀྱི་མཚན་ཉིད་དང་ལྡན་པ་ཆོས་མཆོག་གི་
སྐབས་རིགས་ཀྱི་ས་དང༌། འབྲས་བུ་དང་པོའི་རྒྱུན་ཞུགས་ལ་ཞུགས་པ་ནི། བརྒྱད་པའི་ས་
སྟེ༑ དགྲ་བཅོམ་འབྲས་གནས་ནས་ཡར་བགྲངས་ན་བརྒྱད་པ་ལ་བབས་པའི་ཕྱིར་རྒྱུན་
ཞུགས་འབྲས་གནས་ནི་མཐོང་བའི་ས་སྟེ། དེ་ལ་དེ་ཁོ་ན་མཐོང་བས་སོ། །ལན་ཅིག་ཕྱིར་
འོང་བ་འབྲས་གནས་ནི་སྲབས་པའི་ས་སྟེ་འདོད་ཁམས་ཀྱི་འདོད་ཆགས་སྲབ་མོར་བྱས་པའི་
- 2 5 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཕྱིར། ཕྱིར་མི་འོང་བའི་འབྲས་གནས་ནི་འདོད་ཆགས་དང་བྲལ་བའི་ས་སྟེ་འདོད་པའི་འདོད་
ཆགས་མ་ལུས་པར་སྤངས་པའི་ཕྱིར་རོ། །དགྲ་བཅོམ་པ་ཉིད་ནི་བྱས་པ་རྟོགས་པའི་ས་སྟེ།
ཁམས་གསུམ་གྱི་ཉོན་མོངས་ཀུན་སྤངས་ཤིང་དགྲ་བཅོམ་གྱི་ཡོན་ཏན་ཀུན་རྫོགས་པས་ལམ་
གྱི་བྱ་བ་བྱས་ཟིན་པར་རྟོགས་པས་སོ། །འབྲས་བུ་ལྷག་མ་ཕྱིར་འོང་མི་འོང་དགྲ་བཅོམ་ས་ལ་
ཞུགས་པ་གསུམ་ལ་ཉན་ཐོས་ཀྱི་ས་ཞེས་བྱ་སྟེ། དེའི་རྒྱུ་མཚན་ས་དགུ་ལ་ཚུལ་ལམ་ཐེག་པར་
གསལ་བར་རྣམ་པར་བཞག་པར་དགོངས་པས་དེ་གསུམ་དེས་བསྡུས་པ་སྟེ། ཇི་སྐད་དུ།
ཉན་ཐོས་དང་རང་སངས་རྒྱས་ཀྱི་ས་ཞེས་བྱ་བ་འདི་ནི་ས་རྣམ་པར་བཞག་པའི་ཚིག་བླ་དྭགས་
སོ་ཞེས། རང་སངས་རྒྱས་བསེ་རུ་ལྟ་བུ་དང་ཚོགས་སྤྱོད་རྣམས་ཀྱི་ཡེ་ཤེས་ནི་རང་སངས་རྒྱས་
ཀྱི་ས་རྣམས་དང་སྔར་ཇི་སྐད་བཤད་པའི་རབ་དགའ་སོགས་བྱང་ཆུབ་སེམས་དཔའི་ས་དགུ་
པོ་བྱང་ཆུབ་སེམས་དཔའི་ས་གཅིག་ཁོ་ནར་བསྡུས་ཏེ། དེ་ལྟར་ས་དགུ་པོ་དེ་འདས་ནས་ས་
བཅུ་པ་ལ་བྱང་ཆུབ་སེམས་དཔའ་སངས་རྒྱས་ཁོ་ནར་བརྗོད་པར་བྱའི། ཡང་དག་པར་
རྫོགས་པའི་སངས་རྒྱས་ནི་མ་ཡིན་ནོ། །ཞེས་ཉི་ཁྲིའམ་སྡེ་པ་གཞན་གྱི་ལུང་ལས་འབྱུང་བའི་
ཕྱིར་ཏེ། རྒྱུ་མཚན་འཕགས་པས་སྟོབས་ལ་སོགས་པ་སངས་རྒྱས་ཀྱི་ཆོས་ཐམས་ཅད་ཡོངས་
སུ་རྫོགས་པ་ལ་དགོངས་ནས་ཡིན་གྱི། ཡང་དག་པར་རྫོགས་པའི་སངས་རྒྱས་ཀྱི་ཐུགས་སུ་
ཆུད་པར་རྟོགས་པས་ནི་མ་ཡིན་ནོ། །ཞེས་སོ། །དེས་ན་སངས་རྒྱས་ཀྱི་ས་དེ་ལ་བྱང་ཆེན་མ་
ཐོབ་ཀྱང་སྨོན་ལམ་གྱི་མཐུས་མཛད་པ་བཅུ་གཉིས་ཀྱིས་སངས་རྒྱས་པའི་སྦྱོར་བ་ཤེས་པའི་
བྱང་སེམས་ལས་ལ་དབང་པའི་རྟེན་ཉིད་ལ་སོགས་པའི་ཡེ་ཤེས་གང་གིས་གནས་པ་དེ་ནི་
བྱང་ཆུབ་སེམས་དཔའི་ས་བཅུ་པ་ཆོས་ཀྱི་ཆར་འབེབས་པའི་ཆོས་ཀྱི་སྤྲིན་ཐོབ་པར་ཤེས་པར་
བྱ་བ་ཡིན་ནོ། །
གཉིས་པ་གཉེན་པོའི་ཚོགས་ལ་སྔ་འགྲེལ་ནི། མཐོང་སྒོམ་གྱི་བདག་ཉིད་
-1 5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན་ཁོ་ན་པའི་ཚོགས་ཡིན་པས་དེའི་མི་མཐུན་ཕྱོགས་སྤོང་བའི་གནས་སྐབས་ཀྱི་དབྱེ་བས་
གཉེན་པོའི་ཚོགས་བསྟན་པར་བྱ་བ་ཡིན་པ་ལས་བར་སྐབས་ཀྱི་ཚིགས་བཅད་གཅིག་གིས་
གཉེན་པོ་གསུངས་པ་ལ། རྩ་བ་ནི། མཐོང་དང་སྒོམ་པ་སྟེ་སྒོམ་པའི་ལམ་དག་ལ་ཆོས་ཅན།
སྤང་བྱའི་རྣམ་རྟོག་གི་གཉེན་པོ་རྣམ་པ་བརྒྱད་དུ་ཤེས་པར་བྱ་སྟེ། གཟུང་བའི་རྣམ་རྟོག་བཞི་
དང་འཛིན་པའི་རྣམ་རྟོག་བཞི་སྟེ་བརྒྱད་ཉེ་བར་ཞི་བར་བྱ་དགོས་པ་ཡིན་པའི་ཕྱིར་ཏེ། རབ་
འབྱོར་ཁྱོད་ཀྱིས་གང་ཡང་ཇི་སྐད་ཐེག་པ་ཆེན་པོ་དེས་གང་ནས་ངེས་པར་འབྱུང་བར་འགྱུར་
ཞེས་སྨྲས་པ་ནི། དེ་མི་དམིགས་པའི་ཚུལ་གྱིས་ཁམས་གསུམ་ནས་ངེས་པར་འབྱུང་བར་
འགྱུར་སོགས་སོ། ། །
འགྲེལ་པ་ནི། གཟུང་བའི་རྣམ་པར་རྟོག་པ་ལ་ཀུན་ནས་ཉོན་མོངས་པའི་
དངོས་པོ་ཙམ་དང་གཉེན་པོ་རྣམ་བྱང་གི་རྟེན་ཅན་གཉིས་དང་འཛིན་པའི་རྣམ་པར་རྟོག་པ་ལ་
གང་ཟག་རྫས་སུ་ཡོད་པ་དང་སྐྱེས་བུ་བཏགས་པར་ཡོད་པའི་རྟེན་ཅན་གཉིས་ཏེ་བཞི་ལ་
མཐོང་སྤང་སྒོམ་སྤང་སོ་སོར་ཕྱེ་ནས་མཐོང་སྤང་སྔར་འདྲ་བ་བཞི་མཐོང་བའི་ལམ་དང་སྒོམ་
སྤང་ལ་རྣམ་པ་ལ་བརྟེན་པ་ཞེས་སྦྱར་བ་བཞི་སྒོམ་པའི་ལམ་ལ་སྤོང་བས་གཟུང་བ་དང་
འཛིན་པའི་རྣམ་པར་རྟོག་པ་བརྒྱད་ཉེ་བར་ཞི་བར་བྱ་བའི་ཕྱིར་མཐོང་ལམ་དུ་ཀུན་རྫོབ་དང་
སྒོམ་ལམ་དུ་དོན་དམ་པའི་རྣམ་པ་ལ་བརྟེན་པས་བདེན་པ་གཉིས་ཀའི་རྣམ་པ་ལ་བརྟེན་ནས་
མངོན་དུ་སྟེ་རྟོགས་པར་བྱ་བའི་མི་མཐུན་པའི་ཕྱོགས་སྤང་བྱ་བརྒྱད་ཡོད་པའི་རབ་ཏུ་དབྱེ་
བས་མཐོང་སྒོམ་གྱི་ལམ་གཉིས་པ་ཁོ་ནའམ་མཉམ་གཞག་གི་གནས་སྐབས་ཀྱི་ཁྱད་པར་
གཉེན་པོ་བརྒྱད་དེ། ཀུན་བྱང་གཉེན་པོ་འཕགས་པའི་གང་ཟག་རྫས་ཡོད་པ་དང༌། མིང་
མཚན་མ་བརྡ་ཐ་སྙད་ཀྱིས་བཏགས་པ་མ་དམིགས་པའི་ཚུལ་གྱིས་དེ་དག་ཆོས་ཉིད་ཀུན་རྫོབ་
ཏུ་མཐོང་བའི་ལམ་བཞི་དང༌། རྟེན་ཆོས་དབྱིངས་གནས་པ་མེད་པས་དེ་ལ་བརྟེན་པ་གཟུང་
- 2 5 4 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
བ་ཙམ་མམ། ཀུན་ཉོན་གྱི་དངོས་པོ་དག་དང༌། སྒོམ་ལམ་བརྒྱད་དང་དེ་སྒོམ་པ་པོ་སྤང་
གཉེན་མ་དམིགས་པས་སྒོམ་སྤང་གི་མཚན་མས་དག་པའི་གཉེན་པོ་དང་། རང་རང་གི་རང་
བཞིན་མི་དམིགས་པའི་ཚུལ་གྱིས་འཕགས་པའི་གང་ཟག་ཐམས་ཅད་དང༌། འབྲས་བུ་དང་
ལམ་དུ་གྱུར་པའི་འཕགས་པའི་གང་ཟག་གདགས་པའི་རྒྱུ་མཚན་མི་དམིགས་པར་རྟོག་པའོ།།
སྒོམ་སྤང་དུ་རྣམ་པ་ལ་བརྟེན་ཞེས་གསུངས་པ་ནི་མཐོང་སྤང་ལས་སྒོམ་སྤང་ཕྲ་བར་སྟོན་པའོ།།
མཐོང་སྤང་བཞིའི་གཉེན་པོ་དང་པོ་ནི་རབ་འབྱོར་མཚན་ཉིད་མེད་པའི་ཆོས་རྣམས་ངེས་པར་
འབྱུང་བར་འདོད་པ་དེ་ནི་ཞེས་པ་བཞི་ཀ་ལ་སྦྱར་ཏེ། ཆོས་ཀྱི་དབྱིངས་ཟད་པར་འདོད་དུ་
ཟད་དོ། །སྦྱིན་པའི་ཕ་རོལ་ཏུ་ཕྱིན་པ་ངེས་པར་འབྱུང་བར་འདོད་དུ་ཟད་དོ། །དགྲ་བཅོམ་པ་
ངེས་པར་འབྱུང་བར་འདོད་དུ་ཟད་དོ། །མ་ངེས་པར་འབྱུང་བར་འདོད་དུ་ཟད་དོ། །སྒོམ་སྤང་
བཞིའི་ནི། ཐེག་པ་ཆེན་པོ་དེས་གང་དུ་ཡང་གནས་པ་འགྱུར་བ་མེད་དོ། །ཐེག་པ་དེས་གང་
ཡང་ངེས་པར་འབྱུང་བར་འགྱུར་བ་མེད་དོ། །རྒྱུན་དུ་ཞུགས་པ་མི་དམིགས་པས་རྒྱུན་དུ་
ཞུགས་པ་དམིགས་སུ་མེད་དོ། །མཐའ་ལས་འདས་པས་རྣམ་པར་དག་པའི་ཕྱིར་རྒྱུན་དུ་
ཞུགས་པའི་འབྲས་བུ་མི་དམིགས་པས་རྒྱུན་དུ་ཞུགས་པའི་འབྲས་བུ་དམིགས་སུ་མེད་དོ་
སོགས་སོ། །
བཞི་པ་ངེས་འབྱུང་སྒྲུབ་པ་ལ་སྔ་འགྲེལ་ནི། དེ་ལྟར་ཚོགས་གཉིས་ཀྱི་དཔུང་
གི་ཚོགས་བསགས་པ་རྣམས་ནི་ཇི་ལྟར་འཕགས་པ་བྱམས་པས་བརྙེས་པ་ལྟར་སྤང་བྱའི་
གཡུལ་མ་རྒྱལ་བ་ལས་རྒྱལ་བའི་འབྲས་བུའི་མཆོག་ཉིད་དུ་ངེས་པར་འབྱུང་བ་ཡིན་པས་
ཆོག་མི་ཤེས་པའི་བརྩོན་འགྲུས་ཀྱི་བདག་ཉིད་ངེས་པར་འབྱུང་བའི་སྒྲུབ་པ་སྟོན་པ་ལ། རྩ་བ་
ནི༑ ངེས་འབྱུང་གི་སྒྲུབ་པ་དེ་ཡང་ཡུལ་གྱི་དབྱེ་བས་རྣམ་པ་བརྒྱད་ཡོད་པ་ལས་དང་པོ་ཆེད་དུ་
བྱ་བའི་ངེས་པར་འབྱུང་བ་ནི། ཁམས་གསུམ་ཕུང་སོགས་དབྱིངས་སོགས་དང་། ཕར་ཕྱིན་མ་
- » 5：.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདྲེས་པའི་གཟུང་འཛིན་གཉིས་སུ་མ་དམིགས་པས་ཆེན་པོ་གསུམ་ཇི་ལྟ་བ་བཞིན་དུ་རྟོགས་
པས་ངེས་པར་འབྱུང་བ་སྟེ་ཐེག་པ་ཆེན་པོ་ཞེས་བྱ་བ་འདི་ནི་ལྷ་དང་མི་དང་ལྷ་མ་ཡིན་དུ་
བཅས་པའི་འཇིག་རྟེན་ཟིལ་གྱིས་མནན་ཏེ་འབྱུང་བར་འགྱུར་སོགས་སོ། །དེ་ལ་ཐེག་ཆེན་ནི་
དོན་ཇི་ལྟ་བ་ཉིད་ཡང་དག་པར་རྫོགས་པའི་འབྲས་བུ་ཅན་ཡིན་ཏེ། ཞེས་འཕགས་པ་དང་དེ་
ཅིའི་ཕྱིར། འཇིག་རྟེན་ཐམས་ཅད་ཟིལ་གྱིས་གནོན་པར་འགྱུར་ཞེ་ན། དེས་བདག་ཉིད་ཆེན་
པོ་མ་ཐོབ་པ་ཐོབ་པའི་ཕྱིར་ཞེས་སྙིང་པོ་མཆོག་ཏུའོ། །མཉམ་པ་ཉིད་ཀྱི་ནི་ཕྱིན་དྲུག་ནས་མ་
འདྲེས་པའི་བར་ནམ་མཁའ་དང་མཉམ་པར་ཆོས་ཀུན་གྱིས་སྟོང་པར་རྟོགས་པ་སྟེ། ཐེག་པ་
དེ་ནི་ནམ་མཁའ་དང་མཉམ་པའོ་སོགས་སོ། །སེམས་ཅན་དོན་གྱི་ནི་དམིགས་སུ་མེད་པའི་
རྣམ་པ་ཅན་གྱི་ས་བཅུས་བསྡུས་པའི་ལམ་སྟེ། སེམས་ཅན་ཚད་མེད་ངེས་པར་འབྱུང་བའི་རྒྱུ་
ཡིན་པའི་ཕྱིར་ཐེག་པ་ཆེན་པོ་འདི་ལ་ཡང་སེམས་ཅན་གཞལ་དུ་མེད་གྲངས་མེད་ཚད་མེད་པ་
རྣམས་ཀྱི་གོ་སྐབས་ཡོད་པ་ཡིན་ནོ་སོགས་སོ། །འབད་མེད་ལྷུན་གྱིས་གྲུབ་པའི་ནི་ཆོས་
ཐམས་ཅད་ཀྱི་རང་བཞིན་གཞན་དུ་འགྱུར་བའི་གཡོ་བ་མེད་པའི་དུས་གསུམ་དུ་འགྲོ་འོང་
དང་གནས་པ་མེད་པར་རྟོགས་པ་སྟེ། ཐེག་པ་ཆེན་པོ་དེ་ལ་འགྲོ་བའམ་འོང་བ་ཡང་མི་མཐོང་
གནས་ པ་ཡང་མི་མཐོང་ངོ་སོགས་སོ། །སྔོན་དང་ཕྱི་མའི་མཐའ་ལས་འདས་པ་ནི་དུས་
གསུམ་མཉམ་པ་ཉིད་དུ་རྟོགས་པ་སྟེ། ཐེག་ཆེན་འདི་ལ་སྔོན་མཐའ་ཕྱི་མའི་མཐའ། དབུས་
མི་དམིགས་སོགས་སོ། །རྣམ་མཁྱེན་ཐོབ་པའི་ནི་དོན་དམ་པར་ཐོབ་བྱ་ཐོབ་པ་པོ་དེ་གཉིས་
འབྲེལ་བ་མ་དམིགས་པར་རྟོགས་པའི་མཚན་ཉིད་ཅན་ཏེ། བཅོམ་ལྡན་འདས་འདས་པ་དང་
མ་འོངས་པའི་དང་ད་ལྟར་བྱུང་བའི་བྱང་ཆེན་རྣམས་ཀྱིས་ཐེག་ཆེན་འདི་ལ་བསླབས་ནས་རྣམ་
མཁྱེན་ཐོབ་པར་འགྱུར་ཏེ་ཐོབ་བོ་ཐོབ་པར་འགྱུར་རོ་སོགས་སོ། །རྣམ་པ་ཀུན་མཁྱེན་པ་ཉིད་
དུ་ངེས་པར་འབྱུང་བ་ནི་ཆོས་ཐམས་ཅད་ཀྱི་རྣམ་པ་ཤེས་ཀྱང་མངོན་པར་ཆགས་པའི་འཇུག་
- 2：) {j .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
པ་བཀག་པ་སྟེ་སེམས་ཅན་ཉིད་བྱང་ཆུབ་ཡིན་པ་དེའི་ཕྱིར་བྱང་སེམས་ཞེས་བྱའོ། །བྱང་ཆུབ་
དེས་ཀྱང་ཆོས་རྣམ་པ་ཤེས་ཏེ་སོགས་སོ། །རྣམ་མཁྱེན་ཐོབ་བྱེད་ཀྱི་ལམ་གྱི་སྤྱོད་ཡུལ་ཅན་གྱི་
ངེས་པར་འབྱུང་བ་འཇིག་རྟེན་ལས་འདས་པའི་ལམ་སྟེ། སྦྱིན་པའི་ཕ་རོལ་ཏུ་ཕྱིན་པ་འཇིག་
རྟེན་པ་དང་འཇིག་རྟེན་ལས་འདས་པ་ཡང་ཡོད་སོགས་སོ། །ཚུལ་དེ་ལྟ་བུའི་ངེས་འབྱུང་རྣམ་
པ་བརྒྱད་ཀྱི་བདག་ཉིད་འདི་རྣམ་མཁྱེན་ཉིད་དུ་ངེས་པར་འབྱུང་བའི་སྒྲུབ་པ་ཡིན་པར་ཤེས་
པར་བྱའོ། །
འགྲེལ་པ་ནི། དང་པོར་གཙོ་བོ་ཡིན་པས་ཆེད་དུ་བྱ་བ་བགྲོད་བྱའི་གནས་
སྔར་ཇི་ལྟར་བཤད་པའི་ཆེན་པོ་གསུམ་དང་། མཉམ་ཉིད་མ་རྟོགས་པར་ངེས་པར་མི་འབྱུང་
བས་ཆོས་ཐམས་ཅད་ནམ་མཁའ་ལྟར་སྟོང་པར་མཉམ་པ་ཉིད་དུ་རྟོགས་པའི་ཡེ་ཤེས་དང་།
དེ་སེམས་ཅན་གྱི་དོན་མེད་པར་མི་འབྱུང་སྟེ་དེ་མེད་པར་བསོད་ནམས་བསགས་པར་མི་སྲིད་
པའི་ཕྱིར་ན། སྙིང་རྗེས་སེམས་ཅན་གྱི་དོན་ཆད་པར་ཏེ་མཐའ་ཡས་པ་རྟག་ཏུ་རྒྱུན་མི་ཆད་
པར་བྱེད་པ་དང༌། འབད་པ་ཡོད་ན་གཞན་དོན་མ་ཚང་བ་མེད་པར་རྫོགས་པར་མི་འགྱུར་
བས་དེའི་འོག་ཏུ་དུས་གསུམ་དུའང་འགྲོ་གནས་པའི་མཚན་མ་མེད་པར་སེམས་ཅན་ཐམས་
ཅད་ཀྱི་བྱ་བ་བྱེད་པ་ཐམས་ཅད་བྱེད་པ་ཉིད་ཀྱིས་ལྷུན་གྱིས་གྲུབ་པ་དང༌། དེ་ཡང་མཐའ་
ལས་འདས་པར་རྟོགས་པ་མེད་ན་མི་འབྱུང་བས་ཆོས་ཐམས་ཅད་རང་བཞིན་གྱིས་མྱ་ངན་
ལས་འདས་པ་རྟག་པ་དང་ཆད་པའི་མཐའ་དང་བྲལ་བའི་ངོ་བོ་ཉིད་ཀྱི་དུས་གསུམ་སྟོང་ཉིད་
དུ་རྟོགས་པའི་གནས་སྐབས་ཀྱི་ཁྱད་པར་དང་། དེ་རྟོགས་པ་ཡང་ཐེག་པ་གསུམ་པོའི་ཁྱད་
པར་ཅན་གྱི་གནས་སྐབས་ཐོབ་པ་མེད་པར་མི་འབྱུང་བས་དེའི་འོག་ཏུ་ཐོབ་བྱའི་ཐབས་ཐོབ་
བྱེད་བྱང་སེམས་དེ་གཉིས་ཀྱི་འབྲེལ་བ་རྣམ་མཁྱེན་ཐོབ་པ་དགག་པའི་ཚུལ་གྱིས་ཤེར་ཕྱིན་
ཉིད་ལས་ཐེག་གསུམ་གྱི་དོན་འཕགས་པའི་གང་ཟག་ཐམས་ཅད་ཀྱི་སྤངས་རྟོགས་ཐམས་
- 2
i 7 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་ཐོབ་པ་དང༌། དེའང་རྣམ་མཁྱེན་མ་ཐོབ་པས་སྔར་ཇི་སྐད་བཤད་པའི་མི་རྟོག་པའི་
མཚན་ཉིད་ཀྱི་རྣམ་པ་ཐམས་ཅད་མཁྱེན་པ་ཉིད་དང་། དེའང་ཁྱད་པར་གྱི་ལམ་ལ་སོགས་པ་
མེད་པར་མི་འབྱུང་བས་རྣམ་མཁྱེན་དེའི་ཁྱད་པར་གྱི་ལམ་ས་དང་ཕར་ཕྱིན་དང་བྱང་ཆུབ་
ཕྱོགས་མཐུན་གྱི་ངོ་བོ་ཉིད་ཤེར་ཕྱིན་དང་རྡོ་རྗེ་ལྟ་བུའི་ཏིང་ངེ་འཛིན་ཏེ། དེ་ལྟར་ན་འབྲས་
བུའི་མཆོག་ཉིད་དུ་ངེས་པར་འབྱུང་བའི་སྒྲུབ་པ་ནི་རྣམ་པ་བརྒྱད་པོ་དེ་དག་ཏུ་ངེས་པ་ཡིན་ནོ།།
ཆོས་ཐམས་ཅད་མི་དམིགས་པར་རྟོགས་པ་ཉིད་ཀྱིས་ངེས་པར་འབྱུང་བ་རྣམ་པ་བརྒྱད་ཡིན་
པས་སོ། །མ་གྲུབ་སྟེ་འབྱུང་གཞི་གཞན་ཡང་ཡོད་པས་སོ་ཞེ་ན། མ་ཡིན་ཏེ། ངེས་པར་འབྱུང་
བར་བྱ་བའི་གཞི་སྔར་བཤད་པ་དེ་ལྟ་བུ་དག་ལས་ཁྱད་པར་དུ་འཕགས་པའི་ངེས་པར་འབྱུང་
བྱེད་ཀྱི་ཆོས་གཞན་མེད་པའི་ཕྱིར་རོ། །དེ་ལྟར་ན་འཕགས་པ་དང་སློབ་དཔོན་གཉིས་ཀ་ངེས་
པར་འབྱུང་གཞི་ལས་འདས་ལམ་དང་། འབྱུང་བ་རྣམ་མཁྱེན་དུ་བཞེད་དོ། །
གསུམ་པ་སྐབས་བསྡུ་བ་ནི། ཤེར་ཕྱིན་མན་ངག་གི་བསྟན་བཅོས་མངོན་པར་
རྟོགས་པའི་རྒྱན་ནི་བཤད་ཟིན། སྐབས་ནི་ལེའུ་ཞེས་པའི་དོན། དང་པོ་གཉིས་ལ་ལྟོས་པའི་
འམ་ཡང་ན་མཆོག་གི་དོན་ཏེ་རྣམ་མཁྱེན་ནི་སྐབས་མ་ལུས་པའི་དོན་ཡིན་པས་སོ། །འགྲེལ་
པ་ནི། རྣམ་མཁྱེན་གྱི་དབང་དུ་བྱས་པ་རབ་འབྱོར་གྱི་ལེའུའི་དོན་ཙམ་འགྲེལ་པའོ། །
༈ གཉིས་པ་རྒྱུ་ཐུན་མོང་མ་ ཡིན་པ་ལམ་ཤེས་པ་སྔ་ཕྱིའི་མཚམས་སྦྱར།
ལམ་ཤེས་ཀྱི་ཆོས་རྒྱས་བཤད། སྐབས་ཀྱི་མིང་བསྡུ་བའོ། །དང་པོ་ནི། རྣམ་པ་ཐམས་ཅད་
མཁྱེན་པ་ཉིད་རྟོགས་ཤིང་ཁོང་དུ་ཆུད་པ་ནི་ལམ་ཤེས་པ་ཉིད་ཕྱིན་ཅི་མ་ལོག་པར་ཡོངས་སུ་
ཤེས་པ་མེད་ན་མེད་དེ། ལམ་ཤེས་དེའི་རྒྱུ་ཡིན་པའི་ཕྱིར། དེས་ན་ལམ་ཤེས་པ་ཉིད་རྣམ་
མཁྱེན་གྱི་འོག་ཏུ་འཆད་དོ། །
གཉིས་པ་ལ་གཉིས། རྒྱུ་ཚོགས་ དང༌ ། རང་ བཞིན་ནོ། །དང་པོ་ལ་གཉིས།
- 2） 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
རྩ་བ་ལ་རྟེན་ནི། ལྷའི་ཚོགས་རྣམས་ཀྱི་ང་རྒྱལ་བཅོམ་པས་རྒྱུད་ལམ་ཤེས་ཀྱི་སྣོད་དུ་རུང་
བར་བྱ་བའི་ཕྱིར། དེ་བཞིན་གཤེགས་པའི་བཟོད་པའི་རྣམ་སྨིན་ལས་བྱུང་བའི་རང་བཞིན་གྱི་
འོད་ཀྱིས་ལྷའི་རིས་ཐམས་ཅད་ཀྱི་འོད་གཟི་བརྗིད་མེད་པར་མོག་མོག་པོར་མཛད་པ་ནི་རྟེན་
ཏེ༑ དེ་བཞིན་གཤེགས་པའི་རང་བཞིན་གྱི་འོད་ཀྱི་དྲུང་ན་ལྷ་དེ་རྣམས་ཀྱི་རྣམ་པར་སྨིན་པ་
ལས་སྐྱེས་པའི་འོད་དེ་ལྷམ་མེ་མ་ཡིན་ལྷན་ནེ་མ་ཡིན་ལྷང་ངེ་མ་ཡིན་ཏེ། དེ་བཞིན་གཤེགས་
པའི་འོད་འབའ་ཞིག་ རབ་ཅེས་ བྱའོ། །ཞེས་སོ། །ལམ་ཤེས་སྐྱེ་བའི་ཡུལ་ངེས་པ་སེམས་
བསྐྱེད་པ་སྟེ་མ་བསྐྱེད་པ་ལ་ཤེར་ཕྱིན་གནས་པ་དང་བསྟན་པའི་སྐལ་བ་མེད་པའི་ཕྱིར། ལྷའི་
བུ་གང་དག་གིས་བླ་མེད་རྫོགས་པའི་བྱང་ཆུབ་ཏུ་སེམས་མ་བསྐྱེད་པ་དེ་དག་གིས་ཀྱང་དེར་
སེམས་བསྐྱེད་པར་བྱའོ་སོགས་སོ། །སེམས་བསྐྱེད་པ་ནས་བརྩམས་ཏེ་ཐེག་པའི་གོ་རིམ་དང་
ལྡན་པའི་གང་ཟག་ཐམས་ཅད་ཀྱིས་ལམ་ཤེས་བསྒོམས་པའི་ཤེར་ཕྱིན་ནི་ཕྱོགས་གཅིག་པ་
མ་ཡིན་གྱི་ཐམས་ཅད་ལ་ཁྱབ་པ་སྟེ། གལ་ཏེ་དེ་དག་བླ་མེད་བྱང་ཆུབ་ཏུ་སེམས་བསྐྱེད་ན་དེ་
དག་ལ་ངས་ རྗེས་སུ་ཡི་རང་བར་བྱའོ་ཞེས་སོ། །འདིས་ནི་ཐེག་པ་གསུམ་དུ་བསྟན་པ་
དགོངས་པ་ཅན་ཡིན་གྱི་མཚན་ཉིད་པ་ནི་མ་ཡིན་ནོ་ཞེས་བསྟན་ཏོ། །
གཉིས་པ་རང་བཞིན་ནི་སོགས་ཀྱི་ལམ་འབྲས་བུ་དང་རྟོགས་པ་སོ་སོར་ངེས་
པ་ལྟར་བྱང་ཆུབ་སེམས་དཔའི་ལམ་ཤེས་པ་ངེས་པ་མ་ཡིན་ཏེ། ཐམས་ཅད་དུ་ཉོན་མོངས་
སྤོང་བ་མ་ཡིན་པའི་ཕྱིར་ན་ལམ་ཤེས་ཀྱི་རང་བཞིན་ཏེ་ངོ་བོ་ནི་ཉན་རང་གི་ལམ་ལས་ཁྱད་
པར་དུ་འཕགས་ཏེ། ཁོ་བོ་ནི་དེ་དག་གི་དགེ་བའི་ཕྱོགས་ལ་བར་ཆད་མི་བྱེད་དོ་ཞེས་སོ།།
གསུམ་པ་བྱེད་ལས་ནི་ཉན་རང་གི་ལམ་གྱི་འབྲས་བུ་སྤངས་པས་ཕྱེ་བ་དང་ཡང་དག་པའི་
མཐའ་མངོན་དུ་བྱེད་པ་ལྟར་བྱང་སེམས་ཀྱིས་རྟོགས་པ་མིན་གྱི་འོན་ཀྱང་འདིའི་ལམ་ཤེས་ནི་
སེམས་ཅན་སྨིན་པ་ལ་སོགས་པས་ཕྱེ་བ་ཡིན་པས་དེའི་བྱེད་པའི་ལས་ཀྱི་འབྲས་བུ་ཉན་རང་
- 2
5
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གི་འབྲས་བུ་ལས་ཁྱད་པར་དུ་འཕགས་པ་སྟེ། ཁྱད་པར་དུ་འཕགས་པའི་ཆོས་རྣམས་ལས་
མཆོག་ཏུ་ཁྱད་པར་དུ་འཕགས་པའི་ཆོས་རྣམས་ཐོབ་པར་བྱའོ། །ཞེས་སོ། །འགྲེལ་པ་ལ་ལྔ་
ལས། རྟེན་ནི་ལམ་ཤེས་སྟོན་པའི་དུས་སུ་འཇིག་རྟེན་སྐྱོང་བ་ལ་སོགས་པའི་འཁོར་འདུས་པ་
རྣམས་ལམ་ཤེས་པ་ཉིད་སྐྱེ་བར་རུང་བ་ཉིད་དུ་སྒྲུབ་པའི་ཕྱིར་དེ་བཞིན་གཤེགས་པའི་ཡེ་
ཤེས་ལས་བྱུང་བའི་རང་བཞིན་གྱི་འོད་དག་གིས་ལྷ་དང་ལ་སོགས་པས་ལྷ་མིན་དྲི་ཟ་སོགས་
ཀྱི་ཟག་བཅས་དགེ་བའི་ལས་ཀྱི་རྣམ་པར་སྨིན་པ་ལས་སྐྱེས་པའི་འོད་དྲི་མ་ཅན་ལྟ་བུར་མོག་
མོག་པོར་མཛད་པ་ནི་རྗེས་འཇུག་སྐྱེ་བོ་ང་རྒྱལ་བཅོམ་པའི་རྒྱུ་ཁོ་ན་ལ་ལམ་ཤེས་ཀྱི་རྟོགས་
པ་སྐྱེའོ་ཞེས་བྱ་བར་ཤེས་པར་བྱ་བའི་ཕྱིར་མཛད་དེ། ང་རྒྱལ་གེགས་ཀྱི་གཙོ་བོ་ཡིན་པས་
འདིར་སྨོས་ཀྱི་ཆགས་སྡང་ཞུམ་སོགས་ཀྱང་ཤུགས་ཀྱིས་སྤང་དགོས་པར་མཚོན་ནོ། །དེའི་
ཕྱིར་མདོ་ལས་དེ་བཞིན་གཤེགས་པའི་མཐུ་ཆེ་བ་བསམ་གྱིས་མི་ཁྱབ་པར་བསྟན་པའི་ཚིག་
ཟུར་གྱིས་ལམ་ཤེས་ཀྱི་རྟེན་བརྗོད་པ་ཡིན་ནོ། །ཡུལ་ནི་ལམ་ཤེས་སྐྱེ་བའི་རྟེན་དེའང་བྱང་
ཆུབ་ཏུ་སེམས་བསྐྱེད་པ་ཁོ་ན་ཡིན་པས་ལམ་ཤེས་སྐྱེ་བའི་ཡུལ་སོ་སོར་ངེས་པ་ཡིན་ནོ། ཁྱབ་
པ་ནི་འདོད་ཆགས་དང་བྲལ་བ་ཉན་རང་དགྲ་བཅོམ་དང་དེ་ལ་གཅིག་ཤོས་ཀྱི་རྣལ་འབྱོར་པ་
བྱང་ཆུབ་སེམས་དཔས་ཀྱང་ཆོས་ཅན། སངས་རྒྱས་ཉིད་ཐོབ་པར་བྱ་བའི་ཕྱིར་ལམ་ཤེས་པ་
ཉིད་བསྒོམ་པར་བྱ་བ་ཡིན་པས་ཁྱབ་པ་ཡིན་ནོ། །སྐྱེ་བོ་ཐམས་ཅད་མཐར་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཀྱི་མཐར་ཐུག་པ་ཡིན་པའི་ཕྱིར། དེ་ཐེག་པ་གསུམ་རྣམ་པར་
བཞག་པ་ནི་དྲང་དོན་དགོངས་པ་ཅན་ཡིན་གྱི། ངེས་དོན་མཚན་ཉིད་པ་ནི་མ་ཡིན་ནོ་ཞེས་
ལུང་ལས་འབྱུང་བའི་ཕྱིར་ཏེ། དམ་ཆོས་པད་དཀར་ལས། ཐེག་པ་ནི་གཅིག་སྟེ་གཉིས་པ་
མེད་དོ། །ཞེས་དང༌། ལང་གཤེགས་ལས། བློ་གྲོས་ཆེན་པོ་ཉན་ཐོས་ཀྱི་ཐེག་པ་བ་རྣམས་
ཉན་ཐོས་ཀྱི་ཐེག་པས་གྲོལ་བ་མ་ཡིན་གྱི། འོན་ཀྱང་དེ་དག་ནི་ཐེག་པ་ཆེན་པོའི་མཐར་ཐུག་
- 2
5
] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
པ་ཉིད་ཡིན་ནོ་ཞེས་སོ། །རང་བཞིན། བྱང་ཆུབ་ཏུ་སེམས་བསྐྱེད་པ་ནི་ཆོས་ཅན། ཉོན་མོངས་
རྣམས་དབང་དུ་བྱས་ནས་ཡུན་རིང་པོར་ལམ་ཤེས་སྒྲུབ་པར་བྱེད་པ་ཡིན་ཏེ། ལམ་ཤེས་པ་
ཉིད་ཀྱིས་སྲིད་པར་སྐྱེ་བའི་རྒྱུ་ཉོན་མོངས་པ་ཕྲ་མོ་རྣམ་པ་ཐམས་ཅད་དུ་ཆེད་དུ་གཏད་ནས་མ་
སྤངས་ཏེ། སྤོང་བར་བྱེད་ པ་ཞེས་བྱ་བ་འདི་ནི་རང་བཞིན་ཡིན་ཏེ། འཁོར་བ་ཇི་སྲིད་མ་
སྟོངས་ཀྱི་བར་དུ་སྐྱེ་བ་བླངས་ནས་སེམས་ཅན་གྱི་དོན་བྱེད་པར་ཞུགས་པའི་སློབ་པ་ཡིན་པ་
ཉིད་ཀྱིས་སོ། །
བྱེད་ལས་ནི། རང་བཞིན་དེའི་འོག་ཏུ་རྣམ་པ་དེ་ལྟ་བུའི་རང་བཞིན་ཅན་གྱི་
ལས་ནི་ཆོས་ཅན། ལམ་ཤེས་ཀྱི་བྱེད་པ་ཡིན་ཏེ། རང་དོན་ཡང་དག་པའི་མཐའ་མྱང་འདས་
མངོན་དུ་མི་བྱེད་པ་དང༌། ལྷག་མཐོང་གི་ཤེས་རབ་དང་གཞན་དོན་གྱི་ཐབས་ལ་མཁས་པས་
སྦྱིན་སོགས་ཀྱིས་སེམས་ཅན་ཡོངས་སུ་མ་བསྡུས་པ་རྣམས་ཡོངས་སུ་བསྡུད་པ་དང༌། ལ་
སོགས་པས་གདམས་ངག་གིས་མ་བཟུང་བ་རྣམས་འཛིན་དུ་འཇུག །ཤེས་རབ་ཀྱིས་སྒྲིབ་པ་
ལས་མ་གྲོལ་བ་གྲོལ་བར་བྱེད་པ་ཡིན་པས་སོ། །ཚུལ་བརྒྱ་ལྔ་བཅུ་པར། ཇི་སྲིད་འཁོར་བའི་
གནས་སུ་ནི། །མཁས་མཆོག་འདུག་པར་གྱུར་པའི་ཚེ། །དེ་སྲིད་མཚུངས་མེད་སེམས་ཅན་
དོན། །མྱ་ངན་མི་འདའ་བྱེད་པར་ནུས། །ཞེས་སོ། །
གཉིས་པ་ལ་ཉན་རང་བྱང་སེམས་ཀྱི་ལམ་ཤེས་གསུམ་གྱི་དང་པོ་ལ་གཉིས།
འབྲས་བུ་ལམ་ཤེས། རྒྱུ་ངེས་འབྱེད་དོ། །དང་པོ་ལ་སྔ་འགྲེལ་ནི། སྔར་བཤད་པ་དེ་ལྟར་
ལམ་ཤེས་ཀྱི་རྟེན་དང་ལ་སོགས་པས་ཡུལ་སོགས་བརྗོད་ནས་ལམ་ཤེས་པ་ཉིད་ཀྱི་སྐབས་སུ་
བྱང་སེམས་རང་གི་ལམ་མཐར་ཕྱིན་པར་བྱས་ནས་ཐེག་པ་གཞན་གྱིས་གདུལ་བའི་སེམས་
ཅན་གྱི་དོན་དུ་ཉན་རང་གི་ལམ་མངོན་དུ་མ་བྱས་པར་ཡང་ལམ་དེ་རྒྱུ་དང་བཅས་པ་སྟོན་པ་
དང་འདྲིས་པར་བྱ་བ་ལ་མཁས་པ་མ་ཡིན་པས་བྱང་སེམས་ཀྱིས་ལམ་ཐམས་ཅད་རྫོགས་
- 2
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བྱ་དགོས་པས་ཐོག་མར་ཉན་ཐོས་ཀྱི་ལམ་དང་ལམ་ཤེས་སྟོན་པ་ལ་རྩ་བ་ནི་ལམ་ཤེས་
ཉིད་ཀྱི་ཚུལ་ཏེ་སྐབས་སུ་ནི་དུཁ་ལ་སོགས་འཕགས་པའི་བདེན་པ་བཞི་པོ་དག་རྣམ་པ་མི་
རྟག་སོགས་བཅུ་དྲུག་མི་དམིགས་པར་རྟོགས་པའི་སྒོ་ནས་ནི་ཉན་ཐོས་ཀྱི་ལམ་འདི་བྱང་ཆུབ་
སེམས་དཔས་ཤེས་པར་བྱ་སྟེ། འདི་ལ་བྱང་ཆེན་རྣམ་པ་ཐམས་ཅད་མཁྱེན་པ་ཉིད་དང་ལྡན་
པའི་སེམས་བསྐྱེད་པས་དེ་མི་དམིགས་པའི་ཚུལ་གྱིས་གཟུགས་ནི་མི་རྟག་པ་ཉིད་དུ་ཡིད་ལ་
བྱའོ་ཞེས་སོགས་སོ། ། །
འགྲེལ་པ་ལ་རྣམ་པར་དཔྱད་པ་དང༌། ཤེས་པར་བྱེད་ཚུལ་ལོ། །དང་པོ་ལ་
གསུམ་གྱི་སྡུག་ཀུན་སོ་སོའི་རྣམ་པ་ནི་འཕགས་པའི་བདེན་བཞིའི་རྣམ་པ་བསྟན་པའི་དེ་ལ་
དུཉཁའི་བདེན་པའི་རྣམ་པ་ནི་གོ་རིམ་བཞིན་དུ་སྐྱེ་ཞིང་འཇིགས་པས་མི་རྟག་པ་དང་། ཟག་པ་
དང་བཅས་པས་འཕགས་པ་རྣམས་དང་མི་མཐུན་པས་དུཉཁ་སྟེ་འཕགས་ལམ་ཡང་མི་རྟག་
ཀྱང་ཟག་པ་མེད་པས་འཕགས་པ་དང་མི་མཐུན་པ་ཡིན་པའི་ཕྱིར་དུ་ཁ་དུལ་བ་མིན་ནོ།།
རང་ཉིད་བདག་མིན་པས་ཞི་བའམ་སྟོང་པ་དང་བདག་དོན་གཞན་གྱིས་སྟོང་པས་བདག་མེད་
པ་སྟེ། དེ་དག་གི་མཚན་ཉིད་སྐྱེ་འཇིག་སོགས་ཞི་བ་སྟེ་མེད་པའི་རྣམ་པ་བཞི་དག་གོ །ཀུན་
འབྱུང་བདེན་པའི་རྣམ་པ་ནི་འབྲས་བུའི་ས་བོན་དང་འདྲ་བར་དུཁའི་རྒྱུ་རྩ་བར་གྱུར་པའི་
ཕྱིར་ན་དང་། དུཉཁ་ཀུན་འབྱུང་བའི་ཕྱིར་འབྲས་དང་། འཕྲལ་དུ་དུགཁ་ཤིན་ཏུ་དྲག་པ་རབ་ཏུ་
སྐྱེ་བའི་རྐྱེན་ཡིན་པའི་ཕྱིར་ཟུག་རྔུ་དང༌། འདི་དང་ཕྱི་མར་དུགཁ་བརྒྱུད་མར་འབྱུང་བའི་རྐྱེན་
བྱེད་པས་སྡིག་པའི་རྣམ་པ་རྣམས་སོ། །
གཉིས་པ་ སྡུག་ཀུན་འགོག་པའི་རྣམ་པ་ནི། འཕགས་པ་ཉན་ཐོས་རྣམས་
དུ་ཁ་ལས་ཡིད་འབྱུང་བ་དང༌། ཀུན་འབྱུང་ལས་འདོད་ཆགས་དང་བྲལ་བར་བྱ་བ་དང་།
དུཁ་འགོག་པའི་ཕྱིར་ཞུགས་པ་ཡིན་ནོ། །ཞེས་ཉན་ཐོས་ཀྱི་ལུང་ལས་འབྱུང་བའི་ཕྱིར།
- ? $ 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
དུཁ་དང་ཀུན་འབྱུང་གི་བདེན་པ་དེ་དག་ཉིད་སོ་སོ་སྟེ། རེ་རེ་ལ་ཡིད་འབྱུང་བ་དག་གི་
མཚན་ཉིད་སླར་གནོད་པར་ཞུགས་པས་ཕྱིར་རྒོལ་བར་འགྱུར་བའི་ཕྱིར་ཕ་རོལ་གྱི་དགྲ་ལྟ་བུ་
དང༌། འདི་ལ་གནོད་བྱེད་ཡོད་ན་འཇིགས་པའི་ཆོས་ཅན་གྱི་རྣམ་པའི་ངོ་བོ་ཉིད་གཉིས་དག་
དང་འདོད་ཆགས་དང་བྲལ་བ་དག་གི་ངོ་བོའི་རྣམ་པ་ནི་རང་གི་ངོ་བོར་གནས་པ་མེད་པས་
གཡོ་བ་དང་རྒྱུ་གཞན་ལ་ལྟོས་པ་མེད་པར་རང་བཞིན་གྱི་འཇིག་པས་རབ་ཏུ་འཇིག་པའི་རྣམ་
པ་དག་དང༌། འགོག་པའི་རྣམ་པ་ཚེ་འདི་དང་གཞན་གྱིས་གནོད་པའི་གནས་སུ་གྱུར་པས་
འཇིག་པ་དང༌། སྲིན་པོ་ལ་སོགས་པའི་འཇིགས་པས་གླགས་ཡོད་པས་ནད་འགོ་བ་དང༌།
འབྱུང་ཆེན་འཁྲུག་པ་དང་ཐོག་འབབ་པ་ལ་སོགས་པའི་གནོད་པའི་གནས་སུ་གྱུར་པས་འཚོ་
བའི་རྣམ་པ་རྣམས་སོ། །
གསུམ་པ་འགོག་ལམ་སོ་སོའི་རྣམ་པ་ལ། འགོག་པའི་བདེན་པའི་རྣམ་པ་ལ་
མ་རིག་པ་འགོག་པ་རང་གི་ངོ་བོའི་རྣམ་པ་དང་རྣམ་གྲངས་ཀྱི་རྣམ་པ་ཉོན་མོངས་བྲལ་བས་
བདག་མེད་པ་དང་། དུཋཁ་ཞི་བས་ཞི་བ་དང་། གྱ་ནོམ་པའི་རྣམ་པའི་བདག་ཉིད་བདེ་བ་དང་
གཙང་བའི་དངོས་པོ་ཉིད་ཀྱིས་དུ་བ་དང་མི་གཙང་བ་དབེན་པ་དང་རྟག་པ་དང་ཕན་པའི་
དངོས་པོ་ཉིད་ཀྱིས་ནི་ངེས་པར་འབྱུང་བའི་མཚན་ཉིད་ཀྱི་རྣམ་པ་སྟེ་བཞིའོ། །འདི་ལ་ཇི་ལྟར་
ངེས་པར་འབྱུང་བ་བདག་དང་བདག་གི་དང་བྲལ་བའི་སྟོང་པ་ཉིད་དང་། འདུས་བྱས་ཀྱི་
མཚན་མ་ཐམས་ཅད་དང་བྲལ་བའི་མཚན་མ་མེད་པ་དང་། ཁམས་གསུམ་པ་ལ་སྨོན་པ་ཟད་
པའི་སྨོན་པ་མེད་པ་སྟེ་རྣམ་ཐར་སྒོ་གསུམ་དང་། གང་ངེས་པར་འབྱུང་བ་མ་འོངས་པའི་ལས་
མངོན་པར་འདུ་བྱེད་པ་མེད་པའི་རྣམ་པ་དག་གོ །ལམ་གྱི་བདེན་པའི་རྣམ་པ་ལ་མྱང་འདས་
ཀྱི་གྲོང་ཁྱེར་དུ་ཕྱིན་པར་བྱེད་པས་ལམ་དང་། མི་རིགས་པ་ཉོན་མོངས་མ་ལུས་པའི་གཉེན་
པོའི་ཚོགས་མ་ལུས་པ་རྟོགས་པའི་རིག་པ་དང་། སེམས་ཕྱིན་ཅི་མ་ལོག་པ་བདག་དང་བདག་
- 2 {
j3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གི་བྲལ་བར་ཆོས་ལ་སོ་སོར་རྟོག་པ་སྒྲུབ་པར་བྱེད་པས་སྒྲུབ་པ་དང༌། མངོན་ཞེན་མེད་པས་
རྟག་ཅིང་ཕན་པའི་གནས་སུ་འགྲོ་བས་ངེས་པར་འབྱིན་པའི་རྣམ་པ་རྣམས་ཏེ། རིམ་པ་འདིས་
ནི་ཐེག་ཆེན་དུ་རྣམ་པ་ལ་རྣམ་གྲངས་དང་ལ་ལ་རང་རང་གི་ངོ་བོའི་སྒོ་ནས་བསྟན་པས་ཉན་
ཐོས་ཀྱི་ལམ་མ་ཡིན་པར་ཐལ་བར་མི་འགྱུར་རོ། །
གཉིས་པ་ནི་འཕགས་པའི་བདེན་པ་དང་འབྲེལ་བའི་རྣམ་པ་དེ་རྣམས་ངོ་བོ་
ཉིད་མི་དམིགས་པར་བསྒོམས་པའི་སྒོ་ནས་ལམ་ཤེས་པ་ཉིད་ཀྱིས་སྐབས་སུ་ཉན་ཐོས་
རྣམས་ཀྱི་ལམ་ཡིན་པར་བྱང་ཆུབ་སེམས་དཔའ་ཡོངས་སུ་ཤེས་ཤིང་ཁོང་དུ་ཆུད་པར་བྱ་བ་
ཡིན་ནོ། །གཉིས་པ་ལ་སྔ་འགྲེལ་ནི། བདེན་བཞི་ཡོངས་སུ་ཤེས་པའི་མཐོང་ལམ་ནི་རྒྱུ་ངེས་
པར་འབྱེད་པའི་ཆ་དང་མཐུན་པ་རྟོགས་པ་སྔོན་དུ་འགྲོ་བ་ཅན་ཡིན་པས་ཉན་ཐོས་ཀྱི་ལམ་
བརྗོད་ནས་དེའི་འོག་ཏུ་ཉན་ཐོས་ཀྱི་ངེས་པར་འབྱེད་པའི་ཆ་དང་མཐུན་པ་སྟོན་པ་ལ། རྩ་བ་
ནི༑ འཕགས་པ་ཉན་ཐོས་རྣམས་ ཀྱི་ལམ་བསྟན་མ་ཐག་པའི་རྒྱུ་སྦྱོར་ལམ་བཞི་ལས་ནི་
གཟུགས་སོགས་ཕུང་པོ་ལྔ་ནས་རྣམ་མཁྱེན་གྱི་བར་གྱི་ཆོས་ཀུན་དང་བྱང་སེམས་རང་རང་གི་
ངོ་བོས་སྟོང་པའི་ཕྱིར་སྟོང་ཉིད་དེ་རྣམས་ལ་དམིགས་ནས་རྣམ་པ་དོན་དམ་པར་ཐ་དད་མེད་
ཅིང་དབྱེར་མེད་པར་རྟོགས་ནས་བསྒོམས་པ་དྲོ་བ་སྟེ། ཀོའུ་ཤི་ཀ་གཟུགས་ནི་གཟུགས་ཀྱིས་
སྟོང་ངོ་སོགས་སོ། །དེ་ནས་གཟུགས་སོགས་དེ་དག་ལ་དམིགས་ནས་རྣམ་པ་ཅིར་ཡང་མི་
དམིགས་པར་རྟོགས་པ་རྩེ་མོར་གྱུར་པ་དག་ཏུ་འདོད་དེ། ཀོའུ་ཤི་ཀ་འདི་ལ་བྱང་ཆེན་གྱི་
དམིགས་པའི་ཚུལ་གྱིས་གནས་པར་མི་བྱའོ་སོགས་སོ། །དམིགས་པ་གཟུགས་སོགས་དེ་ལ་
རྣམ་པ་རྟག་པ་དང་
། ལ་སོགས་པས་མི་རྟག་བདེ་སྡུག་བདག་བདག་མེད། ཞི་མ་ཞི། དབེན་
མི་དབེན། མཚན་མ་ཡོད་མེད། སྨོན་པ་ཡོད་མེད་ཀྱི་ཚུལ་གྱིས་གནས་པ་བཀག་པ་བཟོད་པ་
རྣམས་ཏེ། དམིགས་པའི་ཚུལ་གྱིས་གཟུགས་རྟག་ཅེས་བྱ་བའམ་མི་རྟག་ཅེས་བྱ་བར་གནས་
ན



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
པར་མི་བྱའོ་སོགས་སོ། །དམིགས་པ་བྱང་སེམས་ཀྱི་ས་བཅུ་དག་ལས་བརྩམས་ནས་ནི་བདག་
གི་སངས་རྒྱས་ཀྱི་ཞིང་དེར་སངས་རྒྱས་ཀྱི་སྒྲ་ཡང་འབྱུང་བར་གྱུར་ཅིག་ཅེས་པའི་བར་ལ་
དམིགས་ནས་རྣམ་པ་དེ་དང་དེར་དམིགས་པའི་ཚུལ་གྱིས་མི་གནས་པར་རྒྱས་པར་བསྟན་པ་
ཡིས་ཆོས་ ཀྱི་མཆོག་ཏུ་གྱུར་པ་མདོ་ལས་བཤད་དེ། བྱང་སེམས་ཆེན་པོས་ས་དང་པོ་ལ་
དམིགས་པའི་ཚུལ་གྱིས་གནས་པར་མི་བྱའོ་སོགས་སོ། །དེ་ཅིའི་ཕྱིར་ཞེ་ན། ས་བཅུ་ལ་སོགས་
པའི་ཆོས་རྣམས་ཆོས་ཅན། རང་རང་གི་ངོ་བོར་དམིགས་པའི་ཚུལ་གྱིས་གནས་པར་མི་བྱ་སྟེ།
སངས་རྒྱས་ཀྱི་ཆོས་ཐམས་ཅད་མཁྱེན་ནས་ཏེ་མངོན་པར་རྫོགས་པར་སངས་རྒྱས་ནས་ཆོས་
རྣམས་དེ་ཁོ་ནར་མ་གཟིགས་པའི་ཕྱིར་ཏེ། འདི་ལྟར་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པ་སངས་རྒྱས་ནས་ཆོས་ཐམས་
ཅད་མ་དམིགས་པའི་ཕྱིར་སོགས་སོ། །
འགྲེལ་པ་ནི། གཟུགས་དང་ཚོར་བ་ལ་སོགས་པའི་ཕུང་པོ་རང་རང་གི་ངོ་བོ་
ཉིད་ཀྱིས་སྟོང་པའི་ཕྱིར་དེ་དག་གི་སྟོང་པ་ཉིད་རྣམས་ཕན་ཚུན་ཐ་དད་མེད་པར་སྒོམ་པ་དང་།
གཟུགས་ལ་སོགས་པ་སྔ་མ་བཞིན་དུ་རང་རང་གི་ངོ་བོས་སྟོང་པའི་ཕྱིར་རིགས་པས་རྣམ་པ་
ཐ་དད་དུ་མི་དམིགས་པར་སྒོམ་པ་དང༌། དེ་བཞིན་དུ་གཟུགས་ལ་སོགས་པ་ལ་རྟག་པ་ཡང་
མ་ཡིན་མི་རྟག་པ་ཡང་མ་ཡིན་ཞེས་སོགས་སུ་དམིགས་པའི་ཚུལ་གྱིས་རྣམ་པ་ཐམས་ཅད་དུ་
གནས་པ་བཀག་པས་སྒོམ་པ་གང་གི་ཕྱིར་དེ་བཞིན་གཤེགས་པས་བྱང་ཆུབ་མངོན་པར་
རྫོགས་པར་སངས་རྒྱས་ནས། དེ་ཁོ་ན་ཉིད་དུ་ཆོས་རྣམས་གང་ཡང་མ་གཟིགས་པ་དེའི་ཕྱིར་
དངོས་པོ་སྒྱུ་མའི་རང་བཞིན་ཁོ་ནར་སྣང་བ་ཡིན་ནོ། །ཞེས་བྱ་བ་ཚད་མར་གྱུར་པའི་སྐྱེས་བུས་
ཆོས་འགའ་ཡང་མི་དམིགས་པའི་རྟགས་ཀྱི་འཐད་པ་སྟེ་ལུང་གི་ཚད་མས་རབ་ཏུ་དགའ་བ་
དང་ལ་སོགས་པས་དྲི་མ་མེད་པ་སོགས་བཅུ་ལ་མངོན་པར་ཞེན་པའི་ཚུལ་གྱིས་མི་གནས་
- 2 55 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བྱའོ། །ཞེས་རྒྱས་པ་མདོ་ལས་ཇི་ལྟར་བསྟན་པ་དེ་ལྟར་བསྒོམ་པར་བྱའོ། །ཞེས་བྱ་བའི་
རྣམ་པ་བཞི་པོ་དེ་རྣམས་ཀྱིས་དམིགས་པ་བདེན་པ་བཞིའི་དངོས་པོ་ལ་དམིགས་པ་ལས་གོ་
རིམ་བཞིན་དུ་ངེས་པར་འབྱེད་པའི་ཆ་དང་མཐུན་པ་སྐྱེ་བོ་ཞེས་བྱ་བ་ཡིན་ནོ། །
གཉིས་པ་ལ་ཉན་ཐོས་ལས་ཁྱད་པར་འཕགས་ཚུལ། རང་རྒྱལ་གྱི་ལམ་གྱི་ངོ་
བོ་རྒྱུ་ངེས་འབྱེད་ཆ་མཐུན་ནོ། །དང་པོ་ལ། ཡེ་ཤེས་ཟབ་པར་བསྟན། དེ་ལ་རྩོད་པ་སྤང་བ་
གཉིས་ཀྱི་དང་པོ་ལ་སྔ་འགྲེལ་ནི། ཉན་ཐོས་ཀྱི་ལམ་གྱི་མཇུག་ཐོགས་སུ་སྐྱེ་རིམ་གྱི་དབང་དུ་
བྱས་ན་རང་སངས་རྒྱས་ཀྱི་ལམ་གྱི་ངོ་བོ་བརྗོད་པར་རིགས་མོད་ཀྱི། འོན་ཀྱང་ཉན་ཐོས་
རྣམས་ལས་རང་རྒྱལ་དེ་དག་ཇི་ལྟར་ལམ་བསྒོམས་པ་དང་ཆོས་སྟོན་པ་ཚུལ་ཇི་ལྟ་བུས་ཁྱད་
པར་དུ་འཕགས་པ་རྣམ་པ་གང་གིས་ན་རང་རྒྱལ་དེ་དག་གི་ལམ་ཉན་ཐོས་ལས་གཞན་དུ་
གྱུར་པ་ཡིན་སྙམ་པའི་དོགས་པ་བསུས་ནས་རེ་ཞིག་དང་པོར་རང་རྒྱལ་གྱི་ལམ་ཉན་ཐོས་ཀྱི་
ལམ་ལས་ཁྱད་ཞུགས་པ་ཉིད་དུ་སྒྲུབ་པའི་དོན་དུ། རྩ་བ་ནི། བསེ་རུ་ལྟ་བུ་ཆོས་ཅན། དེའི་
ཡེ་ཤེས་ནི་ཉན་ཐོས་ཀྱི་ཡེ་ཤེས་ལས་ཟབ་པ་ཉིད་དུ་མངོན་པར་བརྗོད་དོ། །སྲིད་པ་ཐ་མ་པའི་
ཚེ་སློབ་དཔོན་གཞན་གྱིས་བསྟན་མི་དགོས་པར་འདོད་ཁམས་སུ་བྱང་ཆུབ་ཐོབ་ཕྱིར་ཏེ། རང་
བྱུང་རང་བྱང་ཆུབ་པ་བདག་ཉིད་ཀྱིས་སྔོན་གྱི་སྨོན་ལམ་གྱི་མཐུས་རྟོགས་པ་སྟེ་ཐོབ་པའི་ཕྱིར་
ཏེ༑ གང་གནོད་སྦྱིན་རྣམས་ཀྱི་ཚིག་དང༌། གནོད་སྦྱིན་རྣམས་ ཀྱིས་སྨྲས་པ་དང་། གནོད་
སྦྱིན་རྣམས་ཀྱིས་རབ་ཏུ་བསྙད་པ་གང་ཡིན་པ་དེ་དག་ནི་སྨྲས་པར་འགྱུར་ན་ཤེས་པར་རུང་
གི གང་འཕགས་པ་རབ་འབྱོར་ཡུམ་འཆད་པ་དང་རབ་ཏུ་བརྗོད་པ་དང་སྟོན་པ་དང་ཉེ་བར་
སྟོན་པ་དེ་ནི་ཤེས་པར་མི་རུང་ངོ་ཞེས་སོགས་སོ། །ཡང་གི་སྒྲས་ཆོས་སྟོན་པ་ཟབ་པ་སྟེ། སྒྲ་
མེད་དུ་ཆོས་སྟོན་པའི་ཕྱིར། འདི་ལྟར་ཡེ་གེ་གཅིག་ཀྱང་མ་བརྗོད་ཀྱིས་གང་མ་བརྗོད་པ་དེ་
ཐོབ་པར་མི་རུང་ངོ་སོགས་སོ། །
-
(6
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
འགྲེལ་པ་ནི། ཉན་ཐོས་ཀྱི་ལུང་ལས་ཉན་ཐོས་རྣམས་ཀྱི་ལམ་བསྒོད་པ་ནི་
འདོད་ཁམས་སུ་སྲིད་པ་ཐ་མ་པའི་ཚེ་ཡང་སློབ་དཔོན་གཞན་གྱིས་བསྟན་པ་ལ་ལྟོས་ནས་ཉན་
ཐོས་རང་གི་བྱང་ཆུབ་རྟོགས་པར་འགྱུར་ལ་ཚིག་ཏུ་བརྗོད་པ་དང་བཅས་པའི་ཆོས་སྟོན་པས་
གདུལ་བྱ་གཞན་དག་ཀྱང་དགེ་བ་བཅུ་ལ་འཇུག་པར་བྱེད་དོ་ཞེས་འབྱུང་བ་ལས་རང་གཅིག་
པུའི་ཆེད་དུ་སངས་རྒྱ་བའི་རང་སངས་རྒྱས་རྣམས་ནི་སྔོན་ཐོས་པ་དང་ལ་སོགས་པས་སྨོན་
ལམ་སོགས་མངོན་པར་འདུ་བྱས་པའི་སྟོབས་ཀྱིས་སྲིད་པ་ཐ་མ་པའི་ཚེ་སློབ་དཔོན་གཞན་
གྱིས་བསྟན་པ་ལ་མི་ལྟོས་པར་བདག་ཉིད་ཀྱི་སྟོབས་ཀྱིས་རང་རྒྱལ་གྱི་བྱང་ཆུབ་མངོན་པར་
རྟོགས་པར་འགྱུར་ཏེ། དེའི་ཕྱིར་ཏེ། རང་རྒྱལ་དེ་དག་ལ་སངས་རྒྱས་དང་ལ་སོགས་པས་
ཉན་ཐོས་ལ་སོགས་པས་ལམ་བསྟན་པ་མི་དགོས་ཞེས་བྱ་བ་ཉིད་ནི་ཉན་ཐོས་ལས་རང་རྒྱལ་
གྱི་ལམ་བགྲོད་པ་ཁྱད་ཞུགས་པ་ཉིད་ཀྱི་ཚུལ་གཅིག་ཡིན་ནོ། །རྩ་བའི་ཡང་གི་སྒྲས་འཕགས་
པ་རང་རྒྱལ་དེ་དག་གི་ཡེ་ཤེས་ཆོས་ཅན། འབྲས་བུར་གྱུར་པ་ངག་སྨྲ་བའི་རྟགས་ལས་གཞན་
གྱིས་མི་རྟོགས་པ་ཉིད་དེ། སྒྲ་མེད་དུ་ལུས་ཀྱིས་ཆོས་སྟོན་པ་དེའི་ཕྱིར། དེས་ན་ཡེ་ཤེས་ཟབ་
པས་ཉན་ཐོས་ཀྱི་ཡེ་ཤེས་ལས་ཁྱད་ཞུགས་པ་གཉིས་པ་ཡིན་ནོ། ཁྱབ་པ་ཡོད། འཆད་པ་
པོས་སྒྲར་བརྗོད་པའི་ཆོས་བསྟན་པའི་སྒོ་ནས་ཉན་པ་པོ་རྣམས་ཀྱིས་འཆད་པ་པོའི་ཤེས་པའི་
རྩལ་ཏེ་བློ་ནུས་རྟོགས་ཤིང་ཁོང་དུ་ཆུད་པར་བྱེད་པ་ཡིན་པས་ནའོ། །སྔ་མའི་རྟགས་གྲུབ་སྟེ།
རང་རྒྱལ་དེ་དག་ནི་ཤེས་སྒྲིབ་ཀྱི་ཕྱོགས་གཅིག་གཟུང་རྟོག་སྤངས་པས་རང་གིས་ཐོབ་པའི་ཡེ་
ཤེས་དང་སྨོན་ལམ་ལ་སོགས་པའི་མཐུས་སྒྲར་བརྗོད་པ་མེད་པར་ལུས་ཀྱིས་ཆོས་བསྟན་
པས་གདུལ་བྱ་གཞན་དག་དགེ་བ་བཅུ་དང་། ཕྱིན་དྲུག་ལ་སོགས་པ་ལ་འཇུག་པར་བྱེད་པས་
སོ༑ ༑
གཉིས་པ་ལ་སྔ་འགྲེལ་ནི། དེ་ལྟར་ན་ཡང་རང་རྒྱལ་ཆོས་ཅན། ཇི་ལྟར་ཆོས་
- 2 {j 7 -



བརྩེ་ཆེན་འོད་སྣང་མས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོན་པར་འགྱུར་ཏེ་མི་འགྱུར། སྒྲར་བརྗོད་པ་མེད་པའི་ཕྱིར་སྙམ་པའི་དོགས་པ་བསུས་ནས་
ལན་བཏབ་པ་ལ། རྩ་བ་ནི། ངེས་འབྱེད་དམ་དགེ་བཅུའི་ལས་ལམ་གང་རང་ཉིད་ཀྱིས་རྟོགས་
པར་འདོད་པ་གང་དང་འཕགས་ལམ་མམ་རྟེན་འབྲེལ་ལུགས་འབྱུང་ལུགས་ལྡོག་རྟོགས་
པས་རང་རྒྱལ་གྱི་ཡེ་ཤེས་ཐོབ་པར་འདོད་པའི་གདུལ་བྱ་གང་དམིགས་ཡུལ་གྱི་དོན་ངེས་
འབྱེད་དམ་དགེ་བཅུའི་ལས་ལམ་གང་དང་འཕགས་ལམ་རྟེན་འབྲེལ་གང་ལ་རྣམ་པ་བཅུ་
དྲུག་གམ་རང་ཉིད་ཀྱིས་རྫོགས་པར་རྟོགས་པར་འདོད་པ་ཇི་ལྟ་བ་དང་ལུགས་འབྱུང་ལུགས་
ལྡོག་ཏུ་ཁོང་དུ་ཆུད་པར་འདོད་པ་ཇི་ལྟ་བར་ཉན་ཞིང་རྟོགས་པར་འདོད་པའི་ཉན་པོ་དེ་དང་དེ་
ལ་དམིགས་ཡུལ་གྱི་དོན་དེ་དང་ངག་གི་སྒྲ་མེད་ཀྱང་ལུས་ལ་བརྟེན་ནས་ཇི་ལྟར་རྟོགས་པར་
འདོད་པ་དེ་དང་དེ་ལྟར་ཉན་པ་པོ་ལ་སྣང་སྟེ། རབ་འབྱོར་འདི་ནི་ཡུམ་གསལ་བར་བྱེད་པ་སྟེ།
ཟབ་པ་བས་ཀྱང་ཤིན་ཏུ་ཟབ་པར་སྟོན་པར་བྱེད་པ་ཕྲ་བས་ཀྱང་ཤིན་ཏུ་སྟོན་པར་བྱེད་པའོ་
ཞེས་སོ། །
འགྲེལ་པ་ནི། སངས་རྒྱས་སྔོན་བྱང་ཆུབ་སེམས་དཔར་གྱུར་པས་འདི་ལྟར་
བདག་སངས་རྒྱས་སུ་གྱུར་ནས་ཡིད་བཞིན་གྱི་ནོར་བུ་ལྟར་ཚིག་ཏུ་བརྗོད་པ་མེད་པར་ཡང་
ཆོས་སྟོན་པས་གཞན་དོན་བྱེད་ནུས་པར་གྱུར་ཅིག་ཅེས་སྨོན་ལམ་བཏབ་སྟེ་མ་བརྟགས་མ་
དཔྱད་པར་སྨྲ་བ་ནི་དོན་ཚོལ་བར་འགྱུར་བར་རགས་པ་ལ་རྣམ་པར་མ་བརྟགས་ཕྲ་བ་ལ་
རྣམ་པར་མ་དཔྱད་པར་ཚིག་ཏུ་མི་སྨྲ་བའི་ཕྱིར་དང་། རྟོག་དཔྱོད་བྱས་ཏེ་བརྗོད་པའམ་ཡིད་
ཀྱི་བརྗོད་པ་རྟོག་དཔྱོད་ནི་རྣམ་པར་གཡེང་བ་ཡིན་པས་ཆོས་སྟོན་པས་ཀྱང་རྣམ་གཡེང་སྒྲུབ་
པར་བྱེད་ལ། རྣམ་གཡེང་དེ་ཡང་རྒྱུད་ཤས་ཆེར་འཁྲུག་པར་བྱེད་པ་ཡིན་སྙམ་དུ་དགོངས་
པས་སོ། །དེ་བས་ན་སངས་རྒྱས་པ་ན་ཡང་བརྗོད་པ་མེད་པར་ཆོས་སྟོན་ལ་སངས་རྒྱས་འདྲ་
བར་རང་རྒྱལ་གྱིས་ཀྱང་སྔོན་སྨོན་ལམ་དེ་ལྟར་བཏབ་པའི་ཕྱིར་རང་སངས་རྒྱས་ཐོབ་པ་ཉིད་
-
(G 8-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཀྱི་གནས་ཀྱི་སྐབས་ན་ཡང་སྔོན་གྱི་སྨོན་ལམ་དང་ཡེ་ཤེས་ལ་སོགས་པའི་མཐུས་ངག་གི་སྒྲ་
མེད་ཀྱང་དབང་པོ་རྟུལ་འབྲིང་གང་ཞིག་བདེན་བཞི་རྟེན་འབྲེལ་སོགས་ཀྱི་དོན་གང་ལ་རྣམ་
པ་མི་རྟག་སོགས་བཅུ་དྲུག་དང་རྟེན་འབྲེལ་གྱི་རབ་དབྱེ་ཇི་ལྟར་ཉན་ཅིང་རྟོགས་པར་འདོད་
པ་དེའི་རྣམ་པར་ཤེས་པ་ལ་དོན་དེ་རྣམས་རྣམ་པ་དེ་དང་དེ་ཁོ་ན་ལྟར་སྣང་བར་འགྱུར་བས་སྒྲ་
མེད་པར་ཆོས་སྟོན་པ་ཞེས་བྱ་བ་མི་འགལ་ཏེ། ཆོས་སྟོན་པ་ཞེས་བྱ་བའི་སྒྲའི་དོན་ནི་འདི་ལྟར་
བརྗོད་པར་བྱ་བའི་ཆོས་ཀྱི་དོན་ངེས་པར་རྟོགས་པ་ཉན་པ་པོའི་རྣམ་པར་ཤེས་པ་ལ་ཤིན་ཏུ་
བསྐྲུན་ཅིང་བསྐྱེད་པ་ཞེས་བྱ་བ་འདི་ཡིན་པས་སོ། །
གཉིས་པ་ལ་སྔ་འགྲེལ་ནི། སྔར་བསྟན་པ་དེ་ལྟར་རང་རྒྱལ་གྱི་ལམ་ཉན་
ཐོས་ལས་ཁྱད་ཞུགས་པ་བརྗོད་ནས་རྒྱུ་ཁྱད་པར་ཅན་མིན་ན་འབྲས་བུ་ཁྱད་པར་ཅན་དུ་མི་
འཐད་པས་ཉན་ཐོས་ལས་ཁྱད་ཞུགས་པར་རང་རྒྱལ་རྣམས་ཀྱི་ལམ་ནི་ཉན་ཐོས་ལས་ཁྱད་
པར་དུ་འཕགས་པ་ཁོ་ན་ཡིན་པས་རྣལ་མ་སྟེ་དཀྱུས་མ་རང་སངས་རྒྱས་ཀྱི་ལམ་སྟོན་པ་ལ།
རྩ་བ་ནི། རང་རྒྱལ་ཆོས་ཅན། དེ་དག་གི་རྟོགས་པ་ཉན་ཐོས་ལས་ཁྱད་པར་དུ་འཕགས་ཏེ།
ཤེས་སྒྲིབ་ཀྱིས་ཕྱོགས་གཅིག་གཟུང་བའི་ཕྱིའི་དོན་བདེན་པར་རྟོག་པ་སྤོང་བའི་གཉེན་པོ་
གཟུང་བ་རང་བཞིན་མེད་པར་རྟོགས་པའི་ཕྱིར་ཏེ། གཟུགས་ནི་ཟབ་པ་མ་ཡིན། ཕྲ་བ་མ་
ཡིན་སོགས་སོ། །དེ་ཆོས་ཅན། དེ་ལས་སངས་རྒྱས་ཀྱི་རྟོགས་པ་ཁྱད་པར་དུ་འཕགས་ཏེ།
འཛིན་པ་རང་བཞིན་མེད་པར་མ་རྟོགས་པས། འཛིན་པ་བདེན་པར་རྟོགས་པ་མི་སྤོང་བའི་
ཕྱིར་ཏེ། ལྷའི་བུ་དག་སེམས་ཅན་དེ་དག་གི་སྒྱུ་མ་ལྟ་བུ་སྟེ་ཆོས་ཉན་པ་དེ་དག་ནི་སྒྱུ་མ་ལྟ་
བུའོ་ སོགས་སོ། །འོན་ཏེ་ སུམ་ཅུ་པར། གཟུང་བ་མེད་ན་དེར་འཛིན་མེད། །ཅེས་པ་དང་
འགལ་ཞེ་ན། འཛིན་པ་གཟུང་བ་ལ་ལྟོས་ཀྱང་གཟུང་མེད་རྟོགས་པ་འཛིན་མེད་རྟོགས་པ་ལ་
མི་ལྟོས་པའི་ཕྱིར་རོ། །བསེ་རུ་ལྟ་བུའི་རྟོགས་པའི་རྒྱུ་ཁྱད་པར་དུ་བྱེད་པ་ཡིན་ཏེ། བསེ་རུ་ལྟ་
- 2
6
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུའི་ལམ་གྱི་རྟོགས་པའི་རྟེན་ཡིན་པའི་ཕྱིར། དབྱེ་ན་གང་ཟག་དང༌། ཆོས་ཉིད་ཀྱི་རིགས་
གཉིས་ལས། དང་པོ་ལ་ངེས་འབྱེད་རྟོགས་པ་རང་བྱང་ཆུབ་ལས་ཕྱིར་མི་ལྡོག་པར་ངེས་པ་
དང༌། ཤེས་རབ་ཀྱི་ལྟ་བ་བར་མ་དང་ལྡན་པས་བདེན་པའི་དབྱེ་བ་ལ་མཁས་པ་དང༌། རང་
རྒྱལ་གྱི་མཐོང་སྤང་སྤངས་པས་མཆོད་པར་འོས་པ་མཐོང་ལམ་པ་དང༌། སྔོན་གྱི་རྒྱལ་བ་ལ་
བྱ་བ་བྱས་པ་སོགས་ཚོགས་ལམ་པ་སྟེ། སྔ་མ་གསུམ་རིམ་བཞིན་སྒྲུབ་པའི་རིགས་ཆོས་ཉིད་
ཀྱིས་ཐོབ་པའི་རིགས། རང་བྱང་ཆུབ་ཏུ་ངེས་པའི་རིགས་ཏེ། འདིའི་ལེན་པར་བྱེད་པ་སུ་དག་
འབྱུང་བར་འགྱུར་ཞེས་པ་དྲིས་པའི་ལན་དུ། ཚེ་དང་ལྡན་པ་དག་ཕྱིར་མི་ལྡོག་པའི་བྱང་ཆེན་
རྣམས་སམ། བདེན་པ་མཐོང་བའི་གང་ཟག་གམ་དགྲ་བཅོམ་པ་ཟག་པ་ཟད་པ་བསམ་པ་
ཡོངས་སུ་རྫོགས་པའམ། སྔོན་གྱི་རྒྱལ་བ་ལ་བྱ་བ་བྱས་པའི་དབང་དུ་བྱས་པས་སངས་རྒྱས་
མང་པོ་ལ་དགེ་བའི་རྩ་བ་བསྐྱེད་པ་དག་གམ། དགེ་བའི་བཤེས་གཉེན་གྱིས་ཡོངས་སུ་ཟིན་
པ་དག་ལེན་པར་འགྱུར་ཏེ་སོགས་སོ། །
གཉིས་པ་ནི། སྤྲུལ་པའི་མེ་ཏོག་ལ་རང་བཞིན་མེད་ཀྱང་ཡུལ་དུས་ངེས་པར་
མ་བརྟགས་ན་ཉམས་དགའ་བར་སོ་སོར་སྣང་བ་བཞིན་དངོས་པོར་གྱུར་པའི་རྟེན་མེད་ཀྱང་
ཆོས་ཉིད་ལས་རྟོགས་པ་སོ་སོར་ངེས་པ་ཐོབ་པ་སྟེ། འདི་ལྟར་ལྷ་རྣམས་ཀྱིས་མངོན་པར་
གཏོར་བའི་མེ་ཏོག་འདི་དག་ནི་བདག་གིས་སྔོན་ཆད་ལྷའི་གནས་ཐམས་ཅད་ན་ཡང་ཡོད་
པར་མ་མཐོང་སྟེ། མེ་ཏོག་འདི་དག་ནི་སྤྲུལ་པའོ་སོགས་སོ། །དེ་ལྟར་ན་སྤངས་རྟོགས་རྟེན་
གསུམ་གྱིས་ཁྱད་པར་དུ་བྱས་པའི་བསེ་རུ་ལྟར་གཅིག་པུར་གནས་པའི་རང་རྒྱལ་གྱི་ལམ་
ཡང་དག་པར་ཕྱིན་ཅི་མ་ལོག་པར་བསྡུས་པར་བྱང་ཆུབ་སེམས་དཔས་ཤེས་པར་བྱའོ། །
འགྲེལ་པ་ནི། རང་སངས་རྒྱས་ཀྱི་ལམ་ལ་ཉན་ཐོས་ཀྱི་མཐོང་ལམ་དུ་ཇི་སྐད་
བཤད་པའི་བདེན་བཞིའི་རྣམ་པ་བཅུ་དྲུག་མི་དམིགས་པར་སྒོམ་པ་ཁོ་ན་དང༌། ལུགས་སུ་
70.
- ? 7 (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
འབྱུང་བ་དང་ལུགས་ལས་ལྡོག་པའི་དངོས་པོ་ཇི་ལྟ་བ་བཞིན་དུ་རྟེན་ཅིང་འབྲེལ་བར་འབྱུང་
བ་བསྒོམས་པས་མ་རིག་པ་དང་ཕུང་པོ་སོགས་བདག་སོགས་ལ་ཞེན་པའི་གཟུང་བའི་རྣམ་
པར་རྟོག་པ་དང་ཆོས་ཀུན་བདག་མེད་ལ་གོམས་པར་མ་བྱས་པས་ཕུང་སོགས་ལ་མཚན་མར་
འཛིན་པའི་དོན་གྱི་རྣམ་པར་རྟོག་པ་དག་གོ་རིམ་བཞིན་དུ་སྤོང་བ་དང་མི་སྤོང་བ་དང་རང་
སངས་རྒྱས་ཀྱི་ཐེག་པས་བསྡུས་པའི་བརྟེན་པའི་ཆོས་རང་རྒྱལ་གྱིས་ལམ་འབྲས་སྒྲུབ་པའམ་
རྟོགས་པའི་གཞི་སྟེ། རྟེན་བྱེད་པའི་རིགས་ཀྱི་ཁྱད་པར་དང་གསུམ་གྱིས་ཉན་ཐོས་དང་རང་
སངས་རྒྱས་ལས་ཁྱད་པར་དུ་འཕགས་ཏེ་བྱས་པ་དང་ལྡན་པའི་ཆོས་རང་རྒྱལ་གྱི་ལམ་མི་
དམིགས་པའི་སྒོ་ནས་རྟོགས་ཤིང་ཁོང་དུ་ཆུད་པར་བྱང་ཆུབ་སེམས་དཔས་ཤེས་པར་བྱ་བའི་
རང་རྒྱལ་གྱི་ལམ་འབྲས་ཀྱི་རྣམ་པ་ཐམས་ཅད་མངོན་དུ་བྱེད་པས་ཤེས་པར་བྱ་བ་ནི་མ་ཡིན་
ནོ༑ ༑ །
གསུམ་པ་ལ་སྔ་འགྲེལ་ནི། ངེས་པར་འབྱེད་པའི་ཆ་དང་མཐུན་པའི་རྟོགས་
པ་ཐོབ་ནས་སྔར་ཇི་སྐད་བཤད་པའི་རང་རྒྱལ་གྱི་ལམ་སྐྱེ་བས་ལམ་དེའི་སྔོན་དུ་འགྲོ་བ་ངེས་
པར་འབྱེད་པའི་ཆ་དང་མཐུན་པ་སྟོན་པ་ལ། རྩ་བ་ནི། ཆོས་ཐམས་ཅད་བཏགས་པ་ཙམ་ལ་
དམིགས་ནས་རྣམ་པ་དེའི་ཆོས་ཉིད་དང་མི་འགལ་བར་སྟོན་པ་སྟེ་རྟོགས་པའི་རྣམ་པ་ཅན་ནི་
དྲོ་བ་གྱུར་པ་སྟེ། ཀྱེ་མ་རབ་འབྱོར་འདི་དེ་ལྟར་བཏགས་པ་དང་ཡང་མི་འགལ་ལ་ཆོས་ཉིད་
ཀྱང་སྟོན་པ་ནི་ཤེས་རབ་ཟབ་བོ་སོགས་སོ། །དམིགས་པ་གཟུགས་དང་ལ་སོགས་པས་ཚོར་
སོགས་ནས་རྣམ་མཁྱེན་གྱི་བར་ལ་དམིགས་ནས་རྣམ་པ་དེ་ཁོ་ནར་སྐྱོན་འགྲིབ་པ་དང་ཡོན་
ཏན་འཕེལ་བ་དང་ལ་སོགས་པས་བདག་གིར་བྱས་པས་གཟུང་བ་དང༌། སྤངས་པ་མེད་པར་
བསླབས་པས་དེ་ལྟར་རྟོགས་པས་ཕྱེ་བ་ནི་རྩེ་མོར་གྱུར་པ་སྟེ། གང་གཟུགས་འཕེལ་བར་བྱ་
བ་དང་འགྲིབ་པར་བྱ་བའི་ཕྱིར་མི་སློབ་པ་ནི་རྣམ་པ་ཐམས་ཅད་མཁྱེན་པ་ཉིད་ཀྱི་བར་འཕེལ་
༡ 7 [ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་བྱ་བ་དང་འགྲིབ་པར་བྱ་བའི་ཕྱིར་མི་སློབ་པ་དེ་ནི་གཟུགས་ཡོངས་སུ་གཟུང་བར་བྱ་བ་
དང་མེད་པར་བྱ་བའི་ཕྱིར་མི་སློབ་བོ་སོགས་སོ། །དམིགས་པ་གཟུགས་ནས་རྣམ་མཁྱེན་གྱི་
བར་ལ་ནང་སྟོང་པ་ཉིད་ལ་སོགས་པ་ཡིས་ཕྱི་སྟོང་པ་ལ་སོགས་པའི་ཕྱིར་བློས་ཡོངས་སུ་མི་
འཛིན་པ་ནི་བཟོད་པ་སྟེ། གཟུགས་ཡོངས་སུ་གཟུང་དུ་མེད། དེ་ཅིའི་ཕྱིར་ཞེ་ན། ནང་སྟོང་པ་
ཉིད་ནས་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་གྱི་ཕྱིར་གཟུགས་ཀྱིས་གཟུགས་
ཡོངས་སུ་གཟུང་དུ་མེད་སོགས་སོ། །དམིགས་པ་གཟུགས་ལ་ སོགས་པ་ལ་དམིགས་ནས་
རྣམ་པ་སྐྱེ་བ་མེད་པ་དང་། སོགས་པས་འགག་པ་སོགས་མེད་པའི་རྣམ་པ་ཅན་གྱི་རྟོགས་པ་
ནི་ཆོས་ཀྱི་མཆོག་སྟེ། བྱང་ཆེན་ཡུམ་ལ་སྤྱོད་པའི་ཚེ་གཟུགས་ཀྱི་སྐྱེ་འགག །བླང་དོར། ཀུན་
ཉོན། རྣམ་བྱང་སོགས་དང་འབྲི་བ་དང་འགྲིབ་པ་དང་འཕེལ་བ་མི་མཐོང་ངོ་སོགས་སོ། །
འགྲེལ་པ་ལ་དྲོ་བ་ནི་ཀུན་རྫོབ་ཏུ་གཟུགས་ལ་སོགས་པའི་ཆོས་ཀྱི་བརྡ་སྦྱར་
བ་ལས་བྱུང་བའི་ཆོས་བཏགས་པ་ཆོས་ཉིད་དང་མི་འགལ་བར་རབ་ཏུ་སྟོན་པ་དང་། གཟུགས་
ལ་སོགས་པ་ལ་དམིགས་ནས་དོན་དམ་པར་འགྲིབ་པ་དང་བྲི་བ་དང་འཕེལ་བ་ལ་སོགས་པ་
མེད་པ་དང་། ལ་སོགས་པས་གཟུང་བ་དང་སྤང་བར་བྱ་བ་མེད་པའི་དོན་དུ་སློབ་པ་དང་།
གཟུགས་ལ་སོགས་པ་གདོད་མ་ནས་ངོ་བོ་ཉིད་ཀྱིས་སྟོང་པ་ཉིད་ཀྱི་ཕྱིར་ནང་དང་ཕྱི་དང་ལ་
སོགས་པས་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དུ་ཡིན་པའི་ཕྱིར་གང་དུ་ཡང་
ཡོངས་སུ་མི་འཛིན་པ་དང༌། གཟུགས་ལ་སོགས་པ་ལ་གསར་དུ་སྐྱེ་བ་དང་སྔར་ཡོད་འགག་
པ་དང་ལ་སོགས་པས་བླང་དོར་ཀུན་བྱང་སོགས་མེད་པ་ཞེས་བྱ་བའི་རྣམ་པ་རྣམས་ཀྱིས་གོ་
རིམ་བཞིན་དུ་བདེན་བཞིའི་དམིགས་པ་ལ་དམིགས་པ་ལས་ངེས་པར་འབྱེད་པའི་ཆ་དང་
མཐུན་པ་དྲོད་སོགས་བཞི་པོ་སྐྱེ་བ་ཡིན་ནོ། །
གསུམ་པ་ལ་གཉིས་ལས་མཚམས་སྦྱར་ནི། རང་སངས་རྒྱས་ཀྱི་ལམ་གྱི་
- 2
3 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
མཇུག་ཐོགས་སུ་བྱང་ཆུབ་སེམས་དཔའི་མཐོང་སྒོམ་གྱི་ལམ་བཤད་པར་བྱ་བ་ཡིན་པས་དེ་
སྟོན་པའི་ཕྱིར། ལམ་བཤད་པ་ལ་གཉིས། མཐོང་ལམ་ཕན་ཡོན་དང་བཅས། སྒོམ་ལམ་བྱེད་
པ་དང་བཅས་པའོ། །དང་པོ་ལ་གཉིས་ཀྱི་སྤྱི་དོན་ལ་རྟེན་ལ་ལུས་ཀྱི་རྟེན་ནི་ཉན་ཐོས་ལྟར་ན།
མཛོད་དུ་མཚམས་མེད་པ་ཡི་ལས་རྣམས་དང་། །ཉོན་མོངས་ཤས་ཆེ་ངན་འགྲོ་དང༌། །འདུ་
ཤེས་མེད་པའི་སེམས་ཅན་དང༌། །སྒྲ་མི་སྙན་སྒྲིབ་གསུམ་དུ་འདོད། །ཅེས་དེ་དག་ལ་མི་སྐྱེ་
བར་བཤད་ཀྱང་། ཡུམ་དང་བློ་གྲོས་རབ་གནས་ཀྱིས་ཞུས་པར། ལྷ་དང་ཡི་དྭགས་དང་སྲིན་
པོའི་རིགས་མང་པོ་བདེན་པ་མཐོང་བ་ལ་བཀོད་པར་གསུངས་པས་ཐེག་ཆེན་ལུགས་ཀྱི་
འདོད་གཟུགས་ཀྱི་ལྷ་དང་ངན་སོང་ལ་ཡང་སྐྱེ་བར་མངོན་ལ། མཛོད་དུ། དེ་ནི་ཆོས་མཆོག་
དང་ས་གཅིག་ཅེས་འདོད་རྟེན་ཁོ་ན་ལས་སྐྱེ་བར་འདོད་དོ། །བསམ་པའི་རྟེན་ནི། མཛོད་
དང༌། བསྡུ་བར། བསམ་གཏན་ས་དྲུག་ལ་བརྟེན་པར་བཤད་ལ། འདིར་ལམ་ཤེས་ཀྱི་རྣམ་
པའི་སྐབས་ལས། མཐོང་སྒོམ་གྱི་རྟེན་བསམ་གཏན་བཞིར་གསུངས་པའོ། །
གཉིས་པ་དེ་ལ་བརྟེན་པའི་ལམ་ལ་བདུན་གྱི་ངོ་བོ་ནི། སྤངས་པའི་ཁྱད་པར།
གཟུང་འཛིན་དུ་རྟོག་པའི་རྡུལ་དང་བྲལ་ཞིང་མཐོང་སྤང་གི་ཉོན་མོངས་ཀྱི་དྲི་མ་མེད་པ་དང་།
ཡེ་ཤེས་ཀྱི་ཁྱད་པར་གཟུང་འཛིན་ཡུལ་ཡུལ་ཅན་དུ་འཛིན་པ་དང་བྲལ་བའི་ཡེ་ཤེས་ཐོབ་པ་
དང༌། གནས་གྱུར་གྱི་ཁྱད་པར་འཇིག་རྟེན་གྱི་ལམ་འདས་ལམ་དུ་གནས་གྱུར་པ་དང་། སའི་
ཁྱད་པར་ས་དང་པོའི་ངོ་བོ་ཅན་དང༌། རྒྱུའི་ཁྱད་པར་བསྐལ་པ་གྲངས་མེད་དང་པོས་མཐར་
འབྱིན་པ་སྟེ། མདོ་རྒྱན་དུ། དེ་ནས་དེ་ནི་འཇིག་རྟེན་ལས། །འདས་པའི་ཡེ་ཤེས་བླ་མེད་ཐོབ།།
རྣམ་པར་མི་རྟོག་དྲི་མ་མེད། །འཛིན་པ་གཉིས་དང་བྲལ་བ་ཐོབ། །དེ་ནི་གནས་ཡོངས་གྱུར་
པ་དེ། །ས་ནི་དང་པོ་ཡིན་པར་འདོད། །འདི་དེ་བསྐལ་པ་དཔག་མེད་ཀྱི། །ཤིན་ཏུ་རྣམ་པར་
དག་པར་འགྱུར། །ཞེས་སོ། །
༡ 7 } -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་སྤང་བྱ་ལ་གཉིས་ཀྱི་མཚན་ཉིད་ནི། སྤང་བྱ་གང་ཞིག་མཐོང་ལམ་
གྱིས་གཞོམ་པར་བྱ་བའོ། །དབྱེ་བ་ལ་ངོ་བོས་དབྱེ་ན། རྩ་ཉོན་དྲུག་ལ་བལྟ་བ་ལ་ལྔར་ཕྱེ་བས་
བཅུའོ། ཁམས་ཀྱིས་དབྱེ་ན། ཉན་ཐོས་པས་འདོད་པ་ན་དུ་ཁ་ལ་བཅུ། ཀུན་འགོག་གཉིས་
ལ་ལྟ་བ་དང་པོ་གཉིས་དང་ཐ་མ་བོར་ནས་བདུན་བདུན། ལམ་ལ་ལྟ་བ་དང་པོ་གཉིས་བོར་
བ་སོ་གཉིས་ཏེ། མཛོད་དུ། དེ་དག་བཅུ་དང་བདུན་བདུན་བརྒྱད། །ལྟ་བ་གསུམ་གཉིས་མ་
གཏོགས་སོ། །ཞེས་སོ། ཁམས་གོང་མ་གཉིས་ན་ཁོང་ཁྲོ་མེད་པས་དགུ །དྲུག་དྲུག །བདུན་
དུ་འགྱུར་བས་བསྡོམས་ན་གྱ་བརྒྱད་དང༌། ཐེག་ཆེན་པས་འདོད་པར་བཞི་བཞི་ལ་བཅུ་བཅུ་
སྟེ་བཞི་བཅུ། ཁམས་གོང་མ་གཉིས་ན་ཁོང་ཁྲོ་མེད་པས་དགུ་དགུ་སྟེ་བསྡོམས་ན་བརྒྱ་དང་
བཅུ་གཉིས་སོ། །
གསུམ་པ་མཚན་ཉིད་ལ་མཐོང་ལམ་ཙམ་གྱི་མཚན་ཉིད། ཆོས་མཆོག་གི་
མཇུག་ཐོགས་སུ་སྐྱེས་པའི་དེ་ཁོ་ན་གསར་དུ་མཐོང་བའི་འདས་པའི་ཡེ་ཤེས་བྱང་ཆུབ་ཏུ་ཕྱིན་
བྱེད་དེ། ཀུན་བཏུས་སུ། མཐོང་བའི་ལམ་གང་ཞེ་ན། མདོར་བསྡུས་པའི་འཇིག་རྟེན་པའི་
ཆོས་ཀྱི་མཇུག་ཐོགས་སུ་མི་དམིགས་པའི་ཏིང་ངེ་འཛིན་དང་ཤེས་རབ་མཚུངས་པར་ལྡན་པ་
དང་བཅས་པ་སྟེ་ཞེས་སོ། །སྐབས་འདིར་གཏོགས་བྱང་སེམས་ཀྱི་མཐོང་ལམ་གྱི་མཚན་ཉིད།
བྱང་སེམས་ཀྱི་ཆོས་མཆོག་གི་ཞེས་དང་བྱང་ཆེན་དུ་ཞེས་པ་སྦྱར་བའོ། །བཞི་པ་མཚོན་བྱ་ནི།
དབུས་མཐའི་འགྲེལ་པར། སྔོན་དེ་ཁོ་ན་ཉིད་མ་མཐོང་བས་དེ་ཐོག་མ་ཉིད་དུ་མཐོང་བའི་
ཕྱིར་མཐོང་བའོ། །འཕགས་པའི་སར་ཕྱིན་པར་བྱེད་པའི་ཕྱིར་ལམ་ཞེས་བྱའོ། །ཞེས་སོ། །
ལྔ་པ་སྤང་བྱ་སྤོང་ཚུལ་ནི་ས་བོན་སྤོང་བ་སྟེ། བསྡུ་བར། ཉོན་མོངས་པ་ཐམས་
ཅད་གཅིག་ཅར་སྤོང་བར་རིག་པར་བྱའོ། །ཞེས་དང་། འཕགས་པས་མཐོང་བའི་ལམ་གྱི་
བཟོད་པ་སྐྱེ་བ་ན་གཟུགས་དང་གཟུགས་མེད་པའི་ཁམས་ཀྱིས་བསྡུས་པ་མཐོང་བས་སྤང་
- 2
7
！ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
བར་བྱ་བའི་ཉོན་མོངས་པ་བརྒྱ་རྩ་བརྒྱད་པོ་རྣམ་པར་རྟོག་པ་བཞིས་བསྡུས་པ་རྣམས་སྤོང་
བར་འགྱུར་རོ། །ཞེས་སོ། །སྤང་བྱ་མངོན་གྱུར་མི་སྤོང་སྟེ། འདས་མ་འོངས་དངོས་པོར་མེད།།
ད་ལྟ་བ་ལམ་དང་མཉམ་དུ་མི་འཇུག་ཅིང་། མངོན་གྱུར་སྔར་དུ་ཉམས་པས་སོ། །
དྲུག་པ་ཇི་ལྟར་སྐྱེ་ཚུལ་ལ་གཉིས་ལས། སྤྱིར་བསྟན་པ་ལ་དགག་པ་ནི།
མཛོད་དུ། ཆོས་མཆོག་གི་མཇུག་ཏུ། འདོད་པའི་དུཉཁ་ལ་དམིགས་པའི་ཆོས་བཟོད་ཟག་མེད་
དང༌། དེ་ནས་ཆོས་ཤེས། དེ་ནས་ཁམས་གོང་གི་དུཁ་ལ་དམིགས་པའི་རྗེས་བཟོད། དེ་ནས་
རྗེས་ཤེས་ཏེ། དུནཁ་སྐད་ཅིག་བཞི། གཞན་ཡང་དེ་འདྲ་སྟེ། དེ་ལ་ཆོས་བཟོད་ཀྱིས་འདོད་
པའི་དང་། རྗེས་བཟོད་ཀྱིས་ཁམས་གོང་གི་ཉོན་མོངས་ཀྱི་ཐོབ་པ་གཅོད་པས་བར་ཆད་མེད་
ལམ་དང༌། ཤེས་པ་རྣམས་དེ་ལས་གྲོལ་བས་རྣམ་གྲོལ་ལོ། །དེའི་སྐད་ཅིག་བཅོ་ལྔ་མཐོང་
ལམ་ཡིན་ལ། བཅུ་དྲུག་པ་ནི་འབྲས་བུ་ཡིན་པ་དང་། ཤེས་པ་བརྒྱད་དང་རྣམ་པ་བཅུ་དྲུག་
ཐོབ་པ་དང༌། ལམ་ལྔ་མ་ཉམས་པར་དང་། རྒྱུན་ཆགས་པའི་ཕྱིར་སྒོམ་ལམ་ཡིན་ནོ་ཞེས་
འདོད་པ་མི་འཐད་དེ། བཅུ་དྲུག་པ་ལ་མ་མཐོང་བ་མེད་པས་མཐོང་ལམ་ཡིན་ན་བདེན་པ་
དང་པོ་གསུམ་གྱི་རྗེས་ཤེས་ཀྱང་། མ་མཐོང་བ་མེད་པས་མཐོང་ལམ་མིན་པར་མཚུངས་ལ།
འདོད་ན་སྐད་ཅིག་བཅུ་གཉིས་སུ་འགྱུར་ན་དེའང་མི་འདོད་པས་སོ། །བཞག་པ་ནི། ཐེག་ཆེན་
པས་ཀུན་རྫོབ་སྤྲོས་བཅས། དོན་དམ་སྤྲོས་མེད་ཀྱི་རྣམ་གཞག་སྟེ། དང་པོ་བདེན་པའི་རྣམ་
པའི་དབྱེ་བ་ལ་ལྟོས་ནས་སྐད་ཅིག་བཅུ་དྲུག །བསྡུ་བར། བདེན་བཞི་ལ་ཆོས་ཤེས་ཕྱོགས་
མཐུན་གྱི་སེམས་བཞི། རྗེས་ཤེས་ཕྱོགས་མཐུན་སེམས་བཞིར་ཕྱེ་ནས་བརྒྱད། གང་ཟག་གི་
དང༌། ཆོས་ཀྱི་བདག་མེད་དང་། དེ་གཉིས་ཀ་རྟོགས་པ་ལ་ལྟོས་ནས་གསུམ་དང་། བསམ་
གྱིས་མི་ཁྱབ་པའི་སྤྱོད་ཡུལ་བསྟན་པའི་མདོ་ལས། བདེན་པའི་ངོ་བོ་ལ་ལྟོས་ནས་བཞི་དང་།
ཆོས་ཉིད་རྟོགས་པ་ལ་ལྟོས་ནས་སྡུད་འགྲེལ་སོགས་སུ་གཅིག་ཏུའང་བཞག་གོ །རང་ལུགས་
-
Y
，



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞག་པ་ནི། འཕགས་པ་དང་སློབ་དཔོན་གཉིས་ཀས་གཅིག་དང་བཅུ་དྲུག་ཏུ་བཞག་སྟེ།
བཅུ་དྲུག་ནི། ཆོས་མཆོག་གི་མཇུག་ཐོགས་སུ་སྡུག་བདེན་མངོན་སུམ་དུ་མཐོང་བའི་ཟག་
མེད་ཀྱི་ཤེས་རབ་ཀྱིས་དུ༔ཁ་མཐོང་སྤང་སྤོང་བ་ཆོས་བཟོད། དུ༔ཁ་མཐོང་སྤང་གིས་དག་
པའི་ཆོས་ཉིད་མངོན་སུམ་དུ་བྱེད་པའི་ཆོས་ཤེས། བཟོད་ཤེས་དེ་གཉིས་འཕགས་པའི་ཆོས་
ཀྱི་རྒྱུར་མངོན་སུམ་དུ་གྱུར་པའི་ཤེས་རབ་ཟག་མེད་རྗེས་བཟོད། དེ་ངེས་པར་མྱོང་བའི་ཟག་
མེད་ཀྱི་ཤེས་རབ་རྗེས་ཤེས་ཏེ། བདེན་པ་ལྷག་མ་རྣམས་ལའང་དེ་བཞིན་དུ་སྦྱར་བ་ཀུན་
བཏུས་སུ་བཤད་ཅིང་། སྟོད་འགྲེལ་དུའང་དེ་བཞིན་ནོ། །སྐད་ཅིག་ནི་འཕགས་པས། སྐད་
ཅིག་ནི་བྱ་བ་ཡོངས་སུ་རྫོགས་པའི་མཚན་ཉིད་ཅན་དུ་ཤེས་པར་བྱ་སྟེ། གཅིག་ནི་ཐ་སྙད་དུ་
བྱ་བ་མ་ཡིན་པའི་ཕྱིར། ཞེས་སོ། ། །
བདུན་པ་ཡུན་ཚད་ནི། སྐད་ཅིག་དེ་རྣམས་ཀྱང་ཉན་ཐོས་ལྟར་ན་མཉམ་
གཞག་ཡིན་ལ། ཆོས་བཤེས་ཀྱིས་དེ་ལྟར་ན་མཐོང་བའི་ལམ་ལ་དུས་ཇི་སྙེད་ཅིག་ཐོགས་ཤེ་
ན་འདི་ནི་བྱང་སེམས་ཀྱི་ཤེས་རབ་དང་བརྩོན་འགྲུས་དང་དད་པའི་རྗེས་སུ་འབྲངས་ནས་
གནད་གཅིག་ཏུ་ཆད་པ་ཅི་ཡང་མེད་དེ་ཞེས་བཞེད་དོ། །དེ་ཐམས་ཅད་ཀྱང་སྟན་ཐོག་གཅིག་
ཏུ་བསྒོམ་གྱི་བར་དུ་སྟན་ལས་ལྡང་བ་མེད་དེ། གཟུངས་ཀྱི་དབང་ཕྱུག་རྒྱལ་པོས་ཞུས་པ་
ལས་གང་བརྒྱད་པ་འབྲས་བུ་མ་ཐོབ་པར་ལྡང་བ་འདི་ནི་གནས་མེད་དེ་ཞེས་སོ། །
བརྒྱད་པ་ཕན་ཡོན་ལ་གཉིས་ལས་ སྤངས་པ་ནི། མཐོང་སྤང་ས་བོན་དང་
བཅས་པ་དག་པས་འཇིགས་པ་ལྔ་དང་བྲལ་ཏེ། མདོ་ལས། ས་ཐོབ་གྱུར་མ་ཐག་ཏུ་འཇིགས་
པ་ལྔ་དང་བྲལ། །འཚོ་བ་ཆད་དང་འཆི་དང་མི་བསྔགས་ངན་འགྲོ་དང༌། །འཁོར་གྱི་འཇིགས་
བྲལ་དེ་ལ་བག་ཚའི་རྣམ་པ་མེད། །ཅི་ཕྱིར་ཞེ་ན་དེ་ལ་བདག་གི་གནས་མེད་དོ། །ཞེས་སོ།།
རྟོགས་པ་ནི། འགྲོ་ཀུན་བདག་མེད་པར་འདུ་བྱེད་ཀྱི་དུཁ་རྒྱས་པ་ཙམ་དུ་ཤེས་ནས་ཉེར་
2 7 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ལེན་ཕུང་པོ་ལ་བདག་ལྟ་སྤངས་ནས་བདག་གཞན་མཉམ་པར་རྟོགས་ནས་སེམས་ཅན་ལ་
བདག་ཏུ་བལྟ་ཞིང་། རང་རྒྱུད་ལ་ལས་ཉོན་གྱིས་བསྐྱེད་པའི་དུཁ་མེད་པར་གཞན་དུ་ཁ་
བས་དུཝཁ། རང་ལམ་ལ་མི་རེ་བར་གཞན་དོན་བྱེད། རང་སེམས་མཐོང་སྤང་ལས་གྲོལ་ཡང་
གཞན་གྲོལ་དོན་དུ་གཞན་དོན་གྱི་འཆིང་བས་བཅིངས། སེམས་ཅན་མཐའ་ཡས་པས་དུ་ཁའི་
མཐའ་མ་མཐོང་ནས་དེ་ཟད་པའི་ཕྱིར་བརྩོན་འགྲུས་རྩོམ་ལ། འགྲོ་བ་ཚད་མེད་ཀྱི་དུ་ཁ་ཟད་
པར་བྱེད། འཇིག་རྟེན་ཚེ་གཅིག་གི་རང་གཅིག་པུའི་དུསྶཁ་མི་བཟོད་ན་འཁོར་བ་ཇི་སྲིད་པར་
གཞན་གྱི་དུཉཁ་མི་བཟོད་སྙམ་མི་སེམས་པར་འཁོར་བ་སྲིད་དུ་འགྲོ་ཀུན་གྱི་སྡུག་ཁུར་བར་
བཞེད་སེམས་ལ་དགའ་བྱམས་དང༌། དེ་གཉིས་སྒྲུབ་པར་སྦྱོར་བ་དང༌། དེ་ལ་ལོག་སྒྲུབ་
ཀྱིས་མི་སྐྱོ་སྟེ། མདོ་རྒྱན་དུ། གང་ཞིག་བློ་ཡིས་འགྲོ་བ་འདུས་བྱས་ཙམ། །བདག་མེད་དུ་ཁ་
རྒྱས་པ་ཙམ་ཤེས་ཏེ། །དོན་མེད་རང་བཞིན་བདག་ལྟ་རྣམ་སྤངས་ནས། །བདག་ཉིད་ཆེ་ལྟ་
དོན་ཆེན་རྙེད་པ་གང༌། །འདི་ན་བདག་ལྟ་མེད་པར་བདག་ཏུ་བལྟ། །དུགཁ་མེད་པར་ཤིན་ཏུ་
དུ་ཁ་འགྱུར། །རང་ལ་ཕན་བྱས་བདག་ལ་ཇི་ལྟ་བར། །དོན་ཀུན་བྱེད་ལ་ལན་ལ་རེ་བ་མེད།།
གང་ཞིག་གྲོལ་བ་མཆོག་གིས་སེམས་ གྲོལ་བ། །འཆིང་བ་མི་ཟད་ཡུན་ཀྱང་རིང་པོས་
བཅིངས། །དུ༔ཁ་མཐར་ཐུག་པ་ནི་མ་མཐོང་ཡང་། །རབ་ཏུ་སྦྱོར་བ་ཉིད་དང་བྱེད་པ་ཉིད།།
འདི་ན་འཇིག་རྟེན་ཚེ་གཅིག་རང་སྡུག་ཁུར་མི་ནུས། །འཇིག་རྟེན་གནས་པ་ཉིད་དུ་གཞན་
དུཋཁ། །སྡོམ་པ་སྨོས་ཅི་དགོས་ཏེ་བསམ་དུ་མེད། །བྱང་ཆུབ་སེམས་དཔའ་དེ་ལས་བཟློག་པ་
ཡིན། །རྒྱལ་སྲས་སེམས་ཅན་རྣམས་ལ་དགའ་བ་དང༌། །བྱམས་པ་གང་ཡིན་སྦྱོར་དང་མི་
སྦྱོར་གང༌། །དེ་ནི་སྲིད་པ་དག་ན་ངོ་མཚར་ཆེ། །སེམས་ཅན་བདག་དང་མཚུངས་ཕྱིར་དེ་ལྟ་
མིན། །ཞེས་སོ། །
གཞུང་དོན་ལ་གཉིས་ལས་བསྟན་པ་ལ་རྩ་བ་ནི། སྡུག་ཀུན་གྱི་བདེན་པ་དང་
- 2 7
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགོག་ལམ་གྱི་བདེན་པ་ལ་བཟོད་པ་དང་ཤེས་པའི་སྐད་ཅིག་མ་རྣམ་པ་བཞི་བཞི་ཡིས་བྱང་
སེམས་ཀྱི་ལམ་ཤེས་པ་ཉིད་ཀྱི་སྐབས་སུ་བྱང་སེམས་ཀྱི་མཐོང་བའི་ལམ་འདི་ཕྱི་གཉིས་ཀྱི་
ཕན་ཡོན་དང་བཅས་པ་འདི་བཤད་དོ། །ཀོའུ་ཤི་ཀ་ཡུམ་འདི་ནི་རབ་འབྱོར་གྱི་ལེའུ་ལས་
བཙལ་བར་བྱའོ། །ཞེས་སོ། །འགྲེལ་པ་ནི། ལམ་ཤེས་པ་ཉིད་ཀྱི་སྐབས་སུ་བྱང་ཆུབ་སེམས་
དཔའ་བསྒོམ་པར་བྱ་བ་སྦྱོར་ལམ་དུ་བདེན་བཞིའི་དབང་དུ་བྱས་པའི་ཆོས་རྣམས་ལ་རྣམ་
པར་དཔྱོད་པའི་དབང་དུ་བྱས་ནས་བདེན་པ་སོ་སོར་མངོན་སུམ་དུ་ཉམས་སུ་མྱོང་བའི་ཤེས་
པ་ཟག་པ་མེད་པ་གང་གིས་བདེན་པ་སོ་སོར་མཐོང་བས་སྤང་བྱའི་ཉོན་མོངས་པ་སྤོང་བའི་
བཟོད་པ་དང་ཤེས་པ་གང་གིས་བཟོད་པའི་རྗེས་ཐོགས་ལ་གང་རུང་གི་སྤང་བྱའི་ཉོན་མོངས་
ལས་རྣམ་གྲོལ་མངོན་སུམ་དུ་བྱེད་པ་ཆོས་ཤེས་པ་དང་། དེའི་རྗེས་ཐོགས་ལ་སྔར་གྱི་བཟོད་
ཤེས་ལ་འདི་ནི་འཕགས་པའི་ཆོས་ཀྱི་རྗེས་སུ་འགྲོ་བའོ། །ཞེས་སོ་སོ་རང་གིས་མངོན་སུམ་དུ་
མྱོང་བའི་ཤེས་པ་ཟག་མེད་རྗེས་སུ་ཤེས་པའི་བཟོད་པ་དང་། ཤེས་པ་གང་གིས་དེ་ངེས་པར་
འཛིན་པ་རྗེས་སུ་ཤེས་པ་ཞེས་བྱ་བའི་བཟོད་པ་དང་། ཤེས་པའི་སྐད་ཅིག་མ་བཞི་པོ་སོ་སོར་
དུ9ཁ་དང་ལ་སོགས་པས་ཀུན་འབྱུང་ལ་སོགས་པའི་བདེན་པ་བཞི་དང་འབྲེལ་བ་དག་དང་
ལྡན་པ་ཚེ་འདིར་ཕྱིར་མི་ལྡོག་པ་དང༌། ཚེ་གཞན་ལ་སྐྱེ་བ་དྲན་པ་ལ་སོགས་པའི་ཡོན་ཏན་
དང་ལྡན་པ་ནི་མཐོང་བའི་ལམ་ཕན་ཡོན་དང་འབྲས་བུ་ཆེན་པོ་དང་བཅས་པ་ཞེས་བརྗོད་
ཅེས་སྟོད་འགྲེལ་ལས་སོ། །ཡང་ན་བདེན་བཞིའི་ཆོས་རྣམ་པ་བཅུ་དྲུག་རྟོགས་པའི་ཤེས་པ་
མི་དམིགས་པར་རྟོགས་པར་འདོད་པ་དང་། འདོད་པ་དེའང་མི་དམིགས་པར་རྟོགས་པ་དང་།
བདེན་བཞི་རང་བཞིན་གྱིས་མ་སྐྱེས་པ་ལ་སོགས་པར་རྟོགས་པའི་ཤེས་པ་མི་དམིགས་པར་
ཤེས་པ་དང་། ཤེས་པ་དེའང་མི་དམིགས་པར་ཤེས་པ་ཆོས་བཟོད་ཆོས་ཤེས་རྗེས་བཟོད་རྗེས་
ཤེས་སུ་རིགས་བྱིན་གྱིས་འཆད་དོ། །
-2
7
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
གཉིས་པ་རྒྱས་བཤད་ལ་སྔ་འགྲེལ་ནི། བདེན་པ་རྣམས་ལ་མངོན་པར་
རྟོགས་པའི་སྐད་ཅིག་བཅུ་དྲུག་པོ་རྣམས་ཀྱིས་རྣམ་པ་ཇི་ལྟ་བུར་བསྒོམ་པར་བྱ་ཞེ་ན། རྩ་བ་
ལ་བཞི་ལས། དུགཁ་ལ་ཆོས་བཟོད་ནི། ཆོས་རྣམས་ཀྱི་དེ་བཞིན་ཉིད་དང་དེ་རྟོགས་པའི་
སངས་རྒྱས་དག་ཆོས་ཅན། ཕན་ཚུན་རྣམ་གྲངས་ཏེ། རྣམ་པ་གཞན་བྱས་མི་རྟག་སོགས་དང་
འདྲ་བར་གཅིག་གཅིག་གི་བདག་ཉིད་དུ་གནས་པར་ཁས་མི་ལེན་པ་སྟེ་མི་རྟོགས་ཏེ། ཕན་
ཚུན་རྟེན་དང་བརྟེན་པའི་དངོས་པོར་མེད་པའི་ཕྱིར། དེ་ལྟར་རྟོགས་པས་ཏེ། ཀོའུ་ཤི་ཀ་
གཟུགས་ཀྱི་དེ་བཞིན་ཉིད་ལ་དེ་བཞིན་གཤེགས་པ་མི་དམིགས། དེ་བཞིན་གཤེགས་པ་ལ་
ཡང་གཟུགས་ཀྱི་དེ་བཞིན་ཉིད་མི་དམིགས་སོགས་སོ། །ཆོས་ཤེས་ནི་གཟུགས་སོགས་ཀྱི་
སྔོན་དང་ཕྱི་མཐའ་དབུས་མི་དམིགས་པའི་ཕྱིར་ཆེན་པོ་སྟེ། དེ་ལ་དམིགས་པའི་ཤེར་ཕྱིན་དེ་
ནི་དམིགས་པ་ཆེན་པོ་ཉིད་ཀྱིས་ཆེན་པོ་སྟེ། ཀོའུ་ཤི་ཀ་གཟུགས་ཆེན་པོ་ཉིད་ཡིན་པའི་བྱང་
ཆེན་རྣམས་ཀྱི་ཡུམ་འདི་ནི་ཆེན་པོ་ཉིད་དེ། དེ་ཅིའི་ཕྱིར་ཞེ་ན། ཀོའུ་ཤི་ཀ་དེ་ནི་འདི་ལྟར་
གཟུགས་ཀྱི་སྔོན་གྱི་མཐའ་མི་དམིགས་སོགས་སོ། །རྗེས་བཟོད་ནི། གང་གིས་རྣམ་པར་
འགྱུར་བའི་མཚན་ཉིད་ཅན་གྱི་གཟུགས་སོགས་འཇལ་བྱེད་ཀྱི་ཚད་མ་དམིགས་སུ་མེད་པར་
རྟོགས་པའི་ཤེར་ཕྱིན་ཏེ། ཀོའུ་ཤི་ཀ་གཟུགས་ལ་ཚད་མ་མེད་པའི་བྱང་ཆེན་རྣམས་ཀྱི་ཡུམ་
འདི་ནི་ཚད་མ་མེད་པའོ། །དེ་ཅིའི་ཕྱིར་ཞེ་ན། ཀོའུ་ཤི་ཀ་དེ་ནི་འདི་ལྟར་གཟུགས་ཀྱི་ཚད་མ་
ནི་དམིགས་སུ་མེད་པའོ་སོགས་སོ། །རྗེས་ཤེས་ནི། གཟུགས་སོགས་ལ་གཟུགས་ཅན་མ་ཡིན་
ཚད་ཀྱི་མཚན་ཉིད་རྡུལ་ཕྲན་གྱི་མཐར་ཐུག་པ་ལ་བརྟེན་པའི་དབྱིབས་དང་། མཚན་ཉིད་ཡང་
དག་པར་མ་དམིགས་པས་མེད་པར་རྟོགས་པའི་ཤེར་ཕྱིན་ཏེ། ཀོའུ་ཤི་ཀ་གཟུགས་ཚད་མ་
མེད་པའི་ཕྱིར། བྱང་ཆེན་རྣམས་ཀྱི་ཡུམ་འདི་ནི་ཚད་མ་མེད་པའོ། །དེ་ཅིའི་ཕྱིར་ཞེ་ན། ཀོའུ་
ཤི་ཀ་དེ་ནི་འདི་ལྟར་གཟུགས་ཀྱི་ཚད་ནི་དམིགས་སུ་མེད་པའོ་སོགས་སོ། །ཀུན་འབྱུང་ལ་
- ) 7
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་བཟོད་ནི། གཟུགས་ཀྱི་མཐའ་དབུས་སྐྱེ་འགག་མི་དམིགས་པས་མཐའ་མེད་པར་
རྟོགས་པའི་ཤེར་ཕྱིན་ཏེ། ཀོའུ་ཤི་ཀ་གཟུགས་མཐའ་ཡས་པའི་ཕྱིར་བྱང་ཆེན་རྣམས་ཀྱི་ཡུམ་
འདི་ནི་མཐའ་ཡས་པའོ་སོགས་སོ། །ཆོས་ཤེས་ནི། ཤེར་ཕྱིན་དེར་གནས་པ་སྟེ་ཡིད་བྱེད་དང་
མ་བྲལ་བའི་གཟུགས་ལ་སོགས་པ་ལ་སངས་རྒྱས་ཉིད་དུ་ངེས་པར་འཛིན་པ་སྟེ། བྱང་ཆེན་
གང་ཡུམ་འདི་དང་མ་བྲལ་བར་གྱུར་པ་འདི་ནི་དེ་བཞིན་གཤེགས་པ་ཉིད་གཟུང་བར་བགྱིའོ་
སོགས་སོ། །རྗེས་བཟོད་ནི། ཆོས་ཐམས་ཅད་ལ་བླང་བར་བྱ་བ་མེད་དོར་བ་བྱ་བ་མེད་པའི་
ཚུལ་གྱིས་ཡུམ་རྟོགས་པས་སོགས་ཀྱིས་བསྡུས་པ་བར་ཆད་ཀྱིས་གླགས་མ་རྙེད་པ་སྟེ། བྱང་
ཆེན་རྣམས་ཀྱི་ཡུམ་འདི་ནི་གཟུགས་མི་ལེན་མི་འདོར་བའི་ཚུལ་དང་སོགས་སོ། །རྗེས་ཤེས་
ནི༑ སེམས་ཅན་མི་དམིགས་པའི་ཚུལ་གྱིས་བྱམས་པ་ལ་སོགས་པའི་ཚད་མེད་བཞི་བསྒོམས་
པ་སྟེ། དེ་མི་དམིགས་པའི་ཚུལ་གྱིས་སེམས་ཅན་གྱི་དྲུང་དུ་བྱམས་པ་དང་སྙིང་རྗེ་དང་དགའ་
བ་དང་བཏང་སྙོམས་ཤིན་ཏུ་བསྒོམས་པའི་ཕྱིར་རོ་སོགས་སོ། །དེ་ལྟ་མིན་ན་སྐད་ཅིག་དགུ་
པ་ལ་སེམས་ཅན་གྱི་ཁམས་ལ་ལྟོས་པ་མེད་པར་འགོག་པར་ལྟུང་བས་སོ། །འགོག་པ་ལ་
ཆོས་བཟོད་ནི། སྟོང་ཉིད་བཅུ་དྲུག་རྟོགས་པས་མི་འདོད་པ་ཐོག་ཏུ་བབ་དོགས་པ་ལ་སོགས་
པའི་འཇིགས་པ་མེད་པ་སྟེ། ནང་སྟོང་པ་ཉིད་མི་དམིགས་པའི་ཚུལ་གྱིས་ཤིན་ཏུ་བསྒོམས་
པའི་ཕྱིར་རོ་སོགས་སོ། །ཆོས་ཤེས་ནི། ཤེར་ཕྱིན་འཛིན་འཆང་ཀུན་ཆུབ་ཚུལ་བཞིན་དུ་ཡིད་
ལ་བྱས་པའི་འབྲས་བུ་སངས་རྒྱས་ཉིད་ནི་ཐོབ་པར་ངེས་པར་ཏེ། བྱང་སེམས་ཆེན་པོས་ཡུམ་
འདི་འཛིན་པའམ་འཆང་བའམ་ཀློག་པའམ། ཀུན་ཆུབ་པར་བགྱིད་པའམ། ཚུལ་བཞིན་དུ་
ཡིད་ལ་བྱེད་པ་དེ་དག་གིས་མཐོང་བའི་ཆོས་འདི་ལ་ཡོན་ཏན་འདི་དག་ཡོངས་སུ་འཛིན་པར་
འགྱུར་སོགས་སོ། །རྗེས་བཟོད་ནི། ཡུམ་དུ་གཉེན་པོ་རྣམ་པར་བྱང་བ་ཀུན་ཡོངས་སུ་བསྡུས་
པར་རྟོགས་པ་སྟེ། ཡུམ་ཟབ་མོ་འདི་རྟོགས་ནས་གཟུང་ན་ཕར་ཕྱིན་དྲུག་པོ་ཐམས་ཅད་
- 2 3 ( -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཡོངས་སུ་གཟུང་བར་འགྱུར་བ་ནི་འདི་ལྟ་སྟེ། སྦྱིན་པའི་ཕར་ཕྱིན་དང་སོགས་སོ། །རྗེས་ཤེས་
ནི༑ ཤེར་ཕྱིན་གྱིས་ཕྱིའི་འཚོ་བ་འཕོངས་པ་རྩོད་སོགས་ཉམ་ང་བ་དང་། ནང་གི་འཚོ་བ་སྲིད་
པ་དུཁའི་ནད་ཀུན་སེལ་བ་མདངས་དང་ལྡན་པར་རྟོགས་པ་སྟེ། ཡུམ་འདི་མཉམ་པའི་རིམ་
གྱིས་ཐེག་པ་གསུམ་གྱིས་ངེས་པར་བྱུང་ནས་དུ༔ཁ་མཐར་ཕྱིན་པར་འགྱུར་སོགས་སོ། །ལམ་
ལ་ཆོས་བཟོད་ནི། ཡུམ་བསྒོམས་པས་དུག་གསུམ་ནས་མྱ་ངན་ལས་འདས་པར་འཛིན་པའི་
བར་གྱི་མངོན་ཞེན་ཞི་བ་ཉིད་དེ། འདི་ལྟར་ཡུམ་འདི་ཆོས་ཐམས་ཅད་ཉེ་བར་ཞི་བྱེད་པ་སྟེ།
རྣམ་པར་འཕེལ་བར་བྱེད་པ་མ་ཡིན་ནོ་སོགས་སོ། །ཆོས་ཤེས་ནི། ཡུམ་འཛིན་པ་སོགས་
ཀྱིས་ཕྱོགས་བཅུའི་སངས་རྒྱས་རྣམས་དང་ལྷ་རྣམས་ཀྱིས་ལྷས་བྱས་པའི་གནོད་པ་ལས་
བསྲུང་བ་དང་ལ་སོགས་པས་འབྱུང་བ་ལས་གྱུར་པའི་བར་ཆད་ལས་སྐྱོབ་པ་དང་། ནང་གི་
བར་ཆད་ལས་སྦ་བར་མཛད། མི་དམིགས་པའི་ཚུལ་གྱིས་དགེ་བའི་ཆོས་རྣམས་འཕེལ་བ་སྟེ།
ཡུམ་འདི་འཛིན་ཅིང་འཆང་བ་དང་ཀློག་ཅིང་ཀུན་ཆུབ་པར་བྱེད་པ་དང༌། ཚུལ་བཞིན་དུ་ཡིད་
ལ་བྱེད་པ། དེ་ལ་རྟག་ཏུ་རྒྱུན་མི་ཆད་པར་བསྲུང་བ་དང་སྐྱོབ་པ་དང་སྦ་བར་བྱེད་སོགས་སོ།།
རྗེས་བཟོད་ནི། བདག་ཉིད་སྲོག་མི་གཅོད་པ་ལ་སོགས་པ་དགེ་བ་བཅུ་ནས་རྣམ་པ་ཀུན་
མཁྱེན་པའི་ཚུལ་ཏེ། ལམ་གྱི་བར་ལ་ནི་བདག་ཉིད་གནས་ཏེ་སེམས་ཅན་དག་ཀྱང་དེ་དག་
ལ་འགོད་པ་སྟེ་བདག་ཀྱང་སྲོག་གཅོད་པ་སྤོང་བར་འགྱུར་སོགས་སོ། །རྗེས་ཤེས་ནི། ཕྱིན་
དྲུག་ལ་སྤྱོད་པའི་ཚེ་སྦྱིན་པ་ལ་སོགས་པ་དྲུག་སེམས་ཅན་ཀུན་དང་ཐུན་མོང་དུ་བྱས་ཤིང་མི་
དམིགས་པར་རྫོགས་པའི་བྱང་ཆུབ་ཏུ་བསྔོ་བར་བྱེད་པ་སྟེ། བྱང་ཆེན་ཡུམ་ལ་སྤྱོད་པའི་ཚེ་
སྦྱིན་པ་ཡོངས་སུ་གཏོང་བ་གང་ཡིན་པ་དེའང་སེམས་ཅན་ཐམས་ཅད་དང་ཐུན་མོང་དུ་བྱས་
ཤིང་མི་དམིགས་པའི་ཚུལ་གྱིས་བླ་མེད་བྱང་ཆུབ་ཏུ་ཡོངས་སུ་བསྔོ་བར་བྱེད་དོ་སོགས་སོ།།
དེ་རྣམས་ནི་ལམ་ཤེས་ཉིད་ཀྱི་མཐོང་ལམ་སྐད་ཅིག་མ་བཅུ་དྲུག་གོ །
- ?
$ ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲེལ་པ་ལ། མཐོང་ལམ་གྱི་རྣམ་པ་བཤད། གཞན་གྱི་འདོད་པ་དགག་
པའོ། །དང་པོ་ལ་བཞི་ལས། སྡུག་བདེན་གྱི་རྣམ་པ་ནི། ཡུལ་གཟུགས་སོགས་ཀྱི་དེ་བཞིན་
ཉིད་དེ་རྟོགས་པའི་སངས་རྒྱས་དག་དོན་དམ་པའི་ཚུལ་དེ་རང་བཞིན་གཅིག་པ་ཉིད་ཀྱིས་
རྟེན་དང་བརྟེན་པའི་དངོས་པོར་མེད་པ་དེའི་ཕྱིར། དེ་དག་ཕན་ཚུན་རྣམ་གྲངས་ཀྱི་སྒོ་ནས་
གཟུགས་ཀྱི་ཆོས་ཉིད་ལ་དེ་བཞིན་གཤེགས་པ་དང་དེ་བཞིན་གཤེགས་པ་ལ་ཆོས་ཉིད་ཆོས་
ཉིད་ལས་གཞན་ན་དེ་བཞིན་གཤེགས་པ་དང་དེ་བཞིན་གཤེགས་པ་ལས་གཞན་ན་ཡང་ཆོས་
ཉིད་གནས་པ་སྟེ་དམིགས་པར་ཁས་མི་ལེན་ཞིང་ རྗེས་ སུ་མ་རྟོགས་པ་དང་གཟུགས་ལ་
སོགས་པ་ཆོས་ཀྱི་དབྱིངས་ཀྱི་དེ་ཁོ་ནར་སྐྱེ་གནས་འཇིག་པ་མེད་པའི་ཕྱིར་ཆེན་པོ་ཉིད་དང་།
དེ་བཞིན་དུ་མཁའ་ལྟར་ངོ་བོ་མེད་པ་ཉིད་ཀྱིས་རྣམ་པར་འགྱུར་བའི་ཚིག་ཅན་གྱི་གཟུགས་
སོགས་མེད་པས་དེ་དག་ཡོངས་སུ་གཅོད་པའི་ཚད་མས་དམིགས་སུ་མེད་པ་ཉིད་དང་། སྔ་མ་
བཞིན་དུ་ཆོས་ཉིད་ཀྱི་ངོ་བོས་ནམ་མཁའ་ཚད་མེད་པ་ལྟར་ངོ་བོ་མེད་པ་ཉིད་ཀྱིས་མི་དམིགས་
པའི་ཕྱིར་གཟུགས་སོགས་དེ་དག་སྒྱུ་མ་དང་འདྲ་བར་སྔོན་དང་ཕྱི་མཐའ་ཚད་མེད་པ་ཞེས་བྱ་
བ་དེ་ལྟ་བུའི་རྣམ་པ་ནི་དུཁའི་བདེན་པའི་རྣམ་པ་བཞི་པོ་དེ་དག་སྟེ། རྣམ་པ་དེ་ལྟ་བུས་ཆོས་
ཐམས་ཅད་ལ་དམིགས་པ་ན་དུཉཁ་ཆོས་བཟོད་ཆོས་ཤེས་རྗེས་བཟོད་རྗེས་ཤེས་སྐྱེ་བར་
འགྱུར་བ་ཡིན་ནོ། །ཀུན་བདེན་གྱི་རྣམ་པ་ནི་གཟུགས་ལ་སོགས་པ་ལ་ངོ་བོ་ཉིད་མེད་པ་ཉིད་
ཀྱི་རྟག་པ་དང་ཆད་པའི་མཐའ་ཉིད་དང་ལ་སོགས་པས་ཐོག་མཐའ་དབུས་མེད་པ་དང༌།
ཤེར་ཕྱིན་མཐོང་ལམ་ལ་གནས་པ་ནི་དོན་དམ་པར་ཆོས་ཀྱི་དབྱིངས་ཀྱི་ངོ་བོ་ཅན་ཉིད་ཡིན་
པའི་ཕྱིར་གཟུགས་ལ་སོགས་པ་ལ་དེ་བཞིན་གཤེགས་པ་ཉིད་དུ་ངེས་པར་འཛིན་པ་དང་། དེ་
བཞིན་དུ་ཤེར་ཕྱིན་དེ་ལ་གནས་པ་ནི་ཆོས་ཉིད་ཀྱི་ངོ་བོས་ཆོས་ཐམས་ཅད་ལ་བླང་བ་དང་
དོར་བ་མེད་པར་སྒོམ་པ་དང་ལ་སོགས་པས་འཛིན་འཆང་ཀློག་སོགས་དང་། ཆོས་ཐམས་
- ? $ 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཅད་སྣང་ཡང་ངོ་བོ་ཉིད་མེད་པར་ལྷག་པར་མོས་པ་སྔོན་དུ་འགྲོ་བས་ཚད་མེད་པ་བཞི་བསྒོམ་
པར་བྱའོ་ཞེས་བྱ་བ་དེ་ལྟ་བུའི་རྣམ་པ་ནི་ཀུན་འབྱུང་བདེན་པའི་རྣམ་པ་དག་སྟེ། རྣམ་པ་དེ་ལྟ་
བུའི་ཆོས་ཐམས་ཅད་ལ་དམིགས་ན་ཀུན་འབྱུང་བ་བཟོད་ཤེས་བཞི་སྐྱེ་བར་འགྱུར་རོ།།
འགོག་བདེན་གྱི་རྣམ་པ་ནི་གཟུགས་ལ་སོགས་པའི་རང་གི་ངོ་བོ་གཉུག་མའི་སྟེ་གདོད་མ་ནས་
གྲུབ་པའི་རང་བཞིན་ཁོ་ནས་སྟོང་པ་ཉིད་དང་། ཆོས་ཀྱི་དབྱིངས་སུ་བསྔོ་བས་དེ་དང་མཉམ་
པ་སྟེ་རོ་གཅིག་ཏུ་གྱུར་པའི་ཤེར་ཕྱིན་འཛིན་པ་སོགས་ཀྱི་དགེ་བའི་རྩ་བ་རྣམས་ཀྱི་འབྲས་བུ་
དེ་བཞིན་གཤེགས་པ་ཉིད་ཐོབ་པ་དང༌། མཐོང་ལམ་ཤེར་ཕྱིན་དུ་གཉེན་པོའི་ཕྱོགས་རྣམས་
ཀྱི་རྣམ་པ་ཐམས་ཅད་མ་ལུས་པར་བསྡུས་པ་དང༌། ཤེར་ཕྱིན་དེ་ཉིད་ཀྱིས་ཕྱི་ནང་གི་ཉེ་བར་
འཚེ་བ་སྟེ་གནོད་པ་རབ་ཏུ་ཞི་བར་བྱེད་དོ། །ཞེས་བྱ་བ་དེ་ལྟ་བུའི་རྣམ་པ་ནི་འགོག་པའི་
བདེན་པའི་རྣམ་པ་དག་སྟེ་རྣམ་པ་དེ་ལྟ་བུས་ཆོས་ཐམས་ཅད་ལ་དམིགས་པ་ན་འགོག་པ་ལ་
བཟོད་ཤེས་གཅིག་སྐྱེ་བར་འགྱུར་རོ། །ལམ་བདེན་གྱི་རྣམ་པ་ནི། ཆོས་ཀུན་ངོ་བོ་ཉིད་མེད་
པར་རྟོགས་པའི་ཡུམ་བསྒོམས་པ་ཁོ་ནས་གཟུགས་དང་ལ་སོགས་པས་ཆགས་སོགས་དང་།
ལྷག་བཅས་ལྷག་མེད་ཀྱི་མྱ་ངན་ལས་འདས་པ་ལ་མངོན་པར་ཞེན་པ་རྩ་བ་ནས་འཛིན་པས་
ཉེ་བར་ཞི་བ་དང༌། ཆོས་ཀུན་མི་དམིགས་པར་རྟོགས་པའི་ཤེས་རབ་དང་། ཀུན་རྫོབ་ཏུ་ཡུམ་
འཛིན་འཆང་སོགས་ཀྱི་ཐབས་མཁས་པ་ལ་ཞུགས་པ་ལ་སངས་རྒྱས་རྣམས་ཀྱིས་རང་གི་དང་
སེམས་ཅན་གཞན་དུ་བགྲང་བའི་དང་སེམས་ཅན་དུ་བགྲང་བ་མ་ཡིན་པའི་རྐྱེན་ལས་བྱུང་
བའི་འཕོངས་པ་ལས་བསྲུང་བ་དང་སྐྱབ་པ་དང་སྦ་བ་དག་མཛད་དོ། །ཞེས་དང་། ཤེར་ཕྱིན་
བཟུང་བའི་སྟོབས་ཀྱིས་སངས་རྒྱས་ཉིད་དུ་མངོན་པར་འདོད་པས་བདག་ཉིད་བརྩེ་བས་
གཞན་གྱི་སྲོག་གཅོད་པ་སྤོང་བ་དང་། ལ་སོགས་པས་མ་བྱིན་ལེན་སོགས་ལས་ལྡོག་པ་སྔོན་
དུ་འགྲོ་བས་བདག་ཉིད་རྣམ་པ་ཐམས་ཅད་མཁྱེན་པ་ཉིད་ཀྱི་ལམ་ལ་གནས་ནས་དེ་ཉིད་ལ་
- 2 3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གདུལ་བྱ་གཞན་དག་ལ་འགོད་པ་དང༌། སྦྱིན་པ་ལ་སོགས་པའི་དགེ་རྩ་མི་ཟད་པར་བྱེད་
འདོད་པས་དགེ་རྩ་ཐམས་ཅད་མི་དམིགས་པའི་ཚུལ་གྱིས་སེམས་ཅན་ཀུན་དང་ཐུན་མོང་དུ་
བྱས་ཏེ་བྱང་ཆུབ་ཏུ་བསྔོ་བར་བྱའོ་ཞེས་བྱ་བའི་རྣམ་པ་ནི་ལམ་གྱི་བདེན་པ་རྣམ་པ་བཞི་པོ་
དག་སྟེ། རྣམ་པ་དེ་ལྟ་བུས་ཤེར་ཕྱིན་གྱིས་ཆོས་ཐམས་ཅད་ལ་དམིགས་པ་ལས་ལམ་ལ་
བཟོད་ཤེས་བཞི་སྐྱེ་བར་འགྱུར་ཏེ། རྣམ་པ་དེ་ལྟ་བུ་རྣམས་ནི་ལམ་ཤེས་པ་ཉིད་ཀྱི་སྐབས་ཀྱི་
བྱང་སེམས་ཀྱི་མཐོང་ལམ་སྐད་ཅིག་མ་བཅུ་དྲུག་གི་རྣམ་པ་དག་ཡིན་ནོ། །དེ་ལྟར་ན་སྦྱོར་
བའི་རྣམ་པ་ཡིན་ནོ། །རྔོག་ལོ་དང་འབྲོམ་དག་ནི་འདི་རྣམས་རྗེས་ཐོབ་ཀྱི་དང༌། བླ་མ་དག་
མཉམ་གཞག་ཉིད་ཀྱི་རྣམ་པ་སྟེ། རྗེས་སྤྱོད་དང་ཕན་ཡོན་གྱིས་མཚོན་ནས་གསུངས་པ་ནི་
མཉམ་གཞག་ཏུ་དེ་དང་དེའི་ནུས་པ་ཐོབ་པ་ལ་དགོངས་པར་བཞེད་དོ། ། །
གཉིས་པ་རྩོད་པ་ནི། ཊཱིཀྐ་བྱེད་པ་ཁ་ཅིག་ནི་སྐབས་འདིར་དོན་གཞན་ལ་
དགོངས་པ་བདེན་དང་བདེན་ལ་བཟོད་པ་དང༌། །ཞེས་སོགས་ཀྱི་ཚིག་ལེའུར་བྱས་པའི་དོན་
མཐོང་ལམ་སྐད་ཅིག་བཅུ་དྲུག་གི་བདག་ཉིད་ཅན་ཉེ་བར་མཚོན་པ་རྒྱས་པར་ལྷུར་ལེན་པ་སྟེ།
སྟོན་པའི་གཞུང་དེ་བཞིན་ཉིད་དང་སངས་རྒྱས་དག་ཅེས་སོགས་ཀྱིས་མཐོང་ལམ་གྱི་རྣམ་པ་
མ་བཤད་པར་མཐོང་བའི་ལམ་གྱི་ཡེ་ཤེས་སྐད་ཅིག་མ་བཅུ་དྲུག་གིས་ཉེ་བར་མཚོན་པ་ཉི་ཚེ་
མཛད་པར་ཟད་དེ་ལམ་ཤེས་ཀྱི་སྐད་ཅིག་མ་ཞེས་སྨོས་ཀྱིས་རྣམ་པ་ཞེས་མ་སྨོས་པའི་ཕྱིར་
དང༌། རྣམ་པའི་དབྱེ་བ་རྣམས་ཀུན་ཏུ་སྟོན་པའི་ཕྱིར་རོ། །དེས་ན་དམིགས་པ་དང་ནི་རྣམ་པ་
དང་ཞེས་སོགས་ཀྱིས་སྔར་བཤད་ཟིན་པ་དང་གཟུགས་རྟག་མ་ཡིན་མི་རྟག་མིན་ཞེས་སོགས་
སྔར་མ་བཤད་པ་ཕྱིས་འཆད་པར་འགྱུར་བའི་ངེས་འབྱེད་ཆ་མཐུན་དང་ལ་སོགས་པས་
མཐོང་ལམ་གྱི་དོན་སྟོན་བྱེད་ཀྱི་ཚིག་ལེའུར་བྱས་པ་རྣམས་ཀྱིས་ཀྱང་སྔར་གྱི་དེ་བཞིན་དུ་སྐད་
ཅིག་མའི་དོན་ཙམ་བསྟན་པར་བལྟ་བར་བྱའོ། །ཞེས་ཟེར་རོ། །དེ་དགག་པ་ལ་གཉིས་ལས།
- 2
3
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
རིགས་པ་ནི། གཞན་བསྟན་བཅོས་མཛད་པ་དག་ན་རེ། མཐོང་ལམ་སྟོན་པའི་གཞུང་དེ་དག་
གིས་ནི། མཐོང་ལམ་མཉམ་གཞག་གི་དུས་སུ་རིམ་གྱིས་བསྒོམ་ཞིང་བསླབ་པའི་གོ་རིམ་དང་
ལ་སོགས་པ་མཉམ་པར་མ་བཞག་པའི་དུས་སུ་ཡིད་ལ་བྱ་བའི་རིམ་པ་དང་སྒོམ་པ་རབ་ཀྱི་
མཐར་ཕྱིན་པའི་གོ་རིམ་རྣམས་ལ་བསྟན་པར་ཐལ། རྣམ་པའི་དོན་ཅུང་ཟད་ཀྱང་མ་བཤད་
པའི་ཕྱིར། འདོད་ན་བདེན་པ་མངོན་པར་རྟོགས་པའི་རིམ་པ་ཅུང་ཟད་ཀྱང་མ་བསྟན་པར་
ཐལ། དེའི་ཕྱིར་རོ། །ལུང་ནི། སྐྱོན་གཞན་ལུང་འགལ་ཡང་ཡོད་དེ། རྣམ་པ་མ་བསྟན་
དམིགས་པ་དང་ནི་རྣམ་པ་དང༌། །ཞེས་བྱ་བ་དང་ལ་སོགས་པས། རྣམ་པ་མངོན་ཞེན་ལ་
སོགས་འགོག །ཅེས་སོགས་ཀྱི་ཚིགས་སུ་བཅད་པའི་དོན་ཡང་ཇི་ལྟར་བཤད་པར་བྱ་དྲང་ངོ་
ཞེས་ཟེར་རོ། །དེས་ན་རྣམ་པ་བཅུ་དྲུག་དང་ཆེ་འབྲིང་གི་དབྱེ་བ་ཡིན་གྱི་སྐད་ཅིག་གིས་ནི་མ་
ཡིན་ནོ། །
གཉིས་པ་ལ་གཉིས་ཀྱི་སྤྱི་དོན་ལ་རྟེན་ལ་ལུས་ཀྱི་རྟེན་ནི་གཙོ་ཆེར་གླིང་
གསུམ་གྱི་སྐྱེས་པ་བུད་མེད་དང་ལྷ་ལ་སྐྱེ་མོད་ཀྱི་གཞན་ལ་སྐྱེ་བ་སྲིད་དེ་མཐོང་ལམ་གཞན་
ལས་སྐྱེ་བར་བསྟན་ལ་མཐོང་ལམ་གྱི་རྗེས་ཐོགས་སུ་སྒོམ་ལམ་སྐྱེ་བས་སོ། །བསམ་པའི་རྟེན་
ནི་གཞན་ནས་བསམ་གཏན་ས་དྲུག་གཟུགས་མེད་དང་པོ་གསུམ་སྟེ་དགུ་ལ་བརྟེན་པར་
འདོད་ཀྱང་། ལམ་ཤེས་ཀྱི་རྣམ་པའི་སྐབས་ནས་བསམ་གཏན་གཟུགས་མེད་བཞི་ལ་བརྟེན་
པ་དང་། གཞན་ནས་འདོད་པ་ཡང་སྲིད་རྩེ་ལ་མི་བརྟེན་པར་བཤད་པ་ནི་ཉན་ཐོས་ཀྱི་ལུགས་
སོ་ཞེས་འགྲེལ་ཆེན་ལས། གང་ཡང་། འདོད་པ་ཁམས་དང་སྲིད་རྩེ་ནས། །བྱང་ཆུབ་ལམ་ནི་
ཡན་ལག་སྤང་། །ཞེས་བརྗོད་པ་དེ་ནི། ཐབས་མི་མཁས་པ་མ་ཡིན་པའི་ཉན་ཐོས་ཀྱི་དབང་
དུ་བྱས་པ་མ་ཡིན་པས་དེ་དང་འདི་ལ་འགལ་བ་མེད་ཅེས་ཁ་ཅིག་གིའོ་ཞེས་སོ། །
གཉིས་པ་དེ་ལ་བརྟེན་པའི་ལམ་ལ་དྲུག་གི་ངོ་བོ་ནི། ས་ལྷག་མ་དགུར་མཉམ་
• 2 8 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྗེས་ཀྱི་ཡེ་ཤེས་གཉིས་སྒོམ་པའི་ཕྱིར་མཉམ་གཞག་གིས་སངས་རྒྱས་ཀྱི་ཆོས་དང་རྗེས་ཐོབ་
ཀྱིས་སེམས་ཅན་སྨིན་པར་བྱེད་ལ། ས་དང་པོ་ནས་བདུན་པའི་བར་གྲངས་མེད་གཅིག་དང་
དག་པའི་ས་གསུམ་ལ་གཅིག་སྟེ་གྲངས་མེད་གཉིས་ཀྱིས་རྫོགས་ཏེ། མདོ་རྒྱན་དུ། དེ་ནས་
འདི་ནི་ལྷག་མ་ཡི། །ས་རྣམས་སྒོམ་པའི་ལམ་འདི་ལ། །ཡེ་ཤེས་རྣམ་པ་གཉིས་པོ་དག །སྒོམ་
ཕྱིར་རབ་ཏུ་སྦྱོར་བར་བྱེད། །རྣམ་པར་མི་རྟོག་ཡེ་ཤེས་ཏེ། །སངས་རྒྱས་ཆོས་ནི་སྦྱོང་བར་
བྱེད། །གཞན་ནི་ཇི་བཞིན་རྣམ་འཇོག་པ། །སེམས་ཅན་རྣམས་ནི་ཡོངས་སྨིན་བྱེད། །གྲངས་
མེད་གཉིས་ནི་རྫོགས་པ་ཡིས། །སྒོམ་པའི་ལམ་ནི་མཐར་ཕྱིན་ཏེ། །ཞེས་སོ། །
གཉིས་པ་སྤང་བྱ་ལ་ངོ་བོ་ནི། ཉན་ཐོས་པས་ཆགས་ཁྲོ་ང་རྒྱལ་མ་རིག་པ་
བཞི། ཐེག་ཆེན་ལྟར་ན་ལྟ་བ་དང་པོ་གཉིས་ཏེ་དྲུག་གོ །མཚན་ཉིད་ནི་སྤང་བྱ་གང་སྒོམ་ལམ་
གྱིས་ གཞོམ་བྱ། ཁམས་ཀྱིས་དབྱེ་ན་འདོད་ཁམས་སུ་དྲུག །གོང་མ་གཉིས་ལ་ཁོང་ཁྲོ་མ་
གཏོགས་པ་ལྔ་ལྔ་སྟེ་བཅུ་དྲུག་སྟེ་དེ་ལ་འདོད་པ་བསམ་གཏན་བཞི། གཟུགས་མེད་བཞི་སྟེ།
ས་དགུ་ལ་རེ་རེ་ལ་ཆུང་ངུའི་ཆུང་ངུ་སོགས་སུ་ཕྱེ་བས་དགུ་དགུ་སྟེ་གྱ་གཅིག །དེ་རེ་རེ་ལ་
ཆགས་སོགས་ལྷན་ཅིག་སྐྱེས་པ་ལྔ་ལྔ་ཡོད་པ་བསྡོམས་ན་བཞི་བརྒྱ་དང་ལྔ། འདོད་པའི་ཁོང་
ཁྲོ་དགུ་བསྣན་པས་ཀུན་བསྡོམས་ན་བཞི་བརྒྱ་དང་བཅུ་བཞིའོ། །
རྩོད་སྤོང་ནི་མཛོད་དུ། བཞི་ནི་སྒོམ་པས་སྤང་བྱའོ། །ཞེས་པ་དང་འགལ་སྙམ་
ན༑ དེ་ནི་ཉན་ཐོས་ཀྱི་ལུགས་ཡིན་པས་མི་གནོད་དོ། །སྤོང་ཚུལ་ནི། ས་བོན་སྤོང་བ་སྟེ།
དེའང་སྒོམ་ལམ་ཆེ་འབྲིང་དགུ་རེ་རེ་ལ་སྦྱོར་བའི་ལམ་ལ་སོགས་པ་ཆ་དུ་མར་ཕྱེ་ནས་རིམ་
གྱིས་སྤོང་ལ། ས་བོན་གང་གི་གཉེན་པོ་སྐྱེ་བ་དང་སྤང་བྱ་འགག་པ་དུས་མཉམ་གྱི་ཚུལ་གྱིས་
སློང་སྟེ། བསྡུ་བར། སྒོམ་པས་སྤང་བར་བྱ་བ་ནི་རིམ་གྱིས་སྤོང་བར་རིག་པར་བྱ་སྟེ། ལམ་
གོམས་པས་སྤང་བར་བྱ་བ་ཡིན་པའི་ཕྱིར་རོ། །ཞེས་དང༌། ཀུན་བཏུས་སུ། གཉེན་པོའི་རྣམ་
- ? $
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
པ་དེ་འབྱུང་བ་དང་གནས་ངན་ལེན་གྱི་རྣམ་པ་དེ་འགག་པ་ནི་མཉམ་པས་ཏེ་སྣང་བ་དང་མུན་
པ་འབྱུང་བ་དང་འགག་པ་བཞིན་ནོ་ཞེས་སོ། །དེ་ལ་ཡང་རྒྱུན་ཞུགས་གཅིག་ཅར་བས་ཆེན་
པོའི་ཆེན་པོ་དགུ་གཅིག་ཅར་དུ་སྤོང་བ་སོགས་སྤོང་ཐེབས་དགུ་བྱེད་ཅིང་རིམ་གྱིས་པས་འདོད་
པ་དགུ་རིམ་གྱིས་སྤོང་བ་ལ་སོགས་པ་སྤོང་ཐེབས་བརྒྱད་ཅུ་རྩ་གཅིག་བྱེད་དོ། །འཕགས་པ་
གྲོལ་སྡེས་ཀྱང་ཕྱི་མ་ལྟར་བཤད་དོ། །
གསུམ་པ་མཚན་ཉིད་ནི། སློབ་ལམ་གང་ཞིག་སྒོམ་སྤང་གི་གཉེན་པོར་གྱུར་
པ་སྟེ། ཛ་ཡ་ཨཱ་ནནྟས། རྟེན་ཅིང་འབྲེལ་བར་འབྱུང་བའི་ཆོས་ཉིད་བསྒོམས་པས་སྤང་བར་
བྱ་བའི་དངོས་པོའི་གཉེན་པོར་སྒོམ་པར་བྱེད་པ་ཡིན་ནོ་ཞེས་སོ། །བཞི་པ་མཚོན་བྱ་ནི། རྒྱུན་
ཆགས་སུ་སྐྱེ་བས་སྒོམ་པ། འདིས་མྱང་འདས་ཚོལ་བས་ལམ་མོ། ། །
ལྔ་པར་དབྱེ་བ་ལ་གསུམ་ལས། ཟག་བཅས་ཟག་མེད་དུ་དབྱེ་བ་ལ་གཉིས་
ཀྱི་ ལུགས་ གཞན་ དགོད་ པ་ ལ་ ཟག་ བཅས་ནི་འཇིག་རྟེན་པའི་ ལམ་སྟེ། བསམ་གཏན་
གཟུགས་མེད་བརྒྱད་དོ། །ཟག་མེད་ནི་འཇིག་རྟེན་ལས་འདས་པ་སྟེ། བདེན་བཞི་ཤེས་པའི་
ཏིང་ངེ་འཛིན་ཆོས་ཤེས་དང་རྗེས་ཤེས་དང་དེ་དང་མཚུངས་ལྡན་གྱི་ས་དགུའི་ཏིང་ངེ་འཛིན་ནོ།།
གཉིས་པ་རང་ལུགས་ལ་གཉིས་ཀྱི་དངོས་དོན་བཤད་པ་ནི། སྒོམ་ལམ་ཟག་
བཅས་ནི་ངེས་འབྱེད་དང་། ས་བཅུ་རྗེས་ཐོབ་ཀྱིས་བསྡུས་པའི་མོས་བསྔོ་ཡི་རང་གསུམ་དང་།
ཟག་མེད་ནི་མཉམ་གཞག་མི་རྟོག་ཡེ་ཤེས་ཏེ། ངེས་འབྱེད་ཡན་ལག་མཐོང་བ་ཡི་སོགས་
དང༌། ཤཱནྟིས། གང་གི་ཕྱིར་འཇིག་རྟེན་ལས་འདས་པའི་རྗེས་ལས་ཐོབ་པ་དག་པ་འཇིག་རྟེན་
པའི་ཡེ་ཤེས་ཀྱིས་ཡོངས་སུ་བཅད་པ་ནི་སྒོམ་པའི་ལམ་མོ་ཞེས་དང༌། འཕགས་པས་སྒྲུབ་
པའི་སྒོམ་ལམ་གྱི་ངོ་བོའི་སྐབས་སུ་སྦྱོར་བ་དེ་ནི་ཡེ་ཤེས་ཀྱི་ངོ་བོ་ཉིད་ཡིན་པར་གསལ་བར་
བྱེད་པ་ཡིན་པས་སོ། །ཞེས་སོ། །ཟག་མེད་ལ་དབྱེ་ན། སྦྱོར་ལམ་ནི་སྒྲུབ་པའི་སྒོམ་ལམ་དང་།
-
Y 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་དག་སྒོམ་ལམ་ནི་བསྡུ་བར། རྣམ་པར་དག་པའི་ལམ་ནི་མཐོང་བ་དང་སྒོམ་པ་དང༌།
མཐར་ཐུག་པའི་ལམ་གྱིས་བསྡུས་པ་ཁོ་ནའི་བྱང་ཆུབ་ཀྱི་ཕྱོགས་དང་མཐུན་པའི་ཆོས་རྣམས་
ཡིན་ནོ། །ཞེས་པ་ལྟར་རོ། ཁྱད་ཆོས་བསྟན་པ་ནི། ཟག་བཅས་ཟག་མེད་ཅེས་པ་ཟག་པའི་
སྒོ་དྲུག་དང༌། འབྲེལ་མ་འབྲེལ་དུ་ཀུན་བཏུས་དང་། མཛོད་ལས། འདོད་སྲིད་མ་རིག་ལྟ་
བའི་ཟག་པ་སྤངས་མ་སྤངས་ལ་བཤད་ ཀྱང་ ། འཕགས་པ་དང་སློབ་དཔོན་གྱིས། ཟག་
བཅས་ཟག་པ་མེད་ཆོས་དང༌། །ཞེས་པར་བདག་ལྟའི་གཉེན་པོ་ཡིན་མིན་དང་། ཆོས་བཤེས་
གཟུང་འཛིན་རྟོག་པ་མངོན་གྱུར་ཡོད་མེད་ཀྱིས་འཇོག་གོ །
གཉིས་པ་སྤང་བྱས་དབྱེ་བ་ནི། སྤང་བྱ་དགུ་ཡོད་པས་སྒོམ་ལམ་དགུར་དབྱེ་
བའོ། །གསུམ་པ་ནུས་པས་དབྱེ་བ་ནི་བཞི་སྟེ། རང་རང་གི་སྤང་བྱའི་གནས་ངན་ལེན་དང་
བྲལ་བའི་གནས་གྱུར་ཐོབ་པར་བྱེད་པ་སྦྱོར་ལམ་དང་། རང་རང་གི་སྤང་བྱའི་ས་བོན་སྤོང་བ་
ལ་བར་ཆད་བྱ་མི་ནུས་པ་བར་ཆད་མེད་ལམ་དང༌། རང་རང་གི་སྤང་བྱ་སྤངས་ནས་སྤང་བྱ་
ལས་རྣམ་གྲོལ་གྱི་གནས་གྱུར་མངོན་དུ་བྱེད་པ་རྣམ་གྲོལ་ལམ་དང་། ལམ་འོག་མའི་སྤང་བྱ་
སྤངས་པ་རྒྱང་བསྲིངས་པ་ཁྱད་པར་གྱི་ལམ་མོ། །
དྲུག་པ་ཕན་ཡོན་ནི། སའི་ཡོན་ཏན་རྣམས་དང་ཁྱད་པར་དུ་སྒོམ་ལམ་ཆེན་
པོའི་ཆེན་པོའི་དུས་སུ་འོད་ཟེར་ཆེན་པོའི་དབང་བསྐུར་དང་རྡོ་རྗེ་ལྟ་བུའི་ཏིང་ངེ་འཛིན་ཐོབ་
ནས་སངས་རྒྱས་ཏེ། མདོ་རྒྱན་དུ། སྒོམ་པ་ཐ་མ་ཐོབ་པ་ནས། །བྱང་ཆུབ་སེམས་དཔའ་དབང་
བསྐུར་བ། །རྡོ་རྗེ་ལྟ་བུའི་ཏིང་ངེ་འཛིན། །རྟོགས་པས་མི་ཤིགས་ཐོབ་ནས་ནི། །གནས་གཞན་
གྱུར་པ་མཐར་ཐུག་ པ། །སྒྲིབ་པ་ཀུན་གྱི་དྲི་མེད་པ། །གང་ལ་གནས་ན་སེམས་ཅན་ཀུན།།
ཕན་ཕྱིར་རབ་ཏུ་སྒྲུབ་བྱེད་པ། །རྣམ་པ་ཐམས་ཅད་མཁྱེན་པ་ཡི། །གོ་འཕང་བླ་ན་མེད་པ་
ཐོབ། །ཅེས་སོ། །
- 7
8
9 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
གཉིས་པ་གཞུང་དོན་ལ་གཉིས་ལས། གནས་སྐབས་ཀྱི་བྱེད་པ་ལ་སྔ་འགྲེལ་
ནི༑ མཐོང་བའི་ལམ་གྱི་མཇུག་ཐོགས་སུ་སྐྱེ་རིམ་ལྟར་ན་སྒོམ་པའི་ལམ་ལ་བརྗོད་པར་བྱ་བ་
ཡིན་པ་ལས་བརྗོད་པར་བྱ་བ་ཉུང་བ་ཉིད་དང་གདུལ་བྱ་སྒོམ་ལམ་གྱི་འབྲས་བུ་ལ་མོས་པས་
དེའི་རྒྱུ་སྒོམ་ལམ་ལ་མོས་པ་ཡིད་བྱེད་ལ་སོགས་གཞོམ་ཞིང་འབབ་པ་ཉིད་དུ་ཞུགས་པ་སྟེ་
འཇུག་པའི་ཕྱིར་རེ་ཞིག་སྒོམ་ལམ་ གྱི་ སྔོན་དུ་དེའི་བྱེད་པ་སྟོན་པའོ། །ཀ་ལཱ་པར། དེར་
དབྱངས་རབ་ཉུང་སྔ་མར་ཏེ། །གཉིས་ཀྱིས་གང་ཞིག་མཆོད་པ་ཡང་། །ཞེས་པ་ལྟར་རོ། །རྩ་
བ་ནི། སྒོམ་པའི་ལམ་འདིའི་བྱེད་པ་ཡང་རྣམ་པ་དྲུག་ཏུ་རིག་པར་བྱའོ། །ཇི་ལྟར་ན་ཉོན་
མོངས་ཀུན་ནས་དུལ་བའི་བྱེད་པ་ནི་བདག་དང་བདག་གིར་བྱ་བའམ་ང་རྒྱལ་མེད་པས་ཏེ།
བཅོམ་ལྡན་འདས་ཤེར་ཕྱིན་འདི་དེ་ལྟར་བྱང་ཆེན་རྣམས་ཡོངས་སུ་དུལ་བ་དང་ང་རྒྱལ་མ་
མཆིས་པར་འགྱུར་བའི་དོན་དུ་ཉེ་བར་གནས་པ་ནི་ངོ་མཚར་ཆེའོ་སོགས་སོ། །རྣམ་པ་ཐམས་
ཅད་ནས་འདུད་པའི་བྱེད་པ་ནི་རྟོགས་པའི་རྣམ་པ་ཐམས་ཅད་ལ་ངར་རློམ་པ་མེད་པས་སྐྱེ་བོ་
ཐམས་ཅད་ལ་འདུད་པ་སྟེ། བྱང་ཆེན་འཇིག་རྟེན་ལས་འདས་པའི་ཆོས་ལ་སྤྱོད་ཅིང་སྦྱིན་པ་
གཏོང་བ་ན་སྦྱིན་པ་ཡང་མི་དམིགས་སོགས་སོ། །ཉོན་མོངས་པ་ལས་ངེས་པར་རྒྱལ་བའི་
བྱེད་པ་ནི་ཆགས་སོགས་བདག་གཞན་གྱི་ཉོན་མོངས་ཀྱི་ཚོགས་མ་ལུས་པ་ལས་རྒྱལ་ཞིང་
ཚུར་མི་རྫི་བས་སྒོམ་ལམ་ལ་སླར་བྱ་བ་མེད་པ་ཉིད་དུ་ཤེས་པར་བྱེད་པ་སྟེ། བདག་གཞན་གྱི་
འདོད་ཆགས་ཀྱི་མཚོན་དང་འདོད་ཆགས་ཀྱི་མདའ་ཡང་བཅོམ་སོགས་སོ། །གནོད་པས་རྫི་
བ་མེད་པའི་བྱེད་པ་ནི་བྱད་དང་མཚོན་ཆ་སོགས་ཀྱི་གནོད་པས་གནོད་བྱ་མིན་པ་དང་གནོད་
པ་མེད་པ་སྟེ། དེ་ལ་ལ་ལ་ཞིག་གིས། དུག་གིས་གཏོར་རམ། བྱད་བྱས་སམ། མེ་འོབས་སུ་
གཏོར་རམ། མཚོན་གྱིས་བཏབ་བམ། དུག་བླུད་དམ། ཆུར་བོར་ཡང་རུང་སྟེ་དེ་དག་ཐམས་
ཅད་ཀྱིས་དེ་ལ་གནོད་པར་མི་འགྱུར་སོགས་སོ། །དེ་བཞི་ནི་བྲལ་འབྲས་སོ། །བྱང་ཆུབ་པའི་
- ?
8
9-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་པ་ནི། ཆོས་ཀུན་མི་དམིགས་པས་བདག་གཞན་ལ་མི་གནོད་པར་བྱང་ཆེན་ཐོབ་པ་སྟེ།
དེ་ལྟར་མི་དམིགས་པས་བདག་ལ་ཡང་གནོད་པར་མི་བྱེད་གཉིས་ཀ་ལ་ཡང་གནོད་པར་མི་
བྱེད་དེ། བླ་མེད་བྱང་ཆུབ་ཐོབ་ཅིང་སེམས་ཅན་ཐམས་ཅད་ལ་རྣམ་པར་ལྟ་བར་འགྱུར་
སོགས་སོ། །དེ་ནི་རྣམ་སྨིན་གྱི་འབྲས་བུའོ། །ཤེར་ཕྱིན་གྱི་རྟེན་མཆོད་པ་ཉིད་ཀྱི་བྱེད་པ་ནི་
སྒོམ་ལམ་པ་ཡུམ་གྱི་རྣལ་འབྱོར་ཅན་གནས་པའི་རྟེན་ས་ཕྱོགས་ཐམས་ཅད་སེམས་ཅན་ཀུན་
གྱི་མཆོད་རྟེན་དུ་བྱས་པས་བར་ཆད་ཐམས་ཅད་ཀྱིས་མི་ཚུགས་པ་སྟེ། ཤེར་ཕྱིན་འདི་ཉིད་
ཀྱིས་སའི་ཕྱོགས་དེ་སེམས་ཅན་ཐམས་ཅད་ཀྱི་མཆོད་རྟེན་དུ་འགྱུར་བར་བྱས་པས་སོ། །
འགྲེལ་པ་ནི། སྒོམ་ལམ་གྱིས་ཉོན་མོངས་པའི་རྣམ་པ་ཐམས་ཅད་དུ་སེམས་
ལ་རང་དབང་ཉིད་དུ་བྱེད་པས་སེམས་དུལ་བ་དང༌། གཞན་ལས་རྟོགས་པ་ཅུང་ཟད་ཁྱད་
ཞུགས་པ་ལ་ཁེངས་པ་མེད་པས་བདག་བསྟོད་ལ་སོགས་སྤངས་པའི་ཕྱིར་དགེ་བའི་བཤེས་
གཉེན་དང་ལ་སོགས་པས་ཕ་མ་སོགས་སྐྱེ་བོ་ཐམས་ཅད་ལ་སྒོ་གསུམ་གུས་པས་འདུད་པ་
དང༌། གཉེན་པོ་སྟོབས་ལྡན་ཐོབ་པས་འདོད་ཆགས་དང་སོགས་པས་ཁྲོ་སོགས་སྒོམ་སྤང་གི་
ཉོན་མོངས་ཟིལ་གྱིས་གནོན་པས་ནང་གི་ཉེར་འཚེ་ཞི་བ་དང་སྔར་གོམས་པར་བྱས་པའི་ཡུམ་
རིག་སྔགས་ཆེན་མོའི་མཐུས་ཕ་རོལ་གྱིས་བྱས་པའི་རལ་གྲིས་བསྣུན་སོགས་གནོད་པ་རྗེས་
སུ་སྒྲུབ་པའི་ཡུལ་མ་ཡིན་པ་ཉིད་ཀྱིས་ཕྱིའི་འཚེ་བ་ཞི་བ་དང༌། དེ་ལས་དེ་ཁོ་ན་རྟོགས་པ་
མངོན་དུ་བྱེད་པས་ཡང་དག་པར་རྫོགས་པའི་བྱང་ཆུབ་སྒྲུབ་པ་དང༌། རྟེན་ནམ་གནས་གང་
དུ་དེ་བཞིན་གཤེགས་པ་ལ་སོགས་པས་ཡུམ་ཐུགས་སུ་ཆུད་པའི་ཡུམ་དེ་ནི་དད་པ་དང་ཕྱག་
བྱ་བ་ལ་སོགས་པས་བསོད་ནམས་བསགས་པའི་རྒྱུར་གྱུར་པའི་ཕྱིར་མཆོད་པར་བྱ་བའི་རྟེན་
ཉིད་དུ་ཞེས་བྱ་བ་ནི་སྒོམ་ལམ་གྱི་བྱེད་པ་རྣམ་པ་དྲུག་ཡིན་ནོ། ། །
གཉིས་པ་སྒོམ་ལམ་དངོས་ལ་གཉིས་ལས་མཚམས་སྦྱར་ཏེ་དབྱེ་བ་ནི། སྒོམ་
- 2 3 ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ལམ་གྱི་བྱེད་པའི་འོག་ཏུ་དེའི་རྒྱུ་སྒོམ་པའི་ལམ་འཆད་དེ། དེ་ལའང་གཟུང་འཛིན་གཉིས་
སྣང་གི་རྟོག་པའི་ཟག་པ་དང་བཅས་པ་དང་ཟག་པ་མེད་པའི་བྱེ་བྲག་རྣམ་པ་གཉིས་སོ།།
དེའི་ཕྱིར་བྱང་སེམས་ཀྱི་སྒོམ་པའི་ལམ་ཟག་པ་དང་བཅས་པ་ནི་མོས་པ་དང་བསྔོ་བ་དང་རྗེས་
སུ་ཡི་རང་བ་ཡིད་ལ་བྱེད་པ་ཞེས་བྱ་བ་རྣམ་པ་གསུམ་མོ། །ཟག་པ་མེད་པ་ཡང་མངོན་པར་
སྒྲུབ་པ་དང་ཤིན་ཏུ་རྣམ་པར་དག་པའི་མཚན་ཉིད་ཅན་གཉིས་སོ། །དེའི་དང་པོ་ནི་དག་པ་
འཇིག་རྟེན་པའི་གནས་སྐབས་རྗེས་ཐོབ་ཡེ་ཤེས་དང་མངོན་པར་སྒྲུབ་པ་ནི་མཉམ་གཞག་ཡེ་
ཤེས་དང་རྣམ་དག་ནི་ཉན་རང་སོགས་ལས་ ཁྱད་ པར་ཅན་དུ་ སྒྲུབ་པའོ། །ཞེས་དང༌།
གཞན་དག་ནི་ས་གཉིས་པ་ནས་བདུན་པའི་བར་དང༌། བརྒྱད་པ་ཡན་ཆོད་དང༌། སྒོམ་ལམ་
གྱི་རྒྱུ་དང་འབྲས་བུའི་ཡན་ལག་ཏུ་རྟོགས་པའོ་ཞེས་ཟེར་རོ་ཞེས་ཆོས་བཤེས་ཀྱིས་སོ། །
གཉིས་པ་སོ་སོའི་དོན་ལ་ཟག་བཅས་ཟག་མེད་དོ། །དང་པོ་ལ་དངོས་དང་། །
མཇུག་བསྡུ་གཉིས་ཀྱི་དང་པོ་ལ་གསུམ། མོས་བསྔོ་ཡི་རང་ངོ༌། །དང་པོ་ལ་མོས་པའི་ངོ་བོ་
དང༌། ཕན་ཡོན་གཉིས་ཀྱི་དང་པོ་ལ་སྔ་འགྲེལ་ནི། གསུམ་པོ་དེ་རྣམས་ཀྱི་ནང་ནས་ཟག་
བཅས་སྒོམ་པའི་ལམ་དང་པོ་མོས་པ་ཡིད་ལ་བྱེད་པ་ཞེས་བྱ་བ་འཆད་པའི་རྩ་བ་ལ་དགུ་ལས་
རྒྱུ་ནི་ལུང་རིགས་རྣམ་དག་གོ །ཡུལ་ཡུམ་མོ། །ངོ་བོ་བྱང་སེམས་ཀྱི་སྒོམ་ལམ་ཟག་བཅས་
གང་གིས་ཡུམ་དོན་ཕུན་ཚོགས་གསུམ་ལྡན་དུ་ངེས་པར་བྱས་པ་ལ་དེ་ཁོ་ན་ལྟར་ངེས་པར་
འཛིན་པའོ། །གྲོགས་ནི་ཤེས་རབ་དང་སེམས་པ་སོགས་སོ། །བྱེད་ལས་ནི། དེ་ལས་ཐེ་ཚོམ་
ལ་སོགས་པས་རང་གི་གྲུབ་པའི་མཐའ་ལས་གཞན་གྱིས་འཕྲོག་པར་མི་ནུས་པའོ། །དབྱེ་བ་
ནི༑ མོས་པ་ཙམ་ལ་དབྱེ་ན་རང་དོན་དངོས་སུ་སྒྲུབ་ཅིང་གཞན་དོན་ཆེད་དུ་བྱ་བས་སྒྲུབ་པ་
རང་གི་དོན་གྱི་མོས་པ་དང་ནི། རང་དོན་དངོས་དང་གཞན་དོན་སྦྱོར་བ་བར་ཆད་དང་བཅས་
པས་སྒྲུབ་པ་རང་གཞན་གཉིས་ཀའི་དོན་གྱི་མོས་པ་དང༌། སྦྱོར་བ་བར་ཆད་མེད་པར་གཞན་
- ，9 1 -



བརྩེ་ཆེན་འོད་སྣང་མམ། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་ཁོ་ན་སྒྲུབ་པ་གཞན་དོན་གྱི་མོས་པ་དང་རྣམ་པ་གསུམ་དུ་ཤེས་པར་བྱ་སྟེ། ཐ་མ་འདིར་
ཡང་རང་དོན་འགྲུབ་ཀྱི་འགོག་པ་མ་ཡིན་ཏེ་དེ་གཞན་དོན་དང་མི་འགལ་བས་རྫོགས་པས་
སོ༑ ༑རང་དོན་མོས་པ་དེ་ལ་ཡང་ནི་ཆུང་ངུ་དང་འབྲིང་དང་ཆེན་པོའི་དབྱེ་བས་གསུམ་དང་།
དེ་བཞིན་དུ་གཉིས་དོན་དང༌། གཞན་དོན་གྱི་མོས་པ་ལ་ཡང་སོ་སོར་ཆུང་འབྲིང་ཆེན་པོའི་
དབྱེ་བས་མོས་པ་རྣམ་པ་གསུམ་གསུམ་དུ་འདོད་ལ། དེ་ལྟར་ཕྱེ་བའི་དགུ་པོ་དེ་རེ་རེ་ལའང་
ཆུང་ངུའི་ཆུང་ངུ་དང་སོགས་པས་ཆུང་ངུའི་འབྲིང་སོགས་ཀྱི་དབྱེ་བས་ཕྱེ་ན་དེ་རེ་རེ་ལའང་རྣམ་
པ་གསུམ་གསུམ་དུ་འགྱུར་ཏེ། རང་དོན་ལ་མོས་པ་ཆུང་ངུའི་ཆུང་ངུ་འབྲིང་ཆེན་པོ། འབྲིང་གི་
ཆུང་ངུ་འབྲིང་པོ་སྟེ་དགུར་འགྱུར་ལ། དེ་བཞིན་གཉིས་དོན་ལ་མོས་པ་དགུ། གཞན་དོན་ལ་
མོས་པ་དགུར་ཕྱེ་བ་དེ་ལྟར་ན་མོས་པ་ཉི་ཤུ་བདུན་དུ་འདོད་དེ། རིགས་ཀྱི་བུའམ་རིགས་ཀྱི་
བུ་མོ་གང་ལ་ལས་ཡུམ་འདི་བྲིས་ཤིང་གླེགས་བམ་དུ་ཆུད་པར་བགྱིས་ཏེ་བཅངས་ལ་སོགས་
ས་མཚམས་ནི། རང་དོན་ངེས་འབྱེད། གཉིས་དོན་ས་དང་པོ། གཞན་དོན་ས་
གཉིས་པ་ནས་བཅུ་པའི་བར་ལ་ཡོད་དེ། འདིར་ངེས་འབྱེད་ཡན་ལག་སོགས་དང༌། སློབ་
དཔོན་གྱིས་རང་དོན་དུ་མངོན་དུ་མི་བྱེད་པའི་ངོ་བོ་ཞེས་དང༌། བདག་ཏུ་ང་རྒྱལ་གྱི་ས་བོན་མ་
ཟད་པ་ཉིད་ཀྱིས་དང་པོ་ཁོ་ནར་རང་དོན་གྱི་མོས་པ་ཞེས་དང༌། གཉིས་དོན་དུ་རང་དང་
གཞན་མཉམ་པ་ཉིད་ཀྱི་རང་དང་གཞན་གྱི་མོས་པ་དགུ་ཞེས་དང་། གཞན་དོན་དུ་འདིར་ནི་
གཞན་དོན་གྱི་ལྷུར་ལེན་པའོ། །ཞེས་དང་། ངེས་འབྱེད་དང༌། མཐོང་སྒོམ་ལ་སྒོམ་ལམ་ཆེ་
འབྲིང་དགུ་གསུངས་པས་སོ། །གྲངས་ངེས་ནི། མོས་པ་གཞིར་བྱས་ལ་སྦྱོར་བས་དངོས་སུ་
རང་དོན་གཙོ་བོར་དང༌། གཉིས་དོན་དང་། གཞན་དོན་སྒྲུབ་པ་གསུམ་དུ་ངེས་ཏེ། འཕགས་
པས་མོས་པའི་རྣམ་པ་ཐམས་ཅད་ལའང་ཆུང་ངུའི་ཆུང་ངུ་ལ་སོགས་པ་དེས་གོང་ནས་གོང་དུ་
- 2 92 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
གྱུར་པས་གང་དང་གང་བསྟན་པ་དེ་དང་དེའི་རྗེས་སུ་འབྲངས་ནས་ཆེན་པོའི་ཆེན་པོ་ལ་
སོགས་པ་བཟློག་པ་མི་མཐུན་པའི་ཕྱོགས་སུ་ཤེས་པར་བྱའོ། །ཞེས་སོ། །
འགྲེལ་ པ་ནི། བསམ་ པ་ གཞན་དོན་དང༌། སྦྱོར་བ་རང་དང་ རང་གཞན་
གཉིས་ཀ་དང་གཞན་སྣོད་དུ་རུང་བར་བྱ་བའི་དོན་ལ་དམིགས་ནས་ཆོས་ཉིད་ལ་མོས་པ་
རྣམས་ཇི་ལྟར་བདག་མེད་དམ་ཤེར་ཕྱིན་ལ་མོས་པ་བཞིན་བདག་ཤེར་ཕྱིན་མངོན་སུམ་དུ་
མཐོང་བ་སྟེ་རྟོགས་པའི་དགེ་བའི་ཆོས་ཀྱི་གཞི་རྟེན་བྱེད་པ་ཡིན་ནའང་ཟག་བཅས་སྒོམ་པའི་
ལམ་གྱི་དབང་དུ་བྱས་པ་ལ་སྟེ། དེའི་དགེ་བའི་ཆོས་ཀྱི་རྟེན་ཡིན་པའི་ཕྱིར་དང་པོར་ཇི་ལྟར་
མོས་པ་བཞིན་མངོན་དུ་མི་བྱེད་པའི་ངོ་བོའི་མོས་པ་ཡང་རང་དོན་གཉིས་དོན་གཞན་དོན་གྱི་
མོས་པ་རྣམ་པ་གསུམ་མོ། །དེ་དག་ཀྱང་རེ་རེ་ཞིང་ཆུང་ངུ་དང་ལ་སོགས་པས་འབྲིང་ཆེན་པོའི་
བྱེ་བྲག་གིས་རྣམ་པ་གསུམ་གསུམ་ཡིན་པས་དགུར་འགྱུར་ལ། དགུ་པོ་དེ་ཡང་སོ་སོ་རེ་རེ་
ཞིང་ཆུང་ངུའི་ཆུང་ངུ་དང་ལ་སོགས་པས་ཆུང་ངུའི་འབྲིང་ཆེན་པོ་ལ་སོགས་ཀྱི་དབྱེ་བས་མོས་
པ་རྣམ་པ་གསུམ་གསུམ་ཡིན་ཏེ། དེ་ལྟར་ན་དགུ་ཚན་གསུམ་གྱིས་མོས་པའི་རྣམ་པ་ཉི་ཤུ་རྩ་
བདུན་ནོ། ། །
གཉིས་པ་ལ་སྔ་འགྲེལ་ནི། ཇི་ལྟར་མོས་པ་བཞིན་དུ་མཐོང་བ་སྟེ་ངེས་པའི་
ཆོས་ཀྱི་མཚན་ཉིད་ཅན་གྱི་ཡུལ་ལ་ཞུགས་པའི་མོས་པ་ཡིད་བྱེད་དེ་བསྒོམས་པའི་བྱང་ཆུབ་
སེམས་དཔའ་སྤྲོ་བ་བསྐྱེད་པའི་ཕྱིར་སྔར་གྱི་ཚུལ་དེ་ལྟར་ཡུམ་ལ་མོས་པ་ལ་སངས་རྒྱས་དང་
ལ་སོགས་པས་བྱང་སེམས་ཀྱིས་བསྟོད་པ་དང་ལ་སོགས་པས་བཀུར་བསྔགས་མཛད་དོ་
ཞེས་ཤེས་པའི་དོན་དུ་རང་དོན་མོས་པ་ལ་བསྟོད་པ་གཉིས་དོན་ལ་བཀུར་བ། གཞན་དོན་ལ་
བསྔགས་པ་རྣམས་སྟོན་པ་ལས། རྩ་བ་ནི། ཡུམ་ཤེས་རབ་ཀྱི་ཕ་རོལ་ཕྱིན་པ་ལ་རང་དོན་
མོས་པའི་གནས་སྐབས་དགུ། གཉིས་དོན་དགུ། གཞན་དོན་དུ་དགུ་རྣམས་ལ་ནི་ཡོན་ཏན་
- 2 ·3
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་དག་པ་ཇི་ལྟ་བ་བཞིན་ཆུང་ངུར་གཏོགས་པའི་བསྟོད་པ་ཙམ་དགུ། འབྲིང་དུ་གཏོགས་
པའི་བཀུར་བ་དགུ། ཆེན་པོར་གཏོགས་པའི་བསྔགས་པ་དགུ་སྟེ། དགུ་ཚན་གསུམ་གྱིས་རང་
དོན་ལ་བསྟོད་པ་དང་གཉིས་དོན་ལ་བཀུར་བ་དང་ནི་གཞན་དོན་ལ་བསྔགས་པ་བྱས་པར་
འདོད་དེ། ཇི་ལྟར་ན་བསྟོད་པ་ཙམ་དགུ་ནི་ཡུམ་བདག་ཉིད་འཛིན་པ་བས་བྲིས་ཏེ་གཞན་ལ་
བྱིན་པ་བསོད་ནམས་ཆེ་བ་དང༌། དེ་བས་སྣོད་དུ་རུང་བའི་དྲུང་དུ་སོང་སྟེ་སྟོན་པ་དང་། འཛམ་
བུ་གླིང་གི་སེམས་ཅན་དགེ་བཅུ་ལ་བཀོད་པ་བས་སེམས་ཅན་གཅིག་འབྲས་བུ་དང་པོ་གཉིས་
པ༑ གསུམ་པ་བཞི་པ། རང་ལ་བཀོད་པ་བསོད་ནམས་ཆེ་བ་དང༌། འཛམ་བུ་གླིང་པ་རྣམས་
འབྲས་བུ་དང་པོ་དང་གཉིས་པ་ལ་བཀོད་པ་བས་སེམས་ཅན་གཅིག་བླ་མེད་བྱང་ཆུབ་ལ་
བཀོད་པ་དོན་ཆེའོ་ཞེས་པའི་ཚུལ་གྱིས་ཏེ། ཀོའུ་ཤི་ཀ་རིགས་ཀྱི་བུའམ་རིགས་ཀྱི་བུ་མོ་གང་
ལ་ལ་ཡུམ་འདི་གླེགས་བམ་དུ་བྱས་ཏེ་མེ་ཏོག་དང་སོགས་སོ། །བཀུར་བ་དགུ་ནི། འཛམ་བུ་
གླིང་པ་འབྲས་བུ་གསུམ་པ། བཞི་པ། རང་རྒྱལ་ལ་བཀོད་པ་བས་བསོད་ནམས་གཅིག་བྱང་
ཆེན་ལ་འཇོག་པ་དང་། འཛམ་གླིང་པ་དགེ་བཅུ་ལ་བཀོད་པ་བས་ཡུམ་གྱི་གླེགས་བམ་བྱིན་
ཞིང་ཚུལ་བཞིན་ཡིད་ལ་བྱས་པ་དང་ཡུམ་གྱི་དོན་གཉིས་སུ་མེད་པར་སྟོན་པ་དང་། དོན་དང་
ཡི་གེ་དང་ལྡན་པ་སྟོན་པ་བས་ཡོངས་སུ་རྫོགས་པར་བྱེད་པ་དང་། ཕྱོགས་བཅུའི་རྒྱལ་བ་ལ་
མཆོད་པ་བས་ཡུམ་དོན་དང་ཡི་གེ་མ་ནོར་བར་འཆད་པ་དང༌། དམིགས་པའི་ཚུལ་གྱིས་
བསྐལ་པ་གྲངས་མེད་དཔག་མེད་དུ་ཕྱིན་དྲུག་ལ་དཔྱད་པ་བས་ཡུམ་དོན་དང་ཡི་གེ་མ་ནོར་བ་
མི་དམིགས་པའི་ཚུལ་གྱིས་སྟོན་པ་དང༌། ཕྱོགས་བཅུའི་ཞིང་གངྒཱའི་ཀླུང་གི་བྱེ་མ་སྙེད་ཀྱི་
སེམས་ཅན་རྒྱུན་ཞུགས་ལ་བཀོད་པ་བས་སེམས་ཅན་གཅིག་ཕྱིར་མི་ལྡོག་པ་ལ་བཀོད་པ་
དོན་ཆེ་བར་བསྟན་པ་སྟེ། དེ་བཞིན་དུ་ལ་ལ་ཞིག་འཛམ་གླིང་གི་སེམས་ཅན་ཐམས་ཅད་ཕྱིར་
མི་ལྡོག་གི་འབྲས་བུ་ལ་བཀོད་པ་བས་སོགས་སོ། །བསྔགས་པ་དགུ་ནི། སེམས་ཅན་དེ་སྙེད་
- 2
3 4.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཕྱིར་འོང་མི་འོང་། དགྲ་བཅོམ། རང་རྒྱལ་དང༌། འཛམ་གླིང༌། གླིང་བཞི། སྟོང་སྤྱི་ཕུད། སྟོང་
གཉིས་པ། སྟོང་གསུམ་པ། ཕྱོགས་བཅུའི་འཇིག་རྟེན་གྱི་སེམས་ཅན་བྱང་ཆེན་ལ་བཀོད་པ་
དང༌། ཕྱོགས་བཅུ་རེ་རེ་ཞིང་གངྒཱའི་ཀླུང་གི་བྱེ་མ་སྙེད་ཀྱི་འཇིག་རྟེན་གྱི་སེམས་ཅན་ཕྱིར་མི་
ལྡོག་ལ་བཀོད་པ་བས། བྱང་སེམས་མངོན་ཤེས་མྱུར་བ་ལ་ཡུམ་སྔ་མ་ལྟར་སྟོན་པ་དོན་ཆེ་བ་
སྟེ༑ ཀོའུ་ཤི་ཀ་གཞན་ཡང་འཛམ་བུའི་གླིང་གི་སེམས་ཅན་ཇི་སྙེད་པ་དེ་དག་རིགས་ཀྱི་བུའམ་
རིགས་ཀྱི་བུ་མོ་གང་ལ་ལ་ཞིག་གིས་ལན་ཅིག་ཕྱིར་འོང་བའི་འབྲས་བུ་ལ་བཀོད་སོགས་སོ།།
འགྲེལ་པ་ནི། ཇི་ལྟར་རང་རང་དང་གཉིས་ཀ་གཞན་དོན་དུ་ཡུམ་ལ་མོས་པ་
བཞིན་དུ་སྒོམ་ཆུང་འབྲིང་ཆེན་པོ་དགུ་དགུ་མཐོང་བ་སྟེ་རྟོགས་པ་སྐྱེད་བྱེད་ཀྱི་ཆོས་ཀྱི་མཚན་
ཉིད་ཅན་ཤེར་ཕྱིན་ལ་སྦྱོར་བས་རང་དོན་དུ་ཞུགས་པའི་མོས་པ་ཡིད་ལ་བྱེད་པ་དང་པོའི་
གནས་དགུ་དག་ཏུ་སོ་སོར་བསྟོད་པའི་ཆ་རྣམ་པ་དགུས་གོ་རིམ་བཞིན་དུ་གོང་དུ་མངོན་པར་
དགའ་བར་བྱེད་ཅིང་བསྟོད་པར་འདོད་དོ། །དེ་བཞིན་དུ་སྦྱར་ཏེ་སྦྱོར་བས་གཉིས་དོན་དང་
གཞན་དོན་དུ་ཞུགས་པའི་གནས་སྐབས་དགུ་དགུ་དག་ཏུ་སོ་སོར་བཀུར་བ་དང་བསྔགས་
པའི་ཆ་རྣམ་པ་དགུ་དགུས་གོ་རིམ་བཞིན་དུ་གོང་ནས་གོང་དུ་མངོན་པར་དགའ་བར་བྱེད་ཅིང་
བཀུར་བ་དང་བསྔགས་པར་འདོད་དོ། །རྒྱུ་མཚན་དེས་ན་བསྟོད་པ་དང་སོགས་པས་བཀུར་
བ་དང་བསྔགས་པ་འདི་དག་ནི་མོས་པའི་འབྲས་བུ་ཡོན་ཏན་ནམ་བསོད་ནམས་ཀྱི་དོན་ཡང་
དག་པར་ཇི་ལྟ་བ་བཞིན་རྟོགས་པ་སྟེ་ཐོབ་པའི་མཚན་ཉིད་ཅན་རྟོགས་པའི་ཆ་དགུ་དགུ་ཡིན་
གྱི་རིག་བྱེད་ལས་ཡི་གེ་ཨོཾ་ལྡན་ཕྱེད་དང་བཞི་ཚད་དུ་བྱས་པས་སྙན་པར་བརྗོད། ཅེས་སོགས་
ལྟར་ངག་ཏུ་བརྗོད་པའི་སྒྲ་སྙན་པ་གཅམ་བུ་སྟེ་ཁ་བསགས་ཀྱི་ངོ་བོ་མ་ཡིན་ནོ། །འདི་ནི་
ཚོགས་ལམ་དུ་ཡང་འབྱུང་མོད་ཀྱི་འདིར་བསྟན་པ་ནི་ཡོན་ཏན་བསྟན་པའི་དོན་དུ་བསྟན་ཞེས་
ཆོས་བཤེས་ཀྱིས་སོ། །
བ ? ] 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་ལ་སྔ་འགྲེལ་ནི། དེ་ལྟར་མོས་པ་ལས་ཐོབ་པའི་བསོད་ནམས་དེ་
བྱང་ཆེན་དུ་བསྔོ་བ་འབྱུང་བས་སྒོམ་ལམ་གཉིས་པ་བསྔོ་བ་ཡིད་ལ་བྱེད་པ་ཞེས་བྱ་བ་སྟོན་པ་
ནི༑ རྩ་བ་ལ་གཉིས་ཀྱི་སྤྱི་དོན་ལ་ལྔ་ལས། བསྔོ་རྒྱུ་ནི། བདག་གཞན་གྱིས་དུས་གསུམ་དུ་
བསགས་པའི་དགེ་རྩ་ཐམས་ཅད་དེ། ཕལ་ཆེན་དུ། འགྲོ་ཀུན་དགེ་བ་ཇི་སྙེད་ཡོད་པ་དང་།།
བྱས་དང་བྱེད་འགྱུར་དེ་བཞིན་བྱེད་པ་དག །ཅེས་སོ། །བསྔོ་ས་ནི། རྣམ་མཁྱེན་ཏེ་རྣམ་
མཁྱེན་མ་གཏོགས་པ་ཉན་ཐོས་ཀྱི་སའམ་རང་སངས་རྒྱས་ཀྱི་སར་ཡོངས་སུ་བསྔོར་མི་འཇུག་
ཅེས་སོ། །ཆེད་དུ་བྱ་བ་ནི་གཞན་དོན་ཁོ་ན་སྟེ། སྤྱོད་འཇུག་ཏུ། སེམས་ཅན་ཁོ་ནའི་དོན་གྱི་
ཕྱིར། །ཐམས་ཅད་བྱང་ཆུབ་ཕྱིར་བསྔོའོ། །ཞེས་སོ། །བློའི་རྣམ་པ་ནི་དམིགས་མེད་ཀྱི་ཤེས་
རབ་བྱང་ཆུབ་ཏུ་སྨོན་པའི་འདུན་པ་དང་མཚུངས་ལྡན་ཏེ། སྡུད་པར། ཅི་སྟེ་མཚན་མ་མེད་ན་
བྱང་ཆུབ་བསྔོ་བ་ཡིན། །ཞེས་སོ། །རང་བཞིན་ལ་གསུམ་གྱི་མཚན་ཉིད་ནི། ཐེག་ཆེན་བསྔོ་
བ་ཙམ་གྱི་ནི་གཞན་དོན་དུ་དགེ་བ་སངས་རྒྱས་སུ་བསྔོ་བས་མི་ཟད་པར་བྱེད་པའོ། །བྱེ་བྲག་
སྒོམ་ལམ་བསྔོ་བའི་མཚན་ཉིད་སྔ་མའི་སྟེང་དུ་ཟག་བཅས་སྒོམ་ལམ་ཞེས་པ་བསྣན་པའོ།།
མཚོན་བྱ་ནི། པ་རི་ཎ་མ་ནི་ཡོངས་སུ་བསྒྱུར་བ་སྟེ་དགེ་བ་བྱང་ཆེན་གྱི་རྒྱུར་བསྒྱུར་བས་སོ།།
ཚུལ་ནི་རྒྱལ་བ་སྲས་བཅས་རྣམས་མདུན་དུ་དམིགས་ནས་འཁོར་གསུམ་གྱི་དམིགས་པའི་
ཚུལ་གྱིས་བསྔོ་བ་སྟེ། དཀོན་མཆོག་སྤྲིན་ལས། དེ་མདོ་སྡེ་རྣམས་ལ་མཆོད་པ་དང༌། རིམ་གྲོ་
བྱ་བ་རྒྱ་ཆེན་པོ་གང་ཡིན་པ་དེ་ལྟ་བུ་བདག་ཉན་ཅིང་དེ་དག་སྙིང་ཐག་པ་ནས་ལྷག་པའི་
བསམ་པ་མཆོག་གིས་སངས་རྒྱས་དང་བྱང་ཆུབ་སེམས་དཔའ་རྣམས་ལ་ཡོངས་སུ་བསྔོའོ་
ཞེས་དང༌། ཇོ་བོས། རྫོགས་པའི་བྱང་ཆུབ་རྨི་འདྲ་བར། །དེ་ཉིད་རིགས་པར་རྨི་འདྲར་རིག།
རྨི་འདྲའི་སྲིད་པར་གནས་པ་ཡི། །སེམས་ཅན་རྣམས་ལ་ཕན་བཏགས་པས། །ཆོས་དབྱིངས་
བཞིན་དུ་དཔག་མེད་པས། །དགེ་བ་ཐམས་ཅད་ཡོངས་བསྔོ་ན། །དེ་འདིར་བསྔོ་བ་དམ་པ་
- ?9 {j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༠
ཡིན། །ཕན་ཡོན་ནི། དེ་ལྟར་བསྔོས་པས་བསོད་ནམས་ཚད་མེད་པ་ཐོབ་སྟེ། སྡུད་པར། བྱང་
ཆུབ་སེམས་དཔའ་གང་ཞིག་ཤེས་རབ་མཆོག་སྒོམ་སྟེ། །དེ་ལས་ལངས་ནས་གོས་པ་མེད་
པའི་ཆོས་བརྗོད་ཅིང༌། །དེ་ཡང་འགྲོ་བའི་དོན་དུ་བྱང་ཆུབ་རྒྱུར་བསྔོ་ན། །དགེ་བ་དེ་དང་
མཉམ་པ་འཇིག་རྟེན་གསུམ་ན་མེད། །བསོད་ནམས་དེ་ཡང་གསོག་དང་དེ་བཞིན་གཏོང་བ་
དང༌། །གསོབ་དང་ཡ་མ་བརླ་དང་སྙིང་པོ་མེད་ཤེས་པར། །དེ་ལྟ་བདེ་གཤེགས་རྣམས་ཀྱི་
ཤེས་རབ་སྤྱད་སྤྱོད་ན། །སྤྱོད་ཚེ་བསོད་ནམས་དཔག་ཏུ་མེད་པ་ཡོངས་སུ་འཛིན། །ཞེས་སོ།།
གཞུང་དོན་ལ། ངོ་བོ་ནི། བྱང་སེམས་མི་དམིགས་པའི་ཚུལ་གྱིས་ཡོངས་སུ་
བསྔོ་བ་ཉན་རང་གི་སྦྱིན་སོགས་ལས་བརྟེན་པ་དང་ལྡན། གཉིས་མེད་པས་རབ་དང་ཐབས་
མཁས་དང་ཤེས་རབ་དང་ལྡན་པས་དམ་པ་དང་། མཉམ་ལྷག་མེད་པས་གཙོ་བོར་གྱུར་པའི་
ཁྱད་པར་ཅན་ཏེ། ཉན་ཐོས་དང་རང་སངས་རྒྱས་ཐམས་ཅད་ཀྱི་སྦྱིན་པ་ལ་སོགས་པའི་
བསོད་ནམས་བྱ་བའི་དངོས་པོ་ལས་བྱང་སེམས་ཀྱི་བླ་མེད་རྫོགས་པའི་བྱང་ཆུབ་ཏུ་མི་
དམིགས་པའི་ཚུལ་གྱིས་ཡོངས་སུ་བསྔོ་བ་འདི་ཉིད་རབ་ཅེས་བྱའོ། །དེའི་བྱེད་པ་ནི་ཐེག་པ་
གསུམ་གྱི་ལམ་སྟོན་པའི་རྒྱུས་མཉམ་པ་མེད་པ་སངས་རྒྱས་ཐོབ་པའི་རྒྱུར་གྱུར་པས་མི་
མཉམ་པས་ཉན་རང་གི་ལས་མཆོག་ཡིན་ཏེ། འདི་ལྟར་ཉན་ཐོས་དང་རང་རྒྱལ་གྱི་ཐེག་པ་
རྣམས་ཀྱི་སྦྱིན་ པ་ ལས་བྱུང་བ་དང་སོགས་སོ། །དབྱེ་ན་བསྔོ་བ་དེ་ནི་བཅུ་གཉིས་ལས་
དམིགས་པ་མེད་པའི་རྣམ་པ་ཅན་གྱི་ནི། དངོས་པོ་དམིགས་པ་ཆེད་དུ་བྱ་བ་སོགས་མི་
དམིགས་པའི་ཚུལ་གྱིས་བསྔོ་བ་སྟེ། རིགས་ཀྱི་བུ་དེ་དག་གིས་ཇི་ལྟར་མཚན་མར་བྱས་ཏེ་བླ་
མེད་བྱང་ཆུབ་ཏུ་ཡོངས་སུ་བསྔོ་བ་དེ་བཞིན་དུ་དངོས་པོ་དེ་དག་དང་དམིགས་སུ་ཡོད་པ་མ་
ཡིན་ནོ་སོགས་སོ། །ཕྱིན་ཅི་མ་ལོག་པའི་མཚན་ཉིད་ཀྱི་ནི་བསྔོ་བྱ་བསྔོ་སེམས་སུ་འདུ་ཤེས་
དང་བྲལ་བའི་ཚུལ་གྱིས་ཏེ། སངས་རྒྱས་སུ་དང་ཉན་ཐོས་སུ་དང་། དགེ་བའི་རྩ་བར་འདུ་
- 29 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་པར་མི་འགྱུར་ཞིང་སེམས་གང་གིས་ཡོངས་སུ་བསྔོ་བའི་སེམས་དེ་ལའང་སེམས་ཀྱི་འདུ་
ཤེས་སུ་མི་འགྱུར་སོགས་སོ། །དབེན་པའི་ནི་འབྲས་བུ་བསོད་ནམས་མངོན་པར་འདུ་བྱ་བ་
དེ་ཀུན་བྱང་གི་དབེན་པར་ཤེས་པ་སྟེ། བསོད་ནམས་བྱ་བའི་དངོས་པོ་མངོན་པར་འདུ་བྱ་བ་
དེ་ཕུང་པོ་དང་ཁམས་དང་སྐྱེ་མཆེད་རྣམས་ཀྱི་དབེན་པར་ཤེས་སོགས་སོ། །སངས་རྒྱས་ཀྱི་
བསོད་ནམས་ཀྱི་ཚོགས་ཀྱི་རིགས་སུ་གཏོགས་པའི་རང་བཞིན་དྲན་པའི་སྤྱོད་ཡུལ་ཅན་གྱི་ནི་
སངས་རྒྱས་ཀྱི་དགེ་རྩའི་རིགས་དང་རང་བཞིན་དེ་ལྟར་སངས་རྒྱས་དགེ་རྩ་ཆེད་དུ་བྱ་བ་
སེམས་བསྐྱེད་པ་དེ་དག་ལ་ཞེན་པ་དང་མཚན་མར་མི་བྱེད་པའི་ཚུལ་གྱིས་ཏེ། གལ་ཏེ་སངས་
རྒྱས་བཅོམ་ལྡན་འདས་དགེ་རྩ་མངོན་པར་འདུ་བྱ་བ་སེམས་བསྐྱེད་པ་དེ་དག་ཡོངས་སུ་ཤེས་
པར་མི་བྱེད་ཅིང་མཚན་མར་མི་བྱེད་པར་ཡོངས་སུ་བསྔོ་ན་དགེ་རྩ་དེ་དག་བླ་མེད་བྱང་ཆུབ་ཏུ་
ཡོངས་སུ་བསྔོ་བ་ཡིན་ཏེ་སོགས་སོ། །ཐབས་ལ་མཁས་པ་དང་བཅས་པའི་ནི། ཡུམ་དང་
ལྡན་པས་བསྔོ་བ་སྟེ། ཤེར་ཕྱིན་འདིར་བྱང་སེམས་ཆེན་པོའི་ཐབས་མཁས་པར་རིག་པར་བྱ་
སྟེ་སོགས་སོ། །མཚན་མ་མེད་པའི་ནི་མངོན་ཞེན་མེད་པའི་ཚུལ་གྱིས་ཏེ། དེ་ལྟར་མཚན་མའི་
ཚུལ་དང་དམིགས་པའི་ཚུལ་གྱིས་ཡོངས་སུ་བསྔོས་ན་དུག་ཏུ་འགྱུར་བ་ཡིན་ནོ་སོགས་སོ།།
སངས་རྒྱས་ཀྱིས་རྗེས་སུ་ཡི་རང་བ་གནས་པའི་ནི། སངས་རྒྱས་ཀྱིས་མཁྱེན་ཞིང་ཆོས་ཉིད་
ལྟར་གཞན་གྱི་དགེ་རྩ་ལ་ཡི་རང་ནས་དེ་ལྟར་བསྔོ་བ་སྟེ། སངས་རྒྱས་བཅོམ་ལྡན་འདས་དེ་
དག་གིས་མཁྱེན་པ་དེ་བཞིན་དུ་བདག་གིས་བླ་མེད་བྱང་ཆུབ་ཏུ་བསྔོའོ་སོགས་སོ། ཁམས་
གསུམ་དུ་གཏོགས་པ་མ་ཡིན་པའི་ནི། འཁོར་གསུམ་རང་བཞིན་མེད་པས་ཁམས་གསུམ་
ལས་འདའ་བར་བསྔོ་བ་སྟེ། དགེ་བའི་རྩ་བ་དེ་རྣམས་འདི་ལྟར་ཡོངས་སུ་བསྔོ་བར་བྱས་ཏེ།
ཇི་ལྟར་གཟུགས་ཀྱི་ཁམས་སུ་མ་གཏོགས་སོགས་སོ། །བསོད་ནམས་ཆེན་པོ་འབྱུང་བའི་
བདག་ཉིད་ཀྱི་བསྔོ་བ་ཆུང་ངུ་ནི། སྟོང་ཆེན་གྱི་སེམས་ཅན་ཀུན་གྱིས་དགེ་བཅུ་ཚད་མེད་
- 2 9 $



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
བསམ་གཏན་གཟུགས་མེད་མངོན་ཤེས་ལྔ་ཐོབ་པའི་དགེ་རྩ་བས་མ་ཆགས་པའི་བསྔོ་བ་
བསོད་ནམས་ཆེ་སྟེ། གལ་ཏེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སེམས་
ཅན་གང་ཡིན་པ་ཐམས་ཅད་དགེ་བ་བཅུའི་ལས་ཀྱི་ལམ་ཐོབ་པར་འགྱུར་སོགས་སོ། །དེ་ལྟ་
བུའི་བསྔོ་བ་འབྲིང་ནི་སེམས་ཅན་དེ་སྙེད་འབྲས་བུ་བཞི་དང་རང་རྒྱལ་ཐོབ་པར་གྱུར་པ་ལ་
བཀུར་སྟི་དང་མཆོད་པ་བས་བསོད་ནམས་ཆེ་སྟེ། སྟོང་གསུམ་གྱི་སྟོང་ཆེན་པོའི་འཇིག་རྟེན་
གྱི་ཁམས་ན་སེམས་ཅན་ཇི་སྙེད་ཡོད་པ་དེ་དག་ཐམས་ཅད་རྒྱུན་ཞུགས་སུ་འགྱུར་ཏེ་སོགས་
སོ༑ ༑བསྔོ་བ་ཆེན་པོ་ནི་སེམས་ཅན་དེ་སྙེད་སངས་རྒྱས་པ་ལ་ཕྱོགས་བཅུའི་འཇིག་རྟེན་གྱི་
སེམས་ཅན་རེ་རེས་མཆོད་པའི་བསོད་ནམས་བས་མི་དམིགས་པར་བསྔོ་བའི་བསོད་ནམས་
ཆེ་བ་སྟེ། དེ་ལྟ་བུའི་སེམས་ཅན་ཇི་སྙེད་ཡོད་པ་ཐམས་ཅད་བླ་མེད་བྱང་ཆུབ་ཏུ་ཡང་དག་པར་
ཞུགས་པར་འགྱུར་ཏེ་སོགས་སོ། །དེ་ལྟར་མི་དམིགས་པ་ནས་ཁམས་གསུམ་དུ་མ་གཏོགས་
པའི་བར་གྱི་བསྔོ་བ་ལས་གཞན་ཐ་མ་གསུམ་པོ་འདི་ནི་ལྟོས་ས་འབྲས་བུ་བསོད་ནམས་ཆུང་
འབྲིང་ཆེ་གསུམ་ལ་ལྟོས་ནས་རྣམ་པ་གསུམ་མོ། །
འགྲེལ་པ་ནི། མིང་དོན་གོ་རིམ་བཞིན་དུ་སྦྱར་ནས་བསྟན་ན་སྔར་ཇི་སྐད་
བཤད་པའི་བདག་མེད་དམ་ཡུམ་ལ་མོས་པ་ཡིད་ལ་བྱེད་པ་ཁྱད་པར་ཅན་གྱི་བསྔོ་བ་ཞེས་བྱ་
བ་དེ་ལྟར་མིང་དུ་བཏགས་པའི་མིང་ཅན་གྱི་ཡོངས་སུ་བསྔོ་བ་ཡིད་ལ་བྱེད་པ་ནི་བླ་ན་མེད་པ་
བྱང་ཆུབ་མི་དམིགས་པ་ལ་དང༌། བསྔོ་བྱ་མི་དམིགས་པའི་ནི་དེ་བཞིན་གཤེགས་པ་ཐམས་
ཅད་ཀྱི་ཚུལ་ཁྲིམས་དང་ལ་སོགས་པས་ཏིང་ངེ་འཛིན་ལ་སོགས་པའི་ཕུང་པོ་ལྔ་དང་། བདག་
ལྟ་སོགས་མེད་པས་ལྟ་བ་ཕྱིན་ཅི་མ་ལོག་པའི་ནི་གང་གིས་བསྔོ་བར་བྱེད་པའི་སེམས་དེ་ནི་
འདིའོ་ཞེས་དེ་ཁོ་ན་ཉིད་དུ་དང་། གཟུང་འཛིན་སོགས་ཀྱིས་དབེན་པའི་ནི་བསོད་ནམས་བྱེད་
པ་པོ་བདག་དང་ལ་སོགས་པས་འཚེ་བ་ཞི་བའི་རྒྱུར་རྟོག་པ་དང་ལྡན་པའི་བསོད་ནམས་
- 2 3 ) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མངོན་པར་འདུ་བྱེད་པའི་ཀུན་སློང་སེམས་པའི་དངོས་པོ་དང་། དེ་བཞིན་གཤེགས་པའི་དགེ་
བའི་རྩ་བའི་ཚོགས་ཀྱི་རང་བཞིན་ཆོས་ཀྱི་དབྱིངས་དྲན་པ་ཡི་ནི་དུས་གསུམ་གྱི་སངས་རྒྱས་
ཀྱི་ཚོགས་གཉིས་ཀྱི་དགེ་བ་དང་བསྔོ་བའི་སེམས་སྒྱུ་མ་ལྟར་སེམས་ཤིང་དེ་ཁོ་ནར་དང་།
འཁོར་གསུམ་མི་དམིགས་པའི་ཐབས་ལ་མཁས་པ་དང་བཅས་པ་ཡི་ནི་སྦྱིན་པ་ལ་སོགས་
པའི་ཕྱིན་དྲུག་དང༌། དམིགས་པའི་མཚན་མ་མེད་པ་ཡི་ནི་དངོས་པོ་དངོས་མེད་ལ་སོགས་
པའི་རང་བཞིན་དང་བྲལ་བའི་དེ་ཁོ་ན་ལ་སྟོང་སོགས་ཀྱི་མཚན་མ་དང༌། སངས་རྒྱས་ཀྱི་
དགྱེས་པས་སངས་རྒྱས་ཀྱི་གནང་བ་ཡི་ནི་ཐེག་པ་གསུམ་གྱི་ལམ་ཐམས་ཅད་དང་ཁམས་
གསུམ་ལ་མངོན་ཞེན་མེད་པས་ཁམས་གསུམ་པར་མ་གཏོགས་པའི་ནི་འདོད་པ་དང་ལ་
སོགས་པས་གཟུགས་གཟུགས་མེད་ཀྱི་ཁམས་རྣམས་དང་། ཐམས་ཅད་ལས་མཆོག་ཏུ་གྱུར་
པའི་བསོད་ནམས་བསྐྱེད་པས་བསོད་ནམས་ཆེན་པོ་འབྱུང་བ་ཞེས་བྱ་བ་ལ་ཆུང་འབྲིང་ཆེན་
པོའི་དབྱེ་བས་གསུམ་ཡོད་པའི་ཆུང་ངུ་ནི་སྟོང་གསུམ་སེམས་ཅན་ཀུན་གྱིས་དགེ་བ་བཅུའི་
ལས་ཀྱི་ལམ་ལ་བརྟེན་པ་དང་སོགས་པས་ཚད་མེད་བསམ་གཏན་གཟུགས་མེད་མངོན་ཤེས་
ལྔ་ཐོབ་པའི་བསོད་ནམས་ཀུན་སློང་གི་སེམས་དང༌། འབྲིང་ནི་སྟོང་གསུམ་སེམས་ཅན་ཀུན་
གྱིས་རྒྱུན་དུ་ཞུགས་པ་དང་ལ་སོགས་པས་རང་རྒྱལ་གྱི་བར་དུ་གྱུར་པ་ལ་སེམས་ཅན་དེ་སྙེད་
ཀྱིས་མཆོད་པའི་བསོད་ནམས་ཀུན་སློང་གི་སེམས་དང་། ཆེན་པོ་ནི་སྟོང་གསུམ་འཇིག་རྟེན་
གངྒཱའི་ཀླུང་གི་བྱེ་མ་སྙེད་ཀྱི་སེམས་ཅན་བླ་མེད་བྱང་ཆུབ་ལ་གནས་པ་རྣམས་ལ་མཆོད་པའི་
བསོད་ནམས་མི་དམིགས་པ་ལ་དམིགས་པའི་བསྔོ་བ། བྱེད་ལས་ཐེག་པ་གསུམ་གྱིས་གདུལ་
བར་བྱ་བའི་སེམས་ཅན་ལ་རང་རང་གི་ལམ་ཉེ་བར་སྟོན་པའི་རྒྱུའི་ངོ་བོའི་བྱ་བ་དང་ལྡན་
པས་འགྲོ་བའི་དོན་བྱེད་པ་དང་ལྡན་པ་རྣམས་ཀྱིས་ཆེད་དུ་བྱ་བ་སེམས་ཅན་ཐམས་ཅད་ཀྱི་
དོན་དུ་བྱང་ཆེན་མ་ཐོབ་བར་དུ་དགེ་རྩ་མི་ཟད་པར་བྱ་བའི་ཕྱིར་བླ་མེད་བྱང་ཆུབ་ཏུ་ཡོངས་སུ་
- } (
(1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
བསྔོ་བ་རྣམ་པ་བཅུ་གཉིས་སུ་རབ་ཏུ་དབྱེ་བ་བྱེད་པ་ནི་སྐྱེ་བོ་དམན་པ་ལ་ཕན་གདགས་པའི་
དོན་དུ་སྟེ་ཤེས་རབ་རྣོ་བ་རྣམས་ཀྱིས་བརྙེས་པ་བཟློག་པའི་ཕྱིར་དེ་ལས་ལྷག་པར་མ་ཕྱེའོ།།
དགོས་པ་ནི་བསྔོ་བ་ཡིད་བྱེད་གཅིག་ཁོ་ན་ལ་ཞེན་པ་སྤངས་པའི་དོན་དུའོ། ། །
གསུམ་པ་སྔ་འགྲེལ་ནི། ཚུལ་དེ་ལྟར་ལེགས་པར་བསྔོས་པའི་དངོས་པོ་གོང་
ནས་གོང་དུ་མངོན་པར་སྤེལ་བར་བྱ་བ་ཡིན་པས། སྒོམ་ལམ་གསུམ་པ་རང་གཞན་གྱི་བསོད་
ནམས་བྱ་བ་མཉམ་པོར་ཐོབ་བྱེད་རྗེས་སུ་ཡི་རང་བ་ཡིད་ལ་བྱེད་པ་འདིར་བསྔོ་བའི་འོག་ཏུ་
འཆད་དེ། སྡུད་པར། བསྔོ་བའི་གོང་དུ་བཤད་པ་ནི་ཡི་རང་གི་དགེ་བ་བྱང་ཆུབ་ཏུ་བསྔོ་བ་
དང་། འདིར་བསྔོ་བའི་དགེ་བ་ཡི་རང་གིས་སྤེལ་བས་ཕན་ཚུན་མཚོན་པར་སྟོན་པའི་ཕྱིར་མི་
འགལ་ལོ། །རྩ་བ་ནི། དམིགས་པ་འཕགས་སྐྱེའི་དགེ་བའི་རྩ་བ་ལ་དམིགས་ནས་རྣམ་པ་
ཀུན་རྫོབ་ཏུ་ཡུལ་དང་ངོ་བོ་ལ་སོགས་པ་དམིགས་པའི་ཐབས་མཁས་དང༌། དེ་ཁོ་ན་མི་
དམིགས་པར་རྟོགས་པ་དག་གིས་ངོ་བོ་ཡི་རང་བ་སྟེ་མངོན་པར་དགའ་བའི་རང་བཞིན་ནི་
རྗེས་སུ་ཡི་རང་བ་ཡིད་ལ་བྱེད་པ་བསྒོམས་པ་ཡིན་པར་སྒོམ་ལམ་ཟག་བཅས་འདིར་བརྗོད་
དོ༑ ༑དེ་ལ་མི་དམིགས་པའི་སྒོ་ནས་ཡི་རང་གི་དགེ་བའི་རྩ་བ་དེ་དག་མི་ལེན་མི་གཏོང་བ་
སོགས་དང་། ཐབས་ཀྱི་ཡི་རང་ནི་ཐེག་པ་ལ་གསར་དུ་ཞུགས་པའི་སོགས་སོ། །
འགྲེལ་པ་ནི། ངོ་བོ་རབ་ཏུ་དགའ་བའི་སེམས་ ཀྱིས་ཀུན་རྫོབ་ཏུ་ཐབས་
མཁས་ཀྱི་རང་གཞན་གྱིས་དུས་གསུམ་དུ་བསགས་པའི་དགེ་བའི་རྩ་བ་ཟག་བཅས་ཟག་
མེད་རྣམས་ལ་དམིགས་ནས་དོན་དམ་པར་རང་རང་གི་ངོ་བོ་མི་དམིགས་པའི་ཤེས་རབ་ཀྱིས་
ཟིན་པ་ཉིད་ཀྱིས་རྗེས་སུ་ཡི་རང་བར་བྱ་བ་ནི་ཡི་རང་ཡིད་བྱེད་ལྟར་ཡིན་ནོ། །
གསུམ་པ་མཇུག་བསྡུ་བ་ནི། སྒོམ་ལམ་ཟག་བཅས་པར་བཤད་པ་དེ་ལ་
མདོར་བསྡུས་པའི་དོན་ནི་མོས་པ་ཡིད་ལ་བྱེད་པ་ནི། གསེར་གྱི་འབྱུང་ཁུངས་དག་ནས་
-3 1) ！ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསེར་གྱི་གར་བུ་འབྱུང་བ་བཞིན་དུ་བསོད་ནམས་རྒྱ་ཆེན་མངོན་པར་འདུ་བྱེད་པ་སྟེ་གསོག་
པའོ། །བསྔོ་བ་ཡིད་ལ་བྱེད་པས་ནི་གསེར་སྦྲམ་དེ་གསེར་མགར་གྱིས་རྒྱན་དུ་བསྒྱུར་བ་
བཞིན་དུ་ཡང་དག་པར་རྫོགས་པའི་བྱང་ཆུབ་ཀྱི་ཡན་ལག་གྲོགས་ཆ་ཤས་རྒྱུ་གསུམ་ལས་
རྒྱུད་རྒྱུར་སྒྱུར་བར་བྱེད་དོ། །རྗེས་སུ་ཡི་རང་བ་ཡིད་ལ་བྱེད་པས་ནི་རྒྱན་གྱིས་སྐྱེ་བོ་མང་པོ་
ལ་མཛེས་པར་འགྱུར་བ་བཞིན་དུ་ཡི་རང་བ་པོ་རང་གི་ཡི་རང་བའི་དང་རང་བྱའི་ཡུལ་གཞན་
གྱིས་བསོད་ནམས་བྱ་བ་ཤིན་ཏུ་འཕེལ་བར་མཉམ་པ་ཉིད་ཐོབ་པར་ཞེས་བྱ་བ་འདི་ཡིན་ནོ།།
གཉིས་པ་ཟག་མེད་སྒོམ་ལམ་ལ་གཉིས་ལས་མཚམས་སྦྱར་ཏེ་དབྱེ་བ་བསྟན་
པ་ནི། དམན་པ་དང་མཆོག་གི་གོ་རིམ་གྱི་དབང་དུ་བྱས་ནས་ཟག་པ་དང་བཅས་པའི་སྒོམ་
ལམ་གྱི་འོག་ཏུ་ཟག་པ་མེད་པའི་སྒོམ་པའི་ལམ་བརྗོད་པར་བྱ་བ་ཡིན་ལ། ཟག་མེད་སྒོམ་
ལམ་དེ་ཡང་སྒྲུབ་པ་དང་རྣམ་དག་སྒོམ་ལམ་གྱི་དབྱེ་བས་རྣམ་པ་གཉིས་སོ། །འདི་སྦྱོར་ལམ་
ན་ཡོད་དེ་འདིའི་མཆོག་གི་སྐབས་སུ་ཤེར་ཕྱིན་མེད་ན་ལམ་ཤེས་སུ་འཇུག་མི་ནུས་པ་ལས་
ནུས་པ་དང་སྐྱེ་མེད་དུ་རྟོགས་པས་བསྒྲུབ་པར་བྱའོ། །ཞེས་འཕགས་པ་དང་། སྟོད་འགྲེལ་དུ་
ས་བཅུར་འཇུག་པའི་རྒྱུར་བཤད་ཅིང་། སྒྲུབ་པ་དང་རྣམ་དག་གི་འབྲེལ་འཚོལ་བ་ན་དེའི་
འོག་ཏུ་གཉིས་པ་ཤིན་ཏུ་དག་པའི་མཚན་ཉིད་བསྒོམ་པར་བྱ་བ་ཡིན་ལ། ཞེས་པས་འདས་
ལམ་ན་ཡོད་པ་བཀག་གོ །དེའི་ཕྱིར་ཐོག་མ་དང་པོར་སྒོམ་ལམ་ཙམ་གྱི་རང་གི་ངོ་བོ་ཉིད་
སྟོང་པས་མངོན་པར་སྒྲུབ་པའི་སྒོམ་ལམ་མཉམ་གཞག་གི་ཡེ་ཤེས་སྟོན་ཏོ། །
གཉིས་པ་ཕྱེ་བའི་དོན་རྒྱས་པར་བཤད་པ་ལ་ཟག་མེད་མངོན་པར་སྒྲུབ་པའི་
དང༌། དྲི་མས་རྣམ་པར་དག་པའི་སྒོམ་ལམ་གཉིས་ཀྱི་དང་པོ་ལ་རྩ་བ་ནི། སྒོམ་ལམ་དེའི་ངོ་
བོ་ཉིད་ནི་ཤེར་ཕྱིན་ཤིན་ཏུ་རྣམ་པར་དག་པའི་ཡེ་ཤེས་ཏེ། བཅོམ་ལྡན་འདས་ཡུམ་འདི་ནི་
ཤིན་ཏུ་རྣམ་པར་དག་པས་ན་སྣང་བར་བགྱིད་པའོ་སོགས་ཏེ་སྣང་བ་ནི་དྲོ་བའི་ཡེ་ཤེས་སུ་
- ? (? ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
སྟོད་འགྲེལ་དུ་བཤད་དོ། །ཕར་ཕྱིན་གཞན་ལྔ་ལས་མཆོག་ཉིད་ནི་ཕར་ཕྱིན་ལྔ་ནི་ཤེར་ཕྱིན་
གྱིས་མ་ཟིན་པར་ལམ་ཤེས་ལས་འཇུག་པ་དང་སངས་རྒྱས་སྒྲུབ་པའི་ནུས་པ་མེད་པ་ལ་ཟིན་
ན་ནུས་པ་སྟེ་ཕར་ཕྱིན་ལྔ་པོ་འདི་དག་ནི་དམུས་ལོང་ལྟ་བུར་གྱུར་པ་སྟེ། ཤེར་ཕྱིན་མེད་ན་
ཡོངས་སུ་འདྲེན་པ་མེད་པས་ལམ་དུ་འཇུག་པའི་སྐལ་བ་མེད་ན་རྣམ་པ་ཐམས་ཅད་མཁྱེན་
པའི་གྲོང་ཁྱེར་ཆེན་པོར་འཇུག་པར་ལྟ་ག་ལ་ནུས་སོགས་སོ། །ཇི་ལྟར་སྒྲུབ་ན་ཆོས་ཀུན་ལ་
མངོན་པར་འདུ་མི་བྱེད་པ་ནི་ཆོས་ཀུན་སྐྱེ་མེད་དུ་རྟོགས་པས་ཤེར་ཕྱིན་སྒྲུབ་པ་སྟེ། གཟུགས་
མངོན་པར་སྒྲུབ་པ་མེད་པའི་ཕྱིར་ཡུམ་མངོན་པར་བསྒྲུབ་པར་བྱའོ་སོགས་སོ། །དེ་ལས་ཕན་
ཡོན་ཅི་འབྱུང་ན་ཆོས་རྣམས་ཐམས་ཅད་དམིགས་སུ་མེད་པར་མངོན་པར་རྟོགས་པ་གཏོད་
པར་བྱེད་པ་ནི་གཉིས་ཀའི་འདུ་ཤེས་དང་བྲལ་བས་གཟུགས་ནས་རྣམ་མཁྱེན་གྱི་བར་དུ་མི་
དམིགས་པས་ཆོས་རྣམས་སོ་སོར་རྟོགས་པའི་སྟེ། ཡུམ་ནི་ཆོས་གང་ཡང་གཏོད་པར་མི་བྱེད་
པ་དེའི་ཚེ་ཡུམ་གྱི་གྲངས་སུ་འགྲོའོ་སོགས་སོ། །དོན་ཆེན་པོ་ཉིད་ནི་མི་དམིགས་པའི་ཚུལ་
གྱིས་སངས་རྒྱས་སྒྲུབ་པར་བྱེད་པ་སྟེ། ཡུམ་འདི་ནི་ཡུམ་ཆེན་མོའི་སོགས་སོ། །འགྲེལ་པ་ནི།
གཟུགས་ལ་སོགས་པའི་ཆོས་ཐམས་ཅད་རང་རང་གི་ངོ་བོ་ཕྱིན་ཅི་མ་ལོག་པ་མཐོང་བའི་ཡེ་
ཤེས་ནི་སྒྲུབ་པའི་སྒོམ་ལམ་དེའི་ངོ་བོ་ཉིད་དོ། །དེ་མེད་ན་དམིགས་བཅས་ཀྱི་ཕར་ཕྱིན་
གཞན་གྱིས་སངས་རྒྱས་མི་ཐོབ་ལ། ཡོད་ན་ཐོབ་པ་ནི་དེའི་མཆོག་ཉིད་དོ། །གཟུགས་སོགས་
ཆོས་ཐམས་ཅད་ཀྱི་ཁྱད་པར་དེ་བཞིན་ཉིད་ཀྱི་ངོ་བོ་ཡིན་ཕྱིར། སྐྱེ་བ་མེད་པར་རྟོགས་པའི་
སྦྱོར་བ་ནི་ཀུན་ལ་མངོན་པར་འདུ་མི་བྱེད་པའོ། །སྐྱེ་མེད་དུ་རྟོགས་པ་དེ་ལྟ་བུའི་ངོ་བོ་ཉིད་
དང༌། ལ་སོགས་པས་མཆོག་སོགས་དང་ལྡན་པའི་ལམ་གྱི་འདུས་བྱས་འདུས་མ་བྱས་ལ་
སོགས་པའི་ཆོས་རྣམས་མི་དམིགས་པ་ཉིད་དུ་རྟོགས་པ་རྣལ་འབྱོར་པའི་རྒྱུད་ལ་བསྐྱེད་པ་ནི་
རྣམ་མཁྱེན་ཉིད་གཏོད་པར་བྱེད་པའོ། །རང་གཞན་གྱི་དོན་ཆེན་པོ་སངས་རྒྱས་ཉིད་སྒྲུབ་པར་
- } [)
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་པའི་ཕྱིར་དོན་ཆེན་པོ་ཉིད་དོ། ། །
གཉིས་པ་ལ་གཉིས་ཀྱི་མཚམས་སྦྱར་ནི། སྒྲུབ་པ་སྒོམ་ལམ་དེའི་འོག་ཏུ་རྣམ་
དག་སྒོམ་ལམ་སྐྱེ་བའི་རྒྱུ་གང་ཞིག་ཡོངས་སུ་གཟུང་བ་དང་། མི་སྐྱེ་བའི་རྒྱུ་གང་བོར་བས་
རྣམ་དག་འདི་ཐོབ་པར་འགྱུར་བའི་རྣམ་དག་འདི་སྐྱེ་བའི་རྒྱུ་དང་། མི་སྐྱེ་བའི་རྒྱུ་གང་ཞིག་
ཡིན་སྙམ་པའི་ཐེ་ཚོམ་བསལ་བའི་ཕྱིར། སྐྱེ་མི་སྐྱེའི་རྒྱུ་བཤད་པ་སྔོན་དུ་འགྲོ་བའི་སྒོ་ནས་
སྒོམ་ལམ་གཉིས་པ་ཤིན་ཏུ་རྣམ་པར་དག་པའི་མཚན་ཉིད་ཅན་གྱི་སྒོམ་ལམ་སྟོན་ནོ། །
གཉིས་པ་དོན་དངོས་ལ། རྣམ་དག་སྐྱེ་མི་སྐྱེའི་རྒྱུ་དང༌། འབྲས་བུ་རྣམ་དག་
དངོས་བཤད་པ་གཉིས་ ཀྱི་དང་པོ་ལ་རྩ་བ་ནི། རེ་ཞིག་རྣམ་དག་འདི་སྐྱེ་བའི་རྒྱུ་རྣམ་པ་
གསུམ་དང༌། མི་སྐྱེ་བའི་རྒྱུ་ཡང་རྣམ་པ་བཞིར་བརྗོད་དོ། །དང་པོ་ལ་སངས་རྒྱས་སྟོན་པ་ནི་
དེ་མཉེས་པར་བྱས་ཤིང་བསྙེན་བཀུར་བ་སྟེ། བྱང་སེམས་ཆེན་པོ་དེ་ནི་ཕྱོགས་བཅུའི་འཇིག་
རྟེན་གྱི་ཁམས་ཀྱི་དེ་བཞིན་ཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
ཚད་མེད་གྲངས་མེད་པ་བསྙེན་ནས་འདིར་འོངས་ཤིང་འདིར་སྐྱེས་པ་སྟེ་ཞེས་སོ། །སྦྱིན་
སོགས་ཕྱིན་དྲུག་ཡང་དག་པར་སྒྲུབ་པ་ནི། སེམས་དང་པོ་བསྐྱེད་པ་ནས་སྦྱིན་པའི་ཕར་ཕྱིན་
ལ་སྤྱད་སོགས་སོ། །འཁོར་གསུམ་མི་དམིགས་པས་ཕྱིན་དྲུག་ལ་བརྩོན་པའི་ཐབས་ལ་
མཁས་པ་གང་ཡིན་པ་ནི། བྱང་ཆེན་གང་སེམས་དང་པོ་བསྐྱེད་པ་ནས་ཉེ་བར་བཟུང་སྟེ་ཡུམ་
ཟབ་མོ་འདི་ལ་དེ་མི་དམིགས་པའི་ཚུལ་གྱིས་བརྩོན་པར་བྱེད་སོགས་སོ། །དེ་དག་ནི་རྣམ་
པར་དག་པའི་ལམ་འདི་ལ་མོས་ཤིང་སྐྱེ་བར་འགྱུར་བའི་རྒྱུ་དག་ཡིན་ནོ། །
གཉིས་པ་ལ་ཆོས་ཀྱིས་འཕོངས་པར་འགྱུར་བ་དང་མཐུན་པའི་ལས་ཀྱི་ངོ་བོ་
ནི་དམིགས་པའི་ཚུལ་གྱིས་ཕྱིན་དྲུག་ལ་སློབ་པ་དག་ཡུམ་ལ་མི་གུས་པ་སྟེ། དམིགས་པའི་
ཚུལ་གྱིས་སྦྱིན་པ་བྱིན་པར་འགྱུར་བ་དང་སོགས་སོ། །ཆོས་སྤོང་བའི་ལས་སྒྲིབ་འདིའི་རྒྱུ་
- } [J 1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
དག་ནི་རྣམ་པ་བཞི་སྟེ། བརྩོན་འགྲུས་ཆུང་ཞིང་སྔོན་དགེ་རྩ་མ་བསགས་པས་བདུད་ཀྱིས་
ཐེབས་ཏེ་བྱིན་རླབས་ཀྱིས་ནོན་པ་དང་ཐེག་ཆེན་གྱི་རིགས་མ་སད་པས་ཟབ་མོའི་ཆོས་ཐེག་
ཆེན་ལ་མི་མོས་ཤིང་སྐྲག་པ་དང༌། ཚེ་འདིར་ཐེག་ཆེན་ལ་བློ་མ་སྦྱངས་པས་ཕུང་པོ་དང་ལ་
སོགས་པས་སྐྱེ་མཆེད་སོགས་ལ་དངོས་པོར་མངོན་པར་ཞེན་པ་དང་། ཐེག་དམན་སྟོན་པ་
གྲོགས་ངན་དང་འགྲོགས་པས་སྡིག་པའི་གྲོགས་པོས་ཡོངས་སུ་ཟིན་ཞིང་དབང་དུ་སོང་བ་སྟེ།
རབ་འབྱོར་སྐྱེས་བུ་གླེན་པ་དེ་དག་རྣམ་པ་བཞིས་ཡུམ་ཕྱིར་སྤོང་བར་འགྱུར་སོགས་སོ།
།མདོ་རྒྱན་དུ། རིགས་མེད་གྲོགས་ངན་སྔོན་དགེ་མ་བསགས་བློ་མ་སྦྱངས། །ཆོས་འདིས་
སྐྲག་འགྱུར་འདི་ན་དོན་ཆེན་འདི་ལས་ལྟུང་། །ཞེས་པ་ལྟར་རོ། །འགྲེལ་པ་ནི་ཡུན་རིང་
པོར་སངས་རྒྱས་ལ་འཁོར་འབུལ་བ་ལ་སོགས་བསྙེན་བཀུར་ཞིང་ཆོས་ཀྱི་དོན་འདྲི་བས་
མཉེས་པར་བྱེད་པ་དང༌། སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་སྒྲུབ་ཅིང་ཐེག་ཆེན་
གྱི་ཚུལ་ཡོངས་སུ་རྫོགས་པར་བྱེད་པ་དང་ཡུམ་ལ་མཉམ་པར་འཇོག་པའི་ཞི་གནས་ལ་
མཁས་པ་ཞེས་བྱ་བ་ནི་རྣམ་པར་དག་པའི་ལམ་འདི་སྐྱེ་བའི་རྒྱུ་དག་ཡིན་ནོ། །སྔོན་དགེ་རྩ་མ་
བསགས་པས་བདུད་ཀྱིས་གནོད་པ་བྱས་པ་དང༌། ཐེག་ཆེན་གྱི་རིགས་མ་སྦྱངས་པས་ཆོས་
ཟབ་མོ་ལ་མི་མོས་པ་དང༌། བདག་མེད་ཀྱི་དོན་ལེགས་པར་གོམས་པར་མ་བྱས་པས་ཕུང་
སོགས་ལ་དངོས་པོར་ཞེན་ཅིང་འཛིན་པ་དང༌། དགེ་བཤེས་ལ་འདྲིས་པར་མ་བྱས་པས་མི་
དགེ་བའི་གྲོགས་པོ་དང་འགྲོགས་པ་ཞེས་བྱ་བ་ནི་རྣམ་དག་འདི་མི་སྐྱེ་ཞིང་ཆོས་སྤོང་བའི་རྒྱུ་
དག་ཡིན་ནོ། ། །
གཉིས་པ་ལ་གཉིས་ཀྱི་སྤྱིར་བསྟན་པ་ལ་སྔ་འགྲེལ་ནི། དེ་ལྟར་རྣམ་དག་
ཐོབ་པ་དང་མི་ཐོབ་པའི་རྒྱུ་དག་བཤད་ནས་སྐབས་སུ་བབ་པ་བཞིའི་རྣམ་དག་སྤྱིར་ཏེ་ཐུན་
མོང་དུ་སྟོན་པ་ལ། རྩ་བ་ནི། རྒྱུན་ཞུགས་སོགས་ཉན་ཐོས་ཀྱི་འབྲས་བུ་བཞི། རང་རྒྱལ་གྱི་
. 3 ] 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས། བྱང་སེམས་ཀྱི་བཅུ། སངས་རྒྱས་ཀྱི་ས་སྟེ་འཕགས་པའི་གང་ཟག་གང་ཡིན་པའི་
དགེ་སྦྱོང་གི་འབྲས་བུ་རྣམ་གྲོལ་གྱི་ལམ་བཅུ་བདུན་སྒོམ་ལམ་གྱི་དྲི་མས་དག་པ་དེ་ཆོས་ཅན།
གཟུགས་སོགས་ཀྱི་ཆོས་ཉིད་དྲི་མས་དག་པ་ཉིད་དེ་ཁོ་ན་ཡིན་ཏེ། གང་གི་ཕྱིར་ན་ཆོས་ཉིད་
དག་པ་དེ་དང་དེ་གཉིས་གཟུང་འཛིན་ཐ་དད་དུ་བདེན་པར་ཡོད་པ་མ་ཡིན་ཞིང་ལྡེམ་པོའི་
ངག་གིས་གཉིས་སུ་བྱར་མེད་ལ་ཡན་ལག་སོ་སོར་དབྱེ་ཞིང་གཅད་དུ་མེད་པའི་ཕྱིར་ཏེ་
གཟུགས་སོགས་ལ་བདག་ཏུ་ཞེན་པ་སོགས་དང་བྲལ་བས་རབ་ཏུ་ཕྱེ་བའི་ཕྱིར་དེས་ན་འབྲས་
བུ་དག་པས་གཟུགས་སོགས་དག་པར་བརྗོད་དེ། གཟུགས་རྣམ་པར་དག་པ་གང་ཡིན་པ་དེ་
ནི་འབྲས་བུ་རྣམ་པར་དག་པ་སོགས་ནས་དེ་ལྟར་གཟུགས་འབྲས་བུ་རྣམ་པར་དག་པ་གང་
ཡིན་པ་འདི་ལ་གཉིས་སུ་མེད་དེ་གཉིས་སུ་བྱར་མེད་དེ་ཐ་མི་དད་ཅིང་མ་ཆད་པའོ་སོགས་སོ།།
འགྲེལ་པ་ནི། ཐེག་གསུམ་གྱི་འཕགས་པའི་གང་ཟག་གི་དགེ་སྦྱོང་གི་ཚུལ་ཏེ།
དགེ་སྦྱོང་ཚུལ་ནི་དྲི་མེད་ལམ་ཞེས་ལྟར་དྲི་མ་མེད་པའི་ལམ་བདེན་གྱི་འབྲས་བུ་རྒྱུན་ཞུགས་
སོགས་གང་ཡིན་པ་དེ་ཆོས་ཅན། ཤེར་ཕྱིན་གྱི་རྣམ་པར་དག་པ་ཡིན་ཏེ། རང་རང་གི་མི་
མཐུན་པའི་ཕྱོགས་ཏེ་སྤང་བྱ་ཐམས་ཅད་དང་བྲལ་བ་ཉིད་ཀྱིས་སོ། །དེ་ལྟ་བུའི་རྣམ་དག་གང་
ཡིན་པ་དེ་ཆོས་ཅན། གཟུགས་དང་ལ་སོགས་པས་འབྲས་བུ་ཆོས་ཉིད་རྣམ་པར་དག་པ་ཡིན་
ཏེ༑ གང་གི་ཕྱིར་ན་ཁྱོད་གཟུགས་དང་འབྲས་བུ་དེ་དག་གི་རྣམ་པར་དག་པ་དང༌། རང་
མཚན་ཐ་དད་མ་ཡིན་པས་ཐ་མི་དད་ཅིང་སྤྱིའི་མཚན་ཉིད་ཐ་དད་པ་ཉིད་མ་ཡིན་པས་སོ་སོར་
གཅད་དུ་མེད་པ་ཉིད་ཡིན་པ་དེའི་ཕྱིར་ཏེ་འབྲས་བུ་དང་གཟུགས་དང་ལ་སོགས་པས་ཡུམ་
རྣམ་པར་དག་པ་ནི་གཟུགས་ལ་སོགས་པ་ལ་བདག་ཏུ་མངོན་པར་ཞེན་པ་ནི་སོགས་པས་
བདག་གི་སོགས་སུ་ཞེན་པ་དང་བྲལ་བའི་ཆོས་ཉིད་ཀྱི་རབ་ཏུ་ཕྱེ་བ་ཉིད་ཀྱི་ཕྱིར་ཏེ། འགྲེལ་
ཆེན་ལས། ཀུན་རྫོབ་དེ་བཞིན་ཉིད་གང་ཡིན། །དེ་ཉིད་དམ་པའི་དོན་ཕྱིར་བཞེད། །ཐ་དད་
-
(0 f) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
མིན་ཕྱིར་རིགས་དེ་ཡང་། །ཇི་ལྟར་སྣང་བ་བཞིན་དུ་གནས། །ཞེས་སོ། །དེ་ལྟར་ན་འབྲས་བུ་
དག་པས་གཟུགས་སོགས་དག་པ་གཟུགས་སོགས་དག་པས་འབྲས་བུ་རྣམ་པར་དག་པར་
བརྗོད་དོ། །
གཉིས་པ་ཁྱད་པར་དུ་བཤད་པ་ལ་གཉིས་འཕགས་བཞིའི་རྣམ་དག་གི་དབྱེ་
བ་དང་། སངས་རྒྱས་ཀྱི་རྣམ་དག་ཤིན་ཏུ་བར་སྒྲུབ་པའོ། །དང་པོ་ལ་སྔ་འགྲེལ་ནི། འཕགས་
བཞི་རྣམ་པར་དག་པའི་ཕྱིར་བརྗོད་ནས་ཁྱད་པར་སོ་སོའི་རྣམ་དག་འཆད་པ་ན། རྩ་བ་ལ་
བཞི་ལས། སློབ་མ་ཉན་ཐོས་ཀྱི་རྣམ་དག་ནི་ཉོན་མོངས་པའི་སྒྲིབ་པ་ཉམས་པ་སྟེ་བདག་རྣམ་
པར་དག་པ་གང་ཡིན་པ་དེ་ནི་གཟུགས་རྣམ་པར་དག་པ་སོགས་སོ། །བསེ་རུ་ལྟ་བུ་རང་
སངས་རྒྱས་ཀྱི་རྣམ་དག་ནི་ཉོན་སྒྲིབ་དང་ཤེས་བྱའི་སྒྲིབ་པའི་ཕྱོགས་གཅིག་གཟུང་རྟོག་
ཉམས་པ་ནི། གཟུགས་རྣམ་པར་དག་པ་དེ་ནི་འབྲས་བུ་རྣམ་པར་དག་པ་སོགས་སོ། །རྒྱལ་
སྲས་རྣམས་ཀྱི་དག་པ་ནི་ལམ་གསུམ་གྱི་སྒྲིབ་པ་ཉམས་པ་སྟེ། སྦྱིན་པའི་ཕར་ཕྱིན་རྣམ་པར་
དག་པས་ཚུལ་ཁྲིམས་ཀྱི་ཕར་ཕྱིན་རྣམ་པར་དག་པ་སོགས་སོ། །ཤིན་ཏུ་རྣམ་པར་དག་པ་ནི་
སངས་རྒྱས་རྣམས་ཀྱི་རྣམ་དག་ཡིན་ཏེ། རྣམ་པ་ཀུན་ཏུ་ཤེས་སྒྲིབ་སྤངས་པས་དངོས་པོའི་
མཐའ་དང་རྟག་ཏུ་ཆོས་སྐུ་བརྙེས་པས་དུས་ཀྱི་མཐའ་ལས་འདས་པའི་ཕྱིར་ཏེ། མཐའ་ལས་
རྒལ་བ་མཐའ་ལས་ཤིན་ཏུ་སོང་བའོ། །ཞེས་སོ། །
འགྲེལ་པ་ནི། རྒྱུ་མཚན་དང་རྒྱུ་མཚན་ཅན་གོ་རིམ་བཞིན་དུ་སྦྱར་ནས་སྟོན་
པ་ནི་ཉན་ཐོས་ཀྱི་གཞི་ཤེས་ཆོས་ཅན། རྣམ་པར་དག་པ་ཡིན་ཏེ། གང་ཟག་ཏུ་ལྟ་བ་དང་
འབྲེལ་བའི་འདོད་ཆགས་དང་ལ་སོགས་པས་སྡང་སོགས་ཉོན་མོངས་པའི་སྒྲིབ་པ་སྤངས་
པའི་ ཕྱིར། རང་སངས་རྒྱས་ཀྱི་གཞི་ཤེས་ཆོས་ཅན། རྣམ་པར་དག་སྟེ། ཉོན་སྒྲིབ་དེ་དང་
གཟུང་བར་ལྟ་བ་དང་འབྲེལ་བའི་ཤེས་བྱའི་སྒྲིབ་པའི་ཕྱོགས་གཅིག་གཟུང་བའི་དོན་དུ་ཞེན་
- 3 ]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་རྣམ་པར་རྟོག་པ་སྤངས་པའི་ཕྱིར། བྱང་ཆུབ་སེམས་དཔའ་རྣམས་ཀྱི་ལམ་ཤེས་ཆོས་
ཅན། རྣམ་པར་དག་སྟེ། བདག་གཉིས་སུ་ལྟ་བ་དང་འབྲེལ་བ་ཐེག་པ་གསུམ་གྱི་ལམ་གྱི་
སྒྲིབ་པ་གསུམ་སྤངས་པའི་ཕྱིར། ཤིན་ཏུ་རྣམ་པར་དག་པ་ཆོས་ཀྱི་དབྱིངས་ལ་འབྱུང་བའི་
དག་པ་ཉིད་ནི་ཆོས་ཅན། བླ་ན་མེད་པའི་སངས་རྒྱས་ཀྱི་རྣམ་པར་དག་པ་ཡིན་པར་འདོད།
ཐར་པ་ལ་སྒྲིབ་བྱེད་ཉོན་མོངས་པ་དང་རྣམ་མཁྱེན་ལ་སྒྲིབ་བྱེད་ཤེས་བྱའི་སྒྲིབ་པ་བག་ཆགས་
དང་བཅས་པ་རྣམ་པ་ཐམས་ཅད་དུ་སྤངས་པའི་ཆོས་ཉིད་ཡིན་པའི་ཕྱིར་རོ། །
གཉིས་པ་ལ་སྔ་འགྲེལ་ནི། ལམ་ཤེས་པ་ཉིད་ཀྱི་སྐབས་སུ་རྣམ་པར་དག་
པའི་དབྱེ་བ་སྤྱིར་སྨོས་པའི་ཞར་ལ་སངས་རྒྱས་དང་ཉན་ཐོས་དང་ལ་སོགས་པས་རང་རྒྱལ་
བྱང་སེམས་གསུམ་གྱི་རྣམ་པར་དག་པ་གོ་རིམ་བཞིན་དུ་ཤིན་ཏུ་རྣམ་པར་དག་པ་དང་གཅིག་
ཤོས་ཤིན་ཏུ་དག་པ་མིན་པར་བཤད་པ་ཇི་ལྟར་ཡིན་ཞེ་ན། གཉིས་པ་དོན་དང་དངོས་ལ་ཉན་
རང་གི་ལས་དང༌། བྱང་སེམས་ཀྱི་རྣམ་དག་ལས་ཤིན་ཏུ་བར་སྒྲུབ་པ་གཉིས་ཀྱི་དང་པོ་ལ་རྩ་
བ་ནི། རྣམ་དག་དེ་ ཡང་ འདོད་ ཁམས་དང༌། གཟུགས་ཁམས་བསམ་གཏན་བཞི་དང་
གཟུགས་མེད་སྙོམས་འཇུག་བཞིས་བསྡུས་པའི་ས་དགུ་པོ་རྣམས་ལ་སོ་སོར་སྒོམ་སྤང་གི་རྣམ་
རྟོག་ཆེན་པོའི་ཆེན་པོ་དང་ལ་སོགས་པས་ཆུང་ངུའི་ཆུང་ངུའི་བར་གྱི་དྲི་མ་དགུའི་གཉེན་པོ་ཆུང་
ངུའི་ཆུང་ངུ་དང་ལ་སོགས་པས་ཆེན་པོའི་ཆེན་པོའི་བར་རྣམ་པ་དགུར་ཕྱེ་བའི་ལམ་ནི་དྲི་མ་
དགུ་རྣམ་པར་དག་པའི་སྒོམ་ལམ་ཡིན་ནོ། །དེའི་ཕྱིར་ཤེས་བྱ་ཇི་ལྟ་ཇི་སྙེད་བསྒོམས་པའི་སྒོ་
ནས་སྒོམ་ལ་དྲི་མ་མཐའ་དག་རྣམ་པར་བྱར་ཡོད་མེད་ཀྱི་དབྱེ་བས་ཤིན་ཏུ་བ་མ་ཡིན་པ་དང་
ཤིན་ཏུ་བར་བཞག་སྟེ། ཡུམ་རྣམ་པར་དག་པ་གང་ཡིན་པ་དེ་ནི་གཟུགས་རྣམ་པར་དག་པ་
སོགས་སོ། །
འགྲེལ་པ་ནི། སངས་རྒྱས་དང་ཉན་རང་ཆོས་ཅན། དེ་དག་གི་རྣམ་པར་དག་
- } （
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
པ་ནི་ཤིན་ཏུ་རྣམ་པར་དག་པ་དང་གཅིག་ཤོས་ཤིན་ཏུ་རྣམ་དག་མིན་པ་ཞེས་བྱའོ། །དེ་དག་
གི་འདོད་པའི་ཁམས་དང་བསམ་གཏན་བཞི་དང༌། གཟུགས་མེད་པའི་སྙོམས་པར་འཇུག་པ་
བཞི་དག་སྟེ་ས་དགུ་ལ་སོ་སོའི་གོ་རིམ་བཞིན་དུ་སྒོམ་ལམ་གྱི་མི་མཐུན་ཕྱོགས་སྒོམ་སྤང་ཆེན་
པོའི་ཆེན་པོ་དང་ལ་སོགས་པས་ཆུང་ངུའི་ཆུང་ངུའི་བར་རྣམ་པ་དགུའི་གཉེན་པོའི་ངོ་བོར་གོ་
རིམ་བཞིན་དུ་སྒོམ་ལམ་ཆུང་ངུའི་ཆུང་ངུ་དང་ལ་སོགས་པས་ཆེན་པོའི་ཆེན་པོའི་བར་རྣམ་པ་
དགུ་རིམ་བཞིན་འབྱུང་བ་དག་ནི་སྒོམ་སྤང་རྣམ་པ་ཐམས་ཅད་དང་གཅིག་ཤོས་ཕྱོགས་
གཅིག་རྣམ་པར་དག་པའི་རྒྱུ་བྱེད་པ་ཡིན་པའི་ཕྱིར། འོ་ན་མཛོད་དུ། འདོད་པའི་ཁམས་དང་
སྲིད་རྩེ་ན། །བྱང་ཆུབ་ལམ་གྱི་ཡན་ལག་སྤངས། །ཞེས་དེ་གཉིས་ལ་ཟག་མེད་ཀྱི་ལམ་མི་
བརྟེན་པར་བཤད་པ་དང་འགལ་ཞེ་ན། དེ་ནི་ཐབས་མི་མཁས་པའི་ཕྱིར་ཉན་ཐོས་ཀྱི་དབང་
དུ་བྱས་པས་འདི་དང་མི་འགལ་ལོ། །གཞན་དག་ནི་མི་ལྕོགས་མེད་ནས་ཅི་ཡང་མེད་པའི་
བར་ས་དགུ་ནི་སྒོམ་ལམ་ཡིན་ལ། མདོ་ལས། འདོད་པ་དང་སྲིད་རྩེ་སྨོས་པ་ནི་དེར་ཡུམ་དོན་
ལ་གནས་པ་མེད་པར་སྟོན་པ་ཡིན་གྱི་ལམ་གྱི་རྟེན་ས་དགུའི་ཡ་གྱལ་དུ་གསུངས་པ་མ་ཡིན་ནོ་
ཞེས་ཟེར་རོ། ། །
གཉིས་པ་ལ་སྔ་འགྲེལ་ནི། ཇི་ལྟར་ན་སངས་རྒྱས་ཀྱི་རྣམ་དག་ཤིན་ཏུ་བ་
མིན་ཞེས་རྩ་བ་ནི། སློབ་ལམ་གྱི་ཡེ་ཤེས་སྐད་ཅིག་ཐ་མ་རྡོ་རྗེ་ལྟ་བུའི་ཏིང་ངེ་འཛིན་ནི་ཆོས་
ཅན་ཁམས་གསུམ་གྱི་བག་ཆགས་མ་ལུས་པ་སྤོང་བའི་གཉེན་པོ་ཉིད་དུ་འདོད་པ་ཡིན་ཏེ།
ཁམས་གསུམ་པའི་རང་བཞིན་མི་དམིགས་པར་རྟོགས་པའི་ཕྱིར་ཏེ། རྣམ་པར་དག་པ་ནི་
འདོད་པའི་ཁམས་སུ་སྐྱེ་བ་མ་ལགས་སོགས་སོ། །དེ་ཆོས་ཅན། འཇལ་བྱེད་ཤེས་པ་དང་
གཞལ་བྱ་ཤེས་བྱ་དེ་དག་མཉམ་པ་ཉིད་དུ་རྟོགས་པའི་ལམ་ཡིན་ཏེ། ཤེས་པ་དང༌། ཤེས་
བྱའི་ཆོས་ཐམས་ཅད་ཀྱི་རང་གི་མཚན་ཉིད་དུ་རྟོགས་པའི་སློབ་པའི་ཡེ་ཤེས་མཐར་ཐུག་ཡིན་
- 3 () t， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར་ཏེ། བཅོམ་ལྡན་འདས་རྣམ་པར་དག་པ་ནི་འཚལ་བ་མ་མཆིས་པའོ། །སོགས་སོ།།
ཆོས་ཐམས་ཅད་མཉམ་པ་ཉིད་དུ་བསྟན་པ་དེ་ལ་གཉིས་སུ་རྟོགས་པས་དྲི་མ་ཆེན་པོའི་ཆེན་པོ་
སོགས་གཉེན་པོ་ཆུང་ངུའི་ཆུང་ངུ་སོགས་ཀྱིས་སྤོང་བ་མ་ཡིན་ནམ་ཇི་ལྟར་མཉམ་ཉིད་ཡིན་
ཞེས་གཏན་ཚིགས་ལ་ལྟོས་པ་དང་བཅས་པས་རྒོལ་བ་སྟོན་པའི་ཀླན་ཀ་བཙལ་བ་ལ་ཆོས་
ཉིད་རང་བཞིན་གྱིས་རྣམ་པར་དག་པས་དོན་དམ་པར་ལམ་གྱིས་རྣམ་མཁྱེན་ལ་ཕན་པ་དང་
སྤང་བྱ་ལ་གནོད་པ་མི་བྱེད་པའི་ལན་དང་། ཀུན་རྫོབ་ཏུ་གློ་བུར་དྲི་མ་ཟད་པར་བྱེད་པའི་སྤང་
གཉེན་དུ་འཐད་དོ། །འོ་ན་ལམ་ལ་འབད་པ་ཅི་ཞིག་སྐྱེད་སྙམ་ན། དོན་དམ་པར་ཆོས་ཐམས་
ཅད་ཀྱི་དབྱིངས་གཟུང་བྱར་མེད་པའི་ཕྱིར། ལམ་གྱི་འབྲས་བུ་རྣམ་དག་ཆོས་འགའ་ཡང་
ཡོངས་སུ་བཟུང་བ་ཡང་མེད་དོ། །འོ་ན་འབྲས་བུ་ཐོབ་པ་དང་ལམ་མངོན་པར་རྟོགས་པ་ཡང་
མེད་པར་འགྱུར་སྙམ་ན། དོན་དམ་པར་དེ་ཁོ་ན་སྟེ། དེ་ཁོ་ནར་ཀུན་བྱང་མ་གྲུབ་པའི་ཕྱིར།
དེ་ལྟར་ཆོས་ཐམས་ཅད་མཉམ་ཉིད་དུ་རྟོགས་པའི་སློབ་ལམ་གྱི་ཡེ་ཤེས་སྐད་ཅིག་ཐ་མ་དེ་ནི་
བྱང་སེམས་ཀྱི་རྣམ་དག་སྒོམ་ལམ་སྒོམ་སྤང་མཐའ་དག་གི་གཉེན་པོ་ཉིད་དུ་འདོད་པ་ཡིན་ཏེ།
ལམ་གྱི་རྣམ་པ་ཐམས་ཅད་སྐྱེ་མེད་དུ་རྟོགས་པའི་སློབ་ལམ་མཐར་ཐུག་ཡིན་པའི་ཕྱིར། ཡུམ་
ནི་རྣམ་མཁྱེན་ལ་དམན་པར་མི་བགྱིད་གནོད་པར་མི་བགྱིད་སོགས་སོ། །
འགྲེལ་པ་ནི། སྒོམ་སྤང་ཆེ་འབྲིང་དགུའི་གཉེན་པོར་རྣམ་དག་སྒོམ་ལམ་དགུ་
འབྱུང་བ་དེ་ལ་གཉེན་པོ་ནི་ཆེན་པོའི་ཆེན་པོ་ལ་སོགས་པའི་མི་མཐུན་ཕྱོགས་སྒོམ་སྤང་ནི་ཆུང་
ངུའི་ཆུང་ངུ་ལ་སོགས་པའི་རིགས་ཏེ། སྒོམ་སྤང་ཆེན་པོའི་ཆེན་པོ་གཉེན་པོ་ཆུང་ངུའི་ཆུང་ངུས་
སྤང་མི་ནུས་ལ། སྒོམ་སྤང་ཆུང་ངུའི་ཆུང་ངུ་ལ་གཉེན་པོ་ཆེན་པོའི་ཆེན་པོ་དགོས་པའི་ཕྱིར་
ཞེས་བྱ་བའི་ཀླན་ཀ་ཚོལ་བ་ལ་གོས་ལ་ཆགས་པའི་དྲི་མ་ཕྲ་མོ་བསལ་བ་ལ་བཙོ་ལག་མཁན་
ཏེ་ཁྲུས་མཁན་ཆེ་ཐང་དུ་འབད་པ་སྟེ་རྩོལ་བ་ཆེན་པོས་དྲི་མ་སེལ་བའི་དཔེ་དང་གཉེན་པོ་ཆུང་
-
] （） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ངུའི་ཆུང་ངུ་སོགས་ཀྱི་རིམ་པས་སྐྱེ་བར་དོན་གྱིས་འཕངས་པར་ལན་བཏབ་པས་ཀླན་ཀ་དེ་
སྤངས་པའི་སྒོ་ནས་སྒོམ་པའི་ལམ་ནི་ཤིན་ཏུ་རྣམ་པར་དག་པ་སྐད་ཅིག་མ་ཐ་མ་ཇི་སྐད་དུ་
བསྟན་པ་དེ་ཁམས་གསུམ་པའི་རྣམ་པ་ཅན་གྱི་ཤེས་པ་འཛིན་པ་དང་། ཤེས་བྱ་གཟུང་བ་དག་
རང་བཞིན་མི་དམིགས་པ་ཉིད་ཀྱི་སྒྱུ་མ་ལྟར་མཉམ་པ་ཉིད་དུ་རྟོགས་པ་གང་ཡིན་པ་དེ་ཉིད་
སྤང་བྱ་མཐའ་དག་གི་གཉེན་པོའི་ངོ་བོ་ཡོངས་སུ་རྫོགས་པ་མཐར་ཕྱིན་པ་ཉིད་ཡིན་པའི་ཕྱིར་
ན་སངས་རྒྱས་ཀྱི་རྣམ་པར་དག་པ་ནི་ཤིན་ཏུ་རྣམ་པར་དག་པ་ཡིན་པར་རྣམ་པར་བཞག་གོ།
སྒོམ་ལམ་ཤིན་ཏུ་རྣམ་དག་གི་འབྲས་བུ་ཡིན་པའི་ཕྱིར་རོ། ། །
གསུམ་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་མན་ངག་གི་བསྟན་བཅོས་
མངོན་པར་རྟོགས་པའི་རྒྱན་ཞེས་བྱ་བ་ནི་སྔར་བཤད་ཟིན་ལ་ཞེས་བྱ་བ་ནི་མིང་། སྐབས་ནི་
ལེའུ། གཉིས་པ་ནི་རྣམ་མཁྱེན་ལ་ལྟོས་པ། བྱང་སེམས་ཀྱི་ལམ་ཤེས་མཐའ་གཉིས་དཔྱོད་པ་
རྣམ་དག་གི་ལེའུ་སྟོན་བྱེད་ཀྱི་འགྲེལ་པ་བཤད་ཟིན་ཏོ།། །།
༈ གསུམ་པ་གཞི་ཤེས་ལ་མཚམས་སྦྱར། དོན་དངོས་སྐབས་བསྡུ་བའོ།།
དང་པོ་ནི། གཞི་ཕུང་ཁམས་སྐྱེ་མཆེད་ཐམས་ཅད་ཡོངས་སུ་ཤེས་པ་མེད་པར་གཉེན་པོ་ལམ་
ལེགས་པར་ཡོངས་སུ་ཤེས་པ་མེད་དེ། གཉེན་པོ་ནི་སྤང་བྱ་ལ་ལྟོས་པས་སོ། །དེས་ན་གཉེན་
པོ་ལམ་ཤེས་པ་རྟོགས་པའི་དོན་དུ་ལམ་ཤེས་ཀྱི་འོག་ཏུ་སྤང་བྱ་ཐམས་ཅད་མཁྱེན་པ་ཉིད་
གཙོ་བོར་འཆད་ལ་གཉེན་པོ་གཞི་ཤེས་ཀྱང་སྤང་བྱ་གང་དང་གང་ཡིན་རྟོགས་པའི་དོན་དུ་
འཆད་དོ། །
གཉིས་པ་ལ་གཉིས། གཞི་ཤེས་རྒྱས་པར་བཤད། མཁྱེན་གསུམ་གྱི་མཇུག་བསྡུ་
བའོ། །དང་པོ་ལ་ གསུམ་ སྟེ། འཇུག་ ཡུལ་ གཞི་ཤེས། འཇུག་པ་ སྦྱོར་བ། ཞུགས་ འབྲས་
མཐོང་ལམ་མོ། །དང་པོ་ལ་གཞི་ཤེས་ཀྱི་རང་བཞིན། ཉེ་རིང་གི་ཁྱད་པར། སྤང་གཉེན་གྱི་
- 3
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རབ་དབྱེ་གསུམ་གྱི་དང་པོ་ལ་རྩ་བ་ནི། བྱང་སེམས་ཀྱི་ཤེར་ཕྱིན་ཆོས་ཅན། ཚུ་རོལ་འཁོར་
བ་དང་། ཕ་རོལ་མྱང་འདས་ཀྱི་མཐར་གནས་པ་མ་ཡིན་ལ་འཁོར་འདས་དེ་དག་གི་བར་དེ་
གཉིས་ལས་གཞན་གཉིས་ཀ་མིན་པ་ལ་ཡང་མཚན་མར་འཛིན་པའི་ཚུལ་གྱིས་མི་གནས་པ་
ཡིན་ཏེ། དུས་གསུམ་གྱིས་བསྡུས་པའི་ཆོས་རྣམས་སྐྱེ་བ་མེད་པར་མཉམ་པ་ཉིད་དུ་ཤེས་ཤིང་
སྙིང་རྗེ་ཆེན་པོ་དང་ལྡན་པའི་ཕྱིར་ཏེ། བྱང་ཆེན་རྣམས་ཀྱི་ཡུམ་ནི་ཚུ་རོལ་གྱི་མཐའ་མ་ལགས།
ཕ་རོལ་གྱི་མཐའ་མ་ལགས། གཉིས་ཀྱི་བར་ན་མི་དམིགས་ནས་དུས་གསུམ་གྱི་ཆོས་ཐམས་
ཅད་མཉམ་པ་ཉིད་ཀྱི་ཕྱིར་རོའི་བར་རོ། །འགྲེལ་པ་ལ་དངོས་བསྟན་གཉེན་པོའི་གཞི་ཤེས་
ནི༑ དུས་གསུམ་གྱིས་བསྡུས་པའི་ཆོས་རྣམས་སྐྱེ་བ་མེད་པའི་རྣམ་པར་མཉམ་པ་ཉིད་དུ་
མངོན་སུམ་དུ་རྟོགས་པས་ཉན་རང་གི་ཡུལ་མིན་པའི་ལྐོག་ཏུ་གྱུར་ཞིང་སངས་རྒྱས་དང་བྱང་
སེམས་རྣམས་ལ་ཉེ་བར་གྱུར་པར་འདོད་པའི་ཤེར་ཕྱིན་གང་ཡིན་པ་དེ་ནི་ཆོས་ཅན། ཚུ་རོལ་
གྱི་མཐའ་འཁོར་བ་བདག་རྟག་པར་བལྟ་བའམ། རྒྱུན་མི་ཆད་པས་རྟག་པའི་མཚན་ཉིད་ཅན་
ལ་མི་གནས་ཏེ། ཤེས་རབ་ཀྱིས་འཁོར་བའི་ཉེས་དམིགས་མཐོང་བའི་ཕྱིར། དེ་ཆོས་ཅན།།
སོ་སྐྱེས་བགྲོད་མི་ནུས་ཤིང་། མཐའ་མ་མཐོང་བས་རིང་བར་གྱུར་པའི་ཕ་རོལ་གྱི་མཐའ་མྱ་
ངན་ལས་འདས་པ་བདག་ཏུ་མི་ལྟ་བའམ་ཕུང་པོ་ཆད་པའི་མཚན་ཉིད་ཅན་ལ་མི་གནས་ཏེ།
སྙིང་རྗེས་གཞན་གྱི་དོན་བྱེད་པའི་ཕྱིར་རོ། །འཁོར་འདས་དེ་དག་ལས་མ་གཏོགས་པའི་དེ་
གཉིས་ཀྱི་བར་དབུས་སུ་ཡང་མི་གནས་ཏེ། དེའི་དབུས་ཀྱི་དངོས་པོ་མེད་པའི་ཕྱིར་རོ། །དེས་
ན་དེ་ཆོས་ཅན། སྲིད་པ་དང་ཞི་བ་ལ་མི་གནས་པ་ཡིན་ཏེ། ཤེས་རབ་སྙིང་རྗེས་འཁོར་འདས་
སུ་དམིགས་པ་དང་བྲལ་བའི་ཕྱིར་རོ། །
གཉིས་པ་ཤུགས་བསྟན། མཚན་འཛིན་གཞི་ཤེས་ནི། ཀུན་ཤེས་པ་ཉིད་ཀྱིས་
སྐབས་སུ་གཉེན་པོ་གཞི་ཤེས་ལས་བཟློག་སྟེ་ཉན་རང་གི་གཞི་ཤེས་བསྟན་པས་ན། ཉན་
- 3 ]
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ཐོས་དང་། ལ་སོགས་པས་རང་རྒྱལ་ཆོས་ཅན། ཡང་དག་པའི་ཤེར་ཕྱིན་དང་རིང་དུ་གྱུར་པ་
ཡིན་ཏེ། དུས་གསུམ་མཉམ་པ་ཉིད་དུ་ཤེས་པ་མེད་པའི་ཕྱིར། དེས་ན་ཉན་རང་གིས་རྟོགས་
པ་ཙམ་གྱིས་ཤེར་ཕྱིན་ནི་ཆོས་ཅན། འཁོར་བ་དང་མྱ་ངན་ལས་འདས་པའི་མཐའ་ལ་གནས་
པ་ཡིན་པར་ཤེས་པར་བྱའོ། །མྱང་འདས་རྟག་པས་དོན་དམ་པའི་དངོས་པོ་དང་འཁོར་བ་མི་
རྟོག་པས་དངོས་ པོ་མེད་པའམ། ཡང་ན་ གཟུགས་སོགས་དོན་དམ་གྱི་དངོས་པོ་དང༌།
གཟུགས་ཀྱི་མི་རྟག་པ་དོན་དམ་པར་དངོས་པོར་མེད་པར་མངོན་པར་ཞེན་པས་དམིགས་པ་
ཉིད་ཀྱི་ཕྱིར་ཏེ། སྙིང་བརྩེ་ཆེན་པོ་དང་མྱང་འདས་རང་བཞིན་མེད་པར་རྟོགས་པའི་ཤེས་རབ་
དང་བྲལ་བའི་ཕྱིར་རོ། ། །
གཉིས་པ་ལ་སྔ་འགྲེལ་ནི། ཉན་རང་དང་བྱང་ཆུབ་སེམས་དཔའ་ལ་སོགས་
པས་སངས་རྒྱས་ལ་ཆོས་ཅན། ཡང་དག་པའི་ཤེར་ཕྱིན་ལས་རིང་བ་དང་གཅིག་ཤོས་ཉེ་བར་
འགྱུར་ཏེ་ཉེ་རིང་ཁྱད་པར་མེད་པར་ཐལ། གཞི་ཤེས་དེ་ཡང་དེ་ཐམས་ཅད་ལ་ཡོད་པ་ཉིད་མ་
ཡིན་ནམ་སྟེ་ཡིན་པའི་ཕྱིར་ཏེ། དུས་གསུམ་མཉམ་པ་ཉིད་དུ་ཤེས་པ་ཡོད་པའི་ཕྱིར་ཏེ། རྟེན་
འབྲེལ་ཤེས་པ་ཡོད་པའི་ ཕྱིར། ཁྱབ་ པ་ ཡོད། ཐམས་ཅད་ཀྱིས་འདོད་པར་བྱ་ བའི་ ཕྱིར།
ལུང་སློབ་དཔོན་ཀླུ་སྒྲུབ་ཀྱི་རྩ་ཤེར་ལས། རྟེན་ཅིང་འབྲེལ་བར་འབྱུང་བ་གང་། །དེ་ཉིད་ཁྱོད་
ནི་སྟོང་པར་བཞེད། །ཅེས་ཀུན་རྫོབ་ཀྱི་རང་བཞིན་ཀུན་རྫོབ་ཀྱིས་སྟོང་ངོ་ཞེས་འབྱུང་བའི་
ཕྱིར། སྔ་མ་ལ་ཁྱབ་པ་ཡོད། དུས་གསུམ་མཉམ་པ་ཉིད་དུ་ཤེས་པ་ནི། གཞི་དངོས་པོའི་དོན་
རྟོགས་པ་ཁོ་ན་ཡིན་པའི་ཕྱིར། ཞེ་ན། རྩ་བས་ལན་བསྟན་པ་ནི། ཉན་རང་དེ་ནི་ཆོས་ཅན།
འདི་ཕྱིར་ཡང་དག་པའི་ཡུམ་ལས་རིང་བ་ཡིན་ཏེ། དེ་བསྐྱེད་པའི་ཐབས་ལ་མཁས་པ་མ་ཡིན་
པའི་ཕྱིར། མིང་དང་དངོས་པོའི་མཚན་མར་དམིགས་པའི་སྒོ་ནས་ཡུམ་ལ་སྤྱོད་པའི་ཕྱིར་ཏེ།
ཐབས་མི་མཁས་པས་ཡུམ་འདི་ལ་དམིགས་པའི་ཚུལ་གྱིས་འདུ་ཤེས་པར་བགྱིད་ན། ཡུམ་
{，
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདི་འདོར་བར་འགྱུར་རིང་དུ་བགྱིད་དོ་སོགས་སོ། །བྱང་སེམས་རྒྱལ་བ་དེ་ནི་ཆོས་ཅན།
ཡང་དག་པའི་ཤེར་ཕྱིན་དང་ཉེ་བ་ཉིད་དུ་བཤད་དེ། དེ་ཐོབ་པའི་ཐབས་ལ་མཁས་པ་ཡིས་
ཉན་རང་གི་རྟོགས་པ་ཉི་ཚེ་བ་ལས་བཟློག་པ་ཆོས་ཐམས་ཅད་ལ་ཆགས་པ་མེད་པའི་ཚུལ་
གྱིས་ཡུམ་ལ་སྤྱོད་པའི་ཕྱིར་ཏེ། བྱང་ཆེན་རྣམས་ཆགས་པ་དང་མ་ཆགས་པ་མ་མཆིས་པ་ཡུམ་
འདི་ལེགས་པར་བཤད་པ་དང་ལེགས་པར་མཐར་ཕྱིན་པའི་བར་ནི་ངོ་མཚར་ཆེའོ། །ཞེས་
འགྲེལ་པས་རྒྱས་པར་བཤད་པ་ནི་སྐྱེ་བོའི་ཚོགས་སུ་སྒྱུ་མ་མཁན་གྱིས་སྤྲུལ་
པའི་རྟ་གླང་ལ་སོགས་པའི་དངོས་པོ་སྣང་བ་དེའི་རང་གི་ངོ་བོ་རྟ་གླང་སོགས་སུ་མེད་པར་མི་
ཤེས་པ་དག་རྟ་གླང་ལ་སོགས་པའི་དངོས་པོར་མངོན་པར་ཞེན་པ་ཉིད་ཀྱིས་རྟ་གླང་ལ་
སོགས་ཀྱི་ངོ་བོ་ཉིད་དུ་མེད་པར་མི་སྣང་ཞིང་མི་ཤེས་པ་བཞིན་དུ་ཉན་ཐོས་དང་ལ་སོགས་
པས་རང་རྒྱལ་ཆོས་ཅན། ཕུང་སོགས་ཀྱི་དངོས་པོའི་ རང་གི་ངོ་བོ་ཉིད་དེ་རང་བཞིན་ཇི་
བཞིན་མི་ཤེས་ཏེ། དངོས་པོ་རྣམས་ལ་ཀུན་བཏགས་ལ་སོགས་པའི་མཚན་ཉིད་ཀྱི་དངོས་
པོའི་མཚན་མ་དང་ལྡན་པར་རྟོགས་པས་ཕྱིན་ཅི་ལོག་གི་དམིགས་པ་ལ་ཆགས་པར་འགྱུར་
བའི་ཕྱིར་ཏེ། ཐེག་ཆེན་དགེ་བའི་བཤེས་གཉེན་བསྟེན་པ་དང་ལ་སོགས་པས་མཉེས་པ་དང་
གདམས་ངག་ཐོབ་པ་དང་། བདེན་གཉིས་ལ་བརྟེན་པའི་ཤེས་རབ་གསུམ་སྐྱེ་བའི་ཐབས་ལ་
མཁས་པ་དང་བྲལ་བའི་ཕྱིར། དེས་ན་རང་བཞིན་མི་ཤེས་པ་དེ་རྣམས་ལ་ཆོས་ཅན། རྒྱལ་
བའི་ཡུམ་རིང་བར་འགྱུར་རོ། །དུས་གསུམ་མཉམ་པ་ཉིད་ཀྱི་ཡེ་ཤེས་དེ་མེད་པ་དེའི་ཕྱིར་རོ།།
སྒྱུ་མའི་རྟ་གླང་ལ་སོགས་སྒྱུ་མ་མཁན་རང་གིས་བརྫུན་པར་ཤེས་ཏེ། བདེན་པར་མ་རྨོངས་
པས་མངོན་པར་མ་ཞེན་པ་བཞིན་དུ་བྱང་ཆུབ་སེམས་དཔའ་ཆོས་ཅན། དངོས་པོ་ལ་བདེན་
པར་མངོན་པར་ཞེན་པའི་འཁྲུལ་པའི་མཚན་མ་བསལ་བ་ཡིན་ཏེ། ཕྱིའི་རྐྱེན་དུས་ཡུན་རིང་
} 1 .༣ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
མོ་ཞིག་ནས་དེ་ཁོ་ན་ལ་མཁས་པའི་དགེ་བའི་བཤེས་གཉེན་ཡང་དག་པར་མགུ་བར་བྱས་
པའི་མན་ངག་ཕྱིན་ཅི་མ་ལོག་པ་ཐོས་པ་ཅན། ནང་གི་རྐྱེན་གདམས་ངག་དེའི་ཀུན་རྫོབ་དང་
དོན་དམ་པའི་བདེན་པ་གཉིས་ལ་བརྟེན་པའི་ཐོས་པ་དང་ལ་སོགས་པས་བསམ་པ་དང་སྒོམ་
པའི་ཤེས་པ་སྐྱེ་བའི་ཐབས་ལ་མཁས་པ་དང་ལྡན་པའི་ཕྱིར་རོ། །དེ་ལྟ་བུ་རྣམས་ལ་ཆོས་ཅན།
དེ་དག་ལ་རྒྱལ་བའི་ཡུམ་འདི་ཡང་དག་པར་ཉེ་བར་གྱུར་པ་ཡིན་ནོ། །དེ་དག་གི་གཟུགས་ལ་
སོགས་པའི་ཆོས་ཡོངས་སུ་ཤེས་པ་དེ་ཉིད་དོན་ཇི་ལྟར་གནས་པ་དང་མཐུན་པར་ཆོས་ཐམས་
ཅད་གདོད་ནས་སྐྱེ་མེད་ཀྱི་རང་བཞིན་དུ་མཉམ་པ་ཉིད་དུ་ཡོངས་སུ་ཤེས་པ་ཡིན་པ་དེ་ནས་ཏེ་
དེའི་ཕྱིར་རོ། །དེས་ན་ཉན་རང་ཆོས་ཅན། ཡུམ་རིང་བ་ཡིན་ཏེ། མཚན་མར་འཛིན་པས་དེ་
རྟོགས་པའི་ཐབས་ལ་མཁས་པ་མ་ཡིན་པའི་ཕྱིར་དང༌། རྒྱལ་སྲས་ཆོས་ཅན། དེ་ནི་ཡུམ་
ལས་མི་རིང་བ་ཉེ་བ་ཉིད་ཡིན་ནོ། །དུས་གསུམ་དུ་མཉམ་པར་ཤེས་པས་ཐབས་ལ་མཁས་པ་
ཉིད་ཀྱིས་སོ་ཞེས་གནས་སོ། །
གསུམ་པ་ལ་དངོས་དང་དོན་བསྡུ་གཉིས་ཀྱི་དང་པོ་ལ། ཉན་རང་གི་གཞི་
ཤེས་མི་མཐུན་ཕྱོགས་དང༌། བྱང་སེམས་ཀྱི་གཞི་ཤེས་གཉེན་པོར་བསྟན་པའོ། །དང་པོ་ལ་
སྔ་འགྲེལ་ནི། དེ་ལྟར་ཉན་ཐོས་དང་ལ་སོགས་པས་རང་རྒྱལ་བའི་གང་ཟག་ལ་ཡང་དག་
པའི་ཡུམ་རིང་བར་འགྱུར་བའི་སྒྲུབ་པར་བྱེད་པ་མཚན་མར་དམིགས་པ་ནི་ད་ནི་གཉེན་པོ་
ཡིན་ཡང་དངོས་པོར་དམིགས་པའི་ཕྱིན་ཅི་ལོག་ཏུ་འཇུག་པ་ཉིད་ཀྱིས་བྱང་སེམས་ཀྱི་སྤང་བྱ་
ཡིན་པའི་ཕྱིར། བྱང་སེམས་ཀྱི་སྤང་བྱའི་མི་མཐུན་ཕྱོགས་ཡིན་པར་སྟོན་པ་ལ་རྩ་བ་ནི།
གཞིའི་ཆོས་ཉིད་གཟུགས་ལ་སོགས་པའི་ཕུང་པོ་མུ་སྟེགས་ཀྱིས་བཏགས་པའི་གང་ཟག་གི་
བདག་གིས་སྟོང་པ་ཉིད་དང་། གཞི་ཆོས་ཅན་དུས་གསུམ་དུ་རྟོགས་པའི་ཆོས་རྣམས་ལ་དུས་
གསུམ་དང་། ལམ་སྦྱིན་སོགས་ཕྱིན་དྲུག་ནས་བྱང་ཆུབ་ཀྱི་ཕྱོགས་རྣམས་དང་རྣམ་མཁྱེན་གྱི་
- 3 ] དུ .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་ལ་སྤྱོད་པའི་འདུ་ཤེས་ནི་ཆོས་ཅན། བྱང་སེམས་ཀྱི་ལམ་གྱི་མི་མཐུན་ཕྱོགས་ཡིན་ཏེ།
དམིགས་པའི་ཚུལ་གྱིས་ཆོས་དེ་དང་དེར་ཆགས་པའི་ཕྱིར་ཏེ། བྱང་ཆེན་ཐབས་མི་མཁས་
པས་གཟུགས་སྟོང་ཞེས་བྱ་བར་འདུ་ཤེས་ན་ཆགས་པའོ་སོགས་སོ། །འདས་པའི་ཆོས་རྣམས་
ལ་འདས་པའི་ཆོས་རྣམས་སོ་ཞེས་འདུ་ཤེས་ན་ཆགས་པའོ། །དམིགས་པའི་ཚུལ་གྱིས་སེམས་
དང་པོ་བསྐྱེད་པ་ནས་ཉེ་བར་བཟུང་ནས་སྦྱིན་པའི་ཕར་ཕྱིན་ལ་སྤྱོད་ན་ཆགས་པའོ་སོགས་
འགྲེལ་པ་ནི། གཟུགས་ལ་སོགས་པའི་ཕུང་པོ་རྣམས་མུ་སྟེགས་པ་གཞན་
གྱིས་ཀུན་ཏུ་བཏགས་པའི་བདག་དང་སྲོག་ལ་སོགས་པས་སྟོང་པ་ཉིད་དུ་ལྟ་བ་དང་། དུས་
གསུམ་པོའི་ཆོས་སོ་སྐྱེ་རྣམས་ཀྱིས་ཁམས་གསུམ་གྱི་ཉོན་མོངས་གཏན་མེད་སྤངས་པའི་ཟག་
པ་དང་བཅས་པ་དང་འཕགས་པའི་ཟག་པ་མེད་པ་དང༌། ཉོན་མོངས་ཕྱོགས་གཅིག་སྤངས་
པའི་སོ་སྐྱེའི་ཆགས་བྲལ་ཟག་བཅས་ཟག་མེད་གཉིས་ཀའི་གནས་སུ་གྱུར་པའི་འདས་སོགས་
ཀྱི་ངོ་བོ་དུས་གསུམ་གྱི་དངོས་པོར་མ་གྱུར་པ་ཐམས་ཅད་ལ་འདས་སོགས་ཀྱི་དངོས་པོར་
དམིགས་པ་ཉིད་དང་སྦྱིན་པ་ལ་སོགས་པ་ཕྱིན་དྲུག་དང་བསམ་གཏན་དང་བྱང་ཆུབ་ཕྱོགས་
མཐུན་རྣམས་སྒྲུབ་པ་ལ་དེ་ཁོ་ནར་དམིགས་པའི་འདུ་ཤེས་ནི་ཉན་རང་དེ་དག་གི་སྤང་བྱའི་
གཉེན་པོ་ཡིན་ཡང་མཚན་མར་འཛིན་པའི་ཚུལ་གྱིས་ཕྱིན་ཅི་ལོག་ཏུ་ཞུགས་པ་ཉིད་ཀྱིས་བྱང་
སེམས་ཀྱི་ལམ་གྱིས་སྤང་བར་བྱ་བ་ཡིན་པའི་ཕྱིར་རྒྱལ་སྲས་ཀྱི་ལམ་གྱི་མི་མཐུན་པའི་ཕྱོགས་
ཡིན་ནོ། །
གཉིས་པ་ལ་གཉིས། གཞི་ལམ་གྱི་སྤང་གཉེན་སྤྱིར་བསྟན། ཆགས་ཕྲའི་སྤང་
གཉེན་བྱེ་བྲག་ཏུ་བཤད་པའོ། །དང་པོ་ལ་སྔ་འགྲེལ་ནི། བྱང་ཆུབ་སེམས་དཔའ་རྣམས་ཀྱི་
གཞི་ཤེས་ནི་ཡང་དག་པའི་ཡུམ་རིང་བའི་སྒྲུབ་བྱེད་ལས་བཟློག་སྟེ། ཡུམ་ཉེ་བའི་སྒྲུབ་བྱེད་
- 3 ]
,



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
དུས་གསུམ་མཉམ་པ་ཉིད་དུ་ཤེས་པ་ནི་མཚན་འཛིན་གྱི་གཉེན་པོ་ཡིན་པར་འཆད་པ་ལ་རྩ་
བ་ནི། འོག་གི་སོགས་ཀྱིས་བསྡུས་པ་གང་ཟག་དང་ཆོས་ཀྱི་བདག་ཏུ་ལྟ་བའི་ཡུམ་ཕུང་ལྔ་
དང་དུས་གསུམ་གྱི་ཆོས་ཀྱི་བདག་ཏུ་ལྟ་བའི་ཡུམ་ཕུང་ལྔ་དང་དུས་གསུམ་གྱི་ཆོས་དེར་འདུ་
ཤེས་མེད་པ་ནི་ཆོས་ཅན། གཞི་མཚན་གྱི་གཉེན་པོ་ཡིན་ཏེ། གཞི་ལ་ཆགས་པའི་ཆ་མ་ལུས་
པ་འགོག་པའི་ཕྱིར་ཏེ། བྱང་ཆེན་ཐབས་ལ་མཁས་པས་ཡུམ་ལ་སྤྱོད་པའི་ཚེ་འདི་སྙམ་དུ་
གཟུགས་ལ་གཟུགས་ཞེས་བྱ་བར་འདུ་ཤེས་པ་མེད་དོ་སོགས་སོ། །དེ་བཞིན་དུ་སྦྱིན་པ་དང་
ལ་སོགས་པས་བསྡུས་པ་རྣམ་མཁྱེན་གྱི་བར་སྟོང་པར་རྟོགས་པས་རང་འཛིན་མེད་པ་ལ་རང་
ཉིད་སྤྱོད་པ་ནི་ཆོས་ཅན། ལམ་ལ་མཚན་འཛིན་གྱི་གཉེན་པོ་ཡིན་ཏེ། བྱང་སེམས་ཀྱི་ལམ་གྱི་
མི་མཐུན་ཕྱོགས་ལམ་ལ་ཆགས་ཤིང་མཚན་མར་འདུ་ཤེས་པ་ཆགས་པ་མ་ལུས་པ་འགོག་
ནུས་པའི་ཕྱིར་ཏེ། བྱང་ཆེན་ཐབས་མཁས་པས་ཡུམ་ལ་སྤྱོད་པའི་ཚེ་འདི་སྙམ་དུ་བདག་གིས་
སྦྱིན་པ་ཞིག་སྦྱིན་ནོ་འདི་ལ་སྦྱིན་པ་ཞིག་སྦྱིན་ནོ། །སྦྱིན་པ་འདི་ལྟ་བུ་ཞིག་སྦྱིན་ནོ་སོགས་དང་
སེམས་སུ་འདུ་ཤེས་པ་དང་སོགས་སོ། །རང་ཇི་ལྟ་བར་གཞན་དག་ཀྱང་སྦྱིན་པ་ནས་རྣམ་
མཁྱེན་གྱི་བར་ལ་རང་སྨོས་པ་དེ་ལ་གདམས་ངག་སྟོན། བག་མེད་པ་གཉེན་པོ་ལེན་དུ་འཇུག།
ཞུམ་པ་གཟེངས་བསྟོད་ལེགས་པ་ཞུགས་པ་ལ་དགའ་བའི་སྒོ་ནས་རང་འཛིན་མེད་པ་ལ་སྦྱོར་
ཞིང་འཛིན་པར་བྱེད་པ་དེ་ནི་ཆོས་ཅན། ལམ་ལ་མཚན་འཛིན་གྱི་གཉེན་པོ་ཡིན་ཏེ། གཞན་
གྱི་ལམ་ལ་ཆགས་པའི་ཆ་མ་ལུས་པ་འགོག་པའི་ཕྱིར་ཏེ། བྱང་སེམས་ཆེན་པོས་གཞན་ཞིག་
བླ་མེད་ཡང་དག་པར་བསྟན། ལན་དུ་འཇུག །གཟེངས་བསྟོད་རབ་ཏུ་དགའ་བར་བྱེད་པར་
འདོད་སོགས་སོ། །འདིར་མཐའ་ནི་ཆ་སྟེ། དབྱིག་གཉེན་གྱིས། མཐའ་ནི་ཟད་དང་མཇུག་ཆ་
དང༌། །ཉེ་དང་ཕྱོགས་དང་སྨད་པ་ལའོ། །ཞེས་སོགས་སོ། །གཞན་ཡང་རྒྱལ་བ་དང་ལ་
སོགས་པས་དེའི་དགེ་རྩ་དང་བསྔོ་བ་རྣམས་དམིགས་པ་དང་བཅས་པའི་ཚུལ་གྱིས་མཚན་
-， [
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མར་ཡིད་ལ་བྱེད་པ་ཆོས་ཅན། བྱང་སེམས་ཀྱི་ལམ་གྱི་མི་མཐུན་ཕྱོགས་ཡིན་ཏེ། ཆགས་པར་
རྟོགས་པར་དཀའ་བའི་ཆགས་པ་ཕྲ་མོའི་ངོ་བོ་ཉིད་ཡིན་པའི་ཕྱིར་ཏེ། དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཚན་མ་ཡིད་ལ་བྱེད་པ་རབ་འབྱོར་ཅི་
ཙམ་དུ་མཚན་མར་གྱུར་པ་དེ་ཙམ་དུ་ཆགས་པའོ་སོགས་སོ། །
འགྲེལ་པ་ནི། སྦྱིན་པ་སྦྱིན་པ་པོ་ལ་ཆེན་པོ་ལ་སོགས་པའི་འཁོར་གསུམ་རྣམ་
པར་དག་པས་སྦྱིན་པ་ལ་སོགས་པ་ལ་བདག་དང་བདག་གི་བ་མེད་པར་རྟོགས་པས་རང་དང་
གཞན་ངེས་པར་སྦྱོར་བ་ནི་ཆོས་ཅན། གཞི་ལམ་གྱི་རྣམ་པ་ཐམས་ཅད་དུ་ཆགས་པའི་གཉེན་
པོ་ཡིན་ཏེ། ཆོས་རྣམས་ཀྱི་དེ་བཞིན་ཉིད་ཡང་དག་པ་ཇི་ལྟ་བར་རྟོགས་པའི་ཚུལ་གྱིས་སྦྱིན་
སོགས་ལ་ཞུགས་པའི་ཕྱིར་དང་། ལྟ་སྤྱོད་དམ་གཞི་ལམ་ལ་ཆགས་པའི་ཚོགས་མངོན་གྱུར་
གྱི་གནས་ས་བོན་ཐམས་ཅད་བཀག་པས་བྱང་སེམས་ཀྱི་ལམ་གྱི་བླང་བར་བྱ་བ་ཡིན་པའི་
ཕྱིར། དེ་བཞིན་གཤེགས་པ་དང་ལ་སོགས་པས་དགེ་བ་དང་བསྔོ་བ་རྣམས་ལ་ཕྱག་འཚལ་བ་
ནི་འགྱུར་རྙིང་དུ་ཡིད་ལ་བྱེད་པར་བསྒྱུར་བས་གཟུགས་དང་དམིགས་པའི་ཚུལ་གྱིས་མཚན་
མར་ཡིད་ལ་བྱེད་པ་ནི་ཆོས་ཅན། མ་དང་སོགས་ཀྱི་གཉེན་པོ་ཡིན་ཏེ། བསོད་ནམས་ཀྱི་
ཚོགས་ཀྱི་རྒྱུ་ཡིན་པ་ཉིད་ཀྱིས་སོ། །དེ་ལྟ་མོད་ཀྱི་བྱང་སེམས་ཀྱི་ལམ་གྱི་མི་མཐུན་པའི་ཕྱོགས་
ཡིན་ཏེ། ཆགས་པའི་རྣམ་པ་ཐམས་ཅད་དུ་སྤོང་བའི་གཉེན་པོ་བྱེད་པ་མ་ཡིན་པའི་ཕྱིར།
ཆགས་པ་ཕྲ་མོའི་ངོ་བོ་ཡིན་པ་ཉིད་ཀྱིས་སོ། །
གཉིས་པ་ལ་སྤང་གཉེན་ངོས་གཟུང༌། ཟབ་པའི་དོན་སྒྲུབ་པ་གཉིས་ཀྱི་དང་
པོ་ལ་གཉིས་ཀྱི་སྤང་བྱ་ལ་སྔ་འགྲེལ་ནི། ཡང་ཇི་ལྟར་ཆགས་པ་ཕྲ་མོ་མི་མཐུན་པའི་ཕྱོགས་
ཡིན་ཞེ་ན། རྩ་བ་ནི་སངས་རྒྱས་ཀྱི་ཆོས་ཀྱི་ལམ་སྟེ་རང་བཞིན་ཤེར་ཕྱིན་ཏེ། དེ་ནི་ཆོས་ཅན།
ཟབ་པ་ཡིན་ཏེ། གདོད་ནས་རང་རང་གི་རང་བཞིན་གྱིས་དབེན་པའི་ཕྱིར་ཏེ། བཅོམ་ལྡན་
- 3 ]
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
འདས་ཡུམ་ནི་ཟབ་བོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་ཆོས་ཐམས་
ཅད་རང་བཞིན་གྱིས་དབེན་པའི་ཕྱིར་རོ། །ཞེས་སོགས་སོ། །དེས་ན་སངས་རྒྱས་སོགས་ཆོས་
ཅན། འདི་དག་ནི་མཚན་མར་ཡིད་ལ་བྱེད་པ་ནི་ཆགས་པ་ཡིན་ཏེ། འདི་དག་ནི་རང་བཞིན་
གདོད་ནས་སྟོང་པས་ཟབ་པ་ཡིན་པའི་ཕྱིར་རོ། །འགྲེལ་པ་ནི། ཆོས་ཐམས་ཅད་ཀྱི་རིགས་
ཤེས་པ་དང་ཤེས་བྱ་རྣམས་ཀྱི་རང་བཞིན་ཆོས་ཅན། དེ་དག་ཉན་ཐོས་ཀྱི་སོགས་ཀྱི་ཡུལ་མ་
ཡིན་པའི་ཟབ་པ་ཉིད་ཡིན་ཏེ། གང་གི་ཕྱིར་ན་རང་བཞིན་གྱིས་མ་སྐྱེས་པས་རང་གི་ངོ་བོ་ཉིད་
ཁོ་ནས་སྟོང་པ་ཡིན་པས་སོ། །དེའི་ཕྱིར་དེ་བཞིན་གཤེགས་པ་ལ་གཟུགས་སྐུ་ལ་སོགས་པ་
ལ་དམིགས་པའི་མཚན་མ་ཡང་ངོ་། །བྱང་སེམས་ཀྱི་ལམ་གྱི་མི་མཐུན་ཕྱོགས་ཡིན་ཏེ་ཆགས་
པ་ཕྲ་མོ་ཡིན་པའི་ཕྱིར་རོ། །གཉེན་པོ་ལ་སྔ་འགྲེལ་ནི། འོ་ན་དེ་གཉེན་པོ་གང་གིས་ཚུལ་ཇི་
ལྟར་སྤོང་ཞེ་ན། རྩ་བ་ནི། ཤེས་དང་ཤེས་བྱའི་ཆོས་རྣམས་རང་བཞིན་མེད་པར་གཅིག་ཅིང་
མཉམ་པར་ནི་ཤེས་པས་ཆགས་པའི་མཐའ་ཐམས་ཅད་ཡོངས་སུ་སྤོང་བ་ཡིན་ནོ། །འདི་ལྟར་
ཆོས་ཀྱི་རང་བཞིན་གཉིས་མ་ཡིན་ཏེ། རབ་འབྱོར་ཆོས་ཀྱི་རང་བཞིན་གཅིག་ཏུ་ཟད་དོ་སོགས་
སོ༑ ༑འགྲེལ་ པ་ནི། བྱང་སེམས་ཀྱི་ཡུམ་ནི་ཆོས་ཅན། སྔར་བཤད་པའི་ཆགས་པ་ ཕྲ་མོའི་
རང་བཞིན་གྱི་ཆགས་པའི་མཐའ་སྤོང་བ་ཡིན་ཏེ། ཤེས་པ་དང་། ཤེས་བྱ་རང་བཞིན་མཉམ་
པ་ཉིད་དུ་གཅིག་པར་མངོན་སུམ་གྱིས་ཡོངས་སུ་ཤེས་པའི་ཕྱིར། གང་དུ་ན་མདོ་ལས་
གཟུགས་ལ་སོགས་པའི་ཆོས་ཐམས་ཅད་རང་བཞིན་གཅིག་པ་ཁོ་ན་སྟེ། འདི་ལྟ་སྟེ། རང་
བཞིན་མེད་པའོ་ཞེས་པ་ལྟར་རང་རང་གི་ངོ་བོ་ཉིད་དུ་མེད་པར་རོ། །
གཉིས་པ་ལ་གཉིས་ལས། སྒྲུབ་བྱེད་འགོད་པ་ལ་སྔ་འགྲེལ་ནི། ཡང་ཇི་ལྟར་
ན་ཆོས་རྣམས་རང་བཞིན་གྱིས་ཟབ་པ་ཡིན་ཞེ་ན། རྩ་བ་ནི། ཆོས་རྣམས་ཀྱི་རང་བཞིན་དེ་ནི་
ཆོས་ཅན། ཟབ་པ་ཉིད་དེ། གང་གི་ཕྱིར་དེ་ནི་རྟོགས་པར་དཀའ་བ་སྟེ་མི་ནུས་པར་བཤད་
- 3 |
4 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར་ཏེ། དེ་ཁོ་ན་མིག་ཤེས་ཀྱིས་མཐོང་བ་དང་ལ་སོགས་པས་རྣ་བས་ཐོས་པ་དང་
རྟོགས་པས་ངེས་པ་དང༌། དེ་དག་ལས་གཞན་པའི་སེམས་ཀྱི་རྣམ་པར་ཤེས་པ་བཀག་པ་
ཡིས་ཏེ་འདི་ལྟར་ཡུམ་ནི་སུས་ཀྱང་མ་མཐོང་མ་ཐོས་མ་ངེས་པ་རྣམ་པར་མ་ཤེས་མངོན་པར་
སངས་མ་རྒྱས་པའོ་ཞེས་སོ། །འགྲེལ་པ་ནི། ཆོས་རྣམས་ཀྱི་རང་བཞིན་ཡུམ་དེ་ཆོས་ཅན།
ཟབ་པ་ཡིན་ཏེ། དེ་རྟོགས་པར་དཀའ་བ་ཉིད་དུ་བཤད་པའི་ཕྱིར་ཏེ། གང་གི་ཕྱིར་ན་རྣམ་
པར་ཤེས་པ་ཐམས་ཅད་ཀྱིས་དམིགས་ཤིང་རྟོགས་པའི་དོན་གསལ་བ་སྟེ་ཡུལ་ལས་འདས་
པའི་ཕྱིར་རོ། །རྟགས་སྒྲུབ་པ་ལ་སྔ་འགྲེལ་ནི། ཡང་ཡུམ་དེ་དེ་ལྟར་རྟོགས་པར་དཀའ་བ་
ཉིད་ཀྱི་རྒྱུ་མཚན་ཅི་ཡིན་ཞེ་ན་རྩ་བ་ནི། ཡུམ་དེ་ནི་ཆོས་ཅན། རྟོགས་པར་དཀའ་སྟེ། བསམ་
གྱིས་མི་ཁྱབ་པར་འདོད་པའི་ཕྱིར། རྟགས་གྲུབ་སྟེ། གཟུགས་དང་ལ་སོགས་པས་སངས་
རྒྱས་ཀྱི་ཆོས་མ་འདྲེས་པའི་བར་དུ་མི་ཤེས་པའི་ཕྱིར་ཏེ། འདི་ལྟར་ཡུམ་ནི་སུས་ཀྱང་རྣམ་པར་
མ་ཤེས་ཏེ་སོགས་སོ། །འགྲེལ་པ་ནི། གཟུགས་ལ་སོགས་པ་ནས་སངས་རྒྱས་ཀྱི་ཆོས་མ་
འདྲེས་པའི་རྣམ་པའི་བར་གྱི་རང་བཞིན་དེ་ནི་ཆོས་ཅན། རྟོགས་པར་དཀའ་བ་ཉིད་ཡིན་ཏེ།
སངས་རྒྱས་མ་ཡིན་པ་རྣམས་ཀྱིས་བསམ་པའི་ཡུལ་ལས་འདས་པ་ཉིད་དུ་འདོད་པ་དེའི་ཕྱིར་
ཏེ༑ མོས་པ་དང་དེ་ཁོ་ན་ཉིད་ཡིད་ལ་བྱེད་པས་ཡོངས་སུ་མི་ཤེས་པའི་ཕྱིར་ཏེ། དེ་བཞིན་ཉིད་
ཀྱི་ངོ་བོ་ཡིན་པའི་ཕྱིར་རོ། །
གཉིས་པ་ལ་སྔ་འགྲེལ་ནི། དེ་ལྟར་མི་མཐུན་པའི་ཕྱོགས་དང་ལ་སོགས་
པས་གཉེན་པོ་བརྗོད་ནས་དེ་གཉིས་ཀའི་མཇུག་བསྡུ་བར་བྱ་བའི་ཕྱིར། རྩ་བ་ནི། སྔར་བསྟན་
བཅོས་འདི་ལས་ཇི་སྐད་བཤད་པ་དེ་ལྟར་གཞི་ཀུན་ཤེས་པ་ཉིད་ཀྱི་ཚུལ་ལུགས་ལ་ཉན་ཐོས་
དང་བྱང་ཆུབ་སེམས་དཔའ་ལ་སོགས་ཀྱི་རྒྱུད་ལ་ཡོད་པའི་བྱེ་བྲག་གིས་མི་མཐུན་ཕྱོགས་དང་
གཉེན་པོའི་ཕྱོགས་དག་གི་རབ་ཏུ་དབྱེ་བ་རིང་བ་དང་ཉེ་བའི་མཚན་ཉིད་དང་བཅས་པ་མ་
-3 3
] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
ལུས་པ་མདོ་ལས་ཇི་སྐད་བཤད་པ་སྔར་བསྟན་པ་འདི་ལྟར་ཤེས་པར་བྱའོ། །འགྲེལ་པ་ནི།
གཞི་ཐམས་ཅད་ཤེས་པ་ཉིད་ཀྱི་སྐབས་སུ་དེ་ལྟར་སྔར་བཤད་པའི་ཚུལ་གྱིས་སྐྱེ་བོ་བློ་གྲོས་
དམན་པ་རྗེས་སུ་འཛིན་པས་སམ་གདུལ་བྱའི་སྐྱེ་བོ་ཉེ་བའི་ཕྱིན་ཅི་ལོག་སྤོང་བར་བཞེད་པས་
ཉན་ཐོས་ཀྱི་གཞི་ཤེས་དང་བྱང་ཆུབ་སེམས་དཔའ་དང་ལ་སོགས་པས་སངས་རྒྱས་ཀྱི་རྟོགས་
པ་ནི་གོ་རིམ་བཞིན་དུ་བྱང་སེམས་ཀྱི་ལམ་གྱི་མི་མཐུན་པའི་ཕྱོགས་དང་། མཚན་འཛིན་གྱི་
གཉེན་པོའི་བར་དུ་རབ་ཏུ་དབྱེ་བ་ཇི་སྐད་བསྟན་པ་འདི་ཁོ་ནར་ཤེས་པར་བྱའོ། ། །
གཉིས་པ་ལ་སྦྱོར་བའི་དབྱེ་བ་དང་རྣམ་པ་དེ་དག་གི་ཁྱད་པར་དཔྱད་པ་
གསུམ་གྱི་དང་པོ་ལ་སྔ་འགྲེལ་ནི། དེ་ལྟར་བྱང་སེམས་ཀྱི་ལམ་གྱི་མི་མཐུན་པའི་ཕྱོགས་ལ་
སོགས་པས་གཉེན་པོའི་ཕྱོགས་བརྗོད་ནས་དེ་དག་སྤང་བླང་བྱ་བའི་དོན་དུ་སྒོམ་དགོས་པས་
དེ་དག་རྣམ་པར་སྒོམ་པའི་སྦྱོར་བ་གང་ཡིན་ཞེ་ན། དེ་དག་སྒོམ་པའི་མཚན་ཉིད་ཀྱི་སྦྱོར་བའི་
ལམ་གསུངས་པ་ནི། རྩ་བ་ནི། སྦྱོར་བ་དེ་ཡང་ཡུལ་གྱི་སྒོ་ནས་རྣམ་པ་བཅུར་འགྱུར་བ་ལས་
གཟུགས་ལ་སོགས་ལ་སྤྱོད་པ་བཀག་པའི་སྦྱོར་བ་ནི་གཟུགས་ནས་རྣམ་མཁྱེན་གྱི་བར་ལ་
བདེན་པར་ཞེན་པའི་ཚུལ་གྱིས་སྤྱོད་པ་བཀག་ནས་མི་དམིགས་པའི་ཚུལ་གྱིས་བསྒོམས་པ་
སྟེ༑ བྱང་ཆེན་ཡུམ་ལ་སྤྱོད་པའི་ཚེ་གལ་ཏེ་གཟུགས་ལ་མི་སྤྱོད་ན་ཡུམ་ལ་སྤྱོད་དོ་སོགས་སོ།།
གཟུགས་སོགས་དེ་མི་རྟག་པ་ལ་སོགས་པར་སྤྱོད་པ་བཀག་པའི་སྦྱོར་བ་ནི། ཕུང་པོ་ནས་
རྣམ་མཁྱེན་གྱི་བར་ལ་རྟག་མི་རྟག་དང་ལ་སོགས་པས་བདེ་སྡུག་བདག་བདག་མེད་སྡུག་མི་
སྡུག་ཏུ་བདེན་སོགས་ཏེ། གཟུགས་རྟག་ཅེས་བྱ་བའམ་མི་རྟག་ཅེས་བྱ་བར་མི་སྤྱོད་ན་ཡུམ་
ལ་སྤྱོད་དོ་སོགས་སོ། །གཟུགས་སོགས་རྫོགས་མ་རྫོགས་སུ་ནི་གཟུགས་ནས་རྣམ་མཁྱེན་གྱི་
བར་ཡོངས་སུ་མ་རྫོགས་པ་དང་རབ་རྫོགས་པ་དེའི་ངོ་བོར་བདེན་ཏེ། གལ་ཏེ་གཟུགས་
ཡོངས་སུ་མ་རྫོགས་པ་དང་རྫོགས་པའོ། །ཞེས་མི་སྤྱོད་ན་ཡུམ་ལ་སྤྱོད་དོ་སོགས་སོ།།
- 3
» ！ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟུགས་སོགས་དེ་ལ་ཆགས་པ་མེད་པ་ལ་ནི་གཟུགས་ནས་རྫོགས་པའི་བྱང་ཆེན་གྱི་བར་དེ་
ལ་ཆགས་པ་དང་བཅས་པ་དང་ཆགས་པ་མེད་པ་ཉིད་དུ་བདེན་སོགས་ཏེ། གཟུགས་ཆགས་
པ་དང་བཅས་པ་དང་མ་ཆགས་པ་བྱ་བར་མི་སྤྱོད་ན་ཡུམ་ལ་སྤྱོད་སོགས་སོ། །གཞན་དུ་མི་
འགྱུར་བའི་སྦྱོར་བ་ནི་ཡུམ་ཚིག་གི་ཡུལ་མིན་པས་ཚིག་གིས་བསྟན་པ་དང་མ་བསྟན་པས་
འཕེལ་འགྲིབ་ཀྱི་བྱ་བ་མི་དམིགས་པའི་ཚུལ་གྱིས་ཡུམ་སྒོམ་པ་སྟེ། ཡུམ་ཟབ་མོ་འདི་བསྟན་
ཡང་ཡོངས་སུ་མི་འགྲིབ་མ་བསྟན་ཡང་ཡོངས་སུ་མི་འགྲིབ། བསྟན་ཡང་ཡོངས་སུ་མི་འཕེལ།
མ་བསྟན་ཡང་ཡོངས་སུ་མི་འཕེལ་བས་ངོ་མཚར་ཆེའོ། །སོགས་སོ། །བྱེད་པ་པོ་མེད་པའི་ནི་
ཆོས་རྣམས་ཀྱི་ཆོས་ཉིད་ཚིག་གིས་བསྟན་མ་བསྟན་གྱིས་འཕེལ་འགྲིབ་ཆགས་ཁྲོར་འགྱུར་
བའི་བྱེད་པ་པོར་མེད་པའི་ཚུལ་གྱིས་ཏེ། སྒྱུ་མའི་སྐྱེས་བུ་ནི་བསྔགས་པ་བརྗོད་ཀྱང་འཕེལ་བ་
མེད་དོ་སོགས་སོ། །བྱ་དཀའ་བའི་སྦྱོར་བ་ནི། སྦྱོར་བའམ་བྱ་དཀའ་བ་རྣམ་པ་གསུམ་ལ་
སྦྱོར་འདོད་པས་ཡུམ་བསྒོམས་པ་སྟེ། དེ་ལ་ཆེད་དུ་བྱ་བ་དཀའ་བའི་སྦྱོར་བ་ནི་ཆེད་དུ་བྱ་བ་
རྣམ་མཁྱེན་གྱི་ཕྱིར་ཡུམ་སྒོམ་པ་སྟེ། གང་གིས་སེམས་ཅན་རྣམས་ཀྱི་སླད་དུ་གོ་ཆ་བགོས་པ་
འདི་དག་ནི་ནམ་མཁའ་ཡོངས་སུ་དགྲོལ་བར་འཚལ་བའོ་སོགས་སོ། །ཅིའི་ཕྱིར་བྱ་དཀའ་ན་
དེ་ཁོ་ནར་ཤེས་བྱར་མ་གྲུབ་པས་ནམ་མཁའ་དང་མཉམ་པའི་ཆོས་རྣམས་ཤེས་པའི་སླད་དུ་གོ་
ཆ་བགོས་པས་སོ། །སྦྱོར་བ་བྱ་དཀའ་བ་ནི་ལམ་ཐམས་ཅད་ཤེས་པ་ཉིད་ལ་སྦྱོར་འདོད་པས་
ཡུམ་བསྒོམས་པ་སྟེ། བཅོམ་ལྡན་འདས་སེམས་ཅན་རྣམས་ཀྱི་དོན་དུ་གོ་ཆ་འཚལ་བ་དེ་དག་
ནི་ནམ་མཁའ་བར་སྣང་ལ་འདེགས་པར་འཚལ་བའོ། །ཞེས་སོ། །ཅིའི་ཕྱིར་བྱ་དཀའ་ན་དེ་
ཁོ་ནར་དེ་བསྒོམ་བྱར་མེད་པས་སོ། །ལས་བྱ་དཀའ་བ་ནི་བྱ་བའི་ལས་སེམས་ཅན་ཐམས་
ཅད་མྱ་ངན་ལས་འདའ་བའི་སླད་དུ་གཞི་ཤེས་པར་འདོད་པས་ཡུམ་བསྒོམས་པ་སྟེ། བྱང་
ཆེན་གང་སེམས་ཅན་རྣམས་ཀྱི་སླད་དུ་བླ་མེད་བྱང་ཆུབ་འཚལ་བ་དེ་དག་ནི་བརྩོན་འགྲུས་
- 3 2 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཆེན་པོ་ཐོབ་པའོ་སོགས་སོ། །ཅིའི་ཕྱིར་བྱ་དཀའ་ན་དེ་བཞིན་གཤེགས་པ་ཐམས་ཅད་ཀྱིས་
སེམས་ཅན་ཚད་མེད་ཐར་བར་མཛད་ཀྱང་སེམས་ཅན་གྱི་ཁམས་ལ་བྲི་གང་མེད་པའི་ཕྱིར་
རོ༑ ༑འབྲས་བུ་ཡོད་པའི་སྦྱོར་བ་ནི་རིགས་ཅན་གསུམ་རང་རང་གི་སྐལ་བ་ཇི་ལྟ་བ་བཞིན་དུ་
འབྲས་བུ་ཐོབ་པར་འདོད་པས་ཡུམ་བསྒོམས་པ་སྟེ། ཆོས་གང་ཡང་སྐྱེ་བའམ་འགག་པ་ཡང་
མེད་ལ་ཚུལ་ཁྲིམས་ཀྱི་ཕུང་པོར་གདགས་སུ་ཡོད་སོགས་སོ། །རྐྱེན་གཞན་གྱིས་མི་འགྲོ་བའི་
སྦྱོར་བ་ནི་ཡུམ་སྒོམ་པ་ལ་གནས་ན་དེ་ཉིད་ཀྱིས་བསྲུང་སྐྱོབ་སྦེད་པར་འགྱུར་བས་སྲུང་བྱེད་
གཞན་ལ་རག་ལས་པ་མེད་པ་གང་ཡིན་པ་སྟེ། ཡུམ་ལ་གནས་ན་དེ་ཉིད་དེའི་བསྲུང་བ་དང་
སྐྱབ་པ་དང་སྤ་བར་འགྱུར་རོ་སོགས་སོ། །རྫུན་པའི་རྣམ་པ་བདུན་དུ་སྣང་བ་ཤེས་བྱེད་ཀྱི་
སྦྱོར་བ་ན་ཡུམ་བསྒོམས་པས་ཆོས་ཐམས་ཅད་ལ་རློམ་སེམས་མེད་པར་རྨི་ལམ་ལ་སོགས་པ་
ལྟ་བུར་ཡོངས་སུ་ཤེས་པ་སྟེ། བྱང་ཆེན་ཡུམ་ལ་སྤྱོད་པ་ན་ཆོས་ཐམས་ཅད་རྨི་ལམ་སྒྱུ་མ་སྨིག་
རྒྱུ་སྒྲ་བརྙན་གཟུགས་བརྙན་དྲི་ཟའི་གྲོང་ཁྱེར་ལྟ་བུ་དང༌། སྤྲུལ་པ་ལྟ་བུར་ཆོས་ཐམས་ཅད་
ཡོངས་སུ་ཤེས་པར་འགྱུར་བ་ཡིན་སོགས་སོ། །འདིར་ནི་དང་པོ་བཞི་ལ་སྤྱོད་པ་བཀག་པས་
སྦྱོར་བ་ཞེས་འདི་ཉིད་དང་འཕགས་པས་གསུངས་ལ། ལྷག་པ་དྲུག་ལ་སྤྱོད་པ་བཀག་པས་
སྦྱོར་བ་ལ་སྦྱར་བ་ལྟར་བཤད་པ་ཡིན། འདི་མདོ་དང་ཡང་མཐུན་ཞིང༌། སློབ་དཔོན་གྱི་
ཐམས་ཅད་ལ་སྦྱོར་ནས་འཆད་དེ་འགྲེལ་པར་སྟོན་ནོ། །
འགྲེལ་པ་ལ་གཉིས་ལས། དངོས་བསྟན་བྱང་སེམས་ཀྱི་སྦྱོར་བ་ནི། གཟུགས་
ལ་སོགས་པའི་གཞིའི་ཆོས་ཐམས་ཅད་བདག་མེད་པར་སྒྲུབ་པ་སྟེ་ སྒོམ་པའི་ཚེ་གཟུགས་
སོགས་བདེན་པར་ཞེན་པས་ཡོངས་སུ་ཤེས་པ་བསལ་བའི་སྒོ་ནས་བྱང་ཆུབ་སེམས་དཔའ་
རྣམས་ཀྱིས་གཟུགས་སོགས་དེ་དང་དེ་ལ་མ་ཞེན་པའམ་མི་དམིགས་པའི་ཚུལ་སྦྱོར་བས་ཏེ་
སྒོམ་པ་དང་དེ་བཞིན་དུ་སྦྱོར་ཏེ་སོགས་སོ། །དེ་དག་ཉིད་ཀྱི་མི་རྟག་པ་དང་སྟོང་པ་ཉིད་དང་
-3 2
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་སོགས་པས་བདེ་སྡུག་སོགས་བདག་མེད་པར་སོགས་དང༌། གཟུགས་སོགས་སོ་སོར་
ཡོན་ཏན་གྱི་རྟེན་དུ་མ་རྫོགས་པ་ནི་བཏགས་པའི་གཟུགས་ཏེ་བཏགས་པ་ལྟར་རང་གི་ངོ་བོར་
མེད་པས་བཏགས་པའི་མཚན་ཉིད་ཀྱིས་སྟོང་པའི་ཕྱིར་ཡོན་ཏན་གྱི་རྟེན་དུ་རྫོགས་པ་ཉིད་ནི་
ཆོས་ཉིད་ཀྱི་གཟུགས་དེ་རྟོགས་ན་སྒྲིབ་པ་སྤོང་ཞིང་ཡོན་ཏན་གྱི་ཚོགས་དང་ལྡན་པའི་ཕྱིར།
དེ་དག་བསྒོམ་སོགས་དང་གཟུགས་སོགས་དམིགས་པའི་རང་བཞིན་གྱི་ཆགས་པ་དང་
བཅས་པ་དང་གཟུགས་སོགས་མི་དམིགས་པའི་ཆགས་པ་མེད་པར་བསྒོམ་སོགས་དང༌།
གཞུང་ཤེར་ཕྱིན་ནི། ཚིག་གིས་བསྟན་ན་ལུང་རིགས་དང་མི་འགལ་བའི་ཚུལ་གཞན་རྒྱུད་ལ་
བསྐྱེད་པ་དང་། མ་བསྟན་པར་རྒྱུན་མི་ཆད་པར་ནང་དུ་ཡང་དག་པར་འཇོག་པས་རང་རྒྱུད་
ལ་རྟོགས་པ་ལྷག་པ་བསྐྱེད་པས་འཕེལ་ཞིང་བསྟན་ཡང་གཞན་རྒྱུད་ལ་མི་བསྐྱེད། མ་བསྟན་
ཡང་རང་རྒྱུད་ལ་མི་བསྐྱེད་པས་འགྲིབ་པར་འགྱུར་གྱི་འབྲས་བུ་ཡུམ་ནི་ཚིག་གིས་བསྟན་མ་
བསྟན་གྱིས་དོན་གཞན་འཕེལ་འགྲིབ་ཏུ་མི་འགྱུར་བས་སྒོམ་སོགས་དང༌། ཉོན་མོངས་དང་
ཉེ་ཉོན་ནི་ལོག་པར་སྣང་བའི་རང་བཞིན་ཡིན་པས་ཀུན་ནས་ཉོན་མོངས་པའི་བྱེད་པ་པོར་
མེད་པ་སྟེ་ཉོན་མོངས་པར་མི་འགྱུར་བ་ཉིད་དུ་བསྒོམ་སོགས་དང༌། རྣམ་པ་དང་ལམ་དང་
གཞིའི་ཆོས་ཐམས་ཅད་མཁའ་ལྟར་དམིགས་པས་དེ་ཁོ་ནར་ཤེས་རབ་སོགས་ཁྱད་པར་དུ་
འགྱུར་བ་མེད་པས་གོ་རིམ་བཞིན་དུ་ཐམས་ཅད་མཁྱེན་པ་ཉིད་གསུམ་གྱི་བདག་ཉིད་ཀྱི་བྱང་
སེམས་ཀྱི་ཆེད་དུ་བྱ་བ་དང་། སྦྱོར་བ་པོ་སྟེ་སྒོམ་པ་དང་། འབད་པ་ཆེན་པོ་བྱེད་པ་རྣམས་བྱ་
བ་སྟེ་སྒྲུབ་དཀའ་བ་མིན་ལ་དེ་དག་སྒྲུབ་པའི་ཚེ་སོགས་དང༌། སྟོང་པ་དང་མ་སྐྱེས་པ་ལ་
སོགས་པའི་སྒོམ་པས་རིགས་པ་ཅན་གསུམ་གྱི་སྐལ་བ་ཇི་ལྟ་བ་བཞིན་དུ་འབྲས་བུ་བྱང་ཆུབ་
གསུམ་ཐོབ་པས་མི་གཏོང་བ་ཉིད་སྒྲུབ་པའི་ཚེ་སོགས་ཏེ་བདུད་དམ་བག་ཆགས་སོགས་ཀྱིས་
རྣམ་ཤེས་ཡོངས་སུ་འགྱུར་བའི་སྣང་བ་རྨི་ལམ་དང༌། སྔགས་དང་སྨན་སོགས་མཉམ་དུ་
3
2
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། (༡༤
ཚོགས་པའི་སྣང་བ་སྒྱུ་མ་དང་། མེད་པ་ཉིད་ཀྱིས་ན་སྣང་བར་འགལ་བའི་སྣང་བ་སྨིག་རྒྱུ་
དང་། སྒྲ་དང་གནས་ཀྱི་རྐྱེན་ལ་རག་ལས་པའི་སྣང་བ་སྒྲ་བརྙན་རྣམ་པ་གཏོད་བྱེད་གཟུགས་
ཀྱི་རྣམ་པ་ལས་མ་འཕོས་པར་ཤར་བའི་སྣང་བ་གཟུགས་བརྙན་དང་། གནས་པར་བྱ་བའི་
གཞི་རྟེན་མེད་ཀྱང་གནས་བྱའི་རྟེན་དུ་སྣང་བའི་དྲི་ཟའི་གྲོང་ཁྱེར་དང་། ལུས་ངག་གིས་བྱེད་
པ་པོའི་རྒྱུ་ཡོད་པ་མ་ཡིན་ཀྱང་སྣ་ཚོགས་བྱེད་པར་སྣང་བ་སྤྲུལ་པ་སྟེ་བདུན་པོ་དེ་ལྟ་བུ་རྣམས་
སུ་རློམ་པ་མེད་པར་ཆོས་ཐམས་ཅད་ཡོངས་སུ་ཤེས་པ་སྒྲུབ་པའི་ཚེ་ཆོས་ཐམས་ཅད་རྨི་ལམ་
སོགས་ལྟ་བུར་ཞེན་པའམ་དམིགས་པའི་ཚུལ་གྱིས་ཡོངས་སུ་ཤེས་པ་བསལ་བའི་སྒོ་ནས་
བྱང་ཆུབ་སེམས་དཔའ་རྣམས་ཀྱིས་ཆོས་དེ་དང་དེ་ལ་དམིགས་པའི་ཚུལ་གྱིས་སྦྱོར་བ་རྣམ་པ་
བཅུ་རྗེས་སུ་འགྲོ་བའི་སྒོ་ནས་བསྟན་ཏོ། །
གཉིས་པ་ཤུགས་བསྟན་ཉན་རང་གི་སྦྱོར་བ་ནི། དེ་ལྟར་བྱང་སེམས་ཀྱི་
སྦྱོར་བ་དངོས་སུ་བསྟན་པ་དེའི་ཤུགས་ཀྱིས་ནི་ཉན་ཐོས་དང་ལ་སོགས་པ་ཡིས་ནི་རང་རྒྱལ་
གྱི་སྦྱོར་བ་སྔར་ཇི་སྐད་བཤད་པ་མི་དམིགས་པའི་ཚུལ་གྱིས་སྒོམ་པ་དེ་ལས་བཟློག་སྟེ་དངོས་
པོར་དམིགས་པའི་ཚུལ་གྱིས་སྦྱོར་བ་ཡིན་ནོ། །གཉིས་པ་ལ་སྔ་འགྲེལ་ནི། ཤེས་པ་དང་ཤེས་
བྱས་མི་དམིགས་པར་མཉམ་པ་ཉིད་དུ་རྟོགས་པའི་སྒོ་ནས་སྦྱོར་བ་རྣམས་སྒོམ་དགོས་པས་
སྦྱོར་བའི་འོག་ཏུ་མཉམ་པ་ཉིད་སྟོན་པ་ལ་རྩ་བ་ནི། གཟུགས་དང་ལ་སོགས་པས་རྣམ་མཁྱེན་
གྱི་བར་གྱི་ཆོས་རྣམས་ཀྱི་ངོ་བོ་མཚན་མ་རྟོགས་པ་པོ་སྤྲོས་པའི་རློམ་པ་མེད་པ་རྣམ་པ་བཞི་ནི་
སྦྱོར་བ་དེའི་མཉམ་པ་ཉིད་དེ། བྱང་སེམས་ཡུམ་ལ་སྤྱོད་པའི་ཚེ་གཟུགས་ལ་རློམ་སེམས་སུ་
མི་བྱེད། གཟུགས་ཀྱིས་རློམ་སེམས་སུ་མི་བྱེད། གཟུགས་བདག་གིས་ཞེས་བྱ་བར་རློམ་
སེམས་སུ་མི་བྱེད། གཟུགས་ལ་རློམ་སེམས་སུ་མི་བྱེད་སོགས་སོ། །
འགྲེལ་པ་ནི། གཟུགས་དང་ལ་སོགས་པས་ཚོར་སོགས་ཀྱི་དངོས་པོའི་དོན་ལ་
- { ༡ ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མངོན་པར་ཞེན་པའི་རློམ་པ་དང་། གཟུགས་སོགས་ཀྱི་ཐ་སྙད་གདགས་པའི་རྒྱུ་མཚན་སྔོན་
པོ་དང་སེར་པོ་ལ་སོགས་པའི་ཁྱད་པར་ཀྱི་མཚན་མ་ལ་རློམ་པ་དང་། གཟུགས་རྣམ་གཉིས་
དང་རྣམ་ཉི་ཤུ། །ཞེས་སོགས་རབ་ཏུ་དབྱེ་བའི་སྤྲོས་པ་ལ་རློམ་པ་དང༌། བདག་གིས་ངེས་
འབྱེད་ཆ་མཐུན་ལ་སོགས་པ་རྟོགས་སོ་ཞེས་ཞེན་པའི་རློམ་པ་རྣམས་བཀག་ནས་རྟོགས་པ་པོ་
དང་ཤེས་བྱའི་ཆོས་རྣམ་པ་ཐམས་ཅད་དུ་མི་དམིགས་པ་བཞི་ནི་ཆོས་ཅན། ཤེས་པ་དང་ཤེས་
བྱ་མི་དམིགས་པར་མཉམ་པ་ཉིད་དུ་རྟོགས་པའི་གཞི་ཡིན་ནོ། །སྦྱོར་བའི་མཉམ་པ་ཉིད་བཞི་
ཡིན་པས་སོ། །
གསུམ་པ་ནི། སྦྱོར་བ་དང་མཉམ་པ་ཉིད་དེ་མཉམ་རྗེས་གང་ན་ཡོད་ས་
མཚམས་གང་ཡིན། ཚུལ་ཇི་ལྟར་བསྒོམ་ཞེ་ན། མཉམ་རྗེས་གཉིས་ཀ་ན་ཡོད་མཉམ་ཉིད་
སྦྱོར་བ་ངོ་བོ་གཅིག་ཡིན་ཞིང་མཉམ་ཉིད་སྟོན་པའི་མདོ་འཆད་པ་ནི། སྟོད་འགྲེལ་དུ། དེ་ལ་
མཉམ་པར་བཞག་པའི་སེམས་ཀྱིས་དེ་ལ་རློམ་སེམས་སུ་མི་བྱེད། ཅེས་དང༌
། མཉམ་པར་
བཞག་པའི་སེམས་ཀྱིས་མི་ཤེས་ཏེ། ཞེས་གསུངས་པས་སོ། །ས་མཚམས་ནི། མཚན་ཉིད་
པ་སྦྱོར་ལམ་ན་ཡོད་དེ། འོག་གི་འབྲེལ་གྱིས་དང་། འདིའི་མཇུག་ཏུ་ཉན་ཐོས་ཀྱི་ངེས་འབྱེད་
མ་གསུངས་པའི་རྒྱུ་མཚན་དུ། ཉན་ཐོས་ལ་སོགས་པ་ཡི་ནི་མི་རྟག་པ་ལ་སོགས་པའི་རྣམ་པ་
རྣམས་ཀྱིས་བདེན་པ་བཞི་ལ་དམིགས་པར་བྱེད་པ་ནི་ཟག་པ་དང་བཅས་པའི་སྒོམ་པའི་རང་
བཞིན་གྱི་དྲོ་བ་ལ་སོགས་པ་ཡིན་པར་གསལ་བའི་ཕྱིར་མ་གསུངས་སོ་ཞེས་གཟུང་ངོ་ཞེས་
སྟོད་འགྲེལ་དུའོ། །སྒོམ་ཚུལ་ནི་རྟོག་པ་དུ་མ་དུས་གཅིག་ཅར་དུ་མི་འཇུག་པས་རིམ་གྱིས་
བསྒོམ་མོ། །
གསུམ་པ་ལ་མདོ་རྒྱས་གཉིས་ཀྱི་དང་པོ་ལ་སྔ་འགྲེལ་ནི། སྦྱོར་བའི་མཉམ་
པ་ཉིད་སོ་སོར་རྟོག་ནས་མཐོང་བའི་ལམ་སྐྱེ་ཞིང་སྒོམ་དགོས་པས་མཐོང་བའི་ལམ་འཆད་པ་
-3
2 fj -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ལ༑ རྩ་བ་ནི། དེ་ནས་རྒྱལ་པོ་ཆེན་པོ་བཞི་དང། བརྒྱ་བྱིན་དང། ཚངས་པ་དང་། གཙང་མའི་
རིས་ཀྱི་ལྷའི་བུ་རྣམས་ཀྱི་སངས་རྒྱས་ཀྱི་མཐུས་སངས་རྒྱས་སྟོང་ཡི་གེ་འདི་སྙེད་དང་མིང་འདི་
སྙེད་དང་རབ་འབྱོར་ཞེས་བྱ་བའི་དགེ་སློང་ཁོ་ནས་ཡུམ་འདི་ཉིད་ཡོངས་སུ་ཞུ་བ་བྱས་ཤིང་
སྟོན་པར་བྱེད་སོགས་ཏེ། ཕྱོགས་བཅུའི་སངས་རྒྱས་སྟོང་དང་བསྐལ་བཟང་གི་ཡུམ་སྟོན་པ་
སེམས་མཐོང་བར་གསུངས་པ་ནི་མཐོང་ལམ་སྐད་ཅིག་བཅུ་དྲུག་ལས་མ་གཏོགས་པའི་སྐད་
ཅིག་གཞན་མེད་པར་ཤེས་པར་བྱེད་པ་ལ་དབང་པོར་གྱུར་པར་འགོད་པའི་དོན་དང༌། འདས་
པའི་སངས་རྒྱས་མ་བརྗོད་པ་ནི་དེའི་བསྟན་པ་མཐར་ཐུག་པར་ཤེས་པའི་དོན་དུ་ཡིན་ནོ། །
མ་འོངས་པ་བརྗོད་པ་ནི་མ་འོངས་པའི་སེམས་ཅན་གྱི་དོན་གྱི་དགོས་པ་བསྟན་པར་བྱ་བའི་
དོན་དུ་ཡིན་ནོ། །གྲངས་སྟོང་གི་ངེས་པ་ནི་མི་མཇེད་དུ་བསྐལ་པ་བཟང་པོའི་སངས་རྒྱས་
གྲངས་སྟོང་དུ་གྲགས་པའི་དབང་དུ་བྱས་ཀྱི་ཐབས་མཁས་པས་གཞན་སྒྲུབ་པ་དང་དགག་པ་
མེད་པར་ཤེས་པར་བྱ་བའི་དོན་དུ་ཡིན་ནོ་ཞེས་འཕགས་པས་སོ། །དེ་ལྟར་ན་སྐད་ཅིག་བཅུ་
དྲུག་གང་ཞེ་ན། རྩ་བ་ནི། དུགཁ་དང་ལ་སོགས་པས་ཀུན་འགོག་ལམ་གྱི་བདེན་པ་བཞི་སོ་སོ་
ལ་ཆོས་ཤེས་པའི་བཟོད་པ་དང༌། ཆོས་ཤེས་པ་དང་རྗེས་སུ་ཤེས་པའི་བཟོད་པ་དང་། རྗེས་
སུ་ཤེས་པའི་བྱ་རྫོགས་ཀྱི་སྐད་ཅིག་བཞི་བཞིར་ཕྱེ་བས་བཅུ་དྲུག་གི་བདག་ཉིད་འདི་དག་ནི་
ཀུན་ཤེས་པའི་ཚུལ་ལ་སྟེ་སྐབས་སུ་མཐོང་བའི་ལམ་ཡིན་པར་ཤེས་པར་བྱའོ། །འགྲེལ་པ་ནི་
ཡུལ་བདེན་པ་བཞི་པོ་སོ་སོར་རེ་རེ་ལ་ཆོས་ཤེས་པའི་བཟོད་པ་དང་ཆོས་ཤེས་པ་དང་རྗེས་སུ་
ཤེས་པའི་བཟོད་པ་དང་། རྗེས་སུ་ཤེས་པ་བཞི་བཞི་སྟེ། དེ་ལྟར་སྐད་ཅིག་བཅུ་དྲུག་གི་བདག་
ཉིད་ནི་གཞི་ཐམས་ཅད་ཤེས་པ་ཉིད་ཀྱི་སྐབས་སུ་མཐོང་བའི་ལམ་ཡིན་ནོ། །
གཉིས་པ་ལ་སྔ་འགྲེལ་ནི། དེ་ལྟར་ན་བདེན་པ་བཞིའི་རྣམ་པ་སྐད་ཅིག་
བཅུ་དྲུག་གང་ཡིན་ཞེ་ན། རྩ་བ་ནི། དུགཁ་ལ་ཆོས་ཤེས་པའི་བཟོད་པ་ནི། གཟུགས་ནས་
- 3 ?
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
རྣམ་མཁྱེན་གྱི་བར་རྟག་པར་རྟོགས་པའང་མ་ཡིན་དེ་བཞིན་དུ་བདེ་སྡུག་བདག་མེད།
བཅིངས་གྲོལ་དུས་གསུམ་དུ་མི་རྟོག་པ་སྟེ། བྱམས་པ་བླ་མེད་བྱང་ཆུབ་ཏུ་མངོན་པར་རྫོགས་
པར་སངས་རྒྱས་ནས་གཟུགས་རྟག་ཅེས་བྱ་བའམ་མི་རྟག་ཅེས་བྱ་བར་ཆོས་སྟོན་པར་མི་
འགྱུར་རོ་སོགས་སོ། །ཆོས་ཤེས་ནི། གཟུགས་སོགས་དེ་རྟག་ཆད་ལ་སོགས་པའི་མཐར་
འཛིན་གྱི་རྟོག་པ་གཉིས་ལས་འདས་པ་སྟེ་མེད་པ་ཕྱིན་ཅི་མ་ལོག་པའི་རྣམ་པ་སྟེ། གཟུགས་
ཤིན་ཏུ་རྣམ་པར་དག་གོ་ཞེས་ཤིན་ཏུ་རྣམ་པར་དག་པའི་ཆོས་སྟོན་པར་འགྱུར་རོ། །རྗེས་
བཟོད་ནི། གཟུགས་རྣམ་མཁྱེན་གྱི་བར་མཐའ་གཉིས་ཀྱིས་དག་པའི་ཕྱིར། ཡུམ་མཚན་མས་
རྣམ་པར་དག་པར་རྟོགས་པ་སྟེ། གཟུགས་ཡོངས་སུ་དག་པའི་ཕྱིར་ཡུམ་ཡོངས་སུ་དག་པའོ་
སོགས་སོ། །རྗེས་ཤེས་ནི། གཟུགས་སོགས་མ་སྐྱེས་ཤིང་མ་འགག་པ་དང་ལ་སོགས་པས་
ཀུན་བྱང་མེད་པར་རྟོགས་པ་སྟེ། གཟུགས་ཀྱི་འགག་ཀུན་ཉོན་མེད་པ་དང་རྣམ་པར་བྱང་བ་
མེད་པ་ནི་གཟུགས་ཡོངས་སུ་དག་པའོ་སོགས་སོ། །ཀུན་འབྱུང་ལ་ཆོས་བཟོད་ནི། རྒྱུར་གྱུར་
པའི་གཟུགས་སོགས་ནམ་མཁའ་དང་འདྲ་བ་རང་བཞིན་གྱིས་དག་པར་རྟོགས་པ་སྟེ་ནམ་
མཁའ་ཡོངས་སུ་དག་པའི་ཕྱིར་ཡུམ་ཡོངས་སུ་དག་པའོ་སོགས་སོ། །ཆོས་ཤེས་ནི། དེ་ལྟར་
རྟོགས་པས་མཐོང་སྤང་གི་ཆགས་སོགས་རྩ་ཉོན་དང་ཉེ་ཉོན་སྤངས་པ་སྟེ་མེད་པའི་རྣམ་པར་
རྟོག་པ་སྟེ། ནམ་མཁའ་གོས་པ་མེད་པའི་ཕྱིར་ཡུམ་ཡོངས་སུ་དག་པའོ་སོགས་སོ། །རྗེས་
བཟོད་ནི། དེ་ལྟ་བུའི་ཡུམ་དེ་ནམ་མཁའ་ལྟར་མཚན་མར་ཡོངས་སུ་འཛིན་པ་ལས་གྲོལ་བར་
རྟོགས་པ་སྟེ། ནམ་མཁའ་གཟུང་དུ་མེད་པའི་ཕྱིར་ཡུམ་ཡོངས་སུ་དག་པའོ་སོགས་སོ། །རྗེས་
ཤེས་ནི། དེ་ངོ་བོ་ཉིད་ཀྱིས་ཐ་སྙད་ཀྱིས་བརྗོད་དུ་མེད་པར་རྟོགས་པ་སྟེ། ནམ་མཁའ་ལ་ཐ་
སྙད་ མེད་ པའི་ ཕྱིར། ཡུམ་ཡོངས་ སུ་དག་ པའོ་ སོགས་ སོ། །འགོག་པ་ལ་ཆོས་བཟོད་ནི།
གཟུགས་སོགས་ཆོས་ཉིད་དྲི་བྲལ་འདིའི་དོན་ནི་སྒྲས་བརྗོད་པའི་རྣམ་པ་ཡིས་གཞན་ལ་སྦྱིན་
- 3 2



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
དུ་མེད་པ་ཡིན་ཏེ། གང་གི་ཕྱིར་ན་སྒྲས་བརྗོད་དུ་མེད་པའི་ཕྱིར། ཞེས་རྟོགས་པ་སྟེ། ནམ་
མཁའ་བརྗོད་དུ་མེད་པའི་ཕྱིར་ཡུམ་ཡོངས་སུ་དག་པའོ་སོགས་སོ། །ཆོས་ཤེས་ནི། ཆོས་ཉིད་
དེ་དམིགས་ པ་ མེད་ པར་ བྱེད་ པ་ སྟེ་ མི་ དམིགས་ པའི་རྣམ་ པར་རྟོག་པ་སྟེ། ནམ་མཁའ་
དམིགས་སུ་མེད་པའི་ཕྱིར་ཡུམ་ཡོངས་སུ་དག་པའོ་སོགས་སོ། །རྗེས་བཟོད་ནི། དེ་མཐའ་
ཐམས་ཅད་ཀྱིས་ཤིན་ཏུ་རྣམ་པར་དག་པ་རྟོགས་པ་སྟེ་གཟུགས་ནས་རྣམ་མཁྱེན་གྱི་བར་ཤིན་
ཏུ་རྣམ་པར་དག་པའི་ཕྱིར་ཡུམ་ཡོངས་སུ་དག་པའོ་སོགས་སོ། །རྗེས་ཤེས་ནི། དེ་ལྟ་བུའི་
ཡུམ་རྟོགས་པ་དེ་ལ་ལུས་ཀྱི་ནད་དང་ཉམ་ང་སྣ་ཚོགས་མི་འབྱུང་ཞིང་ལྷ་རྣམས་ཕྱི་བཞིན་
འབྲང་བ་དང་ཡུམ་སྟོན་པ་ལ་བསོད་ནམས་མང་པོ་འཕེལ་ཞིང་ལྷ་རྣམས་མཆོད་པ་དང་ལྟ་བ་
ལ་སོགས་པའི་ཕན་ཡོན་འབྱུང་བ་སྟེ། ཡུམ་འཛིན་པ་འཆང་ཀློག་ཀུན་ཆུབ་པར་བགྱིད་ཚུལ་
བཞིན་ཡིད་ལ་བགྱིད་ན་བཅོམ་ལྡན་འདས་དེ་ལ་མིག་གི་ནད་འབྱུང་བར་མི་འགྱུར་སོགས་
སོ༑ ༑ལམ་ལ་ཆོས་བཟོད་ནི། གཞི་ཤེས་པའི་ཡུམ་ངན་སོང་ཆད་པ་སྟེ་བྲལ་བ་དང༌། རྣམ་
བྱང་ཕྱིན་ཅི་མ་ལོག་པ་ཤེས་པའི་རྒྱུར་རྟོགས་པས་དགའ་བ་རྒྱས་པ་སྟེ། ཡུམ་རིན་པོ་ཆེ་ཆེན་
པོ་འདི་བརྟེན་པར་གྱུར་ན་དམྱལ་བ་ལས་ཡོངས་སུ་གྲོལ་བར་འགྱུར་སོགས་སོ། །ཆོས་ཤེས་
ནི༑ ལམ་ཤེས་པའི་ཡུམ་དེ་ལ་ནི་སྐྱེ་འགག་སོགས་མ་དམིགས་པས་འབྲས་བུ་བྱང་ཆུབ་
མངོན་དུ་བྱ་བའི་ཐབས་ལ་མི་རྟོག་པའི་དགེ་བ་སྟེ། ཡུམ་རིན་པོ་ཆེ་དེ་ལ་ནི། ཆོས་གང་ཡང་
སྐྱེ་བའམ་འགག་པའམ་ཀུན་ནས་ཉོན་མོངས་པའམ་རྣམ་པར་བྱང་བའམ་ཡོངས་སུ་གཟུང་
བའམ་དོར་བ་མེད་དོ་སོགས་སོ། །རྗེས་བཟོད་ནི། ལམ་གྱི་འབྲས་བུ་རྣམ་མཁྱེན་གྱི་ཡུམ་ནི་
ཆོས་ཐམས་ཅད་རྟོགས་སུ་ཟིན་ཡང་ཆོས་ཀུན་གྱི་མཚན་མར་འཛིན་པའི་རྟོག་ པ་དང་མ་
འབྲེལ་བ་སྟེ་མེད་པར་རྟོགས་པའོ། །དེའང་ཡུམ་རིན་པོ་ཆེ་འདི་ལ་ནི་ཆོས་གང་གིས་ཀྱང་
གོས་པ་མེད་སོགས་སོ། །རྗེས་ཤེས་ནི། དངོས་པོ་བརྗོད་བྱ་དང་མིང་རྗོད་བྱེད་གཉིས་པོ་ལ་
- } ! ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟུང་འཛིན་གྱི་ཤེས་པ་གཉིས་སུ་སྐྱེ་བ་མེད་པ་སྟེ་མི་དམིགས་པར་རྟོགས་པའི་སྤྲོས་མེད་ཀྱི་
ཡེ་ཤེས་ཏེ་ཡུམ་ལ་སྤྱོད་པའི་ཚེ་དེ་ལྟར་རྣམ་པར་རྟོག་པ་མི་བྱེད་ཅིང་དེ་ལྟར་མི་དམིགས་ཏེ།
དེ་ལྟར་འཕྲོ་བར་ཡང་མི་བྱེད་ན་ཡུམ་ལ་སྤྱོད་སོགས་སོ། །དེ་རྣམས་ནི་གཞི་ཀུན་ཤེས་པ་ཉིད་
ཀྱི་མཐོང་བའི་ལམ་སྐད་ཅིག་མ་བཅུ་དྲུག་ཡིན་ནོ། །འགྲེལ་པ་ལ་གསུམ་གྱི་དངོས་བསྟན་
བྱང་སེམས་ཀྱི་མཐོང་ལམ་ནི། འབྲས་བསྡུས་ཀྱི་གཟུགས་ཚོར་ལ་སོགས་པ་ཆོས་ཅན་རྟག་
ཅིང་བརྟན་པ་ཡང་མ་ཡིན་སྐད་ཅིག་གིས་འཇིག་པའི་མི་རྟག་པ་ཡང་མ་ཡིན་ནོ། །རྟག་པ་དང་
མི་རྟག་པ་དང་བྲལ་བའི་ཕྱིར་ཏེ། དེ་ཁོ་ན་ཉིད་དུ་ངོ་བོ་ཉིད་མེད་པའི་ཕྱིར་འདི་འོག་མ་
ཐམས་ཅད་ལའང་སྦྱོར་རོ། །དེ་ནི་སྡུག་བདེན་གྱི་རྣམ་པ་དང་པོའོ། །དེ་ཆོས་ཅན། རྟག་པ་
དང་ཆད་པའི་མཐའ་དང་བྲལ་བའི་རྣམ་པར་དག་པ་ཉིད་དེ་ཚོར་བ་ཡིད་དུ་མི་འོང་བའི་དུ༔ཁ་
བ་དང༌། དེ་མེད་པས་དུགཁ་བ་མ་ཡིན་པ་དང་བྲལ་བ་ཉིད་ཀྱིས་ན་བཅིངས་གྲོལ་མེད་པའི་
ཕྱིར་ཞེས་བྱ་བ་ནི་རྣམ་པ་གཉིས་པའོ། །དེ་ཆོས་ཅན། རྣམ་པར་དག་པ་སྟེ། དོན་གཞན་གྱི་
བདག་གི་གཏོང་བ་དང་། དེ་མེད་པའི་མི་སྟོང་བ་དང་བྲལ་བའི་ཕྱིར། ཞེས་པ་ནི་གསུམ་པའོ།།
དེ་ཆོས་ཅན། མ་སྐྱེས་པ་སྟེ་སྐྱེ་བར་མི་རིགས་ཏེ། རང་ཉིད་བདག་གི་ངོ་བོར་གྱུར་པ་དང་། དེ་
མེད་པས་བདག་མེད་པའི་ངོ་བོ་ཉིད་མ་ཡིན་པས་སོ། །དེའི་ཕྱིར་མ་འགགས་ཤིང་འཇིགས་པ་
མེད་པ་དང་། ཆགས་སོགས་ཀུན་ནས་ཉོན་མོངས་པ་མ་ཡིན་པ་དང་། ཆགས་སོགས་མེད་
པའི་རྣམ་པར་བྱང་བ་མ་ཡིན་པ་དང༌། ལ་སོགས་པས་ཉམས་འཕེལ་མི་རིགས་པའི་རྣམ་པ་
ནི་བཞི་པ་སྟེ་དུཉྩཁའི་བདེན་པའི་རྣམ་པར་དག་པ་ཡིན་ནོ། །རྒྱུས་བསྡུས་ཀྱི་གཟུགས་སོགས་
ནི་ཆོས་ཅན། ནམ་མཁའ་དང་འདྲ་བར་རྣམ་པར་དག་པ་སྟེ་དུ་ཁའི་བྱེད་རྒྱུ་དང༌། བྱེད་རྒྱུ་མ་
ཡིན་པ་ཉིད་ཀྱི་གསོག་སྟེ་དབེན་པའི་ཕྱིར་དང་། དེ་ཆོས་ཅན། ཆགས་སོགས་ཉོན་མོངས་པ་
དང༌། ཁྲོ་སོགས་ཉེ་བའི་ཉོན་མོངས་པ་ཐམས་ཅད་སྤངས་པ་ཡིན་ཏེ། དུབ་ཀུན་འབྱུང་བའི་
- 3 ༣ ( -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
རྒྱུ་དང་ཀུན་འབྱུང་བའི་རྒྱུ་མེད་པ་དང་མི་ལྡན་པའི་ཕྱིར་དང༌། དེའི་ཚེ་དེ་ཆོས་ཅན། ཡོངས་
སུ་འཛིན་པ་ཀུན་ཏུ་ཆགས་པ་ལས་གྲོལ་བ་ཡིན་ཏེ། ཡུན་རིང་པོར་དུཉཁ་རབ་ཏུ་སྐྱེ་བའི་རྒྱུ་
དང་དེ་རབ་ཏུ་མི་སྐྱེ་བའི་རྒྱུར་ཡོད་པ་དང་མ་འབྲེལ་བས་ཀུན་ཉོན་མེད་པའི་ཕྱིར་དང༌། དེ་
ཆོས་ཅན། ནམ་མཁའ་དང་བྲག་ཆ་གཉིས་བརྗོད་མི་ནུས་པ་ལྟར་རང་གི་ངོ་བོས་བརྗོད་དུ་
མེད་དེ། དུགཁ་བརྒྱུད་པའི་རྒྱུ་བྱེད་པའི་རྐྱེན་དང་རྐྱེན་མ་ཡིན་པ་ལས་རྣམ་པར་གྲོལ་བ་ཉིད་
ཀྱིས་ཞེས་བྱ་བ་ནི་ཀུན་འབྱུང་བདེན་པའི་རྣམ་པ་བཞི་དག་ཡིན་ནོ། །འགོག་པའི་བདེན་པའི་
དོན་ཆོས་ཉོན་མོངས་དང་བྲལ་བ་ཆོས་ཅན་ཚིག་ཏུ་བརྗོད་པ་རྒྱུད་གཞན་ལ་སྦྱིན་དུ་ཐོབ་པར་
བྱར་མེད་དོ། །གང་གི་ཕྱིར་ན་ཉོན་མོངས་དང་བྲལ་བའི་འགོག་པ་དང་མ་བྲལ་བའི་འགོག་པ་
མེད་པ་དང་མ་འབྲེལ་བ་དེའི་ཕྱིར་དང༌། དེ་ཆོས་ཅན། དེ་མི་དམིགས་པ་མེད་པར་བྱེད་པ་སྟེ།
གཉིས་སུ་མི་དམིགས་སོ། །དུནཁ་ཞི་བ་དང་མ་ཞི་བར་མེད་པའི་ཕྱིར་དང༌། རྟག་ཆད་ཀྱི་
མཐའ་གཉིས་ལས་འདས་ཤིང་དྲི་མ་རྣམ་པར་དག་པ་སྟེ། ཟག་པ་མེད་པས་གྱ་ནོམ་པ་དང་།
ཟག་པ་དང་བཅས་པས་གྱ་ནོམ་པ་མ་ཡིན་པ་དང་བྲལ་བའི་ཕྱིར་དང༌། དེ་རྟོགས་པ་ལ་ཕྱི་
ནང་གི་ནད་ཐམས་ཅད་མི་སྐྱེ་བ་ཡིན་ཏེ། ངེས་པར་འབྱུང་བ་མྱང་འདས་དང་དེ་མེད་པ་ངེས་
པར་འབྱུང་བ་མེད་པ་ཡང་མེད་པའི་ཕྱིར་ཞེས་བྱ་བ་ནི་འགོག་པའི་བདེན་པའི་རྣམ་པ་བཞི་
ཡིན་ནོ། །མཐོང་ལམ་ཤེར་ཕྱིན་ཆོས་ཅན། ངན་སོང་ཆད་པར་བྱེད་པས་ལྷའི་བུ་སོགས་ལ་
ཕན་པར་འགྱུར་བའི་རིན་པོ་ཆེ་བླ་ན་མེད་པ་ཡིན་ཏེ། སྡིག་པ་ཞི་བའི་རྒྱུ་བྱེད་པས་ཐར་པའི་
གྲོང་དུ་ཕྱིན་བྱེད་ཀྱི་ལམ་དང༌། རྒྱུ་མི་བྱེད་པས་ལམ་མ་ཡིན་པ་དང་བྲལ་བའི་ཕྱིར་དང་།
འབྲས་བུ་སངས་རྒྱས་མངོན་སུམ་དུ་བྱེད་པའི་དོན་དུ་ཐབས་ལ་མངོན་པར་ཞེན་པས་རྣམ་
པར་མི་རྟོག་པ་ཉིད་དེ། སེམས་ཅན་ཀུན་ལ་ཕན་བདེའི་དོན་དུ་གནས་པས་ཆོས་ཐམས་ཅད་
ལ་མི་རྟོག་པའི་དགེ་བའི་རང་བཞིན་གྱིས་ན་ཉོན་མོངས་ཀྱི་གཉེན་པོར་རིགས་པ་དང་། དེ་
- 3
}， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པ་རིགས་པ་མ་ཡིན་པ་དང་མ་འདྲེས་པའི་ཕྱིར་དང་། གཟུགས་སོགས་ཆོས་ཐམས་
ཅད་ཀྱི་མཚན་མ་སྔོ་སོགས་ཐ་སྙད་གདགས་པའི་རྒྱུ་དག་དང་མ་འབྲེལ་བ་སྟེ་མ་འདྲེས་པའི་
ཆོས་ཉིད་ཡིན་ཏེ། སེམས་ཕྱིན་ཅི་མ་ལོག་པར་སྒྲུབ་པ་དང༌། སྒྲུབ་པ་མ་ཡིན་པ་ལས་རྣམ་
པར་གྲོལ་བ་ཉིད་ཀྱིས་སོ། །བརྗོད་པར་བྱ་བའི་ངོ་བོ་ཉིད་ཤེས་བྱ་དང་། རྗོད་པར་བྱེད་པའི་
མཚན་ཉིད་སྒྲ་གཉིས་ལ་སོ་སོར་སྣང་བའི་ཤེས་པ་སྐྱེ་བ་མེད་པ་ཉིད་དེ། མངོན་ཞེན་མེད་པའི་
རྟག་པའི་གནས་སུ་འགྲོ་བའི་ངེས་པར་འབྱིན་པ་དང༌། མི་འགྲོ་བའི་ངེས་པར་འབྱིན་པ་མ་
ཡིན་པ་མེད་པ་ཉིད་ཀྱིས་སོ། །ཞེས་བྱ་བ་ནི་ལམ་གྱི་བདེན་པའི་རྣམ་པ་བཞི་དག་ཡིན་ཏེ།
དེ་ལྟར་ན་ཕྱི་རོལ་པས་བརྟགས་པས་རྟག་པ་ལ་སོགས་པ་གང་ཟག་ཏུ་སྒྲོ་འདོགས་པ་བཅུ་
དྲུག །ཉན་ཐོས་པས་བརྟགས་པ་མི་རྟག་པ་ལ་སོགས་པས་ཆོས་སུ་སྒྲོ་འདོགས་པ་བཅུ་དྲུག་
སྟེ་སྒྲོ་འདོགས་སོ་གཉིས་དང་བྲལ་བ་དེ་ལྟ་བུའི་རྣམ་པ་ཅན་གྱི་གཞི་ཀུན་ཤེས་པ་ཉིད་ཀྱི་ཡེ་
ཤེས་སྐད་ཅིག་མ་བཅུ་དྲུག་པོ་དེ་དག་ནི་བྱང་ཆུབ་སེམས་དཔའ་རྣམས་ཀྱིས་མཐོང་བའི་ལམ་
ཡིན་ནོ། །
གཉིས་པ་ཤུགས་བསྟན་ཉན་རང་གི་མཐོང་ལམ་ནི། ཉན་ཐོས་རྣམས་ཀྱི་
མཐོང་བའི་ལམ་ནི་བྱང་སེམས་ཀྱི་མཐོང་ལམ་གྱི་རྣམ་པ་དེ་ལས་ཕྱོགས་གཅིག་ཆོས་སུ་སྒྲོ་
འདོགས་པ་དང་བྲལ་བའི་རྣམ་པ་ལས་བཟློག་པ་མི་རྟག་པ་དང་སོགས་པས་དུཉཁ་ལ་སོགས་
པའི་རྣམ་པ་བཅུ་དྲུག་ཅན་དག་ཏུ་བསྒོམ་པར་བྱ་བ་ནི་ཀུན་ཤེས་པ་ཉིད་ཀྱི་སྐབས་སུ་ཤུགས་
ལ་བསྟན་པའི་ཉན་ཐོས་ཀྱི་མཐོང་ལམ་ཡིན་ནོ། །
གསུམ་པ་སྒོམ་ལམ་མི་སྟོན་པའི་རྒྱུ་མཚན་ནི། ལམ་ཤེས་ལྟར་བཞི་ཤེས་ལའང་
ཉན་རང་དང་བྱང་སེམས་ཀྱི་སྒོམ་ལམ་སོ་སོར་མ་བསྟན་ཞེ་ན། གཞི་ཤེས་ཀྱི་སྐབས་འདིར་
ཆོས་ཅན། ཉན་ཐོས་ཀྱི་སྒོམ་པའི་ལམ་ནི་མཐོང་ལམ་ལས་ལོགས་ཤིག་ཏུ་བྱང་སེམས་ལ་མ་
-3
3
?



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
བསྟན་ཏེ། ཉན་ཐོས་ཀྱི་ལམ་ནི་བྱང་ཆུབ་སེམས་དཔས་ཡོངས་སུ་ཤེས་ནས་འདའ་བར་བྱ་བ་
ཡིན་གྱི་མངོན་སུམ་དུ་བྱ་བ་ནི་མ་ཡིན་པས་སོ། །གཞན་རྒྱུན་ཞུགས་ནས་རང་རྒྱལ་གྱི་བར་གྱི་
སྤངས་རྟོགས་ཀུན་བྱང་སེམས་ཀྱི་མཐོང་ལམ་སྡུག་བསྔལ་ལ་ཆོས་བཟོད་དུ་འདུས་པའི་ཕྱིར་
ཡང་ངོ༌། །ཞེས་འཕགས་པས་སོ། །ཉན་ཐོས་རྣམས་ལའང་མ་བསྟན་ཏེ། མཐོང་ལམ་བསྟན་
པས་སྒོམ་ལམ་རྟོགས་སླ་བར་དགོངས་པའི་ཕྱིར་ཏེ། ཉན་ཐོས་ཀྱི་མཐོང་ལམ་གྱིས་མཐོང་
བའི་དོན་ཡང་ཡང་དུ་མངོན་དུ་བྱེད་པས་གོམས་པ་ནི་སྒོམ་ལམ་ཡིན་པའི་ཕྱིར་རོ། །འོ་ན་བྱང་
སེམས་ཀྱི་སྒོམ་ལམ་ཡང་མཐོང་ལམ་ལས་ལོགས་སུ་བསྟན་མི་དགོས་པར་འགྱུར། དེའི་ཕྱིར་
ཞེ་ན། མ་ངེས་ཏེ་ཤེས་པར་བྱེད་པ་ལ་མི་དགོས་ཀྱང་མངོན་དུ་བྱ་བ་ལ་དགོས་པས་སོ། །
གཉིས་པ་ལ་སྔ་འགྲེལ་ནི། དེ་ལྟར་མཁྱེན་གསུམ་རྒྱས་པར་བསྟན་ནས་
མཁྱེན་པ་ཉིད་གསུམ་མཇུག་བསྡུ་བར་བྱ་བའི་ཕྱིར་རྩ་བ་བློ་ཀ་གཅིག་གསུངས་སོ། །འོ་ན་
སྦྱོར་བཞི་སོགས་ལ་མཇུག་སྡུད་མི་བྱེད་ལ་མཁྱེན་གསུམ་ལ་བྱེད་པ་ཅི་ཞེ་ན། མཁྱེན་གསུམ་
དེ་སྐབས་བརྒྱད་ཀྱི་དོན་མཐའ་དག་སྡུད་པར་བྱེད་པ་ཡིན་པས་གཙོ་བོ་ཉིད་ཀྱི་ཕྱིར་རོ། །རྩ་
བ་ནི། དེ་ལྟར་ནི་སོགས་ཀྱི་དོན་ཡིན་པས་ཡུམ་འདི་ནི་ཐོབ་པར་བྱེད་པ་མ་ཡིན་སྟོན་པར་བྱེད་
པ་མ་ཡིན། ཞེས་སོགས་ཀྱི་གཞི་ཤེས་ཀྱི་ཆོས་ཐམས་ཅད་ལ་ཐོབ་མི་ཐོབ་ལ་སོགས་པ་དང་།
བཟློག་ཟླ་དང་ལྡན་པའི་རྣམ་པ་ཅན་གྱི་རྣམ་རྟོག་བཀག་པའི་སྒོ་ནས་གཞི་ཤེས་དང་། ཡང་
ཡུམ་འདི་ནི་འདོད་པའི་ཁམས་ལས་ཤིན་ཏུ་འདའ་བར་བྱེད་པའམ་གནས་པར་བྱེད་པ་མ་
ཡིན་སོགས་ཀྱིས་ལམ་ཤེས་ཀྱི་འཁོར་འདས་ཀྱིས་བསྡུས་པ་མི་མཐུན་དང་གཉེན་པོའི་རྣམ་
རྟོག་ཀུན་ཏུ་སྤྱོད་པ་བཀག་པའི་སྒོ་ནས་ལམ་ཤེས་དང༌། ཡང་ཡུམ་འདི་ནི་སངས་རྒྱས་ཀྱི་
ཆོས་རྣམས་སྟེར་བར་བྱེད་པའམ་འཕྲོག་པར་བྱེད་པ་མ་ཡིན་སོགས་ཀྱིས་རྣམ་མཁྱེན་ནི་དོན་
གཉིས་ཀྱིས་བསྡུས་པའི་ཆོས་ཐམས་ཅད་རྟོགས་པ་དང་བཤད་རྒྱུ་ཡིན་པར་བརྗོད་པའི་སྒོ་
-3
3
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་རྣམ་མཁྱེན་གྱི་སྐབས་སུ་ཡོངས་སུ་རྫོགས་པར་བསྟན་པ་ཡིན་ཏེ། དེས་ན་མཁྱེན་པ་རྣམ་
པ་གསུམ་པོ་འདི་ནི་གནས་སྐབས་ལེའུ་གསུམ་པོ་དག་ལུགས་ལས་ལྡོག་པའི་རིམ་པས་རྫོགས་
པར་ཡོངས་སུ་བསྟན་ཅིང་བཤད་པ་ཡིན་ནོ། །འགྲེལ་པ་ནི། སྔར་བཤད་མ་ཐག་པའི་ཚུལ་དུ་
འགའ་ཡང་བྱེད་པ་མེད་པས་དོན་ཐམས་ཅད་ཡོངས་སུ་རྫོགས་པའི་ངོ་བོ་རྣམ་པ་ཐམས་ཅད་
མཁྱེན་པ་ཉིད་འདི་དང་ཆོས་ཐམས་ཅད་ལ་ཉེ་བར་གནས་པ་མེད་པའི་མཚན་ཉིད་ཅན་ལམ་
ཤེས་པ་ཉིད་འདི་དང་། རྟོགས་བྱའི་གཞིའི་བདག་ཉིད་བཀག་པ་གཞི་ཐམས་ཅད་ཤེས་པ་
ཉིད་འདི་སྟེ། འདི་ལྟར་ན་རབ་འབྱོར་གྱི་ལེའུས་སྤྱོད་པ་རྣམ་དག་དང༌། མཐའ་གཉིས་རྣམ་
དག་དང༌། སྤྱོད་པ་ཁྱད་པར་གྱི་ལེའུ་གསུམ་གྱི་མཁྱེན་པ་རྣམ་པ་གསུམ་པོ་ཡོངས་སུ་རྫོགས་
པ་བསྟན་པར་མཛད་པ་ཡིན་ནོ། །
གསུམ་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་སོགས་ནི་བཤད་ཟིན་ལ། ཐམས་
ཅད་ཤེས་པའི་སྐབས་དང་པོ་གཉིས་ལ་ལྟོས་པའི་གསུམ་པ་སྤྱོད་པའི་ཁྱད་པར་གྱི་ལེའུའི་དོན་
སྟོན་བྱེད་ཀྱི་འགྲེལ་པ་བཤད་ཟིན་ཏོ།། །། །
༈ གཉིས་པ་འཇུག་པ་སྦྱོར་བཞི་ལ་དབང་ཐོབ་པའི་དོན་དུ་སྒོམ་པ་རྣམ་ཀུན།
དེ་རབ་ཀྱི་མཐར་ཕྱིན་པའི་རྩེ་སྦྱོར། བརྟན་པ་ཐོབ་པའི་དོན་དུ་སྒོམ་པ་མཐར་གྱིས་པ། བརྟན་
པ་ཐོབ་ནས་གཅིག་ཅར་སྒོམ་པ་སྐད་ཅིག་མའོ། །དང་པོ་ལ་སྔ་ཕྱིའི་མཚམས་སྦྱར། དངོས་
དོན་རྒྱས་བཤད། སྐབས་ཀྱི་མིང་བསྡུ་བའོ། །དང་པོ་ནི། ཐམས་ཅད་མཁྱེན་པ་ཉིད་གསུམ་
ཇི་ལྟ་བ་བཞིན་མངོན་སུམ་དུ་ཡོངས་སུ་ཤེས་པ་ནི་མངོན་པར་རྟོགས་པའི་རིམ་པ་ཉམས་
སུ་བླངས་པ་ཁོ་ན་ལ་རག་ལས་པས་དེ་དག་བསྒོམས་པས་རང་དབང་དུ་འགྱུར་བར་བྱ་བའི་
ཕྱིར། ཡང་རྣམ་པ་རྫས་རིགས་ཐམས་ཅད་དང་། བྱང་ཆུབ་གསུམ་གྱི་ལམ་དང་། གཞི་ ཕྱི་
ནང་གི་དངོས་པོ་ཤེས་པ་མ་ལུས་པ་གཅིག་ཏུ་བསྡུས་པའི་སྒོ་ནས་གཅིག་ཅར་ཐམས་ཅད་་་་་་
- 3 3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
མཁྱེན་པ་ཉིད་གསུམ་བསྒོམ་པར་བྱེད་པས་མཁྱེན་གསུམ་གྱི་འོག་ཏུ་མཁྱེན་པ་གསུམ་གཅིག་
ཅར་གྱི་རྣམ་པ་ཀུན་མངོན་སུམ་དུ་རྫོགས་པའམ་ཡང་དག་པར་བསྒོམས་པས་ཁོང་དུ་ཆུད་
པའི་ཚུལ་གྱིས་རྟོགས་པ་འཆད་དོ། །
གཉིས་ པ་ ལ་མཁྱེན་ པ་ གསུམ་གྱི་རྣམ་པ། དེ་ཇི་ལྟར་སྒོམ་པའི་ཚུལ།
བསྒོམས་པས་ཐོབ་པའི་ཕན་ཡོན་དང༌། དང་པོར་སྒོམ་པའི་བར་ཆད། བསྒོམ་བྱ་ཤེས་པའི་
མཚན་ཉིད་དང༌། སྒོམ་པའི་སྔོན་འགྲོ་ཐར་ཆ། ཡོངས་སུ་སྨིན་བྱེད་ངེས་འབྱེད། སློབ་ལམ་གྱི་
ལམ་ དགེ་འདུན། མི་སློབ་ལམ་གྱི་ཡན་ལག་ཉེ་བའི་རྒྱུ་ཞིང་དག་སྦྱོར་བ། ཡོངས་འཛིན་
ཐབས་ལ་མཁས་པས་ཏེ་བཅུ་གཅིག་གི་དང་པོ་ལ་བསྟན་བཤད་བསྡུ་གསུམ་གྱི་དང་པོ་
མཚན་ཉིད་ནི། བདེན་པ་ལ་དམིགས་པའི་ཡེ་ཤེས་ཀྱི་རྣམ་པའོ། །མཚོན་བྱ་ནི། དེ་རྟོགས་
པའི་ཡེ་ཤེས་ཀྱིས་དམིགས་ཤིང་ཤེས་པར་བྱ་བས་རྣམ་པའོ། ཁྱད་པར་ལ་གསུམ་ལས། དབྱེ་
གཞི་ནི། བདེན་བཞི་ལ་བརྟེན་པའི་རྣམ་པ་སྟེ། འཕགས་པས་དེ་ལ་འཕགས་པའི་བདེན་པ་
བཞི་རྟེན་དུ་བྱས་ཏེ་ཐམས་ཅད་ཤེས་པ་ཉིད་གསུམ་གྱི་སྐབས་ཀྱིས་བདེན་པ་གང་ལ་རྣམ་པ་
ཇི་སྙེད་ཡོད་པ་དེ་སྟོན་ཞེས་སོ། །དབྱེ་དོན་ནི། བདེན་བཞི་ལ་བརྟེན་པའི་ཆོས་ཀྱི་བྱེ་བྲག་
སྡུག་བདེན་ལ་དགུ། ཀུན་འབྱུང་ལ་བཅུ་གཉིས། འགོག་པ་ལ་ཉི་ཤུ། ལམ་ལ་བརྒྱ་སོ་
གཉིས་སོ། །ཤེས་རྣམ་ལ་མཚན་ཉིད་ནི་བདེན་པ་ལ་དམིགས་པའི་ཡེ་ཤེས་ཀྱི་ཁྱད་ཆོས་སོ།།
མཚན་གཞི་ནི། གཞི་ཤེས་ཀྱི་ཉེར་བདུན། ལམ་ཤེས་ཀྱི་སོ་དྲུག །རྣམ་མཁྱེན་གྱི་བརྒྱ་དང་
བཅུའོ། །གྲངས་ངེས་ནི། ཕྱིན་ཅི་ལོག་གི་གཉེན་པོ་ཡེ་ཤེས་བརྒྱ་བདུན་ཅུ་རྩ་གསུམ་ཡོད་
པས་དེའི་ཡུལ་རྣམ་པའང་དེ་སྙེད་དུ་གྲངས་ངེས་སོ། །
གཞུང་དོན་ལ་རྩ་བ་ནི། གཞི་བདེན་བཞིའི་དངོས་པོ་ལ་དམིགས་པའི་
ཤེས་པའི་བྱེ་བྲག་མི་མཐུན་ཕྱོགས་གང་གི་གཉེན་པོའི་མཚན་ཉིད་ཅན་རྟག་པར་རྟོགས་པ་ལྟ་
-3
3
.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུ་རྣམས་རྣམ་པ་ཞེས་བྱ་བའི་སྤྱིའི་མཚན་ཉིད་དེ་རང་བཞིན་ཡིན་ནོ། །གཉེན་པོའི་ཕྱོགས་
ཀྱང་ཀུན་མཁྱེན་ཉིད་ནི་རྣམ་པ་གསུམ་གྱིས་བསྡུས་པས་རྣམ་པ་དེ་ནི་མཁྱེན་གསུམ་གྱི་བྱེ་
བྲག་གིས་རྣམ་པ་གསུམ་དུ་འདོད་དོ། །ཤཱནྟིས། དངོས་པོ་ཤེས་པའི་ཐབས་སུ་གྱུར་པ་ཞེས་
འདོན་ཏེ། དམིགས་པ་བདེན་བཞིའི་དངོས་པོ་ཤེས་པའི་ཐབས་སུ་གྱུར་པ་དེ་དག་ནི་མིང་རྣམ་
པ་ཞེས་བྱ་བའི་མཚན་ཉིད་ཅན་ཞེས་སོ། །འགྲེལ་པ་ནི། རྟག་པ་དང་ལ་སོགས་པས་བདེ་
གཙང་བདག་ལ་སོགས་པར་འཛིན་པ་སྤང་བྱ་ཡིན་པས་མི་མཐུན་པའི་ཕྱོགས་ཀྱི་གཉེན་པོའི་
ཆོས་ཉིད་ཀྱི་ངོ་བོ་ཉིད་མི་རྟག་དུགྒཁ་ལ་སོགས་པ་ལ་དམིགས་པའི་ཡེ་ཤེས་ཀྱི་བྱེ་བྲག་
རྣམས་ལ་རྣམ་པ་ཉིད་དུ་རྣམ་པར་བཞག་པ་ནི་རྣམ་ཀུན་མངོན་རྫོགས་རྟོགས་པའི་རྣམ་པའི་
སྤྱིའི་མཚན་ཉིད་ཡིན་པར་ཤེས་པར་བྱ་སྟེ། དེས་ན་འདི་ལ་རྣམ་པ་གཞི་མེད་པའི་ཉེས་པར་མི་
འགྱུར་རོ། །རྣམ་པ་དེ་དག་ཀྱང་ཐམས་ཅད་མཁྱེན་པ་ཉིད་གསུམ་གྱི་ཡུལ་གྱི་བྱེ་བྲག་གིས་
རྣམ་པ་གསུམ་ཁོ་ནར་བཞེད་དོ། །ཡང་ན་འགྱུར་གཞན་ལས་རྩ་བར། གཞི་དང་ཡེ་ཤེས་རྣམ་
པ་རྣམས། །རྣམ་པ་ཞེས་བྱ་མཚན་ཉིད་དོ། །ཞེས་པ་དང། འགྲེལ་པར། དམིགས་པ་དང་ཡེ་
ཤེས་དང་རྣམ་པ་རྣམས་ཞེས་འབྱུང་བ་ལྟར། ཆོས་བཤེས་ཀྱིས། རྣམ་པ་དུ་ཞིག་ཡོད། རང་
བཞིན་གང་ཡིན། དེ་དག་གང་གིས་བཞག་ཅེས་དྲིས་ནས་དང་པོ་ནི། རྟག་པ་དང་སོགས་པས་
བདེ་ཞིང་གཙང་བ་ལ་སོགས་པར་འཛིན་པ་ཉིད་མི་མཐུན་པའི་ཕྱོགས་ཏེ། བྱིས་པ་སྲིད་པར་
འཁྱམས་པའི་རྒྱུའི་གཙོ་བོ་ཡིན་པས་འཁོར་བའི་གཞིའམ་རྒྱུ་བྱེད་པས་སོ། །གཞི་དེ་ཇི་ལྟར་
གཟུང་བ་ལྟར་མེད་པར་ཤེས་པ་གཉེན་པོའི་ཆོས་ཉིད་ཀྱི་ངོ་བོ་ཉིད་མི་རྟོག་པ་ལ་སོགས་པར་
དམིགས་པ་གཞི་ཤེས་ཀྱི་དབང་དུ་བྱས་པའི་རྣམ་པ་དང༌། བྱང་སེམས་ཀྱི་ལམ་འབྲས་མ་
ལུས་པ་ཡེ་ཤེས་རྟོགས་པའི་གནས་སྐབས་ལ་བརྗོད་པ་ཙམ་དུ་ཟད་པས་ཡེ་ཤེས་ལམ་ཤེས་
ཀྱི་རྣམ་པ་ནི་དེ་བཞིན་གཤེགས་པའི་ཡེ་ཤེས་ནི་ཡོན་ཏན་སྨོས་པའི་སྒོ་ནས་རྣམ་མཁྱེན་ཞེས་
-3
3 f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
བསྟན་པས་ན་རྣམ་མཁྱེན་གྱི་རྣམ་པའོ། །རྣམས་ནི་དྲུག་པའི་མང་ཚིག་གོ །
གཉིས་པ་ནི། གཞི་ཤེས་ཀྱི་རྣམ་པ་ནི་ཉན་རང་གི་གང་ཟག་གིས་བདག་མེད་
རྟོགས་པའི་དང༌། ལམ་ཤེས་ཀྱིས་བྱང་སེམས་ཀྱི་བདག་མེད་གཉིས་རྟོགས་པའི་དང༌། རྣམ་
མཁྱེན་གྱི་ནི་སངས་རྒྱས་ཀྱིས་ཤེས་བྱ་ཐམས་ཅད་སྐད་ཅིག་གིས་མཁྱེན་པའི་ཡེ་ཤེས་ཀྱི་
མཚན་ཉིད་དོ། །འོན་ཏེ་རྣམ་པའི་རང་བཞིན་མཚན་ཉིད་ཡིན་ན་འོག་གི་མཚན་ཉིད་དང་འདི་
ལ་ཁྱད་པར་ཅི་ཡོད་ཅེ་ན། རྣམ་པ་ནི་སྒོམ་པའི་རིམ་པ་ཡིན་ལ། མཚན་ཉིད་ནི་མཁྱེན་གསུམ་
གྱི་མཚན་ཉིད་ཙམ་ཞིག་སྟོན་གྱི་སྒོམ་པའི་རིམ་པ་གཙོ་བོར་མ་གྱུར་པས་ཁྱད་པར་ཡོད་དོ།།
ཡང་འདིར་རྣམ་པ་ཇི་སྙེད་པ་དང༌། མཚན་ཉིད་ནས་མཚན་ཉིད་དང་མཚན་ཉིད་དུ་སྦྱར་ཏེ་
སྟོན་པས་ལུགས་ཐ་དད་པའི་ཁྱད་པར་ཡང་ཡོད་དོ། །
གསུམ་པ་ནི། གསུམ་པ་དེ་དག་ཀྱང་རྒྱུ་མཚན་གཞན་གྱིས་ཕྱེ་བ་མིན་གྱི་
ཐམས་ཅད་མཁྱེན་པ་ཉིད་གསུམ་ཡོད་པའི་བྱེ་བྲག་གིས་བཞག་པས་ན་རྣམ་པ་གསུམ་ཁོ་ནར་
གྲངས་ངེས་པར་བཞེད་དོ། །གཉིས་པ་ལ། གཞི་ཤེས། ལམ་ཤེས། རྣམ་མཁྱེན་གྱི་རྣམ་པ་
བཤད་པ་གསུམ་གྱི་དང་པོ་ལ་བཞི་ལས་སྔ་འགྲེལ་ནི། མཁྱེན་གསུམ་གྱི་རྣམ་པ་རྣམས་སྤྱིར་
བསྟན་ནས་ད་ནི་ཁྱད་པར་དུ་གཞི་ཤེས་ཀྱི་རྣམ་པ་འཆད་པ་ནི། རྩ་བ་ནི། ཡུམ་འདི་ནི་མ་
མཆིས་པའི་ཡུམ་མོ་ཞེས་མེད་པའི་རྣམ་པ་ནས་བཟུང་སྟེ། ཡུམ་འདི་མི་གཡོ་བའི་ཡུམ་མོ་ཞེས་
མི་གཡོ་བའི་རྣམ་པའི་བར་དུ་སྡུག་ཀུན་འགོག་པའི་བདེན་པ་གསུམ་པོ་སོ་སོ་རེ་རེ་ལ་རྣམ་པ་
བཞི་བཞི་དང༌། ལམ་བདེན་ལ་རྣམ་པ་དེ་ནི་བཅོ་ལྔར་མདོ་ལས་བཤད་དོ། །འགྲེལ་པ་ནི།
མཁྱེན་གསུམ་གྱི་རྣམ་པ་སྤྱིར་བསྟན་པ་དེ་ལ་བདེན་བཞི་རྟེན་དུ་བྱས་ཏེ་མཁྱེན་གསུམ་གྱི་
དབང་དུ་བྱས་ནས་བདེན་པ་གང་ལ་རྣམ་པ་ཇི་སྙེད་ཡོད་པ་དེ་སྟོན་པ་ལས་རེ་ཞིག་གཞི་
ཐམས་ཅད་ཤེས་པ་ཉིད་ཀྱི་དབང་དུ་བྱས་ནས་སྡུག་བདེན་གྱི་རྣམ་པ་བཞི་ནི། སྡུག་བདེན་
- 3
}： .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ཅན། རྟག་པའི་རང་བཞིན་མེད་པ་ཡིན་ཏེ། མཁའ་ལྟར་དེ་ཁོ་ནར་མ་གྲུབ་པའི་ཕྱིར་ཏེ།
རབ་འབྱོར་ནམ་མཁའ་མེད་པའི་ཕྱིར་རོ། །ཞེས་སོ། །དེས་ནི་མི་རྟག་པའི་རྣམ་པ་བསྟན་ཏེ།
རྟོག་པ་མེད་པའི་དོན་ནི་མི་རྟག་པ་ཡིན་པའི་ཕྱིར། དབུས་མཐར། མི་རྟག་དོན་ནི་མེད་དོན་
དང༌། །ཞེས་སོ། །དེ་ཆོས་ཅན། ཡང་དག་པར་མི་སྐྱེ་བ་མེད་པ་ཡིན་ཏེ། རང་བཞིན་གྱིས་སྟོང་
པས་མཉམ་པ་ཡིན་པའི་ཕྱིར། ཡུམ་འདི་ནི་མཉམ་པ་ཉིད་ཀྱི་ཡུམ་མོ་ཞེས་སོ། །འདིས་ནི་
དུཉྩཁའི་རྣམ་པ་བསྟན་ཏེ། དུཁ་ནི་གཞན་དང་མི་འདྲ་བ་ཉིད་ཀྱིས་མི་མཉམ་ཞིང་དེ་ཁོ་ནར་
མི་དམིགས་པར་མཉམ་པ་ཉིད་ཡིན་ལ། དེ་ནི་དེ་ཁོ་ནར་སྐྱེ་བ་མེད་པའི་ཕྱིར་རོ། །དེ་ཆོས་
ཅན། བདག་དོན་གཞན་གྱིས་དབེན་པ་སྟེ། ཡོད་མེད་རྟག་ཆད་ཀྱི་མཐའ་ལས་འདས་པའི་
རང་བཞིན་གྱིས་སྟོང་པའི་ཕྱིར། ཡུམ་འདི་ནི་དབེན་པའི་ཡུམ་མོ་ཞེས་སོ། །འདིས་ནི་སྟོང་
པའི་རྣམ་པ་བསྟན་ཏེ། སྟོང་པ་ནི་བདག་གི་དངོས་པོ་མེད་པ་ཡིན་པས་སོ་ཞེས་སོ། །དེ་
ནི་ཕས་ཀྱི་རྒོལ་བས་མི་རྫི་བ་སྟེ། བདག་ཏུ་མི་དམིགས་པའི་ཕྱིར། ཡུམ་འདི་ནི་རྫི་བ་མ་
མཆིས་པའི་ཡུམ་མོ་ཞེས་སོ། །འདིས་ནི་བདག་མེད་ཀྱི་རྣམ་པ་བསྟན་ཏེ། བདག་མེད་ནི་མུ་
སྟེགས་པ་ཐམས་ཅད་དང་ཐུན་མོང་མ་ཡིན་པའི་ཕྱིར་མུ་སྟེགས་པ་རྣམས་ཀྱིས་འཁྲུག་པར་
བྱེད་མི་ནུས་པས་སོ། །དེ་ལྟར་ན་རྣམ་པ་བཞི་པོ་དེ་ནི་གོ་རིམ་བཞིན་དུ་ཁའི་བདེན་པའི་རྣམ་
པ་མི་རྟག་པ་དང་ལ་སོགས་པས་དུ་ཁ་སྟོང་པ་བདག་མེད་པའི་མཚན་ཉིད་བཞི་པོ་དག་ཡིན་
ནོ༑ ༑ཀུན་འབྱུང་གི་རྣམ་པ་བཞི་ནི། ཀུན་བདེན་ཆོས་ཅན། གནས་སམ་རྟེན་དུ་མེད་པ་སྟེ།
ཕུང་པོ་ལྔའི་རང་བཞིན་གྱི་སྐྱེད་བྱེད་ཀྱི་རྒྱུར་མེད་པའི་ཕྱིར། ཡུམ་འདི་ནི་གཞི་མ་མཆིས་པའི་
ཡུམ་མོ་ཞེས་སོ། །འདིའི་ཤུགས་ཀྱིས་རྒྱུའི་རྣམ་པ་བསྟན་ཏེ། འདི་ནི་མིང་བཞི་གཟུགས་ཕུང་
བསྐྱེད་པའི་རྒྱུ་ཡིན་པའི་ཕྱིར་རོ། །དེ་ཆོས་ཅན། ནམ་མཁའ་དང་མཉམ་པ་ཉིད་ཡིན་ཏེ། དེ་
ཁོ་ནར་སྐྱེ་འགག་མེད་པས་འགྲོ་འོང་མེད་པའི་ཕྱིར། ཡུམ་འདི་ནི་འགྲོ་འོང་མེད་པའི་ཡུམ་མོ་
- 3
3
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
ཞེས་སོ། །འདིས་ནི་ཀུན་འབྱུང་གི་རྣམ་པ་བསྟན་ཏེ། ཆགས་སོགས་ཀུན་འབྱུང་བ་འདས་མ་
འོངས་ཀྱི་སྐད་ཅིག་ལྷན་ཅིག་ཏུ་མེད་ཅིང་ད་ལྟ་བ་འགགས་པས་མཁའ་དང་མཚུངས་པའི་
ཆོས་ཉིད་ཀྱིས་མཚོན་པའི་ཕྱིར་རོ། །དེ་ཆོས་ཅན། བརྗོད་པའི་ཀུན་རྫོབ་ཏུ་སྒྲས་བརྗོད་དུ་
མེད་དེ། རྟོག་དཔྱོད་དམིགས་སུ་མེད་པའི་ཕྱིར། ཡུམ་འདི་ནི་བརྗོད་དུ་མ་མཆིས་པའི་ཡུམ་མོ་
ཞེས་སོ། །འདིས་ནི་རབ་སྐྱེའི་རྣམ་པ་བསྟན་ཏེ། རྟོག་དཔྱོད་ནི་ཐ་སྙད་དུ་ལས་འབྱུང་བའི་རྒྱུ་
ཡིན་པའི་ཕྱིར་རོ། །དེ་ཆོས་ཅན། མིང་མེད་པ་སྟེ། མིང་བཞིའི་ཕུང་པོ་དམིགས་སུ་མེད་པའི་
ཕྱིར། འདི་ནི་མིང་མ་མཆིས་པའི་ཡུམ་མོ་ཞེས་སོ། །འདིས་ནི་རྐྱེན་གྱི་རྣམ་པ་བསྟན་ཏེ། ཚོར་
བ་མྱོང་བ་ནི་ཡང་སྲིད་འབྱུང་བའི་གཙོ་བོའི་རྐྱེན་ཡིན་པའི་ཕྱིར། དེ་ལྟར་ན་གནས་མེད་པ་ལ་
སོགས་པའི་རྣམ་པ་བཞི་ནི་གོ་རིམ་བཞིན་དུ་ལ་སོགས་དང་པོས་བསྡུས་པ་ཀུན་བདེན་གྱི་
སོགས་ཕྱི་མས་བསྡུས་པ་རྒྱུ་སོགས་ཀྱི་མཚན་ཉིད་བཞི་དག་ཡིན་ནོ། །འགོག་བདེན་གྱི་རྣམ་
པ་བཞི་ནི། འགོག་བདེན་ཆོས་ཅན། ཁམས་གསུམ་དུ་འགྲོ་བ་རྒྱུད་ལྔ་གང་དུ་ཡང་འགྲོ་ཞིང་
རྒྱུ་བ་མེད་དེ། རང་བཞིན་གྱིས་སྟོང་ཞིང་མི་གཡོ་བས་སོ། །འདི་ནི་འགྲོ་བ་མ་མཆིས་པའི་
ཡུམ་མོ་ཞེས་སོ། །འདིས་ནི་འགོག་པའི་རྣམ་པ་བསྟན་ཏེ། དེ་ནི་བསྒོམས་པས་ལུས་སམ་སོ་
སོ་རང་གི་རིག་པའི་ཡེ་ཤེས་ཀྱི་མངོན་དུ་བྱ་བ་ཙམ་གྱི་གནས་གཞན་དུ་སོང་ནས་ཐོབ་བྱ་མིན་
པའི་ཕྱིར་ཏེ། ཉོན་མོངས་འགག་པ་དེ་ནི་རྒྱུད་གཞན་གང་དུ་ཡང་སོང་བ་མེད་པའི་ཕྱིར་རོ།།
དེ་ཆོས་ཅན། ལྟ་ངན་རྣམས་ཀྱིས་མི་འཕྲོགས་པ་སྟེ་རང་བཞིན་གྱིས་སྟོང་པས་ཡུལ་འཛིན་པ་
མེད་པའི་ཕྱིར། འདི་ནི་མི་འཕྲོགས་པའི་ཡུམ་མོ་ཞེས་སོ། །འདིས་ནི་གཟོད་མ་ནས་ཞི་བའི་
རྣམ་པ་བསྟན་ཏེ། དེ་ནི་ཡུམ་འཛིན་པའམ་མིང་དང་མཚན་མར་བཟུང་དུ་མེད་པའི་ཕྱིར་རོ།།
དེ་ཆོས་ཅན། མི་ཟད་པ་སྟེ། ཆོས་ཀྱི་དབྱིངས་ཀྱི་རང་བཞིན་ཡིན་པའི་ཕྱིར། འདི་ནི་ཟད་པ་
མ་ མཆིས་པའི་ཡུམ་མོ་ཞེས་སོ། །འདིས་ནི་དྲི་མ་ཟད་པའི་གྱ་ནོམ་པའི་རྣམ་པ་སྟེ། ཆོས་
-3 3 ） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་ནི་དེའི་རང་བཞིན་ཡིན་པས་ཤིན་ཏུ་ཟད་པ་དང་ལྡན་པ་མ་ཡིན་པས་སོ། །དེ་ཆོས་ཅན།
སྐྱེ་བ་མེད་དེ། གཅིག་དང་དུ་མ་དང་བྲལ་བས་སྐྱེ་འགག་མེད་པའི་ཕྱིར། འདི་ནི་སྐྱེ་བ་མ་
མཆིས་པའི་ཡུམ་མོ་ཞེས་སོ། །འདིས་འཁོར་བ་ལས་ངེས་འབྱུང་གི་རྣམ་པ་སྟེ། འདི་ལ་ནི་
ཡོངས་སུ་བརྟགས་པའི་ཆོས་ཡོད་པ་མིན་པས་སྐྱེ་བ་མེད་པའི་ཕྱིར། དེ་ལྟར་ན་འགྲོ་མེད་ལ་
སོགས་པའི་རྣམ་པ་བཞི་པོ་དེ་ནི་གོ་རིམ་བཞིན་དུ་འགོག་བདེན་གྱི་རྣམ་པ་འགོག་པ་ཞི་བ་གྱ་
ནོམ་ངེས་འབྱུང་གི་མཚན་ཉིད་བཞི་དག་ཡིན་ནོ། །ལམ་བདེན་གྱི་རྣམ་པ་ལ་བསྟན་བཤད་
བསྡུ་གསུམ་གྱི་དང་པོ་ལ་དབྱེ་གཞི་ནི། གཞི་ཤེས་ཀྱིས་བསྡུས་པའི་ལམ་བདེན་གྱི་རྣམ་པ་
ཙམ་མོ། །དབྱེ་ངོ་ལམ་ཟག་མེད་གཉིས་ཟག་བཅས་གཅིག་སྟེ་གསུམ་མོ། །དབྱེ་དོན་ནི། ཉོན་
མོངས་པའི་སྒྲིབ་པའི་གཉེན་པོ་ཉིད་དུ་ཉན་ཐོས་ཀྱི་མཐོང་སྒོམ་ཟག་པ་མེད་པའི་ལམ་གཅིག་
དང་རང་རྒྱལ་དེ་དག་གི་ཤེས་བྱའི་སྒྲིབ་པའི་གཉེན་པོ་ཉིད་དུ་རང་རྒྱལ་གྱི་སྒོམ་པའི་ལམ་རྨི་
ལམ་སོགས་ཀྱི་རྣམ་པ་ཅན་ཟག་པ་དང་བཅས་པ་དང་། ཤེས་སྒྲིབ་རྟོག་པ་དྲུག་གི་གཉེན་པོ་
རང་རྒྱལ་གྱི་མཐོང་ལམ་ཟག་པ་མེད་པ་གཉིས་ཡིན་པས་དེ་ལྟར་ལམ་རྣམ་པ་གསུམ་མོ།།
གལ་ཏེ་གཞི་ཤེས་ཀྱི་རྣམ་པར་ཤེས་སྒྲིབ་ཀྱི་གཉེན་པོ་སྟོན་པ་མི་རིགས་སོ་ཞེ་ན། ཉན་ཐོས་
ལ་མི་དགོས་ཀྱང་ཐམས་ཅད་ཤེས་པ་ཉིད་ཀྱིས་རང་སངས་རྒྱས་ཀྱི་མངོན་རྟོགས་རྣམས་ཀྱང་
བསྡུས་པས་དེ་དག་གི་ཤེས་སྒྲིབ་ཀྱི་གཉེན་པོ་བསྟན་དགོས་པ་དེའི་ཕྱིར་རོ། །དེ་ལ་རྨི་སོགས་
ཀྱི་རྣམ་པ་ཅན་ནི་རྗེས་ཐོབ་དག་པ་འཇིག་རྟེན་པར་མདོ་ལས་བཤད་པས་རྗེས་ཐོབ་ཀྱི་སྒོ་
ནས་ཟག་བཅས་སུ་བཞག་པར་མངོན་ནོ། །
གཉིས་པ་ལ་གཉིས་ལས་ཉོན་སྒྲིབ་ཀྱི་གཉེན་པོའི་ལམ་ནི་ལམ་གསུམ་
ཡོད་པ་དེ་ལས་དང་པོ་ཉན་ཐོས་ཀྱི་ཟག་མེད་ཀྱི་ལམ་ལམ་བདེན་ཆོས་ཅན། བྱེད་པ་པོ་མེད་
པ་སྟེ། དེ་དམིགས་སུ་མེད་པའི་ཕྱིར། འདི་ནི་བྱེད་པ་པོ་མ་མཆིས་པའི་ཡུམ་མོ། །ཞེས་སོ།།
- }， [j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༠
འདི་ནི་ལམ་གྱི་རྣམ་པ་སྟེ། ལམ་ནི་བྱེད་པོར་འཛིན་པའི་གཉེན་པོ་ཡིན་པའི་ཕྱིར་རོ། །དེ་ཆོས་
ཅན། ཤེས་པ་པོའི་རང་བཞིན་མེད་པ་སྟེ། ཤེས་པ་པོའི་བདག་དམིགས་སུ་མེད་པའི་ཕྱིར་
འདི་ནི་ཤེས་པ་པོ་མ་མཆིས་པའི་ཡུམ་མོ་ཞེས་སོ། །འདིས་ནི་རིགས་པའི་རྣམ་པ་སྟེ་ལམ་མ་
ལུས་པར་རྟོགས་པ་ནི་རིགས་པ་ཡིན་ལ། དེ་ནི་ལམ་ཤེས་པ་པོར་འཛིན་པའི་གཉེན་པོ་ཡིན་
པས་སོ། །དེ་ཆོས་ཅན། རྒྱུད་གཞན་དུ་འཕོ་བ་མེད་པ་སྟེ། དབྱིབས་ཀྱི་ངོ་བོ་ཉིད་ཀྱི་སྐྱེ་འཆི་
མེད་པའི་ཕྱིར། འདི་ནི་འཕོ་བ་མ་མཆིས་པའི་ཡུམ་མོ་ཞེས་སོ། །འདིས་ནི་སྒྲུབ་པའི་རྣམ་པ་
བསྟན་ཏེ། སྒྲུབ་པ་ནི་ལམ་གྱི་འབྲས་བུ་མཆོག་དམན་སོ་སོར་རྟོགས་ནས་སྒྲུབ་པ་ཡིན་ལ།
ལམ་ནི་དམན་མཆོག་གི་གནས་སྐབས་སྤོང་ལེན་གྱི་རྟོག་པའི་གཉེན་པོ་ཡིན་པའི་ཕྱིར་རོ།།
དེ་ཆོས་ཅན། ཉོན་མོངས་ འདུལ་བ་མེད་ པ་ སྟེ། རང་བཞིན་གྱིས་སྟོང་པ་དུས་གསུམ་མ་
དམིགས་པའི་ཕྱིར། འདི་ནི་འདུལ་བ་མ་མཆིས་པའི་ཡུམ་མོ་ཞེས་སོ། །འདིས་ནི་ངེས་འབྱུང་
གི་རྣམ་པ་བསྟན་ཏེ། རང་བཞིན་གྱིས་སྟོང་པ་ནི་དེ་ཁོ་ནར་ཉོན་མོངས་འདུལ་བས་ངེས་པར་
འབྱུང་བ་མ་ཡིན་པའི་ཕྱིར། དེ་ལྟར་རྣམ་པ་བཞི་པོ་དེ་ནི་གོ་རིམ་བཞིན་དུ་ལམ་དང་ལ་སོགས་
པས་རིགས་སྒྲུབ་ངེས་འབྱིན་གྱི་མཚན་ཉིད་དག་ཡིན་ནོ། ། །
གཉིས་པ་ཤེས་སྒྲིབ་ཀྱི་གཉེན་པོའི་ལམ་ལ་གཉིས་ལས་སྒོམ་ལམ་ཟག་
བཅས་ནི། དཔེ་དོན་གོ་རིམ་བཞིན་དུ་སྦྱར་ནས་བསྟན་ན་དེ་ཆོས་ཅན། རྨི་ལམ་གྱི་རྣམ་པ་
ལྟར་གདོད་ནས་ངོ་བོ་ཉིད་མེད་པའི་མཚན་ཉིད་ཅན་ཏེ། རིགས་པའི་རྗེས་སུ་འགྲོ་བའི་སྐྱེ་བ་
མེད་པའི་ཕྱིར་དང་། དེའི་ཕྱིར་དེ་སྒྲ་བརྙན་དང་བྲག་ཆ་ལྟར་རྒྱུ་ལས་མ་སྐྱེས་པའི་དང༌། དེའི་
ཕྱིར་དེ་གཟུགས་དང་གཟུགས་བརྙན་གཉིས་སུ་དམིགས་པའི་དམིགས་པའི་མིག་ཡོར་ལྟར་
དེ་ཁོ་ནར་མ་འགགས་པ་དང༌། དེའི་ཕྱིར་དེ་ཆུའི་རང་བཞིན་དུ་མེད་པའི་སྨིག་རྒྱུ་ལྟར་གཟོད་
མ་ནས་ཞི་བ་དང་། དེའི་ཕྱིར་རམ་དེ་མིག་འཕྲུལ་གྱི་རང་བཞིན་གྱིས་མྱ་ངན་ལས་འདས་པའི་
-3
4 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་ཉིད་དེ་རང་བཞིན་ཅན་ཡིན་ཏེ། འདི་ནི་རྨི་ལམ་ནས་སྒྱུ་མའི་ཡུམ་མོའི་བར་རོ། །དེ་
དག་ནི་མདོ་རྒྱན་དུ། སྔ་མ་ཕྱི་མའི་རྟེན་ཡིན་པས། །ངོ་བོ་ཉིད་ནི་མེད་པ་ཡིས། །སྐྱེ་མེད་
འགག་མེད་གཟོད་ནས་ཞི། །རང་བཞིན་མྱ་ངན་འདས་པ་གྲུབ། །ཅེས་སོ། །རྣམ་པ་དེ་དག་
མངོན་སུམ་དུ་རྟོགས་པ་ནི། སྤྱིར་གཟུང་བར་རྟོག་པའི་ཤེས་བྱའི་སྒྲིབ་པའི་གཉེན་པོར་གྱུར་
པ་དག་ཡིན་ནོ། ། །
གཉིས་པ་མཐོང་ལམ་ཟག་མེད་ནི། ལམ་གསུམ་པ་ཤེས་སྒྲིབ་ཀྱི་གཉེན་པོ་
མཐོང་ལམ་ནི་རྣམ་རྟོག་དྲུག་སྤོང་བས་རབ་ཏུ་ཕྱེ་བ་ཡིན་ནོ། །དྲུག་གང་ཞེ་ན། སྤང་གཉེན་གོ་
རིམ་བཞིན་དུ་སྦྱར་ནས་བསྟན་ན། རང་རྒྱལ་གྱི་མཐོང་ལམ་ཡུམ་ཆོས་ཅན། ཤེས་བྱའི་སྒྲིབ་
པ་ཀུན་སྤངས་པ་ནས་ཉོན་མོངས་པའི་གཉེན་པོར་གྱུར་པ་དག་ཡིན་ནོ། །ཀུན་ནས་ཉོན་
མོངས་པ་དུག་གསུམ་མེད་པའི་ཕྱིར་ཏེ། ཉོན་སྒྲིབ་དེ་ཁོ་ནར་དམིགས་སུ་མེད་པའི་ཕྱིར།
འདི་ནི་ཀུན་ཉོན་མ་མཆིས་པའི་ཡུམ་མོ་ཞེས་སོ། །ཤེས་སྒྲིབ་རྣམ་པར་བྱང་བར་རྟོག་པའི་
གཉེན་པོ་སྟེ། རྣམ་པར་བྱང་བར་རྟོག་པའི་རྣམ་རྟོག་མེད་པའི་ཕྱིར་ཏེ། རྟོག་པ་དེའི་རྟེན་ཉོན་
མོངས་ཅན་སེམས་ཅན་མི་དམིགས་པའི་ཕྱིར། འདི་ནི་རྣམ་བྱང་མ་མཆིས་པའི་ཡུམ་མོ་ཞེས་
སོ༑ ༑ཉོན་མོངས་པའི་བག་ཆགས་ཀྱི་གཉེན་པོ་ཡིན་ཏེ། ཉོན་མོངས་ཉེ་ཉོན་གྱིས་གོས་པ་
མེད་པའི་སྟེ་ནམ་མཁའ་ལྟར་ཉོན་མོངས་ཀྱི་རང་བཞིན་འོད་གསལ་བར་རྟོགས་པའི་ཕྱིར་
འདི་ནི་གོས་པ་མ་མཆིས་པའི་ཡུམ་མོ། །ཞེས་སོ། །གཟུགས་ལ་སོགས་པར་འདུ་ཤེས་པའི་
སྤྲོས་ པའི་སྟེ། དམིགས་པའི་མཚན་ཉིད་ཅན་གྱི་སྤྲོས་པ་མེད་པའི་ཕྱིར་ཏེ། སྤྲོས་པ་ཀུན་
གདོད་ནས་མ་སྐྱེས་པར་རྟོགས་པའི་ཕྱིར་ཏེ། འདི་ནི་སྤྲོས་པ་མ་མཆིས་པའི་ཡུམ་མོ། །ཞེས་
སོ༑ ༑རང་གི་རྟོགས་པ་ལ་རོ་མྱང་བའི་རློམ་པ་སྟེ། དེ་ལྟ་བུའི་རློམ་པ་མེད་པའི་ཕྱིར་ཏེ། རློམ་
པ་གདོད་ནས་མ་སྐྱེས་པར་རྟོགས་པའི་ཕྱིར་འདི་ནི་རློམ་སེམས་མ་མཆིས་པའི་ཡུམ་མོ་ཞེས་
-?.． 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
སོ༑ །རྟོགས་པ་ཐོབ་ཟིན་ཡོངས་སུ་ཉམས་པར་རྣམ་པར་རྟོག་པ་རྣམས་ཀྱི་གཉེན་པོར་གྱུར་
པ་དག་ཡིན་ནོ། །རྣམ་པར་མི་རྟོག་ཅིང་རློམ་པ་མེད་པའི་རང་བཞིན་ལས་མི་གཡོ་བར་གནས་
པའི་ཕྱིར་ཏེ། འཁོར་བ་ཇི་སྲིད་བར་ཆོས་དབྱིངས་གནས་པ་དེ་ལས་ཐ་མི་དད་པའི་ཕྱིར།
འདི་ནི་མི་གཡོ་བའི་ཡུམ་མོ་ཞེས་སོ། །སོ་སོར་ངེས་པ་ནི་གཉེན་པོ་སོ་སོར་རང་གིས་སྤང་བྱ་
སོ་སོ་ངེས་པ་སྤོང་བའོ། །
གསུམ་པ་ནི། སྔར་བཤད་པའི་ཚུལ་དེ་ལྟར་ན་གཞི་ཤེས་པ་ལམ་གྱི་བདེན་
པ་ལ་རྣམ་པ་བཅོ་ལྔ་སྟེའོ། །བཞི་པ་བསྡུ་བ་ནི། རྣམ་པ་སྤྱིར་བསྡོམས་ན་ཐམས་ཅད་ཤེས་པ་
ཉིད་ཀྱི་རྣམ་པ་ཉི་ཤུ་རྩ་བདུན་ཡིན་ནོ། །
གཉིས་པ་ལ་གསུམ་གྱི་དང་པོ་ལ་སྔ་འགྲེལ་ནི། གཞི་ཤེས་ཀྱི་རྣམ་པ་དེའི་
འོག་ཏུ་ལམ་ཤེས་ཉིད་ཀྱི་རྣམ་པ་འཆད་པ་ལ། རྩ་བ་ནི། རྒྱུ་ཀུན་འབྱུང་དང་ལམ་དང་སྡུག་
བསྔལ་དང་འགོག་པ་ལ་ནི་གོ་རིམ་བཞིན་དུ་དེ་དག་གི་རྣམ་པ་ཆགས་བྲལ་སོགས་བརྒྱད་
དང་ཚད་མེད་སོགས་བདུན་དང་ནི་མི་རྟག་པ་སོགས་ལྔ་དང་ནང་སྟོང་ཉིད་སོགས་བཅུ་དྲུག་
གོ ༑ཞེས་ མདོ་ ལས་བསྒྲགས་སོ། །འགྲེལ་ པ་ ནི་ ཀུན་འབྱུང་བ་དང༌། ལམ་དང༌ ། སྡུག་
བསྔལ་དང༌། འགོག་པའི་བདེན་པ་ལ་གྲངས་སམ། གོ་རིམ་བཞིན་དུ་རྣམ་པ་བརྒྱད་དང་།
ལ་སོགས་པས་བདུན་ལྔ་བཅུ་དྲུག་གོ །ཞེས་བྱ་བར་ཁོང་དུ་ཆུད་པར་བྱའོ། །དེ་མི་འཐད་དེ།
གོ་རིམ་གཞན་དང་མི་མཐུན་ པས་ སོ། །ཞེ་ན། སྐྱོན་མེད་དེ། གཞན་ནས་གསུངས་པ་དེ་
རྟོགས་པའི་རིམ་པའི་ཡིན་ལ། འདི་ནི་དོན་ལ་བསྐྱེད་རིམ་གྱི་སྒོ་ནས་བསྟན་པ་ཡིན་པའི་ཕྱིར་
ཏེ༑ ཀུན་ནས་ཉོན་མོངས་པའི་ཕྱོགས་ལ་བརྟེན་ནས་ཀུན་འབྱུང་བ་ནི་རྒྱུ་དང་དུཉཁ་ནི་འབྲས་
བུ་དང་། གཅིག་ཤོས་རྣམ་བྱང་གི་ཕྱོགས་ལ་བརྟེན་ནས་ལམ་གྱི་བདེན་པ་དག་ནི་རྒྱུ་ཡིན་ལ་
འགོག་པའི་བདེན་པ་དག་ནི་འབྲས་བུ་ཡིན་པས་སོ། །
-31 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་རྒྱས་བཤད་ལ་བཞི་ལས། ཀུན་འབྱུང་གི་རྣམ་པ་ནི་རྣམ་པ་
མདོར་བསྟན་པ་དེ་ལ་དུཁ་བསྐྱེད་པའི་རྒྱུ་ནི་ཡུལ་མངོན་པར་འདོད་པའི་འདུན་པ་དང་། དེ་
ལས་ཡུལ་ལ་ཞེན་པའི་འདོད་ཆགས་དང་། དེ་ལས་ཡང་སྲིད་ལ་སྲེད་པའི་དགའ་བ་གང་ཡིན་
པ་སྟེ། དང་པོའི་གཉེན་པོར་འདི་ནི་འདོད་ཆགས་དང་བྲལ་བའི་ཡུམ་མོ་ཞེས་པས་ཡུམ་འདོད་
ཆགས་མ་དམིགས་པས་འདོད་ཆགས་དང་བྲལ་བའི་རྣམ་པ་ཅན་དུ་བསྟན་ཏེ། དེའང་འདུན་
པའི་སྐབས་སུ་འདོད་ཆགས་གཙོ་བོའམ་འདུན་པའི་དངོས་འབྲས་འདོད་ཆགས་ཡིན་པས་
འདོད་ཆགས་མེད་ན་འདུན་པ་མེད་པས་སོ། །
གཉིས་པའི་གཉེན་པོར་ཡུམ་འདི་ནི་གནས་མ་མཆིས་པའི་ཡུམ་མོ་ཞེས་
པས་ཆོས་ཐམས་ཅད་ལ་རྣམ་པར་མི་རྟོག་པས་ཆགས་པའི་གནས་འདུན་པ་མེད་པར་བསྟན་
ཏེ༑ དེའང་འདུན་པ་ལ་འདོད་ཆགས་དངོས་སུ་འཇུག་པའི་རྒྱུའི་གཙོ་བོ་ཡིན་པས་འདུན་པ་
མེད་ན་འདོད་ཆགས་མེད་པས་སོ། །གསུམ་པའི་གཉེན་པོར་ཡུམ་འདི་ནི་ཞི་བའི་ཡུམ་མོ་ཞེས་
པས་ཆོས་ཀུན་སྟོང་པར་ཕྱིན་ཅི་མ་ལོག་པར་རྟོགས་པས་སམ། སྔོ་སེར་སོགས་ཀྱི་མཚན་མ་
མི་དམིགས་པས་སྲིད་པ་ཞི་བའི་རྣམ་པ་ཅན་དུ་བསྟན་ཏེ། སྲིད་པ་གཙོ་བོ་ཉེ་བར་ཞི་བ་ཡིན་
པས་སོ། །དུཉྩཁ་ཀུན་འབྱུང་བ་གང་ཡིན་པ་ནི་གསུམ་སྟེ་འདོད་ཆགས་དང་ཞེ་སྡང་དང་གཏི་
མུག་གོ །དེ་དག་གི་གཉེན་པོར་དུག་གསུམ་མ་མཆིས་པའི་ཡུམ་མོ་ཞེས་པས་ཆགས་སྡང་གི་
ཡུལ་ལ་དམིགས་པ་དང་གཏི་མུག་གི་གཉེན་པོ་ཡིན་པས་འདོད་ཆགས་མེད་པ་དང་ཞེ་སྡང་
མེད་པ་དང་གཏི་མུག་མེད་པའི་རྣམ་པ་ཅན་དུ་བསྟན་ཏོ། །རབ་ཏུ་སྐྱེ་བ་གང་ཡིན་པ་ནི་གཟུང་
འཛིན་དུ་ཀུན་ཏུ་རྟོག་པ་སྟེ། དེ་ལས་ཆགས་སོགས་འབྱུང་བའི་ཕྱིར། དེའི་གཉེན་པོར་འདི་ནི་
ཉོན་མོངས་མ་མཆིས་པའི་ཡུམ་མོ་ཞེས་པས་གཉིས་སུ་ཞེན་པའི་རྟོག་པ་མེད་པས་ཉོན་མོངས་
པ་མེད་པའི་རྣམ་པ་ཅན་དུ་བསྟན་ཏོ། །ཉེས་པ་ཐམས་ཅད་ཀྱི་རྐྱེན་ཡིན་པ་ནི་སེམས་ཅན་དུ་
-3
4
༔ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
མངོན་པར་ཞེན་པ་འཇིག་ལྟ་སྟེ། དེའི་གཉེན་པོར་གྱུར་པ་ཡུམ་འདི་ནི་སེམས་ཅན་མ་མཆིས་
པའི་ཡུམ་མོ་ཞེས་པས་ཡུམ་མུ་སྟེགས་ཀྱིས་བརྟགས་པའི་བདག་མ་དམིགས་པས་སེམས་ཅན་
མེད་པའི་རྣམ་པ་ཅན་དུ་བསྟན་ཏེ། དེ་ལྟར་ན་ཀུན་ཉོན་གྱི་རྣམ་པ་བཞི་པོ་དེ་རྣམས་ཀྱི་གཉེན་
པོར་གྱུར་པ་རྣམ་པ་གསུམ་དང༌། ཡང་གསུམ་དང་གཅིག་དང་ཡང་གཅིག་སྟེ་དེ་ལྟར་ན་ཀུན་
ཉོན་གྱི་རྒྱུའི་ཀུན་འབྱུང་བདེན་པའི་རྣམ་པ་བརྒྱད་ཡིན་ནོ། །ལམ་གྱི་རྣམ་པ་ནི་བདུན་ཏེ། དེ་
དག་དངོས་པོ་དང་འཐད་པ་གོ་རིམ་བཞིན་དུ་སྦྱར་ནས་བསྟན་ན་ལམ་གྱི་རྣམ་པ་ནི་ཚད་མེད་
པ་སྟེ། ཉོན་མོངས་ཀུན་ནས་ལྡང་བ་མེད་པས་ཉོན་མོངས་ཀྱི་གཉེན་པོ་ཐོབ་པས་ན་སེམས་
ཅན་ཚད་མེད་པ་ཐམས་ཅད་ལ་བྱང་ཆུབ་ཏུ་འགྲོ་བའི་གོ་སྐབས་འབྱེད་པའི་ཕྱིར་ཏེ། ཡུམ་
འདི་ནི་ཚད་མ་མཆིས་པའི་ཡུམ་མོ་ཞེས་སོ། །ལམ་མ་ལུས་པར་རྟོགས་པའི་རིགས་པའི་རྣམ་
པ་གང་ཡིན་པ་ནི། ཆོས་ཐམས་ཅད་ཆོས་དབྱིངས་སུ་ཐ་མི་དད་པ་རྟོགས་པ་སྟེ་ཡུམ་འདི་ནི་ཐ་
མི་དད་པའི་ཡུམ་མོ་ཞེས་སོ། །ཇི་ལྟར་རིགས་པ་ཡིན་ཞེ་ན། ཉན་རང་གི་ས་ལས་འདས་པས་
ས་དེ་ལ་མཆོག་ཏུ་འཛིན་པ་མེད་པའི་ཕྱིར་ཏེ། ཡུམ་འདི་ནི་མཆོག་ཏུ་འཛིན་པ་མ་མཆིས་
པའི་ཡུམ་མོ་ཞེས་སོ། །རྟོག་པ་ཞི་བའི་སླད་དུ་རྟོགས་བྱའི་ཡུལ་རྟོགས་པར་བྱེད་པའི་སྒྲུབ་པ་
ནི་བྱ་བའི་རྣམ་པར་མི་རྟོག་པ་སྟེ་འདི་ནི་རྣམ་རྟོག་མ་མཆིས་པའི་ཡུམ་མོ་ཞེས་སོ། །ཇི་ལྟར་ན་
སྒྲུབ་པ་ཡིན་ཞེ་ན། རྟོགས་བྱའི་ཆོས་རང་བཞིན་གྱིས་སྟོང་པས་མཐར་ཐུག་པ་མེད་པས་ཚད་
མས་དཔག་པའམ་གཞལ་དུ་མེད་པའི་ཕྱིར་ཏེ། འདི་ནི་གཞལ་བྱ་མ་མཆིས་པའི་ཡུམ་མོ་ཞེས་
སོ༑ ༑ཐོབ་པ་ཉམས་པ་དང་མ་ཐོབ་པ་ཐོབ་པ་ལ་དམན་པ་དང་མཆོག་ཏུ་འཛིན་པ་རྟོག་པ་
མེད་པ་སྔོན་དུ་འགྲོ་བའི་ངེས་པར་འབྱིན་པ་གང་ཡིན་པ་ནི་རྟོག་པ་དེ་དང་དེ་ལ་ནམ་མཁའ་
ལྟར་ཆགས་པ་མེད་པའི་རྣམ་པ་དག་སྟེ། འདི་ནི་ཆགས་པ་མ་མཆིས་པའི་ཡུམ་མོ་ཞེས་སོ།།
རྣམ་པ་དེ་དག་གི་ངོ་བོ་ཉིད་ནི་ལམ་གྱི་གཉིས་དང་རིགས་པའི་གཉིས་དང་སྒྲུབ་པའི་གཉིས་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ངེས་འབྱིན་གྱི་གཅིག་སྟེ། དེ་ལྟར་ན་ལམ་གྱི་བདེན་པའི་རྣམ་པ་བདུན་ཡིན་ནོ། །དུཝཁའི་
རྣམ་པ་ནི་འདུས་འཇིག་པའི་ངོ་བོ་ཉིད་ཡིན་པས་མི་རྟག་པ་སྟེ་འདི་ནི་མི་རྟག་པའི་ཡུམ་མོ།།
ཞེས་སོ། །བདེ་བར་ཕྱིན་ཅི་ལོག་པའི་འདུ་ཤེས་མེད་པས་དུཉཁ་བ་སྟེ། འདི་ནི་དུགཁ་བའི་
ཡུམ་མོ་ཞེས་སོ། །བརྟེན་པ་པོའི་བདག་སོགས་དང་བྲལ་བས་སྟོང་པ་སྟེ། འདི་ནི་སྟོང་པ་ཉིད་
ཀྱི་ཡུམ་མོ་ཞེས་སོ། །རང་ཉིད་བདག་ཏུ་མེད་པའི་རྣམ་པ་སྟེ། འདི་ནི་བདག་མ་མཆིས་པའི་
ཡུམ་མོ་ཞེས་སོ། །དེ་ལྟར་བཞི་ནི་རང་གི་མཚན་ཉིད་དང༌། ལྔ་པ་རང་བཞིན་གྱིས་སྟོང་པས་
མཚན་ཉིད་གང་ཡང་མེད་པའི་རྣམ་པའི་ངོ་བོ་ཉིད་ནི་སྤྱི་མཚན་ཏེ། འདི་ནི་མཚན་ཉིད་མ་
མཆིས་པའི་ཡུམ་མོ་ཞེས་སོ། །དེ་ལྟར་ན་དུ་ཁའི་བདེན་པ་ལ་བརྟེན་པའི་རྣམ་པ་ལྔ་ཡིན་ནོ།།
འགོག་པའི་རྣམ་པ་ནི་བཞི་ལས་འགོག་པའི་རྣམ་པའི་ངོ་བོ་ཉིད་ནི་ཕྱི་དང་ནང་དང་དེ་གཉིས་
ཀའི་དངོས་པོ་རྣམས་དམིགས་པ་དགག་པའི་དབྱེ་བས་ནང་དང་ཕྱི་རོལ་དང་ཕྱི་ནང་གཉིས་
ཀའི་སྟོང་པའི་རྣམ་པ་སྟེ། འདི་ནི་ནང་ཕྱི་ཕྱི་ནང་སྟོང་པ་ཉིད་ཀྱི་ཡུམ་མོ་ཞེས་གསུམ་དང་བཞི་
པའི་རྣམ་པའི་ངོ་བོ་ཉིད་ནི་མངོན་ཞེན་བརྒྱད་ཀྱི་གཉེན་པོར་བརྟགས་པ་འགོག་པ་རྣམ་པ་
བརྒྱད་དེ། སྟོང་པར་ལྟ་བ་དང་སྣོད་ཀྱི་འཇིག་རྟེན་དབྱིངས་དང་དོན་དམ་པ་དང་འདུས་བྱས་
དང་འདུས་མ་བྱས་དང་རྟག་པ་དང་ཆད་པའི་མཐའ་དང་འཁོར་བ་ཐོག་མ་དང་ཐ་མ་མེད་པ་
དང་བྱང་ཆུབ་ཀྱི་ཕྱོགས་སོགས་བརྟགས་པའི་ཆོས་གཟིངས་ལྟར་སྤང་བྱ་ཡིན་པས་དོར་བར་
བྱར་མེད་པ་ལ་མངོན་པར་ཞེན་པ་དགག་པས་རིམ་བཞིན་སྟོང་པ་ཉིད་དང་ཆེན་པོ་དང་། དོན་
དམ་པ་དང་འདུས་བྱས་དང་། འདུས་མ་བྱས་དང་། མཐའ་ལས་འདས་པ་དང་ཐོག་མ་དང་ཐ་
མ་མེད་པ་དང༌། དོར་བ་མེད་པ་སྟོང་པ་ཉིད་ཀྱི་རྣམ་པ་སྟེ། འདི་ནི་སྟོང་པ་ཉིད་སྟོང་པ་ཉིད་
ནས་དོར་བ་མེད་པ་སྟོང་པ་ཉིད་ཀྱི་ཡུམ་མོ་ཞེས་པའི་བར་བརྒྱད་དང་། གྱ་ནོམ་པའི་རྣམ་པ་ནི་
རྟོགས་པ་གཞན་ལས་ཕུལ་དུ་གྱུར་པས་གཞན་བྱེ་བྲག་སྨྲ་བ་སོགས་ཀྱིས་ཀུན་ཏུ་བརྟགས་
}
{ (; .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
པའི་བྱེད་པ་པོ་དགག་པས་འཕགས་པ་རྣམས་ཀྱིས་མ་མཛད་པའི་རང་བཞིན་སྟོང་པ་ཉིད་
ཀྱི་རྣམ་པ་སྟེ། འདི་ནི་རང་བཞིན་སྟོང་པ་ཉིད་ཀྱི་ཡུམ་མོ་ཞེས་སོ། །ངེས་པར་འབྱུང་བའི་རྣམ་
པ་ནི་གཉིས་ལས་ཇི་ལྟར་ངེས་པར་འབྱུང་བའི་རྣམ་པ་ནི་ཡུལ་དུ་འཁྲུལ་པའི་བདག་ཉིད་
གསུམ་འགོག་པ་སྟེ། གཟུགས་སོགས་ཆོས་ཐམས་ཅད་ཐ་སྙད་དུ་བཏགས་པ་ཙམ་གྱི་ཡུལ་དུ་
འཁྲུལ་པ་བཀག་པས་ཆོས་ཐམས་ཅད་སྟོང་པ་དང༌། གཟུགས་རུང་སོགས་རང་གི་མཚན་ཉིད་
དུ་འཁྲུལ་པར་བཀག་པས་རང་གི་མཚན་ཉིད་སྟོང་པ་དང་དུས་གསུམ་མ་དམིགས་པས་དུས་
སུ་འཁྲུལ་པ་བཀག་པས་མི་དམིགས་པ་སྟོང་པ་ཉིད་ཀྱི་རྣམ་པ་སྟེ། འདི་ནི་ཆོས་ཐམས་ཅད་
རང་གི་མཚན་ཉིད་མི་དམིགས་པ་སྟོང་པ་ཉིད་ཀྱི་ཡུམ་མོ་ཞེས་གསུམ་དང༌། གང་ངེས་པར་
འབྱུང་བའི་རྣམ་པ་ཁོ་ན་ནི་དངོས་པོ་དངོས་མེད་རང་གི་ངོ་བོ་ཉིད་གཞན་གྱི་ངོ་བོ་ཉིད་ཀྱི་རྣམ་
པ་གཅིག་སྟེ། འདི་ནི་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་ཡུམ་མོ་ཞེས་ཏེ། དེ་ལྟར་ན་
འགོག་པའི་བདེན་པའི་རྣམ་པ་བཅུ་དྲུག་ཡིན་ནོ། ། །
གསུམ་པ་བསྡུ་བ་ནི། རྣམ་པ་དེ་དག་སྤྱིར་བསྡོམས་ན་ལམ་ཤེས་ཉིད་ཀྱི་
རྣམ་པ་སུམ་ཅུ་སོ་དྲུག་ཡིན་ནོ། །གསུམ་པ་ལ་གསུམ་གྱི་མཚམས་སྦྱར་ནི། ལམ་ཤེས་ཀྱི་རྣམ་
པ་དེའི་འོག་ཏུ་རྣམ་པ་ཐམས་ཅད་མཁྱེན་པ་ཉིད་ཀྱི་རྣམ་པ་སྟོན་པ་ལ། རྩ་བ་ནི། དྲན་པ་ཉེ་
བར་བཞག་པའི་རྣམ་པ་ནས་བཟུང་སྟེ། སངས་རྒྱས་ཀྱི་ལམ་གྱི་རྣམ་པའི་མཐར་ཐུག་པའི་
བར་རྣམས་ནི་ལམ་བདེན་གྱི་རྣམ་པ་ལ་གསུམ་དུ་ཕྱེ་བའི་རྗེས་སུ་མཐུན་པར་འདིར་ཡང་ཀུན་
མཁྱེན་གསུམ་དུ་ཕྱེ་བའི་སྒོ་ནས་གོ་རིམ་བཞིན་དུ་སློབ་མ་ཉན་ཐོས་ཀྱི་གཞི་ཤེས་ཀྱི་ལམ་ལ་
རྣམ་པ་སུམ་ཅུ་རྩ་བདུན་དང་བྱང་ཆུབ་སེམས་དཔའི་ལམ་ཤེས་ཀྱི་རྣམ་པ་སུམ་ཅུ་རྩ་བཞི་
དང༌། སངས་རྒྱས་རྣམས་ཀྱི་ལམ་ལ་རྣམ་པ་སུམ་ཅུ་རྩ་དགུ་དག་ཏུ་མདོ་ལས་བཞེད་དོ།།
འགྲེལ་པ་གསུམ་གྱིས་བསྟན་པ་ནི། དྲན་པ་ཉེ་བར་བཞག་པ་ནས་བཟུང་སྟེ་སངས་རྒྱས་ཀྱི་
- 3
4
Y -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པའི་མཐར་ཐུག་པའི་རྣམ་མཁྱེན་གྱི་རྣམ་པ་རྣམས་ནི་ཐམས་ཅད་མཁྱེན་པ་ཉིད་གསུམ་
གྱིས་བསྡུས་པའི་ལམ་ཡིན་པའི་སྒོ་ནས་རྣམ་པ་གསུམ་དུ་བསྡུས་ཏེ། རྣམ་པ་ཐམས་ཅད་
མཁྱེན་པ་ཉིད་ཀྱིས་འཕགས་པའི་གང་ཟག་ཐམས་ཅད་བསྡུས་པའི་ཕྱིར་རོ། །དེས་ན་གྲངས་
བཞིན་དུ་ཉན་ཐོས་རྣམས་ལ་རྣམ་པ་སུམ་ཅུ་རྩ་བདུན་དང༌། བྱང་ཆུབ་སེམས་དཔའ་རྣམས་
ལ་སུམ་ཅུ་རྩ་བཞི་དང༌། སངས་རྒྱས་རྣམས་ལ་རྣམ་པ་སུམ་ཅུ་རྩ་དགུར་མདོ་ལས་བཞེད་དེ་
ཞེས་བྱ་བ་ཡིན་ནོ། །
རྒྱས་བཤད་ལ་གསུམ་ལས་དང་པོ་གཞི་ཤེས་རྗེས་མཐུན་གྱི་རྣམ་པ་ནི། རྣམ་
མཁྱེན་གྱི་རྣམ་པ་ལ་མཁྱེན་གསུམ་གྱི་ལམ་གྱི་རྣམ་པ་གསུམ་དུ་ཕྱེ་བ་དེ་ལ་གཞི་ཐམས་ཅད་
ཤེས་པ་ཉིད་ཀྱི་ལམ་གྱི་རྣམ་པ་དབྱེ་བསྡུ་གཉིས་ཀྱི་དང་པོ་ལ་བདུན་ལས། དང་པོར་དངོས་
པོ་ཡོངས་སུ་རྟོགས་པའི་ལམ་ནི། བྱིས་པ་རྣམས་དང་པོར་འཁོར་བ་ལས་སྐྱོ་ཞིང་ཞི་བ་ཐོབ་
དོན་དུ་བདེན་པ་བཞི་ལ་འཇུག་པར་བྱ་བའི་ཕྱིར། ཕྱི་དང་ནང་དང་ཕྱི་ནང་གཉིས་ཀའི་ལུས་
དང་ཚོར་བ་དང་སེམས་དང་ཆོས་རྣམས་ལ་རྗེས་ཐོབ་ཏུ་རང་རང་གི་མཚན་ཉིད་མི་གཙང་
དུཁ་མི་རྟག་བདག་མེད་དུ་དང༌། མཉམ་གཞག་ཏུ་སྤྱིའི་མཚན་ཉིད་རང་རང་གི་ངོ་བོར་མ་
དམིགས་པར་ཡོངས་སུ་བཏགས་པས་དྲན་པ་མེད་ཅིང་ཡིད་ལ་བྱར་མེད་པའི་ཚུལ་གྱིས་དྲན་
པ་ཉེ་བར་བཞག་པའི་རྣམ་པ་བཞི་སྟེ། འདི་ནི་དྲན་པ་ཉེ་བར་བཞག་པའི་ཡུམ་མོ་ཞེས་སོ།།
འདིའི་ངོ་བོ་ནི་དེ་ལྟར་རྟོགས་པའི་ཤེས་རབ་དྲན་པ་དང་མཚུངས་ལྡན་ཏེ། མཛོད་དུ། དྲན་པ་
ཉེར་བཞག་ཤེས་རབ་སྟེ། །ཞེས་སོ། །དེ་ནི་ཡོངས་སུ་རྟོགས་པའི་ལམ་སྟེ། ལུས་སོགས་ཀྱི་
དངོས་པོ་གཞི་ལ་ཡོངས་སུ་རྟོག་པའི་ཕྱིར་རོ། །དེ་ལྟར་བསྟན་པ་དེའི་འོག་ཏུ་བདེན་པ་ལ་
ཞུགས་པ་ལ་བརྩོན་འགྲུས་འབྱུང་བས་བརྩོན་འགྲུས་རྩོམ་པ་ལས་བྱུང་བའི་ལམ་ནི་གོ་རིམ་
བཞིན་དུ་མི་དགེ་བ་སྐྱེས་པ་དེ་དག་གི་རྒྱུན་ཡང་དག་པར་སྤོང་བ་དང་། མ་སྐྱེས་པ་མི་བསྐྱེད་
-3 ? $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
པ་དང༌། གཉེན་པོ་དགེ་བ་སྐྱེས་པ་སྤེལ་བ་དང་། མ་སྐྱེས་པ་བསྐྱེད་པ་རྒྱུའི་བརྩོན་འགྲུས་
ཡང་དག་པར་སྤོང་བའི་རྣམ་པ་བཞི་སྟེ་འདི་ནི་ཡང་དག་པར་སྤོང་བའི་ཡུམ་མོ་ཞེས་སོ། །འདི་
སྒོམ་ཚུལ་ནི་མདོ་ལས་འདུན་པ་བསྐྱེད་དོ། །འབད་དོ། །བརྩོན་འགྲུས་རྩོམ་མོ། །སེམས་རབ་
ཏུ་འཛིན་ཏོ། །ཡང་དག་པར་རབ་ཏུ་འཇུག་གོ །ཞེས་ཏེ། དགེ་མི་དགེའི་ཆོས་མི་དམིགས་
པར་ཚུལ་བཞིན་ཡིད་ལ་བྱེད་པ་དང༌། དེ་སྤོང་བ་དང་། ཚུལ་བཞིན་སོ་སོར་རྟོག་པའི་དབང་
དུ་བྱས་ནས་ཚིག་གཅིག་དང་། གཉིས་དང་གཉིས་སོ་ཞེས་འཕགས་པ་དང༌། ཅིའི་ཕྱིར་རྩོལ་
བའི་ལམ་ཞེས་བྱ་ན་སྒྲིབ་པ་སྤོང་བ་ལ་སོགས་པའི་ཕྱིར་རོ། །སྒྲིབ་པ་སྤོང་བའི་བརྩོན་འགྲུས་
དང་ལྡན་པ་ནི་སེམས་ལས་སུ་རུང་བ་རྩེ་གཅིག་པ་ཉིད་དུ་བྱེད་པས་ཏིང་ངེ་འཛིན་ཡོངས་སུ་
སྦྱོར་བའི་ལམ་ནི་གུས་སྦྱོར་གྱི་སེམས་རྩེ་གཅིག་པ་ལ་རེག་པའི་འདུན་པའི་དང༌། རྟག་སྦྱོར་
གྱི་རྒྱུ་བརྩོན་འགྲུས་ཀྱི་དང་སྔོན་གྱི་ཏིང་ངེ་འཛིན་གྱི་ས་བོན་ལ་བརྟེན་ནས་སེམས་ཀྱིས་
སེམས་འཛིན་པ་སེམས་ཀྱི་དང་། དམིགས་པ་རྣམ་པར་འབྱེད་པ་ནི་སེམས་རྩེ་གཅིག་པ་ལ་
རེག་པའི་སྤྱོད་པའི་ཏིང་ངེ་འཛིན་ཉེས་པ་ལྔའི་གཉེན་པོར་སྤོང་བའི་འདུ་བྱེད་དང་བརྒྱད་སྒོམ་
པ་དང་ལྡན་པའི་མངོན་ཤེས་སོགས་རྫུ་འཕྲུལ་གྱི་རྐང་པ་སྟེ་རྒྱུ་རྣམ་པ་བཞི་སྟེ་འདི་ནི་རྫུ་
འཕྲུལ་གྱི་རྐང་པའི་ཡུམ་མོ་ཞེས་སོ། །ཉེས་པ་ལྔ་ནི། དབུས་མཐར། ལེ་ལོ་དང་ནི་གདམས་
ངག་རྣམས། །རྗེད་དང་བྱིང་དང་རྒོད་པ་རྣམས། །འདུ་མི་བྱེད་དང་འདུ་བྱེད་དེ། །འདི་དག་
ཉེས་པ་ལྔར་འདོད་དོ། །ཞེས་སོ། །འདུ་བྱེད་བརྒྱད་ནི། ལེ་ལོའི་གཉེན་པོ་བཞི་སྟེ། རྩོལ་བའི་
རྒྱུ་ འདུན་ པ་དང་། རྩོལ་བ་ ལ་གནས་པ་བརྩོན་འགྲུས་འདུན་པའི་རྒྱུ་དད་པ། རྩོལ་བའི་
འབྲས་བུ་ལུས་སེམས་ལས་སུ་རུང་བའི་ཤིན་སྦྱངས་སོ། །ལྷག་མ་བཞི་ནི་ཉེས་པ་བཞིའི་
གཉེན་པོ་སྟེ། གདམས་ངག་གི་དམིགས་པ་མ་བརྗེད་པའི་དྲན་པ། དྲན་པ་མ་བརྗེད་པས་བྱིང་
རྒོད་རྟོགས་པའི་ཤེས་བཞིན། བྱིང་རྒོད་རྟོགས་ནས་དེ་སྤོང་བའི་ཕྱིར་དམིགས་པ་གཞན་འདུ་
-3 4
3 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་པའི་སེམས་པ། བྱིང་རྒོད་ཞི་ནས་ཞི་ལྷག་ཟུང་དུ་འབྲེལ་བ་ན་སེམས་རྣལ་དུ་འཇོག་པའི་
བཏང་སྙོམས་ཏེ། དབུས་མཐར། གནས་དང་དེ་ལ་གནས་པ་དང༌། །རྒྱུ་དང་འབྲས་བུ་ཉིད་
དུའོ། །དམིགས་པ་བརྗེད་པར་མ་གྱུར་དང༌། །བྱིང་དང་རྒོད་པ་རྟོགས་པ་དང༌། །དེ་སྤོང་
མངོན་པར་འདུ་བྱེད་དང༌། །ཞི་ཚེ་རྣལ་དུ་འཇུག་པའོ། །ཞེས་སོ། །ཅིའི་ཕྱིར་དེ་ལ་ཏིང་ངེ་
འཛིན་སྦྱོར་བའི་ལམ་ཞེས་བྱ་ན། སྒྲིབ་པ་སྦྱངས་ནས་འདུན་པ་ལ་སོགས་པས་སེམས་ལས་
སུ་རུང་བའི་ཏིང་ངེ་འཛིན་ནི་རྫོགས་པར་བྱེད་པའི་ཕྱིར་རོ། །དེ་ལྟར་རྐང་པ་བཞིས་སེམས་
ཡོངས་སུ་སྦྱོང་བ་བྱས་པ་ལ་དྲོ་བ་དང་རྩེ་མོའི་སྦྱོར་བ་འབྱུང་བས་བདེན་བཞི་མངོན་པར་
རྟོགས་པ་དྲོད་རྩེ་ལ་སྦྱོར་བའི་ལམ་ལ་དྲོ་བ་དང་རྩེ་མོའི་ངོ་བོ་ཉིད་བླ་མེད་བྱང་ཆུབ་ལ་ཡིད་
ཆེས་པའི་དད་པ་དང་བྱང་སེམས་ཀྱི་སྤྱོད་པ་ལ་སྦྱོར་བའི་བརྩོན་འགྲུས་དང་ཐེག་ཆེན་གྱི་ཆོས་
ཐོབ་པའི་རྣམ་པ་མ་བརྗེད་པའི་དྲན་པ་དང་། ཞི་གནས་ལ་སེམས་མི་འཕྲོ་བའི་ཏིང་ངེ་འཛིན་
དང༌། ལྷག་མཐོང་གིས་བདེན་པའི་དེ་ཁོ་ན་རྣམ་འབྱེད་ཀྱི་ཤེས་རབ་བྱང་ཆུབ་ལ་སོགས་པའི་
དོན་མ་སྒྲུབ་པ་ལ་དབང་བྱེད་པའི་དབང་པོ་རྣམ་པ་ལྔ་སྟེ། འདི་ནི་དབང་པོའི་ཡུམ་མོ་ཞེས་སོ།།
ཅིའི་ཕྱིར་མངོན་པར་རྟོགས་པར་སྦྱོར་བའི་ལམ་ཞེས་བྱ་ན། ཏིང་ངེ་འཛིན་ཡོངས་སུ་སྦྱང་བ་
བྱས་པ་ནི་དད་པ་ལ་སོགས་པས་འཕགས་ལམ་ཡང་དག་པར་འགྲུབ་པའི་བདག་པོར་གྱུར་པ་
དྲོད་རྩེ་ལ་སྦྱོར་བའི་ཕྱིར་རོ། །དྲོ་བ་ལ་སོགས་པས་རྩེ་མོ་ཐོབ་པ་ལ་བཟོད་པ་དང་ཆོས་ཀྱི་
མཆོག་འབྱུང་བས་བདེན་པ་མངོན་པར་རྟོགས་པ་དང་དངོས་སུ་འབྲེལ་བའི་ལམ་ནི་བཟོད་པ་
དང༌། ཆོས་ཀྱི་མཆོག་གི་ངོ་བོ་ཉིད་མ་དད་སོགས་ལྔ་དང་འདྲེ་བ་མེད་པས་སྲབ་མོར་གྱུར་པའི་
དད་པ་དང༌། བརྩོན་འགྲུས་དང༌། དྲན་པ་དང༌། ཏིང་ངེ་འཛིན་དང༌། ཤེས་རབ་ཀྱི་སྟོབས་
ཁྱད་པར་ཅན་དུ་གྱུར་པའི་སྟོབས་ཀྱི་རྣམ་པ་ལྔ་སྟེ། འདི་ནི་སྟོབས་ཀྱི་ཡུམ་མོ་ཞེས་སོ། །ཅིའི་
ཕྱིར་མངོན་རྟོགས་དང་འབྲེལ་བའི་ཞེས་བྱ་ན། དབང་ཐོབ་པ་ནི་དེ་མ་ཐག་ཏུ་རྟོགས་པའི་དོན་
- 3 5 (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
དུ་མ་དད་སོགས་ཀྱིས་གནོན་པའི་བཟོད་པ་ཆོས་མཆོག་ལ་སྦྱོར་བའི་ཕྱིར་རོ། །དྲོ་བ་ལ་
སོགས་པ་སྦྱོར་ལམ་བཞི་རྟོགས་ཤིང་ཐོབ་པ་ལ་བདེན་པ་མཐོང་བའི་ལམ་འབྱུང་བས་བདེན་
པ་མངོན་པར་རྟོགས་པའི་ལམ་ལ་ཤེས་བྱ་སྔར་མ་རྟོགས་རྟོགས་པའི་ཕྱིར་དྲན་པ་ཀུན་ཏུ་སྤྱོད་
པའི་དྲན་པ་དང༌། རྟོགས་པའི་མཚན་མ་ཀུན་འཇོམས་པའི་ཤེས་རབ་ཆོས་རབ་ཏུ་རྣམ་པར་
འབྱེད་པ་དང་། རྟོགས་བྱ་མ་ལུས་པ་མྱུར་དུ་རྟོགས་པར་བྱེད་པའི་བརྩོན་འགྲུས་དང་། དེ་
བརྩམས་པས་བདག་མེད་རྟོགས་པའི་ཆོས་ཀྱི་སྣང་བ་འཕེལ་ཏེ། བྱང་སེམས་ཀྱི་ལུས་ཟག་
མེད་ཀྱི་དགའ་བས་རྟག་ཏུ་ཚིམ་པར་འགྱུར་བའི་དགའ་བ་དང་། ལུས་སེམས་ཀྱི་གནས་ངན་
ལེན་ཀུན་ལས་ཐར་བས་ལུས་སེམས་ལས་སུ་རུང་བའི་བདེ་བ་ཐོབ་པ་ཤིན་ཏུ་སྦྱངས་པ་དང་།
ཡིད་ལ་བསམས་པའི་དོན་ཐམས་ཅད་འདོད་བཞིན་འབྱོར་པར་བྱེད་པའི་ཏིང་ངེ་འཛིན་དང་།
མི་རྟོག་ཡེ་ཤེས་ཀྱིས་འདོད་བཞིན་དུ་གནས་ཏེ་རྗེས་ཐོབ་ཀྱི་སྔར་མ་རྟོགས་རྟོགས་པ་དང་།
རྟོགས་ཟིན་འདོར། མི་རྟོག་པས་རྟོགས་པ་དེ་ལ་རྟག་ཏུ་རྩོལ་མེད་དུ་གནས་པའི་བཏང་
སྙོམས་ཡང་དག་མཐོང་ལམ་ལ་བྱང་ཆུབ་དང་མཐུན་པའི་ཡན་ལག་ཏུ་གྱུར་ པའི་རྣམ་པ་
བདུན་ཏེ། འདི་ནི་བྱང་ཆུབ་ཡན་ལག་གི་ཡུམ་མོ་ཞེས་སོ། །དེ་ལའང་དང་པོ་ནི། བྱང་ཆུབ་ཀྱི་
གནས་ཀྱི་ཡན་ལག་སྟེ། དེའི་སྟོབས་ཀྱིས་དམིགས་པ་དེ་ལས་མི་གཡེང་བའི་ཕྱིར།
གཉིས་པ་ནི། བྱང་ཆུབ་ཀྱི་རང་བཞིན་ཏེ་བྱང་ཆུབ་མི་རྟོག་ཡེ་ཤེས་ཀྱི་ངོ་བོ་
ཡིན་པས་སོ། །གསུམ་པ་ནི་ངེས་འབྱུང་གི་ཡན་ལག་སྟེ་སོ་སྐྱེའི་ས་ལས་ཤིན་ཏུ་འདས་པའི་
ཕྱིར། བཞི་པ་ནི། ཕན་ཡོན་གྱི་ཡན་ལག་སྟེ་ལུས་སེམས་ལ་ཕན་འདོགས་པའི་ཕྱིར། ཐ་མ་
གསུམ་ནི་ཀུན་ཉོན་མེད་པའི་ཡན་ལག་སྟེ། ཇི་ལྟར་ན་ཤིན་སྦྱངས་ནི་ཉོན་མོངས་མེད་པའི་རྒྱུ་
སྟེ༑ ཉོན་མོངས་ཀྱི་གཉེན་པོ་ཡིན་པའི་ཕྱིར། ཏིང་ངེ་འཛིན་ཉོན་མོངས་མེད་པའི་གནས་ཏེ།
དེ་ལ་མཉམ་པར་བཞག་པས་ཡང་དག་ཇི་བཞིན་ཤེས་པས་ཉོན་མོངས་སྤོང་བས་སོ། །བཏང་
- 3 5 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྙོམས་ནི་ཉོན་མོངས་མེད་པའི་ངོ་བོ་སྟེ། ཀུན་ཉོན་དང་མཐུན་པའི་སེམས་མི་མཉམ་པ་དང་།
རྣལ་དུ་མི་འཇུག་པ་དང་། རྩོལ་བཅས་སུ་གནས་པའི་གཉེན་པོ་ཡིན་པའི་ཕྱིར། དེ་དག་ནི་
མངོན་པར་རྟོགས་པའི་ལམ་སྟེ། དང་པོར་དེ་ཁོ་ན་སོ་སོར་རང་གིས་མངོན་པར་རྟོགས་པའི་
ཕྱིར། བདེན་པ་ཡོངས་སུ་ཤེས་པའི་མཐོང་ལམ་ཐོབ་པ་ལ་སྒོམ་པའི་ལམ་འབྱུང་བས་རྣམ་
པར་དག་པར་ངེས་པར་འབྱིན་པའི་ལམ་གྱི་རྟོགས་པ་ཡོངས་སུ་གཅོད་ཅིང་འཇལ་བའི་ཡན་
ལག་ཡང་དག་པའི་ལྟ་བ་དང༌། ལྟ་བ་དེས་དཔྱད་པའི་དེ་ཁོ་ན་བརྗོད་པའི་ངག་ཀུན་སློང་བའི་
སྒོ་ནས་རང་གི་རྟོགས་པ་གཞན་ལ་གོ་བར་བྱེད་པའི་ཡན་ལག་མཐོང་ཐོས་རྟོགས་རྣམ་པར་
ཤེས་པ་ལ་མ་མཐོང་། མཐོང་བ་ལ་མ་མཐོང་སོགས་ལོག་པ་བརྒྱད་སྤངས་པའི་རྟོག་པ་དང༌།
ངག་གིས་ཆོས་བཤད་པ་དང་། རྒལ་ལན་གྱིས་ཐོགས་པ་མེད་པ་དང་། དོན་ཤིན་ཏུ་གཏན་ལ་
འབེབས་པ་དང༌། མི་འགལ་བ་དང་གསལ་བར་བརྗོད་པས་འདིས་དེ་ཁོ་ན་རྟོགས་སོ་ཞེས་ལྟ་
བ་ལ་ཡིད་ཆེས་པ་དང༌། རང་གི་རྟོགས་པ་གཞན་ལ་གོ་འབྱེད་ཡན་ལག་ངག་དང་། སྲོག་
གི་ཕྱིར་ཡང་བྱ་བ་མིན་པ་མི་བྱེད་པས་འདི་ནི་འཕགས་པ་དགྱེས་པའི་ཚུལ་ཁྲིམས་དང་ལྡན་ནོ་
ཞེས་ཚུལ་ཁྲིམས་རྣམ་དག་ཏུ་ཡིད་ཆེས་པར་བྱེད་པའི་ཡན་ལག་སྤྱོད་དང་མི་མཐུན་པའི་སྒོ་
གསུམ་གྱི་ལས་ཀྱི་མཐའ་དང་། འདི་ནི་ལུས་གནས་ཙམ་གྱི་ཆེད་དུ་རིགས་པ་དང་། ཚོད་ཟིན་
པར་ཆོས་གོས་ཚོལ་བས་འདི་ནི་ཡོ་བྱད་ལ་སྲེད་པ་སྤང་བའོ། །ཞེས་ཡོ་བྱད་སྙུངས་པར་
གཞན་ཡིད་ཆེས་པར་བྱེད་པའི་ཡན་ལག་ཡོ་བྱད་ཀྱི་ཕྱིར་ཚུལ་ཆོས་ལ་སོགས་པའི་ཉེས་པ་
མེད་པའི་ལུས་ངག་གི་སྤྱོད་པ་འཚོ་བ་དང༌། སྒོམ་སྤང་གི་ཉོན་མོངས་དང་ཉེ་ཉོན་བྱིང་རྒོད་
དང་མངོན་ཤེས་སོགས་ཡོན་ཏན་ཁྱད་པར་ཅན་ལ་དབང་འབྱོར་བའི་མི་མཐུན་ཕྱོགས་ཉོན་
མོངས་ཅན་མ་ཡིན་པའི་མི་ཤེས་པ་སྙོམས་འཇུག་གི་སྒྲིབ་པའི་གཉེན་པོར་ཡན་ལག་ལྷག་མ་
གསུམ་སྟེ། སྒོམ་སྤང་གི་གཉེན་པོ་ལམ་བསྒོམས་པའི་བྱིང་རྒོད་དང་བྲལ་བའི་ཏིང་ངེ་འཛིན་
- ? $ ” -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། དོ༡༤
གྱི་དུས་ཀྱི་བརྩོན་འགྲུས་རྩོལ་བ་དང་། གཡེང་བའི་རྒྱུ་ཞི་བྱེད་སེམས་རྒོད་པའམ་རྒོད་དུ་
དོགས་ན་སྐྱོ་བར་འགྱུར་བའི་དངོས་པོ་ཡིད་ལ་བྱེད་པའི་ཞི་གནས་ཀྱི་རྒྱུ་དང་། བྱིང་ངམ་བྱིང་
དུ་དོགས་ན་དགའ་བར་འགྱུར་བའི་དངོས་པོ་ཡིད་ལ་བྱེད་པ་རབ་ཏུ་འཛིན་པ་ལྷག་མཐོང་གི་
རྒྱུ་དང་ཞི་ལྷག་གང་རུང་ངམ་ཟུང་འབྲེལ་དུ་འཇུག་པ་ན་ལྷུན་གྲུབ་ཏུ་ཡིད་ལ་བྱེད་པ་ནི་བཏང་
སྙོམས་ཀྱི་རྒྱུ་ལ་དྲན་པ་ཉེ་བར་གནས་པས་བྱིང་རྒོད་ཞི་བར་བྱེད་པའི་དམིགས་པ་མ་
བརྗེད་པའི་དྲན་པ་དང༌། བསམ་གཏན་ལ་གནས་ནས་མངོན་ཤེས་སོགས་ཡོན་ཏན་ཁྱད་
པར་ཅན་མངོན་པར་སྒྲུབ་པའི་དམིགས་པ་ལ་རྩེ་གཅིག་པའི་ཏིང་ངེ་འཛིན་ཏེ། འཕགས་པའི་
ལམ་ཡན་ལག་བརྒྱད་ཀྱི་རྣམ་པ་བརྒྱད་དེ། འདི་ནི་འཕགས་པའི་ལམ་གྱི་ཡུམ་མོ་ཞེས་སོ།།
དེ་དག་ནི་རྣམ་པར་དག་པར་ངེས་འབྱིན་གྱི་ལམ་སྟེ་མཐོང་ལམ་གྱི་འོག་ཏུ་འདིས་སྒོམ་སྤང་གི་
ཉོན་མོངས་རྣམ་པར་དག་པའི་དོན་དུ་ངེས་པར་འབྱིན་པའི་ཕྱིར། དེས་ན་བྱང་ཆུབ་ཕྱོགས་
ཆོས་རྣམས་ཀྱི་གོ་རིམ་ནི་འདི་ཡིན་ནོ། །
གཉིས་པ་བསྡུ་བ་ནི། ཚུལ་དེ་ལྟར་ན་ཡོངས་སུ་རྟོག་པ་ལ་སོགས་པ་ལམ་
བདུན་གྱི་དབང་དུ་བྱས་ནས་སློབ་མ་ཉན་ཐོས་རྣམས་ལ་ཡོད་པའི་གཞི་ཀུན་ཤེས་པ་ཉིད་ཀྱི་
ལམ་དང་རྗེས་སུ་མཐུན་པའི་རྟེན་ཅན་གྱི་རྣམ་པ་སུམ་ཅུ་རྩ་བདུན་དུ་མདོ་ལས་བཞེད་དོ།།
གཉིས་པ་ལམ་ཤེས་རྗེས་མཐུན་གྱི་རྣམ་པ་ལ་དབྱེ་བསྡུ་གཉིས་ཀྱི་དང་པོ་ལ་གཉེན་པོ། སྤྲུལ་
པ༑ མཐོང་ཆོས་ལ་བདེ་བར་འཇིག་རྟེན་ལས་འདས་པ། སྤོང་བ། སངས་རྒྱས་ཉིད་ཀྱི་ལམ་
སྟེ་དྲུག་ལས། གཉེན་པོའི་ལམ་ལ་རྣམ་པ་གསུམ་གྱི་སྤང་གཉེན་གོ་རིམ་བཞིན་དུ་སྦྱར་ནས་
བསྟན་ན་བདག་ལྟ་དང༌། དེས་བྱས་པའི་བདག་གིར་ལྟ་བའི་གཉེན་པོ་སྡུག་བདེན་གྱི་རྣམ་པ་
བཞི་ལས་དོན་གཞན་གྱི་བདག་གིས་སྟོང་པའི་རང་གི་ངོ་བོ་སྟོང་པ་ཉིད་དང༌། རང་ཉིད་
བདག་ཏུ་མ་གྲུབ་པས་བདག་མེད་པའི་རྣམ་པའི་ངོ་བོ་ཉིད་ནི་རྣམ་པར་ཐར་པའི་སྒོ་དང་པོ་
-3
，
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་ངང་པོ་ཕར་ཕྱིན་འགྲེལ་སྐོར།
སྟོང་པ་ཉིད་དེ་དང་། འདི་ནི་སྟོང་པ་ཉིད་ཀྱི་ཡུམ་མོ་ཞེས་སོ། །ལྟ་བ་དེའི་རྒྱུ་མཚན་ཅན་དེ་
འབྲས་བུར་གྱུར་པའི་མཚན་མར་དམིགས་པའི་རྣམ་པར་རྟོག་པའི་གཉེན་པོ་མཚན་མེད་གང་
ཡིན་པ་འགོག་པའི་རྣམ་པ་བཞི་དང་མཚན་མའི་རྣམ་རྟོག་གང་གིས་སེལ་བ་ལམ་གྱི་བདེན་པ་
ཡི་རྣམ་པའི་ངོ་བོ་ཉིད་བཞི་ནི་རྣམ་པར་ཐར་པའི་སྒོ་གཉིས་པ་མཚན་མེད་ཀྱི་རྣམ་པ་སྟེ། འདི་
ནི་མཚན་མ་མ་མཆིས་པའི་ཡུམ་མོ་ཞེས་སོ། །མཛོད་དུ། མཚན་མེད་ཞི་བའི་རྣམ་པ་ཡིས།།
ཞེས་འགོག་པའི་རྣམ་པ་ཁོ་ན་མཚན་མེད་དུ་བཤད་པ་དང་འགལ་ཞེ་ན། དེ་ནི་དངོས་པོའི་
མཚན་མ་དང་འབྲེལ་བ་ཉན་ཐོས་ཀྱི་ལམ་གྱི་དབང་དུ་བྱས་པ་ཡིན་པས་འདི་དང་མི་འགལ་
ལོ༑ ཁམས་གསུམ་པ་ལ་བླང་བྱར་སྨོན་པའི་གཉེན་པོ་ཞེས་བྱ་བ་དེ་ལྟ་བུའི་ངོ་བོ་ཉིད་སྡུག་
བདེན་གྱི་རྣམ་པ་མི་རྟག་པ་དང་དུཁ་གཉིས་དང་། ཀུན་འབྱུང་བའི་བདེན་པའི་རྣམ་པ་ངོ་བོ་
ཉིད་བཞི་ནི་སྒོ་གསུམ་པ་སྨོན་མེད་དེ། འདི་ནི་སྨོན་པ་མེད་པའི་ཡུམ་མོ་ཞེས་སོ། །དེ་ལྟར་ན་
རྣམ་པར་ཐར་པའི་སྒོ་གསུམ་གྱི་རྣམ་པ་གསུམ་མོ། །བསྡུ་བར། གང་དུ་སྟོང་ཉིད་ཅེས་སོགས་
རྐྱང་པའི་སྒྲ་བྱུང་བ་ནི་ཤེས་རབ་གསུམ་གང་རུང་གིས་ཤེས་པ་དང༌། སྟོང་ཉིད་ཀྱི་ཏིང་ངེ་
འཛིན་ཞེས་སོགས་ནི་འཇིག་རྟེན་པ་དང་དེ་ལས་འདས་པ་སྒོམ་བྱུང་གི་ཤེས་པ་དང་། རྣམ་
པར་ཐར་པའི་སྒོ་སྟོང་ཉིད་ཅེས་སོགས་ནི་འཇིག་རྟེན་ལས་འདས་པའི་སྒོམ་བྱུང་གི་ཤེས་
པའོ་ཞེས་འཆད་དོ། །
གཉིས་པ་ནི། སྤྲུལ་པས་གཞན་དོན་བྱེད་པའི་ལམ་ལ་སྤང་གཉེན་གོ་རིམ་
བཞིན་སྦྱར་ནས་བསྟན་ན། ཉན་ཐོས་ལྟར་ན་ཕྱིར་འོང་ཕྱིར་མི་འོང་ལུས་ཀྱི་མངོན་སུམ་དུ་
བྱེད་པའི་དགྲ་བཅོམ་གཉིས་ཀའི་ཆ་ལས་རྣམ་གྲོལ་དང་། ཐེག་ཆེན་ལྟར་ན་རྒྱལ་བ་རྒྱལ་
སྲས་ཀྱི་སྒོམ་པ་པོ་རང་གི་ནང་གི་ལུས་ལ་ཁ་དོག་བཟང་ངན་ལ་སོགས་པའི་གཟུགས་ཀྱི་འདུ་
ཤེས་རྣམ་པར་མ་བཤིག་པ་སྟེ་མངོན་དུ་བྱེད་པས་ནང་གཟུགས་ཅན་དུ་འདུ་ཤེས་པའི་བདག་
- 3
5 1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཉིད་ཀྱི་བསམ་གཏན་གཟུགས་མེད་སྙོམས་འཇུག་ལ་བརྟེན་ཏེ། ཕྱི་རོལ་གྱི་གཟུགས་ཁ་དོག་
བཟང་པོ་དང་ངན་པ་རྣམས་ལ་བཟང་ངན་ཇི་ལྟར་སྤྲུལ་པར་འདོད་པར་ལྟ་བའམ་ཆེ་ཆུང་
སོགས་ལ་དེ་བས་ཆེ་བ་དང་ཆུང་ངུ་ལ་སོགས་པར་མོས་ཤིང་སྒོམ་པར་བྱེད་པ་གཟུགས་ཅན་
གཟུགས་ལ་བལྟ་བའི་རྣམ་ཐར་དང་པོ་དང་། རང་ལ་གཟུགས་ཀྱི་འདུ་ཤེས་རྣམ་པར་བཤིག་
པའི་ཕྱིར་ཏེ། རྒྱུ་མཚན་གྱིས་ནང་གཟུགས་ཅན་མ་ཡིན་པར་འདུ་ཤེས་པའི་བདག་ཉིད་ཀྱི་
བསམ་གཏན་གཟུགས་མེད་སྙོམས་འཇུག་ལ་བརྟེན་ཏེ་ཕྱི་རོལ་གྱི་གཟུགས་རྣམས་ལ་སྔ་མ་
ལྟར་ལྟ་ཞིང་སྒོམ་པར་བྱེད་པ་ནི་ནང་གཟུགས་མེད་པར་ཕྱི་རོལ་གྱི་གཟུགས་ལ་བལྟ་བ་ཞེས་
བྱ་བའི་རྣམ་པར་ཐར་པ་སྟེ་དེ་རང་ཇི་ལྟར་འདོད་བཞིན་དུ་སྤྲུལ་པ་ལ་དབང་སྒྱུར་མི་ནུས་པའི་
སྒྲིབ་པའི་གཉེན་པོར་རྣམ་པར་འདི་གཉིས་ཏེ། མཛོད་དུ། མི་སྡུག་བསམ་གཏན་གཉིས་
ན་ཡོད། །ཅེས་མི་སྡུག་པའི་རྣམ་པ་ཅན་དང་བསམ་གཏན་དང་པོ་གཉིས་ན་ཡོད་ཅེས། ཀུན་
བཏུས་སུ། བསམ་གཏན་བཞི་པ་ལ་བརྟེན་པར་བཤད་དོ། །དེ་ལྟར་སྤྲུལ་པ་ལ་ཀུན་ཉོན་
གཉིས་ཏེ། ཡུལ་ཡུལ་ཅན་གོ་རིམ་བཞིན་སྦྱར་ནས་བསྟན་ན་གཟུགས་སྡུག་པ་སྤྲུལ་པ་ལ་
དགའ་བ་སྟེ། འབད་པས་བརྩོན་པར་འདོད་པ་དང་། གཟུགས་མི་སྡུག་པ་སྤྲུལ་པ་ལ་དགའ་ན་
སྟེ་མི་མཐུན་པར་འཛིན་ཀུན་ནས་ཉོན་མོངས་པའོ། །དེ་དག་གི་གཉེན་པོར་རྣམ་ཐར་དང་པོ་
གཉིས་ཐོབ་པས་བསམ་གཏན་བཞི་པ་ལ་བརྟེན་ཏེ་ཐམས་ཅད་སྡུག་པ་སྤྲུལ་པའི་སྒྲིབ་པ་
ལས་གྲོལ་བའི་སྡུག་པའི་རྣམ་པར་ཐར་པ་དེ་བསྐྱེད་པའི་ཐབས་ཡིན་པས་སྒོ་འདི་རྣམ་ཐར་
མཆོག་ཡིན་པས་འཕགས་པ་རྣམས་ལན་མང་དུ་གནས་པས་ན་ལུས་ཀྱིས་མངོན་སུམ་དུ་བྱས་
པས་གཟུགས་གཟུགས་མེད་ཀྱི་རྣམ་ཐར་ལ་སྒྲིབ་པ་མ་ལུས་པར་སྤངས་པས་སམ། གནས་
གྱུར་རྫོགས་པས་མངོན་དུ་བྱེད་པས་རྫོགས་པར་བྱས་ཏེ་གནས་སོ་ཞེས་བྱ་བ་ནི་བདག་ཉིད་
སོ་སོར་གཟུགས་སྡུག་པ་དང་མི་སྡུག་པ་རྣམས་ལ་སྡུག་པ་ལ་ལྟོས་ནས་མི་སྡུག །མི་སྡུག་པ་
3 ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་ལྟོས་ནས་སྡུག་པར་འདུ་ཤེས་པ་དང་། སྡུག་མི་སྡུག་ཕན་ཚུན་འབྲེལ་བའི་འདུ་ཤེས་དང༌།
དེ་ནས་གཟུགས་ཐམས་ཅད་ཕན་ཚུན་བསྲེས་ཏེ་སྡུག་པའི་རྣམ་པར་རོ་གཅིག་པར་མོས་པས་
ཇི་ལྟར་འདོད་བཞིན་གྱི་གཟུགས་ ལྷག་པར་མོས་པ་ལ་དབང་དུ་གྱུར་པ་ཐོབ་པའི་རྣམ་
པར་ཐར་པ་བཞི་སྟེ། དེ་ལྟར་རྣམ་པར་ཐར་པའི་རྣམ་པ་གསུམ་ནི་སྤྲུལ་པའི་ལམ་མོ། །མཛོད་
དུ༑ གསུམ་པ་མཐའ་ན་དེ་མ་ཆགས། །ཞེས་ངོ་བོ་མ་ཆགས་པའི་དགེ་བར་འདོད་དོ། །
གསུམ་པ་ནི། མཐོང་བའི་ཆོས་ཚེ་འདི་ལ་ལུས་སེམས་བདེ་བར་གནས་པའི་
ལམ་ལ་གཉིས་ཏེ། ཐར་པ་ཟག་མེད་དང་རྗེས་སུ་མཐུན་པར་གནས་པའི་ལམ་གྱི་རང་བཞིན་
ལ་གཟུགས་མེད་པའི་སྙོམས་པར་འཇུག་པ་བཞི་འཕགས་པའི་རྒྱུད་ཀྱིས་བསྡུས་པའི་རང་
རང་གི་དངོས་གཞི་དག་པ་བ་དང༌། སེམས་སེམས་བྱུང་ཞི་བར་གནས་པའི་ལམ་གྱི་རང་
བཞིན་ལ་འདུ་ཤེས་དང་ཚོར་བ་འགོག་པའི་སྒྲིབ་པ་ལས་ཐར་བའི་ཕྱིར་འདུ་ཤེས་མེད་འདུ་
ཤེས་མེད་མིན་གྱི་རྣམ་ཐར་ལ་གནས་པ་ལས་འདས་ནས་ཟག་མེད་ལམ་གྱི་གནས་གྱུར་པས་
མཆོག་ཏུ་ཞི་ཞིང་ཉོན་ཡིད་མི་འབྱུང་བའི་ཕྱིར་ཐར་པ་དང་མཐུན་པར་གནས་པས་འགོག་པའི་
རྣམ་པ་གཅིག་སྟེ་དེ་ལྟར་ན་རྣམ་པ་ལྔའོ། །དེ་ལྟར་ན་གཞན་གྱི་དོན་གྱི་ངེས་འབྱུང་གི་དབང་དུ་
བྱས་ནས་རྣམ་པ་གསུམ་དང་། གཞན་དོན་གྱི་ཆེད་དུ་བྱ་བ་ཅན་རང་དོན་མཐོང་ཆོས་ལ་བདེར་
གནས་ཀྱི་དབང་དུ་བྱས་ནས་ལྔ་སྟེ་བརྒྱད་ནི་རྣམ་ཐར་བརྒྱད་དེ། འདི་ནི་རྣམ་པར་ཐར་པ་
བརྒྱད་ཀྱི་ཡུམ་མོ་ཞེས་སོ། །
བཞི་པ་ནི། འཇིག་རྟེན་ལས་འདས་པའི་ལམ་མཐོང་ལམ་མཐོང་སྒོམ་གྱི་རྟེན་
གྱི་ངོ་བོ་ཉིད་བསམ་གཏན་བཞི་དང་། སྒོམ་ལམ་གྱི་རྟེན་གཟུགས་མེད་སྙོམས་འཇུག་བཞི་
དང༌། འདས་པའི་ལམ་གྱིས་ཐོབ་པ་འགོག་པའི་སྙོམས་པར་འཇུག་པ་དག་སྟེ་མཐར་གནས་
ཀྱི་སྙོམས་འཇུག་གི་རྣམ་པ་དགུ་སྟེ། འདི་ནི་མཐར་གྱིས་གནས་པའི་སྙོམས་པར་འཇུག་པའི་
- }
5 f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཡུམ་མོ། །ཞེས་སོ། །འགོག་སྙོམས་གཏན་ལ་དབབ་པ་ལ་བཅུ་ལས། གང་ཟག་ནི་ཉན་ཐོས་
ལྟར་ན་ཕྱིར་མི་འོང་དང་དགྲ་བཅོམ་རྣམ་ཐར་བརྒྱད་ལ་བསམ་གཏན་པ་དང་གཉིས་ཀའི་ཆ་
ལས་རྣམ་གྲོལ་གྱིས་འཇུག་གི་གཞན་སོ་སྐྱེ། རྒྱུན་ཞུགས། ཕྱིར་འོང་། སྲིད་རྩེའི་སེམས་མ་
ཐོབ་པའི་ཕྱིར་མི་འོང་དགྲ་བཅོམ་པ་ཤེས་རབ་ཀྱི་རྣམ་གྲོལ་རྣམས་ཀྱིས་འཇུག་མི་ནུས་ཏེ།
འདི་ལ་འཇུག་པ་ལ་སྲིད་རྩེའི་སེམས་དང་འཕགས་ལམ་ཐོབ་དགོས་པ་ལས་དེ་དག་མེད་
པའི་ཕྱིར་རོ། །ཐེག་ཆེན་ལྟར་ན་འཕགས་པའི་གང་ཟག་གིས་འཇུག་སྟེ། མཐོང་ལམ་ནའང་
རྣམ་ཐར་བརྒྱད་ཡོད་པར་བཤད་པས་སོ། །སངས་རྒྱས་ཀྱང་འཇུག་སྟེ། དེའི་ཡོན་ཏན་དུ་
རྣམ་ཐར་བརྒྱད་དང་སྙོམས་འཇུག་ དགུ་གསུངས་པས་སོ། །མདོ་ལས། ཀྱེ་རྒྱལ་བའི་སྲས་
བྱང་ཆུབ་སེམས་དཔའ་ས་དྲུག་པ་ཡན་ཆད་འགོག་པ་ལ་སྙོམས་པར་འཇུག་ཅིང་ས་བདུན་པ་
ལ་སེམས་ཀྱི་སྐད་ཅིག་གཅིག་ལ་འཇོག་པ་ལ་སྙོམས་པར་འཇུག་ཅིང་ལྡང་སྟེ་ཞེས་པ་ནི་སྤྲོས་
པ་ཐམས་ཅད་བཀག་པའི་དེ་བཞིན་ཉིད་ལ་འཇུག་པ་ཡིན་པས་འདི་དང་མི་འདྲའོ། ། །
གཉིས་པ་ས་ནི་སྲིད་རྩེ་ཅིར་ཡང་མེད་པའི་ཉོན་མོངས་དང་བྲལ་བ་འཇིག་
རྟེན་ལས་འདས་པའི་སྒོམ་སྤང་ཡང་ཅི་རིགས་པ་སྤངས་པ་སྟེ། ཀུན་བཏུས་སུ། ཅི་ཡང་མེད་
པའི་སྐྱེ་མཆེད་ཀྱི་འདོད་ཆགས་དང་བྲལ་ལ། རྩེ་མོའི་གྱེན་དུ་སྐྱེས་པས་སོ། །གསུམ་པ་སེམས་
ནི་ཐེག་པ་ཐུན་མོང་གི་ལུགས་ཀྱི་སྲིད་རྩེའི་སེམས་ཤིན་ཏུ་ཕྲ་བས་རྒྱུ་བ་དགག་སླ་བས་དེ་ལ་
བརྟེན་ཏེ། མཛོད་དུ། ཕྲ་བས་ཕྲ་བའི་མཇུག་ཐོགས་སུ་ཞེས་སོ། །བྱང་སེམས་ཀྱི་དང་པོ་ནི་
སྲིད་རྩེ་ལ་བརྟེན་ལ། ཕྱིས་འདོད་སེམས་ལས་ཀྱང་འཇུག་སྟེ། མདོ་ནི། མཉམ་པར་མ་བཞག་
པའི་སེམས་ལས་འགོག་པའི་སྙོམས་པར་འཇུག་པ་ལ་སྙོམས་པར་འཇུག་གོ་ཞེས་སོ། །
བཞི་པ་ཡིད་བྱེད་ནི། ཨཱརྱ་རྣམས་འདུ་ཤེས་དང་ཚོར་བས་སྐྱོ་ནས་དེ་མེད་
པའི་འགོག་སྙོམས་ལ་ཞི་བའི་འདུ་ཤེས་ཀྱིས་སྙོམས་འཇུག་འདི་མྱང་འདས་དང་འདྲ་བས་
- 3
དུ
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུས་གཞན་གྱི་བར་དུ་འདིས་གནས་པར་བྱའོ་སྙམ་པའི་འདུ་ཤེས་ཀྱིས་ཏེ། བྱང་སེམས་
ནི་གཞན་དོན་དང་ཏིང་ངེ་འཛིན་གྱི་རྩལ་སྦྱང་བའི་དོན་དུའོ། །ལྔ་པ་དུས་ནི། ཉན་ཐོས་ལྟར་
ན་འཕེན་པ་བཞིན་ཏེ་གཎྜི་ མི་བརྡུང་བའི་བར་ལྟ་བུའོ། །བྱང་ སེམས་ནི་ཇི་ལྟར་འདོད་
པ་བཞིན་ཏེ། སྙིང་རྗེ་པད་དཀར་ལས། སྐྱེ་བ་གཅིག་གིས་ཐོགས་པའི་བྱང་སེམས་འགོག་པ་
ལ་སྙོམས་པར་ཞུགས་པའི་སེམས་ཀྱིས་བར་གྱི་བསྐལ་པ་བཅུ་པོ་འདི་དག་འདའ་བར་བྱེད་དོ་
ཞེས་པ་ལྟར་རོ། །ཞག་བདུན་པས་ལྷག་པ་མི་འཇུག་པར་བཤད་པ་ནི་འགོག་པ་ལ་ཞེན་པ་
དགག་པའི་ཕྱིར་དགོངས་ཏེ་གསུངས་པ་ཡིན་གྱི་ངེས་དོན་མ་ཡིན་ནོ། །
དྲུག་པ་ལྡང་བ་ནི། འཕེན་པའི་སྟོབས་ཀྱིས་རང་སའམ་ས་འོག་མའི་ཟག་
མེད་ཀྱི་སེམས་ལས་ལྡང་སྟེ། རང་གི་དག་དང་འོག་མ་ཡི། །འཕགས་པའི་སེམས་ཀྱིས་དེ་ལས་
ལྡང་། །ཞེས་སོ། །བདུན་པ་དགག་བྱ་ནི། ཉན་ཐོས་ལྟར་ན་འདོད་པར་ཚོགས་དྲུག །གཟུགས་
སུ་རྣ་ཤེས་ལྕེ་ཤེས་ མེད་ པས་ཚོགས་བཞི་ འཁོར་ སེམས་ བྱུང་ དང་ བཅས་པ་འགོག་ ལ།
གཟུགས་མེད་ན་དབང་ཤེས་ལྔ་ཡེ་ནས་མེད་པས་དགག་མི་དགོས་པར་འདོད་དོ། །ཐེག་ཆེན་
ནི༑ སློབ་པས་ འདོད་ པས་ཀུན་གཞི་མ་གཏོགས་པར་བདུན། གཟུགས་སུ་ལྔ། གཟུགས་
མེད་དུ་གཉིས་འགོག་པ་སྟེ། ཀུན་བཏུས་སུ། སེམས་དང་སེམས་ལས་བྱུང་བའི་ཆོས་བསྟན་
པ་མ་ཡིན་པ་རྣམས་དང་བསྟན་པ་དེ་དག་ལས་ཀྱང་ཁ་ཅིག་འགོག་པ་ལ་ཞེས་སོ། །
བརྒྱད་པ་ལ་བསྐྱེད་པ་ནི་མཛོད་དུ། གཉིས་ཀ་འདོད་དང་གཟུགས་བརྟེན་
ཅན། །འགོག་པ་དང་པོ་མི་ནང་དུ། །ཞེས་གསུངས་ལ། བསྡུ་བར། སྐྱེ་བ་ལས་ནི་ཀུན་གཞིའི་
རྣམ་ཤེས་རྣམ་པར་དག་ན་དང་པོ་འདིར་བསྐྱེད་ཅིང་། དེའི་འོག་ཏུ་གཟུགས་ཀྱི་ཁམས་སུ་
མངོན་དུ་བྱེད་དེ། མངོན་དུ་བྱེད་པ་དེ་ནི་གཟུགས་ལ་རག་ལས་པའི་ཕྱིར་རོ། །ཀུན་གཞིའི་
རྣམ་ཤེས་རྣམ་པར་བཞག་པ་ནི་མངོན་དུ་བྱེད་པ་ཐམས་ཅད་དུ་འགྲོ་བར་བལྟ་བར་བྱའོ་ཞེས་
- } 5 9 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
གསུངས་པ་ལྟར། དང་པོར་མིའི་ནང་དུ་དང་། མངོན་དུ་བྱེད་པ་ནི་ཁམས་གསུམ་ཆར་དུའོ།།
ཀུན་བཏུས་སུ། གཟུགས་མེད་ཀྱི་ཁམས་སུ་ནི་འདི་མངོན་དུ་འགྱུར་བ་མེད་དེ། ཞི་བའི་རྣམ་
པར་ཐར་པའི་རྣམ་པར་སྨིན་པས་གནས་པ་རྣམས་ནི་དེ་ལ་འབད་པའི་རྩོལ་བ་མེད་པའི་ཕྱིར་
རོ་ཞེས་བྱ་བ་ནི་ལུང་སྔ་མ་དང་བསྟུན་ན་ཀུན་གཞི་མི་འདོད་པའི་ལུགས་ཀྱི་རྣམ་གཞག་ཡིན་
པས་མི་འགལ་བར་མངོན་ནོ། །བྱང་སེམས་ལྟར་ན། བསམ་གཏན་གཟུགས་མེད་ཀྱི་སེམས་
ཐོབ་ལ་མ་ཉམས་བཞིན་དུ་འདོད་གཟུགས་སུ་སྐྱེ་བས་སྐྱོན་མེད་དོ། །
དགུ་པ་ངོ་བོ་ནི། ཉན་ཐོས་པ་ལྟར་ན། སེམས་མེད་པའི་ལུས་ལ་བརྟེན་
ནས་འདུ་ཤེས་དང་ཚོར་བ་འགོག་པ་མངོན་དུ་བྱས་པ་ཡིན་ལ། སེམས་ཙམ་པ་ལྟར་ན་སྙོམས་
པར་འཇུག་པའི་སེམས་ཀྱིས་བྱས་པའམ་ཀུན་གཞིའི་གནས་སྐབས་ཚོགས་བདུན་གྱི་ས་བོན་
ལ་གནོད་པ་བྱས་པས་མི་སྐྱེ་བ་ཉེ་བར་ཞི་བའི་དགེ་བའོ། །བཅུ་པ་འབྲས་བུ་ནི། མཛོད་འགྲེལ་
དུ༔ འདིའི་རྣམ་སྨིན་སྲིད་རྩེའི་ཕུང་པོ་བཞི་ཡིན་པས་ཟག་བཅས་སོ་ཞེས་བཤད་ཀྱང་། རྣམ་
པར་བཞག་པའི་སའི་བསྡུ་བར་འགོག་པའི་སྙོམས་པར་འཇུག་པ་ནི་ཟག་མེད་དུ་བརྗོད་པར་
བྱ་སྟེ། ཉོན་མོངས་པ་དང་བྲལ་བ་དང་། ཉོན་མོངས་པ་དང་མཚུངས་པར་མི་ལྡན་པ་དང༌།
ཉོན་མོངས་པ་ལ་དམིགས་པ་མ་ཡིན་པ་དང༌། ཉོན་མོངས་ཀྱིས་མ་བསྐྱེད་པའི་ཕྱིར་རོ། །ཞེས་
གསུངས་ལ། མངོན་པར་ཡང་འཇིག་རྟེན་ལས་འདས་པར་གསུངས་ལ། འདིར་ཡང་འཇིག་
རྟེན་ལས་འདས་པར་བཤད་ཅིང་། འཇིག་རྟེན་ལས་འདས་པའི་སྒོམ་ལམ་ཡིན་པས་དེའི་
སྤང་བྱ་རྣམས་ཅི་རིགས་པར་སྤོང་ཞིང་དེ་ལས་ལངས་ན་འཇུག་ཤེས་ཀྱང་འབྱུང་ངོ༌། ། །
ལྔ་པ་ནི། ཉོན་མོངས་སྤོང་བའི་ལམ་ལ་ཆོས་བཟོད་བར་ཆད་མེད་པའི་ལམ་
གྱི་རྣམ་པ་བདེན་པ་བཞིས་བསྡུས་པ་ཀུན་ནས་ཉོན་མོངས་པ་དང་མི་ལྡན་པའི་མཚན་ཉིད་ཅན་
བཞི་སྟེ། འདི་ནི་བདེན་པ་བཞིའི་ཡུམ་མོ། །ཞེས་སོ། །དྲུག་པ་ནི། སངས་རྒྱས་ཐོབ་པར་བྱེད་
- ? 59 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པ་ཉིད་ཀྱི་ལམ་ལ་སྦྱིན་པ་ལ་སོགས་རང་རང་གི་མི་མཐུན་པའི་ཕྱོགས་དང་མ་འདྲེས་པའི་ཕ་
རོལ་ཏུ་ཕྱིན་པ་བཅུའི་རྣམ་པ་བཅུ་སྟེ། འདི་ནི་སྦྱིན་པའི་ཡུམ་མོ་སོགས་སོ། །
གཉིས་པ་བསྡུ་བ་ནི། དེ་ལྟར་ན་བྱང་ཆུབ་སེམས་དཔའ་རྣམས་ལ་གཉེན་
པོ་ལ་སོགས་པའི་ལམ་དྲུག་གི་དབང་དུ་བྱས་ནས་ལམ་ཤེས་པ་ཉིད་ཀྱི་ལམ་དང་རྗེས་སུ་
མཐུན་པའི་རྟེན་ཅན་གྱི་རྣམ་པ་སུམ་ཅུ་རྩ་བཞིའོ། །གསུམ་པ་ལ་བསྟན་པ་ནི། རྣམ་པ་ཐམས་
ཅད་མཁྱེན་པ་ཆོས་ཅན། དེ་ཉིད་ཀྱི་རྣམ་པ་མཚན་ཉིད་པ་སོ་དགུ་ནི། ཉན་རང་སོགས་དང་
ཐུན་མོང་མ་ཡིན་པའི་སངས་རྒྱས་ཀྱི་ལམ་གཅིག་པུ་ཁོ་ན་ཡིན་ཏེ། དེའི་ལམ་ནི་ཤིན་ཏུ་ཕུལ་
དུ་བྱུང་བས་བོགས་དབྱུང་དུ་མེད་པའི་ཕྱིར། འོན་ཀྱང་སྟོབས་དང་མི་འཇིགས་པ་སོགས་ཀྱི་
དབྱེ་བས་ལམ་འདིའི་ཁྱད་པར་གྱི་མཚན་ཉིད། ཐུན་མོང་མ་ཡིན་པའི་རྣམ་པས་དབྱེ་བ་བརྗོད་
པར་བྱ་བ་ཡིན་པས་སོ། །
གཉིས་པ་རྒྱས་བཤད་ལ་སྟོབས། མི་འཇིགས་པ། སོ་སོ་ཡང་དག་རིག་བཞི།
མ་འདྲེས་པ་བཅོ་བརྒྱད། དེ་བཞིན་ཉིད། རང་བྱུང་། སངས་རྒྱས་ཀྱི་རྣམ་པ་སྟེ་བདུན་གྱི་དང་
པོ་ནི། རྣམ་མཁྱེན་གྱི་རྣམ་པ་དེ་ལ། བསམ་གཏན་དེ་ལ་བརྟེན་ནས་གནས་རྒྱུ་དང་གནས་
པ་མ་ཡིན་པ་རྒྱུ་མ་ཡིན་པ་ཐམས་ཅད་དུ་ཆགས་ཐོགས་མེད་པར་མངོན་དུ་གྱུར་པ་ཡང་དག་
པར་འབྱོར་པའི་ཏིང་ངེ་འཛིན་ཤེས་རབ་མཚུངས་ལྡན་དང་བཅས་པ་གནས་དང་གནས་མ་
ཡིན་པ་མཁྱེན་པའི་དང་། བསམ་གཏན་ལ་བརྟེན་ནས་རང་རང་གི་ལེགས་སྤྱད་ཉེས་སྤྱད་ཀྱི་
ལས་ཀྱི་རྣམ་སྨིན་བདེ་སྡུག་སོགས་ངང་གིས་མྱོང་བ་རྣམས་ཐམས་ཅད་དུ་སོགས་ནི་ལས་ཀྱི་
རྣམ་པར་སྨིན་པ་མཁྱེན་པའི་དང༌། བསམ་གཏན་ལ་བརྟེན་ནས་ཞེས་ཀུན་ལ་སྦྱར་ཏེ། ལམ་
དང་འབྲས་བུ་སོ་སོ་ལ་མོས་པ་རྣམ་པ་ཐམས་ཅད་དུ་སོགས་མོས་པ་སྣ་ཚོགས་མཁྱེན་པའི་
དང༌། དག་པ་དང་མ་དག་པའི་ཞིང་ཁམས་དུ་མ་རྣམ་པ་ཐམས་ཅད་དུ་སོགས་འཇིག་རྟེན་གྱི་
-
} [， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཁམས་དུ་མ་མཁྱེན་པའི་དང་། དད་སོགས་ཀྱི་དབང་པོ་ཆུང་འབྲིང་ཆེན་པོ་རྣམ་པ་ཐམས་ཅད་
དུ་སོགས་དབང་པོ་མཆོག་དང་མཆོག་མ་ཡིན་པའི་སོགས་དང་། ངེས་འབྱུང་མ་ཡིན་པ་དང་
ཡིན་པའི་འབྲས་བུ་ཐམས་ཅད་དུ་འགྲོ་བའི་ལམ་མཁྱེན་པའི་དང༌། ལྟ་སྲེད་ང་རྒྱལ་ཐེ་ཚོམ་
ཤས་ཆེ་བ་དང༌། རྣམ་བྱང་རྣམ་དག་གི་བསམ་གཏན་རྣམ་ཐར་ཏིང་ངེ་འཛིན་སྙོམས་འཇུག་
རྣམ་པ་ཐམས་ཅད་དུ་སོགས་ཀུན་ནས་ཉོན་མོངས་པ་དང་རྣམ་པར་བྱང་བ་མཁྱེན་པའི་དང༌།
རང་གཞན་གྱི་སྐྱེ་བ་སྔ་མ་དུ་མ་དྲན་པ་སྔོན་གྱི་གནས་རྗེས་སུ་དྲན་པ་མཁྱེན་པའི་དང༌། ལུས་
ཅན་རྣམས་ཀྱི་ད་ལྟ་དང་མ་འོངས་པའི་འཆི་འཕོ་དང་སྐྱེ་བ་མཁྱེན་པའི་དང༌། ཟག་པ་སྒྲིབ་
གཉིས་ཕྱོགས་གཅིག་དང་མཐའ་དག་ཟད་པ་མཁྱེན་པའི་སྟོབས་ཏེ། དེ་ལྟར་ན་མི་མཐུན་
ཕྱོགས་ལས་ངེས་པར་རྒྱལ་བས་མི་རྫི་བའི་སྟོབས་ཀྱི་རྣམ་པ་བཅུ་སྟེ། འདི་ནི་སྟོབས་བཅུའི་
ཡུམ་སོགས་སོ། །
གཉིས་པ་ནི། རང་བཞིན་ཆོས་ཐམས་ཅད་མངོན་པར་རྫོགས་པར་སངས་
རྒྱས་པའོ་ཞེས་ཤེས་བྱ་མ་ལུས་པ་བདག་ཉིད་ཀྱིས་མཁྱེན་པའི་ཡེ་ཤེས་ཞལ་གྱིས་འཆེས་པ་
དང་གཞན་ལ་འདོད་ཆགས་ལ་སོགས་པ་ཉོན་མོངས་པ་རྣམས་ཀྱིས་ཐེག་གསུམ་གྱི་བར་ཆད་
བྱེད་པ་ཉིད་དུ་བརྗོད་པ་གེགས་ཀྱི་ལུང་འབོགས་པ་དང་། ཐམས་ཅད་ཤེས་པ་ཉིད་དང་ལ་
སོགས་པས་ལམ་ཤེས་རྣམ་མཁྱེན་གྱི་ལམ་འཁོར་བ་དང་ཐེག་དམན་ལས་ངེས་པར་འབྱུང་བ་
ཉིད་དུ་རབ་ཏུ་བསྟན་པ་ངེས་འབྱུང་ཞལ་གྱིས་འཆེས་པ་དང་། བདག་ཉིད་ཀྱིས་ཆགས་སོགས་
ཟག་པ་ཐམས་ཅད་ཟད་པ་ཉིད་དུ་ཞལ་གྱིས་བཞེས་པ་ལ་འཇིག་རྟེན་ན་ལྷ་དང་བདུད་ལ་
སོགས་པའི་རྒོལ་བ་པོས་ཆོས་དང་མཐུན་པའི་རྒོལ་བ་མེད་པས་འཇིགས་པ་དང་བག་ཚ་བ་
མེད་པས་གཞན་མུ་སྟེགས་ཅན་ལ་སོགས་པས་རྫི་མི་ནུས་པའི་རྫོགས་པར་བྱང་ཆུབ་པས་
བར་ཆད་ཀྱི་ཆོས། ངེས་འབྱུང་གི་ལམ། ཟག་པ་ཟད་པ་མཁྱེན་པ་ལ་མི་འཇིགས་པའི་རྣམ་པ་
- ! f; | -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞི་སྟེ། འདི་ནི་མི་ འཇིགས་ པའི་ཡུམ་མོ་ཞེས་སོ། །དེ་དག་ཀྱང༌། རབ་འབྱོར་དེ་ བཞིན་
གཤེགས་པའི་མི་འཇིགས་པ་བཞི་གང་ཞེ་ན། བདག་གིས་ཡང་དག་པར་རྫོགས་པའི་སངས་
རྒྱས་སོ་ཞེས་དམ་བཅས་ན། འདི་ལ་ཆོས་འདི་རྣམས་མངོན་པར་རྫོགས་པར་སངས་མ་རྒྱས་
སོ་ ཞེས་བྱ་བར་བདག་ལ་དགེ་སྦྱོང་ངམ། བྲམ་ཟེའམ། ལྷའམ། བདུད་དམ། ཚངས་པའམ།
སྐྱེ་རྒུའི་ཚོགས་གཞན་ཡང་རུང་སྟེ་འཇིག་རྟེན་ན་ཆོས་དང་མཐུན་པར་རྒོལ་བར་འགྱུར་རོ་
ཞེས་བྱ་བའི་རྒྱུ་ཡང་དག་པར་རྗེས་སུ་མི་མཐོང་སྟེ། རྒྱུ་ཡང་དག་པར་རྗེས་སུ་མ་མཐོང་བས་
བདག་བདེ་བ་ཐོབ་པ་དང༌། བག་ཚ་བ་མེད་པ་ཐོབ་པ་དང༌། མི་འཇིགས་པ་ཐོབ་པ་རྣམ་པར་
སྤྱོད་དེ་ཁྱུ་མཆོག་རླབས་པོ་ཆེའི་གནས་སུ་དམ་འཆའོ། །འཁོར་གྱི་ནང་དུ་སེང་གེའི་སྒྲ་སྒྲོག་གོ།
ཚངས་ པའི་ འཁོར་ ལོ་ འཇིག་རྟེན་ན་དགེ་སྦྱོང་ངམ་། བྲམ་ཟེའམ། ལྷའམ། བདུད་དམ།
ཚངས་པའམ། གཞན་སུས་ ཀྱང་རུང་སྟེ་ཆོས་དང་ལྡན་པར་བསྐོར་བར་མི་ནུས་པ་བདག་
གིས་རབ་ཏུ་བསྐོར་བར་བྱའོ། །ཞེས་དང་། ངས་ཉན་ཐོས་རྣམས་ལ་བར་དུ་གཅོད་པའི་ཆོས་
གང་དག་རྙེད་པ་དེ་དག་བསྟེན་ཀྱང་བར་དུ་གཅོད་པར་མི་འགྱུར་རོ། །ཞེས་སོགས་དང་། ང་
ཟག་པ་ཟད་དོ་ཞེས་བྱ་བ་ལ་ཟག་པ་འདི་དག་མ་ཟད་དོ། །ཞེས་སོགས་དང༌། ངས་ཉན་ཐོས་
རྣམས་ལ་ངེས་པར་འབྱུང་བར་བྱ་བའི་ཕྱིར་འཕགས་པར་ངེས་པར་འབྱིན་པ་ངེས་པར་འབྱུང་
བའི་ལམ་གང་བཤད་པ་དེ་ངེས་པར་འབྱུང་བ་མ་ཡིན་ནོ་ཞེས་སོགས་སོ། །
གསུམ་པ་ནི། མིང་དོན་གོ་རིམ་བཞིན་དུ་སྦྱར་ནས་བསྟན་ན་བསམ་གཏན་
ལ་བརྟེན་ནས་ཞེས་བཞི་ཀ་ལ་སྦྱར་རོ། །གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་ཀྱི་
མིང་གི་རྣམ་གྲངས་དཔེར་ན་མ་རིག་པ་ལ་མི་ཤེས་པ་མི་མཐོང་བ་མངོན་པར་སངས་མ་རྒྱས་
པ་ཞེས་པ་ལྟ་བུར་སོ་སོ་ཡང་དག་པར་རིག་པའི་ཡེ་ཤེས་ཀྱིས་རྟོགས་པའི་རོ་མྱང་བ་དང༌།
ཤེས་སྒྲིབ་ཀྱིས་ཐོགས་པ་མི་མངའ་བའི་ཡེ་ཤེས་ཆོས་དང་ཆོས་དེ་དག་གི་རང་སྤྱིའི་མཚན་
-y f;
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ཉིད་དང་དོན་གཞན་ལ་དགོངས་པ་སོགས་སོ་སོའི་དོན་དང་། ལྷ་སོགས་འགྲོ་བ་སྣ་ཚོགས་ཀྱི་
ཡུལ་གྱི་སྐད་སོ་སོ་སོགས་ངེས་པའི་ཚིག་དང་རྫས་ཡོད་བཏགས་ཡོད་ལ་སོགས་པ་ཆོས་རབ་
ཏུ་དབྱེ་བའི་ཡུལ་ལ་དམིགས་ནས་སོ་སོ་སོགས་སྤོབས་པ་སོ་སོ་ཡང་དག་པར་རིག་པའི་རྣམ་
པ་བཞི་སྟེ། སོ་སོ་ཡང་དག་པར་རིག་པའི་ཡུམ་མོ་ཞེས་སོ། །
བཞི་པ་ནི། དགྲ་བཅོམ་པ་ལ་ཡོད་པའི་གླང་པོ་ཆེ་གཏུམ་པོ་སོགས་དང་ལྷན་
ཅིག་འགྲོ་བ་སོགས་ཀྱི་གནས་མ་ཡིན་པར་འགྲོ་བའི་འཁྲུལ་པ་ནམ་ཡང་མི་མངའ་བ་སྐུ་ལ་
འཁྲུལ་པ་མི་མངའ་བ་དང༌། རྟ་རྒོད་དང་པོ་སྣང་བར་རྒོད་པ་སོགས་དོན་དུ་མི་འགྱུར་བའི་
ཚིག་ཅ་ཅོ་མེད་པས་གསུང་ལ་ཅ་ཅོ་དང་དྲན་པ་ཐོབ་ཟིན་ཉམས་པ་མེད་པས་ཉོན་མོངས་མ་
ཡིན་པ་ཐུགས་ཀྱི་ཡུན་རིང་པོ་ནས་མཛད་པ་དང་གསུང་རྗེས་སུ་དྲན་པ་ཉམས་པ་དང་། ཏིང་
ངེ་འཛིན་ལས་ལངས་པ་ན་མཉམ་པར་མ་བཞག་པ་མེད་པར་རྟག་ཏུ་མཉམ་པར་བཞག་པས་
ཐུགས་ལ་མཉམ་པར་མ་བཞག་པ་དང་། ཕུང་པོ་ལ་མི་མཐུན་པ་དང་། མྱང་འདས་ལ་ཞི་བའི་
འདུ་ཤེས་ཐ་དད་མེད་པས་འཁོར་འདས་ལ་ཐ་དད་པ་ཉིད་ཀྱི་འདུ་ཤེས་དང་། སྣོད་དུ་རུང་མི་
རུང་མ་བརྟགས་པར་སེམས་ཅན་གྱི་དོན་ཡལ་བར་འདོར་བའི་བཏང་སྙོམས་མེད་པས་སོ་
སོར་མ་བརྟགས་པའི་བཏང་སྙོམས་མི་མངའ་བ་སྟེ་སྐུའི་གཅིག་དང་གསུང་གི་གཅིག་ཐུགས་
ཀྱི་སྤྱོད་པ་མ་འདྲེས་པ་བཞི་སྟེ། དེ་ལྟར་ན་སྤྱོད་པ་མ་འདྲེས་པ་རྣམ་པ་དྲུག་དང་། དགྲ་བཅོམ་
ལ་ཤེས་སྒྲིབ་དག་པ་ལས་བརྩམས་པའི་འདུན་སོགས་དྲུག་མ་ཐོབ་པའི་ཡོངས་སུ་ཉམས་
པའི་འདུན་སོགས་དྲུག་ལས་ཉམས་པ་ཡོད་ཀྱང་དེ་བཞིན་གཤེགས་པ་ལ་ནི་རྟེན་བྱམས་སྙིང་
རྗེ་ཆོས་སྟོན་པ་སེམས་ཅན་འདུལ་བ་ཡོངས་སུ་སྨིན་པར་བྱེད་པ། རབ་ཏུ་དབེན་པ་བྱང་ཆུབ་
ཡང་དག་པར་ལེན་པའི་འདུན་པ་དང༌། གདུལ་བྱ་འགུགས་པ་དང་ཆོས་ཉན་པ་དང་རྣམས་
ལ་མི་སྒྲུབ་པ་མེད་པའི་བརྩོན་འགྲུས་དང་། བསམ་མི་དགོས་པར་ཆོས་སྟོན་ནུས་པའི་དྲན་པ་
- 3
f}
{ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། ཆོས་ཐམས་ཅད་མཉམ་ཉིད་ཀྱི་ཏིང་ངེ་འཛིན་དང་། ཆོས་ཐམས་ཅད་ལ་གཞན་གྱི་རྐྱེན་
གྱིས་རྟོགས་པ་མིན་པའི་ཡེ་ཤེས་ལ་སོགས་པའི་ཤེས་རབ་སྟེ་བཞིའི་དབང་པོ་དང༌། དེའི་
འབྲས་བུ་ཆགས་པ་དང་འཛིན་པ་ཐམས་ཅད་དང་བྲལ་བའི་རྣམ་པར་གྲོལ་བ་ཐོབ་པས་མ་
ཐོབ་པའི་ཡོངས་སུ་ཉམས་པ་མི་མངའ་བ་སྟེ་རྟོགས་པས་བསྡུས་པ་དྲུག་དང་། དགྲ་བཅོམ་ནི་
སྒོ་གསུམ་གྱི་ལས་ལམ་འགའ་ལུང་མ་བསྟན་པ་ལ་ཡང་འཇུག་པ་ལས་དེ་བཞིན་གཤེགས་
པའི་མཚན་དཔེ་དང་ཆགས་པ་སོགས་ཀྱི་སྤྱོད་ལམ་གྱིས་སེམས་ཅན་འདུལ་བ་སྐུའི་དང༌།
འབྲས་བུ་དང་ལྡན་པའི་ཆོས་སྟོན་པ་གསུང་གི་དང༌། ཡེ་ཤེས་སེམས་ཅན་ཐམས་ཅད་ཀྱི་
སེམས་ཀྱི་རྗེས་སུ་སོན་པ་ཐུགས་ཀྱི་ཕྲིན་ལས་རྣམས་ཡེ་ཤེས་ཀྱིས་ཀུན་ནས་བསླངས་པས་ཡེ་
ཤེས་སྔོན་དུ་འགྲོ་ཞིང་ཡེ་ཤེས་དང་ལྷན་ཅིག་སྤྱོད་པས་ཡེ་ཤེས་ཀྱི་རྗེས་སུ་འབྲང་བའི་ཕྱིར་
ལུང་མ་བསྟན་གྱི་ལས་མི་མངའ་བའི་ ཕྲིན་ལས་མ་འདྲེས་པའི་རྣམ་པ་གསུམ་དང༌། དགྲ་
བཅོམ་ནི་འདོད་པའི་རྩོལ་བ་ཙམ་གྱིས་དུས་གསུམ་གྱི་དངོས་པོ་མི་རྟོག་པས་ཆགས། ཐམས་
ཅད་མི་རྟོག་པས་ཡེ་ཤེས་མཐོང་བ་ལ་ཐོགས་པ་ལས་དེ་བཞིན་གཤེགས་པས་ནི་བཞེད་པའི་
རྩོལ་བ་ཙམ་གྱིས་འབད་པ་མེད་པར་འདས་པ་དང་མ་འོངས་པ་དང་ད་ལྟར་བྱུང་བ་རྟོགས་པ་
དེ་དག་ལ་མ་ཆགས་པ་ཐམས་ཅད་རྟོགས་པས་མ་ཐོགས་པའི་ཡེ་ཤེས་ཀྱིས་གཟིགས་པ་
འཇུག་པ་ཡེ་ཤེས་མ་འདྲེས་པ་རྣམ་པ་གསུམ་སྟེ། དེ་ལྟར་ཉན་ཐོས་སོགས་དང་ཐུན་མོང་མ་
ཡིན་པ་ཉིད་ཀྱིས་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་རྣམ་པ་དག་སྟེ། འདི་ནི་
སངས་རྒྱས་ཀྱི་ཆོས་མ་འདྲེས་པའི་ཡུམ་མོ་ཞེས་སོ། །
ལྔ་པ་ནི། དུས་གསུམ་གྱི་སངས་རྒྱས་ཐམས་ཅད་ཀྱིས་བཤད་པའི་ཆོས་
ཐམས་ཅད་ཀྱི་མཚན་ཉིད་དོན་ལས་མི་འགྱུར་བས་ན་ཕྱིན་ཅི་མ་ལོག་པའི་དེ་བཞིན་ཉིད་ཇི་ལྟ་
བ་རྟོགས་པའི་ཡེ་ཤེས་ཀྱི་རྣམ་པ་སྟེ། འདི་ནི་དེ་བཞིན་ཉིད་ཀྱི་ཡུམ་མོ་ཞེས་སོ། །དྲུག་པ་ནི།
བ 3 f
！ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
འདུས་བྱས་འདུས་མ་བྱས་ཀྱི་ཆོས་ཐམས་ཅད་ལ་སྤང་བ་དང་མངོན་དུ་བྱ་བ་དང་། བསྟན་པ་
དང་བཅས་པ་དང༌། བསྐྱེད་པ་དང་འགག་པ་དང༌། བསྐལ་པ་སྐད་ཅིག་ཏུ་བྱ་བ་དང༌། སྐད་
ཅིག་བསྐལ་པ་ཙམ་དུ་བྱིན་གྱིས་རློབ་པ་ལ་སོགས་པ་ཆོས་ཐམས་ཅད་ལ་མངའ་སྒྱུར་བའི་ཇི་
སྙེད་མཁྱེན་པའི་ཡེ་ཤེས་རང་བྱུང་གི་རྣམ་པ་སྟེ། དེའི་ཐུགས་སུ་ཆུད་པ་སློབ་དཔོན་ལ་སོགས་
པ་གཞན་གྱི་རྐྱེན་ལས་བྱུང་བ་མ་ཡིན་པའི་ཕྱིར་ཏེ། འདི་རང་བྱུང་གི་ཡུམ་མོ་ཞེས་སོ། །ཆོས་
བཤེས་ཀྱིས། རང་བྱུང་ལ་དབྱིངས་དང་རྣམ་མཁྱེན་གྱི་ཡེ་ཤེས་གཉིས་ལས་དང་པོ་ནི། རྒྱུ་
རྐྱེན་གྱིས་མ་བྱས་ཤིང་ཡེ་ཤེས་ཀྱི་རྒྱུར་གྱུར་པས་ན། གཉིས་པ་ནི་བྱང་སེམས་དུས་རིང་དུ་
བཤེས་གཉེན་མཉེས་པའི་གདམས་ངག་བསྟན་པ་ཐོབ་པས་ཚེ་དེ་ལ་སློབ་དཔོན་མེད་པའི་ཡེ་
ཤེས་བརྙེས་པས་གཞན་ལ་རག་མ་ལུས་པའི་ཕྱིར་རང་འབྱུང་སྟེ། སྔ་མ་དེ་བཞིན་ཉིད་དང་།
ཕྱི་མ་རང་བྱུང་སྟེ་བསྐལ་པ་མང་པོར་གོམས་ཤིང་བསོད་ནམས་བསགས་པས་འདོད་བཞིན་
ཆོས་ཀུན་ལ་དབང་སྒྱུར་བས་སོ་ཞེས་འཆད་དོ། །
བདུན་པ་ནི། འཇིག་རྟེན་དང་འདས་པའི་ཆོས་ཐམས་ཅད་ངོ་བོ་ཉིད་ཀྱི་རྣམ་
པ་ཐམས་ཅད་མཁྱེན་པས་རྣམ་པ་ཐམས་ཅད་མངོན་པར་རྫོགས་པར་བྱང་ཆུབ་པའི་སངས་
རྒྱས་ཐམས་ཅད་ཀྱི་རྣམ་པ་སྟེ། འདི་ནི་སངས་རྒྱས་ཀྱི་ཡུམ་མོ་ཞེས་སོ། །དེ་ལྟར་ན་དེ་བཞིན་
ཉིད་སོགས་ཀྱི་རྣམ་པ་གསུམ་མོ། །
གསུམ་པ་བསྡུ་བ་ནི། ཇི་ལྟར་དབྱེ་བ་སྟོབས་སོགས་སོ་དྲུག་དང་དེ་དག་གི་
རང་རང་གི་ངོ་བོ་དེ་བཞིན་ཉིད་ཀྱི་རྣམ་པ་གཅིག་དང་ཆོས་དེ་རྣམས་ལ་མངའ་སྒྱུར་བ་གང་
ཡིན་པ་རང་བྱུང་གི་རྣམ་པ་གཅིག་དང༌། གང་གི་དོན་དུ་ཡིན་པར་སངས་རྒྱས་ཀྱི་རྣམ་པ་
གཅིག་སྟེ། སངས་རྒྱས་རྣམས་ཀྱི་རྣམ་པ་ཐམས་ཅད་མཁྱེན་པ་ཉིད་ཀྱི་ལམ་གྱི་རྟེན་ཅན་གྱི་
རྣམ་པ་ཐུན་མོང་མ་ཡིན་པ་ནི་སུམ་ཅུ་རྩ་དགུའོ། །མཛོད་དུ། བཅུ་དྲུག་ལས་གཞན་དྲི་མེད་
- ; f; ) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་རྣམ་པ་གཞན་མེད་ཅེས་གསུངས་པ་ནི་ཉོན་སྒྲིབ་ཀྱི་གཉེན་པོའི་རྣམ་པ་ལ་དགོངས་པས་
མི་འགལ་ལོ། །རྣམ་པ་ཞེས་བྱ་བ་ནི་གང་ཞིག་ཅེ་ན། གཞི་ཤེས་པ་ཡི་བྱེ་བྲག་རྣམས། །རྣམ་
པ་ཞེས་མཚན་ཉིད་བཤད་ཟིན་ལ། རྣམ་པ་གཞི་མེད་པར་ཡང་མི་འགྱུར་ཏེ། དམིགས་པ་
ཆོས་རྣམས་ཐམས་ཅད་དེ། །དེ་ཡང་དགེ་ལ་སོགས་པ་ཡིན། །ཞེས་སོགས་བརྗོད་ཟིན་པ་
རྣམས་ཡིན་པས་སོ། །གསུམ་པ་བསྡུ་བ་ནི་རྣམ་པ་རྒྱས་པར་བཤད་པ་དེ་ལ་ཐམས་ཅད་ཤེས་
པ་ཉིད་ཀྱི་རྣམ་པ་ཉེར་བདུན་ནི་གོ་རིམ་བཞིན་དུ་ཉན་ཐོས་ཀྱི་རྒྱུད་ལ་ཡོད་པ་ཉོན་མོངས་པའི་
ཟག་པ་མེད་པ་སྟེ་ཉོན་སྒྲིབ་ཆེད་དུ་གཏད་ནས་སྤངས་པའི་ཕྱིར་དང་། བྱང་ཆུབ་སེམས་དཔའི་
རྒྱུད་ལ་ཡོད་པའི་བྱེ་བྲག་རྣམ་གྲངས་ཀྱིས་ཟག་པ་དང་བཅས་པ་དག་ཡིན་ནོ། །ཉོན་སྒྲིབ་ཆེད་
དུ་གཏད་ནས་སྤོང་བ་མ་ཡིན་པའི་ཕྱིར། ཀྱང་གིས་ཟག་མེད་ཡིན་པའང་བསྡད་དོ། །ལམ་
ཤེས་པ་ཉིད་ཀྱི་རྣམ་པ་སོ་དྲུག་ནི་རྣམ་གྲངས་ཀྱི་ཟག་པ་དང་བཅས་པ་ཁོ་ན་ཡིན་ནོ། །བྱང་
ཆུབ་སེམས་དཔའ་རྣམས་ཀྱི་ཉོན་མོངས་པ་བྱང་ཆུབ་ལ་ཕན་པར་མཐོང་ནས་ཤིན་ཏུ་མ་
སྤངས་པའི་ཕྱིར། རྣམ་པ་ཐམས་ཅད་མཁྱེན་པ་ཉིད་ཀྱི་ལམ་གྱི་རྣམ་པ་ནི་ཟག་པ་མེད་པ་ཁོ་
ན་དག་ཡིན་ཏེ། ཡང་དག་པར་རྫོགས་པའི་སངས་རྒྱས་ཀྱིས་ཉོན་མོངས་པ་དང་ཤེས་བྱའི་
སྒྲིབ་པ་བག་ཆགས་དང་བཅས་ཏེ་རྣམ་པ་ཐམས་ཅད་དུ་སྤངས་པ་ཆོས་ཐམས་ཅད་ལ་མངའ་
བསྒྱུར་བའི་ཕྱིར། དེ་ལྟར་ན་རྣམ་པ་རྣམས་སྤྱིར་གཅིག་ཏུ་བསྡེབས་ན་རྣམ་པ་བརྒྱ་བདུན་ཅུ་
རྩ་གསུམ་ཡིན་ནོ། །
གཉིས་པ་ལ། སྦྱོར་བའི་རྟེན་དང༌། སྦྱོར་བ་དངོས་གཉིས་ཀྱི་དང་པོ་ལ། སྔ་
འགྲེལ་ནི། སྦྱོར་བ་དེ་དག་རྒྱུ་དང་ཡོངས་འཛིན་ལ་སོགས་པའི་སྒོ་ནས་ཉན་རང་ལས་ཁྱད་
པར་དུ་གྱུར་པའམ། ཡང་ན་སྔར་བསྟན་པའི་མཁྱེན་གསུམ་གྱི་སྐབས་ཀྱི་སྦྱོར་བ་ནི་ཐོས་
བསམ་གྱི་ཡུལ་དུ་གྱུར་པས་མཆོག་མ་ཡིན་ལ། འདི་ནི་བསྒོམས་པས་རྟོགས་བྱ་ཡིན་པས་
ཆ 3 {i
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
མཆོག་ཏུ་གྱུར་པའི་ཁྱད་པར་ཅན་དག་གིས་རྣམ་པ་དེ་རྣམས་བསྒོམས་དགོས་པས་ན་སྦྱོར་
བ་བཤད་དགོས་ཤིང་། སྦྱོར་བ་དེ་དག་ཀྱང་སྦྱོར་བ་པོ་བསྟན་པ་མེད་པར་བརྗོད་མི་ནུས་པས་
སྦྱོར་བ་དེའི་སྔོན་དུ་ཉན་པ་དང་སོགས་པས་འཛིན་པ་ལ་སོགས་པའི་སྣོད་སྦྱོར་བ་པོ་འཆད་པ་
ན༑ རྩ་བ་ལ་སྦྱོར་བ་པོ་ནི་བཞི་སྟེ། འདས་ད་ལྟར་གྱི་སངས་རྒྱས་རྣམས་ལ་གཙུག་ལག་ཁང་
འབུལ་བ་ལ་སོགས་པའི་བཀུར་སྟི་ལྷག་པར་བྱས་པ་དང་། དེ་བཞིན་གཤེགས་པ་མང་པོ་ལ་
བསོད་སྙོམས་འབུལ་བ་སོགས་དགེ་བའི་རྩ་བ་བསྐྲུན་ཞིང་བསྐྱེད་པ་དང་། དགེ་བའི་བཤེས་
གཉེན་གྱིས་གདམས་པ་བསྟན་པས་མགོན་སྐྱབས་དང་བཅས་པ་ནི་ད་ལྟར་རྣམ་པའི་མཚན་
ཉིད་ཅན་གྱི་ཡུམ་འདི་ཉན་པའི་སྣོད་དུ་གྱུར་པ་ཡིན་ཏེ། ཡུམ་འདི་རིགས་ཀྱི་བུ་མོ་གང་དག་གི་
རྣ་ལམ་དུ་གྲགས་པར་གྱུར་པ་དེ་དག་ཀྱང་ཞེས་ཀུན་ལ་སྦྱར་ནས། སྔོན་གྱི་རྒྱལ་བ་བསྙེན་
བཀུར་བྱས་པའོ། །དེ་བཞིན་གཤེགས་པ་ལ་དགེ་བ་བསྐྱེད་པའོ། །དགེ་བའི་བཤེས་གཉེན་
གྱིས་ཡོངས་སུ་བཟུང་བ་ཡིན་ནོ། །ཞེས་སོ། ཁྱད་པར་དུ་སངས་རྒྱས་མང་པོ་ལ་བསྙེན་
བཀུར་གྱིས་མཉེས་པར་བྱས་ནས་རྒྱུན་དུ་བསྟེན་པ་འདི་བློ་ལ་ལེན་ཅིང་འཛིན་པའི་སྣོད་དུ་
གྱུར་པ་སྟེ། དེ་དག་ནི་སངས་རྒྱས་མང་པོ་ལ་བསྙེན་བཀུར་བྱས་པས་ཞེས་སོ། །སངས་རྒྱས་
མང་པོར་ཐེ་ཚོམ་གྱི་དོན་ཀུན་ཏུ་ཞུས་ཤིང་གཏན་ཚིགས་འདྲི་བ་ནི་དོན་མ་བརྗེད་པར་འཛིན་
པའི་སྣོད་དེ། སངས་རྒྱས་རྣམས་ལ་ཡོངས་སུ་དྲིས། །ཡོངས་སུ་ཞུས་ཞེས་སོ། །སངས་རྒྱས་
བྱེ་མང་གི་དྲུང་དུ་སྦྱིན་པ་དང་ཚུལ་ཁྲིམས་སོགས་ཕྱིན་དྲུག་སྤྱད་ཅིང་ཉམས་སུ་ལེན་པ་ནི་
སོགས་པས་བསྡུས་པ་བསྒོམས་པས་ཚུལ་བཞིན་ཡིད་ལ་བྱེད་པ་ལ་མི་དངངས་པ་སོགས་
ཀྱིས་སྣོད་དུ་སངས་རྒྱས་ལ་སོགས་པའི་དམ་པ་རྣམས་བཞེད་དེ། སངས་རྒྱས་བྱེ་བ་མང་པོ་
ལས་སྦྱིན་པ་ནས་བསམ་གཏན་གྱི་ཕར་ཕྱིན་ལ་སྤྱད་པའོ་སོགས་སོ། །
འགྲེལ་པ་ནི། འདས་པ་དང་ད་ལྟར་བྱུང་བའི་སངས་རྒྱས་རྣམས་ལ་དམིགས་
- 3
6
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཏེ་གཙུག་ལག་ཁང་བྱེད་པ་སོགས་སྤྱིར་དགེ་བའི་རྩ་བ་བསྐྲུན་ཅིང་སྦྱངས་པས་ཐར་ཆའི་ས་
བོན་ཐོབ་པ་དང༌། དེ་བཞིན་གཤེགས་པ་རྣམས་ལ་ལུས་ཀྱིས་བསྐོར་བ་དང་ལ་སོགས་པས་
ངག་གིས་བསྟོད་པ་སེམས་ ཀྱིས་ཐོས་བསམ་བྱེད་པ་ལ་སོགས་པའི་བསྙེན་བཀུར་གྱིས་
མཉེས་པར་བྱེད་པ་དང༌། ཐེ་ཚོམ་གྱི་དོན་གཏན་ལ་དབབ་བའི་ཕྱིར་རང་གི་ངོ་བོ་ཡོངས་
སུ་ཞུས་ཤིང་གཏན་ཚིགས་འདྲི་བ་དང༌། སྦྱིན་པ་ལ་སོགས་པའི་ཕར་ཕྱིན་བཅུའི་སྒྲུབ་པ་
ཉམས་སུ་ལེན་པ་དང་ལྡན་པ་དང༌། དགེ་བའི་བཤེས་གཉེན་དག་གིས་གདམས་པ་ལྷག་པར་
བསྟན་པས་བྱིན་གྱིས་བརླབས་པ་རྣམས་ནི་གོ་རིམ་ཇི་ལྟ་བར་རྣམ་པ་བརྒྱ་བདུན་ཅུ་རྩ་གསུམ་
པོའི་མཚན་ཉིད་དེ་བདག་ཉིད་ཅན་ནམ་ཡུལ་ཅན་གྱི་ཡུམ་སྦྱོར་བ་འདིའི་གཞུང་གཞན་དག་
ཀློག་པ་ལ་ཉན་པ་དང་ཚིག་འཛིན་པ་དང་དོན་མི་བརྗེད་པ་དང་ཚུལ་བཞིན་ཡིད་ལ་བྱེད་པའི་
སྣོད་ཉིད་ཡིན་པར་སངས་རྒྱས་དང་ལ་སོགས་པས་བྱང་སེམས་རྣམས་བཞེད་དོ། །
གཉིས་པ་སྔ་འགྲེལ་ནི། ཚུལ་དེ་ལྟར་སྦྱོར་བ་པོ་བསྟན་ནས་སྦྱོར་བ་རང་གི་ངོ་
བོ་འཆད་པ་ལ། དངོས་དང་ས་མཚམས་གཉིས་ལས་དང་པོ་ལ་རྩ་བ་ནི། སྔར་ས་རྣམ་པ་
བརྒྱ་བདུན་ཅུ་རྩ་གསུམ་པོ་གང་ཟག་དེ་དག་གིས་བསྡུས་ཏེ་བསྒོམས་པ་ནི་སྦྱོར་བ་ཡིན་པས།
འདི་ལ་ཉི་ཤུ་ལས། རང་བཞིན་གྱི་སྦྱོར་བ་ལྔ་ནི། གནས་བྱ་གཟུགས་དང་ལ་སོགས་པས་
རྣམ་མཁྱེན་གྱི་བར་ལ་མཚན་མར་འཛིན་ཅིང་དམིགས་པའི་ཚུལ་གྱིས་མི་གནས་པའི་སྒོམ་པ་
ཆོས་ཅན། གཟུགས་སོགས་ལ་མི་གནས་པའི་སྦྱོར་བ་ཡིན་ཏེ། གཟུགས་ལ་སོགས་པ་ལ་
གནས་པ་སྟེ་དམིགས་པ་བཀག་ནས་ཡུམ་བསྒོམས་པ་ཡིན་པའི་ཕྱིར་ཏེ། གཟུགས་ལ་མི་
གནས་པ་ཡིན་པ་དེའི་ཚེ་གཟུགས་ལ་རྣལ་འབྱོར་དུ་བྱེད་པ་ཡིན་ནོ་སོགས་སོ། །གཟུགས་
སོགས་ཡང་དག་པའི་ཤེས་རབ་ཀྱིས་བརྟགས་ན་དུས་གསུམ་དུ་མ་དམིགས་པ་བསྒོམ་བྱ་
སྒོམ་བྱེད་སྒོམ་པ་པོ་མི་དམིགས་པའི་ཚུལ་གྱིས་བསྒོམས་པ་ཆོས་ཅན། གཟུགས་སོགས་དེ་
- , f
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། དོ༡༤
ལ་སྦྱོར་བ་བཀག་པའི་སྦྱོར་བ་ཡིན་ཏེ། གཟུགས་སོགས་ལ་དེ་ཁོ་ནར་སྦྱོར་བ་བཀག་པའི་
ཚུལ་གྱིས་ཡུམ་བསྒོམས་པའི་སྦྱོར་བ་ཡིན་པའི་ཕྱིར་ཏེ། གཟུགས་ལ་སྦྱོར་བར་མི་བྱེད་པ་དེའི་
ཚེ་གཟུགས་ལ་རྣལ་འབྱོར་དུ་བྱེད་པ་ཡིན་ནོ་སོགས་སོ། །གཞི་ཤེས་ཀྱི་སྦྱོར་བ་ཆོས་ཅན།
ཟབ་པའི་སྦྱོར་བ་ཡིན་ཏེ། དེས་བསྒོམ་བྱའི་གཟུགས་སོགས་དེའི་དེ་བཞིན་ཉིད་ཟབ་པའི་
ཕྱིར་ཏེ། སེམས་ཅན་ཐམས་ཅད་ཀྱི་སྤྱོད་ཡུལ་མིན་ཞིང་རྟོགས་པ་དང་ཡིད་ཆེས་པར་དཀའ་
བའི་ཕྱིར་གཟུགས་ཀྱི་དེ་བཞིན་ཉིད་ཟབ་པའི་ཕྱིར་ཡུམ་ཟབ་བོ་སོགས་སོ། །ལམ་ཤེས་ཀྱི་
སྦྱོར་བ་ཆོས་ཅན། གཏིང་དཔག་དཀའ་བའི་སྦྱོར་བ་ཡིན་ཏེ། དེས་བསྒོམ་བྱའི་ལམ་ཤེས་
གཏིང་དཔག་དཀའ་སྟེ་རྟོགས་པར་དཀའ་བའི་ཕྱིར་ཏེ། རང་བཞིན་གྱིས་རྙོག་པ་དང་དྲི་མ་
མེད་པའི་ཕྱིར། གཟུགས་གཏིང་དཔག་དཀའ་བས་ཡུམ་གཏིང་དཔག་དཀའ་བའོ་སོགས་སོ།།
རྣམ་མཁྱེན་གྱི་སྦྱོར་བ་ཆོས་ཅན། ཚད་མེད་པའི་སྦྱོར་བ་ཡིན་ཏེ། དེས་བསྒོམ་བྱ་རྣམ་མཁྱེན་
གྱི་རྣམ་པ་དེ་དག་ཚད་ནི་མེད་པ་ཉིད་ཀྱི་ཕྱིར་ཏེ། ཀུན་བྱང་གིས་བསྡུས་པའི་ཆོས་རྣམས་ཀྱི་
མཐའ་དམིགས་སུ་མེད་པའི་ཕྱིར་ཏེ། གཟུགས་ཚད་མེད་པའི་ཕྱིར་ཡུམ་ཚད་མེད་པའོ་སོགས་
སོ༑ ༑ །
གསུམ་པ་འདི་དག་ནི་སྦྱོར་བ་ཆུང་འབྲིང་ཆེ་གསུམ་མམ། ཟབ་པར་དང༌།
ཐུན་མོང་མ་ཡིན་པར་དང༌། བླ་ན་མེད་པར་མངོན་པར་བྱང་ཆུབ་པའི་དབང་དུ་བྱས་ནས་རྣམ་
པར་བཞག་པའོ་ཞེས་འཕགས་པས་སོ། །གནས་སྐབས་ཀྱི་སྦྱོར་བ་བཅུ་བཞི་ནི། ལས་དང་པོ་
པ་ཡུམ་ཟབ་གཏིང་དཔག་དཀའ་ཚད་མེད་པ་རྣམས་ཐོས་ནས་དང་པོར་སྐྲག་པ་སྐྱེ་བས་དང་
སྐྲག་པ་ལྷག་པར་གནས་པས་ཀུན་ཏུ་སྐྲག །དེ་ངེས་པར་གནས་པས་ཀུན་ཏུ་སྐྲག་པས་ཟིན་
པར་འགྱུར་བས་ཡུམ་རྟོགས་པའི་སྣོད་དུ་མ་གྱུར་པའི་དབང་རྟུལ་དག་གིས་ཡུམ་སྒོམ་པ་ཆོས་
ཅན། ཚེགས་ཆེན་ཡུན་རིང་རྟོགས་པའི་སྦྱོར་བ་ཡིན་ཏེ། དུས་ཅུང་ཟད་ལ་རིང་པོར་རློམ་པས་
- 3 {G
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་བསྒྲུབས་པ་ལ་སྐྱོ་བས་ཡུན་རིང་མོ་ཞིག་ནས་འཚང་རྒྱ་བའི་གང་ཟག་གི་སྦྱོར་བ་ཡིན་
པའི་ཕྱིར་ཏེ། ཚེགས་ ཆེན་པོས་ཡུན་རིང་མོ་ཞིག་ནས་བླ་མེད་བྱང་ཆུབ་ཏུ་འཚང་རྒྱ་བར་
འགྱུར་བའི་གནས་ན་ཡོད་དོ། །ཞེས་སོ། །ཡུམ་ལ་མི་དང་བ་ལ་སོགས་པས་རྨི་ལམ་ན་ཡང་
ཕྱིན་དྲུག་ཡིད་ལ་བྱེད་པའི་གང་ཟག་ལུང་བསྟན་མ་ཐོབ་པས་ཡུམ་བསྒོམས་པ་ཐར་པ་ཆ་
འབྲིང་དང་ལྡན་པ་དེ་ཆོས་ཅན། ལུང་བསྟན་ཐོབ་པའི་སྦྱོར་བ་ཡིན་ཏེ། དེ་བཞིན་གཤེགས་པ་
གཅིག་གམ་གཉིས་ལས་མི་འདའ་བར་ངེས་པར་ཕྱིར་མི་ལྡོག་པར་ལུང་བསྟན་པ་ཐོབ་པའི་
ཕྱིར་ཏེ། ཡུམ་ཟབ་མོ་འདི་ཐོས་ནས་དངངས་པར་མི་འགྱུར་ཀུན་ཏུ་སྐྲག་པར་མི་འགྱུར་ཀུན་
ཏུ་སྐྲག་པས་ཟིན་པར་མི་འགྱུར་བ་དེ་དག་ནི་རིང་པོ་མི་ཐོགས་པར་བླ་མེད་བྱང་ཆུབ་ཏུ་ལུང་
བསྟན་པ་ཐོབ་པར་འགྱུར་ཏེ་སོགས་སོ། །ཤེར་ཕྱིན་ཟབ་མོ་ཐོས་ནས་འཛིན་འཆང་ཀློག་ཀུན་
ཆུབ་ཚུལ་བཞིན་ཡིད་ལ་བྱེད་པའི་དབང་རྣོན་གྱིས་ཡུམ་བསྒོམས་པ་ཆོས་ཅན། རྫོགས་པའི་
བྱང་ཆུབ་པས་ཕྱིར་མི་ལྡོག་པའི་སྦྱོར་བ་ཡིན་ཏེ། ཐར་པ་ཆ་མཐུན་གྱི་དགེ་རྩ་ཡོངས་སུ་སྨིན་
པ་དང་ལྡན་པའི་སྦྱོར་བ་ཡིན་པའི་ཕྱིར་ཏེ། ཡུམ་འདི་བདག་ཉིད་ལ་བསྐྱེད་པར་འགྱུར་ཏེ།
བསྐྱེད་ནས་ཀྱང་འཛིན་འཆང་ཀློག་ཀུན་ཆུབ་ཚུལ་བཞིན་དུ་ཡིད་ལ་བགྱིད་པར་འགྱུར་བ་དེ་
དག་ནི་བླ་མེད་བྱང་ཆུབ་ཏུ་ལུང་སྟོན་པར་འགྱུར་བའམ་ཕྱིར་མི་ལྡོག་པར་འགྱུར་བ་ལས་ཤེས་
སོ༑ ༑འབྲོག་དགོན་པའི་སྐྱེས་བུའི་དཔེས་བསྟན་པ་ཐེག་ཆེན་དྲོད་ལ་གནས་པས་ཡུམ་འཛིན་
སོགས་ཀྱིས་གདོན་མི་ཟ་བར་བླ་མེད་བྱང་ཆུབ་ཏུ་འགྱུར་བའི་སྒྲུབ་པ་དེ་ཆོས་ཅན། ཉན་
རང་གི་ས་ལས་ངེས་པར་འབྱུང་བའི་སྒྲུབ་པ་ཡིན་ཏེ། བླ་མེད་བྱང་ཆུབ་ལ་བར་ཆད་བྱེད་པའི་
ཆོས་ལས་འདས་པའི་སྒྲུབ་པ་ཡིན་པའི་ཕྱིར་ཏེ། དེས་སླན་ཆད་ཉན་ཐོས་ཀྱི་སའམ་རང་
སངས་རྒྱས་ཀྱི་སས་འཇིགས་པར་མི་བྱའོ་ཞེས་སོ། །རྒྱ་མཚོའི་དཔེས་བསྟན་པ་བྱང་སེམས་
རྩེ་མོ་བས་ཡུམ་འཛིན་སོགས་ཀྱི་ནན་ཏན་བྱེད་པ་ཆོས་ཅན། མཐོང་ལམ་སྐྱེ་བ་ལ་བར་ཆད་
- 3 7 (） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
མེད་པའི་སྦྱོར་བ་ཡིན་ཏེ། སངས་རྒྱས་སུ་དངོས་སུ་ལུང་མ་བསྟན་ཡང་ལུང་བསྟན་པ་དང་ཉེ་
བར་འགྱུར་བའི་མཚན་མར་རང་རྟག་ཏུ་ཡུམ་ལ་བལྟ་སོགས་ཡང་དག་པར་སྒྲུབ་པར་མཐོང་
བའི་ཕྱིར་ཏེ། བྱང་ཆུབ་ཏུ་ལུང་བསྟན་པ་དང་ཉེ་བར་འགྱུར་ཏེ་ཞེས་སོ། །རྩྭ་ཤིང་གི་ལོ་མ་དང་
འདབ་མ་ལྷགས་པའི་དཔེས་བསྟན་པ་བྱང་སེམས་ཆོས་མཆོག་པས་ཡུམ་བལྟ་སོགས་ཀྱི་སྒོ་
ནས་སྒྲུབ་པ་ཆོས་ཅན། བྱང་ཆུབ་དང་ཉེ་བའི་སྦྱོར་བ་ཡིན་ཏེ། ཟག་མེད་ཀྱི་ཆོས་གསར་པའི་
གཞིའི་དངོས་པོར་གྱུར་པའི་སྒྲུབ་པ་ཡིན་པའི་ཕྱིར་ཏེ། ཇི་སྐད་དུ་བསྟན་པའི་ཡུམ་ལ་ནན་
ཏན་བྱར་ཡོད་པ་ནི་སྔོན་གྱི་དགེ་བའི་རྩ་བས་བླ་མེད་བྱང་ཆུབ་ཏུ་ཉེ་བར་འགྱུར་རོ་ཞེས་སོ།།
བུད་མེད་སྣུར་སྤྲུམ་མ་བུ་བཙར་ཉེ་བའི་དཔེས་བསྟན་པ་ཡུམ་ལ་དད་ནས་འཛིན་སོགས་སྒྲུབ་
པས་མཐོང་ལམ་སྐྱེས་ནས་མཉམ་གཞག་སྒོམ་པ་ཆོས་ཅན། མྱུར་དུ་བྱང་ཆུབ་པའི་སྦྱོར་བ་
ཡིན་ཏེ། སྒྲུབ་པའི་འབྲས་བུ་ཆོས་སྐུ་མྱུར་དུ་མངོན་པར་འགྲུབ་པའི་སྦྱོར་བ་ཡིན་པའི་ཕྱིར་ཏེ།
བཅོམ་ལྡན་འདས་བྱང་ཆེན་དེ་དག་རིང་པོ་མི་ཐོགས་པར་བླ་མེད་བྱང་ཆུབ་ཏུ་ལུང་བསྟན་
པར་འགྱུར་བར་རིག་པར་བྱའོ་ཞེས་སོ། །མཐོང་ལམ་པ་དེས་རྗེས་ཐོབ་ཏུ་བསྡུ་བ་བཞི་ལ་
བདག་ཉིད་གནས་ཤིང་གཞན་ཡང་འགོད་པ་ནས་རང་ཆོས་འཁོར་བསྐོར་ཞིང་གཞན་དེ་ལ་
བསྐུལ་བའི་བར་དུ་རྒྱལ་བ་རྒྱལ་སྲས་ཀྱི་སྤྱད་པ་སྤྱོད་པ་དེ་ཆོས་ཅན། གཞན་དོན་གྱི་སྦྱོར་བ་
ཡིན་ཏེ། བདག་གཞན་གཉིས་ཀའི་དོན་ཕུན་སུམ་ཚོགས་པར་བྱེད་པས་དེ་བཞིན་གཤེགས་
པས་ས་དང་ཕར་ཕྱིན་ལ་ངེས་པར་བཀོད་པས་སྒྲུབ་པ་ལེགས་པར་ཡོངས་སུ་གཏད་པའི་སྦྱོར་
བ་ཡིན་པའི་ཕྱིར་ཏེ། བྱང་སེམས་ཀྱི་སྤྱད་པ་སྤྱོད་པའི་བསྡུ་བའི་དངོས་པོ་བཞིས་སེམས་ཅན་
བརྒྱ་ཕྲག་དུ་མ་དང་སེམས་ཅན་སྟོང་ཕྲག་དུ་མ་དང་སེམས་ཅན་བྱེ་བ་ཕྲག་ཁྲིག་བརྒྱ་སྟོང་
ཕྲག་དུ་མ་རྗེས་སུ་འཛིན་པར་འགྱུར་ཏེ་ནས། བདག་ཀྱང་ཆོས་ཀྱི་འཁོར་ལོ་བསྐོར་བ་ལ་ཡང་
དག་པར་འགོད་པར་བྱེད་དོ་ཞེས་སོ། །དེས་སྒོམ་ལམ་དུ་གཟུགས་ནས་རྣམ་མཁྱེན་གྱི་བར་
- 3
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཕེལ་འགྲིབ་མི་དམིགས་པའི་ཚུལ་གྱིས་ཡུམ་སྒོམ་པ་ཆོས་ཅན། འཕེལ་བ་མེད་ཅིང་འགྲིབ་
པ་མེད་པའི་སྦྱོར་བ་ཡིན་ཏེ། གཟུགས་ནས་རྣམ་མཁྱེན་གྱི་བར་འཕེལ་བ་དང་འགྲིབ་པར་
མཐོང་བ་པ་བཀག་པའི་སྦྱོར་བ་ཡིན་པའི་ཕྱིར་ཏེ། བྱང་ཆེན་ཡུམ་ལ་སྤྱོད་པའི་ཚེ་ནམ་གཟུགས་
ཀྱི་འཕེལ་བ་ཡང་དག་པར་རྗེས་སུ་མ་མཐོང་སོགས་སོ། །དེས་ཆོས་དང་ཆོས་མིན་སོགས་
ནས་རྣམ་མཁྱེན་གྱི་བར་མི་དམིགས་པའི་ཚུལ་གྱིས་ཡུམ་སྒོམ་པ་ཆོས་ཅན། ཆོས་དང་ཆོས་
མིན་དང་སོགས་པས་དུས་གསུམ་དགེ་མི་དགེ་ལུང་བསྟན་མ་བསྟན་ཁམས་གསུམ་ཕྱིན་དྲུག་
ནས་རྣམ་མཁྱེན་གྱི་བར་མི་མཐོང་བ་སྟེ་མི་དམིགས་པའི་སྦྱོར་བ་ཡིན་ཏེ། དེ་དག་དམིགས་པ་
བཀག་པའི་སྒོ་ནས་ཡུམ་སྒོམ་པའི་སྦྱོར་བ་ཡིན་པའི་ཕྱིར་ཏེ། བྱང་སེམས་ཡུམ་ལ་སྤྱོད་པའི་ཚེ་
ཆོས་ཤེས་བྱ་བ་ཡང་དག་པར་རྗེས་སུ་མི་མཐོང་སོགས་སོ། །དེས་གཟུགས་ནས་རྣམ་མཁྱེན་
གྱི་བར་བསམ་གྱིས་མི་ཁྱབ་པར་འདུ་ཤེས་པ་བཀག་པའི་སྒོ་ནས་ཡུམ་སྒོམ་པ་ཆོས་ཅན།
གཟུགས་སོགས་བསམ་གྱིས་མི་ཁྱབ་པའི་འདུ་ཤེས་འགོག་པའི་སྦྱོར་བ་ཡིན་ཏེ། དེ་དག་དོན་
དམ་པར་བསམ་གྱིས་མི་ ཁྱབ་པའི་རྣམ་པར་རློམ་པ་མེད་པའི་སྒོམ་པ་ཡིན་པའི་ཕྱིར་ཏེ།
གཟུགས་བསམ་གྱིས་མི་ཁྱབ་པའི་ ཕྱིར་བསམ་གྱིས་མི་ཁྱབ་པ་བསྟན་སོགས་སོ། །དེས་
གཟུགས་དང་སོགས་པས་རྣམ་མཁྱེན་གྱི་བར་དུ་དང་། དེའི་མཚན་མ་མཚན་ཉིད་དང༌། དེའི་
ངོ་བོའམ་རང་བཞིན་སྟོང་པ་ཉིད་དུ་ཡང་རྣམ་པར་མི་རྟོག་པའི་སྒོ་ནས་ཡུམ་ཆོས་ཅན། རྣམ་
པར་མི་རྟོག་པའི་སྦྱོར་བ་ཡིན་ཏེ། དེ་དག་བསམ་གྱིས་མི་ཁྱབ་པར་རྟོགས་པའི་སྒོ་ནས་ཡུམ་
སྒོམ་པ་ཡིན་པའི་ཕྱིར་ཏེ། བྱང་ཆེན་ཡུམ་ལ་སྤྱོད་པའི་ཚེ་གཟུགས་སུ་དང་གཟུགས་ཀྱི་མཚན་
མར་དང་གཟུགས་ཀྱི་རང་བཞིན་དུ་མི་རྟོག་རྣམ་པར་མི་རྟོག་སོགས་སོ། །བྱང་སེམས་རྒྱུན་
མཐའ་བས་ཡུམ་སྒོམ་པ་ཆོས་ཅན། འབྲས་བུ་རིན་པོ་ཆེ་སྦྱིན་པར་འགྱུར་བའི་སྦྱོར་བ་ཡིན་ཏེ།
རྒྱུན་ཞུགས་ནས་སངས་རྒྱས་ཀྱི་རིན་པོ་ཆེ་སྟེར་བྱེད་ཡུམ་སྒོམ་པའི་ཕྱིར་ཏེ། ཡུམ་ནི་རིན་པོ་
- ?
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཆེའི་ཕུང་པོ་སྟེ། རྒྱུན་དུ་ཞུགས་པའི་འབྲས་བུ་དང་ལན་ཅིག་ཕྱིར་འོང་བའི་འབྲས་བུ་དང་ཕྱིར་
མི་འོང་བའི་འབྲས་བུ་དང་དགྲ་བཅོམ་པ་ཉིད་དང་རང་བྱང་ཆུབ་ཉིད་དང་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་རིན་པོ་ཆེ་སྦྱིན་པར་བྱེད་པས་སོ། །ཞེས་སོ། །རྡོ་རྗེ་ལྟ་བུའི་
ཏིང་ངེ་འཛིན་དེ་ཆོས་ཅན། རྣམ་པར་དག་པའི་སྦྱོར་བ་ཡིན་ཏེ། སྒྲིབ་གཉིས་དག་པའི་རྒྱུ་ཡུམ་
སྒོམ་སྦྱོར་བ་ཡིན་པའི་ཕྱིར་ཏེ། ཡུམ་ནི་ཆོས་ཐམས་ཅད་རྣམ་པར་དག་པའི་ཕུང་པོ་ལགས་སོ་
སོགས་སོ། ། །
ས་མཚམས་ཀྱི་སྦྱོར་བ་ནི་རིན་པོ་ཆེ་དང་འདྲ་བར་ཡུམ་སྒོམ་པ་ལ་བར་ཆད་
མང་བས་ལོའི་བར་དུ་མངོན་པར་བརྩོན་པས་ཇི་སྲིད་དམ་བཅས་པ་ལྟར་བདུད་ཀྱི་བར་ཆད་
མི་འབྱུང་བ་ལྟར་ཡུམ་སྒོམ་པ་ལ་བརྩོན་པ་ཆོས་ཅན། ས་མཚམས་དང་བཅས་པའི་སྦྱོར་བ་
ཡིན་ཏེ། ལོ་ཟླ་སོགས་ཀྱི་དུས་ཚིགས་སུ་བཅས་ནས་སྒྲུབ་པར་དམ་བཅས་པ་ལྟར་ཡུམ་ལ་
བརྩོན་པས་སེམས་རྒྱུད་ཡོངས་སུ་སྦྱོང་བའི་སྦྱོར་བ་ཡིན་པའི་ཕྱིར་ཏེ། ཡུམ་ཟབ་མོ་འདི་བྲི་ན་
ཡང་མྱུར་དུ་བྲི་བར་བྱའོ་སོགས་སོ། །གཉིས་པ་ས་མཚམས་ནི། འཕགས་པས་སྦྱོར་བ་ཉི་ཤུ་
པོ་འདི་དག་གི་གོ་རིམ་འདི་ནི་རིགས་པའི་ཚུལ་ཉིད་ཡིན་ཏེ། ཆོས་ཐམས་ཅད་ལ་མངོན་པར་
མ་ཞེན་པས་གནས་པ་དང་། དེ་ལ་མི་སྦྱོར་བ་ནི་དེ་དག་གི་ཟབ་པ་དང་། གཏིང་དཔག་དཀའ་
བ་དང༌། ཚད་མེད་པ་རྟོགས་པར་འགྱུར་རོ། །སྦྱོར་བ་མ་ཡིན་པ་བྱེད་པ་རྣམས་ཀྱིས་ནི་ལས་
དང་པོ་པ་ལ་ཚེགས་ཆེན་པོ་དང་། དེ་ལས་གཞན་པ་ནི་བདེ་བླག་ཏུ་ལུང་བསྟན་པ་དང་། ཕྱིར་
མི་ལྡོག་པའི་ས་ཐོབ་ནས་ངེས་པར་འབྱུང་བ་དང་། མི་འབྲལ་བར་འགྱུར་བ་དང༌། མངོན་
པར་རྫོགས་པར་བྱང་ཆུབ་པ་ལ་ཉེ་བར་འགྱུར་བ་དང༌། མྱུར་དུ་མངོན་པར་བྱང་ཆུབ་པར་
འགྱུར་རོ། །དེ་ནས་ནི་གཞན་གྱི་དོན་བྱེད་ཅིང་འཕེལ་བ་དང་འགྲིབ་པ་མེད་པ་དང༌། ཆོས་
སམ་ཆོས་མ་ཡིན་པ་ལ་སོགས་པའི་འདུ་ཤེས་ཐམས་ཅད་དང་བྲལ་བས་རྣམ་པར་མི་རྟོག་པ་
- 37 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། འབྲས་བུ་རིན་པོ་ཆེ་སྦྱིན་པས་མཆོག་ཏུ་རྣམ་པར་དག་པའི་མཐར་ཐུག་པ་ཐོབ་པ་ནི།
སྔོན་ཉིད་དུ་ལོའི་བར་དུ་མངོན་པར་བརྩོན་པས་སེམས་ཀྱི་རྒྱུད་ཡོངས་སུ་སྦྱངས་པ་ཡིན་ནོ།།
ཞེས་དང་། སྟོད་འགྲེལ་དུའང་གཞན་འདྲ་བ་ལས་མཇུག་ཏུ་སྦྱོར་བའི་གོ་རིམ་ནི་མངོན་པར་
རྟོགས་པས་རབ་ཏུ་ཕྱེ་བ་ཡིན་ནོ། །ཞེས་སོ། །དེས་ན་སྦྱོར་བ་དང་པོ་ལྔ་སྦྱོར་ལམ་ན་ཡོད་དེ།
དྲོད་དུ་རྣམ་པ་མངོན་ཞེན་ལ་སོགས་འགོག་ཅེས་དང༌། སྦྱོར་ལྡན་སེམས་བསྐྱེད་ངེས་འབྱེད་
ན་ཡོད་པས་སོ། །དེ་ནས་གསུམ་ཐར་ཆ་ཆུང་འབྲིང་ཆེན་པོ་དང་ལྡན་པའི་བྱང་སེམས་གནས་
སྐབས་ལམ་གསུམ་ལ་ཞུགས་པའི་སྦྱོར་བ་སྟེ། རྟུལ་པོས་རྟོགས་དཀར་བཞེད་ཅེས་དང༌།
ཐར་ཆ་འབྲིང་གི་མདོར། བྱང་སེམས་ཆེན་པོའི་སེམས་མི་ཞུམ་ཞིང་འགོད་པ་མེད་པ་ཡིད་ལ་
འགྱོད་པ་མེད་ལ་བྱང་ཆེན་དེ་ནི་བླ་མེད་བྱང་ཆུབ་ཏུ་འབྱུང་བར་འགྱུར་རོ། །ཞེས་དང༌། ཆེན་
པོའི་སྐབས་སུ་འཕགས་པས། ལྡོག་པའི་ཆོས་ཀྱི་མཚན་མ་ཉེ་བར་མ་དམིགས་པས་མཚན་མ་
མེད་པའི་འདུ་ཤེས་ཅན་མངོན་རྫོགས་ཆུབ་པར་བསྟན་པ་ཡིན་ནོ། །ཞེས་པས་སོ། །དེ་ནས་
བཞི་སྦྱོར་ལམ་ན་ཡོད་དེ། ངེས་འབྱེད་ཀྱི་མཇུག་སྡུད་ཀྱི་མདོར་ངེས་པར་འགྱུར་བར་འགྱུར་
མི་འབྲལ་བར་འགྱུར། ཉེ་བར་འགྱུར་ཞེས་དང་། ཆོས་མཆོག་ཏུ། མྱུར་དུ་བླ་མེད་བྱང་ཆུབ་
ཏུ་འཚང་རྒྱའོ་ཞེས་པས་སོ། །དེ་ནས་གཉིས་མཐོང་ལམ་ན་ཡོད་དེ། འཕགས་པས། དེ་རྣམས་
ནི་གཉིས་ཀའི་དོན་བྱེད་པ་ཉིད་ཀྱིས་ན་ཞེས་སྦྱོར་བ་འདིའི་སྐབས་སུ་གསུངས་ཤིང་། གཉིས་
དོན་མོས་པ་མཐོང་ལམ་ན་ཡོད་པའི་ཕྱིར་དང༌། འོག་ཁྱད་པར་གྱི་མཚན་ཉིད་དུ། བྲི་གང་
མེད་ པ་ དང་ ཞེས་ པས་ སོ། །དེ་ ནས་ གསུམ་ སྒོམ་ ལམ་ན་སྟེ། འདིའི་སྐབས་ ཀྱི་མདོར།
གཟུགས་ནས་མ་འདྲེས་པའི་བར་ཟབ་པའི་ཕྱིར་ཤེར་ཕྱིན་ཟབ་བོ་ཞེས་གསུངས་ལ། ཟབ་མོ་
སྒོམ་ལམ་ན་ཡོད་ཅིང་། ཆོས་དང་ཆོས་མ་ཡིན་པ་ལ་སོགས་པ་སྤྱི་དང་། གཟུགས་བསམ་
གྱིས་མི་ཁྱབ་པ་ལ་སོགས་པའི་ཁྱད་པར་ལ་འདུ་ཤེས་ཐམས་ཅད་སྤང་བའི་ཕྱིར། རྣམ་
- 37 ， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
པར་མི་རྟོག་པ་ནི་འབྲས་བུ་རིན་པོ་ཆེ་སྦྱིན་པས་ཞེས་སྟོད་འགྲེལ་དུ་དང་། གོང་གི་ལུང་གིས་
སྦྱོར་བ་གསུམ་པོ་ངོ་བོ་གཅིག་ཏུ་བསྟན་པས་སོ། །ཐ་མ་གཉིས་ནི་རྒྱུན་མཐའ་ན་ཡོད་དེ།
འབྲས་བུ་མཆོག་གི་དཔའ་བ་ཡི། །ཞེས་དང༌། སྦྱོར་བ་བཅོ་བརྒྱད་པའི་མདོར། བཅོམ་ལྡན་
འདས་ཡུམ་ནི་ཆོས་ཀྱི་འཁོར་ལོ་བསྐོར་བའོ་ཞེས་དང་། དག་པ་མཐར་ཐུག་སངས་རྒྱས་པར་
ཡོད་པས་སོ། །ཉི་ཤུ་པ་ནི་ཐམས་ཅད་དུ་ཁྱབ་བྱེད་ཡིན་ཏེ། ཇི་ལྟར་ཡི་དམ་བཅས་པ་བཞིན།
བརྩོན་པ་མི་འདོར་བར་མཐར་ཕྱིན་པའི་སྦྱོར་བ་ཡིན་པའི་ཕྱིར་ཏེ། འདིའི་མདོར། ཡུམ་ཟབ་
མོ་འདི་ཟླ་བ་གཅིག་གིས་བྲི་བར་བྱ་ནའང་དེ་བཞིན་དུ་བྲི་བར་བྱའོ་སོགས་གསུངས་པས་སོ།།
འགྲེལ་པ་ལ་གཉིས་ལས། རང་བཞིན་གྱི་སྦྱོར་བ་ལྔ་ནི་མིང་དོན་རྣམ་གྲངས་
བཞིན་དུ་སྦྱར་ཏེ་བཤད་ན་སྦྱར་བྱ་གཟུགས་ལ་སོགས་པ་ངོ་བོ་ཉིད་མེད་པ་ཉིད་ཀྱིས་དེ་ལ་མི་
གནས་པར་རྟོགས་པ་གཟུགས་ལ་སོགས་པ་ལ་མི་གནས་པའི་དང༌། གཟུགས་སོགས་དེ་
དག་ལས་དེ་ཁོ་ནར་མི་སྦྱོར་བ་ཉིད་ཡུམ་ལ་སྦྱོར་བ་ཡིན་ནོ་ཞེས་རྟོགས་པ་མི་སྦྱོར་བའི་དང༌།
གཟུགས་ལ་སོགས་པ་དེ་ཉིད་དོན་དམ་པར་གནས་པ་མི་དམིགས་པའི་དོན་གྱི་གཟུགས་
སོགས་ཀྱི་དེ་བཞིན་ཉིད་ཀྱི་ངོ་བོ་ཉིད་ཀྱི་ཟབ་པས་གཞི་ཤེས་ཀྱི་སྐབས་སུ་ཟབ་བོ་ཞེས་དེ་
ལྟར་རྟོགས་པ་ཟབ་པའི་དང་། རང་བཞིན་གྱིས་རྙོག་པ་མེད་པའི་དོན་གྱིས་གཟུགས་སོགས་
རྟོགས་དཀའ་བས་ལམ་ཤེས་ཀྱི་སྐབས་སུ་གཏིང་དཔག་དཀའོ་ཞེས་དེ་ལྟར་རྟོགས་པ་གཏིང་
དཔག་དཀའ་བའི་དང་། མཐའ་མི་དམིགས་པའི་དོན་གྱིས་ན་གཟུགས་སྒོ་ཚད་མེད་པས་རྣམ་
མཁྱེན་གྱི་སྐབས་སུ་ཚད་མེད་པ་ཞེས་བྱ་བ་དེ་ལྟར་རྟོགས་པ་ཚད་མེད་པའི་སྦྱོར་བ་སྟེ་ལྔའོ། །
གཉིས་པ་གནས་སྐབས་ཀྱི་སྦྱོར་བ་བཅོ་ལྔ་ནི། དོན་མིང་རྣམས་ཀྱི་གོ་རིམ་
བཞིན་དུ་རིམ་པ་སྦྱར་ནས་བཤད་ན། མ་ངེས་པའི་རིགས་ཅན་ཡུམ་ཟབ་གཏིང་དཔག་དཀའ་
ཚད་མེད་པ་ལ་དངངས་པ་དང་སྐྲག་པ་དང་ཀུན་ཏུ་སྐྲག་པས་ཟིན་པར་འགྱུར་སྲིད་པའི་སྒྲུབ་
- ༣ 7
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དང་ལྡན་པ་ནི་ཚེགས་ཆེན་པོ་ཡུན་རིང་མོ་ཞིག་ནས་མངོན་པར་རྫོགས་པར་འཚང་རྒྱ་བའི་
དང༌། ཡུམ་ལ་མི་དངངས་མི་སྐག་ཅིང་མཐོང་བས་དགའ་ནས་ཕྱག་དང་བསྙེན་བཀུར་དང༌།
བལྟ་ཉན་ལ་སོགས་པ་བྱེད་པའི་སྒྲུབ་ལྡན་ནི་རང་གིས་མཐོང་བའི་དེ་བཞིན་གཤེགས་པ་
གཅིག་གམ་གཉིས་སམ་གསུམ་ལས་མི་འདའ་བར་ལུང་བསྟན་ཐོབ་པས་ལུང་བསྟན་ཐོབ་
པའི་དང༌། ཡུམ་ཐོས་ནས་ཡང་དག་པར་འཛིན་པ་དང་ཚུལ་བཞིན་ཡིད་ལ་བྱེད་པ་ལ་སོགས་
པའི་སྒྲུབ་ལྡན་ནི་ཡུམ་ལས་ཕྱིར་མི་ལྡོག་པའི་དང་། དཔག་ཚད་བརྒྱ་ཕྲག་མང་པོའི་འབྲོག་
དགོན་པ་ན་གནས་པའི་སྐྱེས་བུ་དང་འདྲ་བར་བླ་མེད་ཡེ་ཤེས་ཐོབ་པའི་བར་ཆད་ཀྱི་ཆོས་ཐེག་
དམན་ཡིད་ལ་བྱེད་པ་སོགས་སྤོང་བའི་སྒྲུབ་ལྡན་ནི་བདུད་ལས་ངེས་པར་འབྱུང་བའི་དང་།
རེ་ཞིག་མཚན་མ་མ་དམིགས་པ་ན་རྒྱ་མཚོས་ཉེ་བ་བཞིན་དུ་རྟག་ཏུ་དེ་ཁོ་ནའི་ཆོས་སྒོམ་པ་
དང་ཚུལ་བཞིན་ཡིད་ལ་བྱེད་པ་ལ་སོགས་པའི་སྒྲུབ་ལྡན་ནི་བར་ཆད་མེད་པའི་དང༌། ཟག་
མེད་པའི་ཆོས་འདས་པའི་ཡེ་ཤེས་གསར་པ་སྐྱེ་བའི་རྟེན་ལ་སོགས་པ་སྒྲུབ་པ་དང་ལྡན་པ་ནི་
ཡང་དག་པར་རྫོགས་པའི་བྱང་ཆུབ་ལ་ཉེ་བའི་དང༌། སློབ་ལམ་གྱི་འབྲས་བུ་ཆོས་ཀྱི་སྐུ་
མངོན་པར་འགྲུབ་པ་ལ་སོགས་པའི་སྒྲུབ་ལྡན་ནི་མྱུར་དུ་མངོན་པར་རྫོགས་པར་བྱང་ཆུབ་
པའི་དང༌། སྐྱེ་བོ་ལ་དུས་གསུམ་དུ་ཕན་འདོགས་ཤིང་གཞན་དོན་དུ་ཡུམ་གྱི་ཆོས་ཀྱི་འཁོར་
ལོ་རབ་ཏུ་བསྐོར་བ་ལ་སོགས་པའི་སྒྲུབ་ལྡན་ནི་གཞན་གྱི་དོན་གྱི་ཕྱིར་ཆོས་སྨྲ་བར་འདོད་
པས་གཞན་དོན་གྱི་དང་། གཟུགས་ནས་རྣམ་མཁྱེན་གྱི་བར་འཕེལ་བ་རྫོགས་པར་དང་འགྲིབ་
པ་འབྲི་བར་མི་མཐོང་བ་སྟེ་མི་དམིགས་པས་ཡུམ་ལ་སྤྱོད་པའི་སྒྲུབ་ལྡན་ནི་འཕེལ་བ་དང་
འགྲིབ་པ་མེད་པའི་དང་། ཆོས་དང་ཆོས་མིན་སོགས་དང་འདོད་པའི་ཁམས་སོགས་སུ་མི་
དམིགས་པ་ལ་སོགས་པས་ཡུམ་ལ་སྦྱོར་བའི་སྒྲུབ་ལྡན་ནི་ཆོས་དང་ཆོས་མ་ཡིན་པ་དང་ལ་
སོགས་པས་དུས་གསུམ་ལ་སོགས་པར་མི་དམིགས་པའི་དང༌། གཟུགས་དང་ལ་སོགས་
- 3 7s -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
པས་རྣམ་མཁྱེན་བར་ཆོས་ཀྱི་དབྱིངས་ཀྱི་རང་བཞིན་ཉིད་ཀྱིས་བསམ་པར་མི་ནུས་པའི་ཕྱིར་
བསམ་གྱིས་མི་ཁྱབ་པའི་རྣམ་པར་རློམ་པ་མེད་པའི་ཡུམ་ལ་སྤྱོད་པའི་སྒྲུབ་ལྡན་ནི། གཟུགས་
ལ་སོགས་པ་བསམ་གྱིས་མི་ཁྱབ་པའི་རྣམ་པ་འགོག་པའི་དང་། དེ་ཁོ་ནར་ཆོས་དབྱིངས་ཀྱི་
རང་བཞིན་ཡིན་པས་གཟུགས་སོགས་ཆོས་རྣམས་དང་དེའི་མཚན་མ་སྟེ་མིང་དང་དེའི་རང་གི་
ངོ་བོ་སྟེ་མཚན་ཉིད་དུ་རྣམ་པར་མི་རྟོག་པས་ཡུམ་ལ་སྤྱོད་པའི་སྒྲུབ་ལྡན་ནི། གཟུགས་ལ་
སོགས་པའི་དངོས་པོར་རྣམ་པར་མི་རྟོག་པའི་དང་། འབྲས་བུ་དང་པོ་མཐོང་བའི་ས་དང་།
གཉིས་པ་སྲབས་པའི་ས་ལ་སོགས་པའི་སྒྲུབ་ལྡན་ནི་རྒྱུན་ཞུགས་སོགས་ནས་སངས་རྒྱས་ཀྱི་
བར་གྱི་འབྲས་བུ་རིན་པོ་ཆེ་སྦྱིན་པའི་དང༌། མཁའ་ལྟར་རྣམ་པར་དག་པས་གཟུགས་ནས་
གཞི་ཤེས་ཀྱི་བར་རྣམ་པར་དག་པར་སྒོམ་པའི་སྒྲུབ་ལྡན་ནི། སྒྲིབ་གཉིས་སྤོང་བའི་རྒྱུར་གྱུར་
པས་རྣམ་པར་དག་པའི་དང་། ཡུམ་བྲི་བ་སོགས་ལོ་བསྐོར་དུ་མངོན་པར་བརྩོན་པ་མི་འདོར་
བ་དང་ལ་སོགས་པས་ཟླ་བ་དང་ཞག་ལ་སོགས་པར་བཅད་ནས་བརྩོན་པ་མི་འདོར་བའི་
སྒྲུབ་པ་དང་ལྡན་པ་ནི་ས་མཚམས་ཀྱི་སྦྱོར་བ་དང་། གནས་སྐབས་ཀྱི་སྦྱོར་བ་བཅོ་ལྔ་སྟེ་ཀུན་
བསྡོམས་ན་སྦྱོར་བ་ཉི་ཤུ་ཡིན་ནོ། །
བཞི་པ་བསྒོམས་པའི་ཕན་ཡོན་ལ་སྔ་འགྲེལ་ནི། སྦྱོར་བའི་འབྲས་བུ་ཡོན་
ཏན་མཐོང་བ་སྔོན་དུ་བཏང་ན་འབྲས་བུ་དོན་གཉེར་གྱི་རྟོག་ལྡན་གྱི་རྒྱུ་སྦྱོར་བ་རྣམས་ལ་ཤིན་
ཏུ་གོམས་པར་བྱེད་པས་སྦྱོར་བ་བཤད་ཟིན་པའི་འོག་ཏུ་སྦྱོར་བ་དེ་དག་གི་ཡོན་ཏན་འཆད་པ་
ལ༑ གཉིས་པ་རྩ་བ་ནི། བདུད་ཀྱི་མཐུ་བཅོམ་པ་ནི། ལ་སོགས་པས་ངེས་པར་ཐོབ་པའི་བར་
སྦྱོར་བའི་ཡོན་ཏན་རྣམས་རྣམ་པ་བཅུ་བཞིའོ། །ས་མཚམས་ནི། སྦྱོར་བ་དང་འདྲ་བར་ཚོགས་
ལམ་ནས་རྒྱུན་མཐའི་བར་ན་ཡོད་དེ། སྦྱོར་བ་དེའི་བར་ལ་ཡོད་པས་སོ། །འགྲེལ་པ་ལ་དང་
པོ་བཅུ་བཞི་འབྲས་བུ་དང་ཕྱི་མ་བཅུ་བཞི་རྒྱུར་གྱུར་པའི་ཡོན་ཏན་རྣམས་ཏེ། དེ་དག་གྲངས་
.3
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་དུ་སྦྱར་ནས་བསྟན་ན། ཤེར་ཕྱིན་གྱི་སྦྱོར་བ་རྩོམ་པའི་གནས་སྐབས་སུ་ཞེས་ཀུན་ལ་
སྦྱར་ལ། ཕྱོགས་བཅུའི་སངས་རྒྱས་རྣམས་ཀྱིས་བྱིན་གྱིས་བརླབས་པས་བདུད་ཀྱི་མཐུ་བཅོམ་
པའི་ཡོན་ཏན་ཐོབ་པས་ཡུམ་འཛིན་སོགས་ལ་བདུད་ཀྱི་བར་ཆད་མི་ནུས་པ་སྟེ། སངས་རྒྱས་
བཅོམ་ལྡན་འདས་དེ་རྣམས་ཀྱི་མཐུས་བདུད་སྡིག་ཏོ་ཅན་གྱིས་བར་ཆད་བྱ་བར་མི་ནུས་པ་
ཡིན་ནོ་ཞེས་སོ། །དེ་བཞིན་གཤེགས་པས་དགོངས་ཤིང་མཁྱེན་པས་མོས་པ་བརྟན་པ་སྐྱེས་
ནས་བདུད་འཇུག་པའི་སྐབས་མེད་པ་ནི་སྦྱོར་དངོས་རྗེས་གསུམ་དུ་སངས་རྒྱས་ཀྱིས་
དགོངས་ཤིང་མཁྱེན་པའི་ཡོན་ཏན་ཏེ། ཡུམ་ཟབ་མོ་འདི་འབྲི། འཆང་། ཀློག །སྟོན། ཁ་ཏོན་
དུ་བགྱིད། ཚུལ་བཞིན་ཡིད་ལ་བྱེད། སྒོམ་པར་འགྱུར་བ་དེ་དག་ཐམས་ཅད་ཀྱང་སངས་
རྒྱས་ ཀྱི་མཐུ་དང་སངས་ རྒྱས་ ཀྱིས་བཟུང་བར་རིག་པར་བྱའོ། །ཞེས་སོ། ཁྱད་པར་ཅན་
གྱི་དོན་བསྐྱེད་པའི་དགོངས་པས་སངས་རྒྱས་ཀྱི་ཡེ་ཤེས་ཏེ་སྤྱན་ལྔས་གཟིགས་པ་ལ་བརྟེན་
ནས་ཡུམ་ཉན་སོགས་བྱེད་པ་མངོན་སུམ་དུ་མཁྱེན་པ་སངས་རྒྱས་ཀྱིས་མངོན་སུམ་དུ་མཛད་
པའི་ཡོན་ཏན་ཏེ། སངས་རྒྱས་བཅོམ་ལྡན་འདས་དེ་དག་གི་ཡེ་ཤེས་ཀྱིས་མཁྱེན་ཏོ། །དེ་
བཞིན་ཉིད་ཀྱི་དོན་ལ་རྟོགས་པ་བསྟན་པས་བྱང་ཆུབ་ལ་ཉེ་བར་གྱུར་པས་བྱང་ཆུབ་བསྐྱེད་
པའི་ནུས་པ་ཁྱད་པར་ཅན་ཐོབ་པ་ཡང་དག་པར་རྫོགས་པའི་བྱང་ཆུབ་དང་ཉེ་བར་གྱུར་པའི་
ཡོན་ཏན་ཏེ། བླ་མེད་བྱང་ཆུབ་ཏུ་ཉེ་བར་གྱུར་ཏོ་ཞེས་སོ། །དེ་ལྟ་བུའི་ནུས་པ་མ་ཐོབ་ཀྱང་
ཡུམ་འབྲི་འཆང་ཀློག་པ་ལ་སོགས་ཀྱི་ཕན་ཡོན་ཆེན་པོས་སངས་རྒྱས་དང་མི་འབྲལ་བ་དང་
བདེ་འགྲོར་གཞོལ་བ་དང་སངས་རྒྱ་བ་དང་མྱ་ངན་ལས་འདས་ནས་ཀྱང་གཞན་དོན་ལ་
འཇུག་པ་ཐོབ་པ་ནི་དོན་ཆེན་པོ་ཉིད་ལ་སོགས་པས་ཕན་ཡོན་འབྲས་བུ་རྣམ་སྨིན་ཆེ་བའི་ཡོན་
ཏན་ཏེ། ཡུམ་ཟབ་མོ་འདི་བྲིས་ཤིང་འཆང་བར་གྱུར་པ་དེ་དག་ཀྱང་དོན་ཆེ་བ་དང་ཕན་ཡོན་
ཆེ་བ་དང་འབྲས་བུ་ཆེ་བ་དང་རྣམ་པར་སྨིན་པ་ཆེ་བར་འགྱུར་རོ། །ཞེས་སོ། །ཡུམ་ལ་སྤྱོད་པ་
-3 ༧
5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
རྣམས་ངན་འགྲོར་མི་སྐྱེ་བ་དང་བདེ་འགྲོར་སྐྱེ་ཞིང་ཕྱིན་དྲུག་གིས་འཕགས་ལ། ཐེག་
གསུམ་གྱི་མྱང་འདས་ཐོབ་པས་གཞུང་ཤེར་ཕྱིན་འདིས་དེ་བཞིན་གཤེགས་པའི་བྱ་བ་བྱེད་པ་
ནི་ཤེར་ཕྱིན་གང་དུ་དར་བའི་ཡུམ་སྤྱད་ཅིང་ལུང་བསྟན་པའི་ཡོན་ཏན་ཏེ། ཡུམ་འདི་ནི་དེ་
བཞིན་གཤེགས་པ་མྱ་ངན་ལས་འདས་ནས་ལྷོ་ཕྱོགས་ཀྱི་རྒྱུད་དུ་དར་བར་འགྱུར་རོ་ཞེས་སོ།།
ཡུམ་ཐོས་པས་མི་དངངས་པ་ལ་སོགས་པའི་ཉན་པ་པོ་དག་གིས་ཕྱིན་དྲུག་སོགས་གཉེན་པོ་
དཀར་པོའི་ཆོས་ཀུན་ཡོངས་སུ་རྫོགས་པ་ཐོབ་པ་ནི་མཐོང་ལམ་ལ་སོགས་པ་ཟག་པ་མེད་
པའི་ཡོན་ཏན་ཐམས་ཅད་རྫོགས་པའི་ཡོན་ཏན་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་
རྫོགས་པར་འགྱུར་སོགས་སོ། །དེ་བཞིན་གཤེགས་པས་རྣམ་པ་ཐམས་ཅད་མཁྱེན་པ་ཉིད་ཀྱི་
གཏམ་བརྗོད་པ་ནི། རྒྱལ་བས་རང་ལ་མངོན་སུམ་དུ་ཡུམ་གྱི་གཏམ་སྨྲ་བའི་སྐྱེས་བུའི་ཡོན་
ཏན་ཉིད་དེ། ངས་རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་གཏམ་བརྗོད་པའི་ཕྱིར་
རོ༑ ༑ཞེས་སོ། །དེ་བཞིན་ གཤེགས་ པས་ གྲོགས་དང་མགོན་སྐྱབས་མཛད་པ་ཐོབ་པ་ནི་
བདུད་དང་བདུད་རིགས་ཀྱི་བྱང་ཆུབ་ལས་ལྡོག་མི་ནུས་པས་བདུད་དང་བདུད་རིགས་ཀྱི་བྱང་
ཆུབ་ལས་མི་ཕྱེད་པའི་ཡོན་ཏན་ཏེ། དེ་དག་ནི་བདུད་དམ་བདུད་ཀྱི་རིགས་ཀྱི་ལྷ་རྣམས་ཀྱི་བླ་
ན་མེད་པ་ཡང་དག་པར་རྫོགས་པའི་སངས་རྒྱས་ལས་བཟློག་མི་ནུས་ན་སོགས་སོ། །ཡུམ་
ཐོས་ནས་འཇིག་རྟེན་ལས་འདས་པའི་ཆོས་ཚོལ་བའི་དགའ་བ་དང་མཆོག་གསུམ་ལ་བརྟེན་
པའི་དང་བ་དང་དགེ་བ་ལ་སེམས་བསྐྱེད་པའི་མགུ་བ་རྒྱ་ཆེན་པོ་བསྐྱེད་པ་ནི་སྐྱེ་བོ་མང་པོའི་
དགེ་བའི་རྩ་བ་ཉན་རང་དང་ཐུན་མོང་མ་ཡིན་པ་བསྐྱེད་པའི་ཡོན་ཏན་ཏེ། བླ་མེད་བྱང་
ཆུབ་ལས་བརྩམས་པའི་དགེ་བའི་ཆོས་ལ་སྐྱེ་བོ་མང་པོ་འགོད་པར་འགྱུར་རོ་ཞེས་སོ། །རྒྱལ་
བའི་སྤྱན་སྔར་བདག་གིས་སྲོག་ཆགས་བརྒྱ་ཕྲག་མང་པོ་བྱང་ཆུབ་ལ་དགོད་པར་བགྱིའོ་ཞེས་
བྱང་སེམས་དམ་བཅས་པའི་ཚིག་ལ་བསམ་པ་དག་པར་མཁྱེན་པ་དེ་བཞིན་གཤེགས་པའི་
- 3
= !] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུང་གི་རྗེས་སུ་ཡི་རང་བ་ཐོབ་པ་ནི་དམ་བཅས་པའི་དོན་ཇི་ལྟ་བ་བཞིན་དུ་རྫོགས་པར་
བྱེད་པས་དམ་བཅས་པའི་དོན་ཇི་ལྟ་བ་བཞིན་བྱེད་པའི་ཡོན་ཏན་ཏེ། དེ་དག་ངས་རྗེས་སུ་ཡི་
རང་བ་མཛད་དོ་ཞེས་སོ། །ཐེག་ཆེན་གྱི་ཆོས་ཟབ་མོ་རྒྱ་ཆེན་ལ་མངོན་པར་འདོད་ཅིང་ལྷག་
པར་མོས་པ་ནི་ལས་ཀྱི་འབྲས་བུ་དགེ་རྩ་རྒྱ་ཆེན་པོའི་རྣམ་སྨིན་ཡོངས་སུ་འཛིན་པའི་ཡོན་ཏན་
ཏེ༑ རྣམ་པར་སྨིན་པ་རླབས་པོ་ཆེ་ཡོངས་སུ་འཛིན་པར་འགྱུར་རོ་ཞེས་སོ། །ཕྱི་ནང་གི་དངོས་
པོ་འབྲས་བུ་དང་བཅས་པ་སེམས་ཅན་ཀུན་ལ་སྟེར་ཞིང་སངས་རྒྱས་མངོན་དུ་གྱུར་པའི་ཞིང་
གཞན་དུ་ལྷག་པར་བསྟེན་པས་སེམས་ཅན་གྱི་དོན་བྱེད་པ་ནི་གོང་ནས་གོང་དུ་སེམས་ཅན་གྱི་
དོན་སྒྲུབ་པའི་ཡོན་ཏན་ཏེ། སྲོག་ཆགས་བྱེ་བ་ཕྲག་ཁྲིག་བརྒྱ་སྟོང་ཕྲག་མང་པོ་བླ་མེད་བྱང་
ཆུབ་ཏུ་འགོད་པར་འགྱུར་རོ་ཞེས་སོ། །ཚེ་འདིར་ཤེར་ཕྱིན་གྱི་ཚིག་དོན་ཚང་ཞིང་རྫོགས་པར་
རྙེད་པ་ཞེས་བྱ་བའི་སྔོན་གྱི་དགེ་རྩ་དང་ལྡན་པས་སྦྱོར་བ་རྣམས་སྒོམ་པ་ནི་ཚེ་རབས་
གཞན་དུའང་ཕྱིན་དྲུག་ཚང་བ་ངེས་པར་ཐོབ་པའི་ཡོན་ཏན་ཏེ། སྐྱེ་བ་བརྗེས་ནས་ ཀྱང་
ཕར་ཕྱིན་དྲུག་པོ་འདི་དག་རྙེད་པར་འགྱུར་རོ་ཞེས་སོ། །འབྲས་བུའི་ཡོན་ཏན་བཅུ་བཞི་པོ་དེ་
དག་ཕྱིན་ཅི་མ་ལོག་པའི་སྦྱོར་བ་ཉི་ཤུ་ལ་མངོན་པར་དགའ་བའི་གང་ཟག་ལ་འབྱུང་ཞིང་རྒྱུའི་
ཡོན་ཏན་བཅུ་བཞི་ཐོབ་པས་རྗེས་སུ་མཐུན་པར་བསླབ་པར་བྱ་བས་ཡོན་ཏན་གྲངས་བཅུ་
བཞིར་ངེས་པ་ཡིན་ནོ། །
ལྔ་ པ་སྦྱོར་བའི་བར་ཆད་ལ་གསུམ་གྱི་སྔ་འགྲེལ་ནི། སྦྱོར་བའི་ཡོན་
ཏན་བསྟན་པ་དེའི་འོག་ཏུ་སྐྱོན་གང་ཞིག་ཡོངས་སུ་སྤངས་ནས་སྦྱོར་བ་རྣམས་བསྒོམ་པར་བྱ་
བ་ཡིན་ལ། དེའང་སྐྱོན་ཤེས་དགོས་པས་སྦྱོར་བའི་བར་ཆད་བྱེད་པའི་སྐྱོན་གང་དག་གཅིག་
ཡིན་ཞེ་ན། སྦྱོར་བ་དེ་དག་གི་བར་ཆད་དུ་འགྱུར་བའི་སྐྱོན་འཆད་པ་ལ་རྩ་བ་ནི། སྦྱོར་བ་ཕྱིན་
ཅི་ལོག་ཏུ་བསྒོམས་པའི་སྐྱོན་ནི་བཅུ་ཚན་བཞིར་བཅས་པའི་དྲུག་སྟེ་ཞེ་དྲུག་ཏུ་ངེས་པར་
-3
9 /] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
ནས
རྟོགས་པར་བྱའོ། །འདི་དག་ཚོགས་ལམ་ན་ཡོད་དེ། སྟོད་འགྲེལ་དུ། བཙུན་པ་གཉིས་པར་
འདི་ནི་རེ་ཞིག་འདི་ལ་འཇུག་པའི་བར་ཆད་རྣམས་བཤད་པ་ཡིན་ནོ། །ད་ནི་འཇུག་པའི་དང་
པོ་ཁོ་ནར་ཚོགས་པ་དང་བྲལ་བ་བརྗོད་པར་བྱ་བ་ཡིན་ནོ། །ཞེས་སོ། །
འགྲེལ་པ་ལ། བསལ་བྱ་སྐྱོན་གྱི་དབྱེ་བ། དེ་སེལ་བྱེད་གཉེན་པོའོ། །དང་པོ་
ལ་ཉན་པ་པོ་ལ་བརྟེན་པའི་འགལ་རྐྱེན་ཉེར་གནས་དང་། གཉིས་ཀ་ལ་བརྟེན་པའི་མཐུན་
རྐྱེན་མ་ཚང་བ། འཆད་པ་པོ་ལ་བརྟེན་པའི་འགལ་རྐྱེན་ཉེར་གནས་སོ། །དང་པོ་ལ་ལྔ་ལས།
དང་པོ་སྤོབས་པའི་དབང་དུ་བྱས་པའི་སྐྱོན་ནི། ཕར་ཕྱིན་རྫོགས་པའི་རྒྱུ་ཤེར་ཕྱིན་ལ་ཚེགས་
ཆེན་པོས་དུས་རིང་མོ་ཞིག་ནས་སྤོབས་པ་ཐོབ་པ་དང༌། སྔོན་ཡུམ་ལ་སྤྱོད་པ་མ་བརྟགས་པ་
སྤོབས་པ་ཧ་ཅང་མྱུར་བར་སྐྱེས་པ་ནི་སྔོན་དང་ཕྱི་མའི་མཐའ་ངེས་པར་མ་བརྟགས་པས་མི་
བརྟན་པའི་ཕྱིར་ཡུམ་ལས་ཉམས་པའི་རྒྱུ་སྟེ། རབ་འབྱོར་སྤོབས་པ་ཧ་ཅང་འཕྱིས་ཏེ་སྐྱེ་ན་
རབ་འབྱོར་དེ་ནི་བྱང་ཆེན་བདུད་ཀྱི་ལས་སུ་རིག་པར་བྱའོ། །དེ་བཞིན་དུ་རབ་འབྱོར་སོགས་
ཀུན་ལ་སྦྱར་ཏེ་ཤིན་ཏུ་མྱུར་བར་སྤོབས་པ་སྐྱེ་ལ་དེས་ཀྱང་ང་རྒྱལ་དུ་བྱེད་ན། ཞེས་སོགས་
སོ༑ ༑
གཉིས་པ་གནས་ངན་ལེན་གྱི་དབང་དུ་བྱས་པའི་སྐྱོན་ནི། གླལ་བ་རྒོད་པ་
རང་གི་ལུས་སམ་དེ་དང་འབྲེལ་བ་གཞན་གྱི་ལུས་ལ་ཀུ་རེ་བྱེད་པ། སྟེག་ཅིང་འདྲི་བ། ལུས་
ཀྱི་གནས་ངན་ལེན་དང་། གཡེང་བ། ཆགས་པས་འདྲི་ཞིང་ཉན་པ། བདག་གིས་འདིའི་རོ་མི་
མྱོང་སྙམ་པས་ལངས་ནས་འགྲོ་བར་སེམས་ཀྱི་གནས་ངན་ལེན་དང་། རིགས་མ་ཡིན་པ་ལུས་
ཀྱི་གསུམ་གྱིས་བསྐྱེད་པའི་ཁ་ཏོན་བྱེད་པ་སོགས་དང༌། ལ་སོགས་པས་སེམས་ཀྱི་གསུམ་
གྱིས་འཛིན་པ་སོགས་ཏེ། གླལ་ཞིང་རྒོད་ཅིང་། སྟེག་ཅིང་། སེམས་གཡེང་ཞིང་། ཆགས་ཤིང་
འདྲི་བར་འགྱུར་ན། བདག་གིས་འདིའི་རོ་མ་རྙེད་དོ་ཞེས་ཟེར་ཞིང་སྟན་ལས་ལངས་ནས་
- 3
{
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲོ་ན་སོགས་དང་། གླལ་ཞིང་ཁ་ཏོན་བྱེད་པར་འགྱུར་སོགས་སོ། །
གསུམ་པ་སྤོང་བའི་རྒྱུ་མཚན་འཛིན་པའི་སྐྱོན་ནི། བདག་ལུང་མ་བསྟན་པ་
དང༌། ཐོས་བསམ་གྱིས་ཤེས་པའི་ཡུལ་མིན་པ་སོགས་ཡུམ་ཉན་སོགས་ལས་ཕྱིར་ཕྱོགས་
པའི་རྒྱུ་མཚན་འཛིན་པས་མ་དད་པ་ཉིད་དེ། ཡུམ་འདི་བསྟན་པའི་ཚེ་རོ་མི་རྙེད་དེ། སྟན་
ལས་ལངས་འགྲོ་བར་འགྱུར། ཡུམ་འདིར་ལུང་བསྟན་ཏོ་སོགས་སོ། །བཞི་པ་ཐེག་ཆེན་ལས་
ཉམས་པར་བྱེད་པའི་སྐྱོན་ནི། རྩ་བ་བོར་ནས་ཡལ་ག་འཛིན་པ་ལྟར་འཇིག་རྟེན་ལས་འདས་
པའི་ཆོས་ཐམས་ཅད་རྟོགས་ཤིང་ཡོན་ཏན་ཐམས་ཅད་ཐོབ་པའི་རྒྱུ་ཡུམ་བོར་ནས་ཉན་རང་
གི་སྡེ་སྣོད་ཚོལ་བ་ནི་རྒྱུ་ལ་མངོན་པར་ཞེན་པ་ཉམས་པ་སྟེ། མདོ་སྡེ་གང་དག་རྣམ་པ་ཐམས་
ཅད་མཁྱེན་པ་ཉིད་ཀྱི་ཡེ་ཤེས་ཡོངས་སུ་མི་སྒྲུབ་པ་དེ་དག་ལ་བཙལ་བར་བྱ་བར་སེམས་ཤིང་
དེ་དག་ཀུན་ཆུབ་པར་བྱ་བར་སེམས་པར་འགྱུར་སོགས་སོ། །ཇོ་བོའི་ཟན་བོར་ནས་ལས་མི་
ལས་ཟན་ཚོལ་བའི་ཁྱི་བཞིན། མཆོག་ཏུ་གྱ་ནོམ་པའི་བདེ་བའི་ཡུམ་གྱི་རོ་མི་མྱང་བར་ཁེ་དང་
བཀུར་སྟིའི་ཕྱིར་ཉན་རང་གི་མདོའི་རོ་མྱང་བ་ནི་མཆོག་ཏུ་གྱ་ནོམ་པའི་རོ་མྱང་བ་ལས་ཉམས་
པ་སྟེ། ཡུམ་ཟབ་མོ་འདི་བོར་ནས་ཁེ་དང་བཀུར་སྟིའི་ཕྱིར་ཉན་ཐོས་དང་རང་སངས་རྒྱས་
ཀྱི་ས་དང་ལྡན་པའི་མདོ་སྡེ་རྣམས་ཀུན་ཆུབ་པར་བྱ་བར་སེམས་ལ་སོགས་སོ། །གླང་ཆེན་
རྙེད་ནས་དེའི་རྗེས་ཚོལ་བ་བཞིན། རྣམ་པ་ཐམས་ཅད་དུ་ཐེག་པའི་མཆོག་ཐེག་ཆེན་ཀུན་ཏུ་
འཛིན་པའི་རྒྱུ་ཡུམ་བོར་ནས་ཉན་རང་གི་སྡེ་སྣོད་ཐོབ་པར་འདོད་པ་ནི་ཐེག་པའི་མཆོག་ལས་
ཉམས་པ་སྟེ། ཡུམ་འདི་བོར་ཞིང་མདོ་སྡེ་གང་ཉན་ཐོས་ཀྱི་ཐེག་པ་དང་རང་སངས་རྒྱས་ཀྱི་
ཐེག་པ་དང་ལྡན་པ་དེ་དག་ཀུན་ཆུབ་པར་བྱ་བར་སེམས་པ་དེ་དག་ཀྱང་དེ་ལྟར་རིག་པར་བྱ་
སྟེ་སོགས་སོ། །རྒྱ་མཚོ་དང་བ་ལང་གི་རྨིག་རྗེས་སྙོམ་པ་ལྟར་ཡུམ་བོར་ནས་ཐེག་དམན་ཚོལ་
བ་ནི་རྟག་ཏུ་རྣམ་མཁྱེན་གྱི་ཆེད་དུ་བྱ་བ་ལས་ཉམས་པ་སྟེ། ཡུམ་འདི་ཐོས་སམ་རྙེད་ཀྱང་དེ་
-3 8 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
བོར་ཞིང་སྤངས་ཏེ་ཉན་རང་དང་ལྡན་པའི་མདོ་སྡེ་དག་གཟུང་ཆུབ་པར་བྱ་བར་སེམས་པ་དེ་
དག་ཀྱང་དེ་ལྟར་རིག་པར་བྱ་སྟེ་སོགས་སོ། །བཅུ་ཚན་དང་པོའོ། །
ཉི་ཟླའི་ཚད་ཀྱིས་རྣམ་རྒྱལ་གྱི་ཁང་བཟངས་ཀྱི་ཚད་སྙམ་པ་བྱེད་འདོད་པའི་
ཕུ་མཁན་བཞིན་རྣམ་མཁྱེན་གྱི་རྒྱུ་ཡུམ་བོར་ནས་ཐེག་ཆུང་ལས་རྣམ་མཁྱེན་ཚོལ་བར་སེམས་
པ་རྒྱུ་དང་འབྲས་བུ་རྗེས་སུ་མཐུན་པར་འབྲེལ་བ་ལས་ཉམས་པ་སྟེ། ཡུམ་ཟབ་མོ་འདི་ཐོས་
སམ་རྙེད་ཀྱང་དེ་བོར་ཞིང་སྤངས་ཏེ་ཉན་རང་དང་ལྡན་པའི་མདོ་སྡེ་དག་ལས་རྣམ་མཁྱེན་
ཉིད་ཡོངས་སུ་བཙལ་བར་སེམས་པར་འབྱུང་ན་སོགས་སོ། །མཁར་གྱི་རྒྱལ་ཕྲན་དང་འཁོར་
ལོས་སྒྱུར་རྒྱལ་སྙོམ་པར་༼བལྟ་བ་དང་། རོ་བརྒྱ་པའི་ཁ་ཟས་རྙེད་ནས་དྲུག་ཅུ་པའི་འབྲས་ཚོལ་
བ༑ རིན་པོ་ཆེ་རིན་ཐང་མེད་པ་རྙེད་ནས་མཆིང་བུ་དང་སྙོམ་པའི་དཔེས་སྐུ་གསུམ་གྱི་རྒྱུ་
ཡུམ་བོར་ནས་ཐེག་ཆུང་ལས་རྣམ་མཁྱེན་ཚོལ་བར་སེམས་པ་གོང་ན་མེད་པ་སྐུ་གསུམ་གྱི་རྒྱུ་
ལས་ཉམས་པ་སྟེ། མདོ་སྔར་བཞིན་ནོ། ། །
ལྔ་པ་ཐེག་ཆེན་ལས་གཡེང་བའི་སྐྱོན་ནི། ཡུམ་བསྟན་ནས་མི་སྤོང་ཡང་རེ་
ཞིག་གཡེང་བར་འགྱུར་བའི་རྒྱུ་བརྒྱད་དེ། དེ་ལ་ཡུམ་འབྲི་བའི་ཚེ་རྟོག་པ་སྣ་ཚོགས་ཀྱིས་
གཡེང་བ་ནི། གཟུགས་སྒྲ་སོགས་ནས་བྱང་ཆུབ་ཀྱི་བར་ཡུལ་རྣམ་པ་མང་པོ་ལ་རྣམ་པར་རྟོག་
པའི་སྤོབས་པ་འབྱུང་ཞིང་འཕྲོ་བ་སྟེ། ཡུམ་ཟབ་མོ་འདི་འབྲི་བའི་ཚེ་རྣམ་པར་གཡེང་བར་
འགྱུར་བ་ནི་འདི་ལྟ་སྟེ་གཟུགས་ཀྱི་སྤོབས་པ་དང་སོགས་སོ། །ལམ་འབྲས་ཤེར་ཕྱིན་འབྲི་
བར་མི་ནུས་པ་ལས་ཡི་གེ་འབྲི་བཞིན་པ་ལ་ཡུམ་དུ་འདུ་ཤེས་པ་ཡི་གེར་འབྲི་བ་ལ་མངོན་
པར་ཞེན་པ་སྟེ། ཡུམ་འབྲི་བར་ནུས་ལགས་སམ། བཅོམ་ལྡན་འདས་ཀྱིས་བཀའ་སྩལ་པ།
རབ་འབྱོར་དེ་ལྟར་མ་ཡིན་ནོ་ཞེས་སོ། །ཡུམ་དངོས་པོ་མེད་པར་ཞེན་ནས་མེད་པའི་མཐའ་ལ་
ཆགས་པ་ནི་དངོས་པོ་མེད་པ་ལ་མངོན་པར་ཞེན་པའི་སྐྱོན་ཏེ། ཡུམ་འདི་དངོས་པོ་མེད་ཅེས་
-3 33.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱ་བར་འདུ་ཤེས་ན་འདི་ཡང་བདུད་ཀྱི་ལས་སུ་ཤེས་པར་བྱའོ། །ཞེས་སོ། །བྲིས་པའི་ཡི་གེ་
ལ་ཡུམ་དུ་འདུ་ཤེས་པ་ཡི་གེ་ལ་མངོན་པར་ཞེན་པ་སྟེ། ཡུམ་ཟབ་མོ་འདི་ཡི་གེར་བྲིས་ཤིང་
བྲིས་ནས་ཡུམ་ཟབ་མོ་འདི་བདག་གིས་བྲིས་སོ་ཞེས་འཆི་ན་སོགས་སོ། །ཡུམ་ལ་ཡི་གེ་མེད་
པར་འདུ་ཤེས་པ་ཡི་གེ་མེད་པ་ལ་ཡུམ་དུ་མངོན་པར་ཞེན་པ་སྟེ། ཡི་གེ་མ་མཆིས་པའི་ཡུམ་ལ་
མངོན་པར་ཞེན་པར་བགྱིད་སོགས་སོ། །ཡུམ་འབྲི་བའི་ཚེ་ཉམས་དགའ་བ་ལ་སོགས་པའི་
ཡུལ་སྣ་ཚོགས་དང་ཁྱིམ་གཅིག་ལ་སོགས་པའི་གྲོང་དང་བཟོའི་བྱེ་བྲག་བཅོ་བརྒྱད་ཡོད་པའི་
གྲོང་ཁྱེར་དང༌། ཚོང་པ་མང་པོ་ཡོད་པའི་གྲོང་རྡལ་ལ་སོགས་ པ་ཡིད་ལ་བྱེད་པ་ཡུལ་ལ་
སོགས་པ་ཡིད་ལ་བྱེད་པའི་གཡེང་བ་སྟེ། ཡུམ་ཟབ་མོ་འདི་འབྲི་བའི་ཚེ་ཡུལ་ཡིད་ལ་བྱེད་ན་
རབ་འབྱོར་འདི་ཡང་སོགས་སོ། །རིན་པོ་ཆེ་སོགས་ཐོབ་པ་དང་དཔལ་གྱི་དར་དཔྱངས་
བཅིང་བ་སོགས་དང་ཚིག་སྙན་པ་ལ་ཞེན་པ་རྙེད་པ་དང་བཀུར་སྟི་དང་ཚིགས་སུ་བཅད་པའི་
རོ་མྱང་བའི་གཡེང་བ་སྟེ། དེ་དེ་དག་གི་རོ་མྱང་བར་བྱེད་ན་རབ་འབྱོར་འདི་ཡང་སོགས་སོ།།
ཡུམ་དོར་ཏེ་བདུད་ཀྱིས་གཏད་པའི་མདོ་སྡེ་ལས་ཐབས་མཁས་ཚོལ་བ་ལམ་མ་ཡིན་པས་
ཐབས་མཁས་ཚོལ་བ་སྟེ། ཡུམ་ཟབ་མོ་འདི་བོར་ཞིང་ཉན་རང་དང་ལྡན་པའི་མདོ་སྡེ་དེ་དག་
ལས་ཐབས་མཁས་པ་བཙལ་བར་བྱ་བ་སེམས་པ་ཡོད་ན་སོགས་སོ། །བཅུ་ཚན་གཉིས་པ་སྟེ་
འཇུག་པའི་བར་ཆད་བཤད་པའོ། །
གཉིས་པ་ལ་གསུམ་ལས། དང་པོ་དཔོན་སློབ་གང་རུང་ལ་བརྟེན་པའི་སྐྱོན་
ལ་བཅུ་བཞི་སྟེ། དེ་ལ་འཇུག་པའི་དང་པོར་དཔོན་སློབ་ཚོགས་པ་དང་བྲལ་བའི་བར་ཆད་ནི།
སྔ་ཕྱིར་གྲངས་བཞིན་དུ་སྦྱར་ནས་བསྟན་ན་ཉན་པ་པོ་སྔ་མ་འདུན་པ་སོགས་དང་། འཆད་པ་
པོ་དག་ཕྱི་མ་སྙོམས་ལས་སོགས་གང་རུང་དང་འབྲེལ་བས་ཉམས་པར་འགྱུར་ཏེ། དེའང་
དཔོན་སློབ་གང་རུང་གཅིག་འདུན་པ་ཆེ་ལ་གང་རུང་གཅིག་སྙོམས་ལས་ལེ་ལོ་ཆེ་བ་ནི་འདུན་
- 38 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
པ་དང་སྙོམས་ལས་ཀྱི་ཚོགས་པའི་ཆོས་སྤྱོད་ལས་ཉམས་པ་སྟེ་ཉན་པ་ནི་ཡུམ་ཟབ་མོ་འདི་
འབྲི་ལུང་འབོགས་ཁ་ཏོན་བྱ་བར་འདུན། སྨྲ་བ་ནི་ཕྱི་བཤོལ་བྱ་བར་འགྱུར་ན་སོགས་གང་
རུང་གཅིག་ཡུལ་འདིར་ཡང་རུང་བ་དང་འབྲེལ་བས་བར་ཆད་དུ་འགྱུར་བ་ནི་གཅིག་ཟླ་མེད་
པ་དང་གཅིག་འཁོར་གྱི་ནང་དུ་དང་ཚུལ་དང་གནས་སྐབས་ཀྱིས་གནས་འདོད་པ་ནི་གཅིག་
པུ་དང་འཁོར་ལ་མངོན་པར་དགའ་བ་ཉིད་ཀྱིས་ཚོགས་པའི་ཆོས་སྤྱོད་ལས་ཉམས་པ་སྟེ།
ཆོས་སྨྲ་བ་ནི་ཟླ་མེད་ཅིང་བདག་གིས་བྱེད་པར་འགྱུར་བ་ཡིན་པ་སོགས་སོ། །གཅིག་ངའི་
རྗེས་སུ་འབྲང་བ་ལ་ཡུམ་སྦྱིན་ཞེས་ཟེར་ཞིང་གཅིག་རྗེས་སུ་མི་འབྲང་བ་དང་དེ་ལས་བཟློག་
པ་ནི་ཡུམ་སྦྱིན་པའི་གོ་སྐབས་མི་འབྱེད་པ་ཉིད་དང་ཕྱི་བཞིན་རྗེས་སུ་འབྲེལ་བར་འདོད་པས་
ཉམས་པ་སྟེ། ཆོས་སྨྲ་བ་ནི་འདི་སྐད་དུ་སུ་ངའི་རྗེས་སུ་འབྲེལ་བར་འགྱུར་བ་དེ་ལ་སོགས་
སོ༑ ༑ཟང་ཟིང་ལ་ཆགས་པས་ཟང་ཟིང་ཅུང་ཟད་ཀྱི་ཕྱིར་ཡུམ་སྦྱིན་འདོད་ལ་གཅིག་དེའི་དྲུང་
དུ་འགྲོ་མི་འདོད་པ་ནི། ཟང་ཟིང་ཅུང་ཟད་ཙམ་འདོད་པ་དང་དེ་སྦྱིན་པར་མི་འདོད་པ་ཉིད་
ཀྱིས་ཉམས་པ་སྟེ། ཆོས་སྨྲ་བ་ནི་ཟང་ཟིང་ཅུང་ཟད་ཙམ་གྱི་ཕྱིར་ཡུམ་ཟབ་མོ་འདི་འབྲི་བ་དང་
སོགས་སོ། །གཅིག་མུ་སྟེགས་སོགས་ཀྱིས་སྲོག་གི་བར་ཆད་དུ་འགྲོ་བའི་ཕྱོགས་དེར་འགྲོ་
འདོད་ལ་གཅིག་འགྲོ་མི་འདོད་པ་ནི་སྲོག་གི་བར་ཆད་དུ་འགྱུར་བ་དང་མི་འགྱུར་བའི་ཕྱོགས་
སུ་འགྲོ་བས་ཉམས་པ་ཞེས་བྱ་བ་སྟེ། ཆོས་སྨྲ་བ་ནི་གང་དུ་སྲོག་གི་བར་ཆད་དུ་འགྱུར་བའི་
ཕྱོགས་དེར་འགྲོ་བར་འདོད་པར་འགྱུར་ལ་སོགས་སོ། །དེ་ལྟར་བཞི་སྟེ་བཅུ་ཚན་བཞི་པའོ།།
སྔ་མ་དེ་བཞིན་དུ་གཅིག་མུ་གེ་བྱུང་བ་དང་ཆུ་མེད་པའི་ཕྱོགས་སུ་འགྲོ་བར་འདོད་ལ། གཅིག་
མི་འདོད་པ་ནི་མུ་གེ་འབྱུང་བའི་ཕྱོགས་སུ་འགྲོ་བ་དང་མི་འགྲོ་བས་ཉམས་པ་སྟེ། ཆོས་སྨྲ་བ་
ནི་གང་ན་མུ་གེ་དང་ཆུ་མེད་པའི་ཕྱོགས་དེར་འགྲོ་འདོད་པར་འགྱུར་བ་ལ་སོགས་སོ། །གཅིག་
རྐུན་པོ་གདོལ་པ་རྔོན་པ་སོགས་ཀྱི་འཇིགས་པ་ཡོད་པར་འགྲོ་འདོད་ལ་གཅིག་འགྲོ་མི་འདོད་
- 3
$
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ནི། ཆོམ་རྐུན་ལ་སོགས་པས་བཀྲུགས་པའི་ཕྱོགས་སུ་འགྲོ་བ་དང་མི་འགྲོ་བ་ལས་ཉམས་
པ་སྟེ། ཆོས་སྨྲ་བ་ནི་གང་ན་རྐུན་པོས་འཇིགས་པ་དང་སོགས་སོ། །གཅིག་མཛའ་བོ་དང་
བསོད་སྙོམས་སྟེར་བའི་ཁྱིམ་ལྟ་བས་ཆོས་ཉན་པ་ལྡོག་༼འདིའི་བར་དུ་མ་དཔེ་ཤོག་གྲངས་བརྒྱ་དོན་དྲུག་པ་
དེ་ཆད།)པ་ན་ཉན་པ་པོ་མི་དགའ་བ་ནི་ཁྱིམ་ལྟ་བས་ཡིད་མི་བདེ་བས་ཚོགས་པའི་ཆོས་སྤྱོད་
ལས་ཉམས་པ་ཞེས་བྱ་བ་སྟེ། ཆོས་སྨྲ་བ་ནི་བསོད་སྙོམས་ཁྱིམ་གཙོ་བོར་བྱེད་པར་འགྱུར་
སོགས་སོ། །དེ་ལྟར་གསུམ་དང་སྔ་མ་བཞི་སྟེ་བདུན་ནོ། །
གསུམ་པ་ནི། བདུད་སྡིག་ཅན་དགེ་སྦྱོང་གི་ཆ་བྱད་དུ་འོངས་ནས་ངེད་ཀྱི་མདོ་
སྡེ་ནས་ཇི་ལྟར་འབྱུང་བ་དེ་ཡུམ་ཡིན་གྱི་འདི་ཤེར་ཕྱིན་མིན་ཞེས་ཆོས་དང་གང་ཟག་དབྱེན་
འཇུག་པ་ནི་བདུད་ཀྱིས་འབྱེད་པའི་སྦྱོར་བ་སྟེ། བདུད་སྡིག་ཏོ་ཅན་དགེ་སྦྱོང་གི་ཆ་བྱད་དུ་
འོངས་ནས་སོགས་སོ། །ཡུམ་གྱི་གཟུགས་བརྙན་ཡུམ་དང་འདྲ་བའི་མདོ་སྡེ་བསྟན་ནས་བྱང་
ཆུབ་ལ་ཐེ་ཚོམ་བསྐྱེད་པ་ནི་ཡུམ་བཅོས་མ་ཉེ་བར་སྒྲུབ་པ་སྟེ། ཤེར་ཕྱིན་གྱི་གཟུགས་བརྙན་
ཅན་བདུད་ཀྱི་ལས་འབྱུང་བར་འགྱུར་སོགས་སོ། །བདུད་རྒྱལ་བ་རྒྱལ་སྲས་ཀྱི་ཆ་བྱད་དུ་
སྤྲུལ་པ་མཐོང་ནས་དེ་ཐོབ་པར་འདོད་པའི་བློ་བསྐྱེད་པ་ནི་ཡུལ་ཇི་ལྟ་བ་བཞིན་མ་ཡིན་པ་ལ་
དགའ་བ་སྐྱེད་པས་ཡུམ་གྱི་སྦྱོར་བ་ལས་ཉམས་པ་ཞེས་བྱ་བའི་བདུད་ལས་ཏེ། བདུད་སྡིག་
ཏོ་ཅན་དག་སངས་རྒྱས་ཀྱི་ཆ་བྱད་དུ་ལུས་གསེར་གྱི་ཁ་དོག་དང་འོད་འདོམ་གང་པར་བྱས་
ཤིང་བྱང་སེམས་ཆེན་པོའི་དྲུང་དུ་འོངས་ཏེ། དེ་མཐོང་ནས་འདོད་པ་སྐྱེས་པས་རྣམ་པ་ཐམས་
ཅད་མཁྱེན་པ་ཉིད་ལས་ཡོངས་སུ་ཉམས་པར་འགྱུར་ཏེ་སོགས་སོ། །དེ་རྣམས་ནི་གཉིས་ཀ་
ལ་བརྟེན་པའི་སྐྱོན་ལས་གཞན་རྣམ་པ་གསུམ་སྟེ། དེ་ལྟར་སྤྱིར་བསྡོམས་ན་ཡུམ་ཤེས་པ་ལ་
སོགས་པར་རུང་བའི་སེམས་སུན་འབྱིན་པས་སྐྱོན་གྲངས་བཞི་བཅུ་རྩ་དྲུག་ཡིན་ནོ། །
གཉིས་པ་ནི་རིན་པོ་ཆེ་ལ་དགྲ་མང་བའི་དཔེས་ཡུམ་ལ་སྦྱོར་བ་པོ་ལ་བར་
-3
8 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
ཆད་མང་པོ་འབྱུང་ཡང་གཉེན་པོ་དཀར་ཆོས་མ་ལུས་པ་ཡོངས་སུ་རྫོགས་པར་བྱེད་པར་
འགྱུར་བ་ནི་སངས་རྒྱས་ཀྱི་མཐུ་སྟེ། བུ་མང་པོ་ཡོད་པའི་མའི་དཔེས་ཕྱོགས་བཅུའི་དེ་བཞིན་
གཤེགས་པ་ཐམས་ཅད་ཡུམ་ལ་དགོངས་པའི་རྒྱུས་ཡུམ་ལ་བརྩོན་པ་རྣམས་ལ་རྟག་ཏུ་བསྲུང་
བར་མཛད་པའི་ཕྱིར་ཏེ། ཡུམ་འདི་ལ་བར་ཆད་མང་དུ་འབྱུང་སྟེ་སོགས་དང་། ཕྱོགས་བཅུའི་
འཇིག་རྟེན་ཁམས་གངྒཱའི་ཀླུང་གི་བྱེ་མ་སྙེད་དག་ན་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་གང་ཇི་སྙེད་ཅིག་བཞུགས་ཤིང་འཚོ་སྐྱོང་བ་དེ་དག་ཀྱང་
ཡུམ་ཟབ་མོ་འདི་ལ་སངས་རྒྱས་ཀྱི་སྤྱན་གྱིས་རྟག་ཏུ་རྒྱུན་མི་ཆད་པར་དགོངས་སོ། །སོགས་
དང༌། རབ་འབྱོར་བྱང་ཆུབ་སེམས་དཔའི་ཐེག་པ་པའི་རིགས་ཀྱི་བུ་དང་རིགས་ཀྱི་བུ་མོ་དེ་
དག་ལ་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་
ཅི་ནས་ཀྱང་བླ་མེད་བྱང་ཆུབ་ལས་ཡོངས་སུ་ཉམས་པར་མི་འགྱུར་བར་རྟག་ཏུ་རྒྱུན་མི་ཆད་
པར་བསྲུང་བ་དང་བསྐྱབ་པ་དང་སྦ་བར་མཛད་པར་འགྱུར་རོ་ཞེས་གསུངས་སོ། །
དྲུག་པ་སྦྱོར་བའི་མཚན་ཉིད་ལ་སྔ་འགྲེལ་ནི། སྔ་ཕྱིའི་གོ་རིམ་བཞིན་དུ་ཇི་
སྐད་བཤད་པའི་ཡོན་ཏན་བླང་བ་དང་སྐྱོན་འདོར་བས་སྦྱོར་བ་རྣམས་བསྒོམ་པར་བྱ་བ་ནི་
སྦྱོར་བའི་མཚན་ཉིད་ཤེས་པ་སྔོན་དུ་འགྲོ་བ་ཅན་ཡིན་པས་སྐྱོན་གྱི་འོག་ཏུ་སྦྱོར་བ་དེ་དག་གི་
མཚན་ཉིད་བྱེད་པ་སྒྲུབ་པ་གསུམ་དང༌། ལས་སུ་སྒྲུབ་པ་གཅིག་སྟེ་བཞིའི་བདག་ཉིད་ཅན་
འཆད་དོ། །རྩ་བ་ལ་སྤྱི་གཞུང་གཉིས་ཀྱི་དང་པོ་ལ་ལྔ་སྟེ། མཚན་ཉིད་གཏན་ལ་དབབ་པ།
དེས་ཇི་ལྟར་མཚོན་པའི་ཚུལ། དེའི་ས་མཚམས་ངོས་བཟུང་། མཚན་ཉིད་གང་གིས་ངེས་ཚུལ།
མཚན་ཉིད་ཀྱི་དགོས་པ་བཤད་པའོ། །དང་པོ་ལ་གཉིས་ཀྱི་དང་པོ་མཚན་ཉིད་ངོས་གཟུང་བ་
ནི༑ སྤྱིར་མཚན་ཉིད་ལ་རང་གི་མཚན་ཉིད་མེའི་ཚ་བ་ལྟ་བུ་དང༌། ཆོས་གཞན་ལ་ཡང་ཡོད་
པའི་ངོ་བོ་མི་རྟག་པ་དང་བདག་མེད་སོགས་ལྟ་བུ་སྤྱིའི་མཚན་ཉིད་ལས། ཆོས་བཤེས་ཀྱིས།
- 3 8
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདིར་ནི་རང་བཞིན་གྱིས་མཚན་ཉིད་བཟུང་ངོ་ཞེས་སོ། །གཉིས་པ་དེ་གཏན་ལ་དབབ་པ་ལ་
མཚོན་པར་བྱེད་པའི་དང༌། མཚོན་པར་བྱ་བའི་མཚན་ཉིད་ཀྱི་དང་པོ་ལ། མཚན་མཚོན་གཞི་
གསུམ་གྱི། དེ་ལ་མཚན་ཉིད་འབྲས་བུ། མཚོན་བྱ་དེ་བཞིན་གཤེགས་པ་སྐྱེད་བྱེད། མཚན་
ཉིད་རྒྱུ་ཡིན་ནོ། །དང་པོ་ལ་ཤེས་པ་ཁྱད་པར། བྱེད་པའི་མཚན་ཉིད་གསུམ་ལས། ཤེས་པའི་
མཚན་ཉིད་ནི། ཤེས་པའི་རྣམ་པ་ཞེ་བརྒྱད་པོ་དེ་བཞིན་གཤེགས་པས་མངོན་སུམ་དུ་རྟོགས་
པ་འདི་མཚན་གཞི། གཞི་ལམ་རྣམ་པ་རྟོགས་པའི་ཐ་སྙད་དུ་བྱར་རུང༌། མཁྱེན་གསུམ་གྱི་
སྦྱོར་བ་དེ་བཞིན་གཤེགས་པ་སྐྱེད་བྱེད་དུ་མཚོན་བྱེད་དོ། །དེ་ལ་གསུམ་ལས་དང་པོ་ནི། དེ་
བཞིན་གཤེགས་པ་འབྱུང་བ་ཤེས་པ་ལ་སོགས་པ་ཤེས་པའི་རྣམ་པ་བཅུ་དྲུག་པོ་དེ་བཞིན་
གཤེགས་པས་མངོན་སུམ་དུ་མཁྱེན་པ་འདི་མཚན་གཞི། གཞི་ཤེས་པའི་ཤེས་པའི་མཚན་
ཉིད་དུ་བྱར་རུང་། གཞི་ཤེས་ཀྱི་སྦྱོར་བ་དེ་ལ་སྐྱེད་བྱེད་སོགས་བཅུ་དྲུག་ཏུ་མཚོན་བྱེད། འདི་
ཉིད་དུ། ཤེས་པའི་རྣམ་པའི་བྱེ་བྲག་བཅུ་དྲུག་གིས་ཚུལ་བཞིན་དུ་ཐམས་ཅད་ཤེས་པ་ཉིད་
ཀྱི་སྦྱོར་བ་རྣམས་ཇི་ལྟ་བ་བཞིན་མཚོན་པས་ན་ཤེས་པའི་མཚན་ཉིད་ཐམས་ཅད་ཤེས་པ་ཉིད་
བསྡུས་པ་ཡིན་ནོ་ཞེས་སོ། །
གཉིས་པ་ནི། སྟོང་པ་ཉིད་ལ་སོགས་པ་ཤེས་པའི་རྣམ་པ་བཅུ་དྲུག་པོ་མངོན་
སུམ་དུ་མཁྱེན་པ་འདི་མཚན་གཞི། ལམ་ཤེས་པའི་མཚན་ཉིད་དུ་བྱར་རུང་། ལམ་ཤེས་ཀྱི་
སྦྱོར་བ་དེ་བཞིན་གཤེགས་པ་སྐྱེད་བྱེད་དུ་མཚོན་བྱེད་དེ། ཤེས་པའི་རྣམ་པའི་བྱེ་བྲག་བཅུ་
དྲུག་གིས་ཇི་ལྟ་བ་བཞིན་དུ་ལམ་ཤེས་པ་ཉིད་ཀྱི་སྦྱོར་བ་དག་མཚོན་པས་ན་ཤེས་པའི་མཚན་
ཉིད་ལམ་ཤེས་པ་ཉིད་ཀྱིས་བསྡུས་པ་ཡིན་ནོ། །ཞེས་སོ། །
གསུམ་པ་ནི། དེ་བཞིན་གཤེགས་པ་ཉིད་ཀྱི་ཆོས་ལ་མངོན་པར་བརྟེན་ནས་
གནས་པ་ལ་སོགས་པའི་ཤེས་པའི་རྣམ་པ་བཅུ་དྲུག་དེ་བཞིན་གཤེགས་པས་མངོན་སུམ་དུ་
3 $
3 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
རྟོགས་པ་ནི་འདི་མཚན་གཞི། རྣམ་མཁྱེན་གྱི་ཤེས་པའི་མཚན་ཉིད་དུ་བྱ་རུང་། རྣམ་མཁྱེན་
གྱི་སྦྱོར་བ་དེ་བཞིན་གཤེགས་པ་སྐྱེད་བྱེད་དུ་མཚོན་བྱེད་དེ། ཤེས་པའི་རྣམ་པའི་བྱེ་བྲག་བཅུ་
དྲུག་གིས་ཇི་ལྟ་བ་བཞིན་དུ་རྣམ་པ་ཐམས་ཅད་མཁྱེན་པ་ཉིད་ཀྱི་སྦྱོར་བ་དག་མཚོན་པས་ན་
ཤེས་པའི་མཚན་ཉིད་རྣམ་པ་ཐམས་ཅད་མཁྱེན་པ་ཉིད་ཀྱིས་བསྡུས་པ་ཡིན་ནོ་ཞེས་སོ། །
གཉིས་པ་ཁྱད་པར་གྱི་མཚན་ཉིད་ནི་བསམ་མི་ཁྱབ་སོགས་བཅུ་དྲུག་གིས་
ཁྱད་པར་དུ་བྱས་པའི་བདེན་བཞིའི་ཡུལ་ཅན་གྱི་ཤེས་པ་སྐད་ཅིག་བཅུ་དྲུག་མཚན་གཞི།
ལམ་ཤེས་རྣམ་མཁྱེན་གཞི་ཤེས་ལས་ཁྱད་པར་ཅན་དུ་མཚོན་པའི་མཚན་ཉིད་དུ་བྱར་རུང་།
རྣམ་ཤེས་རྣམ་མཁྱེན་གྱི་སྦྱོར་བ་གཞི་ཤེས་ཀྱི་སྦྱོར་བ་ལས་ཁྱད་པར་དུ་འཕགས་པར་མཚོན་
བྱེད་དེ། ཤེས་པའི་མཚན་ཉིད་བཅུ་དྲུག་གིས་ལམ་ཤེས་པ་ཉིད་ལ་སོགས་པའི་སྦྱོར་བ་དག་
མཚོན་པས་ན་ཁྱད་པར་མཚན་ཉིད་ཡིན་ནོ། །ཞེས་སོ། །
གསུམ་པ་བྱེད་པའི་མཚན་ཉིད་ནི། ཕན་པ་བྱེད་པ་ལ་སོགས་པ་བྱེད་པ་བཅུ་
གཅིག་མཚན་གཞི། མཁྱེན་གསུམ་གྱི་བྱེད་པའི་མཚན་ཉིད་ཀྱི་ཐ་སྙད་དུ་བྱར་རུང༌། མཁྱེན་
གསུམ་གྱི་སྦྱོར་བས་གཞན་དོན་བྱེད་པ་ཇི་ལྟ་བར་མཚོན་བྱེད་དེ། བྱེད་པའི་རྣམ་པ་དག་གིས་
ཇི་ལྟ་བ་བཞིན་དུ་ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་དག་མཚོན་པས་ན་བྱེད་པའི་
མཚན་ཉིད་ཡིན་ནོ་ཞེས་སོ། །
གཉིས་པ་ནི། ངོ་བོ་ཉིད་བཅུ་དྲུག་མཚན་གཞི། ཤེས་པ་ཁྱད་པར་བྱེད་པ་དང་
ལྡན་པའི་ངོ་བོ་ཉིད་ཀྱི་མཚན་ཉིད་ཀྱི་ཐ་སྙད་བྱར་རུང་། དེས་མཁྱེན་གསུམ་གྱི་སྦྱོར་བ་ཤེས་
པ་ཁྱད་པར་བྱེད་པ་རྣམས་དང་ལྡན་པར་མཚོན་པར་བྱེད་པ་སྟེ། ངོ་བོ་ཉིད་བཅུ་དྲུག་གིས་ཇི་
ལྟ་བ་བཞིན་དུ་ཐམས་ཅད་ཤེས་པ་ཉིད་གསུམ་གྱི་སྦྱོར་བ་དག་མཚན་ཉིད་དང་ལྡན་པ་བཞིན་
དུ་མཚོན་པས་ན་བཞི་པ་ངོ་བོ་ཉིད་ཀྱིས་མཚན་ཉིད་དུ་བཞེད་དོ། །ཞེས་དང་། བྱེད་པའི་མཚན་
..
- 3
) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཀྱིས་ཤེས་པར་བྱས་པ་རྣམས་ཀྱི་ངོ་བོ་ཞེས་སོ། །འདི་དག་ནི་འབྲས་བུས་རྒྱུ་མཚོན་པ་
ཡིན་ནོ། །
གཉིས་པ་མཚོན་བྱ་ནི། མཚན་ཉིད་དེ་དག་སྐྱེད་བྱེད་ཀྱི་ཐ་སྙད་དུ་བྱར་རུང་
ཡིན་ཏེ། མདོར། ཡུམ་ཟབ་མོ་འདིས་དེ་བཞིན་གཤེགས་པའི་སྟོབས་བཅུ་བསྐྱེད་དོ་སོགས་
ནས་དེ་བས་ན་ཡུམ་ཟབ་མོ་འདིས་དེ་བཞིན་གཤེགས་པ་བསྐྱེད་དོ་སོགས་གསུངས་པས་སོ།།
གསུམ་པ་མཚན་གཞི་ནི། འཕགས་པ་ལྟར་ན། མཚན་ཉིད་གསུམ་གྱི་གཞི་མཁྱེན་གསུམ་
དང༌། ངོ་བོ་ཉིད་ ཀྱི་གཞི་སྦྱོར་བར་བཞེད་པར་གསལ་ལ། སློབ་དཔོན་ལྟར་ན། མཁྱེན་
གསུམ་གྱི་སྦྱོར་བ་སྟེ། ལུང་སྔ་མ་དག་དང༌། བུདྡྷ་ཤཱིས། སྦྱོར་བ་རྣམས་ཤེས་པས་སོ། །གཉིས་
པ་ནི། མཁྱེན་ གསུམ་ གྱི་ སྦྱོར་ བ་ མཚན་གཞི། དེ་ བཞིན་ གཤེགས་ པ་ བསྐྱེད་པར་མཚོན།
དེ་ཤེས་པའི་བྱེ་བྲག་ཞེ་བརྒྱད་བསྐྱེད་ནུས་མཚན་ཉིད་དོ། །དེ་ལ་མཁྱེན་གསུམ་སོ་སོར་ཕྱེ་ན།
གཞི་ཤེས་ཀྱི་སྦྱོར་བ་མཚན་གཞི། གཞི་ཤེས་སྐྱེད་བྱེད་དུ་མཚོན། གཞི་ཤེས་ཀྱི་བྱེ་བྲག་བཅུ་
དྲུག་སྐྱེད་བྱེད་པའི་སྦྱོར་བའོ། །དེ་བཞིན་དུ་ལམ་ཤེས་རྣམ་མཁྱེན་ལའང་སྦྱར་ཏེ་བུདྡྷ་ཤཱིས།
དེ་བཞིན་ཉིད་ཇི་ལྟར་རྟོགས་ནས་དེའི་དོན་གཞན་ལ་བསྟན་པ་ཞེས་བྱ་བ་ཤེས་པའི་བྱེ་བྲག་
བཅུ་དྲུག་གིས་ཐམས་ཅད་ཤེས་པ་ཉིད་ཀྱི་སྦྱོར་བ་རྣམས་ཇི་ལྟ་བར་དེའི་བདག་ཉིད་ཀྱི་མཁྱེན་
པ་བསྐྱེད་པར་མཚོན་ཞེས་དང༌། ཤེས་པའི་བྱེ་བྲག་བཅུ་དྲུག་གིས་ལམ་ཤེས་པ་ཉིད་ཀྱི་སྦྱོར་
བ་རྣམས་ཇི་ལྟ་བར་དེའི་བདག་ཉིད་ཀྱི་མཁྱེན་པ་བསྐྱེད་པར་མཚོན། ཞེས་དང༌། ཤེས་པའི་
རྣམ་པའི་བྱེ་བྲག་བཅུ་དྲུག་གིས་རྣམ་པ་ཐམས་ཅད་མཁྱེན་པ་ཉིད་ཀྱི་སྦྱོར་བ་རྣམས་ཇི་ལྟ་བར་
དེའི་བདག་ཉིད་ཀྱིས་མཁྱེན་པ་བསྐྱེད་པར་མཚོན་སོགས་སོ། །དེ་བཞིན་དུ་ལམ་ཤེས་རྣམ་
མཁྱེན་གྱི་སྦྱོར་བ་མཚན་གཞི། གཞི་ཤེས་ཀྱི་སྦྱོར་བ་ལས་ཁྱད་པར་ཅན་དུ་མཚོན། བསམ་མི་
ཁྱབ་སོགས་ཤེས་པ་སྐད་ཅིག་བཅུ་དྲུག་སྐྱེད་བྱེད་ཀྱི་སྦྱོར་བའོ། །མཁྱེན་གསུམ་གྱི་སྦྱོར་བ་
-3
9 }} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
མཚན་གཞི་མཁྱེན་གསུམ་གྱི་བྱེད་པ་སྐྱེད་བྱེད་དུ་མཚོན་བྱེད་པ་བཅུ་གཅིག་གིས་བསྐྱེད་ནུས་
ཀྱི་སྦྱོར་བའོ། །དེ་མཚན་གཞི། མཚན་ཉིད་གསུམ་དང་ལྡན་པའི་ངོ་བོ་ཉིད་དུ་མཚོན། ངོ་བོ་
ཉིད་བཅུ་དྲུག་གི་བདག་ཉིད་དོ། །
གསུམ་པ་ནི། ཚོགས་ལམ་ནས་ས་བཅུའི་བར་ན་ཡོད་དེ། སྦྱོར་བ་རྣམས་
དེ་དག་ན་ཡོད་ཅིང་འདི་དག་ནི་སྦྱོར་བ་སྒོམ་པའི་སྔོན་དུ་འགྲོ་དགོས་པར་བཤད་པ་དང་། ཇོ་
བོ་རྗེས། ས་མཚམས་སྦྱོར་བའི་རྗེས་ན་སྟེ། །མཉམ་གཞག་དུས་ནའང་འདོད་པ་ཡོད། །མཚན་
ཉིད་རྫོགས་པར་སངས་རྒྱས་པར། །ཆ་མཐུན་དེ་ལྟར་གནས་སྐབས་ནས། །ཞེས་སོ། །བཞི་
པ་ནི། ཚོགས་ལམ་དུ་ཐོས་བསམ་གྱིས་དང༌། སྦྱོར་ལམ་དུ་དེ་གཉིས་དང་འཇིག་རྟེན་པའི་
ཡང་དག་ལྟ་དང༌། ས་ཐོབ་ནས་ཡང་དག་པའི་ལྟ་བར་ངེས་པར་བྱེད་དོ། །ལྔ་པ་ནི། རྒྱལ་
སྲས་ཀྱིས་གཞན་དོན་དུ་སངས་རྒྱས་ཐོབ་པའི་ཐབས་ཚོལ་བའི་ཚེ་ཡུམ་གྱི་སྦྱོར་བ་འདི་མཁྱེན་
པ་གསུམ་དང་ལྡན་པའི་སངས་རྒྱས་སྐྱེད་བྱེད་དུ་རྟོགས་ནས་འཇུག་པའི་ཡུལ་དུ་གྲུབ་པ་ཤེས་
པའི་མཚན་ཉིད་རྟོགས་པའི་དགོས་པ་དང༌། འོན་ཏེ་མཁྱེན་པ་གསུམ་ཆར་གྱི་སྦྱོར་བ་སངས་
རྒྱས་ཀྱི་རྒྱུ་ཡིན་ན་སངས་རྒྱས་སྐྱེད་པ་ལ་གཞི་ཤེས་ཀྱི་སྦྱོར་བ་གཅིག་པུས་ཆོག་པས་ལམ་
ཤེས་རྣམ་མཁྱེན་གྱི་སྦྱོར་བ་དོན་མེད་དོ་སྙམ་པ་ལ། དེ་ལྟར་ཡིན་ཀྱང་སྦྱོར་བ་གསུམ་པོ་དེའི་
ཁྱད་པར་ནི་འདི་ལྟ་བུའོ་ཞེས་རྟོགས་པ་ཁྱད་པར་གྱི་མཚན་ཉིད་ཤེས་པའི་དགོས་པ་དང་།
ཁྱད་པར་གྱི་མཚན་ཉིད་དེས་དོན་ཅི་ཞིག་བྱེད་སྙམ་པ་ལ་སྦྱོར་བའི་འབྲས་བུ་ནི་བྱེད་པ་བཅུ་
གཅིག་པོ་འདིའི་ཞེས་རྟོགས་པ་བྱེད་པའི་མཚན་ཉིད་ཀྱི་དགོས་པ་དང་། མཚན་ཉིད་གསུམ་
པོ་དེས་མཚོན་པར་བྱ་བ་ནི་ཇི་ལྟ་བུ་སྙམ་པ་ལ། མཚོན་པར་བྱ་བ་ནི་མཁྱེན་པ་གསུམ་གྱི་རང་
བཞིན་དུ་རྟོགས་པ་ངོ་བོ་ཉིད་ཀྱི་མཚན་ཉིད་དུ་ཤེས་པའི་དགོས་པའོ། །
གཉིས་པ་གཞུང་དོན་ལ་བསྟན་བཤད་བསྡུ་གསུམ་གྱི་དང་པོ་ནི། རྒྱུ་མཚན་
-3 } ། -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་གིས་མཁྱེན་གསུམ་གྱི་སྦྱོར་བ་རྣམས་དེ་བཞིན་གཤེགས་པ་བསྐྱེད་པ་སོགས་སུ་མཚོན་
ཅིང་ཤེས་པར་བྱེད་པ་དེ་སྦྱོར་བའི་མཚན་ཉིད་དུ་ཤེས་པར་བྱའོ། །མཚན་ཉིད་དེ་ལའང་དབྱེ་
ན་འདིས་མཚོན་པར་བྱེད་པས་མཚན་ཉིད་བྱེད་པར་སྒྲུབ་པ་བཞག་པ་རྣམ་པ་གསུམ། ཤེས་
པར་དང༌། ཁྱད་པར་དུ་དང་། གཞན་དོན་བྱེད་པའི་མཚན་ཉིད་དོ། །མཚོན་ཞིང་རྟོགས་པར་
བྱ་བ་མཚོན་པ་ལས་སུ་སྒྲུབ་པའི་མཚན་ཉིད་ངོ་བོ་ཉིད་ཀྱི་མཚན་ཉིད་དེ་ལྟར་ན་མཚན་
ཉིད་བཞིའོ། །ཡང་ནི་སྔ་མ་གསུམ་དུ་མ་ཟད་ཅེས་པའོ། །འགྲེལ་པ་ནི། འདིས་སྦྱོར་བ་རྣམས་
མཚོན་པར་བྱེད་པས་ན་མཚན་ཉིད་དོ་ཞེས་སྦྱོར་བ་རྣམས་བྱེད་པར་བསྒྲུབས་པས་མཚན་ཉིད་
དུ་གཟུང་ཞིང་བཞག་པ་ཤེས་པ་དང་ཁྱད་པར་དུ་དང་བྱེད་པའི་མཚན་ཉིད་གསུམ་དང་སྦྱོར་བ་
དེ་རྣམས་མཚན་ཉིད་གསུམ་པོ་དེ་དང་ལྡན་པར་མཚོན་པར་བྱ་བ་ཡིན་པས་མཚན་ཉིད་དོ་
ཞེས་སྦྱོར་བ་དེ་རྣམས་ལས་སུ་སྒྲུབ་པས་མཚན་ཉིད་དུ་བཟུང་བ་ངོ་བོ་ཉིད་ཀྱི་མཚན་ཉིད་དེ་
སྦྱོར་བའི་མཚན་ཉིད་རྣམ་པ་བཞིར་ཤེས་པར་བྱའོ། ། །
གཉིས་པ་ལ་བྱེད་པར་དང་ལས་ སུ་སྒྲུབ་པའི་མཚན་ཉིད་དོ། །དང་པོ་ལ་
གསུམ། ཤེས་པར་དང༌། ཁྱད་པར་དུ་དང༌། ལས་བྱེད་པའི་མཚན་ཉིད་དོ། །དང་པོ་ལ།
གཞི་ཤེས། ལམ་ཤེས། རྣམ་མཁྱེན་གྱི་ཤེས་པའི་མཚན་ཉིད་དོ། །དང་པོ་ལ་སྔ་འགྲེལ་ནི།
མཚན་ཉིད་བཞི་ཡོད་པ་དེ་ལ་དང་པོ་ཤེས་པའི་མཚན་ཉིད་ལའང་ཐམས་ཅད་མཁྱེན་པ་ཉིད་
གསུམ་དབྱེ་བས་མཚན་ཉིད་ཐ་དད་པ་གསུམ་ཡོད་པ་ལས་རེ་ཞིག་ནི་བྱ་བ་རིམ་ཅན་དུ་སྟོན་
པ་སྟེ་གཞི་ཐམས་ཅད་ཤེས་པ་ཉིད་ཀྱི་སྒོ་སྟེ་དབང་དུ་བྱས་ནས་ཤེས་པའི་བདག་ཉིད་ཀྱི་རྣམ་
པ་བཅུ་དྲུག་མཚན་ཉིད་དུ་སྟོན་པ་ལ། རྩ་བ་ནི། གཞི་ཤེས་མཚན་གཞི། དེ་བཞིན་གཤེགས་
པ་འབྱུང་བའི་ཤེས་པ་ཡིན་ཏེ། འདིས་སྟོབས་སོགས་ནས་རྣམ་མཁྱེན་གྱི་བར་སངས་རྒྱས་སུ་
བྱེད་པའི་ཆོས་རྣམས་བསྐྱེད་པའི་ཕྱིར་ཏེ། ཡུམ་ཟབ་མོ་འདིས་དེ་བཞིན་གཤེགས་པའི་སྟོབས་
མ3 （y ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
བཅུ་བསྐྱེད་དོ་ཞེས་ནས། ཡུམ་ཟབ་མོ་འདིས་དེ་བཞིན་གཤེགས་པ་བསྐྱེད་དོ་ཞེས་སོ། །དེ་
བཞིན་གཞི་ཤེས་མཚན་གཞི། འདིས་ཤེས་པ་ཐོག་མ་དང་མཚོན་བྱ་སོ་སོར་སྦྱར་ལ་འདི་ལ་
དེ་བཞིན་གཤེགས་པས་ཞེས་པ་མཚན་ཉིད་ཐམས་ཅད་ཀྱི་མགོ་དང་། མངོན་སུམ་གྱིས་
མཁྱེན་པའི་ ཕྱིར། ཞེས་པ་དེ་བདུན་པའི་མཐའ་ཅན་གྱི་བསྡུ་བ་ཡིན་པས་ཐམས་ཅད་ཀྱི་
མཇུག་ཏུ་སྦྱར་རོ། །འཇིག་རྟེན་འཇིག་པ་མེད་པའི་བདག་ཉིད་ཤེས་པར་བྱེད་པ་ནི་དེ་ཁོ་ནར་
ཕུང་པོ་ལྔ་སྐད་ཅིག་དང་རྒྱུན་གྱིས་འཇིག་པ་མེད་པར་ཏེ་ཇི་ལྟར་ན་རྣམ་ཐར་སྒོ་གསུམ་སོགས་
ཀྱི་ངོ་བོ་ཡིན་པའི་ཕྱིར་ཏེ། ཡུམ་འདི་ནི་ཕུང་པོ་ལྔ་པོ་འཇིག་པར་སྟོན་པ་མ་ཡིན་སོགས་སོ།།
སེམས་ཅན་ཐམས་ཅད་ཀྱི་སེམས་ཀྱི་སྤྱོད་པ་ཚད་མེད་ཤེས་པར་བྱེད་པ་ནི་དེ་ཁོ་ན་དམིགས་
སུ་མེད་པའི་ཚུལ་གྱིས་ཀུན་རྫོབ་ཏུ་སེམས་ཅན་ཚད་མེད་པའི་སེམས་དང་སྤྱོད་པ་སྟེ། སེམས་
ཅན་ཚད་མེད་གྲངས་མེད་གཞལ་དུ་མེད་པའི་སེམས་དང་སྤྱོད་པ་རབ་ཏུ་མཁྱེན་སོགས་སོ།།
སེམས་དེ་བསྡུས་པ་དང་ཕྱིར་ལྟས་པ་ཤེས་པ་ནི་ཆོས་ཉིད་ཀྱི་སྒོ་ནས་དེ་བཞིན་ཉིད་ལ་སེམས་
མཉམ་པར་བཞག་པ་དང་། མཉམ་པར་མ་བཞག་པ་ཀུན་རྫོབ་ཏུ་ཕྱི་རོལ་ལ་སེམས་རྣམ་པར་
གཡེང་བ་སྟེ། དེ་བཞིན་གཤེགས་པས་སེམས་ཅན་དེ་དག་གི་སེམས་བསྡུས་པ་དང་། སེམས་
རྣམ་པར་གཡེང་བ་ནི་ཆོས་ཉིད་ཀྱིས་ཡང་དག་པར་ཇི་ལྟ་བ་བཞིན་དུ་རབ་ཏུ་མཁྱེན་ཏོ་ཞེས་
སོ༑ ༑མི་ཟད་པའི་རྣམ་པར་ཤེས་པ་ནི་བསྡུས་པ་དང་གཡེང་བའི་སེམས་དེ་ཆགས་བྲལ་
སོགས་དངོས་པོ་མེད་པའི་རྣམ་པར་དེ། དེ་བཞིན་གཤེགས་པས་སེམས་ཅན་དེ་དག་གི་
སེམས་འདོད་ཆགས་དང་བྲལ་བ་དང༌། འགོག་པ་དང་ སྤོང་བའི་རྣམ་པར་ཡང་དག་པར་
སོགས་སོ། །སེམས་ཆགས་བཅས་སོགས་དང་ཆགས་བྲལ་སོགས་ཞེས་པ་ནི་སོ་སོ་སྐྱེ་བོའི་
སེམས་དུག་གསུམ་དང་བཅས་པ་ནི་སེམས་ཀྱི་རང་བཞིན་མིན་གྱི། དེ་ཁོ་ནར་དམིགས་སུ་
མེད་པས་རང་བཞིན་གྱིས་འོད་གསལ་བ་དང་ཀུན་རྫོབ་ཏུ་དུག་གསུམ་དང་བྲལ་བའི་སེམས་
.3 !， 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་སེམས་རྒྱུད་གཅིག་ལ་འགྲོགས་པ་མི་སྲིད་པ་སྟེ། སེམས་ཅན་དེ་དག་གི་སེམས་འདོད་
ཆགས་དང་བཅས་པ་ལ་དེ་དང་བཅས་པའི་དང་། དེ་དང་བྲལ་བ་ལ་དེ་དང་བྲལ་བར་ཡང་
དག་པར་སོགས་སོ། །སེམས་རྒྱ་ཆེན་པོ་ཤེས་པ་ནི་སེམས་ཀྱི་ངོ་བོ་དམིགས་སུ་མེད་པའི་སྒོ་
ནས་འདོད་ཁམས་པའི་སེམས་ཀྱི་རྣམ་པ་སྟེ། དེ་བཞིན་གཤེགས་པས་ཡུམ་འདི་ལ་བརྟེན་ཏེ་
སེམས་ཅན་ཕ་རོལ་པོ་རྣམས་ཀྱི་སེམས་རྒྱ་ཆེ་བ་ལ་སེམས་རྒྱ་ཆེ་བ་ཞེས་བྱ་བར་སོགས་སོ།།
ཅིའི་ཕྱིར་རྒྱ་ཆེ་བ་ཞེས་བྱ་ན། རྩི་ཤིང་རགས་པས་སམ་སྐྱེ་གནས་འཇིག་གསུམ་གྱིས་
སྟོངས་པའི་སེམས་ཀྱི་ཆོས་ཉིད་ཀྱིས་ཐམས་ཅད་ལ་ཁྱབ་པས་སོ། །སེམས་ཆེན་པོར་གྱུར་
པར་ཤེས་པ་ནི་གཟུགས་ཁམས་ཀྱི་སེམས་དེ་ཁོ་ནར་འགྲོ་འོང་སྐྱེ་འགག་གནས་གཞན་དུ་
འགྱུར་བ་དང་བྲལ་བར་ཏེ། ཡུམ་འདི་ལ་བརྟེན་ཏེ་སེམས་ཅན་ཕ་རོལ་པོ་རྣམས་སེམས་ཆེན་
པོར་གྱུར་པ་ལ་སེམས་ཆེན་པོར་གྱུར་ཞེས་བྱ་བར་སོགས་སོ། །ཅིའི་ཕྱིར་ན་བསམ་གཏན་
དང་ཏིང་ངེ་འཛིན་སྒོམ་ཞིང་འདོད་ཁམས་ཀྱི་འདོད་ཆགས་དང་བྲལ་བས་སམ། འགྲོ་སོགས་
ཀྱི་ངོ་བོ་མེད་པས་མི་གཟིགས་པའི་ཕྱིར་རོ། །སེམས་ཚད་མེད་པ་ཤེས་པ་ནི་གཟུགས་མེད་
པའི་སེམས་ཀྱི་སྤྱོད་པ་རྒྱུན་གནས་པ་དང་མི་དམིགས་པ་སྟེ། སེམས་ཚད་མེད་པ་ལ་ཚད་དེ་
མེད་ཅེས་བྱ་བར་སོགས་སོ། །ཅིའི་ཕྱིར་ན། ཡུལ་གཟུགས་སོགས་དངོས་པོ་ལ་མི་བརྟེན་ཅིང་
ཚད་མེད་པ་ལ་དམིགས་པའི་ཕྱིར་རོ། །རྣམ་ཤེས་གཏན་དུ་མེད་པ་ཤེས་པ་ནི་དུས་གསུམ་གྱི་
སེམས་སེམས་བྱུང་ལ་སོགས་པ་མིག་གམ་སེམས་ཀྱི་ཡུལ་དུ་གཏན་དུ་མེད་པ་སྟེ། སེམས་
གཏན་དུ་མེད་པ་ལ་དེ་ལྟར་སོགས་སོ། །ཅིའི་ཕྱིར་ན་རང་གི་མཚན་ཉིད་སྟོང་པ་ཉིད་ཀྱི་ཕྱིར་
རོ༑ ༑སེམས་ ལྟར་མེད་ པ་ཤེས་ པ་ནི་ སེམས་ དེ་ བཞིན་ གཤེགས་ པའི་སྤྱན་ལྔས་ཀྱང་མ་
དམིགས་པ་སྟེ། སེམས་བལྟར་མེད་པ་ལ་དེ་ལྟར་སོགས་སོ། །ཅིའི་ཕྱིར་ན་ངོ་བོ་ཉིད་མེད་
པས་སོ། །ཤེས་པ་དེ་ གཡོ་བ་དང་ལ་སོགས་པས་འདུ་བ། བཀྲམ་པ། བཅུམ་པ་ཞེས་བྱ་
- 3
J 4.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
བ་ཞེས་པ་ནི། ཕུང་ལྔ་ལ་རྟག་པ་དང་ཆད་པ་དང་སྒྲོ་འདོགས་པ་དང་། སྐུར་པ་འདེབས་པས་
རང་ཡུལ་ལ་སྒྲུབ་པའི་སྒོ་ནས་སེམས་འཇུག་པ་ཕྱེ་བ་དང༌། དགག་པའི་སྒོ་ནས་སེམས་ཡུལ་
གཞན་དུ་མི་འཇུག་པ་འདུ་བ་དང༌། དགག་སྒྲུབ་གཉིས་ཀའི་རྣམ་པ་ཅན་བཀྲམ་པ་དང་།
གཉིས་ཀ་མིན་པའི་རྣམ་པ་ཅན་བཅུམ་པ་སྟེ་སེམས་གཡོ་བ་དང་བཀྲམ་པ་དང་བཅུམ་པ་ཡང་
དག་པ་སོགས་སོ། །འདི་དག་ནི་ལུང་མ་བསྟན་གྱི་ལྟ་བ་བཅུ་བཞི་སྟེ། བདག་དང་འཇིག་རྟེན་
རྟག་མི་རྟག་གཉིས་ཀ་གཉིས་མིན་དུ་འདོད་པ་སྔོན་གྱི་མཐའ་ལ་བརྟེན་པ་དང་། མཐའ་དང་
ལྡན་མི་ལྡན་གཉིས་ཀ་གཉིས་མིན་དུ་འདོད་པ་ཕྱི་མའི་མཐའ་ལ་བརྟེན་པ་དང༌། དེ་བཞིན་
གཤེགས་པ་གྲོངས་ཕན་ཆད་འབྱུང་མི་འབྱུང་གཉིས་ཀ་གཉིས་མིན་དུ་འདོད་པ་མྱང་འདས་ལ་
བརྟེན་པ་དང༌། སྲོག་དེ་ལུས་སུ་དང་། སྲོག་ཀྱང་གཞན་ལ་ལུས་ཀྱང་གཞན་དུ་འདོད་པ་ལུས་
སྲོག་ལ་བརྟེན་པ་སྟེ། དང་པོ་རྣམས་གྲངས་ཅན་གྱི་ལྟ་བ་གཡོ་བ། གཉིས་པ་རྣམས་རྒྱང་
འཕེན་གྱི་ལྟ་བ་འདུ་བ། གསུམ་པ་རྣམས་རང་བཞིན་ཡོད་ལ་གནས་སྐབས་མེད་པར་སྨྲ་བའི་
གཅེར་བུ་པའི་ལྟ་བ་བཀྲམ་པ། བཞི་པ་རྣམས་བརྗོད་དུ་མེད་པའི་བདག་འདོད་པ་གནས་མ་
བུ་བའི་ལྟ་བ་བཅུམ་པ་སྟེ་བཅུ་བཞི་པོ་སྒྱུ་མ་ལྟ་བུའི་ཕུང་པོ་ལྔ་ལ་བརྟེན་ནས་སྐྱེའི་དེ་ལྟ་བུའི་
བདག་ནི་གང་ཡང་མེད་དོ། །ཞེས་བསྟན་པའོ། །ཅིའི་ཕྱིར་ལུང་མ་བསྟན་ཞེས་བྱ་ན། དེ་
རྣམས་ཐུབ་པ་ལ་ཞུས་པ་ཞིག་ན་གཞི་བདག་མ་གྲུབ་ཅིང་བདག་མེད་བསྟན་པས་མི་འདུལ་
བའི་འགྲོ་བ་ལ་ལྟོས་ནས་ཁྱད་པར་དུ་ལུང་མི་སྟོན་པས་སོ། །གཡོ་བ་སོགས་དང་། དེ་ལས་
གཞན་ཡང་ཕུང་པོ་ལྔ་པོ་དེ་དག་ནི་དེ་བཞིན་ཉིད་ཀྱི་རྣམ་པར་ཤེས་པ་ནི་ཕུང་ལྔ་དེ་བཞིན་
ཉིད་ཀྱི་རང་བཞིན་དུ་མཁྱེན་པས་གཡོ་སོགས་ཀྱང་དེ་བཞིན་ཉིད་ཀྱི་རྣམ་པར་ཏེ། ཡུལ་འདི་
ལ་བརྟེན་ཏེ་གཟུགས་མཁྱེན་ཏོ་སོགས་སོ། །ཐུབ་པས་དེ་བཞིན་ཉིད་རྟོགས་པ་དེ་གཞན་ལ་
སྟོན་པ་ཤེས་པ་ཞེས་བྱ་བ་ནི་གཡོ་བ་ལ་སོགས་པ་ཆོས་ཐམས་ཅད་ཀྱི་རྟོགས་པ་ལས་བྱང་
- 3） 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆུབ་སྟེ་གཞན་ནའང་གཙོ་བོར་སྟོན་པའི་རྣམ་པར་ཏེ། དེ་བཞིན་ཉིད་དེ་ནི་དེ་བཞིན་གཤེགས་
པས་བླ་མེད་བྱང་ཆུབ་ཏུ་མངོན་སངས་རྒྱས་ནས་གསུངས་ཏེ་ཞེས་སོ། །དེ་ལྟར་ན་ཤེས་པ་
བཅུ་དྲུག་པོ་འདི་གཞི་ཐམས་ཅད་ཤེས་པ་ཉིད་ཀྱི་སྐབས་ཀྱི་ཤེས་པའི་མཚན་ཉིད་བསྡུས་པ་
ཡིན་ནོ། །
འགྲེལ་པ་ནི། རྣམ་མཁྱེན་བསྐྱེད་པས་དེ་བཞིན་གཤེགས་པ་འབྱུང་བ་དང་། །
ཕུང་ལྔ་དེ་ཁོ་ནར་ངོ་བོ་མེད་པའི་ཕྱིར་སྟོངས་པས་འཇིག་རྟེན་འཇིག་རྟེན་པ་མེད་པ་དང༌།
སེམས་ཅན་སྒྱུ་མ་ལྟ་བུའི་ངོ་བོ་ཡིན་པའི་ཕྱིར། དེ་ཁོ་ནར་མ་དམིགས་པའི་ཚུལ་གྱིས་སེམས་
ཅན་གྱི་སེམས་ཀྱི་སྤྱོད་པ་དང༌། ཀུན་རྫོབ་ཏུ་འཇིག་ཅིང་དོན་དམ་པར་མི་འཇིག་པའི་རྣམ་
པར་སེམས་ནང་དུ་བསྡུ་བ་དང་། ཀུན་རྫོབ་ཏུ་སེམས་ཡུལ་ལ་རྣམ་པར་གཡེང་བ་ནི་དོན་དམ་
པར་ངོ་བོ་ཉིད་དང་བྲལ་བ་སོགས་དང་། ནམ་མཁའ་བཞིན་དུ་གཞལ་དུ་མེད་པས་སེམས་
ཅན་རྣམས་ཀྱི་སེམས་མི་ཟད་པའི་རྣམ་པ་དང༌། དུག་གསུམ་དང་བཅས་པའི་སེམས་འཁྲུལ་
པ་ཙམ་དུ་ཡོད་པའི་ཕྱིར། དེ་ཁོ་ནར་ཉོན་མོངས་མེད་ཀྱང་ཕྱིན་ཅི་ལོག་གི་སྟོབས་ཀྱིས་སེམས་
ཅན་འདོད་ཆགས་དང་ཞེ་སྡང་སོགས་དང་བཅས་པས་ཉོན་མོངས་པ་ལ་སོགས་པ་དང་རྩ་
བའི་སོགས་པ་ཞེས་བྱ་བའི་སྒྲས་བསྟན་པ་མ་དག་པའི་སེམས་བརྟགས་ན་སྐྱེ་མེད་ལ་སོགས་
པའི་ངོ་བོ་ཉིད་དུ་རྟོགས་པས་རང་བཞིན་གྱིས་འོད་གསལ་ཞིང་ཡོངས་སུ་དག་པས་སེམས་
འདོད་ཆགས་དང་བྲལ་བ་དང༌། ཆོས་དབྱིངས་ཀྱི་ངོ་བོ་ཡིན་པའི་ཕྱིར། སེམས་རྒྱ་ཆེན་པོ་
དང་། དེ་ཁོ་ནར་མ་སྐྱེས་པས་བདག་སོགས་དངོས་པོ་མེད་པར་མཉམ་པ་དང་ཡང་དག་ཀུན་
རྫོབ་ཏུ་ཡོན་ཏན་ཀུན་ཐོབ་པའི་ཚུལ་གྱིས་སྣང་བས་སྒྱུ་མའི་ངོ་བོ་ཉིད་ཀྱིས་མཉམ་པས་
སེམས་ཆེན་པོར་གྱུར་པ་དང་། སོ་སོར་ངེས་པའི་རྟེན་མེད་པས་སེམས་ཚད་མེད་པ་དང་སྒྱུ་མ་
ལྟ་བུར་འགར་རིག་པས་ན་སེམས་གཏན་དུ་ཡོད་པ་ཞེས་སྟོད་འགྲེལ་དུ་དང༌། དེའི་དོན་
- ?
3 f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
དབང་པོའི་ཡུལ་མ་ཡིན་པས་སེམས་གཏན་དུ་མེད་པ་དང༌། སེམས་ངོ་བོ་མ་གྲུབ་པས་སྤྱན་
ལྔས་ཀྱང་བལྟར་མེད་པ་དང་། སེམས་གཡོ་བ་དང་འདུ་བ་ལ་སོགས་པ་སྔར་བཞིན་དང༌།
གཟུགས་སོགས་དེ་བཞིན་ཉིད་ཀྱི་རྣམ་པར་མཁྱེན་པས་གཡོ་སོགས་ཀྱང་དེ་བཞིན་ཉིད་ཀྱི་
རྣམ་པ་ཅན་དུ་དང་དེ་བཞིན་ཉིད་ཐུགས་སུ་ཆུད་པ་དང་མཆོག་ཏུ་མཁྱེན་པ་དང་ཡང་དག་པར་
སྟོན་པ་དང་མི་ཟད་པར་སྟོན་པའི་ཡེ་ཤེས་ཀྱིས་དེ་བཞིན་གཤེགས་པས་ཆོས་ཉིད་དེ་བཞིན་
ཉིད་རྟོགས་པ་དེ་གཞན་ལ་བསྟན་ཅིང་བརྡར་བཏགས་པ་ཞེས་བྱ་བ་འདི་རྣམས་ཀྱི་རྣམ་པ་
མངོན་སུམ་དུ་ཤེས་པའི་རྣམ་པའི་བྱེ་བྲག་བཅུ་དྲུག་ཆོས་ཅན། ཐམས་ཅད་ཤེས་པ་ཉིད་ཀྱིས་
བསྡུས་པའི་ཤེས་པའི་མཚན་ཉིད་དེ་རང་བཞིན་ཡིན་ཏེ། དེ་དག་གིས་རང་གི་ཚུལ་ཐ་དད་
པ་བཞིན་དུ་གཞི་ཐམས་ཅད་ཤེས་པ་ཉིད་ཀྱི་སྦྱོར་བ་ཟབ་པའི་ སྦྱོར་བ་དང་ཐུན་མོང་བ་
བཅུ་བདུན་གྱི་ཆ་ཤས་རྣམས་ཇི་ལྟ་བ་བཞིན་དུ་མཚོན་པས་ནའོ། །
གཉིས་པ་སྔ་འགྲེལ་ནི། གཞི་ཤེས་ཀྱི་མཚན་ཉིད་བཤད་ཟིན་པ་དེའི་འོག་
ཏུ་ལམ་ཤེས་པ་ཉིད་ཀྱི་སྒོ་སྟེ་དབང་དུ་བྱས་པའི་ཤེས་པ་རྣམ་པ་བཅུ་དྲུག་གིས་དེ་བཞིན་
གཤེགས་པ་བསྐྱེད་པའི་དབང་དུ་བྱས་ནས་ལམ་ཤེས་ཀྱི་ཤེས་པའི་མཚན་ཉིད་འཆད་པ་ལ་
རྩ་བ་ནི། ལམ་ཤེས་པ་ཉིད་ཀྱི་ཤེས་པ་བཅུ་དྲུག་གིས་དེ་བཞིན་གཤེགས་པ་བསྐྱེད་པ་གང་
ཡིན་པ་དེའི་དབང་དུ་བྱས་ནས་ཤེས་པས་དེ་བཞིན་གཤེགས་པ་བསྐྱེད་པ་མཚོན་བྱར་གཟུང་
ངོ་༑ ༑དེ་ལ་སྟོང་ཉིད་ཤེས་པ་ནི་ལམ་ཤེས་པའི་ཡུམ་མཚན་གཞི། དེ་བཞིན་གཤེགས་པ་སྐྱེད་
བྱེད་ཡིན་ཏེ། དེ་ལ་བརྟེན་ནས་དེ་བཞིན་གཤེགས་པས་དེ་ཁོ་ནར་ཡུམ་ཆོས་ཐམས་ཅད་སྟོང་
པ་ཉིད་ཀྱི་མཚན་ཉིད་དུ་མངོན་སུམ་མཁྱེན་པའི་ཕྱིར་ཏེ། ཡུམ་ཟབ་མོ་འདིའི་མཚན་ཉིད་ནི་
སྟོང་པ་ཉིད་དེ་ཞེས་ སོགས་ སོ། །དེ་བཞིན་དུ་སྦྱར་ཏེ། མཚན་མ་མེད་བཅས་ཞེས་པ་ནི་
ཡུམ་རྒྱུའི་མཚན་མ་མེད་པ་སྟེ། འདིའི་མཚན་ཉིད་ནི་མཚན་མ་མེད་པའོ་ཞེས་སོ། །སྨོན་པ་
.：
]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པར་སྤངས་པ་ཤེས་པ་ནི། ཡུམ་འབྲས་བུ་ལ་སྨོན་པ་མེད་པར་ཏེ་འདིའི་མཚན་ཉིད་ནི་
སྨོན་པ་མེད་པའོ་ཞེས་སོ། །སྐྱེ་མེད་ཤེས་པ་ནི་རྟེན་འབྲེལ་ལུགས་སུ་འབྱུང་བའི་སྐྱེ་བ་མེད་པ་
སྟེ་༑ ཡུམ་འདིའི་མཚན་ཉིད་ནི་སྐྱེ་བ་མེད་པའོ་ཞེས་སོ། །འགག་མེད་ཤེས་པ་ནི་ལུགས་ལས་
བཟློག་པའི་དགག་པའམ་སྔར་ཡོད་འཇིག་པ་སྟེ། མཚན་ཉིད་ནི་འགག་པ་མེད་པའོ་ཞེས་སོ།།
སོགས་ཀྱིས་བསྡུས་པ་ཀུན་ཉོན། རྣམ་བྱང་། དངོས་པོ་མེད། ངོ་བོ་ཉིད་རྟེན་མེད་པ། ནམ་
མཁའི་མཚན་ཉིད་ཤེས་པ་སྟེ། ཡུམ་གློ་བུར་གྱི་དྲི་བཅས་དྲི་བྲལ་སྤང་བླང་གི་དངོས་པོ་རང་
བཞིན་གྱིས་མྱང་འདས་ཆོས་དབྱིངས་ཀྱི་ངོ་བོ་རྒྱུན་གནས་པའི་རྟེན་མེད་པ་དང་། དེ་བཞིན་
ཉིད་ཀྱི་སྟེ་མཚན་ཉིད་དགག་པ་མེད་པའོ། །མཚན་ཉིད་ཀུན་ནས་ཉོན་མོངས་པ་མེད་པའོ།།
མཚན་ཉིད་རྣམ་པར་བྱང་བ་མེད་པའོ། །མཚན་ཉིད་དངོས་པོ་མེད་པའོ། །མཚན་ཉིད་རང་
བཞིན་མེད་པའོ། །མཚན་ཉིད་རྟེན་མེད་པའོ། །མཚན་ཉིད་ནམ་མཁའོ་ཞེས་སོ། །ཆོས་ཉིད་
རྣམ་པར་འཁྲུག་པ་མེད་པ་ཤེས་པ་ནི་ལྷ་སོགས་དང་བཅས་པའོ། །འཇིག་རྟེན་ཡང་སྟོང་པ་
ཉིད་ཡིན་པས་དེས་ལམ་གྱི་ཆོས་ཉིད་སྟོང་ཉིད་ལས་གཞན་དུ་བྱ་མི་ནུས་པ་དེའི་སྟེ། མཚན་
ཉིད་དེ་དག་ནི་ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་གྱིས་དཀྲུག་པར་ནུས་པ་
མེད་དོ་ཞེས་སོ། །འདུ་མི་བྱེད་པ་ཤེས་པ་ནི་ཡུམ་གྱི་མཚན་ཉིད་དེ་རྣམས་གཟུགས་ནས་ཀུན་
མཁྱེན་གྱི་བར་གྱི་ཆོས་གང་གིས་ཀྱང་འདུས་བྱས་པ་མ་ཡིན་པར་ཏེ། མཚན་ཉིད་དེ་དག་ནི་
གཟུགས་ཀྱིས་འདུས་བྱས་པ་མ་ཡིན་ནོ་སོགས་སོ། །རྣམ་པར་མི་རྟོག་པ་ཤེས་པ་ནི་ལམ་
ཤེས་པའི་མཚན་ཉིད་ཟག་བཅས་ཟག་མེད་འཇིག་རྟེན་དང་འདས་པ་འདུས་བྱས་དང་འདུས་
མ་བྱས་གང་དུ་བརྟག་བྱ་མིན་པར་ཏེ། མཚན་ཉིད་དེ་དག་ནི་མིའམ་མི་མ་ཡིན་པའམ་ཟག་
བཅས་སོགས་ནས་འདུས་མ་བྱས་ཀྱིས་མ་ཡིན་ནོ་སོགས་སོ། །རབ་དབྱེ་ཤེས་པ་ནི་དེ་ལས་
ཆོས་ཉིད་འགྱུར་བ་མེད་པ་ཐུགས་སུ་ཆུད་པས་ཀུན་རྫོབ་གཟུགས་ནས་རྣམ་མཁྱེན་གྱི་བར་
- 3
] S -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
གྱི་མཚན་ཉིད་རབ་ཏུ་དབྱེ་བ་མཛད་པར་ཏེ། སངས་རྒྱས་ནས་ཀྱང་མཚན་ཉིད་དམ་རབ་ཏུ་
དབྱེ་བ་མཛད་དོ་ཞེས་སོ། །མཚན་ཉིད་མེད་པ་ཉིད་མེད་པ་ཉིད་ཅེས་པ་ནི་དེ་བཞིན་གཤེགས་
པས་ཀུན་རྫོབ་ཏུ་ཆོས་སོ་སོའི་མཚན་ཉིད་བསྟན་ནས་དོན་དམ་པར་དེ་དག་རང་བཞིན་གྱིས་
སྟོང་པའི་ཕྱིར་མཚན་ཉིད་མེད་པར་ཏེ། གཟུགས་ཀྱི་མཚན་ཉིད་ནི་གཟུགས་སུ་རུང་བ་སྟེ་དེ་
བཞིན་གཤེགས་པས་མཚན་ཉིད་མེད་པར་མངོན་པར་ རྫོགས་པར་སངས་རྒྱས་སོ་ཞེས་
སོགས་སོ། །དེ་ལྟར་ན་ཤེས་པ་བཅུ་དྲུག་པོ་འདིས་ལམ་ཤེས་པ་ཉིད་ཀྱིས་སྐབས་ཀྱི་ནི་ཤེས་
པའི་མཚན་ཉིད་བསྡུས་པ་ཡིན་པར་ཤེས་པར་བཞེད་དོ། ། །
འགྲེལ་པ་ནི། མཚོན་བྱ་ནི་འཇིག་རྟེན་སྟོན་བྱེད་དང་གཞན་སྔར་བཞིན་དུ་
སྦྱར་བས་ཀུན་བཏགས་པས་སྟོང་པ་ཉིད་དང༌། ཡོངས་སྒྲུབ་མཚན་མ་མེད་པ་དང༌། གཞན་
དབང་ལ་སྨོན་པ་མེད་པ་དང༌། སྔར་མེད་གསར་དུ་སྐྱེ་བ་མེད་པ་དང༌། སྔར་ཡོད་འཇིགས་
པའི་འགག་པ་མེད་པ་དང་། རྩ་བའི་སོགས་པ་ཞེས་བྱ་བའི་སྒྲས་བསྡུས་པ་ཆགས་སོགས་
ཀུན་ནས་ཉོན་མོངས་པ་མེད་པ་དང་། དད་སོགས་རྣམ་པར་བྱང་བ་མེད་པ་དང་། འདུས་བྱས་
ཀྱི་དངོས་པོ་མེད་པ་དང་། རང་བཞིན་གྱིས་མྱ་ངན་ལས་འདས་པའི་ངོ་བོ་ཉིད་དང་། ཆོས་ཀྱི་
དབྱིངས་ཤེས་པ་རྟེན་མེད་པ་དང༌། དེ་བཞིན་ཉིད་རྟོག་པ་ནམ་མཁའི་མཚན་ཉིད་ཤེས་པ་སྟེ་
དྲུག་དང༌། གཟུགས་སོགས་ཀྱི་ཆོས་ཉིད་སྒྲོ་སྐུར་གྱིས་རྣམ་པར་འཁྲུག་པ་མེད་པ་དང་མཚན་
ཉིད་དེ་རྒྱུ་རྐྱེན་གང་གིས་ཀྱང་འདུ་མི་བྱེད་པ་དང༌། ཆོས་ཉིད་རྒྱུ་རྐྱེན་ལས་མ་གྲུབ་པས་མཚན་
ཉིད་གང་དུ་ཡང་རྣམ་པར་མི་རྟོག་པ་དང་མཚན་ཉིད་མེད་པར་སངས་རྒྱས་ནས་མཚན་ཉིད་
ཀྱི་རབ་ཏུ་དབྱེ་བ་སྣ་ཚོགས་སྟོན་པ་དང༌། མཚན་ཉིད་ཐམས་ཅད་ལ་མངོན་པར་ཞེན་པ་མེད་
པ་ཞེས་བྱ་བ་འདི་རྣམས་ཀྱི་རྣམ་པ་མངོན་སུམ་དུ་ཤེས་པའི་རྣམ་པའི་ཁྱད་པར་བཅུ་དྲུག་ཆོས་
ཅན། ལམ་ཤེས་པ་ཉིད་ཀྱིས་བསྡུས་པའི་ཤེས་པའི་མཚན་ཉིད་ཡིན་ཏེ། དེ་དག་གིས་ལམ་
-3） ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་པ་ཉིད་ཀྱི་སྦྱོར་བ་དག་འཇིག་རྟེན་གྱི་དེ་ཁོ་ན་ཉིད་མངོན་དུ་བྱེད་པས་འཇིག་རྟེན་སྟོན་
བྱེད་ཇི་ལྟ་བ་བཞིན་དུ་མཚོན་པས་ནའོ། །
གསུམ་པ་ལ་སྔ་འགྲེལ་ནི། ལམ་ཤེས་ཀྱི་མཚན་ཉིད་དེའི་འོག་ཏུ་རྣམ་པ་
ཐམས་ཅད་མཁྱེན་པ་ཉིད་ཀྱི་སྒོ་ནས་ཤེས་པའི་མཚན་ཉིད་སྟོན་པ་ལ། རྩ་བ་ནི། འཕགས་
པས་འདི་མན་ཆད་ནི་ཇི་ལྟར་རྣམ་པ་ཐམས་ཅད་མཁྱེན་པ་ཉིད་ཀྱི་ཤེས་པ་རྣམ་པ་བཅུ་དྲུག་
གིས་དེ་བཞིན་གཤེགས་པ་བསྐྱེད་པ་དེ་ལས་བརྩམས་ནས་ཞེས་པས། གཞི་མཚོན་སྔར་
བཞིན་སྦྱར་ཏེ། དེ་ལ་སངས་རྒྱས་དེ་ནི་ཉིད་ཀྱིས་རྟེན་ཅིང་གོམས་པར་བྱས་པའི་ཆོས་ལ་
བརྟེན་ནས་གནས་པར་ཞེས། རྣམ་མཁྱེན་གྱི་ཡུམ་མཚན་གཞི། དེ་བཞིན་གཤེགས་པ་སྐྱེད་
བྱེད་དུ་མཚོན། དེ་ལ་བརྟེན་ནས་དེ་བཞིན་གཤེགས་པ་རྣམས་མཐོང་ཆོས་ལ་བདེ་བར་
གནས་པར་མངོན་སུམ་དུ་མཁྱེན་པ་སྟེ། དེ་བཞིན་གཤེགས་པ་རྣམས་ཡུམ་གྱི་ཆོས་འདི་ལ་
བརྟེན་ཅིང་གནས་སོ་ཞེས་སོ། །ཡུམ་དེ་ལ་སྒོ་གསུམ་གྱིས་གུས་པར་བྱ་བ་དང༌། བླ་མར་བྱ་བ་
ཉིད་དང༌། མཉེས་པར་བྱ་བ་དང༌། ཡུམ་དེ་ལ་མཆོད་པར་བྱ་བ་ཉིད་དུ་ཤེས་པ་ནི་བྱས་ཤེས་
དྲིན་གཟོས་བཟའ་བ་དང་བགོ་བ་ལ་སོགས་པས་རིམ་གྲོར་དང་། ངག་ཉན་ཅིང་བྱ་བ་ཐམས་
ཅད་ལ་གཡོག་བྱ་བས་བཀུར་སྟི་དང༌། སྟན་ལས་ལྡང་ཞིང་ཕྱག་བྱ་བ་ལ་སོགས་བསྟི་སྟང་
དང་དྲི་དང་མེ་ཏོག་ལ་སོགས་པས་མཆོད་པར་ཏེ། ཡུམ་འདི་ལ་དེ་བཞིན་གཤེགས་པས་རིམ་
གྲོར་མཛད་པ་དང༌། བླ་མར་མཛད་པ་དང་། བསྟི་སྟང་དུ་མཛད་པ་དང་། མཆོད་པར་མཛད་
པ་དང་། ཞེས་སོགས་སོ། །བྱེད་པ་པོ་མེད་པར་མེད་པ་ནི། དོན་དམ་པར་ཆོས་ཀུན་མཚན་མ་
མེད་ཅིང་བདག་ལ་སོགས་པའི་བྱེད་པ་པོ་མེད་པའི་ཕྱིར་སུས་ཀྱང་མ་བྱས་པར་ཏེ། དེ་ལས་
བྱེད་པ་པོ་མེད་པའི་ཕྱིར་ཆོས་ཐམས་ཅད་མ་བྱས་ཞེས་བྱ་བར་མངོན་པར་རྫོགས་པར་སངས་
རྒྱས་སོ་ཞེས་སོ། །ཐམས་ཅད་དུ་འགྲོ་བ་ཤེས་པ་ནི་བྱེད་པ་པོ་མེད་པར་མཁྱེན་པའི་ཡེ་ཤེས་
- 4 {} (） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༠
ཀྱང་ཆོས་ཀུན་ལ་དོན་དམ་པར་འཇུག་པ་མེད་ཀྱང་ཀུན་རྫོབ་ཀྱི་བརྡས་ཆགས་སོགས་ཐོགས་
པ་མེད་པར་འཇུག་པ་མངོན་སུམ་དུ་མཁྱེན་པ་གང་ཡིན་པ་སྟེ། དེ་བཞིན་གཤེགས་པའི་བྱེད་
པ་མེད་པ་ཤེས་པ་ཆོས་ཐམས་ཅད་ལ་འཇུག་པ་མེད་པའི་བརྡས་འཇུག་སྟེ་ཞེས་སོ། །མ་
མཐོང་བའི་དོན་སྟོན་པར་མཛད་པ་ཤེས་པ་ནི་གཟུགས་ནས་རྣམ་མཁྱེན་གྱི་བར་ལ་དམིགས་
པའི་རྣམ་ཤེས་རང་བཞིན་གྱིས་མ་སྐྱེས་པས་དངོས་པོར་མ་དམིགས་པ་ཉིད་ཡང་དག་པའི་
དོན་མཐོང་བར་ཏེ་གཟུགས་མཐོང་བ་མེད་པའི་ཕྱིར་སྟོན་པར་བྱེད་པའོ་སོགས་སོ། །འཇིག་
རྟེན་སྟོང་ཉིད་ཀྱི་རྣམ་པར་ཤེས་པར་སྟོན་པ་ནི་གཟུགས་ནས་རྣམ་མཁྱེན་གྱི་བར་གྱི་འཇིག་
རྟེན་དེ་ཁོ་ནར་སྟོང་ཉིད་དུ་མདོར་བསྡུས་ནས་སྟོན་པར་ཏེ། འཇིག་རྟེན་སྟོང་ངོ་ཞེས་བརྗོད་
པར་མཛད་དོ་སོགས་སོ། །འཇིག་རྟེན་སྟོང་ཉིད་ཀྱི་རྣམ་པར་བརྗོད་པར་མཛད་པ་དང་། ཤེས་
པར་མཛད་པ་དང༌། མངོན་སུམ་དུ་མཛད་པ་ཤེས་པ་ནི་གོ་རིམ་བཞིན་དུ་ཡང་དག་པར་
བསྡུས་པའི་གདུལ་བྱ་ལ་འཇིག་རྟེན་སྟོང་ཉིད་དུ་ཞིབ་ཏུ་བརྗོད། རྒྱུད་ཡོངས་སུ་སྨིན་པས་
སྟོང་ཉིད་དུ་ཤེས། རྣམ་པར་གྲོལ་བའི་གདུལ་བྱས་སྟོང་ཉིད་དུ་མངོན་སུམ་དུ་མཛད་པར་ཏེ།
ཕུང་པོ་ལྔའི་འཇིག་རྟེན་སྟོང་ངོ་ཞེས་བརྗོད་པར་མཛད་དོ་སོགས་དང་འཇིག་རྟེན་སྟོང་ཞེས་བྱ་
བར་ཤེས་པར་མཛད་དོ་ཞེས་དང་། འཇིག་རྟེན་སྟོང་ངོ་ཞེས་སྟོན་པར་མཛད་དོ་ཞེས་སོ།།
གདུལ་བྱ་གསུམ་པོ་དེ་དག་ཀྱང་ཞི་བ་ཕྱོགས་གཅིག་ཏུ་འཇུག་པ་ཉན་རང་དང་། ཆེད་དུ་བྱ་
བའི་འཇུག་པ་བྱང་སེམས་དང་། རྣམ་མཁྱེན་མངོན་སུམ་དུ་བྱ་བའི་འཇུག་པ་སངས་རྒྱས་ཏེ།
གསུམ་གྱི་དབང་དུ་བྱས་ནས་མཁྱེན་གསུམ་ལ་དགོངས་ཏེ་བསྟན་པའོ། །བསམ་གྱིས་མི་
ཁྱབ་པ་ནི་འཇིག་རྟེན་གྱི་ཆོས་ཉིད་དོན་དམ་པར་སེམས་སེམས་བྱུང་གི་ཡུལ་ལས་འདས་
པར་ཏེ་འཇིག་རྟེན་བསམ་གྱིས་མི་ཁྱབ་ཅེས་བྱ་བར་སྟོན་ཏོ་སོགས་སོ། །ཞི་བ་ཉིད་དུ་སྟོན་
པ་ཞེས་པ་ནི་འཇིག་རྟེན་གྱི་ཆོས་ཉིད་ཉོན་མོངས་དང་མཚན་འཛིན་གྱི་རྟོག་པ་ཞི་བར་ཏེ།
-4 [） 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇིག་རྟེན་ཞི་ཞེས་བྱ་བར་སྟོན་ཏོ་སོགས་སོ། །འཇིག་རྟེན་འགོག་པ་ཤེས་པ་ནི་དོན་དམ་
པར་གཟུགས་ནས་རྣམ་མཁྱེན་གྱི་བར་གྱི་འཇིག་རྟེན་གཟུང་འཛིན་གྱིས་དབེན་ཞིང་སྟོང་
པར་ཏེ། འཇིག་རྟེན་སྟོང་པ་ཉིད་ཅེས་བྱ་བར་སྟོན་ཏེ་སོགས་སོ། །འདུ་ཤེས་འགོག་པ་ཤེས་པ་
ནི་དེ་ལས་འཇིག་རྟེན་དང་ཕ་རོལ་འགའ་ཞིག་ཀྱང་མེད་པས་དེའི་འདུ་ཤེས་སུ་མི་འགྱུར་བར་
བསྟན་པ་ལྟར་དེ་བཞིན་གཤེགས་པས་ཐུགས་སུ་ཆུད་པ་ལས་སངས་རྒྱས་སུ་འགྱུར་བའི་ཕྱིར་
ཏེ༑ འཇིག་རྟེན་འདིའི་འདུ་ཤེས་དང་འཇིག་རྟེན་ཕ་རོལ་གྱི་འདུ་ཤེས་སུ་མི་འགྱུར་བ་དེ་ལྟར་
འཇིག་རྟེན་ནོ་ཞེས་སོ། །འདིའི་སྦྱོར་ཚུལ་འདི་བྱེད་པ་མེད་པ་མན་ཆད་ལའང་སྦྱར་རོ། །དེ་
ལྟར་བཅུ་དྲུག་པོ་དེ་ནི་རྣམ་པ་ཀུན་མཁྱེན་པའི་ཚུལ་ལ་ནི་སྟེ་དབང་དུ་བྱ་བའི་ཤེས་པའི་མཚན་
ཉིད་ཅེས་བྱ་བར་བཤད་དོ། །
འགྲེལ་པ་ནི། རྩ་བ་ལྟར་སྦྱར་ཏེ་དེ་བཞིན་གཤེགས་པ་རང་ཉིད་ཀྱིས་བརྟེན་
པའི་ཆོས་ཡུམ་མངོན་པར་བརྟེན་ནས་མཐོང་ཆོས་བདེ་བར་གནས་པ་དང༌། ཡུམ་ཡོན་ཏན་
དང་ལྡན་པ་བཟུང་བས་གུས་པར་བྱ་བ་དང༌། རྣམ་པ་ཐམས་ཅད་དུ་བཀའ་ལས་འདའ་བར་
བྱ་བ་མིན་པས་བླ་མར་བྱ་བ་དང་། རྗེས་སུ་མཐུན་པའི་སྤྱོད་པས་མཉེས་པར་བྱ་བ་དང༌།
རྫས་དང་བཀུར་སྟིས་མཆོད་པར་བྱ་བ་དང་བྱེད་པ་པོའི་རྒྱུ་མེད་པས་མ་བྱས་པ་ཉིད་དང་ཆོས་
ཐམས་ཅད་བྱེད་པ་པོ་མེད་པ་ལ་སོགས་པར་ཐུགས་སུ་ཆུད་པས་ཆོས་ཐམས་ཅད་དུ་ཡེ་ཤེས་
འགྲོ་བ་དང་། དོན་དམ་པར་གཟུགས་སོགས་མ་མཐོང་བ་ཉིད་དེ་ཁོ་ནར་འཇིག་རྟེན་གྱི་དོན་
དམ་མཐོང་བར་སྟོན་པ་དང༌། འཇིག་རྟེན་སྟོང་ཉིད་ཀྱི་རྣམ་པར་ཤེས་པ་དང༌། འཇིག་རྟེན་
སྟོང་ཉིད་དུ་ཐོས་བྱུང་གི་ཤེས་རབ་བསྐྱེད་པའི་ཆེད་དུ་བརྗོད་པ་དང་། འཇིག་རྟེན་སྟོང་པ་ཉིད་
དུ་བསམ་བྱུང་གིས་ཤེས་པར་མཛད་པ་དང་། འཇིག་རྟེན་སྟོང་པ་ཉིད་དུ་སྒོམ་བྱུང་གིས་མངོན་
སུམ་མཐོང་བར་མཛད་པ་དང༌། ཕུང་པོ་ལྔའི་དེ་ཁོ་ན་ཉིད་སྒྲ་རྟོག་གི་ཡུལ་ལས་འདས་པས་
-4 [] ? .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
བསམ་གྱིས་མི་ཁྱབ་པ་ཉིད་དུ་སྟོན་པ་དང་། ཕུང་ལྔའི་ཆོས་ཉིད་སྤྲོས་པ་ཉེ་བར་ཞི་བར་ཉིད་
དུ་སྟོན་པ་དང༌། ཕུང་ལྔ་ལ་མངོན་པར་ཞེན་པའི་འཇིག་རྟེན་འགོག་པ་དང༌། དེ་ལ་མཚན་
འཛིན་གྱི་འདུ་ཤེས་འགོག་པ་ཞེས་བྱ་བ་འདུ་ཤེས་འགོག་པ་ཞེས་བྱ་བ་འདི་རྣམས་ཀྱི་རྣམ་པ་
མངོན་སུམ་དུ་ཤེས་པའི་རྣམ་པའི་བྱེ་བྲག་བཅུ་གཅིག་གིས་ཆོས་ཅན་རྣམ་པ་ཐམས་ཅད་
མཁྱེན་པ་ཉིད་ཀྱིས་བསྡུས་པའི་ཤེས་པའི་མཚན་ཉིད་ཆོས་ཅན། དེ་དག་གིས་རྣམ་པ་ཐམས་
ཅད་མཁྱེན་པ་ཉིད་ཀྱི་སྦྱོར་བ་དག་དེ་བཞིན་གཤེགས་པ་སྐྱེད་བྱེད་ཇི་ལྟ་བ་བཞིན་དུ་མཚོན་
པར་བྱེད་པས་ནའོ། ། །
གཉིས་པ་ཁྱད་པར་གྱི་མཚན་ཉིད་ལ་མདོ་རྒྱས་གཉིས་ཀྱི་དང་པོ་ལ་སྔ་
འགྲེལ་ནི། སྔར་བཤད་ པ་དེ་ ལྟར་ བར་སྐབས་ཀྱི་ཚིགས་སུ་བཅད་ པ་དགུས་དེ་བཞིན་
གཤེགས་པ་བསྐྱེད་པའི་ཤེས་པའི་མཚན་ཉིད་མཁྱེན་གསུམ་གྱིས་སྤྱིའི་ངོ་བོ་ཉིད་དུ་བརྗོད་
ནས་ཤེས་པའི་རྣམ་པས་དེ་བཞིན་གཤེགས་པ་སྐྱེད་བྱེད་དམ་འཇིག་རྟེན་སྟོན་བྱེད་དུ་ཡོངས་
སུ་བཅད་པའི་མཁྱེན་པ་གསུམ་གྱི་སྦྱོར་བ་རྣམས་ཀྱི་ཁྱད་པར་ཤེས་པར་བྱ་དགོས་པ་ཡིན་
པས། ཤེས་པའི་མཚན་ཉིད་ཀྱི་འོག་ཏུ་བར་སྐབས་ཀྱི་ཚིགས་སུ་བཅད་པས་སྦྱོར་བའི་ཁྱད་
པར་གྱི་མཚན་ཉིད་སྟོན་པ་ལ་རྩ་བ་ནི། བསམ་གྱིས་མི་ཁྱབ་པ་ལ་སོགས་པའི་ཁྱད་པར་
བཅུ་དྲུག་གིས་ཉན་རང་ལས་ཁྱད་ཞུགས་པ་སྟེ། ཁྱད་པར་དུ་འཕགས་པའི་བདེན་པ་བཞིའི་
སྤྱོད་ཡུལ་ཅན་གྱི་མཐོང་ལམ་སྐད་ཅིག་མ་ནི་བཅུ་དྲུག་ཆོས་ཅན། ཁྱད་པར་གྱི་མཚན་ཉིད་དུ་
བཤད་པ་ཡིན་ཏེ། བྱང་སེམས་ཀྱི་ལམ་ཉན་རང་གི་ལམ་ལས་ཁྱད་པར་དུ་མཚོན་བྱེད་ཡིན་
པའི་ཕྱིར་རོ། །
འགྲེལ་པ་ནི། བསམ་གྱིས་མི་ཁྱབ་པ་དང་མི་མཉམ་པ་ལ་སོགས་པའི་ཁྱད་
པར་བཅུ་དྲུག་གིས་ཁྱད་པར་དུ་བྱས་པའི་དུསྨཁ་ལ་སོགས་པའི་བདེན་པ་བཞིའི་ཡུལ་ཅན་
-
(] 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་བཟོད་བཞི་དང༌། ཆོས་ཤེས་བཞི་རྗེས་ཤེས་བཞི་སྟེ་ཤེས་པའི་མཚན་ཉིད་སྐད་ཅིག་མ་
བཅུ་དྲུག་མཚན་ནི། ལམ་ཤེས་རྣམ་མཁྱེན་གྱི་སྦྱོར་བ་ཁྱད་པར་ཅན་དུ་སྒྲུབ་བྱེད་ཀྱི་མཚན་
ཉིད་ཡིན་ནོ། །དེ་དག་གིས་ལམ་ཤེས་པ་ཉིད་ལ་སོགས་པས་རྣམ་མཁྱེན་གྱི་སྦྱོར་བ་དག་དེ་
བཞིན་གཤེགས་པ་བསྐྱེད་པ་སོགས་སུ་ཉེ་བར་མཚོན་པས་ནའོ། །འདིར་མཐོང་ལམ་ཁྱད་
པར་དུ་འཕགས་པར་དངོས་སུ་བསྟན་པས། སྒོམ་ལམ་དང་རྣམ་མཁྱེན་ཁྱད་པར་དུ་འཕགས་
པར་ཤུགས་ལ་མཚོན་ནོ། ། །
གཉིས་པ་ལ་སྔ་འགྲེལ་ནི། ཡང་ནི་བསྣན་པ་སྟེ། བསམ་གྱིས་མི་ཁྱབ་པ་ལ་
སོགས་པའི་ཁྱད་པར་གང་ཡིན་ཞེ་ན། དེ་སྟོན་བྱེད་བར་སྐབས་ཀྱི་ཚིགས་སུ་བཅད་པ་གསུམ་
མོ༑ ༑རྩ་བ་ལ་བཞི་ལས། སྡུག་བདེན་གྱི་སྐད་ཅིག་མ་བཞིས་བསྡུས་པ་ནི་བྱང་སེམས་ཀྱི་
མཐོང་ལམ་གྱི་སྡུག་བསྔལ་ལ་བཟོད་ཤེས་སྐད་ཅིག་མ་བཞི་ཆོས་ཅན། ཉན་རང་གི་དུགཁ་ལ་
བཟོད་ཤེས་སྐད་ཅིག་མ་བཞི་ལས་ཁྱད་པར་དུ་འཕགས་ཏེ། ཡུམ་བསམ་པ་ལས་འདས་པས་
བསམ་གྱིས་མི་ཁྱབ་པའི་དང༌། མཉམ་པ་ལས་འདས་པས་མཉམ་པ་དང༌། སུས་ཀྱང་ཚད་
གཞལ་བར་མི་ནུས་པས་གཞལ་བ་ལས་འདས་པ་དང༌། བགྲང་བར་མི་ནུས་པས་བགྲང་བ་
ལས་ཡང་དག་པར་འདས་པའི་དེ་བཞིན་གཤེགས་པའི་ཡོན་ཏན་ཐམས་ཅད་ཀྱི་རྒྱུ་བྱེད་ཅིང་།
དེའི་ཡུལ་གཟུགས་ནས་རྣམ་མཁྱེན་གྱི་བར་གྱི་ཆོས་ཉིད་རང་བཞིན་མེད་པས་བསམ་གྱིས་མི་
ཁྱབ་པ་ལ་སོགས་པ་བཞིར་རྟོགས་པའི་ཕྱིར་ཏེ། ཡུམ་འདི་ནི་བསམ་གྱིས་མི་ཁྱབ་པའི་བྱ་བ་
དང་མཉམ་པ་མ་མཆིས་པའི་བྱ་བ་དང་གྲངས་མ་མཆིས་པའི་བྱ་བ་དང་གཞལ་དུ་མ་མཆིས་
པའི་བྱ་བ་དང་མི་མཉམ་པ་དང་མཉམ་པའི་བྱ་བས་ཉེ་བར་གནས་སོ། །ཞེས་སོགས་དང༌།
གཟུགས་ཀྱང་བསམ་གྱིས་མི་ཁྱབ་པ་དང་མི་མཉམ་པ་དང་གཞལ་དུ་མེད་པ་དང་གྲངས་མེད་
པ་དང་མི་མཉམ་པ་དང་མཉམ་པའོ་སོགས་སོ། །བཞི་པོ་སོ་སོར་སྦྱར་ཏེ། ཆོས་ཅན་དེ་ལྟར་
-
{） 4 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཡིན་པར་ཡང་འཕགས་པས། དེ་ལྟར་བྱས་ནས་རྒྱུན་དུ་ཞུགས་པ་ནས་རང་སངས་རྒྱས་ཀྱི་
ཤེས་པ་དང་། སྤངས་པ་གང་ཡིན་པ་ནི་བྱང་སེམས་ཀྱི་བཟོད་པ་ཞེས་འཆད་པར་འགྱུར་རོ་
ཞེས་པས་སོ། །ཀུན་འབྱུང་གི་སྐད་ཅིག་མ་བཞིས་བསྡུས་པ་ནི་བྱང་སེམས་ཀྱི་མཐོང་ལམ་གྱིས་
ཞེས་པ་ཀུན་ལ་སྦྱར་ཏེ། ཀུན་འབྱུང་ལ་ཆོས་བཟོད་ཆོས་ཅན། ཉན་རང་གི་དེ་ལས་ཏེ། རྒྱལ་
པོའི་བྱ་བ་ཐམས་ཅད་བློན་པོས་བྱེད་པ་བཞིན་དུ་ཡུམ་འཕགས་བཞིའི་ཡོན་ཏན་ཀུན་བསྡུས་
ཅིང་བསྐྱེད་པ་དང་། དེ་ལ་བརྟེན་ནས་དེ་བཞིན་གཤེགས་པས་གཟུགས་ནས་རྣམ་མཁྱེན་གྱི་
བར་སྟོང་པར་རྟོགས་པས་སྲེད་པས་འཛིན་པ་དང་ལྟ་བ་ལོག་པའི་དབང་གིས་མངོན་པར་
ཞེན་པར་མི་འགྱུར་བའི་ཕྱིར་ཏེ། ཉན་རང་བྱང་སེམས་སངས་རྒྱས་ཀྱི་ཆོས་གང་ཅིའང་རུང་སྟེ།
དེ་དག་ཐམས་ཅད་ཡུམ་དང་ཡང་དག་པར་ལྡན་ན་ཡུམ་ནི་དེ་དག་གི་བྱ་བ་བྱེད་དོ་ཞེས་དང་།
ཡུམ་ཟབ་མོ་འདི་ནི་གཟུགས་ཀྱིས་ཡོངས་སུ་མ་བཟུང་བ་དང་མངོན་པར་མ་ཞེན་པས་ཉེ་བར་
གནས་སོགས་སོ། །དེ་བཞིན་དུ་ཆོས་ཤེས་ཆོས་ཅན། དེ་ལ་སྟེ་ཡུམ་ཇི་ལྟ་ཇི་སྙེད་ཤེས་པའི་སོ་
སྐྱེ་དང་བདེན་མཐོང་གི་སྐྱེས་བུ་མཁས་པ་ཡིས་རིག་བྱ་ཡིན་པར་རྟོགས་པའི་ཕྱིར་ཏེ། ཡུམ་
འདི་ནི་ཞི་བ་ཕྲ་བ་མཛངས་པ་མཁས་པ་རྣམ་པར་ཤེས་པས་རིག་པར་བགྱི་བ་སྟེ་ཞེས་སོ།།
རྗེས་བཟོད་ཆོས་ཅན། དེ་ལ་སྟེ། ཉན་རང་གི་སྤངས་རྟོགས་ཐམས་ཅད་དེར་འདུ་ཞིང་དེ་
དག་གི་ཡོན་ཏན་བས་དེ་ལ་གནས་པའི་བྱང་སེམས་ཡུམ་ལ་ཉིན་གཅིག་སྤྱོད་པ་ཕན་ཡོན་ཆེ་
བས་འདིའི་ཡོན་ཏན་ཉན་རང་ལས་ཐུན་མོང་མ་ཡིན་པའི་ཁྱད་པར་ཅན་དུ་ཤེས་པའི་ཕྱིར་ཏེ།
དེ་དག་ཐམས་ཅད་ཀྱི་ཤེས་པ་དང་སྤངས་པ་གང་ཇི་སྙེད་པ་དང་ཡུམ་ཟབ་མོ་འདི་ལ་གདུང་
གཅིག་ཏུ་བཟོད་ཅིང་མོས་པ་དང་བསམ་པ་དང་གཞལ་བ་དང་ཉེ་བར་བརྟག་པ་དང་བགྲང་
བའི་ཚུལ་དེ་ལྟར་ཡུམ་ལ་བཟོད་ཅིང་མོས་ན་འདི་ཉིད་དེ་ལས་མཆོག་དང་གཙོ་བོར་ཞུགས་
ལགས་སོ། །རྗེས་ཤེས་ཆོས་ཅན། དེ་ལ་སྟེ། ཐེག་པ་གཞན་ལ་སྤྱོད་པ་ལས་འདི་ལ་བརྩོན་པ་
-
(]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་མྱུར་དུ་མྱང་འདས་ཐོབ་པར་ཤེས་པའི་ཕྱིར་ཏེ། ཡུམ་ཟབ་མོ་འདི་ཉན་ཅིང་ཐོབ་ནས་
འབྲི་བ་དང་བྲིས་ནས་ལུང་འབོགས་པ་དང་ཚུལ་བཞིན་དུ་ཡིད་ལ་བྱེད་པའི་རིགས་ཀྱི་བུའམ་
རིགས་ཀྱི་བུ་མོ་དེ་དག་ནི་ཤིན་ཏུ་མྱུར་བར་མྱ་ངན་ལས་འདའ་བར་འདོད་པར་བྱའོ་ཞེས་
སོགས་སོ། །འགོག་པའི་སྐད་ཅིག་མ་བཞིས་བསྡུས་པ་ནི། འགོག་པ་ཆོས་བཟོད་ཆོས་ཅན།
དེ་ལ་སྟེ། ཡུམ་ལ་བརྟེན་ནས་ཐེག་པ་གསུམ་ཆར་གྱི་འབྲས་བུ་ཐོབ་པར་འགྱུར་ཀྱང་དེ་ཁོ་
ནར་སྐྱོན་བྲི་བ་དང་ཡོན་ཏན་གང་བ་སྟེ་འཕེལ་བ་མེད་པར་རྟོགས་པའི་ཕྱིར། ཡུམ་ཟབ་མོ་
འདི་འགྲིབ་པའམ་འཕེལ་བ་ཡང་འཚལ་བར་མི་གདའོ་ཞེས་སོགས་སོ། །ཆོས་ཤེས་ཆོས་
ཅན། དེ་ལ་སྟེ། བ་གྲུས་མ་བེའུ་མི་འདོར་བ་ལྟར་སྔོན་ཡུམ་ལ་གོམས་པའི་དགེ་རྩ་ལ་བརྟེན་
ནས་དེའི་རྟོགས་པ་མཐར་མ་ཕྱིན་བར་དུ་ཆོས་སྨྲ་བ་མི་འདོར་བར་དེ་ལ་ཐོས་སོགས་ཀྱིས་
ནན་ཏན་དྲག་ཏུ་སྒྲུབ་པའི་ཕྱིར་ཏེ། ཡུམ་ཟབ་མོ་འདི་ཐོས་ནས་ཐོས་མ་ཐག་ཏུ་མོས་པར་
འགྱུར་སོགས་སོ། །རྗེས་བཟོད་ཆོས་ཅན་དེ་ལ་སྟེ། སྐྱེ་བ་གཞན་དུ་སངས་རྒྱས་མང་པོ་བསྟེན་
པ་དག་ཚེ་འདིར་དེ་ལ་དད་ཅིང་སྤྱོད་པས་སངས་རྒྱ་བའི་ཡོན་ཏན་ཡང་དག་པར་འགྲུབ་ལ་
བཟློག་པས་ཉན་རང་དུ་ལྟུང་བའི་ཕྱིར་ཏེ། བཅོམ་ལྡན་འདས་གཞན་དག་ལ་བསྙེན་བཀུར་
བྱས་ཤིང་དེ་ནས་འཕོས་ནས་འདིར་སྐྱེས་པ་གང་ཡུམ་འདི་ཐོས་མ་ཐག་ཏུ་མོས་པར་འགྱུར་
སོགས་སོ། །རྗེས་ཤེས་ཆོས་ཅན། དེ་ལ་སྟེ། གྲུ་ཞིག་པ་ཤིང་ངམ། རྐྱལ་པ་འཛིན་པ་ལྟར་
རྣམ་མཁྱེན་ཐོབ་པའི་དམིགས་པའི་མཚན་མ་སངས་རྒྱ་བའི་དོན་དུ་དེ་ལ་འབད་ཅིང་ཉམས་
སུ་ལེན་པ་དག་ཉན་རང་གི་ས་ལས་འདས་ནས་སེམས་ཅན་སྨིན་ཅིང་ཞིང་དག་པར་བྱས་ཏེ་
སངས་རྒྱ་བར་ཞེས་པ་སྟེ། བར་མ་དོར་བྱང་ཆུབ་ལས་ཡོངས་སུ་ཉམས་པར་མི་འགྱུར་ཞེས་
སོགས་སོ། །ལམ་གྱི་སྐད་ཅིག་མ་བཞིས་བསྡུས་པ་ནི། ལམ་ལ་ཆོས་བཟོད་ཆོས་ཅན། དེ་ལ་
སྟེ༑ བུམ་པ་སོ་མ་བཏང་བ་དང་བཏང་བར་ཆུ་བཅུས་པ་མྱུར་དུ་འཇིག་པ་དང་བདེ་བར་ཁྱིམ་
- 4 {] f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
དུ་ཕྱིན་པ་བཞིན་ལམ་གྱི་རྟེན་རིགས་ཐབས་ཤེས་ཀྱིས་ཡོངས་སུ་བཟུང་བ་དང་མ་བཟུང་བ་ནི་
ཐེག་ཆེན་གྱི་སྒྲུབ་པའི་ཡོན་ཏན་གྱི་རྟེན་མ་ཡིན་པ་དང་། ཡིན་པར་ཤེས་པའི་ཕྱིར་ཏེ། བར་མ་
དོར་ཉེ་ཞོར་འགྱུར་བར་རིག་པར་བྱའོ། །ཞེས་དང་། མ་ཉམས་པར་བླ་མེད་བྱང་ཆུབ་ཏུ་མངོན་
འཚང་རྒྱ་བར་འགྱུར་རོ་ཞེས་སོགས་སོ། །ཆོས་ཤེས་ཆོས་ཅན། དེ་ལ་སྟེ། རྒྱ་མཚོའི་གྲུ་ཟག་
ལྷན་མ་བྱས་པ་དང་བྱས་པ་རིན་པོ་ཆེ་མི་ཐོབ་པ་དང་ཐོབ་པ་བཞིན་དུ་བྱང་ཆུབ་འདོད་པའི་
གང་ཟག་ཐབས་ཤེས་དང་ལྡན་པ་དང་མི་ལྡན་པ་ནི་སངས་རྒྱས་སྒྲུབ་པའི་རྒྱུ་ཚོགས་མཐའ་
དག་ཚང་བ་དང་མ་ཚང་བ་ཤེས་པའི་ཕྱིར་ཏེ། ཐམས་ཅད་མཁྱེན་པ་ཉིད་ཀྱི་རིན་པོ་ཆེའི་ཕུང་
པོའི་དོན་ཆེན་པོ་ལས་ཡོངས་སུ་ཉམས་པར་འགྱུར་བར་རིག་པར་བྱའོ། །ཞེས་དང་། བླ་མེད་
བྱང་ཆུབ་ཏུ་བར་མ་དོར་ཉེ་ཞོར་མི་འགྱུར་བར་ཡང་རིག་པར་བྱའོ། །ཞེས་སོགས་སོ། །རྗེས་
བཟོད་ཆོས་ཅན། དེ་ལ་སྟེ། ལོ་བརྒྱ་ཉི་ཤུ་ལོན་པའི་སྐྱེས་བུས་མ་བརྟེན་པ་འགྲོ་མི་ནུས་པ་
དང་བརྟེན་པས་ནུས་པ་བཞིན་དུ་བྱང་ཆུབ་སེམས་དཔའི་ཐེག་པ་ཡང་ལྷན་ཅིག་བྱེད་པའི་
རྒྱུ་ཡུམ་དང་ཐབས་མཁས་ཀྱིས་ཡོངས་སུ་འཛིན་པ་དང་མི་ལྡན་པ་དང་ལྡན་པ་ནི་འཁོར་
འདས་ཀྱི་མཐར་ལྟུང་བ་དང་མི་ལྟུང་བར་ཤེས་པའི་ཕྱིར་ཏེ། བར་མ་དོར་ཉན་ཐོས་ཀྱི་
སའམ་རང་ སངས་ རྒྱས་ ཀྱི་སར་ལྟུང་བར་མི་འགྱུར་བར་རིག་པར་བྱའོ། །ཞེས་དང༌། བླ་
མེད་བྱང་ཆུབ་ཀྱི་གནས་དེར་ཕྱིན་པར་ནུས་སོ་ཞེས་སོ། །རྗེས་ཤེས་ཆོས་ཅན། དེ་ལ་སྟེ།
ཆོས་ཐམས་ཅད་ལ་ངོ་བོ་ཉིད་མེད་པས་མཆོག་ཏུ་འཛིན་པ་དང་མངོན་པར་ཞེན་པའི་རོ་མྱང་
བ་མེད་པར་དགེ་རྩ་སངས་རྒྱས་སུ་བསྔོ་བས་སངས་རྒྱས་ཐོབ་པར་མངོན་སུམ་དུ་རྟོགས་པའི་
ཕྱིར་ཏེ། རིགས་ཀྱི་བུ་སྦྱིན་པ་གང་དང་གང་སྦྱིན་པ་དེ་ཐམས་ཅད་བླ་མེད་བྱང་ཆུབ་ཏུ་ཡོངས་
སུ་བསྔོས་ཤིག་སོགས་སོ། །དེ་ལྟར་ན་བསམ་མི་ཁྱབ་སོགས་འདི་དབང་བདེན་བཞིའི་ཁྱད་
པར་ནི་བཅུ་དྲུག་གིས་བདག་ཉིད་དུ་ཤེས་པར་བྱ་སྟེ། བཅུ་དྲུག་པོ་ཡུལ་དུ་བྱེད་པ་གང་གིས་
- 4 ] ༈ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་སེམས་ཀྱི་མཐོང་ལམ་འདི་ནི་གཞན་ཉན་རང་གི་མཐོང་ལམ་དག་ལས་ཁྱད་པར་དུ་
འཕགས་པས་ཁྱད་པར་གྱི་ལམ་ཞེས་བྱའོ། །
འགྲེལ་པ་ནི། ཡོངས་འཛིན་ཡང་དག་པར་རྫོགས་པའི་སངས་རྒྱས་དང་ལ་
སོགས་པས་བྱང་སེམས་སོགས་ཀྱིས་ལེགས་པར་ཡོངས་སུ་བཟུང་བའི་ཤེས་རབ་ཀྱི་སྟོབས་
ཀྱིས་རྟོག་གེའི་བློས་བསམ་གྱིས་མི་ཁྱབ་པ་ཉིད་དང༌། དཔེ་ཟླར་རུང་བ་མེད་པས་མཉམ་པ་
ཉིད་དང་། ཚད་མས་གཞལ་བ་ལས་ཡང་དག་པར་འདས་པ་དང༌། གྲངས་ཀྱིས་བགྲང་བ་
ལས་ཡང་དག་པར་འདས་པའི་ཡེ་ཤེས་བཞིའི་རྒྱུ་བྱེད་པ་དང༌། དུགཁ་བདེན་པའི་ཆོས་ཉིད་
ཡུལ་དུ་བྱེད་པ་ནི་མཐོང་ལམ་དུsཁ་ལ་ཆོས་བཟོད་སྐད་ཅིག་མ་བཞིས་བསྡུས་པའི་ཁྱད་
པར་གྱི་མཚན་ཉིད་བཤད་པ་ཡིན་ནོ། །བློན་པོའི་དཔེས་ཡུམ་འཕགས་བཞིའི་གང་ཟག་
ཐམས་ཅད་ཀྱི་ཡོན་ཏན་སྡུད་ཅིང་བསྐྱེད་པ་དང་ཡུམ་སྐྱེས་བུ་མཁས་པ་རིགས་གཉིས་དང་
ལྡན་པ་དང་དེ་འཕེལ་བྱེད་རྒྱལ་བ་ལ་བྱ་བ་བྱས་པས་རིག་པར་བྱ་བ་ཉིད་དང་། དད་པའི་ས་
ལ་གནས་པས་བསྐལ་པའམ་བསྐལ་པ་ལས་ལྷག་པར་བསགས་པའི་དགེ་རྩས་ཀུན་འབྱུང་
རྗེས་བཟོད་ལ་གནས་པའི་བྱང་སེམས་ཉིན་གཅིག་ཉན་ཐོས་ལ་སོགས་པའི་སྤྱོད་ཡུལ་མ་ཡིན་
པའི་ཡུམ་གྱི་དངོས་པོ་ལ་སྤྱོད་པའི་ཁྱད་པར་དུ་འཕགས་པར་ཡོངས་སུ་ཤེས་པ་དང་། ཐེག་
ཆེན་རང་གི་ལུགས་ལ་ལྟོས་པའི་མངོན་པར་ཤེས་པ་རྒྱལ་བའི་ཡེ་ཤེས་གྲངས་མེད་གསུམ་
མམ་དེའི་ཕྱེད་དམ། དེ་བས་ཀྱང་ཉུང་བས་ཤིན་ཏུ་མྱུར་བར་ཡུམ་ལ་བརྟེན་པ་ཐོབ་པར་ཤེས་
པ་དང་བཞི་ནི་ལ་སོགས་པས་བསྡུས་པའི་ཀུན་འབྱུང་བདེན་པ་ལ་བཟོད་ཤེས་སྐད་ཅིག་མ་
བཞིས་བསྡུས་པའི་ཁྱད་པར་གྱི་མཚན་ཉིད་ཡིན་ནོ། །ཡུམ་ལ་བརྟེན་ནས་ཀུན་རྫོབ་བདེན་པ་
ལ་བརྟེན་པའི་ཆོས་ཐམས་ཅད་བྲི་བ་མེད་པ་དང་དོན་དམ་པའི་བདེན་པ་ལ་བརྟེན་པའི་ཆོས་
ཐམས་ཅད་གང་བ་མེད་པའི་ངོ་བོ་མངོན་སུམ་དུ་རྟོགས་པ་དང༌། འཁོར་གསུམ་རྣམ་པར་
ར་
•4 J སྐུ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
དག་པའི་ཤེས་རབ་ཀྱིས་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་ལ་བརྩོན་འགྲུས་དྲག་
ཏུ་རབ་ཏུ་སྒྲུབ་པ་དང་། ཡང་དག་པའི་སྦྱོར་བ་འཁོར་གསུམ་ཡོངས་སུ་དག་པས་བསྐལ་པ་
དུ་མར་བསྒྲུབས་པའི་འབྲས་བུ་བསོད་ནམས་དང་ཡེ་ཤེས་ཀྱི་ཚོགས་ཡང་དག་པར་འགྲུབ་པ་
དང༌། ཤེས་རབ་དང་ཐབས་ཀྱིས་ཡང་དག་པར་ཟིན་པས་རྣམ་མཁྱེན་རྒྱུའི་ཆོས་ཐམས་ཅད་
མ་ཚང་བ་མེད་པ་ལ་དམིགས་པ་དང་བཞི་ནི་འགོག་བདེན་ལ་བཟོད་ཤེས་སྐད་ཅིག་མ་
བཞིས་བསྡུས་པའི་ཁྱད་པར་གྱི་མཚན་ཉིད་དོ། །ཆོས་ཀྱི་དབྱིངས་ཀྱི་ངོ་བོ་ཉིད་ཀྱིས་བྱང་
སེམས་ཀྱི་ལམ་གྱི་རྟེན་རིགས་དང་བཅས་པ་དང་། སྨོན་ལམ་དང་ལ་སོགས་པས་ཡེ་ཤེས་ལ་
སོགས་པའི་ཕར་ཕྱིན་ཡོངས་སུ་རྫོགས་པའི་རྒྱུ་མཐའ་དག་ཚོགས་པ་དང་། ཐེག་ཆེན་གྱི་དགེ་
བའི་བཤེས་གཉེན་གྱིས་བསྟན་པའི་ཐབས་ཤེས་རབ་ཀྱིས་སྲིད་ཞི་ལས་ཡོངས་སུ་བཟུང་བ་
དང༌། གཟུགས་ནས་རྣམ་མཁྱེན་གྱི་བར་གྱི་དངོས་པོ་དང་བྱང་ཆུབ་ལ་འདོད་ཅིང་མངོན་པར་
ཞེན་པ་མེད་པ་ཞེས་བྱ་བ་དང་བཞི་ནི་ལམ་བདེན་ལ་བཟོད་ཤེས་སྐད་ཅིག་མ་བཞིས་བསྡུས་
པའི་ཁྱད་པར་གྱི་མཚན་ཉིད་དེ། དེ་དག་ནི་བདེན་བཞིའི་ཁྱད་པར་བཅུ་དྲུག་གི་བདག་ཉིད་
ཅེས་བྱ་བ་ཡིན་ནོ། །དེ་ལྟར་ན་བྱང་སེམས་ཀྱི་ལམ་ཤེས་པ་ཉིད་དང་ལ་སོགས་པ་དང་པོས་
བསྡུས་པ་ སངས་རྒྱས་ཀྱི་ལ་སོགས་གཉིས་པས་བསྡུས་པ་རྣམ་མཁྱེན་གཉིས་ཆོས་ཅན།
ཉན་ཐོས་དང་ལ་སོགས་པས་རང་རྒྱལ་གྱི་ལམ་རྣམས་ལས་ཁྱད་པར་གྱི་ལམ་ཡིན་ཏེ། ཁྱད་
པར་བཅུ་དྲུག་པོ་གང་གིས་ཉན་རང་ལས་ཁྱད་ཞུགས་པས་བདེན་བཞིའི་སྤྱོད་ཡུལ་ཅན་ཡིན་
པའི་ཕྱིར་རོ། ཁྱད་ཞུགས་པ་དེ་ལྟ་ན་ཉན་ཐོས་ཀྱི་མཐོང་ལམ་ཡང་དངོས་སུ་སྟོན་པར་རིགས་
ཏེ༑ གཞན་དུ་ན་ཁྱད་ཞུགས་པར་རྟོགས་པར་མི་འགྱུར་རོ། །ཞེ་ན། བཅུ་དྲུག་པོ་དེས་ཁྱད་
ཞུགས་པ་དེའི་ཕྱིར་ཉན་ཐོས་ཀྱི་མཐོང་ལམ་གྱི་བདེན་པ་ལ་དེ་དག་གང་གི་སྐད་ཅིག་མ་སྔར་
ཇི་སྐད་བཤད་པའི་ཁྱད་པར་བཅུ་དྲུག་དང་བྲལ་བ་ནི་འཁོར་འདས་ལ་མངོན་པར་ཞེན་
- 4 [
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པའམ། རིགས་ བྱིན་གྱིས་མངོན་པར་ཤེས་པ་ཕྱོགས་གཅིག་པ་ཞེས་འཆད་ལ། ལ་སོགས་
པས་ཡོངས་སུ་འཛིན་པ་མེད་པའམ། འདོད་པའི་འདོད་ཆགས་དང་བྲལ་བ་ལ་སོགས་པ་
བསྐྱེད་པའི་མཚན་ཉིད་ཅན་ཡིན་པ་ཉིད་ཀྱིས་ན་ཐེག་ཆེན་མཐོང་ལམ་གྱི་ཁྱད་པར་དངོས་སུ་
བཤད་པའི་ཤུགས་ཀྱིས་གོ་སླ་བའི་ཕྱིར་དངོས་སུ་མ་བཤད་དོ། །
གསུམ་པ་བྱེད་པའི་མཚན་ཉིད་ལ་སྔ་འགྲེལ་ནི། སྔར་བཤད་པའི་ཁྱད་པར་
གྱི་མཚན་ཉིད་ཀྱིས་ཉན་རང་གི་ལམ་ལས་ཁྱད་པར་དུ་འཕགས་པར་རྣམ་པར་དཔྱད་པའི་
བྱང་སེམས་ཀྱི་སྦྱོར་བ་གང་ཡིན་ཞེ་ན། བར་སྐབས་ཀྱི་ཚིགས་སུ་བཅད་པ་གཉིས་ཀྱིས་གཞན་
དོན་བྱེད་པའི་ ཕྲིན་ལས་ཀྱིས་མཚན་ཉིད་སྟོན་ནོ། །རྩ་བ་ནི། མཁྱེན་གསུམ་མཚན་གཞི།
གཞན་དོན་བྱེད་པའི་མཚན་ཉིད་དུ་བྱར་རུང་། བྱང་སེམས་ཀྱིས་དེ་རྟོགས་པས་བྱ་བ་བཅུ་
གཅིག་པ་བྱེད་པ་སྟེ། བྱང་ཆེན་རྣམས་འཇིག་རྟེན་ལ་ཕན་བདེ་སྐྱོབ་སྐྱབས་སུ་འགྱུར། དཔུང་
གཉེན་གླིང་ཡོངས་སུ་འདྲེན་པ་དང་ཐུགས་བརྩེ་བ་དང་མགོན་དང་རྟེན་དུ་འགྱུར་བར་བྱའོ་
ཞེས་བླ་མེད་བྱང་ཆུབ་ཏུ་ཡང་དག་པར་ཞུགས་པའོ་ཞེས་སོ། །ཇི་ལྟར་ཞེ་ན་འདི་ལ་གསུམ་
ལས་གཞི་ཤེས་ཀྱི་བྱེད་པ་དགུ་ནི། གཞི་ཤེས་ཆོས་ཅན། འཇིག་རྟེན་ལ་ཕན་པའི་བྱ་བ་བྱེད་
པ་ཡིན་ཏེ། དེ་རྟོགས་པས་བྱང་སེམས་གདུལ་བྱ་རྣམས་རྒྱུད་ལྔ་ལས་བཏོན་ཅིང་མྱང་འདས་
ལ་འགོད་པས་ཚེ་ཕྱི་མ་ལ་ཕན་པ་བྱེད་པར་ཞུགས་པའི་ཕྱིར་ཏེ། སེམས་ཅན་རྣམས་འགྲོ་བའི་
རྒྱུད་ལྔ་ནས་ཡོངས་སུ་བཀྲོལ་ཞིང་མི་འཇིགས་པའི་ཐང་བདེ་བ་མྱང་འདས་ལ་རབ་ཏུ་འགོད་
དོ་སོགས་སོ། །དེ་བཞིན་དུ་སྦྱར་ཏེ། ཚེ་འདིའི་བདེ་བ་སྟེ། སེམས་ཅན་རྣམས་དུསྶཁ་དང་ཡིད་
མི་བདེ་བ་དང་འཁྲུག་པ་རྣམས་ལས་ཡོངས་སུ་བཀྲོལ་ཞིང་མི་འཇིགས་པའི་ཐང་བདེ་བ་མྱང་
འདས་ལ་རབ་ཏུ་འགོད་དོའི་བར་གྱི་ཕྱིར་རོ། །འཁོར་བའི་དུཉྩཁ་ཀུན་ལས་སྐྱོབ་པ་སྟེ། ཆོས་
བསྟན་པས་མི་དགེ་བའི་རྣམ་སྨིན་དུཁ་མེད་པའི་ཆོས་ལ་འཇོག་པའི་ཕྱིར་ཏེ། འཁོར་བ་ན་
- !
， {) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ཡོད་པའི་དུཁ་གང་ཅིའང་རུང་སྟེ། དེ་དག་ལས་སེམས་ཅན་རྣམས་ཡོངས་སུ་སྐྱོབ་ཅིང་དེ་
དག་སྤང་བའི་ཕྱིར་ཆོས་སྟོན་ཏེ་སོགས་སོ། །མི་རྣམས་ཀྱིས་མཚོན་པ་གདུལ་བྱ་རྣམས་སྐྱབས་
ཀྱི་སྟེ། དེ་རྣམས་ལ་གཏན་དུ་ཕན་པ་ལ་ཞུགས་པའི་ཕྱིར་ཏེ། ཕུང་པོ་མ་ལུས་པའི་མྱ་ངན་
ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདས་པ་ལ་རབ་ཏུ་འགོད་དོ་ཞེས་སོ།།
གནས་ཀྱི་དུཉྩཁའི་རྒྱུ་ཀུན་འབྱུང་ལས་བཟློག་པའི་ཕྱིར། སེམས་ཅན་རྣམས་ལ་ཆོས་ཐམས་
ཅད་འདྲེ་བར་མེད་པར་ཆོས་སྟོན་ནོ། །ཞེས་སོ། །དཔུང་གཉེན་གྱི་སྟེ་བདག་ཉིད་ཀྱིས་ཆོས་
ཉིད་རྟོགས་པ་བཞིན་ཆོས་བསྟན་ནས་འཁོར་འདས་མཉམ་ཉིད་དུ་རྟོགས་པས་སྒྲུབ་པའི་
ཕྱིར། སངས་རྒྱས་ནས་ཆོས་དེ་ལྟར་ཞི་བ་དེ་ལྟར་བཟང་བ་དེ་དག་བཤད་པར་བྱའོ་སྙམ་དུ་
སེམས་དཔའ་ནི་དཀའ་བ་བྱེད་པ་སྟེ་ཞེས་སོ། །གླིང་གི་སྟེ། གཟུགས་སོགས་ཆོས་ཐམས་ཅད་
སྔོན་ནས་ཕྱི་མའི་མཐའ་རྒྱུ་འབྲས་དང་བྲལ་བས་ཆུས་བསྐོར་བའི་སྐམ་ས་དང་ཆོས་མཐུན་
པར་བསྟན་པས་རང་གཞན་རྟོགས་པའི་རྟེན་གྱི་ངོ་བོ་ཉེ་བར་སྒྲུབ་པའི་ཕྱིར། རབ་འབྱོར་ཆོས་
ཐམས་ཅད་ཀྱི་སྔོན་གྱི་མཐའ་དང་ཕྱི་མའི་མཐའ་ཡོངས་སུ་ཆད་པ་གང་ཡིན་པ་དེ་ནི་ཞི་བའོ་
ཞེས་སོ། །ཡོངས་སུ་འདྲེན་པ་ཡི་སྟེ་ཆོས་ཐམས་ཅད་སྐྱེ་འགག་དང་ཀུན་བྱང་མེད་པར་བསྟན་
པས་དུ༔ཁ་ལས་ཡོངས་སུ་འདྲེན་པའི་སྒོ་ནས་གཞན་དོན་སྒྲུབ་པ་ལ་འཇུག་པའི་ཕྱིར། སེམས་
ཅན་རྣམས་ལ་གཟུགས་སྐྱེ་འགག་ཀུན་ཉོན་མེད་པ་དང་རྣམ་བྱང་མེད་པའི་ཆོས་སྟོན་ནོ།།
ལྷུན་གྱིས་གྲུབ་པ་སྟེ་ཐམས་ཅད་ཤེས་པའི་དབང་དུ་བྱས་པའི་ཆོས་སྟོན་པའི་སྒོ་ནས་གཞན་
དོན་ལ་མཚན་མ་དང་ རྩོལ་བ་མེད་པར་ལྷུན་གྱིས་གྲུབ་པར་འཇུག་པ་སྒྲུབ་པའི་ ཕྱིར།
གཟུགས་ནི་ནམ་མཁའི་ངང་ཚུལ་ཅན་ནོ་ཞེས་བྱ་བར་སེམས་ཅན་རྣམས་ལ་ཆོས་སྟོན་ནོ་ཞེས་
སོ༑ ༑དེ་ལྟར་དགུ་པོ་ཐམས་ཅད་ནི་མྱང་འདས་སྟོན་པའི་དོན་གྱིས་གསུངས་པའོ། །ལམ་
ཤེས་ཀྱི་བྱེད་པ་གཅིག་ནི་ལམ་ཤེས་ཆོས་ཅན། དེ་ལ་བརྟེན་ནས་རྒྱལ་སྲས་སངས་རྒྱས་ཏེ། །
-1
]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐེག་གསུམ་གྱི་ལམ་གྱིས་ངེས་པར་འབྱུང་ཞིང་དེའི་འབྲས་བུ་ཡང་དག་པའི་མཐའ་མངོན་
སུམ་དུ་མི་བྱེད་པའི་བྱ་བ་བྱེད་པ་ཡིན་ཏེ། ལམ་ཤེས་ཀྱི་རྣམ་པའི་ཆོས་བསྟན་པས་ཐེག་པ་
གསུམ་ཇི་ལྟ་བ་བཞིན་དུ་ངེས་པར་འབྱུང་བར་བྱེད་ཀྱང་ཉན་རང་གི་བྱང་ཆུབ་མངོན་དུ་མི་
བྱེད་པ་ཉེ་བར་སྒྲུབ་པའི་ཕྱིར་ཏེ། ཆོས་ཐམས་ཅད་ནི་སྐྱེ་བ་མེད་པའི་ངང་ཚུལ་ཅན་དེ་དག་ནི་
ངང་ཚུལ་དེ་ལས་མི་འདའོ་ཞེས་སོ། །བྱེད་པ་ཐ་མ་རྣམ་མཁྱེན་གྱི་བྱེད་པ་གཅིག་ནི། དེ་ཆོས་
ཅན། འཇིག་རྟེན་གྱི་རྟེན་དུ་སྒྲུབ་པར་མཛད་པ་ཡིན་ཏེ། རྣམ་མཁྱེན་གྱི་དབང་དུ་བྱས་པའི་
ཆོས་ཐམས་ཅད་སྟོན་པའི་སྒོ་ནས་བྱང་སེམས་འཇིག་རྟེན་ལ་ཆོས་སྟོན་པའི་རྟེན་སངས་རྒྱས་
སུ་ཉེ་བར་སྒྲུབ་པའི་ཕྱིར་ཏེ། ཆོས་ཐམས་ཅད་ནི་གཟུགས་ཀྱི་ངང་ཚུལ་ཅན་ཏེ་ངང་ཚུལ་དེ་
ལས་མི་འདའོ་ཞེས་སོ། །སྟོད་འགྲེལ་ཡང་འདི་དང་འདྲའོ། །
འགྲེལ་པ་ནི། སྔར་བཞིན་དུ་སྦྱར་ཏེ། མ་འོངས་པ་ན་ངེས་པར་ལེགས་པའི་
ཕན་པ་དང་། ཚེ་འདིའི་ལུས་སེམས་ཚིམ་པར་བྱེད་པའི་བདེ་བ་དང་ལམ་ལེགས་པར་སྟོན་
པས་དུཁ་མེད་པའི་རྣམ་པར་སྨིན་པ་མ་ཡིན་པའི་ཆོས་ཉིད་དུ་ཉེ་བར་སྒྲུབ་པའི་དོན་གྱིས་
གཞི་ཐམས་ཅད་ཤེས་པ་ཉིད་ཀྱི་སྦྱོར་བ་ལ་བརྟེན་ནས་ཕན་པ་དང་ལ་སོགས་པས་བདེ་བ་
སྐྱོབ་པའི་བྱ་བ་བྱེད་པ་གསུམ་མོ། །ཡིད་ཀྱི་རང་བཞིན་གྱི་ལུས་ལ་སོགས་པ་གཏན་དུ་ཕན་པ་
དང་མ་རིག་པ་དང་བག་ཆགས་ཀྱི་ས་ལ་སོགས་པ་དུཉྩཁའི་རྒྱུ་བཟློག་པ་འཁོར་བ་དང་མྱ་ངན་
ལས་འདས་པ་མཉམ་པ་ཉིད་དུ་རྟོགས་པ་དང༌། བླང་དོར་གྱི་སྲེད་པ་ཆད་ཅིང་རང་གཞན་གྱི་
དོན་རྟོགས་པའི་རྟེན་གྱི་ངོ་བོ་དང༌། སྐྱེ་མེད་ལ་སོགས་པའི་ཆོས་བསྟན་པས་གཞན་གྱི་དོན་
སྒྲུབ་པ་དང་། ཆོས་ཐམས་ཅད་ནམ་མཁའ་འདྲ་བར་སྟོན་པ་སེམས་ཅན་གྱི་དོན་ལ་རྩོལ་བ་
མེད་པར་ལྷུན་གྱིས་གྲུབ་པར་འཇུག་པ་དང༌། རློམ་སེམས་དང་བྲལ་བའི་ཆོས་སྟོན་ཅིང་
མངོན་དུ་བྱ་བ་དང་བྲལ་བར་རྟོགས་པས་ཐེག་པ་གསུམ་གྱི་ལམ་གྱིས་ངེས་པར་འབྱུང་བའི་
-1 1
， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
འབྲས་བུ་སྨིན་རྫོགས་མ་སྦྱངས་པར་མངོན་སུམ་དུ་མི་བྱེད་པ་ཞེས་བྱ་བ་འདི་རྣམས་གདུལ་
བའི་དུས་ཇི་ལྟ་བ་བཞིན་དུ་ཡང་དག་པར་ཉེ་བར་སྒྲུབ་པའི་དོན་གྱིས་ལམ་ཤེས་པ་ཉིད་ཀྱི་
སྦྱོར་བ་ལ་བརྟེན་ནས་སྐྱབས་དང་ལ་སོགས་པས་གནས་དང་དཔུང་གཉེན་བྱེད་པ་གླིང་དང་
ཡོངས་སུ་འདྲེན་པ་དང་ལྷུན་གྱིས་གྲུབ་པའི་བྱ་བ་བྱེད་པ་སྟེ་བདུན་ནོ། །རྣམ་པ་ཐམས་ཅད་
མཁྱེན་པ་ཉིད་ཀྱི་དབང་དུ་བྱས་པའི་ཆོས་ཐམས་ཅད་སྟོན་པར་ཉེ་བར་སྒྲུབ་པའི་དོན་གྱིས་
རྣམ་པ་ཐམས་ཅད་མཁྱེན་པ་ཉིད་ཀྱི་སྦྱོར་བ་ལ་ནི་འཇིག་རྟེན་གྱི་རྟེན་དུ་འོས་པར་མཛད་པ་
གཅིག་ སྟེ། དེ་ ལྟར་ན་ བྱེད་ པའི་ རྣམ་པ་བཅུ་ གཅིག་ པོ་ ཆོས་ཅན། སྦྱོར་བའི་བྱེད་ པའི་
མཚན་ཉིད་དེ་རང་བཞིན་ཡིན་ཏེ། དེ་དག་གིས་མཁྱེན་པ་ཉིད་གསུམ་གྱི་སྦྱོར་བ་དག་གཞན་
དོན་བྱེད་པའི་ཐ་སྙད་ཇི་ལྟ་བར་མཚོན་པར་བྱེད་པའི་ཕྱིར་ཏེ། འདི་དག་རྩ་བ་དང་འགལ་
སྙམ་ན། རྩ་བར་དང་པོ་དགུ་དང་། འདིར་དང་པོ་གསུམ་གཞི་ཤེས་སུ་དང་། རྩ་བར་བར་པ་
བདུན་དང༌། འདིར་གཅིག་ལམ་ཤེས་ སུ་བཤད་པ་མི་འགལ་ཏེ་གཉེན་པོ་གཞི་ཤེས་སུ་
བཞག་པ་དང་བཞག་པའི་སྒོ་ནས་སོ། །བརྒྱད་སྟོང་པ་དང་ཁྲི་པ་ལས་དང་པོ་གཉིས་བྱང་
སེམས་ཀྱི་དང་གཞན་སངས་རྒྱས་ཀྱིར་བཤད་པ་དང༌། ཁྲི་བརྒྱད་སྟོང་པ་ལས་དྲུག་སངས་
རྒྱས་ཀྱི་དང་ལྷག་མ་བྱང་སེམས་ཀྱི་དང༌། ཉི་ཁྲི་ལས་དང་པོ་ལྔ་བྱང་སེམས་ཀྱི་ཕྱི་མ་རྣམས་
སངས་རྒྱས་ཀྱིར་བཤད་པ་དང་འགལ་ཏེ། འདི་རྣམས་གཉིས་ཀ་ལ་ཡོད་པར་ཤེས་པའི་དོན་
དུ་སྟེ་ཁྱད་པར་ཅན་སངས་རྒྱས་དེ་མ་ཡིན་པ་བྱང་སེམས་ཀྱི་བྱེད་པ་ཡིན་པས་སོ། །
བཞི་པ་ངོ་བོ་ཉིད་ཀྱི་མཚན་ཉིད་ལ་སྔ་འགྲེལ་ནི། བྱེད་པའི་མཚན་ཉིད་
ཀྱིས་བྱེད་ལས་ཤེས་པར་བྱས་པའི་སྦྱོར་བ་རྣམས་ཀྱི་ངོ་བོ་ཉིད་གང་ཡིན་ཞེ་ན། བར་སྐབས་
ཀྱི་ཚིགས་སུ་བཅད་པ་གསུམ་གྱིས་ངོ་བོ་ཉིད་ཀྱི་མཚན་ཉིད་བསྟན་པ་ལས། རྩ་བ་ནི། མཁྱེན་
གསུམ་གྱི་སྦྱོར་བ་སྟེ། མཚན་གཞི་ཉོན་མོངས་ཀྱི་ངོ་བོས་དབེན་པའི་ངོ་བོ་ཉིད་ཡིན་ཏེ། ཆོས་
- 1 13 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཀུན་རང་བཞིན་གྱིས་སྟོང་པར་རྟོགས་པས་དུག་གསུམ་རྣམ་པར་བསལ་བས་དབེན་པའི་
རང་བཞིན་དུ་འགྱུར་ཞེས་སོ། །དེ་བཞིན་དུ་སྦྱར་ཏེ། དུག་གསུམ་གྱི་རྟགས་ཀྱིས་དབེན་
པའི་རང་བཞིན་དུ་འགྱུར་རོ་ཞེས་སོ། །ཉོན་མོངས་ཀྱི་མཚན་མའམ་རྒྱུ་སྟེ། ཚུལ་མིན་ཡིད་
བྱེད་ ཀྱི་ སྟེ། འདོད་ཆགས་ ཀྱི་མཚན་ མས་ སོགས་སོ། །མི་མཐུན་ཕྱོགས་དུག་གསུམ་དང་
གཉེན་པོ་དུག་གསུམ་མེད་པར་རྟོགས་པའི་ཤེས་སྒྲིབ་ཀྱིས་དབེན་ཏེ། དེ་ཁོ་ནར་རྣམ་མཁྱེན་
དང་རང་བཞིན་གཅིག་པས་རྣམ་པར་མི་རྟོག་ཀྱང་ཀུན་རྫོབ་ཏུ་ཐབས་མཁས་པས་གཞན་
དོན་མཛད་པའི་ཕྱིར་ཏེ། འདོད་ཆགས་དང་འདོད་ཆགས་རྣམ་པར་སོགས་སོ། །བྱ་དཀའ་བ་
བྱེད་པའི་སྟེག་གོ །དོན་དམ་པར་སེམས་ཅན་མ་དམིགས་ཀྱང་ཀུན་རྫོབ་ཏུ་སེམས་ཅན་མྱ་
ངན་ལས་འདའ་བར་གོ་ཆ་བགོས་པས་དེའི་ཆེད་དུ་ཡུམ་སྒོམ་པའི་ཕྱིར་ཏེ། སེམས་ཅན་
ཐམས་ཅད་ཡོངས་སུ་མྱ་ངན་ལས་འདའ་བར་བྱའོ། །ཞེས་གོ་ཆ་འདི་འཚལ་ཀྱང༌། དེ་ལ་
སེམས་ཅན་དང་སེམས་ཅན་དུ་གདགས་པ་མི་དམིགས་པ་དེ་དག་ནི་དཀའ་བ་བགྱིད་པར་
འགྱུར་བའོ། །ཞེས་སོ། །བསྒོམས་པས་མཐའ་གཅིག་ཏུ་སངས་རྒྱ་བར་ངེས་པའི་སྟེ། ཉན་
རང་གི་སར་ལྟུང་བའི་གོ་སྐབས་མེད་པའི་ཕྱིར་ཏེ། ཉན་ཐོས་ཀྱི་སའམ་རང་སངས་རྒྱས་ཀྱི་
སར་ལྟུང་བའི་གནས་དང་སྐབས་མ་མཆིས་སོགས་སོ། །ཆེད་དུ་བྱ་བ་ལ་མི་འཁྲུལ་བའི་སྟེ།
སེམས་ཅན་ཐམས་ཅད་ཀྱི་དོན་དང་རྣམ་མཁྱེན་གྱི་ཆེད་དུ་གོ་བགོས་པས་དེའི་ཆེད་དུ་ཡུམ་
སྒོམ་པའི་ཕྱིར་ཏེ། སེམས་ཅན་ཐམས་ཅད་ཡོངས་སུ་མྱ་ངན་ལས་འདའ་བ་དང༌། རྣམ་མཁྱེན་
གྱི་ཡེ་ཤེས་ཀྱི་དོན་དུ་གོ་ཆ་བགོས་ སོ་ཞེས་སོ། །གཞི་ཤེས་ཀྱི་སྦྱོར་བ་ཆོས་ཅན། འཁོར་
གསུམ་མི་དམིགས་པའི་སྟེ། གཞི་ཤེས་ཀྱི་རྣམ་པ་ཉེར་བདུན་མི་དམིགས་པའི་ཚུལ་གྱིས་
བསྒོམས་པའི་ཕྱིར་ཏེ། ཡུམ་ཟབ་པ་སྟེ། དེ་ནི་སུས་ཀྱང་སྒོམ་པར་མི་བགྱིད། ཅི་ཡང་སྒོམ་
པར་མི་བགྱིད། ཇི་ལྟར་ཡང་སྒོམ་པར་མི་བགྱིད་སོགས་སོ། །ལམ་ཤེས་ཀྱི་སྦྱོར་བ་ཆོས་ཅན།
- 4 ] :4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཡུམ་ལ་མངོན་པར་ཞེན་པ་བཀག་པའི་ཕྱིར་ཏེ། ལམ་ཤེས་ཀྱི་རྣམ་པ་སོ་དྲུག་ལ་མངོན་ཞེན་
མེད་པའི་ཚུལ་གྱིས་སྒོམ་པའི་ཕྱིར་ཏེ། ཡུམ་ཟབ་མོ་འདི་ལ་མངོན་པར་ཞེན་པར་མི་བྱེད་པ་དེ་
ནི་ཕྱིར་མི་ལྡོག་པའི་བྱང་སེམས་ཆེན་པོར་ཡོངས་སུ་བརྟག་པར་བྱའོ་ཞེས་སོ། །རྣམ་མཁྱེན་གྱི་
དེ་བཞིན་ཉིད་ལ་དམིགས་པའི་སྟེ། རྣམ་མཁྱེན་གྱི་རྣམ་པ་བརྒྱ་དང་བཅུ་སྐྱེ་མེད་དུ་བསྒོམས་
པའི་ཕྱིར་ཏེ། རྣམ་པ་ཐམས་ཅད་མཁྱེན་པ་ཉིད་ལ་གཞོལ་བའི་བསམ་པས་ཡུམ་ཟབ་མོ་འདི་
ལ་ བརྟག་ པར་བྱའོ། །ཞེས་ སོ། །འཇིག་རྟེན་ཐམས་ཅད་དང་མི་མཐུན་པའི་སྟེ། གཟུགས་
ནས་རྣམ་མཁྱེན་གྱི་བར་ལ་སྐུར་པ་འདེབས་པའི་ཚུལ་གྱིས་ཡོད་མེད་ཀྱི་མཚན་མར་མི་བྱེད་
པའི་ཕྱིར་ཏེ། ཆོས་བསྟན་པ་འདི་ནི་འཇིག་རྟེན་ཐམས་ཅད་དང་མི་མཐུན་པའོ་ཞེས་སོ།།
ཤེས་བྱ་ཇི་སྙེད་པ་ལ་ཡེ་ཤེས་ཐོགས་པ་མེད་པ་སྟེ། མཁྱེན་གསུམ་གྱི་རྣམ་པ་ལེགས་པར་
རྫོགས་པའི་མངོན་རྟོགས་དང་རྗེས་སུ་མཐུན་པའི་ཕྱིར་ཏེ། ཆོས་འདི་ནི་གང་ལ་ཡང་ཐོགས་
པ་མ་མཆིས་པ་སྟེ་ཞེས་སོ། །ཆོས་དེ་ཐམས་ཅད་ལ་བརྟེན་པའི་གཞི་མེད་པའི་དེ་བཞིན་ཉིད་
རྟོགས་པའི་སྟེ། དེ་ཁོ་ནར་ཤེས་བྱ་དང་ཤེས་པ་ཐམས་ཅད་མི་དམིགས་པར་རྟོགས་པའི་ཕྱིར་
ཏེ༑ ཆོས་འདི་ནི་གཞི་མ་མཆིས་པ་དང་ལྡན་པ་སྟེ་སོགས་སོ། །དེ་བཞིན་ཉིད་ཁྱད་པར་དུ་
འགྲོ་བ་མེད་པར་རྟོགས་པའི་སྟེ། རྣམ་མཁྱེན་གྱི་རྣམ་པའི་རྗེས་སུ་མཐུན་པར་སྐྱེས་པའི་ཕྱིར་
ཏེ༑ རབ་འབྱོར་འདི་ནི་བཅོམ་ལྡན་འདས་ཀྱི་རྗེས་སུ་སྐྱེས་སོ། །ཞེས་སོ། །ལམ་ཤེས་ཀྱི་སྦྱོར་
བ་མཚན་གཞི། ཆོས་ཐམས་ཅད་དེ་བཞིན་ཉིད་དང་དེ་ལས་གཞན་གྱི་རྗེས་སུ་སྐྱེ་བ་མེད་པར་
རྟོགས་པའི་སྟེ། ལམ་ཤེས་ཀྱི་སྦྱོར་བ་རྣམ་པའི་རྗེས་སུ་མཐུན་པར་སྐྱེས་པའི་ཕྱིར་ཏེ། གནས་
བརྟན་རབ་འབྱོར་ནི་གཟུགས་ཀྱི་དང་། དེ་ལས་གཞན་གྱི་རྗེས་སུ་མ་སྐྱེས་སོ་ཞེས་སོ། །གཞི་
ཤེས་ཀྱི་སྦྱོར་བ་མཚན་གཞི། གཞི་དང་གཞིའི་དེ་བཞིན་ཉིད་མི་དམིགས་པར་རྟོགས་པའི་སྟེ།
གཞི་ཤེས་ཀྱི་རྣམ་པའི་རྗེས་སུ་མཐུན་པར་སྐྱེས་པའི་ཕྱིར་ཏེ། གཟུགས་དང་གཟུགས་ཀྱི་དེ་
ཟ4 ། 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་ཉིད་མ་དམིགས་པ་སྟེ། ཞེས་སོ། །དེ་ལྟར་ན། མཁྱེན་གསུམ་གྱི་སྦྱོར་བའི་ངོ་བོ་ཉིད་
བཅུ་དྲུག་གི་བདག་ཉིད་ཆོས་ཅན། མཚན་ཉིད་བཞི་པ་ངོ་བོ་ཉིད་ཀྱི་མཚན་ཉིད་དུ་བཞེད་པ་
ཡིན་ཏེ། མཚོན་བྱ་སྦྱོར་བ་རྣམས་མཚན་ཉིད་ཇི་ལྟ་བར་མཚོན་ཞིང་རྟོགས་པར་བྱེད་པས་
ནའོ། །
འགྲེལ་པ་ནི། མཉམ་གཞག་ཏུ་འདོད་ཆགས་ལ་སོགས་པའི་ཉོན་མོངས་པ་
དུག་གསུམ་དེའི་རྟགས་སྒོ་གསུམ་གྱི་གནས་ངན་ལེན་དང་། དུག་གསུམ་དེའི་མཚན་མ་ཚུལ་
བཞིན་མ་ཡིན་པ་ཡིད་ལ་བྱེད་པ་དང༌། ལ་སོགས་པས་བརྫུན་སོགས་ཀྱི་རྒྱུ་ཕྲ་རྒྱས་དང་
འདོད་ཆགས་དང་འདོད་ཆགས་མེད་པ་དང་ལ་སོགས་པས་སྡང་བ་དང་གཏི་མུག་མེད་པའི་
བདག་ཉིད་ཀྱི་མི་མཐུན་ཕྱོགས་དང་གཉེན་པོ་དག་ཏུ་རྟོགས་པས་སྟོང་ཞིང་དབེན་པའི་རང་
བཞིན་ཡིན་པ་ཉིད་ཀྱིས་གཞི་ཐམས་ཅད་ཤེས་པ་ཉིད་ཀྱི་སྦྱོར་བ་ཉོན་མོངས་པའི་ངོ་བོ་དེའི་
རྟགས་དེའི་མཚན་མའི་མི་མཐུན་པ་དང་གཉེན་པོ་དག་ཏུ་རྟོགས་པས་དབེན་པའི་ངོ་བོ་ཉིད་
རྣམ་པ་བཞིའོ། །དོན་དམ་པར་མེད་པའི་སེམས་ཅན་མྱ་ངན་ལས་འདའ་བར་བྱ་དཀའ་བ་མྱ་
ངན་ལས་འདའ་བར་གོ་ཆ་གྱོན་པ་དང༌། འཁོར་བའམ་ཐེག་པ་གཞན་ཉན་རང་དུ་མ་ལྷུང་
བའི་མཚན་ཉིད་ཀྱིས་སངས་རྒྱ་བ་མཐའ་གཅིག་ཏུ་ངེས་པ་དང༌། ཡུན་རིང་པོ་བསྐལ་པ་
གྲངས་མེད་གསུམ་ལ་སོགས་པ་ནས་བསྒྲུབ་པར་བྱ་བའི་མཆོག་རྣམ་མཁྱེན་ཡེ་ཤེས་ཉིད་ཀྱི་
ཆེད་དུ་བྱ་བ་དང༌། བསྒོམ་པར་བྱ་བ་གཞི་ལམ་རྣམ་པ་དང༌། སྒོམ་པ་པོ་གང་ཟག་དང༌།
བསྒོམས་པའི་ཆོས་མི་དམིགས་པ་དང༌། འཁོར་འདས་ལ་དངོས་པོར་མངོན་པར་ཞེན་པ་
བཀག་པ་ཞེས་བྱ་བ་དེ་ལྟ་བུ་དག་ནི་ལམ་ཤེས་པ་ཉིད་ཀྱི་སྦྱོར་བའི་ངོ་བོ་ཉིད་བྱ་དཀའ་བ་ལ་
སོགས་པའི་ལྔའོ། །གཞི་ཐམས་ཅད་ཤེས་པ་ཉིད་དང་ལམ་ཤེས་པ་ཉིད་ཀྱིས་བསྡུས་པའི་
ཡུལ་ཡུལ་ཅན་གྱི་དངོས་པོའི་ཁྱད་པར་སྒྱུ་མ་ལྟ་བུའི་དེ་བཞིན་ཉིད་ལ་དམིགས་པ་དང༌།
.༔
j
G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
འཇིག་རྟེན་གྱི་སྒྲུབ་པའམ་སྤྱད་པ་འཛིན་པ་ལ་སོགས་པས་གཟུང་བའི་མཚན་མར་འཛིན་པ་
ལས་བཟློག་སྟེ་ཆོས་ཐམས་ཅད་གཟུང་འཛིན་ལས་འདས་པའི་ཟབ་པར་བསྟན་པས་འཇིག་
རྟེན་ཐམས་ཅད་དང་མི་མཐུན་པ་དང་གཟུགས་ལ་སོགས་པའི་ཆོས་ཐམས་ཅད་ལ་ཡེ་ཤེས་
ཐོགས་པ་མེད་པ་ཤེས་པ་དང༌། ཤེས་བྱ་ཡུལ་དང་ཡུལ་ཅན་ཤེས་པ་མི་དམིགས་པར་མཉམ་
པས་གཟུགས་སོགས་ཀྱི་རྟེན་ནམ་གཞི་མེད་པ་དང༌། དེ་བཞིན་ཉིད་ཀྱི་ངོ་བོ་ཡིན་པས་ཁྱད་
པར་དུ་འགྲོ་བ་མེད་པ་དང༌། གཟུགས་ལ་སོགས་པ་དང་དེའི་དེ་བཞིན་ཉིད་མེད་པས་དེ་
གཉིས་དང་དེ་ལས་གཞན་གྱི་རྗེས་སུ་སྐྱེ་བ་མེད་པ་དང་གཟུགས་ནས་རྣམ་མཁྱེན་གྱི་བར་གྱི་
དངོས་པོ་དང་དངོས་པོ་མེད་པ་དེ་དག་གི་དེ་བཞིན་ཉིད་དང་ལ་སོགས་པས་བསྡུས་པ་དེ་དག་
གཉིས་ཀ་སྟེ་གསུམ་གྱི་ངོ་བོ་ཉིད་མི་དམིགས་པ་ཞེས་བྱ་བ་དེ་དག་གི་རྣམ་པ་ཐམས་ཅད་
མཁྱེན་པ་ཉིད་ཀྱི་ངོ་བོ་ཉིད་དེ་དེ་བཞིན་ཉིད་ལ་དམིགས་པ་ལ་སོགས་པ་བདུན་ཡིན་ནོ། །དེ་
ལྟར་ན་མཁྱེན་གསུམ་གྱི་སྦྱོར་བའི་ངོ་བོ་ཉིད་བཅུ་དྲུག་ཆོས་ཅན། བཞི་པ་ངོ་བོ་ཉིད་ཀྱིས་
མཚན་ཉིད་དུ་བཞེད་དོ། །དེ་དག་གིས་རང་ཇི་ལྟ་བ་བཞིན་དུ་ཐམས་ཅད་མཁྱེན་པ་ཉིད་
གསུམ་གྱི་སྦྱོར་བ་སྔར་གྱི་མཚན་ཉིད་དེ་དག་དང་ལྡན་པ་བཞིན་དུ་མཚོན་ཅིང་རྟོགས་པར་
བྱེད་པའི་ཕྱིར། བཞིན་དུ་ཞེས་སྨོས་པ་ནི་སྦྱོར་བ་ལས་རྫས་ཐ་དད་པའི་མཚན་ཉིད་མེད་ཅིང་
སྦྱོར་བ་མཚན་ཉིད་དུའང་མི་འཐད་པས་དེ་ཁོ་ནར་སྦྱོར་བ་དག་མཚན་ཉིད་དང་མི་ལྡན་པར་
བསྟན་ཏོ། །
གསུམ་པ་དོན་བསྡུ་བ་ནི། སྔར་བཤད་པ་ལྟར་ཤེས་པའི་མཚན་ཉིད་ཞེ་
བརྒྱད། བྱེད་པའི་བཅུ་གཅིག །ཁྱད་པར་བཅུ་དྲུག །ངོ་བོ་ཉིད་བཅུ་དྲུག་སྟེ། དེ་ལྟར་ན་སྤྱིར་
མཚན་ཉིད་ཐམས་ཅད་བསྡོམས་ན་ནི་མཚན་ཉིད་དགུ་བཅུ་རྩ་གཅིག་ཏུ་འགྱུར་རོ། །
དྲུག་པ་སྒོམ་པའི་སྔོན་འགྲོ་ཐར་ཆ་ལ་ངོ་བོ་དང་ཁྱད་པར་གཉིས་ཀྱི་དང་པོ་ལ་
-4
]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྔ་འགྲེལ་ནི། ཐར་པའི་ཆ་དང་མཐུན་པའི་དགེ་བའི་རྩ་བ་དང་ལྡན་པའི་གང་ཟག་ཁོ་ན་ལ་
སྔར་ཇི་སྐད་བཤད་པའི་སྦྱོར་བ་ཡོངས་སུ་ཤེས་པའི་སྒོམ་པ་འབྱུང་བས་སྦྱོར་བའི་སྔོན་
འགྲོ་ཐར་པ་ཆ་མཐུན་སྟོན་ནོ། །རྩ་བ་ལ་སྤྱི་གཞུང་གཉིས་ཀྱི་དང་པོ་ལ་ལྔ་ལས། དང་པོ་ལ་
གཉིས་ཀྱི་ལུས་ཀྱི་རྟེན་ནི། ཐེག་པ་ཆུང་བས་གླིང་གསུམ་གྱི་སྐྱེས་པ་བུད་མེད་དེ། མཛོད་
ལས། མི་ཡི་ནང་ནས་འཕེན་པར་བྱེད། །ཅེས་སོ། །ཐེག་ཆེན་པས། ལྷ་ཀླུ་ལའང་སྐྱེ་བར་
འདོད་དེ། དེ་ལས་སེམས་བསྐྱེད་སྐྱེ་བར་བསྟན་པའི་ཕྱིར་རོ། །བསམ་པའི་རྟེན་ནི་མཉམ་
གཞག་ ཕལ་ཆེར་འདོད་ སེམས་རྩེ་ གཅིག་པ་ ལ་བརྟེན་ཅིང་། ཐོས་བསམ་ལ་སོགས་པ་
སེམས་རྣམ་པ་སྤྲོས་པ་ལའང་བརྟེན་ནོ། །མཛོད་ལྟར་ན། བྱང་ཆུབ་ཡན་ལག་ལམ་ཡན་ལག་
མ་རྟོགས་འདོད་ཁམས་སྲིད་རྩེ་ན་ཞེས་པ་བསམ་གཏན་གཟུགས་མེད་ལའང་བརྟེན་པར་
འདོད་དོ། །
གཉིས་པ་མཚན་ཉིད་ནི། ཐར་པ་ཕྱིན་བྱེད་དབང་པོའི་ངོ་བོར་མ་གྱུར་པའི་
འཇིག་རྟེན་པའི་ལམ་སྟེ། འགྲེལ་ཆེན་ལས། དབང་པོའི་དོན་མེད་པས་ན་དབང་པོ་མ་ཡིན་
པའི་ངོ་བོ་དད་པ་དང་བརྩོན་འགྲུས་དང་དྲན་པ་དང་ཏིང་ངེ་འཛིན་དང་ཤེས་རབ་ཀྱི་རང་
བཞིན་ཐར་པའི་ཆ་དང་མཐུན་པའི་དགེ་བའི་རྩ་བ་རྣམ་པ་ལྔ་ཉེ་བར་བསྒྲུབ་པར་བྱ་བ་ཡིན་ནོ་
ཞེས་སོ། །གསུམ་པ་ཁྱད་ཆོས་ལ་གཉེན་པོའི་ཁྱད་པར་ནི། དབུས་མཐའི་ཊིཀྐར། ཐར་པའི་
ཆ་དང་མཐུན་པའི་དགེ་བའི་རྩ་བ་རྣམས་ནི་འཁོར་བར་རབ་ཏུ་བསྐྱེད་པའི་མཐུ་འཇོམས་
པའི་ཚུལ་དུ་རིག་པར་བྱའོ་ཞེས་པ་ལྟར་ཟག་བཅས་ཀྱི་འདུ་བྱེད་རྣམས་ལ་ཉེས་དམིགས་སུ་
བལྟ་བས་རྣམ་པར་སུན་འབྱིན་པའོ། །སྤངས་པའི་ཁྱད་པར་ནི། ཟག་བཅས་ཀྱི་འདུ་བྱེད་
རྣམས་ལ་ཡོན་ཏན་ཅན་དུ་མངོན་པར་ཞེན་པ་སྤོངས་པའོ། །རྟོགས་པའི་ཁྱད་པར་ནི། ཤེས་
རབ་གསུམ་གྱིས་བདག་མེད་སྤྱིའི་ཚུལ་དུ་རྟོགས་པའོ། །ཡོན་ཏན་གྱི་ཁྱད་པར་ནི། ཆོས་རྒྱུན་
- 1 ！ $



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
གྱི་ཏིང་ངེ་འཛིན་དང་སྤྱན་དང་མངོན་ཤེས་ལ་སོགས་པ་ཅི་རིགས་པར་ཐོབ་པའོ། །གདམས་
ངག་བསྒོམས་པའི་ཁྱད་པར་ནི། ཉན་སར། བདག་རང་གཞན་གྱི་འབྱོར་པ་དང༌། འདུན་
དང་ཚུལ་ཁྲིམས་དབང་པོ་དང་། །དེ་བཞིན་ཟས་དང་མི་ཉལ་དང་། །ཤེས་བཞིན་དུ་ནི་སྤྱོད་པ་
དང༌། །དེ་བཞིན་དགེ་བའི་བཤེས་གཉེན་དང༌། །དམ་ཆོས་ཉན་དང་སེམས་པ་དང་། །བར་
ཆད་མེད་དང་བསྟོད་པ་སྤེལ། །དགེ་སྦྱོང་རྒྱན་ནི་ཐ་མ་ཡིན། །ཞེས་པ་རྣམས་ཏེ། དེ་ལ་རང་
འབྱོར་ལྔ་ནི་མི་ཉིད་དུ་སྐྱེས་པ། ཡུལ་དབུས་སུ་སྐྱེས་པ། དབང་པོ་མིག་སོགས་ཚང་བ། རང་
གིས་མཚམས་མེད་སོགས་མ་བྱས་ཤིང་གཞན་བྱེད་དུ་མ་བཅུག་པ་དང་། གནས་དམ་ཆོས་
འདུལ་བ་ལ་ དད་ པའོ། །གཞན་འབྱོར་ལྔ་ནི། སྟོན་ པ་ འཇིག་རྟེན་དུ་བྱོན་པ། དམ་ཆོས་
བསྟན་པ། བསྟན་པའི་ཆོས་གནས་པ། གནས་པའི་རྗེས་སུ་འཇུག་པ་དམ་པ་རྟོགས་པ་དང་
ལྡན་ པས་ སྐལ་ལྡན་ལ་གདམས་ངག་ སྟོན་པ་དང༌། གཞན་ཡང་སྙིང་བརྩེ་བ་སྦྱིན་བདག་
རྣམས་ཀྱིས་བསོད་སྙོམས་སོགས་སྟེར་བའོ། །འདུན་པ་ནི་དགེ་བའི་ཆོས་ལའོ། །སོ་སྐྱེའི་
ཚུལ་ཁྲིམས་ནི་སོ་ཐར་རིགས་བདུན་ལ་སོགས་པ་ཉེས་སྤྱོད་སྤང་བའོ། །དབང་པོའི་སྡོམ་པ་
ནི་མིག་ལ་སོགས་པའི་རྣམ་ཤེས་ཀྱི་རྗེས་སུ་དེ་དང་དེའི་ཡུལ་ལ་མི་དགེ་བ་མི་འབྱུང་བར་སྡོམ་
པའོ། །ཟས་ཀྱི་ཚོད་ཤེས་པ་ནི་འཇུ་ཞིང་དགེ་བ་ལ་སྦྱོར་བ་ལ་བདེ་བ་ཙམ་དུ་ཟ་བ་སྟེ། དེའང་
དགེ་བའི་ཕྱོགས་ལ་འབད་པའི་ཆེད་དུ་ལུས་གནས་པའི་དོན་ཙམ་དུའོ། །ནམ་གྱི་ཆ་སྟོད་དང་
ཆ་སྨད་ལ་མི་ཉལ་བར་རྣལ་འབྱོར་ལ་བརྩོན་པ་ནི་བཤེས་སྤྲིང་དུ། རིགས་པའི་བདག་ཉིད་
ཉིན་པར་མཐའ་དག་དང་། །མཚན་མོའང་ཐུན་གྱི་སྟོད་སྨད་བཟླས་ནས་ནི། །མནལ་ཚེའང་
འབྲས་བུ་མེད་པར་མི་འགྱུར་བར། །དྲན་དང་ལྡན་པས་དེ་དག་བར་དུ་བསྣོལ། །ཞེས་པའི་
ཚུལ་གྱིས་མཚན་མོ་ལ་ཐུན་གསུམ་དུ་བཅད་པའི་སྟོད་སྨད་ལ་མི་ཉལ་བར་དཔུང་བཟངས་
ཀྱིས་ཞུས་པ་ལས། འདོད་ཆགས་ཤས་ཆེ་མི་གཙང་ཤ་ཚིལ་དང༌། །པགས་པ་ཀེང་རུས་ལྟ་
• 1 13 -



བརྩེ་ཆེན་འོད་སྣང་ལས། པོང་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བས་རྣམ་པར་བཟློག །བྱམས་དང་སྙིང་རྗེའི་ཆུས་གདབ་ཞེ་སྡང་ལ། །གཏི་མུག་ལ་ནི་རྟེན་
འབྲེལ་ལམ་གྱིས་སོ། །ཞེས་པའི་སྤྱོད་པ་རྣམ་སྦྱོང་དང་གསུང་རབ་ཀྱི་ཚིག་དོན་ལ་དམིགས་
པའི་ ཐོས་ བསམ་ སྒོམ་ གསུམ་ གྱི་ ཤེས་ རབ་དང་། ། ཆོས་ ཀྱི་ ཕྱག་རྒྱ་བཞི་དང་། ཐར་པ་
ཆ་མཐུན་གྱི་དད་པ་དང་། རྗེས་དྲན་དྲུག་དང་། ཆོས་སྤྱོད་བཅུ་དང་། གདམས་ངག་རྣམས་རྩ་
བའི་ སེམས་ དྲུག་ དང༌ ། ཡིད་ ལ་ བྱེད་ པ་བཅུ་གཅིག་དང༌། སེམས་གནས་ཐབས་དགུས་
བསྒོམས་པ་དང༌། ཐེག་ཆེན་པས་སྐྱེས་བུ་ཆེན་པོའི་རྣམ་རྟོག་བརྒྱ་དང༌། ཚོགས་ལམ་ཆུང་
ངུར་དྲན་པ་ཉེར་བཞག །འབྲིང་དུ་ཡང་དག་སྤོང་བཞི། ཆེན་པོར་རྫུ་འཕྲུལ་རྐང་བཞི་ལ་
བརྩོན་པར་བྱེད་དོ། །ཤེས་བཞིན་དུ་སྤྱོད་པ་ནི། སྤྱོད་འཇུག་ཏུ། ལུས་ངག་སེམས་ཀྱི་གནས་
སྐབས་ལ། །ཡང་དང་ ཡང་དུ་བརྟག་བྱ་བ། །འདི་ཉིད་ཁོ་ན་མདོར་ན་ནི། །ཤེས་བཞིན་
བསྲུང་བའི་མཚན་ཉིད་དོ། །ཞེས་པ་ལྟར་སྒྲུབ་པའོ། །དགེ་བའི་བཤེས་གཉེན་ནི། གང་དང་
འགྲོགས་ན་དགེ་བ་ངང་གིས་འཕེལ་བར་འགྱུར་བ་སྐྱེས་བུ་དམ་པ་སྟེ། དེ་བསྟེན་པའོ། །བར་
ཆད་མེད་པ་ནི་དམ་པའི་ཆོས་སྒྲུབ་པ་ལའོ། །གཏོང་བ་སྤེལ་བ་ནི་བསྔོ་བས་ཟིན་པར་བྱེད་
པའོ། །དགེ་སྦྱོང་གི་རྒྱན་ནི། དེ་ཉིད་དུ། དད་ལྡན་གཡོ་མེད་ནད་ཉུང་དང༌། །བརྩོན་འགྲུས་
ཤེས་རབ་འདོད་ཆུང་དང་། །ཆོས་ཤེས་གསོ་སླ་གང་སླ་དང༌། །སྦྱང་དང་མཛེས་དང་དྲོད་རིག་
དང༌། །སྐྱེས་བུ་དམ་ཆོས་ཁས་རྟགས་དང་། །བཟོད་དང་དེས་དང་གྱ་ནོམ་ཡིན། །ཞེས་སོ།།
གསོ་སླ་བ་ནི་རང་ཉིད་གཅིག་པུ་གསོས་པས་ཆོག་པའོ། །དགང་སླ་བ་ནི་རང་ཉིད་ཀྱང་ཉུང་ངུ་
དང་རན་པས་ཚིམ་པའོ། །དྲོད་རིག་པ་ནི་སྦྱིན་བདག་གིས་ཇི་ཙམ་འདོད་པ་སྟབས་པ་ན་སླང་
བའི་ཚོད་ཤེས་པ་ཧ་ཅང་མང་པོ་མི་ལེན་པའོ། །སྐྱེས་བུ་དམ་པའི་ཆོས་ནི་ཡོན་ཏན་དང་ལྡན་
ཡང་རང་མི་བསྟོད་གཞན་མི་སྨོད་ཅིང་ཆོས་དང་རྗེས་སུ་མཐུན་པའི་ཆོས་སྒྲུབ་པ་ལ་ཞུགས་
པའོ། །མཁས་པའི་རྟགས་ནི་ལེགས་པར་བསམས་པ་སེམས་པ་དང༌། ལེགས་པར་སྨྲ་བ་
.： 2 (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
བརྗོད་པ་དང༌། ལེགས་པར་བྱ་བའི་ལས་བྱེད་པའོ། །དེས་པ་ནི་བླ་མ་དང་མཆེད་གྲོགས་
རྣམས་ལ་སྒོ་གསུམ་གྱིས་བྱམས་པའི་ལས་དང་ལྡན་པ་སོགས་འགྲོགས་ན་བདེ་བའོ། །གྱ་
ནོམ་པ་ནི། ངོ་གདོང་དཀར་ཞིང་གསོང་པོ་དང་དགའ་བར་སྨྲ་ལ་རྒྱུད་དང་བའོ། །
བཞི་པ་དབྱེ་བ་ནི། ཆུང་ངུ་སྦྱོར་ལམ་སྐྱེ་བ་ལ་ཚེ་རབས་ཀྱི་དུས་ངེས་པ་མེད་
པ་དང༌། འབྲིང་ཚེ་རབས་ཀྱི་དུས་ངེས་པ་ཡོད་པ་དང༌། ཆེན་པོ་སྦྱོར་ལམ་ཚེ་དེ་ཉིད་ལ་སྐྱེ་
བའོ། །ལྔ་པ་ སྒྲ་དོན་ནི། ཐར་པའི་རྒྱུ་ཚོགས་གཉིས་སོགས་པས་ན་ཚོགས། མྱ་ངན་ལས་
འདས་པར་ཕྱིན་པར་བྱེད་པས་ན་ལམ། ཆོས་དབྱིངས་ལ་དད་པས་ན་དད་པའི་ས། ལམ་ལ་
འཇུག་པའི་དང་པོ་ཡིན་པས་ན་ལས་དང་པོའི་ས། ཐར་པ་མྱང་འདས་ཀྱི་རྒྱུར་གྱུར་པས་ན་
ཐར་པ་ཆ་མཐུན་ནོ། ། །
གཞུང་དོན་ནི། སེམས་བསྐྱེད་མ་ཐག་ནས་བཟུང་སྟེ་སྦྱོར་ལམ་ཐོབ་པར་
འཁོར་གསུམ་དུ་མཚན་མར་འཛིན་པ་མེད་པའི་ཤེས་རབ་དང༌། རབ་ཏུ་སྦྱིན་པ་ལ་སོགས་
པས་རྣམ་མཁྱེན་གྱི་བར་གྱི་རྣམ་བྱང་གི་ཆོས་རྣམས་རང་རྒྱུད་ལ་ཡང་དག་པར་སྒྲུབ་པའི་
ཐབས་ལ་མཁས་པ་དང་མ་བྲལ་བ་ནི་རྣམ་པ་ཐམས་ཅད་མངོན་པར་རྫོགས་པར་རྟོགས་
པའི་སྐབས་འདི་ལ་སྤང་བྱ་ལས་ཐར་པའི་ཆ་ལ་ཕན་པས་དེ་དང་མཐུན་པའི་དགེ་བར་འདོད་
དེ་ཐོག་མར་སེམས་བསྐྱེད་པ་ནས་ཉེ་བར་བཟུང་སྟེ་རྣམ་མཁྱེན་གྱི་སེམས་དང་མ་བྲལ་བར་
སྦྱིན་པ་གཏོང་བ་དང་ཞེས་པ་ནས་རྣམ་མཁྱེན་གྱི་བར་དུ་སྒོམ་ཞིང་མཚན་མར་མི་བྱེད་དེ།
ཞེསསོ། ། །
འགྲེལ་ པ་ནི། གཟུགས་ ནས་ རྣམ་ མཁྱེན་ གྱི་ བར་ མཚན་ མར་ མེད་ པར་
དམིགས་པའི་ཤེས་རབ་ཀྱིས་ཟིན་པའི་རྣམ་པས་སྦྱིན་པ་ལ་སོགས་པའི་ཕར་ཕྱིན་ནས་རྣམ་
པ་ཐམས་ཅད་མཁྱེན་པ་ཉིད་ལ་ཐུག་པ་རྣམས་རང་གི་རྒྱུད་ལ་སྐྱེས་པས་ཡང་དག་པར་འགྲུབ་
- 1
3 ! -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་མཁས་པའི་ཤེས་རབ་དང༌། ཐབས་ནི་རྣམ་པ་ཐམས་ཅད་མངོན་པར་རྫོགས་པར་རྟོག་
པ་སྟོན་པའི་སྐབས་འདི་ལ་ཐར་པའི་ཆ་དང་མཐུན་པ་ཡིན་པར་འདོད་དོ། །
གཉིས་པ་ལ་སྔ་འགྲེལ་ནི། བསྐྱེད་པར་མཁས་པ་དེ་གང་ཡིན་ཞེ་ན། དེ་དང་
ཆེ་འབྲིང་དབྱེ་བ་བསྟན་པའི་ཕྱིར་བར་སྐབས་ཀྱི་ཚིགས་སུ་བཅད་པ་གཉིས་སྨོས་སོ། །རྩ་བ་
ལ་གཉིས་ལས། ཐབས་མཁས་ཀྱི་ཁྱད་པར་ལ་རྣམ་པ་ལྔ་ལས་དང་པོ་དུས་གསུམ་གྱི་སངས་
རྒྱས་དང༌། སོགས་པས་དེ་རྣམས་ཀྱི་ཚུལ་ཁྲིམས་སོགས་ཕུང་ལྔ་དང་། རྣམ་ཐར་སྒོ་གསུམ་
ལ་མཚན་མར་མི་བྱེད་པས་དམིགས་པའི་དད་པ་ནི། ཡུམ་དང་ཐབས་མཁས་པ་དང་མ་བྲལ་
བར་དུས་གསུམ་གྱི་སངས་རྒྱས་རྣམས་དང་བཅོམ་ལྡན་འདས་དེ་རྣམས་ཀྱི་ཕུང་ལྔ་དེ་ཐམས་
ཅད་ཡིད་ལ་སེམས་ཀྱང་མཚན་མར་མི་བྱེད་སོགས་སོ། །སྦྱིན་སོགས་ཕྱིན་དྲུག་སྤྱོད་ཡུལ་
དུ་བྱེད་ཀྱང་མཚན་མར་མི་བྱེད་པའི་བརྩོན་འགྲུས་ནི། སྦྱིན་པ་བྱིན་ཡང་མཚན་མར་མི་བྱེད་
སོགས་སོ། །ཡུམ་དང་ཐབས་མཁས་པ་དང་མ་བྲལ་བའི་བསམ་པ་ཕུན་སུམ་ཚོགས་པས་
དགེ་བ་སྒྲུབ་པར་འདོད་པ་ལ་སོགས་པའི་དྲན་པ་ནི་ཡུམ་དང་ཐབས་མཁས་པ་དང་མ་བྲལ་
བའི་བསམ་པ་ཅན་གང་ཡིན་པ་དེའི་བླ་མེད་ཡང་བྱང་ཆུབ་ནི་ཐེ་ཚོམ་མ་མཆིས་སོ་ཞེས་སོ།།
འཁོར་གསུམ་དུ་རྣམ་པར་མི་རྟོག་པའི་ཏིང་ངེ་འཛིན་ནི། ཡུམ་དང་ཐབས་མཁས་པ་དང་མ་
བྲལ་བར་སྒོམ་པར་བགྱིའོ་ཞེས་སོ། །ཤེས་བྱའི་ཆོས་རྣམས་རྣམ་པ་ཐམས་ཅད་དུ་རང་སྤྱིའི་
ཚུལ་གྱིས་རྟོགས་པ་སྤང་བྱ་ལ་དེ་ཁོ་ན་མ་དམིགས་པར་ཤེས་པའི་ཤེས་རབ་ནི། ཆོས་ཐམས་
ཅད་རྣམ་པ་ཐམས་ཅད་དུ་མངོན་པར་རྫོགས་པར་སངས་རྒྱས་ཏེ་གང་ངམ་གང་གིའམ་གང་
ཞིག་འཚང་རྒྱ་བར་བྱ་བའི་ཆོས་གང་ཡང་མ་དམིགས་སོ་ཞེས་སོ། །
གཉིས་པ་ཆེ་འབྲིང་གི་ཁྱད་པར་ནི། ཐེག་ཆེན་གྱི་དད་སོགས་དེ་དག་ཉིད་
ཀྱང་ཆུང་འབྲིང་ཆེན་པོའི་དབྱེ་བས་རྣམ་པ་གསུམ་ལས་དེ་བཞིན་ཉིད་ལ་སེམས་པ་ན་ཡིད་ལ་
-，
， ， .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
འགྱོད་པ་མེད་པས་སྐྲག་པར་མི་འགྱུར་བའི་བྱང་སེམས་དབང་པོ་རྣོན་པོ་ཆོས་ཅན། དེ་ཡིས་
རྫོགས་པའི་བྱང་ཆུབ་ཐོབ་པར་སླ་སྟེ། གཟུགས་ནས་རྣམ་མཁྱེན་གྱི་བར་དང་དེ་དག་ལས་
གཞན་པ་དང༌། དེ་རྣམས་ཀྱི་དེ་བཞིན་ཉིད་དང༌། དེ་ལས་གཞན་དུ་བྱང་ཆུབ་ལྡོག་པའི་ཆོས་
མ་དམིགས་པའི་ཡུམ་དང༌། སྦྱིན་སོགས་ཐབས་མཁས་དང་མ་བྲལ་བའི་ཐར་ཆའི་དགེ་བ་
ཆེན་པོ་དང་ལྡན་པའི་ཕྱིར་ཏེ། བྱང་ཆེན་བླ་མེད་བྱང་ཆུབ་ཏུ་འཚང་རྒྱ་བར་སླའོ་ཞེས་སོ། །དེ་
བཞིན་ཉིད་ལ་སེམས་མི་ཞུམ་པས་མི་དངངས་པའི་བྱང་སེམས་དབང་པོ་རྟུལ་པོ་ཆོས་ཅན།
དེས་རྫོགས་པའི་བྱང་ཆུབ་རྟོགས་དཀའ་ཞིང་འབད་པ་ཆེན་པོས་ཐོབ་པར་བཞེད་དོ། །སྦྱིན་
སོགས་མཚན་མར་མི་བྱེད་པས་སྒྲུབ་པའི་ཐར་ཆ་ཆུང་ངུ་དང་ལྡན་པའི་ཕྱིར་ཏེ། རྣམ་གྲངས་
དེས་ན་བླ་མེད་བྱང་ཆུབ་ཏུ་མངོན་འཚང་རྒྱ་བ་ནི་དཀའོ་ཞེས་སོ། །འདིའི་མདོའི་སྐབས་སུ་
བྱང་སེམས་གཅིག་དང་དུ་མར་ཁས་མི་ལེན་པའི་འཐད་པས་དབང་འབྲིང་བསྟན་ཏེ། ཆོས་
ཉིད་ལ་མི་འགོང་བས་མི་སྐག་པའི་བྱང་སེམས་ཀྱི་དབང་འབྲིང་ཆོས་ཅན། འབད་པ་འབྲིང་
པོས་བྱང་ཆུབ་ཐོབ་པ་ཡིན་ཏེ། ཆོས་ཀུན་སྟོང་པར་རྟོགས་པའི་ཤེས་རབ་དང་སྦྱིན་སོགས་
ཐབས་མཁས་དང་མ་བྲལ་བའི་ཐར་ཆ་འབྲིང་དང་ལྡན་པའི་ཕྱིར་ཏེ། ཆོས་ཐམས་ཅད་སྟོང་པ་
ལ་ནི་གང་། གང་གིས་གང་ཞིག་མངོན་འཚང་རྒྱ་བར་བགྱི་བའི་ཆོས་དེ་ལྟ་བུ་ནི་མ་མཆིས་སོ་
ཞེས་སོ། །འདི་ནི་འཕགས་པའི་ལུགས་སོ། ། །
འགྲེལ་པ་ལ་གཉིས་ལས་ཐབས་མཁས་ཀྱི་ཁྱད་པར་ནི། ཡུལ་ཡུལ་ཅན་
གྲོངས་བཞིན་དུ་སྦྱར་ཏེ་བསྟན་ན་དུས་གསུམ་གྱི་སངས་རྒྱས་དང་སོགས་པ་དེ་རྣམས་ཀྱི་ཚུལ་
ཁྲིམས་སོགས་ཕུང་ལྔའི་ཡུལ་ལ་དམིགས་ནས་མཚན་མར་མི་བྱེད་པའི་དད་པ་ཁྱད་པར་ཅན་
དབང་པོའི་དོན་རྣམ་བྱང་ལ་དབང་བྱེད་པ་མེད་པས་དབང་པོའི་ངོ་བོ་ཉིད་མིན་པ་དང་སོགས་
དང་ཡུལ་གྱི་སྒྲ་སྦྱར་ཏེ། སྦྱིན་པ་དང་རྣམ་མཁྱེན་གྱི་བར་ལ་བརྩོན་འགྲུས་དང་། བསྒྲུབ་བྱ་
- ༣ 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་བསྒྲུབ་བྱ་མ་ཡིན་པ་ལ་བླང་དོར་གྱི་བསམ་པ་དང་སྦྱོར་བ་ཕུན་སུམ་ཚོགས་པ་མ་བརྗེད་
པའི་དྲན་པ་དང་སྦྱིན་པ་ནས་རྣམ་མཁྱེན་གྱི་བར་ལ་འཁོར་གསུམ་དུ་རྣམ་པར་མི་རྟོག་པའི་
ཏིང་ངེ་འཛིན་དང་། ཆོས་ཐམས་ཅད་ཀྱི་རྣམ་པ་ཐམས་ཅད་ཐོས་བསམ་གྱིས་རབ་ཏུ་འབྱེད་
ཅིང་ཡོངས་སུ་ཤེས་པ་དང་། དེ་དག་མི་དམིགས་པའི་ཤེས་རབ་ཁྱད་པར་ཅན་དབང་པོའི་ངོ་
བོ་ཉིད་མ་ཡིན་པ་སྟེ་ཡུལ་རྣམ་པ་ལྔ་ལ་དམིགས་པའི་མཁས་པ་ལྔ་ཡིན་ནོ། །
གཉིས་པ་ཆེ་འབྲིང་གི་ཁྱད་པར་ནི། ཐབས་མཁས་པ་ཡོད་པ་ཁོ་ནས་བྱང་
ཆུབ་ཐོབ་བམ་མི་ཐོབ་ཅེས། དད་སོགས་ལྔ་ཡོད་པ་དེ་ལྟ་མོད་ཀྱིས་ཀྱང་དེ་ཐམས་ཅད་ཀྱིས་
བླ་ན་མེད་པའི་བྱང་ཆུབ་ཐོབ་པས་ཁྱབ་པ་མ་ཡིན་ཏེ། འདི་ལྟར་དད་སོགས་ལྔ་ཆེན་པོ་དང་
ལྡན་པས་དབང་པོ་རྣོན་པོས་ནི་ཡང་དག་པར་རྫོགས་པའི་བྱང་ཆུབ་རྟོགས་པར་སླ་ལ། ལྔ་པོ་
དེ་དག་ཉིད་ཆུང་ངུ་དང་ལྡན་པས་དབང་པོ་རྟུལ་པོས་ནི་དེ་རྟོགས་པར་དཀའ་ཞེས་བྱ་བ་འདི་
ནི་ཆོས་ཉིད་ཀྱིས་ངེས་པ་ཡིན་པ་དེ་ཉིད་དངོས་སུ་བསྟན་པའི་ཤུགས་ཀྱིས་ན་དད་སོགས་ཀྱི་
དབང་པོ་འབྲིང་པོ་རྣམས་ཀྱིས་ནི་རང་སངས་རྒྱས་ཀྱི་བྱང་ཆུབ་རྟོགས་ལ་དབང་པོ་ཆུང་ངུ་
རྣམས་ཀྱིས་ནི་ཉན་ཐོས་ཀྱི་བྱང་ཆུབ་རྟོགས་སོ་ཞེས་བྱ་བ་འདི་འཕངས་པ་ཡིན་ཏེ། ཐར་པ་ཆ་
མཐུན་ཡིན་པས་བྱང་ཆུབ་ཞིག་ནི་རྟོགས་ལ་བླ་མེད་བྱང་ཆུབ་མི་རྟོགས་པའི་ཕྱིརརོ། །
བདུན་པ་ཡོངས་སུ་སྨིན་བྱེད་ངེས་འབྱེད་ཆ་མཐུན་ལ། དངོས་དང་། ཟློས་
སྤོང་གཉིས་ཀྱི་དང་པོ་ལ་སྔ་འགྲེལ་ནི། ཐར་པ་ཆ་མཐུན་བསྐྱེད་པའི་གང་ཟག་གཞན་དོན་ལ་
སྤྲོ་བ་ཅན་ལ་འདིར་སྨོས་ངེས་འབྱེད་ཆ་མཐུན་འབྱུང་བས་དེ་སྟོན་པ་ལ། རྩ་བ་ལ་དམིགས་པ་
ནི༑ དྲོ་བ་དང་རྣམས་ཀྱི་སྒྲས་མཚོན་ནས་ངེས་འབྱེད་བཞིའི་དམིགས་པ་ནི་རྣམ་ཀུན་སྦྱོར་
ལམ་གྱི་སྐབས་འདིར་སེམས་ཅན་ཐམས་ཅད་ལ་དམིགས་པ་ཡིན་པར་མདོ་ལས་བསྔགས་
ཤིང་བརྗོད་དེ། དེའི་དགོས་པ་ནི་རྣམ་མཁྱེན་གྱི་སྐབས་ཀྱི་ངེས་འབྱེད་ལས་ཁྱད་པར་དུ་བྱས་
- ཤུ ? 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
པའི་དོན་ཏེ། དེར་ནི་བདེན་པ་མངོན་པར་རྟོགས་པ་དང་ལྡན་པ་ཡིན་ལ་འདིར་ནི་སྦྱོར་བ་དང་
ལྡན་པ་ཡིན་པས་སོ། །རྣམ་པ་ལ་བཞིའི་དྲོད་སོགས་ལ་གསུམ་ལས་ཆུང་ངུ་ནི། སེམས་ཅན་
དེ་དག་ཉིད་ལ་སེམས་མཉམ་པ་ཉིད་དང་སོགས་ཀྱི་སྒྲས་བསྡུས་པ་ལས་བྱམས་པའི་སེམས་
ཏེ་ཆུང་ངུ་ཡིན་པའི་རྒྱུ་མཚན་ཚེ་འདིར་གཞན་ལ་མི་འཚེ་བའི་སེམས་ཡིན་པའི་ཕྱིར་རོ།།
སེམས་ཅན་ཐམས་ཅད་ ཀྱི་དྲུང་དུ་སེམས་མཉམ་པ་ཉིད་དུ་གནས་པར་བྱའོ། །ཞེས་སོ།།
འབྲིང་ནི་གསུམ་སྟེ། སེམས་ཅན་རྣམས་ཀྱི་དྲུང་དུ་ཕན་པའི་སེམས་བསྐྱེད་པར་བྱའི་གནོད་
པའི་སེམས་བསྐྱེད་པར་མི་བྱའོ། །དེ་བཞིན་དུ་ཁོང་ཁྲོ་མེད་པའི། མི་འཚེ་བའི་སེམས་བསྐྱེད་
པར་བྱ་ཞེས་ཏེ་གཞན་ལ་ཕན་པའི་ཕྱིར་རོ། །ཆེན་པོ་ནི། སེམས་ཅན་ཐམས་ཅད་ཀྱི་དྲུང་དུ་ཕ་
མ་སྤུན་ཟླ་སྲིང་མོ་བུ་ནུ་མོའི་སེམས་བསྐྱེད་པར་བྱའོ། །གྲོགས་པོ་དང་ཡིད་བརྟན་དང་གཉེན་
དང་གནག་གི་གཉེན་མཚམས་ཀྱི་སེམས་བསྐྱེད་པར་བྱའོ། །ཞེས་པ་ལྟར་གཉིས་ཚན་ལྔ་པ་
སྟེ་འདི་ཕྱི་གཉིས་ཀར་གཞན་གྱི་འདོད་པ་སྒྲུབ་འདོད་པས་སོ། །དེ་ལྟར་ན་རྣམ་པ་བཅུར་མདོ་
ལས་བཤད་དེ། རྩེ་མོར་གྱུར་པ་ཆུང་ངུ་ནི་བདག་ཉིད་སྡིག་པ་མི་དགེ་བ་བཅུ་ལས་ལྡོག་ཅིང་
གདུལ་བྱ་གཞན་དེ་དག་ལ་ནི་འགོད་པ་དང་། དེ་བརྟན་པའི་ཕྱིར་ཞུགས་པ་ལ་བསྔགས་པ་
བརྗོད་པ་ལ་འཕེལ་བའི་ཕྱིར་མཐུན་པར་དགའ་བར་བྱ་བ་ཉིད་དེ། བདག་ཉིད་ཀྱང་སྲོག་
གཅོད་པ་ལས་ལྡོག་པར་བྱ་སོགས་ཏེ་གཞན་དུཋཁའི་རྒྱུ་ལས་ལྡོག་པར་འདོད་པས་སོ།།
འབྲིང་ནི་སྦྱིན་པ་ལ་སོགས་ཕྱིན་དྲུག་ལ་བདག་ཉིད་གནས་ཤིང་གཞན་དེ་ལ་འགོད་པར་
འདོད་པ་སོགས་སྔར་བཞིན་ཏེ། གཞན་བདེ་བའི་རྒྱུ་ལ་སྦྱོར་འདོད་པས་སོ། །བདག་ཉིད་ཀྱི་
སྦྱིན་པའི་ཕར་ཕྱིན་ཡོངས་སུ་རྫོགས་པར་བྱ་སོགས་སོ། །ཆེན་པོ་ནི་སོགས་པས་བསྡུས་པ་
བདག་ཉིད་སྟོང་ཉིད་བཅུ་དྲུག་ནས་མ་འདྲེས་པའི་བར་རྟོགས་པ་དང༌། རྟེན་འབྲེལ་ལུགས་
དང་མཐུན་མི་མཐུན་ལ་མཉམ་པར་བཞག་ཅིང་གཞན་དེ་ལ་འགོད་པ་སོགས་ཏེ། བདག་ཉིད་
-
2
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱང་སྟོང་པ་ཉིད་བསྒོམ་པར་བྱ་སོགས་ཏེ། གཞན་བདེ་སྡུག་ལ་ཕྱིན་ཅི་ལོག་སྤོང་བར་འདོད་
པས་སོ། །བཟོད་པ་ནི་རྩེ་མོ་ལ་རང་གཞན་ལ་བརྟེན་པའི་དམིགས་རྣམ་གྱི་དབྱེ་བ་ཡོད་པ་དེ་
བཞིན་དུ་རང་གི་རྟེན་ཅན་སྡུག་བདེན་ཤེས། ཀུན་འབྱུང་སྤོང་། འགོག་པ་སྔོན་དུ་བྱེད། ལམ་
སྒོམ་པ་ལ་གནས་ནས་གཞན་གྱི་རྟེན་ཅན་ཡང་དེ་ལ་འགོད་པ་ཆུང་ངུ་སྟེ། གཞན་འཕགས་
ལམ་ལ་སྦྱོར་འདོད་པས་སོ། །བདག་ཉིད་ཀྱང་༼དེ་བཞིན་དུ་ཡོངས་སུ་ཤེས་པར་བྱ་སོགས་སོ།།
འོག་གི་སོགས་ཀྱི་སྒྲ་འདིར་ཡང་སྦྱར་ཏེ། དེས་བསྡུས་པ་རང་ཉིད་ཤེས་རབ་ཀྱི་ཐེག་དམན་གྱི་
འབྲས་བུ་ཤེས་པ་མངོན་དུ་བྱ་བའི་ཕྱིར་སྒོམ་ཞིང་ཐབས་ཀྱིས་ཡང་དག་པའི་མཐའ་མངོན་དུ་
མི་བྱེད་པའི་ཐབས་མཁས་ལ་གནས་ནས་གཞན་དེ་ལ་འགོད་སོགས་འབྲིང་སྟེ། གཞན་རང་
གི་འབྲས་བུ་ལ་སྦྱར་བར་འདོད་པས་སོ། །བདག་ཉིད་ཀྱང་རྒྱུན་དུ་ཞུགས་པའི་འབྲས་བུ་
ཤེས་པ་མངོན་དུ་བྱ་བའི་ཕྱིར་ཤེས་པ་སྐྱེད་བྱེད་ཡང་དག་པའི་མཐའ་མངོན་དུ་མི་བྱེད་སོགས་
སོ༑ ༑ །
ཆོས་མཆོག་ནི་བཟོད་པ་དེ་བཞིན་དུ་གསུམ་ལས་ཆུང་ངུ་ནི། བདག་གིས་
སེམས་ཅན་རྣམས་སྨིན་པ་དང༌། ཞིང་སྦྱོང་བ་སོགས་བྱེད་ཅིང་གཞན་འགོད་པ་སྟེ་སོགས་སོ།།
སེམས་ཅན་ཐམས་ཅད་ཐེག་གསུམ་གྱིས་སྨིན་པར་འདོད་པས་སོ། །བདག་ཉིད་ཀྱང་སེམས་
ཅན་ཡོངས་སུ་སྨིན་པར་བྱ་སོགས་སོ། །འབྲིང་ནི་རང་ཤེས་རབ་ཁྱད་པར་ཅན་ལ་གནས་ནས་
གཞན་འགོད་པ་སོགས་ཏེ་གཞན་བྱང་སེམས་ཀྱི་ལམ་ལ་སྦྱོར་འདོད་པས་སོ། །བདག་གིས་
ཀྱང་བྱང་སེམས་ཀྱི་མངོན་པར་ཤེས་པ་བསྐྱེད་པར་བྱ་སོགས་སོ། །ཆེན་པོ་ནི་རྣམ་མཁྱེན་ཡེ་
ཤེས་བསྐྱེད་པ་ལ་གནས་ནས་གཞན་འགོད་སོགས་ཀྱིས་ཤེས་པར་བྱ་སྟེ། གཞན་ཕུན་ཚོགས་
མཐར་ཐུག་ལ་འཇོག་པས་སོ། །བདག་ཉིད་ཀྱང་རྣམ་མཁྱེན་གྱི་ཡེ་ཤེས་བསྐྱེད་སོགས་སོ། །
འགྲེལ་པ་ལ་བཞི་ལས་དྲོད་ནི། སྦྱོར་བ་དང་ལྡན་པ་རྣམ་པ་ཐམས་ཅད་
- 41
2 f -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
མངོན་པར་རྫོགས་པའི་སྐབས་འདི་ལ་ཆགས་སྡང་མེད་པས་མཉམ་པ་དང་། ད་ལྟར་ཕན་
པའི་དོན་སེམས་པས་བྱམས་པ་དང་གཉིས་ནི་ཆུང་ངུའོ། །མ་འོངས་པའི་ཕན་པ་སེམས་པ་
དང་ང་རྒྱལ་བཅོམ་ནས་གཞན་ལ་མི་འཚེ་བར་སེམས་པས་ཁོང་ཁྲོ་བ་མེད་པ་དང་། ཐོ་མི་
འཚམ་པས་རྣམ་པར་འཚེ་བ་མེད་པའི་སེམས་ཀྱི་རྣམ་པ་གསུམ་ནི་འབྲིང་སྟེ་དེ་ལྟར་ལྔ་དང་།
འདི་མན་ཆད་ཤཱནྟིའི་ལུགས་ཏེ། སྐྱེས་པ་དང་བུད་མེད་རང་བས་རྒན་པ་རྣམས་ལ་ཕ་དང་
མའི་སེམས་དང་མཉམ་པ་རྣམས་ལ་སྤྱན་དང་སྲིང་མོའི་སེམས་དང་། གཞོན་པ་ལ་བུ་དང་བུ་
མོའི་སེམས་དང་ཡིད་བརྟན་པའི་བཤེས་དང༌། ཕན་འདོགས་པའི་གྲོགས་ཀྱི་སེམས་དང༌།
རུས་གཅིག་པའི་གཉེན་དང་མ་གཅིག་པའི་མ་ཕྱོགས་ཀྱི་སྣག་གི་གཉེན་མཚམས་ཀྱི་སེམས་
ཀྱི་རྣམ་པ་ཆུང་འབྲིང་ལས་གཞན་གཉིས་གཉིས་གཅིག་ཏུ་བྱས་པ་ལྔ་ནི་ཆེན་པོ་སྟེ་དེ་ལྟར་
བཅུས་སེམས་ཅན་ལ་དམིགས་པ་ནི་དྲོ་བར་གྱུར་པར་བཞེད་དོ། །རྩེ་མོའི་རྣམ་པ་ནི་སྔ་ཕྱིའི་
གྲངས་བཞིན་དུ་སྦྱར་ནས་བསྟན་ན་མདོར་བསྡུ་ན་སྲོག་གཅོད་སོགས་མི་དགེ་བ་སྤོང་བར་
འདོད་པའི་སྒོ་ནས་མི་དགེ་བ་ལས་ལྡོག་པ་ལ་རང་གནས་ཏེ་གཞན་སྡིག་པ་ལས་ལྡོག་པ་ལ་
སྦྱོར་བ་ཆུང་ངུ་དང༌། སྦྱིན་སོགས་དགེ་བ་ལེན་པར་འདོད་པའི་སྒོ་ནས་རང་དགེ་བ་ལ་ཞུགས་
ཤིང་གནས་པའི་བདག་ཉིད་ཅན་དེའི་སྒོ་ནས་གཞན་རྣམས་དགེ་བ་ལ་གནས་པ་ལ་སྦྱོར་བའི་
རྣམ་པ་ནི་འབྲིང་སྟེ་གཉིས་དང་། གཉིས་པོ་དེ་བཞིན་དུ་གཞན་དག་ཉིད་སྡིག་པ་ལས་ལྡོག་
དགེ་བ་ལ་ཞུགས་པ་རྣམ་པ་ལ་ཡོན་ཏན་བསྔགས་པ་བརྗོད་པ་དང་མཐུན་པར་དགའ་བར་
བྱེད་པ་རྣམ་པ་གཉིས་པོ་ཆེན་པོ་སྟེ་སྦྱར་བྱ་དང་སྦྱོར་བ་པོ་དང་སྦྱོར་ཡུལ་གྱི་ཆོས་ཀྱི་རབ་ཏུ་
དབྱེ་བས་ཕྱེ་ན་ནི་རྣམ་པ་མཐའ་ཡས་པ་ཞེས་བྱ་སྟེ། དེ་རྣམས་ཀྱིས་ཡུལ་སེམས་ཅན་ལ་
དམིགས་པ་ནི་རྩེ་མོར་གྱུར་པའི་དམིགས་རྣམ་ཡིན་ནོ། །
བཟོད་པ་ནི། རྩེ་མོ་ལ་འགོད་བྱེད་རང་དང་དགོད་བྱ་གཞན་གྱི་རྟེན་གྱི་དབྱེ་
- 1
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བས་དམིགས་པ་དང་རྣམ་པ་དག་གི་དབྱེ་བ་བཤད་པ་ཇི་ལྟ་བ་དེ་བཞིན་དུ་རང་གནས་ནས་
གཞན་སྦྱོར་བ་ཆུང་ངུ་དང༌། ཞུགས་པ་ལ་བསྔགས་པ་བརྗོད་པ་འབྲིང་དང་། ལེགས་པར་
ཞུགས་པ་ལ་མཐུན་པས་དགའ་བར་བྱེད་པ་ཆེན་པོ་ཉིད་ཀྱི་རྣམ་པ་གསུམ་པོ་རྣམས་ཀྱིས་
རང་གཞན་གྱི་རྟེན་ཅན་གྱི་དུཁ་ཤེས་པ་དང་ལ་སོགས་པས་ཀུན་འབྱུང་སྤོང་འགོག་པ་མངོན་
དུ་ བྱེད་ལམ་བསྒོམས་ནས་བདེན་པ་བཞི་ལ་དམིགས་པ་ནི་བཟོད་ པ་ ཡིན་ནོ། །འདིར་
བོད་རྣམས་གང་ལ་སྦྱོར་བའི་ཡུལ་ངོས་མ་བཟུང་། ཤེས་པའི་འགྲེལ་པ་འཆད། བདེན་པ་
དམིགས་པར་བཤད་པ་ནོར་ཞེས་ཟེར་རོ། །རྩེ་བཟོད་གཉིས་ཀྱི་བཤད་པ་འདི་ནི་ཆོས་བཤེས་
ཀྱི་སྟེ། སྟོད་འགྲེལ་ རྩ་ བ་དང་ མཐུན་ནོ། །འདིར་བཟོད་པ་ཆེན་པོའང་སྐད་ཅིག་དུ་མར་
བལྟའོ། །ཆོས་མཆོག་ནི་སྔ་མ་རྩེ་མོ་བཞིན་དུ་རང་སེམས་ཅན་དགེ་རྩ་སྨིན་པར་བྱེད་པ་དང་།
ཤེས་རབ་ཀྱིས་གྲོལ་བར་བྱེད་པ་ལ་གནས་ནས་གཞན་གྱི་རྟེན་ཅན་ཡང་དེ་ལ་འགོད་སོགས་
ཆུང་ངུ་དང་། ལ་སོགས་པས་བསྡུས་པའང་བྱང་སེམས་ཀྱི་མངོན་ཤེས་ལ་གནས་ནས་གཞན་
འགོད་སོགས་འབྲིང༌། རྣམ་མཁྱེན་ཡེ་ཤེས་བསྐྱེད་པ་ལ་གནས་ནས་གཞན་འགོད་སོགས་
ཆེན་པོའི་རྣམ་པ་དག་གིས་ཡུལ་སེམས་ཅན་ལ་དམིགས་པ་ནི་ཆོས་ཀྱི་མཆོག་ཡིན་ཏེ། ཚུལ་
དེ་ལྟར་ན་ངེས་པར་འབྱེད་པའི་ཆ་དང་མཐུན་པའི་རྗེས་ཐོབ་ཀྱི་དམིགས་རྣམ་རྣམས་བསྟན་པ་
ཡིན་ནོ། །འོ་ན་ཆོས་མཆོག་ཆེ་འབྲིང་གསུམ་ཡོད་ན། སྐད་ཅིག་གཅིག་ཏུ་བཤད་པ་འགལ་ཞེ་
ན༑ དེ་ནི་ཉན་ཐོས་རང་དོན་གྲུབ་པའི་དབང་དུ་བྱས་པ་ཡིན་ལ། འདིར་གསུམ་དུ་བྱས་པ་ནི་
གཞན་དོན་སྒྲུབ་པའི་དབང་དུ་བྱས་པ་སྟེ། དེ་ལ་བརྩོན་པ་ལ་ནི་ཆེན་པོ་ལ་སོགས་པའི་
གནས་སྐབས་ཀྱི་རིམ་པ་ཡོད་པའི་ཕྱིར་རོ། །
གཉིས་པ་རྩོད་པ་ནི། མངོན་རྟོགས་དང་པོ་དྲུག་རེ་རེ་ལ་ངེས་འབྱེད་ཆ་
མཐུན་ལ་སོགས་པ་ཅིའི་ཕྱིར་བཤད་ཅེ་ན། ལན་ལ་གཉིས་ལས། དང་པོ་གསུམ་གྱིས་ལམ་
-
?
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
གསུམ་མཚན་ཉིད་པར་བསྟན་པ་ནི། དེ་ལྟར་བཤད་པ་དགོས་མེད་མིན་ཏེ། སྔ་ཕྱི་གོ་རིམ་
སྦྱར་ནས་རྣམ་པ་དང་ལམ་དང་གཞི་ཐམས་ཅད་སྐྱེ་མེད་དུ་རྣམ་པར་སྒོམ་པའི་དབྱེ་བས་རྣམ་
པ་ཐམས་ཅད་མཁྱེན་པ་ཉིད་དང་ལ་སོགས་པས་བསྡུས་པ་ལམ་དང་གཞི་ཤེས་ཀྱི་མངོན་པར་
རྟོགས་པ་རྣམ་པ་གསུམ་ལས་དང་པོ་པའི་ས་ནས་བརྩམས་ཏེ་མཐོང་སྒོམ་གྱི་བར་དུ་རིམ་
པས་སྐྱེ་བས་དེ་གསུམ་ལ་ཉན་ཐོས་སོགས་དང་ཐུན་མོང་གི་འཇིག་རྟེན་པའི་ངེས་པར་འབྱེད་
པའི་ཆ་དང་མཐུན་པ་མཚན་ཉིད་པ་རྟོགས་པ་མངོན་དུ་འགྲོ་བས་དེའི་འབྲས་བུ་འཇིག་རྟེན་
ལས་འདས་པའི་བྱང་སེམས་ཀྱི་མཐོང་བ་དང་སྒོམ་པའི་ལམ་མཚན་ཉིད་པ་རྟོགས་ཤིང་ཐོབ་
པར་ཤེས་པའི་དོན་དུ་མཁྱེན་གསུམ་རེ་རེ་ལའང་སྦྱོར་མཐོང་སྒོམ་ལམ་གསུམ་གསུམ་བཤད་
པ་ཡིན་ནོ། །
གཉིས་པ་འོག་མ་གསུམ་གྱི་ལམ་བཏགས་པ་བར་བསྟན་པ་ནི། རྣམ་པ་
ཀུན་མངོན་པར་རྫོགས་པར་རྟོགས་པ་དང་ལ་སོགས་པས་རྩེ་མོ་མཐར་གྱིས་པ་སྟེ་མངོན་
པར་རྟོགས་པ་གསུམ་གྱིས་བདེན་པ་མཐོང་བ་ནས་བཟུང་སྟེ། སྒོམ་ལམ་གྱི་གནས་སྐབས་ལ་
ནི་སྔར་རྟོགས་ཟིན་པའི་སྦྱོར་མཐོང་སྒོམ་གསུམ་གྱི་ལམ་རྣམས་སླར་ཡང་འདྲིས་པར་བྱེད་
པའི་སྒོ་ནས་སྒོམ་པ་གོང་ནས་གོང་དུ་ཁྱད་པར་དུ་འགྲོ་བའི་གནས་སྐབས་ཀྱི་ཁྱད་པར་གྱི་
རིམ་པས་སྒོམ་ལམ་གྱི་རྣམ་པ་ཐམས་ཅད་དུ་ཉོན་མོངས་ཆེ་འབྲིང་དགུ་སྤོང་བྱེད་ཀྱི་ལམ་སྦྱོར་
བ་དང་བར་ཆད་མེད་པ་དང་རྣམ་གྲོལ་ལམ་གྱི་བདག་ཉིད་ཁྱད་པར་གྱི་ལམ་གྱིས་བསྡུས་
པའི་སྒོམ་ལམ་ཆུང་འབྲིང་ཆེ་གསུམ་གྱི་ཡེ་ཤེས་ཉོན་སྒྲིབ་ཀྱི་ཟག་པ་མེད་པ་ཆུང་ངུ་དང་འབྲིང་
དང་ཆེན་པོ་རིམ་གྱིས་སྐྱེ་བས་ན་ཆུང་འབྲིང་ཆེན་པོ་དེ་གཅིག་ཅར་སྐྱེ་བའི་དོགས་པ་དགག་
པའི་ཕྱིར། ཁྱད་པར་ལམ་དེ་ལྟ་བུས་བསྡུས་པའི་ཡེ་ཤེས་ཆེ་འབྲིང་གསུམ་ལ་ངེས་པར་འབྱེད་
པའི་ཆ་དང་མཐུན་པ་དང་། ལ་སོགས་པས་མཐོང་སྒོམ་གྱི་ལམ་དུ་ཐ་སྙད་བཏགས་ནས་
-4 39 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུངས་པ་ཡིན་པར་ཤེས་པར་བྱའོ། །སྡུད་འགྲེལ་དུ། དག་པ་ས་གསུམ་ལ་ཁྱད་པར་གྱི་
ལམ་དུ་འདོད་དོ། །འོན་ཀྱང་འཕགས་པས་ནི་སྐབས་གསུམ་དུ་བསྟན་པ་ཐམས་ཅད་ལམ་
གསུམ་མཚན་ཉིད་པར་བཞེད་དོ། །
བརྒྱད་པ་སློབ་ལམ་གྱི་རྟེན་དགེ་འདུན་ལ་གསུམ་གྱི་མདོར་བསྟན་ལ་
མཚམས་སྦྱོར་ནི། ཕྱིར་མི་ལྡོག་པའི་བྱང་སེམས་ཀྱི་དགེ་འདུན་ལ་སྔར་ཇི་སྐད་བཤད་པའི་
ངེས་འབྱེད་ཆ་མཐུན་འབྱུང་བས་ཕྱིར་མི་ལྡོག་པའི་བྱང་སེམས་ཀྱི་དགེ་འདུན་གྱི་མཚན་ཉིད་
འཆད་པ་ན། རྩ་བ་ལ་གཉིས་ཀྱི་རྟགས་འགོད་པ་ནི། སྦྱོར་ལམ་ངེས་འབྱེད་ཡན་ལག་ལ་
གནས་པའི་དབང་རྣོན་ནས་བཟུང་སྟེ། བཟོད་ཤེས་ཀྱིས་བསྡུས་པའི་མཐོང་ལམ་ལ་གནས་
པའི་དབང་འབྲིང་དང་རྒྱུན་དང་ལྡན་པའི་སྒོམ་པའི་ལམ་དག་ལ་གནས་པའི་བྱང་ཆུབ་སེམས་
དཔའ་ཆོས་ཅན། དེ་འདིར་བྱང་ཆུབ་ལས་ཕྱིར་མི་ལྡོག་པའི་སློབ་པའི་ཚོགས་སམ་དགེ་འདུན་
ཡིན་ཏེ། རྟགས་ཉི་ཤུ་དང་བཅུ་དྲུག་དང་ཟབ་མོའི་བརྒྱད་དང་ལྡན་པའི་ཕྱིར་ཏེ། རྣམ་པ་དེ་
དག་དང་ལྡན་པའི་བྱང་ཆེན་དེ་དག་ནི་ཕྱིར་མི་ལྡོག་པར་རིག་པར་བྱའོ་ཞེས་སོ། །དེ་གསུམ་
ནི་གཉེན་པོ་དང་རང་ལ་བརྟེན་པའི་མཚན་མ་དང་དེ་ལ་སོགས་པའི་རྐྱེན་ནམ་ལུས་ངག་གིས་
ཉམས་སུ་ལེན་པའི་ཁྱད་པར་རོ། །
གཉིས་པ་ཚུལ་སྒྲུབ་པ་ལ་ ཕྱོགས་ཆོས་མངོན་སུམ་གྱིས་གྲུབ་སྟེ། མཉམ་
གཞག་གི་འབྲས་བུ་ལུས་ངག་གི་ཐ་སྙད་རྣམས་རྟགས་ཡིན་ལ། དེ་མངོན་སུམ་གྱིས་གྲུབ་
ཅིང་། ཁྱབ་པ་ནི། ཇོ་བོས། རང་ལ་དཔོག་ན་རྒྱུ་ཚོགས་པའི། །རང་བཞིན་ཁོ་ནའི་གཏན་
ཚིགས་སོ། །གཞན་གྱིས་དཔོག་ན་རང་བཞིན་དང་། །འབྲས་བུའི་གཏན་ཚིགས་གཉིས་ཀྱིས་
སོ༑ ༑ཞེས་པ་ལྟར་རོ། །
འགྲེལ་པ་ནི། འཁོར་བའི་གཡུལ་ངོ་བཟློག་པའི་དཔའ་བོ་གང་དག་ངེས་པར་
-
3 {} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
འབྱིན་པའི་ཆ་དང་མཐུན་པ་བཞི་དང་། མཐོང་བའི་ལམ་དང་སྒོམ་པའི་ལམ་འོག་ནས་འཆད་
པར་འགྱུར་བ་ལ་གནས་པའི་བྱང་སེམས་དག་ནི་ཆོས་ཅན། སློབ་པ་ཕྱིར་མི་ལྡོག་པའི་དགེ་
འདུན་ཡིན་ཏེ། རྟགས་ཉི་ཤུ་དང་བཅུ་དྲུག་པོ་དེ་དང་ཟབ་མོ་བརྒྱད་པོ་དེ་རྟོགས་པའི་ཚུལ་
གྱིས་གནས་པའི་ཕྱིར་རོ། །
གཉིས་པ་རྒྱས་བཤད་ལ་སྦྱོར་མཐོང་སྒོམ་པ་ཕྱིར་མི་ལྡོག་ཏུ་སྒྲུབ་པ་
གསུམ་གྱི་དང་པོ་ལ་བསྟན་བཤད་གཉིས་ཀྱི་དང་པོ་ལ་མཚམས་སྦྱོར་ནི། དགེ་འདུན་གསུམ་
པོ་དེ་རྣམས་ཀྱི་ཕྱིར་མི་ལྡོག་པའི་མཚན་ཉིད་མ་འདྲེས་པ་གང་ཞེ་ན། རེ་ཞིག་ཐོག་མར་བར་
སྐབས་ཀྱི་ཚིགས་སུ་བཅད་པ་གཅིག་གིས་ངེས་པར་འབྱེད་པའི་ཆ་དང་མཐུན་པ་ལ་གནས་
པའི་ཕྱིར་མི་ལྡོག་རྣམས་ཀྱི་མཚན་ཉིད་སྟོན་པ་ལ་རྩ་བ་ནི། ངེས་འབྱེད་ཡན་ལག་ལ་གནས་
པའི་བྱང་སེམས་དབང་རྣོན་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་སྟེ། གཟུགས་
ལ་སོགས་པ་ལས་ལྡོག་པ་དང་ཐེ་ཚོམ་མེད་པ་ལ་སོགས་པ་རྣམ་པ་ཉི་ཤུ་དང་ལྡན་པའི་ཕྱིར་
ཁྱབ་པ་ཡོད། ཉི་ཤུ་པོ་འདི་ཕྱིར་མི་ལྡོག་གི་རྟགས་སུ་བརྗོད་པ་ཡིན་ནོ། །
འགྲེལ་ པ་ནི། ངེས་པར་འབྱེད་པའི་ཆ་དང་མཐུན་པ་ལ་གནས་པའི་བྱང་
སེམས་ཆོས་ཅན། ཕྱིར་ མི་ ལྡོག་པའི་མཚན་ཉིད་ཡིན་པར་ཤེས་པར་བྱ་སྟེ། གཟུགས་ལ་
སོགས་པ་ལས་ལྡོག་པ་དང་ཐེ་ཚོམ་མེད་པ་ལ་སོགས་པ་རྣམ་པ་ཉི་ཤུ་དང་ལྡན་པའི་ཕྱིར་རོ།།
གཉིས་པ་ལ་མཚམས་སྦྱོར་ནི། ཡང་གཟུགས་སོགས་ལ་ལྡོག་པ་ལ་སོགས་པའི་མཚན་ཉིད་
ཉི་ཤུ་པོ་དེ་དག་གང་ཡིན་ཞེ་ན། མཚན་ཉིད་དེ་དག་བསྟན་པའི་ཕྱིར་བར་སྐབས་ཀྱི་ཚིགས་སུ་
བཅད་པ་བཅུ་དྲུག་གིས་འཆད་པ་ན། རྩ་བ་ལ་བཞིའི་དྲོད་ཀྱི་ཕྱིར་མི་ལྡོག་གི་རྟགས་ནི། དྲོད་
ལ་གནས་པའི་བྱང་སེམས་དབང་རྣོན་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་སྟེ།
རྟགས་བཅུ་གཅིག་དང་ལྡན་པའི་ཕྱིར། དེ་གང་ཞེ་ན། དང་པོ་ནི། གཟུགས་ལ་སོགས་ལ་
- 4 3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་མར་འཛིན་པ་ལས་ལྡོག་པའི་ཕྱིར་ཏེ། གཟུགས་ལས་ཕྱིར་ལྡོག་པ་དང་སོགས་སོ། །
གཉིས་པ་ནི། སྐྱབས་གསུམ་ལ་ཐེ་ཚོམ་ཟ་བས་སྐྱབས་གནས་ངན་པ་ལ་
བརྟེན་པ་ཟད་པའི་ཕྱིར་ཏེ། ཕྱི་རོལ་པའི་དགེ་སྦྱོང་དང་བྲམ་ཟེ་གཞན་དག་གི་ངོར་མི་བལྟ་སྟེ་
སོགས་སོ། །གསུམ་པ་ནི། མི་དལ་བ་མི་ཁོམ་པ་བརྒྱད་དུ་སྐྱེ་བ་ཟད་པའི་ཕྱིར་ཏེ། ལོག་པར་
ལྟ་བར་མི་འགྱུར་སོགས་སོ། །བཞི་པ་ནི། བདག་ཉིད་དགེ་བ་བཅུ་ལ་གནས་ཤིང་གཞན་
དག་དེ་ལ་འགོད། དེའི་བསྔགས་པ་བརྗོད། དེ་དང་མཐུན་པས་དགའ་བར་བྱེད་པའི་ཕྱིར་ཏེ།
དགེ་བཅུའི་ལས་ཀྱི་ལམ་ལ་ཡང་དག་པར་བསྐུལ་ཞིང་སྤྱོད་དེ་སོགས་སོ། །ལྔ་པ་ནི། བདག་
སེམས་ཅན་གཞན་གྱི་རྟེན་ལ་དམིགས་པ་ཅན་གྱི་སྦྱིན་སོགས་ཕྱིན་དྲུག་སྒོམ་ཞིང་ཆོས་ཀྱི་སྦྱིན་
པ་བྱིན་ནས་སེམས་ཅན་གྱི་བསམ་པ་རྫོགས་པའི་ཕྱིར་ཏེ། སེམས་ཅན་ཐམས་ཅད་ཀྱི་དོན་དུ་
སྦྱིན་པ་ཡོངས་སུ་གཏོང་སོགས་སོ། །དྲུག་པ་ནི། ཆོས་ཐམས་ཅད་མཐོང་བ་མེད་པས་ཆོས་
ཟབ་མོ་སྟོང་པ་ཉིད་ཀྱི་དོན་ལ་ཐེ་ཚོམ་མམ་སོམ་ཉི་མེད་པའི་ཕྱིར་ཏེ། ཆོས་ཟབ་མོ་ལ་ནེམ་
ནུར་མ་མཆིས་སོགས་སོ། །བདུན་པ་ནི། སེམས་ཅན་ཐམས་ཅད་ལ་བྱམས་པས་ཀུན་ནས་
བསླངས་པའི་ལུས་དང་སོགས་པས་ངག་ཡིད་ཀྱི་ལས་དང་ལྡན་པའི་ཕྱིར་ཏེ། བྱམས་པའི་
ལུས་ཀྱི་དང་ངག་གི་དང་ཡིད་ཀྱི་ལས་དང་ལྡན་པ་ཡིན་ཏེ་སོགས་སོ། །བརྒྱད་པ་ནི། བསླབ་
པ་གསུམ་ལ་སྒྲིབ་པའི་སྒྲིབ་པ་ལྔ་དང་མི་འགྲོགས་པ་སྟེ། སྒྲིབ་པ་ལྔ་པོ་འདི་དག་དང་ལྷན་
ཅིག་ཏུ་མི་གནས་ཏེ་སོགས་སོ། །དགུ་པ་ནི། མ་རིག་པ་དང་ལྡན་པའི་བག་ལ་ཉལ་ཀུན་ནས་
འཇོམས་པ་སྟེ། བག་ལ་ཉལ་ཐམས་ཅད་ཀྱིས་ཐམས་ཅད་དུ་མེད་དེ་སོགས་སོ། །བཅུ་པ་ནི།
འགྲོ་འདུག་ཉལ་འཆག་གི་སྤྱོད་ལམ་ཐམས་ཅད་དྲན་ཤེས་བཞིན་དང་ལྡན་པར་བྱེད་པ་སྟེ།
འགྲོ་ཞིང་འོང་ཡང་འཁྲུལ་པའི་སེམས་ཀྱིས་མི་འགྲོ་མི་འོང་སྟེ་སོགས་སོ། །བཅུ་གཅིག་པ་ནི།
ཆོས་གོས་དང་ལ་སོགས་པས་ལོངས་སྤྱོད་སྨོད་དུ་མེད་ལ་གཙང་སྤྲུའི་སྤྱོད་པ་དང་ལྡན་ཞིང་
.4
3
， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ནད་མེད་པ་སྟེ། ཆོས་གོས་ལོངས་སྤྱོད་པ་ལ་སྤྲོ་བ་མེད་པས་སྨད་དུ་མེད་པ་དང་སོགས་སོ།།
རྩེ་མོའི་ནི་རྩེ་མོ་ལ་གནས་པའི་བྱང་སེམས་དབང་རྣོན་ཆོས་ཅན། རྫོགས་པའི་བྱང་ཆུབ་ལས་
ཕྱིར་མི་ལྡོག་སྟེ། རྟགས་དྲུག་དང་ལྡན་པའི་ཕྱིར། དེ་གང་ཞེ་ན། དང་པོ་བཅུ་གཉིས་པ་ནི།
དགེ་རྩ་འཇིག་རྟེན་ལས་ཕ་རོལ་ཏུ་བྱུང་བས་ལུས་ལ་སྲིན་བུའི་རིགས་སྟོང་ཕྲག་བརྒྱད་ཅུ་
རྣམས་མི་འབྱུང་བ་སྟེ། དེའི་ལུས་ལ་སྲིན་བུའི་རིགས་སྟོང་ཕྲག་བརྒྱད་ཅུ་པོ་དེ་དག་མེད་དེ་
སོགས་སོ། །བཅུ་གསུམ་པ་ནི། སྒོ་གསུམ་གྱི་གྱ་གྱུ་སྟེ་གཡོ་སྒྱུ་མེད་པས་ཉན་རང་གི་ས་ལས་
འདས་ནས་ལུས་ངག་སེམས་ཡོངས་སུ་དག་སྟེ། ལུས་དང་ངག་དང་སེམས་ཀྱི་བྱ་གྲུབ་ཡོངས་
སུ་སྦྱོང་བར་བྱེད་སོགས་སོ། །བཅུ་བཞི་པ་ནི། རྙེད་བཀུར་མི་འདོད་པར་སྦྱངས་པའི་ཡོན་
ཏན་བཅུ་གཉིས་ལེན་ཅིང་སྤྱོད་པ་སྟེ། སྦྱངས་པའི་ཡོན་ཏན་བཅུ་གཉིས་ཀྱང་ཡང་དག་པར་
བླངས་སྤྱོད་དོ་སོགས་སོ། །བཅོ་ལྔ་པ་ནི། ཕྱིན་དྲུག་གི་མི་མཐུན་ཕྱོགས་སེར་སྣ་འཆལ་ཚུལ་
ལ་སོགས་པའི་སེམས་བསྐྱེད་པ་མེད་པ་སྟེ་སེར་སྣའི་སེམས་བསྐྱེད་པ་མེད་དོ་སོགས་སོ།།
བཅུ་དྲུག་པ་ནི། བློ་བརྟན་ཞིང་ཟབ་པས་ཐོས་པའི་ཆོས་ཀུན་ཆོས་ཉིད་དང་སྦྱོར་བས་ཡུམ་གྱི་
རྣལ་འབྱོར་སྒོམ་པ་དང་ལྡན་པར་འགྲོ་བ་ཉིད་དེ། ཆོས་གང་ཐོས་པ་དེ་དག་ཐམས་ཅད་ཀྱང་
ཡུམ་དང་ཡང་དག་པར་སྦྱོར་བ་ཡིན་ནོ་སོགས་སོ། །བཅུ་བདུན་པ་ནི། བདུད་ཀྱིས་ཕྱིར་མི་
ལྡོག་ཏུ་ལུང་བསྟན་པ་དམྱལ་བར་སྐྱེ་བ་བསྟན་ནས་སེམས་བསྐྱེད་ལས་འཁྲུལ་པ་མེད་པར་
སེམས་ཅན་གཞན་གྱི་དོན་དུ་དམྱལ་སོགས་ཚོལ་ཞིང་བྱང་ཆུབ་ཀྱི་སེམས་མི་འདོར་བ་སྟེ།
སེམས་མི་འཁྲུལ་ཅིང་ཐེ་ཚོམ་མེད་དོགས་པ་མེད་སོགས་སོ། །བཟོད་པ་ལ་གནས་པའི་བྱང་
སེམས་དབང་རྣོན་ཆོས་ཅན། བྱང་ཆུབ་ལས་ཕྱིར་མི་ལྡོག་སྟེ། རྟགས་གཉིས་དང་ལྡན་པའི་
ཕྱིར། དེ་གང་ཞེ་ན། དང་པོ་བཅོ་བརྒྱད་པ་ནི། རང་གི་ཡུམ་རྟོགས་པས་བདུད་སོགས་གཞན་
གྱིས་ལམ་དམན་པར་བསྒྱུར་ཞིང་བཀྲི་བར་མི་བཏུབ་པ་སྟེ། གཞན་ལ་ཡིད་ཆེས་པར་མི་འགྲོ་
-4 33 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་སོགས་སོ། །བཅུ་དགུ་པ་ནི། ལམ་གཞན་མི་སྡུག་པ་ལ་སོགས་པ་ལམ་གྱི་གཟུགས་བརྙན་
ཉེ་བར་བསྟན་པའི་བདུད་ལ་བདུད་དོ་ཞེས་བྱ་བར་རྟོགས་པས་གཞན་དོན་གྱི་སེམས་མི་
གཏོང་བ་སྟེ། འདི་ནི་བདུད་སྡིག་ཏོ་ཅན་ཏེ་ལམ་གྱི་གཟུགས་བརྙན་སྟོན་པའོ་ཞེས་བྱང་ཆེན་
ཡུམ་ལ་སྤྱོད་པའི་ཚེ་བླ་མེད་བྱང་ཆུབ་ལས་ཕྱིར་མི་ལྡོག་ཅིང་སོགས་སོ། །ཆོས་མཆོག་ནི།
རྟགས་ཉི་ཤུ་པ་སྟེ། ཆོས་མཆོག་ལ་གནས་པའི་བྱང་སེམས་དབང་རྣོན་ཆོས་ཅན། རྫོགས་
པའི་བྱང་ཆུབ་ལས་ཕྱིར་མི་ལྡོག་སྟེ། ཡུལ་ཡིད་བྱེད་དང་མ་བྲལ་བས་སངས་རྒྱས་དགྱེས་པའི་
སྤྱོད་པ་དང་མཐུན་པར་གནས་པའི་ཕྱིར་ཏེ། དེ་ལས་ཇི་སྐད་དུ་བསྟན་པ་དེ་ལྟར་བསླབ་པ་ལ་
སྤྱོད་པ་དེ་དང་མ་བྲལ་ཞིང་སོགས་སོ། །
འགྲེལ་པ་ནི། རྟགས་དང་རྟགས་ཅན་གོ་རིམ་བཞིན་སྦྱར་ན་དྲོ་བ་དང་རྩེ་མོ་
དང་བཟོད་པ་དང་ཆོས་ཀྱི་མཆོག་རྣམས་ལ་གནས་པའི་བྱང་སེམས་ཆོས་ཅན། བླ་ན་མེད་
པའི་བྱང་ཆུབ་ལས་ཕྱིར་མི་ལྡོག་པ་ཡིན་པར་ཤེས་པར་བྱ་སྟེ། རྟགས་ཉི་ཤུ་པོ་འདི་དག་དང་
ལྡན་པའི་ཕྱིར། དེ་དག་གང་ཞེ་ན། བཞི་ལས་དྲོད་ཀྱི་རྟགས་རྣམ་པ་བཅུ་གཅིག་ནི། ཆོས་
ཐམས་ཅད་ངོ་བོ་ཉིད་མེད་པ་སྒྱུ་མ་ལྟར་རྟོགས་པ་ཉིད་ཀྱིས་གཟུགས་ལ་སོགས་པའི་ཆོས་ལ་
དེར་མངོན་པར་ཞེན་པ་ལས་ལྡོག་པ་དང༌། དཀོན་མཆོག་གསུམ་གྱི་ཡོན་ཏན་ཤེས་ནས་ཡིད་
ཆེས་པའི་དད་པ་ཐོབ་པས་ཡིད་གཉིས་ཟ་བའི་ཐེ་ཚོམ་ཟད་ཅིང་སྐྱབས་གཞན་ལ་མི་བརྟེན་པ་
དང་། མི་ཁོམ་པར་མི་སྐྱེ་བའི་སྨོན་ལམ་འགྲུབ་པས་རྒྱུ་འབྲས་ལ་སྐུར་འདེབས་ཀྱི་ལོག་པར་
ལྟ་བ་དང༌། དམྱལ་བ་དང༌། ཡི་དྭགས་དང་། དུད་འགྲོར་སྐྱེ་བ་དང༌། རྫོགས་ལྡན་དུས་ཀྱི་
སེམས་ཅན་ལྟ་བུ་སངས་རྒྱས་ཀྱི་བཀའ་མི་ཐོས་པ་དང་ཆོས་དང་འཁོར་རྣམ་བཞི་མེད་པའི་
ཡུལ་མཐའ་འཁོབ་ཏུ་སྐྱེ་བ་དང༌། ཡིད་ཀྱི་དབང་པོ་མ་ཚང་བ་གླེན་པ་དང་སྨྲ་མི་ཤེས་པ་
ལྐུགས་པའི་དངོས་པོ་དང་། འདུ་ཤེས་མེད་པ་དང༌། གཟུགས་མེད་པའི་སོ་སྐྱེ་ལྷ་ཚེ་རིང་པོ་
- 4
3
4 ,



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
གཉིས་སུ་སྐྱེ་བ་ཞེས་བྱ་བ་དམ་པའི་ཆོས་སྒྲུབ་ཏུ་མི་ཁོམ་པའི་སྐྱེ་གནས་བརྒྱད་ཟད་པ་དང་།
སེམས་ཅན་ལ་དམིགས་པའི་སྙིང་ རྗེས་ཀུན་ནས་བསླངས་ཏེ་བདག་དང་གཞན་དགེ་བ་
བཅུའི་ཆོས་ལ་སྦྱོར་བ་དང་། བདག་གི་བདེ་བ་དང་གཞན་གྱི་དུ་ཁ་བརྗེ་བ་ཉིད་ཀྱི་བསམ་
པས་རྣམ་སྨིན་སེམས་ཅན་གཞན་གྱི་ཡུལ་ལ་སྨིན་པར་ཡོངས་སུ་བསྔོས་པའི་སྦྱིན་པ་ལ་
སོགས་པ་སྤྱོད་པ་དང་། འགའ་ཡང་མཐོང་བ་མེད་པའི་ཆོས་ཡང་དག་པར་རྟོགས་པས་
ཟབ་མོའི་དོན་ཆོས་ཉིད་ལའང་སོམ་ཉི་མེད་པ་དང༌། བསམ་སྦྱོར་གཞན་ལ་ཕན་པ་ཉིད་དུ་
ཞུགས་པས་བྱམས་པས་ཟིན་པས་ལུས་དང་ངག་དང་ཡིད་ཀྱི་ལས་དང་བསླབ་གསུམ་གྱི་སྦྱོར་
བ་ཕུན་སུམ་ཚོགས་པའི་དགེ་བའི་ཕྱོགས་ལ་སྒྲིབ་པ་ལྔ་པོ་དང་པོར་རབ་ཏུ་བྱུང་བའི་བར་ཆོད་
འདོད་པའི་ཡོན་ཏན་ལ་འདུན་ཅིང་ཆགས་པ་དང༌། བྱུང་ནས་ལྟུང་བ་འཆོས་པ་ལ་བསྐུལ་བ་
ན་དེ་ལ་སྡང་བའི་གནོད་སེམས་དང་། ཞི་གནས་ཀྱི་བར་ཆོད་སེམས་ནང་དུ་ཞུམ་པར་བྱེད་པ་
གཉིད་དང་རྨུགས་པ་དང་ལྷག་མཐོང་གི་བར་ཆོད་སེམས་ཕྱིར་མི་འཕྲོ་ བའི་རྒོད་པ་དང་
འགྱོད་པ་དང་དེ་ཞི་བ་ན་དམིགས་པ་ལ་བཏང་སྙོམས་པའི་བར་ཆོད་གཏན་ལ་མ་ཕེབས་པའི་
ཐེ་ཚོམ་དག་དང་མི་འགྲོགས་པ་དང་། རྨོངས་ལྟའི་གཉེན་པོ་ལམ་སར་བསྒོམས་པ་ཉིད་ཀྱིས་
མ་རིག་པ་དང་། ལ་སོགས་པས་ལྟ་བའི་བག་ལ་ཉལ་ཐམས་ཅད་འཇོམས་ཀྱི་བསམ་བཞིན་
སྲིད་པ་ལེན་པས་འདོད་སྲེད་ཀྱི་བག་ལ་ཉལ་མི་འཇོམས་པ་དང་། སྤྱོད་ལམ་རྣམ་བཞིར་དུས་
རྟག་ཏུ་མཉམ་པར་བཞག་པ་ཉིད་ཀྱིས་སྤྱོད་ལམ་ཐམས་ཅད་དུ་དྲན་པ་དང་ཤེས་བཞིན་དང་
ལྡན་པ་དང་། ཀུན་སྤྱོད་གཟོབ་པས་གཙང་སྦྲ་ཀུན་ཏུ་སྤྱོད་པ་ཉིད་ཀྱིས་ཆོས་གོས་ལ་སོགས་
པ་ཡོངས་སུ་སྤྱོད་པ་ཤིག་ལ་སོགས་པ་མེད་པས་གཙང་བ་ཞེས་བྱའོ། །རྩེ་མོའི་རྣམ་པ་དྲུག་ནི།
བསམ་སྦྱོར་འཇིག་རྟེན་པ་དང་མི་འདྲེས་པས་དགེ་བའི་རྩ་བ་འཇིག་རྟེན་ལས་མངོན་པར་
འཕགས་པ་ཉིད་ཀྱིས་ལུས་ལ་སྲིན་བུའི་རིགས་བརྒྱད་ཁྲི་མི་འབྱུང་བ་དང་། ཐེག་དམན་གྱི་
བ 4 35-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགེ་བའི་རྩ་བའི་ཀུན་སློང་སེམས་རྣམ་པར་དག་པས་གནས་ལུགས་ལས་ཕྱིན་ཅི་ལོག་ཏུ་
གཞན་ལ་སྨྲ་འདོད་པའི་སེམས་གྱ་གྱུ་མེད་པ་དང་། རྙེད་པ་རྫས་ཐོབ་པ་དང་བཀུར་སྟི་གཅེས་
སུ་བྱེད་པ་ལ་སོགས་པས་གྲགས་སོགས་ལ་ལྷུར་མི་ལྟ་བ་ཉིད་ཀྱིས་ཕྱག་དར་ཁྲོད་པ་ཉིད་ལ་
སོགས་པ་སྦྱངས་པའི་ཡོན་ཏན་བཅུ་གཉིས་ཡང་དག་པར་ལེན་པ་དང༌། ལན་དུ་རེ་བ་མེད་
པའི་སྦྱིན་པ་དང་། །ཡང་སྲིད་མི་འདོར་ཚུལ་ཁྲིམས་དང༌། །ཉམས་ཆུང་རྣམས་ལ་བཟོད་པ་
དང༌། །ཡོན་ཏན་ཀུན་འབྱུང་བརྩོན་འགྲུས་དང་། །གཟུགས་མེད་སྤངས་པའི་བསམ་གཏན་
དང༌། །ཐབས་དང་བཅས་པའི་ཤེས་རབ་ནི། །བརྟན་པ་རྣམས་ཀྱི་ཡང་དག་འབྱོར། །ཞེས་པ་
ལྟར། སྦྱིན་པ་ལ་སོགས་པའི་ཕྱིན་དྲུག་ཁྱད་པར་ཅན་བསྒྲུབས་པས་ཕྱིན་དྲུག་དེ་དག་དང་
འགལ་བ་སེར་སྣ་དང་འཆལ་བའི་ཚུལ་ཁྲིམས་ལ་སོགས་པ་མེད་པ་དང་། ཆོས་ཀྱི་དབྱིངས་
སུ་ཡང་དག་པར་བསྡུས་པ་ཉིད་ཀྱིས་ཆོས་ཉིད་དང་མི་འགལ་བའི་ཡུལ་ཅན་རྣལ་འབྱོར་དང་
ལྡན་པར་འགྲོ་བ་སྟེ། རྟོགས་པ་དང་། འགྲོ་བ་ཐམས་ཅད་བདག་ཉིད་ཀྱི་དངོས་པོར་བྱས་པ་
ཉིད་ཀྱིས་གཞན་གྱི་དོན་དུ་དམྱལ་བར་ཡང་འགྲོ་འདོད་པ་ཞེས་བྱ་བའོ། །བཟོད་པའི་རྣམ་པ་
གཉིས་ནི། དགྲ་བཅོམ་པ་བཞིན་དུ་དེ་བཞིན་ཉིད་རྟོགས་པ་ལ་ཡིད་ཆེས་པའི་ཆོས་ཉིད་ཀྱིས་
གཞན་བདུད་དང་མུ་སྟེགས་སོགས་ཀྱིས་ཐེག་གཞན་ལ་བཀྲིར་མི་བཏུབ་པ་དང༌། སངས་
རྒྱས་ཐོབ་པ་ཉིད་ཀྱི་ཐབས་སྟོང་ཉིད་སྙིང་རྗེའི་སྙིང་པོ་ཤེས་པ་ལ་མཁས་པ་ཉིད་ཀྱིས་འཇིག་
རྟེན་པའི་མི་སྡུག་པའི་ཏིང་ངེ་འཛིན་སོགས་རྣམ་མཁྱེན་གྱི་ལམ་ལྟར་བཅོས་པ་ཉེ་བར་སྟོན་
པའི་བདུད་ལ་བདུད་ཉིད་དུ་རྟོགས་པར་བྱའོ། །ཆོས་མཆོག་ནི་རྣམ་པ་གཅིག་ནི་འཁོར་
གསུམ་དུ་རྟོག་པའི་དྲི་མས་རྣམ་པར་དག་པས་སྦྱིན་པ་ནས་རྣམ་མཁྱེན་གྱི་བར་སྦྱོར་དངོས་
མཇུག་ཏུ་མི་ཉམས་པར་སྤྱོད་པ་ཐམས་ཅད་ལ་སངས་རྒྱས་དགྱེས་པ་ཞེས་བྱ་བའོ། །
གཉིས་པ་ས་ལ་མདོར་རྒྱས་གཉིས་ཀྱི་དང་པོ་ལ་མཚམས་སྦྱོར་ནི། ངེས་པར་
- 4 ? $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། （༡༤
འབྱེད་པའི་ཆ་དང་མཐུན་པའི་ཕྱིར་མི་ལྡོག་པའི་འོག་ཏུ་མཐོང་བའི་ལམ་གྱི་གནས་སྐབས་ཀྱི་
ཕྱིར་མི་ལྡོག་པའི་མཚན་ཉིད་འབྱུང་བས་མཐོང་ལམ་ཕྱིར་མི་ལྡོག་གི་རྟགས་ལ་བར་སྐབས་
ཀྱི་ཚིགས་སུ་བཅད་པ་གཅིག་གིས་ གསུངས་པ་ལ། རྩ་བ་ནི། བྱང་སེམས་མཐོང་ལམ་ལ་
གནས་པ་དབང་འབྲིང་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་པར་ཤེས་པར་བྱ་
སྟེ༑ བཟོད་པ་དང་ཤེས་པའི་སྐད་ཅིག་བཅུ་དྲུག་གིས་ནི་བསྡུས་པའི་རྟགས་ཁྱད་པར་ཅན་
དང་ལྡན་པའི་ཕྱིར། ཁྱབ་པ་ཡོད། བཅུ་དྲུག་པོ་དེ་ནི་ཕྱིར་མི་ལྡོག་པའི་མཚན་ཉིད་ཡིན་པས་
སོ༑ ༑འགྲེལ་པ་ནི། དུཉཁ་ལ་སོགས་པ་བཞིའི་སྒོ་ནས་ཆོས་བཟོད་དང་རྗེས་སུ་ཤེས་པའི་
བཟོད་པ་གཉིས་དང་ཆོས་ཤེས་དང་རྗེས་སུ་ཤེས་པའི་སྐད་ཅིག་མ་བཅུ་དྲུག་ནི་བྱང་སེམས་
མཐོང་ལམ་ལ་གནས་པ་རྣམས་ཀྱི་ཕྱིར་མི་ལྡོག་པའི་མཚན་ཉིད་ཡིན་ནོ། །
གཉིས་པ་ལ་མཚམས་སྦྱོར་ནི་བཟོད་ཤེས་ཀྱི་སྐད་ཅིག་མའི་རྣམ་པ་ཅི་འདྲ་
བ་ཞིག་མཐོང་ལམ་ཕྱིར་མི་ལྡོག་གི་མཚན་ཉིད་ཡིན་ཞེ་ན། སྐད་ཅིག་གི་རྣམ་པ་རྣམས་
བར་སྐབས་ཀྱི་ཚིགས་སུ་བཅད་པ་ལྔས་གསུངས་པ་འཆད་པ་ནི། རྩ་བ་ནི། ཟབ་ཅིང་རྒྱ་ཆེ་བ་
རྟོགས་པའི་བློ་ལྡན་བྱང་སེམས་མཐོང་བའི་ལམ་ལ་གནས་པ་ཆོས་ཅན། རྫོགས་པའི་བྱང་
ཆུབ་ལས་ཕྱིར་ལྡོག་པ་ཡིན་ཏེ། བཟོད་ཤེས་དེ་འདྲའི་སྐད་ཅིག་བཅུ་དྲུག་གི་རྟགས་ཁྱད་པར་
ཅན་དག་དང་ལྡན་པའི་ཕྱིར་རོ། །བཅུ་དྲུག་པོ་གང་ཞེ་ན། སྡུག་བདེན་ལ་བཞིའི་ཆོས་བཟོད་
ནི༑ གཟུགས་སོགས་ཀྱི་ཆོས་སུ་འདུ་ཤེས་པ་དང་མངོན་པར་འདུ་བྱེད་པ་ལས་ལྡོག་པ་སྟེ།
གཟུགས་ཀྱི་འདུ་ཤེས་ལས་ཕྱིར་མི་ལྡོག་གོ་སོགས་སོ། །ཆོས་ཤེས་ནི། བདུད་ཀྱིས་བྱང་ཆུབ་
ལས་འདུན་པ་བཟློག་པ་ནི་བྱང་ཆུབ་ཀྱི་སེམས་བརྟན་པས་ཕྱིན་དྲུག་ལ་སྤྱོད་པ་སྟེ་སེམས་
བརྟན་པར་བྱའོ་སོགས་སོ། །རྗེས་བཟོད་ནི་ཐེག་པ་དམན་པའི་ཡིད་ལ་བྱེད་པ་དེ་དག་ལས་
རྣམ་པར་བཟློག་པ་སྟེ། ཉན་ཐོས་ཀྱི་སའམ་རང་སངས་རྒྱས་ཀྱི་ས་ལས་ཕྱིར་མི་ལྡོག་པ་དེ་ནི་
- 4 3
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་ཆེན་ཕྱིར་མི་ལྡོག་པ་ཞེས་ བྱ་བ་སོགས་སོ། །རྗེས་ཤེས་ནི། བསམ་གཏན་ལ་སོགས་
མཐར་གནས་དགུ་བྱང་ཕྱོགས་སོ་བདུན་རྣམ་ཐར་སྒོ་གསུམ་ལ་སྙོམས་པར་འཇུག་ཅིང་།
དེའི་འབྲས་བུ་ཐོབ་པར་མི་བྱེད་པས་བསམ་གཏན་སྙོམས་འཇུག་གི་ཡན་ལག་གང་ཡིན་པ་དེ་
ཡོངས་སུ་ཟད་པར་བྱ་བའི་ཕྱིར། དེ་དག་ལ་སྙོམས་པར་འཇུག་ཀྱང་གདུལ་བྱ་དང་མཐུན་
པའི་ལུས་འཛིན་པར་བྱེད་པ་སྟེ། བསམ་གཏན་གྱི་འབྲས་བུ་ཡོངས་སུ་མི་འཛིན་ཏེ་སོགས་སོ།།
ཀུན་འབྱུང་གི་བཞིའི་ཆོས་བཟོད་ནི། མཐོང་སྤང་ཀྱི་རྟོགས་པ་སྤངས་པས་ལུས་སེམས་ལས་
སུ་རུང་ཞིང་གནས་ངན་ལེན་དང་བྲལ་བས་ཡང་བ་ཉིད་ཐོབ་པ་སྟེ། གཟུགས་སུ་ལེན་པ་མ་
ཡིན་ནོ་སོགས་སོ། །ཆོས་ཤེས་ནི་སེམས་ཅན་སྨིན་བྱའི་དོན་དུ་ཁྱིམ་ན་གནས་ཀྱང་འདོད་ཡོན་
ལྔ་ལ་སྒྱུ་མ་ལྟར་མངོན་ཞེན་མེད་པས་སྤྱོད་པའི་ཐབས་ལ་མཁས་པས་བདག་གཞན་ཕྱིན་
དྲུག་ལ་འགོད་པ་སྟེ། ཐབས་མཁས་ པས་སེམས་ཅན་ཡོངས་ སུ་ སྨིན་པར་བྱ་བའི་ཕྱིར།
འདོད་ཡོན་ལྔ་ལ་གནས་སེམས་ཅན་རྣམས་ལ་སྦྱིན་པ་ཡོངས་སུ་གཏོང་སྟེ་སོགས་སོ། །རྗེས་
བཟོད་ནི་རྟག་ཏུ་འཁྲིག་པ་སྤོང་བས་ཚངས་པར་སྤྱོད་ཅིང་རྒྱུད་ཞི་གནས་ཀྱིས་བརླན་པས་
གཞན་ལ་གནོད་པ་མི་བྱེད་པ་སྟེ། རྟག་ཏུ་རྒྱུན་མི་ཆད་པར་ཚངས་པར་སྤྱོད་ཅིང་གནོད་པ་
གང་གིས་གཞན་མི་དགའ་བར་འགྱུར་བའི་གནོད་པ་དེ་ལྟ་བུ་གང་ཡང་མི་བསྐྱེད་དོ་སོགས་
སོ། །རྗེས་ཤེས་ནི། མི་གཡེང་། དད་སོགས་དབང་པོ་ལྔ་ཚང་། བྱང་སེམས་མི་བརྗེད་པ་ལ་
དབང་པོའི་སྐྱེས་བུ་དམ་པའི་ཆོས་ཉིད་ཀྱིས་ཆོས་ལ་མཚན་མར་མི་མཐོང་བ་དང་། ལོག་འཚོ་
སྤངས་པས་འཚོ་བ་རྣམ་པར་དག་པ་དང་ལྡན་པ་སྟེ། འཚོ་བ་ཡོངས་སུ་དག་པས་གནས་
པ་ཡིན་ཏེ་སོགས་སོ། །ལོག་འཚོན་ལྔ་སྟེ། དབུ་མ་རིན་ཆེན་ཕྲེང་བ་ལས། ཚུལ་འཆོས་རྙེད་
དང་བཀུར་སྟིའི་ཕྱིར། །དབང་པོ་སྡོམ་པར་བྱེད་པ་སྟེ། ཁ་བསག་རྙེད་དང་བཀུར་སྟིའི་ཕྱིར།།
ཚིག་འཇམ་སྔར་ནི་སྨྲ་བའོ། །གཞོག་སློང་དེ་ནི་ཐོབ་བྱའི་ཕྱིར། །གཞན་གྱི་རྫས་ལ་བསྔགས་
-4
3
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
བྱེད་པའོ། །ཐོབ་ཀྱིས་འཇལ་བ་རྙེད་པའི་ཕྱིར། །མངོན་སུམ་གཞན་ལ་སྨོད་བྱེད་པ། །རྙེད་
པས་རྙེད་པ་རྣམས་འདོད་པ། །སྔར་ཐོབ་པ་ལ་བསྔགས་བྱེད་པའོ། །ཞེས་སོ། །འགོག་པའི་
གཞི་ནི་ཆོས་བཟོད་ནི། མཆོག་དམན་མ་དམིགས་པས་ཕུང་པོ་དང་སོགས་པས་ཁམས་སྐྱེ་
མཆེད་སྡུག་ཀུན་གྱིས་བསྡུས་པ་ལ་སྦྱོར་བ་དང་། འགོག་ལམ་གྱིས་བསྡུས་པ་མཆོག་ཏུ་ཞེན་
པས་རྗེས་སུ་སྦྱོར་བ་ལ་གནས་པ་སོ་སོར་བཀག་པ་སྟེ། ཕུང་པོའི་གཏམ་གྱི་སྦྱོར་བ་དང་རྗེས་
སུ་སྦྱོར་བར་མི་གནས་སོགས་སོ། །ཆོས་ཤེས་ནི། ལམ་རྟོགས་པའི་རྒྱུ་དང་དགེ་ཕྱོགས་ཀྱི་
བར་ཆད་བྱེད་པའི་ཆོས་སྤང་བྱའི་རྣམ་རྟོག་རྣམས་ལ་བླང་དོར་དུ་སྦྱོར་བ་དང་སོགས་ཏེ། རྐུན་
པོའི་གཏམ་གྱི་སྦྱོར་བ་དང་རྗེས་སུ་སྦྱོར་བ་ལ་མི་གནས་སོགས་སོ། །གཏམ་སྨོས་པས་མིང་
ཙམ་ལ་དམིགས་པའི་རྣམ་རྟོག་སྟེ། དངོས་པོ་ལ་དམིགས་པའི་རྟོག་པ་ནི་སྡུག་ཀུན་ཤེས་པ་
ཉིད་ནི་བཅོམ་ཟིན་པས་སོ། །རྗེས་བཟོད་ནི། བྱང་ཆུབ་ཀྱི་རྒྱུ་ཚོགས་སུ་གྱུར་པའི་སྦྱིན་སོགས་
ལ་ཉུང་མང་དུ་ཞེན་པས་སྦྱོར་སོགས་ཏེ། དམག་གི་གཏམ་གྱི་སྦྱོར་བ་དང་རྗེས་སུ་སྦྱོར་བ་ལ་
མི་གནས་ སོགས་ སོ། །རྗེས་ཤེས་ནི། དབང་པོ་དང་སོགས་པས་དབང་རྟེན་ཡུལ། བདག་
བདག་གི་དང་བཅས་པའི་སྤང་བྱ་དང་གཉེན་པོ་གཡུལ་འགྱེད་པ་ན་ཁྲོ་ཆགས་ཀྱིས་བླང་དོར་
ལ་སྦྱོར་སོགས་ཏེ། གཡུལ་གྱི་དང༌། གྲོང་གི་དང༌། གྲོང་ཁྱེར་གྱི་དང་། གྲོང་རྡལ་གྱི་དང་།
དམག་གི་གཏམ་གྱི་སྦྱོར་བ་དང་རྗེས་སུ་སྦྱོར་བ་ལ་མི་གནས་སོགས་སོ། །འདི་གཏན་ལ་
དབབ་པ་ལ། དགག་བྱ་དང་འགོག་ཚུལ་གཉིས་ཀྱི་དང་པོ་ལ་བཞི། དབང་པོ། དབང་རྟེན།
དབང་ ཡུལ། བདག་དང་བདག་གི་བའོ། །དང་པོ་ལ་ མཚན་ཉིད། མཚོན་བྱ། ལྡན་ཚུལ་
གསུམ་གྱི་དང་པོ་ནི། སེམས་ཅན་གྱི་རྫས་གང་རང་གི་བདག་འབྲས་ལ་ལྷག་པར་དབང་བྱེད་
པ་སྟེ། བསྡུ་བར་དབང་པོའི་དོན་ནི་དབང་བྱེད་པའི་དོན་ནོ་ཞེས་སོ། །དབྱེ་ན་ཀུན་བྱང་གི་
དབང་པོ་གཉིས་ཀྱི་མཚན་ཉིད་ནི། སེམས་ཅན་གྱི་རྫས་ཀུན་ནས་ཉོན་མོངས་པ་དང་རྣམ་
- 4
3
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་དག་པར་དབང་བྱེད་པའོ། །
གཉིས་པ་ནི་ཉེར་གཉིས་ཏེ། ཡུལ་ལ་དབང་བྱེད་པ་རྣ་བ་སྣ་ལྕེ་ལུས་ཡིད་
ཀྱི་དབང་པོ་སྟེ་མཚན་ཉིད་ཡུལ་འཛིན་པར་དབང་བྱེད་པའི་ནང་གི་སྐྱེ་མཆེད་དོ། །སེམས་
ཅན་གྱི་རྒྱུན་སྔར་མེད་དེ་སྐྱེ་བར་དབང་བྱེད་པ་ཕོ་མོའི་དབང་པོ། སེམས་ཅན་གྱི་ལུས་གནས་
པར་དབང་བྱེད་པ་སྲོག་གི་དབང་པོ། ལས་ཀྱི་འབྲས་བུ་ལ་ཉེ་བར་སྤྱོད་པར་དབང་བྱེད་པ་
བདེ་བ་དང་སྡུག་བསྔལ་དང་ཡིད་བདེ་བ་དང་ཡིད་མི་བདེ་བ་དང་བཏང་སྙོམས་ཀྱི་དབང་པོ་
སྟེ་ཀུན་ནས་ཉོན་མོངས་ཀྱི་དབང་པོ་བཅུ་བཞིའོ། །འཇིག་རྟེན་པའི་རྣམ་པར་དག་པ་ལ་
དབང་བྱེད་པ་དད་པ་བརྩོན་འགྲུས་ནས་དྲན་པའི་ཏིང་ངེ་འཛིན་ཤེས་རབ་ལྔ་སྟེ་དེས་ཉོན་
མོངས་པ་རྣམ་པར་གནོན་པས་སོ། །འཇིག་རྟེན་ལས་འདས་པའི་རྣམ་པར་དག་པ་ལ་དབང་
བྱེད་པ་མི་ཤེས་པ་ཀུན་ཤེས་པར་བྱེད་པའི་དབང་པོ་དང་། ཀུན་ཤེས་པའི་དབང་པོ་དང༌།
ཀུན་ཤེས་པ་དང་ལྡན་པའི་དབང་པོ་གསུམ་སྟེ། དེ་དག་གིས་བག་ལ་ཉལ་ལེགས་པར་
བཅོམ་པས་སོ། །དེ་བརྒྱད་རྣམ་བྱང་གི་དབང་པོ་སྟེ། དབུས་མཐར། འཛིན་དང་གནས་དང་
རྒྱུན་མི་ཆད། །སྤྱོད་དང་དག་པ་གཉིས་ཀྱི་ཕྱིར། །ཞེས་སོ། །
གསུམ་པ་ནི། དེ་ལ་སྤྱིར་འདོད་ཁམས་ན་ཐམས་ཅད་ཡོད་དུ་རུང་བ་ལ།
བྱེ་བྲག་འོན་ལོང་ལ་རྣ་མིག་མེད། དམྱལ་བ་ལ་དགའ་བདེ་མེད་དོ། །བསམ་གཏན་དང་པོ་
ཡན་ཆད་ན་ཕོ་མོའི་དབང་པོ་མེད་དེ། རྒྱུ་འདོད་པ་ལ་འདོད་ཆགས་དང་བྲལ་བས་སོ། །ཡིད་
མི་བདེའང་མེད་དེ་ཁྱབ་བྱེད་ཁོང་ཁྲོ་མེད་པའི་ཕྱིར་རོ། །གསུམ་པ་ན་དགའ་བ་མེད་དེ།
དགའ་བའི་གཉེན་པོ་ཡོད་པས་སོ། །བཞི་པ་ལ་བདེ་བའང་མེད་དེ། བདེ་སྡུག་རྟོག་དཔྱོད་
ཡིད་བདེ་མི་བདེ་དབུགས་འབྱུང་རྔུབ་སྟེ་བསམ་གཏན་གྱི་སྐྱོན་བརྒྱད་ལས་གྲོལ་བའི་ཕྱིར་རོ།།
གཟུགས་མེད་ན་གཟུགས་ཅན་གྱི་དབང་པོ་ཅིའང་མེད་དེ། ཁྱབ་བྱེད་གཟུགས་མེད་པའི་ཕྱིར་
-4 4 [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
རོ། །འོན་ཀྱང་ཡིད་སྲོག་བཏང་སྙོམས་ཀྱི་དབང་པོ་གསུམ་ཡོད་དོ། །
གཉིས་པ་ནི་འབྱུང་བཞི་དང་། ཁ་དོག་དྲི་རོ་རེག་བྱའི་རྡུལ་རྫས་བརྒྱད་
ཡོད་དོ། །གསུམ་པ་ནི། འདོད་པར་ཡུལ་དྲུག་དཀའོ། །གཟུགས་ན་དྲི་རོ་མ་གཏོགས་པ་བཞི།
གཟུགས་མེད་ན་ཆོས་གཅིག་པོའོ། །བཞི་པ་ལ་བདག་ནི་སེམས་ཏེ་བདག་གི་བ་རྣམས་ལ་
དབང་བསྒྱུར་བས་སོ། །བདག་གི་བ་ནི་སེམས་བྱུང་སྟེ་སེམས་ཀྱི་དབང་བསྒྱུར་བྱ་ཡིན་པས་
སོ༑ །དེ་གཉིས་ཁམས་གསུམ་ག་ན་ཡོད་དོ། །གཉིས་པ་ནི། ཟས་ཀྱི་རྣམ་སྨིན་གྱི་ལྷག་མར་
གྱུར་པ་ཤེས་པའི་རྟེན་དབང་པོ་འགོག་པ་ནི་སྐྱེ་བའི་རྟེན་གྲོང་གི་སྒྲ་དང་། དབང་པོ་འཕེལ་
འགྲིབ་ཀྱི་རྟེན་འབྱུང་བ་འབྱུང་འགྱུར་འགོག་པ་ནི་གྲོང་འཕེལ་འགྲིབ་ཀྱི་རྟེན་གྲོང་ཁྱེར་གྱི་སྒྲ་
དང༌། དབང་པོའི་ཡུལ་གཟུགས་སོགས་ཀྱི་འགོག་པ་ནི་སྐྱེ་བའི་འཇུག་ལྡོག་གི་ཡུལ་གྲོང་
རྡལ་གྱི་སྒྲས་གསུངས་སོ། །དེ་གསུམ་འགོག་ཚུལ་ཡང་ཟས་ལས་ ཀྱི་རྣམ་སྨིན་དུ་འགྱུར་
པའམ་དེ་དག་ཏུ་མངོན་པར་ཞེན་པ་སྟེ། འཕགས་པས་རང་གི་ངང་ཁོ་ནས་རྣམ་པར་སྨིན་
པ་འགོག་པའི་རྣམ་པ་བཞི་ཡིན་ཏེ་ཞེས་དང༌། ཤཱནྟིས། ལུས་དང་གནས་དང་ལོངས་སྤྱོད་དུ་
སྣང་བའི་རྣམ་པར་རིག་པ་དག་ཤིན་ཏུ་ལྡོག་པ་ནི་འགོག་པའོ་ཞེས་སོ། །བདག་གི་བ་ལ་
དབང་སྒྱུར་བའི་བདག་ཏུ་མངོན་པར་ཞེན་པ་འགོག་པ་ནི་བདག་དང་སེམས་ཀྱིས་དབང་
བསྒྱུར་བར་བྱ་བའི་བདག་གི་བར་མངོན་ཞེན་འགོག་པ་ནི་བློན་པོའི་སྒྲས་གསུངས་ཏེ། འདི་
ཉི་ཁྲི་ལ་མེད་དོ། །ལམ་གྱི་གཞིའི་ཆོས་བཟོད་ནི། ཕྱིན་དྲུག་ལ་སྤྱོད་ཅིང་དེའི་མི་མཐུན་
ཕྱོགས་སེར་སྣ་སོགས་དྲུག་ལ་དང་པོར་སྦྱོར་བ་དང་རྒྱུན་དུ་རྗེས་སུ་སྦྱོར་བ་ཡིས་གནས་པ་སོ་
སོར་བཀག་པ་སྟེ། དེ་སྦྱིན་པའི་ཕར་ཕྱིན་ལ་སྤྱོད་ཅིང་སེར་སྣའི་གཏམ་གྱི་སྦྱོར་བ་དང་རྗེས་སུ་
སྦྱོར་བས་མི་གནས་སོགས་སོ། །ཆོས་ཤེས་ནི། བྱང་ཆུབ་ལས་ཕྱིར་ལྡོག་མི་ལྡོག་གི་ཆོས་ནི་
རྡུལ་ཙམ་ཡང་མི་དམིགས་པ་ཉིད་དུ་མངོན་སུམ་དུ་རྟོགས་པས་སྟོང་པ་ཉིད་ནས་རྣམ་ཐར་སྒོ་
•4 4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གསུམ་མམ། བར་ཆད་མེད། རྣམ་གྲོལ། ཁྱད་པར་ལམ་གྱི་བར་ལ་གནས་པ་ནི་མཐོང་ལམ་
ལ་བྱང་ཆུབ་ལས་ཕྱིར་ལྡོག་པར་དོགས་པ་མེད་པ་སྟེ། ཕྱིར་ལྡོག་པ་དང་ཕྱིར་ལྡོག་པ་མ་ཡིན་
པའི་ཆོས་རྡུལ་ཙམ་ཡང་མ་མཐོང་སོགས་སོ། །རྗེས་བཟོད་ནི། རང་ཉིད་རྫོགས་པའི་སངས་
རྒྱས་ཀྱི་ས་ཐོབ་པའི་ངེས་པ་ཉིད་ཀྱིས་མཁྱེན་པ་གསུམ་གྱི་ས་ལ་ནི་གནས་པ་དང་། དེ་ཐོབ་པ་
གཞན་ལ་རག་མ་ལས་ཤིང་གཞན་གྱི་བར་ཆད་ཀྱིས་རྗེ་མི་ནུས་པ་སྟེ། རང་གི་ས་ལ་གནས་
པ་དང་རང་གི་ས་ལ་གཞན་གྱི་ཁ་ན་མ་ཐོ་བ་ལས་དང་རང་གི་ས་ལ་རྫི་བ་མེད་པ་ཡིན་ནོ་
སོགས་སོ། །རྗེས་ཤེས་ནི། སངས་རྒྱས་ཀྱིས་བསྟན་པའི་ཆོས་གཟུང་བའི་དོན་དུ་བདག་གི་
ལུས་ཀྱི་ཕྱོགས་གཅིག་དང་། སྲོག་ཀྱང་ཡོངས་སུ་གཏོང་བས་དུས་གསུམ་གྱི་སངས་རྒྱས་ཀྱི་
ཆོས་འཛིན་པ་སྟེ། དམ་པའི་ཆོས་ཡོངས་སུ་བཟུང་བའི་ཕྱིར་བདག་ཡོངས་སུ་གཏོང་བར་བྱེད།
སྲོག་ཡོངས་སུ་གཏོང་བར་བྱེད་སོགས་སོ། །
འགྲེལ་པ་ལ་རྟགས་ཀྱི་ངོ་བོ་ངོས་གཟུང་། དེས་ཕྱིར་མི་ལྡོག་ཏུ་སྒྲུབ་པ་གཉིས་ཀྱི་
དང་པོ་ནི། གཟུགས་སོགས་རང་གི་མཚན་ཉིད་ངོ་བོ་ཉིད་ཀྱིས་སྟོང་པ་ཉིད་དུ་མངོན་སུམ་དུ་
རྟོགས་པ་ཉིད་ཀྱིས་གཟུགས་ལ་སོགས་པའི་ཆོས་ལ་མཚན་མར་ཡོངས་སུ་རྟོགས་པའི་མཐོང་
སྤང་ལས་ལྡོག་པས་དུ་ཁ་ཆོས་བཟོད་ལ་འཇུག་པ་དང་སངས་རྒྱས་དང་ལ་སོགས་པས་བྱང་
སེམས་བྱིན་གྱིས་བརླབས་པས་བླ་ན་མེད་པའི་བྱང་ཆུབ་ཀྱི་སེམས་བདུད་སོགས་ཀྱིས་བར་
ཆད་ཀྱིས་མི་ཕྱེད་པས་བརྟན་པ་ཉིད་དང༌། ཐེག་པ་ཆེན་པོའི་ཆོས་སེམས་བསྐྱེད་སོགས་ཉན་
རང་ལས་ཁྱད་པར་ཅན་དུ་བསྒྲུབས་པས་ཉན་ཐོས་དང་རང་སངས་རྒྱས་ཀྱི་ཐེག་པ་ལས་
སེམས་རྣམ་པར་ལྡོག་ཅིང་རྣམ་མཁྱེན་ལ་འཇུག་པ་དང༌། ཆོས་རང་བཞིན་མེད་པར་རབ་ཏུ་
རྣམ་པར་འབྱེད་པའི་མཐུས་གཟུགས་སོགས་སྐྱེ་མེད་དུ་རྟོགས་པས་བསམ་གཏན་བཞི་དང་
གཟུགས་མེད་པའི་སྙོམས་པར་འཇུག་པ་དང་ལ་སོགས་པས་འགོག་སྙོམས་ལ་གནས་པའི་
- 4 4
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཁམས་གོང་མར་སྐྱེ་བའི་རྒྱུ་སྙོམས་འཇུག་དེ་དག་གི་ཡན་ལག་ལ་སོགས་པ་དང་བྲལ་བའི་སྒོ་
ནས་ཡང་དག་པར་ཡོངས་སུ་ཟད་པར་བྱས་པས་སྙོམས་འཇུག་དེའི་འབྲས་བུ་མངོན་དུ་མི་
བྱེད་པས་སྙོམས་འཇུག་དེ་དག་ལ་འདྲིས་པར་བྱེད་པ་ཞེས་བྱ་བ་བཞི་ནི་དུཉཁའི་བདེན་པའི་
རྣམ་པ་རྟོག་པའི་ཡེ་ཤེས་སྐད་ཅིག་བཞི་ཡིན་ནོ། །མཐོང་སྤང་གི་མི་དགེ་བ་དང་བྲལ་བ་ཉིད་
ཀྱི་ལུས་ཟོ་མདོག་བདེ་བ་དང༌། སེམས་དམིགས་པ་ལ་འདོད་བཞིན་འཇུག་པས་ཡང་བ་དང་།
འདོད་ཡོན་ལ་ཆགས་པའི་སེམས་གདུལ་བའི་ཕྱིར་སྒྱུ་མ་ལྟར་བསྒོམས་པའི་ཐབས་ལ་མཁས་
པས་འདོད་པ་མ་ཐོབ་པ་ལ་སྲེད་ཐོབ་པ་ལ་ལྷག་པར་ཆགས་པའི་མངོན་པར་ཞེན་པ་མེད་
པར་འདོད་པ་ལྔ་ལ་ཉེ་བར་སྤྱོད་པས་ཁྱིམ་ན་གནས་པ་དང༌། ཆགས་བྱའི་ཡུལ་གྱི་ཉེས་
དམིགས་ཀུན་སྦྱོར་དགུ་ལ་སྦྱོར་བ་སོགས་མངོན་སུམ་དུ་མཐོང་བས་རྟག་ཏུ་ཚངས་པར་སྤྱོད་
པ་ལ་གནས་པ་ཉིད་དང་། ཡང་ཡང་བྱང་ཆུབ་ཀྱི་སེམས་མི་བརྗེད་པས་སྐྱེས་བུ་དམ་པར་གྱུར་
པའི་ཆོས་ཉིད་ཀྱིས་འཚོ་བའི་ཡོ་བྱད་སྡིག་པའི་རྒྱུར་གྱུར་པ་དང་བྲལ་བས་ཡང་དག་པར་རྣམ་
པར་དག་པ་ཉིད་ཅེས་བྱ་བ་བཞི་ནི་ཀུན་འབྱུང་གི་བདེན་པའི་རྣམ་པ་རྟོག་པའི་ཡེ་ཤེས་སྐད་
ཅིག་བཞི་ཡིན་ནོ། །ཆོས་ཀུན་སྟོང་པ་ཉིད་དུ་མངོན་སུམ་དུ་རྟོགས་པ་ལ་གནས་པ་ཉིད་ཀྱིས་
ཕུང་པོ་དང་སྐྱེ་མཆེད་དང་ཁམས་རྣམས་ལ་སྦྱོར་བ་དང་རྗེས་སུ་སྦྱོར་བ་དག་ཏུ་མི་བྱའོ་ཞེས་
མདོ་ལས་འབྱུང་བ་དེ་ལྟར་དང་པོར་ཞེན་པ་སྦྱོར་བ་དང་། རྒྱུན་དུ་ཤིན་ཏུ་ཞེན་པ་རྗེས་སུ་སྦྱོར་
བའི་ཚུལ་གྱིས་གནས་པ་སོ་སོར་བཀག་པ་དང་། མཐོང་ལམ་གྱི་མི་མཐུན་པའི་ཕྱོགས་མཐོང་
སྤང་གི་རྟགས་གཟུང་འཛིན་རྟོག་པ་བསལ་བ་ཉིད་ཀྱི་མཁྱེན་གསུམ་གྱི་རྟོག་པའི་བར་ཆད་
བྱེད་པའི་ཆོས་རྣམས་ལ་སྔ་མ་བཞིན་དུ་སྟོང་ཉིད་རྟོགས་པ་ལ་གནས་པས་སྦྱོར་བ་དང་རྗེས་
སུ་སྦྱོར་བས་སོ་སོར་བཀག་པ་དང༌། མཐོང་སྤང་གི་རྣམ་པར་དག་པའི་སྐྱོན་བདུད་ཀྱི་བར་དུ་
གཅོད་པ་ལ་སོགས་པའི་ཉེས་པ་འབྱུང་བར་ཡོངས་སུ་ཤེས་པ་ཉིད་ཀྱིས་མཐོང་ལམ་བྱང་ཆུབ་
པ :4 4
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་རྒྱུའི་ཚོགས་སྦྱིན་པ་ལ་སོགས་པ་ལ་མང་ཞིང་སྣ་ཚོགས་པར་བརྗོད་པའི་གཏམ་སྟེ་མིང་ལ་
སྔ་མ་བཞིན་དུ་སྦྱོར་བ་དང་རྗེས་སུ་སྦྱོར་བའི་གནས་པ་སོ་སོར་བཀག་པ་དང་གཟུང་བ་དང་
འཛིན་པའི་རྣམ་རྟོག་དག་སྤང་བར་བྱ་བ་ཉིད་ཀྱིས་གསད་བྱ་དབང་པོ་གྲོང་དང་དབང་རྟེན་
གྲོང་ཁྱེར་དང་ལ་སོགས་པས་དབང་ཡུལ་གྲོང་རྡལ་དང་བདག་ཏུ་ཞེན་པའི་སེམས་མི་མཐུན་
ཕྱོགས་དང༌། གསོད་བྱེད་གཉེན་པོ་ལམ་གཡུལ་འགྱེད་པས་སྤང་བྱ་འགོག་པ་ལ་སྔ་མ་བཞིན་
དུ་སྦྱོར་བ་དང་རྗེས་སུ་སྦྱོར་བའི་གནས་པ་རྗེས་སུ་བཀག་པ་ཞེས་བྱ་བ་བཞི་ནི་འགོག་པའི་
བདེན་པའི་རྣམ་པ་རྟོག་པའི་ཡེ་ཤེས་སྐད་ཅིག་བཞི་ཡིན་ནོ། །བར་ཆད་མེད་ལམ་གྱིས་
བསྡུས་པའི་སྦྱིན་པ་ལ་སོགས་པ་ཉན་རང་དང་ཐུན་མོང་མ་ཡིན་པའི་ཁྱད་པ་ཅན་རྟོགས་པས་
སེར་སྣ་དང་འཆལ་བའི་ཚུལ་ཁྲིམས་དང་ལ་སོགས་པས་ཁྲོ་སོགས་ལ་སྦྱོར་བ་དང་རྗེས་སུ་
སྦྱོར་བའི་གནས་པ་སོ་སོར་བཀག་པ་དང་། ཆོས་ཐམས་ཅད་རྣམ་པར་ཐར་པའི་སྒོ་གསུམ་གྱི་
ངོ་བོ་ཉིད་སྒྱུ་མ་ལྟ་བུ་ཡིན་པར་རྟོག་ལ་རྟོགས་པའི་ཆོས་རྡུལ་ཙམ་ཡང་མི་དམིགས་པ་དང་།
མངོན་ཤེས་དྲུག་གིས་རང་གིས་བྱང་ཆེན་ཐོབ་པར་ཡིད་ཆེས་པའི་ངེས་ཤེས་ཐོབ་པས་ཐམས་
ཅད་མཁྱེན་པ་ཉིད་གསུམ་གྱི་བདག་ཉིད་ཀྱི་རང་གི་ས་གསུམ་ལ་གསུམ་པོ་ཇི་ལྟ་བ་བཞིན་དུ་
ཐེ་ཚོམ་མེད་པར་ངེས་པ་ཉིད་ཀྱིས་གནས་པ་དང༌། མཐའ་གཅིག་ཏུ་ཕུལ་དུ་བྱུང་བའི་ཐེག་
ཆེན་ཆོས་ལ་གཞོལ་བ་ཉིད་ཀྱིས་རྣམ་པ་ཐམས་ཅད་མཁྱེན་པ་ཉིད་དང་ལ་སོགས་པས་ལམ་
ཤེས་ཀྱི་ཆོས་ཀྱི་དོན་དུ་སྲོག་གཏོང་བས་ཆོས་དེ་དག་འཛིན་པ་ཞེས་བྱ་བ་བཞི་ནི་ལམ་གྱི་
བདེན་པའི་རྣམ་པ་རྟོག་པའི་ཡེ་ཤེས་སྐད་ཅིག་བཞི་ཡིན་ནོ། །
གཉིས་པ་ནི། ཚུལ་དེ་ལྟར་ན་བཟོད་པ་བརྒྱད་དང༌། ཤེས་པ་བརྒྱད་དེ་
མཉམ་གཞག་སྐད་ཅིག་མ་བཅུ་དྲུག་གིས་བསྡུས་པའི་མཐོང་ལམ་གྱི་ཡེ་ཤེས་ཆོས་ཅན། བྱང་
སེམས་མཐོང་བའི་ལམ་ལ་གནས་པ་བྱང་ཆུབ་ལས་ཕྱིར་མི་ལྡོག་པའི་མཚན་ཉིད་དག་ཡིན་
-44 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཏེ༑ བྱང་ཆུབ་སེམས་དཔས་འདི་རྣམས་ཡང་དག་པར་ཐོབ་པ་དག་པ་འཇིག་རྟེན་པའི་སེམས་
གཟུང་བ་དང་འཛིན་པར་མངོན་པར་ཞེན་པའི་རྣམ་པ་ཅན་རྗེས་ཐོབ་ཀྱི་སེམས་ཀྱིས་བསྡུས་
པ་རང་དང་རྗེས་སུ་མཐུན་པའི་འབྲས་བུ་གཟུགས་ལ་སོགས་པར་ཞེན་པའི་འདུ་ཤེས་ལྡོག་པ་
དང་ལ་སོགས་པས་སེམས་བརྟན་པ་སོགས་ཕྱིར་མི་ལྡོག་གི་རྟགས་བཅུ་དྲུག་བསྐྱེད་པའི་
ཕྱིར། མ་གྲུབ་སྟེ། འདི་དག་མཉམ་གཞག་ཏུ་བཤད་པས་སོ་ཞེ་ན། མ་ངེས་ཏེ། རྣལ་འབྱོར་
པས་ཐོབ་པ་རྣམས་ཀྱིས་རྗེས་ཐོབ་བྱ་བ་ལ་འཇུག་པའི་ལུས་ངག་གི་ཐ་སྙད་ཐམས་ཅད་ནི་
གཉིས་སྣང་ཅན་གྱི་སེམས་ཅན་གདུལ་བའི་དབང་མ་གཏོགས་པར་དུས་ཐམས་ཅད་དུ་
མཉམ་གཞག་གི་རྟོགས་པ་དང་མཐུན་པར་ཁོ་ན་ཡིན་ནོ་ཞེས་ཤེས་པར་བྱ་བའི་ཕྱིར། འདིར་
རྗེས་ཐོབ་ལ་མཉམ་གཞག་ཏུ་ཉེ་བར་བཏགས་ནས་བཤད་དོ། །འདུལ་བའི་དབང་ནི་དཔུང་
བཟངས་ལས། གང་གིས་རང་བཞིན་ཆགས་སྡང་རྣམ་བྲལ་ཡང་། །ཆགས་སེམས་ཅན་ལ་
ཆགས་པ་ལྟར་སྟོན་དང་། །གདུལ་བའི་དོན་ཕྱིར་ཁྲོ་ལ་ཁྲོར་སྟོན་པའི། །བྱང་ཆུབ་མཆོག་
གནས་དེ་ལ་ཕྱག་འཚལ་ལོ། །ཞེས་སོ། །བཏགས་པ་བ་དེ་ལྟར་མ་ཡིན་ན་འདིར་སྨོས་སྐད་
ཅིག་མ་རྣམས་ཆོས་ཅན། ཇི་ལྟར་སྐྱེས་བུ་གཞན་དང་གཞན་དག་བྱང་སེམས་ཕྱིར་མི་ལྡོག་
པར་ཡིད་ཆེས་པར་བྱེད་པའི་མཚན་ཉིད་དག་ཡིན་ཏེ། མིན་པར་ཐལ། བྱང་སེམས་ཀྱི་མཉམ་
གཞག་ཡིན་པའི་ཕྱིར། ཁྱབ་པ་ཡོད། བྱང་སེམས་རྣལ་འབྱོར་པའི་རྒྱུད་ལ་ཡོདཔའི་མཉམ་
གཞག་ཡེ་ཤེས་ནི་སོ་སོ་རང་གིས་རིག་གིས་གཞན་གྱིས་མི་རིག་པའི་ཕྱིར་རོ། །
གསུམ་པ་ལ། ཁྱད་ཆོས། ཁྱད་གཞི། དབྱེ་བ་བྱེད་པ། རྟགས་ལྔའི་དང་པོ་ལ་
མཚམས་སྦྱོར་ནི། སྐྱེ་ རིམ་ གྱི་དབང་དུ་བྱས་ན་མཐོང་ལམ་ གྱི་རྟགས་དེའི་འོག་ཏུ་སྒོམ་
པའི་ལམ་ལ་གནས་པའི་ཕྱིར་མི་ལྡོག་པའི་མཚན་ཉིད་བརྗོད་པར་བྱ་བ་ཡིན་པ་ལས་གཏན་
ཚིགས་རིགས་པའི་ལུགས་ལས་ཁྱད་པར་དུ་བྱེད་ཆོས་མ་བཟུང་བར་དེས་ཁྱད་པར་དུ་བྱས་པ་
- 4 4
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན་འཛིན་པའི་བློ་མི་སྐྱེའོ་ཞེས་འབྱུང་བའི་ཕྱིར་རེ་ཞིག་སྒོམ་ལམ་གྱི་ཁྱད་པར་དུ་བྱེད་ཆོས་
འཆད་པ་ལ། རྩ་བ་ནི། བྱང་སེམས་ཀྱི་སྒོམ་པའི་ལམ་ནི་ཆོས་ཅན། ཉན་རང་སྒོམ་ལམ་ལས་
ཆེས་ཆེར་ཟབ་པ་སྟེ། རྣམ་བྱང་གི་རྟོག་པ་ཀུན་རྫོགས་པའི་རྒྱུ་ཟབ་མོ་མངོན་སུམ་དུ་མཐོང་
ཟིན་ཡང་མང་དུ་གོམས་པར་བྱེད་པའི་ཕྱིར་ཏེ། གནས་ཟབ་མོ་ཟབ་མོ་རྣམས་ལེགས་པར་
བསྟན་དུ་གསོལ་སོགས་སོ། །ཟབ་པ་དེ་དག་གང་ཞེ་ན། ཟབ་མོ་ནི་འཛིན་པ་དང་བྲལ་བས་
སྟོང་པ་ཉིད་དང་ལ་སོགས་པས་གཟུང་བྱ་མེད་པས་མཚན་མེད། གཉིས་མེད་ཡེ་ཤེས་ཀྱིས་
རྟོགས་བྱར་དོན་དམ་དུ་མེད་པས་སྨོན་མེད་སོགས་སུ་གསུངས་པའི་དོན་ཏེ། ཟབ་མོ་ཞེས་བྱ་
བ་ནི་སྟོང་པ་ཉིད་ཀྱི་ཚིག་བླ་དྭགས་སོགས་སོ། །ཅིའི་ཕྱིར་ཟབ་ཅེ་ན། སྟོང་ཉིད་སོགས་དེ་ནི་
ཆོས་ཅན། ཟབ་པ་ཡིན་ཏེ། གཟུགས་སོགས་སུ་སྒོ་འདོགས་པ་དང་གཟུགས་སོགས་ལས་
གཞན་དུ་སྐུར་པ་འདེབས་པའི་མཐའ་ལས་གྲོལ་བ་ཉིད་ཀྱི་ཕྱིར་ཏེ། གཟུགས་ཀྱི་དེ་བཞིན་
ཉིད་དེ་ལ་གཟུགས་གཟུགས་ལས་གུད་ནའང་དེ་བཞིན་ཉིད་མེད་དེ་གཟུགས་ཀྱི་དེ་བཞིན་
ཉིད་དེ་ནི་དེ་ལྟ་བུའོ། །ཞེས་སོ། །
འགྲེལ་པ་ནི། རྟགས་དང་རྟགས་ཅན་གོ་ རིམ་བཞིན་སྦྱར་ནས་སྒོམ་པའི་
ལམ་གང་ཡིན་པ་དེ་ནི་ཆོས་ཅན། དེ་བསྒོམ་བྱ་ཟབ་མོ་ནི་སྟོང་པ་ཉིད་དང་མཚན་མ་མེད་པ་
ལ་སོགས་པ་ཡིན་ཏེ། སྟོང་པ་ཉིད་ལ་སོགས་པ་ཡང་གཟུགས་ཀྱི་ངོ་བོར་མེད་པས་སྟོང་པ་
ཉིད་ལ་སོགས་པ་ལ་གཟུགས་སོགས་སུ་སྒྲོ་འདོགས་པ་དང༌། སྟོང་པ་ཉིད་ལ་སོགས་པ་
གཟུགས་ལས་གཞན་པ་ཡང་མ་ཡིན་པས། གཟུགས་ལས་གུད་དུ་སྟོང་པ་ཡོད་པར་རྟོག་པའི་
སྐུར་པའི་མཐའ་ལས་གྲོལ་བ་ཉིད་ཡིན་པའི་ཕྱིར། དེས་ན་དེ་ཟབ་པ་ཡིན་ནོ། །ཟབ་མོ་སྟོང་
ཉིད་སྒོམ་ལམ་པ་དང་ལྡན་པའི་ཕྱིར་རོ། །
གཉིས་པ་ལ་མཚམས་སྦྱོར་ནི། དེ་ལྟར་ཁྱད་པར་དུ་བྱེད་ཆོས་ཟབ་མོ་
- 4
4
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། (༡༤
བསྟན་ནས་ཁྱད་པར་གྱི་གཞི་སྒོམ་ལམ་སྟོན་པ་ལ། རྩ་བ་ནི། ངེས་འབྱེད་ཡན་ལག་ཟབ་མོ་
སྟོང་ཉིད་ཐོབ་པའི་ཤེས་རབ་ཀྱིས་ཡང་དང་ཡང་དུ་སེམས་པ་དང༌། མཐོང་བའི་ལམ་ལ་
བསམ་བྱུང་གིས་འཇལ་བ་དང་། སྒོམ་པའི་ལམ་ལ་སྒོམ་བྱུང་གིས་ཡང་ཡང་ངེས་པར་རྟོག་པ་
ནི་སྒོམ་པའི་ལམ་སྟེ། གནས་ཟབ་མོ་ཟབ་མོ་འདི་ལ་སེམས་པར་འགྱུར། འཇལ་བར་འགྱུར།
ངེས་པར་རྟོག་པར་འགྱུར། ཞེས་སོ། །འགྲེལ་པ་ནི། ཡུལ་ཡུལ་ཅན་གོ་རིམ་བཞིན་དུ་སྦྱར་ན་
ཐོས་བྱུང་ངམ་ཏིང་ངེ་འཛིན་གྱི་སྦྱོར་བ་ལས་བྱུང་བའི་ཤེས་རབ་ཀྱིས་ངེས་པར་འབྱེད་པའི་
ཡན་ལག་ཏུ་ངེས་པར་མཐོང་བའི་དོན་སྟོང་ཉིད་ལ་ཡང་དང་ཡང་དུ་སེམས་པ་དང་། བསམ་
པའང་ཏིང་ངེ་འཛིན་དངོས་གཞིའི་ཤེས་རབ་ཀྱིས་ལ་སོགས་པས་བསྡུས་པ་མཐོང་ལམ་དུ་
སྟོང་ཉིད་ལ་ཚུལ་བཞིན་ཡང་དང་ཡང་དུ་འཇལ་བ་དང་སྒོམ་པ་ལས་བྱུང་བའི་ཤེས་རབ་དག་
གམ། མི་རྟོག་ཏིང་ངེ་འཛིན་གྱི་རྗེས་ལས་བྱུང་པའི་ཤེས་རབ་དག་གིས་ཟབ་མོ་ལམ་དུ་སྟོང་
ཉིད་ལ་ཡང་དག་པར་ཡང་དང་ཡང་དུ་ངེས་པར་རྟོགས་པ་དག་ནི་སྒོམ་པའི་ལམ་ཡིན་ནོ།།
ཟབ་མོ་སྒོམ་ལམ་དེ་ཇི་ལྟར་སྒོམ་བྱུང་གི་ཡུལ་ཡིན་ཞེ་ན། རྒྱུན་ཆགས་པ་ཡིན་པས་སྔ་མ་སྔ་
མ་ཕྱི་མ་ཕྱི་མའི་ཡུལ་ཡིན་པས་སོ། །
གསུམ་པ་ལ་དངོས་དང་རྩོད་སྤང་གཉིས་ཀྱི་དང་པོ་ལ་མཚམས་སྦྱོར་ནི།
ཟབ་མོའི་སྒོམ་ལམ་དེ་ལ་དབྱེ་བའི་རྣམ་པ་དུ་ཞིག་ཅེ་ན། རྩ་བ་ནི། སྒོམ་ལམ་དེ་ནི་རྒྱུན་
ཆགས་སུ་འབྱུང་བ་ཡིན་པའི་ཕྱིར་དེའི་མི་མཐུན་པ་དང་། གཉེན་པོའི་ཕྱོགས་ལ་ཆུང་ངུ་དང་
འབྲིང་དང་ཆེན་པོ་གསུམ་ཡིན་པ་རྣམས་རྩ་བའི་རྣམ་པ་ཡིན་ལ། དེ་རེ་རེ་ལ་ཆུང་འབྲིང་ཆེན་
པོའི་རྣམ་པའི་དབྱེ་བ་རྣམ་པ་དགུར་བཞེད་དོ། །ཇི་ལྟར་ཆུང་ངུ་ལ་ཡང་ཆུང་ངུའི་ཆུང་ངུ་
སོགས་པས་ཆུང་ངུའི་འབྲིང༌། ཆུང་ངུའི་ཆེན་པོ། འབྲིང་ལ་ཡང་འབྲིང་གི་ཆུང་ངུ་། འབྲིང་གི་
འབྲིང་། འབྲིང་གི་ཆེན་པོ། ཆེན་པོ་ལ་ཡང་ཆེན་པོའི་ཆུང་ངུ༌། ཆེན་པོའི་འབྲིང༌། ཆེན་པོའི་
-4 47 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆེན་པོར་ཕྱེ་བ་སྟེ། གཞལ་དུ་མ་མཆིས། ཚད་མ་མཆིས། མཚུངས་པ་མ་མཆིས་སོ་ཞེས་སོ།།
སྤང་བྱ་དགུ་རྒྱ་དཔེ་ལ་ཡང་གི་སྒྲ་ཡོད་པས་བསྡུས་པར་ཤཱནྟིས་འཆད་དོ། ། །
འགྲེལ་པ་ནི། སྤང་གཉེན་གྲངས་བཞིན་དུ་དོན་དམ་པར་ཆོས་ཐམས་ཅད་
སྟོང་པ་ཉིད་ཅན་ཡིན་དུ་ཟིན་ཀྱང་ཆུང་ངུའི་ཆུང་ངུ་ལ་སོགས་པའི་རྣམ་པའི་སྒོ་ནས་སྒོམ་སྤང་
གི་རྣམ་པར་རྟོག་པ་དགུའི་གཉེན་པོའི་དབྱེ་བ་ལས་ཟབ་མོ་སྒོམ་ལམ་རྣམ་པ་དགུར་ཕྱེ་བ་དེ་
དག་ཐབས་ལ་མཁས་པས་རྟེན་འདོད་པའི་ཁམས་དང་ལ་སོགས་པས་བསམ་གཏན་བཞི་
གཟུགས་མེད་བཞི་སྟེ་ཁམས་གསུམ་ས་དགུ་དག་ཏུ་རྒྱུན་ཆགས་སུ་འབྱུང་བའི་ཕྱིར་སྒོམ་པའི་
ལམ་ལ་དབྱེ་བ་རྣམ་པ་དགུ་ཡིན་ནོ། །འོ་ན་སྒོམ་སྤང་ཉོན་སྒྲིབ་ཀྱང་ཡོད་ན་རྟོག་པ་ཁོ་ནའི་སྒོ་
ནས་དགུར་ཕྱེ་ཞེ་ན། སྐྱོན་མེད་དེ། མདོ་རྒྱན་འགྲེལ་པར། བྱང་སེམས་རྣམས་ཀྱི་ཉོན་མོངས་
པའི་ནི་རྣམ་པར་རྟོག་པའོ་ཞེས་འབྱུང་བའི་ཕྱིར་ན་ཞེས་ཉོན་སྒྲིབ་ཀྱང་རྟོག་པ་ཡིན་པས་སོ།།
སྤང་གཉེན་གྱི་དབྱེ་བས་ཇི་ལྟར་དགུར་ཕྱེ་ཞེ་ན། སྒོམ་སྤང་གི་རྣམ་པར་རྟོག་པ་ཆེན་པོ་དང་
འབྲིང་དང་ཆུང་ངུ་རྣམས་རེ་རེ་ཞིང་ཆེན་པོ་དང་འབྲིང་དང་ཆུང་ངུའི་བྱེ་བྲག་གིས་ཕྱེ་བས་སྒོམ་
སྤང་ཐ་དད་པ་དགུ་ཡོད་པའི་ཕྱིར། རྟོག་པ་དེ་དག་གི་གཉེན་པོར་སྒོམ་ལམ་ཆུང་ངུ་དང་
འབྲིང་དང་ཆེན་པོ་གསུམ་དུ་ཕྱེ་བ་རྣམས་ཀྱང་རེ་རེ་ཞིང་ཆུང་ངུ་དང་འབྲིང་དང་ཆེན་པོའི་བྱེ་
བྲག་གིས་ཕྱེ་བས་གཉེན་པོ་ཐ་དད་པ་དགུ་ཡོད་པའི་ཕྱིར་ན་ཚུལ་དེ་ལྟར་སྤང་བྱའི་དབྱེ་བས་
དགུར་ཕྱེའོ། །སྤང་གཉེན་དེ་ལྟར་སྦྱོར་བའི་རྒྱུ་མཚན་ཡང་ཐོག་མ་ཁོ་ནར་ལམ་ཆེན་པོ་མི་
འབྱུང་བའི་ཕྱིར་རམ། ལམ་ཆེན་པོ་སྐྱེས་པ་ལ་ཉོན་མོངས་ཆེན་པོ་ཡོད་མི་སྲིད་པའི་ཕྱིར་ཏེ།
དཔེར་ན་མུན་པ་ཤིན་ཏུ་ཆེན་པོ་ནི་སྣང་བ་ཆུང་དུས་སེལ་ལ། ཆུང་ངུ་ནི་ཆེན་པོས་སེལ་བ་
བཞིན་ནམ། གོས་ཀྱི་དྲི་མ་ཆེན་པོ་དང་པོར་བསལ་ནས་ཕྱིས་ཕྲ་མོ་སེལ་བ་བཞིན་ནོ།།
འོན་ཏེ་ཐོག་མའི་གཉེན་པོ་ནི་ཆུང་ངུ་ཡིན་པས། དེས་སྤང་བྱ་ཆེན་པོ་འཇོམས་མི་ནུས་སྙམ་ན་
- 4
4
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
དཀར་ཆོས་ནི་སྟོབས་དང་ལྡན་པ་ཡིན་ལ། ནག་པོ་ནི་ཉམས་ཆུང་བ་ཡིན་པས། འཕགས་
ལམ་གྱི་སྐད་ཅིག་མ་ཆུང་ངུས་ཀྱང་ཐོགས་མེད་ནས་བལྟས་པའི་ཉོན་མོངས་ཆེན་པོ་རྩ་བ་ནས་
འབྱིན་པའི་ཕྱིར་ཏེ། ཡུན་རིང་པོར་བསགས་པའི་ནད་དུར་བྱིད་ཞོ་གཉིས་ཀྱིས་སེལ་ནུས་པ་
དང་སྐད་ཅིག་མའི་སྒྲོན་མ་ཆུང་ངུས་མུན་པ་ཆེན་པོ་འཇོམས་པ་བཞིན་ནོ། །
གཉིས་པ་ལ་གཉིས་ལས་རྩོད་པ་ནི། ཟབ་མོའི་སྒོམ་ལམ་ཆོས་ཅན། བྱེ་བྲག་
དགུ་པས་རྣམ་པ་མང་བ་མ་ཡིན་ནམ་སྟེ་ཡིན་པར་ཐལ་རྒྱལ་བའི་ཡུམ་རྒྱས་བསྡུས་དེ་དང་དེ་
ལས་དེའི་རྣམ་པ་ཆུང་ངུའི་ཆུང་ངུ་ལ་སོགས་པ་རེ་རེའི་དབང་དུ་མཛད་དེ། དེ་བསྒོམས་པའི་
བསོད་ནམས་ཀྱི་འབྲས་བུ་གྲངས་མཐར་གཏུགས་པ་མེད་པ་དང་། ཚད་མས་གཞལ་དུ་མེད་
པ་དང་། དུས་བཟུང་མི་ནུས་པས་ཚད་མེད་པར་སྐྱེ་བར་གསུངས་པའི་ཕྱིར། ཁྱབ་པ་ཡོད།
འབྲས་བུའི་འཕེལ་འགྲིབ་རྒྱུའི་རྗེས་སུ་བྱེད་པའི་ཕྱིར། འདོད་ན། ཇི་ལྟར་རྣམ་པ་དགུར་ཕྱེ་
ཞེས་བྱ་ཞེ་ན། ཞེས་སློབ་དཔོན་གྱིས་འདི་དང་སྟོད་འགྲེལ་གཉིས་ཀར་མཚམས་སྦྱར་ཏེ་
འཕགས་པ་དང་མི་མཐུན་ནོ། །རྩ་བ་ནི། འོན་ཏེ་སྒོམ་ལམ་དང་དེའི་འབྲས་བུ་བསོད་ནམས་
ཆོས་ཅན། གྲངས་མེད་པ་དང་ལ་སོགས་པས་གཞལ་དུ་མ་མཆིས་པ་དང་ཚད་མེད་པ་ཞེས་
ཚིག་ཏུ་བསྟན་པ་རྣམས་ཀྱིས་བསྟན་ཞིང་དབྱེ་བར་ཟད་པ་མ་ཡིན་པར་ཐལ། དམ་པའི་དོན་
དུ་སྟོང་པ་ཉིད་ཀྱི་མཚན་ཉིད་ཅན་ཡིན་པའི་ཕྱིར་ཏེ། ཆོས་དེ་དག་ལ་དོན་དམ་པའི་ཡི་གེས་ཐ་
དད་དུ་བགྱི་བ་མི་དམིགས་སོ། །ཞེས་གསུངས་པ་ལྟར་རོ་ཞེ་ན། སྐྱོན་མེད་དེ། དོན་དམ་པར་
གྲངས་མེད་སོགས་རྗོད་བྱེད་ཀྱི་ཚིག་དང་དེས་བརྗོད་བྱའི་དོན་སྒོམ་ལམ་དང་དེའི་འབྲས་བུ་
དག་ལ་ཐ་དད་དུ་བྱ་བ་མི་དམིགས་པའི་ཕྱིར། གྲངས་མེད་ལ་སོགས་པའི་ཚིག་གིས་བརྗོད་
པར་བྱ་བ་མ་ཡིན་ཞིང་། རྣམ་པ་དགུ་ལ་སོགས་པར་བགྲང་བྱ་མིན་ཀྱང་ཀུན་རྫོབ་ཏུ་ནི་དེ་
བཞིན་གཤེགས་པའི་ཐུགས་བརྩེ་བ་ཆེན་པོའི་རྒྱུ་མཐུན་པས་སྒོམ་ལམ་དང་དེའི་འབྲས་བུ་དེ་
- ༔ 4
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་ཚིག་དེ་དག་གིས་བསྟན་བྱ་དང་བགྲང་བྱར་ཐུབ་པས་བཞེད་པའི་ཕྱིར་ཏེ། རབ་འབྱོར་
འོན་ཀྱང་བརྗོད་དུ་མེད་པའི་དོན་ལ་དེ་བཞིན་གཤེགས་པས་མི་ཟད་པ་ཞེས་བྱ་བ་ནས་མྱ་ངན་
ལས་འདས་པ་ཞེས་མངོན་པར་བརྗོད་པ་གང་ཡིན་པ་འདི་ནི་དེ་བཞིན་གཤེགས་པའི་ཐུགས་
རྗེ་ཆེན་པོའི་རྒྱུ་མཐུན་གྱིས་བསྟན་པ་ཡིན་ནོ། །ཞེས་སོགས་སོ། །འདི་ནི་འཕགས་པ་དང་།
བུདྡྷ་ཤྲཱི་རྣམས་ཀྱིས་བཤད་པ་སྟེ། སློབ་དཔོན་གྱི་འགྲེལ་པར་འཆད་དོ། །
འགྲེལ་པ་ནི། སྒོམ་པའི་ལམ་སྔར་ཇི་སྐད་བཤད་པའི་ཟབ་མོ་སྒོམ་པ་དང་
ལྡན་པའི་མཚན་ཉིད་ཅན་ལ་ནི་ཆོས་ཅན། བསོད་ནམས་གྲངས་མེད་པ་དང་གཞལ་དུ་མེད་
པ་དང་ཚད་མེད་པ་སྐྱེ་བར་སྟོན་པའི་ཚིག་ཏུ་བརྗོད་པའི་ངོ་བོ་རྣམས་ཀྱིས་ནི་དོན་དམ་པར་ན་
རྣམ་པ་ཐ་དད་པའི་ངོ་བོར་དབྱེ་བར་བྱ་བ་བཟོད་པ་མ་ཡིན་ནོ། །གྲངས་མེད་སོགས་ཀྱི་ཚིག་
དེ་དག་གིས་དེའི་རྣམ་པ་རེ་རེ་ལའང་འབྲས་བུ་བསོད་ནམས་ཀྱི་ཁྱད་པར་ལྡོག་པ་དུ་མ་ཡོད་
པ་ལ་ལྟོས་ནས་བསོད་ནམས་གྲངས་མེད་པ་ལ་སོགས་པ་ཉེ་བར་བསྐྱེད་པ་ངེས་འབྱེད་ལ་
སོགས་པའི་དོན་ནམ་ཡུལ་གཅིག་ལ་རབ་ཏུ་བརྡ་སྦྱར་བའི་ཕྱིར་རོ། །དེ་ལྟར་ཡང་མི་རྟོག་
པས་ཁྱབ་པའི་དམིགས་པ་མེད་པའི་ཐུགས་རྗེ་ཆེན་པོའི་རང་བཞིན་གྱིས་ཆོས་ཀྱི་དབྱིངས་
གྲངས་ཀྱིས་བགྲང་བྱར་མེད་པ་སོགས་ཀྱི་རྒྱུ་མཚན་དང་ཆ་མཐུན་པར་བཤད་པའི་སྒོམ་ལམ་
གྱི་བསོད་ནམས་ཀྱི་ཆོས་ཀྱི་ངོ་བོ་ཉིད་གྲངས་མེད་ལ་སོགས་པའི་ཚིག་གིས་ཇི་སྐད་བཤད་
ཅིང་བསྟན་པ་དེ་དག་བརྗོད་པའི་ཀུན་རྫོབ་ཏུ་ནི་མ་རིག་པས་ཁྱབ་པའི་བྱིས་པའི་སྐྱེ་བོ་རྣམས་
ལ་སྒོམ་ལམ་གྱི་རྣམ་པ་རེ་རེ་ལས་ཀྱང་འབྲས་བུ་ཆེན་པོ་རྣམ་མཁྱེན་གྱི་ཡེ་ཤེས་གྲངས་མེད་
པ་སོགས་སྐྱེ་བར་རབ་ཏུ་སྟོན་པ་ཉིད་ཡིན་པར་དེ་བཞིན་གཤེགས་པས་བཞེད་པས་ན་འབྲས་
བུ་བསོད་ནམས་ཚད་མེད་པས་རྒྱུ་སྒོམ་པའི་ལམ་རྣམ་པ་མང་པོ་ཉིད་དུ་ཐལ་བར་མི་འགྱུར་
- 4
5 (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
བཞི་པ་ལ་རྩོད་པ་དགོད། ལན་བསྟན། དེ་ལ་རྩོད་སྤང་གསུམ་གྱི་དང་པོ་
ལ་མཚམས་སྦྱོར་ནི། སྒོམ་ལམ་ཆོས་ཅན། བསྒོམས་ཀྱང་སྤང་གཉེན་ཉམས་འཕེལ་ཅུང་ཟད་
ཀྱང་མི་བྱེད་པ་ཁོ་ནར་ཐལ། གོམས་པ་ཕུལ་དུ་བྱུང་བ་བྱར་མེད་པ་མ་ཡིན་ནམ་སྟེ་ཡིན་པ་
དེའི་ཕྱིར་ཏེ། ཆོས་ཐམས་ཅད་སྟོང་པ་ཉིད་ཀྱི་མཚན་ཉིད་ཅན་ཉིད་ཀྱིས་སོ་སྙམ་པའི་སྐྱེ་བོ་བློ་
དམན་པའི་ངོར་དོགས་པ་བསུ་བར་བྱ་བའི་ཕྱིར་ཐལ་བ་དགོད་པ་གསུངས་པ་ལ། རྩ་བ་ནི།
སྒོམ་པ་ཞེས་བྱ་བའི་ལམ་གྱི་རྣམ་པ་དགུ་པོ་ནི་ཆོས་ཅན། སྤང་བྱ་དགུ་པོ་ཅི་ཞིག་ཉམས་ཤིང་
གཉེན་པོ་དགུ་པོ་ཅི་ཞིག་ཐོབ་སྟེ་ཉམས་ཐོབ་མེད་པར་ཐལ། བརྗོད་དུ་མེད་པའི་ཕྱིར། ཁྱབ་
པ་ཡོད། དངོས་པོ་བརྗོད་དུ་མེད་པ་ལ་སྤང་བྱ་ཉམས་པ་དང་གཉེན་པོ་འཕེལ་བ་མི་རུང་བའི་
ཕྱིར། འདོད་ན་འཚང་རྒྱ་བ་མི་སྲིད་པར་ཐལ་ཏེ། ཆོས་ཐམས་ཅད་ནི་བརྗོད་དུ་མ་མཆིས་པའོ་
སོགས་དང་། བརྗོད་དུ་མེད་པའི་དོན་ལ་ནི་འཕེལ་བ་དང་ཡོངས་སུ་འགྲིབ་པ་མེད་དོ་སོགས་
འགྲེལ་པ་ནི། སྒོམ་པ་ཞེས་བྱ་བའི་ལམ་གྱིས་ནི་ཆོས་ཅན། སྤང་བྱ་མི་
མཐུན་པའི་ཕྱོགས་ཀྱི་ངོ་བོ་ཅི་ཞིག་བོར་གཉེན་པོ་རྣམ་པར་བྱང་བ་ནི་ཅི་ཞིག་ཐོབ་སྟེ་བོར་ཐོབ་
མེད་ པར་ཐལ། སྤང་གཉེན་བྲལ་སྐྱེ་མི་རུང་བ་དེ་བས་ནའོ། །མ་གྲུབ་ན། སྒོམ་ལམ་གྱི་
དངོས་པོ་དེ་ཆོས་ཅན། ཆོས་ཅན་ཆོས་གོ་རིམ་བཞིན་སྦྱར་ན་མི་མཐུན་པའི་ཕྱོགས་དང་བྲལ་
བ་དང་གཉེན་པོ་སྐྱེ་བར་མི་རུང་བར་ཐལ། སྒོམ་པས་ཕུལ་དུ་ཕྱིན་པར་བྱར་མེད་པའི་ཕྱིར་ཏེ།
ཡང་དག་པར་ན་སྒོམ་ལམ་དེ་ཉིད་དང་སྒོམ་ལམ་ལས་གཞན་ཉིད་དང་གཉིས་ཀ་དང་གཉིས་
ཀ་མ་ཡིན་པ་ཉིད་དུ་བརྗོད་དུ་མེད་པའི་ཕྱིར། རྟགས་མ་གྲུབ། ངོ་བོ་ཉིད་མེད་པ་ཉིད་ཀྱི་ཕྱིར་
ཏེ༑ དོན་དམ་པར་ཆོས་ཀྱི་རང་གི་ངོ་བོར་འདོད་པའི་ཕྱིར། རྩ་བའི་ཐལ་བ་འདོད་ན། དེ་ཆོས་
ཅན། སྤང་བྱ་དགུའི་གཉེན་པོར་ཉེ་བར་དགོད་པར་མི་བྱ་བ་ཁོ་ན་ཡིན་པར་ཐལ། བོར་ཐོབ་
- 4
5
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅུང་ཟད་ཀྱང་མི་བྱེད་པ་ཉིད་དོ། །
གཉིས་པ་ལ་མཚམས་སྦྱོར་ནི། དེ་ལྟའི་སྐྱོན་ཡོད་པ་མ་ཡིན་ཏེ། འོག་མ་
འབྱུང་བའི་ཚུལ་འདི་ལྟར་ཡིན་ཞེས་འཆད་པ་ལ། རྩ་བ་ནི། བླ་མེད་བྱང་ཆུབ་སྤྲོས་པ་མེད་
ཀྱང་ཀུན་རྫོབ་ཏུ་གདུལ་བྱའི་བསམ་པ་ཇི་ལྟ་བར་དོན་མཛད་པ་དེ་བཞིན་དུ་སྒོམ་ལམ་འདི་ནི་
དོན་དམ་པར་བརྗོད་དུ་མེད་ཀྱང་ཀུན་རྫོབ་ཏུ་འདོད་པའི་དོན་སངས་རྒྱས་འགྲུབ་པར་བྱེད་དེ།
བྱང་ཆུབ་ཇི་ལྟ་བ་དེ་བཞིན་དུ་ཡོངས་སུ་བསྔོ་ཞེས་སོ། །བྱང་ཆུབ་ཇི་ལྟ་བུ་ཞེ་ན། བྱང་ཆུབ་
ནི་ཆོས་ཉིད་ཀྱི་དེ་བཞིན་ཉིད་མཚན་ཉིད་ཅན་ཡིན་ལ། དེ་བཞིན་དུའང་སྒོམ་ལམ་དེ་ཡང་དེ་
བཞིན་ཉིད་དེའི་མཚན་ཉིད་ཅན་ཡིན་པས་ཉམས་འཕེལ་མེད་པར་བཞེད་དོ། །ཆོས་ཐམས་
ཅད་ཀྱི་དེ་བཞིན་ཉིད་ཇི་ལྟ་བ་དེ་བཞིན་དུ་བླ་མེད་ཡང་རྫོགས་བྱང་ཆུབ་བོ་སོགས་སོ། །དེས་
ན་ཀུན་རྫོབ་ཏུ་ཐལ་བ་དེ་མ་ངེས་པ་དང་། དོན་དམ་དུ་འདོད་པའོ། །
འགྲེལ་པ་ནི། ཇི་ལྟར་རྐྱེན་གང་གིས་ཀྱང་འཕེལ་འགྲིབ་ཀྱི་ཁྱད་པར་དུ་
བྱར་མེད་པའི་དེ་བཞིན་ཉིད་ཀྱི་མཚན་ཉིད་ཅན་གྱི་བྱང་ཆུབ་རང་འཛིན་པའི་སྤྲོས་པ་མེད་པའི་
ཡེ་ཤེས་ཀྱི་བདག་ཉིད་ཆོས་ཀྱི་སྐུ་དང་ལ་སོགས་པས་ངོ་བོ་ཉིད་སྐུའི་རང་བཞིན་གྱི་སངས་
རྒྱས་ཀྱི་བདག་པོའི་རྐྱེན་ཙམ་གྱི་དབང་ལས་གདུལ་བྱའི་སྐྱེ་བོ་རྣམས་ཀྱིས་རང་རང་གི་བསོད་
ནམས་དང་ཡེ་ཤེས་ཀྱི་ཚོགས་ཆེ་ཆུང་གི་རྗེས་སུ་མཐུན་པར་དོན་གྱི་བྱ་བ་མཛད་པའི་ཁྱད་
པར་ཅན་ལོངས་སྤྲུལ་དུ་སྣང་བའི་སེམས་བསྐྱེད་པའི་སྒོ་ནས་ཀུན་རྫོབ་ཏུ་གདུལ་བྱའི་མངོན་
པར་འདོད་པའི་དོན་བྱང་ཆུབ་སྒྲུབ་པར་བྱེད་པ་དེ་བཞིན་དུ་གོམས་པ་ཕུལ་དུ་ཕྱིན་པས་གློ་
བུར་གྱི་སྒྲིབ་གཉིས་ཀྱི་དྲི་མ་དང་བྲལ་བར་བྱས་པའི་སྒོ་ནས་ཆོས་ཉིད་མངོན་སུམ་དུ་བྱས་
པའི་སྒོམ་ལམ་དེ་བཞིན་ཉིད་ཀྱི་མཚན་ཉིད་ཅན་འདིའང་བསྒོམས་པས་ཁྱད་པར་དུ་བྱར་མེད་
པ་བྱང་ཆུབ་དེ་ལྟ་བའི་མཚན་ཉིད་ཅན་ཡིན་པས་དོན་དམ་པར་བོར་ཐོབ་མེད་ཀྱང་ཀུན་རྫོབ་
- 4
5
2 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༠
ཏུ་མངོན་པར་འདོན་སྤང་གཉེན་ཉམས་འཕེལ་གྱི་བྱ་བ་བྱེད་དོ། །དོན་དམ་པར་ནི་སྤང་བྱ་
ཉམས་པ་དང་གཉེན་པོ་འཕེལ་བ་དག་དགག་པའི་ཚུལ་དུ་བཞེད་པས་ལམ་བསྒོམས་པས་
དེའི་ཚེ་དེ་ཁོ་ནར་ཆོས་གང་ཡང་འཕེལ་འགྲིབ་དམིགས་པས་སྦྱོར་བ་མེད་པ་ཉིད་སྒོམ་ལམ་
ལ་སྦྱོར་བ་ཡིན་པའི་ཕྱིར་སྒོམ་ལམ་རྣམ་གཞག་མི་རིགས་པའི་ཉེས་པ་མེད་པ་ཁོ་ནའོ། །
གསུམ་པ་ལ་མཚམས་སྦྱོར་ནི། དོན་དམ་དུ་ཚུལ་དེ་ལྟར་ཡིན་ན་ཡང་དོན་
ཁྱད་པར་ཅན་དུ་སྣང་བའི་སེམས་ཀྱི་ཀུན་རྫོབ་ཏུ་ཡང་བྱང་ཆུབ་བསྐྱེད་པའི་དོན་བྱེད་པར་མི་
རུང་ངོ་སྙམ་པའི་དོགས་པ་བསུ་བའི་རྩོད་པ་དགོད་པ་ལ་རྩ་བ་ནི། ཟབ་མོ་སྒོམ་པའི་ལམ་གྱི་
སེམས་བསྐྱེད་པ་ནི་ཆོས་ཅན། བྱང་ཆུབ་བསྐྱེད་པ་མེད་པར་ཐལ། སྔ་མ་ལས་བྱང་ཆུབ་
བསྐྱེད་པར་རིགས་པ་མ་ཡིན་ཞིང་ཕྱིས་མས་ཀྱང་བསྐྱེད་པ་མ་ཡིན་པའི་ཕྱིར་ཏེ། སྔ་ཕྱི་རྣམས་
ཀྱི་གྲངས་མེད་གསུམ་དུ་ཚོགས་བསགས་པ་མེད་པའི་ཕྱིར། རྟགས་མ་གྲུབ་སྟེ། སྔ་ཕྱི་ཕྲད་པ་
མེད་པས་སོ། །དེ་ལྟར་སེམས་དང་པོ་བསྐྱེད་པ་ཡང་སླད་མ་བསྐྱེད་པ་དང་མི་འགྲོགས།
སེམས་སླད་མ་བསྐྱེད་པ་ཡང་སེམས་དང་པོ་བསྐྱེད་པ་དང་མི་འགྲོགས་ཏེ། བཅོམ་ལྡན་
འདས་དེ་ལྟར་སེམས་དང་སེམས་ལས་བྱུང་བའི་ཆོས་རྣམས་མི་འགྲོགས་ན་ཇི་ལྟར་དགེ་བའི་
རྩ་བ་སྣ་ཚོགས་སུ་འགྱུར། དགེ་བའི་རྩ་བ་མ་བསགས་པར་ནི་བླ་མེད་བྱང་ཆུབ་ཏུ་མངོན་
འཚང་རྒྱ་བར་མི་ནུས་སོ་ཞེས་སོ། །
འགྲེལ་པ་ནི། ཆོས་སྐུ་ཆོས་ཅན། ཇི་ལྟར་ན་དོན་ཁྱད་པར་ཅན་ལོངས་
སྤྲུལ་སྣང་བའི་སེམས་བསྐྱེད་པའི་སྒོ་ནས་དོན་བྱང་ཆུབ་བསྐྱེད་པར་བྱེད་པ་ཡིན་ཏེ་མིན་པར་
ཐལ། སེམས་སྔ་ཕྱི་རེ་རེས་མི་བསྐྱེད། མང་པོར་གཅིག་ཅར་དང་རིམ་གྱིས་འབྱུང་བས་མི་
བསྐྱེད་པ་དེ་བས་ནའོ། །སྔ་མ་གྲུབ་སྟེ། གཟུགས་སྐུར་སྣང་བའི་སེམས་བསྐྱེད་པ་ཆོས་ཅན།
སྔ་ཕྱི་རེ་རེས་བྱང་ཆུབ་བསྐྱེད་པར་ནི་རིགས་པ་མ་ཡིན་ནོ། །སངས་རྒྱས་ཀྱི་བྱང་ཆུབ་སྒྲུབ་
-4 5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བྱེད་པའི་རྒྱུ་རྣམ་པ་ཐམས་ཅད་མཁྱེན་པ་ཉིད་དང་ལ་སོགས་པས་དྲན་པ་ཉེར་བཞག་
སོགས་ ཀྱི་དོན་མཐའ་དག་ཚོགས་པར་མི་སྣང་བའི་ཕྱིར། གཉིས་པའང་གྲུབ་སྟེ། གདུལ་
བྱའི་འདོད་པའི་བྱང་ཆུབ་སྒྲུབ་པར་བྱེད་པས་གཟུགས་སྐུར་སྣང་བའི་སེམས་ཆོས་ཅན། དུས་
གཅིག་ཅར་འབྱུང་བ་མང་པོ་ཉིད་ཀྱིས་ཀྱང་བྱང་ཆུབ་བསྐྱེད་པ་མ་ཡིན་ཏེ། དུ་མ་དུས་གཅིག་
ཅར་འབྱུང་བ་མི་སྲིད་པའི་ཕྱིར་ཏེ། སེམས་ཅན་རྣམས་ནི་རྣམ་པར་ཤེས་པའི་རྒྱུད་རེ་རེ་བའོ་
རྒྱན་འགྲེལ་ལས་འབྱུང་བས་སོ། །འདི་རྣམ་ཤེས་གཅིག་པུར་སྨྲ་བ་དང་མཐུན་པའམ་རྟོག་
གཉིས་གཅིག་ཅར་མི་འཇུག་པར་དགོངས་པའོ་ཞེས་གསེར་གླིང་པས་སོ། །
གསུམ་པའང་གྲུབ་སྟེ། བླ་ན་མེད་པའི་སངས་རྒྱས་ཀྱི་བྱང་ཆུབ་སྒྲུབ་པར་
བྱེད་པ་དྲན་པ་ཉེ་བར་བཞག་པ་དང་ལ་སོགས་པས་ཡང་དག་པར་སྤོང་བ་སོགས་ནས་སངས་
རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་རྟོགས་ཤིང་ཤེས་པར་འགྱུར་བའི་རང་གི་ངོ་བོ་
སྟེ་རང་བཞིན་ཅན་དུ་རིམ་གྱིས་འབྱུང་བ་སྟེ་བསྐྱེད་པར་འགྱུར་བའི་གཟུགས་སྐུར་སྣང་བ་
ཆོས་ཅན། སྔ་ཕྱིར་རིམ་གྱིས་འབྱུང་བར་གྱུར་པ་མང་པོ་ཉིད་ཀྱིས་ཀྱང་བྱང་ཆུབ་བསྐྱེད་པ་མ་
ཡིན་ཏེ། སྔ་ཕྱི་རྣམས་ཕན་ཚུན་འབྲེལ་བ་སྟེ་ཕྲད་ཅིང་ཚོགས་པ་མེད་པའི་ཕྱིར་རོ། །རྟགས་
གྲུབ་སྟེ། སྔ་མ་དེ་བྱུང་མ་ཐག་ཏུ་རྗེས་སུ་འགྲོ་བ་མེད་པ་ཉིད་དུ་འཇིགས་པས་ནའོ། །ཞེ་ན།
ལན་ལ་མཚམས་སྦྱོར་ནི། རྩོད་པ་དེ་ནི་ཡང་དག་པ་མ་ཡིན་པས་འཇིག་རྟེན་ལ་གྲགས་པའི་
སྒོ་ནས་འདེབས་པ་ལས། རྩ་བ་ནི། འབྲུ་མར་གྱི་མར་མེའི་མེ་ལྕེ་སྐད་ཅིག་དང་པོ་དང་ཕྱི་མ་
ཁོ་ནས་མི་འཚིག་སྟེ། དེ་གཉིས་ལ་མ་བརྟེན་པར་ཡང་མི་འཚིག་ཀྱང་སྔ་ཕྱི་ལྟོས་ནས་བསྲེགས་
པ་ན་སྙིང་པོ་ཚིག་ཅེས་བརྗོད་པའི་འཇིག་རྟེན་ལ་གྲགས་པའི་དཔེའི་ཚུལ་གྱིས་ནི་སེམས་
བསྐྱེད་སྔ་ཕྱི་རྣམས་ལྟོས་མེད་དུ་བྱང་ཆུབ་མི་བསྐྱེད་ཀྱང་ལྟོས་ནས་བསྐྱེད་པས་ན་སེམས་
བསྐྱེད་པ་བྱང་ཆུབ་ཀྱི་རྒྱུ་ཡིན་ཏེ། སེམས་དང་པོ་བསྐྱེད་པས་ཀྱང་སེམས་དང་པོ་བསྐྱེད་པ་ལ་
- 4
5
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
མ་བརྟེན་པར་ཡང་། སེམས་ཕྱི་མ་བསྐྱེད་པས་ཀྱང་། སེམས་ཕྱི་མ་བསྐྱེད་པ་ལ་མ་བརྟེན་
པར་ཡང་བྱང་ཆེན་པོ་བླ་མེད་བྱང་ཆུབ་ཏུ་འཚང་མི་རྒྱ། འོན་ཀྱང་བྱང་ཆེན་དེར་རྒྱའོ་སོགས་
སོ༑ ༑འདི་ཇི་ལྟར་ཤེས་པར་བྱ་ཞེ་ན། ཟབ་མོའི་ཆོས་ཉིད་རྣམ་པ་བརྒྱད་ཀྱི་སྒོ་ནས་ཤེས་པར་
བྱའོ། །
འགྲེལ་པ་ལ་དཔེ་དོན་གཉིས་ལས། དང་པོ་ལ་གསུམ་ལས་མ་ལྟོས་པར་
མི་བསྲེག་པ་ནི། ཇི་ལྟར་ན་མེ་ལྕེ་དང་སྙིང་པོ་ཕྲད་པའི་སྐད་ཅིག་མ་དང་པོ་ནའོ། །དེ་ལ་
མེ་ལྕེའི་སྐད་ཅིག་མ་གཉིས་པ་ལ་ལྟོས་པ་མེད་པར་ཁྱོད་དང་མར་མེའི་སྙིང་པོ་མ་ཚིག་པར་
བྱེད་པའི་རྒྱུ་དང་འབྲས་བུའི་མཚན་ཉིད་སྲེག་པར་བྱེད་པ་དང་བསྲེག་པར་བྱ་བ་འགོད་ཚུལ་
ལྟར་གྲུབ་པ་མེད་དོ། །སྙིང་པོ་དང་ཁྱོད་གཉིས་རང་གི་རྒྱུ་ལས་ཕན་ཚུན་བརྒྱུད་དེ་འོངས་
པའི་སྒོ་ནས་དུས་མཉམ་དུ་ཕྲད་པ་ཙམ་ཡིན་གྱི། རང་རྒྱུས་སྡོང་པོའི་སྙིང་པོ་མ་ལུས་པ་བསྲེག་
པར་ནུས་པའི་ཁྱད་པར་ཅན་དུ་བསྐྱེད་པར་མ་བྱས་པའི་ཕྱིར། དེས་ན་དེ་ཕོག་པས་སྙིང་པོ་
ཚིག་པ་མ་ཡིན་ནོ། །འོན་ཏེ་སྐད་ཅིག་ཕྱི་མ་ཁོ་ནས་ཚིག་གོ་ཞེ་ན། དང་པོ་དེ་བཞིན་དུ་མེ་ལྕེ་
དང་སྙིང་པོ་སྲེག་བྱེད་བསྲེག་བྱར་རུང་བའི་ཁྱད་པར་ཅན་དུ་སྐྱེ་བའི་མེ་ལྕེའི་སྐད་ཅིག་གཉིས་
པ་ལ་ཡང་ཆོས་ཅན། མེ་ལྕེའི་སྐད་ཅིག་དང་པོ་ལ་ལྟོས་པ་མེད་པར་སྙིང་པོ་དང་ཚིག་པར་བྱེད་
པའི་རྒྱུ་དང་འབྲས་བུའི་མཚན་ཉིད་སྲེག་པར་བྱེད་པ་དང་བསྲེག་པར་བྱ་བ་འགོད་ཚུལ་ལྟར་
གྲུབ་པ་མེད་དེ། སྐད་ཅིག་དང་པོ་ལ་མ་ལྟོས་པར་དེ་ཀུན་རྫོབ་ཏུ་ཡང་འབྱུང་བ་མེད་པའི་ཕྱིར།
དེ་ཕོག་པས་ཀྱང་སྙིང་པོ་ཚིག་པ་མ་ཡིན་ནོ། །མ་གྲུབ་ན། དེ་ཆོས་ཅན། རྟག་ཏུ་འབྱུང་བ་ཡོད་
པར་ཐལ། རང་གི་ཉེར་ལེན་སྐད་ཅིག་དང་པོ་ལྟོས་མེད་དུ་སྐྱེ་བའི་ཕྱིར། ལ་སོགས་པས་
བསྡུས་པ་སྐྱེ་བར་འདོད་པའི་དུས་ན་ཡང་སྐྱེ་བ་མེད་པར་ཐལ་བར་འགྱུར། དེའི་དུས་ནའང་
རང་གི་ཉེར་ལེན་ལ་མི་ལྟོས་པའི་ཕྱིར་རོ། །
- 4
5
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལྟོས་སྲེག་པ་ནི། མེ་ལྕེའི་སྐད་ཅིག་སྔ་ཕྱི་ཆོས་ཅན། སྙིང་པོ་
ཚིག་པའི་རྒྱུ་ཡིན་ཏེ། སྙིང་པོ་དང་ཁྱོད་སྲེག་པར་བྱེད་པ་དང་བསྲེག་པར་བྱ་བའི་དངོས་པོར་
ཡོད་པའི་ཕྱིར་རོ། །གང་གི་ཕྱིར་ན་སྔ་ཕྱིར་རེ་རེས་བསྲེག་པར་མི་རུང་བ་གོང་གི་ཚུལ་དེ་ལྟ་
ཡིན་པ་དེའི་ཕྱིར། གང་གི་ཚེ་རྒྱུ་དང་རྐྱེན་ཉིད་འདི་པ་ཙམ་ལ་རག་ལུས་ནས་སྲེག་བྱེད་དང་
བསྲེག་བྱར་སྐྱེས་པའི་བདག་ཉིད་ཀྱི་རྟེན་ཅིང་འབྲེལ་བར་འབྱུང་བའི་ཆོས་ཉིད་ཀྱིས་བརྟགས་
ན་རིགས་པས་གནོད་ཀྱང་ཀུན་རྫོབ་ཏུ་མ་བརྟག་ན་གཅིག་པུར་ཉམས་ལེན་དགའ་བ་ཉིད་
དུ་བསྲེག་པར་བྱ་བྱེད་ཀྱི་རྒྱུ་དང་འབྲས་བུར་འབྲེལ་བའི་སྟོབས་ཀྱིས་མེ་ལྕེ་དང་སྡོང་བུ་
གཉིས་ཀ་ཕྲད་ཅིང་ཚོགས་པའི་ཁྱད་པར་ཅན་དུ་སྐྱེས་པའི་སྐད་ཅིག་མ་དང་པོ་ལ་ལྟོས་ནས་
དེས་བྱས་པའི་སྙིང་པོ་བསྲེག་པའི་མཐུ་ཕུལ་དུ་ཕྱིན་པ་དང་ལྡན་པའི་ནུས་པ་ཁྱད་པར་ཅན་གྱི་
མེ་ལྕེ་སྐད་ཅིག་མ་གཉིས་པ་དང་ལ་སོགས་པ་གསུམ་པ་ལ་སོགས་པ་ཡོད་ན་མར་མེ་དང་སྡོང་
བུའི་སྐད་ཅིག་གཉིས་པ་ལ་སོགས་པ་སྐྱེས་པ་དེའི་ཚེ་སྐད་ཅིག་དང་པོ་འཇིག་རྒྱུ་དོན་གཞན་
ལ་ལྟོས་པ་མེད་པ་རང་གི་ངང་གིས་ཞིག་ཀྱང་ཆོས་ཆོས་ཅན། གོ་རིམ་བཞིན་དུ་སྦྱར་ན་རྒྱུ་མེ་
ལྕེ་སྐྱེ་བ་དང་དུས་མཉམ་དུ་འབྲས་བུ་སྡོང་བུ་འཇིག་པར་དམིགས་པས་སོ། །
གསུམ་པ་སྐབས་དོན་ལ་སྦྱར་བ་ནི། ལྟོས་ནས་བསྲེག་པ་དེ་བས་ན་སྐད་
ཅིག་མ་དང་པོས་ཀྱང་མེ་ལྕེའི་སྐད་ཅིག་མ་གཉིས་པ་ལ་མི་ལྟོས་པར་སྙིང་པོ་མ་བསྲེགས་ལ་
མེ་ལྕེ་སྐད་ཅིག་མ་གཉིས་པས་ཀྱང་མེ་ལྕེའི་སྐད་ཅིག་མ་དང་པོ་ལ་མ་ལྟོས་པར་སྙིང་པོ་མ་
སྲེག་པ་ཞེས་བྱ་བའི་སྒོ་ནས་མར་མེའི་དཔེའི་ཚུལ་གྱིས་ནི་མེ་ལྕེའི་སྐད་ཅིག་མ་སྔ་ཕྱིར་གྱུར་པ་
གཉིས་ཡུལ་སྡོང་བུ་གཅིག་ལ་སྲེག་བྱེད་ཀྱི་ཉེ་བར་སྦྱོར་བར་ཤེས་པར་བྱེད་པ་སྟེ་སྟོན་པ་གཙོ་
བོར་ལྷུར་ལེན་པ་ཡིན་ནོ། །
གཉིས་པ་ནི། མེ་ལྕེའི་སྐད་ཅིག་མ་སྔ་མ་སྔ་མ་ལ་ལྟོས་ནས་ཕྱི་མ་ཕྱི་མས་
- 4 5 f -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
སྙིང་པོ་བསྲེག་པ་བཞིན་དུ་བྱང་ཆུབ་སྒྲུབ་པར་བྱེད་པའི་དངོས་པོ་དྲན་པ་ཉེར་བཞག་སོགས་
ཚད་ཡོད་པ་སྟེ་ཅུང་ཟད་གཅིག་སྣང་བའི་ཡིད་ཀྱི་རྣམ་པར་ཤེས་པའི་བདག་ཉིད་ཀྱི་སེམས་
བསྐྱེད་པ་སྔ་མ་ལ་བརྟེན་ནས་སྔ་མ་དེ་ལ་སྣང་བའི་དོན་གྱིས་དབེན་པ་སྔ་མ་ལས་ལྷག་པར་
ཁྱད་པར་དུ་འཕགས་པའི་སྟོབས་དང་རྣམ་མཁྱེན་ལ་སོགས་པའི་དོན་སྣང་བའི་རྣམ་པར་
ཤེས་པ་ཕྱི་མ་སྐྱེ་བས་སེམས་སྔ་ཕྱི་གཉིས་ཀ་ལ་བརྟེན་ནས་བྱང་ཆུབ་ཐོབ་པར་རིགས་སོ། །
ལྔ་པ་ལ་མཚམས་སྦྱོར་ནི། གོང་དུ་ཇི་སྐད་སྨོས་པའི་མར་མེའི་དཔེ་ཁོ་ན་ལ་
བརྟེན་ནས་ཟབ་མོའི་ཆོས་ཉིད་རྣམ་པ་བརྒྱད་ཀྱང་ཁོང་དུ་ཆུད་པར་བྱ་བ་ཡིན་པས་སྒོམ་ལམ་
གྱི་བྱེད་པའི་འོག་ཏུ་སྒོམ་པའི་ལམ་ལ་གནས་པའི་བྱང་ཆུབ་སེམས་དཔའི་ཕྱིར་མི་ལྡོག་པ་
རྣམས་ཀྱི་མཚན་ཉིད་བརྗོད་པར་བྱ་བའི་ཕྱིར། ཟབ་མོ་བརྒྱད་སྟོན་པ་ལ་དྲི་བ་ནི། འོན་ཏེ་
ཟབ་མོ་རྣམ་པ་བརྒྱད་པོ་དེ་ཡུལ་གང་ལ་ཡོད་པ་ཡིན་ཞེ་ན། རྩ་བ་ལ། ཟབ་མོ་བརྒྱད་ཀྱི་དང་
པོ་སྐྱེ་བ་ཟབ་པ་ནི་སེམས་བསྐྱེད་སྔ་ཕྱི་རེ་རེ་ལས་བྱང་ཆུབ་མི་སྐྱེ་ཞིང་རེ་རེ་ལ་མ་བརྟེན་པར་
ཡང་མི་སྐྱེ་ཡང་ཕན་ཚུན་ལྟོས་ནས་སྐྱེ་བ་སྟེ། རྟེན་ཅིང་འབྲེལ་བར་འབྱུང་བ་ཟབ་པ་དེ་ནི་
ངོ་མཚར་ཏོ་སོགས་སོ། །འགག་པ་ཟབ་པ་ནི་སྐྱེས་ཙམ་ན་འགག་པ་ལ་ཕྱོགས་པས་འགག་པ་
སྐྱེ་བའི་རང་བཞིན་ཡིན་པ་སྟེ། སེམས་གང་སྐྱེས་པ་དེ་འགག་པའི་ཆོས་ཅན་ཡིན་སྙམ་མམ།
བཅོམ་ལྡན་འདས་འགག་པའི་ཆོས་ཅན་ལགས་སོ། །དེ་བཞིན་ཉིད་ཟབ་པ་ནི་དངོས་པོ་སྐྱེས་
པ་དེ་བཞིན་ཉིད་འགྱུར་བ་མེད་པའི་རང་བཞིན་དུ་མི་རྟོག་ཡེ་ཤེས་ཀྱི་ཡུལ་དུ་འགྱུར་བས་
ཆོས་ཉིད་ཀྱི་རང་བཞིན་དུ་གནས་ཀྱང་རྟག་པ་མིན་པ་སྟེ། དེ་བཞིན་ཉིད་ཇི་ལྟ་བ་དེ་ཁོ་ནར་
གནས་པར་འགྱུར་རོ་སོགས་སོ། །ཤེས་བྱ་ཟབ་པ་ནི་དེ་བཞིན་ཉིད་མི་རྟོག་ཡེ་ཤེས་ལས་རྫས་
གཅིག་དང་ཐ་དད་མ་ཡིན་ཡང་ཡེ་ཤེས་ཀྱི་ཡུལ་དུ་གྱུར་པ་སྟེ། དེ་བཞིན་ཉིད་སེམས་ཡིན་
ནམ་དེ་ལས་གཞན་ན་སེམས་ཡོད་དམ། གསོལ་བ། བཅོམ་ལྡན་འདས་དེ་ལྟ་མ་ལགས་སོ་
-4：; ༈.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་སོ། །དྲི་ལན་སོ་སོར་སྦྱར་རོ། །ཤེས་པ་ཟབ་པ་ནི་དེ་ཁོ་ནར་དེ་བཞིན་ཉིད་མ་མཐོང་བའི་
ཡེ་ཤེས་ཉིད་དེ་ཉིད་མཐོང་བ་ཡིན་ཏེ། དེ་བཞིན་ཉིད་ཀྱི་དེ་བཞིན་ཉིད་ཡང་དག་པར་རྗེས་སུ་
མཐོང་ངམ། གསོལ་པ་སོགས་སོ། །སྤྱོད་པ་ཟབ་པ་དེ་ལྟ་བུ་ལ་སྤྱོད་པ་ནི་ཅི་ལ་ཡང་མི་སྤྱོད་
པའི་ཕྱིར་ཡུམ་ལ་སྤྱོད་པའི་སྟེ། དེ་ལྟར་སྤྱོད་པ་དེ་ཡུམ་ཟབ་མོ་ལ་སྤྱོད་པའོ་སོགས་སོ།།
གཉིས་སུ་མེད་པ་ཟབ་པ་ནི། མཚན་མ་དང་མཚན་མ་མེད་པ་ལ་སྤྱོད་པ་གཉིས་མེད་པར་ཆོས་
ཉིད་ལ་སྤྱོད་པ་སྟེ། གཉིས་ཀྱི་ཡོངས་སུ་རྒྱུ་བ་མ་མཆིས་པའི་དོན་ལ་སྤྱོད་དེ་སོགས་སོ།།
ཐབས་ལ་མཁས་པ་ཟབ་པ་ཉིད་ནི་མཚན་མ་མཚན་མེད་དུ་འདུ་ཤེས་པ་མེད་པས་སངས་
རྒྱས་ཀྱི་ཆོས་ཀུན་རྫོགས་པ་དང་། རྣམ་ཐར་སྒོ་གསུམ་ལ་གནས་ནས་དེ་དག་ལ་འགོད་པས་
དེའི་མི་མཐུན་ཕྱོགས་ལ་སྤྱོད་པའི་སེམས་ཅན་སྨིན་པར་བྱེད་པ་སྟེ། ཐབས་ལ་མཁས་པ་དེས་
གང་ཡང་དངོས་པོར་ཡང་མི་བགྱིད་སོགས་དང༌། ཏིང་ངེ་འཛིན་གསུམ་ལ་གནས་ཏེ་སེམས་
ཅན་རྣམས་ཡོངས་སུ་སྨིན་པར་བྱེད་དོ་ཞེས་སོ། །
འགྲེལ་པ་ནི། དོན་ཁྱད་པར་ཅན་དུ་སྣང་བའི་སེམས་སྐད་ཅིག་སྔ་མ་དང་
ཕྱི་མ་དག་གིས་ཀྱང་བྱང་ཆུབ་ཐོབ་པ་མ་ཡིན་ཞིང་། དེ་དག་གི་ངོ་བོ་ཉིད་ལ་བརྟེན་པ་མེད་
པས་ཀྱང་བྱང་ཆུབ་མི་ཐོབ་པ་ལ། འོན་ཀྱང་དེ་གཉིས་ཀ་བསྒོམས་པས་རྟོག་པར་བྱ་བའི་དོན་
བྱང་ཆེན་ཉན་ཐོས་སོགས་ལས་ཁྱད་པར་འཕགས་པ་བསྐྱེད་དོ། །ཞེས་བྱ་བ་རྟེན་ཅིང་འབྲེལ་
བར་འབྱུང་བའི་སྐྱེ་བ་དང་། དངོས་པོ་ཐམས་ཅད་རང་རྒྱུ་ལས་བྱུང་བ་ཉིད་ཀྱིས་རང་བཞིན་
གྱིས་ངོ་བོ་ཉིད་མེད་པས་དེ་ཁོ་ནར་འགག་ལ་ཀུན་རྫོབ་ཏུ་ཡང་སྒྱུ་མ་ལྟ་བུའི་ཚུལ་གྱིས་སྐྱེས་
པ་འགག་གོ་ཞེས་བྱ་བ་འགག་པ་དང༌། གནས་སྐབས་ཐམས་ཅད་དུ་གཟུགས་སོགས་དངོས་
པོའི་དེ་བཞིན་ཉིད་རྟོག་པ་གོམས་པར་བྱེད་ཀྱང་གཟུགས་སོགས་དེ་དང་ཐ་མི་དད་པར་
མངོན་སུམ་དུ་མི་བྱེད་པ་ཞེས་བྱ་བ་དེ་བཞིན་ཉིད་དང༌། དེ་བཞིན་ཉིད་ནི་རང་བཞིན་མེད་
- 4 5 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
པའི་ཆོས་ཉིད་ཀྱི་རང་བཞིན་དུ་ཡེ་ཤེས་ཀྱིས་རྟོགས་པར་བྱ་བའི་སྦྱིན་སོགས་ཆོས་ཐམས་ཅད་
ལ་དམིགས་ནས་ཀུན་རྫོབ་ཏུ་སྦྱིན་པ་ལ་སོགས་པ་ཐབས་རྣམ་པ་དུ་མ་རྗེས་སུ་སྒྲུབ་པར་བྱེད་
པ་ཞེས་བྱ་བ་ཤེས་བྱ་དང་དེ་བཞིན་ཉིད་ཀྱི་ངོ་བོ་ཡིན་པ་ཉིད་ཀྱིས་དེ་ཁོ་ནར་དེ་བཞིན་ཉིད་མི་
མཐོང་ཞིང་ཅི་ཡང་མ་མཐོང་བ་མེད་པ་ཉིད་དེ་ཁོ་ནར་མཐོང་བ་ཡིན་ནོ། །ཞེས་བྱ་བ་ཤེས་པ་
དང༌། ཆོས་ཉིད་ཀྱི་སྒོ་ནས་ཆོས་ཐམས་ཅད་ལ་སྤྱོད་པ་མེད་པ་ཉིད་ཆོས་ཉིད་ལ་སྤྱོད་པའོ།།
ཞེས་བྱ་བ་སྤྱོད་པ་དང་། མཚན་མ་དང་མཚན་མ་མེད་པ་གཉིས་སུ་འདུ་ཤེས་པས་སྤྱོད་པ་མེད་
པའི་ཕྱིར་ཆོས་ཉིད་ཀྱི་ངོ་བོ་ཉིད་དུ་ཆོས་ཐམས་ཅད་རྟོག་པ་སྒྲུབ་པ་ཞེས་བྱ་བ་གཉིས་སུ་མེད་
པ་དང༌། ཀུན་རྫོབ་ཏུ་རྣམ་མཁྱེན་གྱི་རྒྱུ་ཚོགས་ཐམས་ཅད་ཡོངས་སུ་རྫོགས་པར་བྱེད་ལ། དེ་
ཁོ་ནར་དེའི་འབྲས་བུ་སངས་རྒྱས་ཉིད་ཐོབ་བྱར་མེད་པས་མི་ཐོབ་པ་ཞེས་བྱ་བ་ཐབས་ལ་
མཁས་པ་ཟབ་པ་སྟེ། འདི་དག་ནི་ཚུར་མཐོང་གི་བློས་བསམ་གྱིས་མི་ཁྱབ་པའི་རྣམ་པར་ཐར་
པའི་སྒོ་ཐོབ་པའི་སྒོ་ནས་ཕན་ཚུན་འགལ་འགལ་འདྲ་ཡང་མི་འགལ་བའི་སྒྲུབ་པས་རྟོགས་
པར་དཀའ་བའི་ཕྱིར་ཟབ་པ་ཡིན་ནོ། །དེ་ལྟར་མཉམ་གཞག་ཏུ་ཟབ་མོ་བརྒྱད་རྟོགས་ནས་
རྗེས་ཐོབ་ཏུ་དེ་དང་མཐུན་པའི་ལུས་ངག་གི་ཐ་སྙད་ལ་འཇུག་པ་དེ་སྒོམ་ལམ་ལས་ཕྱིར་མི་
ལྡོག་པའི་རྟགས་ཡིན་ནོ། །གསུམ་པ་ནི། སློབ་པ་བྱང་ཆུབ་ལས་ཕྱིར་མི་ལྡོག་པའི་ཚོགས་
རང་རང་གི་མཚན་ཉིད་ཞར་བྱུང་དང་བཅས་པ་བཤད་ཟིན་ཏོ། །
གཉིས་པ་མི་སློབ་པའི་དགེ་འདུན་ལ་སྲིད་ཞི་མཉམ་ཉིད་ཞིང་དག་སྦྱོར།
ཐབས་ལ་མཁས་པའོ། །དང་པོ་ལ། མཚམས་སྦྱོར་ནི། བྱང་སེམས་སློབ་པའི་ཚོགས་ཀྱིས་
ཆོས་ཕྱིར་མི་ལྡོག་གི་ཆོས་ཐོབ་པས་ཀུན་བྱང་གི་སྤངས་རྟོགས་འཁོར་འདས་མཉམ་པར་
རྟོགས་པ་བསླབ་བྱ་གཞན་མེད་པས་མི་སློབ་པ་སངས་རྒྱས་ཉིད་ཐོབ་པར་བྱ་བའི་ཕྱིར་ལམ་
ལ་འབད་པས་ཕྱིར་མི་ལྡོག་རྟགས་ཀྱི་འོག་ཏུ་སངས་རྒྱས་ཉིད་ཐོབ་པའི་རྒྱུ་མཚན་འཁོར་བ་
-4 5 9 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་མྱ་ངན་ལས་འདས་པ་མཉམ་པ་ཉིད་ཀྱི་སྦྱོར་བ་སྟོན་པ་ན། རྩ་བ་ལ་དངོས་ཀྱི་དོན་དང་།
ཀླན་ཀ་སྤང་བ་གཉིས་ཀྱི་དང་པོ་ནི། སྲིད་པ་ལ་དོར་བྱ་དང་ཞི་བ་ལ་བླང་བྱར་མི་རྟོག་པར་
སྲིད་ཞི་མཉམ་པར་སྒོམ་པ་ཡིན་ཏེ། འཁོར་འདས་ཀྱི་ཆོས་རྣམས་རང་བཞིན་མེད་པ་རྨི་ལམ་
དང་འདྲ་བར་རྟོགས་ནས་སྒོམ་པའི་ཕྱིར་ཏེ། རྨི་ལམ་དང་ཉིན་པར་ནི་རྣམ་པར་རྟོག་པ་མེད་དོ་
ཞེས་སོ། །
གཉིས་པ་ལ་བཞི་ལས་དང་པོ་ལས་མེད་པའི་རྩོད་པ་ནི། ཆོས་ཐམས་ཅད་
རྨི་ལམ་དང་འདྲ་ན་དགེ་སྡིག་གི་ལས་བསགས་ཀྱང་མེད་པར་ཐལ། རང་བཞིན་མེད་པའི་
ཕྱིར། རྨི་ལམ་བཞིན་ཞེ་ན། དོན་དམ་པར་འདོད་ལ། ཀུན་རྫོབ་ཏུ་མ་ངེས་ཤིང་དཔེ་མ་སྒྲུབ་
སྟེ༑ ཀུན་རྫོབ་ཏུ་ལས་འབྲས་འབྲེལ་བར་འདོད་པས་རྨི་ལམ་ན་དགེ་སྡིག་ཏུ་སྣང་བ་སད་པ་
ན་རྗེས་ཤེས་ཀྱི་དེར་ཞེན་པ་དགེ་སྡིག་གི་ལས་སུ་འཇོག་གིས། དེར་མ་ཞེན་པ་ལས་མཚན་
ཉིད་པར་མི་འཇོག་པའི་ཕྱིར་ཏེ། ཆོས་ཐམས་ཅད་རྨི་ལམ་ལྟ་བུར་གསུངས་པ་དེ་ལྟ་ན། དེ་ལ་
སོགས་པའམ་འབྲི་བར་འགྱུར་བ་མེད་དོ། །དེ་ཅིའི་ཕྱིར་ཞེ་ན། རྨི་ལམ་གྱི་ཆོས་གང་ལ་ཡང་
རྫོགས་པའམ་འབྲི་བ་མི་དམིགས་པའི་ཕྱིར། འོན་ཏེ་སད་ནས་རྣམ་པར་རྟོག་པ་ནི་དེ་ལ་
སོགས་པའམ་འབྲི་བར་ཡང་འགྱུར་རོ་ཞེས་སོ། །ལ་སོགས་པས་བསྡུས་པ་གསུམ་ལས་ཡང་
དག་པ་དང་ཡང་དག་པ་མ་ཡིན་པའི་དོན་ལ་རྩོད་པ་ནི། འོ་ན་དགེ་སྡིག་གི་ལས་མཚན་ཉིད་
པ་ཆོས་ཅན། དེར་ཞེན་པའི་རྗེས་ཀྱི་རྣམ་རྟོག་འཇུག་པར་ཐལ། ལས་ཡང་དག་པར་མ་ཡིན་
པའི་ཕྱིར། འདོད་ན། དོན་དམ་དུ་གྲུབ་པར་ཐལ། ཞེ་ན། མ་ངེས་ཏེ། རྣམ་རྟོག་འཇུག་པ་
ཉིད་ཀྱིས་ཀུན་རྫོབ་པར་གྲུབ་སྟེ། དམིགས་བཅས་སེམས་ལས་ལས་སྐྱེ་བར་ཁས་བླངས་ཀྱི།
དམིགས་མེད་སེམས་སྐྱེ་བ་བཀག་པའི་ཕྱིར་ཏེ། དམིགས་པ་དང་བཅས་པར་ལས་སྐྱེ་སྟེ་
དམིགས་པ་མེད་པར་མ་ཡིན་ནོ་ཞེས་སོ། །སྟོད་འགྲེལ་ལྟར་ན་དེ་བཞིན་གཤེགས་པ་ཆོས་
- 4 60 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ཅན། ལས་སོགས་པར་ཐལ། ཕུང་པོ་ཟད་དོ་སོགས་རྗེས་ལ་བསོས་འདེབས་ཡོད་པའི་ཕྱིར་
ཞེ་ ན། བཏགས་པ་བ་ཡོད་ཀྱི་ཡང་དག་པ་མ་ཡིན་ཏེ། རྟོགས་པ་སྤངས་པའི་ཕྱིར། ཞེས་
འཆད་དོ། །
གསུམ་པ་ཐུབ་པའི་གསུང་དང་འགལ་བའི་རྩོད་ལན་ནི། སེམས་ཅན་ཆོས་
ཅན། དམིགས་བཅས་ལས་ལས་སྐྱེ་བ་མི་རིགས་པར་ཐལ། དེའི་དམིགས་པ་མ་གྲུབ་པའི་
ཕྱིར་ཏེ། ལས་དང་སེམས་ཅན་ཐམས་ཅད་དབེན་པར་བཅོམ་ལྡན་འདས་ཀྱིས་གསུངས་པའི་
ཕྱིར་ཞེ་ན། ཀུན་རྫོབ་ཏུ་རྟགས་མ་གྲུབ་ལ། དོན་དམ་དུ་འདོད་དེ། མཚན་མར་བྱས་ནས་
དམིགས་པ་དང་བཅས་པར་ལས་སྐྱེ་སྟེ། དམིགས་པ་མེད་པར་མ་ཡིན་ནོ་ཞེས་སོ། །བཞི་པ་
རྨི་ལམ་ན་ལས་གསོག་པར་ཐལ་བའི་རྩོད་ལན་ནི། ཀུན་རྫོབ་ཏུ་དམིགས་བཅས་སེམས་
ལས་ལས་སྐྱེ་ན་རྨི་ལམ་ན་ཕྱིན་དྲུག་བསྒོམས་ཏེ། དགེ་བ་བྱང་ཆུབ་ཏུ་བསྔོས་ན་བསྔོ་བ་ཡང་
དག་ པ་ཡིན་ནམ་མིན་ཞེ་ན། རབ་འབྱོར་ང་ཉིད་ཀྱི་ལན་བརྗོད་ཟིན་ཅིང་མ་འོངས་པའི་
སངས་རྒྱས་བརྒྱུད་མར་འབྱུང་བ་རྣམས་ལན་འདེབས་པར་འགྱུར་བས་ལན་མ་རྫོགས་པར་
བསྟན་པའི་དོན་དུ་བྱམས་པ་ལ་དྲིས་པས་ལན་ལྡོན་པར་རབ་འབྱོར་གྱིས་ཤཱ་བུ་ལ་སྨྲས་པ།
ཤ་བུས་དེ་སྐད་ཟེར་རོ། །ཞེས་བྱམས་པ་ལ་དྲིས་པས་བྱམས་པས་འཁོར་གསུམ་མ་དམིགས་
པའི་ལན་བཏབ་སྟེ། མི་དམིགས་པའི་སྤྱོད་པ་ལ་མི་སྐྲག་པས་བྱང་ཆེན་ཐོབ་པར་གསུངས་པ་
སྟེ༑ བདག་གིས་ནི་གང་ལན་འདོན་པ་དང་། གང་གིས་ལན་གླན་པ་དང་། གང་ལ་ལན་གླན་
པའི་ཆོས་དེ་ལྟ་བུ་ཡང་དག་པར་རྗེས་སུ་མ་མཐོང་ངོ་སོགས་སོ། །དེ་ལྟར་ཀླན་ཀ་རྣམས་ཀྱི་
ལན་ནི་མདོ་ལས་ཇི་སྐད་བཤད་པར་ཟད་དོ། །འགྲེལ་པ་ལ་གཉིས་ཀྱི་དངོས་དོན་ནི། འཁོར་
བ་དང་མྱ་ངན་ལས་འདས་པ་དག་ལ་སྤང་གཉེན་ཐ་དད་པ་ཉིད་དུ་རྣམ་པར་མི་རྟོག་པའི་ཚུལ་
གྱིས་ན་ཡུམ་སྒོམ་པ་ཆོས་ཅན། སྲིད་ཞི་མཉམ་པ་ཉིད་དུ་རྟོགས་པའི་སྦྱོར་བ་ཡིན་ཏེ། མི་
- 4
6
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐུན་ཕྱོགས་འཁོར་བ་དང་གཉེན་པོ་རྣམ་བྱང་རྣམས་སྣང་བརྙན་ཏེ་སེམས་འཁྲུལ་པ་ཙམ་གྱི་
ངོར་རྨི་ལམ་དང་འདྲ་བ་བཞིན་མེད་པ་ཉིད་དུ་རྟོགས་ནས་བསྒོམས་པའི་ཕྱིར་རོ། །
གཉིས་པ་ཀླན་ཀ་སྤང་བ་ལ་གཉིས་ལས། ཀླན་ཀ་ནི་ཆོས་ཐམས་ཅད་རྨི་
ལམ་དང་འདྲ་བ་ཉིད་ཡིན་ན་གཉིད་མ་ལོག་པའི་གནས་སྐབས་ན་ཡང་ཆོས་ཅན། མི་དགེ་བ་
བཅུ་དང་སྦྱིན་པ་ལ་སོགས་པ་མེད་པར་འགྱུར་བ་མ་ཡིན་ནམ་སྟེ་ཡིན་པར་ཐལ། རྨི་ལམ་དང་
འདྲ་བའི་ཕྱིར། ཁྱབ་པ་ཡོད། གཉིད་ལོག་པའི་གནས་སྐབས་ན་དེ་དག་མེད་པ་བཞིན་ནོ།།
ཞེས་ བྱ་བའི་ཀླན་ཀ་རྣམས་ཟེར་ རོ། །གཉིས་པ་ལན་ལ་གཉིས། དོན་སྨྲ་བ་དང་མཚུངས་
པར་བསྟན། ཐལ་བའི་དཔེ་མ་གྲུབ་པའོ། །དང་པོ་ནི། ཇི་ལྟར་ཕྱི་རོལ་གྱི་དོན་དོན་དམ་དུ་
ཡོད་པར་སྨྲ་བ་མདོ་སྡེ་པ་དང་བྱེ་བྲག་སྨྲ་བའི་ལུགས་ལ་སྲོག་ཆགས་དང་བླང་བྱའི་རྫས་ལ་
སོགས་དོན་དམ་པར་སྐད་ཅིག་མ་ཡིན་པ་ཉིད་ཀྱིས་འཇིག་རྒྱུ་དོན་གཞན་ལ་ལྟོས་པ་མེད་
པར་རང་གི་ངང་གིས་འཇིག་པ་ཡིན་ལ། ལུང་རིགས་ཀྱིས་རབ་ཏུ་བསྟན་པར་རང་གི་འདོད་
པ་གྲུབ་པ་དེ་ལས་ཕར་བདར་མེད་པའི་མཐའ་རང་གི་གཞུང་མཛོད་ལས། འཇིག་རྟེན་སྣ་
ཚོགས་ལས་ལས་སྐྱེས་ཞེས་འབྱུང་བས་རང་གི་ལས་ཀྱི་དབང་གིས་སྲོག་འགག་པ་དང་རྫས་
གཞན་གྱིས་ཁྱེར་བ་ལ་སོགས་པ་འབྱུང་བའི་ཕྱིར། དོན་དམ་པར་གསོད་པ་པོ་སུས་ཀྱང་
གསད་ བྱ་ སུ་ཡང་བསད་པ་མེད་ལ། ལེན་པ་ པོ་སུས་ཀྱང་གང་ཟག་སུའི་ནོར་མ་བྱིན་
པར་བླངས་པ་ཡང་མེད་ལ་སོགས་པས་བསྡུས་པ་སུས་ཀྱང་གང་ཟག་སུའི་བུད་མེད་ལ་འདོད་
པ་སྤྱད་པ་སོགས་མེད་པ། དེ་དག་མེད་པས་དོན་དམ་པར་སྲོག་ཆགས་མ་གསད་པ་ཡང་ཡོད་
པ་མ་ཡིན་པ་ལ་མ་བྱིན་པར་མ་བླངས་པ་དང་། འདོད་པ་ལོག་པར་མ་སྤྱད་པ་སོགས་ཀྱང་
ཡོད་པ་མ་ཡིན་ཏེ། གསད་བྱ་དང་མ་བྱིན་པར་བླང་བྱ་དང༌། འདོད་ལོག་སྤྱད་པའི་ཡུལ་དོན་
ལ་མ་གྲུབ་པའི་ཕྱིར། ཞེས་བྱ་བ་ལ་སོགས་པ་མཁས་ལེན་པའི་ཕྱོགས་ལ་ཀུན་རྫོབ་ཏུ་སྲོག་
-4
6
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
གི་རྒྱུན་བར་མ་ཆད་དུ་འཇུག་པ་དང་འགལ་བ་སྲོག་གི་རྒྱུན་ཆད་པའི་དངོས་པོ་བསྐྱེད་པ་ལ་
འདི་གསད་དོ། །འདི་དག་ནི་གསོད་པ་པོའོ། །འདི་ལྟར་གསོད་ཅེས་ལྷག་པར་ཞེན་ཅིང་རྟོག་
པའི་སྒོ་ནས་སྲོག་གཅོད་པར་འཇོག་པ་དང༌། ལ་སོགས་པས་གཞན་གྱིས་བདག་ཏུ་བཟུང་
བའི་ནོར་དང༌། བུད་མེད་ཀྱི་རྒྱུན་འཇུག་པ་དང་འགལ་བ། སྔར་དང་རིགས་མི་འདྲ་བའི་
དངོས་པོ་བསྐྱེད་པ་ལ་བརྐུས་པ་དང་འདོད་ལོག་སྤྱོད་པ་ལ་སོགས་པར་ཞེན་པའི་སྒོ་ནས་མ་
བྱིན་ལེན་དང་འདོད་ལོག་ལ་སོགས་པར་རྣམ་པར་འཇོག་སྟེ། དཔེར་ན་ཚུལ་བཞིན་མ་ཡིན་
པའི་ཡིད་ལ་བྱེད་པ་ཆགས་སེམས་སམ། གནོད་སེམས་ལ་སོགས་པས་གཞན་ལ་དངོས་སུ་
མི་གནོད་ཀྱང་དེ་དང་ལྡན་པ་ལ་མི་དགེ་བ་དང་ལྡན་པ་དང༌། ལ་སོགས་པས་ཕན་སེམས་
ཀྱིས་གཞན་ལ་དངོས་སུ་ཕན་པ་མེད་ཀྱང་དགེ་བར་འཇོག་པ་སོགས་དང་འདྲའོ། །གསོད་
སོགས་དེ་བཞིན་དུ་དབུ་མ་པའི་ལུགས་ཀྱིས་དངོས་པོ་ཐམས་ཅད་རྨི་ལམ་དང་འདྲ་བ་ལ་ཡང་
རང་བཞིན་མེད་པ་དེ་དང་རྗེས་སུ་མཐུན་པའི་སྲོག་ཆགས་དང་ནོར་སོགས་ཀྱི་དངོས་པོ་ལ་
གསད་བྱ་དང་སྦྱིན་སོགས་ཀྱི་དངོས་པོར་མངོན་པར་ཞེན་པས་ཕྱིན་ཅི་ལོག་དངོས་འཛིན་གྱི་
འཆིང་བ་མཐའ་དག་མ་ཉམས་ཤིང་མ་སྤངས་པ་རྣམས་ལ་སྣང་བ་ལྟར་ལས་དགེ་མི་དགེ་ལ་
སོགས་པར་བཞག་གོ །ཞེས་བྱ་བ་ལ་སོགས་པའི་ལན་དེ་དང་དེ་ཕྱོགས་གཞན་དབུ་མ་
པའི་མདོ་བསྟན་བཅོས་ལས་གསུངས་སོ། །ཞེས་བྱ་བར་ཁོང་དུ་ཆུད་པར་བྱའོ། ། །
གཉིས་པ་ནི། ལས་ གཞན་བསྡུ་བའི་ཕྱིར། གཞན་ཡང་ཞེས་སྨོས་ཏེ་རྨི་
ལམ་གྱི་སེམས་ནི་འཁྲུལ་པའི་རྒྱུ་ལྷག་པ་ཉིད་ཀྱིས་ཉམས་པས་མི་གསལ་ཞིང་འཆོལ་བར་
རྟོགས་པས་འབྲས་བུ་དམན་ལ། གཉིད་སད་པའི་ཚེ་གཉིད་སོགས་ཀྱི་འཁྲུལ་རྒྱུ་དང་འབྲལ་
བས་གསལ་ཞིང་མ་འཆོལ་བར་གནང་བས་འབྲས་བུ་ལྷག་པ་དེ་བས་ན་རྨི་ལམ་སད་པའི་
སེམས་ཀྱི་འབྲས་བུ་འདྲ་བ་མ་ཡིན་ནོ། །ཞེས་བྱ་བ་ཉི་ཤུ་པ་ལས་གསུངས་པས་རྨི་ལམ་ན་
- 4
6 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་དགེ་སྡིག་མེད་པའི་དཔེ་མ་གྲུབ་བོ། །དེ་བཞིན་དུ་རྨི་ལམ་ན་སྦྱིན་སོགས་དགེ་བ་དང༌།
གསད་སོགས་མི་དགེ་བ་བཅས་པ་རྨི་སྟེ་གཉིད་སད་པའི་གནས་སྐབས་ན་ངོ་མཚར་བས། ཀྱེ་
མ་བདག་གིས་དགེ་མི་དགེ་བྱའོ། །ལེགས་པར་བྱས་སོ་ཞེས་དགའ་ཞིང་རྗེས་སུ་ཡི་རང་ན་རྨི་
ལམ་གྱི་དགེ་སྡིག་ཏུ་སྣང་བ་དེ་སད་པ་ན་རྗེས་ཀྱི་གནས་སྐབས་ཀྱི་སེམས་ཀྱིས་དགེ་མི་དགེར་
མངོན་པར་ཞེན་པའི་གསོས་ཀྱིས་ཡོངས་སུ་གསོས་ཏེ་ཡོངས་སུ་རྒྱས་པར་འགྱུར་བ་དེའི་ཕྱིར་
ཡང་རྨི་ལམ་ན་དགེ་སྡིག་མེད་པའི་དཔེ་མ་གྲུབ་པས་རྨི་ལམ་དང་སད་པ་མཚུངས་པའི་ཕྱིར། །
རྨི་ལམ་གྱིས་མཚོན་པའི་འཁོར་བ་དང་གཉིད་སད་པས་མཚོན་པའི་མྱ་ངན་ལས་འདས་པ་ནི་
མཉམ་པ་ཉིད་དོ། །
གཉིས་ པ་ཞིང་དག་སྦྱོར་ལ་མཚམས་སྦྱོར་ནི། འཁོར་འདས་གཉིས་ཀ་
མཉམ་ཉིད་དུ་རྟོགས་ཏེ། རྣམ་པར་སྒོམ་པ་ནི་མ་འོངས་པ་ན་རང་གི་སངས་རྒྱས་ཀྱི་ཞིང་དུ་
སངས་རྒྱས་སུ་འགྱུར་ཞིང༌། དེའི་ཚེ་ཞིང་དག་པ་དགོས་པས་སྲིད་ཞི་མཉམ་ཉིད་ཀྱི་སྦྱོར་བ།
དེའི་འོག་ཏུ་སངས་རྒྱས་ཀྱི་ཞིང་ཡོངས་སུ་དག་པ་སྟོན་པ་ལ། རྩ་བ་ནི། སེམས་ཅན་གྱི་འཇིག་
རྟེན་བཀྲེས་ སོགས་ཀྱི་སྐྱོན་གྱི་མ་དག་པའི་གཉེན་པོར་སེམས་ཅན་གྱི་འཇིག་རྟེན་དེ་ལ་
ལྷ་རྫས་ཀྱི་ལོངས་སྤྱོད་སྤྱོད་པ་སོགས་དག་པར་བསྒྲུབས་པ་ཡིས་སངས་རྒྱས་ཀྱི་བཅུད་ཀྱི་
ཞིང་དག་པ་དང་། དེ་བཞིན་དུ་སྣོད་ཀྱི་འཇིག་རྟེན་སྡོང་དུམ་དང་ཚེར་མ་སོགས་ཀྱིས་མ་དག་
པའི་གཉེན་པོར་ལག་མཐིལ་ལྟར་མཉམ་པ་སོགས་དག་པར་བསྒྲུབས་པ་ཡིས་སངས་རྒྱས་
ཀྱི་སྣོད་ཀྱི་ཞིང་ནི་དག་པ་ཉིད་དེ། སངས་རྒྱས་ཀྱི་ཞིང་ཡོངས་སུ་དག་པར་བྱའོ། །སེམས་
ཅན་ཡོངས་སུ་སྦྱིན་པར་བྱའོ། །ཞེས་དེ་ལྟ་ཡོངས་སུ་སྨིན་པར་བྱ། དེ་ལྟར་ཡོངས་སུ་བརྟག་
པར་བྱ་སྟེ། རབ་འབྱོར་དེ་ལྟར་སྤྱོད་པའི་བྱང་ཆེན་ནི་ཕྱིན་དྲུག་ཀྱང་ཡོངས་སུ་རྫོགས་པར་
བྱེད། རྣམ་པ་ཐམས་ཅད་མཁྱེན་པ་ཉིད་དང་ཡང་ཉེ་བར་གྱུར་པ་ཡིན་ནོ་སོགས་སོ། །
- 1
$ 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
འགྲེལ་པ་ནི། སེམས་ཅན་སྣོད་ཀྱི་འཇིག་རྟེན་གྱི་བྱེ་བྲག་གིས་སངས་རྒྱས་
ཀྱི་ཞིང་རྣམ་པ་གཉིས་ལས་སྣོད་བཅུད་ཀྱི་སྐྱོན་ཡོན་གོ་རིམ་བཞིན་སྦྱར་ན། བཅུད་ཀྱི་ཞིང་ལ་
བཀྲེས་པ་དང་སྐོམ་པ་དང་ལ་སོགས་པས་དབང་པོ་མ་ཚང་བ་སོགས་ཉིད་ཀྱིས་མ་དག་པའི་
གཉེན་པོར་བཟའ་བཏུང་སྦྱིན་པ་སོགས་ལྷའི་ཉེ་བར་སྤྱོད་པ་དང་ལ་སོགས་པས་དབང་པོ་
ཚང་སོགས་དག་པ་བསྐྱེད་པའི་སྒོ་ནས་བཅུད་དག་པ་དང༌། སྣོད་ལ་རྡོ་བ་དང་ཚེར་མ་དང་ལ་
སོགས་པས་ངམ་གྲོག་དང་གཡང་ས་ལ་སོགས་པ་མ་དག་པ་གང་ཡིན་པ་དེའི་གཉེན་པོར་
ཁང་བཟངས་སྦྱིན་པ་སོགས་ཀྱི་གསེར་གྱི་ས་ཕྱོགས་དང་བཻ་ཌཱུརྱའི་རང་བཞིན་ཅན་ལ་སོགས་
པ་དག་པ་བསྐྱེད་པའི་སྒོ་ནས་སྣོད་རྣམ་པར་དག་པ་གཉིས་ནི་སངས་རྒྱས་ཀྱི་ཞིང་རྣམ་པར་
དག་པའི་སྦྱོར་བའོ། །
གསུམ་པ་ཐབས་ལ་མཁས་པ་ལ་མཚམས་སྦྱོར་ནི། རང་གི་སངས་རྒྱས་ཀྱི་
ཞིང་རྣམ་པར་དག་པ་བསྒྲུབས་པའི་གང་ཟག་གིས་ནི་གདུལ་བྱ་འདུལ་བའི་ཐབས་ལ་མཁས་
པ་གདུལ་བྱའི་སྐལ་བ་ཇི་ལྟ་བ་བཞིན་དུ་སངས་རྒྱས་ཀྱི་མཛད་པ་ལྷུན་གྲུབ་རྒྱུན་མི་ཆད་དུ་བྱ་
དགོས་པས། དེའི་རྒྱུ་ཐབས་ལ་མཁས་པའི་སྦྱོར་བ་སྟོན་པ་ལ། རྩ་བ་ནི། ཐབས་མཁས་ཀྱི་
ཡུལ་ནི། ལེ་བརྒྱད་མ་ནས་རྣམ་ཐར་སྒོ་གསུམ་ནས་བྱང་ཆུབ་ཕྱོགས་མཐུན་གྱི་བར་དང་། ལེ་
མངས་ནས་སྙོམས་འཇུག་དགུ་དང༌། སྟོབས་དང་། མི་འཇིགས་པ་དང་ཆོས་མ་འདྲེས་པར་
བཤད་དེ། ཇི་ལྟར་སྟོང་པ་ཉིད་ལ་འདྲིས་པར་བགྱི་སོགས་སོ། །ཐབས་མཁས་དེའི་སྦྱོར་བ་ནི་
སྟོང་པ་ཉིད་སོགས་སྒོམ་པ་ལ་འདྲིས་པར་བྱེད་ཅིང་མངོན་སུམ་དུ་བྱེད་པའི་དུས་དང་དུས་མ་
ཡིན་པ་ཤེས་པ་སྟེ་རྣམ་པའི་མཆོག་ཐམས་ཅད་དང་ལྡན་པའི་སྟོང་པ་ཉིད་ལ་སོ་སོར་རྟོག་པ་
ན་མངོན་དུ་བྱའོ་སྙམ་དུ་རྟོག་པར་མི་བྱེད་དོ། །ཞེས་སོ། །ཐབས་མཁས་པ་འདི་ནི་དབྱེ་ན་
རྣམ་པ་བཅུ་ལས། བར་ཆད་ཀྱི་དགྲ་རྣམས་ལ་ཡང་དག་པར་འདའ་བའི་ཐབས་མཁས་ན་
-4 6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱེས་བུ་སྒྱུ་རྩལ་མ་ལུས་པ་ལ་བྱང་བ་འབྲོག་དགོན་པར་ཆས་པའི་དཔེས་ཚད་མེད་བཞིས་
གདུལ་བྱ་ཉན་རང་གི་སའམ་བདུད་ལས་ཐར་བའི་ཐབས་ཤེས་པ་སྟེ། བྱང་ཆེན་མཚན་མས་
ཀྱང་རྣམ་པར་མི་སྤྱོད། མཚན་མ་མེད་པའི་ཏིང་ངེ་འཛིན་གང་མངོན་དུ་བྱས་པས་ཉན་ཐོས་ཀྱི་
སའམ་རང་སངས་རྒྱས་ཀྱི་ས་ལ་གནས་པར་འགྱུར་བ་དེ་ལྟ་བུ་ཡང་མངོན་དུ་མི་བྱེད་དོ་ཞེས་
སོ༑ ༑མི་གནས་པར་གནས་པའི་ནི་བྱ་བར་སྣང་ལ་རྒྱུ་ཞིང་ས་ལ་མི་ལྟུང་བའི་དཔེས་སྦྱོར་བ་
གང་གིས་རྣམ་ཐར་གསུམ་ལ་སྤྱོད་ཀྱང་ཉན་རང་གི་སེམས་མངོན་དུ་མི་བྱེད་པས་སངས་རྒྱས་
ཀྱི་ཆོས་རྫོགས་པར་བྱེད་པའི་ཐབས་ཤེས་པ་སྟེ། ཉན་ཐོས་ཀྱི་སའམ་རང་སངས་རྒྱས་ཀྱི་
སར་ལྟུང་བར་འགྱུར་བ་མངོན་དུ་མི་བྱེད་སོགས་སོ། །སྨོན་ལམ་གྱི་ཤུགས་ཀྱིས་འཕངས་
པའི་ནི་མདའ་བརྒྱུད་མར་འཕངས་པའི་དཔེས་སྨོན་ལམ་གྱི་ཤུགས་ཀྱིས་དམན་པའི་བྱང་ཆུབ་
མངོན་དུ་མི་བྱེད་པར་སངས་རྒྱས་ཀྱི་ཆོས་རྣམས་ཡོངས་སུ་སྨིན་པའམ་ཐབས་ལ་འཇུག་
པ་ཞེས་པ་སྟེ། ཇི་སྲིད་དུ་དགེ་བའི་རྩ་བ་དེ་དག་བླ་མེད་བྱང་ཆུབ་ཏུ་ཡོངས་སུ་སྨིན་པར་མ་
གྱུར་པ་དེ་སྲིད་དུ་ཡང་དག་པའི་མཐའ་དམ་པ་མངོན་དུ་མི་བྱེད་སོགས་སོ། །ཉན་རང་དང་
ཐུན་མོང་མ་ཡིན་པའི་མཚན་ཉིད་ཅན་གྱི་སེམས་ཅན་ཡོངས་སུ་མི་གཏོང་བའི་བསམ་པས་
དཀའ་བའི་གནས་རྣམ་ཐར་སྒོ་གསུམ་ལ་སློབ་ཅིང་སངས་རྒྱས་ལས་མི་ཉམས་ཤིང་ཐབས་
ལ་སྦྱོར་བ་ཤེས་པ་སྟེ། རྣམ་མཁྱེན་མ་ཐོབ་ཀྱི་བར་དུ་བར་མ་དོར་ཡང་དག་པའི་མཐའ་
མངོན་དུ་བྱེད་པར་རིག་པར་བྱའོ། །མ་ཆགས་པའི་ནི་གདུལ་བྱའི་ངར་འཛིན་སྤང་བའི་ཕྱིར་
སྒོ་གསུམ་ལ་སྙོམས་པར་འཇུག་ཀྱང་། དེའི་འབྲས་བུ་རྒྱུན་ཞུགས་སོགས་མངོན་དུ་མི་བྱེད་
པར་བསམ་གཏན་སོགས་དགེ་ཆོས་ཐམས་ཅད་ལས་མི་ཉམས་པར་འཕེལ་བར་བྱེད་པ་ཤེས་
པ་སྟེ། དེ་ན་དགེ་བའི་ཆོས་རྣམས་ཀྱིས་རྣམ་པར་འཕེལ་ཞིང་དེའི་དབང་པོ་རྣམས་ཀྱང་ཆེས་རྣོ་
བར་གྱུར་ཏེ་ཉན་ཐོས་དང་རང་རྒྱལ་གྱི་ལྟ་བུ་མ་ཡིན་པར་འགྱུར་རོ་སོགས་སོ། །མི་དམིགས་
- 4 fif; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
པའི་ནི་སྟོང་ཉིད་ཀྱི་རྣམ་ཐར་སྒོམ་པ་རྫོགས་པས་སངས་རྒྱས་ནས་སེམས་ཅན་གྱི་དམིགས་
པར་ལྟ་བ་སྤོང་བའི་ཐབས་ཤེས་པ་སྟེ། སེམས་ཅན་རྣམས་ཀྱི་དམིགས་པའི་ཉེས་པ་དེ་དག་
མེད་པར་བྱའོ་སྙམ་སོགས་སོ། །མཚན་མ་མེད་པ་ནི་མཚན་མེད་ཀྱི་རྣམ་ཐར་སྒོམ་པ་རྫོགས་
པས་སངས་རྒྱས་ནས་སེམས་ཅན་གྱི་ཆོས་རྣམས་ཀྱི་མཚན་མར་འཛིན་པས་སྤོང་བའི་ཐབས་
ཤེས་པ་སྟེ། སེམས་ཅན་འདི་དག་ནི་ཡུན་རིང་པོ་ནས་མཚན་མ་ལ་སྤྱོད་སྤྱོད་པ་སྟེ་སོགས་
ནས། སེམས་ཅན་རྣམས་ཀྱི་ཉེས་པ་དེ་དག་མེད་པར་བྱའོ་སྙམ་སྟེ་སོགས་ཀྱི་བར་རོ། །སྨོན་
པ་ཟད་པའི་ནི་སྨོན་མེད་ཀྱི་རྣམ་ཐར་རྫོགས་པར་སངས་རྒྱས་ནས་སེམས་ཅན་གྱི་སྲིད་
པར་སྨོན་ལམ་གྱི་ཉེས་པ་ལས་གྲོལ་བའི་ཐབས་ཤེས་པ་སྟེ། སེམས་ཅན་རྣམས་ཀྱི་སྨོན་ལམ་
གྱི་ཉེས་པ་མཐའ་དག་མེད་པར་འགྱུར་བ་དེ་ལྟར་ཆོས་བསྟན་པར་བྱའོ་སྙམ་སྟེ་སོགས་སོ།།
ཕྱིར་མི་ལྡོག་པ་དེའི་རྟགས་ཀྱིས་ནི་གཞན་གྱིས་དྲིས་པ་ན་ཕྱིར་མི་ལྡོག་པ་རྟོགས་པ་དང་རྗེས་
སུ་མཐུན་པའི་ཆོས་གཞན་ལ་ལུང་སྟོན་པ་དང་མི་སྟོན་པ་ནི། ཕྱིར་མི་སློབ་ཏུ་ངེས་པར་གཟུང་
བར་ཤེས་པ་སྟེ། ཕྱིར་མི་ལྡོག་པའི་ས་ནོན་པས་སྲབ་པའི་ས་ནོན་པ་མ་ཡིན་ནོ་ཞེས་སོ།།
ཡུལ་ཚད་མེད་པའི་ཐབས་ལ་མཁས་པ་ནི་ཐབས་སྒྲུབ་པའི་ཡུལ་སེམས་ཅན་ཚད་མེད་པ་
ཡོངས་སུ་སྐྱབས་པའི་ཕྱིར་བྱང་ཆེན་གྱི་ལམ་ལ་གོམས་པར་བྱེད་པ་ཤེས་པ་སྟེ། བཅོམ་ལྡན་
འདས་དེའི་སླད་དུ་བྱང་ཆུབ་ཏུ་ཡོད་པ་ཡོད་པ་ནི་མང་སྟེ་སོགས་སོ། །
འགྲེལ་པ་ནི། ཚད་མེད་བཞི་ལ་གནས་པས་བྱང་ཆུབ་ཐོབ་པའི་བར་ཆད་ཀྱི་
ཆོས་གཟུགས་སོགས་བདེན་པར་འཛིན་པ་ལས་ཡང་དག་པར་རྒལ་བས་ལྷའི་བུ་དང་ལ་
སོགས་པས་ཉོན་མོངས་འཆི་བདག་ཕུང་པོའི་བདུད་ལས་འདས་པ་དང་། འཁོར་འདས་ཀྱི་
ཆོས་ཐམས་ཅད་བདག་མེད་པར་མཉམ་པ་ཉིད་དུ་རྣམ་པར་བསྒོམས་པས་མཐའ་གཉིས་ལ་
མངོན་པར་ཞེན་པས་མི་གནས་པར་གནས་པ་དང༌། གཞན་དོན་གྱི་སྨོན་ལམ་འགྲུབ་པས་
-4
6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གདུལ་བྱ་སྒོམ་ལམ་གྱིས་ཡོངས་སུ་དང་ཁྱད་པར་གྱིས་ཤིན་ཏུ་ཡོངས་སུ་སྨིན་པར་བྱེད་པའི་
གཞན་གྱི་དོན་སྔོན་གྱི་སྨོན་ལམ་གྱི་ཤུགས་ཀྱིས་འཕངས་པ་ཇི་ལྟ་བ་བཞིན་བྱེད་པ་དང༌།
ཉན་རང་གིས་བྱ་བར་དཀའ་བ་གཏོང་བ་དང་གཏོང་བ་ཆེན་པོ་དང་ཤིན་ཏུ་གཏོང་བ་སོགས་
བྱང་སེམས་ཀྱི་སྤྱོད་པ་ཐམས་ཅད་ལ་ཤིན་ཏུ་གོམས་པར་བྱས་པ་ཉིད་ཀྱིས་རྣམ་ཐར་སྒོ་
གསུམ་ལ་སྤྱོད་ཀྱང་ཡང་དག་པའི་མཐའ་མངོན་དུ་མི་བྱེད་པས་ཉན་རང་དང་ཐུན་མོང་མ་
ཡིན་པ་དང༌། དགེ་བའི་ཆོས་དཀར་པོ་ཐམས་ཅད་ལ་ཞེན་པས་རོ་མྱང་བ་རྣམ་པར་དག་པས་
རྣམ་ཐར་སོགས་ལ་འཇུག་ཀྱང་ཆོས་ཐམས་ཅད་ལ་ཆགས་ཤིང་འཛིན་པ་མེད་པ་དང་། རྣམ་
པར་ཐར་པའི་སྒོ་སྟོང་པ་ཉིད་སྒོམ་པ་རྫོགས་པ་ཉིད་ཀྱིས་ཆོས་ཐམས་ཅད་ལ་ང་དང་ང་ཡིར་
འཛིན་པ་མི་དམིགས་པ་དང་། རྣམ་པར་ཐར་པའི་སྒོ་མཚན་མ་མེད་པ་སྒོམ་པ་རྫོགས་པ་ཉིད་
ཀྱིས་ཆོས་ཐམས་ཅད་ཀྱི་མཚན་མ་དམིགས་སུ་མེད་པ་དང་། རྣམ་པར་ཐར་པའི་སྒོ་སྨོན་པ་
མེད་པ་སྒོམ་པ་རྫོགས་པ་ཉིད་ཀྱིས་འབྲས་བུ་ལ་སྨོན་པའི་འདུ་ཤེས་དམིགས་སུ་མེད་པ་དང་།
ཕྱིར་མི་ལྡོག་པའི་ཆོས་བསྒོམས་སམ། ཞེས་དྲི་བ་སྔོན་དུ་བཏང་བ་ཅན་གྱི་སྒོ་ནས་ཕ་རོལ་
གྱིས་ཕྱིར་མི་ལྡོག་ཏུ་རྟོག་ནུས་ཀྱི་ཆོས་ཡང་དག་པར་བརྗོད་པས་ཕྱིར་མི་ལྡོག་པར་ངེས་པའི་
རྟགས་ཐབས་ལ་མཁས་པར་བྱ་བའི་ཡུལ་བྱམས་སོགས་ཆོས་དང་སེམས་ཅན་གྱི་དོན་ཐམས་
ཅད་ཤེས་པ་ཉིད་ཀྱིས་ཚད་མེད་པ་སྟེ་ཤེས་རབ་ཀྱི་ཕ་རོལ་ཏུ་ཕྱིན་པ་མི་རྟོག་ཡེ་ཤེས་ཀྱི་ཡུལ་
གོང་དུ་བསྟན་པ་རྣམ་པ་བཅུ་བདག་ཉིད་ཀྱིས་མངོན་སུམ་དུ་བྱ་བའི་དུས་གདུལ་བྱ་འདུལ་
བའི་དུས་ལ་བབ་པ་དང་། དེའི་དུས་མིན་པ་གདུལ་བྱ་འདུལ་བའི་དུས་ལ་བབ་པ་ན་བཏང་
སྙོམས་སུ་བྱ་བ་ཤེས་པའི་བྱ་བ་སྟེ་བསམ་པའི་ཁྱད་པར་ནི་ཐབས་ལ་མཁས་པས་ཡིན་ནོ། །
གསུམ་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོགས་པའི་རྒྱན་ཅེས་བྱ་བ་ལས་སྐབས་ཞེས་པ་རྣམས་བཤད་ཟིན་ལ། བཞི་པ་ནི་སྔ་མ་
- 4
6
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
གསུམ་ལ་ལྟོས་པ་སྟེ། དེ་བཞིན་ཉིད་ཀྱི་ལེའུ་སྟོན་པའི་འགྲེལ་པ་བཤད་ཟིན་ཏོ།། །།
༈ གཉིས་པ་དེ་རབ་ཀྱི་མཐར་ཕྱིན་པའི་རྩེ་སྦྱོར་ལས། མཚམས་སྦྱོར་རྒྱས་
བཤད། སྐབས་བསྡུ་གསུམ་གྱི་དང་པོ་ནི། དེ་ལྟར་རྣམ་པ་ཐམས་ཅད་མངོན་པར་རྫོགས་པ་
རྟོགས་པ་ཐོབ་པ་ལ་ནི་གཞི་ལམ་པ་ཐམས་ཅད་སྐྱེ་མེད་དུ་རྟོགས་པ་གོམས་པ་རབ་ཀྱི་མཐར་
ཕྱིན་པའི་རྩེ་མོའི་རྟོགས་པ་འབྱུང་བས་རྣམ་ཀུན་གྱི་འོག་ཏུ་རྟགས་ལ་སོགས་པ་བཞི་ས་
མཚམས་གང་དུ་སྦྱར་བ་གོ་སླ་བར་རྟོགས་པར་བྱ་བའི་ཕྱིར་དྲོད་སོགས་བཞི་ལ་རྟགས་དང་
ལ་སོགས་པས་རྣམ་འཕེལ་སོགས་མིང་གཞན་གྱི་སྒོ་ནས་བསྙད་པ་སྔོན་དུ་འགྲོ་བ་ཅན་གྱི་རྩེ་
མོའི་མངོན་པར་རྟོགས་པ་འཆད་པ་ན། གཉིས་པ་ལ་བཞི། སྦྱོར་མཐོང་སྒོམ་ལམ་བར་ཆད་
མེད་པའི་རྩེ་སྦྱོར་རོ། །དང་པོ་ལ། སོ་སོར་བཤད་པ་དང༌། བསྡུས་ཏེ་བསྟན་པའོ། །དང་པོ་
ལ་བཞི། རྟགས། རྣམ་ འཕེལ། བརྟན་པ། སེམས་ ཀུན་ གནས་ པའོ། །དེ་ལ་དང་པོར་གང་
གིས་རྩེ་མོ་མཚོན་བྱེད་རྟགས་བརྗོད་པར་བྱ་བ་ཡིན་པས་འདི་ལ་གཉིས་ཀྱི་རྩ་བ་ནི། ངེས་
འབྱེད་ལ་གནས་པའི་སྐྱེས་བུ་ཆོས་ཅན། ཐབས་ཤེས་ཀྱིས་ཡོངས་སུ་ཟིན་པའི་རྣལ་འབྱོར་
གྱིས་ཆོས་བསྒོམས་པའི་རྩེ་མོར་ཕྱིན་པའི་སྦྱོར་བ་ཐོབ་སྟེ། རྨི་ལམ་ན་ཡང་ཞི་ལྷག་ཡིད་ལ་
བྱེད་པས་ཆོས་རྣམས་ཀུན་རྨི་ལམ་ལྟ་བུར་བལྟ་བ་ལ་སོགས་པ་རྣམ་པ་བཅུ་གཉིས་དང་ལྡན་
པའི་ཕྱིར། ཁྱབ་པ་ཡོད། དེ་དག་རྩེ་སྦྱོར་ཐོབ་པའི་རྟགས་སུ་སངས་རྒྱས་ཀྱིས་བཞེད་པས་སོ།།
འདིར་མཉམ་གཞག་གི་འབྲས་བུ་རྗེས་ཐོབ་རྣམས་རྟགས་སུ་གོ་བར་བྱ་བའོ། །
འགྲེལ་པ་ལ་བཅུ་གཉིས་ཀྱི་དང་པོ་ནི། གཉིད་མ་ལོག་པ་ན་ཆོས་ཀུན་རྨི་
ལམ་སྒྲ་བརྙན་སོགས་དང་འདྲ་བར་ཤིན་ཏུ་གོམས་པར་བྱས་པའི་ཕྱིར། རྨི་ལམ་གྱི་གནས་
སྐབས་ནའང་ཆོས་ཐམས་ཅད་རྨི་ལམ་དང་འདྲ་བར་བལྟ་བ་དང་། ལ་སོགས་པས་སྒྲ་བརྙན་
ལ་སོགས་དང་འདྲ་བར་བལྟ་ཞིང་ཡང་དག་པའི་མཐའ་མངོན་དུ་མི་བྱེད་པར་རྨི་བ་སྟེ། བྱང་
ས 4
6
༡ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆེན་རྨི་ལམ་ན་ཡང་ཆོས་ཐམས་ཅད་རྨི་ལམ་དང་འདྲ་བ་ཉིད་དུ་བལྟ་བ་དང་སོགས་སོ།།
གཉིས་པ་ནི་རྨི་ལམ་དུ་ཞེས་པ་འོག་མ་ལྔ་ལའང་སྦྱར་ཏེ། ཉན་ཐོས་དང་ལ་སོགས་པས་རང་
རྒྱལ་གྱི་ས་དང་ཁམས་གསུམ་ལ་དགའ་བས་འདོད་པ་དང་། ཕན་ཡོན་གྱི་སེམས་མི་བསྐྱེད་
པ་སྟེ། བྱང་ཆེན་རྨི་ ལམ་ན་ཡང་ཉན་ཐོས་ ཀྱི་སའམ། རང་སངས་རྒྱས་ ཀྱི་སའམ། ཁམས་
གསུམ་པ་ལ་འདོད་པའི་སེམས་མི་བསྐྱེད་སོགས་སོ། །
གསུམ་པ་ནི། དེ་བཞིན་གཤེགས་པ་ཉིད་ལ་སོགས་པས་འཁོར་དུ་མས་
བསྐོར་ཏེ་ཆོས་སྟོན་པ་མཐོང་ཞིང་རང་འཕགས་ལམ་སྒྲུབ་པ་རྨི་བ་སྟེ། དེ་བཞིན་གཤེགས་པ་
ཡང་རྫོགས་ཞབས་འབྲིང་བརྒྱ་ ཕྲག་དུ་མ་དང་སོགས་སོ། །བཞི་པ་ནི། སངས་རྒྱས་ནམ་
མཁའ་ལ་འཕགས་ཏེ་ ཆོས་ སྟོན་པ་ སོགས་ རྫུ་ འཕྲུལ་གྱི་རྣམ་ པར་འཕྲུལ་པ་སྟོན་པར་
དམིགས་པ་སྟེ། དེ་བཞིན་གཤེགས་པ་ཡང་རྫོགས་ནམ་མཁའ་ལ་ཡང་འཕགས་ཤིང་སོགས་
སོ༑ ༑ལྔ་པ་ནི། དུཉྩཁ་དུ་མས་ནོན་པ་རྨིས་ཀྱང་མི་སྐྲག་ལ་སད་པའི་ཚེ་ཁམས་གསུམ་པའི་
ཆོས་རྨི་ལམ་དང་ཆོས་སྟོན་པའི་སེམས་བསྐྱེད་པ་སྟེ། དེ་བཞིན་གཤེགས་པ་ཡང་རྫོགས་
ཁམས་གསུམ་པའི་ཆོས་རྨི་ལམ་དང་འདྲ་བར་བསྟན་པར་བྱའོ་སོགས་སོ། །དྲུག་པ་ནི།
དམྱལ་བ་དང་ལ་སོགས་པས་བྱོལ་སོང་དང་ཡི་དྭགས་ཀྱི་སེམས་ཅན་མཐོང་བ་སྔོན་དུ་འགྲོ་
བས་རང་གིས་སངས་རྒྱས་ཀྱི་ཞིང་དུ་ངན་སོང་ཐམས་ཅད་མེད་པར་གྱུར་ཅིག །ཅེས་ངན་སོང་
སྤོང་བ་རྗེས་སུ་དྲན་པ་སྟེ། ངན་སོང་གསུམ་པོ་ཐམས་ཅད་དུ་ཐམས་ཅད་རྣམ་པ་ཐམས་ཅད་
དུ་ཐམས་ཅད་མེད་པར་གྱུར་པ་དེ་ལྟར་སྤྱད་སོགས་སོ། །
བདུན་པ་ནི། རྨི་ལམ་དང་སད་པའི་གནས་སྐབས་དག་ཏུ་གྲོང་ཁྱེར་མེས་
ཚིག་པ་ན་བདག་ལ་ཕྱིར་མི་ལྡོག་གི་རྣམ་པ་རྟགས་མཚན་ཡོད་ན་མེ་འདི་ཞི་བར་གྱུར་ཅིག་
ཅེས་བརྗོད་པས་གྲོང་ཁྱེར་དང་ལ་སོགས་པས་གྲོང་རྡལ་ལ་སོགས་པ་ཚིག་པ་རབ་ཏུ་ཞི་བར་
- 4 7 ) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
བྱེད་པའི་བདེན་པའི་བྱིན་གྱིས་བརླབས་གྲུབ་ཅིང་ང་རྒྱལ་མེད་པ་སྟེ། རྨི་ལམ་སད་པའི་ཚེ་
གྲོང་ཁྱེར་མེས་ཚིག་པར་གྱུར་ན་སོགས་སོ། །བརྒྱད་པ་ནི། སྐྱེས་པ་བུད་མེད་ལ་མི་མ་ཡིན་
པས་བྱིན་གྱིས་བརླབས་པ་ན་བདག་བྱང་ཆུབ་ཏུ་ལུང་བསྟན་ཞིང་བསམ་པ་དག་ལ་སངས་
རྒྱས་འདོད་ཉན་རང་གི་སེམས་མེད་སངས་རྒྱས་ན་མི་མ་ཡིན་པ་འདི་གུད་དུ་འགྲོ་བར་གྱུར་
ཅིག་ཅེས་བདེན་ཚིག་བརྗོད་པས་བདུད་ཀྱིས་བྱིན་རླབས་མིན་པར་གནོད་སྦྱིན་དང༌། ལ་
སོགས་པས་ཤ་ཟ་སོགས་མི་མ་ཡིན་པ་མེད་པར་བྱེད་པའི་བདེན་པའི་བྱིན་གྱིས་བརླབས་
གྲུབ་པ་སྟེ། དེ་སྐད་བརྗོད་པས་མི་མ་ཡིན་པ་དེ་གུད་དུ་སོང་ན་སོགས་སོ། །དགུ་པ་ནི། བྱང་
སེམས་རང་ཉིད་ཀྱི་བདུད་ལས་མངོན་པར་ཤེས་པས་ཕ་རོལ་ལྷག་པའི་ང་རྒྱལ་ཅན་གྱི་སྡིག་
གྲོགས་དང༌། ཉེས་པ་ཟིལ་གྱིས་གནོན་ཅིང་། དགེ་བ་ཐམས་ཅད་ཐོབ་པའི་རྒྱུ་དང་ལམ་དུ་
ཤེས་པས་སངས་རྒྱས་བྱང་སེམས་ཕྱིན་དྲུག །བྱང་ཆུབ་ཕྱོགས་མཐུན་སོགས་དགེ་བའི་བཤེས་
གཉེན་བསྟེན་པ་སྟེ། རང་གི་མངོན་པར་ཤེས་པས་ཕ་རོལ་རྣམ་པར་གནོན་པ་ཡིན་པར་རིག་
པར་བྱའོ། །ཞེས་སོགས་སོ། །བཅུ་པ་ནི། བསམ་པ་ཐམས་ཅད་རྣམ་པ་ཐམས་ཅད་དུ་ཡོངས་
སུ་རྫོགས་པར་འདོད་པས་ཡུམ་ལ་སློབ་པ་སྟེ། སེམས་ཅན་ཡོངས་སུ་སྨིན་པར་བྱ་བར་འདོད་
པས་ཡུམ་འདི་ཉིད་ལ་བསླབ་པར་བྱའོ་སོགས་སོ། །བཅུ་གཅིག་པ་ནི་ཡུམ་མཁའ་ལྟར་
ཆགས་པ་མེད་པའི་མཚན་ཉིད་ཅན་ཡིན་པས་ཀུན་བྱང་གི་ཆོས་ཐམས་ཅད་ལ་མངོན་པར་
ཞེན་པ་མེད་པར་ཤེས་པར་བྱ་སྟེ། མཁའ་ལྟར་ཆགས་པ་མེད་པའི་མཚན་ཉིད་ནི་ཡུམ་མོ་
སོགས་སོ། །བཅུ་གཉིས་པ་ནི། འཁོར་གསུམ་མི་དམིགས་པར་ཡུམ་ལ་སྤྱོད་པ་འཇིག་རྟེན་
དང་ཉན་རང་གིས་ཟིལ་གྱིས་མི་གནོན་པར་སངས་རྒྱས་ཀྱི་བྱང་ཆུབ་ལ་ཉེ་བར་འགྱུར་བ་སྟེ།
བྱང་ཆེན་ནི། རྣམ་པ་ཐམས་ཅད་མཁྱེན་པ་ཉིད་དང༌། ཉེ་བར་གྱུར་པ་ལགས་སོགས་སོ།།
རྣམ་པ་བཅུ་གཉིས་ནི་རྩེ་མོའི་མངོན་པར་རྟོགས་པ་ཐོབ་པའི་གནས་སྐབས་ཀྱི་ཁྱད་པར་གྱི་
- 4
7
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟགས་ཡིན་ནོ། །
གཉིས་པ་ལ་གསུམ་གྱི་མཚམས་སྦྱོར་ནི། དེ་ལྟར་རྟགས་ཀྱིས་མཚོན་པའི་
བསོད་ནམས་རྣམ་པར་འཕེལ་བ་དུ་ཞིག་ཡོད་ཅེ་ན། དེའི་ལན་དུ་ཏིང་ངེ་འཛིན་གོང་ནས་གོང་
དུ་གྱུར་པའི་བྱེ་བྲག་རྣམ་པར་འཕེལ་བ་སྟོན་པ་ལ། རྩ་བ་ནི། འཛམ་བུ་གླིང་གི་སྐྱེ་བོ་ཇི་སྙེད་
པའི་སངས་རྒྱས་མཆོད་པའི་དགེ་བ་དང་ལ་སོགས་པས་སྟོང་གསུམ་གྱི་སྐྱེ་བོ་ཇི་སྙེད་པའི་
གྲངས་དང་མཉམ་པའི་སངས་རྒྱས་ལ་མཆོད་པའི་དགེ་བ་བྱང་ཆུབ་ཏུ་བསྔོ་བ་སོགས་དགེ་བ་
རྣམ་པ་མང་དུ་ནི་དཔེར་མཛད་ནས། དེ་དག་པས་རང་རྩེ་ སྦྱོར་ལ་གནས་ནས་གཞན་ལ་
ཡུམ་སྟོན་པ་བསོད་ནམས་ལྷག་པར་འཕེལ་བ་ལ་སོགས་པ་རྣམ་པ་བཅུ་དྲུག་གི་བདག་ཉིད་
ནི་རྣམ་འཕེལ་ལོ། ། །
འགྲེལ་ པ་ལ་བཅུ་དྲུག་ལས་རྣམ་འཕེལ་དང༌ པོ་ནི། འཛམ་བུའི་གླིང་
དང་ལ་སོགས་པས་སྟོང་གཅིག་སྟོང་གཉིས་སྟོང་གསུམ་གྱི་འཇིག་རྟེན་གྱི་ཁམས་ཀྱི་སེམས་
ཅན་ཇི་སྙེད་ཀྱི་གྲངས་དང་མཉམ་པའི་དེ་བཞིན་གཤེགས་པ་ལ་མཆོད་པའི་དགེ་བ་བྱང་ཆུབ་
ཏུ་བསྔོས་པ་བས་ཡུམ་གཞན་ལ་སྟོན་ཅིང་རང་གི་ཡིད་ལ་བྱེད་པ་དང་མ་འབྲེལ་བ་བསོད་
ནམས་ལྷག་པར་འཕེལ་བ་སྟེ། ཡུམ་དང་ལྡན་པའི་ཡིད་ལ་བྱེད་པ་རྣམ་པར་སྤྱོད་ན་དེའི་
བསོད་ནམས་ཆེས་མང་དུ་འཕེལ་ལོ་སོགས་སོ། །གཉིསཔ་ནི། ནོར་བུ་རྙེད་ཅིང་དེ་མ་ཐག་
གཏོར་བ་ན་ནོར་བུ་ཡིད་ལ་བྱེད་པ་འབྱུང་བ་ལྟར། ཁྱད་པར་དུ་ཡུམ་ཉིན་མཚན་ཡིད་ལ་བྱེད་
པ་དང་མི་འབྲལ་བ་སྟེ། ཡུམ་དང་ལྡན་པའི་ཡིད་ལ་བྱེད་པ་དེ་དག་ཉིད་ཀྱིས་ཉིན་མཚན་དུ་
བརྩོན་ པ་ མི་ འདོར་ བར་ གནས་ པར་ བྱའོ་ སོགས་ སོ། །གསུམ་པ་ནི། ཆོས་ ཐམས་ཅད་
དམིགས་སུ་མེད་པས་དོན་དམ་དུ་ཡུམ་ལ་སྤྱོད་པ་མེད་ཅིང་ཀུན་རྫོབ་ཏུ་སྒྱུ་མ་ལྟ་བུར་བསྒོམས་
པས་སྤྱོད་པའི་ཕྱིར་མི་སྐྱེ་བའི་ཆོས་ལ་ལྷག་པར་སྨོས་པའི་བཟོད་པ་ཐོབ་པ་སྟེ། བྱང་ཆེན་དེས་
- 4 7 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
མི་སྐྱེ་བའི་ཆོས་ལ་བཟོད་པ་ཐོབ་པའི་ཕྱིར་སོགས་སོ། །བཞི་པ་ནི། རྩེ་ཡུམ་རྣམ་པར་མི་རྟོག་
པའི་ཕྱིར། དེ་ལ་སྤྱོད་པའི་བྱང་སེམས་ཀྱིས་བྱང་ཆུབ་པར་བྱ་བ་འབྲས་བུ་དང༌། བྱང་ཆུབ་པ་
འབྱེད་པའི་རྒྱུའི་ཉེ་བར་མི་དམིགས་པ་སྟེ། ཆོས་གང་གིས་གང་ལ་མངོན་འཚང་རྒྱ་བ་དེ་ལྟ་
བུའི་ཆོས་ཀྱང་བདག་གིས་ཡང་དག་པར་རྗེས་སུ་མ་མཐོང་སོགས་སོ། །ལྔ་པ་ནི། འཛམ་བུ་
གླིང་གི་སེམས་ཅན་ཐམས་ཅད་དགེ་བ་བཅུ་དང་ལ་སོགས་པས་བསམ་གཏན་ཚད་མེད་
གཟུགས་མེད་པའི་སྙོམས་པར་འཇུག་པ་ཐོབ་པ་བས་ཡུམ་ལ་འཇུག་པ་བསོད་ནམས་ཁྱད་
པར་འཕགས་པ་སྟེ། འཛམ་བུ་གླིང་གི་བསོད་ནམས་གང་ཇི་སྙེད་པ་ཐམས་ཅད་དགེ་བཅུའི་
ལས་ལམ་དང་ལྡན་པར་འགྱུར་སོགས་སོ། །དྲུག་པ་ནི། ཡུམ་ལ་སྤྱོད་པ་ལ་དཀར་ཕྱོགས་ཀྱི་
ལྷའི་ རིས་ཐམས་ཅད་ ཀྱིས་མཆོད་ཅིང་བསྲུང་བའི་ ཕྱིར་ཉེ་བར་འོངས་ཤིང་། དེ་བཞིན་
གཤེགས་པས་དགོངས་ལ་སྲོག་ཆགས་གཞན་དང་ཁམས་མི་མཉམ་པའི་ནད་ཀྱི་གནོད་པ་
མེད་པ་སྟེ། བྱང་སེམས་ཆེན་པོའི་དྲུང་དུ་རྒྱལ་པོ་ཆེན་པོ་བཞི་དག་ཀྱང་འགྲོ་བར་བྱ་བར་
སེམས་ཏེ་ཉེ་བར་འདོད་སོགས་སོ། །བདུན་པ་ནི་ལྷག་བསམ་གྱི་མཐུས་བདུད་ཐམས་ཅད་
ཟིལ་གྱིས་གནོན་ཅིང་བདུད་ལས་ཀྱིས་གླགས་མི་རྙེད་པ་སྟེ། བྱང་ཆེན་དེ་ནི་འབྱུང་བ་ཡོད་
པར་ངས་བཤད་དེ། དེ་ལ་བདུད་སྡིག་ཅན་གླགས་བལྟ་ཞིང་གླགས་ཚོལ་བས་ཀྱང་གླགས་མི་
རྙེད་དེ་སོགས་སོ། །བརྒྱད་པ་ནི། སྟོན་པ་སངས་རྒྱས་དང་འདྲ་བར་བྱང་སེམས་ཀྱི་ཐེག་པ་
པའི་སྐྱེ་བོ་དང་བསླབ་བྱར་མཚུངས་པར་ཕྱིན་དྲུག་སོགས་རྣམ་བྱང་གི་ཆོས་ལ་སྤྱོད་པས་
གནས་པ་ཞེས་བྱ་བ་སྟེ། སྟོན་པ་དང་ཇི་ལྟར་གནས་པ་དེ་བཞིན་སོགས་སོ། །དེ་ལྟར་ཕྱི་གཙོ་
བོར་གྱུར་པའི་བསོད་ནམས་འཕེལ་བ་རྣམ་པ་བརྒྱད་དང༌། ཡང་ནི་བརྒྱད་ཚན་སྔ་མ་བསྡུ་
བའི་དོན་ནོ། ། །
དགུ་པ་ནི། རྣམ་པ་ཐམས་ཅད་དུ་བསམ་གཏན་ལ་སོགས་ལ་ཡང་སྙོམས་
པ 4 7 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་འཇུག་ལ། དེའི་དབང་གིས་འཁོར་བར་མི་སྐྱེ་བའི་ཐབས་ལ་མཁས་པས་དེ་བཞིན་ཉིད་
ལ་སློབ་པའི་བསླབ་པ་ཡོངས་སུ་དག་པ་སྟེ། དེ་ལྟར་སློབ་པའི་བྱང་སེམས་ནི་དེ་བཞིན་ཉིད་
ལ་སློབ་པ་སྟེ་རྣམ་མཁྱེན་ཉིད་ལ་སློབ་པ་ཡིན་སོགས་སོ། །བཅུ་པ་ནི། ས་ལེ་སྦྲམ་དཀོན་པ་
ལྟར་སངས་རྒྱས་ཀྱི་རིགས་ཅན་རྩེ་སྦྱོར་རམ་འཕེལ་བ་ཐོབ་པར་འགྱུར་བ་ཉུང་བ་སྟེ། ཡུམ་གྱི་
བསླབ་པ་འདི་ལ་སློབ་པའི་སེམས་ཅན་དེ་ལྟ་བུ་ཡང་ཉུང་སྟེ་སོགས་སོ། །བཅུ་གཅིག་པ་ནི།
འཁོར་ལོས་སྒྱུར་བ་ཐོབ་ལས་བྱེད་པ་དཀོན་པ་ལྟར་རྩེ་སྦྱོར་གྱི་འབྲས་བུ་སངས་རྒྱས་ཉིད་
ཐོབ་པའི་རྒྱུན་ལམ་ལ་འཇུག་པ་ཉུང་བ་སྟེ། རྣམ་མཁྱེན་ལམ་འདིར་འཇུག་པ་དེ་ལྟ་བུ་ཡང་
ཉུང་བ་སྟེ་སོགས་སོ། །བཅུ་གཉིས་པ་ནི། ཕ་རོལ་ཏུ་ཕྱིན་པ་དྲུག་གི་མི་མཐུན་ཕྱོགས་སེར་སྣ་
སོགས་ཀྱི་སེམས་མི་སྐྱེ་བ་སྟེ། ཡུམ་ལ་སྤྱོད་པའི་ཚེ་སེར་སྣ་དང་ལྡན་པའི་སེམས་མི་སྐྱེ་སོགས་
སོ༑ ༑བཅུ་གསུམ་པ་ནི། རྩེ་ཡུམ་ལ་སྤྱོད་པའི་སེམས་ཀྱིས་ཆོས་ཐམས་ཅད་མི་དམིགས་པས་
གཟུགས་ཚོར་སོགས་དང་ལྡན་པར་རྟོགས་པའི་སེམས་རབ་ཏུ་མི་སྐྱེ་བ་སྟེ། གཟུགས་དང་
ལྡན་པའི་སེམས་མི་སྐྱེའོ་སོགས་སོ། །བཅུ་བཞི་པ་ནི། འཇིག་ལྟར་ལྟ་བ་ཀུན་འདུས་པ་ལྟར་
ཡུམ་དུ་ཕ་རོལ་ཏུ་ཕྱིན་པ་ཀུན་འདུས་པར་ཤེས་པ་སྟེ། ཡུམ་ཟབ་མོ་འདིར་ཕ་རོལ་ཏུ་ཕྱིན་པ་
ཀུན་འདུས་སོ་སོགས་སོ། །བཅོ་ལྔ་པ་ནི། ཡུམ་ལ་སློབ་པ་ནི་སྤངས་རྟོགས་ཕུན་སུམ་ཚོགས་
པ་ཐམས་ཅད་ཐོབ་པ་སྟེ། བྱང་སེམས་ཆེན་པོས་ནི། ཕན་ཚུན་ཚོགས་པ་གང་ཐོབ་པར་བྱ་བ་
དེ་དག་ལས་མི་ཐོབ་པ་གང་ཡང་མེད་དོ་སོགས་སོ། །བཅུ་དྲུག་པ་ནི། འཁོར་གསུམ་དུ་མི་
རྟོག་པས་ཡུམ་ལ་སྤྱོད་པ་ཡང་དག་པར་རྫོགས་པའི་བྱང་ཆུབ་ལ་ཉེ་བར་འགྱུར་བ་སྟེ། དེ་
ལྟར་སྤྱོད་པའི་བྱང་ཆུབ་ཆེན་པོ་ནི་ཡུམ་ལ་སྤྱོད་པ་ཡིན་ནོ་སོགས་སོ། །བརྒྱད་པོ་དེ་ནི་ཕྱི་གཙོ་
བོར་གྱུར་པའི་བསོད་ནམས་ལས་གཞན་ནང་གཙོ་བོར་གྱུར་པའི་བསོད་ནམས་རྣམ་པ་
བརྒྱད་དོ། །དེ་ལྟར་ན་མེ་ཏོག་དང༌། ལ་སོགས་པས་བདུག་པ་སོགས་ཀྱིས་མཆོད་པས་
བ 47 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
སངས་རྒྱས་ཇི་སྲིད་འཚོའི་བར་དུ་མཆོད་པའི་དགེ་བ་བྱང་ཆུབ་ཏུ་བསྔོས་པ་དང་། ལ་སོགས་
པས་དགེ་བ་བཅུ་ལ་བཀོད་པ་སོགས་དགེ་བ་རྣམ་པ་མང་པོ་དང་དང་པོར་དཔེར་མཛད་ནས།
དགེ་བ་དེ་དག་གོང་ནས་གོང་དུ་སྔ་མ་བས་ཕྱི་མ་བསོད་ནམས་ཁྱད་པར་དུ་འཕགས་པ་འབྱུང་
བར་གསུངས་པ་ཉིད་ཀྱིས་ན་བསོད་ནམས་འཕེལ་བའི་གནས་སྐབས་བཅུ་དྲུག་མཚོན་པའི་
ཡེ་ཤེས་ཀྱི་ངོ་བོ་ཉིད་ཀྱི་རྩེ་མོར་གྱུར་པ་རྣམ་པར་འཕེལ་བའི་ཁྱད་པར་ཡིན་ནོ། །
གསུམ་པ་ལ་གསུམ་གྱིས་མཚམས་སྦྱོར་ནི། དེ་ལྟར་བསོད་ནམས་རྣམ་པར་
འཕེལ་བས་རྣམ་པར་སྤེལ་ཞིང་བསྐྱེད་པའི་རྩེ་སྦྱོར་གཞན་ལ་རག་མ་ལས་པར་རང་གི་ངང་
གིས་འབྱུང་བར་རང་དབང་དུ་གྱུར་པ་སྔར་ལས་གོམས་པ་རབ་ཀྱི་མཐར་ཕྱིན་པའི་མཚན་
ཉིད་ཅན་རྣམས་ནི་ངེས་པར་བརྟན་པ་ཡིན་པས་རྣམ་འཕེལ་གྱི་འོག་ཏུ་ངེས་པར་བརྟན་པ་
འཆད་པ་ལ། རྩ་བ་ནི། ཀུན་མཁྱེན་ཉིད་གསུམ་གྱི་ཆོས་སེམས་བསྐྱེད་སོགས་སུམ་ཅུ་པོ་
རྣམས་ཡོངས་སུ་རྫོགས་པ་བླ་ན་མེད་པ་གང་ཡིན་པ་དེས་ཉན་རང་དུ་ལྟུང་བའི་གཉེན་པོ་སྙིང་
རྗེ་ཆེན་པོས་སེམས་ཅན་གྱི་དོན་ཡོངས་སུ་མི་གཏོང་བར་བསྒྲུབ་པ་ལ་རང་གི་ངང་གིས་སླར་
མི་ལྡོག་པ་ནི་རྩེ་མོའི་མངོན་པར་རྟོགས་པ་ངེས་པར་བསྟན་པ་ཞེས་བྱ་བར་ནི་བརྗོད་དེ།
སངས་རྒྱས་ཀྱི་ཆོས་རྣམས་དང༌། རྣམ་པ་ཐམས་ཅད་མཁྱེན་པ་ཉིད་ཀྱི་དང་། རང་བྱུང་གི་
དང༌། ཟག་པ་མེད་པའི་ཆོས་རྣམས་ཡོངས་སུ་རྫོགས་པར་གྱུར་ཅིག་ཅེས་དང༌། ཅི་ནས་
བདག་རྒལ་ནས་སེམས་ཅན་མ་རྒལ་བ་རྣམས་དགྲོལ་བར་འགྱུར་སོགས་སོ། །དཔེར་ན་ཁ་
ཅིག་ལས་ངེས་པ་ཞེས་འདོད་དེ་དོན་གཅིག་གོ །
འགྲེལ་པ་ནི། བསོད་ནམས་འཕེལ་བའི་རིམ་པ་དེ་ལྟར་དད་པ་ལ་སོགས་པ་
མཁྱེན་གསུམ་གྱི་ཆོས་ཡང་དག་པ་ཐོབ་པའི་ཐབས་ལ་མཁས་པའི་སྟོབས་ཀྱིས་གང་ཟག་གི་
བདག་ཏུ་རྣམ་པར་མི་རྟོག་པའི་བཟོད་པའི་རྟོགས་པ་ཐོབ་པའི་གནས་སྐབས་ན་མྱང་འདས་
པ 4 ༣ y-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུ་ལྟུང་བ་སྤང་བའི་དོན་དུ་མི་དམིགས་པས་ཁྱབ་པའི་སྙིང་རྗེ་ཆེན་པོ་ལ་སོགས་པ་མངོན་དུ་
བྱེད་པའི་ངོ་བོས་སེམས་ཅན་གྱི་དོན་ཡོངས་སུ་མི་གཏོང་བའི་མཚན་ཉིད་ཅན་གྱི་རྣམ་པ་
ཐམས་ཅད་མཁྱེན་པ་ཉིད་དང་ལ་སོགས་པས་ལམ་ཤེས་གཞི་ཤེས་གོང་དུ་ཇི་སྐད་བཤད་
པའི་ཐམས་ཅད་མཁྱེན་པ་ཉིད་གསུམ་གྱི་ཆོས་སེམས་བསྐྱེད་པ་དང་ལ་སོགས་པས་གདམས་
ངག་སོགས་གོང་དུ་སྨོས་པ་རྣམས་ཡོངས་སུ་རྫོགས་པ་བླ་ན་མེད་པ་ཐོབ་པ་ལ་རང་དབང་
དུ་གྱུར་པ་ནི་བཟོད་རྩེའི་མངོན་རྟོགས་མཐའ་གཅིག་ཏུ་ངེས་པར་དེ་ལ་འཇུག་གི་གཞན་དུ་མི་
འགྱུར་བའི་བརྟན་པ་ཡིན་ནོ། །
བཞི་པ་ལ་གསུམ་གྱི་མཚམས་སྦྱོར་ནི། དེ་ལྟར་ངེས་པར་བརྟན་པར་བྱེད་པ་
བཟོད་པའི་སྟོབས་ཀྱིས་རྟོག་པ་ངེས་པར་བརྟན་པར་གྱུར་པའི་མཚན་ཉིད་ནི། རྣམ་པར་མི་
རྟོག་པ་སེམས་ཀུན་ཏུ་གནས་པ་ཡིན་པས་བརྟན་པའི་འོག་ཏུ་ཏིང་ངེ་འཛིན་གྱི་རང་བཞིན་
ཆོས་མཆོག་གི་རྩེ་སྦྱོར་སེམས་ཀུན་ཏུ་གནས་པ་སྟོན་པ་ལ། རྩ་བ་ནི། གླིང་བཞི་མཐའ་ལྕགས་
རིས་བསྐོར་བ་དང་། མཛོད་དུ། གླིང་བཞི་པ་དང་ཉི་ཟླ་དང་། །རི་རབ་དང་ནི་འདོད་ལྷ་དང་།།
ཚངས་པའི་འཇིག་རྟེན་སྟོང་ལ་ནི། །སྟོང་ནི་ སྤྱི་ཕུད་ཡིན་པར་འདོད། །དེ་སྟོང་ལ་ནི་སྟོང་
གཉིས་པ། །བར་མའི་འཇིག་རྟེན་ཁམས་ཡིན་ནོ། །དེ་སྟོང་ལ་ནི་སྟོང་གསུམ་མོ། །ཞེས་པ་
ལྟར་རོ། །སྟོང་སྤྱི་ཕུད་དག་དང་སྟོང་གཉིས་བར་མ་དང༌། སྟོང་གསུམ་གྱི་སྟོང་ཆེན་རྣམས་
སྲང་ལ་གཞལ་བའི་གྲངས་དང་། སྟོང་གསུམ་གྱི་རྒྱ་མཚོའི་ཆུ་སྐྲ་རྩེ་བརྒྱར་གཤགས་པའི་ཆས་
ཆུ་ཐིགས་བླང་བར་ནུས་པ་དཔེར་མཛད་ནས་དེ་བས་ཆེས་ཆེར་ཁྱད་པར་དུ་འཕགས་ཤིང་།
ཚད་མེད་པའི་བསོད་ནམས་རྣམ་པ་མང་པོར་བསྟན་པ་ཉིད་ཀྱི་སྒོ་ནས་ནི་མཐོང་སྒོམ་རྟོགས་
པ་པོ་ཐེག་པ་གསར་དུ་དང་། སྤྱོད་པ་ལ་ཞུགས་པ་དང༌། ཕྱིར་མི་ལྡོག་པ་དང༌། སྐྱེ་བ་གཅིག་
གིས་ཐོགས་པའི་སྲས་ཀྱི་དགེ་བ་ལ་ཡི་རང་བ་དང་མཚུངས་ལྡན་གྱི་ཏིང་ངེ་འཛིན་མདོ་
- 4
7
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ལས་གསུངས་པ་ནི་སེམས་ཀུན་ཏུ་གནས་པ་སྟེ་དེ་དག་གི་རྗེས་སུ་ཡི་རང་བ་དང་ལྡན་པའི་
བསོད་ནམས་ལ་ནི་ཚད་མེད་དོ་སོགས་སོ། །
འགྲེལ་པ་ནི། ཚད་སྲིད་པའི་དངོས་པོ་ནི་རྣལ་འབྱོར་པ་རྣམས་ཀྱང་སྲང་
ཚད་ཀྱིས་གཞལ་བར་ནུས་སོ། །ཞེས་བྱ་བའི་ཚུལ་གྱིས་གླིང་བཞི་པ་དང་ལ་སོགས་པས་
སྟོང་གཅིག་སྟོང་གཉིས་སྟོང་གསུམ་པའི་འཇིག་རྟེན་གྱི་ཁམས་རྣམས་ཀྱི་ས་དང་ཆུའི་སྲང་
གྲངས་ཐིགས་པའི་གྲངས་ཀྱི་དཔེས་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དང་ལ་སོགས་
པས་སྙིང་རྗེས་སོགས་ཚོགས་ཐམས་ཅད་ཀྱི་ངོ་བོ་ཉིད་རྗེས་སུ་ཡི་རང་བ་དང་མཚུངས་ལྡན་གྱི་
ཏིང་ངེ་འཛིན་གྱི་འབྲས་བུ་བསོད་ནམས་དང་ཡེ་ཤེས་ཀྱི་ཚོགས་སོགས་དཔེར་མཛད་ནས་
དེའི་ཚད་གཞལ་རུང་དེ་དག་ལས་ཁྱད་པར་དུ་འཕགས་ཤིང་། ཚད་ལས་འདས་པའི་བསོད་
ནམས་མང་པོ་འབྱུང་བ་ཉིད་ཀྱི་སྒོ་ནས་ཚོགས་ཀྱི་ངོ་བོ་རང་དང་མཚུངས་ལྡན་གྱི་སེམས་རྩེ་
གཅིག་ཏུ་གནས་པའི་ཏིང་ངེ་འཛིན་གྱི་མཚན་ཉིད་ཅན་མདོ་ལས་བརྗོད་པ་ནི་རྩེ་མོའི་རྟོགས་
པ་སེམས་ཀུན་ཏུ་གནས་པ་བསྟན་པ་ཡིན་ནོ། །
གཉིས་པ་ནི། རྟགས་དང༌། ལ་སོགས་པས་རྣམ་འཕེལ་བསྟན་པ། སེམས་
ཀུན་ཏུ་གནས་པ། དེ་དག་ནི་གོ་རིམ་བཞིན་དུ་དྲོ་བ་དང་ལ་སོགས་པ་རྩེ་མོ། བཟོད་པ། ཆོས་
མཆོག་སྟེ་ངེས་པར་འབྱེད་པ་ནི་ཆ་དང་མཐུན་པ་བཞིའི་ངོ་བོ་ཡིན་པར་ཁོང་དུ་ཆུད་པར་བྱའོ།།
གཉིས་པ་ལ་བཞི། སྤང་བྱ་གཉེན་པོ་དང་བཅས་པ། བྱང་ཆེན་ཐོབ་བྱེད་ཀྱི་རྒྱུ། འབྲས་བུ་
བྱང་ཆུབ་ཆེན་པོ། ངོ་བོ་མཐོང་ལམ་རྩེ་སྦྱོར་རོ། །དང་པོ་ལ་བསྟན་བཤད་བསྡུ་གསུམ་གྱི་དང་
པོ་ལ་གཉིས། གཟུང་རྟོག་དང༌། འཛིན་རྟོག་མདོར་བསྟན་པའོ། །དང་པོ་ལ་གསུམ་ལས་
མཚམས་སྦྱར་ནི། དོན་ལ་སྐྱེ་བའི་རིམ་པའི་དབང་དུ་བྱས་ན། ངེས་པར་འབྱེད་པའི་ཆ་དང་
མཐུན་པའི་འོག་ཏུ་མཐོང་བའི་ལམ་འབྱུང་བ་ཡིན་ཏེ། དེ་ལའང་མི་མཐུན་པའི་ཕྱོགས་གཉེན་
-4 ཌ ཌ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོ་དང་བཅས་པ་རྣམ་པ་བཞི་ཡོད་པ་ལས་རེ་ཞིག་མཐོང་ལམ་གྱི་མི་མཐུན་པའི་ཕྱོགས་གཟུང་
བའི་རྣམ་པར་རྟོག་པ་གཉིས་པོའི་མདོར་བསྟན་འཆད་པ་ན། རྩ་བ་ནི། གཟུང་རྟོག་གཉིས་ཀྱི་
དང་པོ་ལ་བྱང་སེམས་ཀྱིས་འཇུག་ཅིང་བླང་བར་བྱ་བའི་ཡུལ་བྱང་སེམས་ཀྱི་ཆོས་རྣམས་ལ་
རྒྱལ་སྲས་ཀྱི་འཇུག་བྱར་བཟུང་བའི་རྣམ་རྟོག་སྟེ། ཇི་ལྟར་གཉིས་ཀྱི་འདུ་ཤེས་དང་གཉིས་
མེད་པའི་འདུ་ཤེས་སུ་མི་འགྱུར་བ་དེ་ལྟར་ཡོངས་སུ་བསྔོ་བར་བྱའོ་ཞེས་སོ། །
གཉིས་པ་ནི། བྱང་སེམས་ཀྱིས་ལྡོག་པར་བྱ་བའི་ཡུལ་ཐེག་དམན་གྱི་ཆོས་
ལ་དོར་བྱར་གཟུང་བའི་རྣམ་རྟོག་སྟེ། ཡུམ་ནི་རྣམ་པར་མི་རྟོག་པའོ་སོགས་སོ། །རྟོག་པ་
གཉིས་པོ་དེ་སོ་སོ་རེ་རེ་ལ་ཡུམ་དགུ་དགུ་ཡོད་པས་རྣམ་པ་དགུ་དགུའི་བདག་ཉིད་དུ་དབྱེར་
ཡོད་ལ་ཅིའི་ཕྱིར་སྤང་བྱའི་རྟོག་པར་བརྗོད་ཅེ་ན། དེ་དག་གིས་ཇི་ལྟར་བཟུང་བ་བཞིན་ཡུམ་
དོན་ལ་གནས་པ་མིན་པར་ཕྱིན་ཅི་ལོག་ཏུ་སྣང་བའི་ཕྱིར། ལོག་པའི་རྣམ་རྟོག་ཡིན་པས་མི་
མཐུན་ཕྱོགས་ཀྱི་རྟོག་པའི་བདག་ཉིད་དག་ཏུ་ཤེས་པར་བྱའོ། །འགྲེལ་པ་ནི་དམིགས་རྣམ་
གོ་རིམ་བཞིན་དུ་སྦྱར་ནས་བསྟན་ན་བྱང་སེམས་ཀྱིས་འཇུག་པའི་ཡུལ་བྱང་ཆུབ་སེམས་
དཔའི་ཆོས་མི་དམིགས་པར་རྟོགས་པའི་ཤེས་རབ་གཉིས་དང་། གཉིས་མེད་པའི་འདུ་ཤེས་
དང་བྲལ་བའི་ངོ་བོ་ཉིད་ལ་ལེན་པར་འདོད་པའི་སྒོ་ནས་དོན་དམ་པར་འཇུག་བྱར་བཟུང་བ་
དང་། བྱང་སེམས་ཀྱིས་ལྡོག་པའི་ཡུལ་ཉན་ཐོས་ལ་སོགས་པའི་ཆོས་མཚན་མར་དམིགས་པ་
དང་བཅས་པའི་ངོ་བོ་ཉིད་དག་ལ་འདོར་བར་འདོད་པའི་སྒོ་ནས་དོན་དམ་པར་ལྡོག་བྱར་
བཟུང་བའི་རྣམ་པར་རྟོག་པ་གཉིས་པོ་ཆོས་ཅན། མཐོང་ལམ་རྩེ་སྦྱོར་གྱི་མི་མཐུན་པའི་
ཕྱོགས་སུ་གྱུར་པ་ཡིན་ཏེ། མཐོང་ལམ་རྩེ་སྦྱོར་སྐྱེ་བའི་གེགས་བྱེད་པའི་ཕྱིར། དཔེར་ན།
མཐོང་སྤང་གི་ཉོན་མོངས་པ་དང་འདྲ་བར་རོ། །དེ་གཉིས་པོ་རེ་རེ་ལའང་ཡུལ་དགུ་དགུ་ཡོད་
པ་ཉིད་ཀྱི་དབྱེ་བས་སོ་སོར་རྣམ་པ་དགུ་དགུ་ཡོད་པ་དེ་ནི་ཆོས་ཅན། ཡུལ་དངོས་པོ་ཇི་ལྟ་བ་
བཙུ ད $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
བཞིན་མ་ཡིན་པར་འཛིན་པའི་རང་གི་ངོ་བོ་བརྫུན་པའི་ཡུལ་ཅན་དག་ཏུ་ཤེས་པར་བྱའོ།།
ཡུལ་ཇི་ལྟ་བ་བཞིན་གྱི་དངོས་པོ་དང་མ་འབྲེལ་བར་འཇུག་པ་ཉིད་ཀྱིས་ཕྱིན་ཅི་ལོག་ཏུ་སྣང་
བའི་ཕྱིར་རོ། །
གཉིས་པ་ལ་མཚམས་སྦྱོར་ནི་དེ་ལྟར་གཟུང་བའི་རྣམ་པར་རྟོག་པའི་མཚན་ཉིད་
བསྟན་ནས། འཛིན་པར་རྣམ་པར་རྟོག་པའི་ཕྱོགས་ཀྱང་གཉིས་ཡིན་པས་གཉིས་པོ་མདོར་
བསྟན་པ་སྟོན་པ་ལ་རྩ་བ་ནི། འཛིན་རྟོག་ལ་སོ་སོ་སྐྱེ་བོའི་རྒྱུད་ཀྱིས་བསྡུས་པའི་རྣམ་རྟོག་
སེམས་ཅན་ཏེ། གང་ཟག་དོན་དམ་པར་རྫས་སུ་ཡོད་པར་འཛིན་པའི་རྫས་འཛིན་རྣམ་རྟོག་
དང༌། འཕགས་པའི་རྒྱུད་ལ་ཡོད་པའི་རྣམ་རྟོག་འཕགས་པའི་གང་ཟག་ཐ་སྙད་དུ་བཏགས་
པ་ཙམ་དུ་ཡོད་པར་འཛིན་པའི་རྣམ་རྟོག་གཉིས་པོ་དག་ཏུ་འདོད་དེ། ནམ་མཁའ་དབེན་པའི་
ཕྱིར་སེམས་ཅན་དབེན་པར་བལྟའོ་སོགས་དང་། དེས་ཆོས་ཐམས་ཅད་སྟོང་པའོ་ཞེས་བྱ་བར་
རྣམ་པར་བལྟས་པ་ཡིན། དེས་སེམས་ཅན་ཐམས་ཅད་ཡོངས་སུ་མ་བཏང་བ་ཡིན་ཏེ་སོགས་
སོ༑ །འོན་ཏེ་བདག་མེད་དུ་སོ་སྐྱེས་ཀྱང་རྟོགས་པ་མ་ཡིན་ནམ། དེས་ན་འཛིན་རྟོག་དང་པོའི་
རྣམ་གཞག་མ་ངེས་ཤེ་ན། འཕགས་པས། དེ་དག་གིས་ནི་མོས་པ་ཡིད་ལ་བྱེད་པ་ཡིན་ལ།
འདིར་ནི་དེ་ཁོ་ན་ཡིད་ལ་བྱེད་པར་བརྗོད་པར་འདོད་པ་ཡིན་པས་སྙིང་པོ་མེད་དོ་ཞེས་
ལན་བཏབ་བོ། །བཏགས་འཛིན་རྟོག་པ་འཕགས་པ་ལ་མེད་དེ། དགེ་སློང་དག་མཚན་མོ་
འདས་ནས་ནངས་པར་གྱི་དུས་སུ་ངས་སྲོག་ཆགས་ལྕེ་སྤྱང་སྐད་འབྱིན་པའི་སྒྲ་ཐོས་སོ་ཞེས་བྱ་
བ་དང་། དེ་བཞིན་དུ་ང་དེའི་ཚེ་དེའི་དུས་སུ་རི་དྭགས་ཀྱི་རྒྱལ་པོ་སེང་གེ་ཡན་ལག་མ་སྨད་པ་
ཞེས་བྱ་བར་གྱུར་ཏེ་ཞེས་གསུངས་པ་མ་ཡིན་ནམ། ཞེ་ན། དེའི་ཚིག་དེ་ནི་ཐ་སྙད་པ་ཡིན་གྱི་
དོན་དམ་པ་མ་ཡིན་པ་དེས་ན་སྙིང་པོ་མེད་དོ་ཞེས་འཕགས་པས་སོ། །དེ་དག་ལའང་དབྱེ་
ཡུལ་གྱི་དབྱེ་བས་སོ་སོར་དགུ་དགུའི་བདག་ཉིད་དུ་དབྱེར་ཡོད་དོ། །ཅིའི་ཕྱིར་འདི་དག་རྟོག་
-4
7
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བཞག་ཅེ་ན། རྟོག་པ་དེ་དག་ཆོས་ཅན། མཐོང་ལམ་གྱི་མི་མཐུན་ཕྱོགས་ཀྱི་རྣམ་རྟོག་
ཡིན་ཏེ། ཡུལ་གང་ཟག་རྫས་བཏགས་ཀྱི་འཛིན་པར་འདོད་པ་དེ་ལྟར། ཡུལ་བདེན་པ་འཛིན་
པའི་ངོ་བོས་སྟོང་པའི་མཚན་ཉིད་ཅན་ཡིན་པའི་ཕྱིར། གལ་ཏེ་དེས་གཟུང་བའི་ཡུལ་དེ་དེས་
གཟུང་བ་ཇི་ལྟ་བའི་དོན་དེ་བཞིན་དུ་མེད་པའི་ཕྱིར་རོ། །
འགྲེལ་པ་ལ། ཆོས་ཐམས་ཅད་ཆོས་ཅན། གོ་རིམ་བཞིན་དུ་སྦྱར་ནས་
བསྟན་ན་སོ་སོ་སྐྱེ་བོ་ལ་སྐྱེས་བུ་རྫས་འཛིན་དང་འཕགས་པའི་གང་ཟག་ལ་སྐྱེས་བུ་བརྟགས་
པར་ཡོད་པའི་རྟེན་ཏེ་ཡུལ་ཅན་གྱི་བཏགས་འཛིན་ཏེ་རྟོག་པ་དག་ཡོད་དེ། དེ་རྫ་ས་འཛིན་ཏེ།
སོ་སྐྱེས་མ་སྤངས་ལ་འཕགས་པས་སྤངས་ཤིང་རྟག་འཛིན་ཉན་རང་འཕགས་པས་མ་སྤངས་
པའི་ཕྱིར་རོ། །དེ་ལྟ་བུའི་འཛིན་པའི་རྣམ་པར་རྟོག་པ་གཉིས་པོ་ལའང་ཡུལ་གྱི་དབྱེ་བས་སོ་
སོར་རྣམ་པ་དགུ་དགུ་ཡོད་པ་ནི་ཆོས་ཅན། མཐོང་ལམ་རྩེ་སྦྱོར་གྱི་མི་མཐུན་པའི་ཕྱོགས་སུ་
གྱུར་པ་ ཡིན་ཏེ། མཐོང་ལམ་སྐྱེ་བ་ལ་གེགས་བྱེད་པ་ཡིན་པའི་ཕྱིར། ཅིའི་ཕྱིར་མི་མཐུན་
ཕྱོགས་ཡིན་ན་རྟོག་པ་བཅོ་བརྒྱད་པོ་དེ་དག་ནི་ཆོས་ཅན། ཡུལ་ཇི་ལྟ་བ་བཞིན་མ་ཡིན་པར་
འཛིན་པའི་རང་གི་ངོ་བོ་དག་ཏུ་ཤེས་པར་བྱའོ། །ཡུལ་བདེན་པ་འཛིན་པའི་ངོ་བོས་དབེན་
པའི་ངོ་བོ་ཡིན་པས་ཕྱིན་ཅི་ལོག་ཏུ་སྣང་བའི་ཕྱིར་ཏེ་ཡུལ་བདེན་པ་ལ་གང་གིའང་འཛིན་པ་མ་
ཡིན་པ་དེའི་ཕྱིར། དེས་ཡུལ་འཛིན་པ་ལ་གང་གི་ཚེ་དེ་དག་གི་ཡུལ་གྱི་དངོས་པོར་གྱུར་པ་
བཟུང་བའི་དོན་དག་དེས་གཟུང་བ་ཇི་ལྟ་བ་དེ་བཞིན་དུ་གཟུང་བའི་ངོ་བོ་ཡོད་པ་མ་ཡིན་པ་
ཞེས་བྱ་བ་དེའི་ཚེ་སྟེ་དེའི་ཕྱིར་རོ། །
གཉིས་པ་རྒྱས་བཤད་ལ། གཟུང་རྟོག་དང་འཛིན་རྟོག་བཤད་པ་གཉིས་ཀྱི་
དང་ པོ་ ལ་ གཉིས་ཏེ། འཇུག་ པ་ དང༌། ལྡོག་པ་ གཟུང་རྟོག་གོ །དང་ པོ་ ལ་ གསུམ་ལས་
མཚམས་སྦྱོར་ནི། གཟུང་བའི་རྣམ་པར་རྟོག་པ་གཉིས་ཀྱི་དང་པོ་འཇུག་པའི་རྟེན་ཅན་ཇི་ལྟར་
- 4 8 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
སྐྱེ
རྣམ་པ་དགུ་ཡིན་ཞེ་ན། རྩ་བ་ནི། བྱང་སེམས་ཀྱིས་འཇུག་བྱར་ཞེན་པའི་ཕྱོགས་ཀྱི་རྟེན་ཏེ་
ཡུལ་ཅན་གྱི་རྣམ་རྟོག་དེ་ནི་རྣམ་པ་དགུར་འདོད་པ་ལས། ཡུམ་གྱི་ངོ་བོ་ཉིད་ལ་རྣམ་པར་རྟོག་
པ་ནི་བྱང་ཆེན་དུ་སེམས་བསྐྱེད་པ་ལ་འཇུག་ཡུལ་དུ་ཞེན་པ་སྟེ། ཡུམ་ཤིན་ཏུ་དབེན་པའོ་
སོགས་སོ། །རིགས་ཀྱི་ནི་ནམ་མཁའི་དཔེས་དམན་པ་དང་མཆོག་གི་བྱང་ཆུབ་ཉེ་རིང་དུ་རྟོག་
པས་སངས་རྒྱས་ཀྱི་རིགས་ཆོས་ཉིད་ལ་འཇུག་བྱར་ཞེན་པ་སྟེ། ཡུམ་རྣམ་པར་མི་རྟོག་པའི་
སླད་དུའོ་ཞེས་སོགས་སོ། །ཡང་དག་པར་འགྲུབ་པའི་ནི་སྒྱུ་མའི་སྐྱེས་བུའི་དཔེས་ཡུམ་ལ་
སྤྱོད་པས་མཐོང་སྒོམ་གྱི་ལམ་ནི་ཡང་དག་པར་འགྲུབ་པར་ཞེན་པ་འདི་ལྟར་བདག་ལས་ཉན་
རང་གི་ས་ནི་རིང་ངོ༌། །བླ་མེད་བྱང་ཆུབ་ནི་ཉེའོ། །ཞེས་སོ། །དམིགས་པ་ནི་གཟུགས་བརྙན་
གྱི་དཔེས་བྱང་སེམས་ཀྱི་ཤེས་པ་མཐོང་ལམ་གྱི་དམིགས་པ་མེད་པའི་རྣམ་པ་ཅན་ཡིན་པས་
མ་འཁྲུལ་ཞིང་ཕྱིན་ཅི་མ་ལོག་པར་ཞེན་པ་སྟེ། གཟུགས་བརྙན་རྣམ་པར་མི་རྟོག་པའི་སླད་དུ་
སྟེ་སོགས་སོ། །མི་མཐུན་པའི་ཕྱོགས་དང་གཉེན་པོའི་ནི་དེ་བཞིན་གཤེགས་པའི་དཔེས་
མཐོང་ལམ་གྱི་སྤང་གཉེན་ལ་དེར་ཞེན་པས་བླང་དོར་གྱི་མཚན་མར་འཛིན་པ་སྟེ། སངས་
རྒྱས་ལ་ནི་སྡུག་པའམ་མི་སྡུག་པར་འགྱུར་བ་གང་ཡང་མ་མཆིས་སོ་སོགས་སོ། །རང་གི་རྟོག་
པའི་ནི་དེ་བཞིན་གཤེགས་པའི་དཔེས་གཉེན་པོའི་ཕྱོགས་བརྟེན་པས་སྤང་བྱ་ཟད་པའམ་ཐེག་
དམན་གྱི་ཆོས་སྤངས་པས་བྱང་སེམས་ཀྱི་ཆོས་རང་གིས་རྟོགས་པར་ཞེན་པ་སྟེ། སངས་རྒྱས་
ནི་རྣམ་པར་རྟོག་པ་སྤངས་པའོ་སོགས་སོ། །བྱེད་པའི་ནི་སྤྲུལ་པའི་དཔེས་བྱང་སེམས་སངས་
རྒྱས་དང་ཉན་རང་གིས་ཉེ་རིང་བྱེད་པ་པོར་ཞེན་པ་སྟེ། དེ་བཞིན་གཤེགས་པའི་སྤྲུལ་པ་རྣམ་
པར་མི་རྟོག་པའི་སླད་དུ་སྟེ་སོགས་སོ། །ལས་ཀྱི་ནི་དེ་བཞིན་གཤེགས་པས་སྤྲུལ་པའི་སྤྲུལ་
པ་ལྟར་བྱང་སེམས་དེའི་ལས་གཉེན་པོའི་ཕྱོགས་བསྒོམ་བྱར་ཞེན་པ་སྟེ། སྤྲུལ་པ་ནི་མི་རྟོག་
རྣམ་པར་མི་རྟོག་སོགས་སོ། །བྱ་བ་འབྲས་བུའི་ནི་ཤིང་གི་འཕྲུལ་འཁོར་གྱི་དཔེས་ཡུམ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྒོམས་པས་མི་མཐུན་ཕྱོགས་ཟད་པའི་མྱང་འདས་ཐོབ་པར་ཞེན་པ་སྟེ། གང་གི་སླད་དུ་
བགྱིས་པའི་དོན་དེ་གྲུབ་ཀྱང་འཁོར་ལོ་དེ་ནི་རྣམ་པར་མི་རྟོག་སོགས་སོ། །
འགྲེལ་པ་ནི། ཆོས་ཐམས་ཅད་ངོ་བོ་ཉིད་ཀྱིས་སྟོང་པའི་དབེན་པ་ཡིན་པས་
རྒྱུ་འབྲས་ཀྱི་དངོས་པོར་དོན་དམ་པར་མེད་པའི་དབེན་པ་ཡིན་པ་ལ་དེ་ལྟར་མི་རྟོག་པའི་ངོ་བོ་
ཉིད་དུ་དང༌། ས་བརྒྱད་མི་གཡོ་བ་དང་ལ་སོགས་པས་དགུ་པ་བཅུ་པ་ལ་འཇུག་པས་སངས་
རྒྱས་ཀྱི་རིགས་སུ་ངེས་པ་དང་། ཆོས་ཐམས་ཅད་བདེན་མེད་སྒྱུ་མ་ལྟ་བུར་རྟོགས་ཏེ་བསྒོམས་
པས་མཐོང་བ་དང་ལ་སོགས་པས་སྒོམ་པའི་ལམ་ཡང་དག་པར་འགྲུབ་པ་དང་། ཆོས་ཐམས་
ཅད་སྣང་བརྙན་ནམ་རྣམ་རིག་ཙམ་དུ་ཟད་པས་གཉིས་སུ་མེད་པའི་ཤེས་པའི་དམིགས་པར་
བྱ་བ་མི་འཁྲུལ་བ་དང་། གཉེན་པོ་ལ་ཡོན་ཏན་མཐོང་བ་སྔོན་དུ་འགྲོ་བས་བླང་བར་བྱ་བ་
དང༌། མཐུན་པའི་ཕྱོགས་ལ་སྐྱོན་མཐོང་བ་སྔོན་དུ་འགྲོ་བས་དོར་བར་བྱ་བ་ཉིད་དེ། མཁྱེན་
གསུམ་ལ་སྒྲིབ་པའི་སྒྲིབ་གཉིས་ཀྱི་དྲི་མ་ཐམས་ཅད་དང་བྲལ་བ་ཉིད་ཀྱིས་རང་གིས་རྫོགས་
པའི་བྱང་ཆུབ་རྟོགས་ཤིང་ཐོབ་པ་དང༌། ཤེས་སྒྲིབ་མ་སྤངས་པས་སྤངས་པ་དམན་ཞིང་
དམིགས་པ་དང་བཅས་པ་རྟོགས་པས་གྱ་ནོམ་པ་མ་ཡིན་པ་ཉིད་ཀྱིས་ཉན་ཐོས་དང་ལ་
སོགས་པས་རང་རྒྱལ་གྱི་ས་ཐག་བསྲིང་ཞིང་སྤོང་བར་བྱེད་པ་པོ་དང་། བྱང་སེམས་ཀྱིས་
གདུལ་བྱའི་བསམ་པ་ཇི་ལྟ་བ་དང་མཐུན་པར་ཉན་ཐོས་སོགས་སུ་སྤྲུལ་པས་སེམས་ཅན་གྱི་
དོན་མངོན་མཐོ་ངེས་ལེགས་སྒྲུབ་པའི་ལས་དང༌། སངས་རྒྱས་ལ་དམིགས་པའི་དད་པ་
བསྐྱེད་པ་ལ་སོགས་པ་ཡང་དག་པའི་ཐབས་ལ་མཁས་པའི་སྟོབས་ཀྱིས་སྐྱེ་བོ་ཐམས་ཅད་མི་
གནས་པའི་མྱ་ངན་ལས་འདས་པ་ལ་དགོད་པར་བྱ་བའི་འབྲས་བུ་ལ་དམིགས་ནས་ཕྱིན་ཅི་
ལོག་གི་སྐྱོན་མེད་པས་ཀུན་རྫོབ་ཏུ་འཇུག་བྱ་ཡིན་པ་ཉིད་ཀྱིས་ན་རྣམ་པ་ཐམས་ཅད་དུ་རྒྱལ་
སྲས་ཀྱིས་བཟུང་ཞིང་བླང་བར་བྱ་བ་ཉིད་དུ་ཤེས་ནས་འཇུག་པར་བྱའོ། །ཞེས་བྱ་བར་འཁྲུལ་
- 4
8 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
པའི་རྣམ་རྟོག་གཟུང་བའི་རྣམ་པར་རྟོག་པ་དང་པོ་བྱང་སེམས་ཀྱིས་འཇུག་བྱའི་ཕྱོགས་སུ་
ཞེན་པའི་རྟེན་དེ་ཡུལ་ཅན་རྣམ་པ་དགུ་པོ་ནི་རྩེ་མོའི་མཐོང་བའི་ལམ་གྱི་སྦྱོར་བ་ཉེར་བསྡོགས་
ཀྱི་ལམ་གྱི་བསམ་གཏན་གྱི་སྤང་བར་བྱ་བར་བྱམས་པས་བཞེད་པ་ཡིན་ནོ། །
གཉིས་པ་ལ། མཚམས་སྦྱོར་ནི། གཟུང་བའི་རྣམ་པར་རྟོག་པ་གཉིས་པ་
བྱང་སེམས་ཀྱི་ལྡོག་པའི་རྟེན་ཅན་ནི་ཇི་ལྟར་ཡུལ་གྱི་དབྱེ་བས་རྣམ་པ་དགུ་ཡིན་ཞེ་ན། རྩ་བ་
ནི༑ ལམ་དམན་པ་ལྔ། འབྲས་ བུ་ དམན་ པ་ བཞི་སྟེ་དགུ་ལ་དམིགས་ པའི་རྣམ་རྟོག་
དགུའི་བདག་ཉིད་ནི་ཆོས་ཅན། བྱང་སེམས་ཀྱིས་ལྡོག་པའི་ཕྱོགས་ཀྱི་རྟེན་ཏེ་ཡུལ་ཅན་གྱི་
གཟུང་རྟོག་ཡིན་ཏེ། རྟེན་ཉན་ཐོས་དང་ལ་སོགས་པས་རང་རྒྱལ་གྱི་ཡིད་ལས་འབྱུང་བའི་
མཐོང་སྤང་གཟུང་རྟོག་ཡིན་པའི་ཕྱིར། དེ་ལ་རྟོགས་པ་དམན་པ་ཉིད་ཀྱི་རྣམ་རྟོག་ནི་ཉི་ཟླས་
གླིང་བཞིར་ལས་བྱེད་ཅིང་རྗེས་སུ་འགྲོ་བའི་དཔེས་ཉན་རང་ཤེས་རབ་སྙིང་རྗེ་དང་བྲལ་བས་
སྲིད་པ་དང་ཞི་བར་ལྟུང་བའི་ཕྱིར་སྲིད་ཞིའི་མཚན་ཉིད་མི་ཤེས་པས་བྱང་སེམས་ཀྱི་རྟོགས་པ་
ལས་དམན་པས་དོར་བྱར་ཞེན་པ་སྟེ། ཤེར་ཕྱིན་དང་བྲལ་ན་ཕར་ཕྱིན་༼འདིའི་བར་ལ་མ་དཔེ་ཤོག་བུ་
ཉིས་བརྒྱ་ཉེར་གསུམ་པ་དེ་ཆད། དེ་བཞིན་གཤེགས་པས་ནི་ཆོས་གང་ཡང་འདོད་པ་མེད་ན་སོགས་
སོ༑ ༑ཆགས་པའི་ནི་ཆོས་ཐམས་ཅད་འཁོར་གསུམ་དུ་ཞེན་པ་སྟེ་ཡུམ་ནི་མངོན་པར་ཆགས་
པས་བརྗོད་པ་མ་ཡིན་ནོ་སོགས་སོ། །གཉེན་པོའི་རྣམ་བྱང་གི་ཆོས་རྟོགས་པའི་ཤེས་རབ་དང་
དེའི་དམིགས་པ་སྦྱིན་སོགས་མཉམ་པར་རྟོགས་པ་གཟུགས་འཛིན་དུ་རྟོག་པའི་གཉེན་པོར་
འཛིན་པ་སྟེ། ཡུམ་ཡང་ཡུམ་དང་མ་བྲལ་བ་ལགས་སམ་སོགས་སོ། །འདོད་པ་བཞིན་དུ་
འགྲོ་བ་ཉམས་པ་ཡི་ནི་ཡུམ་དང་བྲལ་བའི་སྦྱིན་སོགས་ལྔས་འདོད་བཞིན་ཉན་ཐོས་ལ་
སོགས་པའི་ལམ་དུ་འགྲོ་བ་མ་ཡིན་པར་འཛིན་པ་སྟེ། ཕར་ཕྱིན་ལྔ་པོ་འདི་དག་ཀྱང་ཡུམ་གྱི་
རྗེས་སུ་འབྲངས་ཏེ་སོགས་སོ། །
- 4 83 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲེལ་པ་ནི། འཁོར་འདས་ཀྱི་ཆོས་རྣམས་ཀུན་རྫོབ་ཏུ་སྒྱུ་མ་བཞིན་དུ་བླང་བྱར་
འཛིན་པ་དང་གཏོང་བ་དང་། ཆོས་ཀུན་དོན་དམ་པར་ཡང་དག་པ་ཉིད་དུ་བླང་དོར་ཐ་དད་དུ་
ཡིད་ལ་མི་བྱེད་པར་ཡིད་ལ་བྱེད་པ་དང༌། གཟུགས་སོགས་ལ་མཚན་མར་དམིགས་པའི་
སེམས་ཀྱི་རྟེན་འབྲེལ་གྱི་ཆོས་ཉིད་ཀྱིས་འབྲས་བུ་ཁམས་གསུམ་ཆར་དང་ཉེ་བར་འབྲེལ་བ་
དང༌། གཟུགས་སོགས་སྟོང་པ་ཉིད་དུ་རྟོགས་པ་ལ་མི་གནས་པར་དམིགས་པའི་ཚུལ་གྱིས་
ཡིད་ལ་བྱེད་པས་གནས་པ་དང་། དངོས་པོ་ལ་བདེན་པར་མངོན་པར་ཞེན་པས་ཆོས་ཐམས་
ཅད་ལ་སྒྱུ་མ་ལྟ་བུར་མངོན་པར་ཞེན་པ་དང་། དོན་དམ་པའི་རྫས་སུ་ཡོད་པ་མེད་པས་ཀུན་
རྫོབ་ཏུ་ཆོས་ཐམས་ཅད་མིང་དུ་བཏགས་པ་ཙམ་དང་། མཉམ་གཞག་ཏུ་ཆོས་རྣམས་ཀྱི་དེ་ཁོ་
ན་ཉིད་རང་བཞིན་མེད་པར་ཤེས་པའི་འཁོར་གསུམ་དུ་མ་ཆགས་པས་མངོན་པར་མ་ཞེན་
པས་སྔོན་དུ་འགྲོ་བའི་སྒོ་ནས་རྗེས་ཐོབ་ཏུ་ཕྱིན་དྲུག་ལ་ཆགས་ཤིང་སྤྱོད་པ་དང་། འཁོར་
འདས་མཉམ་པ་ཉིད་དུ་བསྒོམས་པ་གཟུང་འཛིན་དུ་རྟོག་པའི་གཉེན་པོར་ཞེན་པ་ཉིད་ཀྱིས་
གཉེན་པོ་སྲིད་ཞི་མཉམ་ཉིད་དུ་བསྒོམས་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཡང་དག་
པར་མི་ཤེས་པ་ཉིད་ཀྱི་སྒོ་ནས་ཕར་ཕྱིན་གཞན་ལྔ་ལ་སྤྱད་པས་རང་ཇི་ལྟར་འདོད་པ་བཞིན་
དུ་བྱང་ཆུབ་ཏུ་འགྲོ་བ་ཐེག་པ་ལ་དམིགས་ནས་དོན་དམ་པར་གྲུབ་པའི་དངོས་པོར་མངོན་
པར་ཞེན་པས་བདག་རྫས་སུ་འཛིན་པར་རྣམ་པར་རྟོག་པ་སོ་སྐྱེ་དང་འབྲེལ་བའི་འཛིན་རྟོག་
དང་པོ། ཡུལ་གྱི་དབྱེ་བས་རྣམ་པ་དགུ་ནི་བྱང་སེམས་ཀྱི་མཐོང་བའི་ལམ་གྱི་སྦྱོར་བའི་གནས་
སྐབས་ཀྱིས་སྤོང་བར་བཞེད་པ་ཡིན་ནོ། །
གཉིས་པ་ལ་གསུམ་གྱི་མཚམས་སྦྱོར་ནི། འཕགས་པ་ལ་ཡོད་པའི་འཛིན་
པར་རྣམ་པར་རྟོག་པ་གཉིས་པོ་སྐྱེས་བུ་བཏགས་པར་ཡོད་པའི་རྟེན་ཅན་ཇི་ལྟར་རྣམ་པ་དགུ་
ཡིན་ཞེ་ན། རྩ་བ་ནི། ཉན་རང་གི་ལམ་གཉིས་བྱང་སེམས་ཀྱི་ལམ་དྲུག་གའི་མི་མཐུན་ཕྱོགས་
- 4
8 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། དོ༡༤
དགུ་ལ་དམིགས་པའི་འཕགས་པའི་རྒྱུད་ཀྱི་འཛིན་པའི་རྣམ་རྟོག་དགུ་ནི་རྫས་འཛིན་ལས་
གཞན་བཏགས་འཛིན་རྟོག་པ་ཡིན་ནོ། །དེའི་དང་པོ་ཆེད་དུ་བྱ་བ་ཆེན་པོ་གསུམ་ཇི་ལྟ་བ་
བཞིན་དུ་ངེས་པར་མི་འབྱུང་བའི་རྟོག་པ་ནི་འཁོར་ལོ་སྒྱུར་བའི་དཔེས་ཡུམ་དང་བྲལ་བའི་
ཉན་རང་གི་ཕར་ཕྱིན་ལྔས་སངས་རྒྱས་མི་ཐོབ་ཀྱི་ཉན་རང་གི་བྱང་ཆུབ་ཏུ་འགྱུར་བ་སྟེ། རྣམ་
མཁྱེན་གང་བ་དེར་ལམ་མཉམ་པ་ནས་འགྲོའོ་སོགས་སོ། །ལམ་དང་ལམ་མིན་པ་ངེས་པར་
འཛིན་པའི་ནི་ཉན་རང་དང་རྣམ་མཁྱེན་གྱི་བྱང་སེམས་ཀྱི་ལམ་མིང་དང་ལམ་དུ་འཛིན་པ་སྟེ།
ཕྱིན་དྲུག་གི་བྱང་ཆེན་རྣམས་ཀྱི་ལམ་སྟེ་སོགས་སོ། །འགག་པ་དང་སྐྱེ་བའི་ཡུམ་དང་བྲལ་
བས་རྣམ་བྱང་གི་རྒྱུ་འགག་པ་དང་མ་བྲལ་བས་འབྲས་བུ་སྐྱེ་བ་དང་བཅས་པར་ཞེན་པ་སྟེ།
ཡུམ་ནི་ཆོས་གང་ཡང་བསྐྱེད་པ་མ་ཡིན་འགག་པ་མ་ཡིན་སོགས་སོ། །དངོས་པོ་དང་ལྡན་པ་
དང་མི་ལྡན་པའི་ནི་ཡུམ་ཡོད་ན་རྣམ་མཁྱེན་གྱི་ལམ་འབྲས་ཀྱི་རྒྱུན་ལྡན་པ་དང་མེད་ན་མི་
ལྡན་ པར་ཞེན་པ་སྟེ། གཟུགས་ལྡན་པ་ཡང་མ་ཡིན་མི་ལྡན་པ་ཡང་མ་ཡིན་སོགས་སོ།།
གཟུགས་སོགས་གནས་པའི་ནི་ཡུམ་དང་བྲལ་བས་རྣམ་མཁྱེན་གྱི་ཆོས་རྣམས་ལ་མཚན་མར་
འཛིན་པའི་ཚུལ་ གྱིས་ གནས་ པ་ སྟེ། གཟུགས་ ལ་ གནས་པར་བྱའོ་ཞེས་བརྩོན་པར་བྱའོ་
སོགས་སོ། །རིགས་འཇིག་པའི་ཡུམ་དང་བྲལ་བས་ཐེག་ཆེན་གྱི་རིགས་འཇིག་པ་སྟེ། སེམས་
ཅན་རྣམས་སྦྱིན་པས་ཡོངས་སུ་གཟུང་བར་བྱའོ་སོགས་སོ། །དོན་དུ་གཉེར་བ་མེད་པའི་ནི་
ཡུམ་དང་བྲལ་བས་དོན་དུ་གཉེར་བྱ་བྱང་ཆུབ་མི་ཐོབ་པ་སྟེ། ཆོས་འཁོར་བསྐོར་བར་འདོད་
པས་ཕྱིན་དྲུག་ལ་བསླབ་པར་བྱའོ་སོགས་སོ། །རྒྱུ་མེད་པའི་འཕགས་བཞིའི་རྒྱུ་ཡུམ་མེད་པ་
སྟེ༑ ཡུམ་ཡང་ཆོས་ཐམས་ཅད་ཀྱི་སྒོ་སྟེ་སོགས་སོ། །ཕྱིར་རྒོལ་བའི་ཆོས་ནི་དམིགས་པའི་ནི་
ཡུམ་མེད་པས་རྣམ་མཁྱེན་གྱི་ལམ་ལ་ཕྱིར་མི་རྒོལ་བ་བདུད་ལ་སོགས་པས་རྫི་བར་ནུས་ཤིང་
ཆོས་ཐམས་ཅད་ལ་མཚན་མར་དམིགས་པ་སྟེ་ཡུམ་ལ་སྤྱོད་པ་ཡང་བདུད་དམ་བདུད་ཀྱི་
བ 4
8
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་ཀྱི་ལྷ་རྣམས་ཀྱིས་ཐུབ་པར་དཀའོ་སོགས་སོ། །
འགྲེལ་པ་ནི། ཐེག་དམན་དག་ཉན་ཐོས་དང། ལ་སོགས་པས་རང་རྒྱལ་
དུ་ངེས་པར་འབྱུང་བ་ཉིད་ཀྱིས་ཆེད་དུ་བྱ་བ་ཆེན་པོ་གསུམ་ཇི་ལྟ་བ་བཞིན་དུ་ངེས་པར་མི་
འབྱུང་བ་དང་། ཐེག་དམན་རང་གི་མངོན་པར་འདོད་པའི་འབྲས་བུ་ཐོབ་བྱེད་ཀྱི་ལམ་མེད་
པས་ལམ་གཞན་ཐེག་ཆེན་ལ་རྣམ་མཁྱེན་གྱི་ལམ་མ་ཡིན་པར་ངེས་པར་འཛིན་པ་དང༌།
རྒྱུ་དང་འབྲས་བུ་དོན་དམ་དུ་མིན་གྱི། ཀུན་རྫོབ་ཀྱི་ངོ་བོར་ཡོད་པ་ཉིད་ཀྱིས་འབྲས་བུ་སྐྱེ་བ་
དང༌རྒྱུ་འགག་པ་དང༌། བདུད་བཞི་དང་ས་གཉིས་ཀྱི་བར་ཆད་མེད་པས་ཕྱིར་མི་ལྡོག་གི་
དངོས་པོ་མཐའ་དག་དང་ལྡན་པ་དང་། གཅིག་ཤོས་གཟུགས་ཀྱིས་མཚན་མ་སོགས་སུ་སྣང་
བས་བར་ཆད་དང་བཅས་པ་ཉིད་ཀྱི་ཕྱིར། མི་རྟོག་གི་ས་ལ་གནས་པ་དང་། མི་ལྡན་པའམ་
དོན་དམ་ཀུན་རྫོབ་ཏུ་ཆོས་རྣམས་ཐམས་ཅད་དུ་དབྱེར་མེད་པ་དང༌། ཡོད་པར་རིག་བྱིན་
གྱིས་འཆད་དོ། །ནམ་མཁའ་ལ་གནས་པའི་བྱ་རྟེན་མེད་པར་གནས་པ་དང་འདྲ་བར་རང་
བཞིན་གྱིས་སྟོང་པས་གཟུགས་སོགས་ཀྱི་མཚན་མ་མི་དམིགས་པ་ཉིད་ཀྱིས་གཟུགས་ལ་
སོགས་པ་ལ་གནས་པ་དང༌། བྱང་ཆུབ་ཀྱི་སེམས་བསྐྱེད་པ་དང་། ལ་སོགས་པས་ཐེག་ཆེན་
གདམས་ངག་གཟུང་བ་ལ་སོགས་པའི་སྒོ་ནས་སངས་རྒྱས་ཀྱི་རིགས་སུ་གྱུར་ནས་ཉན་ཐོས་
ལ་སོགས་པའི་རིགས་འཇིག་པ་དང་ཆོས་ཀུན་གྱི་དེ་བཞིན་ཉིད་ལས་ཁྱད་པར་དུ་འཕགས་
པའི་ཀུན་བྱང་གི་ཆོས་དམིགས་སུ་མེད་པས་བྱང་ཆེན་སོགས་ལ་འདོད་པའི་བློ་མེད་པ་དང་།
དོན་དམ་པའི་བདེན་པའི་རིགས་པ་ལ་བརྟེན་ནས་ཆོས་ཀུན་བསྐྱེད་པའི་རྒྱུ་དེ་ཁོ་ནར་མེད་པ་
དང༌། སེར་སྣ་སྟེ་དངོས་པོ་ལ་མངོན་ཞེན་ཤིན་ཏུ་གོམས་པར་བྱས་པའི་རྟེན་འབྲེལ་གྱི་ཆོས་
ཉིད་ཀྱིས་བདུད་དང་ས་གཉིས་ལ་སོགས་པའི་ཕྱིར་རྒོལ་བའི་དངོས་པོ་དམིགས་པར་བྱེད་པ་
ལ༑ བདག་བཏགས་པའི་དངོས་པོར་ཞེན་པ་ཉིད་ ཀྱི་ སྒོ་ནས་འཛིན་པ་འཕགས་པ་དང་
- 4 86 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
འབྲེལ་བའི་འཛིན་པའི་རྣམ་པར་རྟོག་པ་གཉིས་ཡུལ་གྱི་སྒོ་ནས་རྣམ་པ་དགུར་ཕྱེ་བ་ནི་མཐོང་
བའི་ལམ་གྱི་སེམས་དང་སེམས་ལས་བྱུང་བ་འཇུག་པའི་གནས་སྐབས་ཀྱིས་སྤང་བར་བཞེད་
པ་ཡིན་ནོ། །
གསུམ་པ་བསྡུ་བ་ནི། མི་མཐུན་ཕྱོགས་དངོས་ སུ་ སྨོས་ པས་གཉེན་ པོའི་
ཕྱོགས་ཤུགས་ལ་བསྟན་པ་དེ་ལྟར་ན་རྗོད་བྱེད་བར་སྐབས་ཀྱི་ཚིགས་སུ་བཅད་པ་དགུས་
གཟུང་འཛིན་རྟོག་རྣམ་པ་བཞི་པ་ཉིད་ལ་སོ་སོར་མཐོང་བའི་ལམ་རྩེ་སྦྱོར་གྱི་མཐུན་པའི་
ཕྱོགས་རྣམ་པ་དགུ་དགུ་ཡོད་པ་ཡིན་ལ། དེ་བཞིན་དུ་རྟོག་པ་བཞི་པོ་དེ་དག་སྤང་བ་ཉིད་དུ་
བྱེད་པའི་གཉེན་པོ་སྦྱོར་བ་དང་འཇུག་པའི་ལམ་རྣམ་པ་བཞི་ལ་སྤང་བྱའི་དབྱེ་བས་རེ་རེ་ལ་
ཐ་དད་པ་དགུ་དགུར་ཕྱེ་ཡོད་དོ་ཞེས་བྱ་བར་ཁོང་དུ་ཆུད་པར་བྱའོ། ། །
གཉིས་པ་ལ་གསུམ་གྱི་མཚམས་སྦྱོར་ནི། དེ་ལྟར་མཐོང་བས་ལམ་ལ་མི་
མཐུན་པའི་ཕྱོགས་གཉེན་པོ་དང་བཅས་པ་བསྟན་ནས་མཐོང་ལམ་གྱི་འབྲས་བུ་བྱང་ཆུབ་
ཆེན་པོ་འགྲུབ་པར་བྱེད་པའི་ཉེར་ལེན་གྱི་རྒྱུ་མཐོང་བའི་ལམ་ལྷན་ཅིག་བྱེད་རྒྱུ་གསུམ་པོ་གང་
དང་བཅས་པས་བྱང་ཆུབ་བསྐྱེད་པར་བཞེད་པའི་རྒྱུ་གང་ཡིན་པ་དེ་རྗོད་བྱེད་བར་སྐབས་ཀྱི་
ཚིགས་སུ་བཅད་པ་གཅིག་གིས་སྟོན་པ་ན་རྩ་བ་ནི། བྱང་ཆུབ་དེའང་རྒྱུ་རྣམ་པ་གསུམ་གྱིས་
ཐོབ་པ་ལས། གཞན་འབྲས་བུ་རྟོགས་པའི་ཆོས་ལ་འགོད་པ་ནི་གདུལ་བྱ་གཞན་མཐོང་ལམ་
པ་སོགས་བྱང་ཆུབ་ཏུ་ལུང་སྟོན་པའི་སྒོ་ནས་བྱང་ཆུབ་ཆེན་པོ་ལ་འགོད་པ་སྟེ། དེ་བཞིན་
གཤེགས་པའི་རྣམ་པར་སྤྱོད་པ་སྟེ་སོགས་སོ། །རྒྱུ་ལུང་གི་ཆོས་ལ་འགོད་པ་ནི་བྱང་ཆུབ་ཆེན་
པོ་དེའི་རྒྱུ་ཡུམ་གྱི་ཚིག་དོན་ནི་ད་ལྟ་དང་མ་འོངས་པའི་སྲས་ལ་ཡོངས་སུ་གཏོད་པ་སྟེ། ཡུམ་
ཟབ་མོ་འདི་ཁྱོད་ལ་གཏད་ཀྱི་སོགས་སོ། །རང་གི་རྒྱུད་སྦྱོང་བ་ནི་བྱང་ཆུབ་དེ་ཐོབ་པ་ལ་བར་
ཆད་མེད་པའི་རྒྱུ་སྟོང་གསུམ་སེམས་ཅན་དགྲ་བཅོམ་པར་གྱུར་པའི་སྦྱིན་སོགས་བསོད་
- 4 8 ༣ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནམས་ཆེས་མང་བའི་མཚན་ཉིད་ཅན་གྱི་ཡུམ་རང་གིས་བསྒོམ་ཞིང་གཞན་ལ་སྟོན་པ་སྟེ།
ཡུམ་དང་ལྡན་པའི་ཆོས་སྟོན་ན་དེའི་བསོད་ནམས་ཆེས་མང་དུ་འཕེལ་བར་འགྱུར་རོ་སོགས་
སོ༑ ༑ །
འགྲེལ་པ་ནི། བདག་ཉིད་མཐོང་སྒོམ་ལ་གནས་ནས་འོག་ནས་འཆད་པར་
འགྱུར་བའི་ཟད་མི་སྐྱེ་ཤེས་པའི་མཚན་ཉིད་ཅན་གྱི་བྱང་ཆུབ་ལ་གདུལ་བྱ་གཞན་དག་མཐོང་
ལམ་དང་། ལ་སོགས་པས་སྒོམ་ལམ་སྟོན་པའི་སྒོ་ནས་རབ་ཏུ་འགོད་པ་ནི་བྱང་ཆུབ་ཀྱི་རྒྱུ་
གཅིག་ཡིན་ནོ། །བྱང་ཆུབ་ཐོབ་བྱེད་ཀྱི་རྒྱུ་མཚན་ཁོར་ཡུམ་ཆུད་མི་གཟོན་པའི་གདུལ་བྱ་དེ་
དག་ལ་ཡང་དག་པ་བཅོས་མ་མ་ཡིན་པའི་ཚིག་དང་དོན་དང་ལ་སོགས་པས་ལམ་དང་སྒོམ་
དང་མན་ངག་ལ་སོགས་པའི་སྒོ་ནས་ཡུམ་ཡང་དག་པར་འཕེལ་ཞིང་མི་ཉམས་པའི་ཕྱིར། སོ་
སོར་གཏོད་པ་ནི་བྱང་ཆུབ་ཀྱི་རྒྱུ་གཉིས་པ་ཡིན་ནོ། །བྱང་ཆུབ་ཐོབ་པར་བྱེད་པའི་བར་ཆད་
མེད་པའི་རྒྱུ་ཡུམ་རང་གིས་བསྒོམས་པ་དང་ལ་སོགས་པས་ཐོས་བསམ་དང་སྟོན་པ་སོགས་
ཉན་རང་གི་སྦྱིན་སོགས་ལས་བསོད་ནམས་ཆེས་མང་པོའི་མཚན་ཉིད་ཅན་ནི་བྱང་ཆེན་གྱི་
རྐྱེན་གསུམ་པ་ཡིན་ནོ། །མཐོང་ལམ་དེ་བྱང་ཆུབ་ཐོབ་པའི་བར་ཆད་མེད་པའི་རྒྱུར་འཐད་དེ།
ས་དགུས་བར་དུ་ཆོད་པའི་ཕྱིར་རོ་ཞེ་ན། བར་དུ་ཆོད་ཀྱང་རྒྱུ་གསུམ་གྱིས་གདོན་མི་ཟ་བར་
བྱང་ཆུབ་བསྐྱེད་པས་སམ། ཡང་ན་མཐོང་སྤང་སྤངས་མ་ཐག་བྱང་ཆུབ་ཟད་མི་ཤེས་པ་དེ་
ཐོབ་པ་དེ་ཐོབ་པ་ཡིན་པས་ཉེས་པ་མེད་དོ། །ཞེས་ཤཱནྟི་པས་སོ། །
གསུམ་པ་ལ་གསུམ་སྟེ། དབུ་མ་པའི་བྱང་ཆུབ་བསྟན། དངོས་སྨྲ་བའི་བྱང་
ཆུབ་ དགག །སྟོང་ཉིད་མཐོང་བས་ གྲོལ་བར་བསྟན་པའོ། །དང་པོ་ལ་གསུམ། མཚམས་
སྦྱོར་ནི། བྱང་ཆེན་གང་གི་དོན་དུ་ཉེར་ལེན་མཐོང་བའི་ལམ་དང་། ལྷན་ཅིག་བྱེད་རྒྱུ་གསུམ་
པོ་དེ་ལྟ་བུ་དང་བཅས་པས་བསྐྱེད་པར་བཞེད་པའི་བསྐྱེད་བྱ་བྱང་ཆུབ་ཆེན་པོ་དེ་གང་ཡིན་ཞེ་
- 1
S
S -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ན༑ བར་སྐབས་ཀྱི་ཚིགས་སུ་བཅད་པ་གཅིག་གིས་བྱང་ཆུབ་ཆེན་པོ་སྟོན་པ་ལ། རྩ་བ་ནི།
སྒྲིབ་པ་གཉིས་ཀྱི་དྲི་མ་གདོད་མ་ནས་ཟད་པ་དང་མི་སྐྱེ་བ་མངོན་སུམ་དུ་ཤེས་པའི་ཡེ་ཤེས་
ཆོས་ཅན། བྱང་ཆུབ་ཆེན་པོ་ཞེས་བརྗོད་དེ། དྲི་མ་དེ་བཞིན་ཉིད་ཙམ་དུ་ཟད་པས་སྐྱེས་ཟིན་
འགག་ཟིན་པའི་ཟད་པ་མེད་ཅིང་སྔར་མེད་སླར་སྐྱེ་བ་མེད་པར་མངོན་སུམ་དུ་རྟོགས་པའི་
ཕྱིར་ཏེ། དེའི་ཡུམ་མི་ཟད་པ་དང་གདོད་ནས་སྐྱེ་བ་མེད་པ་མིན་པའི་ཕྱིར། ཁྱབ་པ་ཡོད།
ཡུལ་དེ་དག་ཤེས་པ་ནི་གོ་རིམ་བཞིན་དུ་ཟད་མི་ཤེས་པའི་ཡེ་ཤེས་སུ་ཤེས་པར་བྱ་སྟེ།
ཆོས་དེ་དག་ལ་ནི་སྐྱེ་བ་ཡང་ན་ཟད་པར་འགྱུར་བ་ཡང་ལྟ་ག་ལ་ཡོད་སོགས་སོ། །
འགྲེལ་པ་ལ་གཉིས། རྟགས་དགོད། ཕྱོགས་ཆོས་བསྒྲུབ་པའོ། །དང་པོ་ནི།
ཆོས་ཐམས་ཅད་ཕྱིན་ཅི་མ་ལོག་པར་རྟོགས་པའི་མཚན་ཉིད་ཅན་གྱི་ཆོས་ཀྱི་སྐུ་དང་། ལ་
སོགས་པས་ལོངས་སྤྲུལ་ངོ་བོ་ཉིད་དབྱིངས་ཇི་ལྟ་བ་བཞིན་གྱི་བདག་ཉིད་ནི་ཆོས་ཅན། བྱང་
ཆུབ་ཆེན་པོ་ཡིན་པར་བརྗོད་དེ། མིང་དོན་གོ་རིམ་བཞིན་དུ་སྦྱར་ན་སྒྲིབ་གཉིས་ཀྱི་དྲི་མ་སྔར་
ཡོད་ཟད་པ་དང་། གསར་དུ་མི་སྐྱེ་བར་བྱས་པ་མེད་པར་རྟོགས་པ་དྲི་མ་རྣམས་གདོད་ནས་
ཟད་པ་དང་། རང་བཞིན་གྱིས་མི་སྐྱེ་བར་མངོན་སུམ་ཤེས་པའི་ཕྱིར་རོ། ། །
གཉིས་པ་ལ་གཉིས། ལུང་གིས་དང༌། རིགས་པས་སྒྲུབ་པའོ། །དང་པོ་ནི།
ཆགས་སོགས་ཉོན་མོངས་པ་དང་འཁོར་གསུམ་དུ་རྟོག་པའི་ཤེས་བྱའི་སྒྲིབ་པ་ཡང་དག་པའི་
ཡེ་ཤེས་ཀྱི་གེགས་བྱེད་པའི་གློ་བུར་བའི་དྲི་མ་ཡང་དག་པར་སྐྱེས་པ་དང་མ་སྐྱེས་པ་རྣམས་ནི་
ཆོས་ཅན། སྔར་ཡོད་འགག་པ་དང་། སྔར་མེད་སྐྱེ་བར་བདེན་པར་མེད་དེ། ཆོས་ཀྱི་དབྱིངས་
ཀྱི་ངོ་བོ་ཉིད་ཡིན་པའི་ཕྱིར། རྟགས་གྲུབ་སྟེ། དབུས་མཐར་ཆོས་ཀྱི་དབྱིངས་དེ་བཞིན་ཉིད་
ལས་མ་གཏོགས་པའི་དེ་དང་བྲལ་བའི་གཟུགས་སོགས་འདི་ལྟ་བུའི་ཆོས་གཅིག་ཀྱང་ཡོད་པ་
མ་ ཡིན་ཏེ། ཞེས་འབྱུང་བས་སོ། ཁྱབ་པ་ཡོད། ཆོས་ཉིད་ཡིན་ན་སྐྱེ་འགག་མེད་དེ། ནམ་
- ，
y
4 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཁའ་བཞིན་ཡིན་ནོ། །
གཉིས་པ་ནི། སྒྲིབ་གཉིས་ཆོས་ཅན། སྔར་ཡོད་འགག་པ་དང་། སྔར་མེད་སྐྱེ་
བའི་ངོ་བོར་བདེན་པ་མེད་དེ། བདེན་པའི་གཅིག་དང་དུ་མའི་ངོ་བོ་ཉིད་དང་བྲལ་བ་དང་། རྒྱུ་
ལ་སྤྱོད་པ་རྡོ་རྗེ་གཟེགས་མ་དང་། འབྲས་བུ་ལ་སྤྱོད་པ་ཡོད་མེད་སྐྱེ་འགོག་གི་ཚད་མ་དང་།
ལ་སོགས་པས་དུས་གསུམ་དཔྱད་པ་དང༌། ཡན་ལག་ཅན་འགོག་པའི་རིགས་པས་དཔྱད་
པས་འཐད་ཅིང་། ཆོས་བཤེས་བདེན་པའི་དངོས་པོ་གྲུབ་པ་མེད་པའི་ཕྱིར། ནམ་མཁའི་པདྨ་
བཞིན་ནོ། །
གཉིས་པ་ལ་གཉིས་ཀྱི་འདོད་པ་བརྗོད་པ་ནི། དངོས་སྨྲ་བ་གང་དག་ཀུན་
འབྱུང་གི་དངོས་པོ་སྔར་ཡོད་འཇིག་པ་ཟག་པ་ཟག་པར་འདོད་པའི་བསམ་པས་ཀུན་འབྱུང་
ཟད་པ་ལ་ཟད་དོ་སྙམ་པའི་ཤེས་པའི་ནི་ཟད་པ་ཤེས་པ་དང་། ཀུན་འབྱུང་གཉེན་པོའི་ཕྱོགས་
ཀྱིས་ཟད་པས་མ་འོངས་པའི་དུ་ཁའི་དངོས་པོ་མི་སྐྱེ་བའི་དོན་དུ་བསམ་པས་དུཉཁ་མི་སྐྱེ་བ་
ལ་མི་སྐྱེའོ་སྙམ་པའི་ཤེས་པ་ནི་མི་དགེ་བའི་ཤེས་པ་ཡིན་པར་བརྗོད་ཅིང་བྱང་ཆུབ་ཀྱང་དེ་ལྟ་
བུའི་ཟད་པ་དང་མི་སྐྱེ་བའི་ཤེས་པ་ཡིན་པར་བརྗོད་དོ། །
གཉིས་པ་དེ་དགག་པ་ལ། རིགས་པ་དང་ཁས་བླངས་ཀྱིས་དགག་པ་གཉིས་
ཀྱི་དང་པོ་ལ་སྔ་འགྲེལ་ནི། དེ་ལྟ་བུའི་ཟད་མི་སྐྱེ་ཤེས་པ་དེ་ཆོས་ཅན། ཡང་དག་པའི་ཤེས་
པར་རུང་བ་མ་ཡིན་ནོ། །དེའི་ཡུལ་ཀུན་འབྱུང་ཟད་པ་དང་། དུགཁ་མི་སྐྱེ་བ་མེད་པ་མེད་པ་ཁོ་
ནའི་ཕྱིར་གང་གིས་ཕྱིར་ན། སྒྲིབ་པའི་སྐྱེ་འགག་མ་གྲུབ་པ་དེ་ལྟ་ཡིན་པ་དེའི་ཕྱིར། ཞེས་བར་
སྐབས་ཀྱི་ཚིགས་སུ་བཅད་པས་གསུངས་པ་ལ། རྩ་བ་ནི། མཐོང་སྤང་གི་རྣམ་པར་རྟོག་པའི་
རིགས་ཆོས་ཅན། མཐོང་བ་ཞེས་བྱ་བའི་ལམ་གྱིས་ནི་ཅི་ཞིག་ཟད་པར་བྱས་ཤིང་སླར་སྐྱེ་བ་
མེད་པའི་རྣམ་པ་ཅི་ཞིག་ཐོབ་སྟེ་ཐོབ་པ་མེད་པར་ཐལ། དེ་སྔར་ཡོད་ཟད་པ་དང་སྔར་མེད་མི་
-49 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། {༡༤
སྐྱེ་བར་བྱས་པའི་འགག་པ་མེད་པའི་ཕྱིར་ཏེ། ཐོག་མཐའ་མེད་པའི་སྟོང་ཉིད་ཀྱི་རང་བཞིན་
ཡིན་པས་སོ། །
འགྲེལ་པ་ནི། དངོས་པོ་ལ་བདེན་པར་རྟོག་པའི་ལོག་པར་མངོན་པར་ཞེན་པ་
ཁྱོད་ཀྱིས་མཐོང་བའི་ལམ་ཆོས་ཅན། དེའི་སྟོབས་ ཀྱིས་མཐོང་སྤང་གི་རྣམ་རྟོག་དང་ལ་
སོགས་པས་ཉོན་མོངས་པའི་ངོ་བོ་སྒྲིབ་པ་སྐྱེས་པ་ནི་ཅི་ཞིག་ཟད། ཐོབ་བྱ་དུགཁ་མི་སྐྱེ་བའི་
ནོར་གྱི་མ་སྐྱེས་པ་སྟེ། འགོག་པ་ནི་ཅི་ཞིག་སྐྱེ་སྟེ་ཅུང་ཟད་ཀྱང་ཐོབ་པ་མེད་པར་ཡིན་པར་
ཐལ། མིང་དོན་གོ་རིམ་བཞིན་དུ་སྦྱར་ན་གཉེན་པོས་དྲི་མ་སྔར་སྐྱེས་ཟིན་པ་ཟད་པ་དང༌།
སྔར་མ་སྐྱེས་པ་དག་སྐྱེ་བའི་གེགས་བྱེད་པའི་མཚན་ཉིད་ཅན་གྱི་འགོག་པ་དང་བྲལ་བའི་ཕྱིར་
ཏེ༑ དོན་དམ་པར་ཆོས་ཉིད་དེ་བཞིན་ཉིད་ཀྱི་ངོ་བོ་གདོད་མ་ནས་སྟོང་པའི་རང་བཞིན་ཡིན་
པའི་ཕྱིར། ཁྱབ་པ་ཡོད། དེ་བཞིན་ཉིད་ལ་སྐྱེ་འགག་མེད་པའི་ཕྱིར། ཁྱེད་ཀྱི་ལུགས་ལ་ཟད་
པ་དང་འགོག་པ་ཐོབ་པ་མེད་པ་དེའི་ཕྱིར། བྱང་ཆེན་ཁས་ལེན་ན། ཁོ་བོ་ཅག་གི་གཞུང་
ལུགས་ལས་འབྱུང་བ་ལྟར་ ཟད་མི་སྐྱེ་ཤེས་པ་ཁས་བླང་བར་བྱའོ་སྙམ་དུ་བྱམས་པས་
དགོངས་པ་ཡིན་ནོ། །
གཉིས་པ་ལ་གསུམ་གྱི་མཚམས་སྦྱོར་ནི། དབུ་མའི་གཞུང་ལུགས་དེ་ལྟར་
ཟད་མི་ཤེས་པ་ཁས་བླང་བྱ་མ་ཡིན་ཏེ། གཟུགས་སོགས་ཆོས་ཐམས་ཅད་ལ་ཡང་དག་པ་
དོན་དམ་དུ་ཡོད་པར་ཁས་ལེན་ན། བཅོམ་ལྡན་འདས་ཀྱིས་ཆོས་ཅན། ཉོན་མོངས་པ་དང་
ཤེས་བྱའི་སྒྲིབ་པའི་རྣམ་པར་རྟོག་པ་རྣམ་པ་ཐམས་ཅད་དུ་སྤངས་པ་ཡིན་ནོ་ཞེས་ཁྱོད་ཀྱིས་
བརྗོད་པ་དེ་ངོ་མཚར་ཆེ་བའི་གནས་ཡིན་ནོ། །གཟུགས་སོགས་ཆོས་རྣམས་ཟད་ཅིང་འགག་
པ་མི་སྲིད་པའི་ཕྱིར་ཏེ། དེ་རྣམས་དེ་ཁོ་ནར་ཡོད་པས་སོ། །སྔ་མ་ལ་ཁྱབ་པ་ཡོད། དྲི་མ་ཟད་
ཅིང་འགག་པ་མེད་པ་དང་སྒྲིབ་པ་མ་སྤངས་པ་འགལ་བའི་ཕྱིར། ཞེས་བར་སྐབས་ཀྱི་ཚིགས་
-4 9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུ་བཅད་པ་གསུངས་པ་ལ། རྩ་བ་ནི། དངོས་སྨྲ་བ་གཞན་གྱིས་བརྟགས་པའི་ཆོས་ཕུང་
ལྔའམ་ཤེས་པ་དང་ཤེས་བྱ་རྣམས་ཆོས་ཅན། དེ་བདེན་པར་འཛིན་པའི་བློ་སྤང་དུ་མི་རུང་
བར་ཐལ། དོན་དམ་པར་བདེན་པ་ཡོད་པའི་ཕྱིར། ཁྱབ་པ་ཡོད། བདེན་པ་ཡོད་ན་གཉེན་པོ་
བསྒོམས་པས་ཅུང་ཟད་ཀྱང་སྤང་དུ་མེད་པའི་ཕྱིར། འདོད་ན། སྟོན་པ་སངས་རྒྱས་ཆོས་ཅན།
ཤེས་བྱའི་སྒྲིབ་པ་ཟད་པར་མ་ཡིན་པར་ཐལ། དངོས་པོའི་བདེན་འཛིན་མ་སྤངས་པའི་ཕྱིར།
འདོད་པར་ཡང་མི་ནུས་པས་ཤེས་སྒྲིབ་སྤངས་པ་དང་ཆོས་རྣམས་ཀྱང་དོན་དམ་དུ་ཡོད་པར་
བརྗོད་པ་གང་ཡིན་པ་དེ་ནི་འགལ་བའི་དོན་ཁས་ལེན་པས་བྱམས་པ་ཁོ་བོས་མཚར་དུ་
བརྩིས་ཞེས་གཏིང་ཚིག་གོ ། །
འགྲེལ་པ་ལ་གསུམ། བདེན་མེད་རྟོགས་པས་ཤེས་སྒྲིབ་སྤོང་། ཡུལ་ཤེས་
བདེན་ན་སྤང་མི་ནུས། དེས་ན་འགལ་བ་ཁས་བླངས་པའོ། །དང་པོ་ལ་བདག་མེད། སེམས་
ཙམ། དེ་བཞིན་ཉིད། སྣང་བ་མེད་པ་ལ་དམིགས་པ་རྣལ་འབྱོར་གྱིས་སོ། །དང་པོ་ནི། འདིའི་
བར་དུ་མ་དཔེའི་ཤོག་བུ་ཉིས་བརྒྱ་ཉེར་བདུན་པ་དེ་ཆད། གཟུགས་སོགས་གཟུང་བ་རྣམས་གལ་ཏེ་བཅོས་
མ་མ་ཡིན་པའི་དོན་དམ་པར་ཡོད་པར་གྱུར་ན། གཟུང་འཛིན་ཆོས་ཅན། འཕེལ་འགྲིབ་མི་
རུང་བར་ཐལ། རྐྱེན་གྱིས་བཅོས་སུ་མི་རུང་བའི་བདེན་པར་ཡོད་པའི་ཕྱིར། འདོད་ན་དེའི་ཚེ་
གཟུང་འཛིན་གཉིས་སུ་འཛིན་པའི་བློ་ཆོས་ཅན། གཉེན་པོ་བསྒོམས་པས་དེ་དག་ལ་སྔར་
མེད་ཀྱི་ཁྱད་པར་ཅུང་ཟད་ཀྱང་མི་བྱེད་པར་ཐལ། རྒྱུས་བསྐྱེད་དུ་མེད་པ་དང་གཉེན་པོར་སྤང་
དུ་མེད་པའི་གཟུང་འཛིན་རང་གི་ངོ་བོ་བདེན་པ་བ་འཛིན་པའི་ཕྱིར། དཔེར་ན་དུས་ཐམས་
ཅད་དུ་ནམ་མཁའ་རྫས་སུ་མེད་པ་ཙམ་གྱི་ངོ་བོར་གནས་པས་འཕེལ་འགྲིབ་ཀྱི་ཁྱད་པར་
སྐྱེད་བྱེད་དུ་མེད་པ་འཛིན་པའི་བློ་སྤང་དུ་མི་རུང་བར་འདོད་པ་བཞིན་ནོ། །
གསུམ་པ་ནི། ཐལ་བ་དེ་འདོད་ན། དངོས་སྨྲ་བ་གཞན་དག་གིས་གཟུང་
མ 49 2 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
འཛིན་བདེན་པའི་དངོས་པོར་མངོན་པར་ཞེན་པའི་ཕྱིན་ཅི་ལོག་གི་བློ་ཆོས་ཅན། ནམ་ཡང་མི་
ལྡོག་པར་ཐལ། གཉེན་པོ་སྤང་དུ་མེད་པ་དེའི་ཕྱིར། འདོད་ན། བཅོམ་ལྡན་འདས་ཀྱིས་ཆོས་
ཅན། ཤེས་བྱའི་སྒྲིབ་པ་རྣམ་པ་ཐམས་ཅད་དུ་སྤངས་པ་མ་ཡིན་པར་ཐལ། བསལ་བ་ཁས་
བླངས་པས་ན་ཤེས་སྒྲིབ་སྤངས་པ་གང་ཡིན་པ་དང་གཟུང་འཛིན་གྱི་ཆོས་རྣམས་ཀྱང་བདེན་
པར་ཡོད་པ་ཁས་ལེན་པ་གང་ཡིན་པ་དེ་ནི་ཕན་ཚུན་འགལ་བའི་དོན་ཁས་ལེན་པས་བྱམས་
པས་ཁོ་བོས་མཚར་དུ་བརྩིས་སོ་ཞེས་བྱ་བ་ཡིན་ནོ། །
གསུམ་པ་ལ་མཚམས་སྦྱོར་ནི་སྔར་བཤད་པ་དེ་ལྟར་གཟུང་འཛིན་དོན་དམ་
དུ་ཡོད་པའི་ཕྱོག་བསལ་ནས་ཆོས་ཀུན་བདེན་པའི་ངོ་བོ་ཉིད་དུ་མེད་པར་འདོད་པའི་དབུ་མ་
པའི་ཕྱོགས་བསྟན་པར་མཛད་ཅིང་། ངེས་པར་བྱས་ནས་ཐར་པ་འདོད་པ་རྣམས་ཀྱིས་སྟོང་
ཉིད་འདི་ཁོ་ན་རིགས་པ་དང་ལྡན་པས་ ཁས་བླང་བར་བྱའོ་ཞེས་བསྟན་པའི་ཕྱིར། བར་
སྐབས་ཀྱི་ཚིགས་སུ་བཅད་པ་གཅིག་གིས་དོན་ལ་གནས་པའི་དབུ་མའི་ཕྱོགས་འཆད་པ་ལ་
རྩ་བ་ནི། ཆོས་ཐམས་ཅད་རང་བཞིན་སྟོང་པས་སྣ་ཚོགས་སུ་སྣང་བ་འདི་ཆོས་ཉིད་ཙམ་ཡིན་
པའི་ཆོས་འདི་ལ་མི་མཐུན་ཕྱོགས་གཉེན་པོས་བསལ་བར་བྱ་བ་བདེན་པ་ཅི་ཡང་མེད་ལ།
གཉིན་པོའི་ཕྱོགས་བཞག་པར་བྱ་བ་ཅུང་ཟད་ཀྱང་བདེན་པ་མེད་དེ། རང་བཞིན་གྱིས་སྐྱེ་བ་
མེད་པའི་ཕྱིར། འོ་ན་ཇི་ལྟར་ལྟ་ཞེ་ན། མཐའ་གཉིས་དང་བྲལ་བའི་ཆོས་ཉིད་ཡང་དག་པ་
ཉིད་ཀྱིས་བདག་ཉིད་ཀྱི་ཆོས་ཅན་སྣ་ཚོགས་སུ་སྣང་བ་འདི་ལ་བདེན་པར་མི་འཛིན་པའི་ཚུལ་
གྱིས་ཡང་དག་པར་སྟོང་པ་ཉིད་ཀྱི་རང་བཞིན་དུ་བལྟ་བར་བྱའོ། །དེ་ལས་ཅིར་འགྱུར་ན། སྣ་
ཚོགས་འདི་ཀུན་ཡང་དག་པ་སྟོང་པའི་བདག་ཉིད་དུ་མཐོང་ན་ཤེས་སྒྲིབ་ལས་རྣམ་པར་གྲོལ་
ཏེ༑ སྡུད་པར། བྱང་ཆུབ་སེམས་དཔའ་གང་ཞིག་རྟེན་ཅིང་འབྲེལ་འབྱུང་བས། །སྐྱེ་མེད་ཟད་
པ་མེད་པར་ཤེས་རབ་འདི་ཤེས་ཏེ། །ཉི་མ་སྤྲིན་མེད་འོད་ཟེར་འཕྲོས་པས་མུན་བསལ་ལྟར།།
བ 4 9 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་རིག་ཐིབས་པོ་བཅོམ་ནས་རང་བྱུང་ཐོབ་པར་འགྱུར། །ཞེས་སོ། །
འགྲེལ་པ་ནི། གཟུགས་ལ་སོགས་པ་རྒྱུ་རྐྱེན་ལ་རྟེན་ཅིང་འབྲེལ་བར་
འབྱུང་བ་ཀུན་རྫོབ་ཏུ་ཡང་དག་པ་བདེན་པར་ཡོད་པའི་ངོ་བོ་ཉིད་འདི་ཉིད་ཀྱི་ཆོས་གང་ལ་
ཡང་ཆོས་ཅན། བདག་མེད་མ་ཡིན་ནོ་ཞེས་སོགས་ཡོད་པ་ལ། སྐུར་པ་འདེབས་པ་དང༌།
བདག་སོགས་ཡོད་དོ་ཞེས་མེད་པའི་ཆོས་ཡོད་པར་སྒྲོ་འདོགས་པའི་ངོ་བོ་སྔར་ཡོད་བསལ་བ་
དང༌། སྔར་མེད་གསར་དུ་བཞག་པར་མ་བྱས་པར་ཐ་སྙད་དུ་སྣང་ཡང། བདེན་པའི་རང་
བཞིན་མེད་པ། སྒྱུ་མ་ལྟ་བུ་ལ་སོགས་པའི་ངོ་བོར་བརྟགས་ཤིང་བསྒོམས་པར་བྱས་ཏེ་གང་
གི་ཕྱིར་ན། དེ་བདེན་པར་ཡོད་ན་དངོས་པོར་མངོན་པར་ཞེས་པ་ལས་གྲོལ་ནས་བྱང་ཆུབ་
པར་མི་འཐད་པ་དེའི་ཕྱིར། དེ་ལྟར་བསྒོམས་པས་ཅིར་འགྱུར་ཞེ་ན། དེ་ལྟར་བསྒོམས་པ་ན་
སྣང་ཡང་བདེན་པས་སྟོང་པའི་སྒྱུ་མའི་གླང་པོས་སྒྱུ་མའི་གླང་པོ་གཞན་ཞིག་ཕན་པར་བྱས་པ་
བཞིན་དུ་བདག་ལྟ་ལས་སྐྱེས་པའི་ཕྱིན་ཅི་ལོག་གི་བློ་དངོས་འཛིན་སྒྱུ་མ་ལྟ་བུར་ལྡོག་པས་
ཡང་དག་པའི་དོན་དེ་ཁོ་ན་ཉིད་མཐོང་བ་སྒྱུ་མ་ལྟ་བུ་སྐྱེས་པ་ན་སྒྲིབ་པ་སྒྱུ་མ་ལྟ་བུ་ལས་རྣམ་
པར་གྲོལ་ཏེ་ཡང་དག་པའི་ཡེ་ཤེས་ཐོབ་པར་འགྱུར་རོ། །དེ་ལྟར་དུ། སྒྱུ་མའི་རྒྱལ་པོས་སྒྱུ་མ་
ཡིས། །རྒྱལ་པོ་གཞན་ཞིག་ཕམ་བྱས་ལྟར། །གང་དག་གིས་ནི་ཆོས་མཐོང་བའི། །རྒྱལ་སྲས་
དེ་དག་ང་རྒྱལ་མེད། །ཅེས་རྒྱན་ལས་སོ། །
བཞི་པ་ལ་གཉིས་ལས། མཐོང་ལམ་རྩེ་སྦྱོར་གྱི་ངོ་བོ་དང༌། བྱེད་པའོ། །དང་
པོ་ལ་མཚམས་སྦྱོར་ནི། དེ་ལྟར་མདོས་མ་ཟིན་པའི་བྱང་ཆུབ་ཀྱི་ཞར་ལ་འོངས་པའི་ཚིགས་
བཅད་གསུམ་བརྗོད་ནས་རྣལ་མ་མཐོང་བའི་ལམ་གྱི་ངོ་བོ་ཉིད་སྟོན་པ་ལ། རྩ་བ་ནི་སྦྱིན་པ་
ལ་སོགས་པ་ཕྱིན་དྲུག་རེ་རེ་ཞིང་དུ་ནི་འཁོར་གསུམ་ཡོངས་སུ་དག་པའི་དབང་དུ་བྱས་ནས་
ཕྱིན་དྲུག་དེ་དག་ཕན་ཚུན་གཅིག་ལ་གཅིག་ཚང་བར་བསྡུས་པས་རྣམ་པ་སུམ་ཅུ་སོ་དྲུག་ཏུ་ཕྱེ་
- 4
9 :4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
བ་ཡུལ་དུ་བྱེད་པའི་གང་ཡིན་པ་བྱ་རྫོགས་ཀྱི་སྐད་ཅིག་མ་གཅིག་གི་ངོ་བོའི་དུ་བ་ལ་ཆོས་
ཤེས་པའི་བཟོད་པས་བསྡུས་པ་དེ་རྩེ་སྦྱོར་གྱི་སྐབས་འདིར་མཐོང་བའི་ལམ་ཡིན་ནོ་ཞེས་བྱ་
བར་གསུངས་ཏེ། སྦྱིན་པའི་ཕར་ཕྱིན་ལ་གནས་ཤིང་ཚུལ་ཁྲིམས་ཀྱི་ཕར་ཕྱིན་ཡོངས་སུ་
འཛིན་པ་ཡིན་སོགས་སོ། །
འགྲེལ་པ་ནི། སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་དྲུག་པོ་དག་སྦྱིན་པ་
ལ་སོགས་པ་ཕྱིན་དྲུག་སོ་སོ་རེ་རེའི་ངོ་བོར་ཚང་བས་སྔ་མ་གོ་སྒྲུབ་ཏུ་བསྟན་པ་བཞིན་དུ་ཕན་
ཚུན་ཕར་ཕྱིན་གཅིག་ལ་ཕར་ཕྱིན་གཞན་ཚང་བར་བསྡུས་པ་གང་ཡིན་པ་བྱ་རྫོགས་ཀྱི་སྐད་
ཅིག་མ་གཅིག་པའི་ཡེ་ཤེས་ཀྱི་བདག་ཉིད་དུཁ་ལ་ཆོས་ཤེས་པའི་བཟོད་པས་བསྡུས་པ་ཕྱིན་
དྲུག་རེ་རེ་ལ་འཁོར་གསུམ་རྣམ་པར་དག་པས་དྲུག་དྲུག་ཏུ་རབ་ཏུ་ཕྱེ་བས་རྣམ་པ་སུམ་ཅུ་རྩ་
དྲུག་གི་རྣམ་པ་ཅན་དུ་སྐྱེས་པ་གང་ཡིན་པ་དེ་ནི་རྩེ་མོའི་མངོན་པར་རྟོགས་པ་སྟོན་པའི་སྐབས་
འདིར་མཐོང་བའི་ལམ་ཡིན་ནོ། །མཐོང་ལམ་རྩེ་སྦྱོར་དེ་སྐྱེས་ན་འདོད་པ་དང་གཟུགས་དང་
གཟུགས་མེད་པའི་ཁམས་གསུམ་གྱི་དབྱེ་བས་གཟུང་འཛིན་གྱི་རྣམ་པར་རྟོག་པ་བཞི་པོ་སོ་
སོར་རེ་རེ་ལ་ཡུལ་གྱི་སྒོ་ནས་རྣམ་པ་དགུ་དགུར་བྱས་པས་སུམ་ཅུ་སོ་དྲུག་ཡོད་པ་ལ་ཕྱེ་བ་
ཉིད་ཀྱིས་མཐོང་སྤང་གི་གཟུང་བ་དང་འཛིན་པའི་རྣམ་པར་རྟོག་པ་བརྒྱ་རྩ་བརྒྱད་སྤངས་པས་
མཐོང་སྤང་བརྒྱ་རྩ་བརྒྱད་པོ་དེ་དག་གིས་བསྡུས་པའི་རྣམ་པར་རྟོག་པ་མངོན་འགྱུར་བསྐྱེད་
པའི་རྒྱུ་རྟོག་པ་དེ་དག་གི་བག་ཆགས་ཀྱི་ཉོན་མོངས་པ་བག་ལ་ཉལ་བརྒྱ་རྩ་བརྒྱད་སྤངས་
པར་ཐོབ་བོ། །གང་ལ་བརྟེན་ནས་ཤེ་ན། གཟུགས་སོགས་སྒྱུ་མ་ལྟ་བུའི་རྟེན་ཅིང་འབྲེལ་བར་
འབྱུང་བའི་ཆོས་ཉིད་སྤྲོས་བྲལ་མངོན་སུམ་དུ་མཐོང་བ་ཉིད་ཀྱིས་སོ། །་
གཉིས་པ་མཚམས་སྦྱོར་ནི། མཐོང་ལམ་གྱི་རྟོགས་པ་དེ་ལ་དབང་ཐོབ་པར་
བྱ་བའི་ཕྱིར། མཐོང་ལམ་དེ་ཉིད་མཉམ་རྗེས་སུ་ཡང་དང་ཡང་དུ་བསྒོམ་ཞིང་གོམས་པར་
-4g 5-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་དོ་ཞེས་བར་སྐབས་ཀྱི་ཚིགས་སུ་བཅད་པ་གཅིག་གིས་གསུངས་པ་འཆད་པ་ན། རྩ་བ་
ལ་ཚིག་དོན་བཤད་པ་ནི། མཐོང་ལམ་དུཉྩཁ་ལ་ཆོས་བཟོད་ཐོབ་པས་མཐོང་སྤང་རྟོག་པ་
བསལ་བའི་དེ་མ་ཐག་པ་དེ་ནས་མཉམ་གཞག་ཏུ་མཐོང་སྤང་གི་ཉོན་མོངས་ཀྱིས་ཟིལ་གྱིས་
མི་གནོན་པའི་སེང་གེ་རྣམ་པར་བསྒྱིངས་པའི་ཏིང་ངེ་འཛིན་རྣམ་ཐར་བརྒྱད་སྙོམས་འཇུག་
དགུ་ ལ་ སྙོམས་ པར་ འཇུག་ སྟེ། དེ་ རྣམ་ པར་ ཐར་ པ་ བརྒྱད་ པོ་ དེ་ དག་ དང༌ ། མཐར་
གྱིས་གནས་པའི་སྙོམས་པར་འཇུག་པ་དགུ་པོ་དེ་དག་ཕྱེ་ཞིང་སེང་གེ་རྣམ་པར་བསྒྱིངས་པའི་
ཏིང་ངེ་འཛིན་ལ་སྙོམས་པར་འཇུག་གོ་སོགས་སོ། །དེ་ནས་དེའི་རྗེས་ཐོབ་ཏུ་མ་རིག་པའི་རྐྱེན་
གྱིས་འདུ་ཤེས་སོགས་ཀུན་ཉོན་གྱི་རྟེན་ཅིང་འབྲེལ་བར་འབྱུང་བ་ལུགས་དང་མཐུན་པ་དང།
སྐྱེ་བ་འགག་པས་རྒ་ཤི་འགག་པ་སོགས་རྣམ་བྱང་གི་རྟེན་འབྲེལ་ལུགས་དང་མི་མཐུན་པ་ལ་
རྟོག་པར་བྱེད་དེ། ཏིང་ངེ་འཛིན་དེ་ལ་གནས་ནས་རྟེན་ཅིང་འབྲེལ་བར་འབྱུང་བའི་ཡན་ལག་
བཅུ་གཉིས་ལུགས་དང་མཐུན་པ་དང་མི་མཐུན་པ་ལ་སོ་སོར་རྟོག་སོགས་སོ། །དེ་ལ་སྐྱེ་བ་སྔ་
མའི་ཉོན་མོངས་པའི་གནས་སྐབས་ནི་འདིར་མ་རིག་པའོ། །དེ་བཞིན་དུ་བསོད་ནམས་ལ་
སོགས་པའི་ལས་ཀྱི་གནས་སྐབས་ནི་འདུ་བྱེད་དོ། །དེ་བཞིན་དུ་སྐྱེ་བ་འདིར་ཉིང་མཚམས་
སྦྱོར་བའི་སྐད་ཅིག་མའི་ཕུང་པོ་ལྔ་ནི་རྣམ་པར་ཤེས་པའོ། །ཉིང་མཚམས་སྦྱར་བར་ཆད་ཀྱི་སྐྱེ་
མཆེད་དྲུག་མ་དོད་པའི་བར་ནི་མིང་དང་གཟུགས་སོ། །དེ་ནས་ཇི་སྲིད་དབང་པོ་དང་ཡུལ་
དང་རྣམ་པར་ཤེས་པ་ནི་གསུམ་འདུས་པར་མ་གྱུར་པ་དེ་སྲིད་ནི་སྐྱེ་མཆེད་དྲུག་གོ །ཇི་སྲིད་དུ་
ཚོར་བ་གསུམ་གྱི་རྒྱུ་ཡོངས་སུ་སྤྱོད་པའི་དོན་དུ་མི་འགྱུར་བ་དེ་སྲིད་ཀྱི་བར་དུ་ནི་རེག་པའོ།།
འཁྲིག་པའི་འདོད་ཆགས་ཀྱི་སྔོན་དུ་བདེ་བ་ཉམས་སུ་མྱོང་བའི་གནས་སྐབས་ནི་ཚོར་བའོ།།
ཡུལ་ཚོར་བའི་གནས་སྐབས་ཀྱི་སྔོན་དུ་འདོད་པའི་ཡོན་ཏན་དང། འཁྲིག་པའི་འདོད་ཆགས་
ལ་ཀུན་ཏུ་སྤྱོད་པའི་གནས་སྐབས་ནི་སྲེད་པའོ། །ཡུལ་ཚོར་བའི་གནས་སྐབས་ནི་ལེན་པའོ།།
-
G f -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ཡུལ་ཐོབ་པའི་རྒྱུར་ཡོངས་སུ་བརྒྱུག་པས་ཡང་སྲིད་པའི་ལས་ཉེ་བར་གསོག་པ་ནི་སྲིད་པའོ།།
ལས་དེས་མ་འོངས་པ་ན་ཡང་ཉིང་མཚམས་སྦྱོར་བ་ནི་སྐྱེ་བའོ། །དེ་ཕན་ཆད་ནས་ཇི་སྲིད་ཚོར་
བའི་གནས་སྐབས་དེ་ནི་རྒ་ཤིའོ། །དེ་ལྟར་སྔོན་དང་ཕྱི་མའི་མཐའ་གཉིས་གཉིས་དང་བར་
དུ་བརྒྱད་ནི་རྟེན་ཅིང་འབྲེལ་བར་འབྱུང་བའི་ཡན་ལག་བཅུ་གཉིས་དུས་གསུམ་ཡིན་ནོ་ཞེས་
སྟོད་འགྲེལ་ལས་སོ། །
་་འགྲེལ་པ་ནི། མཐོང་བའི་ལམ་བཟོད་པ་ཐོབ་ཟིན་པའི་རྣལ་འབྱོར་པས་དེ་
ལ་དབང་དུ་བྱས་པས་ཉོན་མོངས་པ་དང་ཤེས་བྱའི་སྒྲིབ་པའི་འཇིག་པ་མེད་པར་བྱ་བའི་ཕྱིར་
ན་ཏིང་ངེ་འཛིན་སེང་གེ་རྣམ་པར་བསྒྱིངས་པ་ཞེས་བྱ་བ་མཐོང་ལམ་རྩེ་སྦྱོར་གྱི་རྣམ་པར་
མཐར་གནས་ཀྱི་སྙོམས་འཇུག་ལ་སྙོམས་པར་ཞུགས་ནས་མཉམ་གཞག་ལས་དུས་ཕྱིས་
རྗེས་ཐོབ་ཏུ་སྒོམ་ལམ་དུ་རྟོག་པའི་རྟེན་ཅིང་འབྲེལ་བར་འབྱུང་བའི་ཡན་ལག་བཅུ་གཉིས་ལ་
མ་རིག་པའི་རྐྱེན་གྱིས་འདུ་བྱེད་རྣམ་ཤེས་ལུགས་དང་མཐུན་པ་དང་སྐྱེ་བ་འགག་པས་རྒ་ཤི་
འགག་གོ་ཞེས་བྱ་བ་ལ་སོགས་པ་ལུགས་དང་མི་མཐུན་པར་ཡང་དག་པར་ཕྱིན་ཅི་མ་ལོག་
པར་རྟོག་གོ །
།
་. གསུམ་པ་སྒོམ་ལམ་ལ་གསུམ། རྟེན་སྒོམ་ལམ། སྤང་བྱ་རྣམ་རྟོག །བརྟེན་ ་
པ་ཡོན་ཏན་ནོ། །དང་པོ་ལ་མཚམས་སྦྱོར་ནི། ཚུལ་དེ་ལྟར་རྩེ་སྦྱོར་གྱི་མཐོང་བའི་ལམ་བརྗོད་
ནས་སྒོམ་ལམ་གྱི་མི་མཐུན་ཕྱོགས་སློང་བ་དང་ལ་སོགས་པས་ཡོན་ཏན་ཐོབ་པ་ནི་རྟེན་སྒོམ་
ལམ་གྲུབ་པ་སྔོན་དུ་འགྲོ་བ་ཡིན་པས་སྒོམ་ལམ་དང་པོར་བཤད་ན་བརྟེན་པ་དེ་གཉིས་ཀྱང་
གོ་སླ་བར་རྟོགས་པས་སྒོམ་སྤང་སྤོང་བ་དངཡོན་ཏན་ཕུན་ཚོགས་ཀྱི་རྟེན་རྩེ་སོགས་ཀྱི་སྒོམ་
པའི་ལམ་འཆད་པ་ན། རྩ་བ་ལ་དངོས་དང་རྩོད་སྤང་གཉིས་ཀྱི་དང་པོ་ལ་གཉིས། སྦྱོར་བ་
སེང་གེ་རྣམ་བསྒྱིངས། དངོས་གཞི་ཐོད་རྒལ་སྙོམས་འཇུག་གོ །དང་པོ་ནི། འགོག་པ་དང་
-4 97-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅས་པའི་སྙོམས་འཇུག་དགུ་ལ་ལུགས་དང་མཐུན་པ་དང་མི་མཐུན་པར་སྙོམས་པར་
འཇུག་པ་རྣམ་པ་གཉིས་སུ་ཤེས་པར་བྱའོ། །དང་པོ་ནི། བསམ་གཏན་དང་པོ་ལ་གནས་ཏེ།
དེ་ལས་ལངས་ནས་བསམ་གཏན་གཉིས་པ་ལ་གནས་པ་སོགས་བསམ་གཏན་བཞི་འགོག་
པའི་བར་ལ་སོང་བའོ། །གཉིས་པ་ནི། འགོག་པ་ནས་སྲིད་རྩེ་ལ་གནས་པ་སོགས་བསམ་
གཏན་དང་པོའི་བར་དུ་འོངས་ནས་སྙོམས་པར་འཇུག་པ་སྟེ། བསམ་གཏན་དང་པོ་ལ་ཉེ་
བར་བསྒྲུབས་ཏེ་གནས་སོ། །བསམ་གཏན་དང་པོ་ལས་ལངས་ནས་བསམ་གཏན་གཉིས་པ་
ལ་སྙོམས་པར་འཇུག་གོ་སོགས་དང༌། འགོག་པའི་སྙོམས་འཇུག་ལས་ལངས་ནས་སྲིད་རྩེ་
ལ་སྙོམས་པར་འཇུག་གོ་སོགས་སོ། །
གཉིས་པ་ལ་སྙོམས་འཇུག་དགུ་ལ་ལུགས་དང་མཐུན་པར་སོང་བ་དང༌།
ལུགས་དང་མི་མཐུན་པར་འོངས་ནས་སྙོམས་པར་འཇུག་པ་གཉིས་སོ། །དང་པོ་ལ་གཉིས་
ལས། དངོས་གཞི་ཙམ་ནི། མཉམ་པར་ མ་བཞག་པའི་སེམས་ཀྱིས་བསམ་གཏན་དང་པོ་
ནས་འགོག་པའི་བར་ལ་ལུགས་མཐུན་དུ་རིམ་བཞིན་འཇུག་པ་སོང་བ་དང་པོ་སྟེ། བསམ་
གཏན་དང་པོ་ཉེ་བར་བསྒྲུབས་ཏེ་གནས་སོ། །དང་པོ་ལས་ལངས་ནས་གཉིས་པ་ཉེ་བར་
བསྒྲུབས་ཏེ་གནས་ཏེ་སོགས་སོ། །དངོས་གཞི་ཁྱད་པར་ཅན་ནི། དེ་ནས་འགོག་པ་ལས་
ལངས་ནས་བསམ་གཏན་དང་པོ་ལ། དེ་ནས་འགོག་པ་ལ། དེ་རྒལ་ནས་གཉིས་པ་ལ། དེ་
རྒལ་ནས་འགོག་པ་ལ། དེ་ནས་གསུམ་པ། དེ་རྒལ་ནས་འགོག་པ། དེ་ནས་བཞི་པ་ལ། དེ་
རྒལ་ནས་འགོག་པ། དེ་ནས་ལྔ་པ་ནམ་མཁའ། དེ་རྒལ་ནས་འགོག་པ། དེ་ནས་དྲུག་པ་རྣམ་
ཤེས། དེ་རྒལ་ནས་འགོག་པ། དེ་ནས་བདུན་པ་ཅི་ཡང། དེ་ནས་འགོག་པ། དེ་ནས་བརྒྱད་
པ་སྲིད་རྩེ་གཅིག །དེ་རྒལ་ནས་འགོག་པའི་བར་དུ་འཇུག་པ་སྟེ། འདིར་སྙོམས་འཇུག་རེ་རེ་
ཞིང་འགོག་པའི་རྗེས་ལ་སྙོམས་པར་འཇུག་པ། དགུ་པ་ལ་འཇུག་མི་ནུས་ཏེ་འགོག་པ་ལས་
- 4 （! 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
འགོག་པར་ལྡང་བ་མི་རིགས་པའི་ཕྱིར། དེ་ན་སྲིད་རྩེ་ལ་ཉེ་བ་དང༌། འགོག་པ་ལ་འཇུག་མི་
ནུས་པའི་ཤུགས་ཀྱིས། དེ་ནས་སྲིད་རྩེ་ལ་དང་། དེ་ནས་འདོད་པའི་མཉམ་པར་མ་བཞག་
པའི་སེམས་སུ་བྱེད་ཅིང་། དེ་ནས་འགོག་པ་ལ་དང། དེ་ནས་ལངས་ནས་འདོད་པའི་ཁམས་
སུ་གཏོགས་པའི་རྣམ་པར་ཤེས་པ་མཉམ་གཞག་མིན་པ་གཅིག་གིས་མཚམས་བཟུང་སྟེ་
གནས་པ་ནི་ཐོད་རྒལ་དུ་ནི་སྙོམས་པར་འཇུག་པ་སོང་བ་སྟེ་གཉིས་པ་སྟེ། འགོག་སྙོམས་
ལས་ལངས་ནས་དང་པོ་ལ་དང༌། དང་པོ་ལས་ལངས་ནས་འགོག་སྙོམས་ལ་སྙོམས་པར་
འཇུག་གོ་སོགས་སོ། །
གཉིས་པ་ནི། སྔ་མའི་རྗེས་ནི་སྲིད་རྩེ་ལ། དེ་ནས་འདོད་སེམས། དེ་ནས་ཅི་
ཡང་། དེ་རྒལ་ནས་རྣམ་ཤེས་སོགས་ནས་བསམ་གཏན་དང་པོའི་བར་ལ་གནས་ཤིང་དེ་རྒལ་
ནས་འདོད་སེམས་ལ་གནས་པ་ནི་མཉམ་གཞག་རྗེས་ཐོབ་རིགས་མི་འདྲ་བ་སྤེལ་ནས་འགྲོ་
བ་སྟེ། མཉམ་པར་བཞག་པའི་སེམས་ལས་སྲིད་རྩེའི་སྙོམས་འཇུག་ལ་སྙོམས་པར་འཇུག་གོ་
སོགས་སོ། །གཉིས་པ་ནི། འདོད་སེམས་མཉམ་གཞག་མིན་པས་ཐོད་རྒལ་གྱི་སྙོམས་འཇུག་
ཏུ་འགལ་ཏེ། ཐོད་རྒལ་ཏིང་ངེ་འཛིན་ཡིན་པས་ཤེ་ན། སྐྱོན་མེད་དེ། སྙོམས་པར་འཇུག་པ་
པོ་འཕོ་བ་ལ་སྙོམས་འཇུག་ཏུ་བཏགས་པས་མི་འགལ་ལོ། །མཛོད་དུ། ས་བརྒྱད་རྣམ་པ་
གཉིས་འབྲེལ་དང་། །གཅིག་རྒལ་སོང་ཞིང་འོངས་ནས་ནི། །རིགས་མི་མཐུན་པ་གསུམ་པར་
འགྲོ། །ཐོད་ རྒལ་ གྱི་ནི་སྙོམས་ འཇུག་ཡིན། །ཞེས་ བསམ་ གཏན་ གཟུགས་ མེད་ ཟག་བ་
ཅས་བརྒྱད་ལ་ཡར་སོང་མར་འོང་གཉིས། སྲིད་རྩེ་དོར་བའི་ཟག་བཅས་བདུན་ལ་རེ་རེ་བར་
དུ་བོར་ནས་སོང་འོང་གཉིས། ཟག་མེད་བདུན་ལ་བར་དུ་མ་བོར་བར་སོང་འོང་གཉིས། ཟག་
བཅས་ཟག་མེད་གཉིས་བདུན་སྤེལ་བ་ལ་བར་དུ་རེ་རེ་བོར་ནས་སོང་འོང་གཉིས་ཏེ། དེ་དག་
ལ་ཐོད་རྒལ་དུ་བཤད་པ་དང་འགལ་ཞེ་ན། སྐྱོན་མེད་དེ། ཐེག་པ་ཆེ་ཆུང་གི་སྙོམས་འཇུག་
- 4
]
j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མིང་འདྲ་ཡང་དོན་མི་འདྲ་སྟེ། ཝཱ་ཡ་སྤྱི་དང་སཱ་ཡམྱ་སྒྲ་མཚུངས་ཀྱང་། དོན་བྱ་རོག་དང་འོ་
ཐུག་མི་འདྲ་བ་བཞིན་ནོ། །འདི་ནི་འཕགས་པའི་སྟེ་སློབ་དཔོན་དང་མི་མཐུན་ནོ། །
་་ འགྲེལ་པ་ནི་བྱང་སེམས་སྒོམ་ལམ་པ་རྣམས་ནི་བསམ་གཏན་དང་པོ་ནས་
བཟུང་སྟེ་འགོག་པའི་བར་དུ་སོང་ནས་གནས་པ་དང་། དེའི་འོག་ཏུ་འགོག་པ་ནས་བཟུང་སྟེ་
བསམ་གཏན་དང་པོའི་བར་དུ་འོངས་ཏེ་གནས་པའི་རིམ་པ་དེ་ལྟར་གོ་རིམ་ལུགས་དང་
མཐུན་པ་དང་ལུགས་དང་མི་མཐུན་པའི་རིམ་པ་རྣམ་པ་གཉིས་ཀྱིས་བསམ་གཏན་བཞི་དང་
གཟུགས་མེད་པ་བཞི་དང་འགོག་པའི་མཚན་ཉིད་ཀྱི་སྙོམས་པར་འཇུག་པ་དགུ་ལ་ཡར་སོང་
ཞིང་མར་འོང་ནས་སྙོམས་པར་འཇུག་པའི་སེང་གེ་རྣམ་བསྒྱིངས་ཀྱི་ཏིང་ངེ་འཛིན་གཉིས་དང་།
ཡང་སྙོམས་འཇུག་དགུ་ལ་རིམ་བཞིན་འཇུག་པ་སྙོམས་འཇུག་ཁྱད་པར་ཅན་གྱིས་འགྲོ་བ་
དང༌། དེ་རྗེས་ནས་བསམ་གཏན་དང་པོ་ལ་སྙོམས་པར་ཞུགས་ཏེ་དེ་ལས་ལངས་ནས་འགོག་
པ་ལ་སྙོམས་པར་འཇུག་གོ །དེ་བཞིན་དུ་སྙོམས་པར་འཇུག་པ་རེ་རེ་དང་འགོག་པ་རེ་
རེ་སྤེལ་ནས་འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ཀྱི་བར་ལ་འཇུག་ལ་དེ་ལས་
ལངས་ནས་འགོག་པ་ལ་སྙོམས་པར་ཞུགས་ཏེ། དེ་ལས་ལངས་ནས་དེ་མ་ཐག་པའི་སྙོམས་
པར་འཇུག་པ་སྲིད་རྩེ་ལ་དམིགས་ཏེ་འཇུག །དེ་ནས་འདོད་པ་ན་སྤྱོད་པའི་རྣམ་པར་ཤེས་པ་
སྙོམས་འཇུག་ལུགས་མཐུན་མི་མཐུན་གྱི་ས་མཚམས་ཀྱི་ངོར་བཞག་ནས་ཐབས་མཁས་
པའི་སྟོབས་ཀྱིས་ལངས་ཏེ། རྣམ་པར་ཤེས་པ་མཉམ་པར་མ་བཞག་པ་འདོད་སེམས་དེ་ལྟ་བུ་
དང་མངོན་སུམ་དུ་བྱས་ནས་དེའི་འོག་ཏུ་འགོག་པ་ལ་འཇུག །དེ་ནས་མཉམ་པར་མ་
བཞག་པ་ལ་ནུས་ཆུང་སྟེ་ཁྲི་བརྒྱད་སྟོང་པ་ལས་བཤད་དོ། །དེ་དག་ནི་འགོག་སྙོམས་དང་
སྤེལ་ནས་འགྲོ་བ་སྟེ་སོང་བ་ལུགས་མཐུན་ནོ། །དེའི་འོག་ཏུ་འགོག་པ་གཅིག་པུ་བོར་ལ་འདུ་
ཤེས་མེད་འདུ་ཤེས་མེད་མིན་སྐྱེ་མཆེད་ལའོ། །དེ་ནས་མཉམ་པར་མ་བཞག་པའི་འདོད་
-5 0 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤ .
སེམས་ལའོ། །དེ་ནས་དེ་གཉིས་བོར་ནས་ཅི་ཡང་མེད་པའི་སྐྱེ་མཆེད་ལའོ། །དེ་ནས་མཉམ་
པར་མ་བཞག་པ་འདོད་སེམས་ལའོ། །དེ་བཞིན་དུ་བརྒྱད་པ་བསམ་གཏན་གཉིས་པའི་བར་
དུ་བོར་ནས་བསམ་གཏན་དང་པོ་ལའོ། །དེ་ནས་མཉམ་པར་མ་བཞག་པ་འདོད་སེམས་
ལའོ། །དེ་ནི་འདོད་སེམས་དང་སྤེལ་ནས་འོང་བ་མར་འོང་ལུགས་མི་མཐུན་ནོ། །དེ་ལྟར་
གཅིག་བསམ་གཏན་དང་ལ་སོགས་པ་བོར་ནས་འགོག་པའི་སྙོམས་པར་འཇུག་པ་ལ་མཐར་
ཐུག་པའི་བར་དུ་མཉམ་རྗེས་མི་འདྲ་བ་སྤེལ་བའི་སྒོ་ནས་འགྲོ་བས་མི་འདྲར་འགྲོ་ཐོད་རྒལ་
གྱི་སྙོམས་པར་འཇུག་པ་སྟེ། དེ་དག་ནི་སེམས་ལ་རང་ཇི་ལྟར་འདོད་པ་བཞིན་དུ་དབང་
དུ་བྱེད་པ་ཉིད་ཀྱི་མཚན་ཉིད་ཅན་མངོན་སུམ་དུ་བྱེད་པས་ན་སྒོམ་པའི་ལམ་ཡིན་ནོ། །
གཉིས་པ་ལ་གཟུང་རྟོག །འཛིན་རྟོག་གཉིས་ཀྱི་དང་པོ་ལ་གཉིས། འཇུག་
པ་དང༌། ལྡོག་པ་གཟུང་རྟོག་གོ །དང་པོ་ལ་མཚམས་སྦྱོར་ནི། ཚུལ་དེ་ལྟར་སྒོམ་པའི་ལམ་
བརྗོད་ནས། སྒོམ་ལམ་དེ་ལ་ཡང་སྤང་བྱ་མི་མཐུན་པའི་ཕྱོགས་རྟོག་པ་རྣམ་པ་བཞི་བརྗོད་
དགོས་པ་ལས། རེ་ཞིག་ཐོག་མར་གཟུང་བའི་རྣམ་པར་རྟོག་པ་དང་པོ་འཆད་པ་ལ། རྩ་བ་ནི།
ཡུམ་ལ་སྦྱོར་ཞིང་སྤྱོད་པ་དམིགས་པ་དང༌། ཆོས་གཉིས་གང་ཟག་གཅིག་ཡོན་ཏན་གསུམ་
ལམ་གསུམ་དེ་དག་མི་ཤེས་པ་རྣམ་པར་སྦྱར་ནས། སྤྱོད་ཡུལ་དུ་བྱེད་པ་ཅན་གྱི་གཟུང་བའི་
རྣམ་རྟོག་འདི་ནི་གཅིག་གཟུང་རྟོག་དང་པོ་སྟེ། དེ་ལ་ཆོས་རྣམས་ཀྱི་མདོར་བསྡུས་པ་མི་ཤེས་
པའི་རྣམ་རྟོག་ནི་ཡུམ་ལ་སློབ་པས་མཁྱེན་པ་གསུམ་ཆར་རྣམ་མཁྱེན་གྱིས་བསྡུས་པའམ་སྤྱིའི་
མཚན་ཉིད་དེ་བཞིན་ཉིད་སོགས་མི་ཤེས་པར་རྟོག་པ་དང་། ཆོས་རྣམས་ཀྱི་རྒྱས་པ་མི་ཤེས་
པའི་ནི་དེས་མངོན་རྟོགས་རེ་རེའི་སྒོ་ནས་མཁྱེན་གསུམ་སོ་སོར་བསྟན་པའམ། རང་མཚན་
གྱི་སྒོ་ནས་ཆོས་ཅན་སོ་སོ་བ་རྣམས་མི་ཤེས་པར་རྟོག་པ་སྟེ། ཕྱིན་དྲུག་འདི་དག་མདོ་དང་
རྒྱས་པས་ཀུན་ཆུབ་པར་བྱའོ་སོགས་སོ། །སངས་རྒྱས་ཀྱི་བཏང་བ་མེད་པའི་ནི་ཡུམ་ལ་མི་
- 5 0 1-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སློབ་པའི་སངས་རྒྱས་ཀྱི་རྗེས་སུ་འཛིན་པ་བཏང་ཞིང་ཡོངས་སུ་མ་བཟུང་ལ་ཡུམ་ལ་སློབ་པ་
ནི་སངས་རྒྱས་ཀྱིས་དགོངས་ཤིང་ཡོངས་སུ་འཛིན་པར་མི་ཤེས་པ་སྟེ། བྱང་སེམས་ཡུམ་ལ་
སྤྱོད་པ་དེ་ལ་དགོངས་པར་མཛད་སོགས་སོ། །སྦྱོར་མཐོང་སྒོམ་ལམ་གྱི་དུས་གསུམ་དུ་ཡོན་
ཏན་མེད་པའི་ལ་སྦྱོར་ལམ་གྱི་ཡོན་ཏན་མེད་པའི་ནི་ཡུམ་ལ་སྤྱོད་པ་ལ་སྦྱོར་ལམ་གྱི་ཡོན་ཏན་
ཕྱིར་མི་ལྡོག་པ་དང་ཐབས་ལ་མཁས་པ་ལ་སོགས་པ་ཡོད་པར་མི་ཤེས་པ་སྟེ། ཡུམ་ལ་སྤྱོད་
པ་དེ་ལ་ཕན་ཡོན་འདི་དག་ཡོད་པ་ཡིན་ནོ་སོགས་སོ། །མཐོང་ལམ་གྱི་ནི། མཐོང་ལམ་པ་ལ་
ཡུམ་མངོན་སུམ་དུ་གྲུབ་པའི་ཡོན་ཏན་ཡོད་པར་མི་ཤེས་པ་སྟེ། ཡུམ་མངོན་པར་གྲུབ་པ་དང་
སོགས་སོ། །སྒོམ་ལམ་གྱི་ནི་ཡུམ་སྒོམ་པའི་སྒོམ་ལམ་པ་ལ་སྒོམ་ལམ་གྱི་ཡོན་ཏན་ཡོད་པར་
ཏེ༑ ཡུམ་སྒོམ་པར་བྱེད་པ་དེ་ལ་ཕན་ཡོན་འདི་དག་ཡོད་པར་བྱའོ་སོགས་སོ། །ལེགས་པའི་
ལམ་ནི་རྣམ་པ་གསུམ་མི་ཤེས་པའི་ལ་སྦྱོར་ལམ་མི་ཤེས་པའི་ནི་གཟུགས་སོགས་ཞི་བ་
ལ་སོགས་པར་ཤེས་པས་ཡུམ་ལ་མི་སྤྱོད་པ་སྟེ། གཟུགས་སྙིང་པོ་མེད་པས་ཡུམ་ལ་སྤྱད་པར་
བྱའོ་སོགས་སོ། །མཐོང་ལམ་མི་ཤེས་པའི་ནི་སྟོང་ཉིད་མངོན་སུམ་དུ་རྟོགས་པའི་ཚུལ་གྱིས་
ཡུམ་ལ་སློབ་པར་ཏེ། ནམ་མཁའི་སྟོང་པ་ཉིད་མངོན་པར་སྒྲུབ་པས་མངོན་པར་བསྒྲུབ་པར་
བྱའོ་སོགས་སོ། །སྒོམ་ལམ་མི་ཤེས་པའི་ནི་སྟོང་ཉིད་མཐོང་བ་གོམས་པར་བྱེད་པའི་སྒོ་ནས་
ཡུམ་ ལ་ སྤྱོད་ པར་ མི་ཤེས་པ་སྟེ། ནམ་མཁའ་སྟོང་པ་ཉིད་དུ་བསྒོམས་པས་ཡུམ་བསྒོམ་
པར་བྱའོ་སོགས་སོ། །
འགྲེལ་པ་ནི། མདོར་བསྡུས་པ་ལ་དགའ་བའི་སེམས་ཅན་དབང་རྣོན་
རྗེས་སུ་འཛིན་པས་ཆོས་མདོར་བསྡུས་པ་དང༌། རྒྱས་པ་ལ་དགའ་བའི་སེམས་ཅན་དབང་
རྟུལ་ལ་རྗེས་སུ་འཛིན་པས་ཆོས་རྒྱས་པ་དང་། སྟོན་པས་ཇི་སྐད་བཤད་པ་བཞིན་གྱི་དོན་ཕྱིན་
དྲུག་ལ་ནན་ཏན་མི་བྱེད་པས་སངས་རྒྱས་ཀྱིས་བཏང་སྟེ་ཡོངས་སུ་མ་བཟུང་བ་དང་། ཉོན་
- 5 [] 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
མོངས་པ་རྒྱུ་ལས་འབྱུང་བ་རང་གི་ངང་གིས་འགགས་པ་ཉིད་ཀྱིས་དོན་དམ་པར་སྦྱོར་བའི་
ལམ་གྱི་ཡོན་ཏན་ཉོན་མོངས་པ་དང་བྲལ་བ་མེད་པ་དང་། ཡང་དག་པར་ན་ཉོན་མོངས་སྐྱེ་
བའི་རྒྱུ་དང་མི་ལྡན་པས་ད་ལྟ་སྐྱེ་བ་མེད་པའི་ཕྱིར། མཐོང་ལམ་གྱི་ཡོན་ཏན་མེད་པར་དང་།
མ་འོངས་པའི་ཉོན་མོངས་པ་རྣམས་རང་གི་ངོ་བོར་གྲུབ་པ་མེད་པ་ཉིད་ཀྱིས་སྒོམ་ལམ་གྱི་
ཡོན་ཏན་མེད་པ་དང་། དངོས་པོ་ལ་ཕྱིན་ཅི་ལོག་མེད་པའི་ཞི་བ་ཉིད་དང་ལ་སོགས་པས་རྐྱེན་
དབང་ཡིན་པའི་ཡ་མ་བརླ་ཡིན་པ་ལ་སོགས་པས་མྱ་ངན་ལས་འདས་པར་སྦྱོར་བའི་ལམ་
དང༌། སྟོང་པ་ཉིད་མངོན་སུམ་དུ་མངོན་པར་སྒྲུབ་པ་ཉིད་ཀྱིས་དེ་ཁོ་ན་མཐོང་བའི་ལམ་དང༌།
རང་བཞིན་མེད་པར་མཐོང་བ་གོམས་པར་བྱེད་པ་ཉིད་ཀྱིས་སྒོམ་པའི་ལམ་ལ་སྒྱུ་མ་ལྟ་བུར་
བདག་གིས་འཇུག་པར་བྱའོ་ཞེས་རྟོག་པ་ནི་གཟུང་བའི་རྣམ་པར་རྟོག་པ་དང་པོ་སྒོམ་ལམ་
ཉེར་བསྡོགས་ཀྱི་གནས་སྐབས་འདིར་སྤང་བར་བྱ་བ་ཡིན་པ་ཉིད་ཀྱིས་ན་བྱང་སེམས་ཀྱི་སྒོམ་
པའི་ལམ་གྱི་སྦྱོར་བའི་གནས་སྐབས་ཀྱི་ཡུལ་ཡུལ་ཅན་གྱི་དབྱེ་བས་རྣམ་པ་དགུ་པོ་དེ་དག་གོ།
གཉིས་པ་ལ་མཚམས་སྦྱོར་ནི། དེ་ལྟར་གཟུང་རྟོག་དང་པོ་བསྟན་ནས་གཟུང་
བའི་རྣམ་པར་རྟོག་པ་གཉིས་པ་སྟོན་པ་ལ། རྩ་བ་ནི། གཟུང་རྟོག་གཉིས་པ་ནི། སྒོམ་ལམ་གྱི་
སེམས་ཟག་མེད་ཀྱི་ཡེ་ཤེས་དང་ཤེས་རབ་སེམས་སེམས་བྱུང་འཇུག་པའི་གནས་སྐབས་ཀྱི་
ཡུལ་ཅན་གྱི་རྟོག་པ་དགུ་ཡིན་པར་བཞེད་དེ། དེ་ལ་དང་པོ་ནི། ཚོགས་ལམ་དུ་བྱང་ཆུབ་ཀྱི་
སེམས་མི་སྐྱེ་བ་དོར་བྱར་འཛིན་པའི་རྣམ་རྟོག་སྟེ། སེམས་དང་པོ་བསྐྱེད་པ་ནས་ཉེ་བར་
གཟུང་སྟེ་སོགས་སོ། །གཉིས་པ་ནི་། ཟད་མི་སྐྱེ་ཤེས་པའི་བྱང་ཆུབ་ཀྱི་སྙིང་པོ་མངོན་སུམ་དུ་
བྱའོ་ཞེས་ཡིད་ལ་མི་བྱེད་པ་དོར་བྱ་སྟེ། སྙིང་པོ་བྱང་ཆུབ་ལ་འདུག་གི་བར་དུ་ཡུམ་ལ་སྤྱད་
པར་བྱའོ་ཞེས་སོགས་སོ། །གསུམ་པ་ནི། སྦྱོར་ལམ་གྱི་ཐེག་པ་དམན་པ་ཉན་རང་གི་ཐེག་པ་
ཡིད་ལ་བྱེད་པ་དོར་བྱ་སྟེ། ཡིད་ལ་བྱ་བ་གཞན་གྱི་གོ་སྐབས་མི་དབྱེ་བས་ཡུམ་ལ་སྤྱད་པར་
- ;(） 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱའོ་སོགས་སོ། །བཞི་པ་ནི། མཐོང་ལམ་དུ་བྱ་རྫོགས་ཀྱི་སྐད་ཅིག་གཅིག་ལ་ཟག་མེད་ཀྱི་ཡེ་
ཤེས་ཀྱིས་རྫོགས་པའི་བྱང་ཆུབ་མངོན་པར་རྟོགས་པར་ཡིད་ལ་མི་བྱེད་པ་དོར་བྱར་ཏེ། རྣམ་
མཁྱེན་ཡིད་ལ་བྱ་བ་མི་འདོར་བས་ཇི་ལྟར་སེམས་སེམས་བྱུང་གི་ཆོས་མི་འཇུག་པ་དེ་ལྟར་
ཡུམ་ལ་སྤྱད་པར་བྱའོ་སོགས་སོ། །ལྔ་པ་ནི། སྒོམ་ལམ་དུ་མཐོང་ལམ་དེ་རྒྱུན་ཆགས་སུ་
བསྒོམས་པས་རྣམ་མཁྱེན་ཐོབ་པར་མི་ཤེས་པ་དོར་བྱར་ཏེ། སྒོམ་པར་བྱེད་པས་རྣམ་མཁྱེན་
ཉིད་ཐོབ་བམ་སོགས་སོ། །དྲུག་པ་ནི། སྒོམ་ལམ་དུ་སྒོམ་པའི་བྱ་བ་རྫོགས་པའི་ཕྱིར་སྒོམ་པ་
མེད་ཅིང་བསྒོམས་པ་གཏུགས་པར་ཤེས་པ་དོར་བྱ་སྟེ། མ་བསྒོམས་པས་རྣམ་མཁྱེན་ཉིད་
ཐོབ་བམ་སོགས་སོ། །བདུན་པ་དང་བརྒྱད་པ་ནི་སྒོམ་མི་སྒོམ་དེ་དག་ལས་ནི་བཟློག་སྟེ་བར་
ཆད་ཡོད་མེད་འདྲེས་མར་བསྒོམ་པ་རྣམ་མཁྱེན་གྱི་རྒྱུར་རྟོགས་པ་དོར་བྱ་སྟེ། བསྒོམས་ཀྱང་
བསྒོམ་ལ་མ་བསྒོམས་ཀྱང་མ་བསྒོམ་པས་རྣམ་མཁྱེན་ཉིད་ཐོབ་བམ་སོགས་སོ། །དགུ་པ་ནི།
རྣམ་མཁྱེན་ཇི་ལྟ་བ་བཞིན་གྱི་དོན་མིན་པ་ཉན་རང་གི་མྱང་འདས་ཐོབ་པ་ལ་རྣམ་མཁྱེན་ཐོབ་
པར་རྣམ་པར་རྟོག་པ་དོར་བྱར་ཞེན་པ་སྟེ། དེ་བཞིན་ཉིད་ཇི་ལྟ་བ་བཞིན་ནོ་སོགས་སོ། །དེ་
དག་ནི། སྒོམ་པའི་ལམ་གྱི་གནས་སྐབས་ལ་འཇུག་པའི་རྣམ་པར་རྟོག་པ་དགུར་ཤེས་པར་
བྱའོ། ། ་་
འགྲེལ་པ་ནི། ཐེག་ཆེན་དགེ་བའི་བཤེས་གཉེན་དང་ལ་སོགས་པས་ཐབས་
སྙིང་རྗེ་དང་བྲལ་བས་བྱང་ཆུབ་ཀྱི་སེམས་མི་སྐྱེ་བ་དང་། སངས་རྒྱས་ལ་དམིགས་པའི་འཁོར་
གསུམ་ཡོངས་སུ་དག་པའི་བསོད་ནམས་ཉན་རང་ལས་ཁྱད་པར་དུ་འཕགས་པ་མེད་པས་
བྱང་ཆུབ་ཀྱི་སྙིང་པོ་ཡིད་ལ་མི་བྱེད་པ་དང་འཁོར་བས་འཇིགས་ཤིང་། གཞན་དོན་མི་འདོད་
པོས་སྤྱོར་ལམ་ནས་ཉན་ཐོས་ཀྱི་རིགས་ཅན་དུ་ངེས་པ་ཉིད་ཀྱི་ཕྱིར། ཉན་ཐོས་དེའི་ཐེག་པའི་
འབྲས་བུ་རེ་རེ་ཞིང་ཡིད་ལ་བྱེད་པ་དང་། གནས་སྐབས་རང་སངས་རྒྱས་ཀྱི་རིགས་ཅན་ཉིད་
-50 4, ་ །



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཀྱི་ཕྱིར། དེའི་ཐེག་པའི་འབྲས་བུ་མངོན་དུ་བྱེད་པ་དང༌། ཡུམ་བསྒྲུབ་ཅིང་ཉམས་སུ་ལེན་པ་
མེད་པས་ཡང་དག་པར་རྫོགས་པའི་བྱང་ཆུབ་ཡིད་ལ་མི་བྱེད་པ་དང་། གཟུང་འཛིན་དུ་
དམིགས་པ་དང་བཅས་པ་ཉིད་ཀྱི་ཡུམ་སྒོམ་པ་དང་གཟུང་འཛིན་གྱི་དམིགས་པ་ཉིད་ཀྱིས་
གཟུགས་སོགས་མི་དམིགས་པར་སྒོམ་པ་མེད་པ་དང་། གཟུགས་སོགས་སུ་དམིགས་པ་ཡང་
མེད་པའི་ཚུལ་གྱིས་ཡུམ་སྒོམ་པ་ཡང་མེད་གཟུགས་སོགས་སུ་མི་དམིགས་པ་ཡང་མེད་པའི་
སྒོ་ནས་ཡུམ་སྒོམ་པ་མེད་པ་ཡང་མ་ཡིན་པ་དང་། གཟུང་བ་སོགས་ཕྱིན་ཅི་ལོག་ཏུ་བདེན་
པར་མངོན་པར་ཞེན་པས་དེ་ཁོ་ནའི་དོན་ཇི་ལྟ་བ་བཞིན་མ་ཡིན་པར་འཛིན་པ་དེ་རྣམས་ཉིད་
ལ་དམིགས་ནས། འདི་དག་ནི་དངོས་པོ་ལ་སོགས་པར་མངོན་པར་ཞེན་པས་མ་རུངས་
པར་འགྱུར་བས་བདག་གིས་བཟློག་པར་བྱའོ་ཞེས་ཡིད་ལ་བྱེད་པ་རྣམས་ནི་སྒོམ་ལམ་བར་
ཆད་མེད་པའི་གནས་སྐབས་དེ་ནི་སྤང་བར་བྱ་བ་ཉིད་ཀྱིས་སྒོམ་པའི་ལམ་གྱིས་སེམས་དང་
སེམས་ལས་བྱུང་བ་འཇུག་པའི་གནས་སྐབས་ཀྱི་ཡུལ་ཅན་གྱི་གཟུང་བར་རྣམ་པར་རྟོག་པ་
གཉིས་པོ་རྣམ་པ་དགུའོ། །
གཉིས་པ་ལ་གཉིས། རྫས་འཛིན་དང་བཏགས་འཛིན་རྟོག་པའོ། །དང་པོ་ལ་
མཚམས་སྦྱོར་ནི། དེ་ལྟར་གཟུང་རྟོག་གཉིས་པ་བསྟན་ནས་འཛིན་པའི་རྣམ་པར་རྟོག་པ་དང་
པོ་སྟོན་པ་ལ། རྩ་བ་ནི། སེམས་ ཅན་བཏགས་པའི་རྣམ་རྟོག་ སོགས་དགུ་ནི། གང་ཟག་
གི་རྫས་སུ་འཛིན་པར་བྱེད་པའི་འཛིན་རྟོག་དང་པོ་དེར་ཤེས་པར་བྱ་བ་ཡིན་ནོ། །ཞེས་མདོ་
ལས་བསྒྲགས་པ་ཡིན་ནོ། །དེ་ལ་སེམས་ཅན་བཏགས་པའི་རྣམ་རྟོག་ནི་བདག་དང་སེམས་
ཅན་གང་ཟག་གི་ཐ་སྙད་དུ་བཏགས་པ་ལ་བདག་གི་རྫས་སུ་འཛིན་པའི་སྟེ། ཡུམ་ལ་སྤྱོད་
པས་གདགས་སུ་མེད་ པའི་ ཆོས་ ཐམས་ ཅད་ ལ་ བསླབ་ པར་ བྱའོ་ སོགས་ སོ། །ཆོས་ སུ་
བཏགས་པ་ལ་སློབ་པའི་གཟུགས་སོགས་ཆོས་ཀྱི་ཐ་སྙད་དུ་བཏགས་པ་ལ་བསླབ་པས་རྣམ་
. 5 (0 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཁྱེན་ཐོབ་པར་རྟོགས་པའི་སྟེ། གཟུགས་ལ་བསླབ་པ་དང་སོགས་སོ། །སྟོང་མིན་ཉིད་ཀྱི་ནི་
ཆོས་ཐམས་ཅད་རང་རང་གི་མཚན་ཉིད་ཀྱིས་མི་སྟོང་བར་འཛིན་པའི་སྟེ། ཆོས་ཐམས་ཅད་
དམིགས་སུ་མེད་པ་ལ་བསླབ་པར་བྱའོ་སོགས་སོ། །ཆགས་པའི་ནི་གཟུགས་སོགས་སུ་
དམིགས་པ་དང། མི་དམིགས་པ་ལ་ཆགས་པའི་སྟེ། དམིགས་པ་ལ་ཡང་མི་ཆགས་མི་
དམིགས་པ་ལ་ཡང་མི་ཆགས་པ་ལགས་ན་སོགས་སོ། །ཆོས་རབ་ཏུ་འབྱེད་པའི་བདག་ཉིད་
ཀྱིས་ནི་ཀུན་བྱང་གི་ཆོས་དམིགས་པ་དང་བཅས་པར་རྣམ་པར་འབྱེད་པའི་བདག་ཉིད་ཀྱི་སྟེ་
དམིགས་པར་འགྱུར་བ་དེ་ལྟར་ཆོས་རྣམས་རབ་ཏུ་དབྱེ་བར་མི་བྱའོ། །སོགས་སོ། །ཕྱི་ནང་
གི་དངོས་པོའི་ཆེད་དུ་བྱེད་པའི་ནི་ཆོས་ཀུན་ལ་ཆགས་པ་དང་མི་ཆགས་པའི་ཆེད་དུ་ཡུམ་ལ་
སྤྱོད་པའི་སྟེ། གཟུགས་ཀྱི་དོན་དུ་ཡུམ་ལ་མི་སྤྱོད་སོགས་ཐེག་གསུམ་གྱིས་ངེས་པར་མི་འབྱུང་
བའི་གཟུགས་སོགས་དོན་དམ་དུ་ཞེན་པའི་དམིགས་པ་དང་བཅས་པས་ཐེག་གསུམ་གྱི་ངེས་
པར་འབྱུང་བའི་སྟེ། ཐེག་པ་གསུམ་པོ་འདི་དག་རྣམ་པར་འགོད་པར་འགྱུར་སོགས་སོ།།
ཡོན་མ་དག་པའི་ནི་སྤྲུལ་པ་ལྟ་བུའི་དེ་བཞིན་གཤེགས་པ་ལ་མཆོད་པས་ཡོན་སྦྱོང་ཞིང་
ཡོངས་སུ་དག་པར་འགྱུར་བ་མ་ཡིན་པར་རྟོག་པའི་སྟེ། ཆོས་གང་གིས་དེ་བཞིན་གཤེགས་པ་
ལྷ་དང་བཅས་པའི་འཇིག་རྟེན་གྱི་ཡོན་གནས་སུ་གྱུར་པའི་ཆོས་ཉིད་དེ་ཉིད་ཀྱིས་སྤྲུལ་པ་
ཡང་ལྷར་བཅས་འཇིག་རྟེན་གྱི་ཡོན་གནས་སོ་སོགས་སོ། །སྤྱོད་པ་རྣམ་པར་འཁྲུལ་པའི་ནི་
ཕྱིན་དྲུག་དེའི་ཆོས་ཉིད་ལས་ཐ་དད་པར་རྟོགས་པའི་དྲི་མས་དཀྲུགས་པའི་སྟེ། འདི་ནི་ཡུམ་
མོ༑ ༑འདི་ནི་ཡུམ་གྱི་ཆོས་ཉིད་ཅེས་རྣམ་པར་དཀྲུག་པར་མི་བྱའོ་སོགས་སོ། །ཐམས་ཅད་ཀྱི་
མཇུག་ཏུ་གང་ཟག་རྫས་ཡོད་དུ་འཛིན་པའི་རྟོག་པ་ཞེས་སྦྱར་རོ། །
འགྲེལ་པ་ནི། དོན་དམ་པར་རྗེས་སུ་ཡོད་པར་མི་སྐྱེ་བས་བདག་རྫས་གྲུབ་
མེད་ཀྱང་སེམས་ཅན་དུ་བཏགས་པ་དང་། གཟུགས་སོགས་སེམས་ཀྱི་སྣང་བ་ཙམ་དུ་ཟད་ཀྱི་
- 50 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ཕྱིའི་དོན་དུ་མེད་པའི་ཕྱིར། གཟུགས་སོགས་ཐ་སྙད་ཀྱི་ཆོས་ཙམ་དུ་བཏགས་པ་དང་། དེ་
བཞིན་ཉིད་ཆོས་ཐམས་ཅད་འགྲོ་བའི་ཕྱིར་བདེན་པར་མེད་པས་རྣམ་པ་ཐམས་ཅད་མཁྱེན་པ་
ཉིད་དང་ལ་སོགས་པས་ལམ་དང་གཞི་ཤེས་ཀྱི་ཆོས་སེམས་བསྐྱེད་སོགས་བདག་གཉིས་
ཀྱིས་སྟོང་ཡང་རང་གི་སྟོང་པ་ཉིད་མ་ཡིན་པ་ཉིད་དང་། ཉན་རང་གིས་ཆོས་ཀྱི་རྣམ་པ་ཐམས་
ཅད་དུ་གཟུང་འཛིན་དུ་མངོན་པར་ཞེན་པ་མ་སྤངས་པས་གཟུགས་སོགས་ཆོས་ལ་མངོན་
པར་ཞེན་པས་ཆགས་པ་དང། བྱང་སེམས་ཀྱིས་གཟུང་འཛིན་གྱིས་ངོ་བོ་ཉིད་མེད་པར་རྟོགས་
པས་གཟུགས་སོགས་ཆོས་ཐམས་ཅད་རང་སྤྱིའི་མཚན་ཉིད་རྣམ་པར་འབྱེད་པ་དང་། ཉན་
རང་ཆེད་དུ་བྱ་བ་ཆེན་པོ་གསུམ་ལ་དམིགས་པར་མི་བྱེད་པས་ཕྱི་ནང་གི་དངོས་པོ་ལ་མངོན་
པར་ཞེན་པའི་ཐེག་དམན་གྱི་རྟོགས་པའི་ཆེད་དུ་བྱ་བ་བྱེད་པ་དང་། བྱང་སེམས་ཀྱིས་
གཟུགས་ལ་སོགས་པ་ལ་གཟུང་འཛིན་དུ་མི་དམིགས་པར་རྟོགས་པའི་ཕྱིར་ཐེག་པ་གསུམ་
གྱི་ངེས་པར་འབྱུང་བས་རྣམ་མཁྱེན་མངོན་དུ་བྱེད་པ་དང་། ཆོས་ཐམས་ཅད་རྣམ་ཐར་སྒོ་
གསུམ་གྱི་ངོ་བོར་རྟོགས་པ་ལ་ཡང་དག་པར་རབ་ཏུ་མ་ཞུགས་པ་ཉིད་ཀྱིས་གཞན་གྱིས་མ་
བྱིན་པའི་ཡོན་མ་དག་པ་ཡོངས་སུ་མི་སྦྱོང་བ་དང༌། སྦྱིན་པ་སྦྱིན་པ་པོ་ལ་སོགས་པ་འཁོར་
གསུམ་དུ་མི་དམིགས་ཏེ་བསྒྲུབས་པས་ཕྱིན་དྲུག་གི་སྤྱོད་པ་རྣམ་པར་འཁྲུགས་པའི་གང་ཟག་
རྣམས་ལ་དམིགས་ནས་སྔ་མ་མཐོང་ལམ་རྩེ་སྦྱོར་དུ་བསྟན་པ་བཞིན་དུ་རྫས་སུ་ཡོད་པ་
བཞིན་དུ་རྫས་སུ་ཡོད་པ་ཉིད་དུ་འཛིན་པར་བྱེད་པའི་རྣམ་པར་རྟོག་པ་གཉེན་པོ་སྒོམ་པའི་
ལམ་གྱི་སྦྱོར་བའི་གནས་སྐབས་ཀྱི་ཡུལ་ཅན་རྣམ་པ་དགུའོ། །
གཉིས་པ་ལ། གཉིས་ཀྱི་མདོར་བསྟན་ལ་མཚམས་སྦྱོར་ནི། དེ་ལྟར་འཛིན་
རྟོག་ དང་པོ་བསྟན་ནས་འཛིན་པའི་རྣམ་པར་རྟོག་པ་གཉིས་པ་སྟོན་པ་ལ། རྩ་བ་ནི།
འཕགས་བཞིའི་སེམས་ཅན་གྱི་ཐ་སྙད་དུ་བཏགས་པ་དང་། དེར་འཇོག་པའི་རྒྱུ་མཚན་མཁྱེན་
-507-
- 5 0 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་ཡུལ་དུ་ཡོད་པ་ཅན་གྱི་རྫས་འཛིན་ལས་གཞན་བཏགས་འཛིན་རྟོག་པ་རྣམ་པ་དགུ་
ཆོས་ཅན། སྒོམ་པའི་ལམ་དང་འབྲེལ་བའི་སྤང་བྱ་མི་མཐུན་ཕྱོགས་ཡིན་ཏེ། སྒོམ་ལམ་དེ་
ཡིས་རྣམ་པར་འཇོམས་པའི་ཕྱིར་རོ། །འགྲེལ་པ་ནི། སྒོམ་པའི་ལམ་གྱི་མི་མཐུན་པའི་ཕྱོགས་
འཛིན་པའི་རྣམ་པར་རྟོག་པ་གཉིས་པ་ཐ་སྙད་ཀྱིས་སེམས་ཅན་དུ་བཏགས་པ་ཙམ་དང་ཐ་
སྙད་དེ་ལྟར་རྣམ་པར་བཞག་པའི་རྒྱུ་ཕྱིའི་དོན་མེད་པས་སེམས་ལ་སྣང་བ་ཙམ་གྱིས་ཡུལ་ཅན་
གྱི་འཛིན་རྟོག་རྣམ་པ་དགུ་པོ་ཆོས་ཅན། སྒོམ་ལམ་དང་འབྲེལ་བའི་མི་མཐུན་ཕྱོགས་ཡིན་ཏེ།
སྒོམ་པའི་ལམ་གྱིས་ཡང་དག་པར་སྤང་བར་བྱ་བ་ཡིན་པའི་ཕྱིར་རོ། །
གཉིས་པ་རྒྱས་བཤད་ལ་མཚམས་སྦྱོར་ནི། འཛིན་རྟོག་དེ་ཇི་ལྟར་རྣམ་པ་
དགུ་ཡིན་ཞེ་ན། བར་སྐབས་ཀྱི་ཚིགས་སུ་བཅད་པ་གཉིས་ཀྱིས་རྣམ་པ་དགུ་གསུངས་པ་ལ།
རྩ་བ་ནི། ཀུན་མཁྱེན་ཉིད་གསུམ་ གྱི་བདག་ཉིད་ཇི་ལྟ་བ་བཞིན་དུ་ཤེས་པ་ལ་སྒྲིབ་པའི་
མཁྱེན་གསུམ་རང་དང་རང་འབྲེལ་བའི་ཀུན་རྨོངས་གསུམ་ལས་རྣམ་མཁྱེན་ལ་ཀུན་ཏུ་རྨོངས་
པ་ནི་ཆོས་རྣམས་ཀྱི་རྣམ་པ་རྟགས་མཚན་ཇི་བཞིན་མི་ཤེས་པའི་སྟེ། རྣམ་མཁྱེན་ཉིད་ནི་དེ་
བཞིག་གཤེགས་པ་རྣམས་ཀྱི་ཡིན་སོགས་སོ། །ལམ་ཤེས་ལ་ནི་ལམ་གསུམ་ཇི་བཞིན་མངོན་
དུ་མི་ཤེས་པའི་སྟེ། བྱང་སེམས་ཐམས་ཅད་བསྐྱེད་པར་བྱ་སོགས་སོ། །གཞི་ཤེས་ལ་ནི་ཕྱི་
ནང་གི་ཆོས་ཐམས་ཅད་རང་བཞིན་མེད་པར་ཇི་བཞིན་མི་ཤེས་པའི་སྟེ། ཐམས་ཅད་ཅེས་བྱ་
བ་ནི་ནང་དང་ཕྱིའི་བདག་ཉིད་ཅན་གྱི་ཆོས་འདི་དག་ཡིན་ལ་སོགས་སོ། །ལམ་ནི་གང་ལ་
གནས་ན་སྒྲིབ་ཀུན་ཞི་བའི་མྱང་འདས་མཆོག་མངོན་དུ་མི་ཤེས་པའི་ལམ་ཡུམ་ལ་སྟེ། ཅི་ལ་
ཡང་མི་གནས་པར་ཡང་དག་པའི་མཐའ་མངོན་དུ་བྱའོ་སོགས་སོ། །དེ་བཞིན་ཉིད་དང་ཡང་
དག་མཐའ་སོགས་དང་མཚུངས་པར་ལྡན་པ་དང་མི་ལྡན་པ་ལ་ནི་ཆོས་ཉིད་དེ་བཞིན་ཉིད་
དང་ཡང་དག་པའི་མཐའ་ཆོས་དབྱིངས་རྣམས་ཆོས་ཅན་གཟུགས་སོགས་དང་རྫས་བཞི་དང་
-
] 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
རྫས་ཐ་དད་མ་ཡིན་པ་ལ་སྟེ། ཡུམ་འདིར་དེ་བཞིན་ཉིད་ཀྱང་ཚུད་སོགས་སོ། །མི་མཉམ་པ་
ལ་ནི་ཡུམ་བདུད་དང་ཐེག་གཞན་མུ་སྟེགས་སྡིག་གྲོགས་ཀྱིས་བར་དུ་གཅོད་མི་ནུས་པས་
ལམ་གཞན་དང་ཐུན་མོང་མ་ཡིན་པ་ལ་སྟེ། ཡུམ་འདི་ལ་སྤྱད་པར་མི་ནུས་སོ་སོགས་སོ།།
དུཁ་ལ་སོགས་པའི་དོན་བདེན་པ་ལ་ནི་བདེན་བཞིར་རང་བཞིན་མེད་པ་རྟོགས་པ་ལ་སྟེ།
ཡུམ་ཟབ་མོ་འདིའི་དོན་ལ་སྤྱད་པས་མི་རྟོག་པའི་དོན་ལ་དཔྱད་པར་བྱའོ་སོགས་སོ། །ཉོན་
མོངས་པ་རྣམས་ཀྱི་རང་བཞིན་ལ་ནི་ཉོན་མོངས་ཀྱི་དེ་བཞིན་ཉིད་བདག་དང་བདག་མ་ཡིན་
དུ་བདེན་པ་མེད་པ་ལ་སྟེ། འདོད་ཆགས་བདག་གི་དོན་ཅེའང་དོན་མ་ཡིན་ཞེས་དཔྱད་པར་
མི་བྱའོ་སོགས་སོ། །གཉིས་སུ་མེད་པ་ལ་ཀུན་ཏུ་རྨོངས་པ་ནི་གཟུང་འཛིན་གཉིས་དང་གཉིས་
མེད་པ་རང་བཞིན་གྱིས་མི་དམིགས་པར་རྟོགས་པ་ལ་སྟེ། ནམ་གཉིས་ཀྱིའམ་གཉིས་སུ་མེད་
པའི་ཆོས་ཀྱང་མི་དམིགས་པ་ན་ཐོབ་པར་འགྱུར་རོ་སོགས་སོ། །འདི་ནི་རྟག་འཛིན་གྱི་རྟོག་
པ་གཉིས་ཀྱི་ཐ་མར་རྒྱལ་བས་བཞེད་དོ། །
འགྲེལ་པ་ནི། ཕྱི་ནང་གི་དངོས་པོ་རྣམས་ཀྱི་རྣམ་པ་རྟགས་མཚན་ཐམས་ཅད་
ཡོངས་སུ་མི་ཤེས་པས་རྣམ་པ་ཐམས་ཅད་མཁྱེན་པ་ཉིད་ཀྱི་སྒྲིབ་པའི་ཀུན་ཏུ་རྨོངས་པ་དང་།
ཐེག་གསུམ་གྱི་ལམ་ཐམས་ཅད་ཡོངས་སུ་ཤེས་པས་ལམ་ཤེས་པ་ཉིད་ལ་སྒྲིབ་པའི་ཀུན་ཏུ་
རྨོངས་པ་དང་གཞི་ཕྱི་ནང་དངོས་པོ་ཐམས་ཅད་ཙམ་ཡོངས་སུ་མ་ཤེས་པས་ཐམས་ཅད་པ་
ཉིད་ལ་སྒྲིབ་པའི་ཀུན་ཏུ་རྨོངས་པ་དང༌། སྒོམ་ལམ་གྱི་ཡུམ་ཡོངས་སུ་མ་ཤེས་པས་སྒྲིབ་པ་
ཐམས་ཅད་ཞི་བའི་ཐེག་གསུམ་གྱི་ལམ་ལ་སྒྲིབ་པའི་ཀུན་ཏུ་རྨོངས་པ་དང་། གཟུགས་ལ་
སོགས་པའི་ཤེས་བྱ་དང་དེའི་དེ་བཞིན་ཉིད་དག་མི་དམིགས་པར་ཡོངས་སུ་མ་ཤེས་པས་དེ་
ཉིད་ཡང་དག་པའི་མཐའ་ལ་སོགས་པ་དང་གཟུགས་སོགས་རྫས་གཅིག་ཏུ་མཚུངས་པར་
ལྡན་པ་སོ་སོར་བྲལ་བར་ཀུན་ཏུ་རྨོངས་པ་དང་། བདུད་དང་ལ་སོགས་པས་ཕྱིར་རྒོལ་བ་
.;) [] 9 -



་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། ་
དགྲ་བོའི་རང་གི་ངོ་བོ་རང་བཞིན་མེད་པ་ཡོངས་སུ་མི་ཤེས་པས་ཡུམ་དེ་དག་ གིས་
མི་འཕྲོགས་པས་གཞན་དང་མཉམ་པར་ཁོང་དུ་ཆུད་པ་ཉིད་ལ་ཀུན་ཏུ་རྨོངས་པ་དང་། ཕུང་
པོ་མི་རྟག་དུཉཁ་ལ་སོགས་དོན་ལ་སྒྲ་ཇི་བཞིན་དུ་བདེན་པར་འཛིན་པ་ཉིད་ཀྱིས་དུ་ཁ་ལ་
སོགས་པའི་བདེན་པ་བཞིའི་ཆོས་ཉིད་ལ་ཀུན་ཏུ་རྨོངས་པ་དང་། འདོད་ཆགས་དང་སྡང་བ་
ལ་སོགས་པའི་རང་གི་ངོ་བོ་ཉིད་གློ་བུར་བར་ཡོངས་སུ་མ་ཤེས་པས་ཉོན་མོངས་པའི་རང་
བཞིན་ལ་ཀུན་ཏུ་རྨོངས་པ་དང་། གཟུང་བ་དང་འཛིན་པའི་མཚན་ཉིད་གཉིས་དང་བྲལ་བར་
ཡོངས་སུ་མི་ཤེས་པས་གཟུང་འཛིན་གཉིས་སུ་མེད་པ་ལ་ཀུན་ཏུ་རྨོངས་པ་དང་། དམིགས་
ནས་སྔ་མ་མཐོང་ལམ་རྩེ་སྦྱོར་བཞིན་དུ་སྐྱེས་བུ་བཏགས་པ་བར་ཡོད་པར་འཛིན་པའི་རྣམ་
པར་རྟོག་པ་རྣམས་ནི་འཛིན་རྟོག་གཉིས་ཀྱི་ཐ་མ་སྒོམ་པའི་ལམ་གྱི་སེམས་དང་སེམས་ལས་
བྱུང་པ་འཇུག་པའི་གནས་སྐབས་ཡུལ་ཅན་འཛིན་རྟོག་རྣམ་པ་དགུར་བཞེད་པ་ཡིན་ནོ།།
དོན་བསྡུ་བ་ནི་སྒོམ་པའི་ལམ་གྱི་མི་མཐུན་པའི་ཕྱོགས་རྟོག་པ་རྣམ་པ་བཞི་པོ་དེ་དག་སྤང་བ་
ཉིད་དུ་བྱེད་པའི་གཉེན་པོ་སྒོམ་ལམ་རྣམ་པ་བཞི་ཡང་མི་མཐུན་ཕྱོགས་དེའི་དབྱེ་བས་དབྱེ་བ་
ཐ་དོད་པ་བཞིར་ཡོད་དོ་ཞེས་བྱར་ཁོང་དུ་ཆུད་པར་བྱའོ། ། ་ ་ ་
གསུམ་པ་མཚམས་སྦྱོར་ནི། བྱང་ཆུབ་སེམས་དཔའི་སྒོམ་པའི་ལམ་ཆེན་
པོའི་ཆེན་པོ་ལ་གནས་པ་ཡིན་ནོ། །དེ་ལ་ཐེག་གསུམ་གྱི་ཡོན་ཏན་ཕུན་སུམ་ཚོགས་པ་ཐམས་
ཅད་བརྟེན་ཏོ། །སྔ་མ་མཐོང་ལམ་དུ་བསྟན་པ་བཞིན་དུ་སྒོམ་སྤང་གི་རྣམ་པར་རྟོག་པ་སོ་དྲུག་
ལ་ཁམས་གསུམ་གྱི་དབྱེ་བས་བརྒྱ་རྩ་བརྒྱད་དུ་ཕྱེ་བ་དེ་སྤངས་པ་དང་དུས་མཉམ་ཁོ་ནར་
རྟོག་པ་དེ་དག་གིས་བསྡུས་ཉོན་མོངས་ཀྱི་བག་ཆགས་བརྒྱ་རྩ་བརྒྱད་ཀྱང་སྤངས་པའི་ཕྱིར།
ཞེས་བར་སྐབས་ཀྱི་ཚིགས་སུ་བཅད་པ་གཉིས་དག་གིས་གསུངས་པ་ལ། རྩ་བ་ནི། བྱང་
སེམས་ཀྱི་སྒོམ་ལམ་ལ་ཡུན་རིང་དུ་གོམས་པས། བྱི་བ་ནེ་ཙོ་ཆ་ག་པ། །ཧ་ཅང་ཆར་ཆེས་ཆར་
-5 10 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༩
ཆུང་ དང༌ ། །རྒྱལ་ པོ་ ངན་པར་ གྱུར་ པ་སྟེ། །འདི་དག་འཇིག་རྟེན་ཡམས་ཤེས་བྱ། །ཞེས་
ལུང་ལས་བཤད་པའི་ཡམས་ནད་དང་འདྲ་བར་ཡོན་ཏན་ཕུན་ཚོགས་འབྱུང་བའི་གེགས་སུ་
གྱུར་པའི་ཡམས་ཀྱི་ནད་མཐོང་སྒོམ་གྱི་སྤང་བྱའི་རྣམ་རྟོག་འདི་རྣམས་ཟད་པས་ནད་ཀྱིས་
གཟིར་བའི་སྐྱེས་བུ་ནད་ལས་ཐར་ནས་ནི་ཡུན་རིང་དུ་ལོན་པ་ན་བདེ་བར་གནས་པ་ཐོབ་དང་
དབུགས་འབྱིན་ཅིང་སྲོག་འཚོ་བ་ཐོབ་པ་ལྟར་སེམས་ཅན་ངན་སོང་ལས་གྲོལ་བར་བྱེད་པའི་
ལོ་མ་དང་། བདེ་འགྲོར་སྐྱེ་བར་བྱེད་པའི་མེ་ཏོག་དང་ཐེག་གསུམ་གྱི་མྱང་འདས་ཀྱི་འབྲས་བུ་
མཆོག་ལ་འགོད་པའི་ཕྲིན་ལས་ཀྱིས་དཔའ་ཞིང་མཛེས་པའི་སེམས་དཔའ་ཆེན་པོ་སྒོམ་ལམ་
ཆེན་པོའི་ཆེན་པོ་ལ་གནས་པ་བསོད་ནམས་ཀྱི་ཞིང་དུ་གྱུར་པ་དེ་ལ་ནི་རྒྱ་མཚོ་ཆེན་པོ་ལ་ཆུ་བོ་
བཞི་འབབ་པ་བཞིན་དུ་ཡུལ་དུས་ཀྱི་རྣམ་པ་ཀུན་ཏུ་འགྲོ་བ་ཀུན་གྱི་བདེ་བ་སྒྲུབ་པར་
བྱེད་པའི་རྒྱུ་དབང་པོ་ཡོངས་སུ་རྫོགས་པ་དང་ལས་བདག་གིར་བྱེད་པ། སྨོན་གནས་ཤེས་པ།
དུས་གསུམ་ལ་མ་ཆགས་མ་ཐོགས་པའི་ཡེ་ཤེས་གཞན་དོན། སངས་རྒྱས་ཀྱི་ཞིང་དག་པ།
རྣམ་མཁྱེན་ཐོབ་པ། ཆོས་འཁོར་བསྐོར་བ། སེམས་ཅན་མྱ་ངན་ལས་འདའ་བའི་ཡོན་ཏན་
ཕུན་ཚོགས་ཀུན་རྣམ་པ་ཀུན་ཏུ་བསྟེན་པར་བྱེད་དེ། ལོ་མ་དང་མེ་ཏོག་དང་འབྲས་བུ་ལྟར་
སེམས་ཅན་ཐམས་ཅད་ཉེ་བར་འཚོ་བར་འགྱུར་རོ་སོགས་སོ། །
འགྲེལ་པ་ནི། བྱང་སེམས་ཀྱི་སྒོམ་པའི་ལམ་ལ་ཡུན་རིང་དུ་གོམས་པའི་
སྟོབས་ཀྱིས་སྒོམ་སྤང་གི་རྣམ་པར་རྟོག་པའི་རིགས་བཞི་པོ་ཡོན་ཏན་ཐོབ་པ་ལ་འཚེ་བར་བྱེད་
པ་ཉིད་ཀྱིས་ཡམས་ཀྱི་ནད་དུ་གྱུར་པ་འདི་རྣམས་ཟད་ནས་ཡོན་ཏན་ཐོབ་པ་ལ་གེགས་བྱེད་
པ་མེད་པས་དཔེར་ན་ནད་ལས་འཚོ་བ་རྙེད་པའི་ནད་པ་དགའ་བས་དབུགས་ཕྱིན་པ་ཐོབ་པ་
བཞིན་དུ། བྱང་ཆུབ་སེམས་དཔའི་སྒོམ་ལམ་ཆེན་པོའི་ཆེན་པོ་ལ་གནས་པ་བྱང་སེམས་སྒོམ་
ལམ་གྱི་འབྲས་བུ་རབ་ཀྱི་མཐར་ཕྱིན་པ་ཐོབ་པ་དག་གིས་མཛེས་པར་གྱུར་པ་དེ་ལ་དཔེར་ན་
-
1
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱ་མཚོ་ཆེན་པོ་ལ་ཆུ་བོ་གངྒཱ་སིནྡྲ་ཤཱི་ཏ་པཀྱུ་བཞི་ཆུ་གཡོག་དང་བཅས་ཏེ་འབབ་པ་བཞིན་དུ།
སྙིང་རྗེས་སེམས་ཅན་གཞན་གྱི་དབང་དུ་གྱུར་པ་རྣམ་པ་ཐམས་ཅད་དུ་འགྲོ་བའི་བདེ་བ་ཕུན་
ཚོགས་སྐྱེད་པར་བྱེད་པའི་ཐབས་ལ་མཁས་པའི་ཡོན་ཏན་ཕུན་སུམ་ཚོགས་པ་ཐེག་པ་གསུམ་
གྱིས་བསྡུས་པ་ཐམས་ཅད་རྣམ་པ་ཐམས་ཅད་མངོན་སུམ་དུ་འོང་བའི་རྣམ་པས་བརྟེན་པར་
བྱའོ། ། །
བཞི་པ་བར་ཆད་མེད་པའི་རྩེ་སྦྱོར་ལ། ངོ་བོ། རྒྱུ་རྣམ་གཉིས་ཀྱི་དང་པོ་ལ་
མཚམས་སྦྱོར་ནི། དོན་ལ་སྐྱེ་རིམ་གྱི་དབང་དུ་བྱས་ན་སྒོམ་པའི་ལམ་གྱི་རྗེས་ལ་བར་ཆད་
མེད་ལམ་འབྱུང་བ་ཡིན་པས་བར་ཆད་མེད་པའི་ཏིང་ངེ་འཛིན་སྟོན་པ་ལ། རྩ་བ་ནི། བྱང་
སེམས་ཀྱི་རྡོ་རྗེ་ལྟ་བུའི་ཏིང་ངེ་འཛིན་ཆོས་ཅན། བར་ཆད་མེད་པའི་རྩེ་སྦྱོར་གྱི་ངོ་བོ་ཡིན་ཏེ།
སངས་རྒྱས་ ཐོབ་ པ་ ཉིད་ལ་གཞན་ གྱིས་ བར་ དུ་ཆོད་ པ་ མེད་ པའི་ རྣམ་ མཁྱེན་ གྱི་ རྒྱུ་
ཡིན་པའི་ཕྱིར། དེ་ལྟ་བུ་ཅི་ཞེ་ན། སྟོང་གསུམ་གྱི་སྐྱེ་བོ་ཐམས་ཅད་བསེ་རུ་ལྟ་བུའི་རྟོག་པ་
ཕུན་ཚོགས་དང། བྱང་ཆུབ་སེམས་དཔའི་སྐྱོན་མེད་པ་ས་དང་པོ་ཡན་ཆད་ལ་བཀོད་པའི་དགེ་
བ་རྣམས་དཔེར་མཛད་ནས་དེ་བས་ཆེས་ཆེར་ཏིང་ངེ་འཛིན་འདིའི་རྒྱུ་སེམས་དང་པོ་བསྐྱེད་པ་
དང་བར་ཆད་མེད་རྩེ་འདི་ཉིད་བསོད་ནམས་མང་པོ་འཕེལ་བའི་རྒྱུར་བསྟན་པ་ཉིད་ཀྱིས་ནི་
མཚོན་པ་གང་ཡིན་པ་དེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སེམས་ཅན་
དག་ཐམས་ཅད་ཉན་ཐོས་ཀྱི་ཡོན་ཏན་དང་ལྡན་པར་གྱུར་ཏེ། དེ་དག་གི་བསོད་ནམས་དེས་
བྱང་སེམས་སེམས་དང་པོ་བསྐྱེད་པའི་བསོད་ནམས་ཀྱི་བརྒྱའི་ཆར་ཡང་ཉེ་བར་མི་འགྲོ་
སོགས་དང་། ཡང་སེམས་ཅན་དེ་དག་བྱང་སེམས་ཀྱི་སྐྱོན་མེད་པ་ལ་ཞུགས་པར་གྱུར་ཀྱང་དེ་
དག་གི་བསོད་ནམས་དེས་ཀྱང་བྱང་སེམས་བྱང་ཆུབ་ཏུ་ཞུགས་པའི་བསོད་ནམས་ཀྱི་བརྒྱའི་
ཆར་ཡང་ཉེ་བར་མི་འགྲོ་སོགས་སོ། །སངས་རྒྱས་དེ་གང་ཞེ་ན། དེ་ནི་རྣམ་པ་ཀུན་མཁྱེན་པ་
- 5 1 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ཉིད་དེ་རྣམ་པ་ཐམས་ཅད་མཁྱེན་པ་ཉིད་ཀྱི་མཚན་ཉིད་སངས་རྒྱས་ཉིད་ཡིན་ནོ་སོགས་སོ། །
འགྲེལ་པ་ནི། སྐྱེས་བུ་འགའ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་
རྟེན་གྱི་ཁམས་ཀྱི་སེམས་ཅན་རྣམས་ཉན་ཐོས་དང་རང་སངས་རྒྱས་ཀྱི་ས་ལ་བཀོད་པའི་དགེ་
བ་བས་བར་ཆད་མེད་རྩེའི་རྒྱུ་སེམས་ཅན་དེ་དག་བྱང་ཆུབ་སེམས་དཔའི་སྐྱོན་མེད་པའི་མཐོང་
ལམ་ལ་བཀོད་ནས་བསོད་ནམས་བསྐྱེད་པ་གང་ཡིན་པ་དེ་དཔེར་མཛད་ནས། དེ་བས་བར་
ཆད་མེད་རྩེ་འདི་ཆེས་ཁྱད་པར་དུ་འཕགས་པར་བསོད་ནམས་མང་པོ་ཉིད་ཀྱིས་བསྟན་
པའི་སངས་རྒྱས་ཉིད་ཐོབ་པའི་ལམ་དེ་མ་ཐག་པའི་བར་ཆད་མེད་པའི་རྒྱུར་གྱུར་པའི་ཏིང་ངེ་
འཛིན་རྡོ་རྗེ་ལྟ་བུ་གང་ཡིན་པ་དེ་ནི་སྐབས་འདིར་བར་ཆད་མེད་པའི་ཏིང་ངེ་འཛིན་ཞེས་བྱ་སྟེ།
དེའི་དུས་གཉིས་པར་བྱུང་བའི་རྣམ་པ་ཐམས་ཅད་མཁྱེན་པ་ཉིད་གང་ཡིན་པ་དེ་སངས་རྒྱས་
ཉིད་ཡིན་པས་སོ། །
གཉིས་པ་ ལ་ མཚམས་སྦྱར་ནི། རྣམ་མཁྱེན་དེའི་དམིགས་པ་དང་ལ་སོགས་
པས་བདག་ རྐྱེན་རྣམ་པ་ཇི་ ལྟ་ བུ་ཞིག་ ཡིན་ ཞེ་ན། བར་སྐབས་ ཀྱི་ཚིགས་སུ་བཅད་པ་
གཅིག་གིས་དམིགས་པ་ལ་སོགས་པ་གསུམ་གསུངས་པ་འཆད་པ་ན་གཉིས་ཀྱི། སྤྱིར་བསྟན་
པ་དང༌། རྣམ་པའི་ལོག་རྟོག་བཤད་པའོ། །དང་པོ་ལ་རྩ་བ་ནི། རྣམ་མཁྱེན་འདིའི་དམིགས་
རྐྱེན་ནི། ཆོས་ཐམས་ཅད་ངོ་བོ་ཉིད་མེད་པས་རང་སྤྱིའི་མཚན་ཉིད་ཇི་ལྟ་བ་བཞིན་གྱི་དངོས་
པོར་མེད་པ་དེ། རྣམ་མཁྱེན་ཉིད་ཀྱི་དམིགས་པ་ནི་དངོས་པོ་མེད་པའོ་ཞེས་སོ། །བདག་
པོའི་རྐྱེན་ནི་ས་དང་པོ་ནས་རྒྱུན་མཐའི་བར་དུ་བདེན་གཉིས་དབྱེར་མེད་པར་རྟོགས་པའི་ཡེ་
ཤེས་ཡང་ནས་ཡང་དུ་འདྲིས་པར་ བྱས་ པ་དེ་ མ་བརྗེད་ པའི་དྲན་ པ་ ཡིན་པར་ བཞེད་དེ།
བདག་པོ་ནི་དྲན་པ་ཞེས་སོ། །རྣམ་པ་ནི་ཆོས་རྣམས་ཀྱི་སྤྲོས་པ་མ་ལུས་པ་རང་བཞིན་གྱིས་ཞི་
བ་ཉིད་དེ། རྣམ་པ་ནི་ཞི་བའོ། །ཞེས་སོ། །རྒྱུ་ནི་རིགས། དེ་མ་ཐག་རྐྱེན་བར་ཆད་མེད་རྩེའོ།།
- } {
3.



བརྩེ་ཆེན་འོད་སྣང་ལས།-པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཕགས་པ་དང༌། ཤཱནྟི་ལྟར་ན་རྣམ་མཁྱེན་ནམ། སྟོད་འགྲེལ་ལྟར་ན་བར་ཆད་མེད་རྩེའི་
དམིགས་པ་ལ་སོགས་པ་འདི་ལ་ནི་གཅིག་ནས་གཅིག་ཏུ་བརྒྱུད་པའི་རྩོད་པ་སྣ་ཚོགས་ཀྱི་
སྤྲོས་པ་རབ་ཏུ་སྨྲ་བ་རྣམས་ངག་གིས་བརྗོད་པའི་མཐའ་ཐུག་པ་མེད་པར་གཅིག་ནས་གཅིག་
ཏུ་བརྒྱུད་མར་རྒོལ་བ་རྩོམ་པར་བྱེད་དོ། ། ་
འགྲེལ་པ་ནི། བར་ཆད་མེད་པའི་ཏིང་ངེ་འཛིན་འདི་ནི་དམིགས་པའི་རྐྱེན་
ཆོས་ཐམས་ཅད་ཡོད་མེད་ལ་སོགས་པའི་དངོས་པོ་མེད་པར་དམིགས་པ་ཡིན་ནོ། །བདག་
པོའི་རྐྱེན་ནི། སེམས་དང་པོ་བསྐྱེད་པ་ནས་བཟུང་སྟེ་ཡུམ་ཡིད་ལ་བྱེད་པའི་དྲན་པ་ཡིན་ནོ།།
རྣམ་པ་ནི་དངོས་པོ་འགོག་པ་མ་ཡིན་པར་རང་བཞིན་གྱིས་ཞི་བ་ཉིད་ཡིན་ནོ། །དེ་ལྟར་བར་
ཆད་མེད་རྩེའི་དམིགས་པ་ལ་སོགས་པའི་གནས་སྐབས་འདི་ལ་ནི་རྟོག་གེའི་ཡུལ་མ་ཡིན་
པས་གཏིང་དཔག་དཀའ་བའི་ཕྱིར་བདེན་གཉིས་རྣམ་འབྱེད་ཀྱི་ཐབས་ལ་མཁས་པའི་བྱང་
སེམས་མ་གཏོགས་པར་རྟོག་གེ་རབ་ཏུ་སྨྲ་བ་རྣམས་ཀྱི་ལོག་རྟོག་སྣ་ཚོགས་ཀྱི་ཀླན་ཀའི་རྒོལ་
བ་བརྒྱུད་མ་མང་པོ་འབྱུང་བས་བདེན་གཉིས་ལ་བརྟེན་པའི་ཐབས་ལ་མཁས་པས་ཀླན་ཀ་དེ་
དག་བསལ་བར་བྱ་སྟེ། དེ་ལྟར་བྱིས་པ་བདེན་གཉིས་དབྱེར་མི་ཤེས་པ་དག་འཇིགས་པའི་
གནས་དང་དེ་དག་གིས་རྟོགས་དཀའ་བར་བསྟན་པ་འདིས་ནི་བར་ཆད་མེད་རྩེ་འདིའི་ཟབ་
པ་ཉིད་སྙད་ཅིང་བསྟན་ཏོ་སྙམ་དུ་བྱམས་པས་དགོངས་པ་ཡིན་ནོ། །
་་ ག ཉིས་པ་མཚམས་སྦྱོར་ནི། བདེན་གཉིས་ལ་དབྱེར་མེད་ཁོང་དུ་ཆུད་པའི་
བློའི་ནོར་ཅན་བྱང་སེམས་རྣམས་ཀྱིས་ལོག་པར་རྟོག་པ་ཇི་ལྟ་ཞིག་བསལ་བས་ཏིང་ངེ་འཛིན་
བསྐྱེད་པར་བྱ་ཞེ་ན། ཏིང་ངེ་འཛིན་གྱི་འོག་ཏུ་རྟོག་པ་འཆད་པ་ལ། རྩ་བ་ནི། ཀླན་ཀ་སྨྲ་བ་
ཐབས་ལ་མི་མཁས་པ་རྣམས་ཀྱི་དོན་དམ་ཁོ་ན་ཁས་ལེན་པས་ཀུན་རྫོབ་དང་། ཀུན་རྫོབ་
ཁོ་ན་དབུ་མ་པ་འདོད་པས་རང་བཞིན་མེད་པ་སུན་འབྱིན་པས་བདེན་གཉིས་དབྱེར་མེད་
-5 ]
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཀྱི་དོན་ལ་ལོག་པར་རྟོག་པ་རྣམ་པ་ཀུན་མཁྱེན་པ་ཉིད་ཀྱི་རྟེན་ཏེ་ཡུལ་ཅན་ནི་རྣམ་པ་བཅུ་
དྲུག་དག་ཏུ་ཐུབ་པས་བཞེད་དེ། བཅུ་དྲུག་པོ་དེ་གང་ཞེ་ན། དམིགས་པ་འཐད་པ་ལོག་པར་
རྟོག་པ་ནི་ཀུན་བྱང་གི་ཆོས་རྣམས་ཆོས་ཅན། རྣམ་མཁྱེན་ལ་དམིགས་པར་མི་འཐད་པར་
ཐལ། རྣམ་མཁྱེན་དང་ཁྱོད་ལ་དོན་དམ་དུ་ངོ་བོ་མེད་པའི་ཕྱིར་ཏེ། དེ་ཁོ་ནར་མ་སྐྱེས་པའི་ངོ་
བོ་ཡིན་པའི་ཕྱིར། ཞེ་ན། སྔ་མ་མ་ངེས་ཏེ། དོན་དམ་དུ་ངོ་བོ་མེད་པ་དེ་ཉིད་ཀུན་རྫོབ་ཏུ་
གཉིས་སྣང་སྒྱུ་མ་ལྟ་བུའི་ཚུལ་གྱིས་རྣམ་མཁྱེན་ལ་དམིགས་པར་འཐད། རྣམ་གྲངས་དེས་ན་
ཆོས་ཐམས་ཅད་ནི་དངོས་པོ་མེད་པའི་ངོ་བོ་ཉིད་དོ་ཞེས་སོ། །དམིགས་པ་དེའི་ངོ་བོ་ཉིད་ལ་
ནི་བྱང་སེམས་ཆོས་ཅན། རྣམ་མཁྱེན་ཐོབ་པའི་ཐབས་རྣམ་སྦྱང་གི་ཆོས་རྣམས་ལ་སྤྱོད་ཅིང་
ལམ་ལ་འདྲིས་པར་བྱས་པས་རྣམ་མཁྱེན་ཐོབ་པ་མི་སྲིད་པར་ཐལ། ཐེག་ཆེན་གྱི་ལམ་
འབྲས་ཀུན་དངོས་པོ་མེད་པར་རྟོགས་པའི་ཕྱིར་ཏེ། ཆོས་ཀུན་རང་བཞིན་གྱིས་སྟོང་པར་
དམིགས་པའི་ཕྱིར་ཞེ་ན། སྔ་མ་མ་ངེས་ཏེ། སྦྱིན་སོགས་ལམ་འབྲས་དངོས་པོ་མེད་པའི་ངོ་
བོར་ངེས་པར་བཟུང་བ་དེ་ཉིད་རྣམ་མཁྱེན་ཐོབ་པའི་ཐབས་ལ་མཁས་པ་ཡིན་པའི་ཕྱིར་ཏེ།
དེ་ལས་ཕྱིན་དྲུག་རྫོགས་ནས་རྣམ་མཁྱེན་ཐོབ་པའི་བག་ཆགས་ཀུན་སྤོང་བའི་ཕྱིར། ཆོས་
ཐམས་ཅད་དངོས་པོ་མེད་པའི་ངོ་བོ་ཉིད་དུ་ཡོངས་སུ་འདྲིས་པར་བྱེད་ཅིང་སངས་རྒྱས་ཀྱི་ཞིང་
ཡོངས་སུ་དག་པ་དང་། སེམས་ཅན་རྣམས་ཡོངས་སུ་སྨིན་པར་བྱེད་ལ། སངས་རྒྱས་ཀྱི་ཞིང་
དེ་དག་དང་སེམས་ཅན་དེ་དག་ཀྱང་དངོས་པོ་མེད་པའི་ངོ་བོ་ཉིད་དུ་ཤེས་པ་དེ་ཉིད་བྱང་
སེམས་ཆེན་པོའི་ཐབས་མཁས་པ་སྟེ་སོགས་སོ། །རྣམ་པ་ཀུན་མཁྱེན་ཉིད་ཡེ་ཤེས་ལ་ནི་
རྣམ་མཁྱེན་གྱི་ཡེ་ཤེས་ཆོས་ཅན། ཤེས་བྱ་ཀུན་མཁྱེན་པར་མི་འཐད་པར་ཐལ། དངོས་པོ་
ཡོད་མེད་གང་ཡང་མ་དམིགས་པའི་ཕྱིར་ཏེ། ཆོས་ཐམས་ཅད་དངོས་པོ་མེད་པའི་ངོ་བོ་ཡིན་
པའི་ཕྱིར། ཞེ་ན་མ་ངེས་ཏེ། དོན་དམ་པར་ཤེས་བྱ་འགའ་ཡང་མ་གཟིགས་ཀྱང་འཇིག་
- 5 }
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟེན་ཀུན་རྫོབ་ཏུ་དངོས་པོ་ཡོད་མེད་ཀུན་རྟོགས་པས་རྣམ་མཁྱེན་གྱི་ཡེ་ཤེས་སུ་འཐད་དེ།
སངས་རྒྱས་ཀྱི་སྤྱན་གྱིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ལ་རྣམ་པར་
བལྟ་ན་དངོས་པོ་མེད་པ་ཡང་མི་དམིགས་ན་དངོས་པོ་ཡོད་པར་ལྟ་སྨོས་ཀྱང་ཅི་དགོས་སོགས་
སོ༑ ༑བདེན་པ་གཉིས་ལ་ནི་དམ་པའི་དོན་དང་ཀུན་རྫོབ་ཀྱི་བདེན་པ་ཡིན་ནོ། །ཐ་དད་མ་
ཡིན་ པར་ ཐལ། དེ་ བཞིན་ཉིད་དུ་ གཅིག་ པའི་ ཕྱིར། ཞེ་ན། མ་ངེས་ཏེ། དེ་ ལྟར་རྟོགས་
པའི་འཕགས་པའི་ཡེ་ཤེས་ ཀྱི་ཡུལ་དུ་གཅིག་ཡིན་ཡང་དེ་ལྟར་མ་རྟོགས་པའི་བྱིས་པའི་
རྣམ་ཤེས་ཀྱིས་ཐ་དད་དུ་བཏགས་པ་ལ་ལྟོས་ནས་ཐ་དད་པ་མི་འགལ་ཏེ། ཀུན་རྫོབ་ཀྱི་དེ་
བཞིན་ཉིད་དོན་དམ་པའི་དེ་བཞིན་ཉིད་ཡིན་ཡང། དེ་ལ་སེམས་ཅན་དེ་དག་ཕྱིན་ཅི་ལོག་ཏུ་
གྱུར་པས་དེ་བཞིན་ཉིད་དེ་མི་ཤེས་མི་མཐོང་སོགས་སོ། །
འདི་ངེས་པར་བྱ་བ་ལ་བདེན་གཉིས་ཀྱི་མཚན་ཉིད། སྒྲ་དོན། མཚན་གཞི་གསུམ་
གྱི་དང་པོ་ནི། དབུ་མ་ཐལ་འགྱུར་བས་ཡང་དག་མཐོང་བའི་ཤེས་ངོར་རྙེད་པ་དང། མཐོང་བ་
འཁྲུལ་པའི་ཡུལ་དུ་གྱུར་པ་ཞེས་འདོད་དེ། འཇུག་པར། ཡང་དག་མཐོང་ཡུལ་གང་དེ་དེ་ཉིད་
དེ༑ ༑མཐོང་བ་རྫུན་པའང་ཀུན་རྫོབ་བདེན་པར་གསུངས། །ཞེས་སོ། །རང་རྒྱུད་པས།
འཕགས་པའི་ཡེ་ཤེས་དམ་པའི་ཡུལ་དུ་བསླུ་བ་མེད་པ་དང༌། དངོས་པོའི་རང་བཞིན་ལས་
ཕྱིན་ཅི་ལོག་ཏུ་སྒྲོ་འདོགས་པའི་བློ་འཁྲུལ་པའི་ཡུལ་དུ་གྱུར་པ་སྟེ། བདེན་གཉིས་ལས། བསླུ་
བ་མེད་པའི་རིགས་པ་དེ། །དོན་དམ་ཡིན་ཏེ། ཞེས་དང༌། མདོ་ལས། རང་བཞིན་མེད་པ་
འཁྲུལ་པ་གང་། །དེ་ནི་ཡང་དག་ཀུན་རྫོབ་འདོད། །ཅེས་སོ། །གཉིས་པ་ནི། དབུ་མ་སྣང་
བར་ཡེ་ཤེས་དམ་པའི་ཕྱིན་ཅི་མ་ལོག་པའི་དོན་ཏེ་ཡུལ་ཡིན་པའི་ཕྱིར་དོན་དམ་པ་ཞེས་བྱའོ་
ཞེས་དང་། འཇུག་པར། དེ་ནི་དགོས་པའི་མཆོག་ཡིན་པས། །དོན་དམ་མྱ་ངན་འདས་པ་
ཡིན། །ཞེས་དང༌། བདེན་གཉིས་ལས། གང་ཞིག་གིས་སམ་གང་ཞིག་ལ། །ཡང་དག་སྒྲིབ་
- 5 1
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
བྱེད་ཀུན་རྫོབ་འདོད། །ཅེས་དང༌། སྣང་བར་འདི་ལའམ་འདིས་དེ་ཁོ་ན་ཉིད་ཀུན་ཏུ་སྒྲིབ་པ་
ལྟ་བུར་བྱེད། འགེབས་པ་ལྟ་བུར་བྱེད་པའི་ཕྱིར་ཏེ། ཞེས་སོ། ། །
གསུམ་པ་ལ། ངོ་བོ། དབྱེ་བ། གཅིག་དང་ཐ་དད། གྲངས་ངེས། རྩོད་སྤང་
ངོ༌༑ ༑དང་པོ་ནི། སྤྲོས་པ་ཐམས་ཅད་དང་བྲལ་བ་དང་རྟེན་འབྲེལ་སྣ་ཚོགས་སུ་སྣང་བ་སྟེ།
བདེན་གཉིས་སུ། དེ་ནི་སྤྲོས་པ་མེད་པ་ཡིན། །ཞེས་དང་། ཇི་ལྟར་སྣང་བ་འདི་ཁོ་ན། །ཀུན་
རྫོབ་ གཞན་ནི་ གཅིག་ཤོས་ཡིན། །ཞེས་སོ། །གཉིས་པ་ལ་གཉིས་ ཀྱི་དོན་དམ་ལ། རྣམ་
གྲངས་དང་། རྣམ་གྲངས་མ་ཡིན་པ་གཉིས། ཀུན་རྫོབ་ལ་ཡང་དག་དང༌། ལོག་པའི་ཀུན་
རྫོབ་གཉིས་ཏེ། སྣང་བར། དངོས་དང་དངོས་མེད་ལ་སོགས་པའི། །སྤྲོས་པ་མ་ལུས་བྲལ་
ཞིང་ཞི། །རང་གི་རྟོགས་པའི་དེ་ཁོ་ན། །ཐ་སྙད་ལ་སོགས་སྤངས་པར་བསྟན། །ཞེས་དང་།
བདེན་གཉིས་ལས། སྐྱེ་བ་ལ་སོགས་བཀག་པ་ཡང་། །ཡང་དག་པ་དང་མཐུན་པའི་ཕྱིར།།
དོན་དམ་ཡིན་པར་ཁོ་བོ་འདོད། །ཅེས་དང༌། སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་
དང་མི་ནུས་ཕྱིར། །ཡང་དག་ཡང་དག་མ་ཡིན་པའི། །ཀུན་རྫོབ་ཀྱི་ནི་དབྱེ་བ་བྱས། །ཞེས་
སོ༑ ༑གསུམ་པ་ནི། དེ་ཁོ་ནར་དེ་ཉིད་དང་གཞན་དུ་མེད་དེ་དོན་དམ་པར་དངོས་པོར་མེད་
པའི་ཕྱིར། ཀུན་རྫོབ་ཏུ་ངོ་བོ་གཅིག་ལ་ལྡོག་པ་ཐ་དད་དེ། འདུ་བྱེད་ཁམས་དང་དོན་
དམ་མཚན་ཉིད་ནི། །གཅིག་དང་ཐ་དད་ བྲལ་བའི་མཚན་ཉིད་དེ། །གཅིག་དང་ཐ་དད་
རྣམ་པར་གང་རྟོག་པ། །དེ་དག་ཚུལ་བཞིན་མ་ཡིན་ཞུགས་པ་ཡིན། །ཞེས་དང༌། སློབ་དཔོན་
ཀླུ་སྒྲུབ་ཀྱིས། བྱས་པ་དང་ནི་མི་རྟག་བཞིན། །མེད་ན་མི་འབྱུང་ངེས་ཕྱིར་རོ། །སྟོང་པ་ཉིད་
ནི་ཀུན་རྫོབ་སྟེ། །ཀུན་རྫོབ་ཀྱང་ནི་སྟོང་པར་འདོད། །ཅེས་སོ། །
བཞི་པ་ནི། བློ་བཞིར་བྱས་པར་འཁྲུལ་མ་འཁྲུལ་གཉིས་སུ་ངེས་པས་བདེན་
པ་གཉིས་སུ་ངེས་ཏེ། སྣང་བར་རྣམ་པར་ཤེས་པ་འཁྲུལ་པ་དང་མ་འཁྲུལ་བ་རྣམ་པར་བཞག་
- 5 1
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ངོ་བོ་ཉིད་ཀྱིས་གོ་རིམ་བཞིན་དུ་བདེན་པ་གཉིས་དབྱེ་བ་རྣམ་པར་བཞག་ཅེས་སོ། །ལྔ་
པ་ནི། སྤྲོས་བྲལ་ཡིན་ན་ཡུལ་དུ་འགལ་ཞིང་། ཡུལ་མིན་ན་བདེན་གཉིས་བསྟན་པར་ཐམས་
ཅད་མཁྱེན་པའི་ཡེ་ཤེས་ཀྱི་སྤྱོད་ཡུལ་ལས་འདས་པ་སྟེ་ཞེས་བཤད་པ་དང་འགལ་ཞེ་ན།
སྐྱོན་མེད་དེ། ཀུན་མཁྱེན་ཡེ་ཤེས་ཀྱི་ཆོས་ཐམས་ཅད་མི་དམིགས་པར་ཡུལ་དུ་བྱེད་པ་ནི་མ་
ཡིན་ལ། དེ་ལྟ་ན་ཡང་ཡེ་ཤེས་ལ་དེ་ཁོ་ནའི་རྣམ་པ་ལེགས་པར་བཤད་པས་དེའི་ཡུལ་ཅན་དུ་
བཞག་སྟེ། སྣང་བར། འཇིག་རྟེན་ལས་འདས་པའི་ཡེ་ཤེས་དམ་པ་རྟོག་པའི་དྲ་བ་མ་ལུས་པ་
དང་བྲལ་བ་ཆོས་ཐམས་ཅད་སྣང་བ་མེད་པས་མི་དམིགས་པ་སོ་སོ་རང་གིས་རིག་པར་
འགྱུར་གྱིས་དམིགས་པས་ནི་མ་ཡིན་ཞེས་དང་
། འཇུག་པར། གང་ཚེ་སྐྱེ་མེད་དེ་ཉིད་ཡིན་
ཞིང་བློ་ཡང་སྐྱེ་བ་དང་བྲལ་བ། །དེ་ཚེ་དེ་རྣམས་རྟེན་ལས་དེ་ཡིས་དེ་ཉིད་རྟོགས་པ་ལྟ་བུ་སྟེ།།
ཇི་ལྟར་གང་གིས་རྣམ་པ་ཅན་དུ་འགྱུར་བ་དེ་ཡི་ཡུལ། །དེ་ཡོངས་ཤེས་པ་དེ་བཞིན་ཐ་སྙད་ཉེ་
བར་བརྟེན་ནས་རིགས་པ་ཡིན། །ཞེས་སོ། །གཞན་ཡང་ཀུན་རྫོབ་བདེན་པ་མི་སྲིད་པར་
ཐལ། ཀུན་རྫོབ་ཐམས་ཅད་རྫུན་པར་སྣང་བ་མི་བདེན་པའི་ཕྱིར་ཞེ་ན། མ་ངེས་ཏེ། སྣང་།
བར། ཡང་དག་པར་བདེན་པ་མ་ཡིན་ཡང་བདེན་པའི་ངོ་བོ་ལྟ་བུར་གྲགས་པས་དེའི་ཕྱིར་དེ་
དག་གི་བསམ་པའི་དབང་གིས་དེ་ལ་བདེན་པ་ཁོ་ནའོ། །ཞེས་མིང་དུ་འདོགས་པ་མཛད་དོ།།
ཞེས་སོ། །སྦྱོར་བ་ལ་ནི། བྱང་སེམས་ཆོས་ཅན། སྦྱིན་སོགས་བྱང་ཆུབ་ཀྱི་སྤྱོད་པ་ལ་སྦྱོར་བ་
མེད་པར་ཐལ། སྦྱར་ས་སྦྱོར་བ་པོ་ཆེད་དུ་བྱ་བ་རྣམས་མ་དམིགས་པ་ལ་སྦྱོར་བའི་ཕྱིར་ཏེ།
ཆོས་ཀུན་སྟོང་པ་ཉིད་ལ་སྤྱོད་པའི་ཕྱིར་ཞེ་ན། མ་ངེས་ཏེ། ཆོས་མ་དམིགས་པས་སྟོང་ཉིད་ལ་
སྤྱོད་པ་བྱང་ཆུབ་ཀྱི་སྤྱོད་པ་ཡིན་པའི་ཕྱིར་ཏེ། དེ་ལྟར་སྤྱོད་པ་ནི་བྱང་ཆུབ་ཏུ་སྤྱོད་པ་མིན་ཏེ་
སོགས་སོ། །དཀོན་མཆོག་གསུམ་པོ་ལས་སངས་རྒྱས་དཀོན་མཆོག་ལ་ནི་གཞི་ཤེས་པ་ཙམ་
དང་ལམ་ཤེས་པར་བྱེད་པ་དང་རྣམ་པ་ཀུན་ཇི་བཞིན་ཤེས་པ་སངས་རྒྱས་ཡིན་ན་ཤེས་པ་དང་
- 5 18-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
སེམས་ཅན་ཀུན་སངས་རྒྱས་སུ་འགྱུར་ཞིང། སངས་རྒྱས་ལ་གཉིས་འཛིན་གྲུབ་བོ་ཞེ་ན།
སྐྱོན་མེད་དེ། གཞི་ལམ་རྣམ་པ་ཀུན་ཕྱིན་ཅི་མ་ལོག་པར་ཡང་དག་པར་མངོན་སུམ་དུ་རྟོགས་
པ་སངས་རྒྱས་ཡིན་པའི་ཕྱིར་ཏེ། ཡང་དག་པའི་དོན་ནི་སངས་རྒྱས་ཞེས་བྱ་སྟེ་སོགས་སོ།།
ཆོས་དཀོན་མཆོག་ལ་ནི་ཆོས་དཀོན་མཆོག་མི་སྲིད་པར་ཐལ། རྟོགས་བྱ་འགོག་པ་དང་།
རྟོགས་བྱེད་ལམ་འགའ་ཡང་མེད་པའི་ཕྱིར་ཏེ། འགོག་ལམ་མིང་ཙམ་དུ་ཟད་པའི་ཕྱིར་ཞེ་ན།
མ་ངེས་ཏེ། ཡང་དག་པར་འགོག་ལམ་གྱིས་སྟོང་པའི་མཚན་ཉིད་མངོན་སུམ་དུ་རྟོགས་པ་
ནི་ཆོས་ཐམས་ཅད་ལས་ཕུལ་དུ་བྱུང་བས་ཆོས་དཀོན་མཆོག་ཡིན་པའི་ཕྱིར་ཏེ། ཆོས་ཐམས་
ཅད་མིང་དང་མཚན་མ་ཙམ་དུ་རྟོག་པར་བྱེད་པ་སྟེ་ཞེས་སོགས་སོ། །དགེ་འདུན་དཀོན་
མཆོག་མེད་པར་ཐལ། བྱང་ཆུབ་ཀྱི་ཆོས་རྣམས་ལ་དམིགས་ནས་སྒོམ་པ་མེད་པའི་ཕྱིར་ཏེ།
འགོག་ལམ་རང་བཞིན་གྱིས་མ་མིགས་པའི་ཕྱིར། ཞེ་ན་མ་ངེས་ཏེ། འགོག་ལམ་མི་དམིགས་
པའི་ཚུལ་གྱིས་ལམ་སྒོམ་པ་ནི་བདུད་ལ་སོགས་པས་མི་ཕྱེད་པས་དགེ་འདུན་དཀོན་མཆོག་
ཡིན་པའི་ཕྱིར་ཏེ། གཉིས་ལ་མི་སྤྱོད་དེ། དེ་ནི་སེམས་དང་པོ་བསྐྱེད་པ་ནས་ཉེ་བར་བཟུང་སྟེ་
སེམས་ ཕྱི་མ་བསྐྱེད་པའི་བར་དུ་དགེ་བའི་རྩ་བ་རྣམ་པར་འཕེལ་སོགས་སོ། །ཐབས་
བཅས་ལ་ནི་རྣམ་མཁྱེན་གྱི་རྒྱུ་སྦྱིན་སོགས་ཐབས་ལ་མཁས་པ་མེད་པར་ཐལ། སྦྱིན་བྱ་ ་
གཏོང་བ་པོ་དང་ལེན་པ་པོ་མི་དམིགས་པའི་ཕྱིར་ཏེ། ཆོས་ཀུན་རང་གི་མཚན་ཉིད་ཀྱིས་སྟོང་
པའི་ཕྱིར་ཏེ། ཞེ་ན། མ་ངེས་ཏེ། འཁོར་གསུམ་མི་དམིགས་པས་ཕྱིན་དྲུག་ལ་སྤྱོད་པ་དང་
བཅས་པ་ནི་ཐབས་ལ་མཁས་པ་ཡིན་པའི་ཕྱིར་ཏེ། སྦྱིན་པ་ལ་ཡང་སྦྱིན་པའི་འདུ་ཤེས་སུ་མི་
འགྱུར་སོགས་སོ། །མངོན་པར་རྟོགས་པ་ལ་ནི་ཐུབ་པའི་མངོན་རྟོགས་མེད་པར་ཐལ། དེ་
བཞིན་གཤེགས་པའི་དངོས་པོ་དངོས་མེད་ཀྱིས་ཤེས་བྱའི་དངོས་པོ་དངོས་མེད་དང་། དངོས་
པོ་དང་དངོས་མེད་དེ་དང་དངོས་པོ་དངོས་མེད་ཀྱིས་དངོས་པོ་རྟོགས་པ་མི་སྲིད་པའི་ཕྱིར་ཏེ།
-5 19-
-5 1
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སོར།
དེ་བཞིན་གཤེགས་པ་རང་བཞིན་གྱིས་སྟོང་པའི་ཕྱིར་ཞེ་ན། སྔ་མ་མ་ངེས་ཏེ། མུ་བཞི་པོ་དེ་
རྟོག་པ་དེ་བཞིན་གཤེགས་པའི་མངོན་རྟོགས་མིན་གྱི་དངོས་པོ་དངོས་མེད་རང་བཞིན་མེད་
པར་མཉམ་པར་རྟོགས་པ་ཐུབ་པའི་མངོན་རྟོགས་ཡིན་པའི་ཕྱིར་སྤྲོས་པ་དང་བྲལ་བ་ནི་
མངོན་པར་རྟོགས་པའོ། །ཞེས་སོ། །ཕྱིན་ཅི་ལོག་ལ་ནི་ཀུན་བྱང་གི་ཆོས་རྣམས་ཆོས་ཅན།
རྟག་མི་རྟག་སོགས་དང་ཤེས་བྱ་སྤང་བྱ་སོགས་སུ་འཛིན་པ་ཕྱིན་ཅི་ལོག་མ་ཡིན་པར་ཐལ།
མི་རྟག་སོགས་སུ་མ་གྲུབ་པའི་ཕྱིར་ཏེ། ངོ་བོ་མེད་པའི་ཕྱིར་ཞེ་ན། མ་ངེས་ཏེ། རྟག་མི་རྟག་
སོགས་གང་ཡང་མེད་པ་ལ་ དེར་ འཛིན་ པའི་ ཕྱིར་ ཕྱིན་ཅི་ལོག་གི་སྤྲོས་པར་འཐད་དེ།
གཟུགས་རྟག་ཅེས་སམ་མི་རྟག་ཅེས་བྱ་བ་ནི་བྱང་སེམས་ཆེན་པོའི་སྤྲོས་པའོ་སོགས་སོ།།
ལམ་ལ་ནི། བྱང་སེམས་ཆོས་ཅན། ལམ་གསུམ་གྱི་རྣམ་པ་ཀུན་ཤེས་པས་ས་དང་པོར་ཆུད་
དེ༑ རྣམ་མཁྱེན་ཐོབ་པ་མི་སྲིད་པར་ཐལ། ཉན་རང་གི་ལམ་གྱི་རྟོགས་པ་མངོན་དུ་བྱས་པ་ན།
དེའི་འབྲས་བུ་བརྒྱད་པ་རྒྱུན་ཞུགས་སོགས་མངོན་དུ་བྱེད་པའི་ཕྱིར། ཁྱབ་པ་ཡོད། ཉན་རང་
གི་འབྲས་བུ་ཐོབ་ནས་ཐེག་ཆེན་ལམ་དུ་འཇུག་པའི་གོ་སྐབས་མེད་པའི་ཕྱིར། རྟགས་གྲུབ་སྟེ།
ཐེག་པ་ཆེ་ཆུང་གི་ལམ་འབྲས་ཐོབ་བྱེད་ཀྱི་ལམ་དེ་དག་གཞན་དང་གཞན་ཡིན་པའི་ཕྱིར། ཞེ་
ན་མ་ངེས་ཏེ། ཉན་རང་གི་ལམ་གྱིས་སྤངས་རྟོགས་ནི་བྱང་སེམས་ཀྱི་མཐོང་ལམ་དུ་ཁ་ལ་
ཆོས་བཟོད་ཀྱིས་བསྡུས་པས་ཐབས་ཀྱིས་ཉན་རང་གི་འབྲས་བུ་མངོན་དུ་མི་བྱེད་ཀྱང་ལམ་
གསུམ་གྱི་ཡོན་ཏན་རྫོགས་ནས་རྒྱལ་སྲས་ཀྱི་ས་དང་པོར་ཆུད་དེ་སངས་རྒྱས་བའི་ཕྱིར། བྱང་
ཆེན་ལམ་ཐམས་ཅད་ཡོངས་སུ་རྫོགས་པར་བྱས་ནས་བླ་མེད་བྱང་ཆུབ་ཏུ་མངོན་འཚང་རྒྱའོ་
སོགས་སོ། །གཉེན་པོའང་མི་མཐུན་ཕྱོགས་ལ་ནི་སེམས་ཅན་ཆོས་ཅན། གཉེན་པོ་བྱང་ཆུབ་
ཕྱོགས་མཐུན་སོགས་བསྒྲུབས་པས་བྱང་ཆུབ་ཐོབ་པ་དང་དེས་སྤང་བྱའི་མི་མཐུན་ཕྱོགས་
ཉོན་མོངས་སྤོང་བ་མེད་པར་ཐལ། སྤང་གཉེན་རང་བཞིན་གྱིས་སྟོང་པའི་ཕྱིར་ཞེ་ན། མ་ངེས་
-， 2 ༼] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
ཏེ༑ དོན་དམ་པར་རང་བཞིན་མེད་ཀྱང་ཀུན་རྫོབ་ཏུ་དེ་ལྟར་མ་རྟོགས་པའི་ངོར་དེ་ལྟར་འཐད་
དེ༑ མཚན་ཉིད་མེད་ཀྱང་དེ་བཞིན་གཤེགས་པས་སེམས་ཅན་རྣམས་གཟུད་པར་བྱ་བའི་དོན་
དུ་འཇིག་རྟེན་གྱི་ཐ་སྙད་ཀྱིས་དེ་སྐད་དུ་བརྗོད་དེ། དོན་དམ་པར་ནི་མ་ཡིན་ནོ་སོགས་སོ།།
མཚན་ཉིད་ལ་ནི། བྱང་ཆེན་ཆོས་ཅན། ཆོས་ཀུན་གྱི་མཚན་ཉིད་ཤེས་པས་ཉན་རང་གི་ས་
ལས་འདས་ནས་སངས་རྒྱས་ཏེ་ཆོས་བསྟན་པས་སེམས་ཅན་གྲོལ་བ་མི་འཐད་པར་ཐལ།
ཆོས་ཀུན་ གྱི་མཚན་ཉིད་མ་དམིགས་ པའི་ཕྱིར་ཞེ་ན། མ་ངེས་ཏེ། མཚན་ཉིད་མེད་པའི་
དབྱིངས་འདི་ཉིད་ཀུན་རྫོབ་ཏུ་ཆོས་ཀུན་གྱི་སྤྱིའི་མཚན་ཉིད་ཡིན་པའི་ཕྱིར། མཚན་ཉིད་མེད་
པར་མཚན་ཉིད་གཅིག་པས་ན་སོགས་སོ། །སྒོམ་པ་ལ་ནི་བྱང་ཆེན་ཆོས་ཅན། ཡུམ་སྒོམ་པ་
མེད་པར་ཐལ། བསྒོམ་བྱའི་ཆོས་རྣམས་ཀྱི་རང་སྤྱིའི་མཚན་ཉིད་མེད་པའི་ཕྱིར། ཞེ་ན་མ་ངེས་
ཏེ༑ མཚན་ཉིད་མེད་པར་རྟོགས་ནས་སྒོམ་པ་ནི་ཀུན་རྫོབ་ཏུ་ཡུམ་སྒོམ་པ་ཡིན་པའི་ཕྱིར།
མཚན་ཉིད་མེད་པ་སྒོམ་པ་ནི་བྱང་སེམས་ཆེན་པོའི་ཡུམ་བསྒོམས་པའོ་སོགས་སོ། ། ་
་ ་ འ གྲེལ་པ་ལ་རྩོད་པ་དགོད་པ། དེ་བསལ་ཚུལ། བསལ་ནས་བསྒྲུབ་བྱའོ།།
དང་པོ་ནི། བར་ཆད་མེད་རྩེ་ཆོས་ཅན། དེའི་དམིགས་རྐྱེན་འཐད་པ་མེད་པར་ཐལ། འདུས་
བྱས་དང་འདུས་མ་བྱས་ཀྱི་ཁམས་དངོས་མེད་པའི་ཕྱིར། ཁྱབ་པ་ཡོད། ཡུལ་མིན་ན་དེ་
གཉིས་གང་རུང་གཅིག་ཡིན་དགོས་པས་སོ། །གཟུགས་སོགས་ཆོས་ཅན། མིག་ཤེས་སོགས་
ཀྱིས་དམིགས་པའི་ངོ་བོ་ཉིད་ཡུལ་གྱི་རྣམ་པས་ངེས་པར་གཟུང་བ་མེད་པར་ཐལ། རྣམ་པ་
ཐམས་ཅད་དུ་རང་བཞིན་མེད་པའི་ཕྱིར། ཁྱབ་པ་ཡོད། རང་བཞིན་ཡོད་ན་ཡུལ་དུ་ངེས་པས་
སོ༑ རྣམ་མཁྱེན་ཆོས་ཅན། དེ་ཉིད་ཀྱི་ཡེ་ཤེས་མེད་པར་ཐལ། ཡུལ་དངོས་པོ་དང་དངོས་པོ་
མེད་ པ་གང་ཡང་མ་དམིགས་ པའི་ཕྱིར། ཁྱབ་པ་ཡོད། དེ་ལྟ་བུའི་ཡུལ་ཀུན་མཁྱེན་པ་
དེའི་ཡེ་ཤེས་ཡིན་པའི་ཕྱིར། ཆོས་ཀུན་ནོ། །ཀུན་རྫོབ་དང་དོན་དམ་པའི་བདེན་པ་གཉིས་
-5 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུ་དབྱེར་མེད་པར་ཐལ། དེ་བཞིན་ཉིད་དབྱེར་མེད་པའི་ངོ་བོ་ཉིད་དུ་གཅིག་པའི་ཕྱིར། ཁྱབ་
པ་ཡོད། གཅིག་ལ་ངོ་བོ་ཉིད་འགལ་བའི་ཕྱིར། བྱང་སེམས་ཆོས་ཅན། སྦྱིན་སོགས་ལ་སྦྱོར་
བ་མེད་པར་ཐལ། སྦྱིན་པ་ལ་སོགས་པ་འཁོར་གསུམ་དུ་མི་དམིགས་པའི་ཕྱིར། ཁྱབ་པ་
ཡོད། གསུམ་དམིགས་ན་སྦྱོར་བ་ དམིགས་ པས་ སོ། །དེ་བཞིན་གཤེགས་པ་ཆོས་ཅན།
སངས་རྒྱས་དཀོན་མཆོག་མིན་པར་ཐལ། རྟོགས་བྱ་མེད་པའི་ཕྱིར། ཁྱབ་པ་ཡོད། ཤེས་བྱ་
ཀུན་ཤེས་པ་སངས་རྒྱས་ཡིན་པས་སོ། །ཤེས་བྱ་ཀུན་ནོ། །ལུང་རྟོགས་ཀྱི་ཆོས་དཀོན་མཆོག་
མེད་པར་ཐལ། གཟུགས་དང་འདུ་བྱེད་ཕུང་པོའམ་གཉིས་དང་གཉིས་མེད་ཀྱི་ཤེས་པ་དབང་
རྣོན་ལ་མེད་པས་མིང་ཙམ་དུ་ཟད་པའི་ཕྱིར། ཁྱབ་པ་ཡོད། ལུང་རྟོགས་ནི་གཟུགས་འདུ་བྱེད་
གཉིས་སྣང་དང་གཉིས་མེད་ཀྱི་ཤེས་པས་བསྡུས་པའི་ཕྱིར། དེ་ཆོས་ཅན། དགེ་འདུན་དཀོན་
མཆོག་མེད་པར་ཐལ། ཕྱིའི་དོན་གཟུགས་སོགས་ཀྱི་ཕུང་པོར་དམིགས་པ་བཀག་པའི་ཕྱིར།
ཁྱབ་པ་ཡོད། དགེ་འདུན་ནི་ཕུང་པོ་དམིགས་པ་ཡོད་ན་ཡོད་པའི་ཕྱིར། བྱང་སེམས་ཆོས་
ཅན། ཐབས་ལ་མཁས་པ་མེད་པར་ཐལ། སྦྱིན་པ་ལ་སོགས་པ་འཁོར་གསུམ་དུ་དམིགས་
པའི་ཕྱིར། ཁྱབ་པ་ཡོད། གསུམ་དུ་དམིགས་ནས་སྤྱོད་པ་ཐབས་མཁས་ཡིན་པས་སོ། །དེ་
བཞིན་གཤེགས་པ་ཆོས་ཅན། དེའི་ མངོན་རྟོགས་མེད་པར་ཐལ། དངོས་པོ་དང་དངོས་
པོ་མེད་པ་དང་དེ་གཉིས་ཀའི་ངོ་བོ་རྟོགས་པར་དཀའ་བའི་ཕྱིར། ཁྱབ་པ་ཡོད། དེ་དག་ཇི་
བཞིན་མཁྱེན་པས་སངས་རྒྱ་བའི་ཕྱིར། གཟུགས་སོགས་ཆོས་ཅན། རྟོག་པ་དང་བདེ་བ་ལ་
སོགས་པར་འཛིན་པ་ཕྱིན་ཅི་ལོག་དེ་མི་རྟག་པ་ཉིད་ལ་སོགས་པར་དེ་ཁོ་ནར་མེད་པར་དེར་
འཛིན་པའི་སྤྲོས་པ་རྣམ་པར་བཞག་པའང་ཕྱིན་ཅི་ལོག་ཡིན་པའི་ཕྱིར། ཁྱབ་པ་ཡོད། གཅིག་
ཕྱིན་ཅི་ལོག་ཡིན་པ་དེ་ལས་བཟློག་པ་དེ་མ་ཡིན་པས་སོ། །བྱང་སེམས་ཆོས་ཅན། ལམ་
གསུམ་པོ་རྟོགས་པ་མེད་པར་ཐལ། ལམ་གསུམ་རྣམ་པར་བསྒོམས་པའི་འབྲས་བུ་གསུམ་
་
-5 2
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤་
ཆར་མངོན་དུ་མི་བྱེད་པའི་ཕྱིར། ཁྱབ་པ་ཡོད། ལམ་གསུམ་རྟོགས་ནས་དེའི་འབྲས་བུ་བྱང་
ཆུབ་གསུམ་མངོན་དུ་བྱེད་ དགོས་པས་སོ། །དེ་ཆོས་ཅན། མི་མཐུན་ཕྱོགས་སྤོང་བ་དང་
གཉེན་པོ་བསྟེན་པ་མེད་པར་ཐལ། དོར་བ་དང་བླང་བ་མེད་པའི་ཕྱིར། ཁྱབ་པ་ཡོད། དེ་
གཉིས་བླང་དོར་བྱ་བ་ཡིན་པའི་ཕྱིར། ཤེས་བྱ་ཆོས་ཅན། ཆོས་རྣམས་ཀྱི་མཚན་ཉིད་མེད་
པར་ཐལ། མཚན་གཞི་ཆོས་ཅན། གཟུགས་སོགས་མེད་པའི་ ཕྱིར། ཁྱབ་པ་ཡོད། མཚན་
ཉིད་ཡོད་ན། མཚན་ཉིད་ཡོད་པར་རིགས་པའི་ཕྱིར། བྱང་སེམས་ཆོས་ཅན། ཡུམ་སྒོམ་པ་
མེད་པར་ཐལ། བསྒོམ་བྱ་རང་སྤྱིའི་མཚན་ཉིད་མེད་པའི་ཕྱིར། ཁྱབ་པ་ཡོད། ཆོས་རྣམས་
སྤྱིའི་མཚན་ཉིད་སྒོམ་པ་ནི། ཡུམ་སྒོམ་པ་ཡིན་པས་སོ། །ཞེས་པའི་ཚུལ་གྱིས་སྐྱེ་བོ་མངོན་
རྟོགས་བརྒྱད་མི་ཤེས་ཤིང་ཕྱི་ནང་གི་ཡོངས་འཛིན་དང་བྲལ་བས། བྱང་སེམས་ཀྱི་ཐབས་ལ་
མཁས་པ་བདེན་གཉིས་མི་ཤེས་པའི་རྟོག་གེ་རབ་ཏུ་སྨྲ་བ་ཉིད་དང་དབང་ཕྱུག་ཁྱབ་འཇུག་ལ་
སོགས་པ་རྒོལ་བ་ཐམས་ཅད་ཀྱི་ཡུམ་ལོག་པར་བལྟ་བ་བར་ཆད་མེད་རྩེ་ཉིད་ལ་ཕན་ཚུན་མི་
འགལ་ཡང་འགལ་བ་ལྟར་སྣང་བའི་དོན་སྒྲུབ་པས་ཡུམ་དོན་ལ་མི་འཐད་པར་སེམས་ཉིད་ཀྱི་
སྒོ་ནས་དོན་ལོག་པ་ཡིན་ནམ་སྙམ་པའི་ཐེ་ཚོམ་དང་ཡིད་གཉིས་སུ་འགྱུར་བའི་ངོ་བོའམ་
སྔར་ཇི་སྐད་བཤད་པའི་ཐལ་བ་བཅུ་དྲུག་གི་ཡུལ་ཅན་ཉིད་ཀྱི་རྣམ་མཁྱེན་བཏགས་པ་བ་བར་
ཆད་མེད་རྩེའི་རྟེན་ཅན་ལོག་པར་རྟོག་པ་བཅུ་དྲུག་གོ །
གཉིས་པ་ནི། ལོག་པར་རྟོག་པའི་ཚུལ་དེ་ལྟ་བས་ན། རྒོལ་ན་གོ་རིམ་
བཞིན་དུ་ཀུན་རྫོབ་ཀྱི་སྒོ་ནས་རྩོད་པའི་ཐལ་བ་ལ། དོན་དམ་པ་དང་དོན་དམ་པའི་སྒོ་ནས་
རྩོད་པ་ཅན་གྱི་ཀླན་ཀ་ལ་ཀུན་རྫོབ་ཀྱི་སྒོ་ནས་ལན་གདབ་དགོས་པས། དོན་དམ་དུ་རྟགས་
སུ་བཀོད་པ་ལྟར་སྒྲུབ་ཀྱང་ཀུན་རྫོབ་ཏུ་བསལ་བ་ཡོད་པས་མི་འགལ་ཞེས་ལན་གདབ་པ།
གསུམ་པ་ནི། ཚུལ་དེ་ལྟ་བུས་བྱང་ཆུབ་སེམས་དཔའ་གཞན་དོན་དུ་སངས་རྒྱས་པའི་ཕྱིར་
.5 2 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་ཆུབ་ཀྱི་རྒྱུའི་དགེ་བ་འདོད་པ་རྣམས་ཀྱི་དོན་དམ་ཀུན་རྫོབ་བདེན་པ་གཉིས་ཀ་ལ་བརྟེན་
པའི་ཐབས་ལ་མཁས་པས་ལོག་རྟོག་དེ་དག་ལན་གྱི་རྣམ་པ་སྟོང་གིས་མཚོན་པ་སྒོ་དུ་མས་
བསལ་བ་སྔོན་དུ་འགྲོ་བས་ལྷ་ཆེན་ཁྱབ་འཇུག་སོགས་རྒོལ་བ་དུ་མ་ཚར་གཅོད་པའི་བར་
ཆད་མེད་རྩེ་དང་རྣམ་མཁྱེན་གྱི་དོན་ངེས་པའི་ཤེས་པས་རྣམ་པ་ཐམས་ཅད་དུ་འདི་ཁོ་ན་ཡང་
དག་པ་ཡིན་གྱི་གཞན་མ་ཡིན་ནོ་ཞེས་ཡིད་ཆེས་བརྟན་པོ་ཐོབ་པ་ཅན་བསྐྱེད་ནས་བར་ཆད་
མེད་པའི་ཏིང་ངེ་འཛིན་རྡོ་རྗེ་ལྟ་བུ་བསྐྱེད་པར་བྱའོ། །དེ་ལྟ་ན་རྣམ་པ་སྟོང་དུ་བསལ་བ་དང་
ལོག་རྟོག་བཅུ་དྲུག་ཏུ་བཤད་པ་དང་འགལ་ཞེ་ན། ཡུལ་གྱི་དབྱེ་བས་ལོག་རྟོག་མཐའ་ཡས་
ཀྱང་གདུལ་བྱ་ཉེ་བ་ལ་ལྟོས་ཏེ་བཅུ་དྲུག་ཏུ་བཤད་པས་མི་འགལ་ལོ། །
གསུམ་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་མན་ངག་གི་བསྟན་བཅོས་
མངོན་པར་རྟོགས་པའི་རྒྱན་ཞེས་བྱ་བ་ལས་སྐབས་ཞེས་པ་རྣམས་བཤད་ཟིན་ལ། ལྔ་པ་ནི་
བཞི་པ་ལ་ལྟོས་པའིའོ། །བསླབ་པ་ཡོངས་སུ་དག་པའི་ལེའུའི་འགྲེལ་པ་བཤད་ཟིན་ཏོ།། །།
༈ གསུམ་པ་བརྟན་པ་ཐོབ་པའི་དོན་དུ་སྒོམ་པ་མཐར་གྱིས་པ་ལ་བཞི་ལས།
མཚམས་སྦྱོར་ནི། རྩེ་སྦྱོར་གྱི་མངོན་པར་རྟོགས་པ་ཐོབ་པ་ནི་སྐབས་བརྒྱད་རེ་རེར་བསྟན་
པའི་དང༌། ཚོགས་ལམ་ལ་སོགས་པའི་གནས་སྐབས་རེ་རེ་ལ་ཡང་མངོན་རྟོགས་ཀྱི་རང་
བཞིན་སོ་སོ་བ་ཇི་སྙེད་པ་དང་དེ་དག་ཆོས་ཉིད་དང། མི་རྟོག་ཡེ་ཤེས་སུ་བསྡུད་པ་ཉིད་
དུ་རྗེས་ཐོབ་མཉམ་གཞག་གིས་དོན་རྣམས་བསྐལ་པ་གྲངས་མེད་གསུམ་དུ་གོ་རིམ་བཞིན་དུ་
ཡིད་ལ་ཀླགས་པས་ཏེ། གོམས་པར་བྱས་ནས་སླར་ཡང་རྟོགས་པ་དེ་ཉིད་ལ་འབད་མེད་ལྷུན་
གྲུབ་ཏུ་འབྱུང་བས་བརྟན་པོར་བྱ་བའི་ཕྱིར་རྣམ་པར་ཏེ་སྔར་བས་ཁྱད་པར་དུ་འཕགས་པར་
སྒོམ་པ་སྟེ་རང་གི་ཡིད་རྟོག་པ་དེའི་སྐལ་བ་ཅན་ནམ་དངོས་པོར་བྱེད་པ་མཐར་གྱིས་པའི་
མངོན་པར་རྟོགས་པ་སྟོན་པ་ལ། རྩ་བ་ནི། མཐར་གྱིས་པའི་མངོན་རྟོགས་ཀྱི་བྱ་བ་སྟེ་སྦྱོར་
- 5 2 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
བ་འདིའང་བཅུ་ གསུམ་ དུ་ བཞེད་དེ། མཐར་ གྱི་ བྱ་ བ་ དང་། མཐར་ གྱི་བསླབ་པ་ དང་
མཐར་གྱིས་སྒྲུབ་པ་རྩོམ་མོ་ཞེས་པ་སྟེ། དེ་གསུམ་ནི་ཚོགས་དང་སྦྱོར་བ་དང་མཐོང་སྒོམ་གྱི་
མཐར་གྱིས་པའོ། །ཇི་ལྟར་ཞེ་ན། སྦྱིན་པ་ནས་ཤེས་རབ་ཀྱི་བར་དག་གི་མཐར་གྱིས་པ་དྲུག་
གི་འཁོར་གསུམ་མི་དམིགས་པའི་ཚུལ་གྱིས་ཕྱིན་དྲུག་ལ་སྤྱོད་པས་ས་བཅུ་སྒྲུབ་པ་སྟེ།
བྱང་ཆེན་སེམས་དང་པོ་བསྐྱེད་པ་ནས་བཟུང་སྟེ་ཞེས་པ་དྲུག་ག་ལ་སྦྱར་ལ་དེ་སྦྱིན་པའི་ཕར་
ཕྱིན་ལ་སྤྱོད་པའི་ཚེ་བདག་ཀྱང་སྦྱིན་པ་ཡོངས་སུ་གཏོང་ངོ་སོགས་སོ། །བདག་ཀྱང་ཚུལ་
ཁྲིམས་ཀྱི་དང་བཟོད་པའི་ཡུམ་ལ་སྤྱོད་སོགས་དང་། དགེ་ཆོས་རྣམས་ལ་བརྩོན་འགྲུས་རྩོམ་
མོ་སོགས་སོ་དང་། ཚད་མེད་བསམ་གཏན་གཟུགས་མེད་སྙོམས་འཇུག་ལ་འཇོག་གོ་སོགས་
དང༌། ཡུམ་ལ་སྤྱོད་ཅིང་སྦྱིན་པ་ཡོངས་སུ་གཏོང་ངོ་སོགས་སོ། །སངས་རྒྱས་རྗེས་སུ་དྲན་པའི་
ཕུང་ལྔ་དང་ལ་ སོགས་པས་མཚན་དཔེས་ཟག་མེད་ ཀྱི་ཕུང་ལྔ་དང༌། སྟོབས་དང༌། མི་
འཇིགས་པ་སོ་སོ་རང་རིག་བྱམས་སྙིང་རྗེ་མ་འདྲེས་པ་བཅོ་བརྒྱད་དང་། རྟེན་འབྲེལ་ངོ་བོས་
སྟོང་པར་རྟོགས་པས་སངས་རྒྱས་རྗེས་སུ་དྲན་པ་ལྔ་དང་དེ་ལྟར་བསྒོམས་པ་ན་རྣམ་བྱང་གི་
ཆོས་རྣམས་རྫོགས་པར་བྱེད་པ་སྟེ། སངས་རྒྱས་གཟུགས་སུ་ཡིད་ལ་མི་བྱེད། ཕུང་པོར་དང་།
དེ་བཞིན་གཤེགས་པའི་སྟོབས་བཅུ་ནས་མ་འདྲེས་པ་བཅོ་བརྒྱད་ཀྱི་བར་གྱི་དང་རྟེན་ཅིང་
འབྲེལ་བར་ཡིད་ལ་མི་བྱེད་དོ་སོགས་རྗེས་དྲན་དེའི་དང་པོ་ཚོགས་ལམ། དེ་ནས་ངེས་འབྱེད་
བཞི། ཐ་མ་མཐོང་ལམ་གྱི་ལམ་མོ། །ཆོས་རྗེས་དྲན་ནི། དགེ་མི་དགེ་ལུང་མ་བསྟན་སོགས་
ཀྱི་ངོ་བོ་སྟོང་པར་རྟོགས་པས་དེ་དག་ཏུ་ཡིད་ལ་མི་བྱེད་པ་སྟེ། ཆོས་རྗེས་སུ་དྲན་པ་སྒོམ་པ་ན་
དགེ་བའི་ཆོས་ཡིད་ལ་མི་བྱེད་སོགས་སོ། །དགེ་འདུན་རྗེས་དྲན་ནི། ཐེག་ཆུང་གི་སྐྱབས་ཀྱི་
དགེ་འདུན་རང་གི་ངོ་བོས་སྟོང་པར་ཡིད་ལ་བྱེད་པ་སྟེ། གང་ཟག་བརྒྱད་པོ་དེ་དག་དངོས་པོ་
མེད་པའི་ངོ་བོ་ཉིད་དུ་ཡིད་ལ་བྱེད་དོ་སོགས་སོ། །ཚུལ་ཁྲིམས་རྗེས་དྲན་ནི། ཐེག་ཆེན་གྱི་
- 52 5-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྲིམས་ཕུན་ཚོགས་རང་བཞིན་མེད་པར་ཡིད་ལ་བྱེད་པས་སྤྱོད་པས་ཏེ། དེ་ཁྲིམས་དེ་དངོས་
པོ་མེད་པའི་སོགས་སོ། །གཏོང་བ་རྗེས་དྲན་ནི་འཁོར་གསུམ་དུ་ཡིད་ལ་མི་བྱེད་པས་ཆོས་
དང་ཟང་ཟིང་གི་སྦྱིན་པ་གཏོང་བ་སྟེ། དངོས་པོ་མེད་པའི་ངོ་བོ་ཉིད་ཀྱིས་གཏོང་བ་རྗེས་སུ་
དྲན་ པར་ བྱས་ ཏེ་སོགས་སོ། །ལྷ་ རྗེས་དྲན་ནི། འདོད་ལྷ་དྲུག་ཏུ་ སྐྱེས་ པའི་ རྒྱུན་ཞུགས།
གཟུགས་གཟུགས་མེད་དུ་སྐྱེས་པའི་ཕྱིར་མི་འོང་དག་རང་བཞིན་མེད་པར་དམིགས་པའི་
ཚུལ་གྱིས་ཡིད་ལ་བྱེད་པ་སྟེ། ལྷ་གང་ཡིན་པ་དེ་དག་དངོས་པོ་མེད་པའི་ངོ་བོ་ཉིད་ཀྱི་ཚུལ་
གྱིས་ཡིད་ལ་བྱེད་དོ་སོགས་སོ། །མདོ་གཞན་དུ། དགའ་ལྡན་གནས་གཙང་ལ་བཤད་པ་ནི་
མ་འདྲེས་པའི་གང་ཟག་ལ་དགོངས་པས་འདི་དང་མི་འགལ་ལོ། །ཆོས་ཐམས་ཅད་དངོས་པོ་
མེད་པའི་ངོ་བོ་ཉིད་དུ་ཤེས་པ་ཉིད་ཀྱི་མཐར་གྱིས་པ་ནི་ཆོས་ཀུན་རང་བཞིན་མེད་པར་ཤེས་
པས་རྣམ་བྱང་གི་ཆོས་ལ་སློབ་པ་སྟེ། དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་ན་སྟོང་
པ་ཉིད་ལ་བསླབ་པར་བྱའོ་སོགས་སོ། ། །
འགྲེལ་པ་ནི། འབྲས་བུ་ས་བཅུ་སྒྲུབ་པར་ཕར་ཕྱིན་བཅུ་དགོས་པ་ལ་ཕ་
རོལ་ཏུ་ཕྱིན་པ་བཞི་ནི་ཤེས་རབ་ཀྱི་ཕར་ཕྱིན་གྱི་ནང་དུ་འདུས་པའི་ཕྱིར་སྦྱིན་པའི་ཕ་རོལ་ཏུ་
ཕྱིན་པ་ལ་སོགས་པ་འཁོར་གསུམ་རྣམ་པར་དག་པས་ཕར་ཕྱིན་ཡིན་པ་རབ་ཏུ་ཕྱེ་བ་དྲུག་
ཐམས་ཅད་དུ་མ་ལུས་པར་ཡོངས་སུ་རྫོགས་པས་ས་བཅུ་རྫོགས་པར་ཡང་དག་པར་སྒྲུབ་
པར་བྱེད་པ་དང། དྲན་པ་ཉེ་བར་བཞག་པ་དང་ལ་སོགས་པས་སྟོབས་ལྔའི་བར་དང་། བྱང་
ཆུབ་ཀྱི་ཡན་ལག་བདུན་གྱི་རྣམ་པ་དང་། འཕགས་པའི་ལམ་ཡན་ལག་བརྒྱད་པོ་རྣམས་ལ་
དངོས་པོར་ཞེན་ན་འཆིང་བས་དོན་དམ་པར་དྲན་པ་མེད་ཅིང་ཡིད་ལ་བྱར་མེད་པའི་ཚུལ་དྲན་
པར་བྱེད་པ་མཚན་ཉིད་ཅན་གྱི་སངས་རྒྱས་རྗེས་སུ་དྲན་པ་གསུམ་ནི་གོ་རིམ་བཞིན་དུ་ངེས་
པར་འབྱེད་པའི་ཆ་དང་མཐུན་པ་དང་མཐོང་བ་དང་སྒོམ་པའི་ལམ་མཐར་གྱིས་པར་བརྗོད་
- 5
2 $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
པར་བྱེད་དོ། །འོན་ཏེ་དྲན་པ་ཉེ་བར་བཞག་སོགས་བཞི་དང་སངས་རྒྱས་ལམ་འབྲས་དབུ་མ་
པ་ཡིན་པས། ལམ་དྲན་པས་སངས་རྒྱས་དྲན་པར་མི་འགྱུར་རོ་ཞེ་ན། སྐྱོན་མེད་དེ། ལམ་
ཐམས་ཅད་ཆོས་སྐུའི་ཕྲིན་ལས་ཡིན་པས་ལས་ཀྱི་བྱེད་པ་པོ་དྲན་པར་བྱ་བའི་ཕྱིར། ལམ་ཇི་
ལྟ་བ་བརྙེས་པ་ལས་བྱུང་པར་གྱུར་པ་བྱང་ཆུབ་ལམ་དང་བཅས་པར་དྲན་པ་ནི་རབ་ཏུ་དང་
བའི་རྒྱུ་ཡིན་པའི་ཕྱིར། ལམ་དེ་དག་དྲན་པ་ལ་དེར་བཞག་གོ །སྔ་མ་དེ་བཞིན་དུ་དགེ་བ་ནི་
ལྟུང་བ་ལས་འཛིན་པ་དང་། མི་དགེ་བ་དང་ལུང་དུ་མ་བསྟན་པ་ནི་རང་གི་མཚན་ཉིད་འཛིན་
པས་ཆོས་དེ་རྗེས་སུ་དྲན་པ་ནི་དགེ་བའི་ཆོས་ནི་ཐོག་མར་དགེ་བ་སོགས་དང་། མི་དགེ་བ་ནི་
རང་གི་ངོ་བོར་མ་གྲུབ་ཅིང་སྤང་བྱ་དང༌། ལུང་མ་བསྟན་ནི་དེ་དག་ལ་མི་འཇུག་ཅིང་དགེ་བ་
ལ་འཇུག་པར་རམ། ཡང་ན་ཆོས་གསུམ་རང་གི་བློ་ལ་རག་ལས་པ་ཙམ་ཡིན་གྱི་དོན་དམ་པ་
མ་གྲུབ་བོ་ཞེས་དྲན་ལ། དེའང་སྔར་གྱི་དེ་བཞིན་དུ་དོན་དམ་པར་དྲན་པ་མེད་ཅིང་ཡིད་ལ་
བྱར་མེད་པའི་ཚུལ་གྱིས་སོ། །ཡང་ན་ཆོས་ནི་ལུང་རྟོགས་སོ། །རྣམ་པ་སྔ་མ་དེ་བཞིན་དུ་བྱང་
ཆུབ་སེམས་དཔའི་འཕགས་པ་ཕྱིར་མི་ལྡོག་པའི་དགེ་འདུན་ནི། ཐུན་མོང་གི་ཡོན་ཏན་
ལེགས་པར་ཞུགས་པ་སོགས་དང་། ཐུན་མོང་མ་ཡིན་པའི་ཡོན་ཏན་ཕྱིར་མི་ལྡོག་པའི་ས་རབ་
ཏུ་བརྙེས་པ་སོགས་སུ་དོན་དམ་པར་དྲན་པ་མེད་པའི་ཚུལ་གྱིས་རྗེས་སུ་དྲན་པ་དང་། དེ་
བཞིན་དུ་ཚུལ་ཁྲིམས་གསུམ་ནི་འགྱོད་པ་མེད་པས་རྒྱུད་བསིལ་བར་བྱེད་པའོ། །ཞེས་སོགས་
དང༌། མཐོ་རིགས་ཀྱི་ལམ་དུ་གྱུར་པའོ་སོགས་དང་། སེར་སྣ་སྤངས་པས་ཀུན་འཛིན་མེད་
ཅིང་ལུས་སྲོག་ཀྱང་སྦྱིན་པའི་གཏོང་བ་ནི་མཛའ་བཤེས་འཕེལ་བར་བྱེད་པའོ་སོགས་དང་།
ལྷ་ནི་འདོད་ལྷ་སོགས་སྤྱན་རས་གཟིགས་སོགས་འཇིག་རྟེན་དང་འདས་པ་སྟེ་སྔ་མ་ལ་ནི་
སེམས་ཅན་ཡིད་རབ་ཏུ་དང་བར་བྱས་པའི་ལས་ལས་གྲུབ་པས་བདག་ཀྱང་གཞན་དང་བར་
བྱས་ཏེ་ལྷར་སྐྱེ་བར་བྱ་ལ་རིམ་གྱིས་ཐེག་གསུམ་གྱིས་མྱང་འདས་ལ་དགོད་པར་བྱའོ་སོགས་
- 5 2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་། ཕྱི་མ་ལ་དེ་དག་གམ་ཡོན་ཏན་དྲན་པས་དོན་དམ་པར་ཡིད་ལ་བྱར་མེད་པའི་ཚུལ་གྱིས་
རྗེས་སུ་དྲན་པ་དང་། གཟུགས་ལ་སོགས་པའི་ཀུན་བྱང་གི་ཆོས་ཐམས་ཅད་དངོས་པོ་མེད་པ་
ཆོས་དབྱིངས་ཀྱི་ངོ་བོ་ཉིད་དུ་མོས་པ་ཁོང་དུ་ཆུད་ཅིང་ཡིད་ལ་བྱེད་པའི་ཚུལ་གྱིས་རྟོགས་པ་
དཀའ་བའི་ཆོས་ཀུན་རིམ་གྱིས་རྫོགས་པར་བྱེད་པ་གང་ཡིན་པ་དེ་ནི་མཐར་གྱིས་སྒྲུབ་པའི་
བྱ་བར་བཞེད་དོ། །སྐབས་བསྡུ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་མན་ངག་གི་བསྟན་
བཅོས་མངོན་པར་རྟོགས་པའི་རྒྱན་ཞེས་བྱ་བ་ལས་སྐབས་ཞེས་པ་རྣམས་སྔར་བཤད་ལ་ ་
དྲུག་པ་ནི་དང་པོ་ལྔ་ལ་ལྟོས་ནས་སོ། །རིམ་གྱིས་འཇུག་པར་བསླབ་པའི་ལེའུའི་འགྲེལ་པ་ ་
བཤད་ཟིན་ཏོ།། །།
་ ་ ་ ་
་ ་ ༈ བཞི་པ་བརྟན་པ་ཐོབ་ནས་གཅིག་ཅར་བསྒོམས་པའི་སྐད་ཅིག་མ་ལ་
གསུམ། མཚམས་སྦྱོར། དོན་དངོས་ སྐབས་ བསྡུའོ། །དང་པོ་ནི། མཐར་ གྱིས་སྒྲུབ་པའི་
མངོན་པར་རྟོགས་པ་རྣམ་པར་བསྒོམས་ཤིང་བསླབས་ན་ལྷུན་གྱིས་གྲུབ་པར་གྱུར་པས་ནི་སྐྱེ་
མེད་གསུམ་བསྡུས་སྒོམ་དེ་དག་ཉིད་ཤིན་ཏུ་བསལ་བ་ལ་ས་ལ་བརྟེན་པ་ཐོབ་པར་བྱ་བའི་
ཕྱིར། བྱ་རྫོགས་ཀྱི་སྐད་ཅིག་མ་གཅིག་གིས་བསྒོམས་ཤིང་རྟོགས་པར་བྱེད་པས་མཐར་གྱིས་
པའི་འོག་ཏུ་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་ཡིན་ཏེ། སྐད་ཅིག་
མ་ངོ་བོ་གཅིག་པ་དེ་ལའང་སྤྱིའི་མཚན་ཉིད་ཀྱིས་ཕྱེ་བ་རྣམ་པ་བཞི་ཡོད་པ་སྟོན་པའོ། །
གཉིས་པ་ལ་བཞི། རྣམ་སྨིན་མིན་པ། རྣམ་སྨིན། མཚན་ཉིད་མེད་པ། གཉིས་སུ་མེད་པའི་
སྐད་ཅིག་མའོ། །དང་པོ་ལ་གཉིས། དོན་དགོད། དཔེ་དགོད་པའོ། །དང་པོ་ལ་མཚམས་སྦྱར་
ན༑ སྐད་ཅིག་བཞིའི་དང་པོ་ཟག་བཅས་ཀྱི་ལས་ཀྱི་རྣམ་སྨིན་མ་ཡིན་པ། ཡུལ་སོ་སོར་ངེས་
པར་འཛིན་པའི་ཕྱིན་ཅི་ལོག་གི་རྟོག་པའི་ཟག་པ་མེད་པའམ་ཡང་ན་མཐོང་ལམ་མ་སྐྱེས་
པའི་བྱིས་པའི་གཉིས་སུ་སྣང་བའི་ཆོས་ཀྱི་རང་བཞིན་ གྱི་ཟག་པ་མེད་པར་ཆོས་བཤེས་
-5 2 8-
-5
2 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ཀྱིས་སོ། །དེ་ལྟ་བུའི་སྦྱིན་སོགས་ཀྱི་ཆོས་ཐམས་ཅད་སྐད་ཅིག་ལ་རྟོགས་ནས་བསྒོམས་པའི་
མཚན་ཉིད་ཅན་གྱི་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་སྟོན་པ་ལ་རྩ་
བ་ནི། སྦྱིན་པ་ལ་སོགས་མཚན་མར་དམིགས་པའི་ཟག་མེད་ཀྱི་ཆོས་རེ་རེས་ཀྱང་ཟག་མེད་
ཀྱི་ཆོས་ཀུན་བསྡུས་པའི་ཕྱིར་ལྷའི་བུའི་བདུད་ཐུབ་པའི་བྱང་སེམས་ཀྱི་སྐད་ཅིག་མ་གཅིག་
གིས་ཟག་མེད་ཀྱི་ཆོས་གཅིག་རྟོགས་པའི་སྐད་ཅིག་ལ་ཟག་པ་མེད་པའི་ཆོས་ཐམས་ཅད་
རྟོགས་པ་འདི་ནི་རྣམ་སྨིན་མིན་པའི་སྐད་ཅིག་མར་ཤེས་པར་བྱ་སྟེ། སེམས་བསྐྱེད་པ་
གཅིག་གིས་ཕྱིན་དྲུག་ཡོངས་སུ་རྫོགས་པར་བྱེད་དོ་སོགས་སོ། ། ：
འགྲེལ་པ་ནི། ཐུབ་པ་རྒྱུན་མཐའི་མཉམ་གཞག་གི་བྱང་སེམས་ཀྱི་རྟོགས་པ་
ནི་ཆོས་ཅན། རྣམ་པར་སྨིན་པའི་སྐད་ཅིག་མའི་མངོན་པར་རྫོགས་པ་བྱང་ཆུབ་པའི་སྦྱོར་བའོ་
ཞེས་བྱ་བར་བྱའོ། །སྦྱིན་པ་ལ་སོགས་པའི་ཟག་མེད་ཀྱི་ཡེ་ཤེས་དམིགས་པར་བྱ་བའི་ཡུལ་
སྐད་ཅིག་མ་གཅིག་པོ་དེ་སྦྱིན་སོགས་ཀྱི་དངོས་པོ་སྟེ། རང་བཞིན་སོ་སོར་ཐ་དད་དུ་ངེས་པར་
འཛིན་པའི་ཕྱིན་ཅི་ལོག་དང་བྲལ་བ་རང་བཞིན་ཆོས་ཉིད་དུ་རྟོགས་པའི་ངོ་བོས་སྐད་ཅིག་མ་
གཅིག་གིས་རྟོགས་པ་ནི་སྦྱིན་པ་ལ་སོགས་པ་ནས་དཔེ་བྱད་བཟང་པོ་བརྒྱད་ཅུའི་བར་གྱི་
མཚན་ཉིད་ཅན་གྱི་ཟག་མེད་ཀྱི་ཆོས་རྣམས་བསྡུས་ནས་རྟོགས་པའི་ཕྱིར་ཏེ། ཨཱརྱ་དེ་བའི་
གཞུང་ལུགས་ལས། ཆོས་ཀུན་ཆོས་ཀྱི་དབྱིངས་ཀྱི་རང་གི་ངོ་བོ་གཅིག་པ་ལ་དགོངས་
ནས་དངོས་པོ་གཅིག་གི་ཆོས་ཉིད་དངོས་པོ་ཀུན་གྱི་ངོ་བོ་ཉིད་ཡིན་པའི་དངོས་པོ་ཀུན་གྱི་ཆོས་
ཉིད་དུ་འདུས་སོ། །དེའི་ཕྱིར་བློ་གང་གིས་དངོས་པོ་གཅིག་གི་དེ་བཞིན་ཉིད་མཐོང་བ་དེ་ཡིས་
དངོས་པོ་ཀུན་གྱི་ཆོས་ཉིད་དེ་བཞིན་ཉིད་དུ་མཐོང་ཞེས་འབྱུང་བའི་ཕྱིར། ཆོས་མང་པོས་
གཅིག་བསྡུས་པ་འབའ་ཞིག་ཏུ་མ་ཟད་ཀྱི་འོན་ཀྱང་ཆོས་གཅིག་གིས་མང་པོ་བསྡུས་པའང་
ཡོད་པས་སོ། ། ་
-52g-
，
，



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་དཔེ་དགོད་པ་ནི། ཡང་ཇི་ལྟར་ན་ཟག་པ་མེད་པའི་ཡེ་ཤེས་སྐད་ཅིག་
གཅིག་དམིགས་པ་ན་ཟག་པ་མེད་པའི་ཆོས་ཐམས་ཅད་བསྡུས་ནས་དམིགས་པ་ཡིན་ཞེ་ན།
དེ་ལ་འཇིག་རྟེན་པའི་དཔེས་སྟོན་པ་ལ། རྩ་བ་ནི། ཇི་ལྟར་ཏེ་དཔེར་ན། སྐྱེས་བུས་ཟོ་ཆུན་
གྱི་བརྒྱུད་ཀྱི་ཟོ་བ་གཅིག་རྡོག་པ་ཐབས་གཅིག་གིས་བསྐྱོད་པ་ན་ཟོ་བ་ཐམས་ཅད་གཅིག་
ཅར་འགུལ་བ་ལྟར། རྒྱུན་མཐར་ཟག་མེད་ཡེ་ཤེས་གཅིག་རྟོགས་པ་ན་ཟག་མེད་ཆོས་སྐད་
ཅིག་གཅིག་གིས་ཡེ་ཤེས་སྔོན་གྱི་འཕེན་ཤུགས་ཀྱིས་འབྱུང་བའང་དེ་བཞིན་ནོ། །འགྲེལ་པ་
ནི༑ དཔེར་ན་སྐྱེས་བུ་རྡོག་པ་ཐབས་གཅིག་གིས་བསྐྱོད་པ་ན་བཟོ་བོ་མཁས་པས་སྔོན་བཟོ་
ལེགས་པར་བྱས་པའི་མཐུས་ཟོ་ཆུན་གྱི་རྒྱུན་ཐམས་ཅད་དུས་གཅིག་ཏུ་འགུལ་བ་དེ་བཞིན་དུ།
ཤེས་རབ་ཀྱི་ཆོས་ཐམས་ཅད་རྟོགས་པར་གྱུར་ཅིག་པའི་སྔོན་གྱི་སྨོན་ལམ་གྱིས་འཕེན་པ་དང་
ཆོས་དབྱིངས་གཅིག་ཡིན་པའི་མཐུས་སྐད་ཅིག་གཅིག་ཁོ་ན་ལ་ཟག་པ་མེད་པའི་ཡེ་ཤེས་
གཅིག་དམིགས་ན་དེ་དང་ཟག་མེད་དུ་རིགས་མཐུན་པའི་ཆོས་ཐམས་ཅད་མངོན་དུ་བྱེད་པ་
ཡིན་ནོ། ། །
གཉིས་པ་ལ་མཚམས་སྦྱོར་ནི། དེ་ལྟར་སྐད་ཅིག་མ་དང་པོ་བསྟན་ནས་
སྐད་ཅིག་མ་གཉིས་པ་ཟག་པ་མེད་པའི་རྣམ་བྱང་གི་ཆོས་ས་དང་པོ་འདས་པ་དང་དག་པའི་ས་
གསུམ་དུ་མཚན་མ་མེད་པར་དང༌། སངས་རྒྱས་ཀྱི་སར་འབད་མེད་ལྷུན་གྲུབ་ཏུ་རྣམ་པར་
སྨིན་པའི་ཆོས་ཉིད་ཀྱི་གནས་སྐབས་ས་དང་པོའམ་བརྒྱད་པ་ཡན་ཆད་ཀྱི་ཟག་པ་མེད་པའི་
ཆོས་ཐམས་ཅད་སྐད་ཅིག་གཅིག་ཏུ་རྟོགས་པའི་མཚན་ཉིད་ཀྱི་སྐད་ཅིག་མ་གཅིག་པ་མངོན་
པར་རྫོགས་པར་བྱང་ཆུབ་པ་སྟོན་པ་ལ། རྩ་བ་ནི། རྡོ་རྗེ་ལྟ་བུའི་ཡེ་ཤེས་ཆོས་ཅན། ཡུམ་
སྐད་ཅིག་གཅིག་ལ་རྫོགས་པར་རྟོགས་པའི་མཚན་མེད་ཀྱི་སྦྱོར་བ་ཡིན་ཏེ། གང་གི་ཚེ་མཚན་
མ་མེད་པའི་སྦྱོར་བས་ཆོས་དཀར་པོ་ཟག་མེད་ཀྱི་རྣམ་བྱང་གི་ཆོས་ཐམས་ཅད་ཀྱི་རང་བཞིན་
- G 3 () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
ཤེར་ཕྱིན་རྫོགས་ནས་སྐད་ཅིག་གཅིག་ལ་རྟོགས་པས་རྣམ་བྱང་གི་ཆོས་ཐམས་ཅད་འབད་
མེད་ལྷུན་གྲུབ་ཏུ་རྣམ་པར་སྨིན་པའི་ཆོས་ཉིད་ཀྱི་གནས་སྐབས་གཅིག་ཅར་དུ་སྐྱེས་པ་དེའི་ཚེ་
ཟག་བཅས་ལས་ཀྱི་རྣམ་སྨིན་ཀུན་འགགས་པའི་ཕྱིར་ཏེ། རྣམ་སྨིན་ལས་བྱུང་པའི་བྱང་ཆུབ་
ཀྱི་ལམ་དེས་ལམ་གྱི་རྣམ་པར་ཤེས་པ་ཉིད་ལ་སྤྱོད་ཅིང་ཆོས་ཐམས་ཅད་ཡོངས་སུ་རྫོགས་པ་
ཐོབ་ནས་རྣམ་མཁྱེན་ཉིད་རྗེས་སུ་ཐོབ་སོགས་སོ། །
འགྲེལ་པ་ནི། གང་གི་ཚེ་བྱང་ཆུབ་སེམས་དཔའ་གློ་བུར་དྲི་མའི་གཉེན་པོ་
བསྒོམས་པས་དབྱིངས་རང་བཞིན་གྱིས་འོད་གསལ་བ་མི་མཐུན་ཕྱོགས་དྲི་མ་ཐམས་ཅད་
དང་བྲལ་བ་ན། ཟག་མེད་ཀྱི་རྣམ་པར་བྱང་བའི་ཕྱོགས་ཀྱི་ཆོས་རྣམས་རྣམ་པར་སྨིན་པའི་
ཆོས་ཉིད་ཀྱི་གནས་སྐབས་རྡུལ་ལ་སོགས་པའི་དྲི་མའི་ནག་ནོག་ཐམས་ཅད་དང་བྲལ་བས་
ཤིན་ཏུ་གསལ་བར་གྱུར་པའི་སྟོན་ཀའི་ཟླ་བའི་འོད་བཞིན་དུ་དཀར་པོའི་ཆོས་ཉིད་ཐམས་
ཅད་ཀྱི་ངོ་བོ་ཉིད་དུ་སྐྱེས་པ་དེའི་ཚེ་ཐོབ་པའི་རྡོ་རྗེ་ལྟ་བུའི་ཡེ་ཤེས་ནི་ཆོས་ཅན། ཡུམ་གྱི་ངོ་བོ་
སྐད་ཅིག་མ་གཅིག་པའི་མངོན་པར་རྫོགས་པ་བྱང་ཆུབ་པ་ཡིན་ནོ། །སྐད་ཅིག་མ་གཅིག་ཁོ་
ན་ལས་ས་བརྒྱད་ཡན་ཆད་དུ་འབད་རྩོལ་ལ་མི་ལྟོས་པས་མཚན་མ་མེད་པར་རྣམ་པར་སྨིན་
པའི་གནས་སྐབས་སུ་གྱུར་པའི་ཟག་པ་མེད་པའི་ཆོས་རྣམས་མངོན་སུམ་དུ་རྟོགས་པའི་
ཕྱིར་རོ། །
གསུམ་པ་ལ་མཚམས་སྦྱོར་ནི། དེ་ལྟར་སྐད་ཅིག་ གཉིས་པ་བསྟན་ནས་
གསུམ་པ་རང་སྤྱིའི་མཚན་ཉིད་མེད་པར་ཀུན་བྱང་གི་ཆོས་ཐམས་ཅད་སྐད་ཅིག་མ་གཅིག་ལ་
རྟོགས་པའི་མཚན་ཉིད་ཅན་གྱི་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་
པར་སྟོན་པ་ལ། རྩ་བ་ནི། ཆོས་ཀུན་རྨི་ལམ་དང་འདྲ་བ་མེད་པར་རྟོགས་པ་ལ་གནས་ནས་
སྦྱིན་པ་ལ་སོགས་པའི་ཕྱིན་དྲུག་ལ་སྤྱོད་པ་ཡིས་ཀུན་བྱང་གི་ཆོས་རྣམས་རང་སྤྱིའི་མཚན་ཉིད་
-， 3
{ -



བརྩེ་ཆེན་འོད་སྣང་མས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
་
..
མེད་པ་ཉིད་དུ་ཡེ་ཤེས་སྐད་ཅིག་མ་ནི་གཅིག་གིས་རྟོགས་པ་ནི་མཚན་ཉིད་མེད་པའི་ཆོས་
ཐམས་ཅད་སྐད་ཅིག་མ་གཅིག་ལ་མངོན་པར་རྟོགས་པ་སྟེ། ཆོས་ཐམས་ཅད་མཚན་ཉིད་
མེད་པར་ཤེས་པས་ཕྱིན་དྲུག་མཚན་ཉིད་མེད་པར་ཤེས་སོགས་སོ། །འགྲེལ་པ་ནི། སྔོན་ཆོས་
ཐམས་ཅད་རྨི་ལམ་ལྟ་བུར་གོམས་པའི་སྒོ་ནས་ཚོགས་གཉིས་རང་རྒྱུད་ལ་ཉམས་སུ་མྱོང་ཞིང་
རྫོགས་པར་བྱས་ནས་རྟོགས་པའི་གནས་སྐབས་ན་འདོད་འདུན་དང་བཅས་པ་ཉེ་བར་ལེན་
པའི་ཟག་བཅས་ཕུང་ལྔ་དང་ལ་སོགས་པས་སྐྱེ་མཆེད་སོགས་ཆོས་ཐམས་ཅད་རྨི་ལམ་གྱི་ངོ་
བོ་ཉིད་དུ་རྟོགས་པས་སྦྱིན་པ་ལ་སོགས་པའི་ཕར་ཕྱིན་དྲུག་སྒྲུབ་པའི་ཚུལ་གྱིས་གནས་ཏེ་
སྦྱིན་པ་ལ་སོགས་པའི་ངོ་བོ་རང་བཞིན་མེད་པ་ཉིད་དུ་ངེས་པར་རྟོགས་པའི་རྣམ་པ་ཅན་གྱི་རྡོ་
རྗེ་ལྟ་བུ་ཆོས་ཅན། མཚན་ཉིད་མེད་པའི་སྐད་ཅིག་མ་གཅིག་པའི་མངོན་པར་རྫོགས་པ་བྱང་
ཆུབ་པ་ཡིན་ནོ། །སྐད་ཅིག་མ་གཅིག་ཁོ་ནས་ཆོས་ཐམས་ཅད་ཀྱི་མཚན་ཉིད་མེད་པའོ།།
ཞེས་ཡིད་ལ་བྱེད་པ་གོམས་པས་ཀུན་ནས་ཉོན་མོངས་པ་དང་རྣམ་པར་བྱང་བའི་ངོ་བོའི་ཆོས་
རྣམས་རང་སྤྱིའི་མཚན་ཉིད་མེད་པ་ཉིད་དུ་མངོན་སུམ་ཤེས་པས་ནའོ། ། ། །
བ ཞི་པ་མཚམས་སྦྱོར་ནི། དེ་ལྟར་སྐད་ཅིག་གསུམ་པ་བསྟན་ནས་བཞི་པ་
གཟུང་འཛིན་གཉིས་སུ་མེད་པའི་མཚན་ཉིད་དུ་ཆོས་ཐམས་ཅད་སྐད་ཅིག་མ་གཅིག་ལ་
རྟོགས་པའི་མཚན་ཉིད་ཅན་གྱི་སྐད་ཅིག་མ་གཅིག་པའི་མངོན་པར་བྱང་ཆུབ་པ་སྟོན་པ་ལ་རྩ་
བ་ནི། རྨི་ལམ་དང་ནི་དེ་མཐོང་བའི་ཤེས་པ་ཉིད་སད་པ་ན་གཟུང་འཛིན་གཉིས་ཀྱི་ཚུལ་དུ་མི་
མཐོང་བ་ལྟར། ཀུན་བྱང་གི་ཆོས་རྣམས་གཟུང་འཛིན་གཉིས་སུ་མེད་པའི་དེ་ཁོ་ན་ཉིད་དུ་
ཡེ་ཤེས་སྐད་ཅིག་མ་གཅིག་གིས་མཐོང་བ་ནི་གཉིས་སུ་མེད་པའི་སྐད་ཅིག་གཅིག་གིས་
མངོན་རྟོགས་ཏེ། ཆོས་དེ་དག་དང་ཡུམ་དེ་ལ་གཉིས་སུ་མེད་དེ་གཉིས་སུ་བྱར་མེད་དོ་སོགས་
སོ༑ ༑འགྲེལ་ པ་ནི། དུས་ཡུན་རིང་མོ་ཞིག་ནས་སྒོམ་པ་བར་ཆད་མེད་པ་གཟུང་འཛིན་
་
-532-
་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
གཉིས་སུ་སྣང་བ་སྤོང་བའི་གཉེན་པོ་ལ་གོམས་པ་རང་གི་ངང་དུ་གྱུར་པས་གཟུང་འཛིན་
གཉིས་སུ་སྣང་བའི་བག་ཆགས་དྲུངས་ནས་ཕྱུང་བའི་བྱང་ཆུབ་སེམས་དཔའ་གང་གི་ཚེ་རྨི་
ལམ་དུ་གཟུང་བ་དང་འཛིན་པ་གཉིས་ཀྱི་ཚུལ་དུ་རྨིས་པ་སད་པ་ན་རྨི་ལམ་གྱི་སྣང་བ་
་ལ་གཟུང་བ་དང་རྨི་ལམ་མཐོང་བའི་ཤེས་པ་ལ་འཛིན་པར་མི་མཐོང་བ་དེ་བཞིན་དུ།
ཆོས་ཀུན་རྟོགས་པ་དེའི་ཚེ་ན་དེ་ལྟར་རྟོགས་པའི་ཡེ་ཤེས་ཆོས་ཅན། གཉིས་སུ་མེད་པའི་སྐད་
ཅིག་མ་གཅིག་པའི་མངོན་པར་རྫོགས་པ་བྱང་ཆུབ་པ་ཡིན་ནོ། །ཆོས་ཐམས་ཅད་ཀྱང་རྨི་ལམ་
དེ་ལྟ་བུའི་ཆོས་ཉིད་ཅན་ཡིན་ནོ། །ཞེས་པའི་ཚུལ་གྱིས་ཆོས་རྣམས་ཀྱི་དེ་ཁོ་ན་ཉིད་གཟུང་
འཛིན་གཉིས་སུ་མེད་པ་སྐད་ཅིག་མ་ཁོ་ནས་མངོན་སུམ་དུ་རྟོགས་པས་ནའོ། །
གསུམ་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་མན་ངག་གི་བསྟན་བཅོས་མངོན་
པར་རྟོགས་པའི་རྒྱན་ཞེས་བྱ་བ་བཤད་ཟིན་ལ་སྐབས་ནི་ལེའུ། བདུན་པ་ནི་དྲུག་པ་ལ་ལྟོས་
པའི་བསླབ་པ་ཡོངས་སུ་རྫོགས་པ་སྟོན་པའི་ལེའུ་སྟོན་བྱེད་ཀྱི་འགྲེལ་པ་བཤད་ཟིན་ཏོ།། །།
༈ གསུམ་པ་ཆོས་ཀྱི་སྐུ་ལ་གསུམ། མཚམས་སྦྱོར། དོན་དངོས། སྐབས་བསྡུ་
བའོ། །དང་པོ་ནི། སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་རྣམ་པར་
སྒོམ་པའི་སྐད་ཅིག་མ་གཉིས་པ་ལ་ཟག་མེད་ཀྱི་ཆོས་ཀུན་བསགས་པས་སྐུ་མངོན་པར་
རྫོགས་པར་བྱང་ཆུབ་པ་ཡིན་ཏེ། དེའང་ངོ་བོ་ཉིད་ཀྱི་སྐུ་ལ་སོགས་པའི་དབྱེ་བའི་རྣམ་པ་བཞི་
ཡིན་པ་རིམ་པ་ལྟར་འཆད་དོ། །གཉིས་པ་ལ་བཞི། ངོ་བོ་ཉིད། ལོངས་སྤྱོད་རྫོགས་པ། སྤྲུལ་
སྐུ༑ ཆོས་སྐུའི་མཛད་པའོ། དང་པོ་འཕགས་པས་ངོ་བོ་ཉིད་དང་ཆོས་སྐུ་གཅིག་ཏུ་འཆད་ཀྱང་
འགྲེལ་པས་ཐ་དད་དུ་བཤད་པའི་དབང་དུ་བྱས་ནས་ངོ་བོ་ཉིད་ཀྱི་སྐུ་དང་། ཆོས་སྐུ་གཉིས་
ཀྱི་དང་པོ་ལ་མཚམས་སྦྱོར་ནི། སྐུ་བཞིའི་གྲངས་ཀྱི་དང་པོའམ་མཆོག་གི་དོན་གྱི་དང་པོ་
སངས་རྒྱས་ཀྱི་སའི་ཆོས་ཅན་ཁྱད་པར་ཅན་རྣམས་ཀྱི་ཆོས་ཉིད་ཀྱི་ངོ་བོ་ཉིད་ཀྱི་སྐུ་སྟོན་པ་ལ།
-5 3 3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྩ་བ་ནི། ཐུབ་པའི་བཅོས་མ་མ་ཡིན་པའི་ངོ་བོ་ཉིད་ཀྱི་སྐུ་ནི་ཟག་པ་མེད་པའི་ཆོས་བརྒྱ་ཞེ་
བཞི་པོ་གང་དག་ཐོབ་པར་གྱུར་པ་རྣམ་པ་ཀུན་ཏུ་གློ་བུར་གྱི་དྲི་མ་རྣམ་པར་དག་པ་ཟག་མེད་
ཀྱི་ཆོས་དེ་དག་གི་རང་བཞིན་ངོ་བོ་ཉིད་དུ་གྱུར་པའི་མཚན་ཉིད་ཅན་གྱི་དག་པ་གཉིས་ལྡན་
གྱི་དབྱིངས་ཏེ། ཟག་པ་མེད་པའི་ཆོས་རྨི་ལམ་ལྟ་བུ་དངོས་པོ་དང་མི་ལྡན་པས་དངོས་པོ་མེད་
པའི་རང་བཞིན་ཅན་རང་གི་མཚན་ཉིད་ཀྱིས་སྟོངས་པ་རྣམ་པ་ཐམས་ཅད་དུ་ཡོངས་སུ་དག་
པར་གྱུར་པ་དེ་དག་ཐམས་ཅད་ཀྱི་རང་བཞིན་གང་ཡིན་པ་མཚན་ཉིད་གཅིག་པོ་འདི་ལྟ་སྟེ།
མཚན་ཉིད་མེད་པ་དེ་ནི་དེ་བཞིན་གཤེགས་པ་ཡང་རྫོགས་སངས་རྒྱས་ཡིན་པར་རིག་པར་
བྱའོ་སོགས་སོ། །
འགྲེལ་ པ་ ལ། དངོས་ དང་ཞར་ བྱུང་ གཉིས་ ཀྱི་ དང༌ པོ་ ནི། དྲན་ པ་ ཉེ་
བར་བཞག་པ་དང་ལ་སོགས་པས་རྣམ་མཁྱེན་གྱི་བར་ཤིན་ཏུ་ཕུལ་དུ་བྱུང་པའི་ཡེ་ཤེས་ཀྱི་
བདག་ཉིད་འཇིག་རྟེན་ལས་འདས་པའི་ཆོས་ཀྱི་དབྱིངས་ཀྱི་ངོ་བོ་ཡིན་པ་ཉིད་ཀྱིས་ཟག་པ་
མེད་པའི་བདག་ཉིད་ཀྱི་རྟོགས་པ་དང་། སྒྲིབ་གཉིས་ཀྱི་དྲི་མ་རྣམས་གློ་བུར་བ་ཡིན་པ་ཉིད་
ཀྱིས་རྣམ་པ་ཐམས་ཅད་དུ་རྣམ་པར་དག་ཅིང་། གདོད་མ་ནས་རང་བཞིན་གྱིས་དབེན་པའི་
མཚན་ཉིད་ཅན་དུ་གྱུར་པའི་སྤངས་པ་གང་དག་ཡིན་པ་དེ་དག་རང་བཞིན་གྱིས་ངོ་བོ་ཉིད་
ཀྱིས་སྐྱེ་བ་མེད་པ་ངོ་བོ་ཉིད་འདི་ནི་ཆོས་ཅན་ཐུབ་པ་སངས་རྒྱས་བཅོམ་ལྡན་འདས་རྣམས་ཀྱི་
ངོ་བོ་ཉིད་ཀྱི་སྐུ་ནི་འདི་ཡིན་ཏེ། རྒྱུ་རྐྱེན་གྱིས་བསྐྱེད་པའི་བཅོམ་མ་མ་ཡིན་པའི་དོན་གྱིས་
འཇིག་རྟེན་ལས་འདས་པའི་ལམ་མཉམ་གཞག་མི་རྟོག་ཡེ་ཤེས་ཀྱིས་ཐོབ་ཀྱི། ལམ་གྱིས་
བསྐྱེད་པར་བྱས་པའི་སྒོ་ནས་ནི་ཐོབ་པ་མ་ཡིན་པའི་སྐུ་ཡིན་པས་སོ། །འོ་ན་ལམ་དང་རྒྱུ་
འབྲས་སུ་མི་འཐད་དོ་ཞེ་ན། གཉིས་སུ་མེད་པའི་རྣམ་པར་ཤེས་པ་སྟེ་ཡེ་ཤེས་སྒྱུ་མ་ལྟ་བུས་
ཟག་མེད་ཀྱི་ཆོས་ཐམས་ཅད་ཇི་བཞིན་རྟོགས་པས་དེ་ཐོབ་པ་མེད་པའི་ཕྱིར། དེ་རྟོགས་པ་ལ་
- 5
3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ཐོབ་པར་བཞག་པས་སྐྱོན་མེད་དོ། །
གཉིས་པ་ནི། ཅི་སྟེ་ངོ་བོ་ཉིད་ལས་སྐུ་གསུམ་གཞན་ནམ་གཞན་མིན་ཞེ་ན།
ངོ་བོ་ཉིད་སྐུའི་ལྷག་མ་སྐུ་གསུམ་པོ་ཆོས་ཅན། དོན་དམ་པར་ངོ་བོ་ཉིད་སྐུ་དང་ཐ་མི་དད་དེ།
དོན་དམ་པར་ཆོས་ཉིད་ཀྱི་ངོ་བོ་ཡིན་པའི་ཕྱིར་ཏེ། དབུ་མའི་ལུགས་ཀྱི་བསྟན་བཅོས་ལས།
གང་ཕྱིར་དབེན་པ་དབེན་གྱུར་ལས། །ཐ་མི་དད་པ་ཉིད་དུ་འདོད། །ཅེས་པའི་སྒོ་ནས་དགག་
བྱ་བཀག་པ་དེ་དགག་བྱ་དེས་དབེན་པའི་གཞི་ལས་ཐ་མི་དད་དོ། །ཞེས་འབྱུང་བའི་ཕྱིར། དེ་
ལྟ་མིན་ཀྱང་ངོ་བོ་ཉིད་སྐུ་ལས་ཐ་དད་པར་རྣམ་པར་བཞག་གོ །ཡང་དག་པའི་ཀུན་རྫོབ་ཏུ་
རྒྱལ་བ་རྒྱལ་སྲས་ཉན་ཐོས་སོགས་ལ་སྣང་བ་ཇི་ལྟ་བར་སྐུ་གསུམ་དུ་མོས་པས་ངོ་བོ་ཉིད་སྐུ་
ལས་ཐ་དད་པའི་སྐུ་གསུམ་དུ་རབ་ཏུ་ཕྱེ་བའི་ཕྱིར་ཏེ་ཆོས་སྐུ་སངས་རྒྱས་ཁོ་ན་དང་། ལོངས་
སྐུ་བྱང་ཆུབ་སེམས་དཔའ་ས་བཅུ་ལ་གནས་པ་ཁོ་ན་དང་། སྤྲུལ་སྐུ་ཉན་ཐོས་འཕགས་པ་དང་
ལ་སོགས་པས་སོ་སྐྱེ་ལ་སོགས་པའི་སྤྱོད་ཡུལ་དུ་རྣམ་པར་བཞག་པ་ཡིན་ནོ། །ཞེས་བསྟན་
པའི་ཕྱིར་རོ། །
གཉིས་པ་ལ་དངོས་དོན་བསྟན། ཁྱད་པར་བཤད། རྩོད་པ་སྤང་བ་གསུམ་
གྱི་དང་པོ་ལ་མཚམས་སྦྱོར་ནི། དེ་ལྟར་སྐུ་དང་པོ་བསྟན་ནས་སྐུ་གཉིས་པ་ངོ་བོ་ཉིད་སྐུ་
ལས་དོན་དམ་པར་ཐ་མི་དད་པའི་ཆོས་ཀྱི་སྐུ་སྤྲོས་པ་མེད་པའི་ཡེ་ཤེས་ཀྱི་བདག་ཉིད་ཟག་
པའི་དྲན་པ་ཉེ་བར་བཞག་པ་(དྲི་མ་ཉེ་བར་ཞི་བ་དེ་ལ་སོགས་པའི་ངོ་བོ་སྟོན་པ་ནི། རྩ་བ་ནི། བྱང་
ཆུབ་ཕྱོགས་མཐུན་དང་ཚད་མེད་པ་བཞི་དང་རྣམ་ཐར་བརྒྱད་དང་སྙོམས་འཇུག་དགུའི་
བདག་ཉིད་དང་། ཟད་པར་ས་ལ་སོགས་པ་བཅུའི་བདག་ཉིད་དང་། དམིགས་པ་ཟིལ་གྱིས་
གནོན་པའི་སྐྱེ་མཆེད་ནི་རབ་ཏུ་ཕྱེ་བས་རྣམ་པ་བརྒྱད་དང་། ཉོན་མོངས་མེད་པ་དང་། སྨོན་
ནས་མཁྱེན་པ་དང༌། མངོན་ཤེས་དྲུག་དང་། སོ་སོ་ཡང་དག་པར་རིག་པ་བཞི་དང༌། རྟེན་
-5 3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་པ་ཐུགས་ཡེ་ཤེས་རྣམ་པ་ཐམས་ཅད་དུ་རྣམ་པར་དག་པ་བཞི་དང་། དབང་བཅུ་
དང་སྟོབས་བཅུ་དང་མི་འཇིགས་པ་བཞི་དང་སྐུ་གསུང་ཐུགས་ཀྱི་སྐྱོན་བསྲུང་བ་མེད་པ་རྣམ་
པ་གསུམ་དང་། ཆོས་ཉན་པ་གུས་མ་གུས་ལ་ཆགས་སྡང་མེད་པའི་དྲན་པ་ཉེ་བར་བཞག་པ་
རྣམ་པ་གསུམ་དང༌། སེམས་ཅན་གྱི་དོན་ལ་བསྙེལ་བ་མི་མངའ་བའི་ཆོས་ཉིད་དང༌། སྒྲིབ་
གཉིས་ཀྱི་བག་ཆགས་ཡང་དག་པར་བཅོམ་པ་དང་། སྐྱེ་བོ་ལ་ཐུགས་རྗེ་ཆེན་པོ་དང་། ཐུབ་
པ་ཁོ་ན་ལ་ཡོད་པའི་ཆོས་མ་འདྲེས་པ་བཅོ་བརྒྱད་སྔར་བཤད་པ་གང་ཡིན་པ་དང་། རྣམ་པ་
ཐམས་ཅད་མཁྱེན་པ་ཉིད་དང་། ལམ་ཤེས། གཞི་ཤེས་མཐར་ཐུག་པ་རྣམས་ནི་ཆོས་ཀྱི་སྐུ་
ཞེས་བྱ་བར་བརྗོད་པ་ཡིན་ཏེ། ཟག་པ་མེད་པའི་ཆོས་དེ་དག་ཀྱང་གང་ལགས། བཅོམ་ལྡན་
འདས་ཀྱིས་བཀའ་སྩལ་པ། བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དང་། ཞེས་པ་ནས།
རྣམ་མཁྱེན་ཉིད་དང་། ལམ་ཤེས་ཉིད་དང་། ཐམས་ཅད་ཤེས་པ་ཉིད་དེ་རབ་འབྱོར་འདི་དག་
ནི་ཟག་པ་མེད་པའི་ཆོས་ཐམས་ཅད་ཅེས་བྱའོ། །ཞེས་སོ། །དེ་ལ་དང་པོ་བཅུ་ཉན་རང་དང་
ཐུན་མོང་། དེ་ནས་གཉིས་བློ་ལྡན་དང་ཐུན་མོང་དང་། དེ་མན་ཆད་སངས་རྒྱས་ཀྱི་ཐུན་མོང་
མ་ཡིན་པའི་ཡོན་ཏན་ཏེ། དང་པོ་བཞི་དང་། དགུ་པ་བཅུ་པ་བཅུ་གསུམ་པ་དང་བཅུ་བཞིས།
ཉི་ཤུ་པ་མན་ཆད་རྣམས་སྔར་བཤད་ཟིན་ལ་ཉོན་མོངས་མེད་དང་སྨོན་མཁྱེན་འོག་ཏུ་འཆད་
པས་ འདིར་ ཟད། ཟིལ་གནོན། རྣམ་དག །དབང་བཅུ། བསྲུང་ མེད། དྲན་པ་ཉེར་བཞག །
བསྙེལ་བ་མི་མངའ་བ། སྒྲིབ་གཉིས་ཀྱི་བག་ལ་ཉལ་བཅོམ་པ། ཐུགས་རྗེ་ཆེན་པོ་རྣམས་
འཆད་ པ་ ལས། དང་ པོ་ལ་ངོ་ བོ། རྟེན། སྦྱོང་ ཚུལ། གྲུབ་ པའི་ ཚད། མཚན་མ། བྱེད་པ།
གཞན་ལ་མི་འཇོག་པའི་རྒྱུ། ངེས་ཚིག་རྣམ་གཞག་གོ །དང་པོ་ནི་ཐོགས་མེད་ཀྱིས་ཞི་ལྷག་
གཉིས་དང༌། དབྱིག་གཉེན་གྱིས་བརྒྱད། མ་ཆགས་པའི་དགེ་བ། གཉིས་པ་གཟུགས་མེད་
ཀྱི་ས་ དག་ པར་ མཛོད་དུ། ཟད་ པར་ བཅུའོ་བརྒྱད་མ་ཆགས། །ཞེས་དང༌། གཉིས་ནི་
-
3 6 ,



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
གཟུགས་མེད་དག་ཅེས་བཤད་དོ། །དབྱེ་ན། ས་ཆུ་མེ་རླུང་སྔོ་སེར་དཀར་དམར་ནམ་མཁའ་
རྣམ་ཤེས་ཏེ་བཅུའོ། །་ ，
གཉིས་པ་ནི། བསམ་གཏན་བཞི་པའི་དངོས་གཞི་དག་པའོ། །གསུམ་པ་
ལ་སའི་སྦྱོང་ཚུལ་ནི། བསམ་གཏན་གྱི་དངོས་གཞི་ལ་བརྟེན་ནས་དམིགས་པའི་རྟེན་མེད་
པར་སྦྱོར་བའི་དུས་སུ་སས་ཤེས་བྱ་ཐམས་ཅད་ལ་ཁྱབ་པའི་མོས་པ་ཡིད་ལ་བྱེད་པ་ཡང་ཡང་
སྔོན་དུ་བཏང་ནས་དངོས་གཞིའི་དུས་སུ་ས་ཞེས་པའི་མིང་ཙམ་ལ་དམིགས་ནས་གོམས་པར་
བྱེད་པའོ། །ཆུ་སོགས་ཀྱི་སྦྱོང་ཚུལ་ནི། སྣོད་ཆུ་གཙང་མས་བཀང་བ་དང་། མེ་སྦར་བ་དང་།
བུ་གའམ་སྐར་ཁུང་སོགས་ནས་བྱུང་བའི་རླུང་གིས་ལུས་ལ་ཕོག་པ་དང་། ཁ་དོག་གཞན་དང་
མ་འདྲེས་པའི་སྔོ་སེར། དམར། དཀར། མཐོ་གང་སོར་བཞི་ཙམ་གྱི་བུ་ག་ནམ་མཁའ་དང་
བུམ་ནང་དུ་མར་མེ་བཞག་པའི་འོད་རྩིག་ངོས་ལ་ཕོག་པ་རྣམས་དམིགས་རྟེན་དུ་བྱས་ཏེ་
བསམ་གཏན་ལ་བརྟེན་ནས་སྦྱོར་བའི་དུས་སུ་ཞེས་སོགས་སྔར་གྱི་རིགས་པས་སྦྱར་བ་རྣམས་
སོ༑ ༑ །
བཞི་པ་ནི། དམིགས་པའི་རྟེན་ཆུ་ཀླུང་། ནགས། མེ། རླུང་གིས་བསྐྱོད་པའི་
འོད་ལ། ནོར་བུ་སྔོ་སེར་དམར་བ་དངུལ་རྩིག་ཁུང་སྐར་ཁུང་ནང་གི་ཟླ་ཉིའི་འོད་རྩིག་ངོས་ལ་
ཕོག་པ་མཐོང་བ་ན། ཆེད་དུ་མ་བྱས་པར་ཡང་སྔར་ཇི་ལྟར་མོས་པ་བཞིན་ས་སོགས་ཀྱིས་
ཤེས་བྱ་ཐམས་ཅད་ལ་ཁྱབ་པར་སྣང་བར་འབྱུང་བའོ། །ལྔ་པ་ལ་གཉིས་ལས། འཛིན་པའི་
མཚན་མ་ནི་ཆུ་ལྦུ་བ་ཅན་དང་། མེ་ཆད་ཅིང་ལྷུང་བ་དང་། རླངས་པ་འཐུལ་བ་ལྟ་བུ་དང་། མེ་
ཏོག་སྔོ་སེར་དམར་དཀར་གེ་སར་དང་སྡོང་བུ་མེད་པ་ལྟ་བུ། རྩིག་པའི་མཐའ་སོགས་བུ་ག་
དང་འདྲ་བར་གྱུར་ལ་དེ་བསྐྱེད་ཀྱང་མི་འཕེལ་བ་དང་། ས་ལ་སྐྱེས་པའི་དཀྱིལ་འཁོར་དང་
འདྲ་བ་ཡིད་ལ་བྱེད་པ་དང༌། སྣང་བའི་མཚན་མ་ནི་ནམ་མཁའ་ལ་གནས་པའི་ནོར་བུ་རླུང་
-5 37-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཡབ་ལྟ་བུ་དང༌། མཁའ་ལ་གནས་པའི་བ་དམར་པོ་དང༌། འདུག་པ་ལྟར་མི་གཡོ་བ་དང༌། །
ཟད་པར་གྱི་དཀྱིལ་འཁོར་རྣམས་ལས་འཕགས་ནས་ནོར་བུའི་རླུང་གཡབ་ལྟར་མཁའ་ལ་
སྣང་བ་དང་། ནམ་མཁའི་དཀྱིལ་འཁོར་ལྟར་གྱུར་ནས་གནས་ཤིང་བསྐྱེད་ན་འཕེལ་བ་དང་།
སྣང་བའི་ཚོགས་སྟུག་པོ་རབ་ཏུ་དང་བ་དང་འདྲ་བར་སྣང་བ་སྟེ་མཚན་མ་མ་བཤད་དོ། །
དྲུག་པ་ནི། ཆུ་སར་སྤྲུལ་ནས་རྐང་གིས་འགྲོ་བ་སོགས་དང༌། ས་ཆུར་སྤྲུལ་
ནས་ཟེའུ་ཟུལ་བྱེད་པ་སོགས་དང་། ལུས་མེར་བསྲེག་པ་དང་། རླུང་ལྟར་མགྱོགས་པར་འགྲོ་
བ་དང༌། བཻ་ཌཱུརྱ་སྔོན་པོ་གསེར། པདྨ་རཱ་ག་ཤེལ་གྱི་ས་གཞི་ལ་སོགས་པར་བསྒྱུར་བ་དང་།
རྩིག་པ་སོགས་ལ་ཐོགས་མེད་དུ་འགྲོ་བ་དང་། རྨུགས་པ་དང་གཉིད་རྒྱང་རིང་དུ་བྱེད་པ་ལ་
སོགས་པའོ། །བདུན་པ་ནི། གཟུགས་མེད་ཅི་ཡང་མེད་པ་རང་སྲིད་རྩེ་གཉིས་ལ་ཟད་པར་མ་
བཞག་སྟེ། སེམས་ནང་དུ་བསྡུས་ཤིང་མ་གསལ་བའི་ཕྱིར་རོ། །དབང་པོ་ལྔ་ལ་མི་བཞག་སྟེ།
དེའི་ཕྱི་རོལ་གྱི་གཟུགས་ལ་ཁྱབ་པར་བྱེད་མི་ནུས་པའི་ཕྱིར། དྲི་རོ་གཉིས་ལ་མི་བཞག་སྟེ།
གཟུགས་ཁམས་སུ་ཁྱབ་པར་སྤྲོ་མི་ནུས་པའི་ཕྱིར། སྒྲ་ལ་མི་བཞག་སྟེ། རྒྱུན་མེད་པའི་ཕྱིར་
རོ༑ །བརྒྱད་པ་ནི། འཕགས་པས་རྒྱུན་མི་ཆད་པར་ཁྱབ་པར་སྤྲོ་བས་ཟད་པར་གྱི་སྐྱེ་མཆེད་
དོ༑ ༑ཞེས་སོ། །དགུ་པ་ནི། དེ་དག་ཉན་རང་ རང་དོན་དུ་བསྒོམས་ཤིང་རང་ལ་གྲུབ་བོ།།
བྱང་སེམས་གཞན་དོན་དུ་ཡིད་ལ་བྱེད་ཅིང་རང་གཞན་གཉིས་ཀ་ལ་གྲུབ་བོ། །
གཉིས་པ་ནི། ནང་གཟུགས་སུ་འདུ་ཤེས་པས་ཕྱི་རོལ་གཟུགས་ཆུང་ངུ་
དང་ཆེན་པོ་གཉིས་དང༌། ནང་གཟུགས་མེད་པར་འདུ་ཤེས་པས་ཕྱི་རོལ་གྱི་གཟུགས་ཆུང་ངུ་
དང་ཆེན་པོ་སྟེ། དེ་དག་ལ་ཁ་དོག་བཟང་པོ་དང་ངན་པ་རྣམས་ལ་བལྟ་ཞིང་སོ་སོར་སྦྱར་བས་
བཞི་དང་། ནང་གཟུགས་མེད་པར་འདུ་ཤེས་པས་ཕྱི་རོལ་གྱི་གཟུགས་སྔོན་པོ་སྔོན་པོ་ལྟ་བུར་
སྟོན་པ་འོད་སྔོན་པོ་འབྱུང་བ་འདི་ལྟ་སྟེ། དཔེར་ན་ཟར་མའི་མེ་ཏོག་གམ། ཡུལ་ཝཱ་རཱ་ཎ་སཱིའི་
- 5 38 ,



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
རས་ཕུན་སུམ་ཚོགས་པ་སྔོན་པོ་ཁ་དོག་སྔོན་པོ་ལྟ་བུར་སྟོན་པ་འོད་སྔོན་པོ་འབྱུང་བ་འདི་
དག་མཐོང་སྤང་ཞེས་དང་། དེ་བཞིན་སེར་དམར་དཀར་པོ་ལ་རིམ་བཞིན་དོང་ཀའི་མེ་ཏོག་
བནྡཱ་ཛཱི་བ་ཀའི་མེ་ཏོག་གོ །སྐར་མ་པ་ཝ་སངས་ཀྱི་འོད་ལྟ་བུའམ་ཞེས་དང་། ཝཱ་རཱ་ཎ་སཱིའི་
ཕུན་སུམ་ཚོགས་པ་སེར་དམར་དཀར་སྔོ་སྔར་བཞིན་སྦྱར་ལ་བརྒྱད་ཀའི་མཇུག་ཏུ་གཟུགས་
དེ་དག་ཟིལ་གྱིས་མནན་ནས། ཞེས་ཟིལ་གྱིས་མནན་ནས་མཐོང་སྟེ། དེ་ལྟར་འདུ་ཤེས་པ་དེ་
ནི་ཟིལ་གྱིས་གནོན་པའི་སྐྱེ་མཆེད་ཅེས་སྦྱར་ལ་མཐར་དང་པོ་ནས་བརྒྱད་པའོ་ཞེས་པའི་བར་
སྦྱར་ཏེ། དེ་ལ་གཟུགས་ཆུང་ངུ་ནི་སེམས་ཅན་གྱི་དང་ཆེན་པོ་ནི་སྣོད་ཀྱི་འཇིག་རྟེན། བཟང་
ངན་ནི་མི་དང་ལྷ་རྣམས་ཀྱི་ཁ་དོག །སྔོན་པོ་ནི་མདོར་བསྟན། ཁ་དོག་སྔོན་པོ་ནི་ལྷན་སྐྱེས།
སྔོན་པོ་ལྟ་བུར་སྟོན་པ་ནི་སྦྱར་བ་ལས་བྱུང་བ། འོད་སྔོན་པོ་འབྱུང་བ་ནི་གཉིས་ཀའི་འོད་འཕྲོ་
ཞིང་མདངས་གསལ་བ། མེ་ཏོག་སོགས་ལྷན་སྐྱེས་ཀྱི་དཔེ། རས་ནི་སྦྱར་བའི་དཔེ། ཟིལ་
གྱིས་མནན་ནས་ཞེས་པ་ནི་དབང་བསྒྱུར་ནས་སོ། །ཞེས་པ་ནི་ཞི་གནས། མཐོང་བ་ནི་ལྷག་
མཐོང་གིས་སོ། །དེ་ལྟར་འདུ་ཤེས་པ་ནི་ཟིལ་ནོན་ནམ་མ་ནོན་ཡང་རུང་དེ་ལ་མངོན་པའི་ང་
རྒྱལ་མེད་པའོ། །དེ་དག་གི་ངོ་བོ་ནི་ཞི་ལྷག་དང༌། བྱེད་ལས་རྣམ་ཐར་དང་པོ་གསུམ་གྱི་
དམིགས་པ་ལ་འདོད་བཞིན་དབང་སྒྱུར་བར་བྱེད་དོ། །ངེས་ཚིག་དམིགས་པ་ཟིལ་གྱིས་
གནོན་པས་དེ་ལ་དབང་སྒྱུར་བའི་ཕྱིར་ཟིལ་གྱིས་གནོན་པའི་སྐྱེ་མཆེད་དོ་ཞེས་འཕགས་པས་
སོ༑ ༑
གསུམ་པ་ནི། ལུས་འདོར་ལེན་གནས་པ། དམིགས་པ་སྤྲུལ་བསྒྱུར། ཏིང་
ངེ་འཛིན་ཇི་ལྟ་ཇི་སྙེད་མཁྱེན་པ་ལ་འདོད་བཞིན་མངའ་བརྙེས་པ་སྟེ། ངོ་བོ་ཞི་ལྷག་གོ །བཞི་
པ་ལ། ཚེ་ལ་དབང་བ་ནི་ཚེའི་འདུ་བྱེད་བྱིན་གྱིས་བརླབས་ནས་འདོད་བཞིན་གནས་པའོ།།
སེམས་ལ་འདོད་བཞིན་ཏིང་ངེ་འཛིན་ལ་སྙོམས་པར་འཇུག་པའོ། །ཡོ་བྱད་ནི་ནམ་མཁའ་
.5
3
）.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཛོད་ལ་མངའ་བརྙེས་ པས་ སེམས་ཅན་ལ་ནོར་གྱི་ཆར་འབེབས་ནུས་པའོ། །འོན་ཀྱང་
འགའ་ཞིག་ལ་མི་སྦྱིན་པ་ནི་བྱིན་ན་ཉེས་པར་འགྱུར་བའི་ཕྱིར་ཏེ། ཐོགས་མེད་ཀྱིས། ལས་
དང་སྒྲིབ་པ་མངོན་དུ་གྱུར་པ་དང༌། །སོག་དང་གནོད་བྱེད་མཐོ་བའི་ཕྱིར། །བྱང་ཆུབ་སེམས་
དཔའ་རྣམས་ཀྱིས་ནི། །སེམས་ཅན་ལོངས་སྤྱོད་མི་ཐོབ་བརྗོད། །ཅེས་དང་། མདོ་ལས། བློ་
གྲོས་ཡངས་པ་རྣམས་ལ་ནོར་མེད་དགེ་འགྱུར་ཏེ། །དབུལ་འགྱུར་ཉིད་ནི་བླ་ཡི་སྡིག་སྤྱོད་དེ་
ལྟ་མིན། །ཞེས་སོ། །དེ་གསུམ་སྦྱིན་པའི་བདག་འབྲས་སོ། །ལས་ལ་ནི་ཁམས་དང་ས་དང་སྐྱེ་
གནས་དང་འགྲོ་བ་དང་གནས་སྐབས་གཞན་དུ་མི་འགྱུར་གྱི་ལས་གཞན་དུ་མྱོང་འགྱུར་གྱི་
ལས་ གཞན་དུ་ འབུམ་ཊིཀ་བསྒྱུར་ བའོ། །སྐྱེ་ བ་ ལ་ འགྱུར་རྙིང་དུ་སྤངས་པ་བསམ་གཏན་ལས་མ་
ཉམས་བཞིན་དུ་འདོད་པར་སྐྱེ་བའམ། འདོད་བཞིན་འཇིག་རྟེན་གྱི་ཁམས་ཐམས་ཅད་དུ་སྐྱེ་
བ་ཀུན་ཏུ་སྟོན་པའོ། །ཚུལ་ཁྲིམས་ཀྱི་འབྲས་བུའོ། །མོས་པ་ལ་ནི། ས་ལ་སོགས་པ་གསེར་
དུ་མོས་པ་བཞིན་བསྒྱུར་ནུས་པའམ། སངས་རྒྱས་མང་པོ་སྟོན་ནུས་པ་སྟེ་བཟོད་འབྲས་སོ།།
སྨོན་ལམ་ལ་ནི། རང་གཞན་གྱི་དོན་སྒྲུབ་པའི་སྨོན་ལམ་རྒྱ་ཆེན་པོ་ཇི་ལྟར་སྨོན་པ་བཞིན་
འགྲུབ་པ་སྟེ། བརྩོན་འགྲུས་ཀྱི་འབྲས་བུའོ། །རྫུ་འཕྲུལ་ལ་ནི། སེམས་ཅན་འདུན་པའི་ཕྱིར་
མངོན་ཤེས་ལྔས་བསྡུས་པའི་རྫུ་འཕྲུལ་དུ་མ་སྟོན་ནུས་པ་སྟེ་བསམ་གཏན་གྱི་འབྲས་བུའོ།།
ཡེ་ཤེས་ལ་ནི། འདོད་པ་བཞིན་སོ་སོ་ཡང་དག་རིག་པ་ལ་སོགས་པ་ཡེ་ཤེས་མངོན་དུ་བྱེད་
ནུས་པ་སྟེ་ཤེས་རབ་ཀྱི་འབྲས་བུའོ། །ཆོས་ལ་ནི་ཡན་ལག་བཅུ་གཉིས་ཇི་ལྟར་རིགས་པར་
སེམས་ཅན་རྣམས་ལ་མིང་ཚིག་ཡི་གེའི་ཚོགས་གཞན་དང་གཞན་གྱིས་བསྟན་ནས་སེམས་
ཚིམ་པར་བྱེད་ནུས་པ་སྟེ་དེ་བཅུ་ནི་ས་བརྒྱད་པ་ན་ཡོད་པར་བཤད་དོ། །
ལྔ་པ་ནི། སྒོ་གསུམ་གྱི་སྤྱོད་པ་དག་པས་ཕྱིན་ཅི་ལོག་གིས་ཀུན་ནས་
བསླང་བའི་སྒོ་གསུམ་གྱི་ཉེས་སྤྱོད་གཞན་གྱིས་ཤེས་དོགས་པའི་འཇིགས་པས་འཆབ་སེམས་
- 5 40 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
མི་མངའ་བས་ཏེ་ངོ་བོ་ཞི་ལྷག་གོ །དྲུག་པ་ནི། ཆོས་སྟོན་པ་ན་གུས་པས་ཉན་པར་འདོད་
སོགས་ལ་དགྱེས། མི་འདོད་སོགས་ལ་མི་དགྱེས། ཕྱེད་གུས་ཕྱེད་མ་གུས་པས་ཉན་པ་ལ་
དགྱེས་ཁྲོ་གཉིས་ཀར་མི་འགྱུར་བར་དྲན་ཤེས་དང་ལྡན་པས་བཏང་སྙོམས་སུ་གནས་པའོ།།
བདུན་པ་ནི། གཞན་དོན་དུས་ལས་མི་འདའ་བའི་དྲན་ཤེས་སོ། །བརྒྱད་པ་ནི། ཉོན་མོངས་
སྤངས་བཞིན་དུ་མ་སྤངས་པ་ལྟ་བུར་སྤྱོད་པ་འབྱུང་བའི་ཉོན་མོངས་ཀྱི་བག་ལ་ཉལ་སྤངས་
པས་ཀུན་མཁྱེན་མིན་སྤྱོད་མི་མངའ་བའོ། །དགུ་པ་ནི། ཀུན་ལ་ཕན་པར་དགོངས་པས་ཉིན་
ལན་གསུམ་མཚན་ལན་གསུམ་སྟེ་དུས་དྲུག་ཏུ་སུ་ནི་དགེ་རྩས་སྨིན། སུ་ནི་མ་སྨིན། སུ་ནི་
མངོན་མཐོ་ བསྟན་ པའི་སྣོད། སུ་ནི་ངེས་ ལེགས་ ཀྱི་སྣོད། སུ་ནི་སངས་རྒྱས་ཀྱི་འབྱོར་
པའི་སྣོད། གང་ལ་ཅི་ཞིག་བྱ་ཞེས་སོ་སོར་རྟོག་པའི་དྲན་ཤེས་སོ། ། ་
འགྲེལ་པ་ལ་དངོས་དང་། ཞར་བྱུང་གཉིས་ཀྱི་དང་པོ་ནི། སྔར་བཤད་པའི་དྲན་
པ་ཉེར་བཞག་ལ་སོགས་པ་ནས་འཕགས་པའི་ལམ་ཡན་ལག་བརྒྱད་པའི་བར་བྱང་ཆུབ་ཀྱི་
ཕྱོགས་ཀྱི་ཆོས་སངས་རྒྱས་ཀྱི་སས་བསྡུས་པ་རྣམས་དང་སྔ་མ་འཇུག་སྒྲུབ་ཏུ་བཤད་པ་
བཞིན་དུ་བྱམས་པ་ལ་སོགས་པ་ཚད་མེད་པ་ཚངས་པའི་གནས་རྣམས་དང་། ནང་གཟུགས་
ཅན་དུ་འདུ་ཤེས་པ་དང་། གཟུགས་མ་ཡིན་པར་འདུ་ཤེས་པས་ཕྱི་རོལ་གྱི་གཟུགས་རྣམས་
ལ་ལྟ་བ་ཞེས་བྱ་བའི་རྣམ་ཐར་གཉིས་དང༌། སྡུག་པའི་རྣམ་པར་ཐར་པ་ལུས་ཀྱིས་མངོན་
སུམ་དུ་བྱས་ཏེ་རྫོགས་པར་བྱས་ནས་གནས་པ་ཞེས་བྱ་བ་རྣམ་ཐར་གཅིག་དང་། ནམ་མཁའ་
དང་རྣམ་པར་ཤེས་པ་དང༌། ཅི་ཡང་མེད་པ་དང་། འདུ་ཤེས་མེད་མིན་སྐྱེ་མཆེད་ཅེས་བྱ་བ་
རྣམ་ཐར་བཞི་དང་། འདུ་ཤེས་དང་ཚོར་བ་འགོག་པའི་རྣམ་པར་ཐར་པ་ཞེས་བྱ་བ་རྣམ་ཐར་
གཅིག་སྟེ་དེ་ལྟར་རྣམ་པར་ཐར་པ་བརྒྱད་དང་། གཟུགས་ཀྱི་ཁམས་ཀྱི་བསམ་གཏན་བཞི་
དང༌། གཟུགས་མེད་པའི་སྙོམས་པར་འཇུག་པ་བཞི་དང་། འགོག་པའི་སྙོམས་པར་འཇུག་པ་
， -54 1-
-5 4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ་སྙོམས་འཇུག་དགུ་དང་། ཟད་པར་ས་དང་ཆུ་དང་མེ་དང་རླུང་དང་སྔོན་པོ་དང་སེར་པོ་དང་
དམར་པོ་དང་དཀར་པོ་དང་ནམ་མཁའ་དང་རྣམ་པར་ཤེས་པ་ཞེས་བྱ་བ་ཟད་པར་རྣམ་པ་
བཅུ་དང༌། འདུ་ཤེས་སོ་སོར་གཟུགས་ཆེ་ཆུང་གི་རྣམ་པ་དག་ཏུ་སྦྱར་ནས་གཟུགས་སུ་འདུ་
ཤེས་སུ་ཟད་པས་ཕྱི་རོལ་གྱི་གཟུགས་ཆུང་ངུ་ཁ་དོག་བཟང་སོགས་དང་། དེ་ལ་གཟུགས་
ཆེན་པོ་སྦྱར་བ་དང་ནང་གཟུགས་མེད་པར་འདུ་ཤེས་པ་དག་གི །ཞེས་པའི་མཇུག་ཏུ་ཆུང་ངུ་
ཆེན་པོ་སོགས་སྦྱར་ནས་དེ་རྣམས་ལ་བལྟ་ཞིང་དེ་དག་ཟིལ་གྱིས་མནན་ནས་ཞེས་བྱ་བ་རྩ་བ་
བཞིན་སྦྱར་བ་བཞི་དང་། ཕྱི་རོལ་གྱི་གཟུགས་སྔོན་པོ་དང་སེར་པོ་དང་དམར་པོ་དང་དཀར་
པོ་དག་ཟིལ་གྱིས་མནན་ནས་མཐོང་ཞེས་བྱ་བ་རྩ་བ་བཞིན་སྦྱར་བ་རྣམ་པ་བཞི་སྟེ། དེ་ལྟར་
ཟིལ་གྱིས་གནོན་པའི་སྐྱེ་མཆེད་རྣམ་པ་བརྒྱད་དང་། བསམ་གཏན་ལ་བརྟེན་ནས་ཕ་རོལ་གྱི་
རྒྱུད་དུ་གཏོགས་པའི་ཉོན་མོངས་པའི་དགྲའི་རྒྱུན་དྲུངས་ནས་འབྱིན་པའི་ཏིང་ངེ་འཛིན་ཤེས་
རབ་ཅེས་བྱ་བ་གང་ཡིན་པ་ཉོན་མོངས་པ་མེད་པ་དང༌། བསམ་གཏན་ལ་བརྟེན་ནས་ཡང་
དག་པར་ཕྱིར་མི་ལྡོག་པར་ཉོན་མོངས་པའི་མཚན་མ་ཐམས་ཅད་དང་བྲལ་ཞིང་མངོན་པར་
ཆགས་པ་ཐམས་ཅད་བཅོམ་པ་འདི་ཤེས་པར་གྱུར་ཅིག་སྙམ་པའི་སྨོན་ལམ་གྲུབ་པས་འཁོར་
བ་ཇི་སྲིད་པ་དང་སེམས་ཅན་ཀུན་སྒྲིབ་པ་ལས་རྣམ་པར་གྲོལ་བའི་སངས་རྒྱས་ཐོབ་པའི་
བར་ཇི་སྲིད་པའི་མཉམ་པར་མ་བཞག་པའི་གནས་སྐབས་སུ་སྨོན་པའི་དོན་དེ་བཞེད་པ་
བཞིན་དུ་ཡང་དག་པར་མཁྱེན་པ་ལྷུན་གྱིས་གྲུབ་པའི་ཤེས་རབ་ཏིང་ངེ་འཛིན་དང་མཚུངས་
ལྡན་ཞེས་བྱ་བ་སྨོན་ནས་མཁྱེན་པ་དང་སྔར་ཇི་སྐད་བཤད་པའི་མངོན་པར་ཤེས་པ་དྲུག་དང་།
དོན་ཆོས་དེས་ཚིག་སྤོབས་པ་སོ་སོར་ཡང་དག་པར་རིག་པ་བཞི་དང་། རྟེན་སྐུ་དང་དམིགས་
པ་ཡུལ་དང་ཐུགས་ཏིང་ངེ་འཛིན་དང་ཡེ་ཤེས་རྣམ་པར་རྟོག་པ་ལ་མངའ་བརྙེས་པས་ཡོངས་
སུ་དག་པ་ཞེས་བྱ་བ་དག་པ་བཞི་དང༌། ཚེ་དང་སེམས་དང་ཡོ་བྱད་དང་སྒོ་གསུམ་གྱི་ལས་
-5 4 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། དོ༡༤
དང་སྐྱེ་བ་ཀུན་ཏུ་སྟོན་པ་དང་ཇི་ལྟར་མོས་པ་ལྟར་སྤྲུལ་པ་དང༌། སྨོན་ལམ་བཞིན་གྲུབ་པ་
དང་རྫུ་འཕྲུལ་སྣ་ཚོགས་སྟོན་པ་དང་། མི་རྟོག་ཡེ་ཤེས་ལ་དང་འདོད་བཞིན་གསུང་རབ་བཅུ་
གཉིས་ཀྱི་ཆོས་སྟོན་པ་ལ་དབང་བ་ཞེས་བྱ་བ་དབང་བཅུ་དང་། སྔར་བཤད་པའི་སྟོབས་བཅུ་
དང༌། མི་འཇིགས་པ་བཞི་དང༌། དེ་བཞིན་གཤེགས་པའི་སྐུ་དང་གསུང་དང་ཐུགས་ཀྱི་སྤྱོད་
པ་ཡོངས་སུ་དག་པས་དེ་བཞིན་གཤེགས་པ་འདི་ལ་ཕྱིན་ཅི་ལོག་གིས་ཀུན་ནས་བསླངས་
པའི་སྒོ་གསུམ་གྱི་ཀུན་ཏུ་སྤྱོད་པ་རྒོལ་བ་གཞན་གྱིས་ཡོངས་སུ་ཤེས་དོགས་པའི་སྐྲག་པའི་
བསྙེངས་པས་བཏབ་པར་བྱའོ་སྙམ་པའི་དགོངས་པ་མི་མངའོ་ཞེས་བྱ་བ་བསྲུང་བ་མེད་པ་
རྣམ་པ་གསུམ་དང་། ཡུལ་ཤེས་གོ་རིམ་བཞིན་དུ་སྦྱར་ནས་སྟོན་པ་རྩ་བ་ཅན་ཆོས་སྟོན་པ་ན་
གུས་པར་ཉན་པར་འདོད་པ་ལ་རྗེས་སུ་ཆགས་པ་དང་གུས་པས་ཉན་པར་མི་འདོད་པ་ལ་
ཁོང་ཁྲོ་བ་དང་གུས་མ་གུས་ཆ་གཉིས་ཀ་ཅན་ཁ་ཅིག་གུས་ཁ་ཅིག་མ་གུས་པ་དག་ལ་དགྱེས་
ཁྲོ་གཉིས་ཀས་དབེན་པ་ཁོ་ནར་ཤེས་བཞིན་བཏང་སྙོམས་སུ་དྲན་པ་དང་ལྡན་པར་གནས་སོ་
ཞེས་བྱ་བ་དྲན་པ་ཉེ་བར་བཞག་པ་གསུམ་དང་། ཐུགས་རྗེ་དང་ཐབས་མཁས་ཀྱིས་སེམས་
ཅན་གྱི་དོན་མཛད་པའི་དུས་ལས་སྐད་ཅིག་ཀྱང་མི་འདའ་བ་མཛད་པ་འབྲས་བུ་ཡོད་པའི་
མཚན་ཉིད་ཅན་ཞེས་བྱ་བ་བསྙེལ་བ་མི་མངའ་བའི་ཆོས་ཉིད་དང་ཉོན་མོངས་པ་དང་ཤེས་
བྱའི་སྒྲིབ་པའི་བག་ལ་ཉལ་གྱི་ངོ་བོའི་སྒྲིབ་པའི་ས་བོན་སྤངས་པས་བག་ཆགས་ཡང་དག་
པར་བཅོམ་པ་དང་། མཐོ་རིས་དང་ངན་འགྲོའི་སྐྱེ་བོ་མཐའ་དག་ལ་ཕན་པར་དགོངས་པས་
དུས་དྲུག་ཏུ་གཟིགས་ཤིང་སྐྱོབ་པའི་བསམ་པ་ཉིད་ཅེས་བྱ་བ་སྐྱེ་བོ་ལ་ཐུགས་རྗེ་ཆེན་པོ་ཉིད་
དང༌། སྔར་བཤད་པའི་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་རྣམ་པ་ཐམས་ཅད་
མཁྱེན་པ་ཉིད་དང་། རྩ་བ་དང་ཞེས་བྱ་བའི་སྒྲས་བསྡུས་པ་ལམ་ཤེས་ཉིད་དང་། ལ་སོགས་
པས་གཞི་ཤེས་པ་སྔར་བཤད་པ་དག་ཀྱང་མཐར་ཐུག་པ་ཆོས་སྐུ་ཡིན་ཏེ། དེ་ལྟར་ན་བྱང་ཆུབ་
- 5 43-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་ཕྱོགས་དང་མཐུན་པ་དང་ལ་སོགས་པས་གཞི་ཤེས་པའི་བར་ཕྱིན་ཅི་ལོག་གི་སྤྲོས་པ་མེད་
པའི་ཡེ་ཤེས་ཀྱི་བདག་ཉིད་ཟག་བཅས་ཀྱི་ཆོས་གནས་ཡོངས་སུ་གྱུར་པས་ཟག་མེད་དུ་གྱུར་
པ་མཐར་ཐུག་པ་ཐམས་ཅད་ཀྱང་ངོ་བོ་ཉིད་སྐུ་ལས་གཞན་ཆོས་ཀྱི་སྐུར་མངོན་པར་བརྗོད་པ་
ཡིན་ནོ། །ཞེས་བྱ་བ་ནི་མཁན་པོ་རྣམ་སྣང་མཛད་དང་ཡེ་ཤེས་ཟླ་བ་ལ་སོགས་པ་ཁ་ཅིག་གི་
བཞེད་པའོ། །
གཉིས་པ་ལ་སྐུ་གཉིས་དང་པོ་ཐ་མི་དད་དུ་འདོད་པ་དགག །ཐ་དད་དུ་
འདོད་པ་ལ་རྩོད་སྤང་ངོ༌། །དང་པོ་ནི། འཕགས་པ་གྲོལ་སྡེ་ལ་སོགས་པ་གཞན་དག་ནི་ཐུབ་
པའི་སོགས་ནས་མཚན་ཉིད་ཅན་ཞེས་བྱ་བའི་བར་གྱི་ཚིག་དོན་སྒྲ་ཇི་ལྟ་བ་བཞིན་དུ་སངས་
རྒྱས་ཀྱི་ས་ན་འཇིག་རྟེན་ལས་འདས་པའི་ཟག་པ་མེད་པའི་ཆོས་རྣམས་ཡོད་པ་ཁོ་ནར་ཁས་
བླངས་ནས་ངོ་བོ་ཉིད་ཀྱི་སྐུ་ནི་ཟག་མེད་ཀྱི་ཆོས་དེ་དག་གི་རང་བཞིན་སྐྱེ་བ་མེད་པ་ཉིད་གང་
ཡིན་པ་དེའི་མཚན་ཉིད་ཅན་ཡིན་ཏེ། སྐུ་དེ་ཉིད་ཀྱང་ཟག་མེད་ཀྱི་ཆོས་ཉིད་ཀྱི་ངོ་བོའི་སྐུ་ཡིན་
པ་ལས་ཚིགས་བཅད་སྡེབ་པའི་ངོ་བོར་ཆོས་ཀྱི་སྐུ་ཞེས་བསྟན་ཏོ། །ཇི་ལྟར་ན་ཆོས་ཀྱི་སྐུའི་
སྐད་དོད་དྷམ་ཏཱ་ཀཱ་ཡ་ཞེས་བྱ་བ་སྡེབ་སྦྱོར་གྱི་ངོར་ངོ་བོའི་རྐྱེན་ཏཱ་ཕྱིས་ཏེ་མི་མངོན་པར་བྱས་
ནས། ཆོས་སྐུའི་སྐད་དོད་དྷརྨཱ་ཀཱ་ཡ་ཞེས་པའི་ཚུལ་གྱིས་ཆོས་སྐུའི་ངེས་ཚིག་གི་སྒོ་ནས་ངོ་བོ་
ཉིད་སྐུ་ཆོས་སྐུར་རྣམ་པར་བཤད་དེ། དེ་ལྟ་མིན་ན་ཆོས་རྣམས་ཀྱི་སྐུ་ནི་ཆོས་ཀྱི་སྐུ་ཞེས་བྱ་བ་
ཡིན་པའི་ཕྱིར་ངོ་བོ་ཉིད་བཀག་པར་འགྱུར་བ་དང་། ཆོས་ཅན་དུ་མ་ཚོགས་པའི་དོན་ཡིན་
པའི་ཕྱིར་འདུས་བྱས་སུ་འགྱུར་བའི་ཉེས་པ་ཡོད་དོ། །མ་ཚོགས་ན་སྐུར་འགལ་ཞེ་ན།
བཏགས་པ་བ་ཡིན་པས་མི་འགལ་ལོ་ཞེས་རྣམ་པར་བཞག་ནས་འོ་ན་ཟག་མེད་ཀྱི་ཆོས་གང་
དག་རང་བཞིན་ནམ་ངོ་བོ་ཉིད་ཀྱི་སྐུའི་མཚན་ཉིད་ཅན་གང་ཡིན་པ་དེ་ཆོས་ཀྱི་ཆོས་སྐུ་ཡིན་ན།
དེའི་ཆོས་ཅན་ཟག་པ་མེད་པའི་ཆོས་དག་ཀྱང་གང་དག་གཅིག་ཡིན་ཞེ་ན། དེའི་ལན་དུ་བྱང་



ས་སབ
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
ཆུབ་ཕྱོགས་མཐུན་ཚད་མེད་དང་ཞེས་བྱ་བ་ལ་སོགས་པའི་ཚིག་ལེའུར་བྱས་པ་རྣམས་སྟོན་པ་
ལ་འཇུག་པར་བྱེད་དོ། །སྐུ་བཞིར་འདོད་པ་གཞན་དག་ན་རེ། སྔ་མ་དེ་དག་ལྟར་ན་རྣལ་
འབྱོར་པའི་ཀུན་རྫོབ་ཏུ་གདུལ་བྱའི་བསམ་པ་ལྟར་རྟོགས་བྱའི་ཁྱད་པར་ཅན་སྐུ་གསུམ་དུ་
སྣང་བ་བསྐྱེད་པའི་སྒོ་ནས་ཟག་བཅས་ཀྱི་སེམས་སེམས་བྱུང་གནས་ཡོངས་སུ་གྱུར་པས་ཟག་
མེད་དུ་གྱུར་པ་ཆོས་སྟོན་པ་ལ་སོགས་པས་འོད་ཟེར་འགྱེད་པ་སོགས་གཞན་དོན་གྱི་བྱ་
བ་མཛད་པའི་གཟུང་འཛིན་གཉིས་སུ་མེད་པའི་སེམས་དང་སེམས་ལས་བྱུང་བ་རྣམས་ཆོས་
ཅན། སངས་རྒྱས་ཀྱི་སྐུ་མིན་པར་ཐལ། ཇི་ལྟར་སྐུ་གསུམ་གསུམ་གྱིས་བསྡུས་ཏེ་མ་བསྡུས་
པའི་ཕྱིར། འདོད་མི་ནུས་ཏེ། ཐུབ་པའི་ངོ་བོ་ཉིད་སྐུ་ཞེས་སོགས་གསུངས་པས་གདོན་མི་ཟ་
བར་སྐུར་ཁས་བླངས་དགོས་པས་སོ། །རྟགས་མ་གྲུབ་སྟེ། སྐུ་གསུམ་གྱི་ཆོས་ཉིད་ཀྱི་སྐུ་ངོ་
བོའི་ཡིན་པས་ཆོས་སྐུར་འདུས་པས་སོ་ཞེ་ན། ལོངས་སྤྲུལ་ཀྱང་ཆོས་ཅན། ཆོས་སྐུར་ཐལ།
ཆོས་ཉིད་ཀྱི་ངོ་བོ་ཉིད་ཀྱི་སྐུ་ཡིན་པས་སོ། །འདོད་ན་ཆོས་སྐུ་ལས་ཐ་དད་དུ་བསྟན་བྱ་མིན་
པར་འགྱུར་རོ། །མ་ངེས་ཏེ། གསུང་རབ་ལས་སྐུ་གསུམ་དུ་བསྟན་པའི་ཕྱིར་རྣལ་འབྱོར་པའི་
ཀུན་རྫོབ་ཆོས་སྐུ་ལས་ཐ་དད་དུ་བསྟན་ཏོ་ཞེས་གསུང་རབ་ཏུ་སྐུ་བཞིར་ཡང་གསུངས་
པས་ཆོས་སྐུ་ངོ་བོ་ཉིད་སྐུ་ལས་ཐ་དད་དུ་བསྟན་བྱར་མཚུངས་སོ་ཞེས་ཟེར་རོ། ། །
གཉིས་པ་ནི། སྐུ་གསུམ་དུ་འདོད་པ་ཁ་ཅིག་ན་རེ། འདི་ལས་སྐུ་བཞིར་
བསྟན་པ་ཡིན་ན། ངོ་བོ་ཉིད་ནས་བརྗོད་ཅེས་བྱ་བའི་བར་གྱི་ལུས་རྣམ་གཞག་གི་ཚིག་ལེའུར་
བྱས་པ་ལས་ངོ་བོ་ཉིད་ཅེས་བྱ་བའི་སྒྲའི་མཇུག་ཐོགས་སུ་ཆོས་ཀྱི་སྐུ་ཞེས་པའི་སྒྲ་འབྱུང་བར་
རིགས་པ་ལས་མི་འབྱུང་བས་སྐུ་ནི་གསུམ་ཁོ་ན་སྟེ། མདོ་རྒྱས་གཉིས་མཐུན་དགོས་པས་སོ།།
དེས་ན་སྐུ་གསུམ་དང་ཆོས་སྐུའི་མཛད་པ་དང་བཅས་པ་བཞིར་གསུངས་སོ། །ཞེས་ཟེར་རོ།།
དེའི་ལན་དུ་སྐུ་བཞིར་སྨྲ་བ་གཞན་དག་ན་རེ། ངོ་བོ་ཉིད་སྐུ་སྐུ་གསུམ་ལས་ཐ་དད་དུ་ཕྱེ་བའི་
- 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགོས་པ་ཆོས་ཉིད་ཀྱི་ངོ་བོ་རྣལ་འབྱོར་པའི་ཀུན་རྫོབ་ཏུ་སངས་རྒྱས་སོགས་ལ་སྣང་བ་ལྟར་
ཕྱེ་བ་ཡིན་ནོ། །ཞེས་སྔར་ཉེ་བར་བསྟན་པའི་ཤུགས་ཀྱིས་དང་ལུས་རྣམ་གཞག་གི་ཚིག་
ལེའུར་བྱས་པའི་ཚིགས་བཅད་སྦྱར་བ་སྡེབ་སླ་བའི་ངོར་བྱས་པ་དང་། མཛད་པ་ཐམས་
ཅད་ཆོས་སྐུའི་ཕྲིན་ལས་སུ་ཤེས་པར་བྱ་བའི་དོན་དུ་ཡེ་ཤེས་ཁོ་ན་དང་མཛད་པ་སྦྱར་བའི་
ཕྱིར་ལུས་རྣམ་གཞག་གི་ཚིག་དེ་སྐད་གསུངས་པ་ཡིན་ཏེ། དེའི་ཕྱིར་ཕྱོགས་གཞན་སྔར་ནས་
སྐུ་བཞིར་གསུངས་པ་ཐམས་ཅད་མིག་ལྟ་བར་འགྱུར་རོ། །ཞེས་སོ། །
གཉིས་པ་ལ་གཉིས་ཀྱི་ཉོན་མོངས་མེད་པའི་དང་། སྨོན་གནས་ཤེས་པའི་
ཁྱད་པར་རོ། །དང་པོ་ལ་མཚམས་སྦྱོར་ནི། དེ་ལྟར་ཡིན་དུ་ཆུག་ཉན་ཐོས་ལ་སོགས་པའི་ཉོན་
མོངས་པ་མེད་ པའི་ཏིང་ ངེ་ འཛིན་ལས་ སངས་རྒྱས་ཉིད་ ཀྱི་ཉོན་མོངས་མེད་པའི་ཏིང་ངེ་
འཛིན་ལ་ཁྱད་པར་ཅི་ཞིག་ཡོད་ཅེ་ན། དེ་ལས་དེ་ཁྱད་པར་དུ་འཕགས་པའི་ཁྱད་པར་བསྟན་
པའི་ཕྱིར་བར་སྐབས་ཀྱི་ཚིགས་སུ་བཅད་པ་གཅིག་གིས་རྒྱལ་བའི་ཉོན་མོངས་མེད་སྟོན་པ་
ལ༑ རྩ་བ་ནི། རྒྱལ་བའི་ཉོན་མོངས་མེད་པའི་ཏིང་ངེ་འཛིན་ཆོས་ཅན། ཉན་ཐོས་ཀྱི་ལས་ཁྱད་
པར་འཕགས་ཏེ། གྲོང་དང་ལྗོངས་སོགས་སུ་བྱོན་ནས་འདི་ང་ལ་དམིགས་ནས་སེམས་འཛིན་
དེའི་ཉོན་མོངས་རྒྱུན་ཆད་པར་གྱུར་ཅིག་ཅེས་ལྷག་པར་ཡང་། རང་མཐོང་བའི་སེམས་ཅན་དེ་
ཉིད་ལ་གཟིགས་ཤིང་དེའི་ཉོན་མོངས་རྒྱུན་མངོན་སུམ་དུ་གཅོད་པའི་ཕྱིར། ཁྱབ་པ་ཡོད།
ཉན་ཐོས་ཉོན་མོངས་མེད་པའི་ཏིང་ངེ་འཛིན་བདག་ལ་བལྟ་བས་ཉོན་མོངས་སྐྱེ་བའི་མི་དེ་
ཡིས་བདག་མཐོང་བ་བཟློག་པའི་སྒོ་ནས་ དེའི་ཉོན་མོངས་སྐྱེ་བ་ཡོངས་སུ་སྤོང་གི །དེས་
བདག་མཐོང་བཞིན་དུ་རྒྱུད་ཀྱི་ཉོན་མོངས་མངོན་སུམ་དུ་མི་གཅོད་པའི་ཕྱིར་རོ། །
འགྲེལ་པ་ནི། ཉན་ཐོས་ལ་སོགས་པའི་ཉོན་མོངས་པ་མེད་པའི་ཏེང་ངེ་
འཛིན་ནི་བདག་མཐོང་བ་ལས་འགའ་ཞིག་ཉོན་མོངས་པ་སྐྱེ་བར་འགྱུར་ན་མི་རུང་ངོ༌། །ཞེས་
-5 4
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
བསམས་ནས་ཕ་རོལ་གྱིས་བདག་མཐོང་བ་བཟློག་པའི་སྒོ་ནས་བདག་ལ་བལྟ་བའི་མིའི་
ཉོན་མོངས་པ་སྐྱེ་བ་ཡོངས་སུ་མཐོང་བ་ཉིད་ཡིན་ནོ། །དེ་བཞིན་གཤེགས་པ་རྣམས་ཀྱི་ཉོན་
མོངས་པ་མེད་པའི་ཏིང་ངེ་འཛིན་ཕ་རོལ་གྱིས་བདག་མཐོང་བ་མི་བཟློག་གི་གྲོང་ལ་སོགས་
པར་བདག་མཐོང་བཞིན་པའི་སྐྱེ་བོ་མཐའ་དག་གི་ཉོན་མོངས་པའི་རྒྱུན་དྲུངས་འབྱིན་པ་
མཛད་པ་ཡིན་ནོ། །
གཉིས་པ་ལ་མཚམས་སྦྱོར་ནི། ཉན་ཐོས་ལ་སོགས་པའི་སྨོན་གནས་ཤེས་པ་
བས། དེ་བཞིན་གཤེགས་པའི་སྨོན་གནས་མཁྱེན་པ་ཁྱད་པར་དུ་འཕགས་པར་བསྟན་པའི་
ཕྱིར། བར་སྐབས་ཀྱི་ཚིགས་སུ་བཅད་པ་གཅིག་གིས་སངས་རྒྱས་ཀྱི་སྨོན་གནས་མཁྱེན་པ་
སྟོན་པ་ལ། རྩ་བ་ནི། སངས་རྒྱས་ཀྱི་སྨོན་གནས་མཁྱེན་པ་ཆོས་ཅན། ཉན་ཐོས་ཀྱི་སྨོན་ཤེས་
ལས་ཁྱད་པར་དུ་འཕགས་ཏེ། ཁྱད་པར་ལྔ་དང་ལྡན་པའི་ཕྱིར། ལྔ་ནི། རང་གི་ངང་གིས་
འཇུག་པས་ལྷུན་གྱིས་གྲུབ་པ་དང་། རྒྱུན་མི་ཆད་པས་ཆགས་པ་སྤངས་པ་དང་། ཤེས་བྱ་ཀུན་
ལ་ཐོགས་མེད་དུ་འཇུག་པ་དང་། ཐུགས་རྟག་ཏུ་མཉམ་པར་བཞག་པའི་གནས་པ་དང་
གདུལ་བྱའི་ཐེ་ཚོམ་དྲི་བ་ཀུན་གྱི་ལན་ཅི་བདེར་འདེབས་པར་མཛད་པའོ། །ཉན་ཐོས་ཀྱི་ནི་དེ་
ལས་བཟློག་པའི་ཕྱིར་རོ། ། །
འགྲེལ་པ་ནི། དེ་བཞིན་གཤེགས་པའི་སྨོན་གནས་མཁྱེན་པ་ནི། འབད་
པའི་རྟོག་པའི་མཚན་མ་མེད་པ་ཉིད་དུ་རང་གི་ངང་གིས་འཇུག་པ་དང་། དངོས་པོ་ལ་བདེན་
པར་མངོན་པར་ཞེན་པས་གཟུགས་ལ་སོགས་པ་ཆགས་པ་དང་བྲལ་བ་དང་། ཉོན་མོངས་པ་
དང་ཤེས་བྱའི་སྒྲིབ་པ་བག་ཆགས་དང་བཅས་ཏེ་སྤངས་པས་ཤེས་བྱ་ཐམས་ཅད་ལ་ཐོགས་པ་
མེད་པ་དང་། འཁོར་བ་ཇི་སྲིད་པར་གནས་པའི་ཕྱིར། གཞན་དོན་ལ་རྟག་ཏུ་གནས་པ་དང་།
སོ་སོ་ཡང་དག་པར་རིག་པ་བཞི་བརྙེས་པས་དྲི་བ་ཀུན་གྱི་ལན་འདེབས་པ་ཡིན་པར་བཞེད་
- 5 4 ？ ,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོ༑ ༑ཉན་ཐོས་ལ་སོགས་པའི་སྨོན་ཤེས་ནི་སྔ་མ་ལས་ལྔ་བཟློག་པ་ཉིད་ཀྱིས་ཁྱད་པར་ལྔ་
པོ་ལྡན་པ་དེ་ལྟར་མ་ཡིན་ནོ། ། །
གསུམ་པ་ལ་གཉིས་ཆོས་སྐུ་རྟག་པ་དང་། ཁྱབ་རྟག་གཉིས་ཀ་ལ་རྩོད་སྤང་
ངོ་༑ །དང་པོ་ལ་རྩོད་པ་ནི། སངས་རྒྱས་ཆོས་ཅན། རྟག་ཏུ་ཇི་ལྟར་སེམས་ཅན་གྱི་དོན་མི་
མཛད་དེ་མཛད་པར་ཐལ། རྟག་ཏུ་ཐུགས་རྗེ་ཆེན་པོའི་ངོ་བོ་ཉིད་ཀྱི་ཆོས་སྐུ་ལ་བཞུགས་
པའི་ཕྱིར། ཞེས་བྱ་བའི་ལན་གདབ་པའི་ཕྱིར། བར་སྐབས་ཀྱི་ཚིགས་སུ་བཅད་པ་གཅིག་
གསུངས་པ་འཆད་པ་ན། ལན་ལ་དངོས་དང་དཔེས་བསྒྲུབ་པ་གཉིས་ཀྱི་དང་པོ་ལ་རྩ་བ་ནི།
དག་པ་གཉིས་ལྡན་གྱི་དབྱིངས་དེའི་ངོ་བོ་ཉིད་དང་ལྡན་པའི་ཆོས་སྐུ་དེའང་གདུལ་བྱའི་རྒྱུད་
ཀྱི་ནི་དགེ་བའི་ས་བོན་ཡོངས་སུ་སྨིན་པར་གྱུར་པ་ན་གདུལ་བྱ་གང་དང་གང་ལ་རང་རང་གི་
སྐལ་བ་ཇི་ལྟ་བ་བཞིན་གྱི་སྤྲུལ་པ་གང་དང་གང་ཡིན་པ་སྤྲུལ་ནས་ནི་གནས་སྐབས་གང་གི་ཚེ་
བྱ་བའི་ཕྲིན་ལས་གང་དང་གང་དག་གིས་ཕན་པར་གྱུར་པ་དེའི་ཚེ་རྒྱུད་སྨིན་པའི་གདུལ་བྱ་
དེ་དང་དེ་དག་ལ་རང་རང་ལ་འཚམ་པའི་ཆོས་སྐུ་དེའི་སྤྲུལ་པ་སྣ་ཚོགས་སྣང་ནས་དོན་བྱེད་
འགྲེལ་པ་ནི། བདག་རྐྱེན་དགེ་བའི་བཤེས་གཉེན་དང་ལ་སོགས་པས་
གྲོགས་དམ་པ་དང་ཕྲད་པས་སྔོན་བསྐྱེད་པའི་དགེ་བའི་རྩ་བའི་ས་བོན་ཡུལ་སངས་རྒྱས་དང་
ལ་སོགས་པས་བྱང་སེམས་ལ་དམིགས་ནས་ཐོབ་པར་འདོད་པའི་སེམས་སྐྱེ་བའི་རྒྱུར་གྱུར་པ་
དེ་ཡོངས་སུ་རྟག་པར་གྱུར་ནས་གདུལ་བྱའི་སེམས་ཅན་གང་ལ་གནས་སྐབས་གང་གི་དོན་དུ་
ཆོས་བསྟན་པ་དང་ལ་སོགས་པས་བསོད་སྙོམས་བཞེས་པ་སོགས་མཛད་པས་ཡུལ་ཅན་དུ་སྟེ་
སྐྱེ་བ་ཀུན་ཏུ་མངོན་མཐོ་ངེས་ལེགས་བསྐྱེད་པས་འཕྲོད་པ་སྟེ་ཕན་པར་གྱུར་པ་དེའི་ཚེ་གདུལ་
བྱ་དེའི་དོན་དུ་བྱ་བའི་དོན་དུ་བདག་སངས་རྒྱས་སུ་གྱུར་ནས་སེམས་ཅན་གྱི་དོན་བྱེད་པར་
-5 4 8-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
གྱུར་ཅིག་པའི་སྔོན་གྱི་སྨོན་ལམ་གྲུབ་པས། བཅོམ་ལྡན་འདས་ཆོས་སྟོན་པ་སོགས་སྤྲུལ་པ་
དེ་དང་དེར་སྣང་བ་དང་གདུལ་བྱ་དང་འཚམ་པར་གཞན་དོན་གྱི་བྱ་བ་མཛད་པས་དུས་
ཐམས་ཅད་དུ་རྟོག་པ་མེད་བཞིན་དུ་དགོས་འདོད་འབྱུང་བའི་ཡིད་བཞིན་གྱི་ནོར་བུ་ལྟ་བུར་
ཆོས་ཀྱི་སྐུ་ལ་བཞུགས་བཞིན་དུ་གཞན་དོན་མཛད་པའི་ནུས་པ་ཉེ་བར་གནས་ཀྱང་སེམས་
ཅན་རང་གིས་ལོག་པར་སྤྱད་པའི་ལམ་གྱི་ཉེས་པ་སྐལ་བ་ངན་པར་བསྐྱེད་པ་ལས་སངས་
རྒྱས་ཀྱི་ཕྲིན་ལས་འཇུག་པའི་རྒྱུ་མ་ཚང་བས་འབྲས་བུ་སེམས་ཅན་སྨིན་པའི་འབྲས་བུ་མཛད་
པར་མི་སྣང་ངོ་སྙམ་དུ་བྱམས་པས་དགོངས་པ་ཡིན་ནོ། །་་ ་ ་་་
་ ་ གཉིས་པ་མཚམས་སྦྱོར་ནི། རྐྱེན་ཡོད་ཀྱང་རྒྱུ་མ་ཚང་ན་ཕྲིན་ལས་མི་འཇུག་
པ་དེ་ཇི་ལྟ་བུ་ཞིག་སྙམ་པ་ལ་བར་སྐབས་ཀྱི་ཚིགས་སུ་བཅད་པས་དེའི་དཔེ་དོན་སྦྱར་ནས་
སྟོན་པ་ལ། རྩ་བ་ནི། དཔེར་ན་རྐྱེན་ལྷ་ཡི་རྒྱལ་པོས་ནམ་མཁའ་ལས་ཆར་ཕབ་ཀྱང་ཉེར་
ལེན་ཏེ་ས་བོན་དུ་མི་རུང་བ་མེས་ཚིག་པ་ལས་མྱུ་གུ་སྔོན་པོ་མི་འཁྲུངས་པ་ལྟར་སངས་རྒྱས་
རྣམས་ནི་འཇིག་རྟེན་དུ་བྱུང་གྱུར་ཀྱང་ཉེར་ལེན་སངས་རྒྱས་མཐོང་བའི་སྐལ་བ་མེད་པའི་
སངས་རྒྱས་ལ་དམ་པའི་ཆོས་ཉན་པ་སོགས་བཟང་པོ་མི་མྱོང་ངོ་། །འགྲེལ་པ་ནི། དཔེར་ན་
ལྷ་ཡི་རྒྱལ་པོས་ཆར་གཉའ་ཤིང་གི་རྒྱུན་ཙམ་ཕབ་ཏུ་ཟིན་ཡང་ཏིལ་ལ་སོགས་པའི་ས་བོན་
རུལ་བའི་ངོ་བོ་ལ་སོགས་པ་འབྲས་བུ་བཟང་པོ་སྐྱེ་བའི་ས་བོན་དུ་མི་རུང་བར་གྱུར་པ་ལ་
འབྲས་བུ་བཟང་པོ་མི་འཁྲུངས་པ་དེ་བཞིན་དུ་སངས་རྒྱས་དག་གདུལ་བྱའི་ཡིད་ལ་རེ་བ་
མཐའ་དག་ཡོངས་སུ་རྫོགས་པར་མཛད་པ་མཁས་པ་རྣམས་འབྱུང་ཡང་། སྐལ་བ་མེད་པས་
སྣོད་དུ་མ་གྱུར་པ་རྣམས་ཀྱིས་དེ་ལས་དམ་པའི་ཆོས་ཉན་པ་ལ་སོགས་པའི་གོ་འཕང་བཟང་
པོ་ཐོབ་པར་མི་འགྱུར་རོ། །་ ་
གཉིས་པ་ལ་རྩོད་པ་ནི། ཡེ་ཤེས་ཀྱི་བདག་ཉིད་ཀྱི་ཆོས་སྐུ་ཆོས་ཅན། ཇི་ལྟར་
- 5 4.9 -
，



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱབ་པ་དང་རྟག་པ་ཞེས་ངེས་པར་བརྗོད་པར་རིགས་ཏེ་མི་རིགས་པར་ཐལ། རྣལ་འབྱོར་པ་
སོ་སོ་ཐ་དད་པར་ངེས་པའི་རྒྱུད་ཀྱིས་རྟེན་ལ་ཡོད་པའི་ཕྱིར་དང་། སྐད་ཅིག་རེ་རེ་ལ་འབྱུང་
བའི་ཕྱིར་ཞེ་ན། དེའི་ལན་བར་སྐབས་ཀྱི་ཚིགས་སུ་བཅད་པ་གཅིག་གིས་གསུངས་པ་ལ་རྩ་
བ་ནི། སངས་རྒྱས་ཆོས་ཅན། ཁྱབ་པར་ངེས་པར་བརྗོད་དེ། མཛད་པ་རྒྱ་ཆེ་བའི་ཕྱིར་ཏེ།
སྐལ་བ་ཇི་ལྟ་བ་བཞིན་དུ་སྣ་ཚོགས་པའི་དོན་མཛད་པ་དེ་ལྟར་རོ། །ཡང་སངས་རྒྱས་དེ་ཉིད་
ཆོས་ཅན། རྟག་པ་ཞེས་ཀྱང་བརྗོད་པ་ཡིན་ཏེ། དེའི་མཛད་པ་འཁོར་བ་ཇི་སྲིད་པར་ཟད་
པའམ་རྒྱུན་ཆད་པ་མེད་པའི་ཕྱིར་རོ། །འགྲེལ་པ་ནི། ཆོས་རྟགས་གོ་རིམ་བཞིན་སྦྱར་ན།
སངས་རྒྱས་ལ་ཆོས་ཅན། ཁྱབ་པ་ཞེས་བརྗོད་གོང་དུ་བཤད་པ་དེ་ལྟར་ཇི་སྐད་བཤད་པའི་
ཚུལ་གྱིས་དུས་ཐམས་ཅད་དུ་སྐལ་བ་ཇི་ལྟ་བར་གདུལ་བྱ་ཀུན་ལ་སྣང་བའི་སྒོ་ནས་བྱ་བ་
མཛད་པ་རྒྱ་ཆེ་བའི་ཕྱིར་དང་། བཅོམ་ལྡན་འདས་ལ་ཆོས་ཅན་རྟག་པ་ཞེས་མངོན་པར་
བརྗོད་དོ། །རྒྱུན་ཆགས་སུ་འཁོར་བ་ཇི་སྲིད་པར་བཞུགས་ཀྱང་ཟད་པ་མི་མངའ་བའི་ཕྱིར།
་ ་་་ ་ གཉིས་པ་ལ་གཉིས། མདོར་བསྟན། རྒྱས་བཤད་དོ། །དང་པོ་ལ་མཚམས་
སྦྱོར་ནི། དེ་ལྟར་སྐུ་གཉིས་པ་བསྟན་ནས། སྐུ་གསུམ་པ་ཆོས་སྐུའི་མཐུས་གདུལ་བྱ་མཆོག་
ལ་ཆོས་སྟོན་པའི་ལོངས་སྤྱོད་རྫོགས་པའི་སྐུའི་ངོ་བོ་ཉིད་མཚན་དང་དཔེ་བྱད་བཟང་པོས་
འབར་བའི་བདག་ཉིད་ཅན་སྟོན་པ་ལ། རྩ་བ་ནི། འོག་ནས་སྟོན་པའི་མཚན་ནི་སུམ་ཅུ་རྩ་
གཉིས་དང་། དཔེ་བྱད་བརྒྱད་ཅུས་བརྒྱན་པའི་གཟུགས་སྐུའི་བདག་ཉིད་འོག་མིན་ཁོ་ནར་
མངོན་དུ་བྱེད་པ་ནི་ཆོས་ཅན། ཐུབ་པའི་ལོངས་སྤྱོད་རྫོགས་པའི་སྐུར་བཞེད་དེ། འཁོར་ས་
བཅུའི་བྱང་སེམས་དང་། ལྷན་ཅིག་ཏུ་མཆོག་ཏུ་ཁ་ན་མ་ཐོ་བ་མེད་པའི་ཐེག་ཆེན་ཆོས་ལ་ཉེ་
བར་ལོངས་སྤྱོད་པའི་དགའ་བདེ་སོ་སོར་མྱོང་བར་བྱེད་པའི་ཕྱིར། སངས་རྒྱས་རྣམས་ཀྱི་སྐུ་
སྐྱེས་བུ་ཆེན་པོའི་མཚན་བཟང་པོ་སུམ་ཅུ་རྩ་གཉིས་ཀྱིས་བརྒྱན་པ། དཔེ་བྱད་བཟང་པོ་
，
- 5
5 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
བརྒྱད་ཅུས་བརྒྱན་པས། བྱང་སེམས་ཆེན་པོ་རྣམས་ལ་ཐེག་པ་ཆེན་པོའི་མཆོག་གི་ཆོས་ཀྱི་
ལོངས་སྤྱོད་བླ་ན་མེད་པ་དགའ་བ་དང་བདེ་བས་ཚིམ་པ་དང་། རབ་ཏུ་དགའ་བ་སྟོན་པར་
མཛད་པར་འགྱུར་རོ། །སོགས་སོ། །
འགྲེལ་ པ་ནི། སྐྱེས་བུ་ཆེན་ པོར་མཚོན་ པའམ་གསལ་བར་བྱེད་པས་
མཚན་ཏེ་སོ་གཉིས་སོ། །འདི་དག་རིགས་ཀྱི་ས་ལ་ས་བོན་ཙམ་དང་། མོས་སྤྱོད་དུ་ཐོབ་པའི་
ཐབས་ལ་ཞུགས་པ་དང༌། ས་བཅུར་རྣམ་པར་དག་པ་དང་། སངས་རྒྱས་སར་དག་པ་མཐར་
ཐུག་པའོ། །ཞེས་བྱང་ས་ལས་སོ། །གཞན་རྒྱུད་ལ་བགོ་ཞིང་ཞེན་པར་བྱེད་པས་སམ། ནང་གི་
ཡོན་ཏན་གསལ་བར་བྱེད་པས་ སམ། མཛེས་པར་བྱེད་པའི་ཕྱིར། དཔེ་བྱད་བཟང་པོ་སྟེ་
བརྒྱད་ཅུའི་ངོ་བོ་ཉིད་ཀྱི་གཟུགས་སྐུ་འདི་ནི་ཆོས་ཅན། སངས་རྒྱས་བཅོམ་ལྡན་འདས་ཀྱི་
ལོངས་སྤྱོད་རྫོགས་པའི་སྐུ་ཡིན་ཏེ། འཁོར་བྱང་ཆེན་ས་བཅུ་ལ་ཞུགས་པ་རྣམས་དང་ཐབས་
ཅིག་ཏུ་ཐེག་པ་ཆེན་པོའི་ཆོས་ཀྱི་ལོངས་སྤྱོད་ཀྱི་དགའ་བ་དང་བདེ་བ་ཤིན་ཏུ་ཁ་ན་མ་ཐོ་བ་
མེད་པ་ལ་ཉེ་བར་ལོངས་སྤྱོད་པའི་ཕྱིར་རོ། ། །
གཉིས་པ་ལ་གཉིས། མཚན་དང་དཔེ་བྱད་དོ། །དང་པོ་ལ་གཉིས། དབྱེ་བ་
དང༌། རྒྱུའོ། །དང་པོ་ལ་མཚམས་སྦྱོར་ནི། མཚན་སུམ་ཅུ་རྩ་གཉིས་པོ་དེ་གང་ཡིན་ཞེ་ན།
བར་སྐབས་ཀྱི་ཚིགས་སུ་བཅད་པ་ལྔས་སོ་སོའི་ངོ་བོ་འཆད་པ་ལ། རྩ་བ་ནི། དེ་བཞིན་
གཤེགས་པའི་ཕྱག་ཞབས་ཀྱི་མཐིལ་ལ། འཁོར་ལོ་རྩིབས་སྟོང་ལྡན་ལྟེ་བ་མུ་ཁྱུད་དང་བཅས་
པ་རྣམས་རྫོགས་པས་མཚན་པ་དང་རུས་སྦལ་གྱི་ལྟོ་བ་ལྟར་ཞབས་མཉམ་པར་འཇོག་པ་
དང༌། ངང་ པ་ལྟར་ ཕྱག་དང་ཞབས་ སོར་ རིན་པོ་ཆེའི་དྲ་བས་འབྲེལ་བ་དང་། ཕྱག་དང་
ཞབས་སུ་བཅས་པའི་མཐིལ་ཤིང་བལ་ལྟར་འཇམ་ཞིང་གཞོན་ཤ་ཆགས་པ་དང་། ལོངས་སྐུ་
འདིའི་སྐུ་ནི་ཕྱག་ཞབས་མཐིལ་བཞི་ཕྲག་པ་གཉིས་ལྟག་པའི་ཕྱོགས་ཏེ་བདུན་དག་མཐོ་བ་
- 55 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དང་། ཕྱག་ཞབས་ཀྱི་སོར་མོ་རྣམས་རིང་བ་དང་། ཞབས་བཞི་ཆ་ཕྱིར་འཕགས་པས་རྟིང་པ་
ཡངས་པ་དང་། ཕལ་པ་ལས་ཁྲུ་བདུན་གྱིས་གྱེན་དུ་འཕགས་པས་སྐུ་ཆེ་ཞིང་། ཡ་ཡོ་མེད་
པས་དྲང་བ་དང་། ཞབས་པུས་མོའི་ལྷ་ང་དང་དཔྱིའི་ལོང་བུ་ཕྱིར་འབུར་བ་མི་མངོན་པ་དང་།
བ་སྤུ་ནི་གྱེན་དུ་གཡས་ཕྱོགས་སུ་འཁྱིལ་བ་དང༌། བྱིན་པ་མཉམ་ཞིང་རིམ་པར་འཚམ་མ་
རྒྱས་ཤིང་ཟླུམ་པས་རི་དྭགས་ཤ་རམྦྷ་ཨེན་ཡི་དང་འདྲ་བ་དང་། ཕྱག་མ་བཏུད་པར་མཐིལ་
གཉིས་ཀྱིས་པུས་མོའི་ལྷ་ངར་སླེབས་པས་ཕྱག་རིང་ཞིང་མཛེས་པ་དང་། རྟ་དང་གླང་པོ་
ཅང་ཤེས་ལྟར་གསང་བའི་མཚན་མ་མཛེས་པར་སྦུབས་སུ་ནུབ་པའི་མདོམས་ཀྱི་སྦ་བ་སྦུབས་
སུ་ནུབ་པའི་མཆོག་དང་། པགས་པ་གསེར་ཤིན་ཏུ་སྦྱངས་པའི་མདོག་ལྟ་བུ་འོད་འདོམ་གང་
བ་དང་། པགས་པའི་སྐྱི་སྲབ་ལ་འཇམ་ཞིང་སྙོམས་ལ་རྡུལ་དང་དྲི་མ་མི་འཆགས་པ་དང་། བ་
སྤུ་ནི་མ་འདྲེས་ཤིང་བུ་ག་གཅིག་ནས་གཉིས་མེད་པར་རེ་རེ་ནས་གཡས་ཕྱོགས་སུ་ལེགས་
པར་འཁྲུངས་པ་དང་། ཞལ་གྱི་སྨིན་མཚམས་ན་ཁ་བ་ལྟར་དཀར་ཞིང་ཉི་ཟླ་བས་ལྷག་པའི་
འོད་དང་ལྡན་པ་སྤུ་དཀར་འཇམ་གཡས་སུ་འཁྱིལ་བའི་མཛོད་སྤུས་བརྒྱན་པ་དང་། རོ་སྟོད་
འཕེལ་ཀ་ཕྱེ་བས་སེང་གེ་འདྲ་བ་དང༌། ལོངས་སྐུ་འདིའི་དཔུང་པའི་མགོ་མགྲིན་པ་མེད་པ་
དང་ལེགས་པར་འབྲེལ་ཞིང་ཟླུམ་པར་གནས་པ་དང༌། གསེར་གྱི་གླེགས་བམ་ཕྱིས་པ་ལྟར་
ཐལ་གོང་སྟེ་ཕྲག་པའི་བར་མཐོ་གང་ལེགས་པར་རྒྱས་པ་དང་། ལོངས་སྐུ་འདི་ལ་ལྗགས་
ནད་གསུམ་གྱིས་མ་ཉམས་པས་རོ་ངན་པ་མི་ཞིམ་པའང་རོ་མཆོག་ཏུ་སྣང་བའམ་རོ་སོ་སོར་
མྱོང་བ་དང་མཐུན་པའི་རྣམ་ཤེས་མངའ་བས་རོ་བྲོ་བ་མཁྱེན་པ་དང་། སྐུ་ནི་དཔངས་དང་
འདོམ་མཉམ་པས་ཤིང་ནྱ་གྲོ་ཏ་ལྟར་ཆུ་ཞིང་གབ་པ་དང༌། ཟླུམ་ཞིང་མཉམ་པ་གཡས་སུ་
འཁྱིལ་ལ་ལེགས་པར་རྒྱས་ཤིང་ལྟ་ན་སྡུག་པའི་གཙུག་ཏོར་སོར་བཞི་ཙམ་གྱེན་དུ་འཕགས་
པ་དབུར་ལྡན་པ་དང་། ཨུཏྤ་ལ་དམར་པོའི་མདོག་ལྟ་བུའི་ལྗགས་ཡངས་པ་བརྐྱང་ན་དབུ་
-j5 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
སྐུའི་མཚམས་ ལ་ ཐུག་ པར་ ཞལ་ཀུན་ ཁེབས་ཤིང་ སྲབ་ པས་ རིང་ ཞིང་མཛེས་པ་དང་།
གསུང་ཀུན་ཤེས་པར་བྱ་ཞིང་རྣམ་པར་ཤེས་པར་བྱ་བ། སྙན་པར་འོས་ཤིང་མི་མཐུན་པར་
མེད་པ། ཟབ་ཅིང་དབྱངས་ཀྱི་རྗེས་སུ་འགྲོ་བ། མི་མཚུངས་ཤིང་རྣ་བར་སྙན་པ་གདུལ་བྱ་
སྣ་ཚོགས་ཀྱི་རྒྱུད་རིག་ཅིང་ཁྱབ་པར་བྱེད་པ་སྟེ་ལྔ་དང་ལྡན་པས་ཚངས་པའི་དབྱངས་དང་
ལྡན་པ་དང་། མེ་ལོང་ལྟར་ཟླུམ་ཞིང་རྒྱས་ལ་བལྟ་ན་སྡུག་པས་འགྲམ་པ་སེང་གེ་དང་འདྲ་བ་
དང་། ཚེམས་ཀུན་ད་ལྟར་ཤིན་ཏུ་དཀར་བ་དང། ཚེམས་མཐོ་དམན་མེད་པས་ཚད་མཉམ་པ་
དང༌། ཚེམས་ལ་མཚམས་མ་དོད་པས་ཐགས་བཟང་བ་དང༌། བླ་འོག་ལྷག་ཆད་མེད་པར་ཉི་
ཤུ་ཉི་ཤུ་ཡོད་པས་གྲངས་ནི་བཞི་བཅུ་ཐམ་པར་ཚང་བ་དང་། དཀར་ནག་ཆ་མ་འདྲེས་ཤིང་
དམར་པོའི་ར་རི་མེད་པས་སྤྱན་ནི་མཐོན་མཐིང་ཉིད་སྤྱན་གྱི་སྟེང་འོག་གི་རྫི་མ་གཞོལ་ཞིང་མ་
འཛིངས་པས་བ་ཁྱུ་མཆོག་གི་རྫི་མ་དང་འདྲ་བ་སྟེ། འདི་དག་ནི་ཐུབ་པའི་མཚན་སུམ་ཅུ་རྩ་
གཉིས་ཡིན་ནོ། །
འགྲེལ་པ་ནི། བླ་མ་སྐྱེལ་བ་དང་བསུ་བ་དང་ལ་སོགས་པས་ཆོས་ཉན་
གཙུག་ལག་ཁང་འགྲོ་གཡོག་འཁོར་བྱིན་པས་ཕྱག་དང་ཞབས་འཁོར་ལོའི་མཚན་དང་ལྡན་
པ་ཉིད་དང་། སྡོམ་པ་གསུམ་ཡང་དག་པར་བླངས་པའི་ཡི་དམ་བརྟན་པ་ཉིད་རུས་སྦལ་
བཞིན་དུ་ཞབས་ ཤིན་ཏུ་ གནས་ པ་ ཉིད་དང་། བསྡུ་བའི་དངོས་པོ་བཞི་བསྟན་པས་ཕྱག་
ཞབས་ཀྱི་སོར་མོ་ངང་པའི་རྒྱལ་པོ་ལྟ་བུར་དྲ་བས་འབྲེལ་བ་ཉིད་དེ། བཟའ་བ་དང་བཅའ་བ་
དང༌། ལ་སོགས་པས་མྱངས་པས་དྲི་རོ་རེག་བྱ་གྱ་ནོམ་པ་བྱིན་པས་ཕྱག་དང་ཞབས་འཇམ་
ཞིང་གཞོན་ཤ་ཆགས་པ་ཉིད་དང༌། ལྷག་པ་དང་ལ་སོགས་པས་བཏུང་བ་ཤིན་ཏུ་གྱ་ནོམ་པ་
བྱིན་པས་ཕྱག་དང་ཞབས་དང་ཐལ་གོང་དང་ལྟག་པའི་ཕྱོགས་མཐོ་བའི་ཕྱིར་བདུན་མཐོ་བ་
ཉིད་དང་། གསད་པར་བྱ་བ་བཅིངས་པ་ལས་ཐར་བར་བྱ་བས་སོར་མོ་རིང་བ་དང་། སྲོག་
- 5 5 3 -



， ་ བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྲུངས་ཏེ་འཚོ་བ་ལ་ཕན་བཏགས་པ་ཉིད་ཀྱིས་ལག་པ་ཡངས་པ་ཉིད་དང་། སྲོག་གཅོད་པ་
སྤངས་པ་ཉིད་ཀྱིས་སྐུ་ཆེ་ཞིང་དྲང་བ་ཉིད་དང་། དགེ་བའི་ཆོས་གསར་དུ་ཡང་དག་པར་
བླངས་པས་ཞབས་ཀྱི་ལོང་བུ་མི་མངོན་པ་ཉིད་དང་། དགེ་བ་ཡང་དག་པར་བླང་བ་མི་
ཉམས་ཤིང་སྤེལ་བས་སྐུའི་སྤུ་གྱེན་དུ་ཕྱོགས་པ་ཉིད་དང་། གསོ་བ་རིག་པ་དང་། བཟོ་དང་
ལ་སོགས་པས་ལྷམ་གུས་པར་བྱས་ཏེ་བྱིན་པས་རི་དྭགས་ཨེ་རྱ་ལྟ་བུ་ཉིད་དང་། རང་
ལ་བདོག་པའི་ནོར་སློང་བའི་སྐྱེ་བོ་ལ་མི་ཕྱེད་པར་སྟེར་ཞིང་སློང་བ་ན་མེད་ཅེས་ཕྱི་མ་སྤངས་
པས་ཕྱག་རིང་ཞིང་མཛེས་པ་ཉིད་དང་། གཞན་མི་འབྱེད་ཅིང་བྱ་བ་བསྡུམས་པ་དང་། སྐྱེ་བོ་
ཐམས་ཅད་འཁྲིག་པ་ལས་ཚངས་པར་སྤྱོད་པ་ཡང་དག་པར་ལེན་དུ་འཇུག་པ་དང་། གསང་
བའི་གྲོས་ཀྱི་གསང་ཚིག་བསྲུངས་པས་མདོམས་ཀྱི་སྦ་བ་སྦུབས་སུ་ནུབ་པ་ཉིད་དང་། གཏིང་
པ་དང་དགབ་པ་དང་གོས་གྱ་ནོམ་པ་བྱིན་པས་མདོག་གསེར་འདྲ་བ་ཉིད་དང་། ཁང་
བཟངས་དང་ལ་སོགས་པས་གཞལ་མེད་ཁང་གནས་བཟང་བྱིན་པས་པགས་པ་འཇམ་པ་
ཉིད་དང་། འདུ་འཛི་དང་ལ་སོགས་པས་རྣམ་གཡེང་ཡོངས་སུ་སྤངས་པས་བ་སྤུ་རེ་རེ་ནས་
གཡས་སུ་འཁྱིལ་བ་ཉིད་དང་། སྐྱེ་བོ་བླ་མ་མཁན་སློབ་ཕུ་ནུ་སོགས་ཐམས་ཅད་བཀུར་བའི་
གནས་ཇི་ལྟ་བ་བཞིན་དུ་བཀོད་ཅིང་བསྙེན་བཀུར་བྱེད་པའི་རིམ་གྲོ་པ་བྱིན་པས་ཞལ་
མཛོད་སྤུས་བརྒྱན་པ་ཉིད་དང་། རྣམ་པ་ཐམས་ཅད་དུ་ཁ་དྲག་གི་ཚིག་གིས་མུ་ཅོར་གཞན་ལ་
མི་སྨྲ་ཞིང་སྨོད་པའི་སྒོ་ནས་ཁྱད་པར་དུ་མ་གསད་པའི་རོ་སྟོད་སེང་གེ་འདྲ་བ་ཉིད་དང་། སྙན་
པར་སྨྲ་བ་དང་ལེགས་པར་སྨྲ་བའི་རྗེས་སུ་མཐུན་པར་བྱས་པས་དཔུང་མགོ་ཤིན་ཏུ་ཟླུམ་པ་
ཉིད་དང་། ནད་པ་ལ་སྨན་དང་ལ་སོགས་པས་རིམ་གྲོ་ཕན་པ་སྨན་པའི་ཟས་བྱིན་པས་ཐལ་
གོང་རྒྱས་པ་ཉིད་དང་། སྐྱེ་བོ་ནད་པའི་གཡོག་དང༌། རིམ་གྲོ་བྱས་པས་རོ་བྲོ་བའི་མཆོག་
མཁྱེན་པ་ཉིད་དང་། ནགས་ཚལ་དང་ཀུན་དགའ་ར་བ་དང་ལ་སོགས་པས་བསིལ་ཁང་དང་
་
- 5
5 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡ཝ
ཁྲོན་པ་སོགས་བྱེད་པའི་ལས་རང་གིས་ཡང་དག་པར་ལེན་ཞིང་གཞན་བྱེད་དུ་བཅུག་པས་
ཤིང་ནྱ་གྲོ་ཏ་ལྟར་ཆུ་ཞིང་གབ་པ་ཉིད་དང་། གཙུག་ལག་ཁང་དང་ལ་སོགས་པས་གནས་ཁང་
ལ་སོགས་པ་སྔར་ཡོད་ལས་ལྷག་པ་བྱིན་པས་དབུ་གཙུག་ཏོར་དང་ལྡན་པ་ཉིད་དང་། འཇམ་
པ་དང་ལ་སོགས་པས་སྙན་ལ་མཉེན་པའི་ཚིག་གསུང་བས་ལྔགས་རིང་བ་ཉིད་དང་
། འཇིག་
རྟེན་གྱི་ཁམས་མང་པོས་བར་ཆོད་པ་དང་དྲུང་ན་གནས་པ་ཐམས་ཅད་ཀྱི་སེམས་ལ་དམ་པའི་
ཆོས་མཚུངས་པར་གོ་བར་བྱས་པས་གསུང་ཚངས་པའི་དབྱངས་ཉིད་དང་། ཡུན་རིང་པོ་ནས་
ཚིག་བཀྱལ་བ་སྤངས་ཤིང་དུས་སུ་སྨྲ་བས་འགྲམ་པ་སེང་གེ་འདྲ་བ་ཉིད་དང་། སྐྱེ་བོ་ཐམས་
ཅད་ལ་བཀུར་བ་དང་ལ་སོགས་པས་མི་བརྙས་པས་ཚེམས་དཀར་བ་ཉིད་དང་། འཚོ་བའི་ཡོ་
བྱད་རྣམ་པར་དག་ པ་ ཉིད་ ཀྱིས་ཚེམས་མཉམ་པ་དང་། ཡུན་རིང་པོ་ནས་བདེན་པའི་
ཚིག་ཀུན་ཏུ་སྤྱོད་པས་ཚེམས་ཐགས་བཟང་བ་ཉིད་དང་། མཐུན་པ་འབྱེད་པའི་ཕྲ་མའི་ཚིག་
སྤངས་པ་ཉིད་ཀྱིས་ཚེམས་བཞི་བཅུ་མངའ་བ་ཉིད་དང་། སེམས་ཅན་ཐམས་ཅད་ལ་བུ་
གཅིག་པ་དང་འདྲ་བར་བྱམས་པས་བལྟས་པས་སྤྱན་མཐོན་མཐིང་ཉིད་དང་། མི་སྡུག་པ་ལ་
ཁོང་ཁྲོ་བ་དང་ལ་སོགས་པས་སྡུག་པ་ལ་ཆགས་པ་མེད་པར་མ་རྨོངས་པའི་སྤྱན་གྱིས་བལྟས་
པས་རྫི་མ་བའི་ལྟ་བུ་ཉིད་དོ། །་་་་ ་ ་
གཉིས་པ་མདོ་རྒྱས་གཉིས་ཀྱི་དང་པོ་ལ་མཚམས་སྦྱོར་ནི། མཚན་གྱི་རྒྱུ་
གྲུབ་པས་མཚན་གྲུབ་བོ་ཞེས་བྱ་བར་ཤེས་པར་བྱ་བའི་ཕྱིར་བར་སྐབས་ཀྱི་ཚིགས་སུ་བཅད་
པ་གཅིག་གིས་རྒྱུ་འབྲས་གསུངས་པ་ལ། ལོངས་སྐུ་འདི་ལ་མཚན་ནི་སོ་གཉིས་པོ་གང་གིས་
སྒྲུབ་པ་བྱེད་པའི་རྒྱུ་གང་ཡིན་པ་དེ་དང་དེ་ནི་རབ་ཏུ་རྫོགས་པས་མཚན་ནི་སོ་གཉིས་པོ་འདི་
དག་ཡང་དག་པར་འགྲུབ་བོ། །འགྲེལ་པ་ནི། མཚན་སོ་གཉིས་པོ་རྒྱུ་གང་གིས་སྒྲུབ་པ་བྱེད་
པའི་རྒྱུ་གང་ཡིན་པ་དེ་རབ་ཏུ་རྫོགས་པས་མཚན་སོ་གཉིས་པོ་འདི་དག་འབྱུང་ངོ་། །གཉིས་
-5.5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ལ་མཚམས་སྦྱོར་ནི། མཚན་གྱི་རྒྱུ་དེ་གང་ཡིན་ཞེ་ན། མཚན་འགྲུབ་པའི་རྒྱུ་མཚན་གསུངས་
པ༑ དེའི་འོག་ཏུ་བར་སྐབས་ཀྱི་ཚིགས་སུ་བཅད་པ་དག་གིས་རྒྱུ་གསུངས་པ་ལ། རྩ་བ་ནི།
བླ་མ་སྐྱེལ་བ་དང་བསུ་བ་ལ་སོགས་པ་དང་། སྡོམ་པ་ཡང་དག་པར་བླངས་ལ་བརྟན་པ་དང་། །
བསྡུ་བ་བཞི་བརྟན་པ་དང་གྱ་ནོམ་པའི་དངོས་པོ་སྦྱིན་པར་བྱ་བ་དང་། གསད་པར་བྱ་བ་
བཅིངས་པ་ལས་ཐར་བ་དང་སྲོག་བསྲུང་བར་བྱེད་པ་དང༌། དགེ་བ་ནི་དང་པོར་ཡང་དག་
པར་བླངས་ཤིང་བླངས་པ་སྤེལ་བ་དང༌། ལ་སོགས་པས་རིག་པ་དང་བཟོ་སོགས་བྱས་ཏེ་
སྦྱིན་པ་སོགས་མཚན་སྒྲུབ་བྱེད་ཀྱི་རྒྱུའི་མཚན་ཉིད་རང་བཞིན་རྣམས་ཕྲིན་ལས་ཀྱི་སྦྱིན་པས་
བསྡུ་བའི་མདོ་ལས་ཇི་སྐད་འབྱུང་བ་བཞིན་ཤེས་པ་བྱ་སྟེ། འགྲེལ་པར་བསྟན་པ་བཞིན་ནོ། །
མ་བཀྲོལ་བའི་རྒྱུ་མཚན་ནི། ཚིག་ལེའུར་བྱས་པ་འདི་གཉིས་ནི་གོང་ཉིད་
དུ་མཚན་གྱི་ངོ་བོ་བཤད་པས་བཀྲོལ་ཟིན་པས་ཡང་མི་འབྲིའོ། །གཉིས་པ་ལ་མཚམས་སྦྱོར་
ནི༔ དེ་ལྟར་མཚན་གྱི་ངོ་བོ་དང་རྒྱུ་རྣམས་བརྗོད་ནས་བར་སྐབས་ཀྱི་ཚིགས་སུ་བཅད་པ་བཅུ་
གཉིས་ཀྱིས་དཔེ་བྱད་བཟང་པོ་བརྒྱད་ཅུ་གསུངས་པ་ལ། རྩ་བ་ནི། ཐུབ་པའི་ཞེས་ཀུན་ལ་
སྦྱར་ཏེ། སེན་མོ་ཟངས་ཀྱི་མདོག་ལྟར་དམར་བ་ཉིད་དང་། སེན་མོའི་མདོག་མདངས་དང་
ལྡན་པས་སྣུམ་པ་དང་། ཤོང་པུ་མེད་པས་མཐོ་བ་དང་། སོར་མོ་རྣམས་ཕན་ཚུན་ཟླུམ། ཤས་
ཁེངས་པས་རྒྱས། རྩ་བ་ནས་བྱིན་གྱིས་ཕྲ་བ་དང་། ཕྱག་ཞབས་ཀྱི་རྩ་བལྟར་མི་མངོན་པ་དང་།
རྩ་ལ་མདུད་པ་མེད་པ་དང་། ལོང་བུ་ཆུང་ངམ་ནང་གི་ལོང་བུ་ནང་དུ་འབུར་བ་མི་མངོན་པ་
དང༌། ཞབས་མཐིལ་ཆེ་ཆུང་རིང་ཐུང་མེད་པས་ཞབས་མཉམ་པ་དང་། སེང་གེའི་སྟབས་ཀྱིས་
བརྗིད་ པ་དང༌། གླང༌པོ་ཆེའི་སྟབས་ཀྱིས་ཐད་ཀར་དང་། བྱ་ངང་པའི་སྟབས་ཀྱིས་ནམ་
མཁའ་ལ་དང་ནི། ཁྱུ་མཆོག་གི་སྟབས་ཀྱིས་འཁོར་ གྱི་སྣ་འདྲེན་ཅིང་གཤེགས་པ་དང༌།
གཡས་ ཕྱོགས་ སུ་ ལྡོག་ ཅིང་ གཡས་ ཕྱོགས་ སུ་གཤེགས་ པ་ དང༌ ། བལྟ་ན་ མཛེས་པར་
-y
5
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
གཤེགས་པ་དང་། སྐུ་མི་ཡོ་བར་དྲང་པོར་དང། འགྱིང་ལེགས་པས་འཁྲིལ་བག་ཆགས་པ་
དང་། པགས་པ་དྲི་མ་མེད་པས་གསེར་བྱི་དོར་བྱས་པ་འདྲ་བ་དང་། རིང་ཐུང་སྦོམ་ཕྲའི་ཆ་
ཕྱེད་པས་རིམ་པར་འཚམ་པ་དང་། གློ་བུར་གྱི་དྲི་མ་མེད་པས་གཙང་བ་དང་། རེག་ན་བདེ་བ་
བསྐྱེད་པས་འཇམ་པ་དང་། རང་བཞིན་གྱིས་དྲི་མ་མེད་པས་དག་པའི་སྐུ་དང༌། མཚན་ནི་ཆ་
ཤས་ཡོངས་སུ་རྫོགས་པ་དང་སྟེ་འདི་ནི་ཆ་ཚང་བས་དཔེ་བྱད་དུ་བཞག་གོ །སྐུ་ཁྱོན་ཆེ་བས་
སྐུའི་ཁོ་ལག་ཡངས་ཤིང་ཁྱད་པར་བཟང་བ་དང༌། གོམ་པ་ཆེ་ཆུང་སྙོམས་པ་དང༌། སྤྱན་
གཉིས་རང་བཞིན་གྱིས་དག་པ་དང་། ཤ་འཇམ་ཞིང་མཉེན་པས་གཞོན་ཤ་ཅན་ཉིད་དང་།
སྐུ་ཤ་ཞུམ་པ་མེད་པ་དང་སྐུ་ཤ་ཁེངས་པས་རྒྱས་པ་དང་། ཤ་ལྷོད་པ་མིན་པ་དང་། ཤིན་ཏུ་
གྲིམས་པའི་སྐུ་ཉིད་དང་། མཚན་དཔེའི་གནས་མ་འཆོལ་བར་རིང་བར་ཐུང་བས་ཡན་ལག་
དང་ཉིང་ལག་ཤིན་ཏུ་རྣམ་པར་འབྱེས་པ་དང་། གཟིགས་པ་སྤྱན་ལ་ལིང་ཐོག་དང་རབ་རིབ་
ཀྱི་སྒྲིབ་པ་མེད་ཅིང་མིག་ནག་ལ་སོགས་པས་དག་པ་དང་། སྐུའི་ཕྱལ་ཟླུམ་པ་དང་། སྐེད་པ་
སྐབས་ཕྱིན་པ་དང༌། སྐེད་པ་རྐྱང་བ་མིན་པས་མ་སྙོངས་པ་དང་། ཕྱལ་མཐོ་དམན་མེད་པས་
ཕྱང་ངེ་བ་དང་། ལྟེ་བའི་གཏིང་རིང་ཞིང་ཟབ་པ་དང་། ལྟེ་བའི་རི་མོ་གཡས་ཕྱོགས་སུ་འཁྱིལ་
བ་དང༌། སྤྱོད་ལམ་ཀུན་ནས་བལྟ་ན་སྡུག་པ་དང་། སྒོ་གསུམ་གྱི་ཀུན་ཏུ་སྤྱོད་པ་གཙང་བ་
དང༌། སྐུ་ལ་ནི་རྨེ་བ་ནག་པོ་ལ་སོགས་པའི་ཤ་མཚན་མེད་པ་དང་། ཕྱག་ནི་ཤིང་བལ་
གྱི་འདབ་མ་ལྟར་འཇམ་པ་དང་། ཕྱག་གི་རི་མོ་ལ་འོད་ཀྱི་མདངས་གསལ་བ་ཡོད་པ་དང་།
ཕྱག་གི་རི་མོ་གཏིང་ཟབ་པ་དང་རི་མོ་དཀྱུས་རིང་བ་དང་། ཞལ་གྱི་སྒྲོས་ཧ་ཅང་མི་རིང་བ་དང་།
མཆུ་ནི་ཤིང་ཐོག་བིམ་པ་ལྟར་དམར་བའམ། ཞལ་གདོང་ལ་གཟུགས་བརྙན་མཐོང་བ་ཉིད་
དང༌། ལྗགས་བདེ་ཞིང་མཉེན་པ་དང་། པད་འདབ་ལྟར་སྲབ་པ་དང་། ཁ་དོག་དམར་བ་དང་།
གླང་པོ་ཆེ་དང་འབྲུག་གི་སྒྲ་ལྗིད་ཆེ་བ་ཉིད་དང་། གསུང་སྙན་ཞིང་མཉེན་ལ་འཇམ་པ་དང་།
- 5
7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཆེ་བ་བཞི་པོ་འཁོར་ཟླུམ། རྩེ་མོ་རྣོ་བ་དང་། ཁ་དོག་དཀར་བ་དང་། རིང་ཐུང་སྦོམ་ཕྲ་ཚད་
སྙོམས་པ་དང་། རྩ་བ་ནས་རྩེ་མོར་བྱིན་ནམ་རིམ་གྱིས་ཕྲ་བ་དང་། ཤངས་རྒྱུད་བཟང་ཞིང་
དོད་པས་མཐོ་བ་དང་། མ་ཉམས་ཤིང་སྣབས་ལ་སོགས་པས་མཆོག་ཏུ་དག་པ་དག་དང་ནི།
སྤྱན་དཀྱུས་རིང་བས་ཡངས་པ་དང་། ཡན་མན་གྱི་རྫི་མའི་མཚམས་སྙུག་པ་དང་། སྤྱན་
དཔེར་ན་པདྨའི་འདབ་མ་རངས་པ་འདྲ་བ་དང་། སྨིན་མ་གཡས་གཡོན་འབྲེལ་བས་ཚུགས་
རིང་བ་དང་། ཕྲ་ཞིང་མཉེན་པས་འཇམ་པ་དང་། མདོག་སྣུམ་པ་དང་། དེའི་སྤུ་ནི་རིང་ཐུང་
སྦོམ་ཕྲ་མཉམ་པ་དང༌། ཕྱག་ཞབས་དང་མཉམ་པས་རིང་ཞིང་ཤ་རྒྱས་པ་དང་། སྙན་གཉིས་
མཐོ་དམན་ཆེ་ཆུང་མཉམ་པ་དང་། སྙན་མ་འོན་པའམ། གནས་གྱུར་ཐོབ་པས་སྙན་གྱི་དབང་
པོ་ཉམས་པ་རྣམ་པར་སྤངས་པ་དང༌། སྐུ་མཚམས་དོད་པས་དཔྲལ་བ་ལེགས་པར་དབྱེས་པ་
དང༌། ཟླ་བ་ཚེས་པ་ལྟར་དབྱེས་ཆེ་བ་དང་། དབུ་གདུགས་ལྟར་ཟླུམ་པ་དང་། སྐྲ་དཀར་མེད་
པས་དབུ་སྐྲ་བུང་བ་ལྟར་གནག་པ་དང༌། སྐྲ་མཚམས་སྟུག་པ་དང༌། རེག་ན་བདེ་བས་
འཇམ་པ་དང༌། ཕན་ཚུན་མ་འདྲེས་པས་མ་འཛིངས་པ་དང༌། མི་རྩུབ་པའམ་གྱེན་དུ་མ་
བརྗེས་པས་མི་བཤོར་བ་དང་། དྲི་ཞིམ་པས་སྐྱེ་བོའི་ཡིད་འཕྲོག་ཅིང་དད་པར་བྱེད་པ་དང་།
ཕྱག་ཞབས་ཀྱི་མཐིལ་ལམ་མཐེ་བོ་ལ་དཔལ་གྱི་བེའུ་དང་མཐིལ་ལ་བཀྲ་ཤིས་པའི་རྟགས་
དཔལ་བེ་བུམ་པ་པད་སྡོང་རིས་སོགས་དང་གཡུང་དྲུང་འཁྱིལ་བས་བརྒྱན་པ་རྣམས་ནི་
སངས་རྒྱས་ཀྱི་དཔེ་བྱད་བཟང་པོར་མདོ་ལས་བཞེད་དོ། །འདི་དག་ནི་གཙོ་བོ་མཚན་གྱི་
འཁོར་ཡིན་ལ། འདི་དག་གི་རྒྱུ་ནི་གཙོ་བོ་བཟོད་པའི་ཕར་ཕྱིན་ཏེ། སྡུད་པར། བཟོད་པ་
གནས་པའི་ལུས་ནི་ཡོངས་སུ་དག་འགྱུར་ཏེ། །སུམ་ཅུ་རྩ་གཉིས་མཚན་དང་མཐུ་སྟོབས་ཕ་
མཐའ་ཡས། །ཞེས་སོ། །ཕལ་པའི་ཚུལ་གྱིས་ཕར་ཕྱིན་དྲུག་གས་ཡིན་ཞིང་། གཙོ་བོ་མཚན་
གྱི་རྒྱུ་གང་ཡིན་པ་དེ་འཁོར་དཔེ་བྱད་ཀྱིའང་ཡིན་ལ་ཁྱད་པར་གྱི་རྒྱུ་ནི་དཀོན་བརྩེགས་སུ།
-དུ དུ 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
སྟན་རྒྱུ་སྣ་ཚོགས་ཆོས་ཀྱི་སྟན་དུ་དབུལ། །གཞན་ལ་བསྟི་སྟང་བྱེད་ལ་སྐྱོ་ངལ་མེད། །ཆོས་སྨྲ་
བ་ལ་འཐབ་མོ་ངོར་མི་རྒོལ། །སེམས་ཅན་རྣམས་ནི་བྱང་ཆུབ་འཛིན་དུ་འཇུག །འདི་བཞིས་
ལུས་ལ་དཔེ་བྱད་བཟང་པོ་མནབས། །འདི་ནི་དེ་ཡིས་རྙེད་པར་དཀའ་བ་མེད། །ཅེས་སོ། །
་ འགྲེལ་པ་ནི། ཕྱེད་སྔ་མ་རྣམས་ཕལ་ཆེར་ནང་གི་ཡོན་ཏན་ཕྱི་མ་རྣམས་དེ་
གསལ་བྱེད་ཀྱི་དཔེ་བྱད་བཤད་དོ། །དེ་བཞིན་གཤེགས་པ་འདུ་བྱེད་ཀྱི་དངོས་པོ་ཐམས་ཅད་
ལ་འདོད་ཆགས་དང་བྲལ་བའི་ཡོན་ཏན་མངའ་བ་ཉིད་ཀྱིས་དེ་གསལ་བྱེད་ཀྱི་དཔེ་སེན་མོ་
ཟངས་ཀྱི་མདོག་ལྟ་བུ་དེ་བཞིན་དུ་ཀུན་ལ་སྦྱར་ཏེ། རང་གི་མཛའ་བཤེས་བཞིན་དུ་སེམས་
ཅན་ཐམས་ཅད་ལ་ཕན་པ་དང་བདེ་བར་དགོངས་པའི་ལྷག་པའི་བསམ་པ་ཉིད་ཀྱིས་སེན་མོ་
མདོག་སྣུམ་པ་ཉིད་དང་། རིགས་རྒྱུད་ཀྱི་མཆོག་ལས་སྐྱེས་པས་སེན་མོ་མཐོ་བ་ཉིད་དང་། སྒོ་
གསུམ་གྱི་སྤྱོད་ཡུལ་ཁ་ན་མ་ཐོ་བ་མེད་པ་ཉིད་ཀྱིས་སོར་མོ་རྣམས་ཟླུམ་པ་ཉིད་དང་། དགེ་
བའི་རྩ་བ་རྒྱ་ཆེན་པོ་བསགས་པ་ཉིད་ཀྱིས་སོར་མོ་རྣམས་རྒྱས་པ་ཉིད་དང་། བསླབ་གསུམ་
ལ་ཡང་དག་པར་མཐར་ཏེ་རིམ་གྱིས་སློབ་པ་ལ་ཞུགས་པ་ཉིད་ཀྱིས་སོར་མོ་རྣམས་བྱིན་གྱིས་
ཕྲ་བ་ཉིད་དང༌། ལུས་དང་ལ་སོགས་པས་ངག་ཡིད་ཀྱི་ལས་ངན་པ་དང་ལོག་པའི་འཚོ་བ་
རབ་ཏུ་བསྲུང་བ་ཉིད་ཀྱིས་རྩ་མི་མངོན་པ་ཉིད་དང་། སེམས་ཅན་གྱི་ཉོན་མོངས་པའི་མདུད་
པ་གྲོལ་བ་ཉིད་ཀྱིས་རྩ་ལ་མདུད་པ་མེད་པ་ཉིད་དང་། ཟབ་པའི་ཆོས་སྟོང་ཉིད་ཤིན་ཏུ་སྦས་
པ་དགོངས་ལྡེམ་དགོངས་སོགས་ལེགས་པར་རྟོགས་པའི་བློ་གྲོས་ཅན་ཉིད་ཀྱིས་ལོང་བུ་མི་
མངོན་པ་ཉིད་དང༌། བགྲོད་དཀའ་ཞིང་ཉམ་ང་བ་འཁོར་བའི་གནས་ཐམས་ཅད་ལས་སྐྱེ་
བོ་ཐམས་ཅད་སྒྲོལ་བར་མཛད་པ་ཉིད་ཀྱིས་ཞབས་མི་མཉམ་པ་མེད་པ་ཉིད་དང་། མི་ཟིལ་
གྱིས་གནོན་ཅིང་འདུལ་བ་ལ་མཁས་པ་ཉིད་ཀྱིས་སེང་གེའི་སྟབས་སུ་གཤེགས་པ་དང་། ཀླུ་
ཟིལ་གྱིས་གནོན་ཅིང་འདུལ་བ་ལ་མཁས་པ་ཉིད་ཀྱིས་གླང་པོ་ཆེའི་སྟབས་སུ་གཤེགས་
-55 g-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཉིད་དང༌། ངང་པའི་རྒྱལ་པོ་ལྟར་ནམ་མཁའ་ལ་གཤེགས་པར་མཁས་པ་ཉིད་ཀྱིས་ང་
པའི་སྟབས་སུ་གཤེགས་པ་ཉིད་དང་། སྐྱེས་བུ་ཁྱུ་མཆོག་ཏུ་འགྲོ་བའི་ཐབས་ལ་མཁས་པ་
ཉིད་ཀྱིས་ཁྱུ་མཆོག་གི་སྟབས་སུ་གཤེགས་པ་ཉིད་དང་། གཡས་སུ་བསྐོར་ཕྱོགས་སམ་
རིགས་པའི་ལམ་དང་མཐུན་པར་གཤེགས་པ་ཉིད་ཀྱིས་གཡས་ཕྱོགས་སུ་ལྡོག་ཅིང་གཡས་
སུ་གཤེགས་པ་ཉིད་དང༌། བལྟ་ན་མཛེས་པའི་སྤྱོད་པ་ལ་མཁས་པ་ཉིད་ཀྱིས་མཛེས་པར་
གཤེགས་པ་ཉིད་དང༌། རྟག་ཏུ་སེམས་རང་དོན་ཕྱིན་ཅི་ལོག་གི་གྱ་གྱུ་མི་མངའ་བར་དྲང་བ་
ཉིད་ཀྱིས་མི་གཡོ་བར་གཤེགས་པ་ཉིད་དང་། ཤིན་ཏུ་དག་པའི་ཡེ་ཤེས་དང་མཐུའི་ཡོན་ཏན་
ཡང་དག་པར་བརྗོད་ཅིང་སྟོན་པར་མཛད་པ་ཉིད་ཀྱིས་སྐུ་འཁྲིལ་བག་ཆགས་པ་ཉིད་དང་།
སྡིག་པའི་ཆོས་མ་འབགས་པ་ཉིད་ཀྱིས་སྐུའི་བྱི་དོར་བྱས་པ་ཉིད་དང་། གདུལ་བྱའི་བློ་དང་
འཚམས་པའི་ཆོས་རིམ་གྱིས་སྟོན་པར་མཛད་པ་ཉིད་ཀྱིས་སྐུ་རིམ་པར་འཚམ་པ་ཉིད་དང་།
སྐུ་དང་ལ་སོགས་པས་གསུང་ཐུགས་ཀྱི་ཀུན་ཏུ་སྤྱོད་པ་ཉོན་མོངས་པས་མ་གོས་པས་གཙང་
བའི་ཕྱིར་སྐུ་རྣམ་པར་དག་པ་ཉིད་དང་། ཐུགས་རང་བཞིན་གྱིས་འཇམ་ཞིང་ཐུགས་རྗེ་ཅན་
ཉིད་ཀྱི་ཕྱིར་སྐུ་འཇམ་པ་ཉིད་དང་། ཐུགས་རང་བཞིན་གྱིས་རྣམ་པར་དག་པ་ཉིད་ཀྱིས་སྐུ་
རྣམ་པར་དག་པ་ཉིད་དང་ཐེག་གསུམ་གྱི་ཆོས་ཀྱིས་ཉོན་མོངས་པ་རྣམས་འདུལ་བ་ཡོངས་སུ་
རྫོགས་པའི་ཕྱིར་མཚན་རྫོགས་པ་ཉིད་དང༌། རྒྱ་ཆེ་བས་ཡངས་ཤིང་ཡིད་དུ་འོང་བས་མཛེས་
པའི་ཡོན་ཏན་ཅན་གྱི་ཆོས་ཐེག་ཆེན་ཡོངས་སུ་རྫོགས་པའི་ཕྱིར་སྐུའི་ཁོ་ལག་ཡངས་ཤིང་
བཟང་བ་ཉིད་དང༌། སེམས་ཅན་ཐམས་ཅད་ལ་ཐུགས་སྙོམས་པའི་ཕྱིར་གོམ་པ་སྙོམས་པ་
ཉིད་དང་། གཞལ་བྱའི་གནས་གསུམ་སྟོན་པ་ལ་ཚད་མ་གསུམ་གྱིས་མི་གནོད་པས་རྣམ་པར་
དག་པའི་ཆོས་སྟོན་པའམ་འཇིག་རྟེན་ལ་དེ་བཞིན་ཉིད་ཀྱིས་གཟིགས་པས་གཟིགས་པ་དག་
པའི་ཕྱིར་སྤྱན་རྣམ་པར་དག་པ་ཉིད་དང་
། ཆོས་དཔེས་རྙེད་གོ་སླ་བའམ་ཤིན་ཏུ་འཇམ་པའི་
-5 6 0-
，



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
ཆོས་སྟོན་པའི་ཕྱིར་སྐུ་ཤིན་ཏུ་གཞོན་ཤ་ཅན་ཉིད་དང་། གཞན་ལ་ཐུགས་རྟག་ཏུ་མ་ཞུམ་པའི་
ཕྱིར་སྐུ་ཞུམ་པ་མེད་པ་ཉིད་དང་། མི་དགེ་བའི་རྩ་བ་བཅོམ་པས་དགེ་བའི་རྩ་བ་ཡང་དག་
པར་རྒྱས་པས་འཕགས་པའི་ཕྱིར་སྐུ་རྒྱས་པ་ཉིད་དང་། ཡང་སྲིད་ལེན་པའི་ལས་ཟད་པར་
བྱས་པ་ཉིད་ཀྱིས་སྐུ་ཤིན་ཏུ་གྲིམས་པ་ཉིད་དང་། རྟེན་ཅིང་འབྲེལ་བར་འབྱུང་བའི་ཡན་ལག་
བཅུ་གཉིས་དང་། དེའི་ཉིང་ལག་སོ་སོའི་དབྱེ་བ་ཤིན་ཏུ་རྣམ་པར་ཕྱེ་བ་སྟོན་པར་མཛད་པ་
ཉིད་ཀྱིས་ཡན་ལག་དང་ཉིང་ལག་ཤིན་ཏུ་རྣམ་པར་འབྱེད་པ་ཉིད་དང་། ཆོས་ཀྱི་ཚིག་དོན་སྒྲོ་
སྐུར་གྱིས་རྣམ་པར་དག་པ་སྟོན་པས་གཟིགས་པ་རབ་རིབ་མེད་ཅིང་རྣམ་པར་དག་པ་ཉིད་
དང༌། སློབ་མ་ཚུལ་ཁྲིམས་ཕུན་སུམ་ཚོགས་པ་ཤིན་ཏུ་མང་བ་མངའ་བར་གྱུར་པ་ཉིད་ཀྱིས་
སྐུ་ཟླུམ་པ་ཉིད་དང་། འཁོར་བའི་སྐྱོན་སྐྱེ་རྒ་སོགས་ཐམས་ཅད་ཀྱིས་མ་སྦགས་པ་ཉིད་ཀྱིས་
སྐུ་སྐབས་ཕྱེད་པ་ཉིད་དང་། ང་རྒྱལ་གྱི་དྲེགས་པའམ་འགྱིང་པའི་བག་བཞད་བཅོམ་པ་ཉིད་
ཀྱིས་སྐུ་མ་སྙོངས་པ་ཉིད་དང་། སྤོབས་པ་མ་གཏུགས་པས་ཆོས་སྟོན་པའི་སྤོབས་པ་ཟད་པ་
རྣམ་པར་བཟློག་པ་ཉིད་ཀྱིས་ཕྱལ་ཕྱང་ངེ་བ་ཉིད་དང༌། ཆོས་ཟབ་མོ་སྟོང་ཉིད་སོགས་མངོན་
སུམ་དུ་རྟོགས་པ་ཉིད་ཀྱིས་ལྟེ་བ་ཟབ་པ་ཉིད་དང་། སློབ་མ་རིགས་པ་དང་མཐུན་པར་རྗེས་
སུ་འཛིན་པའམ་ལྟ་བ་མཐུན་པར་འཛིན་པའི་སློབ་མ་མངའ་བར་གྱུར་པ་ཉིད་ཀྱིས་ལྟེ་བ་
གཡས་ཕྱོགས་སུ་འཁྱིལ་བ་ཉིད་དང༌། འཁོར་སྤངས་རྟོགས་ཀྱི་ཡོན་ཏན་གྱིས་ཀུན་ནས་
མཛེས་པར་གྱུར་པ་ཉིད་ཀྱིས་ཀུན་ནས་མཛེས་པ་དང་། ཐུགས་དྲི་མ་མེད་པས་གཙང་བ་ཉིད་
ཀྱིས་ཀུན་ཏུ་སྤྱོད་པ་གཙང་བ་ཉིད་དང་། འདུལ་བའི་དུས་མ་ཡིན་པ་ན་ཆོས་སྟོན་པས་འདུལ་
བ་དང་བྲལ་བའམ་ནག་པོ་སྟོན་པ་དང་བྲལ་བ་ཉིད་ཀྱིས་སྐུ་ལ་སྨེ་བ་དང་གནག་བག་མེད་པ་
དང༌། ལུས་དང་ལ་སོགས་པས་སེམས་ཡང་ཞིང་ཟོ་མདོག་བདེ་བ་ཐོབ་པའི་ཆོས་སྟོན་པར་
མཛད་པ་ཉིད་ཀྱིས་ཕྱག་ཤིང་བལ་ལྟར་ཤིན་ཏུ་འཇམ་པ་ཉིད་དང་། གཞན་ལ་མཉམ་པར་
- 5
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱམས་པ་བསྒོམས་པས་ཡོན་ཏན་གྱི་མདངས་ཡོད་པའི་དགེ་སྦྱོང་ཆེན་པོ་བརྙེས་པ་ཉིད་ཀྱིས་
ཕྱག་གི་རི་མོ་མདངས་ཡོད་པ་ཉིད་དང༌། ཆོས་ཟབ་མོ་ཆོས་ཉིད་ལ་ཀུན་ཏུ་གནས་པ་ཉིད་
ཀྱིས་ཕྱག་གི་རི་མོ་ཟབ་པ་ཉིད་དང༌། ཕུགས་སུ་ཕན་པ་ཕྱི་རྗེས་སུ་ཡང་དག་པར་ཡོངས་སུ་
དག་པའམ་རྒྱ་ཆེན་པོ་ལ་བཟོད་པའི་ཆོས་སྟོན་པར་མཛད་པ་ཉིད་ཀྱིས་ཕྱག་གི་རི་མོ་རིང་བ་
ཉིད་དང་། ཤིན་ཏུ་རླབས་ཆེན་མ་ཡིན་པའི་བསླབ་གཞི་འཆའ་བས་བསླབ་པ་རབ་ཏུ་མང་པོ་
ཀུན་ཏུ་སྟོན་པར་མཛད་པ་ཉིད་ཀྱིས་ཞལ་ཧ་ཅང་མི་རིང་བ་ཉིད་དང་། སྣོད་བཅུད་ཀྱི་འཇིག་
རྟེན་ཐམས་ཅད་གཟུགས་བརྙན་དང་འདྲ་བར་རྟོགས་པ་ཉིད་ཀྱིས་མཆུ་བིམ་པ་ལྟར་དམར་བ་
ཉིད་དང་། ཚིག་འཇམ་པོ་མངོན་དུ་བཏང་ནས་འདུལ་བ་ཉིད་ཀྱིས་ལྗགས་མཉེན་པ་ཉིད་
དང༌། ཡོན་ཏན་ཕྲ་མོའི་ཚོགས་འཐད་པ་མང་བ་ཉིད་ཀྱིས་ལྗགས་སྲབ་པ་ཉིད་དང་། བྱིས་
པའི་སྐྱེ་བོ་ཆགས་པ་ཅན་རྣམས་ཀྱི་གཏིང་དཔག་དཀའ་བའི་ཆོས་ཀྱིས་འདུལ་བ་ཉིད་ཀྱིས་
ལྗགས་དམར་བ་ཉིད་དང༌། སྙེངས་པའམ་བག་ཚ་བ་ཐམས་ཅད་མི་མངའ་བ་ཉིད་ཀྱིས་
འབྲུག་གི་སྒྲ་དང་ལྡན་པ་ཉིད་དང༌། སྙན་པ་དང་ལ་སོགས་པས་མཉེན་འཇམ་པར་གསུང་བ་
ཉིད་ཀྱིས་གསུང་སྙན་ཅིང་མཉེན་ལ་འཇམ་པ་ཉིད་དང་། ཆགས་ཁྲོ་ང་རྒྱལ་མ་རིག་ལྟ་བ་
མཆོག་འཛིན་ཐེ་ཚོམ་ཕྲག་དོག་སེར་སྣ་སྟེ་སྲིད་པ་ཀུན་ཏུ་སྦྱོར་བ་དགུ་སྤངས་ཤིང་བསྡམས་པ་
ཉིད་ཀྱིས་མཆེ་བ་ཟླུམ་པ་ཉིད་དང་། སྐྱེ་བོ་དབང་རྣོན་གདུལ་དཀའ་བ་འདུལ་བར་མཛད་པ་
ཉིད་ཀྱིས་མཆེ་བ་ཐོབ་པ་ཉིད་དང༌། ཆོས་དང་འདུལ་བ་ཉེས་པའི་དྲི་མ་དང་བྲལ་བས་ཤིན་ཏུ་
དཀར་བ་ལ་མཁས་པ་ཉིད་ཀྱིས་མཆེ་བ་དཀར་བ་ཉིད་དང༌། འཁོར་འདས་མཉམ་པར་
རྟོགས་པའི་ས་ལ་གནས་པ་ཉིད་ ཀྱིས་མཆེ་བ་མཉམ་པ་ཉིད་དང་། མཐར་ཏེ་རིམ་གྱིས་
འཕགས་པའི་མངོན་རྟོགས་ཡང་དག་པར་རབ་ཏུ་སྟོན་པར་མཛད་པ་ཉིད་ཀྱིས་མཆེ་བ་བྱིན་
གྱིས་ཕྲ་བ་ཉིད་དང་། ཤེས་རབ་མཆོག་འབྲས་བུའི་ཤེར་ཕྱིན་གྱི་རི་བོ་མཐོན་པོ་ལ་གནས་པ་
• 5
6
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
ཉིད་ཀྱིས་ཤངས་མཐོ་བ་ཉིད་དང་། གདུལ་བྱའི་སྐྱེ་བོ་གཙང་མ་རྒྱུད་དག་པ་ཕུན་སུམ་ཚོགས་
པ་ཡིད་ཆེས་པའི་གནས་སུ་གྱུར་པ་ཉིད་ཀྱིས་ཤངས་གཙང་བ་ཉིད་དང་། སངས་རྒྱས་ཀྱི་ཆོས་
ཤིན་ཏུ་རྒྱ་ཆེ་བ་སྟོན་པ་ཉིད་ཀྱིས་སྤྱན་ཡངས་པ་ཉིད་དང་། སེམས་ཅན་གྱི་ཚོགས་འཁོར་བ་
ལས་དྲང་བར་མཛད་པ་ཉིད་ཀྱིས་རྫི་མ་སྟུག་པ་ཉིད་དང་། ལྷ་དང་ལྷ་མིན་མིའི་འགྲོ་བ་
གཞོན་ནུ་མ་ན་ཆུང་ཐམས་ཅད་མངོན་པར་མགུ་བས་བསྟོད་པ་ཉིད་ཀྱིས་སྤྱན་དཀར་ནག་
འབྱེས་ཤིང་པདྨའི་འདབ་མ་རངས་པ་ལྟ་བུ་ཉིད་དང་། དུས་རྟག་ཏུ་སྐྱེ་བོའི་ཕྱི་མའི་དོན་མྱང་
འདས་ལ་རྗེས་སུ་གཟིགས་པ་ཉིད་ཀྱིས་སྨིན་ཚུགས་རིང་བ་ཉིད་དང་། མཐུ་རྩལ་གྱིས་མིན་
པར་ཆོས་ཀྱིས་འདུལ་བའི་ཕྲིན་ལས་འཇམ་པ་ལ་མཁས་པ་ཉིད་ཀྱིས་སྨིན་མ་འཇམ་པ་ཉིད་
དང་། ཐུགས་ཀྱི་རྒྱུད་དགེ་བའི་སྣུམ་གྱིས་བརླན་པ་ཉིད་ཀྱིས་སྨིན་མ་སྣུམ་པ་ཉིད་དང་། དུས་
ཀུན་ཏུ་ཆགས་སོགས་སྐྱོན་གྱི་ཉེས་པ་གཟིགས་པ་ཉིད་ཀྱིས་སྨིན་མའི་སྤུ་འཇམ་པ་ཉིད་དང་།
གདུལ་བྱ་ལ་མཆོག་ཏུ་གནོད་པའི་དུ་ཁ་གསུམ་བཟློག་པར་མཛད་པ་ཉིད་ཀྱིས་ཕྱག་རིང་ཞིང་
རྒྱས་པ་ཉིད་དང་། འདོད་ཆགས་ལ་སོགས་པ་ཉོན་མོངས་པའི་གཡུལ་ལས་རྣམ་པར་རྒྱལ་བ་
ཉིད་ཀྱིས་སྙན་མཉམ་པ་ཉིད་དང་། སེམས་ཅན་ཐམས་ཅད་ཀྱི་རྒྱུད་ཀྱི་བསམ་པ་ཆགས་སྡང་
སོགས་ཀྱི་དྲི་མས་མ་ཉམས་པར་མཛད་པ་ཉིད་ཀྱིས་སྙན་གྱི་དབང་པོ་མ་ཉམས་པ་ཉིད་དང་།
ལྟ་བ་ངན་པས་བྱས་པ་དྲུག་ཅུ་རྩ་གཉིས་སོགས་ཐམས་ཅད་ཀྱི་ལམ་གཞན་དུ་མི་འགྱུར་བ་
ཉིད་ཀྱིས་དཔྲལ་བ་ལེགས་པར་དབྱེས་པ་ཉིད་དང་། རྟག་ཆད་དུ་སྨྲ་བའི་ཕས་རྒོལ་ཐམས་
ཅད་འཇོམས་པར་མཛད་པ་ཉིད་ཀྱིས་དཔྲལ་བ་ལེགས་པར་དབྱེས་ཆེ་བ་ཉིད་དང་། སྨོན་
ལམ་གྱི་མཆོག་སེམས་བསྐྱེད་པ་ཡོངས་སུ་རྫོགས་པ་ཉིད་ཀྱིས་དབུ་ཤིན་ཏུ་རྒྱས་པ་ཉིད་དང་།
ཡུལ་འདོད་ཡོན་གྱི་དགའ་བ་བཟློག་པར་མཛད་པ་ཉིད་ཀྱིས་དབུ་སྐྲ་བུང་བ་ལྟར་ནག་པ་ཉིད་
དང༌། མཐོང་བ་དང་སྒོམ་པས་སྤང་བར་བྱ་བའི་སྒྲིབ་པའི་བག་ལ་ཉལ་སྤངས་པ་ཉིད་ཀྱིས་
-5g 3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབུ་སྐྲ་སྟུག་པོ་ཉིད་དང་། བསྟན་པའི་སྙིང་པོ་ཡུམ་གཟུང་འཛིན་གྱི་སྤྲོས་པས་མི་རྩུབ་པའི་བློ་
འཇམ་པོ་ཡོངས་སུ་ཤེས་ཤིང་མཁྱེན་པ་ཉིད་ཀྱིས་དབུ་སྐུ་འཇམ་པ་ཉིད་དང་། ཐུགས་འདོད་
ཆགས་དང་ལ་སོགས་པས་རྟོག་པས་མི་འཁྲུགས་པ་ཉིད་ཀྱིས་དབུ་སྐུ་མ་འཛིངས་པ་ཉིད་དང་།
རྟག་ཏུ་ཚིག་མི་བརླང་ཞིང་མི་རྩུབ་པའི་གསུང་མངའ་བ་ཉིད་ཀྱིས་དབུ་སྐྲ་མི་གཤོར་བ་ཉིད་
དང་། བྱང་ཆུབ་ཀྱི་ཡན་ལག་བདུན་གྱི་མེ་ཏོག་དྲི་ཞིམ་པོ་བཀྲམ་པས་སྐྱེ་བོ་རྣམས་མཐུན་པར་
འགྲུབ་པ་ཉིད་ཀྱིས་དབུ་སྐྲ་དྲི་ཞིམ་པ་ཉིད་དང་། རྣམ་པ་ཐམས་ཅད་དུ་བལྟ་ན་མཛེས་པའི་
ལས་བསགས་པར་གྱུར་པ་ཉིད་ཀྱིས་ཕྱག་དང་ཞབས་དཔལ་གྱི་བེའུ་དང་། བཀྲ་ཤིས་དང་
གཡུང་དྲུང་འཁྱིལ་བས་བརྒྱན་པ་ཉིད་དོ། ། །
གསུམ་པ་ལ་མཚམས་སྦྱོར་ནི། དེ་ལྟར་སྐུ་གསུམ་བསྟན་ནས་བཞི་པ་སྤྲུལ་
པའི་སྐུ་བྱིས་པ་སོ་སོ་སྐྱེ་བོ་ཐམས་ཅད་དང་། འཕགས་པ་ཐུན་མོང་དུ་སྣང་བའི་མཚན་ཉིད་
ཅན་དེ་སྟོན་པ་ལ། རྩ་བ་ནི། སྤྲུལ་པ་གང་གིས་སྲིད་པ་ཇི་སྲིད་གནས་ཀྱི་བར་ཕྱོགས་བཅུའི་
འཇིག་རྟེན་དུ་ལྷུན་གྱིས་གྲུབ་ཅིང་རྒྱུན་མི་ཆད་པར་འགྲོ་བ་ཐམས་ཅད་ལ་ཕན་པ་སྣ་ཚོགས་
དག་མཉམ་པ་ཉིད་དུ་མཛད་པའི་མཚན་ཉིད་ཅན་གྱི་སྐུ་དེ་ནི་ཐུབ་པའི་སྤྲུལ་པའི་སྐུ་ཡིན་ཏེ།
ཕྱོགས་བཅུའི་འཇིག་རྟེན་གྱི་ཁམས་དཔག་མེད་མཐའ་མེད་པར་དུས་ཐམས་ཅད་དུ་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་སྤྲུལ་པ་སྣ་ཚོགས་
ཀྱི་སྤྲིན་གྱིས་སེམས་ཅན་ཐམས་ཅད་ཀྱི་དོན་མཛད་དོ་ཞེས་སོ། །
འགྲེལ་པ་ནི། ཤཱཀྱ་ཐུབ་པ་དང་ལ་སོགས་པས་དྲི་ཟ་སོགས་ཀྱི་གཟུགས་གང་
གིས་དུས་འཁོར་བ་ཇི་སྲིད་བར་འཇིག་རྟེན་གྱི་ཁམས་ཐམས་ཅད་དུ་ངོ་བོ་སེམས་ཅན་རྣམས་
ཀྱི་གནས་སྐབས་མཐར་ཐུག་གི་འདོད་པའི་དོན་ཚུལ་མཉམ་པ་ཉིད་དུ་མཛད་པའི་སྐུ་བྱིས་
འཕགས་ཀྱི་ཐུན་མོང་དུ་སྣང་བའི་སྐུ་དེ་ནི་ཆོས་ཅན། སངས་རྒྱས་བཅོམ་ལྡན་འདས་ཀྱི་སྤྲུལ་
- 5 6 .4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
པའི་སྐུ་རྒྱུན་མི་ཆད་པ་ཡིན་ཏེ། གནས་གྱུར་གྱི་ཕྲིན་ལས་རྒྱུན་ཆགས་པ་ཉིད་ཀྱིས་སོ། །བཞི་
པ་མཚམས་སྦྱོར་ནི། སྔར་བཤད་པ་དེ་ལྟར་ངོ་བོ་ཉིད་ཀྱི་སྐུའི་བདག་ཉིད་ཆོས་ཉིད་ཐབས་
བཅས་བསྒོམས་པའི་སྟོབས་ལས་བྱུང་བ་སངས་རྒྱས་དང་ལ་སོགས་པས་བྱང་སེམས་ཉན་
ཐོས་ཀྱི་ཡུལ་ཉིད་དུ་བཞག་པ་གཉིས་མེད་ཀྱི་ཡེ་ཤེས་དང༌། ལ་སོགས་པས་ས་བཅུའི་བྱང་
སེམས་ཐེག་ཆེན་ལ་རྫོགས་པར་ལོངས་སྤྱོད་པའི་རྒྱུ་དང་ཕྲིན་ལས་རྒྱུན་མི་ཆད་ལ་ལྟོས་ནས་
རབ་ཏུ་བཏགས་པའི་སྐུ་གསུམ་བསྟན་ནས་ཡང་དག་པའི་ཀུན་རྫོབ་ཏུ་གཉིས་མེད་ཡེ་ཤེས་
ཆོས་སྐུ་ཁོ་ན་ལོངས་སྤྱོད་རྫོགས་པའི་སྐུ་དང་ལ་སོགས་པའི་སྤྲུལ་སྐུ་སྣང་བ་བསྐྱེད་པའི་སྒོ་
ནས་གཞན་དོན་བྱ་བའི་ཕྲིན་ལས་མཛད་པས་ནི་གདུལ་བྱའི་སྐྱེ་བོའི་སྣང་བ་བརྟེན་པའི་ཕྲིན་
ལས་ཆོས་སྐུ་དེའི་བདག་པོའི་རྐྱེན་ལ་བརྟེན་ནས་འབྱུང་བ་དེ་རྣམས་ནི་ཆོས་ཀྱི་སྐུའི་ཕྲིན་ལས་
ཡིན་ནོ། །ཞེས་བསྟན་པའི་ཕྱིར། འབྲས་བུ་ཆོས་སྐུའི་ཕྲིན་ལས་སྟོན་པ་ན། རྩ་བ་ལ་གསུམ།
དུས་ཀྱི་སྒོ་ནས་མདོར་བསྟན། དབྱེ་བའི་སྒོ་ནས་རྒྱས་པར་བཤད། གྲངས་ཀྱི་སྒོ་ནས་དོན་
བསྡུ་བའོ། །དང་པོ་ནི། འཕགས་པ་ལྟར་ན་སྤྲུལ་སྐུ་དེ་བཞིན་དུ་འཁོར་བ་དང་ནམ་མཁའ་ཇི་
སྲིད་པར་གནས་གྱུར་གྱི་ཆོས་སྐུ་འདིའི་ཕྲིན་ལས་ནི་རྒྱུན་མི་ཆད་པར་རྒྱལ་བས་འདོད་དེ། །
སྦྱིན་པའི་ཕར་ཕྱིན་རྟག་ཏུ་རྒྱུན་མི་ཆད་པར་ཡོངས་སུ་རྫོགས་པར་གྱུར་ཏེ་སོགས་སོ། །
གཉིས་པ་ལ་ཚོགས། སྦྱོར། མཐོང་། སྒོམ་མི་སློབ་པའི་ལམ་ལ་འགོད་པ་སྟེ་
ལྔའི་དང་པོ་ནི། ངན་སོང་གསུམ་གྱི་འགྲོ་བ་རྣམས་དེའི་དུགཁ་ཞི་བ་དང་། འདོད་ལྷ་རྣམས་
འདོད་ཡོན་ལ་ཞེན་པ་དང༌། ཚངས་པ་རྣམས་ལྟ་བ་དང་བྲལ་བ་དང་། མི་རྣམས་བསྡུ་བ་
བཞིས་བསྡུས་ཏེ་འཕགས་པའི་ཆོས་ལ་འགོད་པའི་ཕྲིན་ལས་དེ། སེམས་ཅན་དམྱལ་བ་ཆེན་
པོའི་སྡུག་བསྔལ་ཞི་བར་མཛད་ནས་སོ། །ཐ་མ་ཤཱནྟིས་འོག་མ་ལ་སྦྱོར་རོ། །དེ་ནས་བསྡུ་བ་
རྣམ་པ་བཞི་ལ་འགོད་པ་ནི། ཟང་ཟིང་གི་སྦྱིན་པས་ཆོས་སྟོན་པའི་སྣོད་དང་། ཚིག་སྙན་པས་
-5
6
5-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ལ་ངེས་པ་རྙེད་པའི་མོས་པ་ཐོབ་པ་དང༌། དོན་སྤྱོད་པས་ཆོས་བཞིན་སྒྲུབ་ཏུ་འཇུག་པ་
དང༌། དོན་མཐུན་པར་སྒྲུབ་པ་དེ་རྣམ་པར་སྦྱོང་བ་ལ་འགོད་པ་སྟེ། བྱང་སེམས་ཆེན་པོས་
སེམས་ཅན་རྣམས་ཟང་ཟིང་གི་སྦྱིན་པ་དང་ཆོས་ཀྱི་སྦྱིན་པས་བསྡད་པ་ཡིན་ནོ་སོགས་སོ།།
ཀུན་ནས་ཉོན་མོངས་པ་དང་བཅས་པའི་ཆོས་དང་རྣམ་པར་བྱང་བ་རྟོགས་པ་ལ་འགོད་པ་ནི་
ཀུན་བྱང་གི་ཆོས་ཐམས་ཅད་རང་བཞིན་གྱིས་སྟོང་པར་སྐད་ཅིག་མ་གཅིག་ལ་འགོད་པ་སྟེ།
ཆོས་དེ་དག་ཐམས་ཅད་སྟོང་པར་མཐོང་ནས་ཕྱིན་ཅི་ལོག་ཏུ་གྱུར་པའི་སེམས་ཅན་རྣམས་ལ་
ཆོས་སྟོན་སོགས་སོ། །
གཉིས་པ་ལ་བདག་ཇི་ལྟ་བ་བཞིན་དུ་སེམས་ཅན་རྣམས་ཀྱི་དོན་སྒྲུབ་པ་
ལ་འགོད་པ་ནི་སྒྱུ་མ་མཁན་བཞིན་དུ་ཆོས་ཀུན་མི་དམིགས་པའི་ཚུལ་གྱིས་ཚད་མེད་
བཞིས་སེམས་ཅན་རྣམས་སྨིན་པར་བྱེད་པ་སྟེ། ཐབས་མཁས་པས་སེམས་ཅན་རྣམས་སྨིན་
པར་བྱེད་སོགས་སོ། །ཕ་རོལ་ཕྱིན་པ་དྲུག་ལ་འགོད་པ་ནི། རང་གཞན་ཕྱིན་དྲུག་ལ་སྦྱོར་བ་
ལ་འགོད་པ་སྟེ། བདག་ཀྱང་སྦྱིན་པ་གཏོང་བ་ཡིན་ནོ་སོགས་སོ། །སངས་རྒྱས་ཀྱི་ལམ་ལ་
འགོད་པ་ནི་རང་གཞན་དགེ་བཅུའི་ནས་མཚན་དཔེའི་བར་ལ་སྦྱོར་དུ་འཇུག་པ་སྟེ། བདག་
ཀྱང་དགེ་བ་བཅུའི་ལས་ཀྱི་ལམ་ཡང་དག་པར་འཛིན་པ་ཡིན་ནོ་སོགས་སོ། །ཆོས་ཀུན་རང་
བཞིན་གྱིས་སྟོང་པ་ཉིད་དུ་འཛིན་པའི་ཤེས་པས་སྤྱིའི་ཚུལ་གྱིས་རྟོགས་པ་ལ་འགོད་པ་སྟེ།
རང་བཞིན་གྱིས་སྟོང་པ་ཉིད་ལ་བཀོད་ཅིང་རིམ་གྱིས་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཏུ་ཡང་དག་པར་སྟོན། གསུམ་པ་ནི། མཐོང་སྤང་གི་གཉིས་སུ་རྟོག་པ་ཟད་
པའི་གཉིས་མེད་ཀྱི་མངོན་རྟོགས་ལ་འཇོག་པ་སྟེ། བྱང་ཆུབ་ནི་གཉིས་སུ་བྱར་མེད་པ་སྟེ་
སོགས་སོ། །བཞི་པ་ལ་དྲུག །ས་གཉིས་ནས་ལྔའི་བར་དང་། དྲུག་པ། བདུན་པ། བརྒྱད་པ།
དགུ་པ། བཅུ་པ་ལ་འགོད་པའོ། །དང་པོ་ཆོས་ཐམས་ཅད་བརྡར་བཏགས་པ་ཙམ་དུ་མངོན་
- $ $ $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤་
སུམ་དུ་རྟོགས་པ་ལ་འཇོག་པ་སྟེ། གཟུགས་ཀྱང་འཇིག་རྟེན་གྱི་ཐ་སྙད་དུ་བཏགས་པའོ། །
གཉིས་པ་ནི། བསྒོམ་བྱ་སྒོམ་པ་པོ། སྒོམ་པ་དམིགས་སུ་མེད་པར་རྟོགས་
པའི་ཡེ་ཤེས་འཇོག་པ་སྟེ། སྦྱིན་པ་དང། སྦྱིན་པའི་བདག་པོ་དང་ལེན་པ་ཡང་མི་དམིགས་སོ།།
གསུམ་པ་ནི། ཕྱིན་དྲུག་གིས་ལུས་ཅན་རྣམས་ནི་རྒྱུད་ཡོངས་སུ་སྨིན་པར་བྱེད་པ་ལ་འཇོག་
པ་སྟེ་སེམས་ཅན་རྣམས་ཡོངས་སུ་སྨིན་པར་བྱེད་པ་སྟེ་སོགས་སོ། །བཞི་པ་ལ་གཉིས་ཀྱི་དང་
པོ་བྱང་ཆུབ་སེམས་དཔའི་ལམ་དུ་ངེས་པ་ལ་འགོད་པ་ནི། སེམས་ཅན་རྣམས་སྨིན་པ་དང་།
ཞིང་དག་པའི་རྒྱུ་ངེས་པའི་མཚན་མེད་ཀྱི་ཕྱིན་དྲུག་སོགས་རྒྱལ་སྲས་ཀྱི་ཐབས་རྒྱ་ཆེ་བ་ལ་
འགོད་པ་སྟེ། ཕྱིན་དྲུག་ནི་བྱང་སེམས་ཆེན་པོའི་བྱང་ཆུབ་ཀྱི་ལམ་མོ་སོགས་སོ། །
གཉིས་པ་ཆོས་ཐམས་ཅད་མངོན་པར་ཞེན་པ་བཟློག་པ་ལ་འགོད་པ་ནི།
ཆགས་པ་ཐམས་ཅད་དང་བྲལ་བའི་མི་རྟོག་ཡེ་ཤེས་ལྷུན་གྲུབ་ཐོབ་པ་ལ་འགོད་པ་སྟེ། བྱང་
སེམས་ལམ་ལ་སྤྱད་ཀྱང་གང་ལ་ཡང་མངོན་པར་ཞེན་པ་མེད་དོ་སོགས་སོ། །ལྔ་པ་ནི། རྡོ་རྗེ་
ལྟ་བུས་བྱང་ཆུབ་ཆེན་པོ་ཐོབ་པ་ལ་འགོད་པ་སྟེ། རྡོ་རྗེ་ལྟ་བུའི་ཏིང་ངེ་འཛིན་གྱིས་སྐད་ཅིག་
གཅིག་དང་ལྡན་པ་ནི་ཤེས་རབ་ཀྱིས་བླ་མེད་བྱང་ཆུབ་ཏུ་མངོན་འཚང་རྒྱའོ་སོགས་སོ། །དྲུག་
པ་ལ་ལྔ་སྟེ། ཞིང་རིགས་དག་པ་དང༌། གཞན་དོན་མངོན་ཤེས། བར་ཆད་མེད་ལམ། རྣམ་
བྱང་ སྤངས་རྟོགས། ཚོགས་ གཉིས་རྣམ་ དག་ ལ་ འགོད་པའོ། །དང་པོ་ལ་གཉིས་ལས།
སངས་རྒྱས་ཀྱི་ཞིང་རྣམ་པར་དག་པ་ལ་འགོད་པ་ནི། རང་གཞན་གྱི་སྒོ་གསུམ་གྱི་གནས་ངན་
ལེན་ཡོངས་སུ་དག་པ་ལ་འགོད་པ་སྟེ། བདག་གཞན་གྱི་ལུས་ངག་ཡིད་ཀྱི་གནས་ངན་
ལེན་ཡོངས་སུ་སྦྱོང་བ་སྟེ། དེ་ཡོངས་སུ་དག་པར་བྱས་པས་སངས་རྒྱས་ཀྱི་ཞིང་ཡོངས་སུ་
དག་པར་བྱེད་དོ་སོགས་སོ། །གཉིས་པ་རྫོགས་པའི་བྱང་ཆུབ་ལ་ངེས་པར་འགོད་པ་ནི།
སེམས་དང་པོ་བསྐྱེད་པ་ཕྱིར་མི་ལྡོག་ལ། སྲིད་པ་ཐ་མ་པ་རྣམས་སངས་རྒྱས་པར་ངེས་པ་ལ་ ་
- 5 6,7-
་



པ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགོད་པ་སྟེ། བྱང་ཆེན་ནི་སངས་རྒྱས་ཀྱི་ཕུང་པོར་ངེས་པའོ་སོགས་སོ། །གཉིས་པ་ལ་གཉིས་
ཀྱིས་དང་པོ་སེམས་ཅན་གྱི་དོན་ཚད་མེད་པ་ལ་ནི། ཕྱོགས་བཅུའི་འཇིག་རྟེན་གྱི་སེམས་ཅན་
ཚད་མེད་པའི་དོན་ལྷུན་གྱིས་གྲུབ་ཅིང་རྒྱུན་མི་ཆད་པ་ལ་འགོད་པ་སྟེ། ཕྱོགས་བཅུའི་ཕྱོགས་
རེ་རེ་ལའང་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་དག་ཏུ་སེམས་ཅན་རྣམས་ཀྱི་དོན་
བྱེད་ཀྱང་། དེས་དེ་ལ་གང་ཡང་རག་པར་འགྱུར་བ་མེད་དོ་སོགས་སོ། །
་ གཉིས་པ་སངས་རྒྱས་བསྟེན་པ་དང་། བསྙེན་བཀུར་བྱས་པ་ལ་སོགས་པ་
ལ་འགོད་པ་ལ་ནི། ཡོན་ཏན་མངོན་ཤེས་ཆེན་པོའི་ལས་ལ་དབང་ཐོབ་པས་རྒྱལ་བའི་དྲུང་དུ་
འགྲོ་བ་དང་བསྙེན་བཀུར་བྱས་ནས་ཕྱིན་དྲུག་གི་མི་མཐུན་ཕྱོགས་དང་བྲལ་ནས་ཕྱིན་དྲུག་ལ་
སྦྱོར་བ་སྟེ། མངོན་པར་ཤེས་པ་རྣམས་མངོན་པར་སྒྲུབ་པར་བྱས་ཏེ་སོགས་སོ། །གསུམ་པ་
ལ་གསུམ་ལས་དང་པོ་བྱང་ཆུབ་ཀྱི་ཡན་ལག་ལ་འགོད་པ་ནི། ས་བཅུ་པའི་བར་ཆད་མེད་
ལམ་གྱི་དགེ་བའི་ཆོས་ལམ་འཇོག་པ་སྟེ། ལམ་དེ་ཡོངས་སུ་རྫོགས་པར་བྱས་ཤིང་བྱང་
སེམས་ཆེན་པོས་རྣམ་མཁྱེན་ཉིད་ཐོབ་པར་བྱེད་དོ་སོགས་སོ། །གཉིས་པ་ལས་རྣམས་དང་
འབྲས་བུར་འབྲེལ་བ་ཆུད་མི་ཟ་བ་ལ་འགོད་པ་ནི། རྡོ་རྗེ་ལྟ་བུས་སེམས་ཅན་ལས་འབྲས་
འབྲེལ་བའི་ཐ་སྙད་དུ་འགྲོ་བ་ལྔའི་འཁོར་བ་ལས་བསྒྲལ་བ་ནས་ཕྱིས་འཁོར་བར་ཆུད་མི་ཟ་
བ་ལ་འགོད་པ་སྟེ། དོན་བྱས་ནས་ཅི་ནས་ཀྱང་ཕྱིས་ཆུད་ཟོས་ཤིང་རྒྱུད་ལྔའི་འཁོར་བར་མི་
ལྟུང་བ་དེ་ལྟར་བྱེད་དོ་སོགས་སོ། །གསུམ་པ་བདེན་པ་མཐོང་བ་ལ་འགོད་པ་ནི། བདེན་བཞི་
མཉམ་ཉིད་དུ་རྟོགས་པ་ལ་འགོད་པ་སྟེ། འཕགས་པའི་བདེན་པ་བཞི་པོ་དེ་དག་མཉམ་ཉིད་
གང་ཡིན་པ་དེ་ནི་མྱ་ངན་ལས་འདའ་བར་ངས་གསུངས་སོ། །བཞི་པ་ལ་གཉིས་ཀྱི་མི་མཐུན་
ཕྱོགས་སྤོང་བ་ལ་གཉིས་ལས་དང་པོ་ཕྱིན་ཅི་ལོག་སྤང་བ་ལ་འགོད་པ་ནི། ཕུང་པོ་ལ་རྟག་
བདེ་བདག་སྡུག་པར་འདུ་ཤེས་པས་མངོན་པར་ཞེན་པས་སྤོང་བ་ལ་འཇུག་པ་སྟེ། དང་པོ་
-56 8-
-5
6
8 -



ལ་མན་སགས་ས། །
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། (༡༤
མངོན་པར་ཞེན་པ་རྣམས་དངོས་པོ་རྣམ་པར་འགྲེལ་ཏོ་སོགས་སོ། །གཉིས་པ་ཕྱིན་ཅི་ལོག་
དེའི་གཞི་མེད་པར་རྟོགས་པ་དེའི་ཚུལ་ལ་འགོད་པ་ནི། རྨི་ལམ་སོགས་ལྟར་ཕྱིན་ཅི་ལོག་
བཞིའི་རྒྱུ་ཀུན་བྱང་གི་དངོས་པོ་གཅིག་ཀྱང་བདེན་པ་མེད་པར་རྟོགས་པའི་ཡེ་ཤེས་ལ་འགོད་
པ་སྟེ། ཡང་དག་པར་མཐོང་བ་ནི་ཀུན་ནས་ཉོན་མོངས་པའམ་རྣམ་པར་བྱང་བར་འགྱུར་བར་
འགྱུར་བ་མེད་སོགས་སོ། །
གཉིས་པ་རྣམ་པར་བྱང་བ་ལ་འགོད་པ་ནི། ཐ་སྙད་ལ་བརྟེན་ནས་ཆོས་
ཉིད་མཉམ་པ་ཉིད་རྟོགས་པ་ལ་འགོད་པ་སྟེ། ཆོས་ཐམས་ཅད་ཀྱི་མཉམ་པ་ཉིད་གང་ཡིན་པ་
དེ་ནི་ངས་རྣམ་པར་སྦྱང་བར་གསུངས་སོགས་སོ། །ལྔ་པ་ལ་གཉིས་ལས། དང་པོ་རྣམ་བྱང་
གི་ཚོགས་ལ་འགོད་པ་ནི། གཞན་དོན་དུ་གང་ལ་ཡང་སྤྲོས་པ་མེད་པའི་སེམས་ཀྱིས་སྦྱིན་
སོགས་ཚོགས་ཡོངས་སུ་རྫོགས་པར་བྱེད་པ་དང་། ཐོབ་བྱ་ཐོབ་བྱེད་ཀྱི་མཐའ་གཉིས་མཉམ་
པར་རྟོགས་པ་ལ་འགོད་པ་སྟེ། སྤྲོས་པ་མེད་པའི་སེམས་ཀྱིས་ཉེ་བར་བསྒྲུབས་ཤིང་མང་དུ་
སྤྱོད་དེ་སོགས་སོ། །འདུས་མ་བྱས་པའི་ཐ་སྙད་ཡོངས་སུ་མི་ཤེས་པ་ལ་འགོད་པ་ནི། འཁོར་
འདས་ཐ་དད་དུ་མི་དམིགས་པར་མཉམ་པ་ཉིད་དུ་རྟོགས་པ་ལ་འགོད་པ་སྟེ་འདུས་བྱས་དང་
འདུས་མ་བྱས་ཀྱི་ཆོས་རྣམས་ཀྱི་མཉམ་པ་ཉིད་གང་ཡིན་པ་དེ་ནི་དོན་དམ་པ་སྟེ་སོགས་སོ།།
ལྔ་པ་ནི། མྱ་ངན་ལས་འདས་པ་ལ་འགོད་པ་ནི། སེམས་ཅན་ཐམས་ཅད་སྤྲོས་པ་དང་བྲལ་
བའི་ཆོས་སྐུ་ལ་འགོད་པ་སྟེ། རྨོངས་པ་མེད་པའི་ཆོས་ཅན་གྱི་མྱ་ངན་འདས་པ་སྟེ་སོགས་སོ།།
གསུམ་ནི། དེ་ལྟར་ན། ཆོས་སྐུའི་ཕྲིན་ལས་ནི་འཇུག་པའི་ཡུལ་གྱི་དབྱེ་བས། རྣམ་པ་ཉི་ཤུ་
བདུན་མདོ་ལས་བཞེད་དོ། །དེ་ལ་ཕྲིན་ལས་ནི་ཤཱནྟི་ལྟར་ན། མཛད་པ་པོ་ལ་ཡོད་པའི་བྱེད་
པའི་ལས་སུ་འདོད་དེ། དག་ལྡན་དུ། མཛད་པ་དང་མཛད་པ་པོ་ཐ་དད་མེད་པའི་ཕྱིར། ཞེས་
སོ༑ ༑སེང་བཟང་ལྟར་ན་གདུལ་བྱ་ལ་གྲུབ་པའི་དོན་ལས་ལ་ཡོད་པ་མཛད་པའི་འབྲས་བུར་
-5 6 9-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་དོ། ། །
འགྲེལ་པ་ལ་མཛད་པའི་དབྱེ་བ་མཛད་པའི་དུས་དེས་གཞན་མཚོན་པའོ།།
དང་པོ་ལ་ལྔ་ལས། ཚོགས་ལམ་ལ་འགོད་པ་ནི། དང་པོར་བསམ་པ་རྣམ་དག་འགྲོ་བ་བཟང་
པོ་ལྷ་མི་དང་། བཟང་པོ་མ་ཡིན་པ་ངན་འགྲོ་ལ་མངོན་པར་ཞེན་པ་མེད་པའི་མཚན་ཉིད་ཀྱིས་
རྒྱུད་ལྔའི་འགྲོ་བ་སྡུག་ཀུན་རབ་ཏུ་ཞི་བའི་ཕྲིན་ལས་མཛད་ནས་སྦྱོར་རྣམ་དག་སྦྱིན་པ་དང་
ལ་སོགས་པས་སྙན་སྨྲ་སོགས་བསྡུ་བའི་དངོས་པོ་བཞི་ལ་བཀོད་དེ། དེ་ནས་ལྟ་བ་རྣམ་དག་
དང་པོར་གསུང་རབ་ཐོས་པ་ལས་བྱུང་བ་དང་། ལ་སོགས་པས་བསམ་བྱུང་གི་ཤེས་པས་མི་
མཐུན་པའི་ཕྱོགས་དོར་བ་དང་གཉེན་པོ་བླང་བར་བྱ་བའི་སྒོ་ནས་རྟོགས་པར་མཛད་པའོ།།
དེ་ནས་ལམ་ཡང་དག་པར་འཇུག་པའི་སྒོ་སྒྱུ་མ་མཁན་སྒྱུ་མ་ལ་ཆགས་སྡང་མེད་པ་བཞིན་དུ་
སེམས་ཅན་རྣམས་ལ་རྗེས་སུ་ཆགས་པ་དང་ཁོང་ཁྲོ་བ་ལ་སོགས་པས་རྣམ་པར་དབེན་པ་
ཉིད་ཀྱིས་རྩ་བར་སེམས་ཅན་ཞེས་སྨོས་པའི་དོན་གཞན་གྱི་དོན་ཏེ་དེའང་བྱམས་པ་ལ་
སོགས་པ་ཚད་མེད་བཞིའི་མཚན་ཉིད་ཅན་གྱི་བསམ་པ་ཇི་ལྟ་བའི་བདག་ཉིད་ལ་འགོད་པའི་
ལམ་རྣམ་དག་ལ་བཀོད་དེ། དེའི་རྗེས་ལ་གཙོ་བོར་རང་གི་དོན་གྱི་སྤྱོད་པ་འཁོར་གསུམ་རྣམ་
པར་དག་པས་རབ་ཏུ་ཕྱེ་བའི་ཕ་རོལ་ཏུ་ཕྱིན་པ་དྲུག་གོམས་པ་ལ་འཇོག་པར་མཛད་དོ། །
གཉིས་པ་སྦྱོར་ལམ་ནི་དེའི་འོག་ཏུ་རང་དང་གཞན་གྱི་སྦྱོར་བ་རྣམ་པར་དག་
པའི་མཚན་ཉིད་ཅན་སངས་རྒྱས་ཀྱི་ལམ་སྟེ་ལམ་གྱི་གཙོ་བོ་དགེ་བ་བཅུའི་ལས་ཀྱི་ལམ་ལ་
འཇོག་ཅིང་། དེ་ནས་ལྟ་བ་རྣམ་དག་ཆོས་ཐམས་ཅད་རང་བཞིན་གྱིས་སྟོང་པ་ཉིད་དུ་འཛིན་
པའི་བློས་གོམས་པ་ལ་འགོད་དོ། །འདིར་ལོ་ཙཱ་བས་དང་པོ་གསུམ་ཚོགས་ལམ་དེ་ནས་སྦྱོར་
ལམ་དུ་བཞེད་ལ། གསེར་གླིང་པ་དང་མཐུན་ནོ། །ཆོས་བཤེས་ཀྱིས་དང་པོ་ལྔ་ཚོགས་ལམ་
དེ་ནས་གཉིས་སྦྱོར་ལམ་དུ་བཞེད་དོ། །གསུམ་པ་མཐོང་ལམ་ལ་འགོད་པ་ནི། སྦྱོར་ལམ་
- 5 7 1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཆོས་རྗེ་བླ་མ་དམ་པའི་འགྲེལ་པ་བཞུགས། [༡༤
དེའི་རྗེས་ལ་སྦྱིན་པའི་ཕ་རོལ་ཏུ་ཕྱིན་པ་ཤས་ཆེར་སྤྱད་པ་ལ་བརྟེན་ནས་ས་དང་པོར་ཆོས་ཀྱི་
དབྱིངས་ཀུན་ཏུ་འགྲོ་བ་རྟོགས་པའི་མཚན་ཉིད་ཅན་གྱི་གཟུང་འཛིན་གཉིས་མེད་ཀྱི་ཆོས་
མངོན་སུམ་དུ་རྟོགས་པ་ལ་འགོད་པའོ། །བཞི་པ་སྒོམ་ལམ་ལ་འགོད་པ་ལ་དྲུག་ལས་དང་པོ་
ས་ལྔའི་བར་ལ་འགོད་པ་ནི། ས་དང་པོའི་རྗེས་དེ་ནས་ཚོགས་གཉིས་ཡོངས་སུ་རྫོགས་པའི་
རྒྱུར་གྱུར་པའི་ས་གཉིས་པ་ལ་སོགས་པ་ལྟར་ཚུལ་ཁྲིམས་ལ་སོགས་པའི་ཕ་རོལ་ཏུ་ཕྱིན་པ་
བཞིའི་ཆོས་ཐམས་ཅད་བརྡའམ་ཐ་སྙད་དུ་བཏགས་པར་ཤེས་པས་རྫོགས་པ་ལ་འགོད་དོ།།
གཉིས་པ་ས་དྲུག་པ་ལ་འགོད་པ་ནི། སྔ་མ་དེ་བཞིན་དུ་རིམ་གྱིས་ཤེར་ཕྱིན་ལ་བརྟེན་ནས་ས་
དྲུག་པ་ལ་འཛིན་པའི་ཤེས་པ་དང་། དེས་ཤེས་བྱ་གཟུང་བའི་དངོས་པོར་མངོན་པར་ཞེན་
པའི་མཚན་ཉིད་ཅན་གྱི་ཆོས་ཐམས་ཅད་མཚན་མར་དམིགས་སུ་མེད་པ་ལ་འགོད་པའོ།།
གསུམ་པ་ས་བདུན་པ་ལ་འགོད་པ་ནི། ས་དྲུག་པ་དེའི་འོག་ཏུ་ས་བདུན་པ་ལ་བརྟེན་ནས།
ཐབས་ཀྱི་ཡུམ་གྱི་སྟོབས་ཀྱིས་སེམས་ཅན་སྒྲིབ་པ་སྤོང་བ་དང་གཉེན་པོ་བསྟེན་རུང་དུ་ཡོངས་
སུ་སྨིན་པ་བྱེད་པ་ལའོ། །བཞི་པ་ས་བརྒྱད་པ་ལ་འགོད་པ་ནི། བདུན་པའི་རྗེས་དེ་ནས་རྟེན་
ཉན་རང་གིས་ཟིལ་གྱིས་གནོན་པའི་སྟོབས་ཀྱིས་ཡུམ་གྱི་སྟོབས་ཀྱིས་ས་བརྒྱད་པར་ཉན་
ཐོས་རང་རྒྱལ་ལ་སོགས་པ་དང་སྤངས་རྟོགས་ཐུན་མོང་མ་ཡིན་པའི་བྱང་ཆུབ་སེམས་དཔའི་
ལམ་མཚན་མེད་ཀྱི་དབྱིངས་སུ་ཞུགས་ཀྱང་ཡང་དག་པའི་མངོན་དུ་མི་བྱེད་པ་ལ་རྟོགས་པ་
བཀོད། དེ་སྤངས་པ་ནས་ས་བརྒྱད་པ་དེ་ཉིད་ལ་མཚན་འཛིན་ཟད་པས་དེ་བཞིན་གཤེགས་པ་
སོགས་ཆོས་ཐམས་ཅད་ལ་སྐྱབས་སོགས་སུ་མངོན་པར་ཞེན་པའི་ཆགས་པ་ཕྲ་མོ་སྤངས་པ་
ལ་འགོད་པའོ། །ལྔ་པ་ས་དགུ་པ་ལ་འགོད་པ་ནི། དེའི་རྗེས་ལ་ས་དགུ་པ་ལ་སྨོན་ལམ་གྱི་
ཡུམ་གྱི་མཐུས་དེ་བཞིན་གཤེགས་པའི་སྐུར་སྤྲུལ་ནས་ཆོས་སྟོན་པ་སོགས་གཟུགས་སོགས་
ཀྱི་སྐུར་བྱང་ཆུབ་པ་ཐོབ་པ་ལ་འགོད་པའོ། །
-5.7 1.
-5. 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དྲུག་པ་ས་བཅུ་པ་ལ་འགོད་པ་ལ་གཉིས་ལས་སྤྱིར་བསྟན་པ་ནི། དེའི་འོག་ཏུ་ལས་
ལ་དབང་བའི་ཡེ་ཤེས་ཀྱི་ཡུམ་གྱི་སྟོབས་ཀྱིས་ས་བཅུ་པ་ལ་བྱང་ཆུབ་ཐོབ་པ་དང་རྗེས་སུ་
མཐུན་པའི་ཐབས་ལ་མཁས་པས་སངས་རྒྱས་ཀྱི་ཞིང་སྣ་ཚོགས་རྣམ་པར་དག་པ་ལ་བཀོད་
ནས་མང་བ་དེ་ཉིད་ལ་དུས་སྐྱེ་བ་གཅིག་གིས་ཐོགས་པའི་རང་གི་ངོ་བོ་བྱང་ཆུབ་ཏུ་འགྱུར་གྱི་
གཞན་དུ་མི་འགྱུར་བར་སོ་སོར་ངེས་པ་དང་། སེམས་ཅན་སྒྲོལ་བའི་ཡན་ལག་ཕྱོགས་བཅུའི་
འཇིག་རྟེན་གྱི་ཁམས་ཀྱི་སེམས་ཅན་ལ་ཆོས་སྟོན་པའི་སྒོ་ནས་དེའི་དོན་ལྷུན་གྲུབ་རྒྱུན་མི་ཆད་
དུ་ བྱེད་ པ་དང་། སངས་རྒྱས་མཆོད་པའི་ ཡན་ལག་འཇིག་ རྟེན་གྱི་ཁམས་ཐམས་ཅད་
དུ་སངས་རྒྱས་ཀྱི་དྲུང་དུ་ཉེ་བར་འགྲོ་བ་དང་ལ་སོགས་པས་བསྙེན་བཀུར་བྱེད་པ་ལ་སོགས་
པའི་ཡོན་ཏན་ལ་འགོད་པའོ། ། །
གཉིས་པ་ཁྱད་པར་ལམ་ལ་འགོད་པ་ནི། སྔར་བསྟན་པའི་ཕྲིན་ལས་དེ་ལྟ་
བུའི་རིམ་པས་ཡང་ས་དེ་ཉིད་ལ་ཁྱད་པར་གྱི་ལམ་གྱི་ངོ་བོ་ཐེག་གསུམ་གྱི་བྱང་ཆུབ་མཐའ་
དག་འདྲེན་པར་བྱེད་པའི་ཆོས་ཀྱི་མཚན་ཉིད་ཅན་མཐོང་ལམ་བྱང་ཆུབ་ཀྱི་ཡན་ལག་བདུན་
དང༌། ཀུན་རྫོབ་ཏུ་ལས་དང་འབྲས་བུར་འབྲེལ་བས་རྒྱུ་ཚོགས་གཉིས་ཆུད་མི་ཟ་བར་དེ་ལས་
འབྲས་བུ་བྱང་ཆེན་ཐོབ་པར་ངེས་པ་དང་། བདེན་བཞིའི་དངོས་པོ་ཐམས་ཅད་ཡང་དག་པ་དེ་
བཞིན་ཉིད་ཇི་ལྟ་བ་བཞིན་གྱི་ངོ་བོར་རྟོགས་པ་དང་། འབྲས་བུ་བདེན་གཉིས་ལ་ཕྱིན་ཅི་ལོག་
ཏུ་རྟོག་པ་ཐམས་ཅད་སྤངས་པ་དང༌། ཕྱིན་ཅི་ལོག་ཏུ་འཇུག་པའི་གཞིའམ་དམིགས་པ་
འགའ་ཡང་མེད་པའི་ཕྱིན་ཅི་ལོག་གི་རྒྱུ་སྤངས་པའི་ཡེ་ཤེས་དང༌། རང་བཞིན་གྱིས་འོད་
གསལ་ཞིང་ཡོངས་སུ་དག་པའི་མཚན་ཉིད་ཅན་གྱི་ཡོན་ཏན་བྱང་སེམས་ཀྱི་རྣམ་པར་བྱང་བ་
དང༌། གློ་བུར་གྱི་དྲི་མ་ཐམས་ཅད་དང་བྲལ་བའི་ཡོན་ཏན་རྣམ་པར་བྱང་བའི་རྒྱུའི་ཚོགས་
ཡོངས་སུ་རྫོགས་པ་དང༌། འཁོར་འདས་ཀུན་སྟོང་པ་ཉིད་ཀྱི་ངོ་བོར་རྟོགས་པ་ཉིད་ཀྱིས་
- ;
7
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
འདུས་བྱས་དང་འདུས་མ་བྱས་ཐ་མི་དད་པར་ཡོངས་སུ་ཤེས་པ་ལ་བཀོད་ནས། །
ལྔ་པ་ལམ་འབྲས་ལ་འགོད་པ་ནི། དེ་དག་གི་རྗེས་ནས་དེ་གཞིན་གཤེགས་
པའི་ས་ལ་མི་གནས་པའི་མྱང་འདས་ལ་འགོད་པར་མཛད་དོ། །གཉིས་པ་ནི། མཛད་པའི་
རིམ་པ་དེ་ལྟར་ཆོས་ཀྱི་སྐུ་རྟག་པ་བཞིན་དུ་ཆོས་སྐུ་འདིའི་ཕྲིན་ལས་རྣམ་པ་ཉི་ཤུ་རྩ་བདུན་ཡང་
འཁོར་བ་ཇི་སྲིད་མ་སྟོངས་བར་དུ་རྒྱུན་མི་ཆད་པར་བཞེད་པ་ཙམ་ལ་རག་ལས་འབད་པ་མེད་
ཅིང་ལྷུན་གྱིས་གྲུབ་པས་མཛད་པ་ཡིན་ནོ། །གསུམ་པ་ནི། ཆོས་སྐུའི་ཕྲིན་ལས་ཀྱི་བྱ་བ་ཡོན་
ཏན་རང་བཞིན་བསྟེན་པ་དེ་ལྟར་ན་ཐོག་མ་སེམས་བསྐྱེད་པ་དང་པོ་བདུན་ལྡན་དང་ཐ་མ་
ཆོས་སྐུ་དང་ལྡན་པའི་ཕྲིན་ལས་བསྟན་པའི་གོ་རིམ་ལས་དང་པོ་པ་ནས་སངས་རྒྱས་ཀྱི་སའི་
བར་དུ་ཡིན་པར་མ་འཁྲུགས་པར་བསྟན་པའི་རིམ་པ་འདིས་མཚོན་ནས་ལྷག་མ་སེམས་
བསྐྱེད་ཐོག་མཐའ་གཉིས་ཀྱི་བར་གྱི་བསྡུ་དངོས་ལ་འགོད་པ་ལ་སོགས་པའི་ཚིག་དོན་རྣམས་
ཀྱིས་མཚམས་ཀྱི་གོ་རིམ་ཡང་ལས་དང་པོ་ནས་སངས་རྒྱས་ཀྱི་སའི་བར་ཡིན་པར་དབུ་མ་པ་
ཟེར་རམ། རང་དོན་སོགས་ཀྱི་ཚིག་དོན་གྱི་གོ་རིམ་ཆོས་སྔར་གྱི་ཤུགས་ལས་ཁོང་དུ་ཆུད་པར་
བྱའོ། །དེ་ལྟར་ན་ཅིའི་ཕྱིར་འགྲེལ་པ་ལས་ས་མཚམས་ཀྱི་བར་གྱི་ཚིག་དོན་དངོས་སུ་མི་སྟོན་
སྙམ་ན། ཚེགས་ལ་ལྟ་བའམ་མ་མཁྱེན་པ་མ་ཡིན་གྱི། ཚིག་མངོས་ན་གདུལ་བྱ་ཕལ་ཆེ་བའི་
བློ་རབ་ཏུ་འཁྲུགས་དོགས་པས་སེང་བཟང་བདག་གིས་ནི་མ་བྲིས་སོ། །
གསུམ་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་
མངོན་པར་རྟོགས་པའི་རྒྱན་ཞེས་བྱ་བ་ལས་སྐབས་ཞེས་པ་རྣམས་སྔར་བཤད་ཟིན་ལ།
བརྒྱད་པ་ནི་བདུན་པ་ལ་ལྟོས་པའོ། །བསླབ་པའི་འབྲས་བུ་སྟོན་པའི་འགྲེལ་པ་བསྟན་ཟིན་
༈ གཉིས་པ་ལ་མཚམས་སྦྱོར་ནི། རྒྱས་པ་ལ་དགའ་བའི་སེམས་ཅན་ལ་ཕན་
-5
ཌ
3,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གདགས་པར་བྱ་བའི་ཕྱིར་སྔར་བཤད་པའི་ཚུལ་དེ་ལྟར་རྣམ་མཁྱེན་ལ་སོགས་པ་དོན་རྣམ་པ་
བརྒྱད་བརྒྱད་ཀྱི་སྒོ་ནས་ཡུམ་རྣམ་པར་བཤད་པ་ཡང་བར་མ་ལ་དད་པའི་སེམས་ཅན་ལ་ཕན་
གདགས་པའི་ཕྱིར་དངོས་བརྒྱད་ལས་གཞན་དོན་དྲུག་ཏུ་རྣམ་པར་བཤད་པ་ལ། རྩ་བ་ནི།
ཡང་ན་ཡུམ་འདིའི་དོན་བསྡུས་ན་མངོན་རྟོགས་བརྒྱད་ལས་གཞན་ནི་རྣམ་པ་དྲུག་ཡིན་ཏེ། དེ་
ལྟར་ན་མཁྱེན་གསུམ་གྱི་སྦྱོར་བ་མཚོན་པར་བྱེད་པའི་མཚན་ཉིད་དང་། རྣམ་རྫོགས་ནི་རྣམ་
མཁྱེན་གསུམ་དེའི་སྒོམ་པའི་སྦྱོར་བ་དང་། རྩེ་མོ་ནི་མཁྱེན་གསུམ་གྱི་སྦྱོར་བ་དེ་རབ་ཏུ་གྱུར་
པ་དང་ལྡན་པ་དང་། མཐར་གྱིས་པ་ནི་མཁྱེན་གསུམ་དེའི་སྦྱོར་བ་གོ་རིམ་གྱིས་བསྒོམས་པ་
དང༌། སྐད་ཅིག་མ་ནི་མཁྱེན་གསུམ་དེ་སྒོམ་པའི་སྦྱོར་བ་མཐར་ཐུག་པ་དང་། ཆོས་སྐུ་མཛད་
པ་དང་བཅས་པ་ནི་མཁྱེན་གསུམ་བསྒོམས་པའི་སྦྱོར་བ་དེའི་རྣམ་སྨིན་གྱི་འབྲས་བུ་སྟེ་དེ་ལྟར་
ན་དྲུག་གོ ། །
འགྲེལ་པ་ནི། མངོན་རྟོགས་བརྒྱད་ཀྱིས་དང་པོ་བསྟན་པ་རྣམ་པ་ཐམས་ཅད་
མཁྱེན་པ་ཉིད་དང་ལ་སོགས་པས་ལམ་ཤེས་གཞི་ཤེས་ཏེ། ཐམས་ཅད་མཁྱེན་པ་ཉིད་གསུམ་
ནི་ཆོས་ཅན། རྟོགས་བྱའི་རང་བཞིན་ནམ་སྦྱོར་བའི་མཚན་ཉིད་དེ་ཡུམ་རང་གི་ངོ་བོའམ།
སྦྱོར་བའམ་ཡུམ་སྐྱེ་མེད་གསུམ་མངོན་པར་མཚོན་པའི་གནས་སམ་རྒྱུ་ཡིན་པའི་ཕྱིར། དེ་
ནས་རྣམ་པ་ཐམས་ཅད་མངོན་པར་རྫོགས་པར་རྟོགས་པ་ནི་ཆོས་ཅན། ཐམས་ཅད་མཁྱེན་པ་
ཉིད་གསུམ་གྱི་སྦྱོར་བའོ། །མཁྱེན་གསུམ་གྱི་རྟོགས་པ་རང་དབང་དུ་འགྱུར་བར་བྱ་བའི་ཕྱིར་
འདིས་ཐམས་ཅད་མཁྱེན་པ་ཉིད་གསུམ་གྱི་ཡུམ་གཅིག་ཏུ་བསྡུས་ཏེ་བསྒོམས་པ་ལ་སྦྱོར་
བས་ནའོ། །དེའི་ རྩེ་ མོའི་ མངོན་པར་རྟོགས་ པ་ནི་ཆོས་ཅན། ཐམས་ཅད་མཁྱེན་པ་ཉིད་
གསུམ་གྱི་རྟོགས་པ་རབ་ཀྱི་གནས་སྐབས་ཡིན་ནོ། །བསྡུས་སྒོམ་ཤིན་ཏུ་གོམས་པས་མཁྱེན་
གསུམ་གྱི་རྟོགས་པ་ལ་དབང་ཐོབ་པའི་སྒོ་ནས་ཕུལ་དུ་བྱུང་བར་འགྲོ་བའི་ཕྱིར། དེ་ནས་
- ;
7 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
མཐར་གྱིས་པའི་མངོན་པར་རྟོགས་པ་ནི་ཆོས་ཅན། ཐམས་ཅད་མཁྱེན་པ་ཉིད་གསུམ་གྱི་
མངོན་རྟོགས་གོ་རིམ་གྱིས་བསྒོམས་པའི་མངོན་རྟོགས་ཡིན་ཏེ། དབང་ཐོབ་པའི་རྩེ་མོའི་
རྟོགས་པའི་དངོས་པོ་ངེས་པ་སྟེ་བསྟན་པ་སྐད་ཅིག་མ་ཐོབ་པར་བྱ་བའི་ཕྱིར་མཁྱེན་གསུམ་གྱི་
རྣམ་པ་སོ་སོ་བ་དང་རྣམ་པ་མཐའ་དག་གཅིག་ཏུ་བསྡུས་ཏེ་རྣམ་པར་བསྒོམས་པའི་དོན་
གཞུང་སྲོང་བ་སྟེ་མ་ཉམས་པར་རྒྱུན་ལྡན་དུ་སྒོམ་པར་བྱེད་པས་སོ། །དེ་ནས་ཡང་དག་པར་
སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་ནི་ཆོས་ཅན། ཐམས་ཅད་མཁྱེན་
པ་ཉིད་གསུམ་གྱི་རྟོགས་པ་མཐར་ཐུག་པའི་གནས་སྐབས་ཡིན་ཏེ། མཁྱེན་གསུམ་གྱི་སྦྱོར་བ་
གོམས་པ་མཐར་ཕྱིན་པས་གསུམ་གྱི་རྟོགས་པ་ཁྱད་པར་དུ་འགྲོར་མེད་པས་སོ། །དེ་ནས་
ཆོས་ཀྱི་སྐུ་མཛད་པ་དང་བཅས་པ་ནི་ཆོས་ཅན། ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་
ནི་རྣམ་པར་སྨིན་པ་ཡིན་ཏེ། དེའི་སྦྱོར་བ་མཐར་ཐུག་པའི་འབྲས་བུ་ཡིན་པའི་ཕྱིར། ཚུལ་
དེ་ལྟར་ན་དྲུག་པོ་དེ་དག་ནི་ཡུམ་ཐམས་ཅད་ཀྱི་དོན་བསྡུས་པའི་མངོན་རྟོགས་སྔར་གྱི་མངོན་
རྟོགས་བརྒྱད་ལས་གཞན་རྣམ་པ་དྲུག་ཡིན་ཏེ། ཚུལ་འདིས་སྔ་མ་མངོན་རྟོགས་བརྒྱད་དུ་
བསྟན་པ་ཁོ་ན་བཞིན་དུ་ཡུམ་འདི་བཤད་པར་བྱ་བ་ཡིན་ནོ། །
༈ གསུམ་པ་མཚམས་སྦྱོར་ནི། དབང་འབྲིང་བར་མ་ལ་དགའ་བའི་སེམས་
ཅན་ལ་ཕན་གདགས་པར་བྱ་བའི་ཕྱིར། སྔར་བཤད་པ་དེ་ལྟར་དོན་བསྡུས་པ་དྲུག་གི་སྒོ་
ནས་ཡུམ་རྣམ་པར་བཤད་ནས་ཡང་དབང་རྣོན་མདོར་བསྡུས་པ་ལ་དགའ་བའི་སེམས་ཅན་
ལ་ཕན་གདགས་པར་བྱ་བའི་ཕྱིར་མངོན་རྟོགས་བརྒྱད་དང་དྲུག་ལས་གཞན་དུ་རྣམ་པ་
གསུམ་བཤད་པས་ཡུམ་སྟོན་པ་ལ། རྩ་བ་ནི། འོག་གི་དོན་གསུམ་པོ་འདི་ནི་ཡུམ་གྱི་དོན་
བསྡུས་པ་མངོན་རྟོགས་བརྒྱད་དང་དྲུག་ལས་གཞན་རྣམ་པ་གསུམ་ཡིན་ཏེ། དེ་དག་ཀྱང་གང་
ཞེ་ན། ཐམས་ཅད་མཁྱེན་པ་ཉིད་གསུམ་གྱི་རྣམ་པ་གསུམ་པོ་ནི་ཡུམ་སྒོམ་པའི་སྦྱོར་བས་
-5 7 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྒོམ་བྱའི་ཡུལ་ཡུམ་བསྒོམས་པའི་སྦྱོར་བ་བཞིའི་བདག་ཉིད་རྣམ་རྫོགས་རྩེ་མོ་མཐར་གྱིས་
སྐད་ཅིག་མ་བཞི་ནི་ཆོས་ཀྱི་སྐུའི་རྒྱུ། ཆོས་སྐུ་ཕྲིན་ལས་དང་བཅས་པ་ནི་སྦྱོར་བ་དེའི་འབྲས་
བུའོ། ། ་
འགྲེལ་པ་ནི། མངོན་རྟོགས་བརྒྱད་ཀྱི་དང་པོར་རྣམ་པ་ཐམས་ཅད་མཁྱེན་པ་
ཉིད་དང་། ལ་སོགས་པས་ལམ་ཤེས་གཞི་ཤེས་ཏེ་ཐམས་ཅད་མཁྱེན་པ་ཉིད་གསུམ་གྱི་ངོ་བོ་
ཉིད་ནི་ཡུམ་སྒོམ་པ་པོས་འཇུག་པར་བྱ་བའི་ཡུལ་ཆོས་སྐུའི་རྒྱུ་ཡིན་ནོ། །ཡུལ་དེ་ལ་ཚུལ་ཇི་
ལྟར་རབ་ཏུ་སྦྱོར་ཞེ་ན། མཁྱེན་གསུམ་དེའི་འོག་ཏུ་རྣམ་པ་ཐམས་ཅད་མངོན་པར་རྫོགས་པ་
ལ་སོགས་པ་རྣམ་པ་བཞི་ནི་ཡུམ་སྒོམ་པའི་རང་བཞིན་ཡིན་ནོ། །སྦྱོར་བ་དེ་ལྟ་བུ་དང་ལྡན་
པའི་གང་ཟག་གིས་འཇུག་པའི་ཡུལ་ཆོས་སྐུའི་རྒྱུ་མཁྱེན་གསུམ་སྟེ། བསྒོམས་པའི་འབྲས་བུ་
ཅི་ཞིག་ཡིན་ཞེ་ན། སྦྱོར་བཞི་དེའི་འོག་ཏུ་ཆོས་ཀྱི་སྐུ་ཕྲིན་ལས་དང་བཅས་པ་ནི་སྦྱོར་བཞིའི་
འབྲས་བུ་ཡིན་པས་རྒྱུ་ལམ་འབྲས་གསུམ་ནི། རྒྱལ་བའི་ཡུམ་རྒྱས་འབྲིང་བསྡུས་པ་རྣམ་པ་
གསུམ་གྱི་དོན་བསྡུས་པ་སྔ་མ་གཉིས་ལས་གཞན་རྣམ་པ་གསུམ་སྟེ། གསུམ་པོ་དེ་ཁོ་ནས་
ཡུམ་འདི་བཤད་པར་བྱ་བ་ཡིན་ནོ། །
གསུམ་པ་ལ་ལྔ། དོན་བསྡུས་ལ་རྒོལ་ལན། ཇི་ལྟར་བརྩམས་ཚུལ། བསོད་
ནམས་བསྔོ་བ། ཁེངས་སྐྱུང་བཟོད་གསོལ། ཡུམ་དོན་རྟོགས་ཚུལ་ལོ། །དང་པོ་ནི་ཡུམ་ཆོས་
ཅན། མངོན་རྟོགས་བརྒྱད་དྲུག་གསུམ་གྱིས་བཤད་བྱ་མ་ཡིན་པར་ཐལ། དེའི་དོན་གྱི་གོ་
རིམ་དེ་དག་གིས་མ་བསྡུས་པའི་ཕྱིར་ཞེ་ན། མ་གྲུབ་སྟེ། ཡུམ་སྟོན་པའི་མདོ་བསྡུས་པ་བརྒྱད་
སྟོང་པ། ལ་ལ་ལས་མངོན་རྟོགས་བརྒྱད་དང་དྲུག་དང་གསུམ་གྱི་དོན་མགོ་སྨོས་པ་ཙམ་དང་
གཞན་ཡུམ་བར་མ་ལས། མངོན་པར་རྟོགས་པ་དེ་སྟོན་པའི་ཚིག་རྫོགས་པ་དང་། གཞན་
ཡུམ་རྒྱས་པ་ལས། མངོན་རྟོགས་རེ་རེའང་མིང་གི་རྣམ་གྲངས་མང་པོའི་སྒོ་ནས་རྒྱས་པར་
-5 76 -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༡༤
བཤད་དེ། དེས་ན་བསྟན་བཅོས་ལ་མཁས་པ་རྣམས་ཀྱིས་ཡུམ་གྱི་མདོ་ཀུན་ལའང་སྔར་
བཤད་པའི་དོན་བསྡུས་རྒྱས་འབྲིང་བསྡུས་གསུམ་པོ་དེ་ཙམ་གྱིས་དོན་མ་ལུས་པ་བསྡུས་པ་
ཤེས་པར་བྱ་སྟེ། དེ་ལྟ་མིན་ན་མངོན་རྟོགས་རྒྱན་ཆོས་ཅན། ཡུམ་གསུམ་པོ་ཐམས་ཅད་ཀྱི་
དོན་གྱི་རིམ་པ་ལེགས་པར་བསྡུས་པ་མིན་པར་ཐལ། ཡུམ་གསུམ་པོའི་དོན་ཀུན་གོ་རིམ་
གསུམ་པོ་དེ་ཁོ་ནར་བསྡུས་ནས་བསྟན་པའི་ཕྱིར། ཁྱབ་པ་ཡོད། གསུམ་པོས་ཡུམ་གསུམ་
པོའི་དོན་བསྡུས་པས་སོ། །འོ་ན་ཡུམ་གསུམ་པོ་ལ་དོན་གྱི་རིམ་པ་ལ་ཁྱད་པར་མེད་པས་ཟློས་
སོ་ཞེ་ན། སྐྱོན་མེད་དེ། ཡུམ་གསུམ་པོ་དེ་ལ་ཚིག་བསྡུས་པ་དང་སོགས་པས་འབྲིང་དང་རྒྱས་
པའི་རབ་ཏུ་དབྱེ་བས་ཕྱེ་བའི་ཁྱད་པར་ཡོད་པ་ཁོ་ནར་ཟད་པས་མི་ཟློས་སོ། ཁོ་ནས་དོན་ལ་
ཁྱད་པར་མེད་པར་བསྟན་ནོ། ། ་་་་་་་་་་
་་་ གཉིས་པ་ནི། འོན་ཏེ་མངོན་རྟོགས་རྒྱན་འདི་མཁས་པ་བཞིའི་ལེགས་
བཤད་ལ་བརྟེན་ནས་བཤད་ན་གཙོ་བོར་གང་ལ་བརྟེན་ནས་བཤད་ཅེ་ན། འཕགས་པ་རྣམ་
པར་གྲོལ་བའི་སྡེ་ཡིས་མཛད་པའི་འགྲེལ་པའི་མཐུས་རྒྱན་གྱི་དོན་ཕྱིན་ཅི་མ་ལོག་པར་མཐོང་
བའི་སྒོ་ནས་ནི་རྣམ་པར་བཤད་དོ། །དེ་ལྟར་ན་སྙན་ངག་སྡེབ་སྦྱོར་ཅིའི་ཕྱིར་མ་སྦྱར་ཞེ་ན།
སྙན་ངག་སྡེབ་སྦྱོར་གྱི་ཚིག་གིས་མ་བཅིངས་པ་ཚིག་དྲང་པོས་བསྟན་པས་སློབ་མས་དོན་གོ་
བར་སླ་བའི་ཕྱིར་དོན་གྱི་ཁྱད་པར་སྟོན་པའི་ཚིག་དང་ནི་དཀའ་བ་ནི་བྱས་པའི་ཕྱིར་མི་
རྟོགས་ལ། དེའི་ཕྱིར་རང་བཞིན་མེད་དོ། །ཞེས་པ་ལྟ་བུའི་ཚིག་ཇི་སྙེད་པས་བྱ་བ་གཅིག་སྟོན་
པ་ངག་དང་སོགས་པས་སྡེབ་སྦྱོར་ནི་སྙན་ངག་གི་སྦྱོར་བ་མ་བྱས་པར་བཤད་དེ་དོན་རྒྱ་ཆེན་
པོ་སྟོན་པ་ན་ཚིག་མང་པོས་སྟོན་པ་ནི་ཇི་བཞིན་རྫོགས་པའི་བར་ཆད་དུ་འགྱུར་བའི་ཕྱིར། ཅི་
འདི་གཞན་ལས་གནང་བ་མ་ཐོབ་པར་བྱས་སམ་ཞེ་ན་མ་ཡིན་ཏེ། འདི་ལས་ལུང་ནོད་པའི་
དོན་གྱིས་ན་མཁན་པོ་ཡང་དག་པ་བློ་བཟང་སེར་སྣ་མེད་ཅིང་མཁྱེན་ལྡན་མང་དུ་གསན་པ་
-5. 77-
-5
7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན་རྣམ་པར་སྣང་མཛད་བཟང་པོ་ཞེས་བྱ་བའི་བླ་མ་དེ་ལས་གནང་བ་ཐོབ་ཅིང་མན་ངག་
གནང་བའི་བཀའ་དྲིན་དྲན་པའི་སྒོ་ནས་སྒོ་གསུམ་གུས་པས་ཕྱག་འཚལ་ནས་མངོན་རྟོགས་
རྒྱན་གྱི་ཚིག་ལེའུར་བྱས་པའི་འགྲེལ་པ་དོན་གསལ་བ་འདི་ནི་ཡུམ་གྱི་ཚིག་དོན་ལ་མཁས་པ་
སེང་གེ་བཟང་པོས་སྦྱར་བར་བྱས་སོ། །
པ་ ག སུམ་པ་ནི། འགྲེལ་པ་དེ་བསྡེབས་ཤིང་བརྩོམས་པ་ལས་བྱུང་བའི་དགེ་བ་
སེང་བཟང་བདག་གི་རྒྱུད་ལ་གང་ཐོབ་པ་དེ་ཡིས། འཁོར་བའི་རྒྱ་མཚོའི་འདམ་དུ་ཡིད་བྱིང་
ཞིང་སྐྱེ་བར་འགྱུར་བའི་སྐྱེ་བོ་ཐམས་ཅད་ནི་བདེ་གཤེགས་ཀྱི་ཤེས་རབ་རྣམ་པ་ཀུན་ཏུ་
མཆོག་ཏུ་གྱུར་པའི་ཆོས་ཀྱི་སྐུ་ཐོབ་པར་ཤོག་ཅིག་པའོ། །བཞི་པ་ནི། དེ་ལྟ་ན་བསྟན་བཅོས་
ཀྱི་དོན་ཇི་བཞིན་རྟོགས་ནས་འགྲེལ་པ་འདི་བྱས་སམ་ཞེ་ན། མངོན་རྟོགས་རྒྱན་གྱི་བརྗོད་
བྱའི་དོན་ཤེར་ཕྱིན་ཆོས་ཅན། སེང་བཟང་བདག་གི་བློའི་སྤྱོད་ཡུལ་གང་ནི་ཡིན་ནས་མིན་ཏེ།
སེང་བཟང་བདག་གི་བློས་ཕྱིར་ཏེ་ལྐོག་ཏུ་གྱུར་པའི་ཕྱིར་ཏེ། འཕགས་པའི་ཤེས་རབ་མི་
གསལ་བས་རྗེས་དཔག་གིས་འཇལ་བར་བྱེད་ཀྱི་མངོན་སུམ་དུ་མ་རྟོགས་པའི་ཕྱིར། འདིས་
ནི་རྟོགས་པའི་ཆོས་ཁོང་དུ་མ་ཆུད་པར་བསྟན་ཏོ། །དེ་བཞིན་དུ་བསྟན་བཅོས་མངོན་རྟོགས་
རྒྱན་གྱི་བརྗོད་བྱ་གཞུང་ཤེར་ཕྱིན་གྱི་ཚིག་དོན་ནི་ཆོས་ཅན། སེང་བཟང་བདག་གི་བློའི་
སྤྱོད་ཡུལ་གང་ན་ཡིན་མ་ཡིན་ཏེ། བསྐལ་པ་མང་པོར་ཚོགས་བསགས་པས་ཡངས་ཤིང་རྒྱ་ཆེ་
བའི་བདག་ཉིད་བློ་ཅན་སངས་རྒྱས་སམ་བྱམས་པ་དང་འཕགས་པ་གྲོལ་སྡེ་ལ་སོགས་པ་
འཕགས་པ་ཁོ་ནའི་བློའི་སྤྱོད་ཡུལ་ཡིན་པའི་ཕྱིར། འདིས་ལུང་གི་ཆོས་ཀྱང་མ་རྟོགས་པར་
བསྟན་ཏོ། །འོན་ཀྱང་དོན་བདག་གི་བློའི་སྤྱོད་ཡུལ་མ་ཡིན་པ་རྒྱུན་ལ་རང་གི་རྟོགས་པ་མི་
བརྗེད་པ་དང་གཞན་ལའང་རྟོགས་པའི་ཁྱད་པར་བསྐྱེད་པའི་ངོར་སེང་བཟང་བདག་གིས་
འབད་ནས་འགྲེལ་པ་གྱིས་པ་ལ་ནོར་བའི་ནོངས་པ་ཡོད་ན་དེ་ལ་སྐྱེ་བོ་བློ་གྲོས་དང་ལྡན་པའི་
་ -57-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཆོས་རྗེ་བླ་མ་དམ་པའི་འགྲེལ་པ་བཞུགས། ༼༡༤
མཁས་པ་རྣམས་ཀྱིས་བཟོད་པར་གསོལ་ལ་སེང་བཟང་བདག་ལ་སྨོད་པས་ཁྱེད་རྣམས་
ཉམས་པར་མ་གྱུར་ཅིག་ཅེས་དགོངས་པའམ། ཡང་ན་མཁས་པ་གཞན་གྱིས་ཁྲེལ་དོགས་
པའི་འཇིགས་པས་བདག་ལ་ང་རྒྱལ་མེད་པར་སྟོན་པའོ། ། ་་་ ་་
ལྔ་པ་ནི། འོ་ན་འབད་པ་ཅི་ཙམ་ཞིག་ཏུ་སྤྱད་པས་རྟོགས་ཤེ་ན། ཀྱེ་མ་ཞེས་པ་
སྨད་པ་སྨོན་པ་ཞུམ་པ་ངོ་མཚར་བ་བཞི་ལ་འཇུག་ཀྱང་འདིར་ཕྱི་མའོ། །ཕྱི་ནང་གི་གཞུང་
ལུགས་སྣ་ཚོགས་ཀྱི་འདོད་ཚུལ་མི་འདྲ་བ་དུ་མ་ཡིས་ཡིད་སུན་ཞིང་དུབ་པ་བདག་གི་ངལ་
བསོ་ཞིང་དབུགས་འབྱིན་པའི་གནས་ཤེས་རབ་ཀྱི་ཕ་རོལ་ཏུ་ཕྱིན་པའི་གཞུང་ལུགས་ཀྱི་དོན་
འདི་དུས་ཡུན་རིང་མོ་ཞིག་ཏུ་གཞུང་ལུགས་དུ་མ་ལ་བློ་སྦྱངས་ཤིང་བྱམས་པས་རྗེས་སུ་བཟུང་
བས་ན། ཕྱིན་ཅི་མ་ལོག་པར་མཐོང་བ་ཡིན་ནོ། །གསུམ་པ་ནི། ཤེས་རབ་ཀྱི་ཕ་རོལ་ཏུ་ཕྱིན་
པ་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ་ནི་བཤད་
ཟིན་ལ། མཛད་པ་པོ་ནི་ཐར་པའི་དོན་དུ་སློབ་པས་སློབ་དཔོན་སེང་གེ་བཟང་པོས་བཛད་པ་
རྫོགས་སོ།། །། .. ་ ་ ་ ་ ་ ་ ་
ནི་ས་མཱམྦྷ་ཏེ་སམྱག་པྲ་ཏཱི་ར་ཡང་དག་པར་རྟོགས་སོ་ཞེས་པའོ། །རྒྱ་གར་གྱི་
མཁན་པོ་བིདྨ་ཀ་ར་པྲ་བྷ་ནི་རིག་པའི་འབྱུང་གནས་འོད་ཟེར་རམ། རིག་བྱེད་འོད་ཟེར་རོ།།
དེ་དང་ཞུས་ཆེན་གྱི་ལོ་ཙཱ་བ་བནྡེ་དཔལ་རྩེགས་ཀྱིས་དང་པོར་རྒྱ་སྐད་ལས་བོད་སྐད་དུ་
བསྒྱུར་ཞིང་དག་པར་ཞུས་ཏེ། མཐར་ཚིག་དོན་དང་བཅས་པ་གཏན་ལ་ཕབ་པ་ལས། སླད་
ཀྱི་སྟེ་དུས་ཕྱིས་པཎྜིཏ་དཔལ་གོ་མི་སྟེ་བཙུན་པའམ་དགེ་བསྙེན་འཆི་མེད་ལ་སོགས་པ། ལོ་
ཙཱ་བ་གསོལ་བ་དང་བཞིའི་ལས་ཀྱི་བསྙེན་པར་རྫོགས་པའི་དགེ་སློང་རྔོག་བློ་ལྡན་ཤེས་རབ་
ཀྱིས་ཚིག་གི་དོན་ཕྱིན་ཅི་མ་ལོག་པར་ལེགས་པར་གཏན་ལ་ཕབ་པའོ། ། ་ ་.
རྒྱལ་བས་ལེགས་གསུངས་ཡོན་ཏན་ནོར་བུའི་མཛོད། །དགོངས་དང་ལྡེམ་
-5 79-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགོངས་བཞི་ཡིས་རྒྱས་བཏབ་ནས། །ཐེག་དམན་འཕགས་པའི་བློས་ཀྱང་རྟོགས་དཀའ་ན།།
དེ་ཉིད་མ་མཐོང་སྐྱེ་བོས་སྨོས་ཅི་དགོས། །འོན་ཀྱང་ཐུབ་དབང་རྒྱལ་ཚབ་མི་ཕམ་པས།།
ཀུན་ལ་བརྩེ་བས་ཀུན་གྱིས་རྟོགས་བྱའི་ཕྱིར། །རྒྱལ་ཡུམ་དགོངས་དོན་རྒྱལ་བའི་མདོ་བཞིན་
དུ༑ ༑སྐབས་བརྒྱད་ཡན་ལག་བདུན་ཅུར་རྣམ་པར་ཕྱེ། །དེ་སྲས་ཐོགས་མེད་དེ་གཅུང་དབྱིག་
གཉེན་གྱིས། །དེ་ཡི་དགོངས་བཞིན་སྣ་ཚོགས་མདོ་ཡི་དོན། །རྣམ་པ་དུ་མར་ཕྱེ་སྟེ་རབ་ཏུ་
བསྟན། །དེ་ ཉིད་ ལེགས་ གཟིགས་ རྣམ་ གྲོལ་ སྡེ་ ཡིས་ ཀྱང་ ། །རྒྱལ་ཡུམ་ མངོན་རྟོགས་
རིན་ཆེན་བྱི་དོར་མཛད། །བཟང་པོའི་ཞབས་ཅན་གྱིས་ཀྱང་གསལ་བར་ཕྱེ། །ལེགས་བཤད་
དེ་དག་ལེགས་པར་གོམས་པ་དང༌། །གཞུང་འདིར་མོས་པས་གོམས་པ་སྤེལ་བའི་སླད།།
མངོན་པར་རྟོགས་པའི་སྣང་བ་གསལ་བགྱིས་ལས། །སྙིང་པོ་གསལ་ཕྱིར་མངོན་རྟོགས་སྙིང་
པོ་གྱིས། །མ་བཤད་མི་གསལ་ལོག་པར་བཤད་ལ་སོགས། །ཉེས་གང་བདག་བློའི་སྐྱོན་
དེ་འཕགས་རྣམས་དང༌། །འཕགས་ པའི་ སྐྱེ་བོ་རྣམས་ལ་བཟོད་པར་གསོལ། །དགེ་བས་
བྱམས་མགོན་ཐུགས་རྗེས་ལེགས་བཟུང་སྟེ། །མངོན་སུམ་བསྙེན་ནས་མྱུར་བར་སངས་རྒྱས་
ཤོག །སྐྱེ་བ་འདིར་ཡང་འདི་དོན་རྟག་གོམས་ཤིང་། །གཡེལ་བ་མེད་པར་སྒྲུབ་ལ་འབད་པ་
དང༌། །ལེགས་བཤད་འདི་ཡང་མཁས་པའི་སྐྱེ་བོ་ཡི། ཁྲོད་ན་ཉི་ཟླ་ལྟ་བུར་གསལ་བར་ཤོག།
མངོན་པར་རྟོགས་པའི་རྒྱན་འགྲེལ་པ་དང་བཅས་པའི་རྣམ་པར་བཤད་པ་
མངོན་པར་རྟོགས་པའི་སྙིང་པོ་ཞེས་བྱ་བ། ཡུལ་བྱང་ཕྱོགས་ཀྱི་རྒྱུད་དུ་བྱུང་བའི་ཤཱཀྱའི་དགེ་
སློང་བསོད་ནམས་རྒྱལ་མཚན་དཔལ་བཟང་པོ་ཞེས་བྱ་བས། དཔལ་སྙེ་ཐང་གི་གཙུག་ལག་
ཁང་ཆེན་པོར་ལེགས་པར་བཏུས་པའི་ཡི་གེ་པ། དབོན་པོ་བསོད་ནམས་བཟང་པོ་ཞེས་བྱ་
བས་བགྱིས་ཏེ། རྒྱལ་བ་ཅན་གྱི་ལོ། སྨིན་དྲུག་ཅན་གྱི་དགའ་བའི་ཚེས་ལ་ལེགས་པར་
གྲུབ་པ་ཕྱོགས་ཐམས་ཅད་དུ་བདེ་ལེགས་སུ་གྱུར་ཅིག །ཤུབྷཾ།། །།
5
8
0



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་།
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
དེབ་ཚད།
787mmX 1092mm_1/16
པར་ཤོག
2316.25
ཡིག་གྲངས།
ཁྲི་ 1284
པར་གཞི། །
2015ལོའི་ཟླ་11པར་པར་གཞི་དང་པོ་བསྒྲིགས།
པར་ཐེངས།
2015ལོའི་ཟླ་11པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0
རིན་གོང་།
སྒོར་ 3840.00 ༼ཁྱོན་པོད་དོན་དགུ་ཡོད།༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག



图书在版编目(CIP)数据
六大集成之般若集:藏文/美桑古籍整编组整理,
-拉萨:西藏藏文古籍出版社,2015.11
| ISBN 978-7-80589-670-0
I. 0六… I. 0美…. 0藏语一研究
N.OH214
中国版本图书馆 CIP 数据核字(2015)
第210402号
六大集成之般若集
作者
责任编辑
封面设计
出版
社
邮政编码
开本
印张
经印开印字版印
邦译师罗追丹巴等
乌金群培 嘎瓦西热桑布 土日美朗
土日美朗,萨迦格列
西藏藏文古籍出版社
拉萨市色拉路22号
850010
全国新华书店
成都一千印务有限公司
787mm×1092mm 1/16"
2316.25
12840 千
2015年11月第1版
2015年11月第1次印刷
ISBN 978-7-80589-670-0
3840.00 元(全七十九册》
销刷 本张数次次
标准书号
定价
版权所有
翻印必究
