༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup:
ISBN:
13CN4424
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
Date:
n/a
bod jongs bod yig dpe raying dpe skrun khang /
n/a
I
Volume:
ll
80
Total Volumes:
TBRC Pages:
II
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་སོ་བཞི།
༡ - (༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་། །



བརྩེ་ཆེན་རིག་མཛོད་ ༣༥
-7-PE
༥
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
དཔལ་ས
IA
ཕར་ཕྱིན་སྐོར།
མངོན་རྟོགས་རྒྱན་པོད་སོ་བཞི།
༡ - (༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



༑ དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང༌། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། ། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང༌། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པོར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང་། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས།
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
༈ བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང༌། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏང་།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྤྱི་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང༌། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང་། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང༌། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང་། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
ཟ1
ཚོགས་ལྔ་དང༌། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང༌། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང་།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང༌། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་༼བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ།།དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང་། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང་། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲུ་བསྐོར་ཕེབས་པའི་



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང་། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང་། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་(སྤྱི་ལོ་༡༥༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་
5



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ!
ས
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་(ཚན་པ་ཆུང་ངུ་ཞིག་ཁ་བསྐང་ཡོད།)དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས། །
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང༌། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་བླངས་ ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང་། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། (༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། &
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། ༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། སྤྱི་ལོ་༢༠༠༡ ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་(སྤྱི་ལོ་༢༠༠༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
ཆ་︽
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་(སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང༌། །
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང༌། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་



ལས་རིམ་གླེང་སློང་གཏམ།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །།
༼གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།༽
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤྱད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།༽
1 ]



དཀར་ཆག
དཀར་ཆག
༈ དཔལ་དེ་ཁོ་ན་ཉིད་འདུས་པའི་རྒྱ་མཚོ་ཆེན་པོ་ལས་ཕར་ཕྱིན་གྱི་དཀའ་འགྲེལ་ལུང་གི་སྙེ་མ། .....
• • • བོ་དོང་པཎ་ཆེན།
གོ་སྒྲུབ་བཤད་པ། .........
•.....• • • • • •(1)
སྒྲུབ་བྱེད་གོ་སྒྲུབ་དངོས་བཤད་པ། ......
• • • • • • • •(31)
འཇུག་པའི་སྒྲུབ་པ་བཤད་པ། ............
• • • •(33)
མཁྱེན་གསུམ་ལ་འཇུག་ཚུལ། .....….….......…................
ཚོགས་ཀྱི་སྒྲུབ་པ་བཤད་པ། ...….….……...
• • • • • • •(44)
ཚོགས་གསག་མཁན་གཉིས་ཀྱི་ཁྱད་པར། ……...........…...........
ཞི་གནས་ཀྱི་དབྱེ་བ། .….………….….…....
•..• • • •(56)
སའི་ཚོགས་བྱེ་བྲག་ཏུ་བསྟན་པ། .……......
• • • • • • • •(65）
འབྲས་བུ་ཡོངས་སྦྱོང་གི་རྣམ་དབྱེ། ....
• • • • • • • •(87）
ངེས་འབྱུང་སྒྲུབ་པ་བཤད་པ། …….….…..…..
•...• •(97)
འགྲོ་ཀུན་སངས་རྒྱ་རུང་དུ་བསྟན་པ། ........... • • • • • • • •(107）
ལམ་ཤེས་ཉིད་ཀྱི་གནས་བཤད་པ། ……........... • • • • • • • •(123)
ཉན་ཐོས་ཀྱི་ལམ་ཤེས་བཤད་པ། ........
........• •(126)
རང་རྒྱལ་གྱི་ལམ་ཤེས་བཤད་པ། ........….....................•(130)
རྟེན་རིགས་ཀྱི་ཁྱད་པར། 。。。
མཐོང་ལམ་བསྟན་པ། • • • • • • • • • • • • • • • • • • • • • • •.. • • • • •(142)
སྨོམ་ལམ་སྤྱིར་བསྟན་པ། ..................................(166)
སྒོམ་ལམ་གྱི་བྱེད་པ་བཤད་པ། ....
མོས་པ་སྒོམ་ལམ་བཤད་པ། .............
• • • • • • • • • • • • • ••(175)



གཉེན་པོ་དང་དམིགས་རྣམ་དཔྱད་པ། -
དཀར་ཆག་
བསྔོ་བ་སྒོམ་ལམ་བཤད་པ། • • • • • •.......................• • •(178）
རྗེས་སུ་ཡི་རང་སྒོམ་ལམ། • • • • • • • •.....• • • • • • • • •......•(180)
སྒྲུབ་པ་སྒོམ་ལམ། ...............• • • • • • • • • • • • • • • • • • • • •(185）
རྣམ་དག་སྒོམ་ལམ། ......................
.....• • • •(189)
རྣམ་ཀུན་སྦྱོར་བ་མཚོན་བྱེད། ......….................….....• •(230)
ཤེས་སྒྲིབ་ཀྱི་གཉེན་པོ། ............
.....• (250)
འཕགས་ལམ་ཡན་ལག་བསྟན་པ། .....
• • • •(264)
བསམ་གཏན་བཤད་པ། .......
• • • • • • • •(297)
......(304)
སྦྱོར་བ་བཤད་པ། ...….…...
• • • • • • • •(315)
རྣམ་མཁྱེན་གྱི་ཤེས་རྣམ། ….........….
• • • • • • •(324）
ཐར་པ་ཆ་མཐུན་བཤད་པ། …...
• • • • •(334)
ངེས་འབྱེད་ཆ་མཐུན་བཤད་པ། ....
• • • • • • • • • • • •(340)
ཕྱིར་མི་རྟོག་པའི་རྟགས། ……..….
• • •...• •(358）
སྲིད་ཞི་མཉམ་ཉིད། ..……......
...... •(378)
ཞིང་དག་སྦྱོར་བ། ........…..... •........... • •(385）
ཐབས་མཁས་སྦྱོར་བ། .....….….….........
........ • •(386)
རྩེ་སྦྱོར་མཚོན་བྱེད་ཀྱི་ཆོས་བཤད་པ། .........….................•(390)
མཐར་གྱིས་སྦྱོར་བའི་མཚོན་བྱེད། ............….................•(418)
སྐད་ཅིག་མའི་སྦྱོར་བའི་མཚོན་བྱེད། .....
.......• •(421)
འབྲས་བུ་སྐུའི་མཚོན་བྱེད། .....…...….....……..…............• •(422)
མཇུག་གི་དོན། ...........................
• • • • • • • •(454)
- 2 -



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
༄༅། །དཔལ་དེ་ཁོ་ན་ཉིད་འདུས་པའི་རྒྱ་མཚོ་ཆེན་པོ་ལས་
ཕར་ཕྱིན་གྱི་དཀའ་འགྲེལ་ལུང་གི་སྙེ་
༼སྨད་ཆ༽མ་ཞེས་བྱ་བ་
བཞུགས་སོ། །
བོ་དོང་པཎ་ཆེན་གྱིས་མཛད།
༄༅། །གོ་ཆའི་སྒྲུབ་པ་ཞེས་བྱ་བའི་སྐབས་འདིར། བསྒྲུབ་བྱ་ཕར་ཕྱིན་དང་། སྒྲུབ་
བྱེད་གོ་སྒྲུབ་བོ། ། དང་པོ་ལ་སྡོམ་ནི། མཚན་ཉིད་དབྱེ་བསྡུ་སྐྱོན་ཡོན་དང་། ། གྲངས་དང་གོ་རིམ་
ངེས་ཚིག་གོ ། མཚན་ཉིད་གང་ཞེ་ན། ཐེག་ཆེན་གྱི་སྦྱིན་པ་ལ་སོགས་པའི་མཚན་ཉིད་རིམ་པ་ལྟར།
དངོས་པོ་གཏོང་བས་རབ་ཏུ་ཕྱེ་བ་ཆོས་བཞི་ལྡན་དང། ཚུལ་འཆལ་སྤོང་བས་རབ་ཏུ་ཕྱེ་བ་དང་།
ཁྲོ་བས་མ་འཁྲུགས་པས་རབ་ཏུ་ཕྱེ་བ་དང། དགེ་བ་ལ་སྤྲོ་བས་རབ་ཏུ་ཕྱེ་བ་དང༌། བརྟག་བྱའི་
དངོས་པོ་ལ་སེམས་རྩེ་གཅིག་པས་རབ་ཏུ་ཕྱེ་བ་དང་། བརྟག་བྱའི་དངོས་པོ་ལ་ཆོས་རབ་ཏུ་རྣམ་
པར་འབྱེད་པས་རབ་ཏུ་ཕྱེ་བ་ཆོས་བཞི་ལྡན་ནོ། །ཆོས་བཞི་ནི། རང་གི་མི་མཐུན་ཕྱོགས་ཉམས་པ་
དང༌། རྣམ་པར་མི་རྟོག་པའི་ཡེ་ཤེས་དང་ལྡན་པ་དང་། འདོད་པ་ཐམས་ཅད་ཡོངས་སུ་རྫོགས་
པར་བྱེད་པ་དང་། སེམས་ཅན་སྨིན་པར་བྱེད་པ་རྣམས་སོ། ། །
ཡང་གཅིག་གཏོང་བས་རབ་ཏུ་ཕྱེ་བ་དམ་པ་དྲུག་ཅེས་བྱ་བ་ལ་སོགས་པའོ། ། དམ་པ་དྲུག་
ནི༔ བྱང་ཆུབ་ཀྱི་སེམས་ལ་བརྟེན་པས་རྟེན་དམ་པ་དང་། དངོས་པོ་ཀུན་ལ་སྤྱོད་པས་གཞི་དམ་པ་
དང༌། སེམས་ཅན་ཀུན་གྱི་ཆེད་དུ་བྱེད་པས་བྱེད་པ་དམ་པ་དང༌། འཁོར་གསུམ་དུ་མི་རྟོག་པ་དང་
ལྡན་པས་ཐབས་དམ་པ་དང་། བྱང་ཆུབ་ཆེན་པོར་བསྔོ་བས་བསྔོ་བ་དམ་པ་དང། སྒྲིབ་གཉིས་
དག་པར་བྱེད་པས་དག་པ་དམ་པའོ། ། །
རབ་ཏུ་དབྱེ་བ་ལ་སྦྱིན་པ། ཚུལ་ཁྲིམས། བཟོད་པ། བཙུན་འགྲུས། བསམ་གཏན། ཤེས་



ཆས་ས
བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རབ་ཀྱི་དབྱེ་བ་དྲུག་གི་དང་པོ་ལ་དོན་དྲུག་སྟེ། ལེན་པ་པོ་རྣམས་ལ་དོན་གཏོང་བ་ནི། ངོ་བོ་མ་
ཆགས་པ་ལ་སོགས་པས་བསླང་བའི་སེམས་པ་ནི་རྒྱའོ། །ལུས་དང་ལོངས་སྤྱོད་ཕན་ཚུན་ཚོགས་པ་
ནི་འབྲས་བུའོ། ། རང་གཞན་རྗེས་སུ་འཛིན་ཅིང་བྱང་ཆུབ་ཆེན་པོ་རྫོགས་པར་བྱེད་པ་ནི་བྱེད་ལས་
སོ༑ ༑སེར་སྣ་མེད་པ་ཡོན་ཏན་དང་ལྡན་པ་ནི་ལྡན་པའོ། །ཟང་ཟིང་དང་མི་འཇིགས་པ་དང་། ཆོས་
ཀྱི་སྦྱིན་པ་ནི་འཇུག་པ་སྟེ་དངོས་སོ། ། །
ཚུལ་ཁྲིམས་ལ་དོན་དྲུག་སྟེ། སོ་སོ་ཐར་པའི་སྡོམ་པས་བསྡམས་པ། ཆོ་ག་ཕུན་སུམ་ཚོགས་
པ་ཁ་ན་མ་ཐོ་བ་ཕྲ་རབ་ཙམ་ལ་འཇིགས་པར་ལྟ་བ བསླབ་པའི་གཞི་རྣམས་ཡང་དག་པར་བླངས་
ཏེ་སློབ་པ་རྣམས་ངོ་བོའོ། ། ཞི་བ་མྱང་འདས་ཀྱི་བསམ་པས་ཟིན་པ་རྒྱུའོ། ། བདེ་འགྲོར་སྐྱེས་པ་
འབྲས་བུའོ། ། ཡོན་ཏན་ཐམས་ཅད་ཀྱི་རྟེན་དང་ཉོན་མོངས་ཀྱི་གདུང་བ་ཞི་བ་དང། མི་དགེ་བའི་
རྒྱུས་འཇིགས་པ་མེད་པར་བྱེད་པ་ནི་ལས་སོ། ། བསོད་ནམས་དང་སྨོན་ལམ་རྫོགས་པ་ནི་ལྡན་
པའོ། །
སོ་ཐར་གྱི་སྡོམ་པ། བསམ་གཏན་གྱི་སྡོམ་པ། ཟག་མེད་ཀྱི་སྡོམ་པ་ཁྱད་པར་ཅན་ནམ། སྡོམ་
པ་ནི། དགེ་བ་ཆོས་སྡུད་དང་། སེམས་ཅན་དོན་བྱེད་རྣམས་ནི་འཇུག་པ་སྟེ་དབྱེ་བ་དངོས་སོ། ། །
བཟོད་པ་ལ་དོན་དྲུག་སྟེ། འཁྲུག་པ་མེད་པ་ནི་ངོ་བོ། སྙིང་རྗེས་ཚུལ་ཁྲིམས་དང་ཐོས་པ་
སོགས་དགེ་བ་ལ་བརྟེན་པ་ནི་རྒྱུའོ། །འཁོན་མེད་པ། དབྱེན་མེད་པ། བདེ་བ་དང་ཡིད་བདེ་བ་མང་
བ༑ གནོད་པ་མེད་པར་འཆི་བ། ཤི་ནས་བདེ་འགྲོར་སྐྱེ་བ་རྣམས་ནི་འབྲས་བུའོ། ། རང་གཞན་གྱི་
དོན་ཆེན་པོ་བྱེད་པ་ནི་ལས་སོ། ། དཀའ་ཐུབ་ཀྱི་མཆོག་ནི་ལྡན་པའོ། ། གནོད་བྱེད་ཀྱིས་མི་འབྱེད་
པ་དང་། སྡུག་བསྔལ་ལ་ཇི་མི་སྙམ་པ་དང་། ཆོས་ལ་ངེས་པར་སེམས་པའི་བཟོད་པ་རྣམས་ནི་
འཇུག་པ་སྟེ་དབྱེ་བ་དངོས་སོ། ། །
བརྩོན་འགྲུས་ལ་དོན་དྲུག་སྟེ། དགེ་བ་ལ་སྤྲོ་བ་ངོ་བོ། དད་པ་དང་དོན་གཉེར་རྒྱུའོ། ། དྲན་
པ་ལ་སོགས་པའི་ཡོན་ཏན་ཁྱད་པར་ཅན་འཕེལ་བ་ནི་འབྲས་བུའོ། ། གང་གི་དབང་གིས་ཉོན་
མོངས་སོགས་སྒྲིབ་པ་འཇོམས་པ་ནི་ལས་སོ། ། མ་ཆགས་པ་ལ་སོགས་པའི་ཡོན་ཏན་ནི་ལྡན་



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
པའོ། །རྟག་ཏུ་སྦྱོར་བ་དང་། གུས་པར་སྦྱོར་བ་དང་། རྒྱུན་དུ་སྤྱོར་བའམ། གོ་ཆ་དང་སྦྱོར་བ་དང་།
མི་ཞུམ་པ་ལ་སོགས་པའི་བརྩོན་འགྲུས་ནི་འཇུག་པ་སྟེ་དབྱེ་བ་དངོས་སོ། ། །
བསམ་གཏན་ལ་དོན་དྲུག་སྟེ། སེམས་ནང་དུ་གནས་པ་ནི་ངོ་བོ། དྲན་པ་དང་བརྩོན་འགྲུས་
ནི་རྒྱུའོ། ། དགའ་བདེ་སྐྱེ་བ་ནི་འབྲས་བུའོ། ། མངོན་པར་ཤེས་པའི་གནས་ལ་དབང་བསྒྱུར་བ་ནི་
ལས་སོ། ། ཆོས་ཐམས་ཅད་བསྡུས་པས་གཙོ་བོར་གྱུར་པའི་ཡོན་ཏན་ནི་ལྡན་པའོ། ། རྟོག་དཔྱོད་
དང་བཅས་པ་དང་། རྟོག་པ་མེད་པ་ལ་དཔྱོད་པ་ཙམ་དང་། རྟོག་དཔྱོད་གཉིས་ཀ་མེད་པའི་
བསམ་གཏན་ནམ། མཐོང་ཆོས་ལ་བདེ་བར་གནས་པ་དང་། ཡོན་ཏན་མངོན་པར་སྒྲུབ་པ་དང་།
སེམས་ཅན་དོན་བྱེད་ཀྱི་བསམ་གཏན་རྣམས་ནི་འཇུག་པ་སྟེ་དབྱེ་བ་དངོས་སོ། ། །
ཤེས་རབ་ལ་དོན་དྲུག་སྟེ། ཆོས་རབ་ཏུ་རྣམ་པར་འབྱེད་པ་ནི་ངོ་བོ། བསམ་གཏན་ནི་
རྒྱུའོ། ། སྒྲིབ་པ་ལས་གྲོལ་བ་ནི་འབྲས་བུའོ། ། ཆོས་ལེགས་པར་འཆད་པ་ལ་སོགས་ནི་ལས་
སོ༑ ༑རྣམ་པ་ཀུན་གྱི་མཆོག་དང་ལྡན་པ་ནི་ལྡན་པའོ། ། འཇིག་རྟེན་པའི་ཤེས་རབ་དང་། ཐེག་
དམན་ཀྱི་ཤེས་རབ་དང་། ཐེག་ཆེན་གྱི་ཤེས་རབ་བམ། རྣམ་པར་མི་རྟོག་པའི་སྦྱོར་བ་དང་། རྣམ་
པར་མི་རྟོག་པའི་མཉམ་བཞག་དང་། དེའི་རྗེས་ཐོབ་ཀྱི་ཤེས་རབ་གསུམ་མམ། ཐོས་པ་དང་
བསམས་པ་དང་། སྒོམ་པ་ལས་བྱུང་བའི་ཤེས་རབ་ལ་སོགས་པ་ནི་འཇུག་པ་སྟེ་ཤེས་རབ་དངོས་
སོ༑ ༑བསྡུ་བ་ནི། དཀར་པོའི་ཆོས་ཐམས་ཅད་མཉམ་བཞག་དང། རྗེས་ཐོབ་དང་། དེ་གཉིས་ཀ་
འདི་ནང་དུ་འདུས་ལ། དེ་ལ་རྗེས་ཐོབ་ནི་སྦྱིན་པ་དང་། ཚུལ་ཁྲིམས་ཀྱིས་བསྡུས་སོ། ། མཉམ་
བཞག་ནི་བསམ་གཏན་དང་ཤེས་རབ་ཀྱིས་བསྡུས་སོ། ། གཉིས་ཀ་ནི་བཟོད་པ་དང་བརྩོས་ཁྲུས་
ཀྱིས་བསྡུས་སོ། །
སྐྱོན་གང་ཞེ་ན། ཕར་ཕྱིན་རེ་རེའི་སྐྱོན་བདུན་བདུན་ཏེ། དང་པོའི་སྐྱོན་ནི་ལོངས་སྤྱོད་ལ་
དང་། ཕྱི་བཤོལ་དང་། ཆོག་པར་འཛིན་པ་དང་། ལན་ལ་རེ་བ་དང་། རྣམ་སྨིན་ལ་རེ་བ་དང༌། སེར་
སྣ་ལ་དགའ་བ་དང་། རྣམ་གཡེང་ལ་ཆགས་པ་ལ་གཉིས། ཐེག་དམན་གྱི་ཡིད་བྱེད་དང་། འཁོར་
གསུམ་དུ་རྟོག་པའི་རྣམ་དབྱེ་ལ་ཆགས་པའོ། ། དེ་བཞིན་དུ་གཞན་ལའང་ཇི་རིགས་པར་སྦྱར་ཏེ།



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཆགས་པ་དང་པོ་རང་རང་གི་མི་མཐུན་ཕྱོགས་མངོན་འགྱུར་དང༌། དྲུག་པ་བག་ཉལ་ཡིན་པར་
ལྟའོ། ། །
ཡོན་ཏན་གང་ཞེ་ན། བདོག་པ་ཐམས་ཅད་གཏོང་བ་དང་། ཉེས་པ་ཐམས་ཅད་སྲུང་བ་ལ་
སོགས་པ་རྒྱ་ཆེ་བ་དང་། རང་དོན་ལ་ཆགས་པས་ཟང་ཟིང་མེད་པ་དང་། སེམས་ཅན་གྱི་དོན་
བསྒྲུབས་པས་དོན་ཆེ་བ་དང༌། མི་རྟོག་ཡེ་ཤེས་ཀྱིས་ཟིན་པས་འཇིག་རྟེན་ན་མི་ཟད་པའི་ཡོན་ཏན་
ལ་སོགས་པའོ། ། གཞན་ཡང་དེ་ཐམས་ཅད། སྦྱིན་པ་རྟེན་དང་གཞི་དང་ནི། ། རྒྱུ་མཚན་དང་ནི་
ཡོངས་བསྔོ་དང་། །རྒྱུ་དང་ཡེ་ཤེས་ཞིང་དག་དང་། །གནས་ཀྱི་སྒོ་ནས་མཆོག་ཏུའོ། །ཞེས་དང་། དེ་
བཞིན་དུ་ཚུལ་ཁྲིམས་ལ་སོགས་པ་ཐམས་ཅད་ལ་སྦྱར་ཏེ་མཆོག་ཏུ་ཤེས་པར་བྱའོ ། གོམས་པ་
གང་ཞེ་ན། དེ་ནི་ཉམས་སུ་ལེན་ཚུལ་ཏེ། དེ་ཡང་ལྔའོ། ། འདི་ལྟར་རིགས་དང་། ལུས་དང་། སྨོན་
ལམ་དང་། ཤེས་རབ་ཀྱི་སྟོབས་བཞིས་དངོས་པོ་ལ་བརྟེན་པ་དང་། མོས་པ་དང་། རོ་མྱང་བ་དང་།
རྗེས་སུ་ཡིད་རང་བ་དང་། མངོན་པར་དགའ་བ་ཡིད་ལ་བྱེད་པ་བཞིས་ཡིད་ལ་བྱེད་པ་ལ་བརྟེན་
པ་དང་། ངོམས་མི་ཤེས་པ་དང་། རྒྱ་ཆེན་པོ་དང་། དགའ་བ་དང་། ཕན་པ་དང་། མ་གོས་པ་དང་།
དགེ་བའི་བསམ་པ་སྟེ་དྲུག་གིས་བསམ་པ་ལ་བརྟེན་པ་དང། སྦྱིན་བྱ་སྦྱིན་པ་ལ་སོགས་པའི་འཁོར་
གསུམ་མི་རྟོག་པའི་ཐབས་ལ་བརྟེན་པ་དང་། སྐུ་དང་སྤྱོད་པ་དང༌། སྟོན་པ་ལ་དབང་འབྱོར་པ་
བཞིས་དབང་འབྱོར་པ་ལ་བརྟེན་པའི་སྒོམ་པས་ཉམས་སུ་བླང་བར་བྱའོ། །
ཡང་ན་དྲུག་སྟེ། སྦྱིན་པ་དྲུག་ལྡན་དུ་ཉམས་སུ་ལེན་པ་དང་། དེ་བཞིན་དུ་ཤེས་རབ་དྲུག་
ལྡན་དུ་ཉམས་སུ་ལེན་པའི་བར་རོ། ། དེ་ལ་སྦྱིན་པ་ཉམས་སུ་ལེན་ཚུལ་ནི་གསུམ་སྟེ། ཟང་ཟིང་
དང་། མི་འཇིགས་པ་དང་། ཆོས་ཀྱི་སྦྱིན་པ་ཉམས་སུ་ལེན་ཚུལ་ལོ། ། དང་པོ་ལ་ཡང་གསུམ་སྟེ།
ཕྱིའི་སྦྱིན་པ་དང་། ནང་གི་སྦྱིན་པ་དང་། གཉིས་ཀའི་སྤྱིན་པ་གཏོང་ཚུལ་ལོ། ། དེ་ལ་ཕྱིའི་སྦྱིན་པ་
གཏོང་ཚུལ་ལ་ཡང་། ཕལ་པ་ལ་སྦྱིན་པ་དང་། ཕ་མ་ལ་སྦྱིན་པ་དང་། དཀོན་མཆོག་ལ་དབུལ་
བའོ། ། དང་པོ་ལ་ཡང་གསུམ་སྟེ། བསམ་པ་དང་སྦྱོར་བ་དང་། མཇུག་གི་བྱའོ། ། དང་པོ་ནི། བྱང་
ཆུབ་སེམས་དཔའ་གང་སློང་བ་ཕོངས་པ་བཀྲེན་པ་ཚད་མེད་པ་མང་བ་དག་རང་གི་སྦྱིན་པའི་སྒྲ་



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཐོས་ཏེ་འོངས་པ་དང༌། ལྷག་པའི་སྦྱིན་པ་དང་། སྨོན་ལམ་གྱི་སྟོབས་ཀྱིས་མགྲོན་དུ་གཉེར་པ་
གཞན་དག་དང་གཏོང་བར་རེ་བའི་ཡིད་ཅན་དག་འོངས་པ་མཐོང་ནས་སློང་བ་པོ་ལ་རིམ་གྲོ་བྱ་བ་
ངེས་པ་མེད་པའི་སེམས་ཀྱིས་སློང་བ་དེ་དག་ལ་མངོན་པར་དགའ་བའི་སེམས་ཀྱིས་བདག་ཉིད་
ཕྱོགས་དེ་དག་ཏུ་སོང་ནས་ཁྱེད་འོངས་པ་ནི་ལེགས་སོ་ཁྱེད་ནི་བདག་གི་མགྲོན་དུ་གཉེར་བ་མ་ལྟ་
བུར་ཡིད་དུ་འོང་བ་ལགས་ཀྱི། རྣམ་གྲངས་དུ་མའི་བར་དུ་ཁྱེད་རྣམས་ཉོན་མོངས་པར་གྱུར་ཏམ་
གལ་ཏེ་གྱུར་ན་མ་ལེགས་ཞེས་སྤྱི་བོས་གཏུགས་ཏེ་བཟོད་པར་གསོལ་ལོ། ། དེ་ནས་སློང་བ་རྣམས་
ལ་བཟོད་པ་གསོལ་ཞིང་ཁྲུས་བྱས་ལ་ལུས་ངལ་སོས་པར་བྱས་ནས་ཡོ་བྱད་ཅི་འདོད་པ་བདག་
གིས་སྦྱིན་ནོ་ཞེས་སྨྲ་བར་བྱའོ། །དེས་འདི་ལྟ་བུ་འདོད་དོ་ཞེས་ཟེར་རོ། །གལ་ཏེ་དེ་ཡོ་བྱད་མཆོག་
གཅིག་སློང་ན། དེའི་ཕྱིར་འདུ་ཤེས་གསུམ་སྐྱེད་པར་བྱ་སྟེ། རྫས་ལ་མི་རྟག་པའི་འདུ་ཤེས་དང་།
སེམས་ཅན་ལ་སྙིང་རྗེའི་འདུ་ཤེས་དང་། གཉིས་ཀ་ལ་ཆོས་ཀྱི་འདུ་ཤེས་སྐྱེད་པར་བྱའོ། ། དེ་ལ་
དང་པོ་ནི། འདི་ལྟར་བདག་ནི་དངོས་པོ་འདི་དང་གདོན་མི་ཟ་བར་འབྲལ་བར་འགྱུར་རོ། ། མི་
འདོད་བཞིན་འཆི་བར་འགྱུར་ཞིང་། དངོས་པོ་འདིས་ཀྱང་བདག་འདོར། བདག་གིས་ཀྱང་དངོས་
པོ་འདི་འདོར་ཏེ། དེ་བས་དངོས་པོ་འདི་བཏང་ལ་ཡིད་དགའ་བ་དང་སྙིང་པོ་བླངསྟེ་འཆི་བར་
འགྱུར་བར་དེ་ལྟར་བྱའོ། ། །
དངོས་པོ་འདི་དག་ནི་སྟོན་ཀའི་སྤྲིན་བཞིན་དུ་དེངས་པའོ། ། ཤིང་གི་འབྲས་བུ་བཞིན་དུ་
དེངས་པའོ། ། ཆུའི་ལྦུ་བ་བཞིན་དུ་འཇིག་པའོ། ། ཐོག་མར་གསོག་པ་དཀའ་བའོ། ། བར་དུ་བསྲུང་
བར་དཀའ་བའོ། ། མཐར་བརླག་པར་འགྱུར་བ་སྟེ། འདི་དག་ནི་བདག་གི་སེམས་ཀྱི་ཚེར་མ་ཆེན་
པོའོ། ། ཡིད་མི་བདེ་བ་སྐྱེ་བའོ། ། སེར་སྣའི་ཞགས་པའོ། ། སྙམ་དུ་བསམ་པར་བྱའོ། ། གཉིས་པ་ནི།
སེམས་ཅན་འདི་དག་ནི་བདག་གི་ཕ་བྱས་པའོ། །མ་བྱས་པའོ། ། ཉེ་དུ་བྱས་པའོ། །སེམས་ཅན་འདི་
དག་གིས་བདག་ལ་ཕན་ཚད་མེད་པ་བཏགས་པའོ། ། གནོད་པ་ཚད་མེད་ལས་བསྐྱབས་པའོ། ། དེ་
ཡང་ལན་གཅིག་ཏུ་མ་ཡིན། གཉིས་སུ་མ་ཡིན་གྱི་ཐོག་མ་མེད་པའི་འཁོར་བ་ནས་ཕན་གདགས་
ཤིང་བསྐྱབས་པའོ། ། །



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
དེས་འདི་ལྟར་བདག་ལ་ཕན་གདགས་ཞིང་བསྐྱབས་ནས་འདིར་བདག་གི་སྒོ་དྲུང་དུ་
ལྷགས་ཏེ། བཀྲེས་པ་དང་བཅས་སྐོམ་པ་དང་བཅས་གོས་མེད་པ་དང་། རྒྱན་མེད་པ་དང་། ཡིད་ལ་
རེ་བ་ཆད་པ་དང་། ཕོངས་པའི་དབང་གིས་སྙིང་རྗེ་བའི་གནས་སུ་གྱུར་པ་དག་བདག་ལ་བསླང་ངོ་
ཞེས་བྱ་བའི་ཚིག་བརྗོད་དགོས་པའི་དུས་སུ་གྱུར་པ་འདི་དག་ལ་གལ་ཏེ་བདག་སྦྱིན་པར་མི་བྱེད་
ན༔ བདག་གི་ལས་ཀྱིས་ཀྱང་ཅི་ཞིག་བྱ། བདག་གི་ས་བོན་པས་ཀྱང་ཅི་ཞིག་བྱ། བདག་ལས་ཁྲེལ་
མེད་པ་སུ་ཞིག་ཡོད་པར་འགྱུར་ཏེ། ཅི་ནས་ཀྱང་བདག་གིས་གྱ་ཚོམ་མེད་པར་སྦྱིན་པར་
བྱའོ། །སྙམ་དུ་བསམ་པར་བྱའོ། ། །
གསུམ་པ་ནི་འདི་ལྟར་ཀུན་རྫོབ་ཀྱི་འདུ་ཤེས་དང་། དོན་དམ་པའི་འདུ་ཤེས་སོ། །དང་པོ་ནི་
རྨི་ལམ་གྱི་སྐྱེ་བོ་དག་ལ་རྨི་ལམ་གྱི་རྫས་སྦྱིན་པ་དེ་བཞིན་དུ ཆོས་འདི་དག་ཐམས་ཅད་ནི་རྨི་ལམ་
གྱི་རང་བཞིན་ཅན་ནོ་སྙམ་དུ་བསམ་པར་བྱའོ། །གཉིས་པ་ནི་རབ་ཏུ་སྣང་བའི་འདུ་ཤེས་ཀྱང་དོར་
ཏེ༑ ཡིད་ལ་བྱེད་པ་ཐམས་ཅད་དང་བྲལ་བས་སྦྱིན་པར་བྱེད་པའོ། །དེ་དག་ནི་བསམ་པའོ། །
སྦྱོར་བ་ནི། གལ་ཏེ་བདག་ལ་ཡོད་ན། ཟས་ཀྱི་སྦྱོར་བ་རྒྱ་ཆེན་པོ་དང་། གོས་ཀྱི་བྱེ་བྲག་སྣ་
ཚོགས་པ་དང་། ནོར་གྱི་ཁྱད་པར་སྣ་ཚོགས་པ་དང་། མལ་སྟན་གྱི་ཁྱད་པར་སྣ་ཚོགས་པ་དང་། ཡོ་
བྱད་ཀྱི་ཁྱད་པར་སྣ་ཚོགས་པ་དག་སྦྱིན་པར་བྱའོ། ། དེ་ལ་ཟས་ཀྱི་སྦྱོར་བ་ནི། སྦྲང་རྩི་དང་། བུ་
རམ་དང་། ཞུན་མར་དང་། འབྲས་ཅན་ལ་སོགས་པ་ཡིད་དུ་འོང་བ་སྣོད་བཟང་པོའི་ནང་བཞག་
སྟེ་སྦྱིན་པར་བྱའོ། ། དེ་བཞིན་དུ་དར་དང་རས་དང་གོས་བཟང་ཡིད་འཕྲོག་པ་སྲང་འབུམ་རི་བའི་
བར་དུ་ཡང་ཚམ་ཚོམ་མེད་པར་སྦྱིན་པར་བྱའོ། །དགེ་སློང་གི་ཡང་ཆོས་གོས་གསུམ་མ་གཏོགས་པ་
སྦྱིན་པར་བྱའོ། ། དེ་བཞིན་དུ་ནོར་བུ་རིན་པོ་ཆེ་ཚད་མེད་པ་དང། གསེར་དང་། དངུལ་དང་། མུ་
ཏིག་དང་། བྱི་རུ་དང་། མན་ཤེལ་ལ་སོགས་པ་ཕ་རོལ་པས་མི་ལྕོགས་པ་ཙམ་ཡིན་ནའང་སྦྱིན་
པར་བྱའོ། ། དེ་བཞིན་དུ་གཙུག་རྒྱན་དང། མགུལ་རྒྱན་དང་། ལག་གདུབ་དང་། རྐང་གདུབ་ལ་
སོགས་པ་ལྷའི་རྣམ་པ་ལྟ་བུ་ཡོད་ནའང་སྦྱིན་པར་བྱའོ། ། དེ་བཞིན་དུ་རྒྱལ་པོའི་ཁྲི་བཟང་པོ་བ་
རུའི་རྐང་པ་ཅན་སེང་གེས་བརྟན་པ། གསེར་གྱི་ཐ་གུ་དང་། རིན་པོ་ཆེའི་དྲྭ་བ་དང་། གོས་འཇམ་
-6-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
པོ་དུ་མ་བཏིང་བ་ཉེན་འཁོར། སྤོས་ངེས་པ་ཐམས་ཅད་ཀྱིས་ཤིན་ཏུ་དྲི་ཞིམ་པར་བྱསཔ། ནོར་
བུའི་རྒྱལ་པོ་སྣ་ཚོགས་ཀྱིས་རྒྱལ་མཚན་དུ་མ་སྦྲེལ་ག རིན་པོ་ཆེ་བྱེ་བ་ཁྲག་ཁྲིག་བརྒྱ་སྟོང་དུ་མའི་
རྒྱན་བཀོད་པ་གསེར་གྱི་དྲྭ་བའི་བླ་རེ་བྲེས་པ། གསེར་གྱི་དྲིལ་བུ་གཡེར་ཁའི་དྲྭ་བ་འཁྲོལ་བའི་སྒྲ་
ཡིད་དུ་འོང་བའི་དབྱངས་འབྱུང་བ་རིན་པོ་ཆེའི་འབྲུ་བྱེ་བ་ཁྲག་ཁྲིག་ཕྲག་བཅུསཀུན་ནས་བསྐོར་
ཏེ༑ རྣམ་པར་ཕྱེ་བས་ཤིན་ཏུ་འཕགས་ཤིང་ལྟ་ན་མཛེས་པ། སྲོག་ཆགས་བྱེ་བ་ཁྲག་ཁྲིག་གྲངས་
མེད་པས་ཀུན་ནས་བལྟ་བ། གདུགས་ཁབ་གཅིག་གིས་ས་ཆེན་པོ་ཐམས་ཅད་སྐྱོབ་པར་དབང་
བསྐུར་བ། རྒྱལ་སྲིད་ཀྱི་དབང་ཕྱུག་ཐམས་ཅད་ལ་དབང་བའི་གཏན་དུ་བྱ་བའོ །དེ་ལ་འདུག་ཅིང་
འཁོར་ལོ་ཐོགས་པ་མེད་པས་བསྐྱང་བ་དང་། ཚིས་བྱ་བ་ལ། རྒྱལ་པོའི་བཀའ་ཐམས་ཅད་ཉམས་
པ་མེད་པར་ཉན་པ་དེ་ལྟ་བུའི་སྟན་དང་། གཞན་ཡང་མལ་གོས་འཇོམ་པོ་དང་། བཟང་པོ་དང་།
ཤིན་ཏུ་མང་པོ་དག་ཅི་ནུས་སུ་སྦྱིན་པར་བྱའོ། ། དེ་བཞིན་དུ་དྲི་ཞིམ་པོ་དང་། སྤོས་དང་། བྱུག་པ་
ལ་སོགས་པ་སྣ་ཚོགས་ཀྱང་སྦྱར་ཏེ། ཅི་འདོད་པ་ལ་སྦྱིན་པར་བྱའོ། །དེ་བཞིན་དུ་ཁང་བཟང་རིན་
པོ་ཆེའི་ཐེམ་སྐས་དང་སྒོ་འཕར་དང་ལྡན་པ་མུ་ཏིག་ཧ་ཅང་དུ་མ་བཅིངས་པ། བསིལ་ཁང་དྲ་བ་
ཅན་སྣང་བ་གསལ་ཞིང་གཞོན་ནུ་མའི་གླུ་དབྱངས་ཀྱིས་གང་བ་སྲང་གི་བར་ཏུ་ཁྱབ་པའི་བ་དན་
རྣམ་པར་གཡོ་བའི་རྒྱལ་མཚན་བསྒྲེང་བ་སྦྱིན་པར་བྱའོ། ། བཟའ་ཞིང་གི་རྭ་བ་དང་། མེ་ཏོག་གི་རྭ་
བ་དང་
། ཁྲུས་ཀྱི་རྫིང་བུ་ལ་སོགས་པ་དག་ཀྱང་ཅི་འདོད་པར་སྦྱིན་པར་བྱའོ །དེ་དག་ཐམས་ཅད་
ལ་སྤྲོ་བ་དང་། མ་ཡེངས་པ་དང་། དུལ་བ་ཤེས་བཞིན་དང་ལྡན་པས་སྦྱིན་པར་བྱའོ། །འདི་ནི་ཁྱེད་
ཅག་ལ་བདག་གིས་དགའ་བཞིན་དུ་མགྲོན་དུ་བྱིན་གྱི་དགའ་བར་གྱིས་ཤིག་ཅེས་བརྗོད་དེ་སྦྱིན་
པར་བྱའོ། །
ལག་པ་གཡོན་པ་ལ་སོགས་པས་གྱ་ཚོམ་དུ་མ་ཡིན དལ་བུས་མདུན་དུ་སོང་། འཛུམ་པའི་
མདངས་གསལ་བའམ་ཤིན་ཏུ་སྙིང་རྗེ་བའི་གནས་དག་མཐོང་ན་མཆི་མ་དང་བཅས་བཞིན་དུ་མི་
བཟོད་པ། ཕངས་པ། སྡུག་པར་བལྟས་ཏེ། འཕང་དུ་ལེན་པ་ལ་སོགས་པའི་དགའ་བ་ཅི་ནུས་སུ་
བསླབས་ཏེ་སྦྱིན་པར་བྱའོ། ། འདི་ལ་བྱང་ཆུབ་སེམས་དཔའ་ཐབས་མི་མཁས་པས་བྱིན་ནའང་མི་



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
དགའ་བར་འགྱུར་བ་དེ་ལྟ་བུ་ནམ་ཡང་མི་བྱ་སྟེ། ཅི་ནས་ཀྱང་སེམས་ཅན་དེ་མགུ་བར་འགྱུར་བའི་
ཐབས་ཀྱི་རྣམ་གྲངས་དུ་མ་བསྒྲུབ་པར་བྱའོ། ། གལ་ཏེ་དེ་དག་སྦྱིན་རྒྱུ་མེད་པ་ཞིག་ཡིན་ནའང་ཅི་
ཡོད་པར་སྦྱིན་པར་བྱ་སྟེ། དེ་ཡང་སྦྱིན་པར་འོས་པ་རྣམས་སོ། ། གལ་ཏེ་ལེ་ལོ་དང་སྙིང་རྗེ་མེད་པ་
དང་གཡོ་སྒྱུ་ལ་སོགས་པའི་སྒོ་ནས་རྫས་དག་སྒྲུབ་པ་ལ་ལྷོད་པར་མི་བྱ་སྟེ བདག་གཞན་གྱི་དོན་
ཆེན་པོ་བྱ་བའི་ཕྱིར་ལོ་ཏོག་རྒྱ་ཆེན་པོ་གདབ་པ་དང་། དེ་དག་གི་ཐབས་ཉེ་བར་སྒྲུབ་པ་དང་།
ཕྱོགས་ཐམས་ཅད་དུ་ཚོང་པ་མང་པོ་འགྱེད་པ་དང་། རྒྱ་མཚོ་ཆེན་པོ་ལ་བགྲོད་པ་ལ་སོགས་པ་
ཐབས་སྣ་ཚོགས་བསྒྲུབ་པར་བྱ་སྟེ་གཞན་གྱི་དོན་དུ་འགྱུར་ན་དཔག་ཚད་དུ་མའི་ཕ་རོལ་ནས་
ཀྱང་སྲོག་ལ་མི་བལྟ་བར་སེམས་ཅན་རྣམས་ཁོ་ན་ཡིད་ལ་བྱསཏེ། དངོས་པོའི་བྱེ་བྲག་རྣམས་
བསྒྲུབ་པར་བྱ་སྟེ། སྐྱེས་པའི་རབས་རྣམས་སུ་འབྱུང་བ་ལྟར་རོ། ། །
འཇུག་པའི་བྱ་བ་ནི་གང་དང་གང་ཡོངས་སུསྦྱིན་པ་དང་བསྔོ་བ་དང་སྨོན་ལམ་དམ་པས་
ཡོངས་སུ་ཟིན་པར་བྱ་སྟེ། སེམས་ཅན་འདི་དག་བསམ་གཏན་གྱི་ཁ་ཟས་ཀྱིས་འཚོ་བར་གྱུར་ཅིག
ཅེས་བྱ་བ་ལ་སོགས་པ་ཇི་ལྟར་འོས་པ་དང་། འདི་ལ་སེམས་ཅན་ཐམས་ཅད་ཕོངས་པའི་སྡུག་
བསྔལ་ཐམས་ཅད་བྲལ་བར་གྱུར་ཅིག །སེར་སྣའི་དྲི་མ་ཐམས་ཅད་བྲལ་བར་གྱུར་ཅིག །སྦྱིན་པའི་
ཕ་རོལ་ཏུ་ཕྱིན་པ་ཡོངས་སུ་རྫོགས་པར་གྱུར་ཅིག ། ཅེས་བྱ་བ་དང་། སྦྱིན་པ་འདིས་སེམས་ཅན་
ཐམས་ཅད་མྱུར་དུ་མངོན་པར་རྫོགས་པར་འཚང་རྒྱ་བར་གྱུར་ཅིག། ཅེས་བྱ་བ་ལ་སོགས་པ་
བརྗོད་པར་བྱ་ཞིང་། གཞན་ལ་ཡང་རྗེས་སུ་ཡི་རང་བ་དང་བདེན་གཉིས་ལས་མི་འདའ་བར་
བྱའོ། ། དེ་ནས་སློང་བ་པོ་དེ་དག་ཕྱོགས་གཞན་དུ་འགྲོ་བ་ན་ཡང་སྐྱེལ་བ་དང་གྲོགས་དང་བགྲོད་
པའི་ཐབས་རྒྱ་ཆེར་སྒྲུབ་པ་དང་བསླབ་པར་བྱའོ། །ཕ་མ་ལ་སྦྱིན་པ་ལ་ནི་སྲི་ཞུ་དང་རིམ་གྲོ་བྱ་བའི་
སེམས་ཀྱིས་སྦྱིན་ཏེ་གཞན་རྣམས་ཕལ་ཆེར་སྔར་བཞིན་ནོ། །
དཀོན་མཆོག་ལ་དབུལ་བ་ནི། སྟོན་པ་དང་། སྐྱབས་དང༌། དགེ་བའི་བཤེས་གཉེན་གྱི་འདུ་
ཤེས་དང་ལྡན་པ་དང༌། གུས་པ་རྒྱ་ཆེན་པོའི་སེམས་ཀྱིས་དབུལ་བར་བྱ་སྟེ ཕྱག་བྱ་བ་དང་།
བསྟོད་དབྱངས་སྒྲོག་པ་དང་། གསོལ་བ་གདབ་པ་ལ་སོགས་པའི་སྒོ་ནས་དབུལ་ལོ། ། ནང་གི་སྦྱིན་



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
པ་བཏང་ཚུལ་ནི་གསུམ་སྟེ། བསམ་པ་དང་། སྦྱོར་བ་དང་། མཇུག་གི་བྱ་བའོ། ། དང་པོ་ནི་སློང་བ་
ལུས་དོན་དུ་གཉེར་བ་འོང་བ་དག་བྱུང་ན། དང་དུ་ལེན་ཚུལ་སྔར་བཞིན་བྱས་ནས་སྔར་གྱི་འདུ་
ཤེས་གསུམ་སྐྱེད་པར་བྱ་སྟེ། ལུས་ལ་མི་རྟག་པའི་འདུ་ཤེས་དང་། སེམས་ཅན་ལ་བྱང་ཆུབ་ཀྱི་
སེམས་ཀྱི་འདུ་ཤེས་དང་། གཉིས་ཀ་ལ་ཆོས་ཀྱི་འདུ་ཤེས་སོ། །དེ་ལ་དང་པོ་ནི་གལ་ཏེ་བདག་གིས་
སློང་བ་པོ་འདི་ལ་མགོ་བོ་དང་མིག་དང་ལག་པ་དང༌། རྐང་པ་དང་། ཤ་དང་ཁྲག་དང་། རུས་པའི་
བར་དུ་བྱིན་ཡང་རུང་། མ་བྱིན་ཡང་རུང་། མཐར་ཡང་མི་རྟག་པ་འཆི་བའི་ཆོས་ཅན། དུར་ཁྲོད་དུ་
འགྲོ་བ་དེ་ལྟ་བུའི་རང་བཞིན་ཁོ་ན་སྟེ། སྔོན་ཡང་བསྐལ་པ་བསམ་གྱིས་མི་ཁྱབ་པ་ནས་ལུས་འདི་
རྣམ་པ་བརྒྱ་སྟོང་མང་པོར་ཞིག་ཅིང་འགྱེལ་བར་གྱུར་ཀྱང་། དོན་མེད་པ་སྙིང་པོ་མེད་པ་ཁོ་ནར་
ཟད་ཀྱི་འདི་ལྟ་བུའི་སྙིང་པོ་བླང་བའི་ཕྱིར་ནི་ཅུང་ཟད་ཀྱང་མ་ཡིན་ན་བདག་གིས་ལུས་སྙིང་པོ་་
མེད་པའི་སྙིང་པོ་རྙེད་པ་ལེགས་པར་རྙེད་དོ་སྙམ་དུ་ངེས་པར་བྱའོ། ། གཉིས་པ་ནི་འདི་ལྟར་
སེམས་ཅན་འདི་དག་ནི་བདག་གི་ཕ་དང་མའོ་ཞེས་བྱ་བ་ལ་སོགས་པ་སྔར་བཞིན་དུ་སྦྱར་ཏེ འདི་
དག་བདག་གི་དྲུང་དུ་འོངས་ནས་བདག་གི་ལུས་སྙིང་པོ་མེད་པ་རུལ་བ་མི་གཙང་བ་འདིབསླང་
ཞེས་ཚིག་བརྗོད་དགོས་པའི་དུས་བྱུང་ན། འདི་ལ་གལ་ཏེ་བདག་སེར་སྣའི་དབང་དང་། ཆགས་
པའི་དབང་དང༌། སྙིང་རྗེ་མེད་པའི་དབང་དང་། དམ་བཅའ་བ་རྫུན་དུ་བྱེད་པའི་དབང་གིས་ལུས་
རུལ་བ་སྙིང་པོ་མེད་པ་འདིས་ཅི་ཞིག་བྱ་སྙམ་དུ་མིག་ནས་མཆི་མ་ཕྱུང་ཞིང་། སློང་བ་པོ་ལ་
འཕགས་པའི་སེམས་བསྐྱེད་པར་བྱའོ། ། འདིར་གལ་ཏེ་བདག་གིས་མགོ་བོ་གཏོང་བ་ལྟ་བུ་ཡིན་ན་
རྗེས་སུ་བསྔོ་བ་བྱེད་པ་མི་འབྱུང་བས་འདི་ལས་སེམས་ཅན་ཐམས་ཅད་ཀྱིས་བླ་ན་མེད་པའི་བྱང་
ཆུབ་ཀྱི་དབུ་བརྙེས་པར་གྱུར་ཅིག། ཅེས་པ་དང་སྦྱར་ཏེ། སྔར་བཞིན་བསྔོ་བ་དང་སྨོན་ལམ་
བྱའོ། །གསུམ་པ་ཆོས་ཀྱི་འདུ་ཤེས་ནི་སྔར་བཞིན་། །དེ་དག་ནི་བསམ་པའོ། ། །
སྦྱོར་བ་ནི་དེ་ནས་གྲི་རྣོན་པོ་ལ་སོགས་པ་ཇི་ལྟར་འོས་པ་བླང་སྟེ། དམིགས་པ་མེད་པའི་
སྙིང་རྗེས་རྒྱུད་རབ་ཏུ་གཡོས་ནས་ཚམ་ཚོམ་མེད་པར་བཅད་དེ་སྦྱིན་པར་བྱའོ། འདི་ལ་གཞན་
གྱི་དོན་ཆེན་པོར་འགྱུར་ན་ཉེ་དུ་ལ་སོགས་པ་གང་གིས་ཀྱང་མི་གཡོ་བར་བྱ་སྟེ། དེ་རྣམས་



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
དབུགས་ཕྱུང་ནས་མཐར་ཆགས་པ་མེད་པའི་སེམས་ཀྱིས་ལག་ཏུ་བླང་བར་བྱའོ ། གསུམ་པ་ནི་
གལ་ཏེ་ཁྲག་ལ་སོགས་པ་སྦྱིན་པ་ཡིན་ན། འཆི་བར་མི་འགྱུར་བ་ལྟར་ན་མཐར་བསྔོ་བས་ཡོངས་
སུ་རྫོགས་པར་བྱའོ། །དཀོན་མཆོག་ལ་ལུས་དབུལ་བ་ལ་སོགས་པ་ལ་སྔར་གྱི་རྣམ་པས་སོ། ། །
གཉིས་པ་སྦྱིན་པ་བཏང་ཚུལ་ནི་གསུམ་སྟེ། བསམ་པ་དང་། སྦྱོར་བ་དང་། མཇུག་གོ། དང༌
པོ་ནི། བདག་ལ་བུ་དང་ཆུང་མ་ལ་སོགས་པ་སློང་བ་དག་འོངས་ན་དང་དུ་བླང་བའི་རིམ་པ་སྔར་
བཞིན་བྱས་ལ་འདུ་ཤེས་གསུམ་སྐྱེད་པར་བྱ་སྟེ། འཁོར་ལ་མི་རྟག་པ་དང་། སེམས་ཅན་ལ་སྙིང་
རྗེའི་འདུ་ཤེས་དང་། གཉིས་ཀ་ལ་ཆོས་ཀྱི་འདུ་ཤེས་སོ། ། དང་པོ་ནི་གཉེན་འཁོར་ཐམས་ཅད་ནི་
ཚོང་འདུས་ཀྱི་མགྲོན་པོ་ལྟར་སོ་སོར་འགྱེས་པའི་མཐའ་ཅན་ཡིན་ཏེ འདི་དག་ཐམས་ཅད་ནི་
མཐར་མྱ་ངན་དང་སྡུག་བསྔལ་ཁོ་ན་བསྐྱེད་པར་བྱའོ། །འདི་རྣམས་བདག་དང་འགྲོགས་པའི་ཡུལ་
དེ་ནི་ཚོད་མི་ཤེས་ཀྱི་ཅི་འདོད་པ་དེ་ལ་སྦྱིན་ནོ་སྙམ་པའོ། ། གཉིས་པ་ནི་ཕལ་ཆེར་སྔར་བཞིན་དུ་
སྦྱར་ཏེ། ཇི་ལྟར་འདི་དག་ནི་བདག་གི་ཡིད་དུ་འོང་བ་ལྟར་སེམས་ཅན་འདི་དག་གི་ཡང་ཡིད་དུ་
འོང་བ་སྟེ། དེ་ལ་འདིར་ཐོག་མ་མེད་པས་ལུས་དང་སྲོག་ལ་མི་ལྟ་བར་ཡང་བདག་ལ་ཕན་བཏགས་
པའི་སེམས་ཅན་འདི་དག་ད་ལྟ་བདག་ལ་གཏོང་བ་བླའི བུ་ལ་སོགས་པ་དག་སློང་བ་ལ་བདག་
སྦྱིན་པ་མི་བྱེད་ན་ཞེས་པ་ལ་སོགས་པ་ཡང་སྔར་བཞིན་དུ་ལྟའོ །གསུམ་པ་ནི་སྔར་བཞིན་ནོ། །
སྦྱོར་བ་ནི་གལ་ཏེ་བདག་ལ་ཡོད་ན་བུ་དང་། ཆུང་མ་དང་། ཉེ་དུ་དང་། ཤིང་རྟ་དང་། གླང་
པོ་ཆེ་དང་། རྟ་དང་བྲན་ལ་སོགས་པ་དག་སྦྱིན་པར་བྱའོ། ། དེ་ལ་བུ་སྦྱིན་ཚུལ་ནི་ཁྲུས་བྱས་ཤིང་
གོས་དང་རྒྱན་དུ་མ་དང་བཅས་ཏེ། ལྷའི་བུ་ལྟ་བུ་ཡིན་ན་ཡང་སྦྱིན་པར་བྱའོ། །དེ་བཞིན་དུ་གཞན་
ལ་གུས་པའི་སྤྱོད་ལམ་དང་། རང་གི་ཁྱིམ་གྱི་ཉེས་དམིགས་དང་། ཆོས་ལ་གཞོལ་བ་ལ་སོགས་པའི་
གཏམ་གྱིས་ཁྲུས་དང་བཅས་གོས་དང་། རྒྱན་དུ་མ་དང་བཅས་ཏེ་ཆུང་མ་ལྷའི་བུ་མོ་ལྟ་བུ་ཡིན་
ནའང་ཕངས་པ་མེད་པ་སྦྱིན་པར་བྱའོ། ། དེ་བཞིན་དུ་ཉེ་དུར་གཏོགས་པ་སྦྱིན་པ་ལ་ཡང་རིག་པར་
བྱའོ། ། དེ་བཞིན་དུ་ནོར་བུའི་ཤིང་རྟ། གླང་པོ་ཆེ་ཅང་ཤེས་རིན་པོ་ཆེ་ཐམས་ཅད་ཀྱི་དྲྭ་བས་
གཡོགས་པ་དང་ལྡན་པ་ཕྲུགས་སུ་ལྡན་པ་དག་སྦྱིན་པར་བྱའོ། ། ཙན་དན་གྱིས་ཤིང་རྟ་རིན་པོ་ཆེ་



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
འཕང་ལོ་དང་རྩིབས་སུ་སྦྱར་བའི་རིམ་པོ་ཆེའི་སེང་གེའི་ཁྲི་བཙུགས་པ། རིན་པོ་ཆེའི་གདུགས་སྣ་
ཚོགས་ཀྱིས་ཁེབས་པར་རྒྱལ་མཚན་དང་བ་དན་གྱིས་ཕྱོགས་བཞིར་བརྒྱན་པ། སྤོས་སྣ་ཚོགས་
ཀྱིས་ཤིན་ཏུ་བདུགས་ཤིང་། སྤོས་ཀྱི་སྙིང་པོའི་བྱུག་པ་ཐམས་ཅད་ཀྱིས་ལེགས་པར་བྱུགས་པ། མེ་
ཏོག་གི་བཀོད་པ་ཐམས་ཅད་བཀྲམ་པ། བུ་མོ་མཛེས་མ་བརྒྱ་སྟོང་གིས་རིན་པོ་ཆེའི་ཐ་གུས་འདྲེན་
པ༑ མི་ལྡོག་མི་འགྱུར་པར་འགྲོ་ཞིང་། དྲག་དལ་མ་ཁྱེར་བར་ལྡེག་པ་འབྱོར་པ་ནས། སྤོས་ཀྱི་ངད་
ཡིད་དུ་འོང་ཞིང་རྗེས་སུ་མཐུན་པ་དང་ལྡན་པ། བུ་དང་བུ་མོར་བཅས་པའི་སྨྲ་བ་ཉེ་བར་སྦྱོང་བ་
དང་ལྡན་པ། སྤོས་ཀྱི་ཕྱེ་མ་སྣ་ཚོགས་གཏོར་བས་གཙང་སྦྲར་བྱས་པ་དག་སྦྱིན་པར་བྱའོ། །
དེ་བཞིན་དུ། གླང་པོ་ཅང་ཤེས་ཡན་ལག་བདུན་རབ་ཏུ་བརྟན་པ་ལོ་དྲུག་ཅུ་ལོན་པ་སོ་དྲུག་
ཡོད་པ་སྤུ་མདོག་པད་མ་འདྲ་བ། གདོང་རྣམ་པར་དག་པ། གསེར་གྱི་རྒྱན་གྱིས་བརྒྱན་པ། ལུས་
གསེར་གྱི་དྲྭ་བས་གཡོགས་པ། སྣ་རིན་པོ་ཆེའི་རྒྱན་སྣ་ཚོགས་ཀྱིས་གཡོགས་པ། བཀོད་པས་སྤྲས་
པ༑ གསེར་གྱིས་གཡོགས་པ། ལྟ་ན་སྡུག་པ། དཔག་ཚད་སྟོང་དུ་མི་ངལ་བར་འགྲོ་ཞིང་རྒྱུ་ག སྦྱིན་
པར་བྱའོ། ། དེ་བཞིན་དུ་རྟ་ཅང་ཤེས་བཞོན་ན་བདེ་ཞིང་ལུས་བདེ་བ་དང་ལྡན་པ། བང་ཕུན་སུམ་
ཚོགས་པ། ཕྱོགས་བཞིར་བགྲོད་པར་བཀུར་བའི་མགྱོགས་པ་དང་ལྡན་པ། ཟས་ཕུན་སུམ་ཚོགས་
པ་ལྷའི་ཐམས་ཅད་མཚུངས་པ་མེད་པའི་རྒྱན་ཐམས་ཅད་དང་ལྡན་པ་དག་སྦྱིན་པར་བྱའོ། ། དེ་
བཞིན་དུ་བྲན་ལ་སོགས་པ་ཡང་སྤྲོ་བར་བྱ་སྟེ་སྦྱིན་པར་བྱའོ། །གལ་ཏེ་བུ་དང་ཆུང་མ་ལ་སོགས་པ་
དེ་དག་ལ་ངུ་ཞིང་མཆི་མ་ཕྱུང་སྟེ་ད་བདག་ཅག་ཁྱེད་ཀྱི་རྩྭ་བཞིན་དུ་འདོར་བར་བགྱིད་ན་བདག་
ཅག་གསོན་པ་བས་ཤི་བ་བླའོ་ཞེས་ཟེར། འགྲོ་ལྡོག་སྣ་ཚོགས་པ་དག་བྱེད་ན་ཁྱེད་ཅག་དེ་སྐད་མ་
ཟེར་ཞིག་ཁོ་བོའི་བྱང་ཆུབ་ཀྱི་གེགས་མ་བྱེད་ཅིག་བདག་ཀྱང་མྱུར་བར་ཆོས་ལ་གཞོལ་ཏེ་ནགས་
སུ་འགྲོ་ལ་དེའི་ཚེ་ཤིན་ཏུ་ཉོན་མོངས་པར་འགྱུར་རོ། ། བདག་གིས་ཁྱེད་ཅག་ལུས་ཀྱིས་བཏང་
ཡང་སེམས་ཀྱིས་མ་བཏང་སྟེ། བདག་གི་དགེ་བ་འདི་ཐམས་ཅད་དང་། ཁྱོད་རང་རྣམས་བདེ་བའི་
རྒྱུར་འགྱུར་རོ། ། བུ་བཟང་པོ་གྲུང་བ་བརྟན་པ་མཛངས་པ་ཚུལ་དང་ཚུལ་མ་ཡིན་པ་ཤེས་པ་ཁྱོད་
ཕའི་ཚིག་དང་མི་འགལ་བར་གྱིས་ཤིག། དེ་བཞིན་དུ་ཆུང་མའི་ཡིད་ཀྱང་འཕྲོད་པའི་གཏམ་སྣ་



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཚོགས་དང་ཐབས་སྣ་ཚོགས་ཀྱིས་འོས་པ་ཐམས་ཅད་སྦྱིན་པར་བྱའོ། །འོ་ན་སྦྱིན་པར་འོས་པ་དང་
མི་འོས་པ་དག་ཇི་ལྟ་བུ་ཞེ་ན། ནང་དང་ཕྱི་རོལ་གྱི་དངོས་པོ་དེ་ལས་སྦྱིན་པ་གང་སེམས་ཅན་
རྣམས་ལ་བདེ་བ་ཁོ་ནར་འགྱུར་གྱི་ཕན་པར་མི་འགྱུར་བའམ། བདེ་བར་ཡང་མི་འགྱུར་ཕན་པར་
ཡང་མི་འགྱུར་བ་དེ་ནི་བྱང་ཆུབ་སེམས་དཔས་གཞན་དག་ལ་སྦྱིན་པར་མི་བྱེད་དོ། ། སྦྱིན་པ་གང་
ཕན་པར་ནི་འགྱུར་ལ། བདེ་བར་ནི་མ་ངེས་པའམ། བདེ་བར་ཡང་འགྱུར་ལ་ཕན་པར་ཡང་འགྱུར་
བ་དེ་བྱང་ཆུབ་སེམས་དཔས་གཞན་དག་སྦྱིན་པར་བྱའོ། ། བྱང་ཆུབ་སེམས་དཔའ་ནི་གང་ཟག་
གཅིག་དགའ་ཡང་ཕལ་མོ་ཆེ་ཡོངས་སུ་ཉམ་པར་འགྱུར་བ་དེར་བདག་ཉིད་སྦྱིན་པར་མི་
བྱའོ། །བདུད་ཀྱི་རིས་ཀྱི་བསྟན་པ་དང་བདག་ལ་མཐོ་འཚམ་པ་དང་། སྨྱོན་པ་ལ་སོགས་པས་སློང་
བ་ལ་ཡང་མིག་འཕྲུལ་ལྟར་ཤེས་པའི་སྒོ་ནས་ལུས་ལ་ཆགས་པར་མི་བྱ། སྦྱིན་པར་ཡང་མི་
བྱའོ། ། རྣམ་པ་དེ་དག་ལས་མ་གཏོགས་པ་ཕན་པར་འགྱུར་བ་རྣམས་ལ་སྦྱིན་པར་བྱ་སྟེ བདག་
གིས་ཐམས་ཅད་ལ་ཐམས་ཅད་སྦྱིན་པར་དམ་བཅས་པའི་ཕྱིར་དང། དེ་ཡང་དོན་ཆེན་པོའི་
དབང་དུ་བྱས་པའི་ཕྱིར་རོ། ། བྱང་ཆུབ་སེམས་དཔའ་ནི་སེམས་ཅན་ལ་གནོད་པར་འགྱུར་བའི་
དུག་དང་མཚོན་ལ་སོགས་པ་དང་། རྒྱ་དང་རྙི་ལ་སོགས་པ་དང་། སྲོག་ཆགས་དང་བཅས་པའི་
བཟའ་བཏུང་དང་། ནད་པ་རྣམས་དགའ་ཡང་གནོད་པར་འགྱུར་བའི་བཟའ་བཏུང་དང། བརྐམ་
ཆགས་ཅན་འགྲངས་པ་ལ་གསོད་པར་གྱུར་པའི་བཟའ་བཏུང་དང༌། རབ་ཏུ་བྱུང་བ་ལ་སྒོག་པ་
དང་ཆང་ལ་སོགས་པའི་བཟའ་བཏུང་དང་། ཐམས་ཅད་དུ་རུལ་བ་དང་འགགས་པ་ལ་སོགས་པ་
དང་། གང་སྦྱིན་ན་སྲོག་ཆགས་རྣམས་བརྗོད་པར་འགྱུར་བའི་ས་གཞི་དང་། ཕ་རོལ་ཡིད་བརྟན་པ་
མ་ཡིན་པའི་རྫས་རྣམས་ནི་སྦྱིན་པར་མི་བྱ་སྦྱིན་དུ་གཞུག་པར་ཡང་མི་བྱའོ ། རྣམ་པ་དེ་དག་ལས་
མ་གཏོགས་པ་སེམས་ཅན་ལ་ཕན་པར་འགྱུར་བ་ཐམས་ཅད་ནི་སྦྱིན་པར་བྱ་སྟེ རྒྱུ་མཚན་སྔ་མའི་
ཕྱི་རོ། ། བྱང་ཆུབ་སེམས་དཔའ་ནི་སློང་བ་རྣམས་ལ་ཕ་མ་ཐམས་ཅད་ཀྱི་ཐམས་ཅད་དུ་སྦྱིན་པར་
མི་བྱ་སྟེ། འདི་ལྟར་བྱང་ཆུབ་སེམས་དཔའི་ཕ་མ་ནི་བླ་མ་ལྟ་བུའི་མཆོག་ཡིན་ཏེ། ནུ་མ་བསྣུན་པ་
དང༌། གསོ་བ་དང་། སྐྱེད་པ་ཡིན་པས་བྱང་ཆུབ་སེམས་དཔའ་མི བྱང་ཆུབ་སེམས་དཔའ་ནི་
-12-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བདག་གི་བུ་དང་ཆུང་མ་དང་བྲན་དང་ལས་བྱེད་པ་དང་ཞོ་ཤས་འཚོ་བ་དང༌། ཡོངས་སུ་ཟིན་པ་
རྣམས་ལེགས་པར་བརྡ་མ་སྤྲད་པ་དང་མི་འདོད་བཞིན་པ་དང་ཡིད་ཆེས་མི་དགའ་བཞིན་དུ་
གཞན་འདོད་པོ་རྣམས་ལ་སྦྱིན་པར་མི་བྱའོ། ། ལེགས་པར་བརྡ་སྤྲད་དེ་ཡིད་དགའ་ཞིང་འདུན་
པར་གྱུར་ཀྱང་མི་མཛའ་བ་རྣམས་དང་། གནོད་སྦྱིན་དང་། སྲིན་པོ་རྣམས་དང་། བརྗེད་ངད་པ་
རྣམས་ལ་སྦྱིན་པར་མི་བྱེད་དོ།། ཕ་མ་ལ་སོགས་པ་ལོངས་སྤྱོད་ཕྲོགས་ཏེ་གཞན་ལ་སྦྱིན་པར་མི་
བྱའོ། །ཕ་མ་ལ་སོགས་པ་ལ་གནོད་པ་བྱེད་པ་ལ་ཡང་སྦྱིན་པར་མི་བྱའོ། །རྣམས་པ་དེ་དག་ལས་མ་
གཏོགས་པ་ཕན་པར་འགྱུར་བ་རྣམས་ལ་སྦྱིན་པར་བྱའོ། ། སྦྱིན་པར་བྱ་བ་དེ་དག་ཀྱང་ཇི་ལྟར་
སྦྱིན་པར་བྱེད། ཇི་ལྟར་སྦྱིན་པར་མི་བྱེད་ཅེ་ན། བསམ་པ་མ་དག་པ་དང་། སྦྱོར་བ་མ་དག་པ་དང་།
རྗེས་མ་དག་པས་སྤྱིན་པར་མི་བྱའི། དག་པས་སྦྱིན་པར་བྱའོ། ། དེ་ཡང་དང་པོ་འདི་ལྟར། བརྙས་
པའི་བསམ་པས་སྦྱིན་པར་མི་བྱ། སྐྱོ་བའི་བསམ་པས་སྦྱིན་པར་མི་བྱ། སླུ་བའི་བསམ་པས་སྦྱིན་
པར་མི་བྱ། སྨད་པའི་བསམ་པས་སྦྱིན་པར་མི་བྱ། ཁྲོས་པའི་བསམ་པས་སྦྱིན་པར་མི་བྱ། མི་དགའ་
བའི་བསམ་པས་སྦྱིན་པར་མི་བྱ། རེ་བའི་བསམ་པས་སྦྱིན་པར་མི་བྱ། གྲགས་པའི་བསམ་པས་
སྦྱིན་པར་མི་བྱ། སྲི་བའི་བསམ་པས་སྦྱིན་པར་མི་བྱ། གཡེང་བའི་བསམ་པས་སྦྱིན་པར་མི་བྱ། རྒོད་
པའི་བསམ་པས་སྦྱིན་པར་མི་བྱ། ལོག་པའི་བསམ་པས་སྦྱིན་པར་མི་བྱ། འགྲན་པའི་བསམ་པས་
སྦྱིན་པར་མི་བྱ། ཉེ་རིང་གི་བསམ་པས་སྦྱིན་པར་མི་བྱའོ། །དེའི་ཕྱིར་བསམ་པ་དག་པས་སྦྱིན་པར་
བྱའོ། །མ་དག་པས་སྒྲུབ་པའི་རྫས་སྦྱིན་པར་མི་བྱ། དམ་བཅས་པ་ལས་ཕྲི་སྟེ་སྦྱིན་པར་མི་བྱ། དམ་
བཅས་ཀྱང་ངན་པ་སྦྱིན་པར་མི་བྱ། ཡུན་རིང་པོར་བསགས་ནས་སྦྱིན་པར་མི་བྱ། ཡོད་བཞིན་དུ་
ཉུང་དུ་སྦྱིན་པར་མི་བྱ། སློང་བ་པོ་མི་འདོད་བཞིན་དུ་སྦྱིན་པར་བྱ། ཞུམ་པ་ལ་སྐབས་མི་འབྱེད་
པར་སྦྱིན་པར་མི་བྱ། སློང་བ་པོ་ཡང་ཡང་བླང་དགོས་པ་སྦྱིན་པར་མི་བྱ། སློང་བ་པོ་ནན་ལ་བོར་
བའི་སྦྱིན་པར་མི་བྱ། སློང་བ་པོ་སྡིགས་བཞིན་པའི་སྦྱིན་པར་མི་བྱ། སློང་བ་པོ་ལ་དོར་ཐབས་ཀྱི་
སྦྱིན་པར་མི་བྱ། ཁྲོ་གཉེར་དང་བརྡེག་ཐབས་ཀྱིས་སྦྱིན་པར་མི་བྱ། རྟབ་རྟབ་དང་མ་སོན་པའི་སྦྱིན་
པ་མི་བྱ། ཚིག་རྩུབ་དང་ཚིག་ངན་གྱི་སྦྱིན་པར་མི་བྱ། དེ་ཉིད་དུ་ཆགས་སྡང་སློང་བཞིན་དུ་སྦྱིན་
-13-



བརྩེ་ཆེན་འོད་སྣང་ལས།
པོད་ཆེན་དྲུག་ཀྱི་ཕར་ཕྱིན་འགྲེལ་སྐོར།
པར་མི་བྱ། སྐབས་སུ་མ་བབས་པར་སྦྱིན་པར་མི་བྱ་ཡི། ཤེས་རབ་ཅན་གྱི་སྦྱིན་པའི་ཚུལ་ཡོངས་
སུ་བཏང་བར་བྱའོ། ། །
དེ་ལ་ཤེས་རབ་ཅན་གྱི་སྦྱིན་པ་གང་ཞེ་ན། སློང་བ་གཉིས་ཀ་ལ་མ་འབྱོར་ན་སྐྱིད་ཤོས་བོར་
ནས་སྡུག་ཤོས་ལ་སྦྱིན་པ་དང་། སྐྱིད་ཤོས་ལ་ཡང་དགའ་བར་འགྱུར་བའི་ཚིག་བཟང་པོ་སྦྱིན་པ་
དང༌། རང་གི་ཁྱིམ་ནས་སྟེར་དུ་འཇུག་པ་ལ་སོགས་པའི་ཐབས་སྣ་ཚོགས་ཀྱིས་སེར་སྣ་ཅན་རྣམས་
སྦྱིན་པ་ལ་སྦྱོར་བ་དང༌། གཉེན་བྱེད་པའི་སྒྱུ་ཐབས་སྣ་ཚོགས་ཀྱིས་ནོར་མང་པོ་བཟུང་བའི་སྡིག་
ཅན་དག་ལས་ནོར་མང་པོ་ཕྲལ་ཏེ་སྦྱིན་པ་དང་། བཟོ་གནས་ལ་སོགས་པའི་ཐབས་སྣ་ཚོགས་ཀྱིས་
ལོངས་སྤྱོད་བསྒྲུབས་ཏེ་ཅི་འདོད་པ་ལ་སྦྱིན་པ་དང༌། མེད་ན་ཚངས་པར་སྦྱོད་པ་ལ་དཀོན་མཆོག་
གི་རྫས་ལས་ཀྱང་སྦྱིན་པ་དང་། གཡོ་སྒྱུ་ཅན་གྱི་སློང་བ་ལའང་ཉེས་པ་རིག་ཀྱང་སྦས་ཏེ་ཡིད་
དགའ་བར་བྱས་ནས་སྤྱིན་པ་དང་། དད་པ་ཅན་གྱི་ཁྱིམ་དུ་བསྐུལ་ཏེ་གཏོང་བ་དང་། ཡིད་ལ་བྱེད་
པས་ཀྱང་ཐམས་ཅད་ལ་ཐམས་ཅད་སྦྱིན་པར་མོས་པ་ལ་སོགས་པ་ནི་ཤེས་རབ་ཅན་གྱི་སྦྱིན་པར་
བལྟའོ། ། དེ་ཅིའི་ཕྱིར་སྦྱོར་བ་དག་པས་སྦྱིན་པར་བྱའོ། ། སྦྱིན་པ་བྱིན་ནས་ཀྱང་ཅུང་ཟད་ཀྱང་
འགྱོད་པ་མེད་པ་དང་། མངོན་པར་དགའ་བ་དང་། ཕན་པར་སྨོན་པ་དང་། བདེ་བར་སྨོན་པ་ལ་
སོགས་པས་མཐར་ཕྱིན་པར་བྱ་སྟེ། དེའི་ཕྱིར་རྗེས་དག་པས་སྦྱིན་པར་བྱའོ། ། །
མི་འཇིགས་པ་སྦྱིན་པ་ཡང་གསུམ་སྟེ། ནང་དང་ཕྱི་དང་། གཉིས་ཀའི་མི་འཇིགས་པ་སྦྱིན་
པའོ། ། དང་པོ་ནི་སྨན་དང་སྔགས་ལ་སོགས་པའི་སྒོ་ནས་ནད་ལ་སོགས་པ་ལས་མི་འཇིགས་པ་
སྦྱིན་པའོ། ། གཉིས་པ་ནི་གྲུ་དང་། རྐྱལ་ལ་སོགས་པའི་སྒོ་ནས་ཆུ་ལ་སོགས་པ་ལས་མི་འཇིགས་པ་
སྦྱིན་པའོ། །གསུམ་པ་ནི། རྫས་དང་ཚིགས་བཅད་ལ་སོགས་པའི་སྒོ་ནས་རྒྱལ་པོ་ལ་སོགས་པ་ལས་
མི་འཇིགས་པ་སྦྱིན་པའོ། ། བསྟན་པ་དང་སེམས་ཅན་ལ་གནོད་པ་ཆེན་པོ་བྱེད་པ་ལ་སོགས་པ་
འཇིགས་པ་ཆེན་པོ་སྦྱིན་པར་མི་བྱའི། དེ་ཉིད་ལ་ཕན་པར་བྱ་བའི་ཕྱིར་འཇིགས་པ་སྐྱེད་པར་
བྱའོ། །ཆོས་ཀྱི་སྦྱིན་པ་ཡང་གསུམ་སྟེ། ནང་དང་། ཕྱི་དང་གཉིས་ཀའི་ཆོས་ཀྱི་སྦྱིན་པའོ། ། དང་པོ་
ནི་སྡེ་སྣོད་གསུམ་གྱི་སྡུད་པ་རྣམས་སྦྱིན་པའོ། ། གཉིས་པ་ནི། བཟོ་དང་གསོ་བ་ལ་སོགས་པ་རྣམས་
བ14-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
སྦྱིན་པའོ། །གསུམ་པ་ནི། སྒྲ་དང་ཚད་མ་ལ་སོགས་པ་རྣམས་སྦྱིན་པའོ། །
ཡང་ན་རིམ་པ་ལྟར། གླེགས་བམ་སྦྱིན་པ་དང༌། རྟོགས་པ་སྦྱིན་པ་དང་། ལུང་སྦྱིན་པ་རྣམས་
སོ༑ ༑དེ་དག་ཀྱང་མི་ཤེས་པ་དང་དོན་དུ་མི་གཉེར་བ་དང་གཟུ་བོར་མི་གནས་པ་རྣམས་ལ་སྦྱིན་
པར་མི་བྱའོ། ། དེ་ལ་བསྟན་པ་དང་སེམས་ཅན་ལ་གནོད་པ་ཆེན་པོ་བྱེད་པ་དག་ནི་གཟུ་བོར་མི་
གནས་པར་འདུའོ། ། ཆོས་གང་ལ་ཡང་སེར་སྣ་མེད་པར་གྱུར་པ་ན་སྦྱིན་རྫོགས་པར་རིག་པར་
བྱའོ། །འདི་ནི་ཕ་རོལ་ཏུ་ཕྱིན་པ་ཐམས་ཅད་ལ་ཡང་སྦྱར་བར་བྱ་སྟེ རང་གི་མི་མཐུན་ཕྱོགས་མེད་
པར་མ་གྱུར་གྱི་བར་དུ་འབད་པ་ཆེན་པོ་སྐྱེད་དེ་བསྒྲུབ་པར་བྱའོ། ། །
ད་ནི་ཚུལ་ཁྲིམས་ཉམས་སུ་ལེན་ཚུལ་བརྗོད་པར་བྱ་སྟེ རྒྱས་པར་ནི་འཇུག་སྡོམ་གྱི་སྐབས་
སུ་བཤད་ཟིན་ཏོ། ། མདོར་བསྡུས་ན་སེམས་ཅན་དོན་བྱེད་ཀྱི་ཚུལ་ཁྲིམས་ཀྱིས་སྦྱིན་པ་གཏོང་བ་
དེ་ཉིད་ཀྱི་སྐབས་སུ་སྐྱེ་བོ་ཐམས་ཅད་ཀྱི་མི་སྙན་པར་སྨྲ་བ་ཉིད་བཟོད་པ་དང༌། དགེ་བ་ཆོས་སྡུད་
ཀྱི་ཚུལ་ཁྲིམས་ཀྱིས་དགེ་བའི་ཆོས་ལ་འདུན་པ་སྐྱེད་པ་དང། དེ་ཡང་ཐེག་པ་གཞན་དང་མ་
འདྲེས་པའི་སེམས་རྩེ་གཅིག་པས་སྒྲུབ་པ་དང་། དེ་ཐམས་ཅད་འཁོར་གསུམ་མི་དམིགས་པའི་
ཤེས་རབ་ཀྱིས་བཟུང་སྟེ་སྒྲུབ་པའོ། ། །
ད་ནི་བཟོད་པ་ཉམས་སུ་ལེན་ཚུལ་བརྗོད་པར་བྱ་སྟེ དེ་ལ་ཡང་། གནོད་བྱེད་ཀྱིས་མི་
འབྱེད་པ་དང་། སྡུག་བསྔལ་ལ་ཇི་མི་སྙམ་པ་དང་། ཆོས་ལ་ངེས་པར་སེམས་པའི་བཟོད་པ་ཉམས་
སུ་བླང་ཚུལ་ནི་གསུམ་སྟེ། བསམ་པ་དང་། སྦྱོར་བ་དང་། མཇུག་གི་བྱ་བའོ། ། དང་པོ་ནི་གསུམ་སྟེ།
མི་རྟག་པའི་འདུ་ཤེས་དང་། སྙིང་རྗེའི་འདུ་ཤེས་དང་། ཆོས་ཀྱི་འདུ་ཤེས་སོ། །དང་པོ་ནི་འདི་ལྟར་
རགས་པའི་འདུ་ཤེས་དང་། ཕྲ་བའི་འདུ་ཤེས་སོ། ། དེ་ལ་རགས་པའི་འདུ་ཤེས་ནི། འགའ་ཞིག་
གིས་བདག་ལ་གནོད་པ་བྱེད་པར་འཁྲུལ་བ་ན་འདི་སྙམ་དུ བདག་ལ་གནོད་པ་བྱེད་པའི་གཙོ་བོ་
ནི་སྲོག་དང་བྲལ་བ་ཡིན་ལ། དེ་ལ་འཆི་བདག་འདིས་བདག་ཐོག་མ་མེད་པ་ནས་བསད་དུ་ཟིན་
ཀྱང་འདི་ལ་ཁྲོ་བར་བྱ་མི་ནུས་ན། རང་གི་ལས་ཀྱི་ལེ་ལན་གྱིས་བདག་ལ་བརྡེག་པ་ཙམ་དང་།
འཆིང་བ་ཙམ་དང་། ལན་གཅིག་ཙམ་པ་བསོད་པ་དང་། ཚིག་ཙམ་མི་སྙན་པ་དང་། སེམས་ཙམ་
-15-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཁྲོ་བར་བྱེད་པ་ལ་བདག་གིས་ལན་དུ་ཁྲོ་དང་གནོད་པབྱེད་པར་ག་ལ་རིགས་ཏེ། སྟོབས་ཆེན་ལ་
ཅི་བྱར་ཡང་མེད་པའི་སྟོབས་ཆུང་འཇོམས་པ་ནི་མ་རབས་ཀྱི་རྣམ་ཐར་ཡིན་པའི་ཕྱིར་སྙམ་དུ་
བསམ་པར་བྱའོ། ། ཕྲ་བའི་འདུ་ཤེས་ནི་བདག་ལ་གནོད་པ་བྱེད་པ་པོ་དེ་དག་ཀྱང་སྐད་ཅིག་གིས་
འགགས་ཟིན་ནས་དངོས་པོར་མེད་ཅིང་། གནོད་པར་བྱའི་གནས་ཀྱང་སྐད་ཅིག་གིས་འགགས་
ཟིན་ནས་དངོས་པོར་མེད་ན། ད་བདག་གིས་དེ་ལ་མི་བཟོད་པ་དོན་མེད་དེ དགྲ་ཤི་གཉེན་ཤིའི་
གནས་སྐབས་སུ་དགྲ་ལ་ཁྲོ་བ་དོན་མེད་པའི་ཕྱིར་རོ། །སྙམ་དུ་བསམ་པར་བྱའོ། །དེ་བས་ན་བདག་
གིས་གནོད་པར་བྱ་བའི་དུས་སུ་བདག་ལ་གནོད་པའི་ལུས་དེ་ནི་འགགས་ཟིན་ན་གང་གིས་ན་
གནོད་པ་མ་བྱས་པའི་ལུས་ལ་གནོད་པར་བྱེད། བདག་ལ་གནོད་པ་སྨྲ་བའི་ངག་དེ་ཡང་འགགས་
ཟིན་ན། གང་གིས་ན་གནོད་པ་མ་བྱས་པའི་ངག་ལ་གནོད་པར་བྱེད། བདག་ལ་གནོད་པར་སེམས་
པའི་ཡིད་དེ་ཡང་འགགས་ཟིན་ན། གང་གིས་ན་ གནོད་པ་མ་བྱས་པའི་ཡིད་ལ་ཁྲོ་བར་བྱེད། དེ་
ལས་སྐྱེས་པས་ཁྲོ་བར་རིགས་སོ་སྙམ་ན། འོ་ན་བདག་གི་ཁྲོ་བ་ལ་ཡང་ཁྲོ་བ་རིགས་ཏེ། དེ་ལས་
སྐྱེས་པའི་ཕྱིར་རོ། ། དེ་ཉིད་ཀྱི་ཕྱིར་གནོད་པ་མ་བྱས་བཞིན་དུ་ཁྲོ་བར་བྱེད་པ་ནི་སྨྱོན་པ་ལྟ་བུའི་
ཚུལ་ཡིན་ནོ་ཞེས་བསམ་པར་བྱའོ། ། །
སྙིང་རྗེའི་འདུ་ཤེས་ནི། འདི་ལྟར་སེམས་ཅན་འདི་དག་ནི་བདག་གི་ཕ་དང་མའོ་ཞེས་པ་ལ་
སོགས་པ་སྔར་བཞིན་དུ་སྦྱར་ཏེ། འདི་དག་བདག་གི་དྲུང་དུ་བཟོད་པ་སྒོམ་པའི་རྟེན་དུ་འོངས་པ་
ལ་བདག་གིས་སླར་ཁྲོ་བ་མི་རིགས་ཏེ། ད་ལྟར་གྱི་བྱིས་པ་མཛངས་པ་རྣམས་ཀྱང་ཕ་མས་ལན་
བརྒྱར་བརྡེག་ཀྱང་བཟོད་པར་ནུས་པའི་ཕྱིར་དང་། གཉིས་སུ་ན་བདག་གིས་འདི་ལ་བཟོད་པ་
བསྒོམས་པ་ལ་བརྟེན་ནས་བདག་ལ་དགེ་བ་ཐམས་ཅད་ཀྱི་མཆོག། དཀའ་ཐུབ་ཐམས་ཅད་ཀྱི་
མཆོག ། ནོར་ཐམས་ཅད་ཀྱི་མཆོག་སྟེ། མདོར་ན་མངོན་པར་འདོད་པ་ཐམས་ཅད་ཀྱི་མཆོག་བྱིན་
པའི་ཕྱིར་རོ། ། དེ་བས་ན་ཕན་ལན་དུ་གནོད་སྐྱེལ་བ་ནི་མ་རབས་ཀྱི་ཚུལ་ཡིན་ནོ་ཞེས་བསམ་པར་
བྱའོ། ། །
ཆོས་ཀྱི་འདུ་ཤེས་ནི། ཕུང་པོ་འདི་དང་འདི་ཉིད་དང་གཞན་དུ་མི་འཐད་པའི་རིགས་པས་
-16-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བདག་ཀྱང་མེད་གཞན་ཡང་མེད་ན་གང་གིས་གང་ལ་ཁྲོ་བ་དང་གནོད་པ་སོགས་བྱེད་པར་ཇི་ལྟར་
འགྱུར། དེ་བས་ན་རྨི་ལམ་གྱི་གནོད་བྱ་གནོད་བྱེད་བཞིན་དུ་རང་བཞིན་གྱིས་མ་གྲུབ་པ་དེལ་ཁྲོ་
བར་བྱེད་པ་ནི་རང་གི་གཟུགས་བརྙན་ལ་རྒོལ་བ་བཞིན་དུ་བྱིས་པ་བླུན་པོའི་ཚུལ་ཡིན་ནོ་ཞེས་
བསམ་པར་བྱའོ། །
ཡང་འདུ་ཤེས་རྣམ་པ་གསུམ་སྟེ། ཐབས་ཀྱི་འདུ་ཤེས་དང་། ཤེས་རབ་ཀྱི་འདུ་ཤེས་དང་།
ཟུང་འབྲེལ་གྱི་འདུ་ཤེས་སོ། །དང་པོ་ལ་ཡང་གསུམ་སྟེ། ཁྲོ་བར་མི་བྱ་བའི་འདུ་ཤེས་དང་། ཁྲོ་བར་
བྱ་བའི་འདུ་ཤེས་དང་། བྱང་ཆུབ་ཀྱི་སེམས་ཀྱི་འདུ་ཤེས་སོ། ། དང་པོ་གསུམ་སྟེ། ཁྲོ་བ་དོན་མེད་
པའི་འདུ་ཤེས་དང་། ཁྲོ་བའི་ཉེས་དམིགས་ཀྱི་འདུ་ཤེས་དང༌། བཟོད་པའི་ཕན་ཡོན་གྱི་འདུ་ཤེས་
སོ༑ ༑དང་པོ་ནི་འདི་ལྟར་གཞན་གྱི་ཡིད་ལ་ནི་ཁྲོ་བ་དོན་མེད་དེ དེ་ནི་ལུས་ཅན་མ་ཡིན་པས་
གཞོམ་མི་ནུས་པའི་ཕྱིར་རོ། ། ངག་ལ་ནི་ཁྲོ་བ་ནི་དོན་མེད་དེ། དེ་ནི་ཚོར་བ་དང་མ་འབྲེལ་བས་དེ་
ལ་སྡུག་བསྔལ་སྒྲུབ་མི་ནུས་པའི་ཕྱིར་རོ། ། ལུས་ལ་ཡང་ཁྲོ་བ་དོན་མེད་དེ། སེམས་ཀྱིས་བྱས་པ་མ་
གཏོགས་པར་ལུས་ནི་ཤི་རོ་ལྟ་བུ་ཡིན་པས་དབྱུག་པ་སོགས་འཕེན་མི་ནུས་པའི་ཕྱིར་རོ། ། གལ་ཏེ་
ལུས་ནི་སེམས་ཀྱི་རྟེན་ཡིན་པས་ཁྲོ་བར་རིགས་ཞེ་ན། འོ་ན་ནི་ལུས་ཀྱི་ཡང་རྟེན་ས་གཞི་ཡིན་པས་
དེ་ལ་ཁྲོ་བར་རིགས་པ་ཡིན་ཏེ། ས་གཞི་མེད་པར་བྱས་ན་ལུས་ལ་གནོད་པ་དང་དེ་ལས་སེམས་ལ་
གནོད་པར་འགྱུར་བའི་ཕྱིར་རོ། ། གཞན་ཡང་ཕ་རོལ་པོས་གནོད་པ་བྱས་པས་ཁྲོ་བ་ཡིན་ནམ། མ་
བྱས་ཀྱང་ཁྲོ་བ་ཡིན། དང་པོ་ལྟར་ན་ཁྲོ་བ་དོན་མེད་དེ། ཁྲོ་བ་བྱས་པས་གནོད་པ་བྱས་ཟིན་པ་མི་
བཟློག་པའི་ཕྱིར་དང་། ད་རང་ཉིད་ལ་གནོད་པ་མང་པོ་འབྱུང་བའི་རྩ་བ་ཡིན་པའི་ཕྱིར་དང།
སྔོན་གྱིས་ལས་ངན་གྱི་འབྲས་བུ་ཟད་བྱེད་འདི་དག་ཡོན་ཏན་ཡིན་པས་སླར་སྡུག་བསྔལ་གྱི་ས་ ་
བོན་དུ་བསྒྱུར་བ་དགོས་པ་མེད་པའི་ཕྱིར་རོ། ། མ་བྱས་ཀྱང་ཁྲོ་ན་ནི་སྨྱོན་པ་ཡིན་ནོ་ཞེས་བསམ་
པར་བྱའོ། །
གཉིས་པ་ནི་འདི་ལྟར་མི་བཟོད་པའི་ཉེས་དམིགས་ནི་གཉིས་ཏེ ཚེ་འདིའི་ཉེས་དམིགས་
དང༌། ཕྱི་མའི་ཉེས་དམིགས་སོ། ། དང་པོ་ཡང་གཉིས་ཏེ། དགེ་བ་འཇོམས་པ་དང་། སྡིག་སྡུག་



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
འཕེལ་བའོ། ། དང་པོ་ནི་འདི་ལྟར་བསྐལ་པ་སྟོང་ཕྲག་མང་པོར་བསགས་པའི་སྦྱིན་པ་དང་། ཚུལ་
ཁྲིམས་དང་། བདེར་གཤེགས་མཆོད་པའི་དགེ་བ་ཇི་སྙེད་པ་ཐམས་ཅད་ཁོང་ཁྲོ་སྐད་ཅིག་མ་
གཅིག་གིས་འཇོམས་པར་བྱེད་པའོ། །གཉིས་པ་ནི། དགྲ་མང་བ་དང་། བྱེ་བ་མང་བ་དང་། ཞི་བ་མི་
མྱོང་བ་དང་། དགའ་བདེ་མི་ཐོབ་པ་དང༌། གཉིད་མི་འོང་བ་དང་། བསྐྱངས་ཀྱང་གནོད་པ་དང་།
བསྡུས་ཀྱང་མི་འདུ་བ་དང་། གཟུགས་མི་སྡུག་པ་དང་། མ་རབས་སུ་བགྲང་བ་དང་། རྣམ་དཔྱོད་
འཕྲོག་པ་དང༌། འགྱོད་བཞིན་འཆི་བ་དང་། དཔལ་ཐམས་ཅད་ཉམས་པའོ། ། ཕྱི་མིའི་ཉེས་
དམིགས་ནི་ཚེ་ཕྱི་མ་ངན་འགྲོར་འཕེན་པའོ། ། འཕངས་ནས་ཀྱང་སྡུག་བསྔལ་དྲག་པ་དང་རྒྱུན་
རིང་བ་སྣ་ཚོགས་ཉམས་སུ་མྱོང་བར་འགྱུར་རོ། ། དེའི་ཕྱིར་བདག་གིས་ཁོང་ཁྲོ་བའི་སེམས་བསྐྱེད་
པར་མི་བྱའོ། ། སྙམ་དུ་བསམ་པར་བྱའོ། ། གསུམ་པ་ནི་བཟོད་པས་ནི་དེ་ལས་ལྡོག་པའི་ཕན་ཡོན་
ཆེན་པོ་ཐོབ་པར་འགྱུར་བས་དེའི་ཕྱིར་བདག་གིས་རྟག་ཏུ་བཟོད་པ་བསྒོམ་པར་བྱའོ་སྙམ་དུ་
བསམ་པར་བྱའོ། ། ཁྲོ་བར་བྱ་བའི་འདུ་ཤེས་ནི་གསུམ་སྟེ། རྒྱུ་ཞེ་སྡང་ལ་ཁྲོ་བར་རིགས་པ་དང་།
རྩ་བ་བདག་འཛིན་ལ་ཁྲོ་བར་རིགས་པ་དང་། ཆོས་འདི་པའི་གཞན་ལ་ཁྲོ་བར་རིགས་པའོ། ། དང་
པོ་ནི་འདི་ལྟར་ཞེ་སྡང་གི་དབང་དུ་མ་གྱུར་ན་བདག་ལ་འདི་དང་ཕྱི་མ་ཐམས་ཅད་དུ་བདེ་བ་དང།
དགེ་བ་འབའ་ཞིག་འཕེལ་བར་འགྱུར་བ་ལས་ཞེ་སྡང་གི་དབང་གིས་འདི་དང་ཕྱི་མ་ཐམས་ཅད་དུ་
སྡིག་པ་དང་སྡུག་བསྔལ་དྲག་ལ་རྒྱུན་མི་ཆད་པ་མྱོང་བས་ན། ད་ནི་བདག་གཞན་གཏན་དུ་ཕུང་
བར་བྱེད་པའི་དགྲ་བོ་ཞེ་སྡང་ལ་འཁོན་དུ་བཟུང་། དུས་ཐམས་ཅད་དུ་འདི་ལ་མི་སྙན་པ་བརྗོད་
པ་དང་། དུས་ཐམས་ཅད་དུ་འདི་ལ་གནོད་པར་འགྱུར་བ་དང་། དུས་ཐམས་ཅད་དུ་འདིའི་མིང་
ཙམ་ཡང་མེད་པ་དང་། འཁོར་དང་བཅས་པའི་སྲོག་རྩད་ནས་བཅད་པར་བྱས་ཏེ་ལྡང་བ་མེད་
པར་བྱའོ་སྙམ་དུ་བསམ་པར་བྱའོ། །
གཉིས་པ་ནི་འདི་ལྟར་ཞེ་སྡང་འདི་ཡང་བདག་ཏུ་འཛིན་པའི་དཔུང་མ་བརྟེན་རྩ་བལ་
བརྟེན་ཏེ་ལྡང་བར་བྱེད་ཅིང་ཁོ་བོ་ལ་གནོད་པར་བྱེད་པ་ན་བདག་འཛིན་འཁོར་བཅས་ལ་བཟོད་
པར་བྱེད་པ་ནི་གནས་མ་ཡིན་པ་ལ་བཟོད་པ་ཡིན་པས་ཅི་ལ་ཐུག་ཀྱང་འདི་དག་གཞོམ་དགོས་ཏེ
-18-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
དཔའ་ཞིང་མཛངས་པ་མ་ཡིན་ཡང་ཇི་ཞིག་ལྟར་ཁོ་བོ་བྲན་བཞིན་དུ་བྱས་པའི་ཕྱིར་དང། ཤིང་གི་
སྲིན་བུ་ལྟར་བདག་གི་སེམས་ལ་གནས་བཞིན་དུ་བདག་ལ་གནོད་པར་བྱས་པའི་ཕྱིར་དང། །
འཇིག་རྟེན་ཐམས་ཅད་དགྲར་ལངས་ཀྱང་དེ་དག་གིས་ཀྱང་མནར་མེད་པའི་མེ་ནང་དུ་བདག་
ཁྲིད་ཅིང་གཞུག་མི་ནུས་པའི་ཕྱིར་དང་། བདག་འཛིན་འཁོར་བཅས་འདིས་ནི་རི་རབ་ཀྱང་ཐལ་
བ་ཙམ་ཡང་མ་ལུས་པར་བྱེད་པའི་གནར་མེད་དེར་སྐད་ཅིག་ལ་འདོར་བའི་ཕྱིར་དང་། བདག་
འཛིན་གྱི་དགྲ་བོ་གང་དུས་རིང་པོ་ཐོག་མ་མེད་པ་ནས་གནས་པ་ལྟར་དགྲ་གཞན་ཀུན་གྱིས་དེ་
ལྟར་ཡུན་རིང་ལོན་པ་མ་ཡིན་ཅིང་གནས་མི་ནུས་པའི་ཕྱིར་དང། སེམས་ཅན་གྱི་དགྲ་བོ་ཐམས་
ཅད་མཐུན་པའི་རིམ་གྲོས་བསྟེན་ན་ཕན་པའི་བདེ་བ་བྱེད་པ་ཡིན་ན བདག་འཛིན་གྱི་དགྲ་བོ་
འདི་ནི་བསྟེན་པ་ཙམ་གྱིས་སྡུག་བསྔལ་སྐྱེད་པར་བྱེད་པའི་ཕྱིར་དང་། བདེ་བ་ཐམས་ཅད་
འཇོམས་པར་བྱེད་པའི་ཕྱིར་རོ། །དེ་ལྟར་ཇི་སྲིད་བདག་གི་དགྲ་བོ་འདི་མངོན་སུམ་དུ་ངེས་པར་མ་
བཅོམ་པ་དེ་སྲིད་བདག་འདིར་བརྩོན་པ་མི་འདོར་ཏེ། འཇིག་རྟེན་འདི་དག་གནོད་པ་ཆུང་ངུ་ལ་
ཡང་ཁྲོས་ནས་དེ་མ་བཅོམ་པའི་བར་དུ་གཉིད་མི་འོང་བ་དང། རང་གི་ཕ་མ་དང་གཡུལ་སྤྲད་དེ་
ནན་གྱིས་གཞོམ་པར་འདོད་པ་ནའང་མདའ་མདུང་མཚོན་གྱིས་ཕོག་པའི་སྡུག་བསྔལ་ཁྱད་དུ་
བསད་ནས་དོན་མ་གྲུབ་པར་ཕྱིར་ཕྱོགས་པར་མི་བྱེད་པ་ཞིག་ན། དུས་རྟག་ཏུ་སྡུག་བསྔལ་ཀུན་གྱི་
རྒྱུར་གྱུར་པའི་རང་བཞིན་གྱིས་དགྲར་ངེས་པ་གཞོམ་པ་ལ་བརྩོན་པ་བདག་ཅག་ལ་དེསང་འདི་
དག་གཞོམ་པའི་སྐབས་སུ་མི་འདོད་པ་སྣ་ཚོགས་པ་ཐོག་ཏུ་བབས་ཀྱང་སྒྱིད་ལུག་པར་མི་
བྱའོ། ། འཇིག་རྟེན་འདི་དག་དོན་མེད་དགྲ་ཡིས་རྨ་སྲོལ་གཏོད་པ་ཡང་ལུས་ལ་རྒྱན་དང་འདྲ་བར་
སྲེལ་བར་བྱེད་ན་དོན་ཆེན་སྒྲུབ་པའི་ཕྱིར་བརྩོན་པ་བདག་ལ་སྡུག་བསྔལ་ཇི་སྙེད་བྱུང་ཡང་དགའ་
བཞིན་དང་དུ་བླང་བར་བྱའོ། ། ཉ་པ་དང་། གདོལ་པ་དང་། ཞིང་པ་ལ་སོགས་པ་རང་གི་འཚོ་བ་
ཙམ་ཞིག་སེམས་པ་ཡང་གྲང་བ་དང་ཚ་བ་ལ་སོགས་པའི་སྡུག་བསྔལ་བཟོད་ན་འགྲོ་བ་ཐམས་
ཅད་བདེ་བའི་ཕྱིར་བདག་འཛིན་གྱི་དགྲ་བོ་གཞོམ་པར་བརྩོན་པ་དག་ལ་སྡུག་བསྔལ་ཇི་སྙེད་བྱུང་
ཡང་དང་དུ་བླང་བར་བྱའོ། །བདག་གིས་ཀྱང་སྔོན་འདོད་ཡོན་ཅུང་ཟད་ཙམ་གྱི་ཕྱིར་དང། དམྱལ་
ས་
- 19-



བརྩེ་ཆེན་འོད་སྣང་ལས།
ངོད་ཆེན་དྲུག་གི་ཕར་ཕྱིན་འགྲེལ་སྐོར།
བའི་ས་བོན་སྒྲུབ་པའི་ཕྱིར། སྡུག་བསྔལ་མི་ཟད་པ་སྣ་ཚོགས་པ་དག་ཏུ་བླངས་པ་ཡིན་མ འགྲོ་བ་
ཐམས་ཅད་བདེ་བའི་ཕྱིར་རང་བཞིན་གྱི་དགྲ་བོ་མི་ཟད་པ་གཞོམ་པར་བརྩོན་པ་བདག་ལ་གཞི་
ཐམས་ཅད་ལས་བྱུང་བའི་སྡུག་བསྔལ་བྱུང་བ་ཡང་དང་དུ་བླང་བར་བྱའོ། ། །
གཞི་ཐམས་ཅད་ལས་བྱུང་བའི་སྡུག་བསྔལ་གང་ཞེ་ན། དེ་ནི་མདོར་བསྡུས་ན་རྣམ་པ་
བརྒྱད་དུ་རིག་པར་བྱ་སྟེ། གནས་ལས་བྱུང་བ་དང་། འཇིག་རྟེན་གྱི་ཆོས་ལས་བྱུང་བ་དང་། སྤྱོད་
ལམ་ལས་བྱུང་བ་དང་། ཆོས་འཛིན་པ་ལས་བྱུང་བ་དང་། ཚངས་སྤྱོད་ལས་བྱུང་བ་དང་། བརྩོན་
པས་དུབ་པ་ལས་བྱུང་བ་དང་། སེམས་ཅན་གྱི་དོན་བྱེད་པ་ལས་བྱུང་བ་དང་། འཕྲལ་གྱི་བྱ་བ་
ལས་བྱུང་བའོ། ། དང་པོ་ནི། ཚུལ་ཁྲིམས་ཀྱི་བརྟུལ་ཞུགས་ལ་བརྟེན་ནས་ཡོ་བྱད་ངན་ངོན་སོགས་
ལས་བྱུང་བའི་སྡུག་བསྔལ་དང་དུ་བླང་བར་བྱའོ། ། གཉིས་པ་ནི་མ་རྙེད་པ་དང་། མི་སྙན་པ་དང་།
སྨད་པ་དང་། སྡུག་བསྔལ་དྲག་པོ་ལས་བྱུང་བའི་གནོད་པ་ཐམས་ཅད་དང་དུ་བླང་བར་
བྱའོ། །གསུམ་པ་ནི་དུས་མ་ཡིན་པར་ཉལ་བ་ལ་སོགས་པ་སྤངས་ནས་འཆག་པ་དང་འདུག་པ་དག་
གིས་ཉིན་མཚན་དུ་བདག་འཛིན་གྱི་དགྲ་དང་འཐབ་པ་ན་ངལ་བར་གྱུར་པའི་སྡུག་བསྔལ་དང་དུ་
བླང་བར་བྱའོ། ། བཞི་པ་ནི། ཆོས་སྤྱོད་བཅུ་སྒྲུབ་པ་ལས་བྱུང་བའི་སྡུག་བསྔལ་དང་དུ་བླང་བར་
བྱའོ། ། ལྔ་པ་ནི་སྐྲ་དང་ཁ་སྤུ་བྲེགས་པས་ཁྱིམ་པའི་མཚན་མ་སྤངས་པའི་ཕྱིར་གཟུགས་མི་སྡུག་
པར་བྱ་བ་དང་། གོས་ཟད་པ་དང་། ཁ་དོག་ངན་པ་འཆང་བའི་ཕྱིར་མདོག་མི་ལེགས་པར་བྱ་བ་
དང་། འཇིག་རྟེན་གྱི་སྤྱོད་པ་ཐམས་ཅད་ལས་ཉམས་པའི་ཕྱིར་དཀའ་ཐུབ་དྲག་པོ་བྱ་བ་དང་།
ཞིང་ལས་ལ་སོགས་པའི་མཐའ་སྤངས་པའི་ཕྱིར་འཚོ་བ་གཞན་ལ་རག་ལས་པར་བྱ་བ་དང། རྙེད་
པ་ལ་གསོག་འཇོག་སྤང་བར་བྱ་བའི་ཕྱིར་གོས་གཞན་ལ་རག་ལས་པར་བྱ་བ་དང་། མཛེས་མ་
རྣམས་དང་འཁྲིག་པའི་བདེ་བ་སྤངས་པའི་ཕྱིར་མིའི་དགའ་བདེ་ལས་བཟློག་པར་བྱ་བ་དང།
དབང་ཐང་ཆེའི་རྒྱལ་པོའི་དྲུང་དུ་དགའ་མགུར་སྤྱོད་པ་སྤངས་པའི་ཕྱིར་ཁ་དྲག་གི་བདེ་བ་ལས་
བཟློག་པར་བྱ་བ་དང་། ནོར་དཔུང་དང་ལྡན་པའི་བློན་པོ་རྣམས་དང་འགྲོགས་པ་སྤངས་པའི་ཕྱིར་
མཐུན་འཇུག་གི་བདེ་བ་ལས་བཟློག་པར་བྱ་བ་དང་། དམག་མི་དང་འདུས་པ་ལ་སོགས་ལ་ལྟ་བའི་
-2[]-



གྲགས་ཆེན་བཅོ་བརྒྱད་ཀྱི་ངོ་དོང་པཎ་ཆེན་པར་ཕྱིན་འགྲེལ་པ་བུaགས་ (༣༤
བར་སྤང་བའི་ཕྱིར་ཁྲོམ་གྱི་བདེ་བ་ལས་བཟློག་པར་བྱ་བ་དང་། ཡིད་དུ་འོང་བའི་གཞོན་ནུ་དང་
ལང་ཚོ་དང་དར་བབ་རྣམས་དང་རྩེ་དགའ་སྤང་བའི་ཕྱིར་སྐྱེས་པའི་བདེ་བ་ལས་བཟློག་པར་བྱ་བ་
དང༌། སྙིང་དུ་སྡུག་པའི་གཞོན་ནུ་མ་དང་། ལང་ཚོ་མ་དང་། དར་བབ་མ་དང་། འགྲོགས་ནས་
དགའ་མགུར་སྤྱད་པ་ཡོངས་སུ་སྤང་བའི་ཕྱིར་བུད་མེད་ཀྱི་བདེ་བ་ལས་བཟློག་པར་བྱ་བ་དང་། །
མཛའ་བོ་དང་། ཆུང་གྲོགས་དང་། ནང་མི་སོགས་དང་རྩེད་འའི་བྱེ་བྲག་སྤང་བའི་ཕྱིར་བྱིས་པའི་
བདེ་བ་ལས་བཟློག་པར་བྱ་བ་དང་། གླུ་གར་དང་རོལ་མོ་ལ་སོགས་པའི་འདོད་ཡོན་སྤང་བའི་ཕྱིར་
ཐུན་མོང་གི་བདེ་བ་ལས་བཟློག་པར་བྱ་བ་དང་། རྟག་དང་གླང་པོ་ལ་སོགས་པའི་བཞོན་པ་ཡོངས་
སུ་སྤང་བའི་ཕྱིར་འགྲོ་འོང་གི་བདེ་བ་ལས་བཟློག་པར་བྱ་བ་དང་། བ་གམ་ཅན་དང་། རྒྱལ་མཚན་
ཅན་དང་། སྒེག་མོ་རྣམས་ཀྱི་གང་བའི་བསིལ་ཁང་དྲྭ་མིག་ཅན་ལ་སོགས་པར་རྟག་ཏུ་སྤྱོད་པ་སྤང་
བའི་ཕྱིར་གནས་ཀྱི་བདེ་བ་ལས་བཟློག་པའི་ཕྱིར་ཚངས་སྤྱོད་ཀྱི་དབང་གིས་བྱུང་བའི་སྡུག་བསྔལ་
ཐམས་ཅད་དང་དུ་བླང་བར་བྱའོ། ། དེ་ཅིའི་ཕྱིར་ཞེ་ན། བདག་གི་སྲོག་ཐམས་ཅད་དམ་མགོ་བོ་
བཅད་ཀྱང་བླའི་ཉོན་མོངས་པའི་དགྲ་ལ་འདུད་པར་མི་བྱ་སྟེ འདིས་བདག་ཐོག་མ་མེད་པ་ནས་
སྡུག་བསྔལ་གྲངས་མེད་པ་ལ་སྦྱར་ཞིང༌། ད་དུང་ཡང་སྦྱོར་བར་འགྱུར་བའི་ཕྱིར་དང་། ལན་
གཅིག་ཡུལ་ནས་ཕྱུང་ན་སླར་ལྡོག་པ་མེད་པས་བདག་གཞན་བདེབ་ལ་རེག་པར་འགྱུར་བའི་ཕྱིར་
ཆོས་འདི་པའི་གཞན་ལ་ཁྲོ་བ་རིགས་པ་ནི་འདི་ལྟར་ཐེག་པ་ཆེན་པོ་པས་ནི་སེམས་ཅན་
རྣམས་བདག་ཏུ་བཟུང་ལ། བདག་ལ་གཞན་དུ་བཟུང་བ་ཡིན་ནོ། ། དེ་ཉིད་ཀྱི་ཕྱིར་རྣམ་པ་ཐམས་
ཅད་དུ་བདག་བདེ་བ་ལྡན་པར་གྱུར་ན་གཞན་སྡུག་བསྔལ་བར་གྱུརན་ཅི་མ་རུང་སྙམ་པ་དང༌། །
བདག་མཐོ་བ་དང་། བསྟོད་པ་དང་། གྲགས་པ་དང་
། ཡོན་ཏན་དང་། འབྱོར་པ་ལ་སོགས་པ་ཕུན་
སུམ་ཚོགས་པ་ཐམས་ཅད་དང་ལྡན་ན་གཞན་ཕུན་སུམ་ཚོགས་པར་མ་གྱུར་ཀྱང་ཅི་མ་རུང་སྙམ་
པ་དང་། བདག་གཟུགས་དང་ལང་ཚོ་ལ་སོགས་པ་ཕུན་སུམ་ཚོགས་དང་མི་ལྡན་ན་སྡུག་བསྔལ་
སྒོམ་པ་དང༌། གཞན་དེ་དག་དང་ལྡན་ན་ཕྲ་དོག་ཏུ་བྱ་བ་དང། བདག་བདེ་བའི་དོན་དུ་བྱ་བ་
-3-



བརྩེ་ཆེན་འོད་སྣང་ལས། པོད་ཆེན་དྲུག་གི་པར་ཕྱིན་འགྲེལ་སྐོར།
ཐམས་ཅད་སྒྲུབ་པ་དང་། གཞན་གྱི་དོན་དུ་འགྱུར་བའི་བློ་སྐད་ཅིག་ཀྱང་མི་བྱ་བ་དང་། རྣམ་པ་
ཐམས་ཅད་དུ་བདག་ལ་བྱམས་པ་དང་སྙིང་རྗེ་ལ་སོགས་པས་སྐྱོང་བ་དང། གཞན་ལ་འཁོན་དུ་
བཟུང་ནས་མི་འདོད་པ་སྣ་ཚོགས་སྒྲུབ་པ་དང། འདོད་པ་རྡུལ་ཙམ་ཡང་མི་སྒྲུབ་པར་གཞན་གྱི་
དོན་བྱེད་པ་ཐམས་ཅད་ལ་ཡང་ཉིན་མཚན་བར་བདེ་བའི་དོན་དུ་བྱ་བ་ཐམས་ཅད་སྒྲུབ་པ་དང།
གཞན་གྱི་དོན་དུ་འགྱུར་བའི་བློ་སྐད་ཅིག་ཀྱང་མི་བྱ་བ་དང་། རྣམ་པ་ཐམས་ཅད་དུ་བདག་ལ་ཆད་
པར་ཅི་གནོད་པ་སྒྲུབ་པར་བྱ་སྟེ། གཞན་གྱི་འདོད་པ་བསྒྲུབས་ཀྱང་ལན་དུ་སྡུག་བསྔལ་ཁོ་ན་
འབྱུང་བ་དང་། ཇི་ལྟར་ཡང་བདག་ལ་ཕན་པར་མི་འགྱུར་ཞིང་གནོད་པའི་རྩ་བར་འགྱུར་བའི་
ཕྱིར་རོ། །སྙམ་དུ་བསམ་པར་བྱའོ། །
གསུམ་པ་བྱང་ཆུབ་ཀྱི་སེམས་ཀྱི་འདུ་ཤེས་ནི་བདག་གིས་དགྲ་ལྟར་སྣང་བ་འདི་ལ་བཟོད་
པ་ཁྱད་ཅན་སྒོམ་པ་ལ་སོགས་པའི་སྟོབས་ཀྱིས་སྐྱེས་བུ་དམ་པར་གཏོགས་པ་ལ་སོགས་པའི་དྲིན་
ཁྱེར་བ་མེད་པས་ཅི་ནས་ཀྱང་འདི་དག་འཁོར་བ་ལས་བསྒྲལ་བའི་ཕྱིར་དུ་བདག་གི་ལུས་དང་ །
ངག་དང་ཡིད་ཐམས་ཅད་དགེ་བའི་བྱ་བ་ལ་འཇུག་པར་བྱའོ། །སྙམ་དུ་སེམས་བསྐྱེད་པའོ། །ཤེས་
རབ་ཀྱི་འདུ་ཤེས་ཀྱི་རབ་ཏུ་སྣང་བའི་འདུ་ཤེས་ཀྱང་གཅིག་དང་དུ་བྲལ་ལ་སོགས་པའི་ཚད་མས་
དོར་ཏེ་ཡིད་ལ་བྱེད་པ་ཐམས་ཅད་དང་བྲལ་བས་བཟོད་པ་སྒོམ་པའོ ། ཟུང་འབྲེལ་གྱི་འདུ་ཤེས་
ནི་རྨི་ལམ་གྱི་སྐྱེ་བོ་དག་གིས་རྨི་ལམ་གྱི་སྐྱེ་བོ་དག་ལ་རྨི་ལམ་གྱི་བཟོད་པ་སྒོམ་པ་དེ་བཞིན་དུ་ཆོས་
འདི་དག་ཐམས་ཅད་ནི་རྨི་ལམ་གྱི་རང་བཞིན་ཅན་ཏེ། དོན་དམ་པར་ཡིད་ལ་བྱེད་པ་ཐམས་ཅད་
དང་བྲལ་བ་ཡིན་ནོ་སྙམ་དུ་བསམ་པར་བྱའོ། །དེ་དག་ནི་བསམ་པའོ། །
སྦྱོར་བ་ནི་གཞན་དག་བདག་ལ་བརྡེག་པ་དང་། འཆི་བ་དང་། གསོད་པ་དང་། ཚིག་རྩུབ་
དང་། ཁོང་ཁྲོ་སོགས་བྱེད་པ་ན་སེམས་རབ་ཏུ་དང་བར་བྱ་སྟེ། བཞིན་མཛུམ་པ་དང་ལྡན་པས་
སྙན་པའི་གཏམ་བྱས་ཏེ། སྨན་པ་མཁས་པས་གཏར་སྤྱད་བྱེད་པའི་འདུ་ཤེས་སམ། སློབ་དཔོན་
མཁས་པས་སློབ་མ་འདུལ་བ་ལྟ་བུའི་འདུ་ཤེས་སམ། རྣལ་འབྱོར་མཁས་པས་གདོན་སེལ་བ་ལྟ་
བུའི་འདུ་ཤེས་ཉེ་བར་བཞག་སྟེ། ཤིང་བཞིན་གཏན་ཚུགས་པར་བྱེད་པའོ། །བསྟན་པ་དང་སེམས་



གྲགས་ཆེན་བཅོ་བརྒྱད་ཀྱི་བོ་དོང་ང:ཎ་ཆེན་ང་ར་ཕྱིན་འགྲེལ་པ་བཞུགས། ༼༣༤
ཅན་ལ་གནོད་པ་ཆེན་པོ་བྱེད་པ་ལ་ནི་འཕྲལ་དུ་བཟོད་པར་མི་བྱའོ། ། དེ་ལ་མ་འོངས་པ་ན་ཕན་
པའི་བསམ་པ་ཉེ་བར་བཞག་ཏེ། འཕྲལ་དུ་གནོད་པ་ཆེན་པོ་བསྒྲུབ་པར་བྱའོ། །གཞན་ཡང་སེམས་
ཅན་གདུལ་བའི་ཐབས་སུ་མི་བཟོད་པ་ལྟར་སྦྱོད་པ་ནི་སྒྲུབ་པ་ཁོ་ནར་བྱའོ ། །
མཇུག་གི་བྱ་བ་ནི་སེམས་ཅན་ཐམས་ཅད་བཟོད་པའི་ཕ་རོལ་ཏུ་ཕྱིན་པར་གྱུར་ཅིག། ཞེས་
བྱ་བ་ལ་སོགས་པ་སྔ་མ་བཞིན་ནོ། ། དགེ་སྦྱོང་དུ་བྱེད་པའི་ཆོས་བཞི་པོ་འདི་ལྟར་ཁྲོ་ཡང་སླར་མི་
ཁྲོ་གཤེ་ཡང་སླར་མི་གཤེ། མཚང་བྲུས་ཀྱང་སླར་མཚང་མི་འབྲུ། བརྡེག་ཀྱང་སླར་མི་བརྡེགས་པ་
ལ་སོགས་པས་འཁོན་དུ་འཛིན་པ་སྲོག་ལ་བབས་ཀྱང་མི་བྱེད་པའི་དམ་བཅའ་བརྟན་པས་མཐར་
ཕྱིན་པར་བྱའོ། ། །
ད་ནི་བརྩོན་འགྲུས་ཉམས་སུ་ལེན་ཚུལ་བརྗོད་པར་བྱ་སྟེ དེ་ལ་ཡང་གོ་ཆ་དང་སྦྱོར་བ་
དང་མ་ཞུམ་པ་ལ་སོགས་པའི་ཉམས་སུ་ལེན་ཚུལ་ནི་གསུམ་སྟེ། བསམ་པ་དང་། སྦྱོར་བ་དང་།
མཇུག་གི་བྱ་བའོ། ། དང་པོ་ནི་གསུམ་སྟེ། ཐབས་ཀྱི་འདུ་ཤེས་དང་། ཤེས་རབ་ཀྱི་འདུ་ཤེས་དང་།
ཟུང་འབྲེལ་གྱི་འདུ་ཤེས་སོ། ། དང་པོ་ལ་ཡང་གསུམ་སྟེ། བརྩོན་པར་བྱ་བའི་འདུ་ཤེས་དང་།
བརྩོན་པར་མི་བྱ་བའི་འདུ་ཤེས་དང་། བྱང་ཆུབ་ཀྱི་སེམས་ཀྱི་འདུ་ཤེས་སོ། ། དང་པོ་ལ་ཡང་
གསུམ་སྟེ། དལ་འབྱོར་རྙེད་པར་དཀའ་བའི་འདུ་ཤེས་དང། འཆི་བ་མི་རྟག་པའི་འདུ་ཤེས་དང་།
ལས་འབྲས་ཀྱི་ཉེས་དམིགས་ཀྱི་འདུ་ཤེས་སོ། ། དང་པོ་ནི། མི་ཡི་གྲུ་ལ་བརྟེན་ནས་ནི། ། སྡུག་
བསྔལ་ཆུ་བོ་ཆེ་ལས་སྒྲོལ། ། གྲུ་འདི་ཕྱིན་ནས་རྙེད་དཀའ་ཡིས། ། རྨོངས་པའི་དུས་སུ་གཉིད་མ་
ལོག། ཅེས་ཆོས་ལ་བསྐུལ་བར་བྱའོ། །གཉིས་པ་ནི། མྱུར་བ་ཉིད་དུ་འཆི་འགྱུར་བས། །དེ་སྲིད་དུ་
ནི་ཚོགས་བསགས་བྱ། །དེ་ཚེ་ལེ་ལོ་སྤངས་ཀྱང་ནི། །དུས་མ་ཡིན་པས་ཅི་ཞིག་བྱ། །འདི་ནི་མ་བྱས་
བརྩམས་པའམ། ། འདི་བྱེད་བྱ་བར་བརྩམས་པ་ལས། ། གློ་བུར་འཆི་བདག་འོངས་ནས་ནི། ། ཀྱེ་
ཧུད་བཅོམ་ཞིང་བརླག་པར་འགྱུར། །ཞེས་བྱ་བ་དང་། དེ་རིང་ཉིད་ལ་ཤི་གྱུར་ན། །ཁྱེད་ལ་གདེང་
ནི་ཅི་ཞིག་ཡོད། ། ངན་སོང་གཡང་ས་འཇིགས་རུང་དེར། ། ད་དུང་འགྲོ་བར་ཕོད་དམ་ཅི། ། ཞེས་བྱ་
བ་ལ་སོགས་པས་ཆོས་ལ་བསྐུལ་ཏེ་ཡང་དང་ཡང་དུ་ལོང་མེད་རྒྱུད་ལ་བསྐྱེད་པར་བྱའོ །



བརྩེ་ཆེན་འོད་སྣང་ལས།
པོད་ཆེན་དྲུག་གི་ང་ར་ཕྱིན་འགྲེལ་སྐོར་
གསུམ་པ་ནི། སྡུག་བསྔལ་རྒྱ་མཚོ་འདི་ལ་མཐའ། ། རྣམ་པ་ཀུན་ཏུ་ཡོད་མིན་ན། ། བྱིས་ཁྱོད་
འདིར་ནི་བྱིང་བ་ལ། ། འཇིགས་པ་ཅིས་ན་སྐྱེ་མི་འགྱུར། ། ཚངས་པས་ཆགས་བྲལ་བདེ་ཐོབ་
ཀྱང༌། ། གནད་མེད་བུད་ཤིང་བྱེད་དགོས་ན། ། ཀྱེ་མ་འཁོར་བ་ཡིད་མི་བརྟན། ། ཞེས་བྱ་བ་ལ་
སོགས་པས་ཆོས་ལ་བསྐུལ་ཏེ། སྐྱོ་ཤས་ཆེན་པོ་རྒྱུད་ལ་བསྐྱེད་པར་བྱའོ། །དེ་ཉིད་ཀྱི་ཕྱིར་དྲག་ལ་
རྒྱུན་མི་ཆད་པའི་བརྩོན་འགྲུས་སྐྱེད་ལ་རང་གཞན་འཁོར་བའི་མཚོ་ལས་བསྒྲལ་བར་བྱའོ། ། སྙམ་
དུ་བསམ་པར་བྱའོ། ། མཚོན་པར་མི་བྱའི་འདུ་ཤེས་ནི་མི་ཕན་པའི་མུ་སྟེགས་ཀྱི་ཆོས་དང། ཐ་
མལ་གྱི་ཆོས་དང༌། ཞི་བདེའི་ཆོས་ཐམས་ཅད་ལ་སྒྱིད་ལུག་པར་བྱས་ཏེ་བརྩོན་པ་ཐམས་ཅད་
དོར་བར་བྱའོ། །སྙམ་དུ་བསམ་པར་བྱའོ། །
བྱང་ཆུབ་ཀྱི་སེམས་ཀྱི་འདུ་ཤེས་ནི་འདི་སྐད་བདག་གིས་སེམས་ཅན་གཅིག་གི་དོན་དུ་ཕྱི་
མའི་མུར་ཐུག་པར་དམྱལ་བའི་སྡུག་བསྔལ་ལ་གནས་པར་སྤྲོ་ན་སེམས་ཅན་མཐའ་ཡས་པའི་དོན་
དུ་བདག་གི་འཇིག་རྟེན་གྱི་སྡུག་བསྔལ་ཐམས་ཅད་མྱོང་ཡང་དེ་ལས་ལྷག་པའི་བདེ་བ་མེད་དེ དེ་
བས་ན་བདག་གི་སེམས་ཅན་ཐམས་ཅད་འཁོར་བ་ལས་མ་ཐར་པ་དེ་སྲིད་དུ་སྔོན་གྱི་སངས་རྒྱས་
སྲས་བཅས་མཐའ་དག་གི་བརྩོན་འགྲུས་གང་ཡིན་པ་དེ་དག་བདག་གི་སྐད་ཅིག་རེ་རེ་ལ་ཡང་།
སྤྱད་པར་བྱའོ་སྙམ་དུ་བསམ་པར་བྱའོ། ། རྒྱས་པར་ནི་སེམས་བསྐྱེད་ཀྱི་སྐབས་སུ་བཤད་ཟིན་པ་
ལྟར་བྱའོ། །ཤེས་རབ་ཀྱི་འདུ་ཤེས་ནི་སྔར་བཞིན་ནོ། །ཟུང་འབྲེལ་གྱི་འདུ་ཤེས་ནི་རྨི་ལམ་གྱི་སྐྱེ་བོ་
དག་གིས་རྨི་ལམ་གྱི་སྐྱེ་བོའི་དོན་དུ་རྨི་ལམ་གྱི་ཆོས་དག་ལ་བརྩོན་པ་དང་། དེ་བཞིན་དུ་ཆོས་འདི་
དག་ཐམས་ཅད་ནི་རྨི་ལམ་གྱི་རང་བཞིན་ཅན་ཏེ། དོན་དམ་པར་ཡིད་ལ་བྱེད་པ་དང་བྲལ་བས་
བརྩོན་འགྲུས་བརྩམ་པར་བྱའོ། ། དེ་དག་ནི་བསམ་པའོ། །སྦྱོར་བ་ནི་ཐེག་ཆེན་རྒྱུ་དང་། འབྲས་བུ་
དང་བཅས་པས་བསྡུས་པའི་ཐབས་དང་ཤེས་རབ་ཀྱི་ཆོས་ཐམས་ཅད་ལ་སྤྲོ་བཞིན་དུ་ཉམས་སུ་
ལེན་པ་བར་ཆད་མེད་པ་གང་ཡིན་པའོ། །བསྟན་པ་དང་སེམས་ཅན་ལ་གནོད་པ་ཆེན་པོ་བྱེད་པའི་
དོན་དུ་ནི་འཕྲལ་དུ་བརྩོན་པར་མི་བྱ་སྟེ། དེའི་བྱ་བ་ཐམས་ཅད་ལ་འཕྲལ་དུ་བཏང་སྙོམས་ལྟར་
བསྒྲུབ་པར་བྱའོ། ། སེམས་ཀྱིས་ནི་གདག་ཉིད་ལ་མཆོག་ཏུ་ཕན་པ་ཉེ་བར་བཞག་སྟེ བྱ་བ་ཐམས་
.24-



གྲགས་ཆེན་བཅོ་བརྒྱད་ཀྱི་བོ་དོང་ང་ཎ་ཆེན་པར་ཕྱིན་འགྲེལ་དུ་བཞུགས། ༼༣༤
ཅད་ཀྱང་དེའི་དོན་དུ་བྱའོ། །
མཇུག་གི་བྱ་བ་ནི་སྔར་བཞིན་ནོ། ། དེ་ཡང་། བརྒལ་བྱ་འཁོར་བའི་ཉེས་དམིགས་ཡང་ཡང་
དྲན་པ་དང་། བརྒལ་པ་ཐར་པའི་ཕན་ཡོན་ཡང་ཡང་བསམ་པ་དང་། རྒལ་བ་པོ་སྐྱེས་བུ་དམ་པ་
རྣམས་ཀྱི་དཀའ་སྤྱད་ཀྱི་རྣམ་ཐར་བཟང་པོ་ཡང་ཡང་བསམ་པའི་སྒོ་ནས་སྟེང་འགྲུས་ཀྱི་སྐྱོན་
བསལ་ཏེ། ཆུ་བོའི་རྒྱུན་གྱི་སྦྱོར་བས་མཐར་ཕྱིན་པར་བྱའོ། ། །
ད་ནི་བསམ་གཏན་ཉམས་སུ་ལེན་ཚུལ་བརྗོད་པར་བྱ་སྟེ རྒྱས་པར་ནི་ཚོགས་ལམ་དང་
སྒྲུབ་པ་རང་གི་ངོ་བོའི་སྐབས་སུ་ལ་སོགས་པར་བཤད་ཟིན་ཏོ། །མདོར་བསྡུས་ན་སེམས་ཅན་དོན་
བྱེད་གྱི་བསམ་གཏན་གྱིས་སྦྱིན་པ་གཏོང་བ་དང་། དེ་ཉིད་ཀྱི་སྐབས་སུ་ཉན་ཐོས་ཀྱི་ཡིད་ལ་བྱེད་
པ་ལ་སོགས་པ་སྤོང་བ་དང་། སྐྱེ་བོ་ཐམས་ཅད་ཀྱིས་མི་སྙན་པར་སྨྲ་བ་སོགས་བཟོད་པ་དང།
ཡོན་ཏན་མངོན་པར་སྒྲུབ་པའི་བསམ་གཏན་གྱི་དགེ་བའི་ཆོས་ལ་སྤྲོ་བ་སྐྱེད་པ་དང། དེ་ཐམས་
ཅད་འཁོར་གསུམ་མི་དམིགས་པའི་ཤེས་རབ་ཀྱིས་བཟུང་སྟེ་སྒྲུབ་པའོ། །
ད་ནི་ཤེས་རབ་ཉམས་སུ་ལེན་ཚུལ་བརྗོད་པར་བྱ་སྟེ། རྒྱས་པར་ནི་སྔར་བཤད་ཟིན་
ཏོ༑ ༑མདོར་བསྡུས་ན། རྗེས་ཐོབ་ཀྱི་ཤེས་རབ་ཀྱིས་ཆོས་ཀྱི་སྦྱིན་པ་གཏོང་བ་དང། དེ་ཉིད་ཀྱི་
སྐབས་སུ་ཉན་ཐོས་ཀྱི་ཡིད་ལ་བྱེད་པ་ལ་སོགས་པ་སྤོང་བ་དང། སྐྱེ་བོ་ཐམས་ཅད་ཀྱིས་མི་སྙན་
པར་སྨྲ་བ་སོགས་བཟོད་པ་དང་། དེ་ཡང་དགེ་བའི་ཆོས་ལ་སྤྲོ་བའི་ངང་ཚུལ་ཅན་དང་། ཐེག་པ་
གཞན་དང་མ་འདྲེས་པའི་སེམས་རྩེ་གཅིག་པ་ཉིད་དུ་སྒྲུབ་པའོ། ། ཕན་ཚུན་རྣམ་པར་ངེས་པ་གང་
ཞེ་ན། བཞི་སྟེ། ཕན་ཚུན་བསྡུས་པས་རྣམ་པར་ངེས་པ་ནི། མི་འཇིགས་པའི་སྦྱིན་པས་ཚུལ་ཁྲིམས་
དང་བཟོད་པ་བསྡུས་སོ། ། ཆོས་ཀྱི་སྦྱིན་པས་བསམ་གཏན་དང་ཤེས་རབ་བསྡུས་སོ། ། གཉིས་ཀ་
བརྩོན་འགྲུས་བསྡུས་སོ། ། དེ་བཞིན་དུ་དགེ་བ་ཆོས་སྡུད་ཀྱི་ཚུལ་ཁྲིམས་ཀྱིས་ལྔ་པོ་བསྡུས་ཏེ་
གཞན་ལ་ཡང་ཇི་རིགས་པར་སྦྱར་རོ། ། རབ་ཏུ་དབྱེ་བས་ངེས་པ་ནི་རེ་རེ་ལ་དྲུག་དྲུག་ཚང་བར་
སྤྱད་པ་གང་ཡིན་པའོ། ། ཆོས་ཉིད་ཀྱིས་ངེས་པ་ནི། སྦྱིན་པ་ལ་སོགས་པའི་མདོ་དང་དོན་དག་
བརྗོད་བྱ་རྗོད་བྱེད་ཀྱིས་བསྡུས་པ་གང་ཡིན་པའོ། ། རྒྱུ་རྐྱེན་གྱི་ངེས་པ་ནི། སྦྱིན་པའང་ཚུལ་ཁྲིམས་



བརྩེ་ཆེན་འོད་སྣང་ལས། པོད་ཆེན་དྲུག་གི་པར་ཕྱིན་འགྲེལ་སྐོར།
ཀྱི་རྒྱུ་རྐྱེན་ཡིན་ཏེ། ལོངས་སྤྱོད་ལ་མི་ལྟ་ན་ཚུལ་ཁྲིམས་ལེན་པའི་ཕྱིར་རོ། ། ཚུལ་ཁྲིམས་ཀྱང་སྦྱིན་
པའི་རྒྱུ་མཚན་ཡིན་ཏེ། རབ་བྱུང་གི་སྡོམ་པ་བླངས་ན་ཡོངས་སུ་འཛིན་པ་ཐམས་ཅད་གཏོང་བའི་
ཕྱིར་རོ། །དེ་བཞིན་དུ་གཞན་ལ་ཡང་ཇི་རིགས་པར་སྦྱར་རོ། ། །
ཁྱད་པར་གང་ཞེ་ན་བཅུ་སྟེ། འབྲས་བུའི་ཁྱད་པར་ནི། བྲལ་འབྲས་རང་གི་མཐུན་ཕྱོགས་
སྤང་བ་དང་། རྒྱུ་མཐུན་འདྲ་བ་ཕྱི་མ་དང་། བདག་འབྲས་ཡུལ་འབྱོར་པ་སོགས་དང་། བྱེད་འབྲས།
སྣོད་ཉིད་དུ་ནི་བྱེད་པ་དང་། ། ཚུལ་ཁྲིམས་དག་ལ་འགོད་པ་དང་། ། གནོད་པ་ལ་ནི་བཟོད་པ་
དང༌། །དོན་བྱེད་པར་ནི་འགྲོ་བ་དང་། །བསྟན་པ་འདི་ལ་འཛུད་པ་དང་། །ཐེ་ཚོམ་གཅོད་པར་བྱེད་
པ་འདི། །ཞེས་པ་དང་། རྣམ་སྨིན། སྦྱིན་པས་ལོངས་སྤྱོད་ཁྲིམས་ཀྱིས་བདེ། །བཟོད་པས་གཟུགས་
བཟང་བརྩོན་པས་བརྗིད། །བསམ་གཏན་གྱིས་ཞི་བློ་ཡིས་གྲོལ། ། ཞེས་པ་ལྟར་རོ། ། ཕན་པའི་ཁྱད་
པར་ནི། སྦྱིན་ཁྲིམས་ཀྱིས་སེམས་ཅན་རྣམས་བསམ་པ་མཉམ་པས་འཛིན་པར་བྱེད་པ་དང།
བཟོད་པས་འཕགས་པའི་ས་ངན་འགྲོ་མེད་པ་ལ་སྦྱོར་བ་དང། བརྩོན་འགྲུས་ཀྱིས་དགེ་བ་འཕེལ་
བར་བྱེད་པ་དང་། བསམ་གཏན་གྱིས་ཉེས་བྱས་ལས་བསྲུང་བ་དང་། ཤེས་རབ་ཀྱིས་ཐོས་པ་བྱང་
བར་བྱེད་པས་སེམས་ཅན་གྱི་མ་ལྟ་བུ་དང༌། སྦྱིན་བཟོད་ཀྱིས་སེམས་ཅན་དད་པར་བྱེད་པ་དང་།
ཚུལ་ཁྲིམས་ཀྱིས་བསླབ་བྱ་ལ་སློབ་པ་དང་། བརྩོན་འགྲུས་ཀྱིས་རྣམ་གྲོལ་ལ་སྦྱོར་བ་དང་། བསམ་
གཏན་གྱིས་སངས་རྒྱས་ལ་ཞུ་བ་དང་། ཤེས་རབ་ཀྱིས་སྒྲིབ་པ་སྤོང་བར་བྱེད་པས་ཕ་བུ་དང་།
སྦྱིན་པས་ནོར་ཙམ་གྱིས་མགུ་བར་བྱས་ནས་ཟབ་མོ་གསོ་བར་བྱེད་པ་དང༌། ཚུལ་ཁྲིམས་གྱི་
བསླབ་པ་ལས་ཉམས་པ་སྨོད་པ་དང༌། བཟོད་པས་ཕུན་སུམ་ཚོགས་པ་ལ་བསྔགས་པ་དང་།
བརྩོན་པ་དང་བསམ་བཏན་དང་ཤེས་རབ་ཀྱིས་གདམས་ངག་སྦྱིན་པ་དང་། བདུད་ལས་སྦྱིན་
པར་བྱེད་པས་ཆུང་མ་ལྟ་བུ་དང་། སྦྱིན་པས་ཚེ་འདིའི་བདེ་བ་སྒྲུབ་པ་དང༌། ཚུལ་ཁྲིམས་ཀྱིས་ཚེ་
ཕྱི་མའི་བདེ་བ་སྒྲུབ་པ་དང་། བཟོད་པ་དང་། བརྩོན་འགྲུས་དང༌། བསམ་གཏན་གྱིས་མི་ཕྱེད་པའི་
བདེ་བ་སྒྲུབ་པ་དང་། ཤེས་རབ་ཀྱིས་རྟག་ཏུ་ཕན་བདེ་སྒྲུབ་པས་གྲོགས་པོ་ལྟ་བུ་དང་། སྦྱིན་པས་
ལོངས་སྤྱོད་ལས་ངེས་པར་འབྱུང་བ་དང་། ཚུལ་ཁྲིམས་ཀྱིས་ཁྱིམ་ནས་ངེས་པར་འབྱུང་བ་དང་།
-26-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བསམ་
བཟོད་པས་ལོག་སྒྲུབ་རྣམས་ལ་བཟོད་པ་དང་། བརྩོན་འགྲུས་ཀྱིས་སེམས་ཅན་སྨིན་པར་བྱ་བ་ལ་
རྟག་ཏུ་བརྩོན་པ་དང་། བསམ་གཏན་གྱིས་འཇིག་རྟེན་པའི་ཕུན་སུམ་ཚོགས་པ་སྦྱིན་པ་དང།
ཤེས་རབ་ཀྱིས་འཇིག་རྟེན་ལས་འདས་པའི་ཕུན་སུམ་ཚོགས་པ་སྦྱིན་པར་བྱེད་པས་བྲན་ལྟ་བུ་
དང༌། སྦྱིན་ཁྲིམས་ཀྱིས་རྣམ་སྨིན་ལ་མི་ལྟ་བ་དང་། བཟོད་པས་བཞིན་མཛེས་ཤིང་ལན་དུ་ཕན་
འདོགས་པ་དང་། བརྩོན་འགྲུས་དང་། བསམ་གཏན་གྱིས་རྣལ་འབྱོར་གྲུབ་པར་བྱེད་པ་དང༌།
ཤེས་རབ་ཀྱིས་མི་སྐྱེ་བའི་ཆོས་ལ་བཟོད་པར་བྱེད་པ་དང། ཐེག་པ་ཐམས་ཅད་ཚུལ་བཞིན་དུ་
སྟོན་པར་བྱེད་པས་སློབ་དཔོན་ལྟ་བུ་དང་། སྦྱིན་ཁྲིམས་ཀྱིས་སེམས་ཅན་གྱི་དོན་ལ་བརྩོན་པ་
དང་། བཟོད་པས་ཡི་རང་སྟེ་ཚོགས་རྫོགས་པ་དང་། བརྩོན་འགྲུས་ཀྱིས་ཚོགས་བསགས་པ་མྱུར་
དུ་གྲོལ་བར་བྱེད་པ་དང་། ཞི་ལྷག་གིས་སྤང་བྱ་སྤོང་ཞིང་ཕུན་ཚོགས་སྐྱེད་པས་མཁན་པོ་ལྟ་
བུའོ། ། །
ལན་གྱི་ཁྱད་པར་ནི་དེས་ཀྱང་ལོངས་སྤྱོད་མ་ཆགས་པར་འབུལ་བ་དང། ཚུལ་ཁྲིམས་
ཀྱིས་དྲུང་དུ་འཆལ་བ་མེད་པར་སྤྱོད་པ་དང་། བཟོད་པས་བྱས་པ་གཟོ་བ་དང་ལྡན་པ་དང་། ལྷག་
མ་གསུམ་གྱིས་སྒྲུབ་པ་ལ་སྦྱོར་བར་བྱེད་པ་ཡིན་ནོ། ། ངེས་པའི་ཁྱད་པར་ནི་རིམ་པ་ལྟར་ཕུན་
ཚོགས་ངེས་པ་དང་། འདོད་བཞིན་དུ་སྐྱེ་བ་འཛིན་པ་དང་། སྡུག་བསྔལ་གྱིས་མི་བསྐྱོད་པ་དང་།
རྟག་ཏུ་སྒོམ་པ་རྒྱུན་མི་གཅོད་པ་དང༌། ཏིང་ངེ་འཛིན་དང་དེས་སེམས་ཅན་གྱི་དོན་མི་ཉམས་པ་
དང༌། ལྷུན་གྱིས་གྲུབ་པར་ཆོས་ཟབ་མོ་ལ་བཟོད་པར་ངེས་པའོ། ། ཡང་དག་པར་སྦྱོར་བའི་ཁྱད་
པར་ནི། དམ་པ་ལྟར་རྣམ་སྨིན་ལ་རེ་བ་མེད་པ་དང་། ཡང་སྲིད་མི་འདོད་པ་དང་། ཐམས་ཅད་ལ་
བཟོད་པ་དང་། ཡོན་ཏན་ཀུན་འབྱུང་བ་དང་། གཟུགས་མེད་ལས་འདས་པའི་རང་བཞིན་དང་།
སྙིང་རྗེ་ཆེན་པོ་དང་ལྡན་པའི་ཤེས་རབ་རྣམས་སོ། ། གདོན་མི་ཟ་བར་བྱ་བའི་ཁྱད་པར་ནི་རིམ་པ་
ལྟར་དཀོན་མཆོག་མཆོད་པ་དང་། བསླབ་པ་བླང་བ་དང་། སྙིང་རྗེ་བསྐྱེད་པ་དང༌། དགེ་བ་སྒོམ་པ་
དང༌། དགོན་པར་བག་ཡོད་པ་དང་། ཐོས་དོན་ངོམས་མི་ཤེས་པར་སྤྱོད་པ་རྣམས་སོ། ། རྟག་ཏུ་བྱ་
བའི་ཁྱད་པར་ནི་རིམ་པ་ལྟར་འདོད་པའི་ཉེས་དམིགས་ཤེས་པ་དང། འཁྲུལ་བ་ལ་རྟོག་པ་དང་།
-27-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
སྡུག་བསྔལ་དང་དུ་ལེན་པ་དང་། དགེ་བ་གོམས་པ་དང༌། བདེ་བ་ལ་རོ་མྱང་བ་མེད་པ་དང་།
མཚན་མ་ལ་རྣམ་པར་མི་རྟོག་པ་རྣམས་སོ། ། གཙོ་བོར་བྱ་བའི་ཁྱད་པར་ནི། ཆོས་ཀྱི་སྦྱིན་པ་དང་།
འཕགས་པ་དགྱེས་པའི་ཚུལ་ཁྲིམས་དང༌། མི་སྐྱེ་བའི་ཆོས་ལ་བཟོད་པ་དང་། ཐེག་ཆེན་ལ་བརྩོན་
འགྲུས་རྩོམ་པ་དང་། བསམ་གཏན་བཞི་པ་སྙིང་རྗེ་དང་ལྡན་པ་དང་། ཟབ་མོ་རྣམ་པར་འབྱེད་པའི་
ཤེས་རབ་རྣམས་སོ། །
སེམས་པར་བྱེད་པའི་ཁྱད་པར་ནི། བྱང་ཆུབ་ལ་དགའ་བའི་ཁྱད་པར་རིམ་པ་ལྟར། འདོད་
པ་ལ་མ་ཆགས་པ་དང་། སྒོམ་གསུམ་རྣམ་པར་དག་པ་དང་། ཁྲོ་བ་ཟིལ་གྱིས་གནོན་པ་དང་། ཡོན་
ཏན་མཆོག་ལྷུར་ལེན་པ་དང་། ཆོས་ལས་སེམས་མི་གཡོ་བ་དང་། ཆོས་ཀྱི་དེ་ཉིད་ཟབ་མོ་མཐོང་བ་
དང༌། ཐེག་ཆེན་ལ་གནས་པའི་ཁྱད་པར། ཡོངས་འཛིན་གྱི་ཉེས་དམིགས་ཤེས་པ་དང། ཁྱིམ་གྱི་
ལོངས་སྤྱོད་ལ་མ་ཆགས་པ་དང་། ཞེ་ལ་འཁོན་དུ་མི་འཛིན་པ་དང༌། རྣལ་འབྱོར་གྱི་རྒྱུན་ལ་སྦྱངས་
པ་དང་། ཞི་གནས་ལ་མཁས་པ་དང་། ལྟ་ངན་མེད་པ་དང་། ཐེག་པ་མི་འཁྲུགས་པའི་ཁྱད་པར་ངོ་
ཚ་ཆེ་བ་དང་། ཡོན་ཏན་འབྱུང་བ་དང་། སྡུག་བསྔལ་བཟོད་པ་དང་། རང་བདེ་བར་མ་ཆགས་པ་
དང༌། དྲན་པ་གཙོ་བོར་བཞག་པ་དང་། མི་རྟོག་པ་ལ་མཉམ་པར་བཞག་པ་དང་། སྡུག་བསྔལ་
འདོར་ལེན་གྱི་ཁྱད་པར། གཞན་གྱི་སྡུག་བསྔལ་སེལ་བ་དང་། རང་གི་སྡུག་བསྔལ་མི་བྱེད་པ་དང་
།
རང་གི་སྡུག་བསྔལ་བཟོད་པ་དང་། སྡུག་བསྔལ་ཀུན་གྱིས་མི་འཇིགས་པ་དང་། སྡུག་བསྔལ་ཀུན་
ལས་གྲོལ་བ་དང་། སྡུག་བསྔལ་ཀུན་ལ་མི་རྟོག་པ་རྣམས་དང་། ཆོས་ལ་འདོར་ལེན་གྱི་ཁྱད་པར།
ཟང་ཟིང་གི་ཆོས་ལ་མི་དགའ་བ་དང་། རང་བཞིན་གྱི་ཆོས་ལ་དགའ་བ་དང་། རང་བདེ་བའི་ཆོས་
ལ་སྨོད་པ་དང་། གཞན་བདེ་བའི་ཆོས་ལ་བརྩོན་པ་དང་། བསྒྲུབ་བྱའི་ཆོས་ལ་དབང་བསྐུར་བ་
དང༌། ཤེས་བྱའི་ཆོས་ལ་མུན་པ་མེད་པ་རྣམས་དང་། བག་ཡོད་པའི་ཁྱད་པར། འདོད་པའི་ལོངས་
སྤྱོད་ལ་བག་ཡོད་པ་དང་། ལུས་ངག་དེས་པའི་བག་ཡོད་པ་དང་། གཞན་སེམས་བསྲུང་བའི་བག་
ཡོད་པ་དང་། དགེ་བ་སྒྲུབ་པ་ལ་བག་ཡོད་པ་དང། མཐོང་ཆོས་ཀྱི་བདེ་བ་ལ་བག་ཡོད་པ་དང་།
ཟབ་མོའི་ཆོས་ལ་བག་ཡོད་པ་རྣམས་དང་། ངོ་ཚ་ཤེས་པའི་ཁྱད་པར། སློང་བ་པོ་ལ་མ་གུས་པས་
28-



གྲགས་ཆེན་བཅོ་བརྒྱད་ཀྱི་བོ་དོང་ང:ཎ་ཆེན་ང་ར་ཕྱིན་འགྲེལ་པ་ང་ཞུས། ༼༣༤
ངོ་ཚ་བ་དང་། ཉེས་ལྟུང་ཕྲ་རགས་ཙམ་གྱིས་ངོ་ཚ་བ་དང་། སེམས་འཁྲུགས་པས་ངོ་ཚ་བ་དང་
།
དགེ་བ་ཉམས་པས་ངོ་ཚ་བ་དང་། སེམས་རྣམ་པར་འཕྲོས་པས་ངོ་ཚ་བ་དང་། ལྟ་བ་ཉི་ཚེ་བས་ངོ་
ཚ་བ་རྣམས་སོ། ། ཚོགས་གཉིས་འགྲུབ་པའི་ཁྱད་པར་ནི། སྦྱིན་དང་ཚུལ་ཁྲིམས་བསོད་ནམས་
ཀྱི༑ ༑ཚོགས་ཡིན་ཤེས་རབ་ཡེ་ཤེས་ཀྱི ། གསུམ་པོ་གཞན་ནི་གཉིས་ཀ་སྟེ། ། ལྔ་ཆར་ཡང་ནི་ཡེ་
ཤེས་ཚོགས། །ཞེས་པ་ལྟར་རོ། །
གྲངས་ངེས་པ་གང་ཞེ་ན། རང་དོན་དང་། གཉིས་དོན་དང་། གཞན་དོན་དང་། ཐེག་ཆེན་
དང་། ལམ་དང་། བསླབ་པ་གསུམ་ལ་བལྟོས་ཏེ་ཕར་ཕྱིན་དྲུག་ཏུ་གྲངས་ངེས་སོ། །དང་པོ་ནི། ཕར་
ཕྱིན་དང་པོ་བཞིས་ལོངས་སྤྱོད་དང་། ལུས་དང་། འཁོར་དང་། བྱ་བ་ཀུན་བསྒྲུབས་པས་མངོན་
མཐོ་འགྲུབ་པ་དང་། ཕྱི་མ་གཉིས་ཀྱིས་ཉོན་མོངས་ཀྱི་དབང་དུ་མི་འགྲོ་བ་དང་། བྱ་བ་ཕྱིན་ཅི་མ་
ལོག་པ་བསྒྲུབས་པས་ངེས་ལེགས་འགྲུབ་པའི་ཕྱིར་རོ། ། གཉིས་པ་ནི། ཕར་ཕྱིན་དང་པོ་གསུམ་
གྱིས་གཏོང་བ་དང་མི་གནོད་པ་དང༌། གནོད་པ་ལ་བཟོད་པ་གཞན་དོན་བྱེད་ལ། བསམ་གཏན་
གྱིས་སེམས་གནས། ཤེས་རབ་ཀྱིས་གྲོལ། བརྩོན་འགྲུས་ཀྱིས་དེ་གཉིས་ཀྱི་གཞི་བྱེད་པས་རང་
དོན་བྱེད་པའི་ཕྱིར་རོ། །གསུམ་པ་ནི། རིམ་པ་ལྟར། གཞན་མི་ཕོངས་པ་དང་། གཞན་ལ་མི་འཚེ་བ་
དང༌། གཞན་གྱི་འཚེ་བ་བཟོད་པ་དང་། གཞན་གྱིས་མི་སྐྱོ་བ་དང་། གཞན་དགའ་བར་བྱེད་པ་
དང༌། གཞན་གྱི་ཐེ་ཚོམ་གཅོད་པར་བྱེད་པའི་ཕྱིར་རོ། ། བཞི་པ་ནི་ལོངས་སྤྱོད་ལ་མི་ལྟ་བ་དང་།
བསླབ་པ་ལ་གུས་པ་དང་། སྡུག་བསྔལ་ལ་མི་སྐྱོ་བ་དང་། དགེ་བ་ལ་མི་ཞུམ་པ་དང་། ཞི་གནས་ཀྱི་
རྣལ་འབྱོར་དང་། ལྷག་མཐོང་རྣམ་པར་མི་རྟོག་པ་དྲུག་གིས་ཐེག་ཆེན་ཐམས་ཅད་བསྡུས་པའི་
ཕྱིར་རོ། ། །
ལྔ་པ་ནི་ཡུལ་ལ་མ་ཆགས་པ་དང་། ཁྱིམ་གྱི་རྣམ་གཡེང་སྡོམ་པ་དང་། སེམས་ཅན་མི་གཏོང་
བ་དང་། དགེ་བ་འཕེལ་བ་དང་། ཉོན་སྒྲིབ་སྦྱོང་བ་དང་། ཤེས་སྒྲིམ་སྦྱོང་བ་སྟེ་དྲུག་གིས་ཐར་ལམ་
ཐམས་ཅད་བསྡུས་པའི་ཕྱིར་རོ། ། དྲུག་པ་ནི། དང་པོ་གསུམ་གྱི་ཚུལ་ཁྲིམས་ཀྱི་བསླབ་པ་དང་།
བསམ་གཏན་གྱིས་སེམས་ཀྱི་བསླབ་པ་དང་། ཤེས་རབ་ཀྱིས་ཤེས་རབ་ཀྱི་བསླབ་པ་བསྡུས་ཤིང་
u
=



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བརྩོན་འགྲུས་ནི་ཐམས་ཅད་ཀྱི་གྲོགས་སུ་གྱུར་པའི་ཕྱིར་རོ། ། ཅིའི་ཕྱིར་དངོས་པོ་གསུམ་གྱིས་
ཚུལ་ཁྲིམས་ཀྱི་བསླབ་པ་བསྡུས་ཤེ་མ དེ་གསུམ་ནི་གཙོ་བོར་བདེ་འགྲོ་འཁོར་དང་བཅས་པ་ཙམ་
གྱི་རྒྱུ་ཡིན་པའི་ཕྱིར་དང་། མཐར་ཡང་གཟུགས་ཀྱི་སྐུ་གཙོ་བོར་སྒྲུབ་ལ། ཚུལ་ཁྲིམས་ཀྱི་གཙོ་བོར་
ལུས་ངག་གི་ལས་ཀྱི་རང་བཞིན་ཡིན་པའི་ཕྱིར་དང་། ལོངས་སྤྱོད་ལ་མི་ལྟ་བས་ཚུལ་ཁྲིམས་
བསྲུང་ནུས་ཤིང་། ཚུལ་ཁྲིམས་དང་ལྡན་པས་བཟོད་པ་སྒྲུབ་པར་འགྱུར་ལ། ཕྱི་མ་གཉིས་མེད་
ཀྱང་ཚུལ་ཁྲིམས་ལྷག་པར་སྤྱོད་པ་ཡོད་པའི་ཕྱིར་རོ། །
གོ་རིམ་ངེས་པ་ནི། རྒྱུ་མཚན་རྣམ་པ་གསུམ་གྱིས་ཕ་རོལ་ཏུ་ཕྱིན་པ་དྲུག་གི་གོ་རིམ་འདི་
ལྟར་ངེས་ཏེ། རྒྱན་ལས། སྔ་མ་ལ་བརྟེན་ཕྱི་མ་ལ་སྐྱེ། ། དམན་དང་མཆོག་ཏུ་གནས་ཕྱིར་
དང་། ། རགས་པ་དང་ནི་ཕྲ་བའི་ཕྱིར། ། དེ་དག་རིམ་པར་བསྟན་པ་ཡིན། ། ཞེས་པ་ལྟར། ལུས་ལ་
སོགས་པའི་ལོངས་སྤྱོད་ལ་མི་ལྟ་བའི་གང་ཟག་གིས་ཚུལ་ཁྲིམས་ལེགས་པར་ལེན་ཅིང་བསྲུང་གི་
ལུས་ལ་སོགས་པའི་ལོངས་སྤྱོད་ལ་ལྟ་ན། དེ་ལ་སྲེད་པའི་དབང་གིས་ཚུལ་ཁྲིམས་མི་ལེན་ཅིང་
བསྲུང་མི་ནུས་པའི་ཕྱིར་དང་། ཚུལ་ཁྲིམས་དང་ལྡན་ན་སེམས་ཅན་གྱི་དོན་དང་ཆོས་ཟབ་མོ་ལ་
སོགས་པ་ལ་བཟོད་པར་འགྱུར་གྱི། ཚུལ་ཁྲིམས་བསྲུང་མི་ནུས་ན་བག་མེད་པས་ཉམས་པའི་ཕྱིར་
སེམས་ཅན་གྱི་དོན་ལ་སོགས་པ་ལ་བཟོད་པར་མི་འགྱུར་བའི་ཕྱིར་དང་། བཟོད་ནུས་ན་བརྩོན་
པར་འགྱུར་གྱི། བཟོད་མི་ནུས་པའི་ཉམས་ཆུང་བར་གྱུར་ན་བརྩོན་པར་མི་འགྱུར་བའི་ཕྱིར་དང་།
བརྩོན་འགྲུས་བརྩམས་ན་ཏིང་ངེ་འཛིན་སྐྱེད་པར་ནུས་ཀྱི བརྩོན་པ་མེད་པས་བཏང་སྙོམས་སུ་
དོར་བར་གྱུར་ན་དམིགས་པ་ལ་བརྟན་པར་མི་འགྱུར་བའི་ཕྱིར་དང༌། སེམས་ཞི་བར་གནས་ན་
ལྷག་པར་མཐོང་བར་འགྱུར་གྱི། མི་གནས་ན་གཡེང་བའི་རླུང་གིས་བསྐྱོད་ནས། གནས་ལུགས་
རྟོགས་པའི་སྒྲོན་མེ་གནས་མེད་པའི་ཕྱིར་དང་། གཞན་ཡང་སྦྱིན་པ་ནི་ཤན་པ་ལ་སོགས་པས་ཀྱང་
གཏོང་ནུས་པས་དམན་པ་ཡིན་ལ། ཚུལ་ཁྲིམས་ནི་དེ་རྣམས་ཀྱིས་བསྲུང་མི་ནུས་པ་ལ་སོགས་པའི་
ཕྱིར་མཆོག་ཡིན་པ་ནས། བསམ་གཏན་ནི་ཕྱི་རོལ་པ་ལ་སོགས་པས་ཀྱང་སྐྱེད་ནུས་པའི་ཕྱིར་
དམན་པ་ཡིན་ལ། ཤེས་རབ་འདི་དག་ནི་དེ་རྣམས་ལ་མེད་པར་ནང་པ་ཁོ་ནའི་ཁྱད་ཆོས་ཡིན་པའི་
-30-



གྲགས་ཆེན་བཅོ་ང་རྒྱུད་ཀྱི་བོ་དོང་པཎ་ཆེན་ར་ཕྱིན་འགྲེལ་པ་བཞུགས། ༼༣༤
བར་གྱི་ཕྱིར་དང་། གཞན་ཡང་སྔ་མ་སྔ་མ་ནི་ཕྱི་མ་ཕྱི་མ་ལ་བལྟོས་ནས་འཇུག་སླ་བ་དང་། བྱ་བ་སླ་
བ་ལ་སོགས་པའི་ཕྱིར་རགས་པ་ཡིན་ལ། ཕྱི་མ་ཕྱི་མ་ནི་སྔ་མ་སྔ་མ་ལ་བལྟོས་ནས་དེ་ལས་ལྡོག་པ་
ཡིན་པའི་ཕྱིར་ཕྲ་བ་ཡིན་པའི་ཕྱིར་རོ། །
ངེས་ཚིག་ནི། སྤྱིར་ན་དམ་པ་ཡིན་པའི་ཕྱིར། ཕ་རོལ་ཏུ་ཕྱིན་པ་ཞེས་བསྒྲུབས་ཟིན་ལ།
ཁྱད་པར་དུ། རྒྱན་ལས། དབུལ་བ་འདོར་བར་བྱེད་པ་དང་། ། བསིལ་བ་ཐོབ་དང་ཁྲོ་བཟོད་
དང༌། ། མཆོག་ལ་སྦྱོར་དང་ཡིད་འཛིན་དང་། ། དོམ་དམ་ཤེས་པའི་ཕྱིར་བཤད་དོ། ། ཞེས་པ་ལྟར།
བྱིན་པས་དབུལ་བ་འདོར་བར་བྱེད་པས་ན་སྦྱིན་པ་དང་། ཉོན་མོངས་པའི་གདུང་བ་མེད་པས་
བསིལ་བ་ཐོབ་པར་བྱེད་པས་ན་ཚུལ་ཁྲིམས་དང་། མི་འཁྲུག་པས་ཁྲོ་བ་བཟོད་པས་ན་བཟོད་པ་
དང༌། དགེ་བའི་ཆོས་ལ་སྤྱོད་པས་མཆོག་ལ་སྦྱོར་བས་ན་འདིའི་བརྩོན་འགྲུས་དང། དམིགས་པ་
ལས་མི་བསྐྱོད་པས་ཡིད་ནང་དུ་འཛིན་པར་བྱེད་པས་ན། བསམ་གཏན་དང་། རིགས་ཤེས་ཐོབ་
པས་དོན་དམ་ཤེས་པའི་ཕྱིར་ཤེས་རབ་ཅེས་བྱའོ། ། །
སྒྲུབ་བྱེད་གོ་སྒྲུབ་ལ་གཉིས་ཏེ། སྤྱིར་དཔྱད་པ་དང་། བྱེ་བྲག་ལ་དཔྱད་པའོ། ། དང་པོ་ནི་
བཞི་སྟེ། དབྱེ་བ་དང་། གྲངས་ངེས་དང་། གོ་རིམ་དང་། ངེས་ཚིག་གོ ། དབྱེ་བ་ནི་ཕྱེ་ན་སུམ་ཅུ་རྩ་
དྲུག་དང་། བསྡུས་ན་དྲུག་ཡིན་ནོ། ། གྲངས་ངེས་ནི་བསྒྲུབ་བྱ་ཕར་ཕྱིན་དྲུག་ལ་དེ་ལྟར་གྲངས་ངེས་
པའི་ཕྱིར་རོ། ། གོ་རིམ་ནི་བསྒྲུབ་བྱ་ཕར་ཕྱིན་དྲུག་ལ་དེ་ལྟར་གོ་རིམ་ངེས་པའི་ཕྱིར་རོ། ། ངེས་ཚིག་
ནི་ཡི་གེ་བསྣན་པའི་ངེས་ཚིག་གིས་བཤད་ན་བརྩོན་འགྲུས་བརྩམས་པའི་ངོ་བོ་ཉིད་ཀྱིས་གོ་ཆའི་
སྒྲུབ་པ་ཞེས་བྱའོ། ། གཉིས་པ་ནི་འདིར་བསྔོ་བ་བསམ་གཏན་ལ་སྦྱོར་བ་ནི་མི་འཐད་དེ། དེ་ལྟ་ན་
ཐེག་པ་གཞན་དང་མ་འདྲེས་པའི་རྩེ་གཅིག་པ་ཉིད་ཀྱིས་བྱང་ཆུབ་ཏུ་བསྔོ་ཞེས་བྱ་བ་འབྱུང་བར་
རིགས་ཀྱི། རྩེ་གཅིག་པ་ཉིད་དང་ཞེས་ཟླས་དབྱེའི་ཚིག་སྨོས་པ་དོན་མེད་པར་འགྱུར་བའི་ཕྱིར་
རོ༑ ༑གལ་ཏེ་འགྲེལ་ཆེན་གཉིས་ནས་རྩེ་གཅིག་ཉིད་ཀྱིས་བསྔོ་བ་ཞེས་བསྔོ་བ་བསམ་གཏན་ཉིད་
ལ་སྦྱར་བའི་ཕྱིར་རོ་ཞེ་ན། དེ་ལྟ་ན་འགྲེལ་པ་འདི་ཉིད་རྒྱུ་མཚན་དུ་བྱས་ནས་འགྲེལ་ཆེན་གཉིས་
ཀྱང་ཟླས་དབྱེའི་ཚུལ་དུ་ཇི་ལྟར་མི་འཆད། ཡང་ཁང་ཅིག་བསྔོ་བ་ཤེས་རབ་ལ་དངོས་སུ་སྦྱོར་བ་
-3， -



བརྩེ་ཆེན་འོད་སྣང་ལས།
པོད་ཆེན་དྲུག་གི་པར་ཕྱིན་འགྲེལ་སྐོར་
ཡང་མི་འཐད་དེ། དེ་ལྟ་ན་མི་དམིགས་པའི་གོ་ཆ་ཉིད་ཀྱིས་བསྔོ་ཞེས་འབྱུང་བར་རིགས་པའི་ཕྱིར་
རོ༑ ༑འོ་ན་ཇི་ལྟར་ཞེ་ན། རྩེ་གཅིག་པ་ཉིད་དང་། དེ་རྣམས་རྫོགས་པའི་བྱང་ཆུབ་ཏུ་བསྔོ་བ་
རྣམས་ཞེས་ཕར་ཕྱིན་ལྔ་ཆར་གྱི་མཇུག་ཏུ་སྦྱར་ཏེ་བསྔོ་བ་དེ་ཡང་མི་དམིགས་པ་ཉིད་ཀྱིས་བྱེད་དོ་
ཞེས་བྱ་བས་དོན་གྱིས་དྲུག་ཅར་བསྔོ་བ་དང་འབྲེལ་བར་བསྟན་པ་ནི་འགྲེལ་པ་འདིའི་ཁྱད་ཆོས་
ཡིན་ནོ། །དེ་ལྟར་ན་མདོ་དང་ཡང་འགྲིག་པར་འགྱུར་ཏེ། སྦྱིན་པའི་དྲུག་ཚན་གྱི་སྐབས་སུ་སྦྱིན་པ་
བསྔོ་བ་དང་སྦྱར་བས་གཞན་རྣམས་མཚོན་པ་དང༌། ཚུལ་ཁྲིམས་ཀྱི་དྲུག་ཚན་གྱི་སྐབས་སུ་ཐོག་
མཐའ་གཉིས་བསྔོ་བ་དང་སྦྱར་བས་གཞན་རྣམས་མཚོན་པ་དང། དེ་བཞིན་ཤེས་རབ་ཀྱི་དྲུག་
ཚན་ཐམས་ཅད་བསྔོ་བ་དང་སྦྱར་བའི་བར་གྱི་ཕྱིར་རོ། །
འོ་ན་ཐམས་ཅད་བསྔོ་བ་དང་སྦྱར་བར་རིགས་ན། དང་པོའམ་མཐའ་མ་གང་རུང་དང་སྦྱར་
བས་མཚོན་མོད། ཅིའི་ཕྱིར་བསམ་གཏན་དང་ཤེས་རབ་ཀྱི་བར་འདིར་བསྔོ་བ་སྨོས་ཤེ་ན དེ་ནི་
བསམ་གཏན་དང་ཤེས་རབ་གཉིས་བསྔོ་བ་ཁྱད་ཅན་དང་གཙོ་བོར་འབྲེལ་བར་བསྟན་པའི་ཕྱིར་
ཏེ༑ དེ་ལྟར་མདོ་ལས་བསམ་གཏན་གྱི་དྲུག་ཚན་དང་ཤེས་རབ་ཀྱི་དྲུག་ཚན་ཐམས་ཅད་བསྔོ་བ་
དང་འབྲེལ་བར་དངོས་སུ་བསྟན་ལ། གཞན་ལ་ནི་དངོས་སུ་མ་བསྟན་པའི་ཕྱིར་རོ། ། དེའི་ཕྱིར་ཞི་
ལྷག་དང་མ་འབྲེལ་ན་བསྔོ་བ་ཁྱད་པར་ཅན་མེད་དོ་ཞེས་ཤེས་པར་བྱའོ། སྦྱིན་པ་ལ་སོགས་པ་
དྲུག་ཆོས་མཐུན་པའི་ཕྱིར་ཞེས་བྱ་བ་འདིར། ཁ་ཅིག་སྦྱིན་པའི་དྲུག་སྦྱིན་པའི་རྒྱུ་ལས་བྱུང་བའི་
ཕྱིར་ཆོས་མཐུན་ཞེས་བྱ་བ་དང་། སྦྱིན་པའི་དྲུག་ཚན་སྦྱིན་པའི་གོ་ཆར་ཆོས་མཐུན་ཞེས་བྱ་བ་
དང༌། སྦྱིན་པའི་དྲུག་དང་སྦྱིན་པའི་གོ་ཆ་དྲུག་སྦྱིན་པར་ཆོས་མཐུན་ཞེས་འཆད་པ་ཐམས་ཅད་ནི་
ནོར་བ་ཁོ་ན་ཡིན་ཏེ། དེ་ལྟར་ན་རིམ་པ་ལྟར། ཕར་ཕྱིན་རེ་རེའི་གནས་སྐབས་ལ་དྲུག་དྲུག་མ་ཚང་
བར་འགྱུར་ཞིང་སྦྱིན་པའང་སྦྱིན་པ་ལས་བྱུང་བར་འགྱུར་བ་དང། སྦྱིན་པའི་ཕར་ཕྱིན་དྲུག་ནི་
བརྩོན་འགྲུས་མ་ཡིན་པས་གོ་ཆ་མ་ཡིན་པའི་ཕྱིར་དང། སྦྱིན་པའི་ཚུལ་ཁྲིམས་སོགས་ནི་དེ་
སྐབས་ཀྱི་སྤོང་སེམས་སོགས་ཡིན་པས་སྦྱིན་པ་མ་ཡིན་པའི་ཕྱིར་དང། སྦྱིན་པའི་ཕྱིན་དྲུག་ལ་
སེམས་བྱུང་སྣ་ཚོགས་ཡོད་ལ། སྦྱིན་པའི་གོ་ཆ་ནི་བརྩོན་འགྲུས་ཡིན་པས་དེ་དག་སྦྱིན་པར་ཆོས་



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མཐུན་པ་མི་སྲིད་པའི་ཕྱིར་དང་། ཐུན་མོང་དུ་སྦྱིན་པ་དྲུག་ཆོས་མཐུན་པ་དང་། སོགས་པས་ཚུལ་
ཁྲིམས་དྲུག་ཆོས་མཐུན་ཞེས་བྱ་བའི་ཡི་གེའི་དོན་ལ་མ་ཞུགས་པའི་ཕྱིར་རོ། ། འོ་ན་ཇི་ལྟར་ཞེ་ན།
སྦྱིན་པ་དྲུག་སྦྱིན་པར་ཆོས་མཐུན་ཞེས་བྱ་བ་ནས་ཤེས་རབ་དྲུག་ཤེས་རབ་ཏུ་ཆོས་མཐུན་ཞེས་བྱ་
བའོ། ། དེ་ལ་སྦྱིན་པ་དྲུག་ནི་སྦྱིན་པའི་སྦྱིན་པ་ནས་ཤེས་རབ་ཀྱི་སྦྱིན་པའི་བར་དང། དེ་བཞིན་དུ་
ཤེས་རབ་དྲུག་ནི་སྦྱིན་པའི་ཤེས་རབ་ནས་ཤེས་རབ་ཀྱི་ཤེས་རབ་ཅེས་བྱ་བ་རྣམས་སོ། ། དེ་ལ་
སྦྱིན་པའི་སྦྱིན་པ་ནི། བཞི་མཐུན་གྱིས་བསྡུ་བར་བྱ་ལ། སྦྱིན་པའི་ཤེས་རབ་ནི་འབྲེལ་བས་བསྡུ་
བར་བྱ་སྟེ། ཐམས་ཅད་ཇི་རིགས་སུ་སྦྱར་རོ། །མདོ་སྦྱོར་ནི་གོ་སླའོ། ། །
ཇུག་སྒྲུབ་ཀྱི་སྐབས་འདིར་གཉིས་ཏེ། སྤྱིར་དཔྱད་པ་དང་། བྱེ་བྲག་ལ་དཔྱད་པའོ། །དང་པོ་
ལ་གཉིས་ཏེ། འཇུག་ཚུལ་ཐེག་ཆེན་དང་། འཇུག་པའི་སྒྲུབ་པའོ། ། དང་པོ་ལ་མཚན་ཉིད་ནི།
ཐབས་ཤེས་ཁྱད་པར་ཅན་དང་ལྡན་པའི་ཡོན་ཏན་མོ ། དབྱེ་བ་ནི་འདིས་བགྲོད་པ་རྒྱུའི་ཐེག་ཆེན་
དང་། འདིར་བགྲོད་པ་འབྲས་བུའི་ཐེག་ཆེན་ནོ། ། ་
ངེས་ཚིག་ནི་ཆེན་པོ་བདུན་དང་ལྡན་པའི་ཕྱིར་ཐེག་ཆེན་ཞེས་བྱའོ། ། དེ་ལ་ཆེན་པོ་བདུན་
ནི༑ ཕ་རོལ་ཏུ་ཕྱིན་པའི་མདོ་ལ་དམིགས་པ་དང་། རང་གཞན་གྱི་དོན་ཀུན་སྒྲུབ་པ་དང་། བདག་
མེད་གཉིས་ཀ་ཤེས་པ་དང་། གྲངས་མེད་གསུམ་དུ་དཀའ་བ་བརྒྱ་སྟོང་ལ་སྦྱོར་བ་དང་། སྲིད་ཞི་ལ་
མི་གནས་པ་དང་། སངས་རྒྱས་ཀྱི་ཡོན་ཏན་ཀུན་ཐོབ་པ་དང་། འཁོར་བ་ཇི་སྲིད་པར་འགྲོ་བའི་
དོན་སྒྲུབ་པའོ། ། །
འཇུག་པའི་སྒྲུབ་པ་ལའང་བཞི་སྟེ། དབྱེ་བ་དང་། གྲངས་ངེས་དང་། གོ་རིམ་དང་། ངེས་
ཚིག་གོ ། དང་པོ་ནི་ཡུལ་གྱི་དབྱེ་བས་དགུའོ། ། གཉིས་པ་ལ་ཁ་ཅིག་འབྲེ་ཨར་སོགསན་རེ། རང་དོན་ལ་
དང་པོ་གསུམ། གཞན་དོན་ལ་བར་བ་གསུམ། གཉིས་དོན་ལ་མཐའ་མ་གསུམ་དུ་ངེས་པས་དགུར་
གྲངས་ངེས་པ་ཡིན་ནོ་ཞེས་ཟེར་རོ། །དེ་ནི་མ་ངེས་ཏེ། སེམས་ཅན་དོན་ལ་རབ་བརྩོན་པ། །གཏོང་
དང་མི་གནོད་བཟོད་པས་ཕྱེད། ། ཅེས་འབྱུང་བ་ལྟར་ཕར་ཕྱིན་དྲུག་རང་དོན་གྱི་དབང་དུ་བྱས་པ་
མི་འཐད་པ་དང་། ལམ་ཡང་རང་དོན་གྱི་དབང་དུ་བྱས་ན། གཞན་དོན་མོས་པ་ལ་སོགས་པ་མི་
-33-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
འཐད་པར་འགྱུར་བའི་ཕྱིར་རོ། ། འགའ་ཞིག་ཀུན་རེ། ལམ་ལ་འཇིག་རྟེན་དང་། འཇིག་རྟེན་ལས་
འདས་པའི་ལམ་དང་། འདས་ལམ་ལ་ཡང་ཡོན་ཏན་ཐོབ་པར་བྱེད་པ་དང་། སྤང་བྱ་སྤོང་བར་
བྱེད་པ། རང་དོན་གྱི་དབང་དུ་བྱས་པ་དང་། གཞན་དོན་ལ་སྤྲོ་བ་དང་། སྒྲུབ་པ་གཞན་དོན་གྱི་
དབང་དུ་བྱས་པ་དང་། ཁྱད་ཆོས་དགའ་བ་དང་། བྱ་བ་དང་། མཐུ་གསུམ་དང་། འབྲས་བུ་རྣམས་
མཁྱེན་དུ་ངེས་སོ་ཞེས་ཟེར་རོ། ། དེ་ཡང་ལེགས་པར་མ་མཐོང་སྟེ། འཇིག་རྟེན་ལས་འདས་པའི་
ལམ་ལ་བསམ་གཏན་དང་། གཟུགས་མེད་པ་བཞི་ཞེས་གསུངས་པའི་ཕྱིར་དང་། འདིའི་བསམ་
གཏན་དང་། གཟུགས་མེད་ཡང་འཇིག་རྟེན་པ་ཉིད་ཀྱི་དབང་དུ་བྱས་པའི་སྒྲུབ་བྱེད་མེད་པའི་ཕྱིར་
དང༌། འཇིག་རྟེན་པའི་རྒྱུད་ལ་འབྱུང་བས་འཇིག་རྟེན་པ་ཡིན་ན། སྦྱིན་སོགས་ཀྱང་འཇིག་རྟེན་
པའི་རྒྱུད་ལ་འབྱུང་བས་འཇིག་རྟེན་པར་འགྱུར་བ་དང་། འདིར་བསྟན་སྦྱིན་སོགས་འཇིག་རྟེན་
ལས་འདས་པའི་སྒྲུབ་བྱེད་ཀྱང་མེད་པའི་ཕྱིར་རོ། ། །
འོ་ན་ཇི་ལྟར་ཞེ་ན། འཕགས་པ་ལྟར་ན་འཇུག་ཚུལ་ལམ་དང་འབྲས་བུ་གཉིས་དང་། ལམ་
ལ་ཡང་ཐུན་མོང་དང་ཐུན་མོང་མ་ཡིན་པ་གཉིས་དང་། ཐུན་མོང་བ་ལ་ཡང་། མུ་སྟེགས་དང་ཐུན་
མོང་བ་དང་། བྱིས་པ་དང་ཐུན་མོང་བ་དང་། ལམ་གྱི་ཁྱད་ཆོས་ལ་བསམ་པ་དང༌། ལྟ་བ་དང༌།
སྤྱོད་པ་དང་། སྒོམ་པ་དང་། རྫོགས་བྱེད་རྣམས་སུ་ངེས་པའི་ཕྱིར་རོ། ། དེ་དག་གཞུང་དང་སྦྱར་བ་
ནི༑ སྙེ་མ་ཆུང་བ་ལས་ཤེས་པར་བྱའོ། །གལ་ཏེ་བསྡུས་ན། ལམ་དང་འབྲས་བུ་གཉིས་སུ་ཡང་འདུ་
ཞིང༌། ཕྱེ་ན་བསམ་གཏན་ལ་ཡང་དང་པོ་དང་། གཉིས་པ་ལ་སོགས་པའི་རྣམ་པའི་སྒོ་ནས་དེ་ལས་
མང་བར་ཡང་འགྱུར་རོ་ཞེ་ན། སྐྱོན་མེད་དེ། བསྡུས་ན་སྒོམ་རིམ་རྒྱས་པར་མི་རྟོགས་ཤིང་། གསལ་
བའི་དབྱེ་བ་མཐའ་མེད་དུ་འགྱུར་བས་གདུལ་བྱ་ཉེ་བ་ལ་བལྟོས་ཏེ། དགུར་ངེས་པ་ཡིན་ཏེ། གལ་
ཏེ་འདིར་མི་དམིགས་པའི་རྣམ་པ་ཅན་གྱི་བསམ་གཏན་དང་། གཟུགས་མེད་བསྟན་པ་མ་ཡིན་ནམ།
ཇི་ལྟར་ན་མུ་རྟེགས་དང་ཐུན་མོང་བར་འགྱུར་ཞེ་ན། སྐྱོན་མེད་དེ། མདོ་ནས་དེ་ལྟར་ཡིན་ཡང་།
བསྟན་བཅོས་ནས་བསམ་གཏན་དང་། གཟུགས་མེད་སྤྱིར་གཟུང་སྟེ་གསུངས་པའི་ཕྱིར་དང་། དེ་
ཡང་བྱང་སེམས་ཀྱི་རྒྱུད་ལ་རང་གི་ཟླ་བོ་དམིགས་པ་མེད་པ་དང་ལྡན་པ་ལ་སོགས་པས་ཟིན་པས་



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཐེག་ཆེན་ཐུན་མོང་བའི་ཡོན་ཏན་དུ་འགྱུར་བའི་ཕྱིར་རོ། །དེ་ནི་འཕགས་པའི་ལུགས་སོ། ། །
སློབ་དཔོན་ལྟར་ན། ལམ་གྱི་དབང་དུ་བྱས་པ་དང་པོ་དྲུག་དང་། འབྲས་བུའི་དབང་དུ་བྱས་
པ་མཐའ་མ་གསུམ་དུ་ངེས་སོ་ཞེས་བྱ་བ་ཡིན་ནོ། ། གོ་རིམ་ངེས་པ་ནི། སྙེ་མ་ཆུང་བ་ལས་ཤེས་པར་
བྱའོ། ། ངེས་ཚིག་ནི་ཐེག་པ་ཆེན་པོའི་ཆོས་མཐའ་དག་གནོན་པའི་ངོ་བོ་ཉིད་ཡིན་པས་འཇུག་པའི་
སྒྲུབ་པ་ཞེས་བྱའོ། །དེ་ཡང་འགྲེལ་ཆེན་ལྟར་ན། དང་པོར་ཐེག་ཆེན་གྱི་ཆོས་ལ་འཇུག་པ་ཡིན་པས་
འཇུག་པ་ཞེས་བྱ་ལ། ཕྱིས་གོང་ནས་གོང་དུ་ཁྱད་པར་རྟོགས་པས་འཛེག་པ་ཡིན་པར་ཤེས་པར་
བྱའོ། ། འཕགས་པ་ལྟར་འཇུག་པ་ནི་འཛེག་པ་ཡིན་ལ་འཛེག་པ་ལ་ཡང་འཇུག་པ་ཡིན་པས་དོན་
གཅིག་པ་ཡིན་ནོ། ། །
བྱེ་བྲག་ཏུ་དཔྱད་པ་ནི། བསམ་གཏན་གཟུགས་མེད་ནི་འོག་ཏུ་འཆད་དོ། ། སྦྱིན་སོགས་ནི་
བཤད་ཟིན་ཏོ། །མཐོང་བ་དང་སྒོམ་པ་དང་མི་སློབ་པ་དང་། ཁྱད་པར་གྱི་ལམ་ཞེས་བྱ་བ་འདིར་ཁ་
ཅིག་ཕལན་རེ། མི་སློབ་ལམ་འཛིན་པ་མི་འཐད་དེ བྱང་སེམས་ཀྱི་སྐབས་སུ་མི་སློབ་པ་མི་སྲིད་པའི་
ཕྱིར་རོ། ། ཞེས་ཟེར་རོ། ། དེ་ནི་སུན་འབྱིན་མ་ཡིན་ཏེ། ལམ་དང་ལམ་གྱི་འཇུག་སྒྲུབ་མི་འདྲ་བའི་
ཕྱིར་དང་། འཕགས་པས་ད་ནི་མི་སློབ་པའི་དགེ་འདུན་གྱིས་མཚན་ཉིད་གསལ་བར་བྱ་བའི་ཕྱིར།
ཞེས་བྱ་བ་དེ་ཡང་བྱང་སེམས་ཡིན་པར་བསྒྲུབས་པའི་ཕྱིར་དང༌། མི་སློབ་ལམ་མཐར་ཐུག་མ་ཡིན་
ཀྱང་དེ་ཕན་ཆད་བསླབ་པར་བྱ་བ་གཞན་མེད་པའམ་འབད་རྩོལ་གྱིས་མི་སློབ་པ་ལ་མི་སློབ་པར་
བཞག་པ་ཙམ་ཡིན་པའི་ཕྱིར་རོ། ། ཡང་གཞོན་གྲགས་སོགས་ཁ་ཅིག། ས་བདུན་པའི་བར་གྱི་སྒོམ་ལམ་
དང་། ས་བརྒྱད་པར་འབད་རྩོལ་གྱིས་མི་སློབ་པའི་ལམ་དང་། ས་དགུ་པ་བཅུ་པར་ཁྱད་པར་གྱི་
ལམ་བཞག་གོ་ཞེས་ཟེར་བ་དེ་ཡང་ནོར་བ་ཡིན་ཏེ། དེ་ལྟར་ཡིན་པར་ལུང་རིགས་ཀྱི་སྒྲུབ་བྱེད་
རྣམ་དག་གང་ཡང་མེད་པའི་ཕྱིར་རོ། ། འོ་ན་ཇི་ལྟར་ཞེ་ན། མི་སློབ་ལམ་ནི་ས་དགུ་པ་དང་། དེའི་
སྟོབས་ཀྱིས་ཁྱད་པར་ལམ་ནི་ས་བཅུ་པའི་ཆ་ལ་བཞག་སྟེ སྔར་བཤད་པ་ལྟར་མི་སློབ་པའི་དགེ་
འདུན་ཞེས་བྱ་བ། སློབ་དཔོན་ལྟར་ན་ས་དགུ་པ་ནས་བཞག་པའི་ཕྱིར་རོ། །
ཚད་མེད་པ་བཞི་དང་། ཞེས་བྱ་བ་འདིར། ཚད་མེད་ཀྱི་རྒྱུ་དང་། ངོ་བོ་དང་། འབྲས་
བ3s



བརྩེ་ཆེན་འོད་སྣང་ལས།
པོད་ཆེན་དྲུག་གི་ངར་ཕྱིན་འགྲེལ་སྐོར།
བུའོ། ། དེ་ལ་རྒྱུ་རྐྱེན་ནི་ཀུན་གཞིའི་ས་བོན་ནོ། ། དམིགས་རྐྱེན་ནི་སེམས་ཅན་ནོ། ། ཕྱིའི་རྒྱུ་རྐྱེན་ནི་
དགེ་བའི་བཤེས་གཉེན་ནོ། །ནང་གི་རྒྱུ་རྐྱེན་ནི་བསམ་གཏན་ནོ། ། དེ་མ་ཐག་རྐྱེན་ནི་རིགས་འདྲ་སྔ་
མའོ། ། བྱེ་བྲག་ཏུ་དམིགས་རྐྱེན་ལའང་སེམས་ཅན་བདེ་བ་འདོད་པ་ནི་བྱམས་པ་དང། སྡུག་
བསྔལ་དང་ལྡན་པ་ནི་སྙིང་རྗེ་དང་
། བདེ་བ་ལྡན་པ་ནི་དགའ་བ་དང་། བཏང་སྙོམས་དང་ལྡན་པ་
ནི་བཏང་སྙོམས་ཀྱི་དམིགས་རྐྱེན་ནོ། ། ཡང་སྡུག་བསྔལ་དང་ལྡན་པ་ནི་སེམས་ཅན་ལ་དམིགས་པ་
དང༌། བདེ་བ་དང་ལྡན་པ་ནི་ཆོས་ལ་དམིགས་པ་དང་། བཏང་སྙོམས་དང་ལྡན་པ་ནི་དམིགས་པ་
མེད་པའི་བྱང་སེམས་སོགས་ཀྱི་དམིགས་རྐྱེན་ནོ། ། །
ངོ་བོ་ལ་མཚན་ཉིད་དང་། དབྱེ་བ་དང༌། ས་མཚམས་དང་། གྲངས་ངེས་དང་། གོ་རིམ་དང་།
ངེས་ཚིག་གོ། དང་པོ་ནི་ཚངས་པའི་གནས་ཀྱིས་ཕྱེ་བའི་དཔག་མེད་ཀྱི་ཡོན་ཏན་ནོ། ། ཡང་རང་
བཞིན་དུ་གནས་པའི་མཚན་ཉིད་ནི། ཚངས་གནས་ཆོས་བཞི་ལྡན་ཏེ། ཆོས་བཞི་ནི་གནོད་སེམས་
སོགས་མི་མཐུན་ཕྱོགས་སྤངས་པ། གཉེན་པོ་མི་རྟོག་ཡེ་ཤེས་ལྡན་པ། དམིགས་པ་སེམས་ཅན་
དང་། ཆོས་དང་། དམིགས་མེད་ལ་འཇུག་པ། བྱེད་ལས་སེམས་ཅན་ཡོངས་སུ་སྨིན་པར་བྱེད་
པའོ། །
དབྱེ་བ་ལ་གཉིས་ཏེ། ལུས་དང་ཡན་ལག་གི་དབྱེ་བའོ། ། དང་པོ་ལ་བཞི་སྟེ། བྱམས་པ་དང་།
སྙིང་རྗེ་དང་། དགའ་བ་དང་། བཏང་སྙོམས་རྣམས་སོ། ། དེ་དག་གི་མཚན་ཉིད་ནི་རིམ་པ་ལྟར།
སེམས་ཅན་རྣམས་བདེ་བ་དང་ལྡན་པར་འདོད་པ་དང། སྡུག་བསྔལ་དང་བྲལ་བར་འདོད་པ་
དང༌། བདེ་བ་དང་མི་བྲལ་བར་འདོད་པ་དང། ཆགས་སྡང་དང་བྲལ་བར་འདོད་པའི་འདོད་
[་ནང་
པའོ། །།
དེ་དག་ཁྱད་ཅན་གྱི་མཚན་ཉིད་རིམ་པ་ལྟར། བསམ་གཏན་ལ་བརྟེན་ནས་སེམས་ཅན་
རྣམས་བདེ་བ་དང་ལྡན་པར་འདོད་པའི་བསམ་པ་ཡང་དག་པར་འབྱོར་པའི་ཏིང་ངེ་འཛིན་དང་
ཤེས་རབ་མཚུངས་ལྡན་དང་བཅས་པའོ་ཞེས་སོགས་སྦྱར་བར་བྱའོ། ། འདི་བྱམས་སོགས་སྤྱིར་
གཟུང་བའི་མཚན་ཉིད་དུ་སྨྲ་བ་དེ་ནི་ནོར་བ་ཡིན་ཏེ དེ་ལྟར་ན་བསམ་གཏན་སོགས་མ་ཐོབ་པར་
-3i-



ས་ག་
གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས༌/༣༤
བྱམས་པ་དང་། སྙིང་རྗེ་མེད་པར་འགྱུར་ལ། དེ་ལྟ་ན་བསམ་གཏན་མ་ཐོབ་པར་ཐེག་ཆེན་སེམས་
བསྐྱེད་མི་སྐྱེ་བ་ལ་སོགས་པ་ཤིན་ཏུ་ཧ་ཅང་ཐལ་བར་འགྱུར་བའི་ཕྱིར་རོ། །
གཉིས་པ་ལ། ངོ་བོའི་སྒོ་ནས་གཉིས་སུ་དབྱེ་བ་དང་། དམིགས་པའི་སྒོ་ནས་གསུམ་དུ་དབྱེ་
བ༑ རྣམ་པའི་སྒོ་ནས་བཞིར་དབྱེ་བ། རྟེན་གྱི་སྒོ་ནས་ལྔར་དབྱེ་བ། སྙིང་རྗེ་བྱེ་བྲག་ཏུ་དབྱེ་
བའོ། ། དང་པོ་ནི་གཉིས་ཏེ། དམན་པའི་ཚངས་གནས་དང་། མཆོག་གི་ཚངས་གནས་སོ། ། དེ་ལ་
དམན་པ་ནི་མཉམ་པར་མ་བཞག་པ་དང་། བཞག་ཀྱང་མི་བརྟན་པ་དང་། བརྟན་ཡང་ས་དམན་པ་
དང༌་
། བསམ་པ་དམན་པ་དང་། མི་དམན་ཡང་ང་རྒྱལ་དང་བཅས་པས་བཟོད་པ་མ་ཐོབ་པའི་
བྱམས་སོགས་ནི་དམན་པའོ། ། མཆོག་ནི་དེ་ལས་ལྡོག་པའི་བྱམས་སོགས་སོ། ། གཉིས་པ་ནི་གསུམ་
སྟེ༑ སེམས་ཅན་རྫས་ཡོད་ལ་དམིགས་པ་སེམས་ཅན་ལ་དམིགས་པ་དང། སྐྱེ་བུ་བཏགས་ཡོད་ལ་
དམིགས་པ་ཆོས་ལ་དམིགས་པ་དང་། རང་བཞིན་མེད་པའི་སེམས་ཅན་ལ་དམིགས་པ་དམིགས་
པ་མེད་པའི་བྱམས་སོགས་སོ། ། དེ་ཡང་བདག་གི་བདག་འཛིན་དང་བཅས་པ་དང༌། ཆོས་ཀྱི་
བདག་འཛིན་ཙམ་དང་བཅས་པ་དང་། བདག་འཛིན་གཉིས་ཀ་དང་བྲལ་བའོ། ། དེ་རེ་རེ་ལའང་
ཕན་ལན་དུ་བྱམས་པ་དང་། གནོད་ལན་དུ་བྱམས་པ་དང་། བླང་དོར་མེད་པར་བྱམས་པ་གསུམ་
དང༌། སྡུག་བསྔལ་ཅན་དང་། ཉེས་སྤྱོད་མང་བ་ཅན་དང་། རྣམ་པར་མ་གྲོལ་བའི་སེམས་ཅན་ལ་
དམིགས་པའི་སྙིང་རྗེ་གསུམ་དང་། སེམས་ཅན་བདེ་བ་དང། བདག་གི་ཚོགས་རྫོགས་པ་དང་།
དམ་ཆོས་ཀྱི་རོ་ལ་དགའ་བ་གསུམ་དང་། སེམས་ཅན་གྱི་དོན་བྱ་བ་ལ་སྐལ་བ་ཡོད་མེད་དང།
ཚོགས་རྫོགས་པ་ལ་དུས་དང་དུས་མ་ཡིན་པ་དང་། འཇིག་རྟེན་གྱི་ཆོས་བརྒྱད་ལ་མཉམ་པར་
དམིགས་པའི་བཏང་སྙོམས་གསུམ་སྟེ། དངོས་བཏགས་ཇི་རིགས་པའི་དབྱེ་བ་ཡིན་ནོ། ། གསུམ་པ་
ལ་བཞི་སྟེ། ཉམས་པའི་སྐལ་བ་ཅན་གཡོ་བ་དང༌། གནས་པ་དང་། ཁྱད་པར་དུ་འགྱུར་བའི་སྐལ་
བ་ཅན་མི་གཡོ་བ་དང་། ཉོན་མོངས་པ་ཅན་རོ་མྱང་ཅན་དང་། ཉོན་མོངས་པ་ཅན་མ་ཡིན་པ་རོ་
མྱང་མིན་པའི་བྱམས་པ་ལ་སོགས་པའོ། ། བཞི་པ་ནི་ལྔ་སྟེ། ཕྱི་རོལ་པ་དང༌། ཉན་ཐོས་དང་། རང་
རྒྱལ་དང་། བྱང་སེམས་དང་། སངས་རྒྱས་ཀྱི་བྱམས་པ་ལ་སོགས་པའོ། ། །
-57-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ལྔ་པ་ལ་གསུམ་སྟེ། ངོ་བོའམ་རྒྱུའི་སྒོ་ནས་བཞིར་དབྱེ་བ་དང། ཕར་ཕྱིན་དྲུག་གི་མི་མཐུན་
ཕྱོགས་ཀྱིས་དྲུག་ཏུ་དབྱེ་བ་དང་། བརྩེ་ཡུལ་ཅན་གྱིས་བཅུར་དབྱེ་བའོ། །དང་པོ་ནི་རང་བཞིན་གྱི་
སྙིང་རྗེ་དང་། སྐྱེས་ཐོབ་ཀྱི་སྙིང་རྗེ་དང་། སྦྱོར་བྱུང་གི་སྙིང་རྗེ་དང་། ཆགས་བྲལ་གྱི་སྙིང་རྗེ། སྟེ། དེ་
ལྟར་ཡང་རྒྱན་ལས། རང་བཞིན་རྟགས་དང་སྔོན་གོམས་ཆགས་བྲལ་ཞིང་། །ཞེས་གསུངས་པ་ཡིན་
ནོ༔ ༑གཉིས་པ་ནི། རྒྱན་ལས། བཀྲེན་ལ་བརྩེ་དང་མ་རུངས་པ་ལ་བརྩེ། །ཀུན་འཁྲུགས་ལ་བརྩེ་
བག་མེད་རྣམས་ལ་བརྩེ། །ཡུལ་གྱི་གཞན་དབང་ཅན་ལ་སྙིང་རྗེ་དང་། ། ལོག་པར་མངོན་པར་ཞེན་
ལ་སྙིང་རྗེའོ། ། ཞེས་གང་གསུངས་པའོ། ། གསུམ་པ་ནི་འདོད་པས་བདེ་བ་ལ་ཆགས་པ་དང་།
སྙོམས་འཇུག་གི་བདེ་བ་ལ་ཆགས་པ་དང་། ཐེག་པ་དམན་ལ་ཆགས་པ་སྟེ། ཆགས་པ་ཅན་དང་།
བདུད་ཀྱིས་བར་ཆད་བྱས་པ་དང་། སྡུག་བསྔལ་གྱིས་ཟིལ་གྱིས་གནོན་ཏེ་ཁྲོ་བ་ཅན་དང་། ལས་
འབྲས་ལ་རྨོངས་པ་དང་། ཐར་པའི་རིགས་ཆད་པ་སྟེ་གཏི་མུག་ཅན་དང་། མངོན་པའི་ང་རྒྱལ་
ཅན་དང་། བྱང་སེམས་ཚོགས་མ་རྫོགས་པ་རྣམས་ལ་དམིགས་པའི་སྙིང་རྗེ་རྣམས་སོ། ། །
ས་མཚམས་ནི། རགས་པ་དང་གཙོ་ཆེ་བའི་ས་མཚམས་དང་། ཕྲ་བ་དམིགས་རྣམ་འབྲེལ་
བའི་ས་མཚམས་སོ། ། དང་པོ་ནི་བློ་གྲོས་མི་ཟད་པ་ལས། སེམས་ཅན་ལ་དམིགས་པ་མོས་སྤྱོད་
དང༌། ཆོས་ལ་དམིགས་པ་མ་དག་ས་བདུན་དང་། དམིགས་པ་མེད་པ་དག་པ་ས་གསུམ་
ལའོ། ། ཞེས་གསུངས་པ་ལྟར་རོ། ། གཉིས་པ་ནི། རིམ་པ་ལྟར་བྱམས་སོགས་ཅན་གྱི་མུ་སྟེགས་དང་
ཐུན་མོང་བ་དང་། ཉན་རང་ཡན་ཆད་དང་ཐུན་མོང་བ་དང། ཐེག་ཆེན་ཁོ་ནའི་ཐུན་མོང་མ་ཡིན་
པའོ། ། །
གྲངས་ངེས་ནི་སྤྱིར་གཞན་དོན་སྒྲུབ་པ་ལ་ཚད་མེད་དགོས་ཤིང་། གཞན་དོན་ཡང་ཕན་པ་
དང་བདེ་བ་གཉིས་ཡིན་ལ། དེ་ལ་བདེ་བའི་ངོ་བོ་སྒྲུབ་པ་དང་། མི་མཐུན་ཕྱོགས་སེལ་བ་དང་།
མཐར་ཕྱིན་བྱེད་གསུམ་གྱིས་བདེ་བ་སྒྲུབ་པ་བསྡུས་ཤིང་བདེ་བའི་སྐལ་བ་ཅན་མང་བས་གསུམ་
དུའང་ཕྱེ་ལ། བླང་དོར་མཉམ་ཉིད་ཀྱིས་ཕན་པ་སྒྲུབ་པ་ཐམས་ཅད་བསྡུས་པའི་ཕྱིར་རོ། །
གོ་རིམ་ནི། གཞན་དོན་གྱི་གོ་རིམ་སྟེ། དང་པོར་མངོན་པར་མཐོ་བའི་བདེ་བ་ལ་འགོད་
-38-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཅིང་། དེ་ནས་ངེས་ལེགས་ཀྱི་ཕན་པ་ལ་འགོད་ལ། མངོན་མཐོ་ལ་འགོད་ཚུལ་ལ་ཡང་། དང་པོར་
ལུས་ཅན་དག་ཕལ་ཆེར་བདེ་བ་འདོད་ཅིང་དེའི་སྐབས་སུ་སྡུག་བསྔལ་བྱུང་བ་ན་དེ་དང་འབྲལ་
བར་འདོད་ལ། དེ་ནས་སྡུག་བསྔལ་མེད་པའི་བདེ་བ་དེ་གཏན་དུ་མི་འབྲལ་བར་འདོད་པས་རིམ་
པ་ལྟར་བྱམས་པ་དང་། སྙིང་རྗེ་དང་། བཏང་སྙོམས་བཤད་པ་ཡིན་ནོ། ། ཡང་ན་སྒོམ་པའི་གོ་རིམ་
སྟེ༑ དེ་ལ་དང་པོར་བདེ་བའི་ཐབས་བསྒོམས་ཏེ། བདེ་བ་མེད་པར་ཕན་པ་མི་འབྱུང་བའི་ཕྱིར་
རོ༑ ༑དེ་ལ་ཡང་དང་པོར་བྱམས་པ་བསྒོམས་ཏེ། བྱམས་པ་མེད་པར་སྙིང་རྗེ་སོགས་མི་འབྱུང་ལ།
སྙིང་རྗེ་སོགས་མེད་ཀྱང་བྱམས་པ་འབྱུང་བའི་ཕྱིར་ཏེ། བདེ་ཞིང་སྐྱིད་པའི་ཆུང་མ་ལ་བྱམས་པ་
བཞིན་ནོ། ། དེ་ནས་སྙིང་རྗེ་བསྒོམས་ཏེ། འཇིག་རྟེན་གྱི་ཕུན་ཚོགས་པ་ནི་འགྱུར་བའི་ཆོས་ཅན་
ཡིན་པས་སྡུག་བསྔལ་བར་འགྱུར་བའི་ཕྱིར་རོ། ། དེ་ནས་དགའ་བ་བསྒོམས་ཏེ། བདེ་བ་དང་ལྡན་
པ་དང་། སྡུག་བསྔལ་དང་མི་ལྡན་པ་བྱུང་བ་ན་འདོད་པ་གྲུབ་པ་དང༌། མི་འདོད་པ་སྤངས་པ་ན་
དགའ་བ་བསྒོམ་བྱ་ཡིན་པའི་ཕྱིར་རོ། ། དེ་ལྟར་མངོན་མཐོའི་ཐབས་གྲུབ་ནས་ངེས་ལེགས་བསྒོམ་
པར་བྱ་སྟེ། གཞན་དུ་ན་དགའ་བ་དེ་མི་བརྟན་པར་འགྱུར་བའི་ཕྱིར་རོ། །དེ་ལ་སྒོམ་པའི་རིམ་པ་ནི་
འདི་ལྟར་ཡིན་ཏེ། དེ་ལ་བྱམས་པ་དང་། སྙིང་རྗེ་དང་། དགའ་བ་དང་། བཏང་སྙོམས་སྒོམ་པའི་
རིམ་པའོ། །བྱམས་པ་སྒོམ་ཚུལ་ལ་ཡང་གསུམ་སྟེ། སེམས་ཅན་དང་། ཆོས་དང་། དམིགས་པ་མེད་
པའི་བྱམས་པ་སྒོམ་ཚུལ་ལོ། །དང་པོ་ལ་གཉིས་ཏེ། ཀུ་སུ་ལུའི་སྒོམ་ཚུལ་དང་། པཎྜི་ཏའི་སྒོམ་ཚུལ་
ལོ༑ ༑དང་པོ་ནི། དང་པོར་རང་ཉིད་གང་ལ་བྱམས་པར་འདོད་པ་དེ་ལ་བྱམས་པ་བསྒོམ་པར་བྱ་
སྟེ༔ ཕའམ་མའམ་གཞོན་ནུའམ་གཞོན་ནུ་མའམ་དགེ་སྦྱོང་དང་བྲམ་ཟེ་ལ་སོགས་པའོ ། དེ་ནས་
བར་མ་དང་། དེ་ནས་མཐར་ཐམས་ཅད་ལ་དམིགས་ནས་བསྒོམས་ཏེ། རང་གང་སྙིང་དུ་སྡུག་པ་
དང་དགྲ་བོ་ལ་བདེ་བ་དང་ཕྲད་འདོད་མཉམ་པར་གྱུར་པ་ན་འབྱོངས་པ་ཡིན་ནོ། ། གཉིས་པ་ནི་
དང་པོར་མ་ལ་བསྒོམས་ཏེ། འདི་ལྟར་བདག་གི་མ་འདིས་བདག་མངལ་དང་བཙས་པའི་གནས་
སྐབས་ཐམས་ཅད་དུ་བདག་ལ་བདེ་སྐྱིད་གང་ཡོདཔས་ཕན་བཏགས་པས་ད་འདི་ཡང་བདེ་བ་
དང་བདེ་བའི་རྒྱུ་དང་ལྡན་ན་དགའ་བ་ལ་སྙམ་པ་དང། བདེ་བ་དང་བདེ་བའི་རྒྱུ་དང་ལྡན་པར་
-39-



བརྩེ་ཆེན་འོད་སྣང་ལས། འོད་ཆེན་དྲུག་གི་ཕར་ཕྱིན་འགྲེལ་སྐོར།
གྱུར་ཅིག་སྙམ་དང༌། བདེ་དང་བདེ་བའི་རྒྱུ་དང་ལྡན་པར་བྱ་དགོས་སྙམ་པ་ཡང་ཡང་གོམས་པར་
བྱེད་པའོ། །དེ་ལྟར་གོམས་པའི་སྟོབས་ཀྱིས་ནམ་ཞིག་ཏུ་མ་དེས་ལུས་ཀྱིས་བརྡེག་པ་དང། ངག་གི་
སྨོད་པ་དང་། སེམས་ཀྱིས་ཁྲོ་བར་གྱུར་ཀྱང་རྣམ་པ་ཀུན་ཏུ་བྱམས་པའི་སེམས་མི་གཏོང་བར་གྱུར་
པ་ན་འབྱོངས་པ་ཡིན་ནོ། ། དེ་ནས་ཕ་དང་གཉེན་མཚམས་དང་མཛའ་བཤེས་དང་། ཐ་མལ་དང་
།
དེ་ནས་མཐར་དགྲ་ལ་དམིགས་ནས་བསྒོམས་ཏེ། སྔར་ཕར་ཕྱིན་གྱི་སྐབས་སུ་བཤད་པ་ལྟ་བུའི་
གགས་སེལ་དང་བོགས་དབྱུང་བའི་སྒོ་ནས་སྒོམ་པ་བར་མ་ཆད་པར་བྱས་པས་མ་དང་དགྲ་བོ་ལ་
བདེ་བ་ཕྲད་འདོད་མཉམ་པར་གྱུར་ན་འབྱོངས་པ་ཡིན་ནོ། ། གཉིས་པ་ནི་བདག་གཞན་གྱི་འདུ་
ཤེས་བཤིག་ནས་མིག་ལ་སོགས་པའི་ཕུང་པོ་ཆོས་ཙམ་འདི་དག་བདེ་བ་དང་ལྡན་ན་སྙམདུ་རྗེས་
སུ་ཡི་རང་བ་དང་སྨོན་པ་དང་གོ་ཆ་གྱོན་པའོ། ། གསུམ་པ་ནི། གཟུང་འཛིན་བདེན་པའི་འདུ་ཤེས་
ཀྱང་བཤིག་ནས་མིག་སོགས་ཕུང་པོ་སྒྱུ་མ་ལྟ་བུ་འདི་བདེ་བ་དང་བདེ་བའི་རྒྱུ་སྒྱུ་མ་ལྟ་བུ་དང་ལྡན་
ན་སྙམ་དུ་ཡི་རང་བ་དང་སྨོན་པའི་གོ་ཆ་གྱོན་པའོ། ། ཕྱོགས་འདིས་སྙིང་རྗེ་དང་དགའ་བ་སྒོམ་པའི་
ཚུལ་ཡང་རིག་པར་བྱའོ། ། །
བཏང་སྙོམས་བསྒོམ་ཚུལ་ནི་དང་པོར་ཐ་མལ་པའི་ཕྱོགས་ལ་བརྟེན་ནས་བསྒོམ་ལ། མཐར་
མཛའ་བཤེས་དང་དགྲ་ལ་ཆགས་སྡང་གིས་སྐྱེ་བར་མཚུངས་པ་ན་འབྱོངས་པ་ཡིན་ནོ། ། ངེས་ཚིག་
ནི་སེམས་ཅན་ཚད་མེད་པ་ལ་དམིགས་པ་དང༌། ཚོགས་ཚད་མེད་པའི་རྒྱུར་འགྱུར་བ་དང་། ཆོས་
ཚད་མེད་པ་འཐོབ་པ་དང་། ཡེ་ཤེས་ཚད་མེད་པའི་སྤྱོད་ཡུལ་ཡིན་པས་ན་ཚད་མེད་ཅེས་
བྱའོ། ། འབྲས་བུ་ལ་གཉིས་ཏེ། མ་བསྒོམས་པའི་ཉེས་དམིགས་དང་། བསྒོམས་པའི་ཕ་ཡོན་གྱི་
འབྲས་བུའོ། ། དང་པོ་ལ་སྤྱིར་ཚད་མེད་བཞི་མ་བསྒོམས་ན་རིམ་པ་ལྟར་གནོད་སེམས་དང༌། རྣམ་
འཚེ་དང༌། མི་དགའ་བ་དང་། ཆགས་སྡང་ལ་སོགས་པ་ཉེས་དམིགས་མང་པོ་འབྱུང་ངོ། ། ཇི་ལྟར་
འབྱུང་ན། ཉོན་མོངས་དེ་རྣམས་ཀྱིས་དམྱལ་བ་ལ་སོགས་པར་བདག་འཇོམས་པ་དང། གསོད་པ་
ལ་སོགས་པས་གཞན་འཇོམས་པ་དང་། དེ་ཉིད་ཀྱིས་ནི་ཚུལ་ཁྲིམས་ཉམས་པ་དང༌། ཚུལ་ཁྲིམས་
ཉམས་པས་ཚེ་འདིར་བདག་ཉིད་ལྟུང་བས་འགྱོད་པ་དང་། གཞན་གྱིས་རྙེད་པ་མི་སྟེར་བ་དང་།
ཉམས་
-4tj-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ལྷ་དང་སྟོན་པས་སྨོད་པ་དང་། གྲགས་པ་ངན་པ་འབྱུང་ཞིང་ཕྱི་མར་མི་ཁོམ་པར་སྐྱེ་ལ། གཞན་
ཡང་ཚེ་འདིའི་ཡོན་ཏན་ཐོབ་པ་ཉམས་ཤིང་ཕྱི་མར་ཡོན་ཏན་མི་ཐོབ་པར་ཉམས་པར་འགྱུར་
རོ༑ ༑བྱེ་བྲག་ཏུ་སྙིང་རྗེ་མེད་ན། དང་པོར་ཐེག་ཆེན་གྱི་ཆོས་མི་སྐྱེ། བར་དུ་སྐྱེས་ཀྱང་ཉམས།
མཐར་འབྲས་བུ་མི་ཟད་པར་མི་འགྱུར་ཏེ། སྙིང་རྗེ་ནི་ཐེག་ཆེན་གྱི་ས་བོན་དང་། ཆུ་དང་འབྲས་བུ་
ལྟ་བུར་གསུངས་པའི་ཕྱིར་དང་། གཞན་ཡང་རྒྱན་ལས། རྩ་བ་སྙིང་རྗེ་མེད་གྱུར་ན། ། དཀའ་སྤྱོད་
བཟོད་པ་ཉིད་མི་འགྱུར། ། བློ་ལྡན་སྡུག་བསྔལ་མི་བཟོད་ན། ། སེམས་ཅན་དོན་སེམས་ཉིད་མི་
འགྱུར། ། སེམས་དཔའ་དང་ནི་བྲལ་བའི་བློ། ། སྐྱེ་བ་བཟང་པོ་རྣམ་དག་ཏུ། ། སྨོན་ལམ་འདེབས་པ་
ཉིད་མི་འགྱུར། ། སྐྱེ་བ་བཟང་པོ་མ་ཐོབ་ན། ། སེམས་ཅན་སྨིན་པར་བྱེད་མི་འགྱུར། ། ཞེས་གསུངས་
པའི་ཕྱིར་རོ། །
ཕན་ཡོན་ལ་གཉིས་ཏེ། གནས་སྐབས་ཀྱིས་ཕན་ཡོན་དང་། མཐར་ཐུག་གི་ཕན་ཡོན་ནོ། །དེ་
ལ་སྤྱིའི་ཕན་ཡོན་ནི་གང་འདོད་པའམ་ཚངས་པར་སྐྱེ་བ་རྣམ་སྨིན། ཚོགས་རྫོགས་པར་བྱེད་པ་
བདག་འབྲས། སེམས་ཅན་སྨིན་པར་བྱེད་པ་བྱེད་འབྲས། རྟག་ཏུ་དེ་དང་མི་འབྲལ་བ་རྒྱུ་མཐུན།
མི་མཐུན་ཕྱོགས་གནོད་སེམས་སོགས་དང་བྲལ་བ་བྲལ་འབྲས་སོ། ། གཞན་ཡང་རིན་ཆེན་ཕྲེང་
བར། ལྷ་མི་བྱམས་པར་འགྱུར་བ་དང་། །དེ་དག་ཀྱང་ནི་སྲུང་བ་དང༌། །བདེ་དང་ཡིད་བདེ་མང་བ་
དང་། ། དུག་དང་མཚོན་གྱིས་གནོད་མེད་དང༌། ། འབད་པ་མེད་པར་དོན་ཐོབ་དང་། ། ཚངས་པའི་
འཇིག་རྟེན་སྐྱེ་འགྱུར་ཏེ། ། གལ་ཏེ་གྲོལ་བར་མ་གྱུར་ཀྱང་། ། བྱམས་སོགས་ཡོན་ཏན་བརྒྱད་ཐོབ་
བོ༑ ༑ཞེས་དང་། སོ་སོའི་ཕན་ཡོན་ནི་མདོ་ལས། བྱམས་པས་ཀུན་མཁྱེན་སྙིང་རྗེས་འགྲོ་དོན་
བྱེད། ། དགའ་བས་སྲིད་བྲལ་བཏང་སྙོམས་ཀྱིས་སྐྱོན་སྤངས། ། ཞེས་དང་། སྙིང་རྗེའི་ཕན་ཡོན་ནི།
པད་མ་ལྟར་མ་ཆགས་པ་དང་། གྲུ་ལྟར་མི་སྐྱོ་བ་དང་། སྡོང་པོ་ལྟར་རྒྱས་པ་དང་། གསེར་འགྱུར་
ལྟར་མཆོག་ཏུ་བསྒྱུར་བ་དང་། གཏེར་ལྟར་མི་ཟད་པ་དང་། འབྲས་བུ་ལྔ་དང་ལྡན་པའོ། ། དང་པོ་
ནི༔ སྙིང་རྗེས་ཟིན་པའི་ཡིད་བརྟན་རྣམས། ། ཞི་ལའང་ཡིད་ནི་མི་གནས་དང་། ། འཇིག་རྟེན་བདེ་
དང་རང་སྲོག་ལ། ། ཆགས་པར་འགྱུར་བ་སྨོས་ཅི་དགོས། ། ཞེས་རང་བདེ་ལ་མ་ཆགས་པའི་ཕྱིར་
4-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རོ༑ ༑གཉིས་པ་ནི། སྙིང་རྗེ་བློ་མཆོག་འཁོར་བར་གཏོགས་པ་ཡི། ། སྡུག་བསྔལ་བདག་ཉིད་ཀུན་
དང་བདག་མེད་པ། །རྣམ་པར་ཤེས་ནས་སྐྱོ་བར་མི་འགྱུར་ཞིང་། །ཉེས་པས་རབ་ཏུ་གནོད་པར་མི་
འགྱུར་རོ། །ཞེས་པ་ལྟར་སྡུག་བསྔལ་གྱིས་མི་སྐྱོ་བའི་ཕྱིར་རོ། ། ། །
གསུམ་པ་ནི། སྙིང་རྗེ་དང་ནི་བཟོད་དང་སེམས་པ་དང། ། སྨོན་ལམ་སྐྱེ་བ་སེམས་ཅན་
ཡོངས་སྨིན་བྱེད། ། དང་པོ་རྩ་བ་མཐའ་མ་འབྲས་མཆོག་ལྡན། །འདི་ནི་སྙིང་རྗེ་ཆེན་པོའི་སྔོན་ཞིང་
ཡིན། །ཞེས་པ་ལྟར། སྙིང་རྗེའི་རྩ་བ། བཟོད་པའི་སྡོང་པོ། སེམས་དཔའི་ཡལ་ག། སྨོན་ལམ་གྱི་ལོ་
མ༑ སྐྱེ་བ་བཟང་པོའི་མེ་ཏོག། སེམས་ཅན་སྨིན་པའི་འབྲས་བུ་དང་ལྡན་པའི་ཕྱིར་རོ། །བཞི་པ་ནི།
བརྩེ་བས་སྐྱེད་པའི་སྡུག་བསྔལ་འཇིག་རྟེན་གྱི། ། བདེ་བ་ཐམས་ཅད་ཟིལ་གྱིས་གནོན་འགྱུར་
ཞིང་། ། ཞེས་པ་ལྟར། གཞན་དོན་དུ་སྡུག་བསྔལ་བ་ཉིད་བདེ་བ་ཐམས་ཅད་ཀྱི་མཆོག་ཏུ་འགྱུར་
བའི་ཕྱིར་རོ། ། ལྔ་པ་ནི། བརྩེ་བ་དང་ལྡན་པ་རྣམས་ནི་བཀྲེན་པའི་དོན་དུ་སྦྱིན་པ་གཏོང་བ་དང།
མ་རུངས་པའི་དོན་དུ་ཚུལ་ཁྲིམས་སྲུང་བ་ལ་སོགས་པར་འགྱུར་བའི་ཕྱིར་རོ། ། དྲུག་པ་ནི། གང་
འདོད་པར་སྐྱེ་བ་རྣམ་སྨིན། བྱང་ཆུབ་ཐོབ་པ་བདག་འབྲས། བདག་གཞན་བརྗེ་བ་བྱེད་འབྲས།
རིགས་འདྲ་འགྲུབ་པ་རྒྱུ་མཐུན། འཚེ་བ་སྤངས་པ་བྲལ་འབྲས་སོ། །གཉིས་པ་ནི། དང་པོ་གསུམ་གྱི་
བསོད་ནམས་དང་། བཞི་པས་ཡེ་ཤེས་ཀྱི་ཚོགས་རྫོགས་ཏེ། རྫོགས་པའི་སངས་རྒྱས་ཐོབ་པར་
བྱེད་དོ། །འདི་ནི་ཐེག་ཆེན་གྱི་བྱམས་སོགས་ཀྱི་ཕན་ཡོན་ཡིན་གྱི། གཞན་གྱིས་མ་ཡིན་ནོ། །
ཆེད་དུ་བྱ་བ་དང་། ཞེས་བྱ་བ་འདི་འཕགས་པ་ལྟར་ན་སྒོམ་པ་རྣམ་པར་ཞིག་པའི་ཆེད་དུ་
བྱ་བ་ཡིན་ལ། དེའི་དོན་ནི་སྒོམ་པ་བདེན་པ་མེད་པར་རྟོགས་པར་བྱ་བའི་ཕྱིར་བྱང་ཕྱོགས་བསྒོམ་
ཞེས་བྱ་བ་ཡིན་ནོ། ། སློབ་དཔོན་ལྟར་ན། ཆེད་དུ་བྱ་བ་ཆེན་པོ་གསུམ་ཡིན་ནོ། ། འདིར་ཁ་ཅིག་དེ་
ནི་མི་འཐད་དེ། འཕགས་པས་དྲངས་པས་ཆེད་དུ་བྱ་བ་སྟོན་པའི་ཡུམ་བར་མའི་མདོ་ལ་མཐོང་
བར་ཟད་པའི་ཕྱིར་ཞེས་ཟེར་རོ། ། དེ་ནི་སུན་འབྱིན་པ་མ་ཡིན་ཏེ། སློབ་དཔོན་འཕགས་པ་ལྟར་
བྱེད་པའི་ངེས་པ་མེད་པའི་ཕྱིར་དང་། མདོར་སྒོམ་པ་གཞིག་པའི་དོན་དུ་བྱང་ཕྱོགས་བསྒོམ་ཞེས་
པས་སྤོང་ཆེན་བསྟན་ཅིང་། གཟུགས་སོགས་ཆོས་ཐམས་ཅད་དམིགས་སུ་མེད་པའི་ཕྱིར་ཐ་སྙད་



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༤
ཙམ་མོ་ཞེས་བྱ་བས་རྟོགས་ཆེན་བསྟན་པས་སེམས་ཆེན་ཡང་མཚོན་པ་ཡིན་པའི་ཕྱིར་དང༌།
མདོའི་སྒྲ་ཇི་བཞིན་ལས་གཞན་དུ་བཤད་པར་མི་བྱ་ན་མདོ་ལས། མངོན་རྟོགས་བརྒྱད་ཀྱི་རིམ་པ་
སྟོན་པའི་རྒྱུ་མཚན་ཡང་རྡུལ་ཙམ་མེད་པའི་ཕྱིར་རོ། ། དེའི་ཕྱིར། སྤྲེལ་རྒན་རྣམས་ཀྱིས་མི་བཟུང་
ནས། །མཇུག་མ་མེད་ཅེས་བཞད་གད་བྱེད། །བར་སྐབས་ཀྱི་ཚིགས་སུ་བཅད་པའོ། ། །
རྣམ་མཁྱེན་གྱི་ཚུལ་ལ་འཇུག་ཅེས་བྱ་བ་འདིར། རྣམ་མཁྱེན་ལ་དངོས་སུ་འཇུག་པ་ཡིན་ན།
ས་བཅུ་རྒྱུན་མཐར་འགྱུར་ལ། བརྒྱུད་ནས་འཇུག་པ་ཡིན་ན། ཚོགས་ལམ་དུའང་འབྱུང་བ་མི་
འགལ་ཞིང༌། རྣམ་མཁྱེན་གྱི་རྒྱུ་ལ་འཇུག་པ་ཞེས་བྱ་བ་ཡིན་ནའང་སྔ་མ་ཐམས་ཅད་ཀྱང་རྒྱུ་ལ་
འཇུག་པ་ཡིན་པས་འདི་ལོགས་སུ་ཕྱེ་བ་ལ་དགོས་པ་མེད་དོ་ཞེ་ན འདི་ལ་ཁ་ཕལཅིག་རྒྱུན་མཐའ་
ན་འཇུག་པ་ཡོད་པར་འདོད་པ་དེ་ནི་མི་འཐད་དེ ཚད་མས་བཀག་ཟིན་པའི་ཕྱིར་རོ། ། ཡང་ཆད་
གྲགས།ཁ་ཅིག་འདིར། ཚུལ་གྱི་སྒྲ་ནི་ལམ་ལ་འཇུག་པས་རྣམ་མཁྱེན་གྱི་རྒྱུ་ལ་འཇུག་པ་ཡིན་ག དེ་ལྟ་
ནའང་སྔ་མ་རྣམས་ཀྱིས་མ་བསྡུས་པའི་རྣམ་མཁྱེན་གྱི་ལམ་བཟུང་བའི་ཕྱིར་སྐྱོན་མེད་དོ། ཞེས་
སེམས་པ་དེ་ཡང་མི་འཐད་དེ། འདིར་འཕགས་པས་ཐམས་ཅད་མཁྱེན་པ་ཉིད་ལ་འཇུག་པ་ནི།
དེས་རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་ཐོབ་ནས་སྔོན་མབསྐོར་བའི་ཆོས་འཁོར་་
བསྐོར་ཞེས་རྣམ་མཁྱེན་ཉིད་ལ་འཇུག་པར་བཤད་པའི་ཕྱིར་དང་། འཕགས་པ་ལ་ཚད་མར་བྱེད་
པའི་ཕྱིར་དང༌། སྔ་མ་རྣམས་ཀྱིས་མ་བསྡུས་པའི་རྣམ་མཁྱེན་གྱི་ལམ་ཡང་མེད་པའི་ཕྱིར་ཏེ ལྟ་
སྒོམ་སྤྱོད་པ་ཐམས་ཅད་དེ་ཙམ་དུ་ཟད་པའི་ཕྱིར་རོ། །འོ་ན་ཇི་ལྟར་ཞེ་ན། འཕགས་པ་རྣམ་གཉིས་
ལྟར་ན། རྣམས་མཁྱེན་ལ་རབ་ཏུ་འཇུག་པ་སྟེ་ཕྱིར་མི་ལྡོག་པར་འཇུག་པ་ཞེས་བྱ་བ་ཡིན་ཏེ
གཞན་དུ་ན་འདིར་འབྲས་བུ་ལ་འཇུག་པ་མ་བསྟན་པས་འཇུག་པའི་ཡུལ་མ་ཚང་བར་འགྱུར་བའི་
ཕྱིར་རོ་ཞེས་དགོངས་པ་ཡིན་ཏེ། ཁོ་བོའང་འདི་ཉིད་འདོད་དོ། །སློབ་དཔོན་ལྟར་ན། བྱང་ཆུབ་ཉེ་
ཞེས་པ་ལྟར་རྣམ་མཁྱེན་ལ་ཉེ་བའི་འཇུག་པ་ཞེས་བཞེད་པ་ཡིན་ཏེ། མཐོང་ལམ་གྱི་བདག་ཉིད་
འཇུག་པ་ཞེས་གསུངས་པའི་ཕྱིར་རོ། ། འོ་ན་མདོ་དེ་དང་དེས་འཇུག་སྒྲུབ་དེ་དང་དེ་ཇི་ལྟར་བསྟན་
ཞེ་ན། མདོ་དེ་དང་དེས་བསམ་གཏན་གཟུགས་མེད་སོགས་དངོས་སུ་བསྟན་ཅིང་། དེ་ཡང་དང་པོ་
-43-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ལྔ་ལ་ཐེག་ཆེན་ལ་འཇུག་པའི་སྒྲས་གསུངས་ཤིང་། མཐའ་མ་བཞི་ལ་འཛེག་པའི་སྒྲས་གསུངས་
པའི་ཕྱིར་རོ། །
ཇི་ལྟར་ན་འཛེག་པས་འཇུག་པ་བསྟན་ཞེ་ན། འཕགས་ལྟར་ན་དོན་གཅིག་ཡིན་ལ། དེ་ཉིད་
རྗེ་བཙུན་གྱི་དགོངས་པ་ཡིན་ཏེ། འཇུག་པའི་སྒྲུབ་པ་ཐེག་ཆེན་ལ། ། འཛེག་པ་ཡིན་པར་ཤེས་པར་
བྱ༑ ༑ཞེས་འཇུག་པ་ཉིད་འཛེག་པ་ཡིན་པར་བཤད་ལ། འཛེག་པ་ཡང་ཁྱད་པར་དུ་འཇུག་པ་ཡིན་
པའི་ཕྱིར་རོ། ། །
ཆ༣ཚོགས་སྒྲུབ་བཤད་པ།
ཇ༡ཚོགས་སྒྲུབ་སྤྱིར་དཔྱད་པ།
ཚོགས་ཀྱི་སྒྲུབ་པ་ལ་གཉིས་ཏེ། སྤྱིར་དཔྱད་པ་དང་། བྱེ་བྲག་ཏུ་དཔྱད་པའོ། ། དང་པོ་ལ་
བཞི་སྟེ། དབྱེ་བ་དང་། གྲངས་ངེས་དང་། གོ་རིམ་དང་། ངེས་ཚིག་གོ། དང་པོ་ནི་རྣམ་པའི་དབྱེ་བས་
བཅུ་བདུན་ནོ། །གཉིས་པ་ལ་ཁ་ཅིག་ན་རེ། ཚོགས་ཐམས་ཅད་བགྲོད་པ་པོའི་ཆོས་དང་། བགྲོད་
པའི་རང་བཞིན་གཉིས་ཡིན་ལ། དང་པོ་ལ་བསམ་པ་དང་། སྦྱོར་བ་དྲུག་དང་། བྱེད་ལས་གསུམ་དུ་
ངེས་ཤིང་། གཉིས་པ་ལ་བགྲོད་བྱེད་དང་། བགྲོད་ཚུལ་གཉིས་ལས། དང་པོ་ལ་ལམ་གྱི་ཁྱད་པར།
རྒྱུ་ངོ་བོ། འབྲས་བུ་བཞི་ཡིན་ཞིང་། གཉིས་པ་ལ་ས་དང་གཉེན་པོ་གཉིས་ཡིན་པས་མང་ཉུང་མེད་
པར་གྲངས་ངེས་སོ། །ཞེས་ཟེར་རོ། །དེ་ནི་གསལ་པོ་མ་ཡིན་ཏེ། བསམ་པ་ལ་སེམས་བསྐྱེད་སོགས་
ཀྱང་ཡོད་པས་ཉུང་ཞིང་བསྡུས་ན་སྦྱོར་པའང་ཞི་ལྷག་ཏུ་འདུ་ཞེས་བྱ་བ་ལ་སོགས་པའི་མང་ཉུང་
གི་དོགས་པ་གཅོད་མི་ནུས་པའི་ཕྱིར་དང་། འདིར་བསྟན་ཞི་ལྷག་དག་སྲིད་ཞིའི་མཐའ་ལས་
འཛིན་པའི་བྱེད་ལས་ཅན་ཡིན་ན་འདིར་སློབ་དཔོན་གྱིས་ལྷག་མཐོང་གིས་སྟོང་པར་རྟོགས་པ་ན་
ཉན་རང་དུ་ལྟུང་སྲིད་པས་ཟུང་འབྲེལ་གྱི་ལམ་སྒོམ་དགོས་པར་བཤད་པ་དང་འགལ་བ་དང།
བསོད་ནམས་དང་ཡེ་ཤེས་ལམ་གྱི་རྒྱུར་འཆད་པ་ལ་ཤེས་བྱེད་མེད་པའི་ཕྱིར་དང། ཚོགས་
གཉིས་གོམས་པ་ལམ་ལ་འབད་པས་ཞེས་པ་ཤེས་བྱེད་ཡིན་ན་ཟུང་འབྲེལ་ལས་ཚོགས་གསོག་
-14-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༤
ཅེས་འབྱུང་བས་ཟུང་འབྲེལ་ལམ་གྱི་ཁྱད་པར་དུ་མི་འགྱུར་གྱི། ལམ་གྱི་རྒྱུའི་རྒྱུ་ཞེས་རྣམ་གཞག་
བྱེད་པར་རིགས་པར་འགྱུར་བའི་ཕྱིར་རོ། ། འོ་ན་ཇི་ལྟར་ཞེ་ན། འཕགས་སེང་ལྟར་ན་འཕགས་པ་
རྣམས་ཀྱི་བྱང་ཆུབ་ཆེན་པོའི་རྒྱུ་ཚོགས་ལ། དང་པོར་གོ་གྱོན་བྱའི་ཚོགས་དང༌། གོ་གྱོན་ནས་
འཇུག་བྱའི་ཚོགས་དང་། ཞུགས་ནས་བགྲོད་བྱེད་ཀྱི་ཚོགས་རྣམས་སུ་འདུས་ལག དང་པོ་ལ་ཡང་
བསམ་པ་སྤྱོད་པ་རྣལ་འབྱོར་རྣམས་སུ་ངེས་ལ། རྣལ་འབྱོར་ལ་ཡང་ཙམ་པོ་དང་། ཁྱད་པར་ཅན་
གཉིས་སུ་ངེས་ཤིང་། བར་པ་ལ་ཡང་། ལམ་གྱི་ཁྱད་ཆོས། ལྟ་བ་སྤྱོད་པ་སྒོམ་པ་ཕན་ཡོན་རྣམས་སུ་
ངེས་ལ། མཐའ་མ་ལ་བླང་བྱ་ཡོན་ཏན་གྱི་རྟེན་བྱེད་པ་དང་། དོར་བྱ་སྐྱོན་སྤོང་བ་གཉིས་སུ་ངེས་
པའི་ཕྱིར་དེ་ལྟར་གྲངས་ངེས་སོ། ། གལ་ཏེ་བསྡུས་ན་ཕར་ཕྱིན་དྲུག་གམ་ཞི་ལྷག་གམ་ཚོགས་
གཉིས་སུ་ཡང་འདུས་ཤིང་། ཕྱེ་ན་ཕར་ཕྱིན་བཅུ་ལ་སོགས་པར་ཡང་འགྱུར་བ་དང། བསམ་པ་
སེམས་བསྐྱེད་ལ་སོགས་པ་མ་འདུས་པའི་སྐྱོན་ཡང་ཡོད་དོ་ཞེ་ན། བསྡུས་ན་སྒོམ་རིམ་རྒྱས་པར་མི་
རྟོགས་ཤིང་། གསལ་བའི་དབྱེ་བ་མཐའ་མེད་དུ་འགྱུར་བས་གདུལ་བྱ་ཉེ་བའི་བསམ་པ་ལབལྟོས་
ཏེ་བཅུ་བདུན་དུ་བསྟན་ལ། སེམས་བསྐྱེད་ལ་སོགས་པ་ཡང་ཐབས་ལ་མཁས་པས་རབ་ཏུ་བསྟན་
པའི་ཕྱིར་ཏེ། འདིར་སྦྱོར་བ་རྣམ་མཁྱེན་ཡིད་བྱེད་ཀྱི་རང་བཞིན་སེམས་བསྐྱེད་དངོས་གཞི་མི་
དམིགས་པར་རྟོགས་པའི་ཤེས་རབ། རྗེས་བསྔོ་བས་ཟིན་པ་ནི་ཐབས་ལ་མཁས་པར་བཤད་པའི་
ཕྱིར་རོ། ། །
གཞན་ཡང་འཕགས་པའི་ལམ་གང་ཡང་འདིར་མ་འདུས་པ་ནི་མེད་དེ བསོད་ནམས་དང་།
ཡེ་ཤེས་དང་། མཐོང་བ་ལ་སོགས་པས་མ་བསྡུས་པའི་ལམ་མེད་པའི་ཕྱིར་རོ། ། དེས་ན་འཕགས་
པའི་བསམ་གཏན་དང་། གཟུགས་མེད་དང་། ཚད་མེད་ལ་སོགས་པ་ཡང་འདི་དག་ཏུ་འདུས་
སོ་ ཞེས་རྟོགས་པར་བྱའོ། ། །
གོ་རིམ་ནི་སྙེ་མ་ཆུང་བར་ཤེས་པར་བྱའོ། ། ངེས་ཚིག་ནི་བྱང་ཆུབ་ཆེན་པོ་འཛིན་པར་བྱེད་
པས་ན་ཚོགས་ཞེས་བྱའོ། ། ཇི་ལྟར་འཛིན་པར་བྱེད་ན་བདེན་གཉིས་ལས་མི་འདའ་བར་ཐེག་ཆེན་
གྱི་དོན་མཐའ་དག་བསྒྲུབས་པས་སོ། །
-
5-



བརྩེ་ཆེན་འོད་སྣང་ལས། པོད་ཆེན་དྲུག་གི་པར་ཕྱིན་འགྲེལ་སྐོར།
གཉིས་པ་ལ། ཞི་གནས་ལྷག་མཐོང་ཟུང་འབྲེལ་ཞེས་བྱ་བ་འདིར་ངོ་བོ་དང་། དབྱེ་བ་དང་།
སྒོམ་རིམ་དང་། ངེས་ཚིག་གོ། ངོ་བོ་ནི། ཁ་ཅིག་ཕྱག་ཆེན་པན་རེ། སེམས་ཉིད་དམིགས་པ་ལ་གནས་པ་
ནི་ཞི་གནས་དང་། གསལ་བ་ནི་ལྷག་མཐོང་ཡིན་ནོ་ཞེས་ཟེར་རོ། །དེ་ནི་ནོར་བ་ཡིན་ཏེ། སྐད་ཅིག་
རེ་རེ་གནས་པ་ནི། ཡིད་ལ་བྱེད་པ་ཐམས་ཅད་ལ་ཡོད་ལ། གསལ་བ་ནི་མིག་ཤེས་པ་ལ་སོགས་པ་
ལ་ཡོད་པའི་ཕྱིར་དང་། ཡིད་ཤེས་ལ་ཡང་སྒྲིབ་པ་དང་མི་འགལ་བའི་སེམས་གསལ་སྣང་ཅན་
དང༌། རྟོག་པའི་རྙོག་པ་མེད་པའི་སྐབས་སྲིད་པའི་ཕྱིར་ཏེ། དཔེར་ན་རྨི་ལམ་སྔོ་སོགས་སྣང་བའི་
རྟོག་མེད་ཀྱི་ཤེས་པ་བཞིན་ནོ། ཁ་ཅིག་ཕྱག་ཆེན་པན་རེ། དམིགས་པ་ལ་སེམས་རྒྱུན་དུ་གནས་པ་ནི་
ཞི་གནས་དང་། དམིགས་པ་སྟོང་པར་རྟོགས་པ་ནི་ལྷག་མཐོང་ཡིན་ནོ། ། ཞེས་ཟེར་རོ། ། འདི་ལ་
ཡང་ཤེས་རབ་ཀྱི་སྒྲོ་འདོགས་ཆོད་པས་སྟོང་པར་རྟོགས་པ་ཡིན་ནམ སྟོང་པའོ་སྙམ་དུ་མོས་པ་
ཙམ་ཡིན། དང་པོ་ནི་ཁྱེད་མི་འདོད་པ་ཡིན་ཏེ། བརྟག་དཔྱད་བྱས་ན་རྟོག་སྒོམ་ཡིན་པས་དམན་པ་
ཡིན་པའི་ཕྱིར་རོ། །གཉིས་པའང་མི་འཐད་དེ། རྣམ་རྟོག་ནི་ལྷག་མཐོང་ཡིན་པ་མི་སྲིད་པར་འདོད་
ལ༑ སྟོང་པའོ་སྙམ་པའང་རྣམ་རྟོག་ཡིན་པའི་ཕྱིར་དང་། ཕྱི་ནང་དུ་སྒྲོ་འདོགས་མ་ཆོད་པའི་བློ་ནི་
ཅུང་ཟད་མི་འཕྲོ་ཡང་སྒྲིབ་པ་དང་མི་འགལ་བའི་ཕྱིར་ཏེ། དཔེར་ན་གཉིད་མཐུག་པོ་ལོག་པའི་
གནས་སྐབས་བཞིན་ནོ། ། གཞན་དག་ཕྱག་ཆེན་པན་རེ། གང་ཡིད་ལ་བྱེད་པ་དེ་ཐམས་ཅད་ནི་རྣམ་
རྟོག་ཡིན་ལ། རྣམ་རྟོག་གི་རང་བཞིན་གྱི་ལྷག་མཐོང་ནི་ཡོད་པ་མ་ཡིན་ཏེ རྣམ་པར་རྟོག་པ་ནི་མ་
རིག་པ་ཡིན་པའི་ཕྱིར་རོ། །དེ་ལྟ་བས་ན་ཆོས་གང་ལ་ཡང་ཡིད་ལ་མི་བྱེད་པ་ནི་ལྷག་མཐོང་ཡིན་ནོ་
ཞེས་ཟེར་རོ། ། འདི་ལ་ཡང་སྒྲོ་འདོགས་ཆོད་ནས་ཡིད་ལ་མི་བྱེད་པ་ཡིན་ནམ ཡིད་ལ་མི་བྱའོ་
སྙམ་པར་མོས་པ་ཙམ་ཡིན། དང་པོ་ནི་ཁྱོད་འདོད་པ་མ་ཡིན་ཏེ། བརྟག་དཔྱད་མེད་པར་ནི་སྒྲོ་
འདོགས་ཆོད་པ་མི་འཐད་པའི་ཕྱིར་དང་། བརྟག་དཔྱད་ཀྱང་ཁྱད་པར་མི་འདོད་པའི་ཕྱིར་ཏེ། རྒྱུ་
མཚན་དྲིས་པ་ཐམས་ཅད་རྟག་ཏུ་མེད་དོ་ཞེས་རྫུན་གྱི་སྒྱུ་ཐབས་ལ་བརྟེན་པའི་ཕྱིར་རོ། ། གང་སྒྲོ་
འདོགས་ཆོད་པ་དེ་ནི་དྲི་བ་རྣམས་ལ་ལན་འདེབས་པར་ནུས་པ་ཡིན་ཏེ སངས་རྒྱས་བཞིན།
འདིར་ཡང་ཁྱེད་ཀྱིས་སྒྲོ་འདོགས་ནང་དུ་ཆོད་པ་ཡིན་ནོ། ། དེས་ན་དྲི་བ་རྣམས་ལ་ལན་འདེབས་
སྐརས་
46-



གྲགས་ཆེན་བཅོ་བརྒྱུད་ཀྱི་བོ་དོང་ང:ཎ་ཆེན་ཕར་ཕྱིན་འགྲེལ་པ་བཞུགས ༣༤
པར་རིགས་པ་ལས་ཁྱོད་ནི་ཚངས་པ་ཆེན་པོ་ལ་འབྱུང་བའི་མཐའ་དྲིས་པ་ལྟར། ཁོ་བོ་སྒོམ་པ་ལ་
གནས་པའོ་ཞེས་གཏམ་རླུང་ལ་སྐུར་བར་བྱེད་པ་ཡིན་པས། ལྷ་སྤོང་བ་ཞེས་བྱ་བའི་ལྟ་ངན་ལ་
གནས་པ་ཡིན་ནོ། ། དེའི་ཕྱིར་སོ་སོར་རྟོགས་པའི་ཤེས་རབ་དང་བྲལ་བཞིན་དུ་ལྷག་མཐོང་ཁྱད་
ཅན་ཐོབ་བོ་ཞེས་སྨྲ་བ་ཐམས་ཅད་ནི་ཧཱ་ཤང་གི་ཕྱོགས་ལ་བརྟེན་པ་ཡིན་ལ། འདི་ཡང་བདག་ཉིད་
ཆེན་པོ་ཀ་མ་ལ་ཤཱི་ལས་ཚར་བཅད་ཟིན་པས་ཁོ་བོས་ནི་རྒྱས་པར་མ་སྤྲོས་སོ། ། འགའ་ཞིག་ཕལ་
སངསན་རེ། ཞི་གནས་མ་ཐོབ་པར་ལྷག་མཐོང་མི་ཐོབ་པས། ལྷག་མཐོང་ནི་ཞི་གནས་ལ་བརྟེན་ནས་
ཆོས་ཀྱི་གནས་ལུགས་རྟོགས་པའི་ཡེ་ཤེས་ཡིན་ལ། དེ་ཡང་ཀུ་སུ་ལུ་ནང་དུ་སྒྲོ་འདོགས་ཆོད་ནས་
ལྷག་མཐོང་འཆར་བ་ཡིན་ལ། པཎྜི་ཏས་ཕྱིར་སྒྲོ་འདོགས་ཆོད་ནས་ལྷག་མཐོང་འཆར་བ་ཡིན་
ནོ༑ ༑ཞེས་ཟེར་རོ། །དེ་ནི་ནོར་བ་ཡིན་ཏེ། ཀུན་བཏུས་ལས། ལ་ལ་ནི་ལྷག་མཐོང་ལ་གནས་ཤིང་
ཞི་གནས་མ་ཐོབ་པ་ཡོད་དེ། དེ་ཞི་གནས་ཐོབ་པའི་ཕྱིར་འབད་པར་བྱེད་དོ་ཞེས་གསུངས་པའི་
ཕྱིར་དང་། ཀུ་སུ་ལུས་ཕྱིར་སྒྲོ་འདོགས་མ་ཆོད་ན། ཕྱི་ལ་བདེན་འཛིན་མི་སྤོང་བའི་ཕྱིར་དང་།
པཎྜི་ཏས་ནང་དུ་སྒྲོ་འདོགས་མ་ཆོད་ན། ནང་ལ་བདེན་འཛིན་མི་སྤོང་བའི་ཕྱིར་དང། དེ་དང་དེ་ལ་
སྒྲོ་འདོགས་ཆོད་ན། ངེས་བཟུང་གི་ཁྱད་པར་སྨོས་པ་དོན་མེད་པའི་ཕྱིར་དང། ནང་དང་ཕྱིར་སྒྲོ་
འདོགས་པའི་དོན། ཀུ་སུ་ལུས་བསྒོམས་བྱུང་གི་སྒྲོ་འདོགས་ཆོད། པ་པཎྜི་ཏས་ཐོས་བསམ་གྱིས་སྒྲོ་
འདོགས་ཆོད་པ་ལ་འདོད་ནའང་། རྒྱུ་མེད་པའི་འབྲས་བུ་མི་འཐད་པས། ཀུ་སུ་ལུའང་ཐོས་བསམ་
མེད་པར་བསྒོམས་བྱུང་ཁྱད་པར་ཅན་མི་འབྱུང་བའི་ཕྱིར་དང༌། པཎྜི་ཏས་སྒྲོ་འདོགས་ཀྱི་ས་བོན་
གཅོད་པའང་བསྒོམས་བྱུང་ལ་མ་བརྟེན་པ་མ་ཡིན་པས་ངེས་པར་བསྒོམས་བྱུང་ལ་བརྟེན་པའི་
ཕྱིར་རོ། །
གང་ཡང་ཀུ་སུ་ལུ་རྣམས་སྒོམ་པ་ལ་གཙོ་བོར་མཛད་པ་དང༌། པཎྜི་ཏ་རྣམས་ཐོས་བསམ་ལ་
གཙོ་བོར་མཛད་མོད། དེ་ལྟ་ནའང་བྱང་ཕྱོགས་པའི་སྒོམ་བླུན་རྣམས་དང་མཚུངས་པ་མ་ཡིན་ཏེ།
གནས་ལུགས་རྟོགས་པའི་ཀུ་སུ་ལུ་དེ་དག་གིས་ནི་བསྒོམས་སྟོབས་ཀྱིས་སྒྲོ་འདོགས་ཆོད་པའི་
ཕྱིར་ཡིན་ལུགས་ཀྱི་སྟེང་དུ་དྲི་བ་དང་ཐེ་ཚོམ་གྱིཀླན་ཀ་རྣམས་སེལ་ནུས་པ་ཡིན་ཏེ། དཔེར་ན་
-47-



བརྩེ་ཆེན་འོད་སྣང་ལས།
ངོ༌ང་ཆེན་དྲུག་ཡིན་པར་ཕྱིན་འགྲེམས་སྐོར།
༣རབ་ར་
ཏོག་ཙེ་པ་ལ་སོགས་པ་བཞིན་ནོ། ། དེས་ན་བསྒོམས་བྱུང་གི་ཤེས་རབ་ཀྱིས་དྲི་བའི་ལན་མི་ཐེབས་
ཤིང་ཐེ་ཚོམ་གཅོད་མི་ནུས་པ་དང་། ཐོས་བསམ་གྱི་ཤེས་རབ་ཀྱིས་ནུས་སོ་ཞེས་སྨྲ་བ་དེ་ནི་
འཕགས་པའི་ཤེས་རབ་ལ་ཆེས་ཤིན་ཏུ་སྐུར་བ་འདེབས་པ་ཡིན་པས་མ རང་གིས་ཆོས་རྣམས་
ཀྱི་རང་བཞིན་འདི་ལྟ་བུའོ་ཞེས་བྱ་བའི་རྟོགས་པ་མ་ཐོབ་པས་ཤེས་བྱའི་ཚུལ་ཅི་ཡང་ཁོང་དུ་མ་
ཆུད་དོ་ཞེས་གསལ་པོར་སྒྲོག་པའི་ཆོ་ངེས་འདེབས་པ་ཡིན་ནོ ། །
དེས་ན་གསལ་བ་ཅན་དང་། བདེ་བ་ཅན་གྱི་སྒོམ་པ་ཤེས་རབ་དང་བྲལ་བ་རྣམས་ནི་འཇིག་
རྟེན་པའི་བསམ་གཏན་དུ་གོལ་ཞིང་། སྣང་བ་ནི་ནམ་མཁའ་ལྟར་མེད་ཅེས་བྱ་བ་དང་། དེས་ན་
རྣམ་ཤེས་ཙམ་དུ་ཟད་དོ་ཞེས་དང། གཟུགས་མེད་ཅི་ཡང་ངོ་བོ་མེད་ཅེས་བྱ་བ་དང༌། འདུ་ཤེས་
ནི་ནད་དོ། ། འདུ་ཤེས་མེད་པ་ནི་རྨོངས་པའོ་ཞེས་མཐའ་བྲལ་སྒོམ་པ་དེ་ཀུན་ཤེས་རབ་དང་བྲལ་
ན་གཟུགས་མེད་དུ་གོལ་ལོ། ། །
དེའི་ཕྱིར་གཡོ་སྒྱུ་ཅན་རྣམས་ཀྱི་ཟང་ཟིང་དང་འཁྲིག་པ་ལ་སོགས་པའི་བདེ་བ་དོན་དུ་
གཉེར་བས་ཅི་ཡང་མི་སྨྲ་བའི་བརྟུལ་ཞུགས་ལ་བརྟེན་ནས་མིག་ཟམ་ཟིམ་དུ་གནས་ཏེ སྙིགས་
མའི་སེམས་ཅན་དུད་འགྲོ་ལས་ལྷག་པར་བླུན་པ་རྣམས་ཀྱིས་མཆོད་ཅིང་ང་རྒྱལ་བར་བྱེད་པ་དེ་
རྣམས་ནི་བདུད་ཀྱི་ལས་མི་ཟད་པས་སྟོན་པའི་བསྟན་པ་ཟད་པར་བྱེད་པ་ཡིན་པས་མཁས་པ་
དང་གྲུབ་པ་རྣམས་ཀྱིས་སུན་ཕྱུང་སྟེ་སྒྲ་ཙམ་ཡང་མི་གནས་པར་བྱའོ ། །
འོ་ན་ཞི་གནས་མེད་པར་ལྷག་མཐོང་ཡོད་ན་མདོ་ལས། ལུས་དང་སེམས་ཤིན་ཏུ་སྦྱངས་པ་
མ་ཐོབ་པར་ལྷག་མཐོང་མི་ཐོབ་པར་གསུངས་པ་དེ་ཇི་ལྟ་བུ་ཞེ་ན དེ་ནི་མཚན་མ་ལས་བྱུང་བའི་
ལྷག་མཐོང་ཁྱད་པར་ཅན་གྱི་དབང་དུ་བྱས་པར་བལྟ་སྟེ། ཞི་གནས་རབ་ཏུ་ལྡན་པའི་ལྷག་མཐོང་
གིས། ། ཉོན་མོངས་རྣམ་པར་འཇོམས་པར་ཤེས་བྱས་ནས། །ཞེས་གསུངས་པ་ལྟར་རོ། ། གལ་ཏེ་ཞི་
གནས་མེད་པའི་ལྷག་མཐོང་ཇི་ལྟ་བུ་ཞེ་ན། དེ་ནི་ཐོས་བསམ་གྱིས་གནས་ལུགས་ཀྱི་སྟེང་དུ་སྒྲོ་
འདོགས་ཆོད་ཀྱང་བསྒོམས་བྱུང་ལ་འབད་པ་མ་བྱས་པས་ཞི་གནས་མ་ཐོབ་པ་རྣམས་ཀྱི་ཡིན་
ནོ༑ ༑དེ་དག་གི་ངོ་བོ་ལ་ལོག་པར་རྟོག་པ་བཀག་པ་ཡིན་ནོ། ། འོ་ན་ཇི་ལྟར་ཞེ་ན། ཞི་གནས་ནི་
48-



ལ་གས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
དམིགས་པ་ལ་སེམས་རྩེ་གཅིག་ཏུ་བརྟན་པའི་བློ་ཡིན་ལ། ལྷག་མཐོང་ནི་ཆོས་ཀྱི་གནས་ལུགས་
ཡང་དག་པར་དཔྱོད་པའི་བློའོ། ། དེ་ལྟར་འཕགས་པ་དཀོན་མཆོག་སྤྲིན་ལས་ཇི་སྐད་དུ་ ཞི་
གནས་ནི་སེམས་རྩེ་གཅིག་པ་ཉིད་དོ། ། ལྷག་མཐོང་ནི་ཡང་དག་པར་སོ་སོར་རྟོག་པའོ་ཞེས་
གསུངས་པ་ལྟ་བུའོ། ། འོ་ན་མི་རྟོག་ཡེ་ཤེས་ཁྱད་པར་ཅན་འཕགས་པའི་མཉམ་བཞག་རྣམས་ནི་
ལྷག་མཐོང་མིན་པར་འགྱུར་ཏེ། དཔྱོད་པ་མ་ཡིན་པའི་ཕྱིར་རོ་ཞེ་ན། སྐྱོན་མེད་དེ། འདུ་ཤེས་ཀུན་
འགྲོ་ཡིན་པས་རྟོག་མེད་ཀྱི་འཁོར་དུ་ཡང་འབྱུང་ལ། རྟོག་མེད་ཀྱི་འཁོར་དུ་བྱུང་བའི་དཔྱོད་པའི་
བློ་ནི་མི་རྟོག་པའི་ཤེས་རབ་ཡིན་པའི་ཕྱིར་རོ། ། དེས་ན་གནས་ལུགས་རྟོགས་པའི་བློ་ཉིད་དཔྱོད་
པའི་བློ་ཡིན་པས་འགལ་བ་མེད་དོ། །
དབྱེ་བ་ནི་གཉིས་ཏེ། སྤྱིར་དབྱེ་བ་དང༌། སོ་སོར་དབྱེ་བའོ། །དང་པོ་ལ་ནི། ངོ་བོའི་སྒོ་ནས་
གཉིས་ཏེ། ཆོས་ལ་གནས་པའི་རྣལ་འབྱོར་དང་། ཆོས་ལ་མི་གནས་པའི་རྣལ་འབྱོར་རོ། ། དེ་དག་
གི་མཚན་ཉིད་ནི་རིམ་པ་ལྟར་ཐོས་བསམ་གྱིས་སྒྲོ་འདོགས་ཆོད་པའི་རྣལ་འབྱོར་དང་། ཐོས་
བསམ་མེད་པར་མོས་པ་ཙམ་གྱི་རྣལ་འབྱོར་ཞེས་བྱའོ། ། དམིགས་པའི་སྒོ་ནས་གཉིས་ཏེ། འདྲེས་
པ་ལ་དམིགས་པའི་རྣལ་འབྱོར་དང་། མ་འདྲེས་པ་ལ་དམིགས་པའི་རྣལ་འབྱོར་རོ། ། དེ་དག་གི་
དོན་ནི་རིམ་པ་ལྟར་བརྗོད་བྱ་རྗོད་བྱེད་ཀྱི་ཆོས་སྤྱིར་བཟུང་ནས་དེ་ཐམས་ཅད་སྟོང་པ་ཉིད་དུ་
རྟོགས་པས་སྒོམ་པ་ནི་འདྲེས་པ་ཞེས་བྱ་ལ། སོ་སོར་གནས་པ་ལ་དམིགས་པ་ནི་མ་འདྲེས་པ་ཞེས་
བྱའོ། ། སྐྱོན་ཡོན་གྱི་སྒོ་ནས་གསུམ་སྟེ། རྟོག་དཔྱོད་གཉིས་ཀ་དང་བཅས་པའི་རྣལ་འབྱོར་དང་།
རྟོག་པ་མེད་པ་ལ་དཔྱོད་པ་ཙམ་གྱི་རྣལ་འབྱོར་དང་
། རྟོག་དཔྱོད་གཉིས་ཀ་དང་བྲལ་བའི་རྣལ་
འབྱོར་རོ། ། འདིར་རྟོག་དཔྱོད་ལ་འདོད་ཆགས་དང་བྲལ་བས་མེད་པར་བརྗོད་ཀྱི ཀུན་ཏུ་མི་
འབྱུང་བས་མེད་པ་ནི་མ་ཡིན་ནོ་ཞེས་འཆད་པར་འགྱུར་རོ། ། །
དེ་དག་གི་དོན་ཡང་བསམ་གཏན་དང་པོའི་ཙམ་ཁྱད་དང། གཉིས་པ་ལ་སོགས་པ་དང་
འབྲེལ་བའི་རྣལ་འབྱོར་རོ། ། རྒྱུའི་སྒོ་ནས་གསུམ་སྟེ། མཚན་མ་ལས་བྱུང་བ་དང་། ཡོངས་སུ་
འཚོལ་བ་ལས་བྱུང་བ་དང་། སོ་སོར་རྟོག་པ་ལས་བྱུང་བའི་རྣལ་འབྱོར་རོ། ། དེ་དག་ཀྱང་རིམ་པ་
-4)-



བརྩེ་ཆེན་འོད་སྣང་ལས། པོད་ཆེན་དྲུག་གི་པར་ཕྱིན་འགྲེལ་སྐོར།
ལྟར། ཏིང་ངེ་འཛིན་གྱི་སྤྱོད་ཡུལ་རྣམ་པར་རྟོག་པ་དང་བཅས་པའི་གཟུགས་བརྙན་འབའ་ཞིག་
ཡིད་ལ་བྱེད་པ་དང་། དེ་དང་དེར་ཤེས་རབ་ཀྱིས་ལེགས་པར་རྟོགས་པར་བྱ་བའི་ཕྱིར་ཡིད་ལ་
བྱེད་པ་དང་། རྟོགས་པའི་ཆོས་རྣམས་ལ་རྣམ་པར་གྲོལ་བས་བདེ་བ་ལ་རེག་པར་བྱ་བའི་ཕྱིར་
ཡིད་ལ་བྱེད་པའི་རྣལ་འབྱོར་གང་ཡིན་པའོ། ། །
སོ་སོའི་དབྱེ་བ་ལ་ཞི་གནས་གཉིས་ཏེ། འཇིག་རྟེན་པའི་ཞི་གནས་དང་། འཇིག་རྟེན་
ལས་འདས་པའི་ཞི་གནས་སོ། །དེ་དག་ཀྱང་རིམ་པ་ལྟར། ཞི་རགས་ཀྱི་རྣམ་པ་ཅན་གྱི་རྣལ་འབྱོར་
དང་། དེ་ཁོ་ན་ཉིད་ཀྱི་རྣམ་པ་ཅན་གྱི་རྣལ་འབྱོར་རོ། ། འཇིག་རྟེན་པའི་ཞི་གནས་ཀྱང་གཉིས་ཏེ།
བསམ་གཏན་དང་གཟུགས་མེད་ཀྱི་སྙོམས་འཇུག་ག དེ་དག་ཀྱང་རིམ་པ་ལྟར། ཚོར་བ་ལས་ངེས་
པར་འབྱུང་བའི་རྣལ་འབྱོར་དང་། འདུས་ཤེས་ལས་ངེས་པར་འབྱུང་བའི་རྣལ་འབྱོར་རོ། ། འཇིག་
རྟེན་ལས་འདས་པའི་ཞི་གནས་ཀྱང་གཉིས་ཏེ། མོས་པ་ཡིད་བྱེད་ཀྱི་རྣམ་པ་ཅན་དང༌། དེ་ཁོ་ན་
ཡིད་ཀྱི་རྣམ་པ་ཅན་ནོ། ། དེ་དག་ཀྱང་རིམ་པ་ལྟར། ཡང་དག་པའི་མཐའ་ལ་བསམ་གཏན་བྱེད་
པའི་རྣལ་འབྱོར་གང་རྣམ་པར་རྟོག་པ་དང་བཅས་པ་དང་། རྣམ་པར་རྟོག་པ་མེད་པའོ། ། ལྷག་
མཐོང་ལ་ཡང་གཉིས་ཏེ། ཐེག་མན་གྱི་ལྷག་མཐོང་དང༌། ཐེག་ཆེན་གྱི་ལྷག་མཐོང་ངོ༌། །དེ་དག་ཀྱང་
རིམ་པ་ལྟར། ཆོས་ཉི་ཚེ་བ་དཔྱོད་པ་དང། ཆོས་ཉིད་མ་ལུས་པ་སྤྱོད་པའི་ལྷག་མཐོང་གང་ཡིན་
པའོ། ། ཕྱི་རོལ་པ་རྣམས་ལ་ནི་ལྷག་མཐོང་མེད་དེ། བདག་ཏུ་འཛིན་པ་སྤོང་བའི་ལམ་མེད་པས་མ་
རིག་པ་ལས་མི་འདའ་བའི་ཕྱིར་ཏེ། ཡུལ་གྱི་གནས་ཚུལ་ཅི་ཡང་མ་རྟོགས་པའི་ལྷག་མཐོང་ནི་མིང་
ཁོ་ནར་ཟད་པའི་ཕྱིར་རོ། །སྒོམ་པའི་རིམ་པ་ནི་སྔར་དུ་བརྗོད་ཟིན་ཏོ། །
ཡང་ན་འདི་ལྟར་ཡིན་ཏེ། དེ་ལ་རྣལ་འབྱོར་པ་ཞི་གནས་མངོན་པར་སྒྲུབ་པར་འདོད་པས་
ཐོག་མར་རེ་ཞིག་མདོའི་སྡེ་དང་དབྱངས་ཀྱིས་བསྙད་པའི་སྡེ་ལ་སོགས་པའི་གསུང་རབ་རྣམས་ནི་
དེ་བཞིན་ཉིད་ལ་གཞོལ་བ། དེ་བཞིན་ཉིད་ལ་འབབ་པ། དེ་བཞིན་ཉིད་ལ་བབ་པའོ། །ཞེས་ཐམས་
ཅད་བསྡུས་ཏེ། དེ་ལ་སེམས་མཉམ་པར་བཞག་པར་བྱའོ། ། རྣམ་པ་གཅིག་ཏུ་ན་ཇི་ཙམ་གྱིས་ཆོས་
ཐམས་ཅད་བསྡུས་པར་འགྱུར་བ་ཕུང་པོ་ལ་སོགས་པ་དེ་དག་ལ་སེམས་མཉམ་པར་བཞག་པར་



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མ
ས་
བྱའོ། ། ཡང་ན་ནི། ཇི་ལྟར་མཐོང་བ་དང་། ཇི་ལྟར་ཐོས་པའི་སྐུ་གཟུགས་ལ་སོགས་པ་ལ་སེམས་
མཉམ་པར་བཞག་པར་བྱའོ། ། རྣམ་པ་གཅིག་ཏུ་ན་རང་གི་ལུས་དང་དབུགས་དབྱུང་རྔུབ་ལ་
སོགས་པ་ལ་སེམས་མཉམ་པར་བཞག་པར་བྱའོ། ། དེ་ལྟར་གང་འདོད་པའི་དམིགས་པ་དེ་ཉིད་ལ་
སེམས་བཞག་ནས་དེ་ཉིད་ཕྱིར་ཞིང་རྒྱུན་དུ་སེམས་གཏད་པར་བྱའོ། ། དེའི་འོག་ཏུ་སྐབས་འགར་
ཡང་ཅི་དམིགས་པ་ལ་སེམས་ལེགས་པར་གནས་སམ་འོན་ཏེ་བྱིང་རྒོད་དམ་སྙམ་པ་བརྟག་པར་
བྱའོ། །དེ་ལ་གལ་ཏེ་རྨུགས་པའམ་གཉིད་ཀྱིས་ནོན་ནས་སེམས་བྱིང་བའམ བྱིང་བར་དོགས་པར་
མཐོང་ན། དེའི་ཚེ་མཆོག་ཏུ་དགའ་བའི་དངོས་པོ་སངས་རྒྱས་ཀྱི་སྐུ་གཟུགས་ལ་སོགས་པའམ་
སྣང་བའི་འདུ་ཤེས་ཡིད་ལ་བྱའོ། ། གང་གི་ཚེ་སྔོན་དུ་རྒོད་པ་དང་རྩེད་པ་ལ་སོགས་པ་དྲན་པས་
སེམས་རྒོད་པའམ་རྒོད་པར་དོགས་པར་མཐོང་བ་དེའི་ཚེ་འདུབྱེད་ཐམས་ཅད་མི་རྟག་དང་།
སྡུག་བསྔལ་བ་ལ་སོགས་པ་ཡིད་འབྱུང་བར་འགྱུར་བའི་དངོས་པོ་ཡིད་ལ་བྱའོ ། །
ཡང་གང་གི་ཚེ་བྱིང་རྒོད་མེད་པར་འགྱུར་ཏེ་དམིགས་པ་ལ་སེམས་རྣལ་དུ་འཇུག་པ་དེའི་ཚེ་
བཏང་སྙོམས་སུ་བྱ་སྟེ་ཇི་སྲིད་འདོད་ཀྱི་བར་དུ་འདུག་པར་བྱའོ ། དེ་ལྟར་སྦྱངས་པར་བྱས་པས་
ལུས་སེམས་ཤིན་ཏུ་སྦྱངས་པ་ཐོབ་ཅིང་། དམིགས་པ་ལ་སེམས་ཇི་ལྟར་འདོད་པ་བཞིན་སེམས་
སྙོམས་པར་འཇུག་ནུས་པ་དེའི་ཚེ་ཞི་གནས་གྲུབ་པ་ཡིན་པར་རིག་པར་བྱའོ། ། དེ་ནས་ཞི་གནས་
གྲུབ་པའི་འོག་ཏུ་ལྷག་མཐོང་བསྒོམ་པར་བྱ་སྟེ། འདི་སྙམ་དུ་བསམ་པར་བྱའོ། །བཅོམ་ལྡན་འདས་
ཀྱིས་བཀའ་ཐམས་ཅད་ནི་ལེགས་པར་གསུངས་པ་སྟེ། དངོས་སུའམ་བརྒྱུད་པས་དེ་ཁོ་ན་ཉིད་
གསལ་བར་བྱེད་པ་ཤ་སྟག་གོ། དེ་ཁོ་ན་ཤེས་ན་སྣང་བ་བྱུང་བས་མུན་པ་བཞིན་དུ་ལྟ་བའི་དྲྭ་བ་
ཐམས་ཅད་དང་བྲལ་བར་འགྱུར་རོ། ། ཞི་གནས་ཙམ་གྱིས་ནི་ཡེ་ཤེས་དག་པར་མི་འགྱུར་ཞིང་།
སྒྲིབ་པ་སེལ་བར་མི་འགྱུར་གྱི། ཤེས་རབ་ཀྱི་དེ་ཁོ་ན་ལེགས་པར་བསྒོམས་ནས་དག་པ་དང་གྲོལ་
བར་འགྱུར་བས་བདག་གིས་ཤེས་རབ་ཁྱད་ཅན་གྱིས་དེ་ཁོ་ན་ཡོངས་སུ་བཙལ་བར་བྱ། ཞི་
གནས་ཙམ་གྱིས་ཆོག་པར་མི་བྱའོ། ། དེ་ཁོ་ན་ཇི་ལྟ་བུ་ཞེ་ན། བདག་དང་ཆོས་དང་སྟོང་པ་ཉིད་
ཀྱིས་ཀྱང་དེ་ཁོ་ནར་སྟོང་པ་དེ། རྒྱས་པར་སྒྲུབ་བྱེད་ནི་རྣལ་འབྱོར་གྱི་ས་ལས་འཆད་པར་འགྱུར་
-5} -



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
རོ; དེ་དེས་དེ་ལྟར་ཤེས་རབ་ཀྱིས་རྣམ་པར་དཔྱད་དེ། གང་གི་ཚེ་སོ་སོར་རྟོག་པའི་སྟོབས་
ཀྱིས་དངོས་པོའི་ངོ་བོ་ཉིད་དོན་དམ་པར་ངེས་པར་མི་འཛིན་པ་དེའི་ཚེ་རྣམ་པར་མི་རྟོག་པའིཏིང་
ངེ་འཛིན་ལ་འཇུག་གོ ། །
དེ་ནས་ཟུང་འབྲེལ་བསྒོམ་པར་བྱའོ། ། གང་གི་ཚེ་ལྷག་མཐོང་བསྒོམས་པས་ཤེས་རབ་
ཤིན་ཏུ་ཤས་ཆེ་བར་གྱུར་པ་དེའི་ཚེ་ཞི་གནས་ཆུང་བས་མར་མེ་རླུང་ལ་བཞག་པ་བཞིན་དུ་
སེམས་གཡོ་བར་འགྱུར་ཏེ། དེའི་ཕྱིར་དེ་ཁོ་ན་ཤིན་ཏུ་གསལ་བར་མཐོང་བར་མི་འགྱུར་རོ། ། དེ་
བས་ན་དེའི་ཚེ་རླུང་མེད་པའི་མར་མེ་ལྟར་འཇུག་པའི་ཞི་གནས་བསྒོམ་པར་བྱའོ། །ཡང་གང་གི་ཚེ་
ཞི་གནས་བསྒོམས་པས་གནས་པ་ཤས་ཆེ་བར་གྱུར་པ་དེའི་ཚེ་ལྷག་མཐོང་ཆུང་བས་མར་མེ་འོད་
མི་གསལ་བ་བཞིན་དུ་སེམས་མི་གསལ་བར་གྱུར་ཏེ། དེ་ཁོ་ན་ཉིད་གསལ་བར་མཐོང་བར་མི་
འགྱུར་རོ། ། དེ་བས་ན་དེའི་ཚེ་འོད་གསལ་བའི་མར་མེ་ལྟར་འཇུག་པའི་ལྷག་མཐོང་བསྒོམ་པར་
བྱའོ། ། གང་གི་ཚེ་ཕན་ཚུན་ཤས་ཆེ་བ་སྤངས་ནས་གཉིས་ཀ་མཉམ་དུ་འཇུག་པ་དེའི་ཚེ་བར་ཆད་
མེད་པར་ཟུང་འབྲེལ་དུ་ཉམས་སུ་བླང་བར་བྱ་སྟེ། ལུས་དང་སེམས་ལ་གནོད་པར་མ་གྱུར་གྱི་བར་
དུ་མངོན་པར་འདུ་བྱེད་པ་མེད་པར་གནས་པར་བྱའོ། ། ལུས་ལ་སོགས་པ་ལ་གནོད་པར་གྱུར་ན་
དེའི་བར་སྐབས་སུ་འཇིག་རྟེན་མཐའ་དག་སྒྱུ་མ་དང་། སྨིག་རྒྱུ་དང་། རྨི་ལམ་དང་། ཆུ་ཟླ་དང་།
མིག་ཡོར་ལྟ་བུར་བསམ་པར་བྱ་ཞིང་། སྦྱིན་པ་ལ་སོགས་པའི་དཔྱོད་པ་ལ་འཇུག་པར་བྱའོ། ། དེ་
ནས་ངལ་གསོས་པ་ན་དེ་བཞིན་དུ་ཆོས་ཐམས་ཅད་སྣང་བ་མེད་པའི་ཏིང་ངེ་འཛིན་ལ་འཇུག་པར་
བྱའོ། ། ཞི་གནས་དང་ལྷག་མཐོང་འདི་དག་ཀྱང་འདིར་ནི་གཞན་དོན་ལ་རྩེ་གཅིག་པ་དང་། དེའི་
ཡུལ་སྟོང་པར་རྟོགས་པར་བཤད་པས་དེ་གཉིས་ཟུང་འབྲེལ་དུ་ཉམས་སུ་བླངས་ན་ནི་ཐབས་དང་
ཤེས་རབ་ཟུང་འབྲེལ་དུ་ཡང་འགྱུར་ཏེ། ཤེས་རབ་ཀྱིས་འཁོར་བར་མི་ལྟུང་ལ། སྙིང་རྗེས་ཞི་བར་
མི་ལྟུང་བའི་ཕྱིར་རོ། །
ངེས་ཚིག་ནི་ཅིའི་ཕྱིར་ཞི་གནས་ཞེས་བྱ་ཞེ་ན། ཕྱི་རོལ་གྱི་ཡུལ་ལ་རྣམ་པར་གཡེང་བ་ཞི་
ནས་ནང་དུ་དམིགས་པར་རྒྱུན་དུ་གནས་པའི་ཕྱིར་ཞི་གནས་ཞེས་བྱའོ། ། ཅིའི་ཕྱིར་ལྷག་མཐོང་
-52-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཞེས་བྱ་ཞེ་ན། དེ་ཁོ་ན་ཉིད་ལྷག་པར་མཐོང་བའི་ཕྱིར་ལྷག་མཐོང་ཞེ་བྱའོ། །དེ་དག་ནི་རྣལ་འབྱོར་
མདོར་བསྡུས་ཏེ་བསྟན་པ་ཡིན་ནོ། ། རྒྱས་པར་ནི་འཕགས་པ་དགོངས་པ་ངེས་པར་འགྲེལ་པའི་
མདོ་ནས་བྱུང་བ་ལྟར་ཁོང་དུ་ཆུད་པར་བྱ་སྟེ། བཅོམ་ལྡན་འདས་ལ་བྱང་ཆུབ་སེམས་དཔའ་
བྱམས་པས་ཞུས་པ། བཅོམ་ལྡན་འདས་བྱང་ཆུབ་སེམས་དཔའ་ཅི་ལ་བརྟེན་ཅིང་གནས་ཏེ། ཐེག་
པ་ཆེན་པོ་ལ་ཞི་གནས་དང་ལྷག་མཐོང་སྒོམ་པར་བགྱིད་པ་ལགས། བཅོམ་ལྡན་འདས་ཀྱིས་
བཀའ་བསྩལ་པ། བྱམས་པ་ཆོས་གདགས་པ་རྣམ་པར་གཞག་པ་དང་། རྫོགས་པའི་བྱང་ཆུབ་ཏུ་
སྨོན་ལམ་མི་གཏོང་བ་ལ་བརྟེན་ཅིང་གནས་སོ། ། བཅོམ་ལྡན་འདས་ཀྱིས་ཞི་གནས་དང། ལྷག་
མཐོང་གི་དམིགས་པ་བཞི་པོ་འདི་ལྟ་སྟེ། རྣམ་པར་རྟོག་པ་དང་བཅས་པའི་གཟུགས་ཅན་དང་།
རྣམ་པར་མི་རྟོག་པའི་གཟུགས་ཅན་དང་། དངོས་པོའི་མཐའ་དང་། དགོངས་པ་ཡོངས་སུ་གྲུབ་
པའོ། །ཞེས་གང་བསྟན་པ་དེ་ལ་བཅོམ་ལྡན་འདས། དུ་ཞིག་གནས་ཀྱི་དམིགས་པ་ལགས། བཀའ་
བསྩལ་པ། རྣམ་པར་མི་རྟོག་པའི་གཟུགས་ཅན་ནོ། ། དུ་ཞིག་ལྷག་མཐོང་གི་དམིགས་པ་ལགས།
བཀའ་བསྩལ་པ། རྣམ་པར་རྟོག་པ་དང་བཅས་པའི་གཟུགས་ཅན་ནོ། ། དུ་ཞིག་གཉིས་ཀའི་
དམིགས་པ་ལགས། བཀའ་བསྩལ་པ། དངོས་པོའི་མཐའ་དང་། དགོངས་པ་ཡོངས་སུ་གྲུབ་
པའོ། ། བཅོམ་ལྡན་འདས་བྱང་ཆུབ་སེམས་དཔའ་ཞི་གནས་དང་ལྷག་མཐོང་གི་དམིགས་པའི་
དངོས་པོ་བཞི་པོ་དེ་ལ་བརྟེན་ཅིང་གནས་ནས། ཇི་ལྟར་ཞི་གནས་ཡོངས་སུ་འཚོལ་བར་བགྱིད་པ་
དང༌། ལྷག་མཐོང་ལ་མཁས་པ་ལགས། བཀའ་བསྩལ་པ། བྱམས་པ་ངས་ཆོས་གདགས་པ་རྣམ་
པར་གཞག་པ་འདི་ལྟར་མདོའི་སྡེ་ལ་སོགས་པ་གསུང་རབ་ཡན་ལག་བཅུ་གཉིས་ལ་སོགས་པ་
གང་དག་བྱང་ཆུབ་སེམས་དཔའ་རྣམས་ལ་བཤད་པ། དེ་དག་བྱང་ཆུབ་སེམས་དཔས་ལེགས་
པར་ཐོས། ལེགས་པར་བཟུང་། ཁ་ཏོན་བྱང་བར་བྱས། ཡིད་ཀྱིས་ལེགས་པར་བརྟགས། མཐོང་
བས་ཤིན་ཏུ་རྟོགས་པར་བྱས་ནས་དེ་གཅིག་པུ་དབེན་བར་བྱ་སྟེ། ནང་དུ་ཡང་དག་པར་བཞག་
ནས་ཇི་ལྟར་ལེགས་པར་བསམས་པའི་ཆོས་དེ་དག་ཡིད་ལ་བྱེདཅིང་། སེམས་གང་གིས་ཡིད་ལ་
བྱེད་པའི་སེམས་ནང་དུ་རྒྱུན་ཆགས་སུ་ཡིད་ལ་བྱ་བས་ཡིད་ལ་བྱེད་དོ། ། དེ་ལྟར་ཞུགས་ཤིང་ལན་
-53-



བརྩེ་ཆེན་འོད་སྣང་ལས། པོད་ཆེན་དྲུག་གི་པར་ཕྱིན་འགྲེལ་སྐོར།
མང་དུ་གནས་པ་དེ་ལ་ལུས་ཤིན་ཏུ་སྦྱངས་པ་དང་། སེམས་ཤིན་ཏུ་སྦྱངས་པ་འབྱུང་བ་དེ་ནི་ཞི་
གནས་ཞེས་བྱ་སྟེ། དེ་ལྟར་བྱང་ཆུབ་སེམས་པ་ཞི་གནས་ཡོངས་སུ་འཚོལ་བར་བྱེད་པ་ཡིན་
ནོ༑ ༑དེ་ལ་ལུས་ཤིན་ཏུ་སྦྱངས་པ་དང་། སེམས་ཤིན་ཏུ་སྦྱངས་པ་དེ་ཐོབ་ནས་དེ་ཉིད་ལ་གནས་
ཏེ་བསམ་པ་སྤངས་ནས་ཇི་ལྟར་བསམ་པའི་ཆོས་དེ་དག་ཉིད་ནང་དུ་ཏིང་ངེ་འཛིན་གྱི་སྤྱོད་ཡུལ་
གཟུགས་ཅན་དུ་སོ་སོར་རྟོག་པར་བྱེད། མོས་པར་བྱེད་དོ། ། དེ་ལྟར་ཏིང་ངེ་འཛིན་གྱི་སྤྱོད་ཡུལ་
གཟུགས་ཅན་དེ་དག་ལ་ཤེས་བྱའི་དོན་དེ་རྣམ་པར་འབྱེད་པ་དང་། རབ་ཏུ་རྣམ་པར་འབྱེད་པ་
དང༌། ཡོངས་སུ་རྟོག་པ་དང་། ཡོངས་སུ་དཔྱོད་པ་དང་། བཟོད་པ་དང་། འདོད་པ་དང་། བྱེ་བྲག་
ཕྱེད་པ་དང་། ལྟ་བ་དང་། རྟོག་པ་གང་ཡིན་པ་དེ་ནི་ལྷག་མཐོང་ཞེས་བྱ་སྟེ། དེ་ལྟར་ན་བྱང་ཆུབ་
སེམས་དཔའ་ལྷག་མཐོང་མཁས་པ་ཡིན་ནོ། ། བཅོམ་ལྡན་འདས་བྱང་ཆུབ་སེམས་དཔའ་ཇི་སྲིད་
དུ་སེམས་ལ་དམིགས་པའི་སེམས་ནང་དུ་ཡིད་ལ་བགྱིད་པ་ན། ལུས་ཤིན་ཏུ་སྦྱངས་པ་དང་།
སེམས་ཤིན་ཏུ་སྦྱངས་པ་མ་ཐོབ་ཀྱི་བར་དུ་ཡིད་ལ་བྱེད་པ་དེ་ལ་ཅི་ཞེས་བགྱི བྱམས་པ་ཞི་གནས་
ནི་མ་ཡིན་ཏེ། ཞི་གནས་ཀྱི་རྗེས་སུ་མཐུན་པའི་མོས་པ་དང་མཚུངས་པར་ལྡན་པ་ཡིན་པར་བརྗོད་
པར་བྱའོ། ། བཅོམ་ལྡན་འདས་ཇི་སྲིད་བྱང་ཆུབ་སེམས་དཔའ་ལུས་དང་སེམས་ཤིན་ཏུ་སྦྱངས་པ་
མ་ཐོབ་ཀྱི་བར་ཇི་ལྟར་ལེགས་པར་བསམ་པའི་ཆོས་དེ་དག་གི་སྤྱོད་ཡུལ་གཟུགས་བརྙན་དུ་ཡིད་
ལ་བྱེད་པ་དེ་ལ་ཅི་ཞེས་བགྱི བྱམས་པ་ལྷག་མཐོང་ནི་མ་ཡིན་ཏེ། ལྷག་མཐོང་དང་རྗེས་སུ་མཐུན་
པའི་མོས་པ་དང་མཚུངས་པར་ལྡན་པ་ཡིན་པར་བརྗོད་པར་བྱའོ། ། བཅོམ་ལྡན་འདས་ཞི་གནས་
དང་ལྷག་མཐོང་གི་ལམ་ཐ་དད་ཅེས་བགྱིའམ། ཐ་དད་མ་ལགས་ཞེས་བགྱི། བཀའ་བསྩལ་པ།
བྱམས་པ་ཐ་དད་པ་ཡང་མ་ཡིན ཐ་དད་པ་མ་ཡིན་པའང་མ་ཡིན་ཞེས་བྱའོ། ། ཅིའི་ཕྱིར་ཞེ་ན།
ལྷག་མཐོང་གིས་དམིགས་པའི་ཕྱིར་དང་། རྣམ་པར་རྟོག་པ་དང་བཅས་པའི་གཟུགས་ཅན་ལ་རྟོག་
པའི་ཕྱིར་རོ། ། བཅོམ་ལྡན་འདས་ཏིང་ངེ་འཛིན་གྱི་སྤྱོད་ཡུལ་གྱི་གཟུགས་ཅན་དེསེམས་དེ་དང་ཐ་
དད་པ་ཞེས་བགྱི་བའམ། ཐ་དད་པ་མ་ལགས་ཞེས་བགྱི། བྱམས་པ་ཐ་དད་པ་མིན་པ་ཞེས་བྱ་སྟེ།
གཟུགས་ཅན་དེ་རྣམ་པར་རིག་པ་ཙམ་དུ་ཟད་པའི་ཕྱིར་ཏེ། བྱམས་པ་རྣམ་པར་ཤེས་པ་ནི་
-54-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
དམིགས་པ་རྣམ་པར་རིག་པ་ཙམ་གྱི་བར་དུ་ཕྱེ་བ་ཡིན་ནོ་ཞེས་ངས་བཤད་དོ། ། བཅོམ་ལྡན་
འདས་ཏིང་ངེ་འཛིན་སྤྱོད་ཡུལ་གཟུགས་ཅན་དེ་གལ་ཏེ་སེམས་དེ་ལས་ཐ་དད་མ་ལགས་ན
སེམས་དེ་ཉིད་ཀྱིས་ཇི་ལྟར་རྟོགས་པར་བགྱིད་ལགས། བཀའ་བསྩལ་པ། བྱམས་པ་དེ་ལ་ཆོས་
གང་ཡང་གང་ལ་ཡང་རྟོག་པར་མི་བྱེད་མོད་ཀྱི། འོན་ཀྱང་དེ་ལྟར་སྐྱེས་པའི་སེམས་གང་ཡིན་པ་དེ་
ལྟར་སྣང་ངོ༌། ། །
བྱམས་པ་འདི་ལྟ་སྟེ། དཔེར་ན། གཟུགས་ལ་བརྟེན་ནས་མེ་ལོང་གི་གཟུགས་མཐོང་སྙམ་
དུ་བསམས་ཏེ། དེ་ལ་གཟུགས་དེ་དང་གཟུགས་ཅན་སྣང་བ་དེ་དོན་ཐ་དད་པར་སྣང་ངོ༌། ། དེ་
བཞིན་དུ་དེ་ལྟར་སྐྱེས་པའི་གཟུགས་ཅན་དེ་ཡང་གཞན་ལྟ་བུར་སྣང་ངོ་།། བཅོམ་ལྡན་འདས་
སེམས་ཅན་རྣམས་ཀྱི་གཟུགས་ལ་སོགས་པ་འཛིན་པའི་སེམས་ཀྱི་གཟུགས་ཅན་སྣང་བ་གང་
ལགས་པ་དེ་ཡང་སེམས་ཐ་དད་མིན་པ་ཞེས་བགྱིའམ། བྱམས་པ། ཐ་དད་པ་མ་ཡིན་ཏེ། བྱིས་པ་
ཕྱིན་ཅི་ལོག་གི་བློ་ཅན་རྣམས་ལ་ནི་གཟུགས་ཅན་དེ་དག་ལ་རྣམ་པར་རིག་པ་ཙམ་དེ་ཉིད་ཡང་
དག་པ་ཇི་ལྟ་བ་བཞིན་མི་ཤེས་པས་ཕྱིན་ཅི་ལོག་ཏུ་སེམས་སོ། །
བཅོམ་ལྡན་འདས་བྱང་ཆུབ་སེམས་དཔའ་ཇི་ཙམ་གྱིས་ན་གཅིག་ཏུ་ལྷག་མཐོང་སྒོམ་པ་
ལགས། བཀའ་བསྩལ་པ། གང་གི་ཚེ་རྒྱུན་ཆགས་སུ་ཡིད་ལ་བྱེད་པས་སེམས་ཀྱི་མཚན་མ་ཉིད་
ཡིད་ལ་བྱེད་པའོ། ། ཇི་ཙམ་གྱིས་ན་གཅིག་ཏུ་ཞི་གནས་སྒོམ་པ་ལགས། བཀའ་བསྩལ་པ། གང་གི་
ཚེ་རྒྱུན་ཆགས་སུ་ཡིད་ལ་བྱེད་པས་བར་ཆད་མེད་པའི་སེམས་ཉིད་ཡིད་ལ་བྱེད་པའོཇི་ཙམ་
གྱིས་ན་ཞི་གནས་དང་ལྷག་མཐོང་གཉིས་འདྲེས་པར་གྱུར་ཏེ། མཉམ་པར་ཟུང་དུ་འཇུག་པ་
ལགས། བཀའ་བསྩལ་པ། གང་གི་ཚེ་སེམས་རྩེ་གཅིག་པ་ཡིད་ལ་བྱེད་པའོ། ། བཅོམ་ལྡན་འདས་
སེམས་ཀྱི་མཚན་མ་གང་ལགས། ལྷག་མཐོང་གི་དམིགས་པ་ཏིང་ངེ་འཛིན་གྱི་སྤྱོད་ཡུལ་རྣམ་པར་
རྟོག་པ་དང་བཅས་པའི་གཟུགས་ཅན་དེའོ། །བར་ཆད་མ་མཆིས་པའི་སེམས་གང་ལགས། བྱམས་
པ༑ ཞི་གནས་ཀྱི་དམིགས་པ་རྣམ་པར་མི་རྟོག་པའི་གཟུགས་ཅན་ལ་དམིགས་པའི་སེམས་གང་
ཡིན་པའོ། ། སེམས་རྩེ་གཅིག་པ་ཉིད་གང་ལགས། ཏིང་ངེ་འཛིན་གྱི་སྤྱོད་ཡུལ་གཟུགས་ཅན་དེ་ལ་



བརྩེ་ཆེན་འོད་སྣང་ལས། པོད་ཆེན་དྲུག་གི་པར་ཕྱིན་འགྲེལ་སྐོར། །
འདི་ནི་རྣམ་པར་རིག་པ་ཙམ་ཡིན་ནོ་ཞེས་བྱ་བར་རྟོགས་ཏེ དེ་རྟོགས་ནས་ཀྱང་དེ་ཉིད་དུ་ཡིད་
ལ་བྱེད་པ་གང་ཡིན་པའོ། །བཅོམ་ལྡན་འདས། ལྷག་མཐོང་ལ་རྣམ་པ་དུ་མཆིས། བྱམས་པ། གསུམ་
སྟེ༔ མཚན་མ་ལས་བྱུང་བ་དང་། ཡོངས་སུ་འཚོལ་བ་ལས་བྱུང་བ་དང་། སོ་སོར་རྟོག་པ་ལས་བྱུང་
བའོ། །དང་པོ་གང་ན། ཏིང་ངེ་འཛིན་གྱི་སྤྱོད་ཡུལ་རྣམ་པར་རྟོག་པ་དང་བཅས་པའི་གཟུགས་ཅན་
འབའ་ཞིག་ཡིད་ལ་བྱེད་པའོ། །ཡོངས་སུ་འཚོལ་བ་ལས་བྱུང་བ་གང་ཞེ་ན། དེ་དང་དེར་ཤེས་རབ་
ཀྱིས་ཤིན་ཏུ་ལེགས་པར་རྟོགས་པར་བྱ་བའི་ཕྱིར་ཡིད་ལ་བྱེད་པ་གང་ཡིན་པའོ། ། སོ་སོར་རྟོག་པ་
ལས་བྱུང་བ་གང་ཞེ་ན། ལེགས་པར་རྟོགས་པའི་ཆོས་རྣམས་ལ་རྣམ་པར་གྲོལ་བས་ཤིན་ཏུ་ལེགས་
པར་བདེ་བ་ལ་རེག་པར་བྱ་བའི་ཕྱིར་ཡིད་ལྷག་མཐོང་གང་ཡིན་པའོ ། །
ཞི་གནས་ལ་རྣམ་པ་དུ་ཞིག་མཆིས། བཀའ་བསྩལ་པ། བར་ཆད་མེད་པའི་སེམས་དེའི་
རྗེས་སུ་འབྲངས་པས་དེ་ཡང་རྣམ་པ་གསུམ་དུ་བརྗོད་པར་བྱའོ། ། བཅོམ་ལྡན་འདས་ཞི་གནས་
དང་ལྷག་མཐོང་ནི་ཆོས་ལ་གནས་པ་ཞེས་ཀྱང་བགྱི། ཆོས་ལ་མི་གནས་པ་ཞེས་ཀྱང་བགྱིས་ན།
ཆོས་ལ་གནས་པ་ནི་གང་ལགས། ཆོས་ལ་མི་གནས་པ་ནི་གང་ལགས། བྱམས་པ། ཇི་ལྟར་གཟུང་བ་
དང་བསམ་པའི་ཆོས་ཀྱི་མཚན་མའི་རྗེས་སུ་འབྲངས་པས་དོན་ལ་ཞི་གནས་དང་ལྷག་མཐོང་གང་
ཡིན་པ་དེ་ནི་ཆོས་ལ་གནས་པ་ཞེས་བྱའོ། ། གཟུང་བ་དང་བསམ་པའི་ཆོས་ལ་མི་བལྟོས་པར་
གཞན་གྱི་གདམས་ངག་དང་རྗེས་སུ་བསྟན་པ་ལ་བརྟེན་ནས་དོན་ལ་ཞི་གནས་དང། ལྷག་མཐོང་
གང་ཡིན་པ་དེ་ནི་ཆོས་ལ་མི་གནས་པ་ཞེས་བྱའོ། །བྱམས་པ། དེ་ལ་ང་ནི། ཆོས་ལ་གནས་པའི་རྣལ་
འབྱོར་ལ་བརྟེན་ནས་བྱང་ཆུབ་སེམས་དཔའ་ཆོས་ཀྱི་རྗེས་སུ་འབྲང་བ་དབང་པོ་རྣོན་པོར་
འདོགས་སོ། ། ཆོས་ལ་མི་གནས་པ་ལ་བརྟེན་ནས་དད་པའི་རྗེས་སུ་འབྲང་བ་དབང་པོ་རྟུལ་པོར་
འདོགས་སོ། །བཅོམ་ལྡན་འདས། ཞི་གནས་དང་ལྷག་མཐོང་ནི་མ་འདྲེས་པའི་ཆོས་ལ་དམིགས་པ་
ཞེས་ཀྱང་བགྱི། འདྲེས་པའི་ཆོས་ལ་དམིགས་པ་ཞེས་ཀྱང་བགྱིས་ན་ དེ་དང་དེ་གང་ལགས། གལ་
ཏེ་བྱང་ཆུབ་སེམས་དཔའ་ཇི་ལྟར་གཟུང་བ་དང་བསམ་པའི་ཆོས་རྣམས་ལ་མདོ་སྡེ་ལ་སོགས་པའི་
ཆོས་སོ་སོ་ལ་དམིགས་པ་དེ་ནི་མ་འདྲེས་པ་ལ་དམིགས་པ་ཞེས་བྱའོ ། གལ་ཏེ་མདོ་སྡེ་ལ་སོགས་
-56-



གྲགས་ཆེན་བཅོ་ང་བརྒྱད་ཀྱི་བོ་དོང་ང་ཎ་ཆེན་ངར་ཕྱིན་འགྲེལ་པ་བཞུགས། ༼༣༤
པའི་ཆོས་དེ་དག་ཉིད་གཅིག་ཏུ་བཟླུམས་ཏེ་ཆོས་འདི་དག་ཐམས་ཅད་ནི་དེ་བཞིན་ཉིད་ལ་
གཞོལ་བ། དེ་བཞིན་ཉིད་ལ་འབས་པ། དེ་བཞིན་ཉིད་ལ་བབ་པ། དེ་བཞིན་དུ་བྱང་ཆུབ་དང་།
མྱང་འདས་དང་། གནས་གྱུར་པ་ལ་གཞོལ་བ་དང་འབབ་པ་དང་བབས་པ་དག་སྟེ་སྙམ་དུ་སྤྱིར་
དམིགས་པ་དེ་ནི་འདྲེས་པའི་ཆོས་ལ་དམིགས་པ་ཞེས་བྱའོ། ། བཅོམ་ལྡན་འདས་ཞི་གནས་དང་
ལྷག་མཐོང་ནི། འདྲེས་པ་ཆུང་ངུ་དང་། རྒྱ་ཆེན་པོ་དང་། ཚད་མེད་པའི་ཆོས་ལ་དམིགས་པ་ཞེས་
བགྱིས་ན། དེ་དང་དེ་གང་ལགས། བྱམས་པ། མདོ་སྡེ་ལ་སོགས་པའི་ཆོས་སོ་སོར་གཅིག་ཏུ་
བཟླུམས་ཏེ་ཡིད་ལ་བྱེད་པ་དང་། དེ་དག་གཟུང་བ་དང་བསམ་པས་སོ་སོར་གཅིག་ཏུ་བཟླུམས་ཏེ་
ཡིད་ལ་བྱེད་པ་དང་། དེ་བཞིན་གཤེགས་པ་རྣམས་ཀྱི་ཆོས་བསྟན་པ་ཚད་མེད་པ་ལ་སོགས་པ་
རྣམས་གཅིག་ཏུ་བཟླུམས་ཏེ་ཡིད་ལ་བྱེད་པ་གང་ཡིན་པའོ། ། བཅོམ་ལྡན་འདས་ཇི་ཙམ་གྱིས་ན་
འདྲེས་པའི་ཆོས་ལ་དམིགས་པའི་ཞི་གནས་དང་ལྷག་མཐོང་ཐོབ་པར་འགྱུར་ལགས། བྱམས་པ།
དེ་ནི་རྒྱུ་ལྔས་ཐོབ་པ་རིགས་པར་བྱ་སྟེ། འདི་ལྟ་སྟེ། ཡིད་ལ་བྱེད་པའི་ཚེ་སྐད་ཅིག་ལ་གནས་ངན་
ལེན་གྱི་རྟེན་ཐམས་ཅད་འཇིག་པར་བྱེད་པ་དང༌། འདུ་ཤེས་སྣ་ཚོགས་རྣམ་པར་སྤངས་ཏེ་ཆོས་ཀྱི་
ཀུན་དགའ་ལ་དགའ་བ་ཐོབ་པ་དང་། ཆོས་སྣང་བ་ཚད་མེད་ཅིང་རྣམ་པ་ཡོངས་སུ་མ་ཆད་པ་ཡང་
དག་པར་ཤེས་པ་དང་། ཡོངས་སུ་གྲུབ་དང་ལྡན་པ་དག་པའི་ཆ་དང་མཐུན་པའི་མཚན་མ་རྣམ་
པར་མ་བརྟགས་པ་རྣམས་དེ་ལ་ཀུན་ཏུ་འབྱུང་བ་དང་། ཆོས་ཀྱིས་ཐོབ་ཅིང་རྫོགས་ལ་ཡོངས་སུ་
འགྲུབ་པར་བྱ་བའི་ཕྱིར་རྒྱུ་གོང་མས་ཆོས་གོང་མ་བཟང་པོ་བས་ཆེས་བཟང་པོ་ཡོངས་སུ་འཛིན་
པར་བྱེད་པའོ། ། བཅོམ་ལྡན་འདས་འདྲེས་པའི་ཆོས་ལ་དམིགས་པའི་ཞི་གནས་དང་ལྷག་མཐོང་
དེ་གང་ལས་རྟོགས་ཤིང་གང་ལ་འཐོབ་པར་འཚལ་བ་ལགས། བཀའ་བསྩལ་པ། བྱམས་པ། ས་
དང་པོ་ལ་ནི་རྟོགས་པ་ཡིན་ལ། ས་གསུམ་པ་ལ་ནི་ཐོབ་པར་རིགས་པར་བྱ་སྟེ། བྱམས་པ། དེ་ལྟ་
མོད་ཀྱི་བྱང་སེམས་ལས་དང་པོ་པས་ཀྱང་དེ་ལ་རྗེས་སུ་སློབ་ཅིང་ཡིད་ལ་མི་བཏང་བར་
བྱའོ། ། བཅོམ་ལྡན་འདས་ཇི་ལྟར་ན་ཞི་གནས་དང་ལྷག་མཐོང་རྟོག་དཔྱོད་དང་བཅས་པ་དང།
རྟོག་པ་མེད་ལ་དཔྱོད་པ་ཙམ་དང་། རྟོག་དཔྱོད་གཉིས་ཀ་མེད་པར་འགྱུར་བ་ལགས། བྱམས་པ།
-57-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
དོན་རགས་པ་ཡིད་ལ་བྱེད་པ་དང་། དོན་ཕྲ་བ་ཡིད་ལ་བྱེད་པ་དང་། ལྷུན་གྲུབ་ཀྱི་ཆོས་མྱོང་བ་
ཡིད་ལ་བྱེད་པ་གང་ཡིན་པའོ། ། ཡང་ཆོས་འཚོལ་བ་ལས་བྱུང་བ་དང་། སོ་སོར་རྟོག་པ་ལས་བྱུང་
བ་དང་། འདྲེས་པ་ལ་དམིགས་པ་གང་ཡིན་པའོ། ། བཅོམ་ལྡན་འདས་ཞི་ནས་ཀྱི་རྒྱུ་མཚན་ནི་གང་
ལགས། རབ་ཏུ་འཛིན་པའི་རྒྱུ་མཚན་ནི་གང་ལགས། བཏང་སྙོམས་ཀྱི་རྒྱུ་མཚན་ནི་གང་ལགས།
བྱམས་པ། སེམས་རྒོད་པའམ་རྒོད་དུ་དོགས་པ་ན་ཀུན་ཏུ་སྐྱོ་བར་འགྱུར་བ་དང། མཐུན་པའི་ཆོས་
རྣམས་དང་བར་ཆད་མེད་པའི་སེམས་དེ་ཡིད་ལ་བྱེད་པ་གང་ཡིན་པ་དེ་ནི་ཞི་གནས་ཀྱི་རྒྱུ་མཚན་
ཞེས་བྱའོ། །སེམས་བྱིང་ངམ་བྱིང་དུ་དོགས་པ་ན་མངོན་པར་དགའ་བར་འགྱུར་བ་དང་མཐུན་པའི་
ཆོས་རྣམས་དང་། སེམས་ཀྱི་མཚན་མ་དེ་ཡིད་ལ་བྱེད་པ་གང་ཡིན་པ་དེ་ནི་རབ་ཏུ་འཛིན་པའི་རྒྱུ་
མཚན་ཞེས་བྱའོ། ། ཞི་ལྷག་ཟུང་འབྲེལ་ཡང་རུང་སྟེ། དེ་གཉིས་ཀའི་ཉེ་བའི་ཉོན་མོངས་པ་མེད་ལ།
སེམས་རང་གི་ངང་གིས་འཇུག་པ་ན་ཡིད་ལ་བྱེད་པ་ལྷུན་གྱིས་གྲུབ་པ་གང་ཡིན་པ་དེ་ནི་བཏང་
སྙོམས་ཀྱི་རྒྱུ་མཚན་ཞེས་བྱའོ། ། བཅོམ་ལྡན་འདས་བྱང་ཆུབ་སེམས་པ་ཞི་གནས་དང་ལྷག་མཐོང་
སྒོམ་པ་ཆོས་དང་དོན་སོ་སོར་རིག་པ་ཡིན་ན་དེ་དང་དེ་གང་ལགས། བྱམས་པ། རྣམ་པ་ལྔས་ཆོས་
སོ་སོར་ཡང་དག་པར་རིག་པ་ཡིན་ཏེ། མིང་དང་ཚིག་དང་སོ་སོ་བ་དང་བསྡུས་པའོ། ། མིང་གང་ཞེ་
ན༔ ཀུན་བྱང་གི་ངོ་བོ་སྟོན་པའི་ཚིག་བླ་དྭགས་སོ། ། ཚིག་གང་ཞེ་ན། ཁྱད་པར་སྟོན་པའི་ཚིག་བླ་
དྭགས་སོ། ། ཡི་གེ་གང་ཞེ་ན། དེ་གཉིས་ཀའི་གནས་ཀྱི་ཡིག་འབྲུའོ། ། དེ་ལ་སོ་སོ་ལས་ཡང་དག་
པར་རིག་པ་གང་ཞེ་ན། མ་འདྲེས་པ་ལ་དམིགས་པའོ། ། བསྡུས་པ་ལས་སོ་སོར་རིག་པ་གང་ཞེ་ན།
འདྲེས་པ་ལ་དམིགས་པ་གང་ཡིན་པའོ། །རྣམ་པ་བཅུས་དོན་སོ་སོར་ཡང་དག་པར་རིག་པ་ཡིན་ཏེ།
ཇི་སྙེད་པ་དང་། ཇི་ལྟ་བའི་དོན་དང་། འཛིན་པ་དང་། གཟུང་བའི་དོན་དང་། གནས་དང་། ལོངས་
སྤྱོད་ཀྱི་དོན་དང་། ཕྱིན་ཅི་ལོག་དང་། མ་ལོག་པའི་དོན་དང་། ཀུན་ནས་ཉོན་མོངས་པ་དང་། རྣམ་
བྱང་གི་དོན་ནོ། ། དེ་ཡང་ཀུན་བྱང་གི་དབྱེ་བ་ཐམས་ཅད་དང་། དེའི་དེ་བཞིན་ཉིད་དང་། ནང་གི་
སྐྱེ་མཆེད་རྣམས་དང་། ཕྱིའི་སྐྱེ་མཆེད་རྣམས་དང་། འཇིག་རྟེན་ཁམས་རྣམས་དང་། དེའི་ཡོ་བྱད་
རྣམས་དང་། མི་རྟག་པ་ལ་རྟག་པར་འདུ་ཤེས་པ་ལ་སོགས་པ་དང་། དེའི་གཉེན་པོ་གང་ཡིན་པ་
-58-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
དང༌། ཉོན་མོངས་པ་དང་། ལས་དང༌། སྐྱེ་བའི་ཀུན་ནས་ཉོན་མོངས་པ་དང་། དེའི་གཉེན་པོ་བྱང་
ཆུབ་ཀྱི་ཕྱོགས་གང་ཡིན་པ་རྣམས་སོ། ། བཅོམ་ལྡན་འདས་ཐོས་པ་དང་བསམ་པ་དང་བསྒོམས་པ་
ལས་བྱུང་བའི་ཤེས་རབ་ཀྱི་དོན་སོ་སོར་རིག་པ་ལ་ཐ་དད་དུ་བགྱི་བ་ཅི་མཆིས་ལགས། བྱམས་པ།
ཐོས་པ་ལས་བྱུང་བའི་ཤེས་རབ་ཀྱིས་ནི་ཚིག་འབྲུ་ལ་གནས་པ། སྒྲ་ཇི་བཞིན་པ། དགོངས་པ་མེད་
པ༑ མངོན་དུ་མ་གྱུར་པ། རྣམ་པར་ཐར་པའི་རྗེས་སུ་མཐུན་པ་དང་། རྣམ་པར་ཐར་པར་བྱེད་པའི་
དོན་སོ་སོར་ཡང་དག་པར་རིག་པའོ། ། བསམ་པ་ལས་བྱུང་བའི་ཤེས་རབ་ཀྱིས་ནི་ཚིག་འབྲུ་ལ་
གནས་པ། སྒྲ་ཇི་བཞིན་པ་མ་ཡིན་པ། དགོངས་པ་ཅན་མངོན་དུ་མ་གྱུར་པ། རྣམ་པར་ཐར་པ་དང་
རྗེས་སུ་མཐུན་པ། རྣམ་པར་ཐར་པར་བྱེད་པ་མ་ཡིན་པའི་དོན་སོ་སོར་ཡང་དག་པར་རིག་པར་
བྱེད་པ་མ་ཡིན་པའོ། ། བསྒོམས་པ་ལས་བྱུང་བའི་ཤེས་རབ་ཀྱིས་ནི་ཚིག་འབྲུ་ལ་གནས་པ་དང་།
ཚིག་འབྲུ་ལ་གནས་པ་མ་ཡིན་པ་དང་། སྒྲ་ཇི་བཞིན་པ་མ་ཡིན་པ་དང་། དགོངས་པ་ཅན་དང་།
མངོན་དུ་གྱུར་པ་དང་། རྣམ་པར་ཐར་པར་བྱེད་པའོ། ། བཅོམ་ལྡན་འདས་ཞི་གནས་དང་། ལྷག་
མཐོང་གི་ཆོས་དང་དོན་རིག་པའི་ཤེས་པ་ནི་གང་ལགས། མཐོང་བ་ནི་གང་ལགས། བྱམས་པ།
འདྲེས་པ་ལ་དམིགས་པ་དང་། མ་འདྲེས་པ་ལ་དམིགས་པའི་རྣལ་འབྱོར་གང་ཡིན་པའོ། ། བཅོམ་
ལྡན་འདས། བྱང་ཆུབ་སེམས་དཔའ་ཞི་གནས་དང་། ལྷག་མཐོང་སྒོམ་པས་ཡིད་ལ་བྱེད་པ་གང་
ཡིན། མཚན་མ་གང་ཇི་ལྟར་སེལ་བར་བགྱིད་པ་ལགས། བྱམས་པ། དེ་བཞིན་ཉིད་ཡིད་ལ་བྱེད་
པས་ཆོས་དང་དོན་གྱིས་མཚན་མ་རྣམ་པར་སེལ་བར་བྱེད་དེ མིང་ལ་སོགས་པ་ལ་མིང་ལ་སོགས་
པའི་ངོ་བོ་ཉིད་ཀྱང་མི་དམིགས་ཤིང་དེའི་གནས་ཀྱི་མཚན་མ་ཡང་དག་པར་མཐོང་བས་རྣམ་པར་
སེལ་ཏེ། ཡེ་ཤེས་ནི་མཚན་མ་དམིགས་སུ་མེད་པས་མཚན་མ་ཐམས་ཅད་ཟིལ་གྱིས་གནོན་གྱི དེ་
ནི་གང་གིས་ཀྱང་ཟིལ་གྱིས་གནོན་པར་ང་མི་སྨྲའོ། ། བཅོམ་ལྡན་འདས་མཚན་མ་དུ་ཞིག་གང་གིས་
རྣམ་པར་སེལ་བ་ལགས། བྱམས་པ། དེ་ནི་བཅུ་སྟེ། སྟོང་པ་ཉིད་ཀྱིས་རྣམ་པར་སེལ་ཏེ། བཅོམ་
ལྡན་འདས་ཞི་གནས་དང་། ལྷག་མཐོང་གིས་ཏིང་ངེ་འཛིན་དུ་ཞིག་བསྡུས་པ་ལགས། བྱམས་པ།
ཏིང་ངེ་འཛིན་ཐམས་ཅད་བསྡུས་པར་རིག་པར་བྱའོ། ། བཅོམ་ལྡན་འདས་ཞི་གནས་དང་ལྷག་
-59-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
ར
,
མཐོང་རྒྱུ་གང་ལས་བྱུང་བ་ལགས། བྱམས་པ། ཚུལ་ཁྲིམས་རྣམ་པར་དག་པའི་རྒྱུ་ལས་བྱུང་བ་
དང༌། ཐོས་པ་དང་བསམ་པ་ལས་བྱུང་བ་དང་། ལྟ་བ་རྣམ་པར་དག་པའི་རྒྱུ་ལས་བྱུང་བ་ཡིན་
ནོ༔ ༑བཅོམ་ལྡན་འདས་དེ་དག་གི་འབྲས་བུ་གང་ལགས། བྱམས་པ། སེམས་དང་ཤེས་རབ་རྣམ་
པར་དག་པ་ནི་འབྲས་བུ་ཡིན་ནོ། ། གཞན་ཡང་དགེ་བའི་ཆོས་འཇིག་རྟེན་པ་དང་འཇིག་རྟེན་ལས་
འདས་པ་ཐམས་ཅད་ཀྱང་འབྲས་བུ་ཡིན་ནོ། ། བཅོམ་ལྡན་འདས་ཞི་གནས་དང་ལྷག་མཐོང་གི་
ལས་ཅི་ལགས། བྱམས་པ། འཆིང་བ་རྣམ་པ་གཉིས་པོ་མཚན་མའི་འཆིང་བ་དང༌། གནས་ངན་
ལེན་གྱི་འཆིང་བ་ལས་རྣམ་པར་ཐར་པར་བྱེད་པ་ཡིན་ནོ། ། བཅོམ་ལྡན་འདས་གགས་རྣམ་པ་ལྔ་
གསུངས་པ་དེ་ལས། དུ་ཞིག་ནི་ཞི་གནས་དང་། དུ་ཞིག་ནི་ལྷག་མཐོང་དང་། དུ་ཞིག་ནི་གཉིས་
ཀའི་གེགས་ལགས། བྱམས་པ། ལུས་དང་ལོངས་སྤྱོད་ལ་བལྟ་བ་ནི་ཞི་གནས་ཀྱི་གེགས་
སོ༑ ༑འཕགས་པའི་གཏམ་འདོད་བཞིན་མ་ཐོབ་པ་ནི་ལྷག་མཐོང་གི་གེགས་སོ། ། འདྲེས་པར་
དགའ་བ་དང་། ཅུང་ཟད་ཙམ་གྱིས་ཆོག་པར་འཛིན་པ་ནི་དེ་གཉིས་ཀའི་གེགས་ཡིན་ཏེ དེ་ཡང་
སྦྱོར་བ་དང་སྦྱོར་བ་ལ་མཐར་ཐུག་པར་མི་འགྱུར་བའི་ཕྱིར་རོ། ། བཅོམ་ལྡན་འདས་སྒྲིབ་པ་ལྔ་
གསུངས་པ་དེ་ལས་ཞི་གནས་དང་ལྷག་མཐོང་གཉིས་ཀའི་སྒྲིབ་པ་གང་ལགས། བྱམས་པ། རྒོད་པ་
དང་འགྱོད་པ་ནི་ཞི་གནས་ཀྱི་སྒྲིབ་པ་ཡིན་ནོ། ། རྨུགས་གཉིད་དང་ཐེ་ཚོམ་ནི་ལྷག་མཐོང་གི་སྒྲིབ་
པ་ཡིན་ནོ། །འདོད་འདུན་དང་གནོད་སེམས་ནི་གཉིས་ཀའི་སྒྲིབ་པ་ཡིན་ནོ། །བཅོམ་ལྡན་འདས་ཇི་
ཙམ་གྱིས་ཞི་གནས་ཀྱི་ལམ་ཡོངས་སུ་དག་པ་ལགས། བྱམས་པ། གང་གི་ཚེ་རྨུགས་གཉིད་ལེགས་
པར་ཆོམས་པར་གྱུར་པའོ། ། བཅོམ་ལྡན་འདས་ཇི་ཙམ་གྱིས་ན་ལྷག་མཐོང་གི་ལམ་ཡོངས་སུ་དག་
པ་ལགས། བྱམས་པ། གང་གི་ཚེ་རྒོད་འགྱོད་ལེགས་པར་ཆོམས་པར་གྱུར་པའོ། ། བཅོམ་ལྡན་
འདས་ཞི་གནས་དང་ལྷག་མཐོང་དག་བྱང་ཆུབ་སེམས་དཔའ་ནས་བཟུང་སྟེ་དེ་བཞིན་གཤེགས་
པའི་སའི་བར་ལ་གང་གི་གཉེན་པོ་ལགས། བྱམས་པ། ཞི་གནས་དང་ལྷག་མཐོང་དག་པ་དང་པོ་
ལ་ནི་ངན་སོང་བའི་ཉོན་མོངས་པ་དང་། ལས་དང་ཀུན་ནས་སྐྱེ་བའི་ཉོན་མོངས་པ་ཡིན་
ནོ༑ ༑གཉིས་པ་ལ་ནི་ལྟུང་བ་ཕྲ་མོ་ཀུན་ཏུ་འབྱུང་བ་རྣམས་ཀྱིས་ཡིན་ནོ། ། གསུམ་པ་ལ་ནི་འདོད་
-fif}-



གྲགས་ཆེན་བཅོ་བརྒྱད་ཀྱི བོ་དོང་པཎ་ཆེན་པར་ཕྱིན་འགྲེལ་པ་བཞུགས། ༼༣༤
པའི་འདོད་ཆགས་ཀྱིའོ། ། བཞི་པ་ལ་ནི་སྙོམས་འཇུག་ལ་སྲེད་པ་དང་། ཆོས་ལ་སྲེད་པའོ། ། ལྔ་པ་
ལ་ནི་འཁོར་འདས་ལ་བླང་དོར་གྱིའོ། ། དྲུག་པ་ལ་ནི་མཚན་མ་མང་པོ་ཀུན་ཏུ་འབྱུང་བའོ། ། བདུན་
པ་ལ་ནི་མཚན་མ་ཕྲ་མོ་ཀུན་ཏུ་འབྱུང་བའོ། ། བརྒྱད་པ་ལ་ནི་མཚན་མ་མེད་པ་ལ་དབང་དུ་མ་གྱུར་
པའོ། ། དགུ་པ་ལ་ནི་རྣམ་པ་ཐམས་ཅད་དུ་ཆོས་སྟོན་པ་ལ་དབང་དུ་མ་གྱུར་པའོ ། བཅུ་པ་ལ་ནི་
ཆོས་སྐུ་ཡོངས་སུ་རྫོགས་པ་སོ་སོ་ཡང་དག་པར་རིག་པ་མི་ཐོབ་པའོ ། དེ་བཞིག་གཤེགས་པའི་ས་
ལ་ནི་ཉོན་མོངས་པ་དང་ཤེས་བྱའི་སྒྲིབ་པ་ཤིན་ཏུ་ཕྲ་བའི་གཉེན་པོ་ཡིན་ཏེ། དེ་ལེགས་པར་བཅོམ་
ནས་ཆོས་ཀྱི་སྐུ་ཤིན་ཏུ་རྣམ་པ་དག་པ་ལ་གནས་པ་ན་དགོངས་པ་ཡོངས་སུ་གྲུབ་པའི་དམིགས་པ་
ལ་ཐམས་ཅད་དུ་ཆགས་པ་མེད་པ་དང་ཐོགས་པ་མེད་པའི་ཤེས་པ་དང་མཐོང་བ་ཐོབ་
པའོ། ། བཅོམ་ལྡན་འདས། བྱང་ཆུབ་སེམས་དཔའ་ཞི་གནས་དང་ལྷག་མཐོང་ཇི་ལྟར་བསྒྲུབས་ན་
བླ་ན་མེད་པ་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་བ་ལགས།
བྱམས་པ། འདི་ལ་བྱང་ཆུབ་སེམས་དཔའ་ཞི་གནས་དང་ལྷག་མཐོང་ཐོབ་ནས་དེ་བཞིན་ཉིད་རྣམ་
པ་བདུན་ལས་བརྩམས་ཏེ། ཇི་ལྟར་ཐོས་པ་དང་བསམ་པའི་ཆོས་རྣམས་ལ་མཉམ་པར་བཞག་
པའི་སེམས་ཀྱིས་ལེགས་པར་གཟུང་བ་དང་། ལེགས་པར་བསམ་པ་དང་། ལེགས་པར་མཉམ་པར་
བཞག་པའི་དེ་བཞིན་ཉིད་དེ་ཉིད་ནང་དུ་ཡིད་ལ་བྱེད་དེ། དེ་དེ་ལྟར་དེ་བཞིན་ཉིད་ཡིད་ལ་བྱེད་
པ་ན་མཚན་མ་ཕྲ་མོ་འབྱུང་བ་རྣམས་ལ་ཡང་རེ་ཞིག་སེམས་ལྷག་པར་བཏང་སྙོམས་སུ་འཇོག་ན་
རགས་པ་དག་ལ་ལྟ་སྨོས་ཀྱང་ཅི་དགོས། དེ་ལྟར་བཞུགས་ཤིང་དེ་ལ་ལན་མང་དུ་གནས་པ་དུས་
དུས་སུ་གགས་དང་སྒྲིབ་པ་དང་། རྣམ་པར་གཡེང་བ་དག་ལ་སེམས་རྣམ་པར་སྦྱོར་བར་བྱེད་པ་དེ་
ལ་དེ་བཞིན་ཉིད་སོ་སོར་རྟོག་པའི་ཤེས་པ་བདུན་སྐྱེ་བར་འགྱུར་ཏེ། དེ་ནི་དེའི་མཐོང་བའི་ལམ་
ཡིན་ནོ། ། དེ་ཐོབ་པས་དངོས་པོའི་མཐའི་དམིགས་པ་ཐོབ་པ་ཡིན་ཏེ དེ་ནས་སྒོམ་པའི་ལམ་ལ་
ཞུགས་ཤིང་དམིགས་པ་གསུམ་པོ་དེ་དེ་ཡིད་ལ་བྱེད་པས་མངོན་པར་རྫོགས་པར་འཚང་རྒྱ་བས་
དགོངས་པ་ཡོངས་སུ་གྲུབ་པའི་དམིགས་པ་ཡང་འཐོབ་སྟེ། དེ་ལྟར་ན་བླ་མེད་བྱང་ཆུབ་ཏུ་འཚང་
རྒྱ་བར་འགྱུར་རོ། །ཞེས་བྱ་བ་ལ་སོགས་པ་རྒྱ་ཆེར་བཀའ་བསྩལ་ཏོ། །
-61-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
མདོ་དེའི་དོན་ནི་རྣམ་པ་བཅུ་དགུར་རིག་པར་བྱ་གེ རྟེན་དང་དམིགས་པ་དང་། རྣམ་པ་
དང༌། བརྟག་པ་དང་། མཚན་ཉིད་དང་། དབྱེ་བ་དང་། ཁྱད་པར་དང་
། འདྲེས་པའི་ཁྱད་པར་དང་།
རྒྱུན་མཚན་དང་། རིག་པ་དང་། སྤོང་བ་དང་། བསྡུས་པ་དང་། རྒྱུ་དང་། འབྲས་བུ་དང་
། བྱེད་ལས་
དང༌། མི་མཐུན་ཕྱོགས་དང་། དག་བྱེད་དང་། གཉེན་པོ་དང་། ཇི་ལྟར་སྒྲུབ་པ་རྣམས་སོ། ། རྟེན་ནི་
བཅོམ་ལྡན་འདས་ཞེས་པ་ནས་བརྟེན་ཅིང་གནས་སོ་ཞེས་པའི་བར་རོ། ། དེ་ཡང་ཐེག་ཆེན་པའི་
དབང་དུ་བྱས་ཀྱི་ཐམས་ཅད་ཀྱི་མ་ཡིན་ཏེ། གཞན་ནི་གསུང་རབ་མཐའ་དག་གི་དབང་དུ་མ་བྱས་
པའི་ཕྱིར་དང་། བླ་མེད་རྫོགས་པའི་བྱང་ཆུབ་ཏུ་སེམས་བསྐྱེད་པར་མ་ངེས་པའི་ཕྱིར་རོ། །
དམིགས་པ་ནི་བཅོམ་ལྡན་འདས་ཞེས་པ་ནས་ཡོངས་སུ་གྲུབ་པའོ། ། ཞེས་པའི་བར་
རོ༑ ༑དེ་ཡང་མཐའ་མ་གཉིས་ནི་ཐེག་ཆེན་གྱི་དབང་དུ་བྱས་ཏེ། རིམ་པ་ལྟར་ས་དང་པོ་དང་། དེ་
བཞིན་གཤེགས་པའི་ས་ལ་བཞག་པའི་ཕྱིར་རོ། ། ཅིའི་ཕྱིར་ཞི་གནས་རྣམ་པར་མི་རྟོག་པའི་
གཟུགས་བརྙན་ལ་དམིགས་ཤེ་ན། ཡང་དག་པའི་དོན་ལ་རྣམ་པར་མི་རྟོག་པའམ་མི་གཡོ་བའམ་
མི་འཕྲོ་བས་རྣམ་པར་མི་རྟོག་པ་ཞེས་བྱའོ། ། ཇི་ལྟར་ཐོས་པ་དང་བསམ་པའི་གཟུགས་ཅན་ལ་
དམིགས་པ་ནས་གཟུགས་ཅན་ཞེས་བྱའོ། ། ཅིའི་ཕྱིར་ལྷག་མཐོང་རྣམ་པར་མི་རྟོག་པའི་གཟུགས་
ཅན་ལ་དམིགས་པ་ན་གཟུགས་ཅན་ཞེས་བྱའོ། ། ཅིའི་ཕྱིར་ལྷག་མཐོང་རྣམ་པར་རྟོག་པའི་
གཟུགས་ཅན་ལ་དམིགས་ཞེས་བྱ་ཞེ་ན། ཡང་དག་པའི་དོན་ལ་རྣམ་པར་དཔྱོད་པའམ་འབྱེད་
པས་ན་རྣམ་པར་རྟོག་པ་ཞེས་བྱའོ། ། གཞན་ནི་སྔར་བཞིན་ནོ། ། དེ་ནས་འཕགས་པའི་གནས་
སྐབས་སུ་དེ་གཉིས་ཀ་གཟུགས་ཅན་ལ་མི་རྟོག་པར་དངོས་པོ་ཉིད་ཀྱི་ཆོས་ཉིད་དངོས་སུ་རྟོགས་
པས་དངོས་པོའི་མཐའ་ལ་དམིགས་པ་ཞེས་བྱ་ལ། གནས་གྱུར་ནས་སྒྲིབ་པ་མ་ལུས་པ་སྤངས་པའི་
མཚན་ཉིད་དགོངས་པ་ཡོངས་སུ་རྫོགས་པ་ནས་སངས་རྒྱས་ཀྱི་ས་ལ་དགོངས་པ་ཡོངས་སུ་གྲུབ་
པ་ལ་དམིགས་པ་ཞེས་བྱའོ། ། རྣམ་པ་དངོས་ནི་བཅོམ་ལྡན་འདས་ཞེས་པ་ནས་ལྷག་མཐོང་ལ་
མཁས་པ་ཡིན་ནོ་ཞེས་པའི་བར་རོ། ། རྗེས་མཐུན་པ་ནི་བཅོམ་ལྡན་འདས་ཞེས་པ་ནས་མཚུངས་
ལྡན་ཡིན་པར་བརྗོད་པར་བྱའོ། །ཞེས་པའི་བར་རོ། ། །
-62.



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བརྟག་པ་ལ་ལམ་གཉིས་ཐ་དད་བརྟག་པ་ནི། བཅོམ་ལྡན་འདས་ཞེས་པ་ནས་རྣམ་པར་
རྟོག་པའི་གཟུགས་ཅན་ལ་རྟོག་པའི་ཕྱིར་ཞེས་པའི་བར་རོ། ། དེ་དག་གི་དོན་ནི་འཇིག་རྟེན་ལས་
འདས་པའི་ཞི་གནས་སམ་མཚན་མེད་ལྟ་བུ་ལྷག་མཐོང་གི་དམིགས་པ་ལ་དམིགས་པ་ཡང་ཡོད་
པས་གཞི་མཐུན་པ་ཡོད་ལ། འཕྲོ་བའི་ཆ་ནས་གཞི་མཐུན་པ་མེད་པའི་ཕྱིར་རོ། ། སྣང་སེམས་ཐ་
དད་བརྟགས་པ་ནི་བཅོམ་ལྡན་འདས་ཞེས་པ་ནས་ངས་བཤད་དོ། ། ཞེས་པའི་བར་རོ། ། རྒྱས་པར་
བཤད་པ་ནི་བཅོམ་ལྡན་འདས་ཞེས་པ་ནས་དེ་བཞིན་ཉིད་དུ་ཡིད་ལ་བྱེད་པའོ ། ཞེས་པའི་བར་
རོ༑ ༑དབྱེ་བ་ནི་བཅོམ་ལྡན་འདས་ཞེས་པ་ནས་གསུམ་དུ་བརྗོད་པར་བྱའོ། ། ཞེས་པའི་བར་
རོ༑ ༑ཁྱད་པར་ནི་བཅོམ་ལྡན་འདས་ཞེས་པ་ནས་འདྲེས་པའི་ཆོས་ལ་དམིགས་པའོ་ཞེས་པའི་
བར་རོ། །འདྲེས་པའི་ཁྱད་པར་ལ་དབྱེ་བ་ནི་བཅོམ་ལྡན་འདས་ཞེས་པ་ནས་གཅིག་ཏུ་བཟླུམས་ཏེ་
ཡིད་ལ་བྱེད་པའོ་ཞེས་པའི་བར་རོ། །རྒྱུ་མཚན་ནི་བཅོམ་ལྡན་འདས་ཞེས་པ་ནས་ཡོངས་སུ་འཛིན་
པར་བྱེད་པའོ། ། ཞེས་པའི་བར་རོ། ། གོང་མ་ནི་ས་སྟེ་ཞི་གནས་སོ། ། བཟང་པོ་ནི་ཡོན་ཏན་ཏེ་ལྷག་
མཐོང་ངོ༌།། ས་མཚམས་ནི་བཅོམ་ལྡན་འདས་ཞེས་པ་ནས་འདྲེས་པ་ལ་དམིགས་པ་གང་ཡིན་
པའོ། །ཞེས་པའི་བར་རོ། །རྒྱུ་མཚན་ནི་བཅོམ་ལྡན་འདས་ཞེས་པ་ནས་བཏང་སྙོམས་ཀྱི་རྒྱུ་མཚན་
ནོ༑ ༑ཞེས་པའི་བར་རོ། ། རིག་པ་ལ་ངོ་བོ་ནི་བཅོམ་ལྡན་འདས་ཞེས་པ་ནས་བྱང་ཆུབ་ཀྱི་ཕྱོགས་
གང་ཡིན་པ་རྣམས་སོ། །ཞེས་པའི་བར་རོ། །
ཁྱད་པར་ལ་ཤེས་རབ་གསུམ་གྱི་ཁྱད་པར་ནི་བཅོམ་ལྡན་འདས་ཞེས་པ་ནས་རྣམ་པར་
ཐར་པ་བྱེད་པའོ་ཞེས་པའི་བར་རོ། ། འདིར་ཐོས་པའི་སྐབས་སུ་ཚིག་འབྲུ་ལ་གནས་པ་ནི་ཚིག་གི་
རྗེས་སུ་འབྲང་གི་དོན་མངོན་དུ་མ་གྱུར་པའི་ཕྱིར་རོ། །སྒྲ་ཇི་བཞིན་པ་ནི་བརྟག་དཔྱད་མི་བྱེད་པའི་
ཕྱིར་རོ། །དེ་ཉིད་ཀྱི་ཕྱིར་ན་དགོངས་པའི་དོན་རྟོགས་པ་མེད་པའོ། །དེའི་ཕྱིར་དེ་མངོན་དུ་མ་གྱུར་
པའོ། །ཆོས་ཀྱི་སྐུའི་ས་བོན་ཆུང་ངུ་ཡིན་པའི་ཕྱིར་རྣམ་པར་ཐར་པ་དང་རྗེས་སུ་མཐུན་པའོ །འདི་
ཡོད་ན་གདོན་མི་ཟ་བར་ཐར་པར་བྱེད་པ་མ་ཡིན་པའི་ཕྱིར་རྣམ་པར་ཐར་པར་བྱེད་པ་མ་ཡིན་
ནོ༑ ༑བསམ་པའི་སྐབས་སུ་གཞན་འདྲ་བ་ལ་སྒྲ་ཇི་བཞིན་པ་མ་ཡིན་པ་ནི་བརྟག་དཔྱད་བྱེད་པའི་



བརྩེ་ཆེན་འོད་སྣང་ལས། པོད་ཆེན་དྲུག་གི་པར་ཕྱིན་འགྲེལ་སྐོར་
ཕྱིར་རོ། ། དེ་ཉིད་ཀྱི་ཕྱིར་དགོངས་པ་ཡོངས་སུ་རྟོགས་པའོ། ། འདིར་རྟོགས་པ་ནི་ཡང་དག་པ་
མངོན་སུམ་དུ་རྟོགས་པ་ཡིན་ལ། །ཐོབ་པ་ནི་རྫོགས་པར་ཐོབ་པ་ཞེས་བྱའོ། །
བསྒོམས་བྱུང་གི་སྐབས་སུ་ཚིག་འབྲུ་ཁོ་ན་ལ་གནས་པ་མ་ཡིན་པ་ནི་མཐར་ཕྱིན་པའི་
དོན་མངོན་དུ་འགྱུར་བའི་ཕྱིར་རོ། ། རྣམ་པར་ཐར་པར་བྱེད་པའི་བྱང་ཆུབ་སེམས་དཔའ་རྣམས་
བསྒོམས་བྱུང་གིས་ངེས་འབྱེད་ཆ་མཐུན་ནས་ཕྱིར་མི་ལྡོག་པའི་ཕྱིར་རོ། །ཤེས་མཐོང་གི་ཁྱད་པར་
ནི་བཅོམ་ལྡན་འདས་ཞེས་པ་ནས་རྣལ་འབྱོར་གང་ཡིན་པའོ། ། ཞེས་པའི་བར་རོ། ། སྤོང་བ་ནི་
བཅོམ་ལྡན་འདས་ཞེས་པ་ནས་རྣམ་པར་སེལ་ཏོ་ཞེས་པའི་བར་རོ། ། བསྡུས་པ་ནི་བཅོམ་ལྡན་
འདས་ཞེས་པ་ནས་བསྡུས་པར་རིག་པར་བྱའོ་ཞེས་པའི་བར་རོ། ། རྒྱུ་ནི་བཅོམ་ལྡན་འདས་ཞེས་
པ་ནས་རྒྱུ་ལས་བྱུང་བ་ཡིན་ནོ་ཞེས་པའི་བར་རོ། ། དེ་ཡང་རིམ་པ་ལྟར་ཞི་གནས་ནི་ཚུལ་ཁྲིམས་
རྣམ་དག་དང༌། ལྷག་མཐོང་ནི་ལྟ་བ་རྣམ་དག་གི་རྒྱུ་ལས་བྱུང་བ་ཡིན་ནོཞེས་རིག་པར་བྱའོ། ། དེ་
ཡང་མཚན་བཅས་ཀྱི་དབང་དུ་མཛད་ཀྱི། མཚན་མེད་ཀྱི་ཞི་གནས་ནི་ལྟ་བ་རྣམ་དག་ལས་ཀྱང་
བྱུང་བ་ཡིན་ནོ། ། འབྲས་བུ་ནི་བཅོམ་ལྡན་འདས་ཞེས་པ་ནས་འབྲས་བུ་ཡིན་ནོ་ཞེས་པའི་བར་
རོ༑ ༑དེ་ཡང་ཞི་གནས་ཀྱིས་སྙོམས་འཇུག་གི་སྒྲིབ་པ་ལས་གྲོལ་ཏེ་སེམས་རྣམ་པར་དག་པ་དང༌།
ཤེས་རབ་ཀྱིས་སྒྲིབ་པ་གཉིས་ཀ་ལས་གྲོལ་ཏེ། ཤེས་རབ་རྣམ་པར་དག་པར་བྱེད་པ་ཡིན་
ནོ༑ ༑བྱེད་ལས་ནི་བཅོམ་ལྡན་འདས་ཞེས་པ་ནས་ཐར་པར་བྱེད་པ་ཡིན་ནོ ། ཞེས་པའི་བར་ཏེ་
རིམ་པ་ལྟར་རོ། །
མི་མཐུན་ཕྱོགས་ནི་བཅོམ་ལྡན་འདས་ཞེས་པ་ནས་གཉིས་ཀའི་སྒྲིབ་པ་ཡིན་ནོ་ཞེས་པའི་
བར་རོ། ། དག་བྱེད་ནི་བཅོམ་ལྡན་འདས་ཞེས་པ་ནས་རྒོད་འགྱོད་ཆོམས་པར་གྱུར་པའོ་ཞེས་པའི་
བར་རོ། ། དེའི་རྒྱུ་མཚན་ལྷག་མཐོང་སྦྱངས་ནས་ཞི་གནས་དག་པ་དང། ཞི་གནས་སྦྱངས་ནས་
ལྷག་མཐོང་དག་པར་འགྱུར་བའི་ཕྱིར་རོ། ། གཉེན་པོ་ནི་བཅོམ་ལྡན་འདས་ཞེས་པ་ནས་མཐོང་
བས་ཐོབ་བོ་ཞེས་པའི་བར་རོ། ། འདིར་དེ་བཞིན་གཤེགས་པའི་ས་ལ་ནི་ཐག་སྲིང་བའི་གཉེན་པོ་
དོན་གནས་ཀྱི་སྤོང་གཉེན་ནི་མེད་དེ། བསླབ་བྱ་ལས་གྲོལ་བའི་ཕྱིར་རོ། ། ཇི་ལྟར་སྒྲུབ་ཚུལ་ནི་
-64-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བཅོམ་ལྡན་འདས་ཞེས་པ་ནས་འཚང་རྒྱ་བར་འགྱུར་རོ་ཞེས་བྱ་བའི་བར་རོ། ། མདོའི་དོན་ནི་དེ་
ལྟར་ཡིན་ནོ། །
ཇ༢ཡེ་ཤེས་དང་སའི་ཚོགས་བྱེ་བྲག་ཏུ་བཤད་པ།།
ཡེ་ཤེས་དང་ནི་བསོད་ནམས་དང་། ། ཞེས་པ་འདིར། ཡེ་ཤེས་ཀྱི་ཚོགས་ཀྱི་མཚན་
ཉིད། ཆོས་སྐུའི་ཐབས་ཀྱི་གཙོ་བོར་གྱུར་པ། བསོད་ནམས་ཀྱི་ཚོགས་ཀྱི་མཚན་ཉིད གཟུགས་
སྐུའི་ཐབས་ཀྱི་གཙོ་བོར་གྱུར་པ། དབྱེ་བ་ནི། ཡེ་ཤེས་ལ། ཐོས་པ་དང་། བསམ་པ་དང་།
བསྒོམས་པ་ལས་བྱུང་བའི་ཡེ་ཤེས་ཀྱི་ཚོགས་གསུམ་མོ། ། བསོད་ནམས་ལ་ཡང་སྦྱོར་བ་དང་།
དངོས་གཞི་དང་། མཇུག་གི་བསོད་ནམས་རྣམས་སོ། ། སྔར་གྱི་ལྷག་མཐོང་དང་འདིའི་ཡེ་ཤེས་
ཀྱི་ཚོགས་ལ་ཁྱད་པར་ཅི་ཡོད་ཅེ་ན འདི་ལ་ཁ་ཅིག་ཨར་གྲགས་སོགསན་རེ། ལྷག་མཐོང་ནི་ཐོས་
བསམ་སྒོམ་པ་གསུམ་ཆར་སྲིད་ལ། ཡེ་ཤེས་ནི་བསྒོམས་བྱུང་འབའ་ཞིག་ཡིན་ཏེ། ཡེ་ཤེས་ལ་
རྟོན་གྱི་རྣམ་ཤེས་ལ་མི་རྟོན་ཞེས་གསུངས་པའི་ཕྱིར་རོ་ཞེས་ཟེར་རོ། ། དེ་ནི་མ་ཡིན་ཏེ། མདོ་
དེའི་དོན་ནི་མྱང་འདས་ཀྱི་ཆོས་ལ་རྟོན་གྱི་འཁོར་བའི་ཆོས་ལ་མི་རྟོན་ཞེས་པའི་ཕྱིར་དང། །
གཏན་ལ་དབབ་པ་ལས། ཆོས་དེ་གསུམ་ནི་ཤས་ཆེར་ཐོས་པ་ལས་བྱུང་བའི་ཡེ་ཤེས་ཀྱི་ཚོགས་
ཉམས་པར་འགྱུར་བ་ཡིན་ནོ་ཞེས་ཐོས་པ་ལས་བྱུང་བའི་ཡེ་ཤེས་ཀྱི་ཚོགས་ཡོད་པར་བཤད་
ཅིང་། འདི་ལ་དབུ་སེམས་མི་མཐུན་པའི་རྒྱུ་མཚན་ཡང་མེད་པའི་ཕྱིར་རོ། །
འོ་ན་ཇི་ལྟར་ཞེ་ན། ལྷག་མཐོང་ནི་གནས་ལུགས་རྟོགས་པས་རབ་ཏུ་ཕྱེ་ལ། ཡེ་ཤེས་ནི།
ཆོས་ཉིད་གཉིས་རྟོགས་པ་ཆ་མཉམ་པས་རབ་ཏུ་ཕྱེ་བའི་ཕྱིར་ཏེ གཞན་དུ་ན་ཤེས་རབ་ཀྱི་ཕ་
རོལ་ཏུ་ཕྱིན་པ་དང་། ཡེ་ཤེས་ཀྱི་ཕ་རོལ་ཏུ་ཕྱིན་པ་ལ་ཁྱད་པར་མི་རྙེད་པར་འགྱུར་བའི་ཕྱིར་
རོ༑ ༑དེ་ལྟ་ན་ཡེ་ཤེས་ཀྱི་དམིགས་པ་སྟོང་ཉིད་དུ་བཤད་པ་ཇི་ལྟར་ཞེ་ན ཆོས་ཅན་ཡང་མཚོན་
པའི་ཕྱིར་དང་། གཞིར་བྱས་པའི་ཕྱིར་རོ། །སྔར་གྱི་ཐབས་ལ་མཁས་པ་དང༌། འདིའི་བསོད་ནམས་
ལ་ཁྱད་པར་ཅི་ཡོད་ཅེ་ན། ཐབས་མཁས་ནི་ཐེག་ཆེན་གྱི་སྦྱོར་དངོས་མཇུག་གསུམ་སྤྱིར་འཛིན་ལ།
-(65-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བསོད་ནམས་ནི་དེའི་ནང་ཚན་ཡིན་པའམ། འགྲེལ་ཆེན་ལྟར་ན་སྔ་མ་ནི་རྒྱུའི་སྐབས་དང་། འདི་ནི་
འབྲས་བུའི་སྐབས་ཡིན་པས་ཁྱད་པར་ཡོད་པར་འཆད་དོ། །
ལམ་དང་ཞེས་པ་འདིར། ཁ་ཅིག་ཨར་གྲགས་སོགསན་རེ། འཕགས་སེང་ལྟར་ན། མཐོང་བ་ལ་
སོགས་པའི་ལམ་འཛིན་ལ། དེ་ལྟ་ནའང་ཚོགས་སྒྲུབ་ཀྱི་ས་མཚམས་དང་མི་འགལ་ཏེ། ལམ་དང་
ལམ་གྱི་ཚོགས་སྒྲུབ་མི་འདྲ་བས་ལམ་གྱི་ཚོགས་སྒྲུབ་ཆོས་མཆོག་ཆེན་པོ་ནས་ཡོད་པས་སོ། ། ཞེས་
ཟེར་རོ། །དེ་ནི་ནོར་ཏེ། འཕགས་པ་ལྟར་ན་ལམ་གྱི་ཚོགས་སྒྲུབ་ཆོས་མཆོག་ནས་ཡོད་པར་བཞེད་
པའི་ལུང་རིགས་ཅུང་ཟད་མེད་པའི་ཕྱིར་རོ། ། འོ་ན་ཇི་ལྟར་ན། འཕགས་པ་ལྟར་འདིར་མཐོང་བ་
ལ་སོགས་པའི་ལམ་འཛིན་པའི་དོན་ནི་ཚོགས་སྒྲུབ་མཐོང་ལམ་ནས་འཛིན་པར་བསྟན་པའི་ཕྱིར་
ཡིན་ཏེ། གཞན་དུ་ན་ལམ་ཞེས་པ་མཐོང་ལམ་ནས་འཛིན་པ་ལ་དགོས་པ་གཞན་བསྟན་དགོས་པ་
ལ་ཅུང་ཟད་ཀྱང་བསྟན་དུ་མེད་པའི་ཕྱིར་རོ། ། འགྲེལ་པ་འདི་ལྟར་ན། མཐོང་བ་ལ་སོགས་པའི་
ལམ་འཛིན་པའི་དོན་ནི། ཚོགས་རྣམས་སྒོམ་ལམ་དུ་ཤས་ཆེ་བ་ཡིན་གྱི དོན་དུ་ན་མཐོང་ལམ་
ནས་ཀྱང་ཡོད་དོ་ཞེས་བསྟན་པའི་ཕྱིར་ཡིན་ཏེ། གཞན་དུ་ན། ཆོས་མཆོག་མཐོང་ལམ་གྱི་ཚོགས་
སུ་བྱེད་པ་ལ་ཤེས་བྱེད་མེད་པའི་ཕྱིར་རོ། །འགྲེལ་ཆེན་ལྟར་ན། མཐོང་ལམ་ནས་འཛིན་པ་མ་ཡིན་
ཏེ༔ ལམ་གྱི་ཚོགས་ཆོས་མཆོག་ཆེན་པོར་བཞག་ཅིང་། དེའི་ཕྱིར་འགྲེལ་ཆེན་དུ་དངོས་པོར་
ཡོངས་སུ་རྟོགས་པའི་ལམ་ལ་སོགས་པ་ལ་འབད་པས་ན་ལམ་གྱི་ཚོགས་སོ་ཞེས་བྱ་བས་མོས་སྤྱོད་
དུ་ཡང་འབྱུང་བར་གསུངས་པའི་ཕྱིར་རོ། ། དེའི་ཕྱིར་འགྲེལ་པ་སོ་སོའི་ནང་ཚན་གྱི་ཁྱད་པར་མ་
གཏོགས་པར་གཟུ་ལུམ་དང་པོ་ལ་སྤྱིས་སྨྲ་བ་ནི་ཤིན་ཏུ་སྐྱོ་བར་སྣང་ངོ་། ། འོ་ན་འཕགས་པས་ལམ་
ལ་འཇུག་པའི་སྒྲུབ་པའི་སྐབས་ཀྱི་ལམ་དེ་ཡང་འཕགས་ལམ་དུ་བཤད་པས་འཇུག་སྒྲུབ་ཡང་
མཐོང་ལམ་ནས་འཛིན་པར་འགྱུར་རོ་ཞེ་ན། སྐྱོན་མེད་དེ། སྦྱོར་ལམ་ནི་འཕགས་ལམ་ལ་འཇུག་པ་
ཡིན་པར་འཐད་ལ། སྦྱོར་ལམ་ཆོས་མཆོག་མཐོང་ལམ་གྱི་ཚོགས་སུ་ནི་མི་རིགས་པའི་ཕྱིར་ཏེ
སྙིང་རྗེ་ཆེན་པོ་ལ་སོགས་པ་འདི་རྣམས་ཉིད་བྱང་ཆུབ་ཆེན་པོ་ཉེ་བར་འཛིན་པས་ཚོགས་སུ་
བཞག་གི ། བསམ་གཏན་གཟུགས་མེད་སོགས་ནི་འཇུག་པ་ཡིན་པར་མ་གསུངས་པའི་ཕྱིར་དང་།
-66-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མི་རིགས་པའི་ཕྱིར་རོ། ། འཇུག་སྒྲུབ་ཀྱི་སྐབས་ཀྱི་ལམ་དེ་འཕགས་ལམ་དུ་བཤད་པ་འདིས་ནི་
གང་དག་འཕགས་པ་ཚད་མར་བྱས་ནས་འཇུག་སྒྲུབ་ཀྱི་སྐབས་ཀྱི་དྲན་པ་ཉེར་བཞག་སོགས་ནི་
ཕལ་ཆེར་འཇིག་རྟེན་པ་དང་། འདིར་ནི་འཇིག་རྟེན་ལས་འདས་པའོ་ཞེས་ཟེར་བ་ཡང་བཀག་པ་
ཡིན་ནོ། །
ཚིག་ལ་སོགས་པའི་གཟུངས་དང༌། །ཞེས་པ་འདིར། འཕགས་སེང་གི་ལུགས་དང་། ཐོགས་
མེད་ཀྱི་ལུགས་སོ། ། དང་པོ་ལ་བཞི་ལས་ངོ་བོ་ནི། འཕགས་སེང་གི་འགྲེལ་ཆེན་གཉིས་ཀྱི་ལུགས་
ལ་གཟུངས་ཀྱི་ངོ་བོ་དྲན་ཤེས་སུ་བྱེད་པ་ཕལནི་མི་རིགས་ཏེ། ཉི་སྣང་ལས། ཡི་གེ་སྣ་ཚོགས་པ་དེ་
དང་དེའི་བསྐལ་པ་མང་པོར་ཆོས་སྟོན་པའི་རྒྱུའི་དྲན་པ་གོང་ནས་གོང་དུ་ལྡན་པ་ཡིན་ལ། དྲན་པ་
ནི་ཡི་གེའི་དོན་གྱིས་ན་གཟུངས་ཡིན་པར་ཤེས་པར་བྱའོ། ། ཞེས་དང༌། དེའི་དོན་འགྲེལ་ཆེན་ལས་
ཡི་གེ་དེ་དང་དེའི་བསྐལ་པ་མང་པོར་ཆོས་སྟོན་པའི་རྒྱུའི་དྲན་པ་ཡོངས་སུ་གཏུགས་པ་མེད་པར་
འགྱུར་བ་དང་། འཛིན་པར་བྱེད་པས་ན་གཟུངས་ཞེས་བྱ་བའི་ཚུལ་གྱིས་ན་དྲན་པས་ཀྱང་གཞུང་
དང་དོན་འཛིན་པས་ན་གཟུངས་ཀྱི་ཚོགས་སོ་ཞེས་གསུངས་པའི་ཕྱིར་རོ། ། དེའི་དོན་འདི་ཡིན་ཏེ།
འདིར་གཟུངས་ནི་གཉིས་ཏེ། གཟུང་བ་ཚིག་གི་གཟུངས་དང་། འཛིན་པ་དྲན་པའི་གཟུངས་
སོ༑ ༑དང་པོ་ནི་བྱམས་སེམས་མཐོང་ལམ་པའམ་ཆོས་མཆོག་པ་ལྟ་བུའི་ཡིད་ལ་སྣང་བའི་ཨ་ཀཱ་རོ་
ཞེས་པའི་གཟུངས་ཀྱི་ཚིག་དེ་དང་དེས་ནི་བསྐལཔར་ཆོས་སྟོན་པའི་རྒྱུའི་དྲན་འཛིན་གཏུགས་པ་
མེད་པར་འབྱུང་བ་སྟེ། འདི་ལས་འཛིན་པ་རྒྱུན་ལྡན་དུ་འབྱུང་བས་གཟུངས་ཞེས་བྱའོ། །གཉིས་པ་
ནི་འདིས་འཛིན་པར་བྱེད་པས་ན་དེ་དག་གི་རྒྱུད་ཀྱི་དྲན་པས་ཀྱང་གཞུང་དང་དོན་འཛིན་པས་ན་
གཟུངས་ཞེས་བྱའོ། །འདིར་ཡང་ཞེས་པ་ནི་དེ་འདྲའི་ཚིག་གཟུངས་ཡིན་པར་མ་ཟད་ཅེས་པའོ །
དབྱེ་བ་ནི་འགྲེལ་ཆེན་གཉིས་ལྟར་ན་བཞིར་འབྱེད་པ་མི་རིགས་ཏེ། ཚིག་གི་གཟུངས་དང་
དྲན་པའི་གཟུངས་ཙམ་ཞིག་གསུངས་པར་སྣང་གི་གཞན་འཆད་པ་ལ་ཤེས་བྱེད་མེད་པའི་ཕྱིར་
རོ༑ ༑དེས་ན་ཚིག་གི་གཟུངས་དང་དྲན་པའི་གཟུངས་གཉིས་སོ། ། ས་མཚམས་ནི་སློབ་དཔོན་གྱི་
འགྲེལ་པ་གཉིས་མཐུན་པར་བཟོད་པའི་གཟུངས་ཆོས་མཆོག་དང། གཞན་གསུམ་ནི་མཐོང་ལམ་
-67-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ནས་ཐོབ་བོ་ཞེས་ཟེར་བ་ནི་མི་འཐད་དེ། འགྲེལ་ཆེན་དུ་བརྩེ་བ་ནས་བརྩམས་ཏེ་གཟུངས་ཀྱི་བར་
ནི་ཆོས་མཆོག་ཆེན་པོས་བསྡུས་སོ་ཞེས་དང་། འདིར་ཡང་གཟུངས་ཀྱི་ཐོག་མ་ཚིག་གི་གཟུངས་
ནས་སྨོས་པའི་ཕྱིར་རོ། །ཡང་ཀུའགའ་ཞིག་བཞིར་ཕྱེ་ནས། ཚིག་དང་དོན་གྱི་གཟུངས་ཚོགས་ལམ་
ཆེན་པོ་དང་། བཟོད་པའི་གཟུངས་སྦྱོར་ལམ་དང་། སྔགས་ཀྱི་གཟུངས་མཐོང་ལམ་ནས་ཡོད་དོ་
ཞེས་ཟེར་བ་ཡང་འཕགས་སེང་སོགས་ཀྱི་དགོངས་པར་མ་ངེས་ཏེ། ཚོགས་ལམ་ཆེན་པོར་ཆོས་
རྒྱུན་གྱི་ཏིང་ངེ་འཛིན་ཐོབ་ཀྱང་བསྐལ་པར་མི་བརྗེད་པའི་གཟུངས་ཐོབ་པའི་ངེས་པ་མེད་པའི་
ཕྱིར་དང་། འདིར་གཟུངས་ཀྱི་དྲན་པས་ནི་བསྐལ་པ་མང་པོར་རྒྱུན་མ་གཏུགས་པར་ཚིག་དོན་
འཛིན་པར་བཤད་པའི་ཕྱིར་རོ། །
འོ་ན་ཇི་ལྟར་ཞེ་ན། འགྲེལ་ཆེན་ལྟར་ན་འདིར་བསྟན་གཟུངས་ནི་ཆོས་མཆོག་ཆེན་པོ་
ནས་བསྡུས་པར་བཤད་ཅིང་། ཉི་སྣང་དང་འདི་ལྟར་ན། ལམ་གྱི་རིགས་པས་དངོས་བསྟན་མཐོང་
ལམ་ནས་ཐོབ་པར་བཤད་དོ། ། སྒྲ་དོན་ནི་ལེགས་པའི་ལམ་ལས་མི་མཉམ་པར་འཛིན་པས་ན་
གཟུངས་ཞེས་བྱའོ། ། ཡང་ན་འདིས་གཟུངས་སམ། འདིས་འཛིན་པས་ན་གཟུངས་ཞེས་
བྱའོ། ། ཐོགས་མེད་ཀྱི་ལུགས་ལ་བཞི་ལས། ངོ་བོ་ནི་གཟུངས་ཀྱི་མཚན་ཉིད། དྲན་ཤེས་མཚུངས་
ལྡན་གང་ཞིག་ལེགས་པའི་ལམ་མཆོག་ལས་མི་ཉམས་པར་འཛིན་པ། དབྱེ་བ་ནི་བཞི་སྟེ། བཟོད་
པ་དང་། ཚིག་དང་དོན་དང་། སྔགས་ཀྱི་གཟུངས་སོ། །དེ་དག་གི་མཚན་ཉིད་ནི་རིམ་པ་ལྟར། ཆོས་
ཟབ་མོ་ལ་མི་སྐྲག་པའི་གཟུངས་དང་། ཆོས་ཟབ་མོའི་ཚིག་བསྐལ་པར་འཛིན་ནུས་པའི་གཟུངས་
དང༌། ཆོས་ཟབ་མོའི་དོན་བསྐལ་པར་འཛིན་ནུས་པའི་གཟུངས་དང་
། རང་གི་སྔགས་འབྲས་བྱིན་
གྱིས་བརླབས་ནུས་པའི་གཟུངས་སོ། ། ས་མཚམས་ནི་ཁ་ཅིག་མདངསན་རེ། སྔར་བཤད་པའི་
གཟུངས་གང་ཡིན་པ་དེ་ནི་མོས་སྤྱོད་ན་མངོན་པར་བརྩོན་པའི་སྟོབས་ཀྱིས་འབྱུང་ངོ། ། གཟུངས་
ལྷག་མ་གསུམ་ནི་སྨོན་ལམ་གྱི་སྟོབས་ཀྱིས་སྐྱེ་བར་འགྱུར་ཏེ། ས་དང་པོ་ལ་དེ་དག་ཆུང་ཡང་
བརྟན་པར་འགྱུར་རོ་ཞེས་ཟེར་རོ། ། དེ་ནི་འཕགས་པ་ཐོགས་མེད་དང་འགལ་ཏེ། ས་དང་པོ་ཐོབ་
ནས་དེ་དག་བརྟན་པ་དང་རྒྱ་ཆེ་བར་དོན་གྱི་གསུངས་པའི་ཕྱིར་རོ། ། འོ་ན་ཇི་ལྟར་ཞེ་ན། དང་པོ་
-68-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས་ ༼༣༤
WA
མོས་སྤྱོད་ཀྱི་སར་ཐོབ་ཅིང་། ཕྱི་མ་གསུམ་བརྟན་པ་དང་། རྒྱ་ཆེ་བ་མ་ཡིན་པ་ནི་ས་དང་པོའི་སྔོན་
དུ་ཡང་ཐོབ་ལ། བརྟན་པ་དང༌། རྒྱ་ཆེ་བ་ནི་ས་དང་པོ་ནས་ཐོབ་གོ ། ཡང་ས་ལ་མ་ཞུགས་པའི་
སྐབས་དང་། མ་དག་ས་ལ་ཞུགས་པའི་སྐབས་དང་། དག་ས་ལ་ཞུགས་པའི་སྐབས་སུ་ཆུང་འབྲིང་
ཆེ་གསུམ་ཐོབ་པར་བཤད་དོ། །
སྒོམ་ཚུལ་ནི་ཨ་ར་པ་ཙ་ན་ལ་སོགས་པའི་ཡི་གེའི་དོན་སྐྱེ་མེད་ནམ་མཁའ་ལྟ་བུར་སྒྲོ་
བཏགས་ནས་སྒོམ་མོ། ། དེ་ལ་གསལ་སྣང་སྐྱེས་པ་ན་ཆོས་ཐམས་ཅད་ནམ་མཁའི་རང་བཞིན་དུ་
གསལ་བར་སྒོམ་མོ། །དེ་ལྟར་བསྒོམས་པའི་སྟོབས་ལས་སྒོམ་པ་རྫོགས་པ་ན་ཡི་གེ་ཨ་ཙམ་ཤིན་ཏུ་
བསྒོམས་པས་ཆོས་ཐམས་ཅད་ལ་མི་སྐྱེ་བའི་བཟོད་པ་ཐོབ་སྟེ་བཟོད་པའི་གཟུངས་སུའགྱུར་
རོ༑ ༑དེ་ནས་ཚིག་གི་གཟུངས་ལ་སོགས་པ་འབྱུང་བར་འགྱུར་རོ། ། གཞན་ཡང་ཨི་ཊི་མི་ཊི་ལ་
སོགས་པའི་སྔགས་དེ་དག་གི་བརྗོད་བྱ་གང་ཡིན་བསམས་པས་དེ་ལ་བརྗོད་བྱ་གང་ཡང་མི་མཐོང་
ངོ་༑ ༑དེ་ནས་བརྗོད་བྱ་དང་བྲལ་བ་ཉིད་ཐ་སྙད་དུ་དེའི་བརྗོད་བྱ་ཡིན་ནོ་སྙམ་ཞིང་དེ་བརྗོད་བྱ་
དང་བྲལ་བར་མོས་ཏེ། ཆོས་ཐམས་ཅད་ཀྱང་བརྗོད་བྱ་རྗོད་བྱེད་ཀྱི་རང་བཞིན་དང་བྲལ་བ་
བརྗོད་དུ་མེད་པའི་ངོ་བོར་བསྒོམས་པས་ཆོས་ཐམས་ཅད་ཀུན་བཏགས་ཀྱིས་སྟོང་པར་མཐོང་
ངོ་༑ ༑དེ་མཐོང་བ་ན་ཆོས་ཐམས་ཅད་བརྗོད་དུ་མེད་པར་མཐོང་ནས་དགའ་བ་ཆེན་པོ་སྐྱེས་ཏེ་
ཆོས་ཐམས་ཅད་ལ་མི་སྐྱེ་བའི་བཟོད་པ་ཐོབ་པར་འགྱུར་རོ། ། དེ་ལས་ཚིག་ལ་སོགས་པའི་
གཟུངས་འབྱུང་བར་འགྱུར་རོ། །
འོ་ན་མདོ་དང་དེས་ཚོགས་དེ་དང་དེ་ཇི་ལྟར་བསྟན་ཞེ་ན། སྙིང་རྗེའི་བྱེད་ལས་ཀྱིས་སྙིང་རྗེ་
བསྟན་པའི་ཕྱིར་དང་། ཕར་ཕྱིན་དྲུག་ནི་དངོས་སུ་བསྟན་པའི་ཕྱིར་དང་། སེམས་བསྐྱེད་པ་གཞན་
གྱི་གོ་སྐབས་མི་འབྱེད་པས་གཞན་དོན་ལ་རྩེ་གཅིག་པ་བསྟན་པའི་ཕྱིར་དང༌། གནས་ལུགས་སྟོང་
པར་རྟོགས་པའི་གོ་ཆ་བསྟན་པའི་ཕྱིར་དང་། མ་བཅིངས་པས་ཤེས་རབ་དང་། མ་གྲོལ་བའི་སྙིང་
རྗེ་སྟེ་དེ་ལྟ་བུའི་ཟུང་འབྲེལ་བསྟན་པའི་ཕྱིར་དང༌། ཐེག་ཆེན་གྱི་སྦྱོར་དངོས་མཇུག་གསུམ་བསྟན་
པའི་ཕྱིར་དང་། ཏིང་ངེ་འཛིན་གྱིས་སེམས་ཅན་གྱི་དོན་བྱེད་པའི་ཆ་ནས་བསོད་ནམས་ཡིན་པའི་
-(53-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཕྱིར་རམ། ཏིང་ངེ་འཛིན་ལ་མོས་པ་སྒོམ་པ་ལ་སོགས་པས་བསོད་ནམས་འབྱུང་བས་རྒྱུའི་འབྲས་
བུ་མཚོན་པའི་ཕྱིར་དང་
། དྲན་པ་ཉེར་བཞག་སོགས་ནི་ལམ་ཡིན་པའི་ཕྱིར་དང། གཟུངས་ནི་
དངོས་སུ་བསྟན་པའི་ཕྱིར་རོ། །ཡེ་ཤེས་དང་ས་དང་གཉེན་པོའི་མདོ་སྦྱོར་ནི་འོག་ཏུ་འཆད་དོ། །
དེ་ལ་ཡེ་ཤེས་ཀྱི་ཚོགས་ཞེས་པ་འདིར། ཡུལ་སྟོང་ཉིད་དང་སེམས་ཡེ་ཤེས་སོ། །དང་པོ་ལ།
སྟོང་གཞི་ཆོས་ཅན་ནི་མིག་ལ་སོགས་པ་ཉི་ཤུའོ། ། ཇི་ལྟར་སྟོང་ཚུལ་ནི་རྟག་ཆད་ཀྱི་མཐའ་དང་
བྲལ་བས་རང་རང་གི་དངོས་པོ་སྟོང་པའི་ཕྱིར་རོ། ། འདིར་ཁ་ཅིག ། རང་རང་གི་ངོ་བོས་སྟོང་པའི་
ཕྱིར་དང་། བརྟག་མི་བཟོད་པའི་ཕྱིར་ཞེས་ཟེར་བ་ནི་ལེགས་པ་མ་ཡིན་ཏེ། དེ་གཉིས་མཚན་ཉིད་
ཐ་དད་མེད་པས་རྟགས་སོ་སོར་འགོད་པ་དོན་མེད་པའི་ཕྱིར་རོ། ། ཡེ་ཤེས་ཀྱི་དམིགས་པ་དཔྱད་
པ་ནི་སྒྲུབ་པའི་དམིགས་པའི་སྐབས་ལྟར་ཡིན་ནོ། ། འདིར་རྨ་སེམས་ཙམ་པ་སྟོང་ཉིད་མེད་དགག་
འབའ་ཞིག་པ་དམིགས་པར་བྱེད་པ་ལ། སློབ་དཔོན་གྱི་མངོན་སུམ་དང་དངོས་མེད་ལ་དམིགས་
པའམ་སྟོང་ཉིད་འདུས་བྱས་སུ་འགྱུར་རོ་ཞེས་འགྲེལ་ཆེན་ལས་བཤད་ཀྱང་ཧ་ཅང་འགྲིག་པར་
མ་མཐོང་ངོ་ཟེར་བ་ནི་འཁྲུལ་བས་གཞུང་དོན་མ་གོ་བར་ཟད་དེ ཡེ་ཤེས་མེད་འགག་ལ་དངོས་སུ་
དམིགས་ན། ཡང་ན་མངོན་སུམ་དངོས་མེད་རྐྱང་པ་ལ་དམིགས་པར་འགྱུར་བའི་སྐྱོན་ཡང་གནས་
ལ༑ སྟོང་ཉིད་རྐྱང་པ་མངོན་སུམ་གྱིས་དམིགས་པར་ཁས་ལེན་ན་འདུས་བྱས་སུ་འགྱུར་བའི་སྐྱོན་
ཡང་ལེགས་པར་གནས་པའི་ཕྱིར་དང༌། ཉི་སྣང་ལས་ཀྱང་དེ་སྐད་གསུངས་པས་སློབ་དཔོན་གྱི་
རང་བཟོ་ཡང་མ་ཡིན་པའི་ཕྱིར་རོ། ། །
ཡུལ་ཅན་ཡེ་ཤེས་ལ་ངོ་བོ་དང༌། དབྱེ་བ་དང་། ས་མཚམས་སོ། །ངོ་བོ་ནི། ཁ་ཕལ་ཅིག། ཤེས་
རབ་ཡིན་ནོ་ཞེས་ཟེར་བ་ནི་ནོར་བ་ཡིན་ཏེ། བདག་མེད་ཡང་དག་པར་རྟོགས་པའི་སེམས་སེམས་
བྱུང་ཐམས་ཅད་ཡེ་ཤེས་ཡིན་པའི་ཕྱིར་རོ། ། དབྱེ་བ་ནི་སྟོང་པ་ཉིད་ཀྱིས་བྱེ་བྲག་གིས་ཉི་
ཤུའོ། ། འདིར་ཁ་ཅིག་སྟོང་པ་ལ་དབྱེ་བ་མེད་པར་འདོད་པ་དག་གི་ལྟར་ན་ནི་སྟོང་པའི་དབྱེ་བས་
ཡེ་ཤེས་ཀྱི་དབྱེ་བ་བྱས་སོ་ཞེས་འགྲེལ་ཆེན་རྣམས་ལས་བཤད་པ་ཡང་དོར་བ་ཡིན་ནོ། །
ས་མཚམས་ལ་གཉིས་ཏེ། སློབ་དཔོན་གྱི་ལུགས་དགོད་པ་དང་། དེ་བཤད་པའོ། །དང་པོ་ནི།
-7th-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༤
འགྲེལ་ཆེན་ནས་སྟོང་པ་དང་པོ་གསུམ་ནི་མོས་སྤྱོད་ཀྱི་ས་ནའོ། ། སྟོང་པ་ཉིད་ནི་སྦྱོར་ལམ་
ལའོ། ། ཆེན་པོ་ནས་དོར་བ་མེད་པའི་བར་བདུན་ནི་ཀུན་ཏུ་འགྲོ་བ་ལ་སོགས་པའི་དོན་ཉིད་ཀྱིས་
ས་དང་པོ་བདུན་ལའོ། ། དེ་ནས་གཉིས་ནི་འཕེལ་འགྲིབ་མེད་པའི་དོན་དང་མི་རྟོག་པ་དང་ཞིང་ལ་
དབང་པའི་རྟེན་ཡིན་པས་ས་བརྒྱད་པའོ། ། དེ་ནས་གཉིས་ནི་ཡེ་ཤེས་ལ་དབང་བའི་རྟེན་ཡིན་པས་
ས་དགུ་པ་ལའོ། ། དེ་ནས་གཉིས་ནི་ལས་ལ་དབང་བའི་རྟེན་ཡིན་པས་ས་བཅུ་པ་ལའོ། ། མཐའ་མ་
གཉིས་ནི། ཉོན་སྒྲིབ་བག་ཆགས་དང་བཅས་པ་སྤངས་པའི་རྟེན་ཡིན་པའི་ཕྱིར་དང་། རང་བྱུང་གི་
རྟེན་ཡིན་པས་སངས་རྒྱས་ཀྱི་ས་ལ་ཤེས་པར་བྱའོ། །ཞེས་བཤད་དོ། ། །
དེ་བཤད་པ་ལ། མི་འཐད་པའི་ཕྱོགས་དང་། འཐད་པའི་ཕྱོགས་དང་། རྩོད་པ་སྤང་
བའོ། ། མི་འཐད་པའི་ཕྱོགས་གང་ཞེ་ན། ཁ་ཅིག་མོ་གྲགསན་རེ། སྦྱོར་ལམ་ནི་ངེས་འབྱེད་ཆ་བཞི་ལ་
སྦྱོར་རོ་ཞེས་ཟེར་རོ། ། གཞན་འབྲེ་ཨར་སོགསདག་ནི་དེ་མི་འཐད་དེ། མོས་སྤྱོད་ནི་ལན་དུ་མར་ངེས་ཆ་
ཁོ་ན་ལ་གསུངས་ཀྱི་ཚོགས་ལམ་ལ་མ་གསུངས་པའི་ཕྱིར་དང་། ཚོགས་ལམ་ན་བསྒོམས་བྱུང་མེད་
པས་ཡེ་ཤེས་བཞག་པར་འགལ་བའི་ཕྱིར་དང་། འཛིན་པ་སྟོང་པར་རྟོགས་པ་སྦྱོར་ལམ་དང་པོ་
གསུམ་ལ་མི་འཐད་པའི་ཕྱིར་རོ། ། དེ་ནས་མོས་སྤྱོད་ནི་སྦྱོར་ལམ་སྤྱིར་འཛིན་ལ། སྦྱོར་ལམ་ཆོས་
མཆོག་ལ་བཞག་སྟེ། དེས་འཛིན་པ་སྟོང་པར་རྟོགས་པའི་ཕྱིར་རོ་ཞེས་ཟེར་རོ། །དེ་ནི་སྔ་མའི་སུན་
འབྱིན་མ་ཡིན་ཏེ། སྦྱོར་ལམ་ནི་ལན་དུ་མར་ངེས་ཆ་སྤྱི་ལ་གསུངས་ཀྱི། སྦྱོར་ལམ་གྱི་སྤྱི་སྒྲ་ཆོས་
མཆོག་ཁོ་ན་ལ་སྦྱོར་བ་ལ་ནི་ནམ་ཡང་མ་གསུངས་པའི་ཕྱིར་དང་། འདིར་གསུངས་ན་སྔ་མ་ལ་
ཡང་མཚུངས་པའི་ཕྱིར་དང་། ཚོགས་ལམ་ནས་བསྒོམས་བྱུང་ཡོད་པར་ཀུན་བཏུས་སོགས་ནས་
བཤད་པའི་ཕྱིར་དང་། མེད་ན་ཆོས་རྒྱུན་ཏིང་ངེ་འཛིན་སོགས་ཡོད་པར་ཁས་བླངས་པ་དང་
འགལ་བའི་ཕྱིར་དང༌། སྔར་བཤད་པ་ལྟར་ཐོས་བྱུང་སོགས་ཀྱི་ཡེ་ཤེས་ཀྱི་ཚོགས་ཀྱང་མི་འགལ་
བའི་ཕྱིར་དང་། ཚོགས་ལམ་གྱི་སྐབས་ཉིད་ནས་དོན་དམ་པར་གཟུངས་འཛིན་གཉིས་ཀ་མེད་
པར་ཚད་མས་རྟོགས་ནས་སྦྱོར་ལམ་ཀུན་ནས་དེ་དག་སྒོམ་པ་ཡོད་པའི་ཕྱིར་དང༌། ཆོས་མཆོག་ཏུ་
འཛིན་མེད་རྟོགས་པ་དང་། འགའ་ཞིག་ཏུ་སྦྱོར་ལམ་མཐའ་མ་གཉིས་སུ་འཛིན་མེད་རྟོགས་པར་
TE
-71 -



བརྩེ་ཆེན་འོད་སྣང་ལས།
ངོ་ད་ཆེན་དྲུག་གི་ཕར་ཕྱིན་འགྲེལ་སྐོར།
བཤད་པ་ནི་གསལ་སྣང་ཆེ་འབྲིང་གིས་བཞག་པ་ཡིན་པའི་ཕྱིར་རོ། ། གལ་ཏེ་ཆོས་མཆོག་ནི་སྦྱོར་
ལམ་ཡིན་པར་བཤད་ལ། ཚོགས་ལམ་ནི་མོས་སྤྱོད་ཡིན་པར་ནམ་ཡང་མ་བཤད་པས་མི་མཚུངས་
སོ་ཞེ་ན། དེ་ཡང་ནོར་བ་ཡིན་ཏེ། འགྲེལ་ཆེན་དུ། སེམས་བསྐྱེད་དེ་ནི་ས་རྣམས་ལ། ། མོས་དང་
ལྷག་བསམ་དག་པ་དང༌། ། ཞེས་པ་ཚད་མར་བྱས་ནས་ཚོགས་ལམ་གྱི་སེམས་བསྐྱེད་གསུམ་མོས་
སྤྱོད་ཀྱི་སར་བཤད་པ་ལ་སོགས་པའི་ཕྱིར་རོ། ། དེའི་ཕྱིར་ཕྱོགས་འདི་ནི་ནོར་བ་ཆེན་པོ་ཡིན་གྱི་
ཕྱི་རབས་ཀྱི་ཊིཀ་བྱེད་ཕལ་ཆེར་ནི་ཡུར་བའི་ཆུ་ལྟར་སུས་ཁྲིད་པ་དེར་འགྲོ་བར་བྱེད་དོ ། ལུགས་
སྔ་མ་ཡང་མི་རིགས་ཏེ། མོས་སྤྱོད་ཚོགས་ལམ་ཁོ་ན་ལ་སྦྱོར་བ་ལ་ཤེས་བྱེད་ཀྱི་ལུང་རིགས་རྣམ་
པར་དག་པ་ཅུང་ཟད་ཀྱང་མེད་པའི་ཕྱིར་རོ། ། དེ་དག་ནི་ཡེ་ཤེས་དང་པོ་བཞིའི་ས་མཚམས་ལ་
དཔྱད་པ་ཡིན་ནོ། །ལྷག་མ་རྣམས་ཀྱི་རྒྱུ་མཚན་ལ་དཔྱད་པ་ནི་ཆེན་པོ་སྟོང་པ་ལ་སོགས་པ་ས་དང་
པོ་ལ་སོགས་པར་འཇོག་པའི་རྒྱུ་མཚན་ཅི་ཞེ་ན། ཁ་ཅིག་ན་རེ། ཆེན་པོ་སྟོང་པ་ཉིད་རྟོགས་པ་ནི་
ས་དང་པོ་ལ་བཞག་སྟེ། དེར་ཆོས་དབྱིངས་ཀུན་ཏུ་འགྲོ་བར་རྟོགས་པས་ཀུན་ཏུ་འགྲོ་བ ཕྱོགས་
ཀྱང་སྟོང་པར་རྟོགས་པ་ལ་སོགས་པའི་ཕྱིར་རོ། །ཞེས་ཟེར་རོ། །དེ་ཡང་མ་ཡིན་ཏེ། འདིར་ནི་ཆེན་
པོ་རྟོགས་པའི་རྒྱུ་མཚན་གྱིས་ས་དང་པོར་བཞག་དགོས་པས་རྒྱུ་མཚན་གོ་ལོག་པའི་ཕྱིར་དང༌། ཕྱི་
སྟོང་པར་རྟོགས་ན་ཕྱོགས་ཀྱང་སྟོང་པར་རྟོགས་པས་འདི་མོས་སྤྱོད་དུ་ཡང་བཞག་པར་ཧ་ཅང་
ཐལ་བ་ལ་སོགས་པའི་ཕྱིར་རོ། །
འཐད་པའི་ཕྱོགས་གང་ཞེ་ན། ཡེ་ཤེས་སྐྱེ་བའི་མོས་སྤྱོད་ཐམས་ཅད་ན་གཟུང་མེད་རྟོགས་
པ་ཡོད་པས་ས་དང་པོ་གསུམ་ནི་ཚོགས་སྦྱོར་ཡིན་པའི་ཕྱིར་ནའོ། །ཚོགས་སྦྱོར་གཉིས་ལས་འཛིན་
མེད་རྟོགས་པར་སྦྱོར་ལམ་ན་ལྷག་པས་སྟོང་པ་ཉིད་སྟོང་པར་རྟོགས་པ་ནི་བྱེ་བྲག་སྦྱོར་ལམ་
ལའོ། །ས་དང་པོ་ནི་ཆོས་དབྱིངས་ཀུན་ཏུ་འགྲོ་བར་རྟོགས་པ་ཡིན་ལ། ཕྱོགས་ཆེན་པོ་ཡང་ཀུན་ཏུ་
འགྲོ་བ་ཡིན་པས་དེ་མཚོན་པའོ། །ས་གཉིས་པ་ནི་མཆོག་གི་དོན་དུ་ཡིན་ལ། མྱ་ངན་ལས་འདས་པ་
དོན་དམ་པ་ཡང་མཆོག་ཅེས་བྱ་བ་དེ་མཚོན་པའོ། ། ས་གསུམ་པ་ནི། རྒྱུ་མཐུན་པའི་དོན་གྱི་མཆོག་
ཡིན་ལ། རྐྱེན་སྐྱེས་འདུས་བྱས་ནི་རྒྱུ་མཐུན་ཞེས་བྱ་བས་དེ་མཚོན་པའོ། ། ས་བཞི་པ་ནི་ཡོངས་སུ་



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
འཛིན་པ་མེད་པའི་དོན་དུ་ཡིན་ལ། ཅིག་ཤོས་འདུས་མ་བྱས་ཀྱང་ཡོངས་འཛིན་མེད་པ་ཞེས་བྱ་
བས་དེ་མཚོན་པའོ། ། ས་ལྔ་པ་ནི་རྒྱུད་ཐ་དད་མེད་པའི་དོན་དུ་ཡིན་ལ། མཐའ་ལས་འདས་པ་ནི་
རྒྱུད་ཐ་དད་མེད་པ་ཞེས་བྱ་བ་ཡིན་པས་དེ་མཚོན་པའོ། ། ས་དྲུག་པ་ནི་རང་བཞིན་གྱིས་ཉོན་
མོངས་པ་དང་རྣམ་པར་བྱང་བ་མེད་པའི་དོན་དུ་ཡིན་ལ། ཐོག་མ་ཉོན་མོངས་པ་དང་མཐའ་མ་རྣམ་
པར་བྱང་བ་མེད་པ་ནི། ཉོན་མོངས་པ་དང་རྣམ་པར་བྱང་བ་མེད་པ་ཞེས་བྱ་བ་ཡིན་པས་དེ་མཚོན་
པའོ། ། ས་བདུན་པ་ནི་ཆོས་རྣམས་ཐ་དད་མེད་པའི་དོན་དུ་ཡིན་ལ། གང་ཡང་དོར་བ་མེད་པ་ནི་
གང་དང་ཡང་ཐ་དད་མེད་པ་ཞེས་བྱ་བ་ཡིན་པས་དེ་མཚོན་པའོ། །ས་བརྒྱད་པ་ནི་རང་བཞིན་གྱིས་
འཕེལ་འགྲིབ་མེད་པའི་དོན་དང་། དབང་དང་པོ་གཉིས་ཀྱི་རྟེན་ཡིན་ལ། ཆོས་རྣམས་ཀྱི་རང་
བཞིན་འཕེལ་འགྲིབ་མེད་པ་དང་། དེ་ལ་གཡོ་བ་མེད་པ་ན་དབང་དེ་དག་གི་རྟེན་ཡིན་པས་དེ་
མཚོན་པའོ། །ས་དགུ་པ་ནི་ཡེ་ཤེས་ལ་དབང་བའི་རྟེན་ཡིན་ལ། ས་བརྒྱད་པ་དེའི་འོག་ཏུ་སྐྱེ་སོགས་
མཚན་ཉིད་དང་འདས་པ་སོགས་མི་དམིགས་པ་རྟོགས་པ་ནི་ཡེ་ཤེས་ལ་དབང་བའི་རྟེན་ཡིན་པས་
དེ་མཚོན་པའོ། ། ས་བཅུ་པ་ནི་ལས་ལ་དབང་བའི་རྟེན་ཡིན་ག ས་དགུ་པའི་འོག་དེར་དངོས་པོ་
དང་དངོས་པོ་མེད་པ་སྟོང་པར་རྟོགས་པ་ནི་ལས་ལ་དབང་བའི་རྟེན་ཡིན་པས་དེ་མཚོན་
པའོ། ། རྫོགས་པའི་སངས་རྒྱས་ཀྱི་ས་ནི་ཉོན་སྒྲིབ་དང་ཤེས་སྒྲིབ་སྤངས་པ་དང་། རང་བྱུང་གི་རྟེན་
ཡིན་ལ། ས་བཅུ་པའི་འོག་དེར་དངོས་མེད་སྟོང་པར་རྟོགས་པ་། ཉོན་སྒྲིབ་སྤངས་པས་ཕྱེ་བ་
དང༌། དངོས་པོ་སྟོང་པར་རྟོགས་པ་ནི་ཤེས་སྒྲིབ་སྤངས་པས་ཕྱེ་བ་སྟེ། གཞན་གྱི་དངོས་པོ་སྟོང་
པར་རྟོགས་པ་མཐར་ཐུག་པའི་རྒྱུ་མཚན་གྱིས་རང་བྱུང་ཞེས་བྱ་བས་དེ་མཚོན་པའོ། །གང་ཟག་གི་
བདག་མེད་རྟོགས་པའི་ཡེ་ཤེས་ཀྱིས་ཀྱང་དངོས་མེད་བདེནམེད་དུ་རྟོགས་པས་ཉོན་སྒྲིབ་སྤངས་
པ་མཚོན་ནོ། ། ཆོས་ཀྱི་བདག་མེད་རྟོགས་པ་ཁོ་ནས་དངོས་པོ་བདེན་མེད་དུ་རྟོགས་པས་ཤེས་
སྒྲིབ་སྤངས་པར་བསྟན་ཏོ། ། མཐར་ཐུག་གཞན་ལ་རག་མ་ལས་པར་རྟོགས་པ་ནི་རང་བྱུང་གི་དོན་
ཡིན་པས་དེ་བསྟན་ནོ། །ཅིའི་ཕྱིར་ས་དེ་དང་དེར་ཆོས་དབྱིངས་དེ་དང་དེ་རྟོགས་ཤེ་ན ས་དང་པོ་
ནི་ཆོས་ཉིད་གསར་རྟོགས་ཡིན་པས་རྗེས་ཐོབ་ཏུ་ཆོས་ཐམས་ཅད་ནི་སྟོང་པ་ཉིད་དོ་ཞེས་སྟོང་
-73-



བརྩེ་ཆེན་འོད་སྣང་ལ་ པོད་ཆེན་དྲུག་གི་ཕར་ཕྱིན་འགྲེལ་སྐོར།
ཉིད་ཀྱི་རིགས་ལ་ངེས་པ་འདྲེན་པའི་ཕྱིར་རོ། །
དེ་ནས་ཆོས་དབྱིངས་ལ་དམིགས་ནས་འཕགས་ལམ་ཐོབ་པས་ཆོས་དབྱིངས་ནི་མཆོག་
ཡིན་པར་ངེས་པ་འདྲེན་པའི་ཕྱིར་དེ་དང་དེ་ནས་འདི་མཆོག་ཡིན་པས་འདི་རྟོགས་པའི་རྒྱུ་མཐུན་
པ་བསྟན་པ་ལུང་གི་ཆོས་ཀྱང་ཡིན་ནོ། །ཞེས་ངེས་ཤེས་འདྲེན་པའི་ཕྱིར་དང་། དེ་ནས་ཉོན་སྒྲིབ་ཀྱི་
གཉེན་པོ་ལས་བརྩམས་ནས་བྱང་ཕྱོགས་བསྒོམས་པས་ཆོས་དབྱིངས་བདག་གི་བའི་ཡོངས་འཛིན་
མེད་པར་ངེས་ཤེས་འདྲེན་པའི་ཕྱིར་དང་། དེ་ནས་ཤེས་སྒྲིབ་ཀྱི་གཉེན་པོ་ལས་བརྩམས་ནས་
མཉམ་པ་ཉིད་བཅུས་འཇུག་པས་དོན་ལ་ཐེག་པ་གསུམ་པོ་དེ་ཡང་རྒྱུད་ཐ་དད་པ་མེད་པར་ངེས་
ཤེས་འདྲེན་པའི་ཕྱིར་དང་། དེ་ནས་ཀུན་ནས་ཉོན་མོངས་པ་དང་། རྣམ་པར་བྱང་བའི་རྟེན་འབྲེལ་
གྱི་དེ་བཞིན་ཉིད་ལ་མང་དུ་གནས་པས་དོན་ལ་ཀུན་བྱང་མེད་དོ་ཞེས་ངེསཔར་འདྲེན་པའི་ཕྱིར་
དང༌། དེ་ནས་བསྒྲིབས་པ་ན་མཚན་མ་འབྱུང་བའི་གནས་མེད་པས་ཆོས་གང་ལ་ཡང་ཐ་དད་པའི་
འདུ་ཤེས་མི་འཇུག་པས་ཆོས་དབྱིངས་དོན་ལ་ཐ་དད་མེད་པར་ངེས་པ་འདྲེན་པའི་ཕྱིར་དང་། དེ་
ནས་མཚན་མེད་ལྷུན་གྱིས་གྲུབ་པ་ན་ཡང་ཆོས་རྣམས་ལ་འགྲིབ་པ་མེད་ཅིང། མཚན་མ་ཡོད་པ་
ནའང་འཕེལ་བར་མཐོང་ནས་དོན་ལ་འཕེལ་འགྲིབ་མེད་དོ་ཞེས་བྱ་བར་ངེས་པ་འདྲེན་པའི་ཕྱིར་
དང༌། དེ་ལྟར་མཚན་མ་ལྷུན་གྱིས་གྲུབ་པས་མཚན་མས་རྣམ་རྟོག་གི་སྐབས་མེད་པའི་ཕྱིར་ཆོས་
དབྱིངས་ནི་མི་རྟོག་པའི་ཡེ་ཤེས་ཀྱི་གནས་སུ་ངེས་པར་བྱེད་པའི་ཕྱིར་དང། དེའི་སྟོབས་ཀྱིས་
འདོད་པ་བཞིན་དུ་སངས་རྒྱས་ཀྱི་ཞིང་རྟེན་དང་བརྟེན་པ་སྟོན་པའི་ནུས་པ་དང་ལྡན་པས་ཞིང་ལ་
དབང་བའི་གནས་སུ་ངེས་པར་བྱེད་པའི་ཕྱིར་དང་། དེ་ནས་སོ་སོར་རིག་བཞི་ཐོབ་པས་ཆོས་
དབྱིངས་ནི་ཡེ་ཤེས་ལ་དབང་བའི་གནས་སུ་ངེས་པར་བྱེད་པའི་ཕྱིར་དང་། དེ་ནས་དེ་བཞིན་
གཤེགས་པའི་འཕྲིན་ལས་མཛད་པ་བཅུ་གཉིས་སྟོན་ནུས་པས་ཆོས་དབྱིངས་ནི་ལས་ལ་དབང་
བའི་གནས་སུ་མངོན་པར་ངེས་པར་བྱེད་པའི་ཕྱིར་རོ། ། །
ཀླན་ཀ་སྤང་བ་ནི། ཁ་ཅིག་ལྡན་རེ། སྟོང་ཉིད་ཉི་ཤུ་པོ་སྤྱོར་ལམ་དུ་སྤྱིའི་ཚུལ་གྱིས་རྟོགས།
མཐོང་ལམ་དུ་མངོན་སུམ་གྱིས་གསར་དུ་རྟོགས། སྒོམ་ལམ་དུ་རྟོགས་ཟིན་སྒོམ་པ་ཡིན་པས་འདི་
- 74-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
་
ན་ཡོད། འདི་ན་མེད་པའི་ཁྱད་པར་ནི་མི་འཐད་དོ་ཞེ་ན། གཞན་དག་ན་རེ། དེ་ལྟར་ན་མཐོང་
ལམ་ན་སངས་རྒྱས་ཀྱི་ཡེ་ཤེས་ཡོད་པར་ཐལ། ཡེ་ཤེས་མཐའ་མ་གསུམ་ཡོད་པའི་ཕྱིར་རོ། ། ཁྱབ་
སྟེ; འགྲེལ་ཆེན་ལས། སྟོང་པ་ཉིད་འདི་གསུམ་ནི་སངས་རྒྱས་ཀྱི་ས་ལ་ཡིན་པར་ཤེས་པར་
བྱའོ། ། ཞེས་གསུངས་པའི་ཕྱིར་རོ་ཞེས་ཟེར་རོ། ། དེ་ནི་ཡང་དག་པ་མ་ཡིན་ཏེ། ས་དང་པོ་ན་ས་
གསུམ་པའི་ཡེ་ཤེས་ཡོད་པར་འགྱུར་ཏེ། འདུས་བྱས་སྟོང་པར་རྟོགས་པའི་ཡེ་ཤེས་ཡོད་པའི་ཕྱིར།
ཁྱབ་སྟེ། འགྲེལ་ཆེན་ནས། འདུས་བྱས་སྟོང་པ་ནི་ས་གསུམ་པ་ལའོ། ། ཞེས་བཤད་པའི་ཕྱིར་
རོ༑ ༑རྟགས་ཁས་བླངས་ཏེ། རྟོགས་པ་ཙམ་མེད་པ་མ་གྲུབ་ཅེས་ཁས་བླངས་པའི་ཕྱིར་རོ། ། ཁྱབ་
པ་དང་། གསལ་བ་ནི། གོང་དང་སྒྲིག་གོ། འོ་ན་ལན་ཇི་ལྟར་ཞེ་ན། སྤྱི་སྒྲ་བྱེ་བྲག་ཏུ་མ་སྦྱར་ན་ཁྱད་
པར་མེད་པ་དེ་ལྟར་ཡིན་ཡང་འདུན་ལྡན་སེམས་བསྐྱེད་ལ་སོགས་པ་བཞིན་དུ་སྤྱི་སྒྲ་བྱེ་བྲག་ལ་
སྦྱར་བས་སྐྱོན་མེད་དོ་ཞེས་འདི་ལྟ་བུའི་རིགས་པ་སྔར་དུ་རྒྱས་པར་བརྗོད་ཟིན་ཏོ ། ཡང་འགྲེལ་
ཆེན་ལྟར་ན་ཡེ་ཤེས་ཀྱི་ཚོགས་འདིར་བསྟན་ནི་ཆོས་མཆོག་ཆེན་པོ་བསྡུས་པ་མ་ཡིན་ནམ། ཇི་
ལྟར་ན་མོས་སྤྱོད་ཙམ་ནས་སངས་རྒྱས་ཀྱི་སའི་བར་དུ་འཇོག་ཅེ་ན། འདི་ལ་འགྲེལ་ཆེན་དུ་རབ་
ཏུ་དབྱེ་བ་འདི་ནི་ཞར་ལ་ཡིན་གྱི ད་ལྟ་ཁོ་ནར་ཡེ་ཤེས་ཀྱི་ཚོགས་མ་ལུས་པ་ཐོབ་པ་ནི་མ་ཡིན་ཏེ
མངོན་པར་རྟོགས་པའི་གོ་རིམ་ལྷག་མ་སྟོན་པའི་ཕྱིར་རོ་ཞེས་འབྱུང་ངོ༌། ། དེའི་དོན་ནི། མངོན་
རྟོགས་ཀྱི་རིམ་པ་ལ་ཡེ་ཤེས་བཞི་པའི་ནང་མཚན་ཙམ་སྐབས་སུ་བབ་པས་དབྱེ་བ་གཞན་བརྗོད་
པ་ནི་ཞར་བྱུང་ཡིན་གྱི། གཙོ་བོ་མ་ཡིན་ཏེ། ས་ལ་སོགས་པའི་མངོན་རྟོགས་ཀྱི་རིམ་པ་ལྷག་མ་སྟོན་
པའི་ཕྱིར་རོ། ། ཞེས་བྱ་བ་ཡིན་ནོ། ། སྟོང་ཉིད་སྟོན་པའི་མདོ་དེ་དང་དེས་ཡེ་ཤེས་དེ་དང་དེ་ཇི་ལྟར་
བསྟན་ཅེ་ན། ཡུལ་གྱིས་ཡུལ་ཅན་མཚོན་ནས་བསྟན་པའི་ཕྱིར་དང༌། སྟོང་ཉིད་ཉི་ཚེ་བརྗོད་པ་ལ་
དགོས་པ་མེད་པའི་ཕྱིར་རོ། ། གང་དག་གཞན་དགག་པའི་སྒོ་ནས་སྟོང་ཉིད་འབའ་ཞིག་བརྗོད་ཀྱི་
མངོན་རྟོགས་ཀྱི་རིམ་པ་མ་བསྟན་པར་འདོད་ན་ནི་སྐབས་དོན་བོར་བ་ཡིན་ནོ ། །
སའི་སྐབས་འདིར་དོན་བརྒྱད་དེ། ངོ་བོ་དང་། དབྱེ་བ་དང་། སྤངས་རྟོགས་དང་། ཡོངས་
སྦྱོང་དང་། འཕོ་ཚུལ་དང་། ཁྱད་ཆོས་དང་། གྲངས་རིམ་དང་། སྒྲ་དོན་ནོ། །ངོ་བོ་ལ་མཚན་ཉིད་ནི།
-75-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཁ་ཅིག་ན་རེ། རང་བཞིན་མེད་པར་མངོན་སུམ་དུ་རྟོགས་པའི་ཏིང་ངེ་འཛིན་དང་བཅས་པ་གང་
ཞིག ། རྫོགས་པའི་བྱང་ཆུབ་ཀྱི་རྟེན་དུ་གྱུར་པ་ཞེས་ཟེར་རོ། ། དེ་ནི་མ་ཡིན་ཏེ། བྱང་སེམས་
འཕགས་པ་ཡང་མེད་པར་འགྱུར་བ་དང་། བྱང་སེམས་འཕགས་པའི་ལམ་ཡང་བྱང་ཆུབ་ཀྱི་ལམ་
གྱི་རྟེན་མ་ཡིན་པས་ས་མ་ཡིན་པར་འགྱུར་བའི་ཕྱིར་དང་། ལམ་ལམ་གྱི་རྟེན་ཡིན་ན་རང་ཉིད་རང་
གི་རྟེན་དུ་འགྱུར་བའི་ཕྱིར་རོ། ། གཞན་དག་གྲགས་སོགསན་རེ། བྱང་སེམས་འཕགས་པའི་ཡེ་ཤེས་
མཚུངས་ལྡན་དང་བཅས་པ་གང་ཞིག་ཡོན་ཏན་གྱི་རྟེན་བྱེད་པ་ཞེས་ཟེར་རོ། །དེ་ཡང་མི་འཐད་དེ།
ཡོན་ཏན་གྱི་རྟེན་བྱེད་པ་སྨོས་པ་ལ་རྣམ་བཅད་ཡོངས་གཅོད་ཀྱི་དགོས་པ་མེད་པའི་ཕྱིར་དང་།
གཞན་དུ་ན་བ་གླང་གི་མཚན་ཉིད་དུ་ཡང་ནོག་སོགས་འདུས་པ་གང་ཞིག་འགྲོ་བ་ཞེས་སྨོས་པར་
འགྱུར་ཏེ། རྟེན་བྱེད་པས་ས་ཞེས་པ་བཞིན་འགྲོ་བས་ན་བ་གླང་ཞེས་འབྱུང་བའི་ཕྱིར་རོ། །འོ་ན་ཇི་
ལྟར་ཞེ་ན། བྱང་སེམས་འཕགས་པའི་མངོན་རྟོགས་ཞེས་བྱའོ། ། མཚན་ཉིད་བྱང་འཕགས་ཀྱི་ཟག་
པ་མེད་པའི་ཡེ་ཤེས་འཁོར་བཅས་ནི་རྟོགས་པ་ཕྱི་མ་དང་ཡོན་ཏན་དུ་མའི་རྟེནཡིན་ཕྱིར་ས་ཞེས་
བྱའོ། ། །
དབྱེ་བ་ནི་ཁ་ཅིག་ས་ཁུན་རེ། རྣམ་པར་མི་རྟོག་པའི་ཡེ་ཤེས་ཀྱི་ངོ་བོ་ལ་ཁྱད་པར་མེད་ཀྱང་
རྣམ་སྨིན་ལ་སོགས་པའི་ཁྱད་པར་གྱི་བཅུ་ཡིན་ནོ། །ཞེས་ཟེར་རོ། །དེ་ནི་ནོར་བ་ཡིན་ཏེ། ས་བཅུའི་
ངོ་བོ་ལ་ནི་དྲི་མ་དང་བྲལ་མ་བྲལ་གྱི་བཟང་ངན་གྱི་ཁྱད་པར་ཡོད་པའི་ཕྱིར་དང། རྒྱུ་དང་འབྲས་
བུ་ཡིན་པས་རྫས་ཐ་དད་པའི་ཁྱད་པར་ལ་སོགས་པ་ཡོད་པའི་ཕྱིར་རོ། ། དེས་ན་མི་རྟོག་པའི་ཡེ་
ཤེས་ཡིན་མིན་གྱི་ཁྱད་པར་མེད་ཀྱང་ཡོན་ཏན་གྱི་ཁྱད་པར་གཞན་དང་གཞན་འདྲ་མིའདྲའི་ཁྱད་
པར་ཡོད་པས་རབ་ཏུ་དགའ་བ་ལ་སོགས་པ་བཅུའོ། ། ས་དང་པོ་ལ་སོགས་པའི་མཚན་ཉིད་ནི་
རིམ་པ་ལྟར་ས་གང་གི་སྦྱིན་པ་གཙོ་བོར་སྤྱོད་པ་ནས་ཡེ་ཤེས་ཀྱི་ཕར་ཕྱིན་གཙོ་བོར་སྤྱོད་པའི་
བར་རོ། ། ཡང་ན་དེ་གང་བསླབ་པ་གསུམ་གྱི་རྒྱུས་རབ་ཏུ་ཕྱེ་བ་དང་། དེ་གང་ཚུལ་ཁྲིམས་བསླབ་
པས་རབ་ཏུ་ཕྱེ་བ་དང་། དེ་གང་སེམས་ཀྱི་བསླབ་པས་རབ་ཏུ་ཕྱེ་བ་དང༌། དེ་གང་བྱང་ཕྱོགས་སྒོམ་
པའི་ཤེས་རབ་ཀྱིས་ཕྱེ་བ་དང་། དེ་གང་བདེན་བཞི་ཤེས་པའི་ཤེས་རབ་ཀྱིས་རབ་ཏུ་ཕྱེ་བ་དང་།
-76-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༤
དེ་གང་འབད་པས་མཚན་མ་མེད་པས་ཕྱེ་བ་དང་། དེ་གང་རྟེན་འབྲེལ་ཤེས་པའི་ཤེས་རབ་ཀྱིས་
ཕྱེ་བ་དང་། དེ་གང་འབད་པས་མཚན་མ་མེད་པས་ཕྱེ་བ་དང་། དེ་གང་ལྷུན་གྲུབ་ཀྱི་མཚན་མ་མེད་
པའི་ཡེ་ཤེས་ཀྱིས་ཕྱེ་བ་དང་། སོ་སོ་ཡང་དག་རིག་པའི་ཡེ་ཤེས་ཀྱིས་ཕྱེ་བ་དང་། ཏིང་ངེ་འཛིན་
དང་གཟུངས་ཀྱི་ཡེ་ཤེས་ཀྱིས་རབ་ཏུ་ཕྱེ་བའོ། ། །
གསུམ་པ་ལ་རྟོགས་པ་དང་། སྤངས་པ་གཉིས་སོ། །རྟོགས་པ་ལ། ཇི་ལྟ་བར་རྟོགས་པ་ནི།
ཁ་ཅིག་ན་རེ། མཐོང་ཆ་ཆོས་ཉིད་ཆ་ཤས་མེད་པ་གཅིག་ཡིན་པས་སྒོམ་ལམ་ཐམས་ཅད་ཀྱང་
མཐོང་ལམ་གྱིས་མཐོང་ཟིན་སྒོམ་པ་ཁོ་ནའོ། ། ཞེས་ཟེར་བ་ནི་མི་འཐད་དེ། ཆོས་ཉིད་ཆ་མེད་
གཅིག་ཡིན་པ་ནི་བཀག་ཟིན་པའི་ཕྱིར་དང་། ཉན་རང་གི་ཆོས་ཀྱི་བདག་མེད་མཐོང་བ་དང་། སློབ་
མས་ངོ་བོ་ཉིད་སྐུ་མངོན་སུམ་དུ་མཐོང་བ་ལ་སོགས་པའི་སྐྱོན་ཡང་བརྗོད་ཟིན་པའི་ཕྱིར་དང་། །
སྒོམ་ལམ་ནི་ཚད་མ་སྔ་མས་རྟོགས་ཟིན་སྒོམ་པ་ཁོ་ན་ཡིན་ན་ནི་བཅད་ཤེས་སུ་གྱུརཔས་ནམ་
ཡང་ཚད་མ་མ་ཡིན་པར་འགྱུར་བའི་ཕྱིར་རོ། ། འོ་ན། ཇི་ལྟར་ཞེ་ན། མཉམ་བཞག་མ་འཁྲུལ་བས་
ཆོས་ཉིད་ཙམ་རྟོགས་པར་ཁྱད་པར་མེད་ཅིང་། གློ་བུར་དྲི་བྲལ་གསར་དུ་རྟོགས་པ་ལ་ཁྱད་པར་
ཡོད་དེ། འདིར་ཆོས་ཉིད་རྣམས་ནི་གཟུགས་ལྟར་མཐོང་བ་མེད་ཀྱི། རྣལ་འབྱོར་པ་རྣམས་ཀྱི་
བདེན་འཛིན་དྲི་མ་དེ་དང་དེ་དག་པ་ན་སྣང་བ་དེ་དང་དེའི་སྟེང་དུ་བདེན་པ་དེ་དང་དེ་མ་མཐོང་བ་
ན་དེའི་ཆོས་ཉིད་གློ་བུར་དྲི་བྲལ་དེ་དང་དེ་མཐོང་ངོ་ཞེས་བརྗོད་པའི་ཕྱིར་རོ། དེའི་ཕྱིར་ཆོས་
ཉིད་ཀྱི་སྐུ་ཁྱད་པར་ཅན་ནི་སངས་རྒྱས་མིན་པའི་དངོས་ཡུལ་མིན་ཏེ། མདོ་ལས་ཀྱང་། སྤྲིན་
མཐོང་མཁའ་ལ་ཉི་བཞིན་འདིར་ཁྱོད་ཕྱོགས་གཅིག་བློ་གྲོས་ཅན། ། ཞེས་གསུངས་པའི་ཕྱིར་
རོ༑ ༑རྟོགས་ཚུལ་ཡང་། ཀུན་ཏུ་འགྲོ་དོན་མཆོག་གི་དོན། ། ཞེས་བྱ་བ་ལ་སོགས་པ་བཤད་ཟིན་
ཏོ༑ ༑འོ་ན་འགྲེལ་ཆེན་དུ། ཆ་ཤས་མེད་པའི་ཕྱིར་ཆོས་དབྱིངས་བདག་ཉིད་ཐམས་ཅད་ཀྱིས་
རྟོགས་ནའང་ངེས་པ་སྐྱེད་པ་ལ་བལྟོས་ནས་ཀུན་ཏུ་འགྲོ་བའི་དོན་དུ་རྟོགས་ཞེས་འབྱུང་བ་ཇི་ལྟར་
ཞེ་ན། རང་བཞིན་རྣམ་དག་ཏུ་ཆ་ཤས་མེད་པའི་ཕྱིར་ཆོས་དབྱིངས་རང་བཞིན་རྣམ་དག་ཏུ་
བདག་ཉིད་ཐམས་ཅད་ཀྱིས་རྟོགས་ཞེས་བྱ་བའི་དོན་ཡིན་ཏེ ཇི་ལྟར་མངོན་སུམ་དུ་མཚུངས་པ་
-77-



བརྩེ་ཆེན་འོད་སྣང་ལས།
པོད་ཆེན་དྲུག་གི་པར་ཕྱིན་འགྲེལ་སྐོར།
༣
ལ་ངེས་པ་སྐྱེད་མི་སྐྱེད་ཀྱི་སྒོ་ནས་རྟོགས་མི་རྟོགས་ཀྱི་ཁྱད་པར་འཇོག་པ་བཞིན་དུ་འདིར་ཡང་ས་
དང་པོར་ཆོས་དབྱིངས་ཙམ་རྟོགས་ཀྱང་མཆོག་གི་དོན་དུ་གསར་དུ་ངེས་པ་སྐྱེད་པ་མ་ཡིན་པས་
གསར་དུ་མ་རྟོགས་པ་ཞེས་བྱ་སྟེ། སློབ་པའི་སྐབས་སུ་ནི་འགྲེལ་ཆེན་ལས་ཀྱང་མཐོང་སྤང་ངེས་པ་
མ་སྐྱེད་ན་རྟོགས་པ་མིན་པར་གསུངས་པའི་ཕྱིར་རོ། །
ཇི་སྙེད་པ་རྟོགས་ཚུལ་ནི། མདོའི་དགོངས་པ་དང་། འཕགས་སེང་གི་དགོངས་པའོ། ། དང༌
པོ་ནི། མཉམ་བཞག་མ་འཁྲུལ་བའི་གནས་སྐབས་ན་སྣང་བ་མེད་དེ སྐབས་དུ་མར་རྗེས་ཐོབ་ཀྱི་
གནས་སྐབས་སུ་རྨི་ལམ་ལ་སོགས་པ་སྣང་བཅས་གསུངས་ཤིང་མཉམ་བཞག་གི་གནས་སྐབས་སུ་
ཀུན་ནས་ཉོན་མོངས་མེད་པ་ལ་སོགས་པ་སྣང་མེད་གསུངས་པའི་ཕྱིར་རོ། ། འདི་ནི་མདོ་གཞན་
དང་མཐུན་ཏེ། རྣམ་པར་མི་རྟོག་པར་འཇུག་པའི་གཟུངས་ལས་རྣམ་པར་མི་རྟོག་པའི་ཡེ་ཤེས་
ཀྱིས་ནི་ཆོས་ཐམས་ཅད་ནམ་མཁའི་དཀྱིལ་དང་མཚུངས་པར་མཐོང་ངོ། ། དེའི་རྗེས་ལ་ཐོབ་པའི་
ཡེ་ཤེས་ཀྱིས་ནི་ཆོས་ཐམས་ཅད་སྒྱུ་མ་ལ་སོགས་བརྒྱད་དང་མཚུངས་པར་མཐོང་ངོ་། ། ཞེས་
གསུངས་པའི་ཕྱིར་རོ། ། དེ་ལྟ་མ་ཡིན་པར་མཉམ་བཞག་ན་སྣང་བ་ཡོད་ན་མཉམ་བཞག་འཁྲུལ་
བར་འགྱུར་བའམ། སྣང་བ་དོན་དམ་དུ་ཐལ་བར་འགྱུར་བའི་ཕྱིར་རོ། ། གལ་ཏེ་མི་བདེན་པ་ལ་
བདེན་པར་འཛིན་ན་དེའི་ཚེ་འཁྲུལ་བར་འགྱུར་གྱི མི་བདེན་པའི་རྣམ་པ་ལ་མི་བདེན་པར་ཤེས་
པ་དེའི་ཚེ་ཇི་ལྟར་འཁྲུལ་བར་འགྱུར་ཞེ་ན། དེ་ལྟ་ན་ཟླ་གཉིས་ཀྱི་རྣམ་པ་སྣང་ལ་མི་བདེན་པར་
ཤེས་པ་དེའི་ཚེ་ནའང་བློ་དེ་འཁྲུལ་བ་མ་ཡིན་པར་འགྱུར་ཏེ། མི་བདེན་པ་ལ་མི་བདེན་པར་ཤེས་
པའི་ཕྱིར་རོ། །གལ་ཏེ་སྣང་བ་དོན་དམ་དུ་མི་འགྱུར་ཏེ། ཡུལ་གྱི་གནས་ཚུལ་དང་བློ་མ་འཁྲུལ་བའི་
འཛིན་སྟངས་ཀྱི་རྣམ་པའི་གཟུང་བྱ་ཡིན་ན་དོན་དམ་དུ་འགྱུར་བ་ལས་སྣང་བ་ནི་དམིགས་པ་ཡིན་
གྱི། རྣམ་པའི་གཟུང་བྱ་མ་ཡིན་པའི་ཕྱིར་རོ། ། སྟོང་པ་རྐྱང་པ་ལ་དམིགས་པ་ནི་མི་འཐད་དེ། གཞི་
མེད་པའི་རྣམ་པ་སྒོམ་པར་འགྱུར་བས་སྒྲིབ་པ་སྤོང་བ་སོགས་སྐྱེས་བུའི་དོན་མི་བྱེདཔའི་ཕྱིར་ཏེ། །
ཉན་ཐོས་པ་ཐམས་ཅད་སྣང་བ་ལ་བདེན་པར་ཞེན་པ་སྐྱེད་ཀྱི སྣང་བ་ཙམ་གྱིས་མ་སྐྱེད་པའི་ཕྱིར་
རོ་ཞེས་ཟེར་ན། དེ་ཡང་ནོར་བ་ཡིན་ཏེ། དམིགས་པ་ཡིན་གྱི། རྣམ་པའི་གཟུང་བྱ་བ་མ་ཡིན་པ་ནི་
-78-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
འགལ་བའི་ཕྱིར་དང་། རྣམ་པ་ནི་ཆོས་ཉིད་རྐྱང་པ་ལ་དམིགས་པར་འགྱུར་བས་རྣམ་པ་བསྒོམས་
ཀྱང་སྐྱེས་བུའི་དོན་མི་བྱེད་པར་རང་ལ་མཚུངས་པའི་ཕྱིར་རོ། ། འོ་ན་ཇི་སྙེད་པ་རྟོགས་པར་ཇི་
ལྟར་འགྱུར་ཞེ་ན། ཁྱེད་ལྟར་ན་མཐོང་ལམ་གྱིས་ཆོས་ཐམས་ཅད་བདེན་མེད་དུ་མ་རྟོགས་པར་
འགྱུར་ཏེ། ཆོས་ཐམས་ཅད་མངོན་སུམ་དུ་མཉམ་བཞག་དེར་མི་སྣང་བའི་ཕྱིར་རོ། ། གལ་ཏེ་རྗེས་
ཐོབ་ཏུ་ཆོས་ཐམས་ཅད་ནི་བདག་མེད་པའོ། །ཞེས་ངེས་པ་འདྲེན་པར་བྱེད་པས་སྐྱོན་མེད་དོ་ཞེ་ན།
འོ་ན་མཉམ་བཞག་ཏུ་བདེན་པ་འགའ་ཡང་མ་གཟིགས་པའི་སྟོབས་ཀྱིས་ཆོས་ཐམས་ཅད་ནི་
བདེན་པ་མེད་པ་དེ་འདྲའོ་ཞེས་ངེས་པ་སྐྱེད་པར་བྱེད་པས་སྐྱོན་མེད་དེ རྗེ་ཐོབ་ཏུ་ཇི་སྙེད་པ་ངེས་
པར་བྱེད་པའི་ཤེས་པ་རང་གི་སྟོབས་ཀྱིས་འདྲེན་པའི་ཕྱིར་རོ་ཞེས་མཚུངས་སོ། །གཉིས་པ་ནི། ཁ་
ཅིག་ན་རེ། འཕགས་སེང་གི་ལུགས་ལའང་མཉམ་བཞག་སྣང་མེད་ཡིན་ཏེ། སྣང་བ་ཡོད་ན་མཉམ་
བཞག་འཁྲུལ་བ་དང་སྣང་བ་དོན་དམ་དུ་ཐལ་བའི་སྐྱོན་ཡོད་པའི་ཕྱིར་རོ། ། ཞེས་ཟེར་རོ། ། དེ་ནི་
འཕགས་པ་དང་སློབ་དཔོན་གྱི་གཞུང་གི་ཚུལ་ལ་ངལ་བ་མ་བྱས་པ་ཡིན་ཏེ རྣམ་འགྱུར་གཙོ་བོར་
གྱུར་པ་དམིགས་པར་བཤད་པ་ལ་སོགས་པའི་ཕྱིར་དང་། མཉམ་བཞག་ཆོས་ཉིད་འབའ་ཞིག་ལ་
དམིགས་པ་ལ་སྐྱོན་བརྗོད་པའི་སྐབས་དུ་མ་ཞིག་སྣང་བའི་ཕྱིར་རོ། །
འོ་ན་ཇི་ལྟར་ཞེ་། མཉམ་བཞག་ནི་སྣང་བ་དང་བཅས་པ་ཡིན་ཏེ། དམིགས་པ་ཆོས་
རྣམ་ཐམས་ཅད་དེ། ། ཞེས་སོགས་བཤད་པའི་ཕྱིར་དང་། བདེན་བཞིའི་ཡུལ་ཅན་དུ་བཤད་པའི་
ཕྱིར་དང་། སྟོང་ཉིད་རྐྱང་པ་བསྒོམས་ན་གཞི་མེད་པའི་རྣམ་པ་སྒོམ་པར་འགྱུར་བས་སྐྱེས་བུའི་
དོན་མི་བྱེད་པའི་ཕྱིར་ཏེ། ཉེས་པ་ཐམས་ཅད་སྣང་བ་ལ་བདེན་པར་ཞེན་པས་སྐྱེད་ཀྱི སྣང་བ་
ཙམ་གྱིས་མ་སྐྱེད་པའི་ཕྱིར་རོ། ། དེས་ན་རིགས་པས་ཀྱང་བཏགས་པ་ཁོ་ན་འགོག་གི སྣང་བ་མི་
འགོག་ལ། མཉམ་བཞག་གིས་ཀྱང་བཏགས་པ་མི་དམིགས་ཀྱི། སྣང་བ་མི་དམིགས་པ་མ་ཡིན་
ནོ། །དེ་ལྟ་མ་ཡིན་ན་མཉམ་བཞག་ན་ཡེ་ཤེས་ཡོད་དམ་མེ། ཡོད་ན་རང་གཞན་ཅུང་ཟད་ཤེས་ན་
སྣང་བཅས་སུ་འགྱུར་ལ། མི་ཤེས་ན་ཤིང་སོགས་ཀྱང་ཡེ་ཤེས་སུ་འགྱུར་ཞིང། ཡེ་ཤེས་མེད་ན་
བེམ་པོ་དང་འདྲ་བར་འགྱུར་ལ། འདུ་ཤེས་མེད་ན་སྙོམས་འཇུག་བཞིན་དུ་སྒྲིབ་པའི་གཉེན་པོར་
7）-



བརྩེ་ཆེན་འོད་སྣང་ལས། པོད་ཆེན་དྲུ་ག་གི་ཕར་ཕྱིན་འགྲེལ་སྐོར།
ཡང་མི་འགྱུར་རོ། །གལ་ཏེ་སོ་སོར་རྟོག་པའི་ཤེས་རབ་སྔོན་དུ་བཏང་ནས་བསྒོམས་པས་སྐྱོན་མེད་
དོ་ཞེ་ན། འོ་ན་ཤེས་རབ་དེ་སྔོན་དུ་བཏང་ནས་གཉིད་མཐུག་པོ་ལོག་པའང་གཉེན་པོར་འགྱུར་
རོ༑ ༑གལ་ཏེ་སྣང་བ་ཐམས་ཅད་ནི་མ་རིག་པའི་དབང་གིས་དོན་ལ་མེད་བཞིན་དུ་སྣང་བའི་ཕྱིར།
དེ་སྣང་ན་འཁྲུལ་བར་འགྱུར་རོ་ཞེ་ན། ལོག་པའི་ཀུན་རྫོབ་སྣང་བའམ་ཡང་དག་པ་ཡིན་ཡང་
གཟུང་འཛིན་གཉིས་ཀྱི་རྣམ་པར་གཟུང་ན་འཁྲུལ་བར་འགྱུར་བ་ལས་ཡང་དག་ཀུན་རྫོབ་ལ་སྒྲོ་
སྐུར་གྱི་མཐའ་གང་དུའང་མི་འཛིན་པར་གཉིས་མེད་སྒྱུ་མ་ལྟ་བུའི་རྣམ་པར་སྣང་བས་སྐྱོན་མེད་
དོ༔ གལ་ཏེ་མཉམ་བཞག་མ་འཁྲུལ་བའི་ཡུལ་དུ་གྲུབ་པ་ལས་བརླིང་བའི་དོན་དམ་མེད་པའི་
ཕྱིར་སྣང་བ་དོན་དམ་དུ་འགྱུར་རོ་ཞེ་ན། མཉམ་བཞག་གི་ངོ་ན་བདེན་ན་དོན་དམ་དུ་འགྱུར་བ་
ལས་མཉམ་བཞག་གི་ངོ་ན་རྫུན་པ་བསླུ་བའི་ཆོས་ཅན་ཡིན་པས་དོན་དམ་དུ་ཐལ་བའི་སྐྱོན་མེད་
དོ་ཞེས་འཆད་དོ། །ཁོ་བོ་ནི་འདི་སྐད་མི་འདོད་དེ། བདེན་པའི་དོན་དཔྱད་ནས་མ་གྲུབ་པ་ལ་བྱེད་
ན༔ སྣང་བ་རིགས་ངོར་མ་གྲུབ་པ་དང་། དེས་ན་མཉམ་བཞག་ལ་མི་སྣང་བར་འགྱུར་ལ། བདེན་
པའི་དོན་རྣམ་པ་གཞན་ཡང་མི་འཐད་པའི་ཕྱིར་རོ། ། འོན་ཀྱང་རང་རྒྱུད་པ་ཕལ་ཆེར་སྣང་བཅས་
ཀྱི་ཕྱོགས་འདི་བཞེད་པ་ཡིན་ནོ། ། སྤངས་པ་ནི་སྒྲིབ་གཉིས་ཇི་རིགས་པར་སྤངས་པ་སྟེ། སྤང་བྱའི་
རང་བཞིན་དང་། སྤང་བྱའི་རྣམ་པ་དང་། ཞར་གྱི་སྤང་བྱའོ། །དང་པོ་ནི་ཉོན་སྒྲིབ་དང་། ཤེས་སྒྲིབ་
སྟེ༑ རྟོག་པའི་སྐབས་ལ་སོགས་པར་བཤད་ཅིང་འཆད་པར་འགྱུར་རོ། །
གཉིས་པ་ནི། སངས་རྒྱས་ཀྱི་ས་དང་། བཅུ་གཅིག་ལ་རྨོངས་པ་གཉིས་གཉིས་དང་། གནས་
ངན་ལེན་རེ་རེའོ། ། རྨོངས་པ་གཉིས་གཉིས་ནི་རིམ་པ་ལྟར། གང་ཟག་དང་ཆོས་ལ་ཞེན་པའི་
རྨོངས་པ་དང་། ངན་སོང་བའི་ཉོན་མོངས་རྨོངས་པ་དང་། ལྟུང་བ་ཕྲ་མོའི་རྨོངས་པ་དང་། ལས་ཀྱི་
རྣམ་པ་སྣ་ཚོགས་ལ་རྨོངས་པ་དང་། འདོད་པའི་འདོད་ཆགས་ཀྱི་རྨོངས་པ་དང་། ཐོས་པའི་
གཟུངས་མ་རྫོགས་པའི་རྨོངས་པ་དང་། སྙོམས་འཇུག་ལ་སྲེད་པའི་རྨོངས་པ་དང་། ཆོས་ལ་སྲེད་
པའི་རྨོངས་པ་དང་། འཁོར་འདས་ལ་ཕྱིར་ཕྱོགས་པ་དང་། མངོན་དུ་ཕྱོགས་པའི་རྨོངས་པ་དང་།
འདུ་བྱེད་ཀྱི་འཇུག་པ་མངོན་དུ་གྱུར་པའི་རྨོངས་པ་དང་། མཚན་མ་མང་དུ་འབྱུང་བའི་རྨོངས་པ་
-80-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
དང༌། མཚན་མ་ཕྲ་མོ་འབྱུང་བའི་རྨོངས་པ་དང་། མཚན་མེད་གཅིག་ཏུ་ཡིད་ལ་བྱེད་པའི་རྨོངས་པ་
དང༌། མཚན་མ་མེད་ལ་རྩོལ་བའི་རྨོངས་པ་དང་། མཚན་ལ་ལ་མི་དབང་བའི་རྨོངས་པ་དང་
། སོ་
སོ་རིག་བཞི་ལ་དབང་བ་ལ་རྨོངས་པ་དང་། གཟུངས་ལ་དབང་བ་ལ་རྨོངས་པ་དང་། མངོན་པར་
ཤེས་པ་ཆེན་པོ་ལ་རྨོངས་པ་དང་། གསང་བ་ཕྲ་མོ་ལ་རྨོངས་པ་དང་། ཤེས་བྱ་ལ་ཆགས་པ་ཕྲ་མོའི་
རྨོངས་པ་དང་། ཐོགས་པ་ཕྲ་མོའི་རྨོངས་པའོ། ། གནས་ངན་ལེན་ནི་དེ་དང་དེའི་བག་ལ་ཉལ་རེ་
རེའོ། ། སངས་རྒྱས་ཀྱི་སའི་སྒྲིབ་པ་དེ་གང་གིས་སྤངས་ཤེ་ན། ཁ་ཅིག་ན་རེ། རྒྱུན་མཐའི་ཡེ་ཤེས་
ཀྱིས་སྤངས་སོ། ། ཞེས་ཟེར་རོ། ། དེ་ནི་མི་རིགས་ཏེ། རྡོ་རྗེ་ལྟ་བུའི་ཏིང་ངེ་འཛིན་ནི་སྐྱེས་པའི་ཚེ།
རྨོངས་པ་དེ་གཉིས་འགགས་ནས་འབྱུང་བ་མེད་ན་ཆགས་ཐོགས་ཕྲ་མོ་ལས་ཀྱང་གྲོལ་བས་སྒྲིབ་
གཉིས་བག་ཆགས་དང་བཅས་པ་མ་ལུས་པར་སྤང་བར་འགྱུར་བས་འབྲས་བུ་རྣམ་མཁྱེན་དུ་
འགྱུར་བའི་ཕྱིར་རོ། ། འོ་ན་ཇི་ལྟར་ཞེ་ན། རྒྱུན་མཐའི་ཡེ་ཤེས་ནི་དེ་སྤོང་བར་བརྩོན་པ་ཡིན་ལ།
སྤངས་པ་ཞེས་ནི་མི་བྱ་ཞིང་། སངས་རྒྱས་ཀྱི་ཡེ་ཤེས་སྐྱེས་པ་དང་། དེ་སླར་མི་སྐྱེ་བར་འགགས་
པས་སྤངས་པ་ཞེས་བྱའོ། ། དེས་ན་སངས་རྒྱས་ཀྱི་སར་ནི་སྤང་བའི་སྒྲུབ་པ་མེད་པར་སྤངས་པར་
འགྱུར་བ་ཡིན་ནོ། །
གསུམ་པ་ནི་ས་བཅུ་པར། ས་ཐོབ་གྱུར་མ་ཐག་ཏུ་འཇིགས་པ་ལྔ་དང་བྲལ། ། འཚོ་བ་ཆད་
དང་འཆི་དང་གཏམ་ངན་ངན་འགྲོ་དང་། ། འཁོར་གྱི་ནང་དུ་འཇིགས་བྲལ་དེ་ལ་བག་ཚའི་རྣམ་པ་
མེད། ། ཅེས་པ་དང་། རྒྱུད་བླ་མ་ལས། འཕགས་པས་རྒ་དང་ན་བ་དང་། ། འཆི་བའི་སྡུག་བསྔལ་
རྩད་ནས་སྤངས། ། ལས་དང་ཉོན་མོངས་དབང་གིས་སྐྱེ། ། དེ་ལ་དེ་མེད་ཕྱིར་དེ་མེད། ། ཅེས་པ་
གསུངས་པ་ལ་སོགས་པའོ། །
ཡོངས་སྦྱོང་ནི། ས་དང་པོ་ལ་བཅུ་དང་། གཉིས་པ་ལ་བརྒྱད་དང་། དགུ་པ་ལ་བཅུ་གཉིས་
ཀྱི་བར་འཆད་པར་འགྱུར་བའོ། །འཕོ་ཚུལ་ནི་ས་གང་གི་ཡོངས་སུ་སྦྱོང་བར་འགྱུར་བའི་ཆོས་གང་
ཡིན་པ་རྣམས་ཇི་སྲིད་མ་རྫོགས་པ་དེ་སྲིད་དུ་ས་དེ་ཡིན་ལ། རྫོགས་ནས་ས་གཞན་ཡིན་པར་ཤེས་
པར་བྱའོ། །
-8|-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཁྱད་པར་ལ་དྲུག་སྟེ། བསླབ་པ་གསུམ་གྱི་ཁྱད་པར། ཕུང་པོ་ལྔའི་ཁྱད་པར། ཕར་ཕྱིན་
བཅུའི་ཁྱད་པར། སྐྱེ་བ་འཛིན་པའི་ཁྱད་པར། ཡོན་ཏན་གྱི་གྲངས་ཀྱི་ཁྱད་པར། ཤེས་བྱེད་རྟགས་
ཀྱི་ཁྱད་པར་རོ། །དང་པོ་ནི། བསླབ་པ་གསུམ་གྱི་རྒྱུས་ཕྱེ་བ་ས་དང་པོ་དང་། ངོ་བོས་ཕྱེ་བ་ལ་ཚུལ་
ཁྲིམས་ཀྱིས་ཆེ་བ་ས་གཉིས་པ་དང་། སེམས་ཀྱིས་ཕྱེ་བ་གསུམ་པ་དང་། ཤེས་རབ་ཀྱིས་ཕྱེ་བ་དེ་
ནས་གསུམ་སྟེ་རིམ་པ་ལྟར་བྱང་ཕྱོགས་དང་། བདེ་བཞི་དང་། རྟེན་འབྲེལ་ཤེས་པས་ཕྱེ་བ་དང་།
བསླབ་པ་གསུམ་གྱི་འབྲས་བུ་ཕྱེ་བ་ལྷག་མ་བཞི་སྟེ་རིམ་པ་ལྟར། འབད་པས་མཚན་མ་མེད་པའི་
ཡེ་ཤེས་དང་། ལྷུན་གྲུབ་ཀྱིས་མཚན་མ་མེད་པའི་ཡེ་ཤེས་དང་། སོ་སོར་ཡང་དག་པར་རིག་པས་
ཕྱེ་བའི་ཡེ་ཤེས་སེམས་ཅན་སྨིན་པར་བྱེད་པ་དང༌། ཏིང་ངེ་འཛིན་དང་། གཟུངས་ཀྱི་སྒོ་རྣམས་
འགྲུབ་པའི་ཡེ་ཤེས་སོ། ། །
གཉིས་པ་ནི། ས་དང་པོར་ཆོས་ཉིད་རྟོགས་ནས་གཉིས་པར་ཚུལ་ཁྲིམས་དང་། གསུམ་པར་
ཏིང་ངེ་འཛིན་དང་། དེ་ནས་གསུམ་དུ་ཤེས་རབ་དང་། དེ་ནས་བཞིར་རྣམ་གྲོལ་དང་། རྒྱུན་མཐའ་
སངས་རྒྱས་ཀྱི་སར་བཞག་པར་རྣམ་པར་གྲོལ་བའི་ཡེ་ཤེས་ལ་བསླབ་བོ། །འདིར་མདོ་རྒྱན་འགྲེལ་
ཆེན་དུ་འབྲས་བུ་བཞིའི་སྒྲིབ་པ་དང་། སངས་རྒྱས་ཀྱི་ས་ལ་ཐོགས་པའི་སྒྲིབ་པ་སྦྱོང་ཞེས་འབྱུང་
བའི་འབྲས་བུ་བཞི་ནི་བསླབ་པའི་འབྲས་བུ་བཞི་ཡིན་ལ། སངས་རྒྱས་ཀྱིས་ནི་སེམས་བསྐྱེད་ཀྱི་ས་
མཚམས་སུ་བཤད་པ་ལྟར་རྒྱུན་མཐའ་ཡིན་ནོ། ། གསུམ་པ་ནི། ས་བཅུ་ལ་རིམ་པ་ལྟར་ཕར་ཕྱིན་
བཅུ་ཡོངས་སུ་དག་པའམ། གཙོ་བོར་ཐོབ་པ་ཡིན་ནོ། །བཞི་པ་ནི། ས་བཅུ་ལ་རིམ་པ་ལྟར། འཛམ་
བུའི་གླིང་གི་རྒྱལ་པོ་དང༌། གླིང་བཞིའི་རྒྱལ་པོ་དང་། བརྒྱ་བྱིན་དང་། འཐབ་བྲལ་གྱི་བདག་པོ་དང་།
དགའ་ལྡན་དང་། འཕྲུལ་དགའ་དང་། གཞན་འཕྲུལ་དབང་བྱེད་ཀྱི་བདག་པོ་དང་། སྟོང་ཕྱི་ཕུད་
ལ་དབང་བའི་ཚངས་པ་དང་། སྟོང་གསུམ་ལ་དབང་བའི་ཚངས་པ་དང་། འོག་མིན་ཆེན་པོ་དབང་
ཕྱུག་གི་གནས་སུ་སྐྱེ་བར་འགྱུར་རོ། །ཡང་སེམས་ཅན་གྱི་དོན་དུ་ནི་མ་ངེས་པར་སྐྱེ་བ་འཛིན་ནོ། ། །
ལྔ་པ་ནི་ས་དང་པོར། སྐད་ཅིག་གཅིག་ལ། སྙོམས་འཇུག་ཐུབ་མཐོང་བྱིན་རླབས་
ཤེས། །གཡོ་འགྲོ་སྣང་སྨིན་བསྐལ་པར་གནས། །སྔོན་གྱི་ཆོས་སྒོ་ལུས་བརྒྱ་སྟོན། །ལུས་རེའང་རྒྱལ་
-82-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས་ ༼༣༤
སྲས་བརྒྱ་རེས་བསྐོར། ། ཞེས་པའི་ཡོན་ཏན་བརྒྱ་ཕྲག་བཅུ་གཉིས་ཐོབ་ཅིང་། ས་གཉིས་པ་ལ་
སོགས་པ་རིམ་པ་ལྟར། སྟོང་དང་འབུམ་དང་ཁྲག་ཁྲིག་དང་། ཁྲག་ཁྲིག་ཕྲག་སྟོང་དང་། བྱེ་བ་ཁྲག་
ཁྲིག་བརྒྱ་སྟོང་དང་། སྟོང་གསུམ་འབུམ་ཕྲག་བཅུའི་གྲངས་སྙེད་དང་། སངས་རྒྱས་ཀྱི་ཞིང་གྲངས་
མེད་འབུམ་ཕྲག་བཅུའི་རྡུལ་སྙེད་དང་། སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་
པའི་རྡུལ་སྙེད་རྣམས་ཐོབ་བོ། ། གལ་ཏེ་སྐད་ཅིག་གཅིག་ལ་ཏིང་ངེ་འཛིན་བརྒྱ་བརྒྱ་དང་། བསྐལ་
པ་བརྒྱར་གནས་པ་དང་། སྔོན་དང་ཕྱི་མའི་མཐའ་བརྒྱ་ལ་འཇུག་པ་རྣམས་ཇི་ལྟར་རུང་སྟེ། དེ་དག་
ནི་དུས་རིང་པོས་ཕྱེ་བའི་ཕྱིར་རོ་ཞེ་ན། སྐྱོན་མེད་དེ། ཏིང་ངེ་འཛིན་རྫས་གཅིག་ལ་ཡོན་ཏན་གྱི་
རྣམ་པ་མི་འདྲ་བ་བརྒྱ་ལ་འཇུག་ནུས་པ་དང་། འཇིག་རྟེན་ཕལ་མོ་ཆེ་ལ་སྣང་བའི་སྐད་ཅིག་འདིའི་
ཡུན་ལ་གཞན་གྱི་ངོར་བསྐལ་པ་བརྒྱར་གནས་པ་ལ་སོགས་པར་སྟོན་ནུས་པས་དེ་ཉིད་ཀྱི་བར་གྱི་
འཕྲིན་ལས་སྒྲུབ་ནུས་པ་ཡིན་ཏེ། སྒྱུ་མ་མཁན་གྱིས་ཡུད་ཙམ་གྱི་སྐབས་ལ་ལོ་མང་པོ་འདའ་བར་
སྣང་བ་སྟོན་པ་ལྟར་རོ། ། གཞན་ལ་སྐད་ཅིག་ཏུ་ཡང་སྣང་། བསྐལ་པ་བརྒྱར་གནས་པར་ཡང་སྣང་
བ་ནི་མ་ཡིན་ཏེ། སྒྱུ་མ་མེད་པའི་ངོ་ན་ལོར་མི་སྣང་། ལོར་སྣང་བའི་ངོ་ན་ཡུད་ཙམ་དུ་མི་སྣང་བ་
བཞིན་ནོ། །
ཡོན་ཏན་འདི་དག་མཉམ་བཞག་ན་ཡོད་ན་མཚན་མ་དང་སྤྲོས་པ་སྤྱོད་པར་འགྱུར་ལ།
མེད་ན་ནི་ས་ཤས་ཆེར་རྗེས་ཐོབ་ཀྱི་རང་བཞིན་དུ་འགྱུར་རོ་ཞེ་ན། མཉམ་བཞག་ཏུ་ཡང་ཡོད་
མོད་ཀྱི་སྤྲོས་པ་ཅན་དུ་འགྱུར་བ་མིན་ཏེ། རྣམ་པར་མི་རྟོག་བཞིན་དུ་སྨོན་ལམ་གྱི་དབང་དང་།
ཏིང་ངེ་འཛིན་གྱི་དབང་གིས་དེ་ལྟར་འགྱུར་བའི་ཕྱིར་ཏེ། གཞན་དུ་ན་རྒྱུའི་ཁྱད་པར་ལས་འབྲས་
བུའི་ཁྱད་པར་དུ་འགྱུར་བས་སངས་རྒྱས་ཀྱི་སར་སྨོན་ལམ་གྱི་ཚོགས་ཀྱི་དབང་གིས་ནམ་མཁའ་
དང་མཉམ་པའི་འཕྲིན་ལས་དེ་དག་འབྱུང་བར་མི་རིགས་པའི་ཕྱིར་ཏེ ས་བཅུ་རྣམས་སུ་མཉམ་
པར་བཞག་པའི་ཚེ། ཡོན་ཏན་སྔར་བཤད་པའི་གྲངས་ངེས་ཅན་དེ་ཙམ་ཡང་གཏན་ནས་མི་འབྱུང་
བའི་ཕྱིར་རོ། །འོ་ན་དེས་ཡང་དག་མཐའ་མངོན་དུ་བྱས་ན་གཞན་དོན་རྒྱུན་ཆད་པའི་རྒྱུ་མཚན་ཅི་
ཞེ་ན། དེའི་ལན་ནི་བརྗོད་ཟིན་ཏོ། ། །
483.



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
དྲུག་པ་ལ་ཞུགས་པའི་རྟགས་ནི་ས་གང་ལ་ཞུགས་པ་དེ་ལ་སྣང་བ་དང་། མ་ཞུགས་པ་དེ་
ལ་མོས་པ་དང་། ཟབ་ཅིང་རྒྱ་ཆེ་བ་ལ་མ་ཞུམ་པ་དང་། དཀའ་སྤྱད་ལ་སེམས་མི་དམན་པ་དང་།
རང་གི་ས་ལ་གཞན་དྲིང་མི་འཇོག་པ་དང་། ས་ཐམས་ཅད་སྒྲུབ་པ་ལ་མཁས་པ་དང་། བདག་
གཞན་མཉམ་པར་རྟོགས་པ་དང་། རྒྱལ་སྲིད་སོགས་ཀྱི་ཕུན་ཚོགས་ལ་མི་ཆགས་པ་དང། མི་
དམིགས་པར་སངས་རྒྱ་བའི་ཐབས་ཤེས་པ་དང་། འདོད་ན་རྟག་ཏུ་སངས་རྒྱས་ཀྱི་འཁོར་དུ་སྐྱེ་བ་
དང་བཅུའོ། ། གཞན་ཡང་འཆད་པར་འགྱུར་བའི་མཐོང་སྒོམ་གྱི་རྗེས་ཐོབ་ཀྱི་རྟགས་དེ་རྣམས་ལ་
སོགས་པ་རྒྱ་ཆེར་ཤེས་པར་བྱའོ། ། རྟགས་འདི་དག་རང་གཞན་གང་གིས་ངེས་པར་བྱེད་པའི་
རྟགས་ཡིན་ཞེ་ན། ཁ་ཅིག་འབྲེ་ཨར་སོགསན་རེ། གཞན་གྱིས་ཡིན་གྱི། རང་གི་རང་ལ་ངེས་པར་བྱེད་
པའི་རྟགས་སུ་མི་འཐད་དེ། རང་གི་བློ་ཆོས་རང་ལ་ལྐོག་ཏུ་གྱུར་པ་མི་སྲིད་པའི་ཕྱིར་དང། ཉན་
ཐོས་བདེན་པ་མཐོང་བ་ཡང་རང་ལམ་ལ་ཐེ་ཚོམ་ལས་བརྒལ་ན་བྱང་སེམས་འཕགས་པས་རང་གི་
རྟོགས་པ་རྟགས་ལ་བལྟོས་ནས་ངེས་དགོས་པ་མི་རིགས་པའི་ཕྱིར་རོ། ། ཞེས་ཟེར་རོ། ། དེ་ནི་སྙིང་
པོ་མེད་དེ། རང་བློའི་ཆོས་རང་རིག་ལ་སོགས་པ་རྟགས་ཀྱིས་སྒྲུབ་དགོས་པ་མཐའ་ཡས་པའི་ཕྱིར་
དང༌། བདག་གིས་ཆོས་ཉིད་གསར་དུ་མཐོང་བས་ས་དང་པོ་ཐོབ་བོ་ཞེས་གློ་བུར་བའི་རྟགས་
འཇུག་པ་ཡོད་པའི་ཕྱིར་དང་། གཞན་དུ་ན་བྱང་ཆུབ་ལས་ཕྱིར་མི་ལྡོག་པའང་རང་གི་རྟོགས་པ་
ཡིན་པས་མངོན་སུམ་ཚད་མས་གྲུབ་པར་འགྱུར་བ་ལས་འབྲས་བུ་བྱང་ཆུབ་ཆེན་པོ་མངོན་སུམ་དུ་
མ་མཐོང་བས་ས་དེས་བྱང་ཆེན་འཐོབ་པའང་མངོན་སུམ་དུ་མི་མཐོང་བའི་ཕྱིར་རོ། ། འབྱུང་བའི་
རྟགས་ནི་གསེར་འོད་ལས། བྱང་སེམས་ས་དང་པོའི་སྔ་ལྟས་ནི་སྟོང་གསུམ་གཏེར་གྱི་གང་བ་
མཐོང་། གཉིས་པ་ལ་སོགས་པའི་སྔ་ལྟས་ནི་སྟོང་གསུམ་རིན་པོ་ཆེས་བརྒྱན་པ་དང། རྒོལ་བ་
ཐམས་ཅད་འདུལ་བ་དང༌། རླུང་གི་དཀྱིལ་འཁོར་བཞིས་ཐམས་ཅད་དང་ལྡན་པའི་ས་ལ་མེ་ཏོག་
སྣ་ཚོགས་འཐོར་བ་དང་། བུད་མེད་བཞིས་མགོ་ལ་མེ་ཏོག་ཙམ་པ་ཀའི་ཕྲེང་བ་འདོགས་པ་དང༌།
ཐེམ་སྐས་བཞི་དང་ལྡན་པ་གསེར་གྱི་བྱེ་མ་བདལ་བ་ཡན་ལག་བརྒྱད་ལྡན་གྱི་ཆུས་གང་བ་ལ་མེ་
ཏོག་ཨུཏྤལ་དང་། ཀུ་མུ་ད་དང་། པད་མ་དཀར་པོས་བརྒྱན་པ་དང་། གཡས་གཡོན་གཉིས་ན་
-84-



གྲགས་ཆེན་བཅོ་བརྒྱད་ཀྱི་བོ་དོང་ང་ཆ་ཆེན་ང་ར་ཕྱིན་འགྲེལ་པ་བཞུགས་ ༼༣༤
དL-
ན•སར་
དམྱལ་བའི་གནས་པ་མཐོང་སྟེ་དེ་ལ་བདག་ཉིད་མ་སྨྲས་མ་ཉམས་པར་སླར་ལོག་པ་དང་། སེང་གེ་
རལ་པ་ཅན་གྱིས་གཅན་གཟན་ཕྲ་མོ་རྣམ་སྐྲག་པར་བྱེད་པ་དང་། འཁོར་ལོས་བསྒྱུར་བའི་རྒྱལ་
པོར་གྱུར་ནས་སྐྱེ་བོ་དུ་མས་བསྐོར་ཞིང་མགོ་ན་གདུགས་དཀར་པོ་རྒྱན་ཅན་འཛིན་པ་དང། དེ་
བཞིན་གཤེགས་པའི་གསེར་གྱི་མེ་ཏོག་ཅན་ཚངས་པ་དུ་མས་བསྐོར་ཅིང་ཆོས་སྟོན་པ་མཐོང་ངོ་
ཞེས་གསུངས་སོ། །
དེ་ལ་གཏེར་གྱིས་སྦྱིན་པའི་ལོངས་སྤྱོད་མཚོན་ནོ། །རྒྱན་གྱིས་ཚུལ་ཁྲིམས་ཀྱིས་བརྒྱན་པ་
དང༌། རྒོལ་བ་འདུལ་བ་ཁོང་ཁྲོ་འདུལ་བ་དང་། བརྩོན་འགྲུས་བཞིས་རྟོགས་པ་སྣ་ཚོགས་སྐྱེད་པ་
དང༌། ཙམ་པ་ཀས་ཉམས་པར་དཀའ་བའི་བསམ་གཏན་དང་། མེ་ཏོག་གསུམ་གྱིས་ཐོས་བསམ་
སྒོམ་གསུམ་གྱི་ཤེས་རབ་དང་། གཡས་གཡོན་གྱིས་འཁོར་འདས་སུ་མི་ལྟུང་བའི་ཐབས་མཁས་པ་
དང༌། སེང་གེས་མཚན་མ་འཇོམས་པའི་སྨོན་ལམ་དང་། འཁོར་ལོས་བསྒྱུར་བས་སྟོབས་དང་།
དེའི་འཁོར་གྱིས་སེམས་ཅན་སྨིན་པ་དང༌། གདུགས་དཀར་པོས་ཆོས་དཀར་གྱིས་སྐྱོབ་པ་དང་།
གསེར་མདོག་གིས་རྣམ་པར་དག་པ་དང་། ཚངས་པས་ཆོས་འཁོར་དང་། ཆོས་སྟོན་པས་བདག་
རྐྱེན་ཡེ་ཤེས་རྣམས་མཚོན་པ་ཡིན་ནོ། ། རྟགས་འདི་དག་ས་ཐོབ་ཟིན་གྱིས་རྟགས་ཡིན་ནམ་གཞན་
ཡིན་ཞེ་ན། ཁ་ཕལཅིག་ནི་ས་ཐོབ་དགེ་བའི་གཉིད་ཅན་གྱི་རྨི་ལྟས་ཡིན་ལ། སྐབས་མིན་པར་བྱུང་ན་
སྔགས་མཐུའམ། བདུད་ཀྱི་བྱིན་རླབས་ཡིན་ནོ། ། ཞེས་ཡང་ན་ཆོས་ཀྱི་ཁྱད་པར་རིགས་བཅུ་ཡོད་
པས་བཅུར་བཞག་སྟེ། འགྲེལ་ཆེན་ལས། ཡོངས་སུ་སྦྱོང་བའི་ཆོས་ཀྱི་དབྱེ་བས་རབ་ཏུ་དགའ་བ་
ལ་སོགས་པའི་ས་བཅུར་བཞག་གོ །ཞེས་པ་ལྟར་རོ། །གལ་ཏེ་བསྡུས་ན་མ་དག་པ་དང་། དག་པའི་
ས་གཉིས་སུ་ཡང་འདུ་ཞིང་། ཕྱེ་ན་རབ་ཏུ་དགའ་བ་ཡང་མཐོང་ལམ་གྱིས་རབ་དགའ་དང་། སྒོམ་
ལམ་གྱིས་རབ་དགའ་ལ་སོགས་པས་དེ་ལས་མང་བར་ཡང་འགྱུར་རོ་ཞེ་ན། བསྡུས་ན་སྒོམ་རིམ་
སོགས་རྒྱས་པར་མི་རྟོགས་ཤིང་གསལ་བ་མཐའ་མེད་དུ་འགྱུར་བས་སྤང་བྱ་སྤོང་བ་སོགས་ཀྱི་
རིམ་པ་ལ་བལྟོས་ནས་བཅུ་ངེས་པ་ཡིན་ནོ། ། གོ་རིམ་ངེས་པ་ནི་སྔ་མ་སྔ་མ་ལ་བརྟེན་ནས་ཕྱི་མ་ཕྱི་
མ་སྐྱེ་བའི་ཕྱིར་རོ། །
-85-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
སྒྲ་དོན་ལ་སྤྱིའི་སྒྲ་དོན་ནི། བྷུ་མི་ཞེས་པ་ལ་ཡི་གེ་བསྣན་པའི་ངེས་ཚིག་གིས་བཤད་ན།
འབྱུང་པོ་དཔག་མེད་འཇིགས་མེད་ཕྱིར། ། དཔག་ཏུ་མེད་པ་དེ་རྣམས་ལ། ། ཕྱི་ཕྱིར་གོང་དུ་འགྲོ་
ལྡན་ཕྱིར། ། དེ་དག་ཉིད་ནི་སར་འདོད་དོ། ། ཡང་ན་དགའ་བས་རྟག་ཏུ་གནས་པས་ན་ས་ཞེས་
བྱའོ། །
བྱེ་བྲག་གི་སྒྲ་དོན་ནི། བྱང་ཆུབ་ལ་ནི་ཉེ་བ་དང་། །སེམས་ཅན་དོན་སྒྲུབ་མཐོང་བ་ལ། །རབ་
ཏུ་དགའ་བ་སྐྱེ་འགྱུར་བ། ། དེ་ཕྱིར་རབ་དགའ་ཞེས་བརྗོད་དོ། ། འཆལ་ཚུལ་རྩོལ་བའི་དྲི་བྲལ་
ཕྱིར། ། དྲི་མ་མེད་པའི་ས་ཞེས་བྱ། ། ཆོས་ཀྱི་སྣང་བ་ཆེན་པོ་ནི། ། བྱེད་པའི་ཕྱིར་ན་འོད་བྱེད་
པའོ། །འདི་ལྟར་བྱང་ཆུབ་ཕྱོགས་མཐུན་ཆོས། །འདི་ལྟ་བུ་ཡིས་སྲེག་བྱེད་པ། །དེ་དང་ལྡན་ཕྱིར་ས་
དེ་ནི། ། གཉིས་པོ་བསྲེགས་པས་འོད་འཕྲོ་ཅན། ། སེམས་ཅན་རྣམས་ཡོངས་སུ་སྨིན་བྱེད་
ཅིང་། ། རང་གི་སེམས་ཀྱང་བསྲུང་བའི་ཕྱིར། ། བློ་ལྡན་རྣམས་ཀྱིས་སྦྱང་དཀའ་བ། ། དེ་ཕྱིར་སྦྱང་
དཀའ་ཞེས་བྱའོ། ། ཤེས་རབ་ཕ་རོལ་ཕྱིན་བརྟེན་ནས། ། འཁོར་བ་དང་ནི་མྱ་ངན་འདས། ། གཉིས་
འདིར་མངོན་དུ་གྱུར་པའི་ཕྱིར། ། མངོན་གྱུར་པ་ཡི་ས་ཞེས་བྱ། ། བགྲོད་གཅིག་ལམ་དང་འབྲེལ་
བའི་ཕྱིར། ། རིང་དུ་སོང་བའི་སར་འདོད་དོ། ། འདུ་ཤེས་གཉིས་ཀྱིས་མི་གཡོའི་ཕྱིར། ། མི་གཡོ་བ་
ཞེས་ངེས་པར་བརྗོད། ། སོ་སོར་ཡང་དག་རིག་བློ་བཟང་། ། ས་དེ་ལེགས་པའི་བློ་གྲོས་ཡིན། ། སྦྱིན་
བཞིན་གཉིས་ཀྱིས་ནམ་མཁའི་ཆོས། །ཁྱབ་པའི་ཕྱིར་ན་ཆོས་ཀྱི་སྤྲིན། །དེ་ལ་གཉིས་པོ་སྒྲིབ་གཉིས་
སོ༑ ༑
མངོན་དུ་གྱུར་པ་ནི་གནས་ལུགས་མངོན་དུ་གྱུར་པའོ། ། བགྲོད་པ་གཅིག་པ་གཅིག་ཏུ་
ཕྱིར་མི་ལྡོག་པ་ས་བརྒྱད་པའོ། ། འདུ་ཤེས་གཉིས་ནི་མཚན་མ་དང་མཚན་མ་མེད་པ་ལ་རྩོལ་
བའོ། ། གཉིས་ནི་ཏིང་ངེ་འཛིན་དང་གཟུངས་སོ། ། ངེས་ཚིག་འདི་རྣམས་མདོ་སོ་སོ་དང། བསྟན་
བཅོས་སོ་སོ་རྣམས་ན་ངེས་ཚིག་མི་འདྲ་བ་སྣ་ཚོགས་སྣང་མོད། གཞུང་འདིར་ནི་བྱམས་མགོན་
རང་གི་གཞུང་ཚད་མར་བྱའོ། ། །
སའི་ཚོགས་ལ་གསུངས། །ཞེས་པ་འདིར། ཁ་ཅིག་རྒྱ་གརན་རེ། ཡོངས་སྦྱོང་འདི་དག་ས་གོང་
-86-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མ་མ་ཐོབ་པ་ཐོབ་པར་བྱེད་པ་ཡིན་ཏེ། གཞན་དུ་བྱང་ཆུབ་ཀྱི་ཤིང་ལ་སོགས་པའི་ས་བཅུ་པའི་
ཡོན་ཏན་འདི་དག་ས་དགུ་པར་ཇི་ལྟར་རིགས་པར་འགྱུར་རོ་ཞེས་ཟེར་རོ། ། དེ་ནི་ནོར་བ་ཡིན་ཏེ།
ས་དགུ་པའི་ཡོངས་སྦྱོང་དག་ས་བརྒྱད་པར་འབྱུང་ན་བྱང་ཆུབ་ཀྱི་ཤིང་སོགས་ས་བརྒྱད་པར་ཡང་
འབྱུང་བས་བཅུ་པ་ཁོ་ནའི་ཡོན་ཏན་དུ་མི་རིགས་པའི་ཕྱིར་དང། འོན་ཏེ། ས་འོག་མ་མ་ཐོབ་པ་
ཐོབ་པར་བྱེད་པའི་ཐབས་ཡིན་ཟེར་ནའང་། དེར་ཡོད་དགོས་པའི་ཕྱིར་དང་། གཞན་དུ་ན་བསམ་
ཕན་སོགས་ཀྱང་ས་དང་པོར་མེད་པར་འགྱུར་བའི་ཕྱིར་རོ། །
གཞན་དག་གི་ས་དེ་རང་མ་ཐོབ་པ་ཐོབ་པར་བྱེད་པ་ཡིན་ནོ། ། ཞེས་ཟེར་རོ། ། དེ་ནི་ནོར་
ཏེ༑ མདོ་ལས་ས་དང་པོ་ལ་གནས་པའི་སེམས་དཔས་ཡོངས་སྦྱོང་བཅུ་པོ་འདི་དག་བྱ་སྟེ། ཞེས་
སོགས་བཤད་ལ། དེ་དང་མཐུན་པར་འགྲེལ་ཆེན་ནས་ཀྱང་ཡོངས་སུ་སྦྱོང་བ་རྫོགས་པའི་བར་དུ་
ས་དེ་ཡིན་ལ། རྫོགས་ནས་ས་གཞན་ཡིན་པར་བཤད་པ་དང་ཡང་འགལ་བའི་ཕྱིར་ཏེ། ཁྱོད་ལྟར་
ན་ས་དེའི་ཡོངས་སྦྱོང་རྫོགས་ཀྱང་ས་དེའི་ངོ་བོ་ཐོབ་པ་ཙམ་འབྱུང་གི། ཕྱི་མར་འཕོ་མི་ནུས་པའི་
ཕྱིར་རོ། །
དེས་ན་སྐྱེས་བུས་བྲང་ཁང་བྱི་དོར་བྱེད་པ་ལྟར་ཐོབ་ཟིན་ཁྱད་པར་དུ་བྱེད་པ་དང་། དེ་
ཡང་ས་གཞན་དུ་འཕོ་བར་བྱེད་པའི་ཐབས་ཡིན་ནོ། ། འོ་ན། ཡོངས་སུ་སྦྱོང་བ་རྣམ་བཅུ་ཡིས། །ས་
ནི་དང་པོ་ཐོབ་གྱུར་ཏེ། ། ཞེས་པ་དང་འགལ་ལོ་ཞེ་ན། འགྲེལ་པ་འདིར་རྣམ་པ་ཐམས་ཅད་དུ་
བསྐྱེད་པར་བྱ་བའི་ཕྱིར། ཞེས་བཤད་པས་ས་དང་པོ་ཡོངས་སུ་རྫོགས་པ་ཕུན་སུམ་ཚོགས་པ་ཐོབ་
པར་འགྱུར་ཞེས་བྱ་བ་ཡིན་པར་འགལ་བ་མེད་དོ། ། །
ས་དང་པོའི་ཡོངས་སྦྱོང་གི་སྐབས་འདིར། མཚན་ཉིད་དང་། དབྱེ་བ་དང་། གྲངས་ངེས་
དང་། གོ་རིམ་མོ། །ས་དང་པོའི་ཡོན་ཏན་ཐོབ་ཟིན་ཁྱད་པར་དུ་བྱེད་པ་ཙམ་གྱི་རྟོགས་པའོ། །དབྱེ་
བ་ནི་བཅུའོ། ། གྲངས་ངེས་ནི་བསམ་པ་དང་། སྦྱོར་བ་དང་། དག་བྱེད་ལ་ཆོས་བཅུ་པོར་ཟད་པའི་
ཕྱིར་རོ། ། བསྡུས་ན་དེ་གསུམ་དུ་ཡང་འདུས་ཤིང། ཕྱེ་ན་དེ་ལས་མང་བར་ཡང་འགྱུར་རོ་ཞེ་ན།
བསྡུས་ན་སྒོམ་རིམ་རྒྱས་པར་མི་རྟོགས་ཤིང་གསལ་བ་མཐའ་མེད་ཡོད་པས་སྒོམ་རིམ་གྱི་རྣམ་
-8-



འབད
བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
གྲངས་གཞན་རྟོགས་པར་བྱ་བའི་ཕྱིར། གདུལ་བྱའི་ངོར་བཅུ་པོ་འདིར་ངེས་པ་ཡིན་ནོ། །
གོ་རིམ་ནི། བསམ་པ་དང་། སྦྱོར་བ་དང་། དག་བྱེད་རྣམས་རིམ་པ་བཞིན་ཕལ་ཆེར་འབྱུང་
བ་ཡིན་ནོ། ། ཚུལ་ཁྲིམས་སོགས་ལ་བརྩོན་ཞེས་པ་འདིར། ཚུལ་ཁྲིམས་དང་བཟོད་པ་སྡོམ་པའི་
ཚུལ་ཁྲིམས། རབ་དགའ་བླ་མ་ལ་གུས་ཉན་པ་དགེ་བ་ཆོས་སྡུད་ཀྱི་ཚུལ་ཁྲིམས། བྱས་གཟོ་སྙིང་རྗེ་
སྦྱིན་སོགས་སེམས་ཅན་དོན་བྱེད་ཀྱི་ཚུལ་ཁྲིམས་ཞེས་ཟེར་བ་ནི་རིགས་པ་མ་ཡིན་ཏེ། བཟོད་པ་
སྡོམ་པ་ཡིན་པ་ལ་ཤེས་བྱེད་མེད་པ་དང། ཕར་ཕྱིན་དྲུག་ཚུལ་ཁྲིམས་ཡིན་པའི་ཤེས་བྱེད་མེད་པ་
དང༌། འདིའི་ཡོངས་སྦྱོང་རྣམས་ཚུལ་ཁྲིམས་སུ་འཆད་ན་དང་པོའི་ཡོངས་སྦྱོང་རྣམས་སྦྱིན་པར་
འགྱུར་བ་ལ་སོགས་པའི་ཕྱིར་རོ། ། སྔ་མ་བཞིན། ཞེས་བྱ་བ་འདིར། མི་དམིགས་པའི་ཤེས་རབ་ཉི་
ཚེ་ལ་སྦྱོར་བ་མི་འཐད་དེ། སྔ་མ་ས་དང་པོར་བཤད་པ་བཞིན་དུ་རྣམ་པ་ཐམས་ཅད་དུ་སྐྱེད་པར་
བྱ་བ་ཡིན་པའི་ཕྱིར་ཞེས་པའི་དོན་ཀྱང་བསྡུ་དགོས་པའི་ཕྱིར་རོ། ། །
ས་གཉིས་པའི་ཡོངས་སྦྱོང་གི་སྐབས་འདིར། མཚན་ཉིད་ནི་སྔར་གྱིས་ཤེས་སོ། ། དབྱེ་བ་ནི་
བརྒྱད་དོ། ། གྲངས་ངེས་ནི་ཕྱིན་དྲུག་སྤྱི་དང་ཁྱད་པར་དུ་སྒྲུབ་པ་ལ་བརྒྱད་པོ་དེར་ཟད་པའི་ཕྱིར་
རོ༑ ༑བསྡུས་ན་ཕྱིན་དྲུག་ཏུ་ཡང་འདུ་ཞིང་། ཕྱེ་ན་དེ་ལས་མང་བར་ཡང་འགྱུར་རོ་ཞེ་ན། ས་
གཉིས་པ་འདིར་སྒོམ་རིམ་གྱི་རྣམ་གྲངས་གཞན་རྟོགས་པར་བྱ་བའི་ཕྱིར་རོ། ། གོ་རིམ་ནི། དང་པོ་
བདུན་ཕར་ཕྱིན་གྱི་གོ་རིམ་ཡིན་ལ། དེ་ཡང་སྤྲོ་བ་སྔོན་དུ་འགྲོ་བ་ཅན་ཡིན་ནོ་ཞེས་བཤད་པའི་གོ་
རིམ་སོ། །
ས་གསུམ་པའི་ཡོངས་སྦྱོང་གི་སྐབས་འདིར་མཚན་ཉིད་ནི་སྔར་གྱིས་ཤེས་སོ། ། དབྱེ་བ་ནི་
ལྔའོ། ། གྲངས་ངེས་ནི་བཟོད་པའི་འཁོར་བཅས་སྒྲུབ་པ་ལ་ལྔ་པོར་ཟད་པའི་ཕྱིར་རོ། ། བསྡུས་ན་
ཡན་ལག་དང་། གཙོ་བོ་དང་རྫོགས་བྱེད་གསུམ་དུ་འདུས་ཤིང་། ཕྱེ་ན་དེ་ལས་མང་བར་ཡང་
འགྱུར་རོ་ཞེ་ན། ལན་ནི་སྔ་མ་ལྟར་རོ། །གོ་རིམ་ནི་སྙེ་མ་ཆུང་བར་ཤེས་སོ། ། །
ས་བཞི་པའི་ཡོངས་སྦྱོང་གི་སྐབས་འདིར། དེ་བཞིན་དོན་གྱིས་བསྒྲེའོ། ། ས་ལྔ་པའི་ཡོངས་
སྦྱོང་གི ། སྐབས་འདིར། གཞན་རྣམ་པ་འདྲ་བ་ལ་གྲངས་ངེས་ཀྱི་རྩོད་པར་ཡང་དག་པར་གཙོ་བོ་
-88-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
གཉིས་སུ་འདུས་ཤིང་ཞེས་སོ། ། དྲུག་པ་ལ་དབྱེ་བ་བཅུ་གཉིས་སོ། ། གྲངས་ངེས་ནི་ལམ་རྫོགས་པ་
དང་ལམ་མིན་སྤོང་བ་ལ་བཅུ་གཉིས་སུ་ཟད་པའི་ཕྱིར་རོ། ། བསྡུས་ན་དེ་གཉིས་སུ་ཡང་འདུས་
ཤིང་། ཕྱེ་ན་དེ་ལས་མང་བར་ཡང་འགྱུར་རོ་ཞེ་ན། ས་དྲུག་པ་འདིར། ཤེས་རབ་ཀྱི་ཕར་ཕྱིན་
རྫོགས་པས་དྲུག་ཅར་རྫོགས་པར་སྟོན་ལ། དེ་རྫོགས་པས་ལམ་མིན་དྲུག་སྤངས་པར་ཤེས་པར་
བྱའོ། ། ས་བདུན་པའི་ཡོངས་སྦྱོང་གི་སྐབས་འདིར། མཚན་ཉིད་ནི་གོ་སླའོ། ། དབྱེ་བ་ནི་བཞི་
བཅུའོ། ། གྲངས་ངེས་ནི་བྱིས་པ་དང་། ཉན་རང་དང༌། བྱང་སེམས་ལས་དང་པོ་པ་དང་ཐུན་མོང་
བའི་སྤང་བྱ་སྤོང་བ་དང་
། དེའི་གཉེན་པོ་བྱེད་པ་ལ་བཞི་བཅུར་ཟད་པའི་ཕྱིར་རོ། ། བསྡུས་ན་
བདག་འཛིན་གཉིས་སྤོང་བ་དང་། གཉེན་པོ་ཐབས་ཤེས་གཉིས་སུ་འདུས་ཤིང་། ཕྱེ་ན་དེ་ལས་
མང་བར་ཡང་འགྱུར་རོ་ཞེ་ན། སྒོམ་རིམ་གྱི་རྣམ་གྲངས་རྒྱས་པ་གཞན་དུ་བསྟན་པའི་ཕྱིར་རོ། ། གོ་
རིམ་ནི་སྤང་བྱ་སྤོང་དཀའ་སླའི་བྱེ་བྲག་གིས་ཕལ་ཆེར་བཞག་ལ། ལ་ལ་ནི་བཤད་པའི་རིམ་པ་
ཡིན་ནོ། ། ཁ་ཅིག་ན་རེ། འདི་རྣམས་སྤང་གཉེན་ཐ་དད་སོ་སོར་འགྲིག་པའི་ངེས་པ་མི་སྣང་སྟེ།
མདོའི་དངོས་བསྟན་ལ་སྤང་གཉེན་དུ་སྦྱོར་བ་མི་གསལ་བའི་ཕྱིར་རོ་ཞེས་ཟེར་རོ། ། དེ་ནི་མི་
རིགས་ཏེ། ཡོད་ན་མངོན་རྟོགས་ཀྱི་རིམ་པ་ཕལ་ཆེར་དངོས་སུ་མི་གསལ་བས་བསྟན་བཅོས་ཀྱི་
ལུས་ལ་སྐུར་བར་འགྱུར་བའི་ཕྱིར་རོ། ། གཞན་དག་བདག་གི་གཉེན་པོ་ནི་རྣམ་ཐར་སྒོ་གསུམ་གྱི་
ཤེས་པའོ། ། ཞེས་སོགས་སྦྱོར་བ་ནི་མི་འཐད་དེ། འགྲེལ་ཆེན་ལ་ཚད་མར་བྱེད་ཅིང། དེ་དང་
འགལ་བའི་ཕྱིར་དང་། སྤང་གཉེན་སྦྱོར་བའི་རྒྱུ་མཚན་ཡང་འགྲིག་པར་མ་མཐོང་བའི་ཕྱིར་རོ། །
ས་བརྒྱད་པའི་ཡོངས་སྦྱོང་གི་སྐབས་འདིར། མཚན་ཉིད་ནི་གོ་སླའོ། ། དབྱེ་བ་ནི་བརྒྱད་
དོ༑ ༑གྲངས་ངེས་ནི་སྨོན་ལམ་འཁོར་བཅས་སྒྲུབ་པ་ལ་གཙོ་ཆེར་བརྒྱད་པོར་ཟད་པའི་ཕྱིར་
རོ༑ ༑གལ་ཏེ་བསྡུས་ན་མངོན་ཤེས་གསུམ་གཅིག་ཏུ་ཡང་འདུ་ཞིང་། ཕྱེ་ན་གཞན་ལ་ཡང་དེ་བས་
མང་བར་འགྱུར་རོ་ཞེ་ན། གཞན་དོན་སྒྲུབ་པ་དང་། ཞིང་སྦྱོང་བ་ལ་གཙོ་ཆེ་བའི་རྣམ་པར་རྟོགས་
པར་བྱ་བའི་ཕྱིར་རོ། །གོ་རིམ་ནི་སྙེ་མར་རོ། ། །
ས་དགུ་པའི་ཡོངས་སྦྱོང་གི་སྐབས་འདིར། མཚན་ཉིད་ནི་གོ་སླའོ། ། དབྱེ་བ་ནི་བཅུ་གཉིས་
ས་
-89-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
སོ༑ ༑གྲངས་ངེས་ནི་སྟོབས་ཀྱིས་སེམས་ཅན་སྨིན་པར་བྱེད་པ་སོགས་ལ་གཙོ་ཆེར་བཅུ་གཉིས་
པོར་ཟད་པའི་ཕྱིར་རོ། ། བསྡུས་ན་རྟེན་ཕུན་ཚོགས་དང་། ཡོན་ཏན་ཕུན་ཚོགས་གཉིས་སུ་འདུ་
ཞིང་། ཕྱེ་ན་དེ་ལས་མང་བར་ཡང་འགྱུར་རོ་ཞེ་ན། སྟོབས་འཁོར་བཅས་སྒྲུབ་པ་ལ་ཡོན་ཏན་གཙོ་
བོའི་རྣམ་པ་རྣམས་རྒྱས་པར་རྟོགས་པར་བྱ་བའི་ཕྱིར་རོ། ། གོ་རིམ་ནི་སྙེ་མར་རོ། ། ས་དགུ་པ་ལ་
སྟོབས་དང་། བརྒྱད་པ་ལ་སྨོན་ལམ་རིགས་པ་མ་ཡིན་ནམ། འདིར་སྨོན་ལམ་བསྟན་པ་ཇི་ལྟར་ཞེ་
ན༔ བརྒྱད་པར་སྨོན་ལམ་རྫོགས་པས། དགུ་པར་སྨོན་ལམ་བཏབ་པ་གྲུབ་པར་བཤད་པའི་ཕྱིར་
རོ༑ ༑སྐྱེ་བོ་ཐམས་ཅད་ཀྱིས་བསྔགས་པའི་མི་མངལ་དུ་འཇུག་པ་དང་། མདོར་བརྫུས་སྐྱེས་བསྟན་
པ་འགལ་ལོ་ཞེ་ན། སྐྱེ་བ་རང་ལུགས་པ་བརྫུས་སྐྱེས་དང་། བསྒྱུར་བ་པ་མངལ་དུ་འཇུག་པ་ཡིན་
པས་སྐྱོན་མེད་དོ། །གལ་ཏེ་བརྫུས་སྐྱེས་དང་རུས་ཕུན་ཚོགས་འགལ་ལོ་ཞེ་ན། མི་འགལ་ཏེ། ཡུལ་
འཁོར་སྲུང་གི་བཙུན་མོ་མ་སྨད་པའི་པང་དུ་བརྫུས་ནས་སྐྱེས་པའི་ཁྱེའུ་ཆོས་སེམས་བཞིན་
ནོ༑ ༑མངལ་དུ་འཇུག་པ་སོགས་འདི་དག་ས་བཅུ་པའམ། སྤྲུལ་སྐུའི་མཛད་པ་མ་ཡིན་ནམ། ས་
དགུ་པར་ཇི་ལྟར་བཞག་ཅེ་ན། ཁ་ཅིག་ཕལན་རེ། གསང་ཆེན་ཐབས་མཁས་ཀྱི་མདོར་མི་སྐྱེ་བའི་
ཆོས་ལ་བཟོད་པ་ཐོབ་ནས། ཞག་བདུན་ན་འཚང་རྒྱ་བར་ནུས་པར་བཤད་པས་སྐྱོན་མེད་དོ་ཞེ་ན་
དེ་ནི་དགོངས་པ་ཅན་ཡིན་ཏེ། དེ་ལྟ་ན་ས་བརྒྱད་པ་ཐོབ་ནས་བྱང་སེམས་ཐམས་ཅད་གཞན་དོན་
ལ་ཆེད་དུ་འབད་ཅིང་། སངས་རྒྱ་བ་ལ་མངོན་པར་སྤྲོ་བས་ཞག་བདུན་ན་ངེས་པར་སངས་རྒྱ་བས་
ཁྱད་པར་འགྱུར་བའི་ཕྱིར་རོ། ། འགའ་ཞིག་ཏུ་སངས་རྒྱས་ཀྱང་། འགའ་ཞིག་ཏུ་བྱང་སེམས་ཀྱི་
རྣམ་པར་གནས་ནས་སངས་རྒྱས་ཀྱི་ཚུལ་མི་སྟོན་པ་ནི་ཡོད་དོ། །འོ་ན་ཇི་ལྟར་ཞེ་ན། འདི་ན་མཛད་
པ་བཅུ་གཉིས་ཀྱི་རྣམ་པ་ཉུང་བ་དང། ལྷུན་གྲུབ་མ་ཡིན་ལ། འབྲས་བུའི་སར་ནི་ལྷུན་གྲུབ་ཡིན་
པས་སྐྱོན་མེད་དོ། ། །
རྒྱུའི་ས་རྣམས་ཀྱི། ཞེས་པའི་སྐབས་འདིར་ས་བཅུ་པའི་ཡོངས་སྦྱོང་མི་འཐད་པའི་རྒྱུ་
མཚན་ཅི་ཞེ་ན། ཁ་ཅིག་ཚན་རེ། ཡོངས་སྦྱོང་རྣམས་ནི་འོག་ས་ལས་ཁྱད་པར་དུ་བྱེད་པའི་ཆོས་
ཡིན་པ་ལས་འདི་འབྲས་བུའི་སར་བཤད་པས་ཐམས་ཅད་ལས་ཁྱད་པར་འཕགས་པར་གྲུབ་ཟིན་
-9(0-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
པའི་ཕྱིར་བཤད་པ་ལ་དགོས་པ་མེད་དོ་ཞེས་ཟེར་རོ། ། འོ་ན་ས་དང་པོ་ཐོབ་ནས་ཡོངས་སྦྱོང་བཅུ་
སྦྱང་མི་དགོས་པར་འགྱུར་ཏེ། ས་དང་པོ་ཐོབ་པར་བཤད་པ་ཙམ་གྱིས་མོས་སྤྱོད་ལས་ཁྱད་པར་
དུ་འཕགས་པར་གྲུབ་ཟིན་པའི་ཕྱིར་རོ། ། གཞན་དག་སྔ་ཨར་སོགསན་རེ། ས་བཅུ་པ་ནི་དགུ་པའི་ཡོན་
ཏན་དང་འཕྲིན་ལས་སྦྲེལ་ནས་ཉམས་སུ་ལེན་པ་ཡིན་ལ། དེ་མཚན་ཉིད་བསྟན་པས་གོ་སླ་བའི་
ཕྱིར་མ་བཤད་དོ་ཞེས་ཟེར་རོ། ། དེ་ལྟར་ན་ས་དགུ་པའི་མཚན་ཉིད་བཤད་པ་ཙམ་གྱིས་ཡོངས་
སྦྱོང་གོ་སླ་བར་འགྱུར་ཏེ། དེ་ནི་ས་བརྒྱད་པ་དང་འཕྲིན་ལས་སྦྲེལ་ནས་ཉམས་སུ་ལེན་པ་ཡིན་
པས་སོ་ཞེས་བྱ་བ་ལ་སོགས་པའི་སྐྱོན་ཡོད་དོ། ། ལ་ལ་ན་རེ། ས་དགུ་པའི་ཡོངས་སྦྱོང་དང་རིགས་
གཅིག་པས་དེའི་རིགས་སྦྱངས་པས་འགྲུབ་པའི་ཕྱིར་མ་བཤད་དོ་ཞེས་ཟེར་རོ། ། དེ་ལྟར་ན་ས་
གཉིས་པ་ལ་སོགས་པའི་ཡོངས་སྦྱོང་ཡང་མི་འཆད་པར་འགྱུར་ཏེ། ས་དང་པོའི་ཡོངས་སྦྱོང་
སོགས་དང་རིགས་གཅིག་པས་དེ་སྦྱངས་པས་འགྲུབ་པའི་ཕྱིར་རོ། ། འགའ་སུ་ག་ཏ་ཤྲཱིཞིག་ནི། ངེས་
འབྱུང་སྒྲུབ་པ་ཉིད་འདིའི་ཡོངས་སྦྱོང་ཡིན་ནོ་ཞེས་ཟེར་རོ། །དེ་ནི་སློབ་དཔོན་ཚད་མར་བྱེད་ན་མི་
འཐད་དེ། མ་བཤད་ཅེས་འབྱུང་བའི་ཕྱིར་རོ། །གང་གྲགསདག་ངེས་འབྱུང་སྒྲུབ་པ་ཡོངས་སྦྱོང་ཡིན་
ན་ཚོགས་སྒྲུབ་ཏུ་ཐལ་བས་གནོད་དོ་ཞེས་ཟེར་བ་ནི་ཁས་བླངས་འགལ་བ་ཡིན་ཏེ། རྒྱུན་མཐའི་ཡེ་
ཤེས་ཀྱང་ཚོགས་སྒྲུབ་ཏུ་ཁས་བླངས་པའི་ཕྱིར་རོ། །ཁ་ཅིག་ན་རེ། ཡོངས་སྦྱོང་རྣམས་ནི་སའི་ཡོན་
ཏན་མ་ཐོབ་པ་ཐོབ་པར་བྱ་བའི་ཕྱིར་ཡིན་ལ། ས་བཅུ་པ་ཐོབ་མ་ཐག་ཏུ་འོད་ཟེར་ཆེན་པོའི་དབང་
བསྐུར་ཐོབ་ནས་ས་བཅུའི་ཡོན་ཏན་ཐམས་ཅད་འབད་མེད་དུ་ཐོབ་པར་འགྱུར་བས་དེའི་ཕྱིར་
ཡོངས་སྤྱོང་མ་བསྟན་ཏེ། ས་བཅུ་པའི་ཡོན་ཏན་ཐོབ་པ་ཡོངས་སྤྱོང་ལ་མི་བལྟོས་པའི་ཕྱིར་རོ་ཞེས་
ཟེར་རོ། །དེ་ཡང་མི་རིགས་ཏེ། སའི་ཚོགས་ལ་ས་གང་གི་ཡོངས་སུ་སྦྱོང་བར་འགྱུར་བའི་ཆོས་གང་
ཡིན་པ་དེ་དག་བསྟན་པའི་ཕྱིར་བར་སྐབས་ཀྱི་ཚིགས་སུ་བཅད་པ་ཉི་ཤུ་རྩ་གསུམ་བཤད་ལ། ས་
བཅུ་པ་ལ་ཡོངས་སྦྱོང་མེད་ན། ཉི་ཤུ་རྩ་གསུམ་མི་འབྱུང་བའི་ཕྱིར་དང་། ས་བཅུ་པར་ཡོན་ཏན་མ་
ཐོབ་པ་ཐོབ་པར་བྱ་བའི་ཕྱིར་བསླབས་མི་དགོས་ན། དེའི་སྒོམ་སྤང་སྤང་བའི་ཕྱིར་སྒོམ་ལམ་རྩེ་
སྦྱོར་སྒོམ་མི་དགོས་པར་འགྱུར་བ་དང་། དེ་སྒོམ་ལམ་དེའི་ཡོན་ཏན་གྱི་གགས་མ་ཡིན་གྱི སངས་
-9]



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
རྒྱས་ཀྱི་ས་ཁོ་ནའི་ཡིན་ན་དེའི་སྒོམ་སྤང་སྤངས་མི་དགོས་པར་ཡང་དེའི་སྒོམ་ལམ་ཐོབ་པར་་་་་
འགྱུར་བ་དང་
། རང་གི་ཡོན་ཏན་སྒྲུབ་པའི་བྱ་བ་མེད་ན་རྒྱུན་མཐའི་སྔ་ལོགས་ཉིད་ནས་སྒྲུབ་པ་
དང་སྦྱོར་བ་དང་བསླབ་བྱ་ལས་གྲོལ་བར་འགྱུར་རོ། ། །
འོ་ན་ཇི་ལྟར་ཞེ་ན། འདིར་ཡོངས་སུ་སྦྱོང་དངོས་སུ་མ་བཤད་པར་དེའི་མཚན་ཉིད་ཙམ་
བཤད་པ་ལ་རྒྱུན་མཚན་ཡོད་དེ། འདི་འབྲས་བུའི་སངས་རྒྱས་ཞེས་བྱ་བར་བརྗོད་ནས་ཡོངས་
སྦྱོང་གི་ཕྱིར་བསླབ་སྦྱངས་བྱ་དགོས་པའི་ཕྱིར་དང་། ས་བཅུ་པར་བསྟན་པས་སློབ་ལམ་པར་
མཚོན་ཏེ། སློབ་སྦྱོང་ཅུང་ཟད་དགོས་པའང་མཚོན་པའི་ཕྱིར་རོ། ། གལ་ཏེ་སློབ་སྦྱོང་དགོས་ཀྱི་
རང་གི་ཡོན་ཏན་ཐོབ་པར་བྱ་བའི་ཕྱིར་མ་ཡིན་ནོ་ཞེ་ན འོ་ན་སྐད་ཅིག་མ་མ་ཐོབ་པ་ཐོབ་པར་བྱ་
བའི་དོན་དུ་མཐར་གྱིས་པ་སྒོམ་མི་དགོས་པར་འགྱུར་ལ། དེ་ལྟ་ན་བརྟན་པ་ཐོབ་པར་བྱ་བའི་ཕྱིར་
མཐར་གྱིས་པ་སྒོམ་དགོས་པར་ཁས་བླངས་པ་དང་ཡང་འགལ་བར་འགྱུར་རོ། ། །
རིགས་ཀྱི་ས་དང་། ཞེས་པ་འདིར་གྲུབ་མཐའི་རྣམ་གཞག་སྤྱིར་དཔྱད་པ་དང་། རང་
ལུགས་ཀྱི་རྣམ་གཞག་བྱེ་བྲག་ཏུ་དཔྱད་པའོ། །དང་པོ་ནི། དེ་ལ་བྱེ་བྲག་ཏུ་སྨྲ་བ་ཁ་ཅིག་ཁ་ཆགི་ལྟར་
ན༑ སྔར་བཤད་པ་ལྟར་ཉན་ཐོས་ནི་བཟོད་ཆེན་ནས་རིགས་ངེས་ཏེ། གཉིས་སློབ་རིགས་ལས་
ལྡོག་ནས་ནི། །སངས་རྒྱས་སུ་འགྱུར་གཞན་གསུམ་ཡང་། །ཞེས་འབྱུང་བའི་ཕྱིར་རོ། །རང་རྒྱལ་ལ་
ཚོགས་སྤྱོད་ནི་དྲོད་རྩེར་ལྡོག་པར་དགག་པ་མེད་དོ། ཞེས་དམིགས་ཀྱི་བཀར་བའི་ཤུགས་ཀྱིས་
བཟོད་པ་ནས་ངེས་པར་བསྟན་ཏོ། ། བསེ་རུ་དང་བྱང་སེམས་ནི་དྲོད་དུ་ངེས་ཏེ། སྟོན་དང་བསེ་རུ་
བྱང་ཆུབ་བར། །བསམ་གཏན་མཐའ་རྟེན་གཅིག་ལ་ཀུན། །ཞེས་འབྱུང་བའི་ཕྱིར་རོ། །དེ་ན་གནས་
སྐབས་རྟོགས་པའི་དབང་གིས་རིགས་ངེས་པ་ཡིན་གྱི་ སེམས་ཙམ་པ་ལྟར་གདོད་མ་ནས་རིགས་
ངེས་པ་ཞེས་བྱ་བ་ནི་མི་འདོད་དོ། ། འདིར་གཞན་དག་ནི་ཉན་ཐོས་ཀྱི་ལྟར་ན་སེམས་ཅན་ཐམས་
ཅད་མ་ངེས་པའི་རིགས་ཅན་དུ་འདོད་དོ། །ཞེས་ཟེར་བ་ནི་ནོར་བ་ཡིན་ཏེ། མ་ཆགས་པའི་དགེ་རྩ་
ལ་རིགས་སུ་བརྗོད་ལ། དེ་སེམས་ཅན་ཐམས་ཅད་ཀྱི་རྒྱུད་ལ་ཡོད་ན་རིགས་ཆད་ཀྱི་གང་ཟག་མི་
སྲིད་པར་འགྱུར་བའི་ཕྱིར་རོ། ། སེམས་ཙམ་པ་ཁ་རིགས་པ་བཅིག་ལྟར་ན། བརྩེ་བ་དང་ཤེས་རབ་
2-



གྲགས་ཆེན་བཅོ་བརྒྱད་ཀྱི་གོ་དོང་པཎ་ཆེན་པར་ཕྱིན་འགྲེལ་པ་བཞུགས། ༣༤
རིགས་སུ་འདོད་པས་གདོད་མ་ནས་རིགས་ངེས་པ་ཞེས་བྱ་བ་མི་འདོད་དོ །
འགའ་ཞིག་ལུང་གི་རྗེས་འབྲང་ལྟར་ན། སྤྱིར་གང་ཟག་ནི་གཉིས་ཏེ། རིགས་ཆད་དང་རིགས་ཅན་
ནོ; ༑རིགས་ཆད་ནི། མྱང་འདས་ཀྱི་དགེ་རྩ་མེད་པས་གཏན་ཡོངས་སུ་མྱ་ངན་ལས་མི་འདའ་བ་
སྟེ༑ དཔེར་ན་རྡོ་དང་ཤིང་ལ་སོགས་པ་རྣམས་སེམས་སུ་མི་འགྱུར་བ་བཞིན་ནོ ། རིགས་ཅན་ནི་
གཉིས་ཏེ། ངེས་པའི་རིགས་ཅན་དང་། མ་ངེས་པའི་རིགས་ཅན་ནོ། ། དེ་ལ་རིགས་ངེས་པ་ནི་ཇི་
ལྟར་བྱས་ཀྱང་ནམ་ཡང་རང་གི་བྱང་ཆུབ་ཏུ་ཐོབ་པར་ངེས་ཀྱི བྱང་ཆུབ་གཞན་དུ་གཏན་མི་
འགྱུར་བའོ། ། མ་ངེས་པ་ནི་རྐྱེན་དབང་གིས་བྱང་ཆུབ་གང་ཡང་རུང་བར་འགྱུར་བ་སྟེ། ཉན་ཐོས་
ཀྱི་དགེ་བའི་བཤེས་གཉེན་གྱིས་བསྒྲལ་ན་ནི་ཉན་ཐོས་སུ་འགྱུར། རང་རྒྱལ་གྱི་དགེ་བའི་བཤེས་
གཉེན་གྱིས་བསྒྲལ་ན་ནི་རང་རྒྱལ་དུ་འགྱུར། བྱང་ཆུབ་སེམས་དཔའི་དགེ་བའི་བཤེས་གཉེན་གྱིས་
བསྒྲལ་ན་ནི་སངས་རྒྱས་སུ་འགྱུར་བའོ། ། དཔེར་ན། རིའི་ཕྱོགས་ལ་ལ་ན་ས་དང་རྡོ་ལ་སོགས་པ་
ཡོད་པ་ཟངས་ཉིད་དུ་འགྱུར་གྱི། གསེར་དང་དངུལ་ལ་སོགས་པར་མི་འགྱུར་བ་ཡོད། ལ་ལ་ནི་
དངུལ་ཉིད་དུ་འགྱུར་གྱི། གསེར་དང་ཟངས་སུ་མི་འགྱུར་བ་ཡོད། ལ་ལ་ནི་གསེར་ཉིད་དུ་འགྱུར་
གྱི༑ ཟངས་དང་དངུལ་དུ་མི་འགྱུར་བ་ཡོད་ལ། རིའི་ཕྱོགས་ལ་ལ་ན་ས་དང་རྡོ་ལ་སོགས་པ་ཡོད་
པ་ནི་གཞུང་ཞིང་སྦྱངས་པ་དང༌། སྨན་གྱི་ཁྱད་པར་ལས་མ་ངེས་པར་ཅི་ཡང་འགྱུར་བ་ཡོད་དེ།
གལ་ཏེ་ཟངས་མགར་གྱིས་སྦྱངས་ན་ནི་ཟངས་སུ་ཡང་འགྱུར། དངུལ་མགར་གྱིས་སྦྱངས་ན་ནི་
དངུལ་དུ་འགྱུར། གསེར་མགར་གྱིས་སྦྱངས་ན་ནི་གསེར་དུ་འགྱུར་བ་ལྟ་བུའོ། ། དེས་ན་རིགས་
ངེས་པ་རྣམས་ནི་རྐྱེན་གྱིས་མི་ཕྲོགས་པ་ཞེས་བྱ་ལ། གཞན་ནི་རྐྱེན་གྱིས་ཕྲོགས་པ་ཞེས་བྱའོ། ། མ་
ངེས་པའི་རིགས་ཅན་དེ་ཡང་སེམས་མ་བསྐྱེད་པའི་ཚེ་ན་ནི་མ་ངེས་པའི་རིགས་ཅན་ཞེས་གཅིག་
ཏུ་བགྲང་ལ། སྐྱེད་ནས་ཉན་ཐོས་དང་། རང་རྒྱལ་དང་། ཐེག་ཆེན་མ་ངེས་པ་གསུམ་དུ་འགྱུར་
རོ༑ དང་པོ་ནི་ཉན་ཐོས་ཀྱི་ལམ་དུ་ཞུགས་པ་རྐྱེན་དབང་གིས་བྱང་ཆུབ་གཞན་དུ་འགྱུར་བ་སྟེ
དེ་ཡང་ཉན་ཐོས་སྡེ་པ་ལྟར་མ་ཡིན་པར་སོ་སྐྱེ་དང་འཕགས་པ་གཉིས་ཀ་འཇུག་སྲིད་དེ། རྒྱན་ལས།
ཉན་ཐོས་མ་ངེས་རྣམ་གཉིས་ཏེ། ། ཐེག་དོན་མཐོང་དང་མ་མཐོང་བའོ། ། ཞེས་འབྱུང་བའི་ཕྱིར་



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
རོ༑ ༑དེ་ལ་སོ་སྐྱེའི་འཇུག་ཚུལ་ནི་བྱང་སེམས་ལས་དང་པོ་པ་དང་མཚུངས་ལ། འཕགས་པ་སློབ་
པ་ནི་ཐེག་ཆེན་དུ་སེམས་བསྐྱེད་དེ། འཕགས་ལམ་དེ་ཉིད་སྙིང་རྗེས་འཁོར་བའི་རྒྱུར་བསྒྱུར་བས་
བསམ་གྱིས་མི་ཁྱབ་པའི་སྐྱེ་བ་དང་ལྡན་ཏེ། དེ་གཉིས་འཕགས་པའི་ལམ་ཐོབ་པ། །སྲིད་པ་དག་ཏུ་
བསྒྱུར་བའི་ཕྱིར། ། བསམ་གྱིས་མི་ཁྱབ་བསྒྱུར་པ་ཡི། ། སྐྱེ་བ་རབ་ཏུ་སྒྲུབ་པར་བྱེད། ། གཅིག་ཤོས་
ཕྱིར་མི་འོང་བ་དང༌། །ལྡན་ཕྱིར་སྤྲུལ་པ་རབ་ཏུ་འཇུག། ཅེ ས་འབྱུང་བའི་ཕྱིར་རོ། ། དེ་དག་ཀྱང་
དང་པོ་ཉིད་ནས་ཐེག་ཆེན་ལ་ཞུགས་པས་ལམ་བུལ་བ་ཡིན་ཏེ དེ་གཉིས་ཡང་དང་ཡང་དུ་ནི། །མྱ་
ངན་འདས་ལ་མངོན་དགའ་ཕྱིར། ། རང་སེམས་ཀུན་ཏུ་འབྱུང་ལྡན་པས། ། རྟོགས་པ་བུལ་བ་ཡིན་
པར་འདོད། ། ཅེས་འབྱུང་བའི་ཕྱིར་རོ། ། དེར་མ་ཟད་ལྷག་བཅས་ཀྱི་མྱང་འདས་ཐོབ་ནས་ཀྱང་
འཇུག་ཏེ། དེ་ཡང་དགྲ་བཅོམ་ལམ་ནི་ཡང་སྲིད་མི་ལེན་པས་སྐྱེ་བ་བརྒྱུད་ནས་ལམ་གྱི་མི་སྒྲུབ་ཀྱི་
ཚེ་དེ་ཉིད་བསྲིངས་ཏེ་རྩ་བའི་ལུས་དེ་གླིང་འདིའི་གང་བཞེད་པར་གཞན་གྱིས་མི་མཐོང་བ་དེ་
ལྟར་མཛད་ནས་སྤྲུལ་པའི་ལུས་ཀྱིས་གྲོགས་ཆོས་ལྡན་གྱི་ངོར་ལྷག་མེད་དུ་འདའ་བར་བསྟན་
ནས་ཚོགས་གསོག་གོ། དེ་ལ་རྩ་བའི་ལུས་མི་འབོར་བའི་རྒྱུ་མཚན་ནི་དེ་བོར་ནས་ལྷག་མེད་དུ་
སོང་ནས་ཐེག་ཆེན་དུ་འབད་རྩོལ་མེད་པའི་ཕྱིར་རོ། ། ཅི་དགྲ་བཅོམ་ཐོབ་ནས་ཀྱང་མ་ངེས་པའི་
རིགས་ཅན་དུ་བགྲང་ངམ་ཞེ་ན། དེ་ནི་དགོངས་འགྲེལ་ཉིད་ལས་གསལ་བར་བཀའ་བསྩལ་ཏེ།
དོན་དམ་ཡང་དག་འཕགས་དེ་ལ་ཉན་ཐོས་ཀྱི་རིགས་ཅན་ཞི་བ་བགྲོད་པ་གཅིག་པུ་པ་ནི་སངས་
རྒྱས་བརྩོན་པ་དང་ལྡན་པར་གྱུར་ཀྱང་། བྱང་ཆུབ་ཀྱི་སྙིང་པོ་ལ་བཞག་སྟེ་རྫོགས་པའི་བྱང་ཆུབ་
ཐོབ་པར་བྱ་བར་མི་ནུས་སོ། ། དེ་ཅིའི་ཕྱིར་ཞེ་ན། འདི་ལྟར་དེ་ནི་སྙིང་རྗེ་ཤིན་ཏུ་ཆུང་བ་དང་།
སྡུག་བསྔལ་གྱིས་ཤིན་ཏུ་འཇིགས་པའི་ཕྱིར་རོ། ། ཞེས་སོགས་དང་། ཉན་ཐོས་བྱང་ཆུབ་ཏུ་ཡོངས་
སུ་འགྱུར་བ་དེ་ནི་ངས་རྣམ་གྲངས་ཀྱིས་བྱང་ཆུབ་སེམས་པ་ཡིན་པར་བཞག་སྟེ འདི་ལྟར་དེ་ནི་
ཉོན་མོངས་པའི་སྒྲིབ་པ་ལས་གྲོལ་ནས་དེ་བཞིན་གཤེགས་རྣམས་ཀྱིས་བསྐུལཏེ། ཤེས་བྱའི་སྒྲིབ་
པ་ལས་སེམས་རྣམ་པར་གྲོལ་བར་བྱེད་དོ། ། ཞེས་གསུངས་པའི་ཕྱིར་རོ། ། རང་རྒྱལ་མ་ངེས་པ་ནི་
རང་རྒྱལ་གྱི་ལམ་དུ་ཞུགས་པ་རྐྱེན་དབང་གིས་བྱང་ཆུབ་གཞན་དུ་འགྱུར་བ་སྟེ། དེ་ཡང་རྒྱུན་
-94-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༩༣༤
ཞུགས་ཅིག་ཅར་རང་རྒྱལ་དུ་འགྱུར་སྲིད་པ་དེ་ཡིན་ནོ་ཞེས་གྲགས་ཟེར་བ་ནི་ནོར་བ་ཡིན་ཏེ། དེ་ནི་
ཉན་ཐོས་ཀྱི་ལམ་དུ་ཞུགས་པ་ཁོ་ན་རང་རྒྱལ་དུ་འགྱུར་བ་ཡིན་པས་ཉན་ཐོས་མ་ངེས་པ་ཉིད་ཡིན་
པའི་ཕྱིར་རོ། ། འོ་ན་ཇི་ལྟར་ཞེ་ན། ཉན་ཐོས་འགའ་ཞིག་འདོད་ལྷར་སྐྱེས་ནས་འདིར་བསྟན་པ་
ནུབ་པ་ན་སྔོན་གོམས་པའི་སྟོབས་ཀྱིས་རང་རྒྱལ་གྱི་ལམ་ལ་གནས་ནས་སླར་ཐེག་ཆེན་དང་འཕྲད་
དེ་སྤྲུལ་པའི་ལུས་ཐོབ་པའི་དོན་དུ་བསམ་གཏན་བསྒྲུབས་ནས་གྲུབ་པ་ན་སྐྱེབའི་ལུས་བོར་ཏེ་
སྤྲུལ་པའི་ལུས་ཀྱིས་ཚོགས་བསགས་ནས་སངས་རྒྱས་ཐོབ་པར་གྱུར་པ་དེ་ཡིན་ཏེ དོན་བྱས་མ་
ཡིན་དེ་སངས་རྒྱས ། མེད་པར་སྐྱེས་ནས་སྤྲུལ་དོན་གཉེར། ། བསམ་གཏན་དོན་བརྩོན་དེ་བརྟེན་
ནས། ། བྱང་ཆུབ་དམ་པ་ཐོབ་པར་འགྱུར། ། ཞེས་འབྱུང་བའི་ཕྱིར་རོ། ། དེ་ལྟ་བུའི་ཉན་རང་གཉིས་
ཀ་ཡང་ལྷག་མེད་ཐོབ་ནས་ནི་རིགས་ངེས་པའི་ས་ཞེས་བྱ་སྟེ རང་གི་བྱང་ཆུབ་དེ་ཉིད་ལ་བརྟན་
པར་གནས་ཀྱི། བྱང་ཆུབ་གཞན་དུ་བསྒྱུར་མི་ནུས་པའི་ཕྱིར་ཏེ། འབད་རྩོལ་ཐམས་ཅད་བྲལ་བའི་
ཕྱིར་རོ། ། །
འདིར་ཁ་ཕལ་ཅིག་ཡང་སྲིད་པའི་ས་བོན་མེད་པར་རིག་པ་རྒྱུན་ཆད་པའི་ཕྱིར་རོ། ། ཞེས་
ཟེར་བ་ནི་ནོར་བ་ཡིན་ཏེ། རྫོགས་པའི་སངས་རྒྱས་ཀྱི་སྐབས་སུ་ཡང་རིག་པ་རྒྱུན་ཆད་པར་འགྱུར་
བའི་ཕྱིར་རོ། ། ཐེག་ཆེན་མ་ངེས་པ་ནི་ཐེག་ཆེན་གྱི་ལམ་དུ་ཞུགས་པ་ཕྱིས་རྐྱེན་དབང་གིས་བྱང་
ཆུབ་གཞན་དུ་འགྱུར་ལ། ས་བརྒྱད་པའི་བར་དུ་སེམས་བསྐྱེད་པ་ཕྱིར་ལྡོག་པར་བཤད་པ་བཞིན་
ནོ༑ ༑དེ་ལ་ངེས་པའི་རིགས་ཅན་རྣམས་ཀྱིས་ཚོགས་ལམ་ཉིད་ནས་རིགས་ཀྱི་ས་ཐོབ་སྟེ བྱང་
ཆུབ་གཞན་དུ་མི་འགྱུར་བ་དང་། རང་གི་བྱང་ཆུབ་ཐོབ་པར་ངེས་པའི་ལམ་སྐྱེས་པའི་ཕྱིར་རོ། །
དབུ་མ་པ་ནི་གནས་སྐབས་རིགས་ཅན་ལྔའི་རྣམ་གཞག་མཛད་ཀྱང་མཐར་ཐུག་མི་མཛད་
དེ༔ སེམས་ཅན་ཐམས་ཅད་སངས་རྒྱས་ཀྱི་རིགས་ཅན་ཁོ་ནར་འགྱུར་བའི་ཕྱིར་རོ། །གཉིས་པ་ནི་
ལུགས་དེ་གཉིས་ལས་འདིར་གང་གཟུང་ཞེ་ན། ཁ་ཅིག་སྔ་གྲགསན་རེ། ཉན་ཐོས་སྡེ་པའི་ལུགས་ཀྱི་
ཉན་ཐོས་དང་སོགས་པས་རང་རྒྱལ་དང་བྱང་སེམས་ཀྱི་རིགས་ཀྱི་སའི་དབང་དུ་བྱས་པ་ཡིན་
ནོ༑ ༑ཞེས་ཟེར་རོ། ། དེ་ནི་ནོར་བ་ཡིན་ཏེ། འདི་ནི་དམན་པ་ས་བརྒྱད་ཀྱི་སྐབས་ཡིན་པས་བྱང་
-95-



བརྩེ་ཆེན་འོད་སྣང་ལས།
པོད་ཆེན་དྲུག་གི་པར་ཕྱིན་འགྲེལ་སྐོར།
སྣ་
སེམས་ཀྱི་རིགས་ཀྱི་ས་བསྡུས་པར་འགལ་བའི་ཕྱིར་རོ། །
དབུ་མ་པ་རང་ལུགས་ཀྱི་དམན་པ་ས་བརྒྱད་ཀྱི་རྣམགཞག་མེད་ན་ཐེག་པ་གསུམ་གྱི་
རྣམ་གཞག་མེད་པར་འགྱུར་ལ། ཡོད་ན་དེ་ཉིད་མི་བརྗོད་པར་ཉན་ཐོས་སྡེ་པའི་ཁོ་ན་བརྗོད་པ་
དོན་མེད་པའི་ཕྱིར་རོ། ། འོ་ན་ཇི་ལྟར་ཞེ་ན། འཕགས་པ་ལྟར་ན་ཉན་ཐོས་པའི་ལྟར་བཞེད་དེ།
གཉིས་སློབ་རིགས་ལས་ལྡོག་ནས་ནི། ། ཞེས་པ་འདི་ཉན་ཐོས་ཀྱི་རྟོགས་པ་ལ་ཚད་མར་མཛད་
པའི་ཕྱིར་རོ། ། སློབ་དཔོན་ལྟར་ན་ཉན་ཐོས་དང་སོགས་པས་རང་རྒྱལ་ཀྱི་རིགས་ཀྱི་ས་ནི་སྦྱོར་
ལམ་ལ་འཛིན་ཏེ། རང་རྒྱལ་གྱི་ལམ་ཤེས་ཀྱི་མདོར། ཕྱིར་མི་ལྡོག་པ་ཞེས་བྱ་བ་ནི་ངེས་པར་འབྱེད་
པའི་ཆ་རྟོགས་པས་རང་བྱང་ཆུབ་ལས་ཕྱིར་མི་ལྡོག་པའོ་ཞེས་བཤད་ལ། ཉན་ཐོས་ལ་ཡང་རྒྱུ་
མཚན་དེ་མཚུངས་པའི་ཕྱིར་རོ། ། ཚུལ་གསུམ་རྣམ་པར་གཞག་པར་དགོངས་པས་བསྡུས་པ་ཞེས་
པ་འདིར། ཁ་ཅིག་ན་རེ། ཞུགས་པ་མཐའ་མ་གསུམ་ནི་འབྲས་བུ་དང་པོ་གསུམ་གྱིས་བསྡུས་པས་
འདིར་བཤད་མི་དགོས་ཀྱི། ཉན་ཐོས་ཀྱི་ས་ཞེས་བྱ་བས་རིགས་སོགས་དྲུག་ཅར་བསྡུས་པ་ཡིན་
ནོ༑ ༑ཞེས་ཟེར་རོ། ། དེ་ནི་མ་ཡིན་ཏེ། དང་པོ་དྲུག་ཀྱང་ཉན་ཐོས་ཀྱི་སས་བསྡུས་པས་ལོགས་སུ་
བཤད་མི་དགོས་པའི་ཕྱིར་དང་། འབྲས་བུ་བར་པ་གཉིས་ཀྱི་ཐོད་རྒལ་བའི་ཞུགས་པ་གཉིས་ནི་
འབྲས་བུ་དང་པོ་གསུམ་གྱིས་སྡུད་མི་ནུས་པའི་ཕྱིར་དང་། ས་འདི་རྣམས་འབྲས་བུ་རིམ་གྱིས་པ་ཁོ་
ནའི་དབང་དུ་བྱེད་པ་ཡིན་ན། དམན་པ་ས་བརྒྱད་ཀྱིས་མ་བསྡུས་པའི་ཉན་རང་གི་ལམ་ཡོད་པར་
འགྱུར་བའི་ཕྱིར་རོ། ། འོ་ན་ཇི་ལྟར་ཞེ་ན། ས་བཅུ་པར། ཐེག་པ་ཐམས་ཅད་ཀྱི་ཡོན་ཏན་ཐམས་
ཅད་འདུས་པར་དགོངས་པས་ཉན་ཐོས་ཀྱི་རྟོགས་པ་ཐམས་ཅད་ཀྱང་འདུ་བར་བྱེད་ལ། ཞུགས་
འབྲས་བརྒྱད་ཀྱི་གཞན་ལ་རང་མི་འབྱུང་གི། ཞུགས་པ་མཐའ་མ་གསུམ་བྱུང་བས་སྤྱི་སྒྲ་བྱེ་བྲག་ལ་
འཇུག་པ་དང་། རིགས་སོགས་དྲུག་ལན་གཉིས་སྨོས་པ་ལ་ཡང་དགོས་པ་མེད་པའི་ཕྱིར་རོ། ། དེའི་
ཕྱིར་འགྲེལ་ཆེན་དུ་ཁྱད་པར་གྱི་ཚིག་མེད་པར་ཞུགས་པ་གསུམ་ནི་ཉན་ཐོས་ཀྱི་སའོ་ཞེས་བཤད་
དོ༑ ༑ས་དགུ་ལས་གཉིས་འདས་ཞེས་པ་འདིར། འདས་པའི་དོན་གང་ན། སྤྱིར་འདས་ཞེས་བྱ་བ་
སྤངས་པའམ་ཟིན་པ་གཉིས་ལ་འཇུག་པ་ལས་སྤངས་པའི་དོན་མ་ཡིན་ཏེ བྱང་སེམས་ས་དགུ་པ་
-96-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཡང་སྤངས་པར་འགྱུར་བའི་ཕྱིར་རོ། ། དེས་ན་དེ་དག་རྫོགས་ཟིན་པ་ལ་འཇུག་ཏེ། ས་ཐམས་ཅད་
བསྡུས་པའི་སྒོ་ནས་ཞེས་བཤད་པའི་ཕྱིར་རོ། ། ས་བཅུ་པ་ལ་བྱང་ཆུབ་སེམས་དཔའ་སངས་རྒྱས་
ཁོ་ནར་བརྗོད་ཅེས་བྱ་བ་འདིར། ས་བཅུ་པ་སངས་རྒྱས་ཀྱི་སར་འཆད་པ་མིན་གྱི ས་དགུ་རྫོགས་
མ་ཐག་གི་སངས་རྒྱས་ཀྱི་ས་དེ་བཅུ་པར་འཆདཔ་ཡིན་ནོ་ཞེས་ཟེར་བ་ནི་མི་རིགས་ཏེ། མདོ་ལས་
བྱང་ཆུབ་སེམས་པ་སངས་རྒྱས་ཁོ་ནར་བརྗོད་པར་བྱ་ཞེས་དོན་གྱིས་བསྟན་པས་ས་བཅུ་པ་
སངས་རྒྱས་ཀྱི་སར་ཡང་བསྟན་ནོ་ཞེས་ཁས་བླང་པ་དང་འགལ་བའི་ཕྱིར་རོ། ། གཞན་རྨདག་
འདིར་སྨོན་ལམ་གྱི་དབང་གིས་ས་དང་པོར་ཡང་མངོན་པར་རྫོགས་པར་འཚང་རྒྱ་བར་གསུངས་
པ་མ་ཡིན་ནམ། ཇི་ལྟར་འདི་ཉིད་ལ་སངས་རྒྱས་ཀྱི་ས་ཞེས་བྱ་ཞེ་ན ཞེས་དོགས་པ་བཀོད་ནས་
ལན་དུ་སྔར་བསྟན་པ་ལྟར་མཐོང་ལམ་དུ་ནི་འཚང་རྒྱ་བ་ཙམ་ལས་མ་བཤད་པས་དམན་པའི་
ཕྱིར་འདི་དང་ག་ལ་སྙམ་ཞེས་ཟེར་བ་དེ་ནི་མ་བརྟགས་པ་ཡིན་ཏེ། དེར་ནི་སངས་རྒྱས་བརྒྱའི་
ཞལ་མཐོང་བར་བཤད་ཀྱི། སངས་རྒྱས་བརྒྱར་འགྱུར་བར་མ་བསྟན་པའི་ཕྱིར་རོ། ། ས་རྣམས་ཀྱི་
མདོ་སྦྱོར་ནི་གོ་སླའོ། ། །
ཆ༤ངེས་འབྱུང་སྒྲུབ་པ་བཤད་པ།
གཉེན་པོའི་སྐབས་སུ་ཁམས་གསུམ་ནས་ངེས་པར་འབྱུང་བར་འགྱུར་རོ་ཞེས་ཀུན་རྫོབ་ཀྱི་
དམིགས་པས་མཚོན་པའི་ཉོན་སྒྲིབ་གཙོ་བོར་སྤོང་བའི་མཐོང་ལམ་དང་། གང་ནས་ཀྱང་ངེས་པར་
འབྱུང་བ་མེད་དོ་ཞེས་དོན་དམ་གྱི་དམིགས་པས་མཚོན་པའི་ཤེས་སྒྲིབ་གཙོ་བོར་སྤོང་བའི་སྒོམ་
ལམ་བསྟན་ཏོ། ། ཡང་ན་མཐོང་ལམ་ཀུན་རྫོབ་ཀྱིས་མཚོན་པ་ནི་ཆོས་ཉིད་མཐོང་བ་ཆུང་བའི་སྒོ་
ནས་ཡིན་ལ། སྒོམ་ལམ་དོན་དམ་གྱིས་མཚོན་པ་ནི་ཆོས་ཉིད་མཐོང་བ་ཆེ་བའི་སྒོ་ནས་ཡིན་ནོ ། །
ངེས་འབྱུང་གི་སྒྲུབ་པའི་སྐབས་སུ་མདོ་དེ་དང་དེས་ངེས་འབྱུང་དེ་དང་དེ་བསྟན་པ་ཇི་ལྟར་ཞེ་ན
འཇིག་རྟེན་ཀུན་ཟིལ་གྱིས་མནན་ཏེ། འབྱུང་བ་མཐར་ཐུག་ཏུ་ངེས་པར་འབྱུང་བ་ནི་ཆེད་དུ་བྱ་
བར་ངེས་པར་འབྱུང་བ་ཡིན་པའི་ཕྱིར་དང་། ནམ་མཁའ་དང་མཉམ་པའི་ལྟ་བ་ངེས་པར་འབྱུང་
-97-



བརྩེ་ཆེན་འོད་སྣང་ལས།
པོད་ཆེན་དྲུག་གི་ར་ཕྱིན་འགྲེལ་སྐོར།
བ་བྱེ་བྲག་ཏུ་བསྟན་པའི་ཕྱིར་དང་། ཐེག་ཆེན་གྱི་སེམས་ཅན་ཚད་མེད་ཀྱིས་དོན་བྱེད་པའི་ངེས་
འབྱུང་བྱེ་བྲག་ཏུ་བསྟན་པའི་ཕྱིར་དང་། མཚན་མའི་འགྲོ་འོང་གི་འབད་པ་མེད་པའི་ངེས་འབྱུང་བྱེ་
བྲག་ཏུ་བསྟན་པའི་ཕྱིར་དང་། སྔ་ཕྱིའི་མཐའ་ལས་འདས་པའི་ངེས་འབྱུང་བྱེ་བྲག་ཏུ་བསྟན་པའི་
ཕྱིར་དང་། ཀུན་མཁྱེན་སོགས་ཐོབ་པའི་ངེས་འབྱུང་བྱེ་བྲག་ཏུ་བསྟན་པའི་ཕྱིར་དང་། རྣམ་མཁྱེན་
སྦྱོང་བའི་ངེས་འབྱུང་བྱེ་བྲག་ཏུ་བསྟན་པའི་ཕྱིར་དང་། བྱང་ཆུབ་ཀྱི་ལམ་སྦྱོང་བའི་ངེས་འབྱུང་བྱེ་
བྲག་ཏུ་བསྟན་པའི་ཕྱིར་དང་། དང་པོ་ལ་ངེས་འབྱུང་གི་ཚིག་འབྱུང་བས་གཞན་རྣམས་ལ་ཡང་གོ་
བར་བྱ་བའི་ཕྱིར་དང་། མདོ་ཚིག་དེ་དག་སྤྱི་སྒྲ་ཙམ་ཡིན་ན་ཡང་སྟོན་པ་ཟློས་པའིཕྱིར་དང་།
མངོན་རྟོགས་ཀྱི་རིམ་པ་མི་བརྗོད་པར་སྟོང་ཉིད་ཙམ་ཡང་ཡང་བརྗོད་པ་དགོས་པ་མེད་པའི་ཕྱིར་
རོ༑ ༑སྐབས་དང་པའོ། ། ལམ་ཤེས་གསུངས་ཞེས་པ་འདིར་ཁ་ཅིག་མདངསན་རེ། མ་སྨིན་པ་སྨིན་
པའི་དོན་དུ་རྣམ་མཁྱེན་བསྟན་ལ། སྨིན་པ་ཐོབ་པའི་དོན་དུ་ལམ་ཤེས་བསྟན་ནོ་ཞེས་ཟེར་རོ། །དེ་
ནི་མ་ངེས་ཏེ། སྔོན་བྱུང་ལྟར་ན་ནི་ལམ་ཤེས་ཀྱི་འཁོར་དུ་ཡང་མ་སྨིན་པ་དུ་མ་ལྷགས་པ་ལ། རྗེས་
འཇུག་ལྟར་ན་མཁྱེན་གསུམ་གཏན་ལ་འབེབས་པའི་སྐབས་འདིར། རྟེན་གྱི་གང་ཟག་མཁྱེན་
གསུམ་ཡུལ་གྱི་སྒྲུབ་པ་པོར་མཚུངས་པའི་ཕྱིར་རོ། ། གཞན་དག་ཆོས་སྔོནན་རེ། རྣམ་མཁྱེན་རྗེས་སུ་
གསར་དུ་འདུས་པའི་འཁོར་རྣམས་ལ་རྣམ་མཁྱེན་གྱི་རྟོགས་པ་སྒྲུབ་དགོས་ལ། དེ་སླར་བཤད་ན་
འཁོར་རྙིང་པས་བརྙས་ཤིང་ཟློས་པར་འགྱུར་པས་ལམ་ཤེས་གསུངས་ལ། དེས་ཀྱང་དོན་གྱིས་
རྣམ་མཁྱེན་མཚོན་པར་འགྱུར་བ་ནི་གསར་བ་ལ་རྟོགས་པ་སྒྲུབ་པའི་དགོས་པ་དང༌། སྔར་གྱི་
འཁོར་དག་ཆོས་བཅུ་པོ་སངས་རྒྱས་ཁོ་ནའི་རྟོགས་བྱ་ཡིན་གྱི བྱང་སེམས་ཀྱི་རྟོགས་བྱའམ་ཐོབ་
བྱ་མ་ཡིན་ནམ་སྙམ་པ་ལ་སྔར་གྱི་ནང་ནས་རྒྱུའི་ཆོས་ཙམ་ཞིག་དྲངས་ནས་ལམ་ཤེས་བཤད་པས་
སྙིང་པོའི་ལོག་རྟོག་སེལ་བའི་དགོས་པ་ཡོད་དོ་ཞེས་ཟེར་རོ། །དེ་ནི་སྔོན་བྱུང་མདོའི་འབྲེལ་དངོས་
བསྟན་ཙམ་ལ་རུང་གི་རྗེས་འཇུག་མངོན་རྟོགས་བརྒྱད་རིམ་པ་འདིས་ཉམས་སུ་ལེན་པའི་འབྲེལ་
མ་ཡིན་ཏེ། རྣམ་མཁྱེན་བཤད་ཟིན་པས་མཚོན་མི་དགོས་པའི་ཕྱིར་དང་། ལམ་ཤེས་མ་གཏོགས་
པར་རྣམ་མཁྱེན་ཡང་དཔྱིས་ཕྱིན་པར་མི་རྟོགས་པའི་ཕྱིར་རོ། ། དེས་ན་སློབ་དཔོན་གྱིས་མཚམས་
-98-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༩༣༤
སྦྱོར་འདི་ཉིད་ཁོ་ན་འཐད་དོ། །
འདིར་ཁ་ཕལཅིག་རྟོགས་པའི་དོན་ཐོབ་པ་ལ་བྱས་ནས། རྣམ་མཁྱེན་ཐོབ་པ་ནི་ལམ་ཤེས་
པ་མེད་ན་མེད་པས་ལམ་ཞེས་འཆད་དོ། ཞེས་རྒྱུ་འབྲས་ཀྱིས་འབྲེལ་དུ་བྱེད་པ་དེ་ནི་མི་རིགས་
ཏེ༑ སྔར་དུ་བཀག་ཟིན་པའི་ཕྱིར་དང་། དེ་ལྟ་རྣམ་མཁྱེན་ཐོབ་པ་ནི་ལམ་ཤེས་མེད་ན་མེད་པས་
ཞེས་པ་ཙམ་འབྱུང་བར་རིགས་པས་དེ་ཡོངས་སུ་ཤེས་པ་མེད་ན་ཞེས་འབྱུང་བ་དོན་མེད་པའི་
ཕྱིར་རོ། ། འོ་ན་ཇི་ལྟར་ཞེ་ན། རྣམ་མཁྱེན་རྟོགས་པ་ནི་ལམ་ཤེས་པ་མེད་ན་མེད་དེ། རྣམ་མཁྱེན་
རྟོགས་པ་ལ་ལམ་ཤེས་དགོས་སོ་ཞེས་བྱ་བའི་དོན་ཏོ། །
མདོ་དེ་དང་དེས་རྟེན་སོགས་དེ་དང་དེ་བསྟན་པར་ཇི་ལྟར་འགྱུར་ཞེ་ན དང་པོས་རྟེན་
བསྟན་ཏེ། མདོ་ཚིག་དེའི་བརྗོད་བྱ་དེ་ང་རྒྱལ་བཅོམ་པའི་རྒྱུད་ལ་ལམ་ཤེས་ཀྱི་རྟོགས་པ་སྐྱེའོ་
ཞེས་ཤེས་པར་བྱ་བའི་ཕྱིར་མཛད་པ་ཡིན་པའི་ཕྱིར་རོ། ། གང་ཡང་དག་པ་ཞེས་སོགས་ཀྱི་དོན་ལ་
ཁ་ཅིག་སེམས་ཙམན་རེ། འདི་ནི་ངེས་དོན་ཡིན་ཏེ། ཉན་ཐོས་ཞི་བ་བགྲོད་པ་གཅིག་པུ་པ་ནི་ཐེག་ཆེན་
དུ་སེམས་བསྐྱེད་པ་མི་སྲིད་པའི་ཕྱིར་རོ། ། འོན་ཀྱང་ཞེས་སོགས་ཀྱི་མདོ་ཕྱི་མ་ནི་དྲང་དོན་ཡིན་ཏེ
ཐེག་ཆེན་ལ་མོས་པ་རྣམས་ཐེག་ཆེན་དུ་དྲང་བའི་ཕྱིར་གསུངས་པ་ཙམ་ཡིན་ནོ་ཞེས་ཟེར་རོ། ། ཁོ་
བོ་ཅག་ནི་སྔ་མ་དྲང་བའི་དོན་དམ་དགོངས་པ་ཅན་ཡིན་ཏེ དགོངས་གཞི་ཡུན་རིང་པོར་མཐུ་མེད་
པ་ལ་དགོངས་ནས་དགོས་པ་ཉན་ཐོས་མ་ངེས་པ་ཐེག་ཆེན་ལ་དྲང་བ་དང། ཐེག་ཆེན་མ་ངེས་པ་
རྣམས་རྗེས་སུ་བཟུང་བའི་ཕྱིར་དུ་དངོས་ལ་གནོད་བྱེད་རྣམ་པར་དག་པར་རུང་བ་ཉིད་ཡོད་པས་
འགལ་ཡང་གཏན་རྣམ་པར་དག་པར་མི་རུང་བ་ནི་མ་ཡིན་ནོ་ཞེས་དོན་མཐུན་བཤད་པ་ལ་སོགས་
པའི་ཕྱིར་ཏེ། ལུང་རིགས་རྒྱས་པར་འོག་ནས་འཆད་དོ། ། དེའི་ཕྱིར་ཕྱི་མ་སྒྲ་ཇི་བཞིན་པར་གནས་
སོ༑ ༑དེ་ལ་ཡང་ཡང་ཞེས་སོགས་ཀྱིས་ཡུལ་ངེས་བསྟན་ཏེ། ཡང་དག་པའི་སྐྱོན་མེད་པར་ཞུགས་
པ་ལ་ཉན་རང་གི་སྨོན་པའི་བསམ་པ་དེ་ལ་བཏང་བར་རམ། ཡུན་རིང་པོར་ཐེག་ཆེན་དུ་སེམས་
བསྐྱེད་པའི་མཐུ་མེད་ལ། སེམས་བསྐྱེད་དེ་མ་སྐྱེས་པར་ལམ་ཤེས་དངོས་སུ་མ་སྐྱེས་ཞེས་དོན་
གྱིས་བསྟན་པའི་ཕྱིར་རོ། །
-
3-



བརྩེ་ཆེན་འོད་སྣང་ལས། པོད་ཆེན་དྲུག་གི་པར་ཕྱིན་འགྲེལ་སྐོར་
འོན་ཀྱང་ཞེས་སོགས་དེས་ཁྱབ་པ་བསྟན་ཏེ། ཉན་རང་དེ་དག་ཐེག་ཆེན་དུ་སེམས་བསྐྱེད་
པ་གཏན་མི་སྲིད་ན་བཅོམ་ལྡན་འདས་དེ་བསྐྱེད་པ་ལ་རྗེས་སུ་ཡི་རང་གི་ཚིག་མི་གསུང་བས་དོན་
གྱིས་དེ་དག་མཐར་སེམས་བསྐྱེད་པར་བཤད་པའི་ཕྱིར་རོ། ། ཁོ་བོ་ནི་ཞེས་སོགས་ཀྱིས་རང་
བཞིན་བསྟན་ཏེ། འདིར་དགེ་བའི་ཕྱོགས་ཞེས་བྱ་བ་ནི་གཞན་དང་དགེ་བར་མཐུན་སྣང་དུ་མ་
གྲུབ་པ་ཉིད་ཡིན་ཏེ། གྲུབ་ན་བཅོམ་ལྡན་འདས་རབ་འབྱོར་དགེ་བ་ལ་བར་ཆད་བྱེད་པར་དོགས་
པ་མེད་པས་ཚིག་དེ་དོན་མེད་པའི་ཕྱིར་རོ། ། དེས་ན་དགེ་བའི་ཕྱོགས་ནི་གཞུང་དོན་དུ་སྲིད་ཕྱིར་
སྐྱེ་བའི་རྒྱུ་ཉོན་མོངས་ཆགས་པ་ཕྲ་མོ་ཡིན་ཏེ། དེ་ནི་ཉན་རང་བཞིན་དུ་མི་སྤོང་ངོ་ཞེས་དོན་གྱིས་
བསྟན་པའི་ཕྱིར་རོ། ། །
ཁྱད་པར་ཞེས་སོགས་ཀྱིས་ནི་བྱེད་ལས་བསྟན་ཏེ། ཆོས་ཁྱད་པར་དུ་འཕགས་པའི་ཆོས་ནི་
སེམས་བསྐྱེད་ཀྱིས་སེམས་ཅན་སྨིན་པ་ལ་སོགས་པ་ཡིན་ལ། དེ་ཉིད་བསྟན་པའི་ཕྱིར་རོ། ། ལམ་
ཤེས་པ་ནས་རྟེན་བརྗོད་པ་ཡིན་ནོ་ཞེས་པ་འདིར་མདོ་ཚིག་དེའི་ཟུར་གྱིས་ལམ་ཤེས་ཀྱི་རྟེན་
བརྗོད་པའི་རྒྱུ་མཚན་ཅི་ཞེ་ན། དེའི་བརྗོད་བྱ་དེ་བཞིན་གཤེགས་པའི་འོད་ཀྱིས་གཞན་གྱིས་འོད་
མོག་མོག་པོར་མཛད་པ་དེ་དགོས་པ་གཉིས་ཀྱི་དོན་དུ་བསྟན་པའི་ཕྱིར་ཏེ སྔོན་བྱུང་གི་དོགས་པ་
དེ་གཉིས་ཀྱི་དོན་དུ་བྱས་པའི་ཕྱིར་ཏེ། གདུལ་བྱ་དེ་རྣམས་ལ་ང་རྒྱལ་བཅོམ་ནས་ལམ་ཤེས་པ་
ཉིད་སྐྱེ་བར་རུང་བ་ཉིད་དུ་སྒྲུབ་པའི་ཕྱིར་དང། རྗེས་འཇུག་གི་དགོས་པ་ང་རྒྱལ་བཅོམ་པའི་རྒྱུད་
ཁོ་ན་ལ་ལམ་ཤེས་ཀྱི་རྟོགས་པ་སྐྱེའོ་ཞེས་རྗེས་འཇུག་རྣམས་ཀྱིས་ཀྱང་ཤེས་པར་བྱ་བའི་ཕྱིར་
མཛད་པ་ཡིན་པའི་ཕྱིར་རོ། །
དེས་ན་འདི་ནི་རྗོད་བྱེད་ཀྱིས་དངོས་སུ་གོ་བར་བྱེད་པ་མ་ཡིན་གྱི བརྗོད་བྱ་སྐུའི་འོད་ཀྱི་
བརྡས་གོ་བར་བྱེད་པ་ཡིན་པའི་ཕྱིར། ཚིག་ཟུར་གྱིས་གསལ་པོར་མ་ཡིན་པར་བརྗོད་དོ་ཞེས་བྱ་
བ་ཡིན་ནོ། ། གེགས་གཞན་ཡང་བཅོམ་དགོས་པ་མ་ཡིན་ནམ། ཅིའི་ཕྱིར་ང་རྒྱལ་ཉིད་སྨོས་ཤེ་ན།
ཁ་ཅིག་སྔ་གྲགསན་རེ། དེ་དུས་ཀྱི་འཁོར་རྣམས་ང་རྒྱལ་ཤས་ཆེ་བས་ཡིན་གྱི དེས་གཞན་ཡང་
མཚོན་ནོ་ཞེས་ཟེར་རོ། ། དེ་ནི་སྙིང་པོ་མེད་དེ། དེ་དུས་ཀྱི་འཁོར་རྣམས་ང་རྒྱལ་ཆེ་ཞིང་གོང་འོག་
-1)j-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
གི་ཆེ་བ་མ་ཡིན་པ་ལ་རྒྱུ་མཚན་མེད་པའི་ཕྱིར་དང། དེ་ལྟ་ན་ང་རྒྱལ་ཤས་ཆུང་བའི་གདུལ་བྱ་
མེད་པར་འགྱུར་བའི་ཕྱིར་དང་། སྤང་གཉེན་གྱི་རིགས་གདུལ་བྱ་ཉི་ཚེ་བས་རྣམ་པར་འཇོག་ན་
ཤིན་ཏུ་མ་ཁྱབ་པར་འགྱུར་བའི་ཕྱིར་རོ། །
ལ་ལ་ནི་ང་རྒྱལ་དང་ལྡན་པ་ཁོ་ན་སེམས་བསྐྱེད་དངོས་སུ་སྐྱེ་བའི་གེགས་ཡིན་གྱི། ཉོན་
མོངས་པ་གཞན་དག་མ་ཡིན་ནོ་ཞེས་ཟེར་རོ། ། དེ་ཡང་མི་འཐད་དེ། ཞེ་སྡང་དང་འཁོན་འཛིན་ལ་
སོགས་པ་དག་ཀྱང་སེམས་བསྐྱེད་དངོས་སུ་སྐྱེ་བའི་གེགས་ཡིན་པའི་ཕྱིར་ཏེ། དེ་མགོ་མ་མནན་
པར་སེམས་བསྐྱེད་དེ་དངོས་སུ་སྐྱེ་བ་མི་སྲིད་པའི་ཕྱིར་རོ། །འོ་ན་ཇི་ལྟར་ཞེ་ན། ང་རྒྱལ་ཤས་ཆེ་བ་
ཉིད་གེགས་ཀྱི་གཙོ་བོ་ཡིན་པས་འདིར་བརྗོད་དེ ལྷག་པའི་ང་རྒྱལ་ཤས་ཆེན་གཞན་ལ་མི་འདུད་
པར་དུས་རིང་པོར་ཆོས་ཀྱི་སྣོད་དུ་འགྱུར་བ་དཀའ་བའི་ཕྱིར་དང༌། དགྲ་ཕྱོགས་ལ་ཞེ་སྡང་སོགས་
ཤས་ཆེ་ཡང་གཉེན་ཕྱོགས་ལ་མ་ཡིན་པས་གཞན་མང་པོ་ལ་འདུལ་བ་མི་འགལ་བའི་ཕྱིར་ །
རོ༑ ༑དེའི་ཕྱིར་རློམ་པས་ཁེངས་ཞེས་བྱ་བའི་སྐབས་ནའང་གཞན་ལ་མི་འདུད་པ་ཉིད་བཤད་
དོ༑ ༑འོ་ན་ས་བརྒྱད་པ་མ་ཐོབ་ཀྱི་བར་དུ་ཉོན་ཡིད་མ་སྤངས་པས་ང་རྒྱལ་ཡོད་པ་མ་ཡིན་ནམ ཇི་
ལྟར་ན་ང་རྒྱལ་ཅན་གྱི་རྒྱུད་ལ་ལམ་ཤེས་མི་སྐྱེ་ཞེ་ན འདིར་ནི་ལྷག་པའི་ང་རྒྱལ་གྱི་དབང་དུ་བྱས་
ལ༑ དེར་ནི་ངའོ་སྙམ་པའི་ང་རྒྱལ་གྱི་དབང་དུ་བྱས་པས་སྐྱོན་མེད་དོ། །
ཐེག་པ་གསུམ་རྣམ་པར་གཞག་པ་ནི་ཁྱབ་པ་ཡིན་ནོ། །ཞེས་པ་འདིར་གཉིས་ཏེ། བསྒྲུབ་བྱ་
ལ་དཔྱད་པ་དང་
། རྟགས་ལ་དཔྱད་པའོ། ། དང་པོ་ནི། ཁ་ཅིག་ཅིག་ཤོས་ཀྱི་རྣལ་འབྱོར་པ་བྱང་
སེམས་ལ་སྦྱོར་བ་ནི་མི་ཐ་དད་དེ། འདོད་ཆགས་དང་བྲལ་བ་ཉན་རང་དགྲ་བཅོམ་དུ་མ་ཟད་བྱང་
སེམས་ཀྱིས་ཀྱང་ལམ་ཤེས་སྒོམ་ཞེས་པ་ནི་ཉན་རང་དུ་མ་ཟད་ཐེག་ཆེན་གྱིས་ཀྱང་སྙིང་རྗེ་སྒོམ་
ཞེས་པ་ལྟར་བཞད་གད་ཀྱི་ཚིག་ཏུ་འགྱུར་བའི་ཕྱིར་དང་། འདོད་ཆགས་དང་བྲལ་བ་ལས་ཅིག་
ཤོས་འདོད་ཆགས་དང་མ་བྲལ་བ་ཡིན་ལ། བྱང་སེམས་ནི་འདོད་ཆགས་དང་མ་བྲལ་བར་ཡང་མ་
ངེས་པའི་ཕྱིར་དང་། བྱང་སེམས་ནི་སྙིང་རྗེས་ཆགས་པ་དང་མ་བྲལ་བ་ཡིན་པས་སྐྱོན་མེད་ན དེ་
ལྟ་ན་འདི་ཆགས་པ་དང་བྲལ་མ་བྲལ་འདི་སྙིང་རྗེ་ཡོད་མེད་དུ་འགྱུར་བ་ལས་དེ་ཡང་མ་ཡིན་པར་
-]0[-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཁས་བླངས་པའི་ཕྱིར་རོ། ། འོ་ན་ཇི་ལྟར་ཞེ་ན། ཅིག་ཤོས་ནི་འདོད་ཆགས་དང་མ་བྲལ་བ་རྣམས་
ཡིན་ཏེ། འདིར་འདོད་ཆགས་དང་བྲལ་བ་ལས་ཅིག་ཤོས་བཤད་པའི་ཕྱིར་རོ། ། ཀྱང་ཞེས་བྱ་བ་
བཤད་ཟིན་ལ་སྙེག་པ་ནི་སྔར་དེ་ཡང་བྱང་ཆུབ་ཏུ་སེམས་དཔའ་ཁོ་ན་ཡིན་པས་ཡུལ་སོ་སོར་ངེས་
པ་ཡིན་ནོ། །བྱང་སེམས་ཀྱིས་ལམ་ཤེས་སྒོམ་པར་མ་ཟད། འདིས་ཀྱང་མཐར་སྒོམ་ཞེས་བྱ་བ་ཡིན་
ལ༑ མ་བཤད་པ་བསྡུ་བ་ནི་རྣལ་འབྱོར་པར་མ་ཟད། སེམས་ཅན་གཞན་ཐམས་ཅད་ཀྱང་ཞེས་
བསྡུས་པ་ཡིན་ནོ། ། གཉིས་པ་ནི། ཁ་ཅིག་ན་རེ། སྡུད་འགྲེལ་ལྟར་ན་སེམས་ཅན་ཐམས་ཅད་དང་།
འགྲེལ་ཆེན་ལྟར་ན་འཕགས་པའམ་ཐེག་པ་གསུམ་དུ་ཞུགས་པའི་སྐྱེ་བོ་ཐམས་ཅད་རྫོགས་པའི་
བྱང་ཆུབ་ཀྱི་མཐར་ཐུག་པ་ཅན་ཡིན་པའི་ཕྱིར་ཞེས་པ་རྟགས་སུ་སྦྱར་རོ། ། དེ་ནི་མ་ངེས་ཏེ།
འགྲེལ་ཆེན་ལྟར་ནའང་སེམས་ཅན་ཐམས་ཅད་འཛིན་པས་འགྲེལ་པ་གསུམ་ཆར་མཐུན་པའི་
ཕྱིར་ཏེ། དེའི་རྒྱུ་མཚན་རྗེས་སུ་བསྟན་ནོ། །འདིར་ཊིཀ་བྱེད་ཐམས་ཅད་མཐུན་པར། དེ་ལྟར་བྱང་
ཆུབ་ཀྱི་མཐར་ཐུག་པ་ཅན་ཡིན་ན། དགོངས་འགྲེལ་སོགས་པ་ལས་ཐེག་པ་གསུམ་དུ་བཤད་པ་
དང་འགལ་ལོ་ཞེས་དོགས་པ་བཀོད་ནས་དེའི་ལན་དུ་ཐེག་པ་གསུམ་རྣམ་པརགཞག་པ་ནི་
དགོངས་པ་ཅན་ཡིན་ནོ་ཞེས་འབྱུང་བས་སྐྱོན་མེད་དོ་ཞེས་སྦྱོར་བར་བྱེད་དོ ། དེ་ནི་རྣམ་པར་
འཁྱམས་པ་ཡིན་ཏེ། དེ་ལྟ་ན་ལུགས་ལས་འབྱུང་བས་ཞེས་པའི་གཞུང་འདི་སྐྱེ་བོ་ཐམས་ཅད་བྱང་
ཆུབ་ཀྱི་མཐར་ཐུག་པར་འགྲོ་བའི་རྩོད་སྤང་གི་ཡན་ལག་ཏུ་འགྱུར་གྱི རྩ་བའི་རྟགས་ཀྱི་སྒྲུབ་
བྱེད་དུ་མི་འགྱུར་བ་ལས་དེ་ལྟར་ལུགས་ལས་འབྱུང་བས་བྱང་ཆུབ་ཀྱི་མཐར་ཐུག་པ་ཅན་ཡིན་
ཞེས་སྒྲུབ་བྱེད་དུ་སྦྱར་བར་མཐོང་བའི་ཕྱིར་རོ། ། །
འོ་ན་ཇི་ལྟར་ཞེ་ན། འདོད་ཆགས་དང་བྲལ་བ་དང་ཅིག་ཤོས་མ་བྲལ་བའི་རྣལ་འབྱོར་པས་
ཀྱང་མཐར་ཐུག་སངས་རྒྱས་ཐོབ་པར་བྱ་བའི་ཕྱིར་རྒྱུ་ལམ་ཤེས་སྒོམ་པར་བྱ་བས་ཁྱབསྟེ། སྐྱེ་བོ་
ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་མཐར་ཐུག་པ་ཅན་ཡིན་པའི་
ཕྱིར་ཏེ། མཐར་ཐུག་ཐེག་པ་གསུམ་རྣམ་པར་གཞག་པ་ནི་སྒྲ་ཇི་བཞིན་པ་མ་ཡིན་པ་དགོངས་པ་
ཅན་གྱི་ཚིག་ཡིན་གྱི། སྒྲ་ཇི་བཞིན་པ་མཚན་ཉིད་པ་ནི་མ་ཡིན་ནོ་ཞེས་དབུ་མའི་ལུགས་ལས་
-t02-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
འབྱུང་བའི་ཕྱིར་རོ། ། དེ་ལ་ཁྱབ་པ་ཡོད་དེ། ཐེག་ཆེན་དུ་གདུལ་དཀའ་བའི་ཉན་རང་ལྷག་མེད་ཀྱི་
དབྱིངས་སུ་ཡོངས་སུ་མྱ་ངན་ལས་འདས་པ་ཡངགཟུད་ནུས་ན་གཞན་ལྟ་སྨོས་ཀྱང་ཅི་དགོས་ཏེ།
གཟུད་ནུས་པར་རིགས་པའི་ཕྱིར་རོ། ། ཇི་ལྟར་མཐར་ཐུག་ཐེག་པ་གཅིག་ཡིན་ཞིང་། དེས་སྐྱེ་བོ་
ཐམས་ཅད་སངས་རྒྱ་བར་རུང་བ་འགྲུབ་ཅེ་ན། འདི་ལ་གཉིས་ཏེ། མཐར་ཐུག་ཐེག་པ་གཅིག་ཏུ་
སྒྲུབ་པ་དང་། འགྲོ་ཀུན་སངས་རྒྱ་རུང་བར་སྒྲུབ་པའོ། ། །
དང་པོ་ལ་གསུམ་སྟེ། མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་སྤང་
བའོ། ། མི་འཐད་པའི་ཕྱོགས་གང་ཞེ་ན། སེམས་ཙམ་པ་ཁ་ཅིག་ན་རེ། མཐར་ཐུག་ཐེག་པ་གསུམ་
ཡོད་པར་ལུང་དང་རིགས་པ་ལས་ཤེས་སོ། ། ལུང་ལས་ཤེས་ཏེ། ཡུམ་འདི་ཉིད་ལས། གང་ཡང་
དག་པའི་ཞེས་སོགས་གསུངས་པའི་ཕྱིར་དང་། དགོངས་འགྲེལ་ལས། ཉན་ཐོས་ཀྱི་རིགས་ཅན་ཞི་
བ་བགྲོད་པ་གཅིག་པུ་པ་རྣམས་ལ་ནི་སངས་རྒྱས་ཐམས་ཅདབརྩོན་པ་དང་ལྡན་ཡང་བྱང་ཆུབ་
ཀྱི་སྙིང་པོ་ལ་བཞག་པར་མི་ནུས་ཞེས་དང། མདོ་གཞན་ལས་ཀྱང་། མོའུ་འགལ་གྱི་བུས་སྨྲས་པ།
བཙུན་པ་སངས་རྒྱས་ཀྱི་ཆོས་འདི་ལྟ་བུ་ནི་བདག་གི་བློར་ཡང་མ་ཚུད་དོ། ། གལ་ཏེ་བདག་གི་བློར་
ཚུད་པར་གྱུར་ན་བདག་གི་ལུས་འདི་ཏིལ་གྱི་ཕྱེ་མ་ལྟ་བུར་བགྱིས་ཀྱང་བླ་ན་མེད་པའི་བྱང་ཆུབ་
ཀྱི་སེམས་ལས་ཕྱིར་མི་ལྡོག་པར་འགྱུར་བ་ཞིག་ན། ད་ནི་ཤིང་ཚིག་པ་བཞིན་ཅི་བགྱིར་ཡང་མ་
མཆིས་སོ། །ཞེས་བྱ་བ་ལ་སོགས་གསུངས་པའི་ཕྱིར་རོ། །
རིགས་པ་ལས་ཤེས་ཏེ། རྒྱས་ལས། ཁམས་རྣམས་དང་ནི་མོས་པ་དང་། ། སྒྲུབ་པ་ཐ་དད་
དབྱེ་བ་དང་། །འབྲས་བུ་ཐ་དད་དམིགས་པའི་ཕྱིར། །རིགས་ཡོད་ཉིད་ཅེས་བསྟན་པ་ཡིན། །ཞེས་
གསུངས་པ་ལྟར། ཐེག་པ་གསུམ་གྱིས་རིགས་ཐ་དད་ཡོད་པ་ལ་སོགས་པའི་ཕྱིར་དང་ལྷག་མེད་
ཀྱི་དབྱིངས་སུ་ཞུགས་པ་ན་འདུས་བྱས་ཀྱི་རྩོལ་བ་ཞི་བས་གཞན་དུ་སེམས་བསྐྱེད་པ་མེད་པའི་
ཕྱིར་རོ། །དེ་ལྟ་ན་པད་དཀར་སོགས་ལས་ཐེག་པ་གཉིས་མེད་དེ གཅིག་ཏུ་ཟད་དོ་ཞེས་བྱ་བ་ལ་
སོགས་པ་འབྱུང་བ་ཇི་ལྟར་ཞེ་ན། དེ་ནི་དགོངས་པ་ཅན་ཡིན་ཏེ། དགོངས་གཞི་ཆོས་དབྱིངས་
དང་བདག་མེད་རྟོགས་པ་དང༌། རྣམ་གྲོལ་ཐོབ་པར་མཚུངས་པ་སོགས་ལ་དགོངས་ནས་དགོས་
བ1tj3-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
པ་ཉན་ཐོས་མ་ངེས་པ་རྣམས་ཐེག་ཆེན་དུ་དྲང་བའི་ཕྱིར་དང། ཐེག་ཆེན་མ་ངེས་པ་རྣམས་ཐེག་
ཆེན་དུ་རྗེས་སུ་གཟུང་བར་བྱ་བའི་ཕྱིར་དུ་ཡིན་། དངོས་ལ་གནོད་བྱེད་བཤད་ཟིན་པའི་ལུང་
རིགས་དེ་དག་གོ་ཞེས་ཟེར་རོ། ། །
དེ་ནི་མི་འཐད་དེ། ལུང་དགོངས་པ་ཅན་ཡིན་པ་དང་། རིགས་པ་མཐུན་སྣང་དུ་མ་གྲུབ་པའི་
ཕྱིར་རོ། །དང་པོ་ནི། མཐར་ཐུག་ཐེག་པ་གསུམ་དང་རིགས་ཐ་དད་དུ་གསུངས་པའི་དགོངས་གཞི་
གནས་སྐབས་རེ་ཞིག་ཉན་རང་གི་བྱང་ཆུབ་ཀྱིས་ཚིམ་པ་དང། རིགས་ལ་གནས་པ་ཙམ་ལ་
དགོངས་ནས། མཐར་ཐུག་ཐེག་པ་གསུམ་དུ་བཤད་པའི་དགོངས་པ་དེད་དཔོན་ཐབས་ལ་མཁས་
པས་ལམ་རིང་པོས་དུབ་པའི་མགྲོན་པོ་དབུགས་དབྱུང་བའི་ཕྱིར་རྒྱ་མཚོའི་གླིང་དུ་གྲོང་ཁྱེར་སྤྲུལ་
ནས་དགའ་བར་བྱེད་པ་ལྟར་འཁོར་བའི་སྡུག་བསྔལ་གྱིས་དུབ་པ་རྣམས་དེར་ངལགསོས་པར་
བྱས་ནས་སངས་རྒྱས་སུ་འགྲོ་བའི་ཐབས་ཡིན་ཏེ དཔལ་ཕྲེང་ལས། བཅོམ་ལྡན་འདས་མྱ་ངན་
ལས་འདས་པ་ཞེས་བྱ་བ་འདི་ནི་དེ་བཞིན་གཤེགས་པའི་ཐབས་ལགས་སོ་ཞེས་བྱ་བ་དང། །
སེམས་འགྲེལ་ལས་ཀྱང་། ཐེག་པ་གཉིས་པོ་དག་ཀྱང་ནི། །ཐེག་པ་ཆེན་པོ་བྱུང་བས་ན། །སྲིད་པའི་
ལམ་གྱིས་དུབ་རྣམས་ལ། །ངལ་སོའི་དོན་དེ་དེ་ཉིད་ཡིན། །ཞེས་གསུངས་པ་ལྟར་རོ། །
དངོས་ལ་གནོད་བྱེད་ནི་ཉན་རང་ལ་ཡང་རྒྱུ་སངས་རྒྱས་ཀྱི་རིགས་ཡོད་པ་དང། མཐར་
རྐྱེན་སངས་རྒྱས་ཀྱིས་དགོངས་པའི་ཕྱིར་རོ། ། གཉིས་པ་ནི། འབྲས་བུ་ཐ་དད་དུ་རིགས་ཐ་དད་
ཀྱིས་སྒྲུབ་ཅིང་། རིགས་ཐ་དད་དུ་ཡང་འབྲས་བུ་ཐ་དད་ཀྱིས་སྒྲུབ་དགོས་པས་རྟོགས་པ་ཕན་ཚུན་
བརྟེན་པར་འགྱུར་བའི་ཕྱིར་དང་། འབད་རྩོལ་ཐམས་ཅད་ཞི་བ་ལ་ཡང་ཤེས་བྱེད་རྣམ་དག་མེད་
པའི་ཕྱིར་རོ། །
འཐད་པའི་ཕྱོགས་གང་ཞེ་ན། མཐར་ཐུག་ཐེག་པ་གཅིག་ཡིན་པར་ལུང་དང་རིག་པ་ལས་
ཤེས་སོ། ། ལུང་ལས་ཤེས་ཏེ། པད་དཀར་གྱི་ལུང་དེ་དག་དང་། ལང་གཤེགས་ལས་ཉན་ཐོས་ཀྱི་
ཐེག་པ་པ་རྣམས་ནི་ཉན་ཐོས་ཀྱི་ཐེག་པས་གྲོལ་བ་མ་ཡིན་གྱི འོན་ཀྱང་དེ་དག་ནི་ཐེག་པ་ཆེན་
པོའི་མཐར་ཐུག་པ་ཡིན་ནོ་ཞེས་བྱ་བ་ལ་སོགས་པ་དང། རྒྱུད་བླ་མ་ལས། ཞི་བའི་ལམ་ལ་རབ་
-!]4-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཞུགས་པ། །མྱ་ངན་འདས་ཐོབ་ཡེ་ཤེས་ཅན །དམ་ཆོས་པད་མ་དཀར་ལ་སོགས། །ཆོས་ཀྱི་བདག་
ཉིད་བསྟན་པ་ཡིས། ། དེ་དག་སྔར་འཛིན་ལས་བཟློག་སྟེ། ། ཐབས་དང་ཤེས་རབ་ཡོངས་བཟུང་
བས། །ཐེག་པ་མཆོག་ལ་སྨིན་མཛད་དེ། ། བྱང་ཆུབ་ཏུ་ནི་ལུང་བསྟན་ཏོ། ། ཞེས་གསུངས་པའི་ཕྱིར་
རོ༑ ༑རིག་པ་ལས་ཤེས་པའི་ཚུལ་འདིར་ཁ་ཅིག་ནི་ལྷག་མེད་དུ་ཡང་རིག་པ་རྒྱུན་མི་ཆད་པས་
གཉེན་པོ་སྒོམ་པའི་ཕྱིར་ཏེ། དེ་ལྟར་ལང་གཤེགས་སོགས་ལས་གསུངས་པའི་ཕྱིར་རོ། །
དེ་ནི་མ་འབྲེལ་ཏེ། ལུང་དེ་ནི་དགོངས་པ་ཅན་དུ་འདོད་པས་དེ་ནི་སྒྲ་ཇི་བཞིན་པར་སྒྲུབ་
དགོས་པའི་སྐབས་འདིར། དེ་ཉིད་སྒྲུབ་བྱེད་དུ་མ་འབྲེལ་བའི་ཕྱིར་རོ། ། དེས་ན་ལུང་ཙམ་སྒྲུབ་
བྱེད་མ་ཡིན་པས་རིགས་པ་འཆད་དོ་ཞེས་སྨྲས་ནས། སྒྲུབ་བྱེད་ཀྱི་མཐའ་ལུང་ཁོ་ན་ལ་བྱེད་པ་
རྣམས་ནི་ལུང་དང་རིགས་པའི་ཁྱད་པར་མི་ཤེས་པར་ཟད་པ་ཡིན་ནོ ། །
འོ་ན་ཇི་ལྟར་ཞེ་ན། ཉན་རང་དགྲ་བཅོམ་པ་དེ་དག་སངས་རྒྱ་བ་མི་སྲིད་ན། རྒྱུ་སངས་རྒྱས་
ཀྱི་རིགས་མེད་པ་ཡིན་ནམ། ཡོད་ཀྱང་མཐུན་རྐྱེན་སངས་རྒྱས་ཀྱི་དགོངས་མི་སྲིད་པ་ཡིན་ནམ།
དགོངས་ཀྱང་འགལ་རྐྱེན་སྒྲིབ་པ་སྤང་དུ་མི་རུང་བ་ཡིན། དང་པོ་མི་འཐད་དེ། སེམས་ཀྱི་ཆོས་
ཉིད་སྟོང་པ་ཉིད་དང་། དེ་ཡང་སྒྲིབ་བཅས་རྣམས་རིགས་ཡིན་པར་བསྒྲུབས་ཟིན་པའི་ཕྱིར་དང་།
རིགས་འདུས་བྱས་ཁོ་ནར་འདོད་པ་བཀག་ཟིན་པའི་ཕྱིར་རོ། ། གཉིས་པ་མི་འཐད་དེ། ཕྱོགས་
མཐས་གཏུགས་པའི་སྙིང་རྗེ་དང་། རི་དབང་ལྟར་བསྟན་པའི་བྱང་ཆུབ་ཀྱི་ཐུགས་བསྐྱེད་མངའ་
བས་སེམས་ཅན་ཐམས་ཅད་སྐྱོབ་པར་བཞེད་པའི་ཕྱིར་རོ། ། ཅི་སྟེ་གསུམ་པ་ལྟར་ཡིན་ཏེ། ཤེས་
སྒྲིབ་སྤང་དུ་མི་རུང་བའི་ཕྱིར་རོ་ཞེ་ན། འོ་ན་དེ་དག་ལ་རྟེན་སེམས་མེད་པ་ཡིན་ནམ ཡོད་ཀྱང་དྲི་
མ་རྟག་པ་ཡིན་ནམ། མི་རྟག་ཀྱང་སེམས་ཀྱི་རང་བཞིན་ཡིན་ནམ། མ་ཡིན་ཀྱང་སྤོང་བྱེད་ཀྱི་
གཉེན་པོ་མེད་པའམ། ཡོད་ཀྱང་མི་ཤེས་པའི་ཕྱིར་རམ། ཤེས་ཀྱང་སྤངས་པ་སླར་ལྡོག་པ་ཡིན་
ནམ། མི་ལྡོག་ཀྱང་གཉེན་པོ་སྒོམ་མི་སྲིད་པ་ཡིན། དེ་རྣམས་རིམ་པ་ལྟར་མི་འཐད་དེ། སེམས་རྒྱུན་
མི་འཆད་པར་བསྒྲུབས་ཟིན་པའི་ཕྱིར་དང་། དྲི་མ་རྒྱུ་ལས་སྐྱེས་པའི་ཕྱིར་དང་། ཡུལ་ལ་ཕྱིན་ཅི་
ལོག་ཏུ་ཞུགས་པའི་ཕྱིར་དང་། གཉེན་པོ་ཆོས་ཀྱི་བདག་མེད་རྟོགས་པའི་ཤེས་རབ་ཡོད་པའི་ཕྱིར་
-[ (05-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
དང༌། ཤེས་སྒྲིབ་ཀྱིས་ཡུལ་བདེན་པར་འཛིན་པ་ལ་རྒྱབ་རྟེན་ཚད་མ་མེད་ཅིང། ཆོས་ཀྱི་བདག་
མེད་རྟོགས་པའི་ཤེས་རབ་ལ་ཡོད་པས་བདེ་འཛིན་གྱི་རྣམ་པ་ཤེས་པས་ན་དེ་དང་འཛིན་སྟངས་
འགལ་བའི་བློ་ཡང་གཉེན་པོར་ཤེས་པའི་ཕྱིར་དང་། ལམ་གོམས་པ་ལས་ཡུལ་གྱི་གནས་ཚུལ་དང་
མཐུན་པར་འཇུག་པས་ཆུའི་ནང་དུ་ཆུ་བླུགས་པ་བཞིན་སེམས་ཀྱི་རང་བཞིན་དང་རོ་གཅིག་ཏུ་
འཇུག་པའི་ཕྱིར་དང་། མཐར་རྒྱུ་རྐྱེན་ཚང་ཞིང་འགལ་རྐྱེན་སྤོང་ཐབས་ཡོད་དུ་ཟིན་ཀྱང་གཉེན་
པོ་སྒོམ་པ་མི་སྲིད་ན་སུ་ཡང་གཉེན་པོ་སྒོམ་པར་མི་འགྱུར་བའི་ཕྱིར་དང༌། གཉེན་པོ་སྒོམ་སྲིད་པ་
ལ་གནོད་བྱེད་ཀྱི་ཚད་མའང་མི་སྲིད་པའི་ཕྱིར་རོ། །དེ་ལྟར་ཡང་རྣམ་འགྲེལ་མཛད་པས། རྒྱུ་ཡོད་
ཕྱིར་དང་། ཞེས་དང་། མི་བརྟན་སྦྲུལ་གྱི་བློ་བཞིན་ནོ། །ཞེས་དང་། རྒྱུ་ཡི་ནི། གཉེན་པོ་གོམས་པས་
ཟད་ཕྱིར་དང་། ཞེས་དང་། རྒྱུའི་རང་བཞིན་ཤེས་པ་ཡིས། ། དེ་ཤེས་པ་ཡང་གྲུབ་པ་ཡིན། ། ཞེས་
དང༌། བློ་ནི་དེ་ཕྱོགས་འཛིན་ཕྱིར་རོ། ། ཞེས་བྱ་བ་ལ་སོགས་པ་གསུངས་པ་ཡིན་ནོ། ། གལ་ཏེ་ཉན་
རང་གཉེན་པོ་ཆོས་ཀྱི་བདག་མེད་སྒོམ་སྲིད་པ་འདི་ལ་རིགས་པ་ཡོད་ཀྱང་ལུང་ནི་གསལ་པོ་མི་
སྣང་ངོ༌། །དེ་ཡང་ཡོད་དེ། ལང་ཀར་གཤེགས་པ་ལས། ཉན་རང་དགྲ་བཅོམ་པ་གྲོངས་མ་ཐག་ཟག་
མེད་ཀྱི་དབྱིངས་ལ་མཉམ་པར་བཞག་བཞིན་དུ་དག་པའི་ཞིང་དུ་པད་མའི་སྦུབས་སུ་སྐྱེས་པ་འོད་
དཔག་མེད་ལ་སོགས་པ་སངས་རྒྱས་ཀྱི་འོད་ཀྱིས་སད་པར་མཛད་པས་བྱང་ཆུབ་ཏུ་སེམས་
བསྐྱེད་ནས་ཚོགས་བསགས་ཏེ་འཚང་རྒྱའོ་ཞེས་སོགས་གསུངས་པའི་ཕྱིར་རོ། ། དེཉིད་ཀྱི་ཕྱིར་
སེམས་འགྲེལ་ལས། ཉན་ཐོས་དེ་རྣམས་ཇི་སྲིད་དུ ། སངས་རྒྱས་རྣམས་ཀྱིས་མ་བསྐུལ་བ། ། དེ་
སྲིད་ཡེ་ཤེས་ལུས་གཅིག་གིས། ། ཏིང་འཛིན་མྱོས་པས་བརྒྱལ་ཏེ་གནས། ། བསྐུལ་ན་སྣ་ཚོགས་
གཟུགས་ཀྱིས་ནི། ། སེམས་ཅན་དོན་ལ་དགའ་བྱེད་ཅིང་། །བསོད་ནམས་ཡེ་ཤེས་ཚོགས་བསགས་
ནས། །སངས་རྒྱས་བྱང་ཆུབ་ཐོབ་པར་འགྱུར། །ཞེས་གསུངས་པ་ཡིན་ནོ། །
ཀླན་ཀ་ནི་ཅི་སྟེ་དེ་མི་འཐད་དེ དགྲ་བཅོམ་པ་ལྷག་མེད་དུ་ཞུགས་པ་དེ་དག་ལ་སྲིད་པར་
སྐྱེ་བའི་རྒྱུ་མེད་པས་གཞན་དོན་དུ་སྐྱེ་བ་བླངས་ཏེ ཚོགས་གསོག་མི་ནུས་པའི་ཕྱིར་རོ། །ཞེ་ན། དེ་
དག་ལྷག་མེད་དུ་འདས་པར་རློམ་ཡང་མ་རིག་བག་ཆགས་ཀྱི་ས་དང་། ཟག་མེད་ཀྱི་ལས་ཀྱི་ས་
-J06-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བོན་ཡོད་པས་དེ་དག་གི་རྒྱུ་རྐྱེན་ལས་ཡིད་ཀྱི་རང་བཞིན་གྱིས་ལུས་ཅན་ཟག་མེད་ཀྱི་སྐྱེ་བ་བླངས་
ནས་ཚོགས་གསོག་པའི་ཕྱིར་ཏེ། དཔལ་ཕྲེང་ལས། བཅོམ་ལྡན་འདས། དཔེར་ན། ལེན་པའི་རྐྱེན་
གྱིས་ཟག་བཅས་ཀྱི་སྲིད་པ་འབྱུང་བ་བཞིན་དུ་མ་རིག་བག་ཆགས་ཀྱི་སའི་རྐྱེན་གྱིས་ཟག་པ་མེད་
པའི་ལས་ཀྱི་རྒྱུ་ལས་བྱུང་བ་དགྲ་བཅོམ་པ་དང་། རང་རྒྱལ་དང་དབང་ཐོབ་པའི་བྱང་ཆུབ་སེམས་
དཔའ་རྣམས་ཀྱི་རང་བཞིན་གྱི་ལུས་གསུམ་འབྱུང་སྟེ་ཞེས་དང༌། ཡུམ་འདི་ཉིད་ལས་ཀྱང་། དེས་
དགྲ་བཅོམ་པ་ཉིད་ཐོབ་ནས་རྫོགས་པའི་བྱང་ཆུབ་དོན་དུ་གཉེར་ནས་ཇི་ལྟར་སྐྱེ་བ་ཐོབ་པར་
འགྱུར་བ་ལགས། བྱམས་པ་ང་ནི་དེ་དག་ལ་ལས་དང་ཉོན་མོངས་པའི་དབང་དུ་སོང་བའི་སྐྱེ་བ་
འདོགས་པར་མི་མཛད་། འདིའི་སྐྱེ་བ་ནི་བསམ་གྱིས་མི་ཁྱབ་པའི་སྐྱེ་བར་འདོགས་པར་མཛད་
དོ༑ ༑ཞེས་བྱ་བ་ལ་སོགས་པ་གསུངས་པའི་ཕྱིར་རོ། ། གལ་ཏེ་དེ་ལྟ་ན་གང་ཡང་དེ་དག་གི་སྐྱེ་བ་
ཟད་དོ། །སྲིད་པ་གཞན་མི་ཤེས་སོ་ཞེས་པ་ཇི་ལྟར་ཞེ་ན། དེ་ནི་ཟག་བཅས་ཀྱི་ཡང་སྲིད་མི་ལེན་པ་
ལ་དགོངས་པ་ཡིན་ཏེ། དཔལ་ཕྲེང་ལས། འཆི་ཕོ་བ་ནི་གཉིས་ཏེ། རྣམ་པར་ཆད་པ་དང་། བསམ་
གྱིས་མི་ཁྱབ་པའི་འཆི་འཕོ་བའོ། །བཅོམ་ལྡན་འདས་འཆི་འཕོ་བ་འདི་གཉིས་ལས། རྣམ་པར་ཆད་
པའི་འཆི་འཕོ་བའི་དབང་དུ་མཛད་དེ། དགྲ་བཅོམ་པ་རང་སངས་རྒྱས་རྣམས་བདག་གིས་སྐྱེ་བ་
ཟད་དོ་སྙམ་པའི་ཤེས་པ་འབྱུང་ལགས་སོ། །བཅོམ་ལྡན་འདས་དེ་ལྟར་ལགས་པས་ཉན་ཐོས་དགྲ་
བཅོམ་པ་རང་སངས་རྒྱས་རྣམས་ཀྱང་སྐྱེ་བའི་ལྷག་མ་དང་བཅས་པའི་ཆོས་ཅན་ལགས་ཏེ སྐྱེ་བ་
ཟད་པ་མ་ལགས་སོ་ཞེས་པའི་ཕྱིར་དང་། རིག་པ་ཡང་ཡོད་དེ། རིག་པ་རྒྱུན་མི་ཆད་པར་བསྒྲུབས་
ཟིན་ཅིང་། ཤེས་སྒྲིབ་མ་སྤངས་པ་དང་ས་བཅུ་པ་མ་ཐོབ་པའི་ཕྱིར་རོ། ། །
དེ་ན་འགྲོ་བ་ཀུན་སངས་རྒྱ་བར་རུང་བ་སྒྲུབ་པ་ལ་གསུམ་སྟེ། མི་འཐད་པའི་ཕྱོགས་དང་།
འཐད་པའི་ཕྱོགས་དང་། ཀླན་ཀ་སྤང་བའོ། ། མི་འཐད་པའི་ཕྱོགས་གང་ཞེ་ན། མཐའ་མེད་པའི་
ཕྱོགས་དང་། མཐའ་ཡོད་པའི་ཕྱོགས་སོ། ། དང་པོ་ནི། འགའ་ཞིག་ཕལན་རེ། འཁོར་བ་ནི་མཐའ་
མེད་པ་ཡིན་ཏེ། ཡོད་པར་མ་གྲུབ་པ་དང་། མེད་པར་འགྲུབ་པའི་ཕྱིར་རོ། ། ཡོད་པར་མ་གྲུབ་སྟེ།
སྒྲུབ་བྱེད་མེད་པ་དང་། གནོད་བྱེད་ཡོད་པའི་ཕྱིར་རོ། །སྒྲུབ་བྱེད་མེད་དེ། མཐའ་ཡོད་ན་ནི་སེམས་
-107-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཅན་ཐམས་ཅད་སངས་རྒྱ་ངེས་སུ་བསྒྲུབ་དགོས་མ དེ་ཡང་མི་ནུས་ཏེ། སེམས་ཅན་ཀུན་ལ་སངས་
རྒྱས་ཀྱི་ཡེ་ཤེས་སྐྱེ་རུང་ཙམ་ཡང་སྒྲུབ་མི་ནུས་ན་སྐྱེད་ངེས་ལྟ་ཞོག། འདི་ལྟར་འབྲས་བུ་སྐྱེ་རུང་
ཙམ་ཡང་རྒྱུ་ཚོགས་གྲངས་ཚང་བ་སྒྲུབ་དགོས་ཀྱི། མ་ཚང་བས་ནི་མ་ཡིན་ལ། སེམས་ཅན་ཀུན་ལ་
སངས་རྒྱས་ཀྱི་ཡེ་ཤེས་ཀྱི་རྒྱུ་ཚོགས་ཚང་བར་ནི་ཀུན་མཁྱེན་གྱིས་ཀྱང་སྒྲུབ་པར་མི་ནུས་པའི་
ཕྱིར་རོ། ། གནོད་བྱེད་ཡོད་དེ། སངས་རྒྱས་ཀྱི་འཕྲིན་ལས་རྒྱུན་ཆད་པར་འགྱུར་བའི་ཕྱིར་དང་།
འཁོར་མེད་པའི་ལོངས་སྐུ་འབྱུང་བ་འགྱུར་བས་ལོངས་སྐུ་ངེས་པ་ལྔ་ལྡན་མ་ཡིན་པར་འགྱུར་བའི་
ཕྱིར་དང་། ཡང་ན་འཕྲིན་ལས་མེད་པའི་གཟུགས་སྐུ་དོན་མེད་པས་གཟུགས་སྐུ་གཉིས་མཐར་
གཏན་མེད་པར་འགྱུར་བའི་ཕྱིར་དང༌། དེའི་ཚེ་སེམས་ཅན་མེད་པས་ཉོན་མོངས་པ་མེད་པ་དང་།
སྨོན་ནས་མཁྱེན་པ་ལ་སོགས་པ་ཡང་དགོས་པ་མེད་པས་མི་འབྱུང་བའི་ཕྱིར། དོན་གྱིས་རྟོགས་པ་
ཡེ་ཆོས་སྐུ་ཡང་མེད་པར་འགྱུར་བ་དང་། ཟག་པ་མེད་པའི་ཆོས་ཅན་མེད་ན་ཆོས་ཉིད་ཀྱང་མི་
འཐད་པས་ངོ་བོ་ཉིད་སྐུ་ཡང་མེད་པར་འགྱུར་བ་དང། དེ་ལྟ་ན་འཁོར་འདས་ཐམས་ཅད་སྟོངས་
པར་འགྱུར་བའི་ཕྱིར་དང་། སངས་རྒྱས་ཕྱི་མ་ལ་དོན་བྱ་ཡུལ་གྱི་སེམས་ཅན་མེད་པར་འགྱུར་བ་
དང་། ཡེ་ཤེས་ཉི་ཚེ་བ་ཡོད་དུ་ཟིན་ཀྱང་གདུལ་བྱའི་འཇིག་རྟེན་མེད་ན་འདུལ་བྱེད་ཀྱི་འཇིག་རྟེན་
ཀྱང་མི་འཐད་པས་འཁོར་བ་སྟོངས་དུས་ཀྱི་སངས་རྒྱས་རྣམས་ལ་རང་གི་ད་ལྟར་གྱི་དག་པ་དང་
མ་དག་པའི་འཇིག་རྟེན་མཁྱེན་པའི་ཡེ་ཤེས་ཅུང་ཟད་ཀྱང་མེད་པར་འགྱུར་བ་ལ་སོགས་པ་དུ་
མས་གནོད་པའི་ཕྱིར་རོ། ། །
མཐའ་མེད་པའི་སྒྲུབ་བྱེད་ཡོད་དེ། གང་འདི་སངས་རྒྱས་ཀྱི་རིགས་འདི་ཐོག་མ་མེད་པ་
ཡིན་པའམ། སངས་རྒྱས་རེ་རེ་འབྱུང་བ་ན་སེམས་ཅན་གྲངས་མེད་པ་མྱ་ངན་ལས་འདའ་མོད་ཀྱི
འཁོར་བ་ནི་ནམ་མཁའ་དང་འདྲ་བར་མཐའ་ཡས་པའི་ཕྱིར་ཟད་པ་མེད་དེ། རི་བོ་ལ་སོགས་པའི་
སྒྲིབ་གཡོགས་དུ་མ་ཡོད་ཀྱང་ནམ་མཁའ་ལ་ནི་ཡོངས་སུ་ཟད་པ་མེད་པ་བཞིན་ནོ ། འོ་ན་འགྲོ་བ་
འདི་དག་མ་ལུས་སངས་རྒྱས་འགྱུར། ། ཞེས་གསུངས་པ་ཇི་ལྟར་ཞེ་ན། དེ་ནི་གདུལ་བྱ་སྤྲོ་བ་སྐྱེད་
པའམ། དེ་དུས་ཀྱི་གདུལ་བྱའི་འགྲོ་བ་འདི་དག་ཅེས་བྱ་བ་ཡིན་ནོ་ཞེས་ཟེར་རོ། ། དེ་ནི་རེ་ཞིག་
-108-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་པར་ཕྱིན་འགྲེལ་པ་བཞུགས། ༼༣༤
འཁོར་བ་མཐའ་མེད་དུ་འདོད་པའི་ཕྱོགས་ཡིན་ནོ ། །
དེ་ལ་མཐའ་ཡོད་པར་སྨྲ་བ་དག་འབྲེ་ཨར་དྭགས་སོ་ཨ་གྲགས་སོགསན་རེ། དེ་ནི་མི་འཐད་དེ། མཐའ་
ཡོད་པར་འགྲུབ་པ་དང་། མེད་པར་མི་འགྲུབ་པའི་ཕྱིར་རོ། ། ཡོད་པར་འགྲུབ་སྟེ། ཡོད་པ་ལ་
གནོད་བྱེད་མེད་པ་དང་། སྒྲུབ་བྱེད་ཡོད་པའི་ཕྱིར་རོ། ། གནོད་བྱེད་མེད་དེ། སེམས་ཅན་ཐམས་
ཅད་སྒྲིབ་པ་སྤང་རུང་ཡིན་པས་གཉེན་པོ་སྐྱེ་རུང་ཡིན་པའི་ཕྱིར་དང༌། དེ་བཞིན་འཁོར་བ་ཇི་སྙེད་
འདིའི། ། ལས་ནི་རྒྱུན་མི་འཆད་པར་འདོད། ། ཅེས་པ་ལ་སོགས་པའི་ལུང་ལས་འཁོར་བ་ཇི་སྲིད་
འཕྲིན་ལས་རྒྱུན་མི་འཆད་པར་གསུངས་ཀྱི། རྣམ་པ་ཀུན་ཏུ་རྒྱུན་མི་ཆད་པར་མ་གསུངས་པའི་
ཕྱིར་དང༌། སེམས་ཅན་རྣམས་སངས་རྒྱ་བ་ནས་གདུང་རྐྱང་གི་ཟམ་པ་ལ་འགྲོ་བ་བཞིན་དུ་གཅིག་
གི་རྗེས་ཁོ་ནར་གཅིག་འཚང་རྒྱ་བར་མ་ངེས་ཀྱི། ཕན་ཚུན་ཚོགས་ལྷན་ཅིག་བསགས་པའི་བྱང་
སེམས་ཚད་མེད་ཅིག་ཅར་ལ་འཚང་རྒྱ་བར་སྲིད་པའི་ཕྱིར་རོ། ། ཐལ་འགྱུར་སྔ་ཕྱི་གཞན་དེ་
རྣམས་ཁོ་བོས་བཀོད་པའི་དོགས་པ་ཡིན་པས་སྔ་རབས་པ་རྣམས་ཀྱིས་དངོས་སུ་དེ་ལ་ལན་མི་
སྣང་མོད། འཕྲིན་ལས་རྒྱུན་ཆད་པའི་རིགས་པས་འཁོར་འདས་ཐམས་ཅད་སྟོང་པར་འགྱུར་བ་
ཡང་དོན་གྱིས་འདོད་དགོས་སོ། ། སྒྲུབ་བྱེད་ཡོད་དེ། གང་གཉེན་པོ་དང་ཕྲད་ན་འབྲིད་པའི་ཆོས་
ཅན་དེ་རྣམས་གཉེན་པོ་ཕྱོགས་ཤིན་ཏུ་འཕེལ་བ་ན་ཤིན་ཏུ་འཛད་པར་འགྱུར་བའི་ཆོས་སྲིད་པ་
ཡིན་ཏེ། གསེར་གྱི་དྲི་མ་ལ་སོགས་པ་བཞིན། འཁོར་བ་ཡང་བདག་མེད་པའི་ཤེས་རབ་ལ་སོགས་
པའི་གཉེན་པོའི་ཕྱོགས་ཡོད་ན་འབྲིད་པའི་ཆོས་ཡིན་ནོ ། དེའི་ཕྱིར་འཁོར་བ་རྒྱུན་ཆད་པར་
འདོད་པ་ཡིན་ནོ། ། གལ་ཏེ་རྒྱུ་ཚོགས་ཙམ་གྱིས་འབྲས་བུ་སྐྱེད་ངེས་མ་ཡིན་པས་ཇི་ལྟར་སེམས་
ཅན་རྣམས་སངས་རྒྱ་ངེས་སུ་འགྱུར་ཞེ་ན། རྒྱུ་ཚོགས་ཙམ་གྱིས་འབྲས་བུ་སྐྱེད་པར་མ་ངེས་པ་
བདེན་ཡང་། རྒྱུ་རྐྱེན་རྣམས་ནི་ཚོགས་ཙམ་ལ་མི་གནས་ཀྱི། འགའ་ཞིག་ནི་འབྲས་བུ་སྐྱེད་པའི་
མཐུན་རྐྱེན་སྟོབས་ཆེ་ཞིང་། འགལ་རྐྱེན་སྟོབས་ཆུང་བའི་སྒོ་ནས་མཐར་འབྲས་བུ་སྐྱེད་ངེས་སུ་
འགྱུར་ལ། འགའ་ཞིག་ནི་དེ་ལས་ལྡོག་སྟེ། འབྲས་བུ་རེ་ཞིག་གམ། གཏན་མི་སྐྱེ་བར་འགྱུར་ཞིང་།
དེ་བཞིན་དུ་འདིར་ཡང་སྤང་བྱ་སྟོབས་ཆེ་ན་མཐའ་མེད་དུ་འགྱུར་སྲིད་ཀྱང་རྣམ་བཤད་རིགས་
- 1:09-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
པར། འདུ་བྱེད་རྣམ་པ་མཚུངས་ལྡན་དང་། ། ཞེས་སོགས་ཀྱི་ཆ་གང་ནས་གཉེན་པོ་སྟོབས་ཆེ་བས་
མཐར་འཁོར་བའི་རྩ་བ་ནས་བཅོམ་ནས་སླར་འཁོར་བར་སྐྱེ་མི་སྲིད་པའི་ཕྱིར་འཁོར་བ་མཐའ་
ཅན་གྱི་ཕྱོགས་གྲུབ་པ་ཡིན་ཏེ། བཞི་བརྒྱ་པར། ཇི་ལྟར་ས་བོན་མཐའ་མཐོང་ཞིང་། ། དེ་ལ་ཐོག་མ་
ཡོད་མིན་ལྟར། ། དེ་བཞིན་རྒྱུ་ནི་མ་ཚང་ཕྱིར། ། སྐྱེ་བའང་འབྱུང་བར་མི་འགྱུར་རོ། ། ཞེས་བྱ་བ་
དང་། རྣམ་འགྲེལ་ལས། དེ་ནི་གཏན་དུ་བ་མིན་ཏེ། །རྒྱུ་ལ་གེགས་སོགས་སྲིད་ཕྱིར་རོ། །ཞེས་བྱ་བ་
ལ་སོགས་པ་འབྱུང་བའི་ཕྱིར་རོ། ། མཐའ་མེད་པར་མི་འགྲུབ་སྟེ། མཐའ་ཡས་པའི་ཕྱིར་འཁོར་བ་
མཐའ་མེད་དམ། ཚད་མེད་པའི་ཕྱིར་འཁོར་བ་མཐའ་མེད་ཡིན་ན ད་ལྟ་སངས་རྒྱ་བཞིན་པའི་
བྱང་སེམས་ཀྱི་འཁོར་བ་ལ་ཡང་མཐའ་མེད་པར་ཐལ་ཏེ ཚད་མེད་པའི་ཕྱིར། འདོད་མི་ནུས་ཏེ།
ཧ་ཅང་ཐལ་བའི་ཕྱིར་རོ། །ནམ་མཁའ་བཞིན་ཞེས་པའི། དཔེ་མ་གྲུབ་སྟེ། འཁོར་བའི་མཐའ་ནི་ཕྱི་
མཐའི་དབང་དུ་བྱས་ཞིང་། ནམ་མཁའི་མཐའ་ནི་ཐད་ཀའི་དོན་ལ་བསམ་པར་སྣང་། དེ་ཡང་མ་
ངེས་ཏེ། ད་ལྟ་ཆགས་པའི་འཇིག་རྟེན་ལ་མཐའ་མེད་ཀྱང། མཐར་ཞིག་ནས་སྟོང་པར་འགྱུར་བས་
ཁྱབ་པའི་ཕྱིར་དང་། ད་ལྟ་གསོན་པོའི་སེམས་ཅན་ལ་མཐའ་མེད་ཀྱང་མཐར་ཤི་བས་ཁྱབ་པའི་
ཕྱིར་རོ། །
དེ་ལྟར་ན་མཐར་ཐུག་ཐེག་པ་གཅིག་ཡིན་པས་སེམས་ཅན་ཐམས་ཅད་སངས་རྒྱ་ངེས་ཡིན་
ལ༑ དེའི་ཕྱིར་འཁོར་བ་མཐའ་ཅན་དུ་བྱེད་པ་འདི་ནི་སློབ་དཔོན་ལ་སོགས་པ་དབུ་མ་པ་རྣམས་
ཀྱི་བཞེད་པ་ཡིན་ནོ། ། ཞེས་ཟེར་རོ། ། འདིར་རབ་ཏུ་འཁོར་བ་དག་སེམས་ཅན་ཐམས་ཅད་སངས་
རྒྱ་ལ། འཁོར་བ་ལ་མཐའ་མེད་དོ་ཞེས་གྲགས་པ་ནི། གནས་འདིར་ཉི་མ་འཆར། མུན་པ་འཛད་པ་
མེད་ཅེས་པ་ལྟར་མཁས་པའི་མདུན་སར་བརྗོད་ན་ཡུན་རིང་མོར་ཁྲེལ་བར་འགྱུར་བའི་ཚིག་ཏུ་
སྣང་ངོ༌། ། །
དེ་ལ་མཐའ་ཡོད་མེད་ཀྱི་ཕྱོགས་དེ་ཇི་ལྟར་ཞེ་ན། རེ་ཞིག་ཕྱོགས་དང་པོ་ནི་མི་འཐད་དེ།
གཞན་ཕྱོགས་འགོག་མི་ནུས་པ་དང༌། རང་ཕྱོགས་སྒྲུབ་མི་ནུས་པར་སྣང་བའི་ཕྱིར་རོ། ། དང་པོ་ནི།
སེམས་ཅན་ཐམས་ཅད་འཚང་རྒྱ་བར་མི་སྲིད་ན སེམས་ཅན་ཇི་ལྟ་བུ་ཞིག་འཚང་རྒྱ་བ་མི་སྲིད།
-110-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ལོག་སྲེད་ཅན་འགའ་ཞིག་འཚང་རྒྱ་བ་མི་སྲིད་དོ་ཞེ་ན འོ་ན་ལོག་སྲེད་ཅན་འགའ་ཞིག་འཚང་རྒྱ་
བ་མི་སྲིད་པའི་རྒྱུ་མཚན་དེ་དག་གི་སྒྲིབ་པ་སྤང་དུ་མི་རུང་བའི་ཕྱིར་རམ རུང་ཡང་གཉེན་པོ་མི་
ཤེས་པའི་ཕྱིར་རམ། ཤེས་ཀྱང་སྤངས་མི་དགོས་པའི་ཕྱིར་རམ། དགོས་ཀྱང་དོན་དུ་མི་གཉེར་
བའི་ཕྱིར་ཞེས་ཉན་རང་འཚང་མི་རྒྱ་བའི་རྒྱུ་མཚན་ལ་དཔྱད་པ་འདི་ལྟར་བྱས་པ་དེ་ཉིད་འདིར་
ཡང་ཐམས་ཅད་དུ་མཚུངས་པའི་ཕྱིར་རོ། །
དེ་ལྟར་ཡང་དང་པོ་མི་རིགས་ཏེ། སྒྲིབ་གཉིས་ནི་སེམས་རྒྱུད་ལ་གློ་བུར་བ་ཉིད་ཡིན་པའི་
ཕྱིར་རོ། ། གཉིས་པ་མི་འཐད་དེ། ཐེག་ཆེན་གྱིས་འཛིན་སྲིད་པའི་ཕྱིར་རོ། ། གསུམ་པའང་མི་
འཐད་དེ། ཞེན་པས་རྒྱུད་བཅིངས་པའི་ཕྱིར་རོ། །བཞི་པའང་མི་འཐད་དེ། སངས་རྒྱས་རྣམས་ཀྱི་
བྱང་ཆུབ་མཆོག་གི་བསྔགས་པ་བརྗོད་པ་ན་གོ་འཕང་དེ་དོན་དུ་གཉེར་བ་མི་སྲིད་པའི་ཕྱིར་
རོ༑ ༑གལ་ཏེ་ཉན་རང་ནི་སངས་རྒྱས་ཀྱིས་བསྐུལ་བར་གསུངས་པས་དེ་དོན་དུ་གཉེར་བ་སྲིད་
ཀྱི་ལོག་སྲེད་ཅན་ནི་དེ་ལྟ་མ་ཡིན་པས་མི་མཚུངས་སོ་ཞེ་ན ལོག་སྲེད་ཅན་ཡང་དེ་ལྟར་སྲིད་དེ།
ཡེ་ཤེས་སྣང་བ་རྒྱན་ལས། དེའི་འོག་ཏུ་ཐ་ན་ལོག་པ་ཉིད་དུ་ངེས་པར་གྱུར་པའི་སེམས་ཅན་
རྣམས་ཀྱི་ལུས་ལའང་དེ་བཞིན་གཤེགས་པའི་ཉི་མའི་དཀྱིལ་འཁོར་གྱི་ཡེ་ཤེས་ཀྱི་འོད་ཟེར་ཕོག་
པ་དེ་དག་ལ་ཕན་འདོགས་པར་འགྱུར་ཞིང་མ་འོངས་པའི་རྒྱུ་ཡང་དག་པར་སྐྱེས་པས་ན་དགེ་
བའི་ཆོས་རྣམས་ཐམས་ཅད་འཕེལ་བར་འགྱུར་རོ་ཞེས་བྱ་བ་ལ་སོགས་པགསུངས་པའི་ཕྱིར་
རོ༑ ༑གཞན་ཡང་ལོག་སྲེད་ཅན་རྣམས་ལ་ཡང་སངས་རྒྱ་བའི་རྒྱུ་ཚོགས་མ་ཚང་བར་གང་ལས་
ཤེས། གལ་ཏེ་སངས་རྒྱ་བའི་རྒྱུ་ཚོགས་ནི་དེ་ལས་རྐྱེན་གཞན་ལ་མིབལྟོས་པར་དེ་ཙམ་གྱིས་ནུས་
པ་འགྱུར་བ་ལ། སངས་རྒྱས་སུ་སྐྱེད་པར་བྱེད་པ་ཡིན་ལ། དེ་ཡང་ཐབས་ཤེས་ཁྱད་པར་ཅན་
ལས་མི་འདའ་བའི་ཕྱིར་རོ། ། ཞེ་ན། དེ་ལྟ་ན་ཉན་རང་ལའང་རྒྱུ་ཚོགས་མ་ཚང་བར་འགྱུར་ཏེ
ཐབས་ཤེས་ཁྱད་པར་ཅན་མེད་པའི་ཕྱིར་རོ། ། དེས་ན་ཉན་རང་རྣམས་རྒྱུ་ཚོགས་གང་ཚང་ནས་
སངས་རྒྱ་ཞིང་
། ལོག་སྲེད་ཅན་རྣམས་རྒྱུ་རྐྱེན་གང་མ་ཚང་ནས་འཚང་རྒྱ་བ་མི་སྲིད་དེ ལུང་ལས་
ནི་གཉིས་ཀ་འཚང་རྒྱ་བར་གསུངས་པའི་ཕྱིར་དང་། སྔར་ལྟར་རིགས་པ་ཡང་མཚུངས་པའི་ཕྱིར་
111-



བརྩེ་ཆེན་འོད་སྣང་ལས།
ངོད་ཆེན་དྲུག་གི་པར་ཕྱིན་འགྲེལ་སྐོར།
རོ༑ ༑གལ་ཏེ་ཉན་རང་དགྲ་བཅོམ་པ་དེ་དག་ནི་འཕགས་པ་ཡིན་པའི་ཕྱིར ལོག་སྲེད་ཅན་པས་
འཚང་རྒྱ་བའི་རྒྱུ་ལྷག་པ་ཡིན་ནོ་ཞེ་མ དེ་ཡང་སྙིང་པོ་མེད་དེ། དམྱལ་བར་འགྲོ་བ་བྱང་ཆུབ་
ཀྱི༑ ༑གཏན་གྱི་གེགས་བྱེད་མ་ཡིན་ཏེ། ། ཉན་ཐོས་ཀྱིས་ནི་ས་དག་དང་། ། རང་རྒྱལ་གྱི་ནི་ས་དག་
གེགས། ། ཞེས་འབྱུང་བའི་ཚུལ་གྱིས་ལྷག་པར་ཤེས་བྱེད་མེད་པ་དང༌། ཡོད་ཀྱང་དེའི་རྒྱུ་ལྷག་
པས་ཅིག་ཤོས་ཀྱི་རྒྱུ་མ་ཚང་བར་མི་འགྱུར་བའི་ཕྱིར་དང༌། རྒྱུ་མྱུར་བུལ་གྱིས་འཚང་རྒྱ་བ་སྔ་
ཕྱིའི་ཁྱད་པར་ནི་མི་སྲིད་པའི་ཕྱིར་རོ། ། །
རང་ཕྱོགས་སྒྲུབ་མི་ནུས་ཏེ། རྒྱུ་ཚོགས་མ་ཚང་བས་འབྲས་བུ་སྐྱེད་རུང་ཙམ་ཡང་སྒྲུབ་མི་
ནུས་པ་ལྟར་གྲངས་ཚང་གིས་ཀྱང་སྐྱེད་ངེས་སྒྲུབ་མི་ནུས་པས་ཉན་རང་རྣམས་ཀྱང་སངས་རྒྱ་ངེས་
སུ་མི་འགྱུར་བའི་ཕྱིར་དང་། འཁོར་བ་མཐའ་མེད་ཡིན་ན་སེམས་ཅན་རྣམས་གཏན་དུ་འཁོར་
བར་སྐྱེ་ངེས་དགོས་པ་ལས་མ་ངེས་པའི་ཕྱིར་ཏེ། འཁོར་བར་སྐྱེ་བ་ལ་གཉེན་པོ་བདག་མེདརྟོགས་
པའི་ཤེས་རབ་ཀྱིས་གེགས་བྱེད་པ་སྲིད་པའི་ཕྱིར་རོ། །
མཐའ་མེད་པའི་ཕྱོགས་ཀྱང་མི་འཐད་དེ། གཞན་ཕྱོགས་འགོག་མི་ནུས་པ་དང་། རང་
ཕྱོགས་སྒྲུབ་མི་ནུས་པའི་ཕྱིར་རོ། །དང་པོ་ནི། འཕྲིན་ལས་རྒྱུན་ཆད་པར་འདོད་ན། ནམ་མཁའ་ཇི་
སྲིད་བར་འཕྲིན་ལས་རྒྱུན་མི་འཆད་པར་ཁས་བླངས་པ་དང་འགལ་བའི་ཕྱིར་དང་། འཁོར་
འདས་སྟོང་པར་འགྱུར་བར་ཁས་ལེན་ན་བྱེད་པ་པོ་ལ་ཡོད་པའི་འཕྲིན་ལས་སོགས་རྒྱུན་མི་
འཆད་པ་ཁོ་ནར་ཁས་བླངས་པ་དང་འགལ་བའི་ཕྱིར་དང་། འཁོར་བའི་མཐའ་མའི་གང་ཟག་དེ་
དག་ཅིག་ཅར་འཚང་རྒྱ་ན་དེ་ཐམས་ཅད་འཁོར་མེད་པའི་སངས་རྒྱས་རེང་བུ་འབྱུང་བའི་ཕྱིར་
རོ༑ ༑གཉིས་པ་ནི། སེམས་ཅན་ཐམས་ཅད་ལ་སངས་རྒྱ་བའི་རྒྱུ་ཚོགས་གྲངས་ཚང་དུ་ཆུག་ཀྱང་།
དེ་ཙམ་གྱིས་སངས་རྒྱ་ངེས་སུ་མི་གྲུབ་པའི་ཕྱིར་དང་། རྒྱ་ངེས་སུ་འགྲུབ་ན་རྒྱུ་ནུས་པ་མཐུ་ཅན་
ཡོད་པར་ཐལ་བ་དང་། དེ་ལྟ་ན་ལོག་སྲེད་ཅན་སོགས་མེད་པར་འགྱུར་བའི་ཕྱིར་དང་། རྣམ་
བཤད་རིགས་པ་དང་། རྣམ་འགྲེལ་གྱི་ལུང་གིས་འཁོར་བ་མཐའ་ཅན་དུ་བསྒྲུབས་ན་དངོས་སྨྲ་
ཐམས་ཅད་འཁོར་བ་མཐའ་མེད་དུ་འདོད་ཅེས་ཁས་བླངས་པ་དང་འགལ་བའི་ཕྱིར་དང། ལུང་
-112.



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
དེ་དག་ནི་སྤྱིར་དགེ་སྡིག་གཉིས་དགེ་བ་སྟོབས་ཆེ་བར་སྒྲུབ་པ་ཙམ་ཡིན་གྱི སེམས་ཅན་ཐམས་
ཅད་ཀྱི་རྒྱུད་ལ་གཉེན་པོ་སྟོབས་ཆེ་བར་སྒྲུབ་པ་མ་ཡིན་པས་འབྲེལ་མེད་པའི་ཕྱིར་རོ། །
འོ་ན་སློབ་དཔོན་གྱི་ལུགས་ལ་ཕྱོགས་གཉིས་པོ་གང་བཞེད་སྙམ་ན། ཁ་གཅིག་ཀུན་རེ།
འདིར་འཁོར་བ་མཐའ་ཡོད་དུ་བྱེད་པ་ཉིད་སློབ་དཔོན་གྱི་བཞེད་པ་མིན་ཏེ རིགས་པ་ཤེས་པའི་
བདག་ཉིད་ཆེན་པོ་རྣམས་ནི་རིགས་པས་མ་གྲུབ་པའི་དོན་ཁས་ལེན་པར་མི་བྱེད་པའི་ཕྱིར་ཞེས་
ཟེར་རོ། ། འོ་ན་སངས་རྒྱས་ཀྱི་སར་རྟོག་པ་འདོད་པ་ལ་སོགས་པའང་སློབ་དཔོན་གྱི་བཞེད་པ་
མིན་པར་འགྱུར་ཏེ། དེའི་ཕྱིར་རོ། ། དེ་ཡང་རིགས་པ་མ་ཡིན་ཏེ། དེ་སློབ་དཔོན་གྱི་བཞེད་པ་ཡིན་
པ་དང་། མི་རིགས་པར་ཡང་ཁས་བླངས་པའི་ཕྱིར་དང་། སློབ་དཔོན་གྱི་གཞུང་གང་དུ་ལུགས་
འགལ་བ་གཉིས་བརྗོད་པའི་སྔ་མ་ནི་དགག་བྱ་གཞན་གྱི་ཕྱོགས་སྔ་བརྗོད་པ་ཡིན་ཅིང་། ཕྱི་མ་ནི་
འགོག་བྱེད་རང་གི་གཞུང་བརྗོད་པར་བྱེད་པ་ཡིན་ལ། འགྲེལ་ཆེན་དུ་ཡང་སྔ་མ་མཐའ་མེད་
འདོད་པའི་ཕྱོགས་དང་། ཕྱི་མ་མཐའ་སྲིད་པར་འདོད་པའི་ལུགས་གཉིས་ལས་ཕྱི་མ་རང་གི་
ཕྱོགས་ཡིན་ཏེ། འདིར་ཁ་ཅིག་ན་རེ། རྣམ་པའི་དོན་མ་བཤད་པར་བལྟ་བར་བྱའོ་ཞེས་ཟེར་རོ། ། །
གཞན་དག་ན་རེ། སྒོམ་རིམ་ལ་བསྟན་པར་འགྱུར་རོ། ། ཞེས་བྱ་བ་ལ་སོགས་པ་ལྟ་བུ་ཡིན་
པའི་ཕྱིར་དང་། ཁྱད་པར་འགྲེལ་ཆེན་དུ་མཐའ་ཡས་པ་ཡིན་པས་ན་སེམས་ཅན་ཐམས་ཅད་
འཁོར་བ་ལས་ངེས་པར་འདོན་པ་ནི་མི་སྲིད་དོ་ཞེ་ན དེ་ཉིད་ཀྱིས་ན་ཐུགས་རྗེའི་རང་བཞིན་ཅན་
དེའི་དགོངས་པ་དང་ལྡན་པ་རྣམས་ཀྱིས་གནས་པ་ནི་མཐའ་ཡས་པ་ཉིད་ཡིན་ཏེ། གཞན་དུ་ན་
དམ་བཅས་པ་དང་རྗེས་སུ་མཐུན་པར་སྒྲུབ་པར་མི་འགྱུར་རོ། ། ཐུགས་རྗེ་ཆེན་པོ་དང་རྗེས་སུ་
མཐུན་པར་ཡང་མི་འགྱུར་ཏེ། འདི་ལྟར་ཐུགས་རྗེ་ཆེན་པོ་ནི་འདི་ཡིན་ཏེ། སེམས་ཅན་ཐམས་ཅད་
ཀྱི་སྡུག་བསྔལ་ཡོངས་སུ་སྐྱོབ་པར་བཞེད་པའི་རྣམ་པ་ཅན་ཡིན་པས་སོ། ། ཞེས་གཞན་གཞུང་དུ་
འཁྲུལ་བ་མེད་པའི་སྐབས་ནས་ལེགས་པར་བཤད་པའི་ཕྱིར་རོ། ། དེའི་ཕྱིར་ཕྱོགས་སྔ་ཕྱིའི་ཤན་
ཀྱང་རྣམ་པར་མི་འབྱེད་ཅིང་། འགྲེལ་པའི་གཞུང་རྫོགས་པའི་གླེགས་བམ་ཙམ་ཡང་མ་མཐོང་བར་
གཟུ་ལུམ་ཁོ་ནར་སྨྲ་བ་འདི་དག་བདག་ཉིད་རིན་མེད་དུ་འཚོང་བར་བྱེད་པ་ཁོ་ནར་ཟད་་་་་་
-1 1.3-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
དོ༑ ༑ཡང་གཞན་དག་གྲགས་སོག་སན་རེ། སློབ་དཔོན་གྱི་ཕྱོགས་ནི་འཁོར་བ་མཐའ་ཡོད་ཡིན་ཏེ། རང་
བཞིན་གྱི་རྟགས་ཀྱིས་འཁོར་བ་རྒྱུན་ཆད་པར་འདོད་དོ་ཞེས་བྱ་བ་ལ་སོགས་པ་འབྱུང་བའི་ཕྱིར་
རོ་ཞེས་ཟེར་རོ། ། འདི་ཡང་མི་རིགས་ཏེ། རྒྱ་ངེས་སུ་མི་འགྲུབ་པས་འགྲིག་པ་སྲིད་ཅེས་དང་།
འཁོར་བ་ལས་འདོན་པ་སྲིད་ཅེས་དང་། འཁོར་བ་ལས་གཉེན་པོས་གེགས་བྱེད་པ་སྲིད་སོགས་
ཕལ་ཆེར་དུ་སྲིད་པའི་ཕྱིར་ཚིག་སྨོས་པར་མཛད་པའི་ཕྱིར་དང༌། ཁྱེད་རང་གིས་ཀྱང་འཚང་རྒྱ་
རུང་། འཕྲིན་ལས་འཇུག་ཏུ་རུང་ཞེས་རུང་ཚིག་སྦྱོར་བར་སྣང་བའི་ཕྱིར་དང༌། རྒྱ་ངེས་ཡིན་ན་
རུང་ཚིག་སྨོས་པ་དོན་མེད་དུ་འགྱུར་བའི་ཕྱིར་དང་། སྔར་བཤད་པ་ལྟར་སེམས་ཅན་ཐམས་ཅད་
ལ་སངས་རྒྱ་བའི་རྒྱུ་ནུས་པ་མཐུ་ཅན་ནམ ཐོགས་མེད་ཡོད་པར་འགྱུར་བའི་ཕྱིར་རོ། ། གལ་ཏེ་ད་
ལྟར་འཚང་རྒྱ་རུང་དང༌། མཐར་འཚང་རྒྱ་ངེས་ཡིན་པས་རུང་བའི་ཚིག་སྨོས་སོ་ཞེ་ན དེ་ཡང་མི་
འཐད་དེ། ལོག་སྲེད་ཅན་ལྟ་བུ་ལ་ད་ལྟ་སངས་རྒྱས་ཀྱི་རྒྱུ་ཡོད་ཀྱང། ད་ལྟ་རྐྱེན་འཕྲིན་ལས་མི་
འཇུག་པའི་ཕྱིར་ཏེ། ད་ལྟ་སྐལ་མེད་ཅེས་བྱ་བའི་ཕྱིར་རོ། །དེས་ན་འགྲེལ་ཆེན་དུ་འགྲིབ་པ་སྲིད་པ་
ཡིན་ཏེ་ཞེས་སྲིད་པ་སྨོས་པའི་ལུགས་ཀྱིས་རྒྱུན་ཆད་པར་འདོད་པ་སྟེ་ཞེས་བྱ་བ་ཡིན་ཏེ གཞན་
དུ་ན་སྲིད་པའི་ཚིག་གིས་དགོས་པ་མེད་པར་འགྱུར་བའི་ཕྱིར་དང་། རང་གི་རིགས་པ་དང་འགལ་
བའི་ཕྱིར་རོ། །
འཐད་པའི་ཕྱོགས་གང་ཞེ་ན། སློབ་དཔོན་གྱི་ལུགས་དང་། རང་གི་ལུགས་སོ། །དང་པོ་ལ་
ལུང་ནི། འགྲོ་བ་འདི་དག་མ་ལུས་སངས་རྒྱས་འགྱུར། ། ཞེས་བྱ་བ་ལ་སོགས་པའོ། ། རིགས་པ་ནི་
འདི་ལྟར། སེམས་ཅན་རྣམས་ནི་མཐར་འཚང་རྒྱ་རུང་སྟེ། ཆུ་བསྲུབས་ཀྱང་མར་མི་འབྱུང་བ་ལྟར་
རྐྱེན་ཡོད་ཀྱང་རྒྱུ་མེད་། འབྲས་བུ་མི་འབྱུང་བར་འགྱུར་བ་ལས། རྒྱུ་སངས་རྒྱས་ཀྱི་རིགས་ཡོད་
པའི་ཕྱིར་ཏེ། སྦྱང་ནང་གི་ས་བོན་ཁོ་ན་ལྟར་རྒྱུ་ཡོད་ཀྱང་རྐྱེན་དུ་མེད་ན་འབྲས་བུ་མི་འབྱུང་བ་
ལས་མཐར་རྐྱེན་སངས་རྒྱས་ཀྱི་འཕྲིན་ལས་འཇུག་ཏུ་རུང་བའི་ཕྱིར་དང༌། སོལ་བའི་ནག་པོ་ལྟར་
དྲི་མ་སེམས་ཀྱི་རང་བཞིན་ཡིན་ན་ལོགས་སུ་སྤང་མི་ནུས་པ་ལས་འགལ་རྐྱེན་སྒྲིབ་གཉིས་སྤང་
རུང་གློ་བུར་བ་ཡིན་པའི་ཕྱིར་རོ། ། རྒྱུ་མཚན་ནི་རྒྱས་པར་བརྗོད་ཟིན་པའི་ཕྱིར་རོ། ། གལ་ཏེ་ལོག་
-14-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
སྲེད་ཅན་རྣམས་ལ་ནི་མཐར་ཡང་སངས་རྒྱས་ཀྱི་འཕྲིན་ལས་འཇུག་ཏུ་མི་རུང་ངོ་ཞེ་ན མདོ་སྔར་
དུ་བརྗོད་ཟིན་པའི་ཕྱིར་དང་། བསྟན་བཅོས་ལས། རང་བཞིན་གྱིས་རྣམ་པར་དག་པའི་རིགས་
ཡོད་པའི་ཕྱིར་འགའ་ཡང་གཏན་རྣམ་པར་དག་པར་མི་འགྱུར་བར་འོས་པ་ནི་མ་ཡིན་ཏེ གང་
གིས་བཅོམ་ལྡན་འདས་ཀྱིས་ཁྱད་པར་མེད་པར་སེམས་ཅན་ཐམས་ཅད་ལ་རྣམ་པར་དག་པར་
རུང་བ་ཉིད་ཡོད་ཅེས་གསུངས་པའི་ཕྱིར་དང་། སེམས་ཅན་ཐམས་ཅད་མཐར་འཚང་རྒྱ་བ་མི་
སྲིད་ན། སངས་རྒྱས་ཀྱི་དམ་བཅའི་གཙོ་བོ་འགྲུབ་པ་མི་སྲིད་པར་འགྱུར་བ་ལས་སྲིད་པ་ལ་གནོད་
པ་ཅན་གྱི་ཚད་མ་མེད་པའི་ཕྱིར་རོ། །དེའི་ཕྱིར་འཁོར་བ་ལ་མཐའ་སྲིད་པར་འདོད་དོ། །
ཡང་ན་འཁོར་བ་ལ་མཐའ་ཡོད་སྲིད་དེ། སྣོན་པ་མེད་ཅིང་འབྲིད་པ་དང་བཅས་པའི་ཕྱིར་
ལྟག་ཆུ་ཟད་པའི་རྫིང་བཞིན་ནོ་ཞེས་བྱའོ། ། འདི་ལ་སྒངས་པ་ཁ་ཅིག་ཤར་ཕྱོགས་ཀྱི་ནམ་མཁའ་
འདོམ་གྱིས་འཇལ་བ་ལྟར་བྱས་ནས་ཤར་ཕྱོགས་ཀྱི་ནམ་མཁའ་ལ་མཐའ་ཡོད་པར་ཐལ་ཏེ སྣོན་
པ་མེད་ལ་འབྲིད་པ་དང་བཅས་པའི་ཕྱིར་ཞེས་ཟེར་བ་ནི་མུན་སྤྲུལ་ཡིན་ཏེ འདུས་བྱས་སམ་
འདུས་མ་བྱས་ཀྱི་ནམ་མཁའ་ཇི་ལྟར་ཡིན་ཀྱང་རུང་འདོམ་ཀྱིས་བཅལ་ནའང་དེས་ཅུང་ཟད་ཀྱང་
ཕྲི་བར་མི་འགྱུར་བའི་ཕྱིར་དང་ གཞན་དུ་ན་འདིར་ཕྲི་བའི་དོན་ནི་ཟད་པ་ཡིན་པས་གོས་ལ་
སོགས་པ་ལ་ཐོས་བཅལ་བའི་ཚེ་ཟད་ཅིང་སྟོང་པར་འགྱུར་བའི་ཕྱིར་དང། བྱེ་བྲག་ཏུ་འདུས་མ་
བྱས་ནམ་མཁའ་ནི་ཅུང་ཟད་ཀྱང་བྱར་མེད་པས་འདོམ་གྱིས་བཅལ་མི་ནུས་པ་དང༌། འདུས་བྱས་
ནམ་མཁའ་ནི་ས་རྡོ་སོགས་ལ་ཐོགས་པས་མཐའ་ཡོད་སྲིད་པར་འགྱུར་བའི་ཕྱིར་རོ། ། འོ་ན་སངས་
རྒྱས་ཀྱི་འཕྲིན་ལས་རྒྱུན་ཆད་སྲིད་པ་ལ་སོགས་པའི་ཉེས་པ་དེ་རྣམས་འབྱུང་བར་འགྱུར་རོ་ཞེ་ན
དེ་ལ་ནི་མི་འདོད་པ་ཅུང་ཟད་ཀྱང་མེད་དེ འཁོར་བ་ཟད་པ་དེ་ཉིད་སངས་རྒྱས་ཐམས་ཅད་ཀྱི་
ཐུགས་ཀྱི་བཞེད་པ་ཡིན་པའི་ཕྱིར་དང་། སེམས་ཅན་ཐམས་ཅད་དེའི་ཚེ་རང་རིག་པ་ཙམགྱི་ཆོས་
སྐུ་དབྱིངས་དང་རོ་གཅིག་པ་ཉིད་དུ་འགྱུར་བས་རང་དོན་གྱི་སྐུ་ནི་རྟག་པར་གནས་པ་ཡིན་
ནོ༑ ༑ཞེས་བཞེད་དགོས་སོ། །གཉིས་པ་ནི། ཀུན་རྫོབ་གཉིས་སྣང་གི་བློ་རིགས་པ་དང་མི་ལྡན་པའི་
ངོ་ན་མཐའ་མེད་པར་སྣང་ལ། དོན་དམ་གྱི་མིང་ཅན་མཉམ་བཞག་གི་ངོ་ན་མཐའ་ཡོད་པ་དང་
-115.



བརྩེ་ཆེན་འོད་སྣང་ལག
པོད་ཆེན་དྲུག་གི་ཕར་ཕྱིན་འགྲེ“སྐོར།
མེད་པ་ཐམས་ཅད་ལས་གྲོལ་བ་ཡིན་ཏེ། རིགས་ངོ་ན་ཡོད་ན་རྟག་པའི་མཐའ་དང་། མེད་ན་ཆད་
པའི་མཐར་ལྷུང་བར་འགྱུར་བའི་ཕྱིར་རོ། ། དེ་ལྟར་ཡང་རྩ་བའི་ཤེས་རབ་ལས། མཐའ་དང་
མཐའ་མེད་ལ་སོགས་བཞི། ། ཞི་བ་འདི་ལ་གང་ལ་ཡོད། ། ཅེས་གསུངས་པའི་ཕྱིར་རོ། ། འོན་ཀྱང་
འདི་ནི་ཟླ་བ་གྲགས་པ་ལ་སོགས་པའི་བཞེད་པ་ཡིན་མོད འཕགས་སེང་ལ་སོགས་པའི་གཞུང་
འདི་དག་གི་བཞེད་པ་མ་ཡིན་ནོ། ། །
ཀླན་ཀ་སྤང་བ་ནི། གལ་ཏེ་མཐའ་ཡོད་པ་དང་མེད་པ་གཉིས་ཀ་འགོག་པ་མི་འཐད་དེ་
ཀུན་རྫོབ་ཏུ་མཐའ་ཡོད་མེད་གཉིས་ལས་མ་འདས་པའི་ཕྱིར་རོ་ཞེ་ན། དེ་ནི་མ་ཡིན་ཏེ། རྒྱུ་ཚོགས་
གྲངས་ཚང་ལས་འབྲས་བུ་སྐྱེ་བར་ཡང་མ་ངེས། འབྲས་བུ་མི་སྐྱེ་བར་ཡང་མ་ངེས་པ་ཡིན་ཏེ།
གེགས་སྲིད་པ་དང་ནུས་པ་ཁྱད་དུ་འགྱུར་བ་དེ་སྲིད་པ་འདི་ནི་རིགས་པ་སྨྲ་བ་རྣམས་ཀྱི་གྲུབ་པའི་
མཐའ་དཔྱིས་ཕྱིན་པ་ཡིན་པས་སངས་རྒྱ་བར་ངེས་པའམ་མི་རྒྱ་བར་ངེས་པ་གཉིས་ཀ་ལ་ཚད་མ་
མེད་པས་མཐའ་གཉིས་སུ་ཁ་ཚོན་མི་ཆོད་པའི་ཕྱིར་རོ། ། གལ་ཏེ་ཕྱིའི་ས་བོན་ལ་སོགས་པ་གཞོམ་
ནུས་པས་གེགས་སྲིད་ལ། སངས་རྒྱས་ཀྱི་རིགས་ནི་གཞོམ་མི་ནུས་པས་མཐར་སངས་རྒྱ་ངེས་སུ་
འགྱུར་རོ་ཞེ་ན། དེ་ཡང་མི་རིགས་ཏེ། རྒྱུ་ཡོད་ཀྱང་རྐྱེན་མེད་ན་འབྲས་བུ་སྐྱེ་བ་མི་སྲིད་པའི་ཕྱིར་
དང༌། རྐྱེན་ཡོད་ངེས་པའི་སྒྲུབ་བྱེད་མེད་པའི་ཕྱིར་རོ། ། གལ་ཏེ་སེམས་ཅན་ཐམས་ཅད་ལ་མཐར་
འཚང་རྒྱ་སྲིད་ན། འཚང་རྒྱ་བའི་འགོ་ཐོག་མེད་ནས་བརྩམས་པའི་ཕྱིར་ད་ཙམ་སྟོང་སྲིད་པར་
འགྱུར་རོ་ཞེ་ན། འོ་ན་ཉོན་མོངས་པའི་འགོ་ཡང་ཐོག་མེད་ནས་བརྩམས་པའི་ཕྱིར་ཤིན་ཏུ་གོམས་
པས་རྒྱུ་ནུས་པ་ཐོགས་མེད་ལས་འབྲས་བུ་སྐྱེ་ངེས་སུ་འགྱུར་བས་འཁོར་བ་ཉིད་ཀྱི་ཁོར་ཡུག་ཏུ་
གྱུར་ནས་གཉེན་པོ་སྐྱེ་བའི་སྐབས་མ་རྙེད་པས་ད་དུངསངས་རྒྱས་མེད་སྲིད་པར་མཚུངས་སོ། །
གལ་ཏེ་ལོག་སྲེད་ཅན་འཚང་རྒྱ་བ་སྲིད་ན་ཚོགས་ལམ་ནས་ཞུགས་པས་ཆོག་མོད ཉན་
རང་དགྲ་བཅོམ་པ་ནི་ཐེག་ཆེན་ཚོགས་ལམ་ནས་འཇུག་ན་སོ་སྐྱེར་འགྱུར་ལ། གཞན་ནས་འཇུག་
ན་ལམ་ལྔ་རིམ་གྱི་བགྲོད་དགོས་པའི་ངེས་པ་མེད་པས་མདོ་དང་འགལ་བར་འགྱུར་རོ་ཞེ་ན འདི་
ལ་ཁ་ཅིག་ན་རེ། ཉོན་ཡིད་བཅོམ་ཟིན་པའི་ཕྱིར་ས་བརྒྱད་པ་ནས་འཇུག་གོ་ཞེས་ཟེར་རོ། །
ནས་འE
-1j-



གྲངས་ཆེན་བཅོ་བརྒྱད་ཀྱི་བོ་དོང་པཎ་ཆེན་ངར་ཕྱིན་འགྲེལ་པ་བཞཔགས' ༼༣༤
གཞན་དག་སངསན་རེ། ཚོགས་ལམ་ནས་འཇུག་ན་སོ་སྐྱེར་འགྱུར་བས་ས་དང་པོ་ནས་འཇུག་གོ་
ཞེས་ཟེར་རོ། ། ལ་ལ་ཀུན་རེ། ཆོས་ཀྱི་བདག་མེད་མ་རྟོགས་པར་འདོད་པའི་ལུགས་ལ། ཚོགས་
ལམ་ནས་འཇུག་པ་རིགས་ཤིང་། ཆོས་ཀྱི་བདག་མེད་རྟོགས་པའི་ལུགས་ལ་ས་དྲུག་པ་མན་ཆད་
རྟོགས་པ་མཉམ་པས་ས་བདུན་པ་ནས་འཇུག་པ་ཡིན་ནོ་ཞེས་ཟེར་རོ། ། དེ་ལ་ས་བདུན་པ་དང་
བརྒྱད་པ་ནས་འཇུག་པ་མི་འཐད་དེ། མཐོང་སྤང་ཤེས་སྒྲིབ་མ་སྤངས་པར་སངས་རྒྱས་ཐོབ་པ་མི་
སྲིད་པའི་ཕྱིར་དང་། མཐོང་སྤང་ཤེས་སྒྲིབ་མཚན་ཉིད་པ་སྒོམ་ལམ་གྱིས་སྤོང་བ་མི་སྲིད་པའི་ཕྱིར་
དང༌། སྔར་དུ་མཐོང་སྤང་ཤེས་སྒྲིབ་སྤངས་ཟིན་ན་ཐེག་ཆེན་གྱི་མཐོང་ལམ་ཐོབ་པར་འགྱུར་བ་ལ་
སོགས་པའི་ཕྱིར་དང་། ས་བདུན་པའི་བར་དུ་ཉོན་ཡིད་མི་བཟློག་པ་ནི་བྱང་སེམས་ཕལ་མོ་ཆེའི་
དབང་དུ་བྱས་པའི་ཕྱིར་དང་། དྲུག་པ་མན་ཆད་ལྟ་བ་མཉམ་པར་བཤད་པ་ནི་རྟེན་འབྲེལ་གྱི་བར་
དུ་རྟོགས་པ་མཉམ་པར་བཤད་པའི་ཕྱིར་དང༌། མཐོང་སྤང་ཤེས་སྒྲིབ་སྤོང་བ་ལ་ཡན་ལག་སྦྱོར་
ལམ་སྐྱེད་དགོས་ལ། དེ་ལ་ཚོགས་ལམ་དུ་ཐོས་བསམ་བྱེད་དགོས་པའི་ཕྱིར་དང་། ཚོགས་ལམ་སོ་
སྐྱེའི་བར་བཤད་པ་སོགས་སྣ་ཚོགས་ལམ་ཕལ་མོ་ཆེའི་དབང་དུ་བྱས་པར་ཟད་པའི་ཕྱིར་དང༌
།
གཞན་དུ་ས་དང་པོ་དང་བདུན་པ་སོགས་ནས་འཇུག་ན་གྲངས་མེད་དང་པོ་དང་གཉིས་པའི་་་་་
ཚོགས་བསགས་མི་དགོས་པར་ཡང་འགྱུར་བས་བྱང་སེམས་ཀྱི་རིགས་ཅན་གཞན་པས་ཀྱང་ལམ་
མྱུར་བར་བགྲོད་པར་ཧ་ཅང་ཐལ་བའི་ཕྱིར་རོ། ། དེས་ན་ངན་རྟོག་གི་ཕྲེང་བ་རྣམས་ཀྱི་རྗེས་སུ་
འབྲང་བར་མི་བྱའོ། །དེའི་ཕྱིར་འཁོར་བ་མཐའ་མེད་དང༌། མཐར་ཐུག་ཐེག་པ་ཐ་དད་དུ་འདོད་པ་
ནི་སེམས་ཙམ་པའི་གྲུབ་མཐའ་ཡིན་ལ། འདིར་ནི་མཐར་ཐུག་ཐེག་པ་གཅིག་ཡིན་པས་འཁོར་བ་
མཐའ་སྲིད་པར་སྒྲུབ་སྟེ། སེམས་ཅན་ཐམས་ཅད་སངས་རྒྱས་ཀྱི་རིགས་ཅན་དུ་བསྟན་པ་ནི་ཁྱབ་
པའི་དོན་ཡིན་ནོ། །
འོ་ན་རིགས་ཅན་གསུམ་དུ་བཤད་པ་དང་འགལ་ལོ་ཞེ་ན། གང་དག་ཉན་ཐོས་ལ་སོགས་
པའི་བྱང་ཆུབ་རྟོགས་པ་སྔོན་དུ་འགྲོ་བས་བྱང་ཆུབ་ཆེན་པོ་རྟོགས་པར་འགྱུར་བ་དེ་དག་ནི་དུས་
དེ་ཙམ་ལ་བརྟེན་ནས་ཉན་ཐོས་ལ་སོགས་པའི་རིགས་སུ་བསྟན་པ་ཡིན་ལ། དང་པོ་ཁོ་ནར་རང་
117-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
གིས་མོས་སྤྱོད་ནས་རབ་ཏུ་དགའ་བ་ལ་སོགས་པའི་ས་ཐོབ་པའི་རིམ་གྱིས་བླ་ན་མེད་པའི་བྱང་
ཆུབ་ལ་བརྟེན་པ་རྣམས་ནི་ཐེག་པ་ཆེན་པོ་ཁོ་ནའི་རིགས་ཅན་ཞེས་བྱ་བ་ཡིན་པའི་ཕྱིར་འགལ་བ་
མེད་དོ། ། འོ་ན་མདོ་སྡེ་དག་ལས་རིགས་ཆད་ཀྱི་གང་ཟག་བཤད་པ་ཇི་ལྟར་དྲང་ཞེ་ན དེ་ནི་
དགོངས་གཞི་དུས་ཡུན་རིང་མོར་ཐར་པར་དཀའ་བ་ལ་དགོངས་ནས། དགོས་པ་ཐེག་པ་ཆེན་པོའི་
ཆོས་ལ་སྡང་བ་བཟློག་པའི་དོན་དུ་གསུངས་པ་ཡིན་ལ། དངོས་ལ་གནོད་བྱེད་བཤད་ཟིན་པའི་
ཕྱིར་རོ། ། དེས་ན་རྒྱུད་བླ་མར། ཡིད་ནི་ཆོས་ཀྱི་སྡང་བ་དེ་ལ་ཐར་པ་གང་ལ་ཡོད། ། ཅེས་སོགས་
ཀྱང་དེ་བཞིན་དུ་གཟུང་བར་བྱའོ། ། །
ཉོན་མོངས་མི་སྤོང་བའི་སྐབས་འདིར། ཉོན་མོངས་ཞེས་བྱ་བ་འདི་ཉོན་མོངས་མཚན་ཉིད་
པ་ཡིན་ནམ། བཏགས་པ་བ་ཡིན་ཞེ་ན། འདིའི་ལན་ལ་མི་འཐད་པའི་ཕྱོགས་དང་། འཐད་པའི་
ཕྱོགས་དང་། ཀླན་ཀ་སྤང་བའོ། ། དང་པོ་ལ་གསུམ་སྟེ། མཚན་ཉིད་པ་ཁོ་ནར་འདོད་པ་དང་།
བཏགས་པ་བ་ཁོ་ནར་འདོད་པ་དང། གཉིས་ཀ་མིན་པར་འདོད་པའོ། ། དང་པོ་ནི་ཁ་ཅིག་ན་རེ།
འདིའི་ཉོན་མོངས་ནི་སྒོམ་སྤང་གི་ཉོན་མོངས་མཚན་ཉིད་པ་རྣམས་ཡིན་ལ། དེ་དག་མི་སྤོང་བ་ནི།
སྐྱེ་བའི་རྒྱུ་ཡིན་པས་མི་སྤོང་བ་མ་ཡིན་གྱི་ གཉེན་པོས་ནུས་པ་བཅོམ་པས་ཉེས་པ་མི་སྐྱེད་པའི་
ཕྱིར་དང་། ཞར་གྱིས་སྤང་བར་འགྱུར་བའི་ཕྱིར་དང་། གཞན་དོན་དུ་འཁོར་བ་སྐྱེ་བ་ལེན་པ་དོན་
དུ་གཉེན་པའི་ཕྱིར་ཆེད་དུ་གཉེར་ནས་མི་སྤོང་བ་ཡིན་ནོ་ཞེས་ཟེར་རོ། ། །
དེ་ནི་མ་ཡིན་ཏེ། གཞན་དུ་འཁོར་བར་སྐྱེ་བ་ལེན་པའི་རྒྱུར་དགོས་པས་དེ་མི་སྤོང་བ་མ་
ཡིན་ན་གཞན་དོན་དུ་འཁོར་བར་སྐྱེ་བ་ལེན་པ་དོན་དུ་གཉེར་བའི་རྒྱུ་མཚན་གྱིས་དེ་ཆེད་དུ་
གཏད་ནས་མི་སྤོང་། ཞར་གྱིས་སྤོང་ཞེས་ཁས་བླངས་པ་འགལ་བའི་ཕྱིར་དང་
། འདི་སྒོམ་སྤང་
མཚན་ཉིད་པ་ཡིན་པའི་ཚེ་ཁྱེད་རང་ལྟར་ན་གཉེན་པོས་ནུས་པ་བཅོམ་པས་མི་སྤོང་ཞེས་འབྱུང་
བར་རིགས་ཀྱི། སེམས་ཅན་གྱི་དོན་བྱེད་པར་ཞུགས་པས་འདིའི་ཉོན་མོངས་འདི་མི་སྤོང་ཞེས་
པའི་སྒྲུབ་བྱེད་འདི་འབྲེལ་མེད་དུ་འགྱུར་བའི་ཕྱིར་དང༌། འདིའི་ཉོན་མོངས་འདི་སྒོམ་སྤང་མཚན་
ཉིད་པ་ཡིན་ན་ཉོན་མོངས་མི་སྤོང་བའི་རང་བཞིན་གྱི་ལམ་ཤེས་འདི་ཡང་སྒོམ་ལམ་ཉིད་དུ་འགྱུར་
-118-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བ་དང་། དེ་ལྟར་ན་མཐོང་ལམ་ལ་སོགས་པའི་ལམ་རྣམས་ལམ་ཤེས་ཀྱིས་མ་བསྡུས་པར་འགྱུར་
བ་དང་། རྟེན་དང་བྱེད་ལས་ཀྱང་སྒོམ་ལམ་གྱི་དབང་དུ་བྱས་པར་འགྱུར་བ་དང༌། ཉོན་མོངས་
མཚན་ཉིད་པ་ཡིན་པས་ས་བརྒྱད་པ་ཡན་ཆད་ནའང་མེད་པར་འགྱུར་བ་ལ་སོགས་པ་ཧ་ཅང་
ཐལ་བར་འགྱུར་བའི་ཕྱིར་རོ། ། གཉིས་པ་ནི། གཞན་དག་ན་རེ། བློ་གྲོས་རྒྱ་མཚོས་ཞུས་པའི་མདོ་
ལྟར། སྙིང་རྗེ་དང་སྨོན་ལམ་ལ་སོགས་པ་ཉོན་མོངས་བཏགས་པ་བའོ། ། དེ་ལ་ཉོན་མོངས་སུ་
འདོགས་པའི་རྒྱུ་མཚན་སྲིད་པར་ཀུན་ཏུ་སྦྱོར་བར་འགྱུར་བའི་ཕྱིར་དང། དགོས་པ་ཀུན་ཏུ་སྦྱོར་
བའི་ཆ་ནི་ཞར་གྱིས་སྤང་བྱ་ཡིན་ནོ་ཞེས་རྟོགས་པར་བྱ་བའི་ཕྱིར་དང༌། དངོས་ལ་གནོད་བྱེད་
སེམས་ཉེ་བར་ཉོན་མོངས་པར་བྱེད་པ་མ་ཡིན་པའི་ཕྱིར་རོ་ཞེས་ཟེར་རོ། ། དེ་ལ་ཁ་ཅིག་ནི། དེ་མི་
འཐད་དེ། སྙིང་རྗེ་དང་སྨོན་ལམ་ལ་སོགས་པ་ནི་ཐེག་ཆེན་གྱི་ཐབས་ཀྱི་ཆ་ཡིན་པས་ལམ་ཤེས་
ཀྱིས་སྤོང་མི་སྤོང་དཔྱད་མི་དགོས་པའི་ཕྱིར་དང་། ལམ་ཤེས་ཟག་བཅས་སུ་འཇོག་པའི་རྒྱུ་མཚན་
ཡང་ཉོན་མོངས་ཆེད་དུ་གཉེར་ནས་མི་སྤོང་བ་ཡིན་ལ། ཉོན་མོངས་བཏགས་པ་བ་ཡིན་ན་ཟག་
བཅས་སུ་འཇོག་པའི་རྒྱུ་མཚན་ཡང་མི་འགྲུབ་པ་དང་། སྙིང་རྗེ་ཆེན་པོ་སོགས་ནི་ཞར་གྱིས་ཀྱང་
སྤང་བྱ་མ་ཡིན་པའི་ཕྱིར་ཞེས་ཟེར་རོ། ། དེ་ནི་སུན་འབྱིན་མ་ཡིན་ཏེ། བློ་གྲོས་རྒྱ་མཚོས་ཞུས་པའི་
མདོ་ལས། འཁོར་བའི་རྒྱུ་བྱེད་ལ་དགེ་བའི་རྩ་བ་དང་མཚུངས་པར་ལྡན་པའི་ཉོན་མོངས་པ་དེ་
གང་ཞེ་ན། བསོད་ནམས་ཀྱི་ཚོགས་འཚོལ་བས་མི་ངོམས་པ་དང་། བསམ་བཞིན་དུ་སྲིད་པར་སྐྱེ་
བ་འཛིན་པ་སོགས་དང་། སེམས་ཅན་ཡོངས་སུ་སྨིན་པར་བྱེད་པ་ལ་མི་སྐྱོ་བ་སོགས་དང༌། སེམས་
ཅན་གྱི་བྱ་བ་སྒྲུབ་པ་ལ་བརྩོན་པ་དང་། ཆོས་འདོད་པ་བག་ལ་ཉལ་མི་འདོར་བ་སྟེ། ཞེས་སོགས་
ནས་མཚམས་སྦྱོར་བ་ཐམས་ཅད་ལས་གྲོལ་ཡང་སྲིད་པར་སྐྱེ་བ་ལེན་པ་གང་ཡིན་པ་འདི་ནི་བྱང་
ཆུབ་སེམས་དཔའ་རྣམས་ཀྱི་སྙིང་རྗེ་ཆེན་པོ་སྟེ། ཐབས་ལ་མཁས་པ་དང༌། ཤེས་རབ་ཀྱིས་ཡོངས་
སུ་ཟིན་པས། ཉོན་མོངས་པ་དག་གིས་ཀྱང་མི་གནོད་ལ། ཉོན་མོངས་པའི་འཆིང་བ་ཐམས་ཅད་
ལས་གྲོལ་བར་བྱ་བའི་ཕྱིར་སེམས་ཅན་རྣམས་ལ་ཆོས་ཀྱང་སྟོན་ཏོ། ། །
དེ་ལ་བྱང་ཆུབ་སེམས་དཔའ་ནི་ཐབས་ལ་མཁས་པ་དང་དགེ་བའི་རྩ་བའི་སྟོབས་བསྐྱེད་
-1[9-



བརྩེ་ཆེན་འོད་སྣང་ལས།
པོད་ཆེན་དྲུག་གི་མ་ར་ཕྱིན་འགྲེལ། ་སྐོར
པས་བས
པས་བསམ་བཞིན་དུ་ཁམས་གསུམ་དུ་ཀུན་ཏུ་སྦྱོར་ཏེ། དེས་ན་དགེ་བའི་རྩ་བ་དང་མཚུངས་པར་
ལྡན་པའི་ཉོན་མོངས་པའོ། ། ཞེས་ཉོན་མོངས་ཀྱི་མིང་གིས་གསུངས་པས་ལམ་ཤེས་ཀྱིས་སྤོང་མི་
སྤོང་དཔྱོད་པ་མི་འགལ་བའི་ཕྱིར་དང་། སྙིང་རྗེ་སོགས་ཡང་དམིགས་མེད་ཀྱི་སྙིང་རྗེ་སོགས་ནི་
ཞར་གྱིས་ཀྱང་མི་སྤོང་ཡང་གང་ཟག་དང་ཆོས་སུ་ཆགས་པ་ཕྲ་མོའི་ངོ་བོའི་སྙིང་རྗེ་སོགས་ནི་ཞར་
གྱིས་སྤང་བྱ་ཡིན་པའི་ཕྱིར་འདིའི་སྙིང་རྗེ་ཡང་ཆགས་པ་ཕྲ་མོའི་ངོ་བོ་ཅན་བཟུང་སྟེ དམིགས་
མེད་ཀྱི་སྙིང་རྗེ་ནི་ཐབས་ཤེས་ཀྱི་གཙོ་བོ་ཡིན་པས་ཉོན་མོངས་ནི་ཐབས་མཁས་ཀྱི་ཟིན་པས་ཀུན་
ནས་ཉོན་མོངས་ཀྱི་གནོད་པ་མེད་ཅེས་པའི་ཚིག་འཇུག་པའི་རྒྱུ་མཚན་མེད་པའི་ཕྱིར་རོ། །འོ་ན་ཇི་
ལྟར་ཞེ་ན། འདིའི་ཉོན་མོངས་འདི་བཏགས་པ་ཉིད་ཁོ་ན་ཡིན་པར་མི་འཐད་དེ འོད་སྲུང་གིས་
ཞུས་པར། ཇི་ལྟར་གྲོང་ཁྱེར་སྐྱེ་བོའི་མི་གཙང་ལུད། ། དེ་ནི་བུ་རམ་ཤིང་པའི་ཞིང་ལ་ཕན། ། དེ་
བཞིན་བྱང་ཆུབ་སེམས་པའི་ཉོན་མོངས་ལུད། ། དེ་ནི་སངས་རྒྱས་ཆོས་རྣམས་སྐྱེད་ལ་ཕན། ། ཞེས་
བྱ་བ་ལ་སོགས་པ་དང་། ཉོན་མོངས་བཏགས་པ་བ་ཡིན་ན། དཔེ་དོན་མི་འགྲིག་པའི་ཕྱིར་དང་།
ཐབས་ཆེན་རྣམས་དང་ལྡན་པ་ལ། ། ཉོན་མོངས་བྱང་ཆུབ་ཡན་ལག་འགྱུར། །ཞེས་བྱ་བ་ལ་སོགས་
པ་དང་། འཕགས་པ་དང་སློབ་དཔོན་གཉིས་ཀས་བྱང་ཆུབ་སེམས་དཔའ་རྣམས་ནི་བསམ་བཞིན་
དུ་སྲིད་པ་ལེན་པར་འདོད་པ་དང་སྲིད་པའི་ཟག་པས་བསྡུས་པའི་བག་ལ་ཉལ་མེད་པ་ནི་མ་ཡིན་
ནོ་ཞེས་བྱ་བ་དང་། འདིར་སེམས་ཅན་གྱིས་དོན་བྱེད་པར་ཞུགས་པ་སྟེ། སྐྱེ་བ་བླང་དགོས་པའི་རྒྱུ་
མཚན་གྱིས་མི་སྤོང་ཞེས་བྱ་བ་ཡིན་པའི་ཕྱིར་དེ། གཞན་དུ་ན་སེམས་ཅན་གྱི་དོན་བྱེད་པར་ཞུགས་
པ་ཙམ་གྱིས་ཉོན་མོངས་མི་སྤོང་བའི་རང་བཞིན་ཡིན་ན་རྫོགས་པའི་སངས་རྒྱས་ཀྱང་ཉོན་མོངས་
མི་སྤོང་བའི་རང་བཞིན་དུ་ཐལ་བའི་ཕྱིར་རོ། ། གསུམ་པ་ནི། ཁ་གཅིག་ཐུན་རེ། སོ་སྐྱེའི་སྐབས་སུ་
ཉོན་མོངས་མཚན་ཉིད་པ་ཡིན་ལ། འཕགས་པའི་སྐབས་སུ་ཉོན་མོངས་ཀྱིས་མཚན་ཉིད་སེམས་
རབ་ཏུ་མ་ཞི་བར་བྱེད་པ་དང་། མི་ལྡན་པས་སྡུག་བསྔལ་སྐྱེད་པར་བྱེད་པའི་ཉོན་མོངས་མཚན་
ཉིད་པ་མ་ཡིན་ལ། ཉོན་མོངས་གཏན་མེད་ལ་ཉོན་མོངས་སུ་བཏགས་པའང་མ་ཡིན་པས་ཉོན་
མོངས་རྗེས་མཐུན་པའམ། ཕྲ་མོའོ་ཞེས་ཟེར་རོ། །དེ་ནི་ནོར་བ་ཡིན་ཏེ། ཉོན་མོངས་བཏགས་པ་བ་
-
2]-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མ་ཡིན་ན། ཉོན་མོངས་ཀྱི་མིང་ཅན་ཡིན་པས་ཉོན་མོངས་མཚན་ཉིད་པར་འགྱུར་བ་དང་མཚན་
ཉིད་པ་ཡིན་ན་ཉོན་མོངས་ཀྱི་མཚན་ཉིད་དང་མི་ལྡན་པ་འགལ་བ་དང་། འདིར་ཉོན་མོངས་
བཏགས་པ་བ་མི་འཛིན་ན་ས་བརྒྱད་པ་ཡན་ཆད་ན་ཉོན་མོངས་མཚན་ཉིད་པ་ཡོད་པའམ ཡང་
ན་སྲིད་པར་སྐྱེ་བའི་རྒྱུ་ལ་ཉོན་མོངས་སུ་བཞག་པ་འདི་ལྟ་བུ་མེད་པར་འགྱུར་བ་ལས་གཉིས་
ཀའང་བཀག་ཟིན་པའི་ཕྱིར་རོ། ། །
འཐད་པའི་ཕྱོགས་གང་ཞེ་ན། སོ་སོ་སྐྱེ་བོའི་གནས་སྐབས་སུ་ཕལ་ཆེར་ཉོན་མོངས་མཚན་
ཉིན་པ་ཡིན་ལ། ཆོས་ལ་དམིགས་པའི་སྙིང་རྗེ་ལ་སོགས་པས་ཀྱང་ལེན་པ་ཡོད་དེ། བློ་ལྡན་རྣམས་
ཀྱིས་ལས་དང་ནི། ། ཞེས་སོགས་དང༌། བྱང་སེམས་རྣམས་ནི་སེམས་ཅན་གྱི་དོན་བྱེད་པར་འདོད་
ནས་ཇི་ཙམ་པའི་སྙིང་རྗེའི་དབང་གིས་ཐེག་ཆེན་གྱི་མ་གྲུབ་པ་རྣམས་འགྲུབ་པ་དང༌། གྲུབ་པ་
རྣམས་ཡོངས་སུ་རྫོགས་པར་བྱེད་པའི་ཕྱིར་རོ། ། ས་བདུན་པའི་བར་དུ་ནི་ཕལ་ཆེར་ཉོན་མོངས་
བཏགས་པ་བ་ཡིན་ལ། སེམས་ཅན་ལ་ཆགས་པ་ཕྲ་མོའི་སྙིང་རྗེ་ལ་སོགས་པ་དང། ཉོན་མོངས་
གཞན་གྱིས་ཀྱང་ལེན་པ་ཡོད་དེ། ས་བདུན་པའི་བར་དུ་ཉོན་མོངས་ཀུན་ཏུ་འབྱུང་བར་གསུངས་
ཤིང་། དེ་ཡང་ཕལ་ཆེར་སྔགས་དང་། སྨན་གྱིས་བསད་པའི་དུག་ལྟར་སྡུག་བསྔལ་དྲག་པོ་སྐྱེད་མི་
ནུས་པ་མེད་པར་བྱེད་པས་བདག་རྒྱུད་ལ་གནོད་པར་མི་བྱེད་པ་དང༌། གནོད་པར་མི་བྱེད་པར་མ་
ཟད་བྱང་ཆུབ་སེམས་དཔའ་རྣམས་ནི་རང་གི་ཉོན་མོངས་པ་དེས་སེམས་ཅན་ཐམས་ཅད་ལ་ཕན་
འདོགས་པའི་ཕྱིར་གྲོང་ཁྱེར་ཆེན་པོའི་ལྗན་ལྗིན་ལྟ་བུ་ཡིན་པར་གསུངས་པའི་ཕྱིར་དང་། ས་དང་
པོ་ནས་བཟུང་ནས་རྣམ་སྨིན་གྱི་སྡུག་བསྔལ་མི་ལེན་ན་ཡང་སྲིད་པར་སྡུག་བསྔལ་མི་སྐྱེ་བས་ཁྱབ་
པར་འགྱུར་བས་སྡུག་བསྔལ་མ་ཡིན་པ་སྡུག་བསྔལ་དུ་སྣང་ཞིང་། སྲབ་པ་ཆེན་པོ་ཉེ་བར་གནས་པ་
ཡིན་པར་འགྱུར་ལ། དེ་ལྟ་ན་ཐོབ་ནས་བྱང་ཆུབ་སེམས་དཔའ་དབང་དམ་པའི་ཕ་རོལ་ཏུ་སོན་པ་
ཉིད་ཡིན་པར་འགྱུར་ཞིང་། དེ་ལྟ་ན་དེའི་ལུས་དང་སྐྱེ་བ་ལ་སོགས་པ་རྣམས་ཡིད་ཀྱི་རང་བཞིན་
གྱི་ལུས་དང་བསམ་གྱིས་མི་ཁྱབ་པར་སྐྱེ་བ་དང་འཆི་འཕོ་བ་ཡིན་པར་འགྱུར་ལ། དེ་ཡང་མི་རུང་
སྟེ༑ བྱང་ཆུབ་སེམས་དཔའ་དབང་ཐོབ་པ་ནི་ས་བརྒྱད་པ་ནས་ཡིན་པའི་ཕྱིར་དང་། ཡིད་ཀྱི་ལུས་
-121-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
སོགས་ཀྱང་དེ་ནས་ཐོབ་པར་བཤད་པའི་ཕྱིར་ཏེ། ལང་ཀར་གཤེགས་པ་ལས། དེ་ནི་མི་སྐྱེ་བའི་
ཆོས་ལ་བཟོད་པ་ཐོབ་སྟེ། ས་བརྒྱད་པ་ལ་གནས་ནས་ཡིད་ཀྱིས་ལུས་ཀྱང་རབ་ཏུ་ཐོབ་སྟེ བློ་
གྲོས་ཆེན་པོ་ཡིད་ལུས་ཞེས་བྱ་བ་ནི་སེམས་ཅན་སྨིན་པར་བྱ་བའི་ཕྱིར་ཡིད་བཞིན་དུ་ཐོགས་མེད་
དུ་འཇུག་པའི་ལུས་ཏེ་ཞེས་འབྱུང་ལ། དེ་ཡང་ས་བདུན་པའི་བར་དུ་རྣམ་སྨིན་རང་ལུགས་པ་
འདོད་པའི་ཁམས་སུ་སྨིན་ཅིང། ས་བརྒྱད་པ་ནས་བསམ་གཏན་གྱིས་གཟུགས་ཐོབ་པར་བཤད་
པས་རྣམ་པར་མི་རྟོག་པ་དབང་བ་ལ་སོགས་པའི་ཡེ་ཤེས་དང་ཏིང་ངེ་འཛིན་གྱི་སྒོ་ནས་ཡིད་ཀྱིས་
ལུས་དེ་ལྟ་བུར་སྒྲུབ་བྱེད་སླ་བའི་ཕྱིར་རོ། །
ས་བརྒྱད་པ་ཡན་ཆད་དུ་ནི་ཉོན་མོངས་བཏགས་པ་བ་ཁོ་ན་ཡིན་གྱི་མཚན་ཉིད་པ་ནི་མེད་
དེ༔ ཉོན་མོངས་ཀུན་ཏུ་མི་འབྱུང་བར་གསུངས་ཤིང་དེར་ཉོན་ཡིད་རྩད་ནས་ལྡོག་པའི་ཕྱིར་
རོ༑ ༑ཉོན་མོངས་བཏགས་པ་བ་ཡང་གང་ཡིན་ཞེ་ན། མ་རིག་བག་ཆགས་ཀྱི་ས་དང་། ཟག་མེད་ཀྱི་
ལས་ཡིན་ནོ། ། དེ་ལ་དང་པོ་ནི། སེམས་ཅན་འདི་ཞེས་བྱ་བ་དང་། ལས་འདིའི་དོན་དུ་ཞེས་བྱ་བ་
དང་། འདི་ལྟར་བུའི་རྣམ་པས་སྐྱེ་བ་ཞེས་བྱ་བ་ལ་སོགས་པ་མིང་དང་སྤྲོས་པའི་མཚན་མ་ཕྲ་མོ་
ལྡང་བའི་རྐྱེན་ནོ། ། མཚན་མ་ཕྲ་མོ་ནི་སེམས་ཅན་གྱི་དོན་ལ་ཆགས་པ་ཕྲ་མོའི་ངོ་བོཡིན་ནོ། ། ཟག་
མེད་ཀྱི་ལས་ནི་དེས་ཀུན་ནས་བསླང་བའི་སྐྱེ་བ་འདོད་པ་ཉིད་དེ མ་རིག་བག་ཆགས་ཀྱི་ས་ནི་
ཉོན་མོངས་པའི་མ་རིག་པ་དང་འདྲ་བར་དོན་གྱིས་གསུངས་ཤིང། སྤྲོས་པ་ཕྲ་མོ་ནི་ལེན་པ་དང་
འདྲ་བ་དང་། ཟག་མེད་ཀྱི་ལས་ནི་ལས་དང་འདྲ་བར་གསུངས་ཤིང་དེ་ལྟར་རིགས་པར་ཡང་
མཐོང་བའི་ཕྱིར་རོ། ། དེས་ནས་ཉོན་མོངས་མཚན་ཉིད་པ་ཡང་ཡོད བཏགས་པ་བ་ཡང་ཡོད་དོ་
ཞེས་རིག་པར་བྱའོ། །
ཀླན་ཀ་སྤང་བ་ནི། འོ་ན་བྱང་སེམས་འཕགས་པ་ལ་ཡང་ཉོན་མོངས་པ་དང་སྡུག་བསྔལ་
ཡོད་ན། རྒྱུད་བླ་མ་ལས། འཕགས་པས་ན་དང་རྒ་བ་དང་། ། འཆི་བའི་སྡུག་བསྔལ་རྩད་ནས་
སྤངས། ། ལས་དང་ཉོན་མོངས་དབང་གིས་སྐྱེ། ། དེ་ལ་དེ་མེད་ཕྱིར་དེ་མེད། ། ཅེས་བྱ་བ་ལ་སོགས་
གསུངས་པ་དང་འགལ་ལོ་ཞེ་ན། དེ་ནི་ལས་ཉོན་གྱིས་དབང་མེད་དུ་མི་སྐྱེ་བ་དང༌། བྱིས་པ་ལྟ་བུར་
ས་ན
-122-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
སྡུག་བསྔལ་མེད་པ་ལ་དགོངས་པ་ཡིན་ཏེ། དཔེར་ན། རྒྱལ་པོ་ལ་དབང་མེད་པར་གཞན་གྱི་རྗེས་
སུ་འབྲང་དགོས་པའི་རྒྱལ་པོས་བྱ་བ་དེ་བྱས་ཀྱང་རྒྱལ་པོའི་དབང་གིས་བྱས་སོ་ཞེས་མི་བརྗོད་པ་
བཞིན་དུ་ཐབས་ཤེས་ཁྱད་པར་ཅན་གྱིས་དབང་བྱས་པའི་ལས་ཉོན་ལས་སྐྱེ་བ་དེ་དག་དེ་དང་
འདྲ་སྟེ། ཐབས་ཤེས་ཁྱད་པར་ཅན་གྱིས་དབང་གིས་བསམ་བཞིན་དུ་སྐྱེ་བ་འཛིན་གྱི ཉན་རང་
འཕགས་པ་སློབ་ལྟར་དབང་མེད་དུ་སྐྱེ་བ་ནི་མ་ཡིན་པས་འགལ་བ་མེད་དོ། གལ་ཏེ་ས་དང་པོ་
ནས་བདག་ལྟ་ཟད་པས་ཉོན་མོངས་ཟད་པར་བརྗོད་པ་མ་ཡིན་ནམ་ཞེ་ན། དེ་ནི་བདག་ལྟ་ཀུན་
བཏགས་ཟད་པ་ཡིན་གྱི། ལྷན་སྐྱེས་ཡོད་པར་ནི་གྲུབ་མཐའ་ཕལ་ཆེར་མཐུན་པ་ཡིན་ཏེ། གཞན་
དུ་ན་ཐེག་ཆེན་མཐོང་ལམ་ཐོབ་མ་ཐག་ཉོན་མོངས་ཐམས་ཅད་གཏན་ནས་ཟད་པས་དགྲ་བཅོམ་
པར་འགྱུར་རོ་ཞེས་བཤད་ཟིན་ཏོ།། འོ་ན་བྱང་སེམས་རྒྱུན་མཐའ་བ་དེ་སྲིད་པར་སྐྱེ་བའི་རྒྱུའི་
ཉོན་མོངས་མི་སྤོང་བ་ཡིན་ནམ་མིན། མིན་ན་སངས་རྒྱས་ཀྱི་དངོས་རྒྱུར་མི་འཐད་ལ། ཡིན་ན་དེའི་
ལམ་ཤེས་ལ་ཉོན་མོངས་མི་སྤོང་བའི་རང་བཞིན་འདིས་མ་ཁྱབ་པས་ཟག་བཅས་སུ་ཡང་ཇི་ལྟར་
འཐད་ཅེ་ན། སྐྱོན་མེད་དེ། ཆེད་དུ་གཉེར་ནས་མི་སྤོང་བ་ཡིན་གྱི གཏན་ནས་མི་སྤོང་བ་མིན་ལ།
འདིར་ཡང་ཞར་གྱིས་སྤོང་བ་ཡིན་པས་སྐྱོན་མེད་དོ ། ཞར་གྱི་ཇི་ལྟར་སྤོང་ཞེ་ན། ཆོས་ལ་ཆགས་
པའི་བག་ལ་ཉལ་ཕྲ་མོ་སྤངས་པའི་ཞར་ལ་སེམས་ལ་ཆགས་པ་ཕྲ་མོའི་བག་ལ་ཉལ་ཀྱང་སྤང་བར་
འགྱུར་བའི་ཕྱིར་རོ། །
ལམ་ཤེས་ཉིད་ཀྱི་སྐབས་ཞེས་བྱ་བ་ལ་སོགས་པ་འདིར། ཤེས་བྱ་ཉན་རང་གི་ལམ་དང་
ལམ་ཤེས་གང་དཔྱད་པའོ། ། དང་པོ་ནི། ཁ་གཅིག་ཟན་རེ། གཟུང་དོན་རྟོག་པ་སྤོང་ཕྱིར་
དང༌། ། འཛིན་པ་མི་སྤོང་ཕྱིར་དང་ནི། ། ཞེས་བྱ་བ་ལ་སོགས་པ་འབྱུང་བ་དང་། མཚམས་སྦྱོར་
རྣམས་སུ་ཡང་ཉན་རང་གི་ལམ་ཞེས་འབྱུང་བས་འདི་ནི་ཉན་རང་རང་རྒྱུད་པའི་ལམ་ཡིན་ནོ་ཞེས་
ཟེར་རོ། །དེ་ནི་མ་ཡིན་ཏེ། འདིར་མདོའི་དངོས་བསྟན་མི་སྤོང་ལ། མདོ་ལས་ཐབས་ཤེས་ཁྱད་པར་
ཅན་གྱིས་ཟིན་པའི་ཉན་རང་གི་ལམ་བསྟན་པའི་ཕྱིར་རོ། །གཞན་དག་ནི་མདོ་ལས་ཐབས་ཤེས་
ཁྱད་པར་ཅན་གྱིས་ཟིན་པར་བསྟན་པས་བྱང་ཆུབ་སེམས་དཔའི་རྒྱུད་ལ་སྐྱེ་བཞིན་པའི་ཉན་རང་
-123-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
གི་ལམ་ཡིན་ནོ་ཞེས་ཟེར་རོ། ། འདི་ཡང་ནོར་བ་ཡིན་ཏེ། ལམ་ཤེས་ཀྱི་དམིགས་པའི་ལམ་འདིས་
ཉན་རང་རང་རྒྱུད་པའི་ལམ་མ་བསྡུས་ན་ལམ་ཤེས་ཀྱིས་ནི་ཉན་རང་རང་རྒྱུད་པའི་ལམ་ཤེས་པ་
ཉིད་དུ་མི་འགྱུར་བའི་ཕྱིར་རོ། ། དེ་ཡང་མི་རིགས་ཏེ། རྣམ་མཁྱེན་གྱི་དམིགས་པ་རྣམ་པ་ཐམས་
ཅད་ཡིན་པ་བཞིན། ལམ་ཤེས་ཀྱི་དམིགས་པ་ཡང་ལམ་ཐམས་ཅད་ཡིན་པར་རིགས་ཏེ། གཞན་
དུ་ན་ཉི་ཚེ་བའི་ལམ་ཤེས་ཉིད་དུ་འགྱུར་བའི་ཕྱིར་རོ། །གཞན་དག་འབྲེ་ཨར་སོགསན་རེ། ཤེས་བྱ་ཉན་
རང་གི་ལམ་འདི་ནི་བྱང་སེམས་ཀྱི་ཡོན་ཏན་ཡར་ལྡན་དུ་བསྐྱེད་བྱའི་ལམ་ཡིན་པས་བྱང་སེམས་
ཀྱི་ལམ་དངོས་ཡིན་ལ། ཉན་རང་གི་ལམ་ནི་བཏགས་པ་བ་ཡིན་ནོ། ། དེ་ལ་འདོགས་པའི་ཆོས་
གསུམ་ནི་བཤད་ཟིན་པ་ལྟར་ཡིན་ནོ་ཞེས་ཟེར་རོ། །དེ་ཡང་རྣམ་པར་འཁྱམས་པ་ཡིན་ཏེ། ཤེས་བྱ་
ཉན་རང་གི་ལམ་དེ་ཉན་རང་གི་ལམ་མ་ཡིན་ན་ཉན་རང་གི་ལམ་ཤེས་པའི་ལམ་ཤེས་དེ་ཡང་ཉན་
རང་གི་ལམ་ཤེས་ཡང་དག་ཏུ་མི་འགྱུར་ཏེ། ཤེས་བྱ་དེ་སྔོན་པོ་གཏན་མ་ཡིན་ན་ཤེས་བྱེད་དེ་ཡང་
སྔོན་པོ་ཤེས་པ་ཡང་དག་ཏུ་མི་འགྱུར་བ་བཞིན་ནོ། །
གཞན་ཡང་འདི་ལས་གཞན་པའི་ཉན་རང་གི་ལམ་ནི་བྱང་སེམས་ཀྱིས་མཁྱེན་པར་མི་
འཐད་པས་ན་བྱང་སེམས་འཕགས་པས་ནི་ཉན་རང་གི་རིགས་ཅན་ལ་དེ་དག་གི་ལམ་དངོས་
བསྟན་པའི་སྒོ་ནས་ལེགས་པར་ཁྲིད་མི་ནུས་པར་འགྱུར་ཏེ། ཉན་རང་གི་ལམ་དངོས་མི་ཤེས་པའི་
ཕྱིར། ལོང་བས་ལོང་བ་ཁྲིད་མི་ཤེས་པ་བཞིན་ནོ། ། ཡང་ན་དེས་ནི་ཉན་རང་གི་རིགས་ཅན་རྣམས་
ཐོགས་མ་ཉིད་ནས་ཐེག་ཆེན་གྱི་ལམ་གྱིས་ཁྲིད་ནུས་པ་དང་། ཉན་རང་གི་ལམ་ཐམས་ཅད་ཀྱང་
ཐེག་ཆེན་གྱི་ལམ་དུ་འགྱུར་ཏེ། ཉན་རང་གི་རིགས་ཅན་ཐོག་མ་ཁོ་ནར་དེ་དག་གི་ལམ་གྱིས་བཀྲི་
བའི་དོན་དུ་ཤེས་པར་བྱ་དགོས་པའི་ཉན་རང་གི་ལམ་འདི་དག་ཐེག་ཆེན་གྱི་ལམ་མཚན་ཉིད་པ་
ཡིན་པའི་ཕྱིར་རོ། །རྒྱས་པར་ནི་གཞན་གྱིས་བཀག་ཟིན་པས་འདིར་མ་བྲིས་སོ། ། །
འོ་ན། ཇི་ལྟར་ཞེ་ན། མྱོང་བའི་ལམ་ནི་བྱང་སེམས་རང་རྒྱུད་ཀྱི་གང་ཟག་གི་བདག་མེད་
དང་གཟུང་མེད་རྟོགས་པའི་ཆ་དེ་ཉིད་ཡིན་ལ། རྟོགས་པའི་ལམ་ནི་ཉན་རང་གི་ལམ་ཐམས་ཅད་
ཡིན་ཏེ། མྱོང་བའི་ཆ་ལ་དགོངས་ནས་མདོར་ཡང་བྱང་སེམས་ཀྱི་རྒྱུད་དང་འབྲེལ་བ་དེ་བསྟན་
-124-
-124-



གྲགས་ཆེན་བཅོ་བརྒྱད་ཀྱི་བོ་དོང་ང་ཆ་ཆེན་པར་ཕྱིན་འགྲེལ་པ་བཞུགས། ༼༣༤
པའི་ཕྱིར་དང་། ལམ་ཐམས་ཅད་དམིགས་པ་མ་ཡིན་ན་སྔར་བཤད་པའི་ཉེས་པར་འགྱུར་བོ ། དེ་
ལྟར་བསྐྱེད་བྱའི་ལམ་ནི་བྱང་སེམས་རང་རྒྱུད་ཀྱི་དེ་ཉིད་ཡིན་ལ། ཤེས་བྱའི་ལམ་ནི་ཐམས་ཅད་
ཡིན་ནོ་ཞེས་བྱ་བ་འདི་རྗེ་བཙུན་ཡབ་སྲས་ཐམས་ཅད་ཀྱི་བཞེད་པ་ཡིན་ནོ ། །
གཉིས་པ་ལ་ཁ་གཅིག་རེ། ཤེས་བྱ་ལམ་གསུམ་པོ་ཉིད་དངོས་སུ་བཤད་ནས་ལམ་ཤེས་ནི་
ཤུགས་ལ་བསྟན་ཏོ་ཞེས་ཟེར་རོ། ། དེ་ནི་མ་ཡིན་ཏེ། རྣམ་པ་མི་དམིགས་སྒོམ་ནས་ནི། ། ཉན་ཐོས་
ལམ་འདི་ཤེས་པར་བྱ། ། ལམ་ཤེས་ཉིད་ཀྱི་སྐད་གཅིག་མ། །ཞེས་བྱ་བ་ལ་སོགས་པ་གསུངས་པའི་
ཕྱིར་དང་། མི་དམིགས་པའི་རྣམ་པ་ཅན་གྱིས་ལམ་འདི་དག་ནི་ཉན་རང་གི་ལམ་གྱི་ཆར་འགལ་
བར་རིགས་པས་ཀྱང་ཐོབ་པའི་ཕྱིར་རོ། ། གལ་ཏེ་ཉན་རང་རང་རྒྱུད་པའི་ལམ་ལ་དེ་ལྟར་འགལ་
ཡང་འདི་བྱང་སེམས་ཀྱི་རྒྱུད་ལ་ཡོན་ཏན་ཡར་ལྡན་དུ་སྐྱེ་བའི་ལམ་ཡིན་པས་མི་འགལ་ལོ་ཞེ་ན།
འོ་ན་ཤེས་བྱ་ཉན་རང་གི་ལམ་འདི་ནི་བྱང་ཆུབ་སེམས་དཔས་ཤེས་པར་བྱ་བ་ཡིན་གྱི མངོན་དུ་
བྱ་བ་མ་ཡིན་པས་དེ་མི་རིགས་པར་འགྱུར་ཏེ། ཐབས་ཤེས་ཟུང་འབྲེལ་གྱི་ལམ་མི་དམིགས་པའི་
རྣམ་པ་ཅན་ཡིན་པའི་ཕྱིར་རོ། །གཞན་དག་ན་རེ། ལམ་ཤེས་དངོས་སུ་བཤད་ནས་ལམ་ནི་ཤུགས་
ལ་བསྟན་ཏོ། ། ཞེས་ཟེར་རོ། ། དེ་ཡང་མ་ཡིན་ཏེ། ལུས་ཀྱི་སྐབས་སུ་སློབ་མ་བསེ་རུའི་ལམ་གང་
དང༌། ། ཞེས་སོགས་དང་། ཡན་ལག་གི་སྐབས་འདིར། འཕགས་པ་ཉན་ཐོས་རྣམས་ལ་ནི། ། ཞེས་
སོགས་དང་། འཕགས་སེང་ལ་སོགས་པའི་མཚམས་སྦྱོར་རྣམས་སུ་ཡང་ལམ་དངོས་སུ་བསྟན་
པའི་མཚམས་སྦྱོར་དུ་སྣང་བའི་ཕྱིར་རོ། ། །
གལ་ཏེ་ལམ་ཞར་དང་ལམ་ཤེས་གཙོ་བོ་ཡིན་ནོ་ཞེས་ཟེར་ན དེ་ཡང་མི་རིགས་ཏེ། ལམ་
ཤེས་པ་ཉིད་ཀྱི་སྐབས་སུ་ལམ་ཐམས་ཅད་རྫོགས་པར་བྱ་དགོས་པའི་ཕྱིར་རོ། ། འོ་ན་ཇི་ལྟར་ཞེ་
ན༔ ཉན་ཐོས་ཀྱི་སྐབས་སུ་གཉིས་ཀ་དངོས་སུ་བསྟན་ལ། རང་རྒྱལ་གྱི་འཕགས་ལམ་གྱི་སྐབས་སུ་
རང་རྒྱལ་གྱི་ལམ་ཉིད་དངོས་སུ་བསྟན་གྱི། ལམ་ཤེས་དངོས་སུ་མ་བསྟན་ནོ། ། འོ་ན་འཕངས་སེང་
གིས་མཚམས་སྦྱོར་རྣམས་སུ་ལམ་གསུམ་གྱི་མཚམས་སྦྱོར་མཛད་ཀྱི ལམ་ཤེས་གསུམ་ནི་མི་
མཛད་པ་ཇི་ལྟར་ཞེ་ན། ལམ་ཤེས་པ་ཉིད་ཀྱི་སྐབས་སུ་ལམ་ཐམས་ཅད་བསྐྱེད་པར་བྱ་ཞིང་
-125-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
རྫོགས་པར་བྱ་དགོས་པས་ལམ་ཤེས་པ་ཙམ་གཙོ་བོ་མ་ཡིན་གྱི སྐྱེད་པ་གཙོ་བོ་ཞེས་བསྟན་པའི་
ཕྱིར་ཏེ། ངེས་པར་འབྱེད་པའི་ཆ་དང་མཐུན་པ་ཞེས་པའི་སྐབས་སུ་སློབ་དཔོན་གྱིས་ཡང་དང་
ཡང་དུ་སྐྱེ་བོ་ཞེས་བྱ་བ་དང་། ཇི་སྐད་བཤད་པའི་ལམ་སྐྱེ་བས་ཞེས་བྱ་བ་ལ་སོགས་པ་ཡང་ཕྱིར་
རོ། ། དེས་ན་ལམ་ཤེས་གཙོ་བོར་བསྟན་ནོ་ཞེས་རྟོགས་པར་བྱ་བའི་ཕྱིར་རོ། ། གལ་ཏེ་བྱང་སེམས་
ཀྱི་ཡེ་ཤེས་གཅིག་ཉིད་ལ་ཉན་རང་གི་ལམ་དང་། ལམ་ཤེས་གཉིས་ཀ་འཇོག་པ་འགལ་ཏེ། ཉན་
རང་གི་ལམ་གྱི་ཆ་ནི་སྤང་བྱ་ཡིན་ལ། ལམ་ཤེས་ནི་བསྟེན་བྱ་ཡིན་པའི་ཕྱིར་རོ། ། ཞེ་ན། ཉན་རང་
གི་ལམ་གྱི་མཚན་མར་འཛིན་པའི་བྱེད་ལས་སོགས་སྤོང་བ་ཡིན་གྱི ཆ་ཐམས་ཅད་སྤོང་བ་མ་ཡིན་
པས་སྐྱོན་མེད་དོ། ། གལ་ཏེ་འགལ་བ་གཉིས་རྫས་གཅིག་ཏུ་མི་རིགས་སོ་ཞེ་ན། སྐྱོན་མེད་དེ།
རྟོགས་པ་དང་དེ་མྱོང་བཞིན་ནོ། །
ཅ༢ཉན་ཐོས་ཀྱི་ལམ་ཤེས་པའི་ལམ་ཤེས་བཤད་བ་
ཉན་ཐོས་ལམ་འདི་ཤེས་པར་བྱ། ། ཞེས་པའི་སྐབས་འདིར་ཉན་ཐོས་ཀྱི་ལམ་གྱི་མཚན་
ཉིད་དང༌། དབྱེ་བ་དང་། སྒོམ་རིམ་དང༌། ཐེག་པའི་གང་ཟག་གོ། མཚན་ཉིད་ནི་གྲགསཁ་ཅིག་དག་
རིགས་ཅན་གསུམ་གྱི་ནང་ནས་རང་བཞིན་གྱིས་དབང་པོ་རྟུལ་པོ་མྱང་འདས་སུ་ཕྱིན་པར་བྱེད་
པའི་ལམ་ཟེར་བ་ནི་མི་འཐད་དེ། དེ་ལྟ་ན་བྱང་སེམས་ཀྱི་རྒྱུད་ལ་རྫོགས་པ་མེད་པར་འགྱུར་བའི་
ཕྱིར་རོ། ། འོ་ན་ཇི་ལྟར་ཞེ་ན། གང་གིས་བདག་མེད་རྟོགས་པའི་ཡེ་ཤེས་སོ། ། དེ་ལ་ཉན་ཐོས་རང་
རྒྱུད་པའི་ལམ་གྱིས་ཉེར་ཞིར་ལྟུང་བར་བྱེད་ལ། བྱང་སེམས་ཐབས་མཁས་པ་དེ་དག་གིས་འགོག་
པར་བྱེད་པ་ཡིན་ནོ། །
དབྱེ་བ་ནི་ཉན་ཐོས་ཀྱི་ཚོགས་ཀྱི་ལམ་ལ་སོགས་པ་ལྔ་སྟེ་རྒྱས་པར་ཉན་ཐོས་ཀྱི་སར་ལྟ
བར་བྱའོ། ། སྒོམ་རིམ་ནི་འདིར་སྔ་ཕྱི་ཁ་ཅིག་བྱེ་བྲག་བྲག་ཏུ་སྨྲ་བ་ལྟར་འཇོག་པ་མི་འཐད་དེ རང་
ལུགས་ནི་རྣམ་པའི་སྐབས་ཀྱི་བྱང་ཕྱོགས་ཀྱི་རིམ་པ་ལྟར་ཡིན་པའི་ཕྱིར་དང༌། དེ་རྣམ་པའི་སྐབས་
སུ་འཆད་པར་འགྱུར་རོ། ། ཐེག་པ་རྣམ་པར་བཞག་པ་ནི་མངོན་པ་ཀུན་ལས་བཏུས་སུ། ཉན་ཐོས་
-126-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཀྱི་ཐེག་པ་གང་ཞེ་ན། ཉན་ཐོས་ཀྱི་ཆོས་ཉིད་ངེས་པའམ། མ་ངེས་པ་ལ་གནས་པ་དང་། རང་
བཞིན་གྱི་དབང་པོ་རྟུལ་བ་དང་། བདག་རྣམ་པར་ཐར་པར་བྱ་བའི་ཕྱིར་སྨོན་ལམ་བཏབ་པ་དང་།
ཡིད་འབྱུང་བ་དང་། འདོད་ཆགས་དང་བྲལ་བ་དང་། རྣམ་པར་གྲོལ་བར་བྱ་བའི་བསམ་པ་ཅན་
དང༌། ཉན་ཐོས་ཀྱི་སྡེ་སྣོད་ལ་དམིགས་ནས་ཆོས་ཀྱི་རྗེས་སུ་མཐུན་པའི་ཆོས་སྒྲུབ་ཅིང་། གང་སྡུག་
བསྔལ་གྱིས་མཐར་ཕྱིན་པར་ཐོབ་པའོ་ཞེས་འབྱུང་བ་ལྟར་རོ། ། འདིར་རིགས་མ་ངེས་པ་ནི་གནས་
སྐབས་ལ་འཇོག་གོ། དེའི་ཕྱིར་གྲུབ་མཐའ་གཞན་ལ་བརྟེན་ནས་སུན་འབྱིན་པར་མི་བྱའོ ། །
དེ་ལ་རྣམ་པ་རྣམས་ཉན་ཐོས་ཀྱི་ལམ་ཡིན་པར་ཤེས་པར་བྱའོ། །ཞེས་པ་འདིར། རྣམ་པའི་
ངོ་བོ་དང་། རྐང་གྲངས་དང་། སྒོམ་རིམ་དང༌། བསྟན་ཚུལ་ལོ། ། དང་པོ་ནི། རྣམ་པ་འདི་དག་དོན་
རྣམས་བདེན་བཞིའི་ཆོས་བཅུ་དྲུག་ལ་ཕལའཛིན་པ་ནི་མི་འཐད་དེ། འགྲེལ་པ་ཚད་ལྡན་རྣམས་སུ་
ཉན་ཐོས་ཀྱི་ལམ་ཡིན་པར་བཤད་ཅིང་ཉན་ཐོས་ཀྱི་ལམ་འཆད་པའི་སྐབས་ཡིན་པས་རིགས་
པས་ཐོབ་པའི་ཕྱིར་རོ། །གཉིས་པ་ནི། ཁ་རདཅིག། ཀུན་འབྱུང་ལ་རྒྱུ་སོགས་བཞི་དང་། ནད་སོགས་
བཞི་དང་སོ་སོར་བགྲངས་ནས་བརྒྱད་དུ་བྱེད་པ་ནི་མི་འཐད་དེ ནད་ལ་སོགས་པ་ལོགས་སུ་རྒྱུ་
སོགས་བཞི་མདོས་མ་ཟིན་ཅིང་། ངོ་བོའི་རྣམ་པ་ཟུར་དུ་འདྲེན་ན་གཞན་དག་ཀྱང་བགྲང་དགོས་
པར་ཧ་ཅང་ཐལ་བའི་ཕྱིར་རོ། ། སྡུག་ཀུན་ཐུན་མོང་བའི་རྣམ་པ་བདེན་པ་གཉིས་ལ་སོ་སོར་མ་
བགྲངས་པར་ཉེར་དྲུག་ཏུ་བྱེད་ཤིར་གྲགསཔའང་མི་རིགས་ཏེ། དེ་དག་ཉིད་སོ་སོའི་ཞེས་སོ་སོའི་ཚིག་
སྨོས་པ་དོན་མེད་པར་འགྱུར་བའི་ཕྱིར་རོ། ། འོ་ན་ཇི་ལྟར་ཞེ་ན། སྡུག་ཀུན་མཐུན་མོང་བའི་རྣམ་པ་
གཉིས་ལ་སོ་སོར་སྦྱར་བའི་བཅུ་བཞི་སྟེ། ཀུན་དྲིལ་བས་སོ་གསུམ་ཡིན་ནོ། །
སྒོམ་རིམ་ནི་དང་པོར་སྡུག་བསྔལ་ལ་མི་རྟག་སོགས་བཞིར་ཤེས་པར་བྱས་ནས། ཀུན་
འབྱུང་སོགས་བཞི་དང་འདྲ་བར་བྱེད་ལ། སྤོང་བའི་ཚུལ་ཡང་མཐོང་ལམ་དུ་ཡིད་འབྱུང་བའི་རྣམ་
པ་གཉིས་ཀྱིས་སྤོང་། སྒོམ་ལམ་དུ་འདོད་ཆགས་དང་བྲལ་བའི་རྣམ་པ་གཉིས་ཀྱིས་སྤོང་། མི་སློབ་
ལམ་དུ་འགོག་པའི་རྣམ་པ་གསུམ་གྱིས་སྤོང་བ་ཡིན་ལ། དེའི་ཚེ་འགོག་པའི་རྣམ་པ་བདུན་མངོན་
དུ་བྱེད་ཅིང་། ལམ་གྱི་རྣམ་པ་བཞི་བརྟེན་པར་བྱེད་དོ། ། བསྟན་ཚུལ་ནི་ཁ་ཅིག་ཤང་ཨན་རེ། ཉན་
-127-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
ཐོས་ཀྱི་སྡེ་སྣོད་དུ་རྣམ་པ་བཅུ་དྲུག་བཤད་པ་དེ་འདིར་མི་བཟུང་གི ཡུམ་ཆེན་མོ་དག་ཏུ་བཤད་
པ་བཟུང་ངོ་ཞེས་ཟེར་རོ། །དེ་ནི་མི་རིགས་ཏེ། རྣམ་པ་བཅུ་དྲུག་ཉིད་མ་བཟུང་ན་ཉན་ཐོས་ཀྱི་ལམ་
དུ་འགྱུར་བའི་ཕྱིར་རོ། ། འོ་ན་ཇི་ལྟར་ཞེ་ན། མངོན་པར་བཤད་པའི་རྣམ་པ་རྣམས་ནི་ངོ་བོ་དང་།
མངོན་པ་དང་ཚིག་མི་མཐུན་པར་ཡུམ་ལས་གསུངས་པ་རྣམས་ནི་རྣམ་གྲངས་ཡིན་ནོ། ། དེས་ན་
སྡུག་བསྔལ་གྱི་གསུམ། འགོག་པའི་གཅིག ། ལམ་གྱི་བཞི་རྣམས་ངོ་བོས་བསྟན་ལ། གཞན་རྣམས་
རྣམ་གྲངས་ཀྱིས་བསྟན་པ་ཡིན་ནོ། ། འོ་ན་ལམ་བདེན་གྱི་རྣམ་པ་རྣམས་ཀྱང་ངོ་བོས་བསྟན་པར་མི་
འགྱུར་ཏེ། མངོན་པ་དང་མཐུན་པར་ཡུམ་ལས་ལམ་ལ་སོགས་པ་བརྡ་མ་མཛད་པའི་ཕྱིར་རོ་ཞེ་ན་
སྐྱོན་མེད་དེ། བྱང་ཕྱོགས་སོགས་ནི་ལམ་ལ་སོགས་པའི་རྣམ་གྲངས་མ་ཡིན་གྱི་ མཚན་གཞི་ཉིད་
ཡིན་པས་དེ་བསྟན་པས་ངོ་བོས་བསྟན་པར་རིགས་པའི་ཕྱིར་རོ། ། འདིར་སྡུག་བདེན་གྱི་སྐབས་སུ་
སྟོང་པའི་མཚན་ཉིད་བདག་མེད་པ་དང་། དག་མེད་ཀྱི་མཚན་ཉིད་ཞི་བ་ཞེས་འགྱུར་བཅོས་ནས་
བདག་མེད་རྣམ་གྲངས་ཀྱི་རྣམ་པས་བསྟན་པར་འདོད་པ་ནི་མི་རིགས་ཏེ བདག་མེད་རང་མིང་
གིས་བསྟན་པའི་ཕྱིར་རོ། །དེས་ན་སྡུག་བསྔལ་གྱི་ངོ་བོའི་རྣམ་པ་རྣམས་ཚང་བར་བགྲངས་ཏེ། སྟོང་
པ་དང་བདག་མེད་དེ་དག་གི་མཚན་ཉིད་ཀྱི་སྟོང་ཉིད་ཀྱི་རྣམ་གྲངས་ཀྱི་རྣམ་པ་ཞི་བ་སྟེ་བཞི་
བདག་དང་ཞེས་སྦྱར་བྱའོ། ། །
མདོ་སྦྱོར་ནི་མི་དམིགས་པའི་ཚུལ་གྱིས་ཞེས་པས་ལམ་ཤེས་བསྟན་ལ། མི་རྟག་སོགས་སུ་
ཡིད་ལ་བྱེད་པས་ཉན་ཐོས་ཀྱི་ལམ་གྱི་རྣམ་པ་དེདང་དེ་བསྟན་ནོ། །འཕགས་པའི་མཉམ་བཞག་ན་
རྟོག་པ་མེད་པས་ཡིད་བྱེད་དེ་ཇི་ལྟར་འབྱུང་ཞེ་ན། མི་རྟག་སོགས་རྟོགས་པར་བྱེད་པ་ལ་ཡིད་
བྱེད་ཞེས་བྱའོ། །
ངེས་བྱེད་ཆ་མཐུན་གྱི་སྐབས་འདིར། ཁ་ཅིག་ན་རེ། འདིའི་སྦྱོར་ལམ་ལ་ནི་མི་དམིགས་པ་
ཡི་རྣམ་པ་ཅན་ཡིན་པས་བྱང་སེམས་ཀྱི་སྦྱོར་ལམ་བསྟན་གྱི ཉན་ཐོས་ཀྱི་ནི་དངོས་སུ་མ་བསྟན་
ལ༑ སྐབས་དང་པོའི་སྦྱོར་ལམ་དང་མི་ཟློས་ཏེ། དང་པོར་ནི་ཉན་རང་ལས་ཁྱད་པར་དུ་འཕགས་
པར་སྒྲུབ་པའི་ཕྱིར་ཡིན་ལ། འདིར་ནི་ཉན་རང་གི་ལམ་མི་དམིགས་པར་ཤེས་པར་བྱ་བའི་ཕྱིར་
-128-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བསྟན་ཏོ་ཞེས་ཟེར་རོ། ། དེ་ནི་སློབ་དཔོན་གྱི་དགོངས་པ་མ་ཡིན་ཏེ འདི་དག་ཉན་ཐོས་ཀྱི་ངེས་
བྱེད་ཆ་མཐུན་དུ་གསལ་བར་བཤད་པའི་ཕྱིར་དང། འགྲེལ་ཆེན་དུ་བྱང་སེམས་ཀྱི་ངེས་འབྱེད་ཆ་
མཐུན་ནི་སྐབས་དང་པོར་བཤད་པ་ལས་གཟུང་བར་བྱའོ། ། ཞེས་འདིར་དངོས་སུ་མ་གསུངས་
པར་བཤད་པའི་ཕྱིར་དང་། དེ་ལ་ཚད་མར་བྱེད་པའི་ཕྱིར་རོ། ། གཞན་དག་ནི་འཕགས་པའི་ལྟར་
ནའང་འདིར་བྱང་སེམས་ཀྱི་ངེས་བྱེད་ཆ་མཐུན་མ་བསྟན་ནོ་ཞེས་ཟེར་རོ། ། དེ་ནི་མ་ཡིན་ཏེ།
འཕགས་པས་སྦྱོར་ལམ་གྱི་ཟློས་སྤོང་མཛད་པ་ན་ཉན་ཐོས་ཀྱི་ལམ་གྱི་སྐབས་སུ་ངེས་བྱེད་་་་
མཐུན་གསུངས་པ་ནི་དམིགས་པ་སྟོང་ཉིད་དང་། རྣམ་པ་སྟོང་པ་ཉིད་རྣམས་དབྱེར་མེད་པར་
རྟོགས་པའི་རྣམ་པ་ཅན་དུ་གསུངས་པའི་ཕྱིར་དང་། དེ་བཞིན་དུ་རང་རྒྱལ་ལ་ཡང་བསྒྲེས་པའི་
ཕྱིར་དང་། གཞན་དུ་ན་ཉན་རང་གི་སྦྱོར་ལམ་ཡིན་པས་བྱང་སེམས་ཀྱི་སྦྱོར་ལམ་དེ་དག་དང་མི་
ཟློས་ཞེས་གསུངས་པས་ཆོག་པའི་ཕྱིར་རོ། །ཁ་ཅིག་ནི་ཉན་རང་ལའང་ཆོས་ཀྱི་བདག་མེད་རྟོགས་
པ་ཡོད་དོ་ཞེས་སྨྲས་ནས་ཉན་རང་གི་སྦྱོར་ལམ་ཉིད་མི་དམིགས་པ་ཅན་དུ་འཆད་དོ། དེ་ནི་མ་
ཡིན་ཏེ། སྔར་དུ་བཀག་ཟིན་པའི་ཕྱིར་རོ། ། འོ་ན་ཇི་ལྟར་ཞེ་ན། འཕགས་པ་ལྟར་ན། འཕགས་པ་
ཉན་ཐོས་ལམ་ལ་ནི། ། ཞེས་པས་དམིགས་པ་ཉན་ཐོས་ཀྱི་ལམ་བརྗོད་ནས་དྲོད་རྩེ་སོགས་ཀྱི་དེ་
ཤེས་བྱེད་བརྗོད་པ་ཡིན་ལ། སློབ་དཔོན་ལྟར་ན། འཕགས་པ་ཉན་ཐོས་ཀྱི་སྦྱོར་ལམ་ལ་ཞེས་སྦྱར་
བཟུང་ནས་དབྱེར་མེད་སོགས་ལམ་ཤེས་ཀྱི་རྣམ་པ་དང་། དེས་བསྟན་པའམ་རྟོགས་པ་དྲོད་ཡིན་
ནོ་ཞེས་སོགས་དམིགས་པར་སྦྱོར་བར་མཛད་དོ། ། ཡང་ན་དབྱེར་མེད་རྟོགས་པས་གང་ཟག་གི་
བདག་མེད་རྟོགས་པ་ཡང་བསྟན་ལ། དེའི་ཆས་ཉན་ཐོས་ཀྱི་དྲོ་བ་སོགས་བསྟན་ཏོ་ཞེས་བྱ་བ་ཡིན་
ནོ༔ ༑བཤད་པ་ཕྱི་མ་འདི་ལྟར་ན་ཉན་ཐོས་ཀྱི་སྦྱོར་ལམ་བསྟན་པར་འགྱུར་མོད་ཀྱི། དེའི་ལམ་
ཤེས་བསྟན་པར་ནི་མི་འགྱུར་རོ་ཞེ་ན སྐྱོན་མེད་དེ། དབྱེར་མེད་རྟོགས་པས་ཉན་ཐོས་ཀྱི་སྦྱོར་
ལམ་ཡང་མི་དམིགས་པར་རྟོགས་པར་དོན་གྱིས་བསྟན་ལ། དེའི་ཆས་ཉན་ཐོས་ཀྱི་སྦྱོར་ལམ་ཤེས་
པའི་ལམ་ཤེས་བསྟན་པའི་ཕྱིར་རོ། ། མདོ་དེ་དང་དེས་ཉན་ཐོས་ཀྱི་སྦྱོར་ལམ་དང་དེའི་ལམ་ཤེས་
ཇི་ལྟར་བསྟན་ཞེ་ན། འཕགས་པ་ལྟར་ན་སྤྱི་སྒྲ་བྱེ་བྲག་ལ་འཇུག་པའི་མི་དམིགས་པའི་རྣམ་པ་དེ་
-29-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
དང་དེས་ལམ་ཤེས་བསྟན་ཅིང་ཤེས་བྱེད་ཀྱི་ཤེས་བྱ་མཚོན་ནས་བསྟན་པའི་ཕྱིར་དང། དང་པོ་
གསུམ་གྱིས་གཟུགས་སོགས་གཟུང་བ་ཡུལ་ལས་བརྩམས་ཏེ གཟུང་མེད་རྟོགས་པ་བཤད་པས་
སྦྱོར་ལམ་དང་པོ་གསུམ་མཚོན་པའི་ཕྱིར་དང་། མཐའ་མས་ས་བཅུ་སོགས་འཛིན་པ་ལས་
བརྩམས་ཏེ། འཛིན་མེད་རྟོགས་པས་ཆོས་མཆོག་མཚོན་ནས་བསྟན་པའི་ཕྱིར་དང། དང་པོ་
གསུམ་ལ་ཡང་། གཟུང་མེད་ཀྱི་ངོ་བོ་ཙམ་དང་། གཟུང་བའི་ངོ་བོ་ལ་དམིགས་པ་འགོག་ཚུལ་དང་།
ཁྱད་པར་ལ་དམིགས་པ་འགོག་ཚུལ་བསྟན་པས་རྟོགས་པ་གོང་ནས་གོང་དུ་ཞིབ་པར་བསྟནཔས་
གཟུང་མེད་ཀྱི་གསལ་སྣང་ཆུང་འབྲིང་ཆེན་པོ་མཚོན་པའི་ཕྱིར་དང་། གཞན་དུ་ན་སྒྲ་ཇི་ལྟ་བ་
བཞིན་སྤྱི་སྒྲ་ཙམ་གྱིས་བཤད་པ་བྱེད་ན་སྔ་ཕྱི་རྣམས་དང་ཡང་ཡང་ཟློས་པར་འགྱུར་བའི་ཕྱིར་
ཅ༣རང་རྒྱལ་གྱི་ལམ་ཤེས་པའི་ལམ་ཤེས་བཤད་བ་
རང་རྒྱལ་གྱི་ལམ་གྱི་སྐབས་འདིར། རང་རྒྱལ་གྱི་ལམ་གྱི་མཚན་ཉིད་དང་། དབྱེ་བ་དང་།
སྒོམ་རིམ་དང་། ཐེག་པའི་གང་ཟག་གོ། དང་པོ་ནི་རང་བཞིན་གྱིས་དབང་པོ་འབྲིང་པོ་མྱང་འདས་
སུ་ཕྱིན་པར་བྱེད་པའི་ལམ་ཞེས་ཟེར་བ་ནི་སྔར་གྱིས་རིགས་པས་སྤངས་ཟིན་ཏོ། ། དེས་ན་གཟུང་
མེད་ཙམ་རྟོགས་པའི་ཡེ་ཤེས་ཞེས་བྱའོ། །
དབྱེ་བ་ནི་རང་རྒྱལ་གྱི་ཚོགས་ལམ་ལ་སོགས་པ་ལྔའོ། ། སྒོམ་རིམ་ཕལ་ཆེར་གཉིས་པོ་དང་
འདྲ་བ་ལ། རྟེན་འབྲེལ་གཙོ་བོ་སྒོམ་པ་དང་། ཆོས་ཉིད་གཟུང་མེད་ཀྱང་ཕྱིན་ཅི་མ་ལོག་པར་སྒོམ་
པའོ། ། ཐེག་པའི་གང་ཟག་གཉིས་ཏེ། སྤྱིར་མདོར་བསྟན་པ་དང་། བྱེ་བྲག་རྒྱས་པར་བཤད་
པའོ། ། དང་པོ་ནི་མངོན་པ་ཀུན་ལས་བཏུས་ལས། རང་སངས་རྒྱས་ཀྱི་ཐེག་པ་པ་གང་ཞེ་ན། རང་
སངས་རྒྱས་ཀྱི་ཆོས་ཉིད་ངེས་པའམ། མ་ངེས་པ་ལ་གནས་པ་དང་། རང་བཞིན་གྱི་དབང་པོ་འབྲིང་
དང༌། བདག་རྣམ་པར་ཐར་པར་བྱ་བའི་ཕྱིར་སྨོན་ལམ་བཏབ་པ་དང་། ཡིད་འབྱུང་བ་དང་།
འདོད་ཆགས་དང་བྲལ་བ་དང་། རྣམ་པར་གྲོལ་བར་བྱ་བའི་བསམ་པ་ཅན་དང་། བདག་ཉིད་
-330-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མངོན་པར་རྫོགས་པར་བྱང་ཆུབ་པའི་བསམ་པ་ཅན་དང༌། ཉན་ཐོས་ཀྱི་སྡེ་སྣོད་ལ་དམིགས་ནས་
ཆོས་ཀྱི་རྗེས་སུ་མཐུན་པའི་ཆོས་སྒྲུབ་པ་དང་། ངེས་པར་འབྱེད་པའི་ཆ་དང་མཐུན་པ་སྔོན་མ་སྐྱེས་
པ་དང༌། སྔོན་འབྲས་བུ་མ་ཐོབ་པའམ། སངས་རྒྱས་འབྱུང་བ་མེད་པར་བདག་ཉིད་ཀྱིས་ལམ་
མངོན་དུ་བྱས་ནས་བསེ་རུ་ལྟ་བུར་གྱུར་ཏེ་གཅིག་པུར་གནས་པའམ ཚོགས་ན་སྤྱོད་པར་འགྱུར་
ཏེ༑ རང་རྒྱལ་བ་གང་སྡུག་བསྔལ་གྱི་མཐར་ཕྱིན་པ་ཐོབ་པའོ། །ཞེས་བཤད་པ་ལྟར་རོ། །
གཉིས་པ་ནི་དེ་དག་གི་ནང་ནས་གནས་སྐབས་ངེས་པའི་རིགས་ཅན་དེ་ནི་ཁྱད་པར་དྲུག་
སྟེ༑ རིགས་དང་། ལམ་དང་། འགྲུབ་པ་དང་། གནས་པ་དང་། རྒྱུ་བ་དང་། སྒྲ་དོན་ནོ། ། དེ་ལ་
རིགས་ནི་རང་བཞིན་གྱིས་འདོད་ཆགས་ཆུང་བས་འདུ་འཛི་ལ་མི་འཇུག་པ་དང་། སྙིང་རྗེ་ཆུང་
བས་འགྲོ་དོན་ལ་མི་འཇུག་པ་དང་། ང་རྒྱལ་ཆེ་བས་འགྲན་ཟླ་མེད་པར་བྱང་ཆུབ་འདོད་པའི་ཁྱད་
པར་གསུམ་དང་ལྡན་པའོ། ། ལམ་ནི་སྦྱོང་ཚུལ་གསུམ་ལས་ཁ་ཅིག་ནི་བསྐལ་པ་བརྒྱར་ཚོགས་
བསགས་ཏེ། ཉན་ཐོས་ཀྱི་སྡེ་སྣོད་ལ་ཐོས་བསམ་བྱས་ནས་མཁས་པའི་གནས་དྲུག་ལ་མཁས་པར་
བྱས་ཏེ། སློབ་དཔོན་གྱི་དྲུང་དུ་ངེས་འབྱེད་ཆ་མཐུན་མ་སྐྱེས་པ་སྐྱེ་བ་ཕྱི་མ་ལ་སངས་རྒྱས་མེད་
པའི་ཞིང་དུ་སྐྱེས་ཏེ་དྲོད་ལ་སོགས་པ་བསྒོམས་ནས་རང་གི་བྱང་ཆུབ་མངོན་དུ་བྱེད་པའོ། ། གཉིས་
པ་ནི། བསྐལ་པ་ཇི་རིགས་སུ་ཚོགས་བསགས་ཏེ། བཟོད་པ་འབྲིང་མན་ཆད་སློབ་དཔོན་གྱི་དྲུང་དུ་
སྐྱེས་ནས་ཕྱི་མ་ལ་སངས་རྒྱས་མེད་པའི་ཞིང་དུ་སྐྱེས་ཏེ། ལམ་ལྷག་མ་རྣམས་བསྒོམས་ནས་རང་གི་
བྱང་ཆུབ་མངོན་དུ་བྱེད་པའོ། ། གསུམ་པ་ནི། སྒོམ་ལམ་མན་ཆད་ཇི་རིགས་པ་སློབ་དཔོན་གྱི་དྲུང་
དུ་སྐྱེས་ནས་ཕྱི་མ་ལ་སྔར་ལྟར་བྱེད་པའོ། ། འགྲུབ་པ་ནི་ལམ་དང་པོས་བསེ་རུ་ལྟ་བུས་རང་བྱང་
ཆུབ་དང༌། ཕྱི་མ་དག་གིས་ཚོགས་སྤྱོད་ཀྱི་བྱང་ཆུབ་འགྲུབ་སྟེ། སྨོན་ལམ་ཇི་ལྟར་བཏབ་པ་དེར་
འགྲུབ་པའོ། ། མདོ་ལས་རང་སངས་རྒྱས་རྣམས་ལས་བསྐལ་པ་བརྒྱས་ཚར་ཕྱིན་པར་འགྱུར་རོ་
ཞེས་གསུངས་པ་དེ་ནི་བསེ་རུ་ལྟ་བུ་རྣམས་ཀྱིས་དབང་དུ་བྱས་པར་བལྟ་སྟེ ཆོས་མངོན་པའི་
བསྟན་བཅོས་གོང་འོག་ཀུན་ནས་ཚོགས་སྤྱོད་བརྒྱས་ཚར་ཕྱིན་པར་མ་གསུངས་པའི་ཕྱིར་
རོ༑ ༑གནས་པ་ནི་བསེ་རུ་རྣམས་གཙོ་བོར་སྐུ་གཅིག་པུ་དང༌། གསུང་མི་སྨྲ་བ་དང་། ཐུགས་རྟེན་
-131-



བརྩེ་ཆེན་འོད་སྣང་ལས།
པོད་ཆེན་དྲུག་གི་པར་ཕྱིན་འགྲེལ་སྐོར་
འབྲེལ་རྣམ་ཐར་སྒོ་གསུམ་ཡིད་ལ་བྱེད་པ་ཡིན་ལ། ཚོགས་སྤྱོད་ནི་ཕལ་ཆེར་ཚོགས་ན་གནས་པ་
ཡིན་ནོ། ། བསེ་རུ་མ་ངེས་པ་ནི་ཡོད་དེ། སྐྱེ་བོ་མང་པོའི་གྲོང་དུ་གཤེགས་པ་དང༌། གཏམ་གསུང་བ་
ལུང་ལས་བཤད་པ་དང་། མ་བཏགས་པའི་ཆོས་མངའ་བའི་ཕྱིར་རོ། ། དེའི་ཕྱིར་འགའ་ཞིག་གིས་
ངེས་པར་བཤད་པ་ལ་ནི་སྒྲུབ་བྱེད་རྣམ་དག་མེད་བོ །རྒྱུ་བ་ནི་གསུམ་ཆར་ཡང་དབང་པོ་བསྡམས་
པས་གྲོང་དུ་བསོད་སྙོམས་ལ་རྒྱུ་ཞིང་ཞེ་འགྲས་པ་བཟློག་པའི་དོན་དུ་རྫུ་འཕྲུལ་བསྟན་ནས་།
གདུལ་བྱ་སྣོད་ལྡན་ལ་ཤས་ཆེར་སྒྲ་མེད་པར་ལུས་ཀྱི་ཆོས་སྟོན་པར་བྱེད་དོ། སྒྲ་དོན་ནི་སློབ་
དཔོན་མེད་པར་རང་ཉིད་གཅིག་པུའི་དོན་དུ་སངས་རྒྱས་པས་རང་སངས་རྒྱས་ཞེས་བྱ་ལ བསེ་
རུ་ལྟར་གཞན་དང་མི་འདྲ་བར་གཅིག་པུར་གནས་པས་བསེ་རུ་ལྟ་བུ་ཞེས་བྱ་ཞིང། རང་རྒྱལ་
གཞན་དང་ལྷན་ཅིག་སྤྱོད་པས་ཚོགས་སྤྱོད་པ་ཞེས་བྱའོ། ། །
རང་འབྱུང་བདག་ཉིད་རྟོགས་པའི་ཕྱིར། ། ཞེས་སོགས་ཀྱི་སྐབས་འདིར། འཕགས་པ་ལྟར་
ན་རྐང་པ་དང་པོ་གཉིས་ཤེས་པ་ཟབ་པ་དང། ཡང་གིས་བསྡུས་པ་མ་བརྗོད་པ་ཟབ་པ་དང་། རྐང་
པ་མཐའ་མ་གཉིས་དེ་དག་གི་དོན་བསྡུར་འཆད་པ་ནི་རིགས་པར་མ་མཐོང་སྟེ འདིར་ཤེས་པ་ནི་
ཡེ་ཤེས་ཉིད་ཡིན་པས་ཡེ་ཤེས་ཟབ་པ་ཞེས་བྱ་བར་འགྱུར་ལ། དེ་དང་མ་བརྗོད་པ་ཟབ་པའི་དོན་
བསྡུར་དེ་ཉིད་བྱེད་པ་མི་རིགས་པའི་ཕྱིར་རོ། ། སློབ་དཔོན་ལྟར་ན་དང་པོ་གཉིས་གཞན་གྱིས་
བསྟན་མི་དགོས་པའི་ཁྱད་པར་དང་། ཕྱི་མ་གཉིས་ཡེ་ཤེས་ཟབ་པའི་ཁྱད་པར་དུ་འཆད་དོ། ། དེ་
ཡང་རིགས་པར་མ་མཐོང་སྟེ། འཕགས་པས་བཤད་པ་ལྟར། གཞན་གྱིས་བསྟན་ཡང་མི་དགོས་
པའི་རྒྱུ་མཚན་གྱིས་ཡེ་ཤེས་ཟབ་པ་ཡིན་གྱི ཡེ་ཤེས་ཟབ་པའི་ཁྱད་པར་ལ་སོགས་པ་གཞན་མི་
འཐད་པའི་ཕྱིར་རོ། །ཤཱནྟི་བ་ནི་སློབ་དཔོན་ལྟར་ཁྱད་པར་གཉིས་སུ་བྱས་ནས་དང་པོའི་མདོར་ཡི་
གེ་གཅིག་ཀྱང་མ་བརྗོད་དོ་ཞེས་སོགས་དང་། གཉིས་པའི་མདོར་རྫོགས་པའི་བྱང་ཆུབ་ནི་ཡི་གེ་
མེད་པའོ་ཞེས་སོགས་འདོན་ཏོ། ། དེ་ཡང་མ་ཡིན་ཏེ། ཡི་གེ་མེད་པ་ནི་ཡི་གེ་གཅིག་ཀྱང་མ་བརྗོད་
པའི་རྒྱུ་མཚན་ཡིན་པར་མདོ་ཉིད་ལས་བཤད་ལ། དེ་ལྟར་ན་རྒྱུ་མཚན་གོ་ལོག་པར་འགྱུར་ཏེ། ཡེ་
ཤེས་ཟབ་པས་གཞན་གྱིས་བསྟན་མི་དགོས་པར་བསྒྲུབས་ན་ཡེ་ཤེས་ཟབ་པ་ལ་ཁྱད་པར་གྱི་རྒྱུ་
-132



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མཚན་གཞན་བཤད་དགོས་ལ། དེ་ཡང་རང་བྱུང་བདག་ཉིད་རྟོགས་པ་ལས་གཞན་མི་འཐད་པས་
རྟོགས་པ་ཕན་ཚུན་བརྟེན་པར་འགྱུར་བའི་ཕྱིར་རོ། ། །
འོ་ན་ཇི་ལྟར་ཞེ་ན། བཤད་བྱའི་མདོ་ནི་འཕགས་པ་རབ་འབྱོར་ཡུམ་འཆད་པ་སོགས་ནི་
ཤེས་པར་མི་རུང་ཞེས་སོགས་དང་། སུས་ཀྱང་བསྟན་པ་མེད་དོ་ཞེས་སོགས་དང༌། སུས་ཀྱང་ཐོས་
པ་མེད་དོ་ཞེས་དང་། ཟབ་པ་བས་ཀྱང་ཆེས་ཟབ་པ་སྟོན་པར་བྱེད་པ་དང། ཕྲ་བ་བས་ཀྱང་ཆེས་
ཕྲ་བ་སྟོན་པར་བྱེད་ཅེས་སོགས་སོ། །
འཆད་བྱེད་ཀྱི་མན་ངག་ལ་གཉིས་ཏེ། གཞན་གྱིས་བསྟན་པའི་དགོས་པ་ཟབ་པ་དང་།
གཞན་ལ་མི་བརྗོད་པ་ཟབ་པ་དང་
། དོན་བསྡུ་བའོ། ། ཟབ་པ་དང་པོ་རྒྱུ་མཚན་ནི་རང་འབྱུང་
བདག་ཉིད་རྟོགས་པའི་ཕྱིར་ཞེས་པའོ། ། བསྒྲུབ་བྱ་ནི། གཞན་གྱིས་བསྟན་མི་དགོས་ཞེས་
པའོ། ། གཉིས་པ་ནི་ཡང་ཞེས་པའི་དོན་ཏེ། གཞན་གྱིས་བསྟན་མི་དགོས་པར་མ་ཟད་གཞན་ལ་
ཡང་སྒྲ་བཅས་སུ་མི་སྟོན་ཞེས་དོན་གྱིས་ཐོབ་པའི་ཕྱིར་རོ། །གསུམ་པ་ནི། དེས་ན། བསེ་རུ་ལྟ་བུའི་
ཡེ་ཤེས་ནི། །ཟབ་པ་ཉིད་དུ་མངོན་པར་བརྗོད། ། ཅེས་པའོ། ། མདོ་དེ་དང་དེས། དོན་དེ་དང་དེ་ཇི་
ལྟར་བསྟན་ཞེ་ན། མངོན་རྟོགས་གང་འཆད་པ་ནི་ཤེས་པར་མི་རུང་ཞེས་གཞན་གྱིས་མི་རྟོགས་
པར་བསྟན་པས་རང་ཉིད་ཀྱི་རྟོགས་པ་དོན་གྱིས་མཚོན་པའི་ཕྱིར་དང། གཞན་སུས་ཀྱང་བསྟན་
པ་མེད་པ་ནི་གཞན་གྱིས་བསྟན་མི་དགོས་པའི་དོན་ཡིན་པའི་ཕྱིར་དང་། སུས་ཀྱང་ཐོས་པ་མེད་པ་
ནི་གཞན་ལ་མ་བརྗོད་པའི་དོན་ཡིན་པའི་ཕྱིར་དང་། དེ་བས་ན་གཞན་གྱིས་བསྟན་མི་དགོས་པས་
ཤིན་ཏུ་ཟབ་པ་དང་། གཞན་ལ་ཚིག་གིས་མི་བརྗོད་པར་ལུས་ཀྱི་ཆོས་སྟོན་པས་ཤིན་ཏུ་ཕྲ་བ་ཡིན་
པར་ཤེས་སོ། །
གཞན་དག་གིས་ནི་ཟབ་པ་ནི་གཞན་གྱིས་བསྟན་པའི་ཉན་རང་གི་མངོན་རྟོགས་དང། །
ཤིན་ཏུ་ཟབ་པ་ནི་གཞན་གྱིས་བསྟན་མི་དགོས་པའི་རང་རྒྱལ་གྱི་མངོན་རྟོགས་དང་། ཕྲ་བ་ནི་ཉོན་
སྒྲིབ་སྤངས་པའི་འབྲས་བུ་དང་། ཤིན་ཏུ་ཕྲ་བ་ནི་གཟུང་བར་རྟོག་པ་སྤངས་པའི་འབྲས་
བུའོ། ། ཞེས་འདོན་ཏོ། ། འདི་ཡང་འཕགས་པས་གཞན་གྱིས་བསྟན་མི་དགོས་པས་ཟབ་པ་མིན།
-133-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
ཞེས་སོགས་དང་འགལ་མོད། འོན་ཀྱང་རྣམ་གྲངས་ཀྱིས་བཤད་དུ་རུང་བར་སྣང་ངོ༌། ། འོ་ན་ལུས་
རྣམ་གཞག་ཏུ་བསེ་རུའི་ལམ་གང་དང་། ཞེས་དང་། འདིར་ཡང་བསེ་རུ་ལྟ་བུ་ཞེས་དང་། འོག་ཏུ་
ཡང་བསེ་རུ་ལྟ་བུའི་ལམ་ཞེས་གསུངས་པས་ཚོགས་སྤྱོད་མི་འཛིན་པ་གང་ཞེ་ན ཤཱནྟི་བས་སྒྲ་ཇི་
བཞིན་དུ་སྦྱར་མོད། འཕགས་སེང་གིས་རྩ་བར་བསེ་རུ་ཞེས་ཇི་སྙེད་གསུངས་པ་དེ་རྣམས་ཀྱི་
འགྲེལ་པར་བསེ་རུ་དམིགས་ཀྱིས་མ་བཀར་བར་རང་རྒྱལ་ཙམ་པོ་ལ་བཤད་དེ བསེ་རུ་ཤས་ཆེ་
བར་བསྟན་པའམ། སྡེབ་སྦྱོར་གྱི་ངོར་དེ་སྐད་གསུངས་པར་ཟད་ཀྱི། དེས་ཚོགས་སྤྱོད་མཚོན་པར་
དགོངས་པའི་ཕྱིར་རོ། ། ཡང་རེ་ཞིག་ཚོགས་སྤྱོད་མི་བཞེད་པས་དེ་ལྟར་བཤད་པ་ནི་མ་ཡིན་ཏེ
འཕགས་པས་ཚོགས་སྤྱོད་པས་ཀྱང་སངས་རྒྱས་ཀྱི་སར་བཤད་པའི་ཕྱིར་དང་། སློབ་དཔོན་གྱིས་
སྡུད་འགྲེལ་དུ་ཚོགས་ན་སྤྱོད་པ་དང་། བསེ་རུ་རང་སངས་རྒྱས་སུ་མཚུངས་པས་རྐྱེན་རྒྱལ་ཞེས་
གསུངས་པའི་ཕྱིར་རོ། ། བཞེད་ཀྱང་འབྲས་བུའི་ཁྱབ་པར་མི་རིགས་པ་ཡང་མ་ཡིན་ཏེ ཚོགས་
སྤྱོད་བཤད་པའི་གཞུང་རྣམ་དག་ཕལ་ཆེར་མཐུན་པར་ཚོགས་སྤྱོད་དགྲ་བཅོམ་པ་དེ་ཉིད་རང་
བྱུང་དང་། སྒྲ་མེད་ལུས་ཀྱིས་ཆོས་སྟོན་པར་བཤད་ཅིང། རིགས་པའི་ཕྱིར་དང་། གཞན་དུ་ན་
རང་རྒྱལ་དགྲ་བཅོམ་པ་མ་ཡིན་པར་འགྱུར་བའི་ཕྱིར་དང། དེ་བཞིན་རྟོགས་པའི་ཁྱད་མི་རིགས་
པ་ཡང་མ་ཡིན་ཏེ། འགྲེལ་ཆེན་དུ་རྒྱུ་ཁྱད་པར་ཅན་མ་ཡིན་ན་འབྲས་བུ་ཁྱད་པར་ཅན་མི་འཐད་
པས་ཞེས་ཉན་ཐོས་ལས་རང་རྒྱལ་འབྲས་བུ་གཉིས་ཀྱིས་ལྷག་པ་དེ་ཉིད་རྒྱུ་གཟུང་མེད་རྟོགས་པ་
དང༌། སྨོན་ལམ་ལ་སོགས་པའི་ལམ་གྱིས་ཡིན་པའི་ཕྱིར་དང༌། གཞན་དུ་ཡང་བསེ་རུ་ཡང་ཉན་
ཐོས་ལས་འབྲས་བུ་ཁྱད་ཞུགས་པས་རྒྱུ་ལམ་ལས་ཁྱད་ཞུགས་པར་སྒྲུབ་མི་ནུས་པར་མཚུངས་
པའི་ཕྱིར་རོ། །
ཤེས་པའི་རྩ་ལ་རྟོགས་ཞེས་པ་འདིར། འོ་ན་ཉན་པ་པོས་སངས་རྒྱས་ཀྱི་ཤེས་པའི་རྩལ་
ཡང་རྟོགས་པར་འགྱུར་ཏེ། སྒྲར་བརྗོད་པའི་སྒོ་ནས་ཆོས་བསྟན་པའི་ཕྱིར་རོ་ཞེ་མ འདི་ནི་རྟོགས་
དཔྱོད་ཀྱིས་ཀུན་ནས་བསླངས་ཏེ། འབད་པའི་སྒྲར་བརྗོད་པའི་དབང་དུ་བྱས་ལ། སངས་རྒྱས་ནི་
ལྷའི་རྔ་བོ་ཆེ་ལ་སོགས་པ་བཞིན་འབད་མེད་ལྷུན་གྲུབ་ཏུ་ཇི་ལྟརའདོད་པ་དང་འཚམ་པར་
-134-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
འབྱུང་བའི་ཕྱིར་འགལ་བ་མེད་དོ། ། ཡང་ཇི་ལྟར་བཤད་པ་འདིར། ཁ་ཅིག་ནི། ཡང་གི་སྒྲས་རྩོད་
པ་འཕྲོས་པར་སྟོན་པ་ཡིན་ནོ། ། ཞེས་ཟེར་མོད། དེ་ནི་མ་ཡིན་ཏེ། དོན་གཞན་ཡོད་བཞིན་དུ་རྩོད་
པ་འཕྲོས་པ་ལ་ཡང་སྒྲ་སྦྱོར་ན་ཧ་ཅང་ཐལ་བའི་ཕྱིར་རོ། ། འོ་ན་ཇི་ལྟར་ཞེ་ན། ཆོས་སྟོན་པ་ནི་སྒྲའི་
བྱ་བ་ཅན་ཡིན་ན། སྒྲ་མེད་པར་ཡང་ཇི་ལྟར་ཆོས་སྟོན་ཏེ། འགལ་བའི་ཕྱིར་རོ་ཞེས་འགལ་བ་སྡུད་
པའི་ཚིག་རྒྱན་ཡིན་ནོ། ། བརྟག་དཔྱད་མ་བྱས་པས་ཞེས་པ་འདིར། བརྟག་དཔྱད་མ་བྱས་པས་
ཚིག་ཏུ་བརྗོད་པ་མེད་པས་ཚིག་ཏུ་བརྗོད་པ་ཀུན་རྣམ་གཡེང་ཡིན་ན། སངས་རྒྱས་ཀྱི་ཞལ་ནས་
ཚིག་ཏུ་བརྗོད་པ་ཡང་རྣམ་གཡེང་དུ་འགྱུར་རོ། ། ཞེ་ན། འདིར་ནི། རྩོལ་བཅས་ཀྱི་ཚིག་གི་དབང་
དུ་བྱས་ལ་སངས་རྒྱས་ཀྱི་གསུང་ནི་སྔར་བཤད་པ་ལྟར་རྩོལ་མེད་དུ་གསུངས་པ་ཡིན་པས་འགལ་
བ་མེད་དོ། །
སངས་རྒྱས་ལ་རྩོལ་མེད་ཀྱི་བརྗོད་པ་འབྱུང་ན་བརྗོད་པ་མེད་པར་ཆོས་སྟོན་པར་གྱུར་
ཅིག་ཅེས་སྨོན་ལམ་བཏབ་པ་དོན་མེད་དེ དེའི་དགོས་པ་ནི་རྒྱུད་འཁྲུག་པ་སྤང་བའི་ཆེད་ཡིན་ལ།
སངས་རྒྱས་ཀྱི་ནི་ཚིག་ཏུ་བརྗོད་ཀྱང་རྒྱུད་འཁྲུག་པ་མི་འབྱུང་བའི་ཕྱིར་རོ་ཞེ་ན སྐྱོན་མེད་དེ།
བྱང་ཆུབ་སེམས་དཔའི་གནས་སྐབས་འགའ་ཞིག་ན་མ་བརྟགས་མ་དཔྱད་པར་ཚིག་ཏུ་སྨྲ་བར་མ་
བྱུང་ལ། ཚིག་ཏུ་བརྗོད་པ་རྣམ་པར་གཡེང་བ་ཡིན་པས་རྒྱུད་འཁྲུག་པར་གོ་ནས་བདག་སངས་
རྒྱས་སུ་གྱུར་ནས་འདི་ལྟ་བུའི་བརྗོད་པ་མེད་པའི་ཆོས་སྟོན་པར་གྱུར་ཅིག་ཅེས་སྨོན་ལམ་
འདེབས་པ་ཡིན་པའི་ཕྱིར་དང་། དེས་ལུས་ཀྱི་ཆོས་སྟོན་པ་ཡང་བསྡུས་པའི་ཕྱིར་རོ། ། རྣལ་མ་རང་
རྒྱལ་ཀྱི་སྐབས་འདིར་སྤྱིར་དཔྱད་པ་ལ་གསུམ་སྟེ། གཟུང་རྟོག་སྤང་བའི་ཁྱད་པར། འཛིན་རྟོག་མ་
སྤངས་པའི་ཕྱིར་དང་། རྟེན་རིགས་ཀྱི་ཁྱད་པར་རོ། །དང་པོ་ལ་མི་འཐད་པའི་ཕྱོགས་དང་། འཐད་
པའི་ཕྱོགས་དང་། ཀླན་ཀ་སྤང་བའོ། ། དང་པོ་ལ་བྱེ་བྲག་ཏུ་སྨྲ་བ་པ་ནི་རང་རྒྱལ་གྱིས་ཉོན་སྒྲིབ་
ཙམ་སྤོང་གི ། གཟུང་རྟོག་མི་སྤོང་སྟེ། མདོ་ལས་གཟུང་བ་འགོག་པའི་ཆོས་མ་གསུངས་པའི་ཕྱིར་
དང༌། རིགས་པས་ཀྱང་གཟུང་བ་བདེན་པར་གནས་པའི་ཕྱིར་རོ། ། སྤོང་ཚུལ་ཡང་བསམ་གཏན་
བཞི་པའི་རབ་མཐའ་ལ་བརྟེན་ནས་དྲོད་སོགས་ལམ་ལྷག་མ་ཀུན་སྟན་ཐོག་གཅིག་ལབསྐྱེད་དེ།
-[ 35-



བརྩེ་ཆེན་འོད་སྣང་ལས།
པོད་ཆེན་དྲུག་གི་པར་ཕྱིན་འགྲེལ་སྐོར་
དེའི་མཐོང་ལམ་གྱིས་མཐོང་སྤང་ཀུན་སྤོང་ལ། སྒོམ་ལམ་གྱིས་བསམ་གཏན་བཞི་པ་ཡན་ཆད་ཀྱི་
སྒོམ་སྤང་སྔར་མ་སྤངས་པ་རྣམས་སྤོང་གི ། གསུམ་པ་མན་ཆད་ཀྱི་སྒོམ་སྤང་ནི་མཐོང་ལམ་གྱི་སྔོན་
དུ་འཇིག་རྟེན་པའི་ལམ་གྱིས་སྤངས་ཟིན་པས་སླར་སྤང་མི་དགོས་པར་འདོད་དོ། ། །
འདི་ལ་ལྷག་མ་ཀུན་ལྡན་གཅིག་ལ་བསྐྱེད་ཅེས་པས་འཁྲུལ་ནས་ལམ་རྣམས་ཅིག་ཅར་
སྐྱེད་ཅེས་སྤང་བྱ་ཅིག་ཅར་བའི་སྤོང་ཚུལ་ལྟར་སྨྲ་བ་ནི་མུན་སྤྲུལ་ཏེ ལམ་རྣམས་ཅིག་ཅར་སྐྱེ་
བའི་གང་ཟག་ཐེག་པ་ཆེ་ཆུང་གང་ནས་ཀྱང་མ་བཤད་ཅིང་མི་སྲིད་པའི་ཕྱིར་དང། མངོན་པ་གོང་
མར་བཤད་པའི་ཅིག་ཅར་བ་ནི་སེམས་ཙམ་པའི་ལུགས་ཀྱི་ཐེག་མན་གྱི་རྣམགཞག་ཡིན་ལ།
མཛོད་རྩ་འགྲེལ་དུ་ནི། སོར་མོའི་རྩེ་མོས་མན་ངག་མེད་པས་དེ་འདྲའི་རྣམ་གཞག་ཅུང་ཟད་ཀྱང་
འབྱུང་བ་མེད་པའི་ཕྱིར་དང་། དེའི་ཅིག་ཅར་བ་ནི་ཁམས་གསུམ་གྱི་སྒོམ་སྤང་དགུར་དྲིལ་ཏེ་སྤོང་
བ་ཡིན་ལ། འདི་ནི་སྔོན་ལམ་བཏང་བ་ཡིན་པས་དེ་ལྟར་མི་རིགས་པའི་ཕྱིར་དང། མ་སྤངས་པ་
རྣམས་དྲིལ་ནས་སྤོང་བར་འདོད་པ་ལ་ཡང་སྒྲུབ་བྱེད་མེད་པའི་ཕྱིར་རོ། ། མདོ་སྡེ་པ་རྣམས་འདིས་
གཟུང་རྟོག་མི་སྤོང་བར་ལུང་རིགས་དེ་ཉིད་ཀྱིས་སྒྲུབ་ལ། ཉོན་མོངས་སྤོང་ཚུལ་ནི་གཞན་དུ་
སྨྲའོ། །
དེ་དག་ནི་ཇི་ལྟར་རིགས་པར་མི་འཐད་དེ། ཡུམ་ལ་སོགས་པ་བཀར་བསྒྲུབས་ཟིན་པའི་
ཕྱིར་དང་། གཅིག་དང་དུ་བྲལ་གྱིས་གཟུང་བ་བདེན་མེད་དུ་བསྟན་ཟིན་པའི་ཕྱིར་དང༌། བསྐལ་པ་
བརྒྱར་ཚོགས་ལམ་ལ་གནས་ནས་ལམ་ལྷག་མ་ཡུད་ཙམ་གྱིས་སྒོམ་པར་འདོད་པ་ལའང་ཤེས་
བྱེད་མེད་པའི་ཕྱིར་ཏེ། བྱང་ཆུབ་སྒྲུབ་པ་ལ་སྒོམ་པ་རྒྱུན་རིང་དགོས་པའི་ཕྱིར་རོ། །སེམས་ཙམ་པ་
ཕལ་ཆེར་ཀྱང་རང་རྒྱལ་གྱིས་གཟུང་མེད་རྟོགས་པར་མི་འདོད་དེ། རང་རྒྱལ་གྱིས་རྟོགས་པ་
འཆད་པའི་སྐབས་རྣམས་སུ་གང་ཟག་གི་བདག་མེད་རྟོགས་པར་བཤད་ཀྱི གཟུང་མེད་རྟོགས་
པར་ཅུང་ཟད་ཀྱང་མ་བཤད་པའི་ཕྱིར་དང་། རང་རྒྱལ་ནི་ཉན་ཐོས་ཇི་ལྟ་བ་བཞིན་དུ་རིག་པར་
བྱ་སྟེ། ཉན་ཐོས་རྣམས་དང་ལམ་གྱི་རང་བཞིན་མཚུངས་པའི་ཕྱིར་རོ། །ཉན་ཐོས་རྣམས་ལས་རང་
རྒྱལ་གྱི་བྱེ་བྲག་འདི་ཡིན་ཏེ། སློབ་དཔོན་མེད་པར་དགྲ་བཅོམ་པ་སྔོན་དུ་བྱེད་པས་རང་རྒྱལ་ཞེས་
- 1 36-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བྱའོ། ། ཞེས་བྱ་བ་ལ་སོགས་པ་བཤད་པའི་ཕྱིར་རོ། ། དེ་ཡང་མི་རིགས་ཏེ། གཞུང་འདིར་གཟུང་
རྟོག་སྤོང་བར་བཤད་པའི་ཕྱིར་དང་། རྒྱུའི་ཁྱད་པར་མེད་ན་འབྲས་བུ་དང་ཐེག་པའི་ཁྱད་པར་མི་
རིགས་པའི་ཕྱིར་རོ། །
དབུ་མ་པའི་ལུགས་ལ་སྐལ་ལྡན་ལ་སོགས་པ་གཟུང་རྟོག་མི་སྤོང་བར་འདོད་པའི་ཚུལ་
རྟོག་གེ་འབར་བ་ལས། གང་ཟག་གི་བདག་མེད་ཙམ་རྟོགས་པར་བྱས་པས་ཉན་ཐོས་དང་རང་
སངས་རྒྱས་ཞེས་བཤད་པ་འདི་ཡང་རིགས་པ་སྔ་མས་བཀག་པ་ཡིན་ནོ ། དཔལ་ལྡན་ཟླ་བ་
གྲགས་པ་ལ་སོགས་པ་ནི་ཉོན་སྒྲིབ་སྤངས་པའི་ཕྱིར་གཟུང་འཛིན་མེད་པའི་ཆོས་ཉིད་རང་བཞིན་
རྣམ་དག་རྟོགས་ཀྱང་གློ་བུར་དྲི་བྲལ་མཐའ་དག་མ་བསྒོམས་པས་ཤེས་བྱའི་སྒྲིབ་པ་རྫོགས་པར་
མི་སྤོང་བར་བཞེད་མོད། འོན་ཀྱང་གཟུང་འཛིན་གྱི་སྒྲིབ་པ་རགས་པ་སྤངས་པར་ནི་བཞེད་དགོས་
ཏེ༑ ཆོས་ཉིད་རང་བཞིན་རྣམ་དག་དངོས་སུ་རྟོགས་པའི་ཕྱིར་རོ། ། ལུགས་འདི་དང་རྒྱན་གྱི་
དགོངས་པ་གཉིས་ཀྱི་རྣམ་པར་དབྱེ་བ་ནི་བཤད་ཟིན་ཏོ། །
འཐད་པའི་ཕྱོགས་གང་ཞེ་ན། རང་རྒྱལ་ནི། གཟུང་བ་བདེན་མེད་རྟོགས་པས་གཟུང་བ་
བདེན་འཛིན་གྱི་རྟོག་པ་སྤོང་པ་ཡིན་ཏེ། མདོ་ལས། གཟུང་མེད་འཛིན་པའི་བློ་ཅན་གྱིས། ། རྣམ་
ཤེས་བར་མའི་བློ་ཅན་ལ། །ཞེས་བྱ་བ་ལ་སོགས་པའི་ཕྱིར་དང་། གཞན་དུ་ན་འབྲས་བུ་དང་། ཐེག་
པའི་རིམ་པ་མི་རུང་བར་འབྱུང་བར་འགྱུར་བའི་ཕྱིར་རོ། །
ཀླན་ན་སྤང་བ་ནི། ཉན་རང་གཉིས་ཀ་ཉན་ཐོས་ཀྱི་སྡེ་སྣོད་འབའ་ཞིག་ལ་དམིགས་ནས་
ཆོས་སྒྲུབ་པར་འདྲ་བ་ལ་ཉན་ཐོས་ཀྱི་གཟུང་མེད་མི་རྟོགས་པར་རང་རྒྱལ་གྱིས་རྟོགས་པའི་ཁྱད་
པར་ཇི་ལྟར་ཞེ་ན། རང་རྒྱལ་རྣམས་ནི་དངོས་པོ་ཇི་ལྟ་བ་བཞིན་དུ་མ་རིག་པའི་རྐྱེན་གྱིས་འདུ་བྱེད་
ཅེས་སོགས་ལྷག་པར་བསྒོམས་པའི་སྟོབས་ཀྱིས་འཁོར་བའི་ཆོས་ཀུན་མ་རིག་པ་ལས་བྱུང་བར་
ཤེས་པ་ན་སྒྱུ་མ་ལ་སོགས་པ་བཞིན་དུ་ཕྱིན་ཅི་ལོག་ཏུ་སྣང་བ་ཙམ་དུ་རྟོགས་པ་ཡིན་ལ། གཞན་ནི་
མ་ཡིན་པའི་ཕྱིར་རོ། ། འོ་ན་ཉན་ཐོས་ཀྱང་རྟེན་འབྲེལ་སྒོམ་པ་མ་ཡིན་ནམ་ཞེ་ན འདི་ལ་ཁ་ཅིག་
དག་དབང་པོ་རྟུལ་རྣོའི་ཁྱད་པར་ཡོད་པས་སྐྱོན་མེད་ཅེས་ཟེར་བ་ནི་མ་བརྟགས་པ་ཡིན་ཏེ དེ་ལྟ་
-137-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ན་རྩ་བའི་རྩོད་པ་ཉིད་ལ་ལན་བདག་མེད་ཀྱིས་ཆོག་པས་རྟེན་འབྲེལ་སྒོམ་པའི་ཁྱད་པར་གྱི་
བརྒྱུད་པ་དོན་མེད་པའི་ཕྱིར་དང། དབང་པོ་རྟུལ་རྣོའི་ཁྱད་པར་ཡང་གཟུང་མེད་རྟོགས་ནུས་མི་
ནུས་སོགས་ལས་འཇོག་དགོས་པས་རྟོགས་པ་ཕན་ཚུན་བརྟེན་པར་འགྱུར་བའི་ཕྱིར་རོ། ། གཞན་
དག་རྟེན་འབྲེལ་གཟུང་མེད་དུ་སྒོམ་མི་བསྒོམས་ཀྱི་ཁྱད་པར་ཡོད་པས་སྐྱོན་མེད་པར་འཆད་པ་ནི་
དེ་བས་ཀྱང་གྱི་ན་སྟེ། ཉན་ཐོས་ཀྱི་སྡེ་གནོད་ཙམ་ལ་དམིགས་པར་འདྲ་བ་ལ་གཟུང་མེད་སྒོམ་མི་
བསྒོམས་ཀྱི་ཁྱད་པར་ཡོད་པ་ཇི་ལྟར་རིགས་ཞེས་རྩ་བའི་རྩོད་པས་རེག་པར་འགྱུར་བའི་ཕྱིར་
རོ༑ ༑
འོ་ན་ཇི་ལྟར་ཞེ་ན། རང་རྒྱལ་གྱི་དངོས་པོ་ཇི་ལྟ་བ་བཞིན་དུ་རྟེན་ཅིང་འབྲེལ་བར་འབྱུང་
བ་ལྷག་པར་གཙོ་བོར་བསྒོམས་པས་ཡུལ་རྣམས་ལ་སེམས་ལས་ལོག་པའི་རྩ་བ་མེད་པས་ཡུལ་དུ་
སྣང་བ་ཡུལ་གྱི་གཞི་མེད་པའི་འཁྲུལ་སྣང་དུ་རྟོགས་པའི་ཕྱིར་རོ། །དེ་ལྟར་ན་ཉན་ཐོས་ཀྱང་བདེན་
པ་བཞི་ལྷག་པར་སྒོམ་པའི་ཚེ་སྡུག་བསྔལ་ནི་ཀུན་འབྱུང་གི་རྩ་བ་ཅན་དུ་རྟོགས་པའི་ཕྱིར་ཡུལ་དུ་
སྣང་བ་འཁྲུལ་སྣང་དུ་ཇི་ལྟར་མི་རྟོགས་ཞེ་ན། སྐྱོན་མེད་དེ། ཉན་ཐོས་ནི་བདེན་བཞི་སྒོམ་པའི་ཚེ་
སྡུག་བསྔལ་འདི་ཐམས་ཅད་ཀྱི་རྩ་བ་ནི་སེམས་ཡིན་ནོཞེས་པ་ལྷག་པར་མི་བསྒོམས་ཀྱི་གཟུགས་
སོགས་འདི་དག་ནི་སྐད་ཅིག་གིས་འཇིག་པས་མི་རྟག་པ་ཞེས་སོགས་གཙོ་བོར་སྒོམ་པའི་ཕྱིར་
རོ༑ ༑འཛིན་རྟོག་མ་སྤངས་པའི་ཁྱད་པར་ནི། རང་རྒྱལ་གྱི་འཛིན་པ་བདེན་མེད་དུ་མ་རྟོགས་པས་
འཛིན་པ་བདེན་འཛིན་གྱིས་རྟོག་པ་མི་སྤོང་བ་ཡིན་ཏེ ལུང་བརྗོད་ཟིན་པའི་ཕྱིར་དང་། གཞན་དུ་
ན་ཤེས་སྒྲིབ་ཀུན་སྤོང་བར་འགྱུར་བས་ཐེག་ཆེན་དང་འབྲས་བུ་དང་། ཐེག་པའི་རིམ་པ་མི་རུང་
བར་འགྱུར་བའི་ཕྱིར་རོ། ། གཟུང་བ་མེད་ན་འཛིན་པ་མེད་པས་འཛིན་པ་མེད་ཀྱང་རྟོགས་པར་
རིགས་སོ་ཞེ་ན། ཆོས་ཤེས་ན་རེ། གཟུང་བ་ནི་ཡང་ཡང་འཛིན་པས་རང་བཞིན་མེད་པར་རྟོགས་
སླའོ་ཞེས་ཟེར་རོ། །དེ་ནི་ནོར་བ་ཡིན་ཏེ། ཉན་ཐོས་ཀྱིས་ཀྱང་གཟུང་བ་ཡང་ཡང་འཇིག་པར་ཤེས་
པས་རང་བཞིན་མེད་པར་རྟོགས་སླ་བར་འགྱུར་བའི་ཕྱིར་དང་། རང་རྒྱལ་གྱིས་སེམས་ཀྱང་ཡང་
ཡང་འཇིག་པར་ཤེས་པས་རང་བཞིན་མེད་པར་རྟོགས་སླ་བར་འགྱུར་བའི་ཕྱིར་དང། སེམས་
-138-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
སྐད་ཅིག་རེ་རེ་ལ་དམིགས་རྣམ་འགྱུར་བའི་རྣམ་པ་ཕལ་ཆེར་མྱོང་བས་གྲུབ་ཀྱང། རི་བོ་ལ་
སོགས་པ་ནི་ཕལ་ཆེར་གྱིས་མི་འགྱུར་བ་ལྟར་བློས་མཐོང་བས་གཟུང་བ་འཇིག་པར་རྟོགས་སླ་
བར་ཡང་མ་ངེས་པའི་ཕྱིར་རོ། །འོ་ན་ཇི་ལྟར་ཞེ་ན། སྣང་བ་མེད་ན་སྟོང་པ་ཉིད་ཀྱང་སྣང་བ་རྟོགས་
པ་ལ་སྟོང་པ་རྟོགས་པས་མ་ཁྱབ་པ་ལྟ་བུའི་ཕྱིར་རོ། ། གཟུང་བ་ཕྱི་རོལ་བདེན་པ་བ་མེད་ན་དེ་
འཛིན་བྱེད་ཀྱི་ཤེས་པ་མ་འཁྲུལ་བ་ཡང་བདེན་པ་དེ་གཉིས་ཀ་རང་བཞིན་མེད་པར་རྟོགས་ཀྱང། །
འཛིན་རྟོག་འཁྲུལ་བ་ནི་རང་གི་བག་ཆགས་སད་པ་ལས་སྐྱེའི། ཕྱིའི་གཟུང་བ་ལས་མི་སྐྱེ་བས་སྒྱུ་
མ་སྤྲུལ་པའི་ཚེ་སྒྱུ་མ་མཁན་གྱིས་སྣང་བ་བདེན་མེད་དུ་རྟོགས་ཀྱང་སྒྱུ་འཛིན་གྱི་བློ་བདེན་མེད་དུ་
མི་རྟོགས་པ་ལྟ་བུ་ཡིན་པས་སྐྱོན་མེད་དོ ། དེ་གཉིས་ཀྱིས་མདོ་སྦྱོར་ནི་གཟུགས་སོགས་ཡུལ་ལས་
བརྩམས་ཏེ། གཟུང་མེད་རྟོགས་པ་མཚོན་པའི་ཕྱིར་དང་། སྒྱུ་མའི་དཔེས་སྔར་བཤད་པའི་འཛིན་
པ་བདེན་མེད་དུ་རྟོགས་པ་མི་མཚོན་པའི་ཕྱིར་དང་། སྤྱི་སྒྲ་བྱེ་བྲག་ཏུ་མི་འཇུག་ན། ཟློས་པར་
འགྱུར་བའི་ཕྱིར་རོ། ། །
རྟེན་རིགས་ཀྱི་ཁྱད་པར་ལ་གཉིས་ཏེ། བཤད་བྱའི་མདོ་དང་། འཆད་བྱེད་ཀྱི་མན་ངག་གོ།
དང་པོ་ནི། ཡུམ་འདི་ལེན་པ་སུ་འབྱུང་ཞེས་དྲིས་པས། ཕྱིར་མི་ལྡོག་པའི་སེམས་དཔའ་ཆེན་པོ་
རྣམས་བདེན་པ་མཐོང་བའི་གང་ཟག་གམ། དགྲ་བཅོམ་པ་ཟག་པ་ཟད་པའམ། སྔོན་གྱི་རྒྱལ་བ་ལ་
བྱ་བ་བྱས་པའམ། སངས་རྒྱས་མང་པོ་ལ་དགེ་རྩ་བསྐྱེད་པའམ། དགེ་བའི་བཤེས་གཉེན་གྱིས་ཟིན་
པ་དག་ལེན་པར་འགྱུར་རོ་ཞེས་དང་། སྡུད་པར། བྱ་བ་བྱས་པ་སོགས་གསུམ་གཅིག་ཏུ་བྱས་ཏེ།
རྒྱལ་སྲས་བདེན་ལ་མཁས་དང་ཕྱིར་མི་ལྡོག་པ་དང་། ། དགྲ་བཅོམ་དྲི་མ་བསལ་ཞིང་སོམ་ཉི་
སྤངས་པ་དང་། །བཞི་པ་དགེ་བའི་བཤེས་ཀྱིས་ཡོངས་སུ་འཛིན་པའོ། ། ཞེས་དང་། དོན་དམ་པར་
སུ་ཡང་ལེན་པར་འབྱུང་བ་མེད་དོ་ཞེས་དང་། ལྷ་རྣམས་ཀྱིས་གཏོར་བའི་མེ་ཏོག་འདི་དག་ནི་སྔོན་
ཆད་ལྷ་རྣམས་ཀྱི་གནས་ན་ཡོད་པར་མ་མཐོང་སྟེ། མེ་ཏོག་འདི་དག་ནི་སྤྲུལ་པའོ་ཞེས་སོགས་
སོ༑ ༑གཉིས་པ་ནི། འདིར་ཁ་ཕལཅིག་ལམ་པ་གང་ཟག་གི་རྟེན་དང་ཆོས་ཉིད་རིགས་ཀྱི་རྟེན་ཞེས་
རྟེན་ལ་གཉིས་སུ་འཆད་པ་ནི་ནོར་བ་ཡིན་ཏེ འཕགས་སེང་གཉིས་ཀས་རྟོགས་པའི་རྟེན་རིགས་
-139-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཀྱི་དབང་དུ་མཛད་ནས་ཞེས་བྱ་བ་དང་། རྟེན་རིགས་ཀྱང་རྟོགས་པའི་རྒྱུ་ཡིན་པས་ན་ཁྱད་པར་དུ་
འཕགས་ཞེས་གསུངས་པའི་ཕྱིར་དང་། རང་རྒྱལ་གྱི་གང་ཟག་ནི་འདིར་ཁྱད་པར་དུ་འཕགས་བྱའི་
གཞི་ཡིན་གྱི། ཁྱད་པར་དུ་འཕགས་བྱེད་ཀྱི་ཆོས་མ་ཡིན་ལ། རིགས་ནི་འདིར་ཉན་ཐོས་ལས་ཁྱད་
པར་དུ་འཕགས་བྱེད་ཀྱི་ཆོས་ཡིན་པའི་ཕྱིར་དང་། གཞན་དུ་ཉན་ཐོས་དང་རང་རྒྱལ་དག་རང་
རྒྱལ་གྱི་གང་ཟག་གི་སྒོ་ནས་ཁྱད་པར་འཕགས་སོ་ཞེས་འབྲེལ་མེད་དུ་འགྱུར་བའི་ཕྱིར་རོ། །
བྱེ་བྲག་ཏུ་གང་ཟག་གི་རྟེན་ལ་ཡང་། རང་རྒྱལ་ཚོགས་སྦྱོར་མཐོང་ལམ་པ་གསུམ་རང་
རྒྱུད་ཀྱི་རྟེན་དང་། དགེ་བཤེས་ཀྱིས་ཟིན་པ་གཞན་རྒྱུད་ཀྱི་རྟེན་དུ་བྱེད་པ་ཡང་མི་རིགས་ཏེ།
བཤེས་གཉེན་གཞན་རྒྱུད་དུ་རྟོགས་ཀྱང་དེས་ཟིན་པ་ནི་རང་རྒྱུད་ཀྱི་སྟེང་དུ་འགྲོ་བའི་ཕྱིར་
རོ༑ ༑གཞན་དག་འདིའི་རྟེན་རང་རྒྱུད་ལ་སྦྱོར་བ་བཀག་ཅིང་རིགས་ཆོས་ཉིད་ཁོ་ནར་སྨྲས་ནས།
རིགས་ཀྱི་ཁྱད་པར་ལ་ཀུན་རྫོབ་ལ་བརྟེན་ནས་དངོས་པོར་བསྟན་པ་དང། དོན་དམ་ལ་བརྟེན་
ནས་དངོས་མེད་དུ་བསྟན་པའི་ཁྱད་པར་འཆད་པས་ནི་མི་རིགས་ཏེ། རིགས་ཀྱི་ཁྱད་པར་དངོས་
པོར་བསྟན་པ་བཀག་པ་དང་འགལ་བའི་ཕྱིར་རོ། །
འོ་ན་ཇི་ལྟར་ཞེ་ན། ཆོས་ཅན་གང་ཟག་གི་མདོ་དང་། ཆོས་ཉིད་རིགས་ཀྱི་མདོ་དང་།
བདེན་གཉིས་ཟུང་འཇུག་གི་མདོའོ། ། དང་པོ་ནི། ཤེས་རབ་འབྲིང་གི་ལྟ་བ་དང་ལྡན་པས་བདེན་
གཉིས་ཀྱི་དབྱེ་བ་ལ་མཁས་པ་ཚོགས་ལམ་པ་ཆོས་ཉིད་བ་པའི་རིགས་ཅན་དང་། ངེས་བྱེད་ཆ་
མཐུན་ཐོབ་པས་རང་བྱང་ཆུབ་ལས་ཕྱིར་མི་ལྡོག་པ་སྒྲུབ་པའི་རིགས་ཅན་དང་། རང་གི་མཐོང་
སྤང་སྤངས་པས་མཆོད་འོས་དགྲ་བཅོམ་པ་མཐོང་བ་བདག་ཉིད་ལ་ངེས་པའི་རིགས་ཅན་གྱི་གང་
ཟག་གོ། དེ་ཐམས་ཅད་ཀྱང་ཡོངས་འཛིན་དགེ་བཤེས་ཀྱིས་ཟིན་པར་སྟོན་པའོ། །གཉིས་པ་ནི། སུ་
ཡང་ལེན་པ་མེད་དོ། ། ཞེས་པ་སྟེ། དེ་ནི་ཆོས་ཉིད་གཟུང་མེད་དང༌། དེ་ཡང་སྔར་གྱི་གང་ཟག་གི་
སྟོབས་ཀྱིས་རང་རྒྱལ་གྱི་ཆོས་ཉིད་གཟུང་མེད་དུ་འགྱུར་རོ། ། གསུམ་པ་ནི། ལྷ་རྣམས་ཞེས་སོགས་
ཏེ༑ རྟེན་དངོས་པོར་མེད་ན། ཐེག་པ་གསུམ་གྱི་རྟོགས་པ་སོ་སོར་ངེས་པ་མི་འཐད་དོ་སྙམ་ན།
སྤྲུལ་པའི་མེ་ཏོག་གི་རང་བཞིན་མེད་ཀྱང་ཀུན་རྫོབ་ཏུ་ཡུལ་དུས་སོ་སོར་ངེས་པ་བཞིན་ནོ ། ཞེས་
-140-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། (༣༤
དཔེ་སྟོན་པ་ཡིན་ནོ། །
འོ་ན་འདིར་བསྟན་གང་ཟག་དེ་རྟེན་དུ་མི་སྟོན་ན། འདིར་བསྟན་པས་ཅི་ཞིག་བྱ་ཞེ་ན།
ཆོས་ཅན་གང་ཡང་རུང་བའི་ཆོས་ཉིད་ནི། འདིའི་རིགས་མ་ཡིན་གྱི། རང་རྒྱལ་གྱི་ཐེག་པ་བའི་
སེམས་ཀྱི་ཆོས་ཉིད་གཟུང་མེད་ནི་འདིའི་རིགས་སོ་ཞེས་བྱ་བ་དང་། ཆོས་ཅན་གྱི་དབང་གིས་
རིགས་ཀྱི་དབྱེ་བ་ལ་མཁས་པར་བྱ་བའི་ཕྱིར་ལམ་འདིའི་སྣོད་ཀྱི་གང་ཟག་དོན་གྱིས་བསྟན་པའི་
ཕྱིར་རོ། ། གལ་ཏེ་ཡང་འདིར་བསྟན་གང་ཟག་དེ་རྣམས་རང་རྒྱལ་ཡིན་ན་མདོ་ལས་བྱང་སེམས་
ཆེན་པོ་དང་རྒྱས་སྲས་སུ་བཤད་པ་དང་འགལ་ཞིང་། འདིའི་ལམ་གྱིས་བྱང་སེམས་ཀྱི་རྒྱུད་ལ་སྐྱེ་
བཞིན་པའི་ལམ་ཡང་མི་འཛིན་པར་འགྱུར་ལ། རང་རྒྱལ་མ་ཡིན་ན་གང་ཟག་འདིའི་རིགས་ལ་
སོགས་པ་ཡང་རང་རྒྱལ་གྱི་རིགས་ལ་སོགས་པ་མིན་པར་འགྱུར་བས་སྐབས་དོན་ཉམས་ཤིང་།
འགྲེལ་པ་འདིར་བྱང་ཆུབ་སེམས་དཔས་སྨོན་ལམ་བཏབ་པ་བཞིན་རང་སངས་རྒྱས་ཀྱི་གནས་
སྐབས་ནའང་། ཞེས་རང་རྒྱལ་མཚན་ཉིད་པར་བཤད་པ་ཇི་ལྟར་ཞེ་ན། སྐྱོན་མེད་དེ། མདོ་ལས་ནི་
བྱང་ཆུབ་སེམས་དཔའ་གང་སྔར་རྒྱུད་ལ་རང་རྒྱལ་གྱི་སྒྲིབ་པ་སོགས་ཡོད་པ་དང། ད་ལྟ་རང་
རྒྱལ་གྱི་ལམ་རྒྱུད་ལ་ཐོབ་པས་རང་རྒྱལ་དུ་བཏགས་པའི་སངས་རྒྱས་ཉིད་དངོས་སུ་བསྟན་ཞིང་།
རང་རྒྱལ་གྱི་ལམ་ཐོབ་པ་དེའི་རིགས་ཀྱང་ཡོད་པ་ཡིན་ལ། བསྟན་བཅོས་ལྟར་ན་རང་རྒྱལ་ཉིད་
བྱང་ཆུབ་མངོན་པར་འདོད་པས་བྱང་ཆུབ་སེམས་དཔའ་དང་སངས་རྒྱས་མེད་པའི་ཞིང་དུ་ལུས་
ཀྱི་ཆོས་སྟོན་པས་སེམས་ཅན་གྱི་དོན་བྱེད་པའི་བསམ་པ་དང་ལྡན་པས་སེམས་དཔའ་ཆེན་པོ་
རྒྱལ་བའི་གསུངས་ལས་དོན་གྱིས་སྐྱེས་པས་རྒྱལ་སྲས་ཞེས་སྒྲ་འཇུག་པ་ཙམ་གྱིས་རང་རྒྱལ་
མཚན་ཉིད་པ་ཡང་བསྟན་ལ། དེའི་ལམ་བྱང་སེམས་ཀྱིས་ཤེས་པར་བྱ་བ་ཞེས་དོན་གྱིས་བསྟན་
པས་བྱང་སེམས་ཀྱང་བསྟན་པའི་ཕྱིར་རོ། ། དེས་ན་མདོ་དང་བསྟན་བཅོས་ཕན་ཚུན་མཚོན་པས་
གཉིས་ཀ་གཟུང་བའི་ཕྱིར་སྐྱོན་མེད་དོ། ། །
བཏགས་པའི་ཆོས་ཉིད་ཞེས་སོགས་ཀྱི་སྐབས་འདིར། བྱང་སེམས་ཀྱི་ངེས་བྱེད་ཆ་མཐུན་
མ་བཤད་པར་འདོད་ཅིང་། ཆོས་ཉིད་མི་འགལ་བར་རྟོགས་པའི་རྣམ་པ་ཅན་ཆོས་མཆོག་ཏུ་བྱེད་
བ]41-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པ་ནི་མུན་སྤྲུལ་ཡིན་ཏེ། དེ་ལྟ་བུའི་དམིགས་རྣམ་ཅན་ནི་རང་རྒྱལ་གྱི་དྲོད་སོགས་སུ་འགལ་བའི་
ཕྱིར་རོ། ། དེས་ན་སློབ་དཔོན་ལྟར་ན་རྣམ་པ་དེ་རྣམས་ཀྱིས་དྲོད་སོགས་ཕྱེ་བར་བཞག་སྟེ རྣམ་
པ་དེ་རྣམས་ཀྱི་བདེན་བཞི་ལ་དམིགས་པས་གཟུང་མེད་རྟོགས་པའི་ཆ་དེ་དང་དེ་ནི་དྲོད་སོགས་
སུ་བརྗོད་པའི་ཕྱིར་རོ། ། མདོ་དེ་དང་དེས་མངོན་རྟོགས་དེ་དང་དེ་ཇི་ལྟར་བསྟན་ཞེ་ན གཟུགས་
སོགས་ཡུལ་ལས་བརྩམས་ཏེ་གཟུང་མེད་རྟོགས་པའི་ཡེ་ཤེས་བསྟན་ལ། དེ་ཡང་དང་པོར་ཆོས་
ཉིད་ཀྱི་ངོ་བོ་ཙམ་དང་། དེ་ནས་མི་མཐུན་ཕྱོགས་ལ་མི་སློབ་པ་དང་། དེ་ནས་རྒྱུ་མཚན་གང་གིས་
མི་སློབ་པ་དང་། དེ་ལ་དོགས་པ་གཅོད་པ་དག་གིས་ཡེ་ཤེས་གོང་ནས་གོང་དུ་ཁྱད་པར་འགྱུར་བ་
མཚོན་པས་དྲོད་སོགས་བཞི་རིམ་པ་ལྟར་མཚོན་པའི་ཕྱིར་དང། གཞན་དུ་ཆོས་ཉིད་ཉི་ཚེ་དང་
ཡེ་ཤེས་ཀྱང་སྤྱི་སྒྲ་བྱེ་བྲག་ལ་འཇུག་པ་མ་ཡིན་ན། ཟློས་པར་འགྱུར་བའི་ཕྱིར་རོ། །
ཅ༤ཕན་ཡོན་ཅན་གྱི་མཐོང་ལམ་བཤད་པ།
མཐོང་ལམ་གྱི་སྐབས་འདིར། སྡོམ་ནི། མཚན་ཉིད་དབྱེ་གྲངས་ཡུན་ཚོད་དང་། ། སྤངས་
རྟོགས་རྣམ་གྲངས་བྱེད་ལས་དང་། ། སྒྲ་དོན་རྣམས་ཀྱིས་མཐོང་ལམ་བཤད། ། མཚན་ཉིད་ནི། ཁ་
ཅིག་ཕལན་རེ། ཆོས་ཉིད་གསར་མཐོང་གི་ལམ་ཞེས་ཟེར་རོ། ། དེ་ནི་སློབ་དཔོན་ལྟར་ན་ནོར་བ་
ཡིན་ཏེ། བྱིས་པའི་དུས་ཉིད་ན་ཆོས་ཉིད་མཐོང་བས་དེར་གསར་མཐོང་མ་ཡིན་པའི་ཕྱིར་རོ། ། དེ་
ཡང་འགྲེལ་ཆེན་ལས། ཡང་དག་པའི་སྐྱེ་བ་ལ་སོགས་པ་སྒྲོ་བཏགས་པ་དང་བྲལ་བ་ཉིད་ཀྱིས་མ་
བཏགས་ན་ཉམས་དགའ་བའི་དངོས་པོའི་ངོ་བོ་ཉིད་ཁོ་ན་དངོས་པོ་མེད་པའི་སྒྲར་བརྗོད་པ་མ་
ཡིན་ནམ། དངོས་པོའི་ངོ་བོ་དེ་ནི་མངོན་སུམ་པ་ཉིད་ཡིན་པས་དེའི་ཕྱིར་བུམ་པས་དབེན་པའི་ས་
ཕྱོགས་མཐོང་བ་ན་བུམ་པས་དབེན་པ་རྟོགས་པ་བཞིན་བྱིས་པས་ཀྱང་ཇི་ལྟར་མི་རྟོགས་ཤེ་ན། །
དངོས་པོ་རྣམས་ཀྱི་སྒྲོ་བཏགས་པས་དབེན་པ་ནི་ངོ་བོ་ཉིད་མེད་པའི་སྒྲས་བརྗོད་ལ། དེ་ཡང་
དངོས་པོའི་རང་གི་ངོ་བོ་ཉིད་འཛིན་པས་གཟུང་བ་ཡིན་ཡང་སྐད་ཅིག་མ་དང་འདྲ་བར་འཁྲུལ་
བས་སྒྲོ་བཏགས་པས་དེ་ངེས་པར་བྱེད་མི་ནུས་ཞེས་དང། དེ་བཞིན་དུ་གཟུང་བ་ཡིན་ནའང་ཐ་
-42-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
སྙད་བྱ་མི་ནུས་པས་མ་བཟུང་བ་དང་འདྲ་བ་ཡིན་ཞེས་བྱ་བ་ལ་སོགས་པས་སྔར་བཤད་པའི་ཞི་
འཚོའི་གཞུང་ལྟར་བཞེད་པའི་ཕྱིར་རོ། །འོ་ན་དེ་ལྟར་ན། བདག་མེད་མངོན་སུམ་དུ་གསར་རྟོགས་
ཀྱི་ཡེ་ཤེས་སོ། ། དེ་ལ་བདག་མེད་གསར་དུ་རྟོགས་པ་ནི་གཅིག་དང་དུ་བྲལ་སོགས་ཀྱི་རྗེས་དཔག་
གི་སྐབས་ནའང་ཡོད་པས་མངོན་སུམ་སྨོས་ལ། བདག་མེད་མངོན་སུམ་དུ་མཐོང་བ་ཙམ་བྱིས་པ་
རྣམས་ལ་ཡང་ཡོད་པས་རྟོགས་པ་ཞེས་སྨོས་ཤིང་། སྒོམ་ལམ་སོགས་གཅོད་པའི་ཕྱིར་དུ་གསར་དུ་
ཞེས་སྨོས་སོ། ། དབྱེ་གྲངས་ནི་ཐེག་པའི་སྒོ་ནས་ཉན་ཐོས་དང་། རང་རྒྱལ་དང་། བྱང་སེམས་ཀྱི་
མཐོང་ལམ་གསུམ་ཡིན་ནོ། །མཚན་ཉིད་ནི་རིམ་པ་ལྟར། གང་ཟག་གི་བདག་མེད་ཙམ་མངོན་སུམ་
དུ་གསར་རྟོགས་ཀྱི་ཡེ་ཤེས་དང་། གཟུང་མེད་ཙམ་མངོན་སུམ་དུ་གསར་རྟོགས་ཀྱི་ཡེ་ཤེས་དང་།
སྤྲོས་བྲལ་ཙམ་མངོན་སུམ་དུ་གསར་རྟོགས་ཀྱི་ཡེ་ཤེས་སོ། །
མིང་གི་སྒོ་ན་དབྱེ་ན་བཅུ་དྲུག་སྟེ། འདི་ལ་མི་འཐད་པའི་ཕྱོགས་དང་། འཐད་པའི་ཕྱོགས་
དང༌། ཀླན་ཀ་སྤང་བའོ། ། དང་པོ་ལ་གསུམ་སྟེ། ཉན་ཐོས་པའི་ལུགས་དང་། སེམས་ཙམ་པའི་
ལུགས་དང་། དབུ་མར་རློམ་པའི་ལུགས་སོ། ། དང་པོ་ནི། བྱེ་བྲག་ཏུ་སྨྲ་བ་ཁ་ཅིག་ན་རེ། ལམ་ལ་
རྗེས་ཤེས་ནི་མཐོང་ཟིན་སྒོམ་པ་ཡིན་གྱི་ གསར་རྟོགས་མེད་པས་མཐོང་བའི་ལམ་མ་ཡིན་
ནོ༑ ༑དེས་ན། དེ་ལ་སྐད་ཅིག་བཅོ་ལྔ་ནི། ། མ་མཐོང་མཐོང་ཕྱིར་མཐོང་བའི་ལམ། ། ཞེས་ཟེར་
རོ༑ ༑དེ་ལྟ་ན་རྗེས་ཤེས་གཞན་རྣམས་ལའང་གསར་རྟོགས་མེད་པར་མཚུངས་ལ། དང་པོ་
གསུམ་གྱི་སྐབས་སུ་བདེན་པ་མཐོང་བ་མ་རྫོགས་པས་སྐྱོན་མེད་ན་འདིར་ཡང་བདེནཔ་མཐོང་བ་
མ་རྫོགས་པར་མཚུངས་ཏེ། རྣམ་གྲོལ་ལམ་མ་སྐྱེས་ཀྱི་བར་ལ་མཐོང་བའི་བྱ་བ་མ་རྫོགས་པར་
མཚུངས་པའི་ཕྱིར་རོ། །
སེམས་ཙམ་པའི་ལུགས་ལ་འདི་ན་ཕལ་མོ་ཆེ་དག་ན་རེ། དོན་དམ་སོ་སོ་རང་རིག་སྤྲོས་
མེད་ཀྱིས་སྐད་ཅིག་དང་བསྟན་པ་གནས་པའི་རྣམ་གཞག་སྤྲོས་བཅས་དགུའམ། ཀུན་གཏུས་
ནས་བཤད་པ་ལྟར་བཅུ་དྲུག་དང་། སྤང་བྱ་དང་བྲལ་བའི་དབྱེ་བས་བརྡ་གསལ་གསུམ་དུ་བཤད་
དོ་ཞེས་ཟེར་ལ། དེ་ཐམས་ཅད་ཀྱང་ཁ་ཅིག་གི་ནི་མཐོང་ལམ་སྤྱིའི་དབང་དུ་བྱས་པར་བྱེད་ལ།
-143-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཡར་ཕྱིན་འགྲེལ་སྐོར།
གཞན་དག་ནི་བཅུ་དྲུག་ཏུ་བཤད་པ་མ་གཏོགས་ཉན་ཐོས་ཀྱི་དབང་དུ་བྱས་པར་སྨྲའོ །
དེ་དག་ནི་རྣམ་པར་འཁྱམས་པ་ཡིན་ཏེ། གཅིག་དང་དགུར་བཤད་པ་དེ་དག་གི་ཚོགས་
སྦྱོར་ཡང་ཉན་ཐོས་ཀྱི་ལམ་ཡིན་པར་བཤད་ལ། སྤང་བྱ་སྤོང་ཚུལ་ཉན་ཐོས་ཉིད་དང་སྦྱར་བའི་
ཕྱིར་དང་། འདིའི་ཆོས་ཞེས་ཕྱོགས་དང་མཐུན་པ་འདོད་པ་དང་། རྗེས་ཤེས་ཕྱོགས་དང་མཐུན་པ་
སྒོམ་སྤང་གི་གཉེན་པོ་བཤད་ལ། ཀུན་བཏུས་ལས། སྡུག་བསྔལ་ཆོས་བཟོད་ཀྱིས་ཁམས་གསུམ་ན་
སྦྱོད་པའི་སྡུག་བསྔལ་མཐོང་སྤང་ཉོན་མོངས་ཐམས་ཅད་སྤོང་བར་བཤད་པའི་ཕྱིར་དང། ཉན་
ཐོས་ལ་ཅིར་ཡང་མི་དམིགས་པའི་ཏིང་ངེ་འཛིན་དང་། དམིགས་བྱ་དམིགས་བྱེད་མཉམ་ཉིད་དུ་
ཤེས་པའི་ཤེས་རབ་ཀྱང་མེད་པའི་ཕྱིར་དང་། བརྡ་གསལ་མ་གསལ་གྱི་དོན་རྟོགས་པ་ཡོད་མེད་
ལ་བྱེད་ན་མཐོང་ལམ་ཐམས་ཅད་རྟོག་མེད་དུ་བཤད་པས་བརྡ་གསལ་གསུམ་རིམ་གྱིས་སྐྱེ་བའི་
རྣམ་གཞག་མི་རུང་བས་མཐོང་སྤང་གང་ཟག་དང་ཆོས་ཀྱི་རྟོག་པ་དེ་དང་དེ་སྤངས་མ་སྤངས་ཀྱི་
དོན་ཡིན་པ་ལ། དེ་ཡང་ཉན་ཐོས་ཀྱི་མཐོང་ལམ་ན་མི་རུང་བའི་ཕྱིར་རོ། ། གཞན་དག་ན་རེ།
འཕགས་པ་ཐོགས་མེད་ལྟར་ན། སྤྲོས་མེད་མཐོང་ལམ་སྐ་ཅིག་མ་གཅིག་དང་། སྤྲོས་བཅས་བཅུ་
དྲུག་རིམ་གྱིས་སྐྱེ་ལ། དེ་ཡང་མཉམ་བཞག་གིས་དྲངས་པའི་ཀུན་རྫོབ་ཤེས་པས་བསྡུས་པའི་ངེས་
ཤེས་བཅུ་དྲུག་རིམ་གྱིས་འབྱུང་བ་ལ་སེང་གེ་བཟང་པོ་ཡང་འདོད་དོ་ཞེས་ཟེར་རོ། ། དེ་ཡང་ནོར་
བ་ཡིན་ཏེ། བརྡ་གསལ་གསུམ་རིམ་གྱིས་སྐྱེ་བར་བཤད་པའི་ཕྱིར་གཅིག་ཡིན་པར་མི་འཐད་ལ།
བཟོད་པ་དང་ཤེས་པ་ཐམས་ཅད་མཚན་མ་མེད་པའི་རྣལ་འབྱོར་ཅན་དུ་རིག་པར་བྱའོ། ། ཞེས་
པའི་འགྲེལ་པར། སྐད་ཅིག་བཅུ་དྲུག་རྒྱུན་མི་འཆད་དུ་འབྱུང་བས་འཇིག་རྟེན་པའི་སེམས་ཀྱི་
སྐབས་མེད་ཅེས་འབྱུང་བས་ངེས་ཤེས་སྤྲོས་བཅས་དེ་ལྟ་བུ་ཡིན་པར་འགལ་བའི་ཕྱིར་དང། དང་
པོར་མཐོང་ལམ་སྐད་ཅིག་སྐྱེས་ནས་ཕྱིས་བདེན་བཞིའི་རྟོགས་པ་བཅུ་དྲུག་སྐྱེ་བར་ནི་ཅུང་ཟད་
ཀྱང་མ་བཤད་པའི་ཕྱིར་དང་། སྡུག་བསྔལ་ལ་ཆོས་བཟོད་རྟོགས་པ་བཅུ་དྲུག་གི་དང་པོར་འདོད་
ན་ནི། དེ་ཡང་ངེས་ཤེས་སུ་ཐལ་བའམ། ཡང་ན་ངེས་ཤེས་བཅུ་དྲུག་མ་ཚང་བར་འགྱུར་བའི་ཕྱིར་
རོ༑ ༑འོ་ན་ཇི་ལྟར་ཞེ་ན། ཐེག་དམན་མཐོང་ལམ་གྱི་དབྱེ་བསྡུ་དང༌། ཐེག་ཆེན་མཐོང་ལམ་གྱི་དབྱེ་
-144-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༤
བསྡུ་དང་། གཉིས་ཀའི་ཐུན་མོང་གི་དབྱེ་བསྡུའོ། ། དང་པོ་ནི། དོན་དམ་སོ་སོ་རང་རིག་མ་ཕྱེ་བའི་
སྐད་ཅིག་དང༌། བསྟན་པ་གནས་པའི་རྣམ་གཞག་སྤྲོས་བཅས་ཀྱི་དབང་དུ་བྱས་ནས། ཆོས་ཤེས་
ཕྱོགས་དང་མཐུན་པའི་ཆོས་བཞི་དང་། རྗེས་ཤེས་ཕྱོགས་དང་མཐུན་པའི་སེམས་བཞི་དང་།
མཇུག་ཏུ་ཞི་གནས་འབའ་ཞིག་པའི་སེམས་དང་དགུས་མཐོང་ལམ་རྫོགས་སོ། ། གལ་ཏེ་སྤྲོས་མེད་
ཀྱི་སྐད་ཅིག་མ་གཅིག་ཡིན་ན། སྤྲོས་བཅས་ཀྱི་བཅུ་དྲུག་ཏུ་བཞག་པ་ཇི་ལྟར་འཐད་ཅེ་ན། འདིར་
སྐད་ཅིག་ཅེས་བྱ་བ་ནི་རྫས་ཉི་ཚེ་བ་གཅིག་གི་དོན་མ་ཡིན་གྱི མཉམ་བཞག་མ་འཁྲུལ་བའི་ངོ་ན་
ཡུལ་བདེན་བཞི་དང་། ཡུལ་ཅན་ཡེ་ཤེས་བཅུ་དྲུག་རྣམས་ཀྱི་མིང་དང་མཚན་མ་ཐམས་ཅད་བྲལ་
བས་འདི་ནི་སྡུག་བསྔལ་ལ་ཆོས་བཟོད་ཀྱི་སྐད་ཅིག་མའོ། ། ཞེས་སོགས་ཀྱི་རྣམ་དབྱེ་མེད་པར་
སྤྲོས་མེད་དུ་རོ་གཅིག་པས་མ་ཕྱེ་བའི་སྐད་ཅིག་གི་བརྡ་མཛད་ལ། འཕགས་པའི་མཉམ་བཞག་སྨྲ་
བསམ་བརྗོད་མེད་ཀྱི་དོན་བདག་ཉིད་ལ་གཟུད་པའི་ཕྱིར་ཡུལ་ཡུལ་ཅན་གྱི་མིང་སོགས་མ་སྦྱར་ན་
གདུལ་བྱ་རྣམས་ཀྱིས་མི་རྟོགས་པས་བསྟན་པ་ནུབ་པར་འགྱུར་བའི་ཕྱིར་བསྟན་པ་གནས་པའི་
ཆེད་དུ་དེ་དང་དེའི་སྤྲོས་པ་སྣ་ཚོགས་བསྟན་ཏེ སྐད་ཅིག་མ་བཅུ་དྲུག་གི་རྣམ་གཞག་མཛད་པ་
ཡིན་པས། འགལ་བ་མེད་དོ། ། ཉན་ཐོས་ལ་སེམས་དགུར་འཆད་ཅིང་བྱང་སེམས་ལ་མི་འཆད་པ་
ཅི་ཞེ་ན། ཉན་རང་གི་ཤེས་པ་རྣམས་ནི་བཟོད་པའི་རྣམ་གྲོལ་ལམ་ཡིན་པས་མ་རྟོགས་པར་བྱར་
མེད་པས་ཤེས་པ་རྣམས་ཕྱོགས་མཐུན་དུ་བསྡུས་ཏེ་བཟོད་པ་བརྒྱད་སྨོས་པ་ཡིན་ལ བྱང་སེམས་
ལ་རྗེས་ཤེས་རྣམ་གྲོལ་དུ་མ་ངེས་པའི་ཕྱིར་དང་། ཉན་ཐོས་ནི་ཞི་གནས་ཤས་ཆེ་བས་འཇུག་ཅིང་
གནས་ཀྱིས་སྡུད་པ་ཡིན་ལ། བྱང་སེམས་ནི་ལྷག་མཐོང་ཤེས་ཆེ་བས་དེ་ལྟར་མ་ངེས་པའི་ཕྱིར་
རོ༑ ༑སྤྲོས་བཅས་སྤྲོས་མེད་ཀྱི་རྣམ་གཞག་ནི་བྱང་སེམས་ལ་ཡང་སྦྱར་དུ་རུང་ངོ་། །
གཉིས་པ་ལ་དབྱེ་ངོ་ནི་འབྲས་བུ་མངོན་རྟོགས་ཀྱི་དབང་དུ་བྱས་ནས་སྐད་ཅིག་གཅིག་དང།
སོ་སོར་མངོན་རྟོགས་བསྡུས་ན་སོ་སོ་རང་ལ་སེམས་ཅན་གྱི་བརྡ་གསལ་བའི་ཆོས་ལ་དམིགས་
ཤིང་མཐོང་སྤང་གནས་ངན་ལེན་ཆུང་ངུ་བྲལ་བ་དང་། དེའི་རྗེས་ལ་སོ་སོ་རང་ལ་ཆོས་ཀྱི་བརྡ་
གསལ་བའི་ཆོས་ལ་དམིགས་ཤིང་གནས་ངན་ལེན་འབྲིང་བྲལ་བ་དང་། དེའི་རྗེས་ལ་གཉིས་ཀའི་
-|45-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བརྡ་གསལ་བའི་ཆོས་ལ་དམིགས་ཤིང་གནས་ངན་ལེན་ཐམས་ཅད་བྲལ་བའི་སེམས་གསུམ་པ་སྟེ་
དང་པོ་གཉིས་ཆོས་ཤེས་ཕྱོགས་དང་མཚུངས་ལྡན་དང་། མཐའ་མ་རྗེས་ཤེས་ཕྱོགས་དང་
མཚུངས་ལྡན་ནོ། །རེ་རེ་ལའང་ཞི་ལྷག་གཉིས་གཉིས་ཏེ་དྲུག་ཡིན་ཡང་དེ་གཉིས་སྐད་ཅིག་ལ་ཟུང་
དུ་འཇུག་པས་གསུམ་དུ་བཞག་གོ། །
རྒྱས་པར་ཕྱེ་ན་སྡུག་བསྔལ་ལ་ཆོས་བཟོད། ཆོས་ཤེས། རྗེས་བཟོད། རྗེས་ཤེས། ཀུན་
འབྱུང་ལ་ཆོས་བཟོད། ཆོས་ཤེས། རྗེས་བཟོད། རྗེས་ཤེས། འགོག་པ་ལ་ཆོས་བཟོད། ཆོས་ཤེས།
རྗེས་བཟོད། རྗེས་ཤེས། ལམ་ལ་ཆོས་བཟོད། ཆོས་ཤེས། རྗེས་བཟོད། རྗེས་ཤེས་ཏེ། བཅུ་དྲུག་གོ།
སྡུག་བསྔལ་གང་ཞེ་ན། སྡུག་བསྔལ་གྱི་བདེན་པའོ། ། སྡུག་བསྔལ་ལ་ཆོས་གང་ཞེ་ན། ཚོགས་ལམ་
ལ་སྡུག་བསྔལ་གྱི་དབང་དུ་བྱས་པའི་ཆོས་བསྟན་པ་རྣམས་སོ། ། ཆོས་ཤེས་པ་གང་ཞེ་ན། སྦྱོར་
ལམ་ལ་དེའི་ཆོས་ལ་རྣམ་པར་དཔྱོད་པའི་ཤེས་པའོ། ། བཟོད་པ་གང་ཞེ་ན། སོ་སོ་རང་ལ་སྡུག་
བསྔལ་གྱི་བདེན་པ་མངོན་སུམ་དུ་གྱུར་པའི་ཟག་པ་མེད་པའི་ཤེས་རབ་སྟེ་གང་གི་སྡུག་བསྔལ་
མཐོང་སྤང་ཉེར་བརྒྱད་སྤོང་བའོ། ། སྡུག་བསྔལ་ལ་ཆོས་ཤེས་པ་གང་ཞེ་ན། ཤེས་པ་གང་གིས་
བཟོད་པའི་མཇུག་ཐོགས་སུ་རྣམ་གྲོལ་མངོན་སུམ་དུ་བྱེད་པའོ། ། སྡུག་བསྔལ་ལ་རྗེས་སུ་ཤེས་པའི་
བཟོད་པ་གང་ཞེ་ན། དེའི་མཇུག་ཐོགས་སུ་ཡེ་ཤེས་སྔ་མ་འདི་གཉིས་འཕགས་པའི་ཆོས་ཀྱི་རྒྱུའོ་
ཞེས་རྟོགས་པའོ། ། སྡུག་བསྔལ་ལ་རྗེས་སུ་ཤེས་པ་གང་ཞེ་ན། རྗེས་བཟོད་དེ་ཉིད་ངེས་པར་འཛིན་
པའོ། ། དེ་བཞིན་དུ་བདེན་པ་ལྷག་མ་གསུམ་ལའང་། བཟོད་པ་དང་ཤེས་པའི་རིགས་སུ་སྦྱར་བར་
བྱའོ། ། ཉོན་མོངས་ཆེ་རིམ་ནས་སྤོང་བ་ཡིན་ནམ། ཇི་ལྟར་ན། ཆུང་རིམ་ནས་སྤོང་ཞེ་ན། སྐྱོན་མེད་
དེ༑ ༑འདིར་ནི་སྤང་སླ་བ་ལ་ཆུང་ངུར་བཏགས་པའི་ཕྱིར་རོ། །ཡང་ན་ཆུང་ངུར་རྒྱལ་བ་ལ་སོགས་
པའི་ཕྱིར་རོ། །
དབྱེ་གྲངས་ནི་ཇི་ལྟར་བརྡ་གསལ་གསུམ་དུ་ངེས་ཤིང་བདེནཔ་རེ་རེ་ལ་བཞི་བཞིར་
འབྱེད་ཅེ་ན། རྒྱལ་པོ་ཞིག་དགྲ་ལས་རྒྱལ་བར་བྱེད་པ་ལ་རྒྱལ་བ་གསུམ་འབྱུང་སྟེ ཆུ་ངུར་རྒྱལ་བ་
དང༌། འབྲིང་དུ་རྒྱལ་བ་དང་། ཆེན་པོར་རྒྱལ་བའོ། ། དེ་ལ་དང་པོ་ནི། དགྲ་འཇོམས་བཞིན་པའི་
-146-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
དུས་ཡིན་ཏེ། འཇོམས་པར་ནི་བྱེད་ལ། རྒྱལ་ཟིན་པ་མ་པའི་ཕྱིར་རོ། ། གཉིས་པ་ནི། དགྲ་བཅོམ་
ཙམ་གྱི་དུས་ཡིན་ཏེ། དགྲ་ལས་རྒྱལ་ཟིན་ལ། གཉེན་གྱི་ཕྱོགས་ཀྱི་ཞོ་ཤ་མ་ཕུལ་བའི་ཕྱིར་
རོ༑ ༑གསུམ་པ་ནི། ཡུལ་དུ་ཕྱིན་ནས་མཆོད་པའི་དུས་ཡིན་ཏེ། གཉེན་གྱིས་ཕྱོགས་ཀྱིས་ཀྱང་ཞོ་ཤ་
ཕུལ་བའི་ཕྱིར་རོ། ། དེའི་ཕྱིར་གསུམ་དུ་ངེས་པ་ཡིན་ནོ། ། དེ་ལྟར་གཉེན་གྱིས་ཞོ་ཤ་ཕུལ་བ་ལའང་
དེ་ནས་གེགས་མེད་པར་གཞན་ཀུན་དགའ་བར་བྱེད་པ་ཞིག་དགོས་ཏེ། དགྲ་ལས་རྒྱལ་ཞིང་
གཉེན་གྱིས་མཆོད་པ་ལ་བསྔགས་པར་བྱེད་པས་རྒྱལ་བ་མཐར་ཕྱིན་པའི་ཕྱིར་རོ། ། །
དེས་ན་སྡུག་བསྔལ་མཐོང་སྤང་ནི་དགྲ་ལས་རྒྱལ་བར་བྱེད་པ་ལ་ཆོས་དེ་བཞི་དགོས་པས་
བཞིར་ཕྱེ་བ་ཡིན་ལ། དེ་ལྟར་ལྷག་མ་རྣམས་ལའང་། སྦྱར་བས་བཅུ་དྲུག་ཏུ་ངེས་པ་ཡིན་ནོ། །འོ་ན་
ཡེ་ཤེས་ཕྱི་མ་གཉིས་རྟོག་པར་འགྱུར་ཏེ། འདིའོ་ཞེས་པར་འཛིན་བྱེད་ཡིན་པའི་ཕྱིར་རོ། ། ཞེ་ན།
སྐྱོན་མེད་དེ། འདིའོ་ཞེས་ངེས་པ་འདྲེན་པ་ལ་རྟོག་པར་བཞག་པའི་ཕྱིར་རོ། །གསུམ་པ་ནི། མཉམ་
བཞག་རྣམ་པར་མ་བཞག་པའི་བདེན་པ་ལ་དམིགས་པ་དང་
། རྗེས་ཐོབ་རྣམ་པར་གཞག་པའི་
བདེན་པ་ལ་དམིགས་པའོ། ། །
འདི་དག་གི་ཁྱད་པར་རགས་པར་ནི་སྔ་མར་ནི་ཆོས་ཉིད་གཙོ་བོར་དམིགས་པར་བྱེད་པ་
དང༌། ཕྱི་མ་ནི་བདེན་བཞི་གཙོ་བོར་ཡུལ་དུ་བྱེད་པ་ཡིན་གྱི སྔ་མ་ཆོས་ཅན་ལ་དམིགས་པ་ནི་མ་
ཡིན་ཏེ། ཐེག་པ་ཐུན་མོང་བ་ལྟར་ན་ཉན་ཐོས་ཀྱི་ལམ་གྱི་དབང་དུ་བྱས་ནས་མཐོང་བའི་ལམ་ལ་
ཡང་དག་པར་ཞུགས་པའི་འཕགས་པའི་གང་ཟག་གི་ཤེས་པའི་སྤྱོད་པ་ནི་མཚན་མ་མེད་པ་ཡིན་
ཏེ༑ ༑དེའི་ཚེ་ཤེས་པས་ཡུལ་ལ་དམིགས་པར་བྱེད་མོད་ཀྱི སྡུག་བསྔལ་ལ་དམིགས་པའི་རྣམ་
པར་རྟོག་པ་ནི་མི་འབྱུང་ངོ་ཞེས་བྱ་བ་དང༌། སྡུག་བསྔལ་ཆོས་བཟོད་ནི་སྡུག་བསྔལ་གྱི་བདེན་པ་
མངོན་དུ་གྱུར་པའི་ཕྱིར། ཟག་པ་མེད་པའི་ཤེས་རབ་སྟེ་ཞེས་དང་། གཟུང་བ་དང་འཛིན་པ་རྟོགས་
ཞེས་དང་། ཐུན་མོང་དུ་མི་རྟག་པའི་དོན་མཐོང་གི། མི་རྟག་པ་ཉིད་ཅེས་བྱ་བར་ནི་མ་ཡིན་ནོ་ཞེས་
སོགས་གསུངས་པའི་ཕྱིར་རོ། ། ཡང་དཔྱད་ན་ཐེག་བསྡུས་པ་ལྟར་མཉམ་བཞག་ནི་ཆོས་ཉིད་ཙམ་
གཟིགས་ཀྱི། གཞན་དངོས་སུ་མི་གཟིགས་པར་འདོད་དེ། མི་ཞིག་མིག་ནི་བཙུམས་པ་
-147-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ལྟར། ། མཉམ་པར་བཞག་པའི་ཤེས་དེ་འབ ། དེ་ཉིད་མིག་ནི་ཕྱེ་བ་ལྟར། ། རྗེས་ལ་ཐོབ་པའི་ཤེས་
དེ་འདྲ། ། ཞེས་གསུངས་པའི་ཕྱིར་རོ། ། འོ་ན་བདེན་བཞི་ལ་དམིགས་པར་བཤད་པ་ཇི་ལྟར་ཞེ་ན།
འགོག་ལམ་ནི་དངོས་སུ་དམིགས་ལ། སྡུག་ཀུན་ལ་ནི་རྗེ་ཐོབ་ཏུ་འདི་འདྲའོ་ཞེས་ངེས་ཤེས་འདྲེན་
པར་བརྒྱུད་པའི་དམིགས་པར་བཞག་པ་ཡིན་ནོ། ། དེའི་ཕྱིར་དཔྱད་ནས་ཀྱང་མཉམ་བཞག་སྣང་
བཅས་སུ་འདོད་པ་ནི་ཐོགས་མེད་ཀྱི་རྣམ་རྫུན་གྱི་གྲུབ་མཐའ་ལ་བློ་ཁ་མ་ཕྱོགས་པ་ཁོ་ནའོ ། སྐད་
ཅིག་གི་དབྱེ་བ་འདི་སེམས་ཙམ་པ་འགའ་ཞིག་གི་ལུགས་ཏེ་འོག་ནས་འགོག་པར་འགྱུར་འོ ། །
ད་ནི་དབུ་མ་པར་རློམ་པའི་ལུགས་དགག་པར་བྱ་སྟེ། འདི་ལ་གཉིས་སུ་འདོད་པ་དང་།
བཞིར་འདོད་པ་དང་། བརྒྱད་དུ་འདོད་པ་དང་། བཅུ་དྲུག་ཏུ་འདོད་པ་དགག་པ་དང་། ངེས་མེད་
དུ་འདོད་པ་དགག་པའོ། ། དང་པོ་ནི་ཁ་ཅིག་བྲང་ཉིན་རེ། བདེན་བཞིའི་ཆོས་ཉིད་མ་དག་པ་རྟོགས་
པའི་ཆོས་བཟོད་བར་ཆད་མེད་ལམ་མཐོང་སྤང་སྤོང་བྱེད་ཅིག་དང་། ཆོས་ཉིད་དག་པ་རྟོགས་
པའི་ཆོས་ཤེས་རྣམ་གྲོལ་ལམ་གནས་གྱུར་ཡུལ་དུ་བྱེད་པ་ཞིག་སྟེ སྐད་ཅིག་གཉིས་སུ་སྐྱེ་ག དེ་
དག་ཉིད་ལོག་པའི་དབྱེ་བས་བཅུ་དྲུག་ཏུ་བཞག་གོ། ཞེས་ཟེར་རོ། ། དེ་ནི་མ་ཡིན་ཏེ། ཀུན་བཏུས་
ཚད་མར་བྱེད་ན། བཅུ་དྲུག་རིམ་གྱིས་སྐྱེ་བར་བཤད་པའི་ཕྱིར་དང་། སློབ་དཔོན་ཚད་མར་བྱེད་
ན་སྐད་ཅིག་གཉིས་ཡིན་པ་ལའང་གཅིག་ཏུ་བཤད་པས་གནོད་བྱེད་ཡོད་པའི་ཕྱིར་རོ། ། གཉིས་པ་
ནི༑ ༑གཞན་དག་འབྲེ་ཨར་སོགསན་རེ། མཐོང་ལམ་གྱི་རྫས་ནི་སྐད་ཅིག་བཞིར་སྐྱེ་སྟེ། བདེན་བཞིའི་
ཆོས་ཉིད་མ་དག་པ་རྟོགས་པའི་ཆོས་བཟོད་བར་ཆད་མེད་ལམ་མཐོང་སྤང་སྤོང་བྱེད་ཅིག་དང།
ཆོས་ཉིད་གནས་ངན་ལེན་གྱི་དྲི་མས་དག་པ་རྟོགས་པ་རྣམ་གྲོལ་ལམ་གྱི་ངོ་བོ་ཆོས་ཤེས་དང་། དེ་
གཉིས་འཕགས་པའི་ཆོས་ཀྱི་རྒྱུའོ་ཞེས་འཛིན་པའི་དོན་དམ་མཁྱེན་པའི་ཡེ་ཤེས་གསར་དུ་རྟོགས་
པ་རྗེས་བཟོད་དང་། དེ་ཡེ་ཤེས་སྔ་མ་གཉིས་ཀྱི་ཡུལ་ཅན་དུ་རྟོགས་པ་ཀུན་རྫོབ་མཁྱེན་པའི་
རིགས་གསར་དུ་རྟོགས་པ་རྗེས་ཤེས་སོ། ། དེ་ཉིད་ཡུལ་བདེན་བཞིའི་སྒོ་ནས་ལྡོག་པས་བཅུ་དྲུག་
ཏུ་བཞག་སྟེ། ཀུན་བཏུས་ནས་བཞི་རིམ་ཅན་དུ་སྐྱེ་བར་བཤད་པའི་ཕྱིར་དང༌། སྡུག་བསྔལ་བདེན་
པའི་གཟུང་བའི་ཆོས་ཉིད་རྟོགས་པ་ན་བདེན་པ་གཞན་ཐམས་ཅད་ཀྱི་ཆོས་ཉིད་ཀྱང་རྟོགས་པའི་
-148-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཕྱིར་ཏེ། ཆ་ཤས་མེད་པ་ལ་ཕྱོགས་གཅིག་མཐོང་མ་མཐོང་མི་རུང་བའི་ཕྱིར་རོ་ཞེས་ཟེར་རོ། ། །
དེ་ནི་མི་འཐད་དེ། ཀུན་བཏུས་ཀྱི་དབང་པོའི་ས་མཚམས་ལ་ཚད་མར་བྱེད་ན་དབང་པོ་
དང་པོ་སྐད་ཅིག་བཅོ་ལྔ་དང་། བར་པ་བཅུ་དྲུག་པ་ལ་སོགས་པ་ལ་བཞག་པ་དག་འགལ་བའི་
ཕྱིར་དང་། དེ་ཐེག་དམན་གྱི་དབང་དུ་བྱས་པར་འདོད་ན་དེ་ལ་བཅུ་དྲུག་དགོས་པའི་རྒྱུ་མཚན་དེ་
ཉིད་ཐེག་ཆེན་གྱི་ལ་ཡང་མཚུངས་པའི་ཕྱིར་དང་། ཀུན་བཏུས་འགྲེལ་པ་ཚད་མར་བྱེད་ན་སྐད་
ཅིག་རྒྱུན་མི་ཆད་དུ་འབྱུང་ཞེས་གསུངས་པའི་ཕྱིར་དང་། འཕགས་སེང་གིས་བཤད་པའི་ཞུགས་
གནས་ཀྱི་ས་མཚམས་ཀྱང་མི་རུང་བར་འགྱུར་བའི་ཕྱིར་དང་། སྐད་ཅིག་མ་བརྒྱད་པ་ལ་བསྒོམས་
ན་དགུ་པ་ལ་འགོག་པར་ལྟུང་བར་བཤད་པ་དང་འགལ་བ་ལ་སོགས་པའི་ཕྱིར་རོ། ། གསུམ་པ་ནི་
སྐད་ཅིག་དང་མཐོང་ལམ་ནི་བཟོད་པ་བརྒྱད་ཡིན་ལ། ཤེས་པ་བརྒྱད་ནི་དེའི་རྗེས་ཐོབ་སྒོམ་ལམ་
གྱིས་བསྡུས་པ་ཡིན་ནོ་ཞེས་ཟེར་རོ། ། དེ་ཡང་ནོར་བ་ཡིན་ཏེ། ཆོས་ཤེས་ཀྱི་སྐབས་སུ་རྗེ་བཟོད་སྐྱེ་
བ་སོགས་སྐྱེ་རིམ་ངེས་པ་གསུངས་པས་མཐོང་སྒོམ་འདྲེས་པ་སྐྱེ་བར་འགྱུར་བའི་ཕྱིར་རོ། །བཞི་པ་
ནི༑ ༑གཞན་དག་ན་རེ། འགྲེལ་ཆེན་དུ་ལུགས་གཉིས་འབྱུང་བའི་སོ་སོར་མངོན་པར་རྟོགས་པ་
ལས་སྐད་ཅིག་མ་བཅུ་དྲུག་ཁོ་ནས་ཞེས་བྱ་བའི་ལུགས་དང་པོ་ཉིད་སློབ་དཔོན་གྱི་དགོངས་པ་
ཡིན་ནོ། ། ཞེས་ཟེར་རོ། ། དེ་ནི་རྣམ་པར་འཁྱམས་པ་ཡིན་ཏེ། སྔར་བཤད་པ་ལྟར་འགྲེལ་ཆེན་དུ་
ལུགས་གཉིས་འབྱུང་བའི་ཕྱི་མ་རང་ལུགས་ཡིན་པའི་ཕྱིར་དང་། དེའི་ནང་ནས་ཀྱང་རྣལ་འབྱོར་
སྤྱོད་པའི་སློབ་དཔོན་གྱི་རང་གི་ལུགས་ཡིན་ལ། དེ་ཡང་ཕྱོགས་ཕྱི་མ་ལ་སྣང་བའི་ཕྱིར་དང་། སའི་
སྐབས་སུ་ས་དང་པོའི་སྐད་ཅིག་མ་དང་པོ་ནི་མཐོང་བའི་ལམ་ཡིན་ནོ ། དེ་ལས་གཞན་པ་སྐད་
ཅིག་གཉིས་པ་ལ་སོགས་པ་ནི་སྒོམ་པའི་ལམ་ཡིན་ནོ། ། ཞེས་བཤད་པའི་ཕྱིར་དང་། ལུགས་སྔ་མ་
རང་ལུགས་སུ་བྱས་ན་འགྲེལ་ཆེན་གྱི་ཡི་གེའི་དོན་ཕྱིན་ཅི་ལོག་ཏུ་འགྱུར་བའི་ཕྱིར་རོ། །
ཇི་ལྟར་ཞེ་ན། དེའི་ལུགས་གཉིས་ལས། ཁ་ཅིག་ན་རེ། རྒྱུ་མ་ཚང་བ་མེད་པར་སྤང་མི་ནུས་
པའི་ཕྱིར་དང་། སྡུག་བསྔལ་མཐོང་སྤང་སྤོང་བའི་དུས་སུ་ཀུན་འབྱུང་མཐོང་སྤང་སྤོང་ངོ༌། །དེ་ཉིད་
ཀྱིས་ན་འགོག་པ་མངོན་དུ་བྱེད་དོ། ། དེ་ཡང་གཞན་དུ་མི་འཐད་པས་ལམ་བསྒོམས་སོ། ། ཀུན་
-14-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
འབྱུང་ལ་སོགས་པ་ལ་ཡང་དེ་བཞིན་ཏེ། དེ་ལྟར་འབྲས་བུའི་མངོན་པར་རྟོགས་པ་ལ་བལྟོས་ནས་
ཐེག་པ་ཆེན་པོའི་མཐོང་བའི་ལམ་ལ་མངོན་པར་རྟོགས་པ་སྐད་ཅིག་མ་གཅིག་ཡིན་ནོ ། བདེན་པ་
རེ་རེ་ལ་ཡང་ཕྱིན་ཅི་ལོག་རྣམ་པར་བསལ་བས་སོ་སོར་རྟོགས་པའི་མངོན་པར་རྟོགས་པ་ལས་
སྐད་ཅིག་མ་བཅུ་དྲུག་ཁོ་ནས་མངོན་པར་ཤེས་པས་ན་ཞུགས་པ་ལ་སོགས་པའི་རྣམ་པརགཞག་
པའང་ལེགས་པར་གནས་པ་ཡིན་ནོ་ཞེས་ཟེར་རོ། ། དེའི་དོན་ནི་སྐད་ཅིག་མ་གཅིག་ལའང་བདེན་
པ་བཞི་པོ་སོ་སོ་ལ་རང་དང་མཐུན་པའི་བྱ་བ་འགྲུབ་པས། བྱ་བའམ་འབྲས་བུ་མངོན་རྟོགས་སྐད་
ཅིག་མ་གཅིག་ཡིན་ལ། བདེན་པ་རེ་རེ་ལ་ཕྱིན་ཅི་ལོག་ཏུ་རྟོགས་པ་དུ་མ་འབྱུང་བས་དེ་སེལ་བར་
བྱེད་པའི་ཡེ་ཤེས་ཀྱང་དེ་སྙེད་འབྱུང་སྟེ། དེ་ལྟར་སྐད་ཅིག་མ་བཅུ་དྲུག་རྒྱུན་མི་འཆད་དུ་འབྱུང་
བས་ཞུགས་གནས་ཀྱི་རྣམ་གཞག་ཀྱང་ཤིན་ཏུ་འཐད་པ་ཡིན་ནོ། །ཞེས་པའོ། ། །
གཞན་དག་ན་རེ། འདོད་ཆགས་ལ་སོགས་པའི་ཉོན་མོངས་པའི་ཚོགས་ནི་དངོས་པོ་
རྣམས་ཡང་དག་པར་ཁས་ལེན་པའི་ཕྱིན་ཅི་ལོག་གིས་ཀུན་ཏུ་བསླང་བ་ཡིན་ལ། གྲོལ་བ་ནི་
དམིགས་སུ་མེད་པ་མཐོང་བ་ལས་ཡིན་པའི་ཕྱིར། དེ་ཡིས་ཡོངས་སུ་སྦྱོང་བར་གྱུར་པ་ཉིད་ཀྱིས་
སྒོམ་པ་ལྷག་མ་རྣམས་དེའི་དོན་དུ་ཡིན་ནོ་ཞེས་ཇི་སྐད་བཤད་པའི་ཚུལ་དུ་ཆོས་ཐམས་ཅད་
དངོས་པོ་མེད་པའམ། བདག་མེད་པའམ། སྟོང་པ་ཉིད་དོ་ཞེས་བསྒོམ་པར་བྱ་བ་ཉིད་ཀྱིས་སྒོམ་པ་
ཡོངས་སུ་རྫོགས་པ་ན། དོན་གྱི་རང་གི་ངོ་བོ་གཅིག། བདག་ཉིད་མངོན་སུམ་ཡིན་པ་ལ། །ཞེས་པའི་
ཚུལ་གྱིས་རྣམ་པ་ཐམས་ཅད་ཀྱིས་རང་གི་ངོ་བོ་རྟོགས་པར་བྱེད་པའི་ཤེས་པ་ཟག་པ་མེད་པཆོས་
ཐམས་ཅད་ཀྱི་ཡུལ་ཅན་སྐྱེ་བར་འགྱུར་རོ། ། དེ་བས་ན་སོ་སོར་མངོན་པར་རྟོགས་པ་ལས་ཀྱང་
མཐོང་བའི་ལམ་གྱི་མངོན་པར་རྟོགས་པ་ནི་སྐད་ཅིག་མ་གཅིག་ཁོ་ན་ཡིན་ནོ། དེ་ལྟ་ན་ནི་སྐད་
ཅིག་མ་གཅིག་ཁོ་ན་ལ་རྣམ་པ་ཐམས་ཅད་རྟོགས་པའི་ཕྱིར་རྣམ་པ་གཞན་དག་གིས་མཐོང་བའི་
ལམ་སྒོམ་པ་གཞན་མི་འཐད་པར་ཞུགས་པ་ཉིད་ལ་སོགས་པའི་གནས་སྐབས་སུ་ཇི་ལྟར་འགྱུར་
ཞེས་ཟེར་རོ། །
གཟུགས་ཆོས་མཐུན་པ་མཐོང་བ་ལས། ། ཉ་ཕྱིས་ལ་དངུལ་རྣམ་པ་ལྟར། ། གལ་ཏེ་འཁྲུལ་
ངངའ
-150-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བའི་རྒྱུ་མཚན་གྱིས། ། ཡོན་ཏན་གཞན་སྦྱོར་མི་བྱེད་ན། ། དེ་ལྟར་འགྱུར་བ་ཞིག་ན་གང་གིས་
འཁྲུལ་བའི་རྒྱུ་མཚན་འགའ་ཞིག་ལས་སྒྲོ་བཏགས་པའི་རྣམ་པ་གཞན་དག་ཡོད་པའི་ཕྱིར། རྣམ་
པ་གཞན་དག་གིས་སྒོམ་པ་གཞན་ཡང་ཡོད་པས་བརྒྱད་པ་ལ་སོགས་པའི་གནས་སྐབས་ལེགས་
པར་གནས་ཤིང་འདིའི་རིགས་པའི་སྟོབས་ཀྱིས་མཐོང་ལམ་སྐད་ཅིག་གཅིག་ཡིན་ཀྱང་མངོན་
པར་རྟོགས་པ་སྐད་ཅིག་མ་བཅུ་དྲུག་ཏུ་བཤད་དོ། །
དེའི་དོན་ནི། ལུགས་ཕྱི་མས་སྐད་ཅིག་མ་གཅིག་ཏུ་སྨྲས་པ་ལ། སྔ་མས་དེ་ལྟ་ན་ཞུགས་
གནས་མི་རུང་ཞེས་རྩོད་པ་ལ། དེའི་ལན་དུ་འཁྲུལ་བ་མེད་ན་སྐད་ཅིག་གཞན་སྒོམ་པ་མེད་པས་
དེ་ལྟར་འགྱུར་བ་བདེན་ནའང་དེ་དང་དེ་ཡོད་པས་ཞུགས་གནས་ལེགས་པར་གནས་ཞེས་ལན་
བཏབ་པའི་ཕྱིར་དང་། གཞན་དུ་ན་རྣམ་པ་གཞན་གྱི་སྒོམ་པ་མི་འཐད་པས་ཞུགས་གནས་མི་རུང་
ཞེས་རང་གིས་རྩོད་པའི་ལན་དུ་འཁྲུལ་རྒྱུ་མེད་ན་བདེན་ཡང་། དེའི་ཕྱིར་རྣམ་པ་གཞན་གྱིས་སྒོམ་
པ་ཡོད་པས་ཞུགས་གནས་འཐད་ཅེས་རང་གིས་ལན་འདེབས་པ་བླུན་པོའི་རྣམ་མཐར་ཡིན་པའི་
ཕྱིར་དང་། བཅུ་དྲུག་ཏུ་འདོད་པའི་ཕྱོགས་ཀྱིས་རྣམ་པ་གཞན་གྱིས་སྒོམ་པ་ཡོད་པས་ཞུགས་
གནས་འཐད་ཅེས་སྒྲུབ་མི་དགོས་པའི་ཕྱིར་དང༌། དེ་དག་རྩོད་ལན་མ་ཡིན་པར་འདོད་པ་ཕྱོགས་
གཅིག་ཡིན་ན་དེ་དག་གི་བར་དུ་ཟེར་རོ། ། ཞེས་བྱ་བའི་ཚིག་འབྱུང་བར་མི་རིགས་པའི་ཕྱིར་དང་།
སྐད་ཅིག་མ་བཅུ་དྲུག་ཡིན་པ་དོན་ལ་གནས་ན་རིགས་པའི་སྟོབས་ཀྱིས་མཐོང་ལམ་སྐད་ཅིག་མ་
གཅིག་ཡིན་ཞེས་བྱ་བ་འགལ་བའི་ཕྱིར་རོ། ། དེས་ན་ལུགས་སྔ་མ་ནི་དངོས་པོ་སྨྲ་བ་འགའ་ཞིག་
རྟག་སོགས་སྒྲོ་འདོགས་བཅད་པའི་ཕྱིར་བདེན་པ་རེ་རེ་ལ་མི་རྟག་སོགས་གསར་མཐོང་གི་ཡེ་
ཤེས་རིམ་གྱིས་སྐྱེ་བའི་ཕྱོགས་ཡིན་ཏེ། ཀུན་བཏུས་ཀྱི་འགྲེལ་པར། དེ་དག་གིས་སྔོན་མ་མཐོང་
བའི་འཕགས་པའི་བདེན་པ་རེ་རེ་ལ་རྣམ་པ་བཞི་བཞིར་མཐོང་བའི་ཕྱིར་རོ། ། ཞེས་འབྱུང་བ་ལྟར་
རོ༑ ༑དེའི་ཕྱིར་ཕྱོགས་སྔ་ཕྱིའི་ཤན་ཙམ་ཡང་མི་ཕྱེད་པར་གཞུང་འགྲེལ་བྱེད་པ་ནི་ལོང་བ་ལྟད་
མོའི་གནས་སུ་འཇུག་པ་ལྟར་བཞད་གད་ཀྱི་གནས་ཁོ་ནར་ཟད་དོ ། ལྔ་པ་ནི། ལ་ལ་ན་རེ། བྱང་
སེམས་དབང་པོའི་བྱེ་བྲག་གིས་གཅིག་གམ་བཅུ་དྲུག་གི་བར་དུ་སྐྱེ་སྟེ་མཐའ་གཅིག་ཏུ་ངེས་པ་མེད་
-151-



བརྩེ་ཆེན་འོད་སྣང་ལས།
པོད་ཆེན་དྲུག་གི་པར་ཕྱིན་འགྲེ༔ སྐོར།
དོ༑ ༑སྐད་ཅིག་མ་གཅིག་ཏུ་བྱེད་པ་ནི་མི་རིགས་ཏེ། མཐོང་ལམ་དེ་ཡང་ཉེར་བསྡོགས་དང་།
དངོས་དང་། རྗེས་ཐོབ་རྟོག་པ་དང་བཅས་པས་ཅིག་ཅར་དུ་ཞིང་བརྒྱ་སྦྱོང་ཞིང་ཏིང་ངེ་འཛིན་བརྒྱ་
ལ་སྙོམས་པར་འཇུག་པ་ལ་སོགས་པ་ལས་མང་དུ་ཡོད་པ་སྐད་ཅིག་མ་གཅིག་ཏུ་ག་ལ་འགྱུར་ཞེས་
ཟེར་རོ། །
དེ་ནི་ནོར་ཏེ། བྱང་སེམས་གྱི་མཐོང་ལམ་ལ་སྐད་ཅིག་ངེས་པ་མེད་ན་སྒོམ་ལམ་གྱི་ས་དགུ་
ལའང་ངེས་པ་མེད་པར་མཚུངས་པའི་ཕྱིར་དང་། གཅིག་སྲིད་པའི་ཕྱོགས་ལའང་གཅིག་ལ་བརྗོད་
པའི་གནོད་བྱེད་དེ་དག་མཚུངས་པས་ནང་འགལ་བའི་ཕྱིར་དང༌། ཉེར་བསྡོགས་དང་རྗེས་ཐོབ་
རྟོག་བཅས་རྣམས་མཐོང་ལམ་མཚན་ཉིད་པར་མི་རིགས་པའི་ཕྱིར་དང༌། ཅིག་ཅར་ལས་མང་པོ་
བྱེད་པས་སྐད་ཅིག་གཅིག་ཡིན་པ་འགོག་མི་ནུས་པའི་ཕྱིར་ཏེ། ཅིག་ཅར་ལས་མང་པོ་བྱེད་ན་ཆ་
དེ་ནས་སྐད་ཅིག་གཅིག་ཏུ་འགྲུབ་པ་ཉིད་ཀྱིས་རྟགས་འགལ་བའི་ཕྱིར་རོ། ། དེས་ན་འགྲེལ་བྱེད་
འདི་དག་ནི་རྨི་ལམ་རྨིས་པ་ལྟར་གྱུར་ཏོ། ། །
འཐད་པའི་ཕྱོགས་གང་ཞེ་ན། ཉན་རང་གི་ཆོས་ཐམས་ཅད་མཐའ་བྲལ་མཉམ་པ་ཉིད་ཀྱི་
རོ་གཅིག་ཏུ་མི་སྒོམ་པར་རྟག་སོགས་སུ་སྒྲོ་འདོགས་བཅད་པའི་ཕྱིར་དུ་བདེན་བཞིའི་རྣམ་པ་
རིམ་གྱིས་སྒོམ་པ་དང་། ཁམས་དང་ས་རྣམས་རིམ་གྱིས་སོ་སོར་ཕྱེ་སྟེ་དམིགས་པས་སྐད་ཅིག་མ་
བཅུ་དྲུག་སྐྱེ་བ་ཡིན་ལ། ཐེག་ཆེན་པས་ནི་དེ་ལྟར་རོ་གཅིག་ཏུ་སྒོམ་པ་རྫོགས་པ་ན་དོན་ཆ་ཤས་
མེད་པ་ལ་ཡེ་ཤེས་མ་འཁྲུལ་བས་རིམ་གྱིས་རྟོགས་པ་མི་འཐད་པས། ཆོས་ཉིད་རང་བཞིན་རྣམ་
དག་གསར་རྟོགས་ཀྱི་མཐོང་ལམ་སྐད་ཅིག་མ་ཡིན་ནོ། ། དེ་ལྟར་ཡང་སྡུད་འགྲེལ་ལས། རྟེན་
འབྲེལ་སྨྲ་བའི་ཆོས་ཐམས་ཅད་མཉམ་པོར་སྒོམ་པའི་སྐད་ཅིག་མ་ཡིན་ལ། དངོས་པོར་སྨྲ་བའི་
ཕྱོགས་ཉན་ཐོས་སོགས་རྟག་སོགས་སུ་སྒྲོ་འདོགས་བཅད་པའི་ཆེད་དུབདེན་བཞིའི་རྣམ་པ་རིམ་
གྱིས་སྒོམ་ཞེས་འབྱུང་བ་ལྟར་རོ། ། དེ་ལྟར་ན་ཐེག་ཆེན་གྱི་སྡུག་བསྔལ་ལ་ཆོས་བཟོད་ནི་མཐོང་
ལམ་དངོས་དང༌། གཞན་བཅོ་ལྔ་བཏགས་པ་བ་ཡིན་ནོ། །
དེ་ལ་འདོགས་པའི་རྒྱུ་མཚན་ཡོད་དེ། མཐོང་ལམ་མཉམ་བཞག་གི་རྒྱུན་གཅིག་ཡིན་པའི་
-152-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་ང་་བཞུགས། ༼༣༤
ས་༦
ཕྱིར་དང་། མཐོང་སྤང་གི་གནས་ངན་ལེན་སྤོང་བའི་ཕྱིར་རོ། ། བཏགས་པའི་དགོས་པ་ཡོད་དེ།
མཐོང་ལམ་གྱི་མཇུག་གི་བྱ་བ་ཡིན་པར་ཤེས་པར་བྱ་བའི་ཕྱིར་རོ། ། དངོས་ལ་གནོད་བྱེད་ཡོད་དེ།
འཕགས་པ་ལྟར་ན། སྐད་ཅིག་གཅིག་པའི་བཟོད་པས་མཐོང་ལམ་བསྡུས་པར་བཤད་ལ། བཅུ་
དྲུག་ཏུ་དོན་ལ་གནས་ན་དེར་སྡུད་པའི་རྒྱུ་མཚན་གཞན་བསྟན་དགོས་པ་ལས་མ་བསྟན་པའི་ཕྱིར་
དང་། སློབ་དཔོན་ལྟར་ན་སྐད་ཅིག་མ་གཉིས་པ་སོགས་སྒོམ་ལམ་ཡིན་པར་གསལ་བར་བཤད་
ཟིན་པའི་ཕྱིར་དང་། ལྷག་མ་བཅོ་ལྔ་ནི་ཆོས་ཉིད་མངོན་སུམ་དུ་རྟོགས་པའི་རྗེས་སུ་སྐྱེས་པའི་ཡེ་
ཤེས་ཡིན་པའི་ཕྱིར་དང་། གཞན་དུ་མཐོང་ལམ་གྱི་དོན་ཆོས་ཉིད་གསར་མཐོང་ལ་བཤད་པ་
རྣམས་ཉམས་པའི་ཕྱིར་དང༌། གློ་བུར་དྲི་བྲལ་གསར་དུ་རྟོགས་པས་མཐོང་ལམ་ཡིན་ན། སྒོམ་ལམ་
རྣམས་ཀྱང་མཐོང་ལམ་དུ་འགྱུར་བ་དང་། ཆོས་ཉིད་ཐམས་ཅད་མཐོང་ལམ་གྱི་མངོན་སུམ་དུ་
མཐོང་བ་ཡང་བཀག་ཟིན་པའི་ཕྱིར་དང་། གཞན་དུ་ན་ཆོས་ཉིད་ཀྱི་ཆ་ལ་ཚད་མར་གྱུར་པའི་སྒོམ་
ལམ་མེད་པ་དང་། སྒོམ་ལམ་ཐམས་ཅད་ཆོས་ཉིད་ཀྱི་ཆ་གང་ལའང་བཅད་ཤེསཡིན་པར་འགྱུར་
བ་ལ་སོགས་པ་ཧ་ཅང་ཐལ་བའི་ཕྱིར་རོ། ། དེ་ལྟར་ན་ཨ་བྷུས། སྡུག་བསྔལ་ལ་ཆོས་བཟོད་མཐོང་
ལམ་དངོས་དང་། ལྷག་མ་བཅོ་ལྔ་བཏགས་པ་ཡིན་ལ་བཏགས་པ་ཙམ་ཡང་མ་ཡིན་ན ཤིང་རྟ་
ཆེན་པོ་རྣམས་ཀྱིས་ཐེག་པ་ཆེན་པོར་སྐད་ཅིག་བཅུ་དྲུག་ཏུ་བཤད་པ་དང་ཇི་ལྟར་མི་འགལཞེས་
བྱ་བ་ཡང་ལེགས་པར་བཤད་པ་ཡིན་ནོ། ། །
ཀླན་ཀ་སྤང་བ་ནི། འོ་ན་མཐོང་ལམ་སྐད་ཅིག་མ་གཅིག་ཡིན་ན་བཅུ་དྲུག་གིས་ཅི་བྱ་ཞེ་ན་
ཆོས་ཉིད་རང་བཞིན་རྣམ་དག་སྐད་ཅིག་གིས་རྟོགས་ཀྱང་ཆོས་ཉིད་མཐོང་བ་ཙམ་གྱིས་ཆོས་ཉིད་
ཀྱི་ཆ་གང་ཡང་རྟོགས་པས་མ་ཁྱབ་པས་ལྡོག་ཕྱོགས་སུ་སྒྲོ་འདོགས་པ་སེལ་བའི་ངེས་པ་སྐྱེད་པའི་
ནུས་པ་བཅུ་དྲུག་རིམ་གྱིས་ཐོབ་དགོས་པའི་ཕྱིར་ཏེ། ཡུལ་གང་རྟོགས་པའི་གེགས་སུ་གྱུར་པའི་
སྒྲིབ་པ་སེལ་བས་རྣམ་ཤེས་དེ་ཚད་མ་ཡིན་གྱི གཞན་ལ་མ་ཡིན་ཏེ། སྣང་ཡང་མ་རྟོགས་ན་སྐད་
ཅིག་མ་ཉིད་ལ་སོགས་པ་བཞིན་ནོ། ། འཕགས་པས་ཀྱང་མཐོང་བ་ལ་སྒྲོ་འདོགས་མི་ཆོད་ན་སོ་སྐྱེ་
དང་ཁྱད་པར་ཅི་ཡོད་སྙམ་ན། སྐྱོན་མེད་དེ། རྣམ་པ་ཇི་ཙམ་ཞིག་རྟོགས་པས་དེ་དག་གི་ཤེས་པ་
-153-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
འཁྲུལ་བའི་ས་བོན་དང་བྲལ་བ་དེ་སྙེད་ཙམ་གྱིས་འཕགས་པ་དག་ཁྱད་པར་དུ་འཕགས་པའི་
ཕྱིར་རོ། ། དེས་ན་སྐད་གཅིག་དང་པོ་ཉིད་ཀྱིས་མཐོང་སྤང་མངོན་གྱུར་ས་བོན་དང་བཅས་པ་
སྤངས་སུ་ཟིན་ཀྱང་། དེ་དག་གི་གནས་ངན་ལེན་རགས་པ་སྤོང་བའི་ཐབས་སུ་སྐད་ཅིག་གཞན་
སྒོམ་དགོས་པས་མཐོང་ལམ་གྱི་མིང་ཅན་གཞན་བསྟན་པ་ཡིན་ནོ ། དེ་ཡང་འགྲེལ་ཆེན་ནས་
བཤད་པ་ལྟར་བཀོད་ཀྱི། རྒྱས་པར་ན་ངེས་པ་དེ་ཡང་ཡུལ་ལས་བརྩམས་པ་དང་། ཡུལ་ཅན་ལས་
བརྩམས་པའོ། ། ཡུལ་ལས་བརྩམས་པ་ལའང་། དོན་དམ་གྱི་དབང་དུ་བྱས་ནས་མཐར་འཛིན་གྱི་
སྒྲོ་འདོགས་བཅུ་དྲུག་སེལ་བའི་ནུས་པ་ཐོབ་དགོས་ཏེ། གཟུགས་རྟག་མ་ཡིན་མི་རྟག་མིན། ། ཞེས་
སོགས་འབྱུང་བ་ལྟར་རོ། ། །
ཀུན་རྫོབ་ཀྱི་དབང་དུ་བྱས་ནས་རྟག་སོགས་ཀྱི་སྒྲོ་འདོགས་བཅུ་དྲུག་སེལ་བའི་ནུས་པ་ཐོབ་
དགོས་ཏེ། མེད་པའི་རྣམ་པ་ནས་བཟུང་སྟེ། ། ཞེས་སོགས་འབྱུང་བ་ལྟར་རོ། ། ཡུལ་ཅན་ལས་
བརྩམས་པ་ནི། འདི་ནི་བྱང་སེམས་ཀྱི་སྐྱོན་མེད་པའོ། ། འཕགས་པའི་ཆོས་ཐམས་ཅད་ཀྱི་
རྒྱུའོ། །ཞེས་བྱ་བ་ལ་སོགས་པའོ། །གལ་ཏེ་མཉམ་བཞག་ཏུ་བདེན་པའི་ཆོས་ཉིད་ཐམས་ཅད་ཅིག་
ཅར་གཟུང་བ་ལ་བདེན་པའི་རིམ་པས་ངེས་པ་བཅུ་དྲུག་རིམ་གྱིས་ཐོབ་པ་ཇི་ལྟར་འཐད་དེ
མཉམ་བཞག་དེ་དག་ན་དམིགས་པ་སྤོང་བའི་འདུ་ཤེས་དང་བྲལ་བའི་ཕྱིར་རོ། ། ཞེ་ན། སྐྱོན་མེད་
དེ༔ ༑སྦྱོར་ལམ་གྱི་སྐབས་སུ་སོ་སོར་རྟོག་པའི་ཤེས་རབ་ཀྱིས་དང་པོར་ཤེས་བྱ་སྡུག་བསྔལ་ལ་
དཔྱོད་པ་ལ་སོགས་པའི་རིམ་པའི་དབང་གིས་མཉམ་བཞག་ཏུ་ནུས་པ་བཅུ་དྲུག་རིམ་གྱིས་ཐོབ་པ་
ཡིན་པའི་ཕྱིར་ཏེ། རྒྱུའི་ཁྱད་པར་ལས་འབྲས་བུའི་ཁྱད་པར་དུ་འགྱུར་བའི་ཕྱིར་རོ། །ཡུན་ཚད་ནི་
བྱ་རྫོགས་ཀྱི་སྐད་ཅིག་མ་ཡིན་གྱི་ དུས་མཐའི་སྐད་གཅིག་མ་མ་ཡིན་ཏེ། ཆོས་རྣམས་ཀྱི་རང་
བཞིན་འདི་འདྲའོ་ཞེས་ཤེས་བྱ་ལ་སོགས་པའི་བྱ་བ་རྫོགས་དགོས་པའི་ཕྱིར་རོ། ། འདིར་བྱ་བ་ནི་
དེའི་ནུས་པའོ། ། ་
སྤངས་རྟོགས་ལ་ཡང་སྤང་བྱ་ངོས་བཟུང་བ་དང་། དེ་སྤོང་ཚུལ་གཉིས་ཀྱིས་དང་པོ་ལ་
མཚན་ཉིད་ནི་སྒྲིབ་པ་ཀུན་བཏགས་སུ་གྱུར་པའོ། །མཚན་གཞི་ནི་གཉིས་ཏེ། མཐོང་སྤང་ཉོན་སྒྲིབ་
-154-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
དང་ཤེས་སྒྲིབ་བོ། ། དང་པོ་ལ་ནི་གསུམ་ལས། མཚན་ཉིད་ནི། གང་འགའ་ཞིག་སེམས་རབ་ཏུ་མ་
ཞི་བར་བྱེད་པ་སྟེ། བཤེས་གཉེན་ངན་པའི་ཆོས་ལོག་བསྟེན་པ་སོགས་ལས་བྱུང་བའི་སྒྲིབ་
པའོ། ། དབྱེ་བ་ནི་འདོད་ཁམས་ན་བདེན་པ་བཞི་ལ་ཉོན་མོངས་བཅུ་བཅུ་སྟེ་བཞི་བཅུ། ཁམས་
གོང་མ་གཉིས་ན་ཁོང་ཁྲོ་བཞི་བཞི་མེད་པས་སོ་དྲུག་སོ་དྲུག་སྟེ་བསྡོམས་ན་བརྒྱ་རྩ་བཅུ་གཉིས་
སོ༑ ༑སྤང་དགོས་པའི་རྒྱུ་མཚན་ནི་ལོག་པར་ཞུགས་པའི་ཕྱིར་ཏེ། བདེན་བཞི་ལ་འཇིག་ལྟས་
བདག་དང་བདག་གི་དང་། མཐར་འཛིན་གྱིས་རྟག་ཆད་དང་། ལོག་ལྟས་ཕལ་ཆེར་སྐུར་བ་དང་།
སྡུག་ཀུན་ལ་ཐེ་ཚོམ་གྱིས་ཡིན་མིན་ཏེ། བཞི་དངོས་སུ་ལོག་པར་ཞུགས་ཤིང་། འགོག་ལམ་ལ་དེའི་
སྟེང་དུ་སྐྲག་ནས་ཁྲོ་བ་སྟེ་ལྔས་དངོས་སུ་ལོག་པར་ཞུགས་པའི་ཕྱིར་ཏེ། མཆོག་འཛིན་གཉིས་ཀྱིས་
ལྟ་བ་དེ་རྣམས་ལམ་མཆོག་དང་། ལྟ་བ་དེ་དག་དང་མཐུན་པའི་ཚུལ་ཞུགས་ལ་བདག་འགྲོལ་དུ་
འཛིན་ཞིང་། དེ་དག་ལ་འདོད་ཆགས་པ་དང་། དེས་ཁེངས་པ་དང་། རང་དང་མི་མཐུན་པའི་ལྟ་བ་
ལ་ཁྲོ་བ་དེ་ལྔས་ལོག་པར་རྟོག་པ་ལ་ལོག་པར་ཞུགས་པའི་ཕྱིར་དང་། དེ་དག་དང་མཚུངས་ལྡན་
གྱི་མ་རིག་པ་ནི་ཇི་རིགས་པར་གཉིས་ཀ་ལ་ལོག་པར་ཞུགས་པའི་ཕྱིར་རོ། ། བསྡུ་བར་བདེན་པ་ཕྱི་
མ་གསུམ་ལ་འཇིག་མཐར་གཉིས་མི་འཇུག་པར་བཤད་པ་དང་འགལ་ལོ་ཞེ་ན། དེ་ནི་རིགས་པའི་
རྣམ་གཞག་ཡིན་པས་མི་འགལ་ཞེས་བདག་ཉིད་ལས་གསུངས་སོ། ། འོ་ན་མཛོད་ལས། དེ་རྣམས་
བཅུ་དང་བདུན་བདུན་བརྒྱད། ། ལྟ་བ་གསུམ་གཉིས་མ་གཏོགས་པ། ། འདོད་ན་སྡུག་བསྔལ་ལ་
སོགས་པ། ། མཐོང་བས་རིམ་བཞིན་སྤོང་བར་བྱེད། ། ཅེས་བཤད་པ་ཇི་ལྟར་ཞེ་ན། གང་གི་ཕྱིར་
འདི་ནི་རྣམ་པར་གཞག་པ་གཞན་ཁོ་ན་མིན་ཏེ་ཞེས་པས་སྐྱོན་མེད་དེ འགོག་ལམ་ཟག་མེད་ལ་
ཁམས་ཀྱིས་འབྱེད་པ་མི་འཐད་དོ་ཞེ་ན། དེ་ལ་ལོག་ཞུགས་ཀྱི་ཉོན་མོངས་ཁམས་ཀྱིས་བསྡུས་ལག
དེ་ཉིད་འབྱེད་པ་ཡིན་པས་སྐྱོན་མེད་དོ། །ཤེས་སྒྲིབ་ནི་བཤད་ཟིན་ཏོ། །
ཇི་ལྟར་སྤོང་ཚུལ་ལ། སྤྱིར་དཔྱད་པ་དང༌། བྱེ་བྲག་ཏུ་དཔྱད་པའོ། ། དང་པོ་ནི་བཞིས་རིག་
པར་བྱ་སྟེ། གང་གིས་སྤོང་བ་དང་། གང་ལས་སྤོང་བ་དང་། ཇི་ལྟར་སྤོང་བའོ། །གང་གིས་སྤོང་ཞེ་ན།
ཡོངས་སུ་ཤེས་པ་དང་། ཡོངས་སུ་སྤོང་བ་དང་། གཉེན་པོ་རྙེད་པའོ། །དང་པོ་ནི་ཟག་བཅས་མཐོང་
-155-



བརྩེ་ཆེན་འོད་སྣང་ལས།
པོད་ཆེན་དྲུག་གི་པར་ཕྱིན་འགྲེལ་སྐོར་
སྤང་གིས་བསྡུས་པ་རྣམས་ལ་ཉེས་དམིགས་སུ་བལྟ་ཞིང་ཐོས་བསམ་གཙོ་བོར་སྤྱོད་པ་ཚོགས་
ལམ་གྱི་རང་བཞིན་ཏེ། རྣམ་པར་སུན་འབྱིན་པའི་གཉེན་པོའོ། ། གཉིས་པ་ནི། སྤང་བྱ་དེ་དག་བྱུང་
བར་གྱུར་པ་དང་དུ་མི་ལེན་པར་མགོ་གནོན་པ་བསྒོམས་བྱུང་གི་གཙོ་བོར་སྤྱོད་པ་སྦྱོར་ལམ་གྱི་
རང་བཞིན་ཏེ། སྤོང་བ་གཉེན་པོའོ། ། གསུམ་པ་ནི། མངོན་གྱུར་མ་སྐྱེས་པ་མི་འབྱུང་བར་བྱ་བའི་
ཕྱིར་ས་བོན་གཅོད་པའི་གཉེན་པོ་རྙེད་པ་གང་ཡིན་པ་མཐོང་ལམ་བར་ཆད་མེད་ལམ་གྱི་རང་
བཞིན་ཏེ་དངོས་ཀྱི་གཉེན་པོའོ། །
གང་ལས་སྤོང་ཞེ་ན། འདི་ལ་མི་འཐད་པའི་ཕྱོགས་དང་། འཐད་པའི་ཕྱོགས་སོ། །དང་པོ་ནི།
ཁ་ཅིག་མངོན་པ་ཕལན་རེ། ཉོན་མོངས་པ་རྣམས་ནི་མངོན་གྱུར་ལས་མི་སྤོང་སྟེ། འདས་པ་ནི་འགགས།
མ་འོངས་པ་ནི་མ་སྐྱེས། ད་ལྟར་བ་ནི་ལམ་དང་མཉམ་དུ་མི་འཇུག་པའི་ཕྱིར་རོ། ། དེས་ན་གནས་
ངན་ལེན་ལས་སྤོང་བ་ཡིན་ལ། དེ་ཡང་ལམ་དང་སྐྱེ་འགག་མགོ་མཉམ་དུ་རིག་པར་བྱའོ་ཞེས་ཟེར་
རོ༑ ༑དེ་ནི་མི་རིགས་ཏེ། ས་བོན་ལ་ཡང་དུས་གསུམ་གྱི་བརྟག་པ་དེ་མཚུངས་པའི་ཕྱིར་རོ། ། གལ་
ཏེ་ས་བོན་ནི་ལམ་དང་དུས་མཉམ་དུ་རྒྱུད་གཅིག་ལ་འཇུག་གོ་ཞེ་ན། དེ་ལྟ་ན་མཐོང་ལམ་སྐྱེས་པ་
དང༌། མཐོང་སྤང་འགགས་པ་དུས་མཉམ་པ་མ་ཡིན་པར་འགྱུར་ཏེ། སྤང་གཉེན་དུས་གཅིག་ཡིན་
པའི་ཕྱིར་རོ། ། སྐྱེ་འགག་དུས་མཉམ་པས་དུས་མཉམ་དུ་གྱུར་ན་ནི་འགལ་བ་ཡིན་ཏེ རྒྱུ་འབྲས་
དུས་མཉམ་པ་དང་། སྣང་མུན་ཡང་དུས་མཉམ་པར་ཐལ་བའི་ཕྱིར་རོ། ། གཞན་ཡང་རྒྱུད་བླ་མ་
ལས། དྲི་འདི་དག་གིས་ཞེས་པའི་སྐབས་སུ་ས་གོང་མ་གོང་མའི་སྒྲིབ་པ་རྣམས་འོག་མ་འོག་མའི་
རྒྱུད་ཉིད་ལ་བཞག་པ་ཡང་མི་འཐད་པར་འགྱུར་ལ། སྤང་གཉེན་མཚན་ཉིད་པ་འདི་དག་ལྷན་
ཅིག་མི་གནས་འགལ་དུ་ཡང་ཇི་ལྟར་འཐད་པར་འགྱུར་ཏེ། ཤིན་ཏུ་ཧ་ཅང་ཐལ་བའི་ཕྱིར་
རོ༑ ༑འགའ་ཞིག་ལུང་ཆོས་པ་ཕལན་རེ། སྤང་བྱ་ནི་འདས་པ་ཁོ་ན་ཡིན་ཏེ། གཉེན་པོ་སྐྱེས་པའི་ཚེ་
འགགས་པས་ཁྱབ་པའི་ཕྱིར་རོ་ཞེས་ཟེར་རོ། །དེ་ནི་མི་རིགས་ཏེ། སྐྱེ་འགག་དུས་མཉམ་ནི་ས་བོན་
གྱི་དབང་དུ་བྱས་པའི་ཕྱིར་དང་། མངོན་གྱུར་ནི་གཉེན་པོའི་སྔ་ལོགས་དེ་མ་ཐག་ན་མེད་པས་
འགག་རྒྱུ་མེད་པའི་ཕྱིར་རོ། །ལ་ལ་རིགས་པ་ཕལན་རེ། སྤང་བྱ་ནི་མ་འོངས་པ་ཁོ་ན་ཡིན་ཏེ འདས་པ་
-t56-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་པར་ཕྱིན་འགྲེལ་པ་བཞུགས། ༼༣༤
ནི་སྐྱེས་ཟིན་པས་སྤང་མི་ནུས་པའི་ཕྱིར་རོ། ། ཇི་ལྟར་བྱས་པ་ཉམས་པར་འགྱུར་ཞེས་བཤད་པའི་
ཕྱིར་རོ་ཞེས་ཟེར་རོ། །དེ་ནི་མ་ཡིན་ཏེ། སྤང་གཉེན་སྐྱེ་འགག་དུས་མཉམ་དུ་བཞག་པ་དང་འགལ་
བའི་ཕྱིར་རོ། ། །
འཐད་པ་གང་ཞེ་ན། ཉོན་མོངས་པ་རྣམས་ནི་མངོན་གྱུར་ཙམ་ལས་སྤོང་བ་མ་ཡིན་གྱི།
བག་ཆགས་སྤངས་པ་ལས་སྤངས་པ་ཡིན་ཏེ། ད་ལྟ་མངོན་གྱུར་ཙམ་བཀག་ཀྱང་ས་བོན་མ་སྤངས་
ན་ད་དུང་མངོན་གྱུར་འབྱུང་སྲིད་པའི་ཕྱིར་དང་། རྟོགས་པའི་སྐབས་སུ་ས་བོན་སྤངས་ན་ནི་ས་
བོན་དང་མངོན་གྱུར་གཉིས་ཀ་སྤང་བར་འགྱུར་བའི་ཕྱིར་རོ། ། ས་བོན་གྱི་དོན་ཡང་མངོན་གྱུར་
འགྲུབ་བའི་རྩ་བ་ལ་བརྗོད་པ་ཡིན་གྱི། གཞན་དག་གི་ལྟར་བག་ལ་ཉལ་ལ་འཛིན་པ་ནི་མི་འཐད་
དེ༑ ༑ཉན་རང་དགྲ་བཅོམ་པ་རྣམས་ཀྱིས་ཀྱང་ཉོན་མོངས་པའི་བག་ཉལ་ཕྲ་མོ་མ་སྤངས་པའི་
ཕྱིར་དང་། རྟོག་པའི་སྐབས་སུ་རྒྱ་ཆེར་བཀག་ཟིན་པའི་ཕྱིར་རོ། ། གང་སྤོང་བ་ནི་ཅི་ས་བོན་
སྤངས་པ་ལས་དེ་གཉིས་ཀ་སྤང་བར་འགྱུར་ན། ས་བོན་འདས་པའམ། མ་འོངས་པའམ། ད་ལྟར་
བ་གང་སྤོང་ཞེ་ན། འདི་ལ་གཉིས་ལས། དོན་དམ་ལ་བརྟེན་པའི་ལན་ནི། དོན་དམ་པར་ས་བོན་
ཡང་སྤོང་བ་མེད་དེ། དུས་གསུམ་གྱིས་བརྟགས་ན་མི་འཐད་པའི་ཕྱིར་དང་། དོན་དམ་པར་
སེམས་ཕྱི་རོལ་ཏུ་འཕྲོ་བ་མེད་པས་དོན་དམ་པར་ཉོན་མོངས་པ་མེད་ལ། དེ་མེད་པས་སེམས་
རང་བཞིན་གྱིས་འོད་གསལ་བ་ཡིན་ལ། དེ་ཉིད་ཀྱིས་ན་རྣམ་པར་མི་རྟོག་པའི་ཕྱིར་རོ། ། འདི་ནི་
སེམས་ཙམ་པ་དག་ཀྱང་འདོད་དེ། ཐེག་ཆེན་བསྡུས་པ་ལས། རྣམ་པར་བརྟག་བྱ་མེད་པས་
ན༑ ༑ཆོས་རྣམས་ཐམས་ཅད་རང་བཞིན་གྱིས། །རྣམ་རྟོག་མེད་པ་ཉིད་དུ་བཞེད། །ཅེས་འབྱུང་བ་
ལ་སོགས་པའི་ཕྱིར་རོ། ། ཀུན་རྫོབ་ལ་བརྟེན་པའི་ལན་ནི། སྤང་བྱ་དུས་གསུམ་གར་སྤོང་བ་ཡིན་
ཏེ༑ ༑རང་གི་སྔར་གྱི་ས་བོན་སྤངས་པ་ནི་ཐམས་ཅད་སྤང་བའི་དོན་དུ་ཡིན་པའི་ཕྱིར་རོ། ། འོན་
ཀྱང་མངོན་གྱུར་རགས་པ་ལམ་སྔ་མས་སྤངས་ཟིན་པས་དག་བྱེད་ཙམ་ཡིན་ལ། ཕྲ་བ་མ་འོངས་
པ་སྤོང་བས་ཕྱེ་ཞིང་། ས་བོན་ཐམས་ཅད་དུ་སྤོང་བས་ཕྱེ་བ་ཡིན་ནོ། ། དེའི་རྒྱུ་མཚན་མངོན་གྱུར་
རགས་པ་སྐྱེ་བའི་རྒྱུ་ཙམ་ནི་སྦྱོར་ལམ་གྱིས་ཀྱང་སྤངས་པ་ཡོད་དེ སྦྱོར་ལམ་གྱིས་མཐོང་སྤང་གི་
-157-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ས་བོན་སྲབ་པར་བྱེད་པ་ལ་བསྲུབས་པའི་དོན་ཡང་ཉུང་བར་བྱེད་པ་ཡིན་ཞིང། དེ་ཡང་མངོན་
གྱུར་རགས་པའི་ས་བོན་སྤངས་པ་ལས་གཞན་དུ་མི་འཐད་པའི་ཕྱིར་རོ། ། མངོན་གྱུར་ཕྲ་བ་ནི་ས་
བོན་གྱི་རྒྱུན་རྩད་ནས་མ་སྤངས་པར་ནུས་པ་མ་ཡིན་ཏེ ས་བོན་རྩད་ནས་མ་སྤངས་ན་མངོན་
གྱུར་ཕྲ་མོ་འབྱུང་སྲིད་པའི་ཕྱིར་ཏེ། རྒྱུ་མ་བཀག་པར་འབྲས་བུ་མི་ལྡོག་པའི་ཕྱིར་རོ། །
དེས་ན་འཕགས་ལམ་གྱི་ནི་ཉོན་མོངས་པ་མ་འོངས་པ་མི་སྐྱེ་བའི་ཆོས་ཅན་དུ་བྱས་པ་ཉིད་
ཀྱིས་ཉོན་མོངས་མངོན་གྱུར་སྤོང་བའམ། སྤངས་པ་ཞེས་བཞག་སྟེ། ཀུན་བཏུས་ལས། གནས་ངན་
ལེན་གྱི་རྣམ་པ་དང་བྲལ་བས་མ་འོངས་པ་ན་ཉོན་མོངས་པ་མི་སྐྱེ་བའི་ཆོས་ཅན་དུ་གནས་པ་དེ་ནི་
སྤོང་བའོ་ཞེས་དང་། རྣམ་འགྲེལ་མཛད་པས། སྐྱེ་འདོད་ཉེས་པ་བཅོམ་པའི་ཕྱིར། །གང་ཡང་སྐྱོན་
རྣམས་འགོག་བྱེད་པ། །དེ་སྐྱེད་ལས་ལ་ནུས་འགྱུར་གྱི །ཇི་ལྟར་བྱས་པ་ཉམས་པར་འགྱུར། །ཞེས་
བཤད་པ་ལྟར་ཡིན་ནོ། ། ས་བོན་ནི་རང་འགགས་པ་དང་འཕགས་ལམ་སྐྱེས་པ་དུས་མཉམ་ཡིན་
པས་སྤང་གཉེན་སྐྱེ་འགག་ཅེས་བཞག་པའི་སྟོབས་ཀྱིས་འདས་པ་སྤོང་བས་ཕྱེ་ལ། དེ་ཡང་ས་བོན་
ཕྱི་མ་གཞན་འབྱུང་བའི་རྒྱུན་ལྡོག་པའི་ཕྱིར་དུ་ཡིན་པས་དུས་གཞན་སྤོང་བས་ཀྱང་ཕྱེ་བ་ཡིན་
པའི་ཕྱིར་རོ། །
ཇི་ལྟར་སྤོང་ཚུལ་ལ་གསུམ་སྟེ། མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་
ཀ་སྤང་བའོ། ། མི་འཐད་པའི་ཕྱོགས་གང་ཞེ་ན། འགའ་ཞིག་ན་རེ། གཉེན་པོ་སྐྱེ་འགྱུར་མ་འོངས་
པས་སྤང་བྱ་འགག་འགྱུར་ད་ལྟར་བ་སྤོང་བ་ཡིན་ཏེ། གཉེན་པོ་སྐྱེས་ཟིན་སྤང་བྱ་འགགས་ཟིན་
པས་མི་སྤོང་བའི་ཕྱིར་རོ་ཞེས་ཟེར་རོ། །དེ་ནི་ནོར་བ་ཡིན་ཏེ། སྒྲུབ་བྱེད་མེད་པ་དང་། གནོད་བྱེད་
ཡོད་པའི་ཕྱིར་རོ། །སྒྲུབ་བྱེད་མེད་དེ། སྔར་བྱས་ཀྱི་སྡིག་པ་སོགས་འགགས་ཟིན་པས་མི་སྤོང་
བར་འགྱུར་བ་དང་། ད་ལྟ་ན་སྔོན་གྱི་ཉེས་པ་སྦྱངས་པའི་དོན་དུ་ལམ་སྒོམ་པ་དོན་མེད་པར་
འགྱུར་བ་དང་། སྔར་བྱས་འགགས་ཟིན་ཀྱང༌། ཕྱིས་འབྱུང་སྡོམ་པའི་དོན་དུ་ཡིན་ན། གཉེན་པོ་
སྐྱེས་པ་ན། ཡང་སྔར་བྱས་འགགས་ཟིན་ཀྱང་ཕྱིས་འབྱུང་སྡོམ་པའི་དོན་དུ་མི་འགལ་བའི་ཕྱིར་
-158-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས་ (༣༤
གནོད་བྱེད་ཡོད་དེ། བསྡུ་བ་ལས། འདས་པ་དང༌། མ་འོངས་པས་དངོས་སུ་མི་སྤོང་གི། ད་
ལྟར་སྤོང་བར་བཤད་པ་དང་འགལ་བ་ལ་སོགས་པའི་ཕྱིར་དང་། གཉེན་པོ་མ་སྐྱེས་པའི་སྤང་བྱ་
དངོས་སུ་སྤོང་ན། དངོས་མེད་འགའ་ཞིག་གིས་ཀྱང་མཐོང་སྤང་སྤོང་བ་ཡོད་པར་འགྱུར་བ་དང།
མཐོང་ལམ་མ་སྐྱེས་པའི་དུས་སུ་ནི། མཐོང་ལམ་མ་ཡིན་ཞིང༌། སྐྱེས་པ་ན་ནི་མཐོང་སྤང་སྤོང་བ་མི་
སྲིད་པས་མཐོང་ལམ་གྱིས་མཐོང་སྤང་སྤོང་བ་མི་སྲིད་པར་འགྱུར་བ་དང། གཉེན་པོ་སྐྱེས་པ་ནི་
སྤང་བྱ་སེལ་བའི་དོན་དུ་ཡིན་པ་ལ། གཉེན་པོ་སྐྱེས་པའི་ཚེ་སྤང་བྱ་སྤོང་བ་མི་སྲིད་ན། གཉེན་པོ་
སྐྱེས་པ་དོན་མེད་པར་འགྱུར་བའི་ཕྱིར་དང་། སྤང་བྱའི་ས་བོན་གྱི་ཚེ་ལམ་མ་སྐྱེས་ན་ས་བོན་དང་
གཉེན་པོ་རྒྱུད་གཅིག་ལ་དུས་མཉམ་དུ་འཇུག་པར་ཁས་བླངས་པ་དང་ཡང་འགལ་བའི་ཕྱིར་
རོ༑ ༑ཁ་ཅིག་མངོན་པ་ཕལན་རེ། མངོན་པ་ཀུན་ལས་བཏུས་ལྟར་ན་དེ་ལྟར་ཡིན་ཡང་། མཛོད་ལྟར་ན།
གཉེན་པོ་སྐྱེས་ཟིན་འགག་འགྱུར་གྱིས་སྒྲིབ་པ་སྤོང་སྟེ་དེར། འགག་པར་འགྱུར་བའི་ལམ་གྱིས་
ནི༑༑དེ་ཡི་སྒྲིབ་པ་རབ་ཏུ་སྤོང་། །ཞེས་བཤད་པའི་ཕྱིར་རོ་ཞེས་ཟེར་རོ། །ལ་ལ་གསན་རེ། དེ་ནི་ཉི་
མ་ཤར་ཟིན་ནས། ད་གདོད་མུན་པ་སེལ་བར་འདོད་པ་ལྟར་བཞད་གད་ཀྱི་གནས་ཡིན་
ནོ༑ ༑གཉེན་པོ་སྐྱེས་ཟིན་པ་ན་སྤང་བྱ་འགགས་ཟིན་པས་སྤང་མི་དགོས་པའི་ཕྱིར་དང་། དགོས་སུ་
ཟིན་ཀྱང་སྐྱེ་བཞིན་པས་མི་ནུས་ན་འགག་བཞིན་པས་ཀྱང་མི་ནུས་པར་མཚུངས་པའི་ཕྱིར་
རོ༑ ༑མཛོད་ལས་ནི་ད་ལྟར་བ་ལ་འགག་འགྱུར་གྱི་རྣམ་གཞག་མཛད་པས་མི་འགལ་ལོ་ཞེས་ལན་
ལྡོན་པར་བྱེད་དོ། ། དེ་ནི་ཉི་མ་མ་ཤར་བར་མུན་པ་སེལ་བར་འདོད་པ་ལྟར་དེ་བས་ཀྱང་བཞད་
གད་ཀྱི་གནས་ཡིན་ཏེ། གཉེན་པོ་ད་ལྟར་བའི་ཚེ་ནའང་སྤང་བྱ་འགགས་ཟིན་པས་སྤོང་མི་དགོས་
པར་འགྱུར་ལ། དེ་ལྟར་ན་མཛོད་ཀྱི་ལུགས་དེ་མི་འཐད་པར་འགྱུར་བའི་ཕྱིར་རོ། །ད་ལྟར་བའི་ཚེ་
སྐྱེས་མ་ཟིན་པ་ཡང་མིན་ཏེ། སྐྱེས་ཟིན་འགགས་པ་ནི་འདས་པ་དང་། སྐྱེས་ཟིན་མ་འགགས་པ་ནི་
ད་ལྟར་བ་དང་། སྐྱེས་འགྱུར་མ་སྐྱེས་པ་ནི་མ་འོངས་པ་ཡིན་པའི་ཕྱིར་རོ། ། འོན་ཀྱང་སྔ་རབས་པ་
དག་མངོན་པ་གཉིས་འགལ་བར་སེམས་པ་དེ་ནི་མི་འཐད་དེ ཀུན་བཏུས་ལས་ནི། གང་ལས་སྤོང་
བ་སྤང་བྱ་ལས་བརྩམས་པ་སྟེ། སྤང་བྱ་ལ་ལྟོས་པའི་འགག་འགྱུར་ད་ལྟར་བ་བཟུང་བ་ཡིན་ལ།
-159-



བརྩེ་ཆེན་འོད་སྣང་ལས།
པོད་ཆེན་དྲུག་གི་པར་ཕྱིན་འགྲེལ་སྐོར།
མཛོད་ལས་ནི་གང་གིས་སྤོང་བ་གཉེན་པོ་ལས་བརྩམས་ཏེ། གཉེན་པོ་ལ་ལྟོས་པའི་འགག་འགྱུར་
ད་ལྟར་བ་བཟུང་བ་ཡིན་གྱི གཉེན་པོ་ད་ལྟར་བས་སྤང་བྱ་སྤོང་བར་འདོད་པའི་དོན་ལ་ནི་འཐད་
པ་མེད་དེ། ཀུན་བཏུས་ལས་ཀྱང་། གནས་ངན་ལེན་གྱི་རྣམ་པ་དང་། བྲལ་བས་ཉོན་མོངས་པ་མི་སྐྱེ་
བའི་ཆོས་ཅན་དུ་གནས་པ་ནི་གཉེན་པོ་ད་ལྟར་བའི་གནས་སྐབས་ཡིན་ལ། དེ་ནི་ཉོན་མོངས་པ་
སྤོང་བའོ་ཞེས་བཤད་པའི་ཕྱིར་རོ། ། །
འཐད་པའི་ཕྱོགས་གང་ཞེ་ན། གང་ཞིག་གང་གི་རྒྱུ་ལ་མ་གནོད་པ་དེ་ནི་དེ་ལ་གནོད་བྱེད་
མ་ཡིན་ཏེ། མངར་བ་ལ་སོགས་པའི་རྫས་ཀྱིས་བད་ཀན་གྱི་ནད་ལ་བཞིན་ནོ་ཞེས་བྱ་བའི་རིགས་
པས་མཐོང་སྤང་སྤོང་བར་འདོད་པས་དེའི་ས་བོན་སྤང་དགོས་ལ། སྤོང་བའི་ཚུལ་ཡང་གཉིས་ཏེ།
ལུང་གི་རྗེས་སུ་འབྲང་བ་དང་། རིགས་པའི་རྗེས་སུ་འབྲང་བའི་ལུགས་སོ། ། དང་པོ་ལྟར་ན། དུས་
མཉམ་པའི་བྱ་བྱེད་མི་འགལ་བས་ཆོས་མཆོག་ཆེན་པོ་ནས་སྤང་བྱའི་ས་བོན་ལ་རྒྱུན་འགྲིབ་པའི་
བྱ་བ་བྱེད་དེ། ས་བོན་མཐའ་མ་དེ་སྐད་ཅིག་གཞན་སྐྱེད་པའི་ནུས་མེད་དུ་སྐྱེད་པར་བྱེད་
དོ༑ ༑གཉེན་པོ་ཟག་མེད་ལ་རྒྱུན་འཕེལ་བའི་བྱ་བ་བྱེད་དེ ཟག་མེད་ཀྱི་ཡེ་ཤེས་རྩལ་གྱིས་འདྲེན་
པར་བྱེད་དོ། ། དེ་ནས་དེ་དྲངས་པའི་སྟོབས་ཀྱིས་གཉེན་པོ་མཐོང་ལམ་སྐྱེས་པ་དང། མཐོང་སྤང་
གི་ས་བོན་འགགས་པ་དུས་མཉམ་སྟེ། སྣང་བ་སྐྱེད་པ་དང་། མུན་པ་འགགས་པ་བཞིན་ནོ། །གཉིས་
པ་ལྟར་ན་དུས་མཉམ་པའི་རྐྱེན་དང་རྐྱེན་ཅན་མི་འཐད་པས་ཆོས་མཆོག་ཆེན་པོ་ས་བོནམཐའ་
མའི་འགལ་རྐྱེན་དུ་མི་འཐད་པ་བཞིན་ནོ། །དེས་ན་ཆོས་མཆོག་འབྲིང་གི་དུས་སུ་ཡང་སྤང་བྱའི་ས་
བོན་དང་དུས་གཅིག་ཚོགས་ཏེ། འབྲིང་གིས་སྔར་བཤད་པ་ལྟར་སྤང་གཉེན་ལ་འཕེལ་འགྲིབ་ཀྱི་
བྱ་བ་བྱེད་དོ། ། དེའི་སྟོབས་ཀྱིས་གཉེན་པོ་སྟོབས་ཆེན་འཕེལ་བའི་རྣམ་པ་དང་། སྤང་བྱ་སྟོབས་
ཆུང་སྐད་ཅིག་གཉིས་པ་འགྲིབ་པའི་རྣམ་པ་སྐྱེ་ག དེ་ནས་རྐུན་པོ་བྱུང་བ་དང༌། སྒོ་འཕར་བཅད་
པ་དུས་མཉམ་པ་ལྟར་སེམས་རྒྱུད་མཐོང་སྤང་དང་འདྲེས་པ་སེལ་བའི་མཚན་ཉིད་མཐོང་ལམ་
བར་ཆད་མེད་ལམ་སྐྱེས་པ་དང་ངོ་སྐལ་གྱི་སྤང་བྱ་འགགས་པ་དུས་མཉམ་དུ་འབྱུང་ངོ། ། དེ་ལྟ་ན་
ཆོས་མཆོག་འབྲིང་ནས་བརྩམས་པའི་ཆོས་མཆོག་དང་པོ་ལ་འབྲེལ། གཉིས་པ་ལ་ནུས་མེད་དུ་སྐྱེ་
-16(0-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
གསུམ་པ་ལ་རྒྱུན་ལྡོག་པར་བྱེད་པ་ཡིན་ནོ། །
ཀླན་ཀ་སྤང་བ་ནི། དེ་ལ་གནོད་ན་དེའི་རྒྱུ་ལ་གནོད་པ་ངེས་པར་དགོས་ན། རྒྱུ་དེ་ལ་
གནོད་པ་ལ་ཡང་དེའི་རྒྱུ་ལ་གནོད་དགོས་པས་སྤང་གཉེན་ཐོག་མ་མེད་པར་འགྱུརརོ་ཞེ་ན། སྐྱོན་
མེད་དེ། རྒྱུའི་རྒྱུ་གནས་ཀྱང་འགལ་རྐྱེན་ཉེ་བ་ན་འབྲས་བུའི་རྒྱུ་སྟོང་པར་འགྱུར་བའི་ཕྱིར་དང་།
འབྲས་བུའི་རྒྱུ་མ་སྟོངས་ན་འགལ་རྐྱེན་འཇུག་པའི་གཞི་མེད་པས་ན་འགལ་རྐྱེན་མེད་པའི་རྒྱུ་ལས་
འབྲས་བུ་འབྱུང་བ་མི་འགལ་བས་འབྲས་བུ་མི་སྤོང་བར་འགྱུར་བའི་ཕྱིར་རོ། ། འོ་ན་ཆོས་མཆོག་
གིས་མཐོང་སྤང་གི་ས་བོན་རྒྱུན་གཅོད་པར་བྱེད་པའི་ཕྱིར་མཐོང་ལམ་མཐོང་སྤང་གི་གཉེན་པོ་
དོན་མེད་དོ་ཞེ་ན། མཐོང་ལམ་འབྱུང་བ་མེད་པར་ཆོས་མཆོག་ཙམ་གྱིས་ཀྱང་མཐོང་སྤང་རྩད་
ནས་སྤོང་བ་མ་ཡིན་ལ། ཆོས་མཆོག་ལ་མ་བལྟོས་པར་མཐོང་ལམ་ཙམ་གྱིས་ཀྱང་མཐོང་སྤང་སྤོང་
བ་མ་ཡིན་གྱི། དེ་གཉིས་སྔ་ཕྱི་ཕན་ཚུལ་འབྲེལ་བ་ལས་ཀུན་རྫོབ་ཏུ་སྤང་གཉེན་འཐད་པའི་ཕྱིར་
དང་། མཐོང་ལམ་མ་སྐྱེས་པའི་བར་ལ་མཐོང་སྤང་རྒྱུན་ཆགས་སུ་འབྱུང་བ་ལས་མཐོང་ལམ་སྐྱེས་
པའི་སྟོབས་ཀྱིས་རྒྱུན་བཅད་ནས་སླར་མི་སྐྱེ་བའི་ཆོས་ཅན་དུ་གནས་པ་ནི་འདིར་སྤང་བྱ་སྤོང་།
བའི་དོན་དུ་བརྗོད་ཟིན་པའི་ཕྱིར་རོ། །འོ་ན་སྦྱོར་ལམ་ནི། མཐོང་ལམ་དུ་གྱུར་ཏེ། མཐོང་སྤང་སྤོང་
བའི་ཡེ་ཤེས་ཡིན་པའི་ཕྱིར་རོ་ཞེ་ན། འོ་ན་སྒོམ་ལམ་དུ་ཡང་འགྱུར་ཏེ། སྒོམ་སྤང་སྤོང་བར་བཤད་
པའི་ཕྱིར་དང་། མི་སྤོང་ན་ཐོད་རྒལ་བའི་རྣམ་གཞག་སོགས་ཀྱང་ཉམས་པར་འགྱུར་བའི་ཕྱིར་
རོ༑ ༑མཐོང་ལམ་སྐྱེས་པའི་ཚེ། ངོ་སྐལ་གྱི་སྤང་བྱ་འགགས་ཟིན་ན་སྤང་མི་དགོས་པར་འགྱུར་རོ་
ཞེ་ན། སླར་སྤང་མི་དགོས་པར་ཐལ་ན་ནི་འདོད་པ་ཡིན་ལ། སྤྱིར་སྤང་མི་དགོས་པར་ཐལ་ན་ནི་མ་
ཁྱབ་སྟེ། ངེས་ཤེས་དོན་མཐུན་སྐྱེས་པའི་ཚེ་སྒྲོ་འདོགས་འགགས་ཟིན་པས་ངེས་ཤེས་ཀྱིས་སྒྲོ་
འདོགས་སྤང་མི་དགོས་པའི་ཕྱིར་དང༌། སྒྲོ་འདོགས་སླར་མི་སྐྱེ་བར་དེས་དབེན་པར་བྱས་པ་ལ་སྒྲོ་
འདོགས་སེལ་ཞེས་བརྗོད་པས་སྤང་གཉེན་གྱི་དོན་ཡང་འཐད་པའི་ཕྱིར་ཏེ ཚད་མ་རྣམ་པར་
འགྲེལ་པར། ངེས་པ་དང་ནི་སྒྲོ་འདོགས་ཡིད། ། གནོད་བྱ་གནོད་བྱེད་ངོ་བོའི་ཕྱིར། ། འདི་ནི་སྒྲོ་
འདོགས་དབེན་པ་ལ། ། འཇུག་ཅེས་བྱ་བར་ཤེས་པ་ཡིན། ། ཞེས་བཤད་པ་ལྟར་རོ། ། གལ་ཏེ་སྤང་
-11-



བརྩེ་ཆེན་འོད་སྣང་ལས། པོད་ཆེན་དྲུག་གི་པར་ཕྱིན་འགྲེལ་སྐོར།
བྱ་འགགས་ཟིན་ན་འགགས་ཟིན་པར་འགྱུར་ཞིང་། སྤངས་ན་སྤོང་བར་བཤད་པ་དང་འགལ་ལོ་
ཞེ་ན། དེ་ལྟ་ན་དངོས་པོ་ཐམས་ཅད་སྐྱེ་བར་འགལ་བར་འགྱུར་ཏེ་སྐྱེས་པའི་ཕྱིར་རོ། ། དེས་ན་
སྐྱེས་པ་སླར་ཡང་མི་སྐྱེ་བ་ཡིན་གྱི གཏན་མི་སྐྱེ་བ་ནི་མ་ཡིན་ཏེ། འདུས་བྱས་ཀྱི་མཚན་ཉིད་ནི་སྐྱེ་
བ་ཅན་ཡིན་པའི་ཕྱིར་རོ། ། །
དེ་བཞིན་དུ་འདིར་སྤོང་བའི་དོན་ནི་མ་འོངས་པ་ཁོ་ན་ལ་འཇུག་པ་མ་ཡིན་གྱི སེལ་བའི་
དོན་ཡིན་ལ། དེ་ནི་ད་ལྟར་བ་ལ་ཡང་མི་འགལ་བའི་ཕྱིར་རོ། ། འོ་ན་མཐོང་ལམ་སྡུག་བསྔལ་ཆོས་
བཟོད་ནི་མཐོང་ལམ་བར་ཆད་མེད་ལམ་མ་ཡིན་པར་འགྱུར་ཏེ། མཐོང་སྤང་ལས་གྲོལ་བའི་ཕྱིར་
རོ་ཞེ་ན། མ་ཁྱབ་སྟེ། མཐོང་སྤང་ལས་གྲོལ་ཡང་རྣམ་པར་གྲོལ་བ་མ་ཡིན་པའི་ཕྱིར་ཏེ། མཐོང་སྤང་
སྤོང་བའི་བྱ་བ་དང་བཅས་པའི་ཕྱིར་རོ། ། དེ་ལྟ་མིན་པར་མཐོང་ལམ་སྐྱེས་པའི་ཚེ་ངོ་སྐལ་གྱི་སྤང་
བྱ་རྒྱུད་ལ་ཡོད་ན། དེ་ནི་མཐོང་ལམ་སྐྱེ་བའི་གེགས་མ་ཡིན་པར་འགྱུར་ཏེ། དེ་རྒྱུད་ལ་ཡོད་བཞིན་
དུ་ཡང་མཐོང་ལམ་སྐྱེས་པ་འཐད་པའི་ཕྱིར་རོ། །
བྱེ་བྲག་ཏུ་དཔྱད་པ་ལ་གཉིས་ཏེ། ཐེག་དམན་དང༌། ཐེག་ཆེན་གྱི་སྤོང་ཚུལ་ལོ། ། དང་པོ་ནི་
ཞི་ལྷག་དང་འབྲེལ་བའི་མཐོང་སྤང་གཉིས་ཅིག་ཅར་སྤོང་སྟེ། ལྷག་མཐོང་གི་ཆས་རྣག་མཚོན་
གྱིས་བརྡོལ་བ་ལྟར། དབང་པོ་གཟུགས་ཅན་དང་འབྲེལ་བའི་མཐོང་སྤང་སྤོང་ཞིང་། ཞི་གནས་ཀྱི་
ཆས་རྣག་བཙིར་བ་ལྟར་སེམས་སེམས་བྱུང་དང་འབྲེལ་བའི་མཐོང་སྤང་སྤོང་ལ། དེ་ཡང་ཞི་ལྷག་
ཟུང་དུ་འཇུག་པས་རིམ་གྱིས་མི་སྤོང་བའི་ཕྱིར་རོ། །ཁམས་དང་། བདེན་པ་དང་འབྲེལ་བའི་མཐོང་
སྤང་རིམ་གྱིས་སྤོང་སྟེ། ཆོས་བཟོད་རྣམས་ཀྱིས་འདོད་པའི་མཐོང་སྤང་དང་། རྗེས་བཟོད་རྣམས་
ཀྱིས་ཁམས་གོང་མའི་མཐོང་སྤང་སྤོང་བའི་ཕྱིར་དང་། བདེན་བཞིའི་རྣམ་པ་རིམ་གྱིས་སྒོམ་པའི་
སྐད་ཅིག་བཅུ་དྲུག་མཚན་ཉིད་པ་སྐྱེས་པས་རྟག་སོགས་ཀྱི་སྒྲོ་འདོགས་རིམ་གྱིས་སྤོང་བའི་ཕྱིར་
རོ༑༑དེ་ལྟར་ཡང་བསྡུ་བ་དང་། མཛོད་ལ་སོགས་པ་ནས་ཇི་རིགས་པར་གསུངས་སོ། །གཉིས་པ་ནི།
ཅིག་ཅར་སྤོང་ཏེ། བདེན་པ་རྣམས་ཀྱི་མངོན་རྟོགས་ཡིན་པར་བཤད་པའི་ཕྱིར་དང། རྩེ་མོར་
མཐོང་ལམ་མཚན་ཉིད་པའམ། བཏགས་པ་སྐད་ཅིག་མ་གཅིག་གིས་མཐོང་སྤང་རྟོག་པ་ཐམས་
-162-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
---.-an-，
ཅད་སྤོང་བར་དོན་མཐུན་དུ་བཤད་པའི་ཕྱིར་དང། རིགས་པའི་སྟོབས་ཀྱིས་མཐོང་ལམ་སྐད་
ཅིག་མ་གཅིག་ཏུ་བསྒྲུབས་ཟིན་པས་མཐོང་སྤང་རིམ་གྱིས་སྤོང་བ་འགལ་བའི་ཕྱིར་རོ། ། འོ་ན་རྒྱུད་
བླ་མ་ལས། ཇི་ལྟར་མྱུག་སོགས་རིམ་སྐྱེ་བས། ། ས་བོན་ཤུན་པ་གཅོད་པ་ལྟར། ། དེ་བཞིན་བདག་
ཉིད་མཐོང་བ་ཡིས། ། མཐོང་སྤང་རྣམས་ནི་ལྡོག་པར་འགྱུར། ། ཞེས་བཤད་པ་ཇི་ལྟར་ཞེ་ན། དེ་ནི་
མཐོང་ལམ་གྱི་མིང་ཅན་བཅུ་དྲུག་ལ་དགོངས་ནས་རགས་པའི་རྣམ་གཞག་ཡིན་ཏེ། རིགས་པའི་
སྟོབས་ཀྱིས་སྐད་ཅིག་མ་གཅིག་ཏུ་སྒྲུབ་པའི་ཕྱིར་རོ། ། །
འོ་ན་སྦྱོར་བ་དང་འཇུག་པའི་ལམ་གྱིས་མཐོང་སྤང་རྟོག་པ་རྣམས་སོ་སོར་སྤོང་བར་བཤད་
པར་འགལ་ལོ་ཞེ་ན། སྐྱོན་མེད་དེ། སྦྱོར་བ་ནི་མཐོང་ལམ་མཚན་ཉིད་པར་མི་འཐད་པའི་ཕྱིར་
རམ། ཡང་ན་དེ་དག་གི་མཐོང་ལམ་བཏགས་པ་ཡིན་ལ། དེ་ལ་སྦྱོར་དངོས་གཉིས་སུ་ཕྱེ་ནས་སོ་
སོར་བཤད་པ་ཙམ་ཡིན་པའི་ཕྱིར་རོ། ། རྣམ་གྲངས་ནི་ཁ་ཕལཅིག་ས་རབ་དགའ་དང་རྣམ་གྲངས་
སུ་བྱེད་པ་ནི་འགལ་ཏེ། ས་རབ་དགའི་ཆ་ལ་སྒོམ་ལམ་ཡང་བཞག་པའི་ཕྱིར་རོ། ། འོ་ན་ཇི་ལྟར་ཞེ་
ན༑ ༑དེ་ཁོ་ན་མངོན་རྟོགས་དང་། བདེན་པ་མངོན་རྟོགས་དང་། འཇིག་རྟེན་ལས་འདས་པའི་
སེམས་དང་པོ་དང་། ཟག་མེད་གསར་པ་དང་། བྱང་ཆུབ་པའི་སྐྱོན་མེད་པ་ལ་ཞུགས་པ་དང་། ཡང་
དག་པ་ཉིད་དུ་ངེས་པར་གྱུར་པ་ལ་ཞུགས་པ་དང་། ཆོས་རྣམས་ལ་ནི་ཆོས་ཀྱི་མིག་རྡུལ་མེད་ཅིང་
དྲི་དང་བྲལ་བ་ཞེས་བྱ་བ་ལ་སོགས་པའོ། ། བྱེད་ལས་ནི། ཐེག་ཆེན་ལ་སྤྱིའི་བྱེད་ལས། ལམ་ཤེས་
ཀྱི་བྱེད་ལས་དེ་དག་དང་། བྱེ་བྲག་གི་བྱེད་ལས་རང་དོན་མཐོང་སྤང་སྤོང་བ་སོགས་དང་། གཞན་
དོན་སྐད་ཅིག་རེ་རེ་ལའང་སེམས་ཅན་བརྒྱ་སྨིན་པ་ལ་སོགས་པ་དང། གཉིས་དོན་འཇིག་རྟེན་གྱི་
ཁམས་བརྒྱ་གཡོ་བ་ལ་སོགས་པའོ། ། སྒྲ་དོན་ནི་ཅིའི་ཕྱིར་མཐོང་ལམ་ཞེས་བྱ་ཞེ་ན། དེ་ཁོ་ན་ཉིད་
རྟོགས་པའི་ཚད་མས་སྔར་མ་མཐོང་བ་མཐོང་བའི་ཕྱིར་དང་། བྱང་ཆུབ་ཏུ་ཕྱིན་པར་བྱེད་པས་
མཐོང་ལམ་ཞེས་བྱའོ། །མདོ་དེ་དང་དེས་མངོན་རྟོགས་དེ་དང་དེ་ཇི་ལྟར་བསྟན་ཅེ་ན། སྡུག་བསྔལ་
ལ་ཆོས་བཟོད་ལ་སོགས་པ་ནི་རྣམ་གྲངས་ཁས་མི་ལེན་པ་ལ་སོགས་པའི་རྣམ་པ་ཡིན་ལ། རྣམ་པ་
དེ་དང་དེ་བསྟན་པའི་ཕྱིར་དང་། དེ་ཡང་སྤྱི་སྒྲ་བྱེ་བྲག་ལ་མ་སྦྱར་ན་མངོན་རྟོགས་གོང་འོག་རྣམས་
-163-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཟློས་པར་འགྱུར་བའི་ཕྱིར་རོ། །
འོ་ན་མདོ་དང་པོས་ལམ་གྱིས་རྣམ་པ་སོགས་བསྟན་ཏོ་ཞེས་བདེན་པའི་རྣམ་པ་རྣམས་གོ་
ལྡོག་པ་དང་། དཀྲུགས་ནའང་སྐྱོན་ཅི་ཡོད་དེ། གོ་རིམ་སོ་སོར་ངེས་པ་འདི་ཇི་ལྟར་ཞེ་ན། སྐྱོན་
མེད་དེ། སྡུག་བསྔལ་ཤེས་བྱ་ཡིན་པས་ཤེས་བྱའི་རྣམ་པ་ལས་བརྩམས་ཏེ་བསྟན། ཀུན་འབྱུང་
སྤང་བྱ་ཡིན་པས་ཤས་ཆེར་གཉེན་པོ་བསྟེན་པའི་རྣམ་པ་ལས་བརྩམས་ཏེ་བསྟན། འགོག་པ་
མངོན་དུ་བྱ་བ་ཡིན་པས་ཆོས་ཉིད་ཕན་ཡོན་གྱི་རྣམ་པ་ལས་གཙོ་བོར་བརྩམས་ཏེ་བསྟན ལམ་
བསྟེན་བྱའམ་སྒོམ་བྱ་ཡིན་པས་བདེན་འཛིན་ཞི་བ་དང་བྱེད་ལས་གཙོ་བོ་བརྩམས་ཏེ་བསྟན་པའི་
ཕྱིར་རོ། ། འོ་ན་བདེན་པ་སོ་སོའི་རྣམ་པ་དེ་དག་ཀྱང་གོ་ལྡོག་པ་དང་དཀྲུགས་ནའང་སྐྱོན་ཅི་ཡོད་
དེ༑ ༑གོ་རིམ་སོ་སོར་ངེས་པ་འདི་ཇི་ལྟར་ཞེ་ན། སྡུག་བསྔལ་གྱི་བཞི་ལས། རྩེ་མོ་མན་གཟུང་མེད་
ཀྱི་རྩོལ་བ་མཐར་ཐུག་གོ་ཞེས་གཟུགས་སོགས་ལས་ཏེ། རྣམ་གྲངས་ཁས་མི་ལེན་པའི་ཆོད་ཉིད་
ཀྱི་རྣམ་པ་དང་པོར་བསྟན། ཆོས་ཉིད་དེ་ཡང་ཀུན་ཏུ་འགྲོའོ་ཞེས་རྟོགས་པས་དེས་ན་ཆེན་པོའི་
རྣམ་པ་བསྟན། ཆོས་མཆོག་མན་ཆད་ཀྱི་འཛིན་མེད་ཀྱི་རྟོགས་པ་མཐར་ཐུག་གོ་ཞེས་ཡུལ་ཅན་
ལས་བརྩམས་ནས་ཚད་མ་མེད་པའི་རྣམ་པ་བསྟན། དེ་ལྟར་ན་གཟུང་འཛིན་གཉིས་ཀ་རང་བཞིན་
མེད་པར་མངོན་སུམ་དུ་རྟོགས་སོ་ཞེས་ཤེས་པར་བྱེད་པ་ཚད་མེད་པའི་རྣམ་པ་རྗེས་སུ་བསྟན་ཏེ།
རང་བཞིན་རྣམ་དག་ཀུན་སྐད་ཅིག་དང་པོའི་ཚེ་རྟོགས་ཀྱང་གློ་བུར་དྲི་བྲལ་གསར་རྟོགས་དེ་དང་
དེར་འབྱུང་བས་སྐྱོན་མེད་དོ། ། ཀུན་བྱུང་ཆོས་བཟོད་ནི་རྟོགས་བྱ་རྟོགས་པ་དང་། ཐོབ་བྱ་མངོན་
དུ་བྱ་བ་གཉིས་ལས། དང་པོ་གཙོ་བས་ཆོས་ཉིད་རྟོགས་པའི་མཐའ་བྲལ་གྱི་རྣམ་པ་བསྟན། དེ་
ལས་གཉེན་པོ་བྱ་བ་ལས་གྲོལ་བའི་རྣམ་གྲོལ་ལམ་འབྱུང་བས་ཕན་ཡོན་ཡུམ་དེར་གནས་པ་ལ་
གཞན་གྱིས་སངས་རྒྱས་སུ་འཛིན་པའི་འབྲས་བུའི་རྣམ་པ་བསྟན། དེ་ནས་ཕན་ཡོན་ལ་ཞེན་པ་
འགོག་པའི་བླང་དོར་མེད་པའི་རྣམ་པ་འབྱུང་བས་དེ་བསྟན། དེ་ལས་བྱམས་སོགས་སྒོམ་པ་མེད་
ན་འགོག་པར་ལྷུང་བས་དེའི་རྣམ་པ་བསྟན་ཏོ། ། །
འགོག་པའི་བཞི་ལས་འགོག་པ་ཆོས་བཟོད་ནི་སྔར་ལྟར་རྟོགས་བྱ་རྟོགས་པ་གཙོ་བས་སྟོང་
-161-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཉིད་ཀྱི་རྣམ་པས་བསྟན། དེ་ལས་གཉེན་པོའི་བྱ་བ་ལས་གྲོལ་བ་རྣམ་གྲོལ་ལམ་འབྱུང་བས་ཕན་
ཡོན་སངས་རྒྱས་ཉིད་ཐོབ་པར་འབྲས་བུའི་རྣམ་པ་བསྟན། དེ་ལས་ཕན་ཡོན་སོགས་ལ་ཞེན་པ་
འགོག་པའི་གཉེན་པོའི་སྒོམ་པ་འབྱུང་བས་དེ་བསྟན། གཉེན་པོ་ཐོབ་ན་འཚེ་བ་ཞི་བ་འབྱུང་བས་
དེའི་རྣམ་པ་བསྟན་ཏོ། ། །
ལམ་གྱིས་བཞི་ལས། ལམ་གྱི་ཆོས་བཟོད་ནི་སྔར་རྟོགས་བྱ་རྟོགས་པ་གཙོ་བས་བདེན་
འཛིན་ཞི་བའི་རྣམ་པས་བསྟན། དེ་ནས་རྟེན་དམ་པ་ལ་བརྟེན་པ་བརྟེན་པ་རྣམས་ནི་དང་པོར་
གནས་ཀྱིས་ཡོངས་སུ་འཛིན་པས་སངས་རྒྱས་ཀྱིས་བསྲུང་བ་སོགས་ཀྱི་རྣམ་པ་བསྟན། དེ་ནས་
རང་བཞིན་གྱི་དོན་བྱེད་པས་དེའི་རྣམ་པ་བསྟན། མཐར་བྱང་ཆུབ་ཏུ་བསྔོ་བར་བྱེད་པས་དེའི་རྣམ་
པ་རྗེས་སུ་བསྟན་ཏོ། ། འོ་ན་འདི་དག་མཉམ་བཞག་ཡིན་པས། བྱམས་པ་སོགས་དང་། བསྔོ་བ་
རྣམས་ཇི་ལྟར་འབྱུང་ཞེ་ན། ཁ་ཅིག་ན་རེ། འགྲེལ་ཆེན་དུ་རྣམ་པ་འདི་རྣམས་བསྒོམ་པར་བྱའོ་
ཞེས་དང་། བཟོད་ཤེས་རྣམས་སྐྱེ་བར་འགྱུར་རོ་ཞེས་མ་འོངས་པའི་ཚིག་བྱུང་བས་སྦྱོར་ལམ་དུ་
སྒོམ་པ་ཡིན་གྱི། མཐོང་ལམ་དངོས་གཞིའི་རྣམ་པ་ནི་མ་ཡིན་ནོ་ཞེས་ཟེར་རོ། །དེ་ནི་ཤིན་ཏུ་བླུན་པ་
ཡིན་ཏེ། ལམ་ཤེས་ཉིད་ཀྱི་སྐད་ཅིག་མ། །ཞེས་བྱ་བ་དང་། འགྲེན་ཆེན་ཉིད་དུ་ད་ནི་མཐོང་ལམ་གྱི་
རྣམ་པ་བསྟན་པའི་ཕྱིར་ཞེས་འབྱུང་བ་དང་། མཐོ་ལམ་རྒྱས་བཤད་དུ་སྦྱོར་ལམ་ཉིད་ཙམ་སྟོན་པ་
ཧ་ཅང་མ་འབྲེལ་བའི་ཕྱིར་དང་། ཉན་རང་གི་སྦྱོར་ལམ་དུ་ཡང་དྲོད་རྩེ་སོགས་སྐྱེ་བར་འགྱུར་རོ་
ཞེས་བཤད་པས་སྦྱོར་ལམ་དངོས་མ་བཤད་པར་ཐལ་བའི་ཕྱིར་རོ། ། །
འགའ་ཞིག་མཐོང་ལམ་གྱི་རྗེས་ཐོབ་ཁོ་ན་ཡིན་པར་འཆད་པའང་མི་རིགས་ཏེ། ངོ་བོ་ཉིད་
དང་ཆོས་ཉིད་ཀྱི་རྣམ་པ་ཅན་འདི་དག་མཉམ་བཞག་ཏུ་བཤད་ན་སྐྱོན་མེད་པའི་ཕྱིར་དང།
མཐོང་ལམ་རྗེས་ཐོབ་ནི་ཡང་དག་པར་མཐོང་ལམ་མ་ཡིན་པས་འདིར་དེ་ཙམ་འཆད་པའི་རྒྱུ་
མཚན་མེད་པའི་ཕྱིར་རོ། །གཞན་དག་མཉམ་བཞག་ཁོ་ནར་འཆད་པར་འདོད་པའང་མ་བསླབས་
པ་ཡིན་ཏེ། བྱམས་སོགས་དང་བསྔོ་བ་ནི་མཉམ་བཞག་ཏུ་མི་འཐད་པའི་ཕྱིར་རོ། ། གལ་ཏེ་འདིར་
ནི་མི་རིགས་པའི་རྣམ་པ་ཅན་གྱིས་བྱམས་སོགས་སྟོན་པ་ཡིན་ལ། མཉམ་བཞག་ན་སྒྱུ་མ་ལྟ་བུའི་
-365-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
སྣང་བ་ཡོད་པས་དེ་དག་སྒོམ་པ་མི་འགལ་ལོ་ཞེ་ན མ་ཡིན་ཏེ། མཉམ་བཞག་ན་ནི་སྒྱུ་མ་ལྟ་བུའི་
འགྲོ་བ་བདེ་བ་དང་ལྡན་ན་ཅི་མ་རུང་མཉམ་པ་སོགས་དང་། དགེ་བ་འདི་རྣམས་བྱང་ཆུབ་ཏུ་བསྔོ་
བར་བགྱིའོ་སྙམ་པའི་འདུན་པ་མེད་པའི་ཕྱིར་རོ། ། གཞན་དུ་སྒོམ་ལམ་བསྔོ་བ་ལ་སོགས་པ་མཉམ་
བཞག་ཏུ་ཡང་ཇི་ལྟར་མི་འཆད་དེ། ཐམས་ཅད་མི་དམིགས་པའི་རྣམ་པ་ཅན་ཡིན་པའི་ཕྱིར་
རོ༑ ༑འོ་ན་ཇི་ལྟར་ཞེ་ན། མཉམ་རྗེས་ཇི་རིགས་པའི་རྣམ་པ་ཡིན་ལ། རྗེས་དཔྱོད་ཀྱི་རྣམ་པ་བསྟན་
པ་དག་གིས་ཀྱང་མཉམ་བཞག་མཚོན་པ་ཡིན་པས་མཉམ་བཞག་སྐད་ཅིག་མ་མ་ཚང་བའིཕྱིར་
སྐྱོན་ཡང་མེད་དོ་ཞེས་ཁོང་དུ་ཆུད་པར་བྱའོ། ། འོ་ན་ཆོས་ཉིད་སྟོང་པ་ཉིད་བསྒོམས་པས་མཐོང་
ལམ་ཐོབ་པ་མ་ཡིན་ནམ། གང་གིས་ན་ཇི་སྐད་བཤད་པའི་ཚུལ་སྣ་ཚོགས་ཀྱི་སྒོ་ནས་མཐོང་ལམ་
སྒོམ་པའི་རྣམ་པ་བསྟན་ཞེ་ན། རྣམ་པ་བཅུ་དྲུག་པོ་འདིས་ཀྱང་སྟོང་པ་ཉིད་སྟོན་པ་ལྷུར་ལེན་ཅིང་
ཚུལ་སྣ་ཚོགས་ཀྱིས་བསྟན་པ་ནི་གདུལ་བྱ་ཉེ་བའི་བསམ་པ་ལ་ལྟོས་པའི་ཕྱིར་ཉེས་པ་མེད་དོ་
ཞེས་འགྲེལ་ཆེན་ནས་བཤད་དོ། །
༥སྒོམ་ལམ་སྤྱིར་བཤད་པ།
སྒོམ་ལམ་གྱི་སྐབས་འདིར་སྡོམ་ནི། མཚན་ཉིད་དབྱེ་བ་ས་མཚམས་དང༌། ། སྤངས་རྟོགས་
རྣམ་གྲངས་བྱེད་ལས་དང་། །སྒྲ་དོན་རྣམས་ཀྱིས་སྒོམ་ལམ་བཤད། ། མཚན་ཉིད་ནི། ཁ་ཅིག་ན་རེ།
བྱང་ཆུབ་ཏུ་བགྲོད་བྱེད་གང་ཞིག་སྒོམ་སྤང་སྤོང་བའི་གཉེན་པོ་ཞེས་ཟེར་རོ། ། དེ་ནི་མ་ཡིན་ཏེ་
སྦྱོར་ལམ་འགའ་ཞིག་ཀྱང་སྒོམ་ལམ་དུ་འགྱུར་བ་དང། ཚིག་ཟུར་སྔ་མ་ལ་རྣམ་བཅད་མེད་པའི་
ཕྱིར་རོ། ། འོ་ན་ཇི་ལྟར་ཞེ་ན། བདག་མེད་མངོན་སུམ་དུ་ཚད་མས་མཐོང་ཟིན་གོམས་པར་བྱེད་
པའི་ཡེ་ཤེས་སོ། ། ཡང་ན་ཆོས་ཉིད་གློ་བུར་དྲི་བྲལ་བསྒོམས་པས་ཕྱེ་བ་སློབ་པའི་ཡེ་ཤེས་ཀྱང་
བྱའོ། ། དེ་ལ་མཐོང་ཟིན་གྱིས་མཐོང་ལམ་མན་ཆད་སེལ་འག གོམས་བྱེད་ཀྱིས་མི་སློབ་པའི་ལམ་
སེལ་ལོ། ། དབྱེ་གྲངས་ནི་ངོ་བོའི་སྒོ་ནས་མཉམ་བཞག་དང་། རྗེས་ཐོབ་ཀྱི་སྒོམ་ལམ་གཉིས་
སོ༑ ༑ཡང་ན་འཇིག་རྟེན་པ་དང་། འཇིག་རྟེན་ལས་འདས་པའི་སྒོམ་ལམ་ཞེས་བྱའོ། །ཐེག་པའི་སྒོ་
མ 166-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ནས་ཉན་ཐོས་དང༌། རང་རྒྱལ་དང་། བྱང་སེམས་སྒོམ་ལམ་རྣམས་སོ། ། མཚན་ཉིད་ནི་རིམ་པ་
ལྟར། གང་ཟག་གི་བདག་མེད་ཙམ་གྱི་རྗེས་ལ་མངོན་རྟོགས་དང༌། གཟུང་མེད་ཙམ་གྱི་རྗེས་ལ་
མངོན་རྟོགས་དང༌། སྤྲོས་བྲལ་གྱི་རྗེས་ལ་མངོན་རྟོགས་ཞེས་བྱ་བའམ། གང་ཟག་གི་བདག་མེད་
ཙམ་རྣལ་འབྱོར་མངོན་སུམ་ཚད་མས་མཐོང་ཟིན་གོམས་པར་བྱེད་པའི་ཡེ་ཤེས་ཞེས་སོགས་སྦྱར་
རོ༑ ༑ལམ་གྱི་སྒོ་ནས་བཞི་སྟེ། སྦྱོར་བ་དང་། བར་ཆད་མེད་ལམ་དང་། རྣམ་གྲོལ་ལམ་དང་། ཁྱད་
པར་གྱི་ལམ་གྱི་སྒོམ་ལམ་རྣམས་སོ། ། གཉེན་པོའི་སྒོ་ནས་ཆུང་འབྲིང་སོགས་དགུའམ། བརྒྱད་ཅུ་
གྱ་གཅིག་གོ ། །
བྱེ་བྲག་ཏུ་འདིར་བྱང་སེམས་ཀྱི་སྒོམ་ལམ་ལ་གཉིས་ཏེ ཟག་བཅས་དང་། ཟག་མེད་སྒོམ་
ལམ་མོ། ། དེ་ལ་ཟག་བཅས་ཟག་མེད་ཀྱི་དོན་གང་ཞེ་ན མི་འཐད་པའི་ཕྱོགས་དང་། འཐད་པའི་
ཕྱོགས་དང་། ཀླན་ཀ་སྤང་བའོ། ། མི་འཐད་པའི་ཕྱོགས་ནི། ཁ་ཅིག་ན་རེ། ཟག་བཅས་ཟག་མེད་
ཀྱིས་དོན་ནི་སྣང་བ་ཡོད་མེད་ཀྱི་དབང་གིས་རྗེས་ཐོབ་དང༌། མཉམ་བཞག་ལ་འཇོག་གོ་ཞེས་ཟེར་
རོ༑ ༑དེ་ནི་འཕགས་པའི་དགོངས་པ་མ་ཡིན་ཏེ། འཕགས་པའི་ལུགས་ལ་མཉམ་བཞག་སྣང་
བཅས་སུ་བསྒྲུབས་ཟིན་པའི་ཕྱིར་རོ། ། གཞན་དག་ན་རེ། སྐྱེ་འཕགས་ཀྱི་སྒོམ་ལམ་ནི་ཉོན་མོངས་
མངོན་གྱུར་འབྱུང་སྲིད་མི་སྲིད་དམ། བདག་འཛིན་ཡོད་མེད་ཀྱི་དབང་གིས་ཟག་བཅས་ཟག་མེད་
ཡིན་ནོ་ཞེས་ཟེར་རོ། ། དེ་ནི་གྱི་ན་སྟེ། སྒོམ་ལམ་འདི་རྗེ་བཙུན་སོགས་ཀྱིས་མཐོང་ལམ་གྱི་རྗེས་ཀྱི་
ཆོ་ག་སྒོམ་ལམ་དེར་བཤད་པའི་ཕྱིར་དང་། སྦྱོར་ལམ་ན་རྟག་ཏུ་གཞན་དོན་ཁོ་ནར་འགྱུར་བར་
ཡོད་པར་ཐལ་བ་དང་། ངོ་བོ་ལ་ཆོས་མཆོག་ཏུ་ཡང་ཉོན་མོང་མངོན་གྱུར་འབྱུང་མི་སྲིད་པ་དང་།
རྒྱུན་ལ་མ་དག་ས་བདུན་དུ་ཡང་ཉོན་མོངས་མངོན་འགྱུར་འབྱུང་མི་སྲིད་པའི་ཕྱིར་རོ། ། འགག་
ཞིག་ན་རེ། མ་དག་པ་དང་དག་པའི་སའི་སྒོམ་ལམ་ནི་ཉོན་མོངས་དང་འབྲེལ་མ་འབྲེལ་གྱི་ཟག་
མེད་ཡིན་ནོ་ཞེས་འདོན་ནོ། ། །
དེ་ཡང་མི་རིགས་ཏེ། མ་དག་པའི་ས་ན་གཞན་དོན་ཁོ་ནར་འགྱུར་བར་ཐལ་བ་དང་། མོས་
བསྔོ་རྗེས་སུ་ཡི་རང་གི་སྒོམ་ལམ་དག་པར་ཡོད་ནའང་འགལ་བ་མེད་པའི་ཕྱིར་རོ། ། འདོད་པ་
-l67-



བརྩེ་ཆེན་འོད་སྣང་ལག
པོད་ཆེན་དྲུག་གི་ཕར་ཕྱིན་འགྲེལ་སྐོར;
ཡང་མ་ཡིན་ཏེ། ཕལ་ཆེར་དོན་མེད་དོན་ཡོད་དང་། །ཞེས་པའི་སྐབས་སུ་གཞན་དོན་དུ་མི་འགྱུར་
བ་ཡང་སྲིད་པར་བཤད་པའི་ཕྱིར་རོ། ། ལ་ལ་ན་རེ། གཉིས་སྣང་གི་རྟོག་པའི་ཟག་པ་ཡོད་མེད་
ཡིན་གྱི། སྒྲ་དོན་སྦེས་འཛིན་རྟོག་པ་ཡོད་མེད་ནི་མ་ཡིན་ཏེ སྒོམ་ལམ་ཟག་བཅས་འདི་རྣམས་
ཀྱང་མ་ཞེན་པའི་རྣམ་པ་ཅན་ཡིན་པའི་ཕྱིར་དང་། ས་བརྒྱད་པ་ནས་རྟོག་པ་གནས་གྱུར་པའི་
ཕྱིར་རོ་ཞེས་ཟེར་རོ། ། དེ་ནི་སྙིང་པོ་མེད་དེ། སྒྲུབ་བྱེད་མེད་པ་དང་། གནོད་བྱེད་ཡོད་པའི་ཕྱིར་
རོ༑ ༑སྒྲུབ་བྱེད་མེད་དེ། བདེན་མེད་དུ་ལྟ་བའི་རྟོག་པ་ཐམས་ཅད་ནི་མ་ཞེན་པའི་རྣམ་པ་ཅན་
ཡིན་པའི་ཕྱིར་དང་། བདེ་ཞེན་གྱི་རྟོག་པ་གནས་གྱུར་པར་བཤད་པའི་ཕྱིར་ཏེ། དེ་ཕན་ཆད་
མཚན་འཛིན་འབྱུང་བ་མི་སྲིད་པའི་ཕྱིར་རོ། ། གནོད་བྱེད་ཡོད་དེ། མོས་པ་ནི་ངེས་པའི་དངོས་པོ་
ལ་ཇི་ལྟར་ངོས་འཛིན་པ་ཡིན་ལ། རྟོག་མེད་ཀྱི་མོས་པའི་འཛིན་སྟངས་སྦྱར་མི་ནུས་པའི་ཕྱིར་
དང༌། མོས་པ་ནི་མཐོང་བའི་ཆོས་ཀྱི་དགེ་བའི་མཚན་ཉིད་འབྲས་ཡུམ་ལ་དམིགས་ནས་མོས་པ་
ཡིན་ལ། འབྲས་ཡུམ་མངོན་སུམ་དུ་སྣང་བ་མི་སྲིད་ཅིང་སྣང་དགོས་པས་དོན་སྤྱི་སྣང་བ་ལསམི་
འདའ་བའི་ཕྱིར་དང་། དེ་བཞིན་དུ་བླ་མེད་བྱང་ཆུབ་ལ་དམིགས་པའི་བསྔོ་བ་དང་རྗེས་སུ་ཡི་
རང་ལ་ཡང་མཚུངས་པའི་ཕྱིར་དང༌། གཞན་དུ་འདི་དག་ཚོགས་བདུན་གཞན་མ་ཡིན་ཞིང་།
ཡིད་ཤེས་ལས་མི་འདའ་བས་རང་ཡུལ་ཡོད་པར་འཛིན་པའི་ཡིད་ཤེས་རྟོག་མེད་ཡིན་ན་རང་
ཡུལ་ཡོད་པ་དག་ཇི་ལྟ་བ་བཞིན་གསལ་བར་སྣང་དགོས་པ་ལས་བླ་མེད་བྱང་ཆུབ་དེ་ལྟར་མི་
སྣང་བའི་ཕྱིར་དང་། རྟོག་མེད་ཀྱི་ཡུམ་འདི་ནི་ཡོན་ཏན་ཅན་ནོ་ཞེས་འཛིན་པ་དང་། དགེ་བའི་
བྱང་ཆུབ་ཏུ་གྱུར་ཅིག་ཅེས་འདུན་པ་དང་། དགེ་རྩ་རྣམས་ལ་ཤིན་ཏུ་ལེགས་སོ་ཞེས་དགའ་བའི་
འཛིན་སྟངས་སྦྱར་མི་ཤེས་པའི་ཕྱིར་ཏེ། རྟོག་མེད་རྣམས་ནི་རང་ཡུལ་སྣང་བས་ཕྱེ་བ་འདིའོ་ཞེས་
ངེས་པར་ཕྱེ་བ་མ་ཡིན་པའི་ཕྱིར་རོ། ། །
གཞན་ཡང་ས་བརྒྱད་པ་ནས་ཕྱིར་མི་ལྡོག་གི་རྗེས་དཔག་སོགས་ཡོད་པས་རྟོག་པ་སྒྲ་དོན་
ཅན་ཤིན་ཏུ་ཡང་ཡོད་དོ་ཞེས་འཆད་པར་འགྱུར་རོ། ། ཁ་ཅིག་ན་རེ། མཉམ་བཞག་ནའང་གཉིས་
སྣང་གི་རྟོག་པ་ཡོད་པས་འདིར་ནི་སྒྲ་དོན་སྣང་བའི་རྟོག་པ་ཡོད་མེད་ཀྱིདོན་ཡིན་ནོ་ཞེས་ཟེར་
-168-



གྲ་གས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
རོ༑ ༑དེ་ཡང་ནོར་བ་ཡིན་ཏེ། མཉམ་བཞག་མ་འཁྲུལ་བ་གཉིས་སྣང་གི་བློ་ཡིན་ན་གཉིས་སུ་སྣང་
བའི་བག་ཆགས་དྲུངས་ཕྱུང་མི་དགོས་འགྱུར་ལ། དེ་ལྟར་ཡང་མ་ཡིན་ཏེ། འདི་ཉིད་ནས་བར་ཆད་
མེད་པར་གཉིས་སུ་སྣང་བ་སྤོང་བ་ལ་གོམས་པར་བྱེད་པས་གཉིས་སུ་སྣང་བའི་བག་ཆགས་དྲུངས་
ཕྱུང་བའི་བྱང་ཆུབ་སེམས་དཔའ་ཞེས་འབྱུང་བའི་ཕྱིར་དང་། དབུ་སེམས་ཀྱི་གྲུབ་མཐའ་ཐམས་
ཅད་དུ་གཉིས་སྣང་གི་བློ་ནི་འཁྲུལ་སྣང་ཅན་དུ་བཤད་པའི་ཕྱིར་རོ། ། །
འཐད་པའི་ཕྱོགས་གང་ཞེ་ན། འདིར་མོས་བསྔོ་སོགས་ནི་ངེས་པ་དང་། འདོད་པ་དང༌།
དགའ་བའི་བློ་གང་དོན་སྤྱི་སྣང་བའི་ཡུལ་ཅན་ཡིན་པའི་ཕྱིར་དང་། སྒྲ་དོན་སྣང་བའི་རྟོག་པ་དང་
བཅས་པས་ཟག་བཅས་དང༌། སྒོམ་ལམ་མཉམ་བཞག་མ་ཁྲུལ་བ་རྣམས་ནི་རྣལ་འབྱོར་གསུམ་
ཡིན་པའི་ཕྱིར་སྒྲ་དོན་སྣང་བའི་རྟོག་བྲལ་གྱི་ཟག་མེད་དུ་བཞག་གོ ། དེས་ན་ཆོས་ཤེས་ཀྱི་ཟག་པ་
དང་ཟག་པ་མེད་པའི་བྱེ་བྲག་ནི་རྣམ་པར་རྟོག་པ་དང་བཅས་པ་དང། དེ་དང་བྲལ་བ་གཙོ་བོར་
གྱུར་པའོ་ཞེས་བཤད་པའང་ལེགས་པར་བཤད་པ་ཡིན་ནོ ། །
ཀླན་ཀ་སྤང་བ་ནི། འོ་ན་ཟག་བཅས་སྒོམ་ལམ་དེ་དག་ཆོས་ཉིད་མངོན་སུམ་དུ་རྟོགས་པའི་
ཡེ་ཤེས་ཡིན་ནམ་མིན། ཡིན་ན་སྒྲ་དོན་སྣང་བའི་རྟོག་པར་འགལ་ལ། མིན་ན་འཕགས་ལམ་མིན་
པར་འགྱུར་རོ་ཞེ་ན། ཁྱོད་གཉིས་སྣང་བའི་རྟོག་པར་འདོད་པའང་རྟོག་པ་དེ་མཚུངས་སོ། ། གལ་
ཏེ་བདག་མེད་མངོན་སུམ་དུ་རྟོགས་པའི་ཡེ་ཤེས་ཀྱང་ཡིན། གཉིས་སྣང་གི་རྟོག་པ་ཡང་ཡིན་པ་ལ་
འགལ་བ་མེད་དོ་ཞེ་ན། དེ་ལས་བླུན་པའི་འགལ་ཁུར་ཅི་ཞིག་ཡོད་དེ། གཉིས་སྣང་གི་བློ་རྣམས་ནི་
ཡང་དག་པ་མ་ཡིན་པའི་ཀུན་ཏུ་རྟོག་པ་ཡིན་ག བདག་མེད་མངོན་སུམ་དུ་རྟོགས་པའི་ཡེ་ཤེས་ནི་
ཡང་དག་པའི་དངོས་ཡུལ་ཅན་ཡིན་པའི་ཕྱིར་དང་། གཉིས་སྣང་གི་བློ་རྣམས་ཀྱི་གཉིས་སྣང་གི་
བག་ཆགས་ནི་དྲུངས་ཕྱུང་དགོས་ལ། བདག་མེད་མངོན་སུམ་དུ་རྟོགས་པའི་ཡེ་ཤེས་ཀྱིས་བག་
ཆགས་དྲུངས་ཕྱུང་བ་ན་དེ་ལས་བདག་ཉིད་ཕུང་བ་གཞན་མེད་པའི་ཕྱིར་དང། ཆོས་ཉིད་མངོན་
སུམ་དུ་རྟོགས་པའི་ཡེ་ཤེས་ཡིན་ན། འཕགས་པའི་རྣམ་པར་མི་རྟོག་ཡེ་ཤེས་ཡིན་པས་ཁྱབ་པས་
རྒྱུད་བླ་ནས་བཤད་པའི་མི་རྟོག་ཡེ་ཤེས་དང་རྗེས་ཐོབ་ཀྱི་ཁྱད་པར་ཡང་མི་ཕྱེད་པར་འགྱུར་བ་
- }69-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར། །
དང༌། འཕགས་པའི་འཇིག་རྟེན་དང་འཇིག་རྟེན་ལས་འདས་པའི་ཡེ་ཤེས་ཀྱི་བྱེ་བྲག་ཀྱང་མེད་
པར་འགྱུར་པའི་ཕྱིར་རོ། ། །
གཞན་ཡང་གཉིས་སྣང་གི་རྟོག་པའི་དོན་གང་ཡིན། གལ་ཏེ་ཡུལ་ཡུལ་ཅན་སྣང་བ་ཙམ་གྱི་
བློའི་དོན་ཡིན་ནོ་ཞེ་ན། འོ་ན་ཟག་མེད་སྒོམ་ལམ་ཕལ་ཆེར་མི་འཐད་པར་འགྱུར་ཏེ། སྒོམ་ལམ་
མཉམ་བཞག་ཕལ་ཆེར་ཀྱང་ཡུལ་ཡུལ་ཅན་སྣང་བའི་བློ་ཡིན་པའི་ཕྱིར་རོ། ། གལ་ཏེ་མ་རིག་བག་
ཆགས་ཀྱི་དབང་གིས་ཡུལ་ཡུལ་ཅན་གྱི་སྤྲོས་པས་བསླད་པའི་དོན་ཡིན་ནོཞེ་ན། འོ་ན་ནི་གནས་
ལུགས་མངོན་སུམ་གྱིས་རྟོགས་པའི་མ་འཁྲུལ་བའི་ཡེ་ཤེས་དང་གཞི་མཐུན་མི་རིགས་ཏེ གཉིས་
སྣང་གི་རྟོག་པ་རྣམས་ནི་བསླད་པ་འཁྲུལ་བ་ཡིན་པའི་ཕྱིར་རོ། །
གཞན་ཡང་། མཐོང་ལམ་གྱི་དྲངས་པའི་ངེས་ཤེས་དེ་དག་ཀྱང་འཕགས་པའི་ཡེ་ཤེས་མིན་
པར་འགྱུར་ཏེ། བདག་མེད་མངོན་སུམ་དུ་རྟོགས་པའི་བློ་མ་ཡིན་པའི་ཕྱིར་ཏེ། མངོན་སུམ་མ་ཡིན་
པའི་ཕྱིར་དང་། ངེས་ཤེས་མངོན་སུམ་དུ་འདོད་ན་ནི་སྒྲོ་འདོགས་ཐམས་ཅད་ཅིག་ཅར་ཆོད་པར་
འགྱུར་བ་ལ་སོགས་པ་རྣམ་འགྲེལ་མཛད་པས་འཕགས་པའི་ཉེས་པ་རྣམས་ཀྱིས་རེག་པས་མུ་
སྟེགས་ཀྱི་ཕྱོགས་སུ་བསླན་པར་འགྱུར་རོ། ། འོ་ན་འཕགས་པའི་རྟོགས་པ་ཉམས་པར་འགྱུར་ཏེ།
སྔར་བདག་མེད་མངོན་སུམ་གྱིས་རྟོགས་པ་ལས། ཕྱིས་མངོན་སུམ་གྱིས་མི་རྟོགས་པར་དོན་སྤྱིས་
རྟོགས་པ་ཡང་ཡོད་པའི་ཕྱིར་ཞེ་ན། སྐྱོན་མེད་དེ། ཕྱིས་ཀྱང་བདག་མེད་མངོན་སུམ་དུ་རྟོགས་པའི་
འདུ་བྱེད་མ་ཉམས་པས་ནམ་འདོད་པའི་ཚེ་མཉམ་པར་བཞག་ན་བདག་མེད་མངོན་སུམ་དུ་
རྟོགས་པའི་ཡེ་ཤེས་སྔར་ལྟར་མངོན་སུམ་དུ་བྱེད་ནུས་པའི་ཕྱིར་རོ། །དེས་ན་འཕགས་པ་རྣམས་ནི་
ཚད་མའི་འདུ་བྱེད་རྟག་ཏུ་མི་ཉམས་པས་ངོ་སྐལ་གྱི་སྒྲོ་འདོགས་རྩད་ནས་གཅོད་པའི་ཕྱིར་
སྤངས་རྟོགས་བསྟན་པར་བཞག་གོ ། །
ཡང་སྒོམ་ལམ་ཟག་བཅས་རྣམས་ནི་འཁྲུལ་བར་ཐལ་ཏེ། སྒྲ་དོན་སྣང་བའི་རྟོག་པ་ཡིན་
པའི་ཕྱིར་རོ། །འཁྲུལ་བར་ཡང་མི་རིགས་ཏེ། འཕགས་པའི་ཡེ་ཤེས་ཡིན་པའི་ཕྱིར་རོ་ཞེ་ན། དེ་ནི་
རྟོག་པར་འདོད་པ་ལ་ཡང་སྐྱོན་མཚུངས་སོ། ། གལ་ཏེ་གཉིས་སྣང་གི་རྟོག་པའི་ཆ་ནས་འཕགས་
-17j-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
པའི་ཡེ་ཤེས་མ་ཡིན་གྱི་ མཚན་མ་མི་དམིགས་པའི་རྣམ་པ་ཅན་གྱི་སྒོ་ནས་འཕགས་པའི་ཡེ་ཤེས་
ཡིན་པས་སྐྱོན་མེད་དོ་ཞེ་ན། འོ་ན་སྒྲ་དོན་སྣང་བའི་རྟོག་པའི་ཆ་ནས་འཕགས་ལམ་དང་ཡེ་ཤེས་
མ་ཡིན་གྱི། བདེན་པར་མི་དམིགས་པའི་རྣམ་པ་ཅན་ནམ་གནས་ལུགས་རྟོགས་པའི་ཆ་ནས་
འཕགས་པའི་ཡེ་ཤེས་སུ་འཇོག་པས་སྐྱོན་མེད་དོ། །
དེས་ན་སྣང་ཡུལ་ལ་སྣང་ཡུལ་མ་འཁྲུལ་བའི་ཆ་འཕགས་ལམ་དང། ཡེ་ཤེས་མ་ཡིན་ཀྱང་
གནས་ལུགས་རྟོགས་པ་སོགས་ཐབས་ཤེས་ཁྱད་པར་ཅན་གྱི་ཆ་ནས་དེ་དང་དེཡིན་པས་ས་བཅུ་
རྒྱུན་མཐར་དེ་དག་གི་འཁྲུལ་བའི་ཆ་ཞར་གྱིས་སྤོང་གི ། ལམ་དང་ཡེ་ཤེས་ཀྱི་ཆ་སྤོང་བ་མ་ཡིན་ཏེ།
དཔེར་ན། འདོད་ཆགས་ལ་སོགས་པའི་ཉོན་མོངས་པ་རྣམས་ཀྱི་དྲི་མའི་ཆ་སྤོང་གི །རང་རིག་འོད་
གསལ་གྱི་ཆ་མི་སྤོང་བ་བཞིན་ནོ། །གལ་ཏེ་ས་བརྒྱད་པ་ནས་མཉམ་རྗེས་ཟུང་འཇུག་ཡིན་པས་རྗེས་
ཐོབ་ཀྱི་རྟོག་པ་འགལ་ལོ་ཞེ་ན། དེ་ནི་ཆོས་ཉིད་ལས་མི་གཡོ་བ་དང་། གཞན་དོན་བྱེད་པ་རྒྱུན་མི་
འཆད་དུ་འབྱུང་བའམ། ཡང་ན་མཉམ་བཞག་གི་མཐུས་མ་ཟིན་པའི་རྗེས་ཐོབ་མེད་པས་དེ་སྐད་
བརྗོད་ཀྱི། གཞན་དུ་ན་མཉམ་རྗེས་ཀྱི་དོན་གང་ཟུང་དུ་འཇུག་པའི་ཚུལ་ཇི་ལྟ་བུ་ཞེས་བརྟགས་ན་
ལན་ཡོད་པ་མིན་ནོ། ། འོ་ན་འདིའི་ཟག་བཅས་འདི་ཟག་པ་མཚན་ཉིད་པ་ཡིན་ན་དྲི་མར་འགྱུར་
བས་འཕགས་ལམ་དུ་འགལ་ལ། བཏགས་པ་ཙམ་ཡིན་ན་མཉམ་བཞག་ཀྱང་ཟག་བཅས་བཏགས་
པ་ཙམ་དུ་ཇི་ལྟར་མི་རུང་ཞེ་ན། རྟོག་པའི་ཟག་བཅས་མཚན་ཉིད་པ་ཡིན་ཞིང་། ཉོན་མོངས་པའི་
ཟག་བཅས་མཚན་ཉིད་པར་མ་ངེས་ལ། མཉམ་བཞག་ནི་རྟོག་པའི་ཟག་བཅས་མཚན་ཉིད་པ་མ་
ཡིན་ཞིང་། རྗེས་ཐོབ་ཏུའང་རྟོག་པའི་ཆ་འཕགས་ལམ་དུ་མི་འཇོག་པའི་སྐྱོན་མེད་དོ། །
ས་མཚམས་ནི་སྤྱིའི་ས་མཚམས་ས་དང་པོའི་ཕྱི་ཆ་ནས་རྒྱུན་མཐའི་བར་ན་ཡོད་ལ། ཟག་
བཅས་སྒོམ་ལམ་གྱི་རྗེས་ཐོབ་དང་། ཟག་མེད་སྒོམ་ལམ་མཉམ་བཞག་ན་ཡོད་དོ། ། སྤངས་རྟོགས་
ལ་སྤང་བྱའི་ངོ་བོ་དང་། དེ་སྤོང་ཚུལ་གཉིས་ཀྱི་དང་པོ་ལ། མཚན་ཉིད་ནི་སྒྲིབ་པ་ལྷན་སྐྱེས་སུ་
འགྱུར་བའོ། །མཚན་གཞི་ནི་གཉིས་ཏེ། སྒོམ་སྤང་ཉོན་སྒྲིབ་དང་། ཤེས་སྒྲིབ་བོ། །དང་པོ་ལ་གསུམ་
ལས་མཚན་ཉིད་ནི་གང་ཞིག་སེམས་རབ་ཏུ་མ་ཞི་བར་བྱེད་པ་སྟེ ཐོག་མེད་ནས་རང་གི་ངང་གིས་
-17f-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
གོམས་པས་སྒྲིབ་པ་རྣམས་སོ། །
དབྱེ་བ་ནི་འདོད་ཁམས་ན་འདོད་ཆགས། ཁོང་ཁྲོ། ང་རྒྱལ། མ་རིག་པ། འཇིག་ལྟ་མཐར་ལྟ་
ལྷན་སྐྱེས་གཉིས་ཏེ་དྲུག་དང་། ཁམས་གོང་མ་གཉིས་ན་ཁོང་ཁྲོ་མ་གཏོགས་ལྔ་ལྔ་སྟེ། བསྡོམས་ན་
བཅུ་དྲུག་གོ ། དེ་ལ་ཁོང་ཁྲོ་མ་གཏོགས་པ་རྣམ་པ་དགུ་དང་། དེ་ལ་ཡང་ཆེ་འབྲིང་དགུས་ཕྱེ་ན་གྱ་
གཅིག་རེ་དང་། འདོད་པའི་ཁོང་ཁྲོ་ལ་དགུ་ཉིད་དེ བཞི་བརྒྱ་བཅུ་བཞིའོ། ། རྩོད་པ་ནི་བསྡུ་བར་
ལྟ་བ་གཉིས་མ་གསུངས་པ་ཇི་ལྟར་ཞེ་ན། དེར་འཇིག་ལྟ་ལ་ཀུན་བཏགས་དང་ལྷན་སྐྱེས་གཉིས་སུ་
ཕྱེ་ཞིང་། མཐར་འཛིན་ལྟ་བ་ནི་སའི་དངོས་གཞིར། ཀུན་བཏགས་དང་ཀུན་བཏགས་མ་ཡིན་པའི་
དབྱེ་བས་བསྟན་པ་བཞིན་བལྟའོ། ། ཞེས་གསུངས་པས་སྐབས་གཞན་དུ་བཤད་པ་ལ་ལྟོས་པའི་
ཕྱིར་རོ། ། འོ་ན་མཛོད་ལས། བཞི་ནི་སྒོམ་པས་སྤང་བྱའོ། ། ཞེས་བཤད་པ་དང་འགལ་ལོ་ཞེ་ན།
འདི་ནི་རྣམ་པར་གཞག་པ་གཞན་ཁོ་ན་ཡིན་ཏེ། ཞེས་པས་སྐྱོན་མེད་དོ། །
སྤོང་ཚུལ་ལ་ཉན་ཐོས་དང་། རང་རྒྱལ་དང་། བྱང་སེམས་ཀྱི་སྤོང་ཚུལ་ལོ། །དེ་ལ་ཉན་ཐོས་
རིམ་གྱིས་པའི་སྤོང་ཚུལ་ནི། འདོད་ཁམས་པའི་དགུ་རིམ་གྱིས་སྤོང་བ་ནས། སྲིད་རྩེའི་དགུ་རིམ་
གྱིས་སྤོང་བའི་བར་དུ་སྤོང་ཐེབས་གྱ་གཅིག་བྱེད་པའོ། ། སྔོན་ལམ་པའི་སྤོང་ཚུལ་ནི། མཐོང་ལམ་
གྱི་སྔོན་དུ་འདོད་པ་སོགས་ཀྱི་སྒོམ་སྤང་ཇི་རིགས་པར་སྤངས་པ་རྣམས་ནི་གང་མ་སྤངས་པ་ཉིད་
སྤོང་བ་སྟེ་ཅི་ཡང་མེད་པ་ལས་ཆགས་པ་དང་བྲལ་བའི་ཕྱིར་མི་འོངས་ཆགས་བྲལ་སྔོན་སོང་ནི་
འཇིག་རྟེན་ལས་འདས་པའི་སྒོམ་ལམ་གྱི་སྐབས་སུ་སྲིད་རྩེའི་དགུ་ཉིད་སྤངས་པས་ཆོག་པ་ལྟ་
བུའོ། །ཅིག་ཅར་བའི་སྤོང་ཚུལ་ནི་བརྗོད་ཟིན་ཏོ། །
རང་རྒྱལ་དབང་རྟུལ་ནི་རིམ་གྱིས་པ་དང་། དབང་པོ་རྣོན་ནི་ཅིག་ཅར་བའི་ལྟར་སྤོང་
ངོ་༔ བྱང་ཆུབ་སེམས་དཔའ་རྣམས་ནི་སྒོམ་ལམ་དུ་ཉོན་སྒྲིབ་གཙོ་བོར་མི་སྤོང་གི ། ཤེས་སྒྲིབ་
སྤངས་པའི་ཞར་ལ་ཉོན་སྒྲིབ་སྤང་བར་འགྱུར་བས་ཤེས་སྒྲིབ་སྤོང་ཚུལ་གྱིས་འདུས་ཤིང་ཤེས་
སྒྲིབ་སྤོང་ཚུལ་ཡང་ཤེས་སྒྲིབ་མངོན་གྱུར་རགས་པ་སྤོང་བའི་ཚུལ་ལ་རིམ་གྱིས་པ་དང་
། ཐོད་རྒལ་
བ་དང་། ཅིག་ཅར་བའི་ཚུལ་གསུམ་འབྱུང་ངོ་ཞེས་དགེ་འདུན་ཉི་ཤུའི་སྐབས་སུ་བརྗོད་ཟིན་ཅིང་།
-172-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
གནས་ངན་ལེན་སྤོང་བའི་ཚུལ་ལ་ནི་དེ་ལྟ་བུ་མི་རུང་གི །ཅིག་ཅར་བའི་ཚུལ་ཉིད་ཡིན་ཏེ། ས་བཅུ་
རྒྱུན་མཐས་ཀྱང་འདོད་ཁམས་ཀྱི་ཆགས་པ་ཕྲ་མོ་སྤོང་བར་འཆད་པའི་ཕྱིར་རོ། ། གནས་ངན་ལེན་
ཡང་རགས་ཕྲའི་རྣམ་པས་ས་དང་པོར་སྤོང་བ་ཐམས་ཅད་དུ་འབྱུང་སྟེ གནས་ངན་ལེན་པགས་
ཤུན་ལ་ཡོད་པ་ལྟ་བུ་ནི་མ་དག་ས་བདུན་དང། སྤྲི་མ་ཡོད་པ་ལྟ་བུ་ནི་དེ་བཞིན་གཤེགས་པའི་
སས་སྤོང་བར་བྱེད་དོ། ། ཅི་དེ་བཞིན་གཤེགས་པ་སྤང་བྱ་སྤོང་བ་ཡོད་དམ་ཞེ་ན། ཡོད་དེ། མདོ་
དགོངས་འགྲེལ་སོགས་སུ་ས་བཅུ་གཅིག་ཏུ་རྨོངས་པ་གཉིས་གཉིས་དང་གནས་ངན་ལེན་རེ་རེ་
སྤོང་ཞེས་བཤད་པའི་ཕྱིར་རོ། ། དེ་ཡང་རིམ་གྱིས་པས་སྤོང་ཐེབས་གྱ་གཅིག་བྱེད་ལ། གཞན་
གཉིས་ངེས་པ་མེད་ཅིང་། ཐམས་ཅད་ཀྱི་གཟུང་འཛིན་གྱི་རྣམ་པར་རྟོག་པའི་གྲངས་ཀྱིས་སྒོམ་
སྤང་བརྒྱ་རྩ་བརྒྱད་ཅི་རིགས་པར་སྤོང་བའམ། སྤངས་པར་ཐ་དད་མེད་དོ། །
རྣམ་གྲངས་ནི། རྗེས་ལ་མངོན་རྟོགས་དང་། རྣམ་པར་དག་པ་ངེས་པར་འབྱིན་པའི་ལམ་ལ་
སོགས་པའོ། །བྱེད་ལས་ནི་སྤྱིའི་འདྲ་ཞིང་། བྱེ་བྲག་གི་བྱེད་ལས་རང་དོན་སྒོམ་སྤང་སྤོང་བ་སོགས་
དང༌། གཞན་དོན་སྐད་ཅིག་རེ་རེ་ལའང་སེམས་ཅན་སྟོང་སྨིན་པ་སོགས་དང༌། གཉིས་དོན་འཇིག་
རྟེན་གྱི་ཁམས་སྟོང་གཡོ་བ་ལ་སོགས་པ་སྟེ་སའི་སྐབས་སུ་བཤད་དོ ། སྒྲ་དོན་ཅིའི་ཕྱིར་སྒོམ་ལམ་
ཞེས་བྱ་ཞེ་ན། འདིར་མཐོང་ཟིན་གོམས་པར་བྱེད་པའི་སྒོམ་ལམ་ཞེས་བྱའོ། །
ཆ༡སྒོམ་ལམ་བྱེད་པ་བཤད་པ།
སྒོམ་ལམ་བྱེད་པའི་སྐབས་འདིར། སྡོམ་ནི། མཚན་ཉིད་དབྱེ་བ་ས་མཚམས་དང་། །གྲངས་
རིམ་རྣམ་གྲངས་ངེས་ཚིག་གོ ། དེ་ལ་མཚན་ཉིད་ནི། ཁ་ཅིག་ཕལན་རེ། ཐེག་ཆེན་སྒོམ་ལམ་གྱི་
འབྲས་བུ་ཞེས་ཟེར་རོ། །དེ་ལྟ་ན་ས་གསུམ་པའི་ངོ་བོར་གྱུར་པའི་སྒོམ་ལམ་བྱེད་པ་ནི། སྒོམ་ལམ་
ལས་དོན་གཞན་ཕྱིས་འབྱུང་དུ་འགྱུར་ཏེ། སྒོམ་ལམ་གྱི་འབྲས་བུ་ཡིན་པའི་ཕྱིར་རོ། ། འོ་ན་ཇི་
ལྟར་ཞེ་ན། སྒོམ་ལམ་སོ་སོའི་བྱེད་པའི་མཚན་ནི། རང་རྒྱུ་སྒོམ་ལམ་གྱི་འབྲས་བུའོ། །དེ་ལྟར་ཡང་
འདིར་གདུལ་བྱ་འབྲས་བུ་ལ་གཞོལ་བ་ཉིད་དུ་ཞེས་བཤད་པའི་ཕྱིར་རོ། །
-173-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
དབྱེ་བ་ནི། ཁ་ཅིག་ཟུདག། དང་པོ་བཞི་བྲལ་འབྲས་དང་། མཐའ་མ་སྐྱེས་བུའི་བྱེད་འབྲས་
སུ་འདོད་པ་ནི་ནོར་བ་ཡིན་ཏེ། དང་པོ་གཉིས་ནི། འདུས་བྱས་ཡིན་པས་དེ་ལྟ་བུའང་བྲལ་འབྲས་
ཡིན་ན་མཐའ་མའང་བྲལ་འབྲས་སུ་མཚུངས་པ་སོགས་ཐུག་མེད་དུ་འགྱུར་བ་དང་། རྟེན་མཆོད་
སྐྱེས་བུའི་བྱེད་འབྲས་ཡིན་ན་དག་པའི་ཞིང་སོགས་ཀྱང་སྐྱེས་བུའི་བྱེད་འབྲས་སུ་འགྱུར་བ་
སོགས་ཐུག་མེད་དུ་འགྱུར་བའི་ཕྱིར་རོ། ། དང་པོ་བཞི་ཆར་སྐྱེས་བུའི་བྱེད་འབྲས་སུ་འདོད་པ་
དག་ཀྱང་མི་འཐད་དེ། ཉོན་མོངས་མེད་པ་དང་། གནོད་པས་བརྫི་བ་མེད་པ་གཉིས་ནི་བྲལ་
འབྲས་བུ་རིགས་པའི་ཕྱིར་རོ། །
འཐད་ལུགས་ནི་སྙེ་མ་ཆུང་བར་བལྟའོ། ། ས་མཚམས་ནི་ཁ་ཅིག་ཨན་རེ། ཆོས་མཆོག་ན་
ཡོད་དོ་ཞེས་ཟེར་རོ། ། དེ་ནི་གྱི་ན་སྟེ། སྒོམ་ལམ་གྱི་བྱེད་པ་ནི་སྒོམ་ལམ་མེད་པར་མི་འབྱུང་བའི་
ཕྱིར་ཏེ། བྱེད་པ་པོ་མེད་པའི་བྱེད་པ་མི་སྲིད་པའི་ཕྱིར་རོ། ། འགའ་ཞིག་ཤགན་རེ། ཟག་མེད་སྒོམ་
ལམ་ཁོ་ནའི་བྱེད་པ་ཡིན་ནོ་ཞེས་ཟེར་རོ། ། དེ་ཡང་སྙིང་པོ་མེད་དེ། དེ་ལྟ་ན་ཟག་བཅས་སྒོམ་ལམ་
གྱི་འོག་ཏུ་བརྗོད་པར་རིགས་ཀྱི། གཉིས་ཀའི་གོང་དུ་བརྗོད་པ་ལ་རྒྱུ་མཚན་མེད་པའི་ཕྱིར་དང་།
ཀུན་ནས་ཞི་བ་སོགས་ནི་ཟག་བཅས་སྒོམ་ལམ་སོགས་ལའང་ཤིན་ཏུ་རུང་བའི་ཕྱིར་རོ། ། དེ་དག་
གི་ཚུལ་ཡང་སྙེ་མ་ཆུང་བར་བལྟའོ། ། གཞན་དག་སྔ་གྲགསན་རེ། སྒོམ་ལམ་སྒོམ་བཞིན་པ་ན་འབྱུང་
བའི་གནས་སྐབས་ཀྱི་འབྲས་བུ་ཡིན་ཞིང་། འདིར་བྱང་ཆུབ་སེམས་དཔའ་མཐར་ཐུག་གི་འབྲས་
བུ་ཡིན་ཡང་འདིར་དེ་སྒྲུབ་པ་འབྲས་བུ་བཤད་ལ། དེ་ནི་བྱང་ཆུབ་ཐོབ་པར་བྱེད་པའི་ནུས་པ་ད་
ལྟ་བ་ཡིན་པས་འགལ་བ་མེད་དོ། ། དེ་ལྟ་ན་མཚན་ཉིད་དུ་ཡང་གནས་སྐབས་ཀྱི་འབྲས་བུ་ཞེས་
སྦྱོར་ཞེས་ཟེར་རོ། ། དེ་ཡང་འཁྲུལ་བ་ཡིན་ཏེ། རྗེ་བཙུན་གྱིས་བྱང་ཆུབ་ཉིད་ཅེས་འབྱུང་བ་དང་།
ཉི་སྣང་ལས། ཡང་དག་པར་རྫོགས་པའི་བྱང་ཆུབ་ཀྱི་བྱེད་པ་ནི་རྫོགས་པའི་བྱང་ཆུབ་ཐོབ་ཅིང་
ཞེས་འབྱུང་བའི་ཕྱིར་དང་། སྒོམ་ལམ་ཆེན་པོའི་ཆེན་པོ་ལ་བྱེད་པ་མེད་པར་འགྱུར་བའི་ཕྱིར་ཏེ
དེའི་བྱེད་པ་ནི་འབྲས་བུ་ཡིན་ལ། རྫོགས་པའི་བྱང་ཆུབ་ནི་གནས་སྐབས་ཀྱི་འབྲས་བུ་མ་ཡིན་པའི་
ཕྱིར་རོ། ། དེས་བྱང་ཆུབ་སྒྲུབ་ཅེས་བྱ་བའི་དོན་ཡང་བྱེད་པ་འདིས་བྱང་ཆུབ་སྒྲུབ་ཅེས་པའམ།
-174-



གྲོགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཐར་ཕྱིན་འགྲེལ་པ་བཞུགས། ༼༣༤
བྱང་ཆུབ་ཀྱི་བྱེད་པ་ཞེས་པའི་དོན་ཡིན་གྱི་གཞན་དུ་མི་བསམ་མོ། ། འོ་ན་ཇི་ལྟར་ཞེ་ན། སྒོམ་ལམ་
སྐད་ཅིག་གཉིས་པ་ནས་རྫོགས་པའི་སངས་རྒྱས་ཀྱི་སའི་བར་ན་ཇི་རིགས་སུ་ཡོད་དོ། ། དེའི་རྒྱུ་
མཚན། བྱེད་པའི་འབྲས་བུ་ཡིན་པའི་ཕྱིར་དང་། དེ་ཡང་གནས་སྐབས་དང་མཐར་ཐུག་གཉིས་
སོ༑ ༑གྲངས་ངེས་ནི་བསྡུས་ན། ཟག་བཅས་དང་ཟག་མེད་ཀྱི་བྱེད་པ་གཉིས་སུ་ཡང་མཚུངས་ཤིང།
སྒོམ་ལམ་དགུའི་བྱེད་པ་དགུ་ལ་སོགས་པར་ཡང་དབྱེ་བར་རིགས་སོ་ཞེ་ན། བསྡུས་ན་སྒོམ་རིམ་
རྒྱས་པ་དང་། འབྲས་བུའི་རྣམ་པ་མི་རྟོགས་ཤིང་། གསལ་བའི་དབྱེ་བ་མཐའ་ཡས་པས་གདུལ་བྱ་
ཉེ་བའི་བསམ་པ་ལ་བལྟོས་ཏེ། འབྲས་བུའི་ནང་ཚན་ཁྱད་པར་དུ་རྟོགས་པའི་དོན་དུ་དྲུག་ཏུ་
ཕྱེའོ༑ ༑
གོ་རིམ་ནི། དང་པོ་གཉིས་ཟག་བཅས་ལ་གཙོ་བས་དང་པོར་བསྟན། དེ་ནས་གཉིས་ཟག་
མེད་ལ་གཙོ་བས་བར་དུ་བསྟན། དེ་ནས་གཉིས་ཀའི་དོན་བསྡུ་བར་འགྱུར་བས་རྗེས་སུ་བསྟན་
ཏོ༑ ༑རྣམ་གྲངས་ནི་སྒོམ་ལམ་གྱི་འབྲས་བུ་སོགས་སོ། ། ངེས་ཚིག་ནི་ཅིའི་ཕྱིར་སྒོམ་ལམ་བྱེད་པ་
ཞེས་བྱ་ཞེ་ན། དེས་བྱེད་པའི་འབྲས་བུ་ནི་དེའི་བྱེད་པ་ཞེས་ལྔ་པའི་དོན་ལ་དྲུག་པའོ ། བྱེད་པའི་
དོན་ནི་གོ་སླའོ། །
ཆའམོས་པ་སྒོམ་ལམ་བཤད་པ།
ཟག་བཅས་སྒོམ་ལམ་གྱི་སྐབས་འདིར། སྤྱིར་དཔྱད་པ་དང་། བྱེ་བྲག་ཏུ་དཔྱད་པའོ། །དང་
པོ་ལ་བཞི་སྟེ། མཚན་ཉིད་དང་། དབྱེ་བ་དང་། གྲངས་ངེས་དང་། གོ་རིམ་མོ། །མཚན་ཉིད་ནི། ཐེག་
ཆེན་སྒོམ་ལམ་གང་ཞིག་རྟོག་པ་དང་བཅས་པའོ། ། དབྱེ་བ་ནི་གསུམ་སྟེ། སྒོམ་ལམ་མོས་པ་དང་།
བསྔོ་བ་དང་། རྗེས་སུ་ཡི་རང་ངོ་། །མོས་པ་ལ་ཡང་སྒོམ་ལམ་མོས་པ་དངོས་དང་། མོས་པའི་ཕ་ཡོན་
གྱི་འཆད་དོ། ། དང་པོ་ལ་ཡང་མཚན་ཉིད་དང་། དབྱེ་བ་དང་། ས་མཚམས་སོ། ། མཚན་ཉིད་ནི།
ཟག་བཅས་སྒོམ་ལམ་གང་ཞིག་འབྲས་ཡུམ་ཡོན་ཏན་ཅན་དུ་ངེས་པ་ལ་ཇི་ལྟར་ངེས་པ་བཞིན་
འཛིན་པའོ། ། དབྱེ་བ་ལ་ལུས་ཀྱི་དབྱེ་བ་ནི། རང་དོན་མོས་པ་དང་། གཉིས་དོན་མོས་པ་དང་།
-75.



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
གཞན་དོན་མོས་པ་གསུམ་མོ། ། ཡན་ལག་གི་དབྱེ་བ་ནི་དེ་རེ་རེ་ལ་ཆུང་འབྲིང་གི་དབྱེ་བས་
དགུའོ། ། ཉིང་ལག་གི་དབྱེ་བ་ནི་དེ་རེ་རེ་ལའང་ཆུང་ངུའི་ཆུང་ངུ་ལ་སོགས་པའི་དབྱེ་བས་ཉེར་
བདུན་ནོ། ། ས་མཚམས་ནི། ཁ་ཅིག་ན་རེ། མོས་པ་གསུམ་རིམ་པ་ལྟར་ས་གཉིས་པ་གསུམ་པ་བཞི་
པ་རྣམས་ན་ཡོད་དོ་ཞེས་ཟེར་རོ། ། དེ་ནི་མ་ཡིན་ཏེ། དེ་ལྟར་སྟོན་པའི་ལུང་རིགས་རྣམ་དག་ཅུང་
ཟད་ཀྱང་མེད་པའི་ཕྱིར་དང་། མ་དག་པའི་སར་གཞན་དོན་ཁོ་ནར་འགྱུར་བ་བཀག་ཟིན་པའི་
ཕྱིར་རོ། ། འགའ་ཞིག་ན་རེ། བདག་ཏུ་ང་རྒྱལ་མ་སྤངས་པས་ཆོས་མཆོག་མན་ཆད་དུ་རང་དོན་
མོས་པ་དང་། བདག་གཞན་མཉམ་པར་རྟོགས་པས་ས་དང་པོ་ནས་བདུན་པའི་བར་དུ་གཉིས་
དོན་དང་། གཞན་དོན་ཁོ་ན་བྱེད་པས་ས་བརྒྱད་པ་ཡན་ཆད་དུ་གཞན་དོན་མོས་པ་འཇོག་གོ་ཞེས་
ཟེར་རོ། ། དེ་ཡང་མ་ཡིན་ཏེ། འདིའི་སྒོམ་ལམ་འདི་མཐོང་ལམ་གྱི་རྗེས་སུ་འབྱུང་བའི་སྒོམ་ལམ་
དེར་འཕགས་པ་སོགས་ཀྱིས་བཤད་པའི་ཕྱིར་དང་། ས་བདུན་པའི་བར་དུ་ཉོན་ཡིད་མ་སྤངས་
པས་བདག་ཏུ་ང་རྒྱལ་མ་སྤངས་པའི་ཕྱིར་དང་། ས་དགུ་པ་མན་ཆད་ཀྱི་གཞན་དོན་ནི་རྩོལ་
བཅས་ཡིན་པས་བར་ཆད་དང་བཅས་པ་ཡིན་ལ། དེ་ནི་སེམས་ཅན་སྨིན་པ་ཡི། ། དོན་དུ་འབད་པ་
བྱེད་མ་ཡིན། ། ཞེས་དང་། རྩོལ་བ་མི་མངའ་བར་འཇུག་ཅེས་བྱ་བ་ལ་སོགས་པས་ས་བཅུ་པར་
གཞན་དོན་འབད་མེད་ལྷུན་གྲུབ་ཏུ་བཤད་པས་གཞན་དོན་སྦྱོར་བ་བར་ཆད་མེད་པ་ཡིན་པའི་
ཕྱིར་རོ། ། དེ་ལྟར་ཡང༌། ཉི་སྣང་ལས། དེ་ལ་རང་དོན་མོས་པ་ནི་གཞན་དོན་གྱིས་ཆེད་དུ་བྱ་བར་
འགྱུར་ལ། གཉིས་པ་ལ་ནི། སྦྱོར་བ་བར་ཆད་དང་བཅས་པའོ། །གསུམ་པ་ལ་ནི། སྦྱོར་བ་བར་ཆད་
མེད་པའོ། ། ཞེས་གསུངས་པ་ཡིན་ནོ། ། འདིས་ནི་མོས་པ་དག་ས་དགུ་ལ་རིམ་པ་ལྟར་སྦྱོར་རོ་ཞེས་
བྱ་བ་ཡང་བསལ་བ་ཡིན་ནོ། །
གཞན་དག་ན་རེ། རང་དོན་ས་བདུན་པའི་བར་དང་། གཞན་དོན་ས་བརྒྱད་པ་ནས་དང་།
གཉིས་དོན་ས་བཅུ་པ་ན་ཡོད་དོ་ཞེས་ཟེར་རོ། ། དེ་ཡང་སྙིང་པོ་མེད་དེ། མོས་པ་ཕྱི་མ་གཉིས་ཀྱི་
གོ་རིམ་ལོག་པའི་ཕྱིར་དང་། སྔར་བཤད་པས་གནོད་པའི་ཕྱིར་རོ། །འོ་ན་ཇི་ལྟར་ཞེ་ན། རང་དོན་
མོས་པ་ས་དང་པོ་བདུན་གྱི་རྗེས་ཐོབ་ན་ཡོད་དེ བདག་ལྟའི་རང་བཞིན་ལྷན་སྐྱེས་མ་ཟད་པས་
- 1 76-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ངས་བར
ང་རྒྱལ་ཕྲ་མོ་ཡོད་ལ། དེའི་རྟེན་ཉོན་ཡིད་ཡོད་པའི་དབང་གིས་རྗེས་ཐོབ་ཏུ་དེ་ལྟ་བུའི་སྦྱོར་བ་
འབྱུང་བའི་ཕྱིར་རོ། ། ཅི་སྟེ་ས་ཐོབ་ནས་བདག་ལྟ་ཟད་ན་ནི་ཉོན་ཡིད་འཁོར་བཅས་ཟད་པར་
འགྱུར་བ་ལས་དེ་ལྟར་ཡང་མ་ཡིན་ནོ། ། གཉིས་དོན་མོས་པ་ས་བརྒྱད་པ་དང་དགུ་པའི་རྗེས་ཐོབ་
ན་ཡོད་དེ། ཉོན་ཡིད་གནས་གྱུར་པས་བདག་ལྟ་ལྷན་སྐྱེས་ཀྱི་ས་བོན་ཀྱང་ཟད་པས་བདག་
གཞན་མཉམ་པ་ཉིད་དུ་ལྷག་པར་རྟོགས་ནས་ང་རྒྱལ་ཕྲ་མོའང་འབྱུང་བ་མེད་པའི་ཕྱིར་དང། །
གཞན་དོན་འབད་མེད་ལྷུན་གྲུབ་ལ་མངའ་བརྙེས་པའི་ཕྱིར་རོ། །གཞན་དོན་མོས་པ་ས་བཅུ་པའི་
རྗེས་ཐོབ་ན་ཡོད་དེ། ས་བཅུ་པ་ལ་སངས་རྒྱས་དང་གཞན་དོན་ལྷུན་གྲུབ་ཏུ་མཚུངས་པར་བཤད་
པའི་ཕྱིར་ཏེ། རྒྱུད་བླ་མ་ལས། བྱང་ཆུབ་སེམས་དཔའི་ཚུལ་འདི་ནི། ། རྗེས་ཐོབ་དེ་བཞིན་
གཤེགས་རྣམས་དང་། །སེམས་ཅན་ཡང་དག་སྒྲོལ་བ་ལ། །འཇིག་རྟེན་ན་ནི་མཉམ་པ་ཉིད། །ཅེས་
བྱ་བ་དང་། འདི་ཉིད་དུའང་ས་བཅུ་པ་ལ་ནི་བྱང་ཆུབ་སེམས་དཔའ་སངས་རྒྱས་ཁོ་ནར་བརྗོད་
པར་བྱ་ཞེས་སོགས་བཤད་པའི་ཕྱིར་རོ། ། གལ་ཏེ་རང་དོན་མོས་པ་སོ་སྐྱེའི་སར་ཡང་མི་འགལ་
ཏེ༑ ༑བསམ་པ་གཞན་དོན་གྱི་སྦྱོར་བ་རང་དོན་དུ་སྤྱོད་པ་ཡོད་པའི་ཕྱིར་རོ་ཞེ་ན། དེ་ནི་མ་ཡིན་
ཏེ༑ ༑རང་གི་དོན་དུ་མོས་པ་ཙམ་ཡོད་ཀྱང་སྒོམ་ལམ་རང་དོན་མོས་པ་མེད་པའི་ཕྱིར་རོ །གྲངས་
རིམ་ནི་གོ་སླ་བས་མ་བརྗོད་དོ། །
ཆ༣མོས་པ་སྒོམ་ལམ་གྱི་ཕན་ཡོན་བཤད་པ།
མོས་པའི་ཕན་ཡོན་ལ། སྡོམ་ནི། མཚན་ཉིད་དབྱེ་བ་ས་མཚམས་དང་། །གྲངས་དང་གོ་རིམ་
སྒྲ་དོན་ནོ། ། མཚན་ཉིད་ནི་ལ་ལ་སྔ་གྲགསདག་མོས་པའི་ཡོན་ཏན་ཇི་ལྟ་བ་བཞིན་དུ་བརྗོད་པའི་ངག་
ཅེས་ཟེར་རོ། ། དེ་ནི་མ་ཡིན་ཏེ། དེ་ལྟ་བུ་ནི་རང་ལས་རྟོགས་པ་དམའ་བས་བརྗོད་པ་དག་ཀྱང་
ཡོད་པའི་ཕྱིར་རོ། ། འོ་ན་ཇི་ལྟར་ཞེ་ན། འཕགས་པ་དག་རྟོགས་པའི་ཆར་བཞེད་ཀྱང་། སློབ་
དཔོན་ལྟར་ན། མོས་པའི་ཡོན་ཏན་ཇི་ལྟ་བ་བཞིན་བརྗོད་པའི་ཡོངས་འཛིན་གྱི་ངག་གོ།
དབྱེ་བ་ནི་དངོས་དང་འདྲའོ། ། ས་མཚམས་ནི་བསྟོད་པ་འབྱུང་བ་སོགས་མོས་པ་གང་ཡོད་
-177-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
པ་ནའོ། །གྲངས་ངེས་ནི་བསྟོད་ཡུལ་གྱི་དབང་གིས་དེ་ལྟར་ངེས་སོ། །གོ་རིམ་ནི་བསྟོད་ཡུལ་གྱི་སྐྱེད་
རིམ་གྱིས་དེ་ལྟར་ངེས་སོ། །སྒྲ་དོན་ནི་ངག་གི་ཡོན་ཏན་བརྗོད་པས་བསྟོད་པ་དང་། དེ་ཉིད་ལུས་ཀྱི་
བསྙེན་པ་དང་འབྲེལ་བས་བཀུར་བ་དང་། སེམས་ཀྱི་དགྱེས་པ་ཆེན་པོ་དང་འབྲེལ་བས་བསྔགས་
པ་ཞེས་བྱའོ། ། །
གལ་ཏེ་བསྔགས་པ་ཉིད་ཀྱང་བཀུར་བ་དང་། བཀུར་བ་ཡང་བསྟོད་པ་མ་ཡིན་ནམ། གང་
གིས་ན་སོ་སོར་དབྱེ་ཞེ་ན། བདེན་མོད་ཀྱི། བསྟོད་པ་ཆུང་འབྲིང་ཆེན་པོ་ཉིད་ལ་དེ་སྐད་ཅེས་བྱ་
སྟེ༑ ༑དང་པོ་ནི་སྤྱི་མིང་སྒོས་ལ་བཏགས་པའི་ཕྱིར་རྒྱུན་ཞུགས་བཞིན་ནོ། ། འདི་ལྟར་ནི་གྲགས་
པའི་ཆ་ལས་ཀྱང་བཤད་དེ། དེ་ལ་བསྟོད་པ་ནི་བསྟོད་པ་ཙམ་མོ། ། བཀུར་བ་ནི་འབྲིང་དུ་བསྟོད་
པའོ། །བསྔགས་པ་ནི་ཆེར་བསྟོད་པའོ་ཞེས་འབྱུང་བའི་ཕྱིར་རོ། ། །
ཆ༤བསྔོ་བ་སྒོམ་ལམ་བཤད་པ།
བསྔོ་བ་ལ་བདུན་ཏེ། བསྔོ་བྱ་ནི་ཁ་ཅིག་ན་རེ། ཆོས་དབྱིངས་ཀྱང་བསྔོ་བྱའི་དགེ་བ་ཡིན་ནོ་
ཞེས་ཟེར་རོ། ། དེ་ནི་ནོར་བ་ཡིན་ཏེ། ཆོས་ཉིད་ནི་དགེ་བ་མ་ཡིན་པའི་ཕྱིར་ཏེ། ཡིན་ན་ཆོས་ཉིད་
དང་བྲལ་བ་མི་སྲིད་པས་འགྲོ་བ་ཐམས་ཅད་རྟག་ཏུ་དགེ་བ་ལ་གནས་པར་འགྱུར་བའི་ཕྱིར་དང༌།
ཡང་ན་འཁོར་བ་མི་དགེ་བར་བཤད་པས་ཐམས་ཅད་རྟག་ཏུ་མིདགེ་བ་ལ་གནས་པར་འགྱུར་
བའི་ཕྱིར་རོ། ། ཆོས་ཉིད་མ་དག་པ་དག་པར་སྨོན་པས་ཀྱང་བསྔོ་བྱའི་དགེ་བར་འགྱུར་བ་མ་ཡིན་
ཏེ༑ ༑གང་ཟག་མ་དག་པ་དག་པར་སྨོན་ཀྱང་གང་ཟག་ནི་བསྔོ་བྱའི་དགེ་བར་མི་འགྱུར་བ་བཞིན་
ནོ༔ ༑འོ་ན་ཇི་ལྟར་ཞེ་ན། རང་གི་བསགས་པའི་དགེ་བ་གཙོ་བྱས་པའི་བདག་གཞན་ཐམས་ཅད་
ཀྱི་དུས་གསུམ་དང་འབྲེལ་བའི་དགེ་བའི་རྩ་བ་ཇི་སྙེད་ཡོད་པ་རྣམས་ཡིན་ཏེ འགྲོ་ཀུན་དགེ་བ་ཇི་
སྙེད་ཡོད་པ་དང་། ། བྱས་དང་བྱེད་འགྱུར་དེ་བཞིན་བྱེད་པ་དང་། ། ཞེས་བྱ་བ་ལ་སོགས་པ་
གསུངས་པའི་ཕྱིར་རོ། ། བསྔོ་བ་ནི་ལྷ་མིའམ་ཉན་རང་གི་བྱང་ཆུབ་ཐོབ་པ་ལ་སོགས་པ་མངོན་མཐོ་
ངེས་ལེགས་དམན་པ་རྣམས་མ་ཡིན་གྱི། དེ་དག་གི་མཆོག་བླ་མེད་རྫོགས་པའི་བྱང་ཆུབ་ཡིན་ཏེ་
-178-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མདོ་ལས། རྣམ་མཁྱེན་མ་གཏོགས་པ་ཉན་རང་གི་སར་བསྔོར་མི་འཇུག་ཅེས་བྱ་བ་ལ་སོགས་པའི་
ཕྱིར་རོ། །
ཆེད་དུ་བྱ་བ་ནི། རང་ཉིད་ཙམ་གྱི་དོན་དུ་མ་ཡིན་གྱི། སེམས་ཅན་ཐམས་ཅད་ཀྱི་དོན་དུ་སྟེ།
སེམས་ཅན་ཐམས་ཅད་ཐུན་མོང་དུ་བྱས་ནས་ཞེས་བྱ་བ་ལ་སོགས་པའི་ཕྱིར་རོ། ། བློའི་ངོ་བོ་ནི་
ཤེས་རབ་སོགས་མ་ཡིན་གྱི། དེ་དག་གིས་ཟིན་པའི་དགེ་རྩ་རྫོགས་པའི་བྱང་ཆུབ་ཏུ་གྱུར་ཅིག་པའི་
སེམས་པ་འདུན་པ་དང་བཅས་པ་སྟེ། འདི་ལྟར་གྱུར་ཅིག་ཅེས་བསྒྱུར་དགོས་པའི་ཕྱིར་རོ། ། རྣམ་
པ་ནི་ཀུན་རྫོབ་ཏུ་དགེ་བའི་སྣང་བ་རྒྱ་ཆེན་པོ་སོགས་ལ་དམིགས་ནས་དོན་དམ་པར་མི་དམིགས་
པའི་རྣམ་པས་བསྔོ་སྟེ། འདིར་མི་དམིགས་པ་ལ་དམིགས་པ་ཞེས་བྱ་བ་ལ་སོགས་པའི་ཕྱིར་
རོ༑ ༑ཕན་ཡོན་ནི་བྱང་ཆུབ་ཀྱི་བར་དུ་འབྲས་བུ་མི་ཟད་པ་སྟེ། དེ་བཞིན་བྱང་ཆུབ་ཡོངས་བསྔོས་
དགེ་བ་གང་། །བྱང་ཆུབ་མ་ཐོབ་བར་དུ་དེ་མི་ཟད། །ཞེས་བྱ་བ་ལ་སོགས་པའི་ཕྱིར་རོ། །
གཏན་ལ་དབབ་པ་ལ་སྡོམ་ནི། མཚན་ཉིད་དབྱེ་བ་ས་མཚམས་དང་། ། གྲངས་དང་གོ་རིམ་
སྒྲ་དོན་ནོ། ། དེ་ལ་མཚན་ཉིད་ནི་ཁ་ཅིག་གྲགསན་རེ། ཟག་བཅས་སྒོམ་ལམ་གང་ཞིག ། དགེ་རྩ་
རྫོགས་པའི་བྱང་ཆུབ་ཀྱི་ཡན་ལག་ཏུ་བྱེད་པ་ཞེས་ཟེར་རོ། ། དེ་ནི་ནོར་བ་ཡིན་ཏེ། སྒོམ་ལམ་ཟག་
བཅས་འགའ་ཡང་དགེ་རྩ་རྫོགས་པའི་བྱང་ཆུབ་ཏུ་མི་བྱེད་པ་མེད་པའི་ཕྱིར་རོ། ། འོ་ན་ཇི་ལྟར་ཞེ་
ན༑ ༑སྒོམ་ལམ་བསྔོ་བའི་མཚན་ཉིད་ཟག་བཅས་སྒོམ་ལམ་གང་ཞིག ། དགེ་རྩ་རྫོགས་པའི་བྱང་
ཆུབ་ཏུ་སྒྱུར་བྱེད་ཀྱི་སེམས་པ་འདུན་པ་དང་མཚུངས་ལྡནདེ། གསེར་སྦྲམ་གསེར་མགར་གྱིས་
རྒྱན་དུ་བསྒྱུར་བ་བཞིན་དུ་རྫོགས་པའི་བྱང་ཆུབ་ཀྱི་ཡན་ལག་ཏུ་བྱེད་ཅེས་དོནགྱིས་འབྱུང་བའི་
ཕྱིར་རོ། །
དབྱེ་བ་ནི་བཅུ་གཉིས་སོ། ། དེ་ལ་ཁ་ཁྲཅིག་འཕགས་པ་ལྟར་ནའང་བསྔོ་བ་མཐའ་མ་གསུམ་
ངོ་བོ་གཅིག་ཡིན་ནོ་ཞེས་བྱ་བ་ནི་མ་ངེས་ཏེ། ལུང་དང་རིགས་པ་མི་སྣང་བའི་ཕྱིར་རོ། ། གཞན་སྔོན་
གྱི་སློབ་དཔོནདག་སློབ་དཔོན་ལྟར་ནའང་མཐའ་མ་གསུམ་པོ་འགལ་ལོ་ཞེ་བྱ་བ་ཡང་ནོར་བ་ཡིནཏེ།
འགྲེལ་ཆེན་དུ་བསྔོ་བ་གཅིག་ཉིད་ལྡོག་པའི་དབྱེ་བས་ཐ་དད་དུ་གསུངས་པའི་ཕྱིར་རོ། ། དེ་ལྟར་
-179-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ནའང་ཆུང་འབྲིང་གི་ཐ་སྙད་མི་འགལ་ཏེ། བསྔོ་བའི་བསོད་ནམས་གཅིག་ཉིད་དཔེ་ཆུང་འབྲིང་
ཆེ་གསུམ་གྱིས་མཚོན་པས་ཆུ་འབྲིང་ཆེན་པོར་ཐ་སྙད་བྱས་པའི་ཕྱིར་རོ་ཞེས་དགོངས་པ་ཡིན་།
ནོ; ༑ཁོ་བོ་ཅག་ནི་ཆུང་ངུ་ལ་ཆེན་པོ། ཆེན་པོ་ལ་ཆུང་ངུར་བཏགས་པ་སོགས་ལ་དགོས་པ་མེད་
པས་ཆུང་འབྲིང་ཆེ་གསུམ་ནི་ཕན་ཚུན་ཡིན་པ་འགལ་བས་གསལ་བའི་དབྱེ་བ་ཡིན་ལ། སྔ་མ་
རྣམས་ནི་ལྡོག་པའི་དབྱེ་བ་ཙམ་ཡིན་ནོ་ཞེས་སྨྲས་སོ། ། །
ས་མཚམས་ནི་མོས་པ་དང་འདྲའོ། ། གལ་ཏེ་བསྔོ་བ་ནི་སོ་སྐྱེའི་སར་ཡང་འབྱུང་བ་མ་ཡིན་
ནམ་ཞེ་ན། སྐྱོན་མེད་དེ། འདི་ནི་སྒོམ་ལམ་བསྔོ་བའི་དབང་དུ་བྱས་པའི་ཕྱིར་ཏེ། ཡི་རང་ལ་ཡང་དེ་
དང་འདྲའོ། །གྲངས་ངེས་ནི། གལ་ཏེ་བསྡུས་ན་མཐའ་མ་གསུམ་དུ་ཡང་འདུས་ཤིང་
། ཕྱེ་ན་ས་དང་
ལམ་ལ་སོགས་པའི་དབང་གིས་དེ་ལས་མང་བར་མཚུངས་སོ་ཞེ་ན། བསྡུས་ན་སྒོམ་རིམ་དང་བསྔོ་
བའི་རྣམ་པ་རྒྱས་པར་མི་རྟོགས་ཤིང་། གསལ་བའི་དབྱེ་བ་མཐའ་མེད་དུ་འགྱུར་བས་གདུལ་བྱ་ཉེ་
བའི་བསམ་པ་ལ་བལྟོས་ཏེ་བསྔོ་བ་ལ་མཁས་པར་བྱ་བའི་ཕྱིར་བཅུ་གཉིས་སུ་ཕྱེ་བ་ཡིན་་་་་་་
ནོ༑ ༑འདིས་ནི་གང་དག་བསྔོ་བ་ལ་གྲངས་ངེས་མེད་དོ་ཞེས་སྨྲབ་དེ་ཡང་བསལ་བ་ཡིན་ནོ། ། གོ་
རིམ་ནི། མངོན་པར་ཞེན་པའི་གཉེན་པོའི་རིམ་པ་དང་། དེས་མི་མཐུན་ཕྱོགས་ལས་འདས་པ་དང་།
དམན་མཆོག་གི་རིམ་པ་ཡིན་ནོ། །སྒྲ་དོན་ནི་ཡོངས་སུ་བསྒྱུར་བས་ན་བསྔོ་བ་ཞེས་བྱའོ། །
ཆ༥རྗེས་སུ་ཡི་རང་སྒོམ་ལམ་བཤད་པ།
ཡི་རང་གི་ངོ་བོ་ནི། ཁ་ཀུཅིག་སེམས་བྱུང་ཤེས་རབ་དག་པར་འདོད་པ་ནི་མི་རིགས་ཏེ། ཡི་
རང་ནི་དགའ་བ་ཡིན་ལ། ཤེས་རབ་ནི་དགའ་བའི་ངོ་བོར་འགལ་བའི་ཕྱིར་རོ། ། གཞན་འབྲེ་ཨར་
སོགསདག་དང་བའི་དད་པར་འདོད་པ་དང། དང་བ་དང་མཚུངས་ལྡན་དུ་གྲགས་འདོད་པ་ཡང་ནོར་
བ་ཡིན་ཏེ། དེའི་ངོ་བོ་ཡིན་ན་དེ་དང་མཚུངས་ལྡན་དུ་མི་རིགས་པའི་ཕྱིར་རོ། ། མཚན་ཉིད་ནི་ཟག་
བཅས་སྒོམ་ལམ་གང་ཞིག་རང་གཞན་གྱི་དགེ་རྩ་ལ་དང་བ་དང་དགེ་བ་ལ་ཡིད་བདེ་བས་ཕྱེ་བའི་
ཕྱིར་རོ། །
-180-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༤
དབྱེ་བ་ནི། ཁ་ཅིག་ན་རེ། ཐབས་དང་ཤེས་རབ་ཀྱིས་ཡི་རང་གཉིས་སུ་འབྱེད་དོ ། དེ་ནི་མ་
ཡིན་ཏེ། ཡི་རང་ནི་ཐབས་ཤེས་གཉིས་ཀས་རབ་ཏུ་ཕྱེ་བའི་ཕྱིར་རོ། ། དེས་ན་དབྱེ་བ་གཞུང་ན་
དངོས་སུ་མེད་ཅིང་དམིགས་པའི་སྒོ་ནས་རང་གི་དགེ་རྩ་ལ་ཡི་རང་དང། གཞན་གྱི་དགེ་རྩ་ལ་ཡི་
རང་གཉིས་སུ་དབྱེ་ནུས་སོ། ། ས་མཚམས་ནི་བསྔོ་བ་དང་འདྲའོ། ། སྒྲ་དོན་ནི་ཡིད་དང་བས་ཡིད་
ཚིམ་པས་ཡི་རང་ཞེས་བྱའོ། །
སྤྱིའི་གྲངས་ངེས་ནི། ཟག་བཅས་སྒོམ་ལམ་ལ་སྦྱིན་པ་དང་། ཚུལ་ཁྲིམས་ལ་སོགས་པ་དབྱེ་
སྒོ་དུ་མ་ཡོད་པ་མ་ཡིན་ནམ། ཇི་ལྟར་ན་འདི་གསུམ་དུ་དབྱེ་ཞེ་ན། བདེན་མོད་ཀྱི། འོན་ཀྱང་སྦྱིན་
སོགས་ཕལ་མོ་ཆེ་ལ་སྤྱིར་སྒྲུབ་པ་ལ་ཉེ་བར་འགྲོ་བའི་ཆོས་འདི་གསུམ་གཙོ་བས་དེ་ལྟར་ཕྱེ་བ་
ཡིན་ནོ། ། དེ་ལ་ཡང་གསར་དུ་བྱེད་པ་དང་། བྱས་པ་སྤེལ་བ་དང་
། སྤེལ་བ་བསྒྱུར་བ་གསུམ་རྗེས་
ཐོབ་སྤྱོད་པའི་ལམ་སྡུད་བྱེད་ཀྱི་གཞུང་ཤིང་ཡིན་པས་གསུམ་ཁོ་ནར་ཕྱེ་བ་ཡིན་ནོ ། གོ་རིམ་ནི་
དོན་གྱི་རིམ་པ་ཡིན་ལ། དེ་ལ་ཡང་དངོས་སུ་ཐོབ་པ་ཉམས་ལེན་ཀུན་ཏུ་སྤྱོད་པའི་རིམ་པ་དང་།
དོན་གྱིས་ཐོབ་པ་ཕན་ཚུན་མཚོན་པར་བྱེད་པའི་རིམ་པའོ། ། དང་པོ་ནི། སྡུད་པ་ལས། ཡི་རང་དུ་
གསུངས་པའི་རིམ་པ་དེ་ཉིད་ཡིན་ཏེ། དང་པོར་མོས་པས་བསོད་ནམས་བསགས། བར་དུ་ཡི་རང་
གི་སྤེལ། མཐར་བསྔོ་བས་བསྒྱུར་བྱ་ཡིན་ཕྱིར་རོ། །གཉིས་པ་ནི། ཡུམ་ཆེ་བ་དག་དང་། གཞུང་འདི་
ཉིད་ནས་གསུངས་པའི་རིམ་པ་འདི་ཉིད་ཡིན་ཏེ བསྔོས་པའི་བསོད་ནམས་ཀྱང་རྗེས་སུ་ཡིད་རང་
གིས་སྤེལ་བྱ་ཡིན་པས་བསྔོ་བ་དང་ཡི་རང་ནི་ཕན་ཚུན་རྒྱུ་དང་འབྲས་བུར་ཤེས་པར་བྱ་བའི་ཕྱིར་
རོ༑ ༑འགྲེལ་ཆེན་དུ་ནི་རྗེས་སུ་ཡི་རང་ལ་སྔོན་དུ་འགྲོ་བ་ཡིན་ཡང་ཞེས་འདི་ཡང་བཤད་པའི་རིམ་
པར་གསུངས་སོ། །
ཁྱད་པར་དུ་དཔྱད་པ་ལ་རང་དང་གཉིས་ཀ་དང༌། ཞེས་སོགས་ཀྱི་སྐབས་འདིར་ཁ་ཅིག་ན་
རེ༑ ༑དོན་གསུམ་ལ་དམིགས་པའི་མོས་པ་ནི། ཡུམ་དོན་གསུམ་གྱི་འབྱུང་གནས་སོ་ཞེས་ཇི་ལྟར་
མོས་པ་བཞིན་དུ་དགེ་བའི་རྩ་བ་དོན་གསུམ་པོ་མཐོང་བ་སྟེ་མངོན་སུམ་དུ་བྱེདཔའི་རྟེན་ཏེ། རྒྱུ་
ཡིན་ན་ཡང་དང་པོར་མོས་མ་ཐག་རང་འབྲས་དོན་གསུམ་པོ་མངོན་དུ་མི་བྱེད་དེ རང་འབྲས་དོན་
-[8[-



བརྩེ་ཆེན་འོད་སྣང་ལག
པོད་ཆེན་དྲུག་གི་ཕར་ཕྱིན་འགྲེལ་སྐོར།
གསུམ་པོའི་རྒྱའི་དབང་དུ་བྱས་པའི་སྒོམ་ལམ་ཡིན་པའི་ཕྱིར་རོ་ཞེས་ཟེར་རོ། ། དེ་ནི་མི་འགྲིག་སྟེ།
ཡུམ་ལ་ངོ་བོ་རྒྱུད་འབྲས་སོགས་སྒོ་སྣ་ཚོགས་ཀྱི་སྒོ་ནས་མོས་པ་ཡིན་པ་ལ་དོན་གསུམ་གྱི་འབྱུང་
གནས་སོ་ཞེས་རྒྱུ་བྱེད་པའི་སྒོ་ནས་མོས་པ་ཙམ་འཛིན་པ་ལ་ཤེས་བྱེད་མེད་པའི་ཕྱིར་དང། དགེ་
བའི་ཆོས་དོན་གསུམ་ལ་བྱེད་པའི་ནི་མཐོང་བའི་དགེ་བའི་ཆོས་ཀྱི་མཚན་ཉིད་ཤེས་རབ་ཀྱི་ཕ་
རོལ་ཏུ་ཕྱིན་པ་ཞེས་འབྱུང་བ་དང་། མ་འབྱོར་པས་མཐོང་བའི་དགེ་བའི་ཆོས་ཞེས་བྱ་བའི་གཞུང་
ལ་དགེ་བའི་ཆོས་མཐོང་བ་ཞེས་འཆད་པ་ནི་ཡི་གེའི་དོན་ལ་མ་ཞུགས་པའི་ཕྱིར་དང། རང་དོན་
མོས་པ་སྐྱེས་མ་ཐག་རང་དོན་མི་བྱེད་ན། ཤུགས་ཀྱིས་དོན་གང་ཡང་མི་བྱེད་པར་མཚུངས་པའི་
ཕྱིར་དང་། སྒོམ་པའི་ལམ་གྱི་དབང་དུ་བྱས་ཞེས་སྤྱིར་འཛིན་པར་སྣང་བས་རྒྱུའི་དབང་དུ་བྱས་
པའི་སྒོམ་ལམ་ཁོ་ན་འཛིན་པའི་ཤེས་བྱེད་ཀྱང་མི་སྣང་བའི་ཕྱིར་རོ། ། གཞན་དག་ན་རེ། དོན་
གསུམ་ལ་དམིགས་ནས་འབྲས་ཡུམ་ལ་མོས་པ་ཉིད་ནི་ཇི་ལྟར་མོས་པ་བཞིན་འབྲས་ཡུམ་གྱི་རྒྱུ་
ཡིན་ཡང་དང་པོར་སྒོམ་མ་ཐག་འབྲས་ཡུམ་མངོན་དུ་མི་བྱེད་དེ སྒོམ་པའི་ལམ་གྱི་དབང་དུ་བྱས་
པའི་ཕྱིར་ཞེས་འཆད་དོ། ། དེ་ཡང་རིགས་པ་མ་ཡིན་ཏེ། སྒོམ་ལམ་སྒོམ་མ་ཐག་འབྲས་ཡུམ་མངོན་
དུ་བྱེད་དམ་སྙམ་པའི་དོགས་པ་མེད་པའི་ཕྱིར་དང་། སྒོམ་ལམ་དུ་མ་ཟད་སློབ་ལམ་སྤྱིར་བཟུང་
ནས་དང་པོར་འབྲས་ཡུམ་མངོན་དུ་མི་བྱེད་པ་ཤ་སྟག་ཡིན་པས་སྒོམ་ལམ་མོས་པ་ཁོ་ནའི་སྐབས་
སུ་འདི་ལྟར་འཆད་པ་ལ་ཤེས་བྱེད་མེད་པར་འགྱུར་བའི་ཕྱིར་རོ། །འགའ་ཞིག་ན་རེ། བྱང་སེམས་
རང་དང་གདུལ་བྱ་གཞན་དང་རང་གཞན་གཉིས་ཀ་སྣོད་དུ་རུང་བའི་དོན་ཉིད་ཀྱི་ཕྱིར་དོན་
གསུམ་ལ་དམིགས་པ་ཉིད་ཇི་ལྟར་བདག་མེད་ལས་མ་འདས་པར་མོས་པ་བཞིན་མཐོང་བ་ཆོས་
བྱང་ཆུབ་ཀྱི་རྟེན་ཏེ་གཞི་ཡིན་ན་ཡང་ན་སྒོམ་ལམ་གོམས་དགོས་པའི་དབང་དུ་བྱས་པ་ལས། རབ་
ཀྱི་མཐར་མ་ཐུག་པར་དང་པོར་སློབ་པའི་དུས་སུ་མངོན་དུ་མི་བྱེད་དེ། རང་དང་གཞན་དང་
གཉིས་ཀའི་སེམས་བསྐྱེད་སོགས་ལ་དམིགས་པ་ནི་འདིར་མངོན་པར་ཞེན་པ་ཡིན་པའི་ཕྱིར་ཞེས་
འདོན་ནོ། ། དེ་ཡང་ནོར་བ་ཡིན་ཏེ། རྒྱུ་མཚན་སྔ་མའི་ཕྱིར་དང་། དོན་གསུམ་ལ་དམིགས་པ་ནི་
འབྲས་བུ་དོན་གསུམ་ཁྱད་པར་དུ་སྒྲུབ་པའི་དོན་ཅན་ཡིན་པས་སྣོད་དུ་རུང་བ་ཞེསཔ་ཙམ་སྨོས་
-182-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
དགོས་པའི་ཤེས་བྱེད་མེད་པའི་ཕྱིར་དང༌། སྒོམ་ལམ་མོས་པ་མངོན་ཞེན་ཡིན་ན་དྲི་མའི་གཙོ་བོར་
འགྱུར་བས་བྱང་སེམས་འཕགས་པའི་སྒོམ་ལམ་མ་ཡིན་པར་འགྱུར་བའི་ཕྱིར་རོ། །འོ་ན་ཇི་ལྟར་ཞེ་
ན མོས་པ་ནི་མོས་སྤྱོད་ཀྱི་སར་ཡང་འབྱུང་བས་དེ་དག་ཀྱང་འདིརགཟུང་ཞེ་ན། འདིར་བསྟན་
གྱི་མོས་པ་ནི་སྒོམ་ལམ་གྱི་དབང་དུ་བྱས་ཏེ་གསུངས་པས། དང་པོར་མོས་སྤྱོད་མངོན་དུ་མི་བྱེད་
ཅེས་བྱ་བའི་དོན་ཏེ། རྒྱས་པར་སྙེ་མ་ཆུང་བར་བལྟའོ། ། །
འོ་ན་མདོ་དེ་དག་གིས་མོས་པ་ཇི་ལྟར་བསྟན་ཞེ་ན། ཡུམ་གྱི་ཕན་ཡོན་ཙམ་བརྗོད་པ་ཡིན་ན་
ཡོན་ཏན་སྟོན་པའི་སྐབས་ལ་སོགས་པ་དང་ཟློས་པར་འགྱུར་བའི་ཕྱིར་དང་། དེས་ན་ཡུལ་གྱིས་
ཡུལ་ཅན་མཚོན་པས་ཡུམ་ཡོན་ཏན་ཅན་དུ་ངེས་པའི་བློ་བསྟན་ལ་མོས་པ་ནི་བློ་དེ་ལྟ་བུ་ཡིན་པའི་
ཕྱིར་དང་། དེ་ཡང་སྤྱི་སྒྲ་བྱེ་བྲག་ལ་འཇུག་པ་མ་ཡིན་། མངོན་རྟོགས་གཞན་དང་ཟློས་པར་
འགྱུར་བ་ལ་སོགས་པའི་ཕྱིར་རོ། ། ཕན་ཡོན་གྱིས་སྐབས་སུ་བསྟོད་པ་ལ་སོགས་པ་འདི་དག་ནི
ཞེས་པ་ལ་སོགས་པ་འདིར་ཁ་གཅིག་གྲགས་སོགསན་རེ། འཕགས་པ་ལྟར་ནའང་རྟོགས་པའི་ཆ་མ་
ཡིན་གྱི། ཡོན་ཏན་བརྗོད་པའི་ངག་ཡིན་ནོ་ཞེས་ཟེར་རོ། །དེ་རྣམ་པར་འཁྱམས་པ་ཡིན་ཏེ། ཉི་སྣང་
ལས། དེ་ལྟར་ན་བསྟོད་པ་ལ་སོགས་པ་འདི་དག་ནི་དོན་ཡང་དག་པར་ཇི་ལྟ་བ་བཞིན་དུ་རྟོགས་
པའི་ཆའི་མཚན་ཉིད་ནི་ཡིན་གྱི། རིག་བྱེད་ཤེས་པ་རྣམས་ན་རེ། དོན་བརྗོད་པ་ནི་བསྟོད་པ་ཡིན་
ནོ་ཞེས་སྨྲ་བ་ལྟར་དོན་བརྗོད་པའི་མཚན་ཉིད་ནི་མ་ཡིན་ནོ་ཞེས་འབྱུང་བ་ལ། ཁྱེད་ལྟར་ན་དོན་
བརྗོད་པའི་མཚན་ཉིད་དུ་འགྱུར་བ་དང་། ཁ་ཅིག་ན་རེ། ཚད་ཕྱེད་དང་བཞི་པའི་ཨོ་ནི་བཀུར་བ་
ཡིན་ནོ་ཞེས་བརྗོད་པ་དེ་དག་གི་ལྟར་ན་སྒྲའི་ཚངས་པ་ནི་དམ་པ་ཡིན་ནོ་ཞེས་བྱ་བ་དེ་ལྟ་བུ་་་་
བཀུར་བ་ཡིན་པར་འགྱུར་ན་འདིར་ནི་ཇི་སྐད་བཤད་པའི་རྟོགས་པའི་མཚན་ཉིད་ཡིན་ནོ་ཞེས་་་་
འབྱུང་བའི་ཕྱིར་དང་། སྙན་ཚིག་གི་རིག་བྱེད་རྣམས་ཁོ་ན་བསྔགས་པ་ཡིན་པ་དེ་དག་གི་ལྟར་ན་
སྒྲར་རྟོགས་པ་ཁོ་ནར་འགྱུར་ན་འདིར་ནི་ཆ་དགུ་པའི་རྟོགས་པའི་མཚན་ཉིད་བསྔགས་པ་ཡིན་ནོ་
ཞེས་འབྱུང་བ་ལས། ཁྱེད་ལྟར་ན་འདིར་ཡང་སྒྲར་རྟོགས་པར་འགྱུར་གི རྟོགས་པར་མི་འགྱུར་བ་
དང་། བསྟོད་པ་སོགས་རྟོགས་པ་ལ་བཞག་པ་དེ་ལྟར་བྱས་ན་མདོ་གཞན་གྱི་གླེང་གཞི་གང་དག་
-183-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ལས། བཅོམ་ལྡ་འདས་བྱང་ཆུབ་སེམས་དཔའ་སེམས་དཔའ་ཆེན་པོ་སངས་རྒྱས་ཐམས་ཅད་
ཀྱིས་བསྟོད་ཅིང་བཀུར་བ་ལ་བསྔགས་པ་ཐམས་ཅད་ཐབས་གཅིག་ཏུ་བཞུགས་སོ་ཞེས་གང་ །
གསུངས་པ་དེ་ཡང་འཐད་པ་མ་ཡིན་ནོ་ཞེས་འབྱུང་ལ། དེའི་དོན་ནི་སངས་རྒྱས་ཐམས་ཅད་ཀྱི་
ནང་ནས་ལ་ལས་ངག་མ་གསུངས་པའི་མོས་པའི་བྱང་ཆུབ་སེམས་དཔའ་ནི་ཡོད་དེ། ཐུགས་ཀྱིས་
མ་དགོངས་པའམ། དགྱེས་པ་མ་སྐྱེས་པའི་བྱང་ཆུབ་སེམས་ནི་མེད་པས་ཐམས་ཅད་ཀྱིས་བསྟོད་
དོ་ཞེས་བྱ་བ་ལ་སོགས་པར་འགྱུར་རོ་སྙམ་དུ་དགོངས་པ་ཡིན་པའི་ཕྱིར་རོ། ། །
འགའ་ཞིག་ཆོས་སོགསན་རེ། སློབ་དཔོན་ལྟར་ན་ཡང་རྟོགས་ཆ་ཁོ་ན་ཡིན་གྱི ངག་མ་ཡིན་ནོ་
ཞེས་ཟེར་རོ། ། དེ་ནི་ཡི་གེའི་དོན་མ་ཡིན་ཏེ། དེ་ལྟར་ན་ཉི་སྣང་ལས་འབྱུང་བ་ལྟར་རྟོགས་པའི་
མཚན་ཉིད་ཡིན་གྱི་དོན་བརྗོད་པའི་མཚན་ཉིད་ནི་མ་ཡིན་ནོ་ཞེས་པའམ། རྟོགས་པའི་མཚན་ཉིད་
ཡིན་གྱི། ཟླ་བོ་མ་རྟོགས་པའི་མཚན་ཉིད་ལ་སོགས་པ་ནི་མ་ཡིན་ནོ་ཞེས་འབྱུང་བར་རིགས་པའི་
ཕྱིར་དང་། ཁྱེད་ཀྱི་འདི་ནི་ཡང་དག་པར་རྟོགས་པ་ཡིན་གྱི མ་རྟོགས་པའི་རྫུན་ཚིག་འདི་མ་ཡིན་
ནོ་ཞེས་བརྗོད་ན་དོན་གྱིས་བདེན་ཚིག་ཏུ་གསལ་བ་ལྟར་ན་གཅམ་བུ་ཁ་གསག་གི་ངག་ནི་མ་ཡིན་
ནོ་ཞེས་པས་དོན་གྱི་ཡང་དག་པ་ཇི་ལྟ་བ་བཞིན་རྟོགས་པའི་ངག་ཏུ་གོ་བའི་ཕྱིར་རོ། ། མདོ་དེ་
རྣམས་ཀྱིས་བསྟོད་པ་སོགས་ཇི་ལྟར་བསྟན་ཅེ་ན། ཡུམ་འདི་ཉིད་ལེན་ནོ་ཞེས་སོགས་ནི་ཡུམ་ལ་
བསྟོད་པ་ཡིན་ལ། དེ་འདིས་བསྟན་པའི་ཕྱིར་དང་། སྤྱི་སྒྲ་བྱེ་བྲག་ལ་འཇུག་པ་མ་ཡིན་ན་གཞན་
དང་ཟློས་པར་འགྱུར་བའི་ཕྱིར་རོ། །
བསྡོ་བའི་སྐབས་འདིར་ཁ་ཅིག་ཤརན་རེ། སྔ་མ་བཅུ་གཉིས་དང་། ཕྱི་མ་བཅུ་གཉིས་ནི་རིམ་
པ་ལྟར་དམིགས་པ་རྣམས་ཡིན་ནོ་ཞེས་ཟེར་རོ། །དེ་ནི་མ་ཡིན་ཏེ། སྤྱིར་དམིགས་པ་དང་རྣམ་པ་ནི་
ཆོས་ཅན་དང་ཆོས་ལ་བཤད་པ་དང་། ཡུལ་ཡུལ་ཅན་ལ་བཤད་པ་གཉིས་ལས། འདིར་གཉིས་ཀ་
མི་འཐད་པའི་ཕྱིར་རོ། ། འགའ་ཞིག་མིང་དོན་ཡིན་ནོ་ཞེས་ཟེར་བ་ཡང་མི་འཐད་དེ མོས་པ་ཁྱད་
པར་ཅན་གྱི་ཡིད་བྱེད་སོགས་ནི་མིང་མ་ཡིན་པའི་ཕྱིར་རོ། ། དེས་ན་བཤད་བྱ་འཆད་བྱེད་དམ
མཚོན་བྱ་མཚན་ཉིད་ཡིན་ནོ་ཞེས་གནས་སོ། ། དེ་ཡང་མི་རིགས་ཏེ། མཚན་མ་མེད་པ་དང་།
-j$4-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མཚན་པ་མེད་པ་ནི་དེ་གཉིས་ཀ་མི་འཐད་པའི་ཕྱིར་དང་། ཁམས་གསུམ་པར་མ་གཏོགས་པ་དང་།
འདོད་པའི་ཁམས་ལ་སོགས་པ་ནི་འགལ་བའི་ཕྱིར་རོ་ཞེ་ན། སྐྱོན་མེད་དེ། མཚན་མ་མེད་པའི་
ཡིད་བྱེད་ཀྱི་བསྔོ་བའི་མཚན་ཉིད དགེ་བ་མཚན་མེད་དོན་དམ་པར་མི་དམིགས་པ་ལ་ཀུན་རྫོབ་
ཏུ་དམིགས་ནས་བླ་མེད་རྫོགས་པའི་བྱང་ཆུབ་ཏུ་བསྔོ་བ་ཞེས་ཚིག་ལྷག་མ་རྣམས་སྦྱར་བྱ་ཡིན་
པའི་ཕྱིར་དང་། དེ་བཞིན་དུ་འདོད་པའི་ཁམས་སོགས་མི་དམིགས་པ་ཞེས་སོགས་སྦྱར་བྱ་ཡིན་
པའི་ཕྱིར་རོ། ། ཡང་གཞན་དག་ཐུན་རེ། བཅུ་གཉིས་པོ་འདི་དག་གྱུར་ཅིག་ཅེས་བསྔོ་བ་ལ་སྦྱར་བ་
དང༌། བཅུ་གཉིས་པོ་འདི་རྣམས་ཀྱིས་བདག་སངས་རྒྱས་སུ་གྱུར་ཅིག་ཅེས་བསྔོ་རྒྱུ་ལའང་སྦྱོར་
ཞེས་འདོན་ནོ། ། དེ་ནི་མ་ཡིན་ཏེ། འབྲེ་ཨར་སོགསབསྔོ་བ་དེ་ནི་དམིགས་མེད་རྣམ་པ་ཅན་ཞེས་སོགས་
བསྔོ་བའི་ངོ་བོ་ལ་སྦྱར་གྱི། བསྔོ་བ་དེ་དག་བསྔོ་ས་དང་བསྔོ་རྒྱུའི་ཆ་ལ་སྦྱོར་བར་མི་སྣང་བའི་ཕྱིར་
རོ༑ ༑མདོ་སྦྱོར་ནི་གོ་སླའོ། ། །
ཡི་རང་གིས་བསོད་ནམས་བྱ་བ་མཉམ་པ་ཉིད་ཐོབ་བོ་ཞེས་བྱ་བའི་སྐབས་འདིར། ཁ་ཅིག་
ན་རེ། གཞན་གྱི་བསོད་ནམས་ལ་འཕྲོག་མེད་པས་དགའ་བར་བྱ་བ་མཉམ་ཉིད་འཐོབ་ཀྱི བསོད་
ནམས་མཉམ་པར་འཐོབ་པ་ནི་མ་ཡིན་ཏེ། འཐོབ་ན་སངས་རྒྱས་ཀྱི་དགེ་བ་ཡི་རང་བྱས་མ་ཐག་
སངས་རྒྱས་སུ་འགྱུར་བའི་ཕྱིར་རོ་ཞེས་ཟེར་རོ། །དེ་ནི་མ་ཡིན་ཏེ། ཡི་རང་བྱེད་མཁན་བློ་དམའ་ན་
ཆུང་ཞིང་། མཉམ་ན་མཉམ་ལ། མཐོ་ན་ཆེ་བ་ལས་འདི་བློ་མཉམ་པའི་དབང་དུ་བྱས་པའི་ཕྱིར་
དང༌། མཉམ་ཡང་གཞན་གྱི་བསོད་ནམས་བཞིན་མི་ཐོབ་ན་བྱས་པ་བྱེད་བཅུག་ཡི་རང་གསུམ་ཁ་
ལས་ལམ་དུ་འགྱུར་བའི་ངེས་པ་ཉམས་པའི་ཕྱིར་དང་། འདིར་བསོད་ནམས་མཉམ་པ་ཉིད་ཐོབ་
ཅེས་འབྱུང་བས་ཡི་གེའི་དོན་ལ་མ་ཞུགས་པའི་ཕྱིར་རོ། །
ཆ༦སྒྲུབ་པ་སྒོམ་ལམ་བཤད་པ།
ཟག་མེད་སྒོམ་ལམ་གྱི་སྐབས་འདིར། སྤྱིར་དཔྱད་པ་དང་། ཁྱད་པར་དུ་དཔྱད་པའོ། །དང་
པོ་ལ་མཚན་ཉིད་དང་། དབྱེ་བ་དང་། གྲངས་དང་། གོ་རིམ་མོ། ། མཚན་ཉིད་ནི་ཐེག་ཆེན་གྱི་སྒོམ་
-185-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ལམ་གང་ཞིག་རྟོག་པ་དང་བྲལ་བའོ། ། དབྱེ་བའི་ངོ་བོ་ལ་མི་འཐད་པའི་ཕྱོགས་ནི། རྗེ་བཙུན་གྱི་
དགོངས་པ་གཞན་དུ་རྟོག་པ་དང་། འཕགས་པའི་དགོངས་པ་གཞན་དུ་རྟོག་པ་དང་། སློབ་དཔོན་
གྱི་དགོངས་པ་གཞན་དུ་རྟོག་པའོ། ། དང་པོ་ནི་ཁ་ཅིག་འབུམན་རེ། སྒྲུབ་པ་ནི་རྟོགས་པ་དང་། རྣམ་
དག་ནི་སྤངས་པ་ལ་བྱའོ་ཞེས་ཟེར་རོ། ། དེ་ནི་མ་ཡིན་ཏེ། སྤངས་པ་ནི་འགོག་བདེན་ཡིན་ལ།
འདིར་ཤིན་ཏུ་དག་པ་ཞེས་བྱ་བ་འདི་ནི་སྒོམ་པའི་ལམ་ཞེས་སྒོམ་ལམ་དུ་བཞག་པའི་ཕྱིར་་་་་་
རོ༑ ༑འགའ་ཞིག་ཐན་རེ། རྗེས་ཐོབ་ཡོན་ཏན་རྒྱ་ཆེན་པོ་སྒྲུབ་པ་རྟོག་མེད་སྣང་བ་དང་བཅས་པ་
དང༌། མཉམ་བཞག་ཉེས་པའི་དྲི་མ་དག་པར་བྱེད་པ་ཡིན་ནོཞེས་འཆད་དོ། ། དེ་ཡང་མ་ཡིན་ཏེ།
སྒོམ་ལམ་རྟོག་མེད་མ་འཁྲུལ་བ་ཡིན་ན་མཉམ་བཞག་ཏུ་འགྱུར་ཞིང་། འཁྲུལ་བ་ཡིན་ན་ཆོས་ཀྱི་
ངོ་བོ་ཉིད་ཡང་དག་པར་སྣང་བའམ། གཟུགས་སོགས་ཕྱིན་ཅི་མ་ལོག་པར་མཐོང་བར་མི་འགྱུར་
བའི་ཕྱིར་དང་། དེའི་ངོ་བོ་ཉིད་མཆོག་སོགས་མཉམ་བཞག་ཏུ་མི་རུང་བའི་ཤེས་བྱེད་ཀྱང་མེད་
པའི་ཕྱིར་དང་། གཞན་དག་ཨ་སྔན་རེ། དེ་གཉིས་བར་ཆད་མེད་ལམ་དང་། རྣམ་གྲོལ་ཡིན་ཞིང་དེ་
དག་ལྟོས་པ་ཐ་དད་ལ་བལྟོས་ནས་གཞི་མཐུན་པ་ཉིད་དོ་ཞེས་སྨྲའོ། །དེ་ཡང་མ་ཡིན་ཏེ། རྣམ་གྲོལ་
ལམ་ནི་ཆགས་པའི་སྤོང་གཉེན་ཡིན་མི་སྲིད་པའི་ཕྱིརམངོན་པ་ལའང་བཤད་པའི་ཕྱིར་རོ། །
གཉིས་པ་ནི་ཁ་ཅིག་ན་རེ། འདོད་ཁམས་ཀྱི་ཉོན་མོངས་དགུའི་གཉེན་པོ་སྒྲུབ་པ་སྒོམ་ལམ་
སྟེ༑ ༑ས་དྲི་མ་མེད་པ་སོགས་དགུ་ཡིན་ཞིང་། ཁམས་གོང་གི་ཉོན་མོངས་དོན་གཉིས་ཀྱི་གཉེན་པོ་
རྣམ་དག་སྒོམ་ལམ་སྟེ། ས་བཅུ་པའི་ཁྱད་པར་གྱི་ལམ་མོ་ཞེས་ཟེར་རོ། ། དེ་ཡང་མ་ཡིན་ཏེ། དགེ་
འདུན་དཀོན་མཆོག་གི་སྐབས་སུ་བཀག་ཟིན་པའི་ཕྱིར་དང་། འདིར་ཡང་ཤིན་ཏུ་རྣམ་དག་གི་
སྒོམ་ལམ་གྱི་དབང་དུ་བྱས་ནས། ཁམས་གསུམ་གྱི་ཉེན་པོ་ཉིད་དུ་འདོད་པ་ཡིན་ཞེས་ཁམས་
གསུམ་ཆར་གྱི་ཆགས་པའི་གཉེན་པོར་བཤད་པའི་ཕྱིར་རོ། ། འགའ་ཞིག་བར་ཆད་མེད་ལམ་དང་།
རྣམ་གྲོལ་ལམ་གྱི་རང་བཞིན་དུ་སྨྲ་བ་ཡང་མི་རིགས་ཏེ གཉེན་པོ་དགུ་ཉིད་རྣམ་དག་གི་དབྱེ་བ་
བཤད་པའི་ཕྱིར་དང་། རྒྱུན་མཐའི་ཡེ་ཤེས་ཀྱང་རྣམ་གྲོལ་ལམ་དུ་འགྱུར་བའི་ཕྱིར་རོ། །
གསུམ་པ་ནི། སློབ་དཔོན་ལྟར་བྱས་ནས་རྣམ་དག་དང་། ཤིན་ཏུ་རྣམ་དག་སྒོམ་ལམ་ལ་
-186-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཁྱད་པར་མི་འབྱེད་པའང་ནོར་བ་ཡིན་ཏེ། རྒྱུན་མཐའི་བར་ཆད་མེད་ལམ་གྱི་ཡེ་ཤེས་ཀྱང་རྣམ་
གྲོལ་ལམ་དུ་འགྱུར་བའི་ཕྱིར་རོ། ། །
འཐད་པའི་ཕྱོགས་ནི། སློབ་དཔོན་གྱི་ལུགས་དང་། འཕགས་པའི་ལུགས་དང་། རྗེ་བཙུན་
གྱི་ལུགས་སོ། །དང་པོ་ནི། སྒྲུབ་པ་སྒོམ་ལམ་དང་། རྣམ་དག་སྒོམ་ལམ་གཉིས་སོ། །དང་པོའི་མཚན་
ཉིད་ནི། ཟག་མེད་སྒོམ་ལམ་གང་ཞིག། བར་ཆད་མེད་ལམ་ཡིན་པ་ཞེས་བྱའོ། ། གཉིས་པ་ལ་རྣམ་
དག་ཙམ་གྱི་སྒོམ་ལམ་དང་། ཤིན་ཏུ་རྣམ་དག་གི་སྒོམ་ལམ་གཉིས་སོ། །དེ་དག་གི་མཚན་ཉིད་རིམ་
ལྟར། ཟག་མེད་སྒོམ་ལམ་གང་ཞིག། རྣམ་གྲོལ་ཡིན་པ་དང་། ཁམས་ཀུན་གྱི་ཆགས་པ་ཕྲ་མོས་ཀྱང་
མི་གོས་པའི་སློབ་པའི་ཡེ་ཤེས་སོ། ། དེ་ལྟར་ཡང་རྣམ་དག་ཙམ་གྱི་སྐབས་སུ་འཕགས་པའི་དགེ་
སྦྱོང་ཚུལ་གྱི་འབྲས་བུ་ཞེས་འབྱུང་ལ། ཚུལ་ནི་བར་ཆད་མེད་ལམ་དེའི་འབྲས་བུ་རྣམ་གྲོལ་ལ་
འཛིན་པ་ཡིན་པས་དོན་གྱིས་ཟླའོ། ། སྒྲུབ་པ་སྒོམ་ལམ་ནི་བར་ཆད་མེད་ལམ་དུ་འཕངས་པའི་ཕྱིར་
དང༌། སྒོམ་པའི་ལམ་ཤིན་ཏུ་བ་ཇི་སྐད་བསྟན་པ་དེ་མ་ཐག་གི་གཉེན་པོའི་ངོ་བོ་ཉིད་ཡིན་ཞེས་
དང༌། འགྲེལ་ཆེན་ལས། སྐ་ཅིག་མ་མཐའ་མ་དེའི་རྟོགས་པ་ཞེས་འབྱུང་བའི་ཕྱིར་རོ། ། གཉིས་པ་
ནི་སྒྲུབ་པ་དང་། རྣམ་དག་སྒོམ་ལམ་གཉིས་ཀྱི་མཚན་ཉིད་རིམ་པ་ལྟར། ཟག་མེད་སྒོམ་ལམ་གང་
ཞིག་རྟོགས་པ་སྦྱོར་བས་ཕྱེ་བ་དང་། གང་ཞིག་དྲི་མ་དག་བྱེད་ཀྱིས་ཕྱེ་བའོ། ། འདིར་ནི་རྣམ་དག་
དང་། ཤིན་ཏུ་རྣམ་དག་སྒོམ་ལམ་ལ་ཁྱད་པར་མ་ཕྱེ་སྟེ། གཉེན་པོ་དགུ་ཆར་ཤིན་ཏུ་རྣམ་དག་
བཏགས་པ་བར་བཤད་པའི་ཕྱིར་རོ། ། དེ་ལྟར་ཡང་ཉི་སྣང་ལས། སྦྱོར་བ་དང་། དེའི་ཤིན་ཏུ་རྣམ་
པར་དག་པ་ཞེས་འབྱུང་བའི་ཕྱིར་དང་། ཤིན་ཏུ་རྣམ་པར་དག་པ་དེ་ཡང་དགུར་ཕྱེ་བ་ཡིན་ནོ
ཞེས་འབྱུང་ཞིང་། གཉེན་པོ་ས་དགུ་པོས་སྒོམ་ལམ་བར་ཆད་མེད་ལམ་ཡང་བསྡུས་པས་སྒྲུབ་པ་
དང་། རྣམ་དག་མི་འགལ་བར་བཤད་ཅིང་། དེ་ཐམས་ཅད་ཀྱང་ཤིན་ཏུ་རྣམ་པར་དག་པའི་རྒྱུ་
ཡིན་པས་དེར་བསྟན་ནོ་ཞེས་འབྱུང་བའི་ཕྱིར་རོ། །
གསུམ་པ་ནི། སྒྲུབ་པ་སྒོམ་ལམ་དང༌། ཤིན་ཏུ་རྣམ་པར་དག་པའི་སྒོམ་ལམ་གཉིས་ཀྱི་
མཚན་ཉིད་རིམ་པ་ལྟར། ཟག་མེད་སྒོམ་ལམ་གང་ཞིག ། ཡོན་ཏན་སྒྲུབ་པ་ལ་སྦྱོར་བས་ཕྱེ་བ་
-187-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
དང་། གང་ཞིག །ཁམས་ཀུན་གྱི་ཆགས་པ་ཕྲ་མོས་ཀྱང་མི་གོས་པའོ། །དེ་ཡང་སྒྲུབ་པ་ཤིན་ཏུ་དག་
པ་ཞེས་བྱ་བ་འདི་ནི་སྒོམ་པའི་ལམ། ཞེས་སྒྲུབ་པ་དང་། ཤིན་ཏུ་བའི་སྒོམ་ལམ་གཉིས་སུ་བསྡུས་
པའི་ཕྱིར་དང་། དྲི་མ་མཐའ་དག་གི་གཉེན་པོ་མ་ཡིན་པ་ལ་ཤིན་ཏུ་བ་ཞེས་བཏགས་པ་ལ་དགོས་
པའང་མེད་པས་སྒོམ་ལམ་ཤིན་ཏུ་བ་རྒྱུན་མཐའི་ཡེ་ཤེས་ལ་ཐོབ་ཅིང༌། སྒྲུབ་པ་ནི་དེའི་སྦྱོར་བར་
དོན་གྱིས་བཤད་པའི་ཕྱིར་རོ། ། རྒྱུན་མཐའི་ཡེ་ཤེས་ནི་ཡོན་ཏན་སྒྲུབ་པ་ལ་སྦྱོར་བས་ཕྱེ་བ་མ་
ཡིན་ནོ། །དེ་ཕན་ཆད་བསླབ་བྱ་མེད་པའི་ཕྱིར་རོ། ། །
གྲངས་ངེས་ནི། ཟག་མེད་སྒོམ་ལམ་ཐམས་ཅད་འདི་ཙམ་དུ་ཟད་པས་མང་མི་དགོས་ཤིང།
གང་རུང་གཅིག་མེད་ནའང་མ་ཚང་བས་ཉུང་ན་མི་འདུས་པའི་ཕྱིར་རོ། ། གོ་རིམ་ནི་སྒྲུབ་པ་ལས་
རྣམ་པར་དག་པ་འབྱུང་བའི་དོན་གྱི་རིམ་པའོ། ། །
ཁྱད་པར་དུ་དཔྱད་པ་ལས་སངས་རྒྱས་བསྟེན་དང་ཞེས་སོགས་ཀྱི་སྐབས་འདིར། དག་རྒྱུ་
གཞན་ཡང་ཡོད་པ་མ་ཡིན་ནམ། ཅིའི་ཕྱིར་མོས་པའི་རྒྱུ་ཙམ་བརྗོད་ཅེ་ན། སྐྱོན་མེད་དེ། མོས་པ་
རྒྱུའི་གཙོ་བོར་ཤེས་པར་བྱ་བའི་ཕྱིར་རོ། ། གལ་ཏེ་བསྡུས་ན་ཕྱི་ནང་གི་མཐུན་རྐྱེན་གཉིས་སུ་ཡང་
འདུས་ཤིང་། ཕྱེ་ན་མོས་པའི་རྒྱུ་གཞན་ཡང་ཡོད་པ་མ་ཡིན་ནམ ཅིའི་ཕྱིར་འདི་གསུམ་བརྗོད་ཅེ་
ན༔ ༑བསྡུས་ན་རྒྱུ་རྒྱས་པར་མི་ཤེས་ཤིང་། རྒྱུའི་གཙོ་བོ་རྣམས་འདིར་འདུས་པས་སྐྱོན་མེད་
དོ༑ ༑འོ་ན་ཐབས་མཁས་ནི་སྦྱིན་སོགས་ཀྱི་ནང་དུ་འདུས་པ་མ་ཡིན་ནམ། ཇི་ལྟར་སོ་སོར་ཕྱེ་ཞེ་
ན༑ ༑མདོ་ལྟར་ན། སྦྱིན་སོགས་ནི་སྔོན་དཔྱད་པའི་དབང་དུ་བྱས་ཤིང་། ཐབས་མཁས་ནི་ད་ལྟར་
ཡང་སྤྱོད་བཞིན་པའི་དབང་དུ་བྱས་པས་སྐྱོན་མེད་ལ། སློབ་དཔོན་ལྟར་ན་སྤྱིར་སྤྱོད་པ་ཐམས་
ཅད་དང་། ཁྱད་པར་དུ་སྒོམ་པ་ལ་བརྩོན་པར་ཤེས་པར་བྱའི་ཕྱིར་རོ། ། ཡང་མ་དག་པའི་རྒྱུ་
གཞན་ཡང་ཡོད་པ་མ་ཡིན་ནམ། ཅིའི་ཕྱིར་ཆོས་ཀྱིས་འཕོངས་པ་ཆོས་སྤོང་གི་རྒྱུ་ཙམ་བརྗོད་ཅེ་
ན༑ ༑ ཆོས་སྤོང་འགལ་རྐྱེན་གྱི་གཙོ་བོར་ཤེས་པར་བྱ་བའི་ཕྱིར་རོ། །གལ་ཏེ་བསྡུས་ན་ཕྱི་ནང་གི་
འགལ་རྐྱེན་གཉིས་སུ་ཡང་འདུས་ཤིང་། ཕྱེ་ན་གཞན་ཡང་ཡོད་པ་མ་ཡིན་ནམ་ཞེ་ན། ལན་ནི་སྔ་
མ་ལྟར་རོ། ། འོ་ན་དངོས་འཛིན་སྤངས་ན་གཞན་ཐམས་ཅད་སྤང་བར་འགྱུར་བ་མ་ཡིན་ནམ། ཇི་
-188-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ལྟར་སོ་སོར་ཕྱེ་ཞེ་ན། སྐྱོན་མེད་དེ། མ་རིག་པ་དང་སྲེད་པ་ལ་སོགས་པ་བཞིན་ནོ། ། མདོ་ལས།
ཆོས་སྤོང་གི་ལས་ཀྱི་ངོ་བོ་དང་། འབྲས་བུ་ཡང་གསུངས་པ་ལ། འདིར་རྒྱུ་ཙམ་ཞིག་འཆད་པ་ཇི་
ལྟར་ཞེ་ན། ཆོས་སྤོང་གི་རྒྱུ་སྤངས་ན་དེ་ཐམས་ཅད་སྤོང་ངོ་ཞེས་ཤེས་པར་བྱ་བའི་ཕྱིར་རོ། །མདོ་
སr
སྦྱོར་ནི་གོ་སླའོ། ། །
ཆ༧རྣམ་དག་སྒོམ་ལམ་བཤད་པ།
རྣམ་དག་སྤྱིའི་སྐབས་འདིར། ངོ་བོ་དང་། གྲངས་དང་། དག་ཚུལ་དཔྱད་པའོ། །དང་པོ་ནི།
ཁ་ཚཅིག་འདི་རང་བཞིན་རྣམ་དག་དང་། ཕྱི་མ་གློ་བུར་དྲི་བྲལ་དུ་བྱེད་པ་ནི་མི་རིགས་ཏེ། རྗེ་
བཙུན་གྱིས་ཤིན་ཏུ་དག་པ་ཞེས་བྱ་བ་འདི་ནི་སྒོམ་པའི་ལམ་ཞེས་སྒོམ་ལམ་དུ་གསུངས་པའི་ཕྱིར་
དང༌། འཕགས་པས་རྣམ་དག་སྤྱི་དང་ཁྱད་པར་དུ་བཤད་པའི་ཕྱིར་དང། གཟུགས་སོགས་ལ་
ཞེན་པ་དང་བྲལ་བས་དག་པར་བཤད་ཀྱི། ཆོས་ཉིད་ཀྱི་སྒོ་ནས་དག་པར་མ་བཤད་པའི་ཕྱིར་
རོ༑ ༑གཉིས་པ་ནི་སྔ་རབས་པ་རྣམས་རྣམ་གྲོལ་ལམ་བཅུ་བདུན་དུ་མཛད་པ་ནི་བདག་གི་བླ་མས་
བཀག་ཟིན་པས་འདིར་མ་སྤྲོས་སོ། ། གཉིས་པ་ནི། ཡུལ་ཅན་དག་པས་ཡུལ་དག་ན། ཡུལ་ཅན་
སངས་རྒྱས་ཀྱི་རྣམ་གྲོལ་ལམ་དག་པས་ཡུལ་ཤེས་ཐམས་ཅད་དག་པར་འགྱུར་རོ་ཞེ་ན ཁ་ཅིག་
སྔ་བློན་རེ། ཚུལ་འདི་ནི་རྣལ་འབྱོར་སྤྱོད་པའི་དབུ་མ་པའི་ལུགས་ཡིན་པས་ཡུལ་ཅན་དག་པ་ན་དེ་
ལ་སྣང་ཚོད་ཀྱི་ཡུལ་དག་སྟེ། རང་ལ་སྣང་བ་རང་གི་སེམས་ཙམ་ཡིན་པའི་ཕྱིར་རོ་ཞེས་ཟེར་
རོ༑ ༑དེ་ནི་མུན་སྤྲུལ་ཡིན་ཏེ། སངས་རྒྱས་ལ་ཤེས་བྱ་གཞན་མི་སྣང་གི །མངོན་སུམ་དུ་མི་མཁྱེན་
པར་ཐལ་བའི་ཕྱིར་རོ། ། འགའ་རལཞིག་རང་རྒྱུད་ཀྱི་གཟུགས་སོགས་དག་པས་སྐྱོན་མེད་དོ་ཞེས་
ཟེར་བའང་སྙིང་པོ་མེད་དེ། ཞེན་པ་དང་བྲལ་བས་དེ་དག་པར་བཤད་ལ། གཟུགས་ཐམས་ཅད་
ལ་ཞེན་པ་དང་བྲལ་བའི་ཕྱིར་རོ། ། འོ་ན་ཇི་ལྟར་ཞེ་ན། སངས་རྒྱས་ལ་བལྟོས་ཏེ། ཤེས་བྱ་ཐམས་
ཅད་ཞེན་པས་དག་པར་ཐལ་བ་འདོད་པ་ཁོ་ན་ཡིན་ཏེ ཐམས་ཅད་ལ་ཞེན་པ་དང་བྲལ་བའི་
ཕྱིར་རོ། ། དེ་ཡང་འདིར་ཡུལ་ཡུལ་ཅན་གཉིས་ཀ་མ་དག་པར་བྱེད་པ་ནི་ཞེན་པ་ཡིན་པའི་ཕྱིར་
-189-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
རོ༑ ༑ཞེན་པ་ཅན་གཞན་ལ་བལྟོས་ནས་ཡུལ་ཅན་དག་པར་མ་གྲུབ་པ་ཡིན་ཏེ ཞེན་པ་ཅན་ཡིན་
པའི་ཕྱིར་རོ། ། འོ་ན་ཤེས་བྱ་ཐམས་ཅད་དག་པར་འགྱུར་ཏེ། སངས་རྒྱས་ཀྱི་ཡེ་ཤེས་ལ་བལྟོས་
ནས་དག་པ་ཡིན་པའི་ཕྱིར་དང༌། དེ་ཡང་ཚད་མའི་མཆོག་ཡིན་པའི་ཕྱིར་རོ་ཞེ་ན། འོ་ན་ལྐོག་
གྱུར་མེད་པར་འགྱུར་ཏེ། སངས་རྒྱས་ཀྱིས་འདི་ཐམས་ཅད་མངོན་སུམ་གྱིས་གཟིགས་པའི་ཕྱིར་
རོ༑ ༑དེ་ལྟ་ན་སངས་རྒྱས་ལ་བལྟོས་ཏེ་འཁོར་བ་མེད་པར་འགྱུར་ཏེ། དེ་ལ་བལྟོས་ནས་ཤེས་བྱ་
ཐམས་ཅད་དག་པའི་ཕྱིར་རོ་ཞེ་ན། སྐྱོན་མེད་དེ། འཁོར་བ་ཡང་སངས་རྒྱས་ཀྱིས་ཞེན་པས་དག་
པ་ཡིན་ལ། འདིར་དག་པ་ནི་དེས་ཞེས་པས་དག་པའི་དབང་དུ་བྱས་པའི་ཕྱིར་རོ། ། མདོ་སྦྱོར་ནི་
གོ་སླའོ། ། །
རྣམ་དག་ཁྱད་པར་གྱི་སྐབས་འདིར། ཉན་ཐོས་ལ་སོགས་པའི་རྣམ་དག་སྟོང་པ་ཇི་ལྟར་
འབྲེལ་ཏེ། ཉན་ཐོས་སོགས་ཀྱི་ལམ་བརྗོད་ཟིན་ནས། འདི་ནི་བྱང་སེམས་ཀྱི་ལམ་འཆད་པའི་
སྐབས་ཡིན་པའི་ཕྱིར་རོ་ཞེ་ན། སྐྱོན་མེད་དེ། ཉན་རང་གི་རྣམ་གཞག་ཞར་ཙམ་ལ་བསྟན་པ་ཡིན་
གྱི༑ ༑བརྗོད་བྱའི་གཙོ་བོ་མ་ཡིན་པའི་ཕྱིར་རོ། ། མདོ་སྡེ་རྣམས་ཀྱིས་རྣམ་དག་དེ་དང་དེ་ཇི་ལྟར་
བསྟན་ཅེ་ན། ཉོན་སྒྲིབ་དག་པ་ནི་འདོད་ཆགས་སོགས་དག་པ་ཡིན་ལ། དེ་འདིར་བསྟན་པའི་ཕྱིར་
དང་། རང་རྒྱལ་ནི་གཙོ་བོར་རྟེན་འབྲེལ་བསྒོམས་པས་ཡུལ་དག་པས་ཡུལ་ཅན་དག་པ་མཚོན་
པའི་ཕྱིར་དང༌། སྦྱིན་སོགས་ཀྱི་ལམ་གསུམ་བསྡུས་པས་སྦྱིན་སོགས་དག་པ་ནི་ལམ་གསུམ་དག་པ་
ཡིན་ལ། དེ་འདིར་བསྟན་པའི་ཕྱིར་དང་། དེ་དག་སྤྱི་སྒྲ་བྱེ་བྲག་ལ་འཇུག་པ་མ་ཡིན་ན་གཞན་དང་
ཟློས་པ་ལ་སོགས་པ་འགྱུར་བའི་ཕྱིར་རོ། ། །
ཆོས་དབྱིངས་ལས་འབྱུང་བ། ། ཞེས་པ་འདིར། ཆོས་དབྱིངས་རྟོགས་པ་ལས་བྱུང་བ་ཟེར་
བ་ནི་མ་འབྲེལ་ཏེ། ཆོས་དབྱིངས་རྟོགས་པ་ནི་ཆོས་དབྱིངས་མ་ཡིན་པའི་ཕྱིར་དང་། ཆོས་
དབྱིངས་རྒྱུར་འཇོག་པའི་སྐབས་སུ་ཡང་ཆོས་དབྱིངས་རྟོགས་པ་རྒྱུར་འཇོག་པར་མཚུངས་པས་
རིགས་འདུས་བྱས་ཁོ་ནར་འགྱུར་བའི་ཕྱིར་རོ། ། འོ་ན་ཇི་ལྟར་ཞེ་ན། ཆོས་དབྱིངས་ལས་ཐོབ་པ་
ནི་བྱུང་བ་ཞེས་སྙད་དེ། ལམ་བདེན་ལས་འགོག་བདེན་བྱུང་ཞེས་པ་ལྟར་རོ། །ཆོས་དབྱིངས་ལས་
-190-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཐོབ་པའི་རྟེན་ནི་ངོ་བོ་ཉིད་ཀྱི་སྐུའི་དབང་གིས་སངས་རྒྱས་ཀྱི་རྣམ་དག་བཞག་པའི་ཕྱིར་
རོ༑ ༑ལམ་ཤེས་པ་ཉིད་ཀྱི་སྐབས་སུ། ཞེས་སོགས་ཀྱིས་སྐབས་འདིར། ཁ་ཅིག་ས་དགུ་ལ་སོགས་
པ་ནི་ཉན་ཐོས་ཀྱི་རྣམ་དག་ལས་ཤིན་ཏུ་བར་སྒྲུབ་པ་དང་། དེ་ལ་ཀླན་ཀ་ཞེས་སོགས་ནི་བྱང་
སེམས་ཀྱི་རྣམ་དག་ལས་ཤིན་ཏུ་བར་སྒྲུབ་པ་ཡིན་ནོ་ཞེས་ཟེར་རོ། ། དེ་ནི་སྙིང་པོ་མེད་དེ། ཁྱེད་
རང་ལྟར་ན། གཞུང་ཕྱི་མས་ཀྱང་བྱང་སེམས་ཀྱི་རྣམ་དག་ལས་བྱུང་བའི་སངས་རྒྱས་ཀྱི་རྣམ་དག་
ཤིན་ཏུ་བར་བསྒྲུབ་ལ། དེ་ནི་གཞུང་སྔ་མས་ཀྱང་བསྒྲུབས་པས་སྔ་མ་ཉིན་རང་ཁོ་ན་ལས་ཤིན་ཏུ་
བར་མི་འཐད་པའི་ཕྱིར་རོ། ། གཞན་གྲགསདག་ཉན་ཐོས་ལ་སོགས་པའི་སོགས་ཁོངས་སུ་བྱང་
སེམས་སྨོས་ནས། ཤིན་ཏུ་བར་སྒྲུབ་ཚུལ་གཉིས་སྔར་ལྟར་སྨྲ་བ་ནི་མུན་སྤྲུལ་ཡིན་ཏེ། གཞུང་སྔ་
མས་བྱང་སེམས་ཀྱི་རྣམ་དག་ལས་ཤིན་ཏུ་བར་གསལ་བར་བསྒྲུབས་པས་དེ་ལྟར་འགལ་བའི་
ཕྱིར་རོ། ། ས་དགུ་ལ་ནི་ཞེས་པ་འདིར། འགྲེལ་ཆེན་དུ་བཅོམ་ལྡན་འདས་ཡུམ་འདི་ནི་ཟབ་
བོ༑ ༑ཞེས་པ་ནས། ཤིན་ཏུ་མ་སྐྱེས་སོ། །ཞེས་པའི་བར་དགུས་ལམ་དགུ་དང་། ལན་དུ་རེ་རེ་ཞིང་
ཤིན་ཏུ་རྣམ་པར་དག་པའི་ཕྱིར་རོ། ། ཞེས་པས་སྤངས་པ་དགུ་སྟོན་ཅིང་། མཐར་ཁམས་གསུམ་
སྨོས་པས་རྟེན་ས་དགུ་བསྟན་ཏེ། གང་ཡང་། འདོད་པའི་ཁམས་དང་སྲིད་རྩེ་ན། །བྱང་ཆུབ་ལམ་
གྱི་ཡན་ལག་སྤངས། །ཞེས་བཤད་པ་ནི། ཉན་ཐོས་ཐབས་མི་མཁས་པའི་དབང་དུ་བྱས་པའོ་ཞེས་
ཁ་ཅིག་ཟེར་རོ། ། གཞན་དག་ནི་རྟེན་བསམ་གཏན་ས་དྲུག གཟུགས་མེད་དང་པོ་གསུམ་སྟེ་ས་
དགུ་ཡིན་ལ། མདོར་འདོད་པའི་ཁམས་སོགས་སྨོས་པ་ནི། དེར་ཡུམ་དོན་དམ་པར་གནས་པ་
མེད་པར་སྟོན་པ་ཡིན་གྱི། རྟེན་དུ་སྟོན་པ་ནི་མ་ཡིན་ནོ་ཞེས་པའི་ལུགས་གཉིས་བྱུང་ངོ༌། །འདི་ལ་
བྱང་ཕྱོགས་པ་རྣམས་ན་རེ། སློབ་དཔོན་ལྟར་ན་སྔ་མ་འགྲེ་པ་འདིའི་ལུགས་དང་། ཕྱི་མ་སྡུད་
འགྲེལ་གྱི་ལུགས་ཡིན་ཞིང་། གཉིས་ཀ་ལྟར་ནའང་ས་དགུ་ནི་གཉེན་པོའི་རྟེན་ཡིན་ནོ ། འཕགས་
པ་ལྟར་ན་འདིའི་ས་དགུ་ནི་སྤངས་པའི་རྟེན་ཡིན་ནོ་ཞེས་ཟེར་རོ། ། དེ་ནི་རྣམ་པར་འཁྱམས་པ་
ཡིན་ཏེ། འདི་དང་འགྲེལ་ཆེན་གཉིས་ཀར་དུ་ས་དགུ་ལ་མི་མཐུན་ཕྱོགས་དགུའི་གཉེན་པོའི་ལམ་
དགུ་ཅིག་ཤོས་སུ་རྣམ་པར་དག་པའི་རྒྱུར་ཡང་བཤད་པས། ཉན་རང་གི་ཡང་དབང་དུ་བྱས་པའི་
-19 |-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཕྱིར་རོ། ། ཁྱེད་ལྟར་ན་འཕགས་པའི་ལུགས་ཀྱང་དེ་ལྟར་མི་འགྱུར་ཏེ། ས་དགུ་ལ་སོ་སོར་རྣམ་
པར་རྟོག་པ་ཞེས་འབྱུང་བས་སྤངས་པའི་རྟེན་དུ་གྲུབ་ན་སློབ་དཔོན་གྱི་འགྲེལ་ཆེན་དང་འདིར་
ཡང་ས་དགུ་ལ་མི་མཐུན་ཕྱོགས་ཞེས་འབྱུང་བས་སྤངས་པའི་རྟེན་དུ་རྒྱུ་མཚན་མཚུངས་པའི་
ཕྱིར་རོ། ། །
མ
འོ་ན་ཇི་ལྟར་ཞེ་ན། འགྲེལ་པ་གསུམ་གར་གྱི་ལུགས་ལ་ཁམས་གསུམ་གྱིས་ཕྱེ་བའི་ས་དགུ་
ནི་སྤངས་པའི་རྟེན་དང་བསམ་གཏན་ས་དགུ་ནི་གཉེན་པོའི་རྟེན་དུབཞེད་པ་ཡིན་ནོ། ། སློབ་
དཔོན་ལྟར་ན། སྔ་མ་གཉེན་པོའི་རྟེན་དུ་བྱེད་ན་སྐྱོན་བརྗོད་ཟིན་པའི་ཕྱིར་དང་། འཕགས་པས་
ཀྱང་ས་དགུ་ལ་སོ་སོར་རྣམ་པར་རྟོག་པ་ཞེས་འབྱུང་བའི་ཕྱིར་རོ། ། འོན་ཀྱང་འཕགས་པ་ལྟར་ན་
གཉེན་པོའི་རྟེན་དུ་ཡང་མི་འགལ་ཏེ། འདིར་ལམ་དགུ་ནི་བྱང་སེམས་ཀྱི་ཁོ་ནར་བསྟན་པའི་ཕྱིར་
རོ༑ ༑བྱང་སེམས་ཀྱི་སྒོམ་ལམ་ནི་འདོད་ཁམས་དང་སྲིད་རྩེའི་སེམས་ལའང་བརྟེན་ནུས་ཏེ ཐོད་
རྒོལ་གྱི་སྒོམ་ལམ་བཞིན་ནོ། ། དེས་ན་འགྲེལ་ཆེན་དུ་བཀོད་པའི་ལུགས་སྔ་མ་ནི་སྔོན་གྱི་སློབ་
དཔོན་ལམ་དགུས་ཉན་རང་གི་ལམ་མ་བསྟན་པར་འདོད་པ་གང་དག་གི་ཕྱོགས་ཡིན་པས། །
མགྲོན་པོ་ཕྱོགས་བསླད་པ་ལྟར་གྱུར་པའི་འགྲེལ་བྱེད་རྣམས་ལ་ཡིད་བརྟན་པར་མི་བྱའོ། ། ཇི་
ལྟར་ཤིན་ཏུ་བ་ཡིན་ཏེ། ཞེས་སོགས་འདིར། འགྲེལ་པ་དང་འགལ་བ་དགག་པ་དང་། འགྲེལ་
པའི་ལུགས་བཞག་པ་དང་། རང་གི་ལུགས་སྒྲུབ་པའོ། །དང་པོ་ལ་སློབ་དཔོན་དང་འགལ་བ་དང་།
འཕགས་པ་དང་འགལ་བའོ། །དང་པོ་ནི། དྲི་བ་འདྲི་ཚུལ་མི་འཐད། ཀླན་ཀ་འགོག་ཚུལ་མི་འཐད།
སྤངས་པའི་སྐབས་དོན་མི་འཐད་པའོ། ། དང་པོ་ནི་ཁ་ཅིག་ན་རེ། དྲི་བ་འདི་སྔར་གྱི་སངས་རྒྱས་
རྣམ་ཀུན་ཤིན་ཏུ་བ་ལ་འབྲེལ་བ་ཡིན་ཏེ། གཞན་དུ་ན་འགྲེལ་པར་རྣམ་པར་དག་པ་ཤིན་ཏུ་བ་
དང་ཅིག་ཤོས་ཞེས་པ་འདི་དང་འབྲེལ་དགོས་པར་འགྱུར་ལ། དེ་ལྟ་ན་རྩ་བ་འགྲེལ་པའི་གཞུང་
འཛུགས་སུ་འགྱུར་བས་མ་འབྲེལ་བར་འགྱུར་བའི་ཕྱིར་རོ། ། གཞན་ཡང་གཞུང་འདི་ས་དགུ་ལ་
ནི་ཞེས་སོགས་ཀྱི་རྩོད་སྤང་དུ་འཆད་པ་རྣམས་ཀྱི་ལྟར་ན དྲི་བ་འདི་དང་། ཕྱི་འབྲེལ་གྱི་ཀླན་ཀ་
གཉིས་པོ་ཟློས་ཤིང་འཕགས་པ་དང༌། སློབ་དཔོན་གང་གི་ཡང་དགོངས་པ་མ་ཡིན་པས་མི་རིགས་
-192-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
སོ༑ ༑དེས་ན་སྔར་སངས་རྒྱས་རྣམ་ཀུན་ཤིན་ཏུ་བ། ། ཞེས་སྨོས་ནས་ཇི་ལྟར་སངས་རྒྱས་ཀྱི་རྣམ་
དག་ཤིན་ཏུ་བ་ཡིན་ཞེ་ན། ཞེས་འདྲི་བར་བྱའོ་ཞེས་ཟེར་རོ། ། དེ་ནི་ཞིབ་ཏུ་རེ་བའི་རྩིང་ཆོས་སུ་
ཟད་དེ། སློབ་དཔོན་ལྟར་ན། ས་དགུ་ལ་ནི་ཞེས་སོགས་ནི་སྔར་སངས་རྒྱས་ཀྱི་རྣམ་དག་ཤིན་ཏུ་
བ་ཡིན་པའི་རྒྱུ་མཚན་བརྗོད་པ་ཡིན་པས་དེ་ལ་འབྲེལ་བ། ཆོས་མཆོག་གི་མཚམས་སྦྱོར་ཁོ་ན་
ལ་འབྲེལ་མི་དགོས་པའི་ཕྱིར་དང་། ཇི་ལྟར་ཞེས་སོགས་ནི་གཞུང་གཞན་དང་འགལ་བར་དོགས་
པའི་དྲི་བ་ཡིན་ལ། ཕྱི་འབྲེལ་གྱི་ཀླན་ཀ་ནི་སྤང་གཉེན་གྱི་གོ་རིམ་ལ་ཀླན་ཀ་ཡིན་པས་ཟློས་པའི་
དོན་མེད་པའི་ཕྱིར་དང་
། གཞུང་སྔ་མ་ལས་འཕྲོས་པའི་ཀླན་ཀ་ཐམས་ཅད་གཅིག་ཏུ་མ་ངེས་པའི་
ཕྱིར་དང༌། ཁྱེད་ལྟར་བྱས་ན་ཟློས་པའི་སྐྱོན་ཡོད་པའི་ཕྱིར་ཏེ སྔར་སངས་རྒྱས་རྣམ་དག་ཤིན་ཏུ་
བར་བཤད་པ་ཇི་ལྟ་བུ་ཞེས་དྲིས་ཤིང་། འདིར་ཡང་ཇི་ལྟར་སངས་རྒྱས་ཀྱི་རྣམ་དག་ཤིན་ཏུ་བ་
ཡིན་ཞེས་པ་ཙམ་དྲིས་པའི་ཕྱིར་རོ། ། འདིས་ནི། འོ་ན་ཇི་ལྟར་སངས་རྒྱས་ཀྱི་རྣམ་དག་ཏུ་བ་ཡིན་
ཞེས་པ་ཙམ་འདྲི་བར་བྱེད་པ་ཐམས་ཅད་རིང་དུ་བྱས་པ་ཡིན་ནོ ། །
གཉིས་པ་ནི། དེ་ལ་གཉེན་པོ་ནི་ཞེས་བྱ་བ་ལ་སོགས་པ་འདིར་ཁ་ཅིག་ན་རེ སྤང་གཉེན་
དོད་མཉམ་དུ་རིགས་པའི་ཀླན་ཀ་ཡིན་ལ། དེ་གཞུང་འདིའི་སྒྲ་ཇི་བཞིན་པ་ལ་མི་འགྲིགས་པས་
འགོག་པའི་རིགས་སོ་ཞེས་པ་མི་རིགས་སོ་ཞེས་པ་འདོན་པ་སྤོའོ་ཞེས་ཟེར་རོ། །དེ་ནི་སྨྱོན་གཏམ་
ཆེན་པོ་ཡིན་ཏེ། འཐད་དོ་ཞེས་པ་ནི་མི་འཐད་དོ་ཞེས་པར་འདོན་པར་བྱའོ་ཞེས་པ་ལྟར་ཧ་ཅང་
བཞད་གད་ཡིན་པའི་ཕྱིར་དང་། ས་དགུ་ལ་ནི་ཞེས་སོགས་ཀྱིས་གཉེན་པོ་ཆེ་རིམ་དང་། སྤང་བྱ་
ཆུང་རིམ་དུ་བཤད་ན། དེ་ཀླན་ཀའི་ཡུལ་དུ་བྱེད་དགོས་པ་ལས། དེ་ལས་ཕྱིན་ཅི་ལོག་ཁོ་ནར་
བཤད་པའི་ཕྱིར་རོ། ། དེས་ན་འགྲེལ་ཆེན་དུ་ཡང་དེ་ལྟར་ན་གཉེན་པོ་ཆེ་རིམ་དང༌། སྤང་བྱ་ཆུང་
རིམ་དུ་རིགས་པ་མ་ཡིན་ནམ་ཞེས་བཤད་དོ། ། གཞན་དག་ནི་འདི་སྐད་འཆད་དེ། གཉེན་པོ་ནི་
ཐོག་མར་ཆེན་པོའི་ཆེན་པོ་ལ་སོགས་པར་རིགས་ཏེ། གཉེན་པོ་གང་འབད་པ་ཆེན་པོས་བསྐྱེད་
དགོས་པ་ནི་ཆེན་པོ་དང་། མི་དགོས་པ་ནི་ཆུང་ངུ་ཡིན་པའི་ཕྱིར་རོ། ། མི་མཐུན་པའི་ཕྱོགས་ནི་
ཆུང་ངུའི་ཆུང་ངུ་ལ་སོགས་པར་རིགས་ཏེ། སྤང་བྱ་གང་སྤང་སླ་བ་ནི་ཆུང་ངུ་དང་། དཀའ་བ་ཆེན་
-193-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
པོ་ཡིན་པས་སོ་ཞེས་བྱ་བའི་ཀླན་ཀ་སྟེ་ཆེ་ཆུང་འཇོག་ཚུལ་མ་མཐུན་པའོ་ཞེས་སོ། ། དེ་ཡང་སྙིང་
པོ་མེད་དེ། སྤང་གཉེན་གྱི་རིམ་པ་དེ་ལ་སྤང་གཉེན་གོ་ལོག་འདི་རིགས་སོ་ཞེས་བྱ་བ་ཡི་གེའི་དོན་
ལ་མ་ཞུགས་པའི་ཕྱིར་དང་། གཉིས་ཀ་ཡང་སྤང་གཉེན་གྱི་དོན་གྱི་བསྐྱེད་རིམ་མཐུན་པར་འགྱུར་
བས་མིང་ལ་བརྩད་པ་ཙམ་ལ་དགོས་པ་མེད་པའི་ཕྱིར་རོ། །
གསུམ་པ་ནི། སྒོམ་པའི་ལམ་ལ་ཞེས་བྱ་བ་ལ་སོགས་པ་འདིར། ཁ་ཅིག་ན་རེ། སྒོམ་ལམ་
ཤིན་ཏུ་བ་ས་དགུ་ལ་ནི་ཞེས་སོགས་སུ་ཇི་སྐད་བཤད་པ་དེ་དྲི་མ་མཐའ་དག་གི་གཉེན་པོ་ཡིན་
པས་སངས་རྒྱས་ཀྱི་རྣམ་དག་ཤིན་ཏུ་བར་བཞག་གོ་ཞེས་ཟེར་རོ། ། གཞན་དག་ན་རེ། སྒོམ་ལམ་
པ་ཤིན་ཏུ་བ་ཇི་སྐད་དུ་བསྟན་པ་སྐད་ཅིག་མ་མཐའ་མ་དེ་ནི། དྲི་མ་མཐའ་དག་སྟེ་ཕྲ་མོའི་གཉེན་
པོ་ཡིན་ཏེ། དེ་ལྟར་མཉམ་ཉིད་དུ་རྟོགས་པའི་སློབ་ལམ་མཐར་ཐུག་ཡིན་ནོ། །སངས་རྒྱས་ཀྱི་རྣམ་
དག་ནི་ཤིན་ཏུ་བར་བཞག་སྟེ། སྒོམ་ལམ་མཐའ་མས་སྤང་བྱ་མ་ལུས་པར་སྤངས་པའི་འབྲས་བུ་
མཐར་ཐུག་ཡིན་པའི་ཕྱིར་ཞེས་ཟེར་རོ། །དང་པོའང་མི་རིགས་ཏེ། སློབ་དཔོན་ལྟར་ན། སྒོམ་ལམ་
དགུ་ཆར་ཤིན་ཏུ་བ་ཡིན་ཞེས་སྔར་མ་བཤད་པའི་ཕྱིར་དང། འགྲེལ་ཆེན་ལས་ཀྱང་། ཇི་སྐད་
བསྟན་པའི་སྒོམ་པའི་ལམ་སྐད་ཅིག་མཐའ་མ་དེའི་ཆོས་ཐམས་ཅད་མཉམ་པ་ཉིད་སྒྱུ་མ་ལྟ་བུར་
རྟོགས་པ་གང་ཡིན་པ་དེ་ཉིད་མཐའ་དག་གི་གཉེན་པོའི་ངོ་བོ་ཉིད་ཡིན་ནོཞེས་བཤད་པའི་ཕྱིར་
དང༌། ཇི་ལྟར་ཤིན་ཏུ་བ་ཞེས་རྩོད་པའི་ལན་དུ་སྒོམ་ལམ་ལ་ཤིན་ཏུ་བར་སྟོན་པའི་རྒྱུ་མཚན་
བརྗོད་དགོས་པ་ལས་མ་བརྗོད་པའི་ཕྱིར་དང་། ཁྱད་པར་ལུགས་ཕྱི་མ་ལྟར་ན། སྒོམ་ལམ་དེ་ལྟ་
བུའི་འབྲས་བུ་ཡིན་པས་སངས་རྒྱས་ཀྱི་རྣམ་དག་ཤིན་ཏུ་བ་མིན་པར་སྔར་ཡང་བསྒྲུབས་པས་།
ཟློས་པའི་ཕྱིར་དང་། སྒོམ་ལམ་མཐའ་མ་སྒྲིབ་གཉིས་བག་ཆགས་དང་བཅས་པ་མ་ལུས་པར་
སྤངས་པའི་ཡེ་ཤེས་ཡིན་པས་རྫོགས་པའི་སངས་རྒྱས་སུ་ཐལ་བའི་ཕྱིར་རོ། ། གལ་ཏེ་སངས་རྒྱས་
ཀྱིས་སྤང་བྱ་སྤོང་བ་ནི་མི་འཐད་པས་སྤང་བྱ་ཕྲ་མོ་གང་ཡིན་པའང༌། རྡོ་རྗེ་ལྟ་བུའི་ཏིང་ངེ་འཛིན་
གྱིས་སྤོང་ལ། གཉེན་པོ་སྐྱེ་འགྱུར་དང་སྤང་བྱ་འགག་འགྱུར་ཡིན་པ། རྡོ་རྗེ་ལྟ་བུའི་ཏིང་ངེ་
འཛིན་སྐྱེས་པ་ན་ཡང་སྤང་བྱ་ཕྲ་མོའང་འགོག་པས་སྤངས་པ་ཞེས་བྱའོཞེ་ན། དེ་ལྟ་ན་དེས་ཤེས་
s
-114.



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བྱ་ཐམས་ཅད་མངོན་སུམ་དུ་ཤེས་པའི་གགས་ཕྲ་མོའང་སྤངས་ཟིན་ན། ཤེས་བྱ་ཐམས་ཅད་
མངོན་སུམ་དུ་ཤེས་པ་མ་ཡིན་པའི་རྒྱུ་མཚན་གང་ཡིན་ཏེ། མི་ཤེས་པའི་གགས་ཐམས་ཅད་
བཅོམ་ཡང་ཤེས་མི་ནུས་ན། སངས་རྒྱས་ཀྱིས་ཀྱང་ཤེས་བྱ་ཐམས་ཅད་ཤེས་པའི་རྒྱུ་མཚན་མེད་
པར་འགྱུར་བའི་ཕྱིར་རོ། ། དེས་ན་ཐོགས་པའི་གགས་ཕྲ་མོ་སངས་རྒྱས་ཀྱི་ས་ལ་སྤོང་བར་
དགོངས་འགྲེལ་ལས་བཤད་དོ། ། འོན་ཀྱང་སྤང་གཉེན་གྱི་བྱ་བའམ། འབད་པ་ཡོད་པར་ནི་མི་
འགྱུར་ཏེ། རྟེན་ཅན་གྱི་བྱ་བ་ནི། སྒྲུབ་པ་སྟེ་ཞེས་འབྱུང་བས་སྒྲུབ་པ་ལས་གྲོལ་བའི་ཕྱིར་རོ། ། དེ་
ལྟར་ཡང་ཡེ་ཤེས་ཀྱི་ཉི་མ་སྐྱེས་པ་དང༌། སྒྲིབ་པ་ཕྲ་མོ་ཡང་འགགས་པ་དུས་མཉམ་པས་སླར་མི་
སྐྱེ་བར་གྱུར་པ་ནི་སྤོང་བ་ཞེས་བྱའོ། ། འོ་ན་སངས་རྒྱས་ཀྱི་སར་ཡང་བར་ཆད་མེད་ལམ་ཡོད་
པར་འགྱུར་རོ་ཞེ་ན། སྐྱོན་མེད་དེ། སྤོང་བའི་བྱ་བ་མེད་པའི་ཕྱིར་རོ། ། འོ་ན་སངས་རྒྱས་ཀྱི་ས་ནི་
སྒོམ་ལམ་དུ་ཐལ་ཏེ། སྒོམ་སྤང་སྤོང་བའི་ཕྱིར་རོ་ཞེ་ན། དེ་ལྟར་སྦྱོར་ལམ་ཡང་མཐོང་ལམ་དུ་
ཐལ་ཏེ། མཐོང་སྤང་སྤོང་བའི་ཕྱིར་རོ། ། །
འཕགས་པ་དང་འགལ་བ་ནི། ཁ་ཅིག་ན་རེ། སྤྱིར་རྣམ་དག་སྒོམ་ལམ་ལ་བཞི་ལས་སངས་
རྒྱས་རྟེན་སོགས་ཀྱིས་རྒྱུ་དང་། འབྲས་བུ་དག་པ་སོགས་ཀྱིས་ཡུལ་རང་བཞིན་རྣམ་དག་དང་།
ཉོན་མོངས་ཞེས་སོགས་ཀྱིས་འབྲས་བུ་གློ་བུར་དྲི་བྲལ་དང་། ས་དགུ་སོགས་ཀྱི་དབྱེ་བས་སོ་
དང་། དེ་ལ་སོགས་ཀྱིས་མཚན་ཉིད་ཀྱི་ངོ་བོ་བསྟན་ནོ་ཞེས་ཟེར་རོ། ། དེ་ནི་འཁྲུལ་བ་ཡིན་ཏེ།
འབྲས་བུ་དག་པ་སོགས་དེ་ལྟར་སྦྱོར་བ་བཀག་ཟིན་པའི་ཕྱིར་དང༌། འཕགས་པ་བཞིའི་རྣམ་དག་
དེ་དག་ནི་རྣམ་དག་གི་ངོ་བོ་ཡིན་གྱི་འབྲས་བུ་མ་ཡིན་པའི་ཕྱིར་དང། གཉེན་པོས་རྣམ་དག་ལ་མ་
ཁྱབ་པའི་ཕྱིར་རོ། ། །
གཞན་དག་ན་རེ། འཕགས་པ་ལྟར་རྣམ་དག་བྱེ་བྲག་ཏུ་བཤད་པ་ལ་གཉིས། འཕགས་
བཞིའི་རྣམ་དག་གི་དབྱེ་བ་དང་། སངས་རྒྱས་ཀྱི་རྣམ་དག་ཤིན་ཏུ་བར་སྒྲུབ་པའི་ཕྱིར་རོ། ། དང༌
པོ་ནི། ཉོན་མོངས་ཤེས་བྱ་སོགས་ཀྱིས་བསྟན་ནོ། །གཉིས་པ་ནི། སངས་རྒྱས་རྣམ་ཀུན་ཤིན་ཏུ་བ་
ཞེས་སྨོས་ན། ཅིའི་ཕྱིར་སངས་རྒྱས་ཀྱི་རྣམ་དག་ཤིན་ཏུ་བ་ཡིན་ཞེ་ན དེའི་རྒྱུ་བྱང་སེམས་ཀྱི་
-j15-



བརྩེ་ཆེན་འོད་སྣང་ལས། པོད་ཆེན་དྲུག་གི་པར་ཕྱིན་འགྲེལ་སྐོར་
སྒོམ་ལམ་དྲི་མ་མཐའ་དག་གི་གཉེན་པོ་ཡིན་པའི་ཕྱིར་ཞེསམདོར་བསྡུས་པའི་ལན་ནོ། ། འདི་
སྒྲུབ་པ་ལ་གཉེན་པོའི་གོ་རིམ་དང་། གཉེན་པོར་འགྱུར་ཚུལ་གཉིས་ཀྱི་དང་པོ་ནི། ས་དགུ་ལ་ནི།
ཞེས་སོགས་སོ། ། གཉིས་པ་ལ་དངོས་དང་། རྩོད་པ་སྤོང་བ་གཉིས་སོ། ། དེ་དག་ནི། དེ་ལ་ཞེས་
སོགས་ཀྱིས་བསྟན་ནོ་ཞེས་འཆད་དོ། །དེ་ནི་སྙིང་པོ་མེད་དེ། ས་དགུ་ལ་ནི་ཞེས་སོགས་ཀྱི་གཞུང་
འདི་རྣམས་སངས་རྒྱས་ཀྱི་རྣམ་དག་ཤིན་ཏུ་བར་སྒྲུབ་པ་ཡིན་པའི་འཕགས་པའི་ལུང་རིགས་ཅུང་
ཟད་ཀྱང་མེད་པའི་ཕྱིར་དང་། སྒོམ་ལམ་ཤིན་ཏུ་བར་བཤད་པའི་འགལ་སྤོང་གི་གཞུང་དུ་འོག་
ནས་སྒྲུབ་པའི་ཕྱིར་རོ། ། འགྲེལ་པའི་ལུགས་བཞག་པ་ལ་གཉིས་ཏེ། འཕགས་པ་དང་། སློབ་
དཔོན་གྱི་ལུགས་སོ། ། དང་པོ་ནི། རྣམ་དག་བྱེ་བྲག་ཏུ་བཤད་པ་ལ་གཉིས། འཕགས་པའི་རྣམ་
དག་གི་དབྱེ་བ་དང་། སྒོམ་ལམ་ཤིན་ཏུ་བར་བཤད་པའི་རྒྱུ་མཚན་ནོ། ། དང་པོ་ནི། ཉོན་མོངས་
ཤེས་བྱ་ཞེས་སོགས་སོ། ། གཉིས་པ་ནི། སྔར་ཤིན་ཏུ་དག་པ་ཞེས་བྱ་བ་འདི་ནི་སྒོམ་པའི་ལམ།
ཞེས་བྱང་སེམས་ཀྱི་སྒོམ་ལམ་ཤིན་ཏུ་བར་ཡང་བཤད་པ་མ་ཡིན་ནམ། ཇི་ལྟར་སངས་རྒྱས་
རྣམས་ཀུན་ཤིན་ཏུ་བ་ཞེས་སྨོས་སོ་ཞེ་ན། སྒོམ་པའི་ལམ་ནི་སྤང་བྱར་མེད་པ་ཤིན་ཏུ་བའི་རྒྱུ་ཡིན་
པས་ཤིན་ཏུ་བར་བསྟན་ལ་དེ་ལྟ་བུའི་ཤིན་ཏུ་བ་ཡང་དགུར་ཕྱེ་སྟེ། དྲི་མ་ཀུན་གྱི་གཉེན་པོར་
འགྱུར་བ་ཡིན་ནོ། ། དེ་སྒྲུབ་པ་ལ་གཉེན་པོའི་གོ་རིམ་སོགས་སྔར་བཞིན་ཏེ། ཞིབ་པར་སྙེ་མ་ཆུང་
བར་བལྟའོ། ། །
སློབ་དཔོན་གྱི་ལུགས་ནི། རྣམ་དག་ཁྱད་པར་དུ་བཤད་པ་ལ་གཉིས་ཏེ། འཕགས་བཞིའི་
རྣམ་དག་གི་དབྱེ་བ་ཤིན་ཏུ་བ་དང་ཅིག་ཤོས་ཀྱི་རྒྱུ་མཚན། ཤིན་ཏུ་བ་བྱེ་བྲག་ཏུ་བཤད་
པའོ། །དང་པོ་ནི། ཉོན་མོངས་ཤེས་བྱ་ཞེས་སོགས་སོ། །གཉིས་པ་ནི། གཞན་གསུམ་གྱི་དག་པ་སྟེ།
སངས་རྒྱས་རྣམ་ཀུན་ཤིན་ཏུ་བ། །ཞེས་སངས་རྒྱས་ཀྱི་རྣམ་དག་ཤིན་ཏུ་བ་ཞེས་སངས་རྒྱས་ཁོ་ན་
ལ་ཤིན་ཏུ་བའི་སྒྲ་སྦྱར་བས་དོན་གྱིས་གཞན་རྣམས་ཤིན་ཏུ་བ་མ་ཡིན་པར་བཤད་པ་དེ་ཇི་ལྟ་བུ་
ཞེ་ན། བྱང་སེམས་ཀྱི་ལམ་དགུ་པོ་རྣམ་པ་ཐམས་ཅད་དུ་རྣམ་པར་དག་པའི་རྒྱུ་ཡིན་པའི་ཕྱིར།
འབྲས་བུ་སངས་རྒྱས་ཀྱི་རྣམ་དག་ཤིན་ཏུ་བཞག་ལ། དོན་གྱིས་བྱང་སེམས་ཀྱི་རྣམ་དག་ཤིན་ཏུ་
-196-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས: ༼༣༤
བ་མ་ཡིན་པ་ཞེས་བྱའོ། ། ཉན་རང་གི་ལམ་དགུ་པོ་ཅིག་ཤོས་སུ་རྣམ་པར་དག་པའི་རྒྱུ་ཡིན་པའི་
ཕྱིར་ཤིན་ཏུ་བ་མ་ཡིན་པ་ཞེས་བྱའོ། ། དེ་ལྟར་ཉན་རང་བྱང་སེམས་གསུམ་གར་གྱི་ཤིན་ཏུ་བ་མ་
ཡིན་པར་སྒྲུབ་པ་ཡིན་ནོ། །
གསུམ་པ་ལ། དྲི་བས་མཚམས་སྦྱར་བ་ནི། སྔར། སྒྲུབ་དང་ཤིན་ཏུ་དག་པ་ཞེས། །བྱ་བ་འདི་
ནི་སྒོམ་པའི་ལམ། ། བྱང་སེམས་ཀྱི་སྒོམ་ལམ་ཤིན་ཏུ་བ་ཡང་བཤད་པ་མ་ཡིན་ནམ། ཇི་ལྟར་ན་
སངས་རྒྱས་ཀྱི་རྣམ་དག་ཁོ་ན་ཤིན་ཏུ་བ་དངོས་ཡིན་ཞེ་ན། རྩ་བ་ནི། དེ་ལ་ཀླན་ཀ་ཞེས་སོགས་
སོ༑ ༑འགྲེལ་པ་ནི། ཀླན་ཀ་སྤང་བ་དང་། སྤངས་པའི་སྐབས་དོན་ནོ། ། དང་པོ་ནི། ཀླན་ཀ་དཔེས་
སྤངས་སོ། ། ཀླན་ཀ་གང་ན། ས་དགུ་ལ་ནི། ཞེས་སོགས་མི་མཐུན་ཕྱོགས་ཆེ་རིམ་ནས་སྐྱེ་བ་དེ་ལ་
གཉེན་པོ་ནི་ཆེན་པོའི་ཆེན་པོ་ལ་སོགས་པ་རིགས་ཏེ། ཆུང་ངུའི་ཆུང་ངུས་སྤང་མི་ནུས་པའི་ཕྱིར་
རོ༑ ༑ཡང་གཉེན་པོ་ཆུང་རིམ་ནས་སྐྱེ་བ་དེ་ལ་མི་མཐུན་པའི་ཕྱོགས་ནི་ཆུང་ངུའི་ཆུང་ངུ་ལ་སོགས་
པ་རིགས་ཏེ། ཆེན་པོའི་ཆེན་པོར་སྤོང་མི་ནུས་པའི་ཕྱིར་རོ། ། འདིར་ཁ་ཅིག་མི་མཐུན་ཕྱོགས་ཆུང་
རིམ་དེ་ལ་ཞེས་ཟེར་བ་ནི་འཁྲུལ་ཏེ། སྔར་མི་མཐུན་ཕྱོགས་ཆུང་རིམ་དུ་མ་བཤད་པའི་ཕྱིར་དང་།
དེ་ལ་ཞེས་པས་གཉེན་པོའི་རིམ་པ་མ་བསྟན་པར་འགྱུར་བའི་ཕྱིར་རོ། ། དཔེ་གང་གིས་སྤངས་ན།
གོས་ལ་ཆགས་པའི་དྲི་མ་རགས་པ་སེལ་བ་འབད་པ་ཆུང་ངུས་ཆོག་ལ། ཕྲ་མོ་སེལ་བ་ལ་ཆེ་ཐང་དུ་
འབད་དགོས་པའི་དཔེས་སོ། ། གཉིས་པ་ནི། སྒྲུབ་དང་ཤིན་ཏུ་དག་པ་ཞེས་པར་སྒོམ་ལམ་ཤིན་ཏུ་
བར་བསྟན་ཀྱང་། དངོས་སུ་ན་སངས་རྒྱས་ཀྱི་རྣམ་དག་ཁོ་ན་ཤིན་ཏུ་བར་བཞག་སྟེ སྒོམ་ལམ་
མཐའ་མ་ཤིན་ཏུ་བ་ཇི་སྐད་བསྟན་པ་གང་ཡིན་པ་དེ་ནི་ཁམས་གསུམ་གྱི་དྲི་མ་ཕྲ་མོ་མཐའ་དག་གི་
གཉེན་པོའི་ངོ་བོ་ཡིན་པས་ཤིན་ཏུ་དག་བྱེད་དངོས་ཡིན་པ་དང། དེས་ན་སངས་རྒྱས་ཀྱི་སར་དྲི་
མ་གཏན་མེད་གྲུབ་པའི་ཕྱིར་རོ། །དེས་ན་སྒོམ་ལམ་མཐའ་མ་ནི། འདིས་དངོས་སུ་ཤིན་ཏུ་དག་པ་
ཡིན་པས་ཤིན་ཏུ་བ་ཞེས་བཏགས་ལ། རྫོགས་པའི་སངས་རྒྱས་ཀྱི་ཡེ་ཤེས་ནི་འདི་ཤིན་ཏུ་དག་
པའི་རང་བཞིན་ཡིན་པས་ཤིན་ཏུ་བ་མཚན་ཉིད་པར་བཞག་གོ། འོ་ན་སྔར། སྒྲུབ་དང་ཤིན་ཏུ་
དག་པ་ཞེས་སྒོམ་ལམ་ཟག་མེད་དེ་གཉིས་སུ་བསྡུས་པ་མ་ཡིན་ནམ། ཇི་ལྟར་ན་ཤིན་ཏུ་བའི་མིང་
-197-



བརྩེ་ཆེན་འོད་སྣང་ལས།
པོད་ཆེན་དྲུག་གི་པར་ཕྱིན་འགྲེལ་སྐོར།
གིས་མ་བསྟན་པའི་རྣམ་དག་སྒོམ་ལམ་ཡོད་ཅེ་ན། སྐྱོན་མེད་དེ། རྒྱལ་སྲས་རྣམས་ཀྱི་དག་པ་
སྟེ༑ ༑སངས་རྒྱས་རྣམ་ཀུན་ཤིན་ཏུ་བ། ། ཞེས་པར་ཤིན་ཏུ་བའི་མིང་གིས་མ་བསྟན་པའི་རྣམ་དག་
སྒོམ་ལམ་བསྟན་ཅིང་། ལུས་རྣམ་གཞག་ཏུ་ནི་ཤིན་ཏུ་བའི་མིང་ཅན་ཡང་ཡོད་དོ་ཞེས་བསྟན་པའི་
ཕྱིར་ཡན་ལག་ཏུ་དངོས་སུ་མ་ཟིན་པ་ཉིད་སྨོས་པ་མཛད་དེ་ ཉན་ཐོས་ལ་སོགས་མཐོང་བའི་
ལམ། ། ཞེས་ལུས་རྣམ་གཞག་ཏུ་སྨོས་ཀྱང་ཡན་ལག་ཏུ་དེ་དག་དངོས་སུ་མ་བཤད་པར་གཞན་
བཤད་པ་བཞིན་ནོ་སྙམ་དུ་སློབ་དཔོན་གྱིས་དགོངས་སོ། ། འདི་དག་ནི་སློབ་དཔོན་གྱིས་དགོངས་
པ་དཔྱིས་ཕྱིན་པ་སྟེ། དེ་ལྟ་ཡི་གེ་ལ་ཞུགས་པའི་བཤད་པ་བྱེད་པའི་དྲི་བྲོ་བ་ཁོ་བོ་ཙམ་ཁོ་ནའོ། ། །
རང་གི་ལུགས་སྒྲུབ་པ་ནི། རྣམ་དག་ཙམ་གྱི་དབྱེ་བ་དང་། རྣམ་དག་ཤིན་ཏུ་སྒྲུབ་
པའོ། ། དང་པོ་ནི། སྔར། ཉོན་མོངས་ཤེས་བྱ་ལམ་གསུམ་གྱི། ། ཉམས་ཕྱིར་ཞེས་སྒྲིབ་པ་རྣམས་ཀྱི་
རྣམ་དག་བཤད་ན། རྣམ་དག་དེ་དག་སྤངས་པ་འགོག་བདེན་ནམ། རྟོགས་པ་ལམ་བདེན་གང་གི་
རང་བཞིན་ཡིན་ཞེ་ན། མི་མཐུན་ཕྱོགས་དགུའི་གཉེན་པོའི་ལམ་དགུ་ནི་རྣམ་དག་ཡིན་ནོ །གཉིས་
པ་ནི། སེང་བཟང་གི་ལུགས་ལྟར་བཤད་དོ། ། ཡང་ན་གོ་རིམ་དང་བཅས་ཏེ། རྣམ་དག་དབྱེ་བ་
དང༌། ཀླན་ཀ་སྤངས་ཏེ་གཉེན་པོ་སྒྲུབ་པའོ། །དང་པོ་ནི། ས་དགུ་ལ་ནི་ཞེས་སོགས་སོ། །དེ་དག་གི་
མཚམས་སྦྱོར་སོགས་ནི་སྔར་བཞིན་བཤད་དོ། ། མདོ་དེ་དང་དེས་མངོན་རྟོགས་དེ་དང་དེ་ཇི་ལྟར་
བསྟན་ཅེ་ན། རྣམ་པར་དག་པ་ནི་འདོད་ཁམས་སུ་སྐྱེ་བ་མ་ལགས་ཏེ དེའི་གཉེན་པོ་ཡིན་པའི་
ཕྱིར་ཞེས་དོན་གྱིས་བསྟན་པའི་ཕྱིར་དང་། རྣམ་པར་དག་པ་ནི་སུན་འབྱིན་ལ། དེ་མ་དམིགས་
པར་བསྟན་པའི་ཕྱིར་དང་། དེའི་ཕྱིར་དེའི་རྗེས་སུ་གཟུགས་སོགས་མ་དམིགས་པར་བསྟན་ལག
དེས་ཡུལ་མ་དམིགས་པར་བསྟན་པས་གཞལ་བྱ་འཇལ་བྱེད་དོན་དམ་པར་མི་དམིགས་པའི་
མཉམ་ཉིད་དུ་བསྟན་པའི་ཕྱིར་དང་། ཡུམ་འདི་ནི་དོན་དམ་པར་རྣམ་ཁྱེན་ལ་ཕན་པར་མི་བགྱིད་
ཅེས་སོགས་ཀྱིས་དོན་དམ་པར་སྤང་གཉེན་མ་གྲུབ་པར་བསྟན་ནས་ཀུན་རྫོབ་ཏུ་ཤུགས་ལ་བཙོ་
བླག་མཁན་གྱི་དཔེས་སྤང་གཉེན་དེ་ལྟར་གྲུབ་པར་བསྟན་པའི་ཕྱིར་དང་། གཞན་དུ་ཆོས་ཉིད་
ཙམ་སྟོན་པ་ཡིན་ན་མདོའི་ཆ་རྣམས་ཟློས་པ་ཁོ་ནར་འགྱུར་བའི་ཕྱིར་རོ། །སྐབས་གཉིས་པའོ།། །།
- }98-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
གཞི་ཐམས་ཅད་ཤེས་པ་མེད་པར་ཞེས་སོགས་ཀྱི་མཚམས་སྦྱོར་འདིར གཞི་ཤེས་དང་
ལམ་ཤེས་རྒྱུ་འབྲས་སུ་སྟོན་པའི་བཤད་པ་བྱེད་པ་ནི་གྱི་ན་སྟེ། ལམ་ཤེས་ནི་གཉེན་པོ་གཞི་ཤེས་
དང་ངོ་བོ་གཅིག་ཅིང་། མི་མཐུན་ཕྱོགས་ཀྱི་གཞི་ཤེས་དང་སྤང་གཉེན་ཡིན་པས་གཉིས་ཀ་དང་རྒྱུ་
འབྲས་མ་ཡིན་པའི་ཕྱིར་རོ། །འོན་ཏེ་ས་བདུན་པ་མན་ཆད་ཀྱི་གཞི་ཤེས་དང། བརྒྱད་པ་ཡན་ཆད་
ཀྱི་ལམ་ཤེས་རྒྱུ་འབྲས་ཡིན་པས་སྐྱོན་མེད་དོ་ཞེ་ན དེ་ལྟ་ན་སྐབས་གཉིས་པའི་ལམ་ཤེས་སུ་ས་
བདུན་པ་མན་ཆད་མི་རུང་བ་དང་། སྐབས་གསུམ་པའི་གཞི་ཤེས་སུ་བརྒྱད་པ་ཡན་ཆད་མི་རུང་
བར་འགྱུར་བའི་ཕྱིར་རོ། ། གལ་ཏེ་ས་བརྒྱད་པ་ཡན་ཆད་ན་གཉེན་པོ་གཞི་ཤེས་མེད་དེ སྡུད་
འགྲེལ་དུ་སློབ་དཔོན་གྱིས་གཉེན་པོ་ཡེ་ཤེས་ཀྱི་ས་མཚམས་ས་བདུན་པའི་བར་དུ་བཞག་པའི་
ཕྱིར་རོ་ཞེ་ན། དེ་ལྟ་ན་སྒྲ་ཇི་བཞིན་པ་ལ་ལམ་ཤེས་ཀྱང་ས་བདུན་པའི་བར་དུ་བཞག་པས་སྐྱོན་
དེར་འགྱུར་རོ། ། དེས་ན་དེ་དག་ནི་མཁྱེན་ཡུལ་གྱི་སྒྲུབ་པའི་ནང་ཚན་ལམ་ཤེས་དང་། གཞི་ཤེས་
ཀྱི་ཡུལ་གྱི་སྒྲུབ་པའི་ས་མཚམས་སྟོན་པ་ཡིན་ལ། ས་བདུན་པ་ཕན་ཆད་དུ་མཁྱེན་གསུམ་སོ་སོར་
ཡང་སྒོམ་པས་གཞི་ཤེས་ཆེད་དུ་གཏད་ནས་སྒོམ་པའི་ས་མཚམས་ཀྱང་ས་བདུན་པའི་བར་དུ་
ཡིན་ནོ། །མཁྱེན་པ་གཉིས་སྤང་གཉེན་མཚམས་སྦྱོར་དུ་བྱེད་པ་ནི་བཀག་ཟིན་ཏོ ། །
ཚུལ་རོལ་ཞེས་སོགས་འདིར། འཕགས་པས་མཐའ་གཉིས་དབུས་དང་བཅས་པ་ལ་
བདེན་པར་མི་གནས་པ་ཞེས་པའི་དོན་དུ་མཛད་དེ། དེའི་སྒྲུབ་བྱེད་དུ་མཉམ་ཉིད་དུ་ཤེས་པ་
སྦྱར་བའི་ཕྱིར་རོ་སྙམ་དུ་དགོངས་སོ། །སློབ་དཔོན་ལྟར་ན། ཤེས་རབ་ཀྱིས་འཁོར་བ་དང་། སྙིང་
རྗེས་མྱང་འདས་པ་ལ་མི་གནས་པར་སྦྱོར་བར་མཛད་དེ། འདིར་དངོས་བསྟན་ལ་འཕགས་པ་
ལྟར་ཡིན་ཀྱང༌། ལུས་རྣམ་གཞག་ཏུ་ཤེས་པས་སྲིད་ལ་མི་གནས་ཤིང༌། །སྙིང་རྗེས་ཞི་ལ་མི་གནས་
དང༌། །ཞེས་པ་དང་། སློབ་དཔོན་གྱིས་ཤིན་ཏུ་འགྲིག་པ་ཡིན་ནོ། །འདིའི་མདོ་སྦྱོར་ནི་གོ་སླའོ། ། །
ཉེ་རིང་དང་སྤང་གཉེན་གཞི་ཤེས་ཀྱི་སྐབས་འདིར། གཉེན་པོ་གཞི་ཤེས་བྱང་སེམས་ཀྱི་
གཞི་ཤེས་དང་། མི་མཐུན་ཕྱོགས་ཀྱི་གཞི་ཤེས་ཉན་རང་གི་གཞི་ཤེས་སུ་བྱེད་པ་མི་འཐད་དེ བྱང་
སེམས་ཀྱིས་ཉན་རང་གི་རྒྱུད་ཀྱི་སྤང་བྱ་སྤོང་ན་ཉན་རང་མ་འབད་ཀྱང་སངས་རྒྱ་བའམ། བྱང༌
-19j-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
སེམས་དེ་ལས་ལྡོག་པར་འགྱུར་བའི་ཕྱིར་རོ་ཞེ་ན། སྐྱོན་མེད་དེ། འཕགས་པ་ལྟར་ན། མི་མཐུན་
ཕྱོགས་ཀྱང་བྱང་སེམས་ཐབས་མི་མཁས་པ་ཁོ་ན་ལ་སྦྱར་བའི་ཕྱིར་དང་། སློབ་དཔོན་ལྟར་ན།
སེམས་ཅན་གྱི་དོན་ལ་མི་བལྟོས་པའི་སྒྲིབ་པ་ནི་རྒྱུད་གང་ལ་ཡོད་ཀྱང་། ཉན་ཐོས་ཀྱི་སྒྲིབ་པར་
བཞག་ལ། དེ་བྱང་སེམས་ཀྱི་རྒྱུད་ལ་ཡོད་ལ་བྱང་སེམས་རང་གི་གཉེན་པོ་སྐྱེད་ནས་སྤོང་བ་
བཞིན། མི་མཐུན་ཕྱོགས་ཀྱི་གཞི་ཤེས་ཀྱང་རྒྱུད་གང་ལ་ཡོདཀྱི་གཞི་ཤེས་བརྗོད་ལ། དེ་བྱང་
སེམས་ཀྱི་རྒྱུད་ལ་ཡོད་པ་བྱང་སེམས་རང་གི་གཉེན་པོ་བསྐྱེད་ནས་སྤོང་བ་བཞིན། མི་མཐུན་
ཕྱོགས་ཀྱི་གཞི་ཤེས་ཀྱང་རྒྱུད་གང་ལ་ཡོད་ཀྱང་ཉན་ཐོས་ཀྱི་གཞི་ཤེས་ཞེས་བརྗོད་ལ། དེ་བྱང་
སེམས་ཀྱི་རྒྱུད་ལ་ཡོད་པ་དེ་བྱང་སེམས་རང་གི་གཉེན་པོ་བསྐྱེད་ནས་སྤོང་བའི་ཕྱིར་རམ། ཡང་ན་
ཉན་ཐོས་ཀྱི་རྒྱུད་ཀྱི་མི་མཐུན་པའི་ཕྱོགས་ཀྱི་གཞི་ཤེས་དེ་ཉིད་ཉན་རང་གིས་དུས་ཕྱིས་ཐེག་ཆེན་
ལ་ཞུགས་ཏེ། དེའི་གཉེན་པོ་གཞི་ཤེས་བསྐྱེད་ནས་སྤོང་བ་ཡིན་པའི་ཕྱིར་རོ། །
མདོ་སྦྱོར་ནི། དམིགས་པའི་ཚུལ་གྱིས་འདུ་ཤེས་ན་རིང་བར་བཤད་པའི་དོན་གྱིས་མ་
ཆགས་པ་མི་དམིགས་པའི་རྣམ་པ་ཅན་ཉེ་བར་ཤེས་པའི་ཕྱིར་རོ། ། སྒྱུ་མ་མཁན་གྱི་ཞེས་སོགས་
འདིར། ཉན་རང་ལ་ཡུམ་རིང་སྟེ། དུས་གསུམ་མཉམ་ཉིད་ཀྱི་ཡེ་ཤེས་མེད་པའི་ཕྱིར་ཞེས་འཆད་
པ་རྣམས་ཀྱིས་ནི། སྔར་རྩོད་པར་རྟེན་འབྲེལ་རྟོགས་ན་མཉམ་ཉིད་རྟོགས་ཞེས་འབྱུང་བ་ལ་ལན་
ཡང་དག་པར་མ་བཏབ་པས་མི་རིགས་སོ། ། དེས་ན་གཞི་རྟོགས་ཀྱང་མཉམ་ཉིད་ཀྱི་ཡེ་ཤེས་མེད་
དེ༑ ༑སྒྱུ་མ་མཁན་གྱིས་སྤྲུལ་པའི་དངོས་པོ་སྣང་དུ་ཟིན་ཀྱང་། དེའི་རང་གི་ངོ་བོ་མི་ཤེས་པ་བཞིན་
ཞེས་སྒྲུབ་བྱེད་དུ་སྦྱར་རོ། །
གཟུགས་ལ་སོགས་པ་ཞེས་སོགས་ཀྱི་སྐབས་འདིར། ཟག་བཅས་སོགས་གསུམ་ནི་གང་ཞེ་
ན༑ ༑ཁ་ཅིག་ན་རེ། སོ་སྐྱེ་ཆགས་བཅས་དང་། འཕགས་པ་དང་། སོ་སྐྱེ་ཆགས་བྲལ་གྱི་ལམ་ཡིན་
ནོ་ཞེས་ཟེར་རོ། ། གཞན་དག་འཐེན་རེ། ཚོགས་ལམ་དང་། འཕགས་ལམ་དང་། སྦྱོར་ལམ་ཡིན་ནོ་
ཞེས་སྨྲའོ། །འགའ་ཞིག་ཨརན་རེ། སོ་སྐྱེ་དང་། མི་སློབ་པ་དང་། སློབ་པ་ཡིན་ནོ་ཞེས་འཆད་དོ། །ལ་
ལ་གྲགསནི་ཉེར་ལེན་ཕུང་པོ་དང་། རྒྱུན་ཞུགས་སོགས་དང་། བྱང་ཆུབ་ཀྱི་ཕྱོགས་རྣམས་ཡིན་ནོ་
-200-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཞེས་སྒྲག་གོ ། ཁ་ཅིག་ནི་སོ་སྐྱེའི་གཟུགས་སོགས་དང༌། བྱང་ཆུབ་ཡན་ལག་དང་། དྲན་པ་ཉེར་
བཞག་སོགས་ཡིན་ནོ་ཞེས་འདོན་ནོ། ། དེ་ཐམས་ཅད་ནི་སློབ་དཔོན་གྱི་དགོངས་པ་མ་ཡིན་ཏེ།
ཐམས་ཅད་ལ་ཞེས་པ་འདི་ཡན་ཆད་ནི་སྦྱིན་སོགས་བྱང་ཆུབ་ཕྱོགས་རྣམས་ལ་ཞེས་པ་ཡན་ཆད་
ཀྱི་འགྲེལ་པ་ཡིན་པས་སྒྲུབ་པའི་འདུ་ཤེས་བྱ་བ་འདིར་སྦྱིན་སོགས་དང། བྱང་ཆུབ་ཀྱི་ཕྱོགས་
འགྲེལ་པས་མ་ཟིན་པའི་ཁ་སྐོང་དུ་བྱེད་པ་ནི་ཡོད་པ་མེད་པར་མཐོང་བའི་བླུན་པོའི་རྣམ་ཐར་ཡིན་
པའི་ཕྱིར་རོ། ། འོ་ན་ཇི་ལྟར་ཞེ་ན། གཟུགས་ལ་སོགས་པ་དུས་གསུམ་པའི་ཆོས་སྤྲོས་པའི་ཟག་པ་
དང་བཅས་པ་དང་། དེ་རྣམས་ཀྱི་ནང་ནས་འཁོར་གསུམ་དག་པའི་སྦྱིན་སོགས་སྤྲོས་པ་མེད་པ་
དང༌། ཐུན་མོང་གི་ཡོན་ཏན་བྱང་ཆུབ་ཀྱི་ཕྱོགས་ཇི་རིགས་པར་གཉིས་ཀའི་ངོ་བོ་བདེན་པའི་
དངོས་པོར་མ་གྲུབ་པ་ཐམས་ཅད་ལ་ཞེས་དམིགས་ཡུལ་རྣམས་ཀྱི་འགྲེལ་པ་བརྗོད་ནས་སྟོང་ཉིད་
ཀྱི་འདུ་ཤེས་དང་། སྒྲུབ་པའི་འདུ་ཤེས་ཞེས་པའི་དོན་རྗེས་སུ་བརྗོད་པར་མཛད་པ་ཡིན་ཏེ།
འགྲེལ་ཆེན་ལས། ཟག་པ་དང་བཅས་པ་དང་། ཟག་པ་མེད་པ་དང་། གཉིས་ཀའི་གནས་སུ་གྱུར་པ་
རྣམས་ཀྱི་འདས་པ་ལ་སོགས་པའི་ངོ་བོ་ཉིད། སྦྱིན་སོགས་དང་། བྱང་ཆུབ་ཀྱི་ཕྱོགས་རྣམས་རྗེས་
སུ་སྒྲུབ་པ་ལ་ཞེས་ཟག་བཅས་སོགས་གསུམ་རིམ་པ་ལྟར། གཟུགས་སོགས་དུས་གསུམ་པ་དང་།
སྦྱིན་སོགས་དང་བྱང་ཕྱོགས་ལ་སྦྱར་བ་ལྟར་ཡིན་ནོ། །
གཉེན་པོ་ཡིན་ན་ཡང་ཕྱིན་ཅི་ལོག་ཏུ་ཞུགས་ཞེས་བྱ་བ་འདིར། གལ་ཏེ་ལོག་པའི་བློ་སྒྲིབ་
པའི་གཉེན་པོར་ཇི་ལྟར་རིགས་ཏེ། རང་ཉིད་སྒྲིབ་པ་ཡིན་པའི་ཕྱིར་རོ་ཞེ་ན། ཁ་ཅིག་ན་རེ། ཤེས་
སྒྲིབ་ཀྱང་ཡིན། ཉོན་སྒྲིབ་ཀྱི་གཉེན་པོ་བྱེད་པའང་ཡོད་དེ། བདག་བདེན་འཛིན་དང་། བདག་མེད་
བདེན་འཛིན་གྱི་བློ་གཉིས་ནི། དམིགས་ཡུལ་གཅིག་ལ་འཛིན་སྟངས་འགལ་བར་འཇུག་པའི་བློ་
ཡིན་པའི་ཕྱིར་རོ་ཞེས་ཟེར་རོ། ། དེ་ནི་མ་ཡིན་ཏེ། འདིར་གཉེན་པོའི་ས་བོན་དྲུངས་ནས་འབྱིན་
པའི་གཉེན་པོ་ཡང་ཡིན་དགོས་ལ། ཆོས་ཀྱི་བདག་འཛིན་རྣམས་ནི་རྒྱབ་རྟེན་ཚད་མ་མེད་པའི་
ཡུལ་ལ་ཞུགས་པས་ལོག་པའི་བློར་འདྲ་བ་ལ་དེ་ལྟ་བུའི་སྤང་གཉེན་མི་འཐད་པའི་ཕྱིར་རོ། ། འོ་ན་
ཇི་ལྟར་ཞེ་ན། འདིར་གཉེན་པོ་ནི་གཉིས་ཏེ། གེགས་བྱེད་པའི་གཉེན་པོ་དང་། དྲུངས་འབྱིན་པའི་
-2{ji -



བརྩེ་ཆེན་འོད་སྣང་ལས། པོད་ཆེན་དྲུག་གི་པར་ཕྱིན་འགྲེལ་སྐོར།
གཉེན་པོའོ། །དེ་ལ་འདིར་སྟོང་པ་བདེན་འཛིན་དང་། སྦྱིན་སོགས་ལ་མཚན་མའི་འདུ་ཤེས་སོགས་
ཀྱི་གགས་བྱེད་པའི་གཉེན་པོ་ཡིན་ཏེ། བདག་བདེན་པ་དང་། བདག་མེད་བདེན་པའི་དམ་བཅའ་
གཉིས་ནི་རྒྱབ་རྟེན་ཚད་མ་མེད་པའི་དམ་བཅའ་ནུས་མཚུངས་ཡིན་པའི་ཕྱིར་དེ་འཇལ་གྱི་བློ་ཡང་
ཆགས་སྡང་བཞིན་གཅིག་མངོན་དུ་གྱུར་པ་ན་ཅིག་ཤོས་མངོན་དུ་མི་འགྱུར་བ་ཙམ་ཡིན་ནོ ། དེ་
ལྟར་ཡང་རིགས་པ་ཤེས་པ་རྣམས་ཀྱིས་གསལ་བར་རྟོགས་སོ། ། དེ་ལྟ་མ་ཡིན་ན། སྤངས་པ་སླར་
ལྡོག་པར་འགྱུར་ཏེ། འདིར་བློ་གཉེན་པོའི་རང་བཞིན་དུ་འགྱུར་བ་མི་སྲིད་པའི་ཕྱིར་ཏེ གཉེན་
པོའི་དྲི་མ་ཡིན་ལ། དྲི་མ་གང་ཡིན་ཀྱང་སེམས་ཀྱི་རང་བཞིན་དུ་འགྱུར་བ་མི་སྲིད་པའི་ཕྱིར་ཏེ
སེམས་ཀྱི་རང་བཞིན་ནི་ཡུལ་ཇི་ལྟ་བ་བཞིན་འཛིན་པས་འོད་གསལ་བ་ཡིན་ལ། དྲི་མ་རྣམས་ནི་
ཡུལ་ལ་ལོག་པར་ཞུགས་པའི་བློ་ཡིན་པས་འབྲལ་རུང་གློ་བུར་བ་ཡིན་པའི་ཕྱིར་རོ། ། །
སྤྱོད་པའི་འདུ་ཤེས་མི་མཐུན་ཕྱོགས་ཞེས་པ་འདིར། རྣམ་གྲངས་གང་གིས་ན་བྱང་སེམས་
ཀྱི་ཆགས་པར་འགྱུར་ཞེས་སོགས་ཀྱི་མདོ་འདྲེན་པ་ནི་འགྲེལ་ཆེན་གྱི་ཡང་དག་པ་ཡིན་ཀྱང། སྔ་
རབས་པ་རྣམས་ཀྱིས་མ་སྦྱར་རོ། ། འགྲེལ་ཆེན་ལྟར་རིགས་པ་ཡང་ཡིན་ཏེ། སྤང་བྱའི་མདོ་དེའི་
སྐབས་སུ་བརྗོད་དགོས་པ་ལ་གཉེན་པོའི་སྐབས་སུ་བརྗོད་པ་ནི་འབྲེལ་མེད་ཡིན་པའི་ཕྱིར་
རོ༑ ༑དེས་ན་མདོ་ནས་གསུངས་པའི་གོ་རིམ་ཚད་མར་མི་བྱ་སྟེ དེ་དག་ནི་གོ་རིམ་འཁྲུགས་པར་
བསྟན་པ་སྲིད་པའི་ཕྱིར་དང་། བསྟན་བཅོས་ནི་གོ་རིམ་ཡང་དག་སྡེབ་པའི་ཚུལ་ཡིན་པའི་ཕྱིར་
རོ༑ ༑མདོ་སྦྱོར་ནི་གོ་སླའོ། ། །
སྦྱིན་པ་ལ་སོགས་པ་ངར་འཛིན་མེད་ཅེས་སོགས་འདིར། སྔར་གཞི་ལ་མཚན་འཛིན་དུ་
གྱུར་པའི་མི་མཐུན་ཕྱོགས་ཀྱང་བཤད་པ་མིན་ནམ། ཅིའི་ཕྱིར་འདིར་ལམ་ལ་མཚན་འཛིན་གྱི་
གཉེན་པོ་ཙམ་བརྗོད་ཅེ་ན། མཐའ་མའི་གཉེན་པོ་བརྗོད་པས་སྔ་མ་རྣམས་དོན་གྱིས་གོ་བའི་ཕྱིར་
དང༌། སྦྱིན་སོགས་ལ་ངར་འཛིན་མེད་པར་རང་གཞན་སྤྱོད་པ་ཉིད་གཉེན་པོའི་གཙོ་བོར་ཤེས་
པར་བྱ་བའི་ཕྱིར་རོ། ། འདིར་ཁ་ཅིག་གཟུགས་སོགས་མ་སྨོས་པར་གཞི་ལ་མཚན་འཛིན་གྱི་
གཉེན་པོ་དངོས་སུ་བསྟན་པར་འཆད་པ་ནི། ནོར་བ་ཡིན་ཏེ། གཉེན་པོ་དེ་ནི་གོ་སླ་བས་མ་བསྡུས་
-2tj2-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཞེས་ཁྱེད་རང་གིས་བཤད་པའི་ཕྱིར་དང་། སྦྱིན་སོགས་ལ་སྒྲུབ་པའི་འདུ་ཤེས་མི་མཐུན་ཕྱོགས་
ཞེས་པ་འདིས་གཞི་ལ་མཚན་འཛིན་གྱི་མི་མཐུན་ཕྱོགས་བསྟན་པའི་ཕྱིར་རོ། ། མདོ་སྦྱོར་ནི། མི་
མཐུན་ཕྱོགས་དེ་དག་དང་། རྣམ་པ་འགལ་བའི་ཡེ་ཤེས་བསྟན་པའི་ཕྱིར་རོ། །ཡང་ཇི་ལྟར་ཆགས་
པ༑ ༑ཞེས་པའི་ཡང་སྒྲ་ཚིག་རྒྱན་ཙམ་དུ་འདོད་པ་ནི་མ་བརྟགས་པ་ཡིན་ཏེ། ཆགས་པ་རགས་
པ་ལ་ཡང་ཇི་ལྟར་ཆགས་པ་ཕྲ་མོ་མི་མཐུན་པའི་ཕྱོགས་ཡིན་ཞེས་སྦྱར་བྱ་ཡིན་པའི་ཕྱིར་རོ།
གཞུང་འདི་ནས་རྟོགས་པར་དཀའ་བ་ཡིན་ཞེས་པའི་བར་འཆད་པ་ལ། འཕགས་སེང་
གྱི་ལུགས་དང་། རང་གི་ལུགས་སོ། ། དང་པོ་ནི་ཆགས་པ་ཕྲ་མོ་ངོས་བཟུང་བ་དེ་མི་མཐུན་ཕྱོགས་
སུ་འཇོག་པའི་རྒྱུ་མཚན། སྤོང་བྱེད་ཀྱི་གཉེན་པོ། རྒྱུ་མཚན་གྱི་དོན་སླར་སྒྲུབ་པའོ། ། དང་པོ་ནི།
རྒྱལ་ལ་སོགས་ལ་ཞེས་སོགས་སོ། ། གཉིས་པ་ནི། ཡང་ཇི་ལྟར་ཞེས་སོགས་སོ། ། གསུམ་པ་ནི། འོ་
ན་ཞེས་སོགས་སོ། ། བཞི་པ་ལ་གཉིས། ཟབ་པར་སྒྲུབ་པ་དང་། རྟོགས་དཀའ་བར་སྒྲུབ་
པའོ། ། དང་པོ་ནི། ཡང་ཇི་ལྟར་ཆོས་ཞེས་སོགས་སོ། ། འདིར་ཡང་ཞེས་པ་དྲི་བ་ཟློས་པའི་སྒྲར་
ཀུའཆད་པ་ནི་སྙིང་པོ་མེད་དེ། ཟབ་པའི་སྒྲུབ་བྱེད་དབེན་པ་བརྗོད་ཟིན་པས། དབེན་པ་ལས་རྣམ་
གྲངས་གཞན་ཡང་ཇི་ལྟར་ཆོས་རང་བཞིན་གྱིས་ཟབ་པ་ཡིན་ཞེས་སྦྱར་བྱ་ཡིན་པའི་ཕྱིར་
རོ༑ ༑གཉིས་པ་ནི། ཡང་དེ་ལྟར་རྟོགས་པར་དཀའ་ཞེས་སོགས་སོ། ། འདིར་ཡང་ཞེས་པ་སྔར་
བཞིན་སྨྲ་བ་ནི་མི་འཐད་དེ། རྟོགས་པར་དཀའ་བའི་སྒྲུབ་བྱེད་མཐོང་བ་སོགས་བཀག་པ་བརྗོད་
ཟིན་པས་དེ་ལས་རྣམ་གྲངས་གཞན་ཡང་དེ་ལྟར་རྟོགས་པར་དཀའ་བ་ཉིད་ཡིན་ཞེས་སྦྱར་བྱར་
མཐོང་བའི་ཕྱིར་རོ། ། འོན་ཀྱང་ཁོ་བོ་ཅག་ནི་འཕགས་སེང་གི་དེ་སྐད་མི་འཆད་དེ དབེན་པས་
ཟབ་པ་བསྒྲུབས་ཟིན་པ་གཟུགས་ལ་སོགས་པ་ཞེས་སོགས་འདིར་ཡང་སྒྲུབ་མི་དགོས་པའི་ཕྱིར་
དང༌། མཐོང་བ་བཀག་པས་རྟོགས་པར་དཀའ་བ་བསྒྲུབས་ཟིན་པ་གཟུགས་ལ་སོགས་པ་ཞེས་
སོགས་འདིར་ཡང་སྒྲུབ་མི་དགོས་པའི་ཕྱིར་དང་། མདོ་དང་བསྟན་བཅོས་གཉིས་ཀ་ལས་རྣམ་
གྲངས་སུ་ཡང་སྦྱར་བར་མི་སྣང་བའི་ཕྱིར་རོ། ། །
རང་གི་ལུགས་ནི། ཟབ་པའི་རྒྱུ་མཚན་དབེན་པ་དང་། དབེན་པའི་རྒྱུ་མཚན་རྟོགས་པར་
-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
དཀའ་བ་དང་། དེའི་རྒྱུ་མཚན་མཐོང་བ་ལ་སོགས་པ་བཀག་པ་དང་། དེའི་རྒྱུ་མཚན་རྟོག་དཔྱོད་
ཀྱིས་བསམ་གྱིས་མི་ཁྱབ་པ་དང་། དེའི་རྒྱུ་མཚན་དོན་དམ་པར་གཟུགས་སོགས་ཀྱི་རང་བཞིན་
ཡོད་མེད་གང་དུ་ཡང་མི་ཤེས་པའི་ཕྱིར་ཞེས་སྦྱར་བར་བྱའོ། །དེ་རྣམས་ཀྱི་མདོ་སྦྱོར་ནི་གོ་སླའོ། །
སྦྱོར་བའི་སྐབས་འདིར། སྤྱིར་དཔྱད་པ་དང་། ཁྱད་པར་དུ་དཔྱད་པའོ། །དང་པོ་ལ་སྡོམ་
ནི༑ ༑ མཚན་ཉིད་དབྱེ་བ་ས་མཚམས་དང་། །གྲངས་རིམ་སྒོམ་པ་བསྟན་ཚུལ་ལོ། །མཚན་ཉིད་ནི
ཁ་ཅིག་ན་རེ། གཞི་ཤེས་སྦྱོར་བ་ནི། གཞི་གཟུགས་སོགས་ལ་ཞེན་སྤྱོད་བཀག་ནས་སྒོམ་པའི་
སྦྱོར་བ་གང་ཞིག ། ཉན་རང་གི་སྦྱོར་བ་ཤུགས་ལ་འཕེན་བྱེད་ཅེས་ཟེར་རོ། ། དེ་ནི་འཁྲུལ་ཏེ། དེ་
དག་ཅེས་བྱ་བ་གཉིས་ཚིག་ཡིན་པས་མི་མཐུན་ཕྱོགས་ཀྱི་གཞི་ཤེས་དང་། གཉེན་པོ་གཞི་ཤེས་དེ་
དག་རྣམ་པར་སྒོམ་པའི་སྦྱོར་བ་ཞེས་ཉན་རང་གི་གཞིས་ཤེས་ཀྱི་སྦྱོར་བ་ཡང་བསྡུས་པའི་ཕྱིར་
དང་། ཉན་རང་གི་གཞི་ཤེས་ཀྱི་སྦྱོར་བ་གཞི་ཤེས་ཀྱི་སྦྱོར་བ་མ་ཡིན་ན། ཉན་རང་གི་གཞི་ཤེས་
ཀྱང་གཞི་ཤེས་མ་ཡིན་པ་ལ་སོགས་པར་འགྱུར་བའི་ཕྱིར་དང༌། ཤུགས་འཕེན་མཚན་ཉིད་ཀྱི་
ཟུར་དུ་བརྗོད་དགོས་ན་ཧ་ཅང་ཐལ་བར་འགྱུར་བའི་ཕྱིར་རོ། ། འོ་ན་ཇི་ལྟར་ཞེ་ན། གཞི་སྒོམ་
པའི་སྒྲུབ་ལྡན་གྱི་རྣལ་འབྱོར་རོ། ། །
དབྱེ་བ་ནི་གཉིས་ཏེ། བྱང་སེམས་ཀྱི་གཞི་ཤེས་སྦྱོར་བ་དང༌། ཉན་རང་གི་གཞི་ཤེས་སྦྱོར་
བའོ། །དེ་དག་གི་མཚན་ཉིད་ནི་རིམ་པ་ལྟར། གཞི་ལ་ཞེན་སྤྱོད་ལེགས་པར་བཀག་ནས་སྒོམ་པའི་
སྒྲུབ་ལྡན་གྱི་རྣལ་འབྱོར་དང་། གཞི་ལ་མི་རྟག་སོགས་སུ་སྒོམ་པའི་སྒྲུབ་ལྡན་གྱི་རྣལ་འབྱོར་ཏེ
འདིར་གཟུགས་སོགས་ལ་སྒྲུབ་པའི་ཡོངས་སུ་ཤེས་པ་གསལ་བའི་སྒོ་ནས་བྱང་ཆུབ་སེམས་དཔའི་
སྦྱོར་བ་ཞེས་འབྱུང་བ་དང་། ཉན་ཐོས་ལ་སོགས་པའི་ནི་ཇི་སྐད་བཤད་པ་ལས་ལྡོག་སྟེ་སྦྱོར་བ་
ཞེས་འབྱུང་བ་ལ་སོགས་པའི་ཕྱིར་རོ། ། དང་པོ་ལ་དབྱེ་བ་ནི་གཟུགས་སོགས་ཀྱི་སྦྱོར་བ་ལ་སོགས་
པ་བཅུའོ། ། །
ས་མཚམས་ནི་ཁ་ཅིག་ན་རེ། སྔ་མ་རྣམས་མཉམ་བཞག་ཁོ་ན་དང་། ཕྱི་མ་རྗེས་ཐོབ་ཁོ་
ནར་སྒོམ་ཞེས་ཟེར་རོ། །དེ་ནི་མ་ཡིན་ཏེ། འདིར་འཕགས་སེང་གཉིས་ཀ་མཉམ་བཞག་སྣང་བཅས་
-21j4-



གྲགས་ཆེན་བཅོ་བརྒྱུད་ཀྱི་བོ་དོང་ངོ་ཎ་ཚེན་ཕར་ཕྱིན་འགྲེལ་པ་བཞུགས་ ༼༣༤
སུ་བཞེད་པའི་ཕྱིར་རོ། ། གཞན་གཞོན་ནུ་དཔལདག་ནི་སྦྱོར་བ་དྲོད་རྩེ་དང༌། མཉམ་ཉིད་བཟོད་མཆོག་
ཏུ་སྒོམ་ཞེས་ཟེར་རོ། ། ལ་ལ་ནི་འདིར་སྦྱོར་བའི་ལམ་ཞེས་དང་། མཉམ་པ་ཉིད་སོ་སོར་རྟོགས་
ནས་མཐོང་ལམ་སྒོམ་དགོས་ཞེས་སྦྱོར་བའི་ལམ་ན་ཡོད་དོ་ཞེས་ཟེར་རོ། ། དེ་ལ་ནི་སྒྲུབ་བྱེད་མེད་
དེ༑ ༑འཇིག་རྟེན་པ་ཡི་སྦྱོར་བའི་ལམ་ཞེས་སོགས་སྦྱོར་བའི་ལམ་གྱི་མིང་ཅན་དུ་མ་ཡོད་པས་སྦྱོར་
བའི་ལམ་ཐམས་ཅད་ངེས་འབྱེད་ཆ་མཐུན་དུ་མི་འགྲུབ་པའི་ཕྱིར་དང། སེམས་བསྐྱེད་ནས་མཐོང་
ལམ་སྒོམ་དགོས་པས་སེམས་བསྐྱེད་སྦྱོར་ལམ་ཁོ་ན་ན་ཡོད་པར་མི་འགྲུབ་པའི་ཕྱིར་རོ། སློབ་
དཔོན་གྱི་འགྲེལ་ཆེན་གྱིས་གནོད་དེ། དེར་སྐབས་འདིར་ངེས་འབྱེད་ཆ་མཐུན་མ་བཤད་པར་
གསུངས་པའི་ཕྱིར་དང༌། ཁྱད་པར་དུ་མཉམ་ཉིད་ནི་དེའི་མཉམ་ཉིད་དོ་ཞེས་སྦྱོར་བའི་འཛིན་
སྟངས་ཡིན་པས་ས་མཚམས་སོ་སོར་མི་རིགས་པའི་ཕྱིར་རོ། །ཁ་ཅིག་གྲགསན་རེ། འཕགས་པ་ལྟར་
ན་གཙོ་བོར་སྦྱོར་ལམ་དུ་སྒོམ་སྟེ། འདི་ཐེག་དམན་ལས་འདའ་བའི་གཞི་ཤེས་ཐོབ་པའི་དོན་དུ་
སྒོམ་ཞིང་ཐེག་དམན་ལས་མཐོང་ལམ་དུ་འདའ་བའི་ཕྱིར་རོ། །
སློབ་དཔོན་ལྟར་ན། གཙོ་བོར་ས་བདུན་པའི་བར་དུ་སྒོམ་ཞེས་ཟེར་རོ། །དེ་ནི་མ་ཡིན་ཏེ།
འཕགས་པ་ལྟར་ནའང་ཐེག་དམན་གྱི་ལམ་གྱི་བྱེད་པ་ལས་འདའ་ཡང་རྫས་མ་ལུས་པར་འདའ་
བ་མ་ཡིན་པར་བཤད་ཟིན་པའི་ཕྱིར་དང་། ས་བདུན་པའི་བར་དུ་མཚན་འཛིན་འབྱུང་བས་སྒོམ་
དགོས་ན་ནི་འཕགས་པའི་ལུགས་ལའང་མཚུངས་པའི་ཕྱིར་དང། རགས་པར་ན་སློབ་དཔོན་
ལྟར་ན། ཐེག་དམན་ལས་མཐོང་ལམ་དུ་འདའ་བར་བཤད་པས་འཕགས་པའི་སྒྲུབ་བྱེད་དེ་དག་
བཞེད་པའི་ཕྱིར་འཕགས་པ་དང་མཐུན་པར་འགྱུར་རོ། ། དེའི་ཁྱད་པར་དེ་དག་ནི་ཉེག་ལོའི་
མཛེས་ཆོས་ཙམ་དུ་ཟད་དོ། །འོ་ན་ཇི་ལྟར་ཞེ་ན། གཙོ་བོར་སྦྱོར་མཐོང་དུ་སྒོམ་སྟེ། གཉེན་པོ་གཞི་
ཤེས་ཀྱི་རང་བཞིན་གྱི་སྒོམ་ལམ་མི་སྟོན་པའི་རྒྱུ་མཚན་གྱིས་འགྲུབ་པའི་ཕྱིར་རོ། ། སྐབས་ཀྱི་
དབང་གིས་ས་བདུན་པའི་བར་དུ་སྒོམ་སྟེ། འདིར་གཞི་ཤེས་ནི་སྤང་བླང་བྱ་བ་ལ་སོགས་པའི་
དོན་དུ་སྒོམ་པ་ལས་ས་བདུན་པའི་བར་དུ་མཚན་འཛིན་དང་། དེའི་སྤོང་གཉེན་ཡོད་པའི་ཕྱིར་
དང༌། མཉམ་ཉིད་བཞི་པར་རང་རྒྱུད་ཀྱི་སྦྱོར་མཐོང་སྒོམ་པའི་རྟོགས་པ་ལ་རློམ་པ་བཀག་ནས་
-2{j5-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
ལམ་
སྒོམ་པར་བཤད་པའི་ཕྱིར་དང་། ས་བདུན་པའི་བར་དུ་ཉོན་མོངས་འབྱུང་བས་ཉན་རང་གི་
རྟོགས་པའི་ཚད་མི་རྫོགས་པའི་ཕྱིར་རོ། །གལ་ཏེ་དེའི་རློམ་པ་བཀག་ནས་སྒོམ་པ་ལ་དེས་མ་ཁྱབ་
སྟེ༑ ༑སྔོན་པོ་ལ་རློམ་པ་བཀག་པ་ལ་སྔོན་པོས་མ་ཁྱབ་པ་ལྟར་རོ་ཞེ་ན། དེ་ནི་མ་ཡིན་ཏེ། རང་
རྒྱུད་ཀྱི་ལམ་གྱི་རྟོགས་པའི་རློམ་པ་མི་འཛིན་པར་གཞན་ཡང་བསྡུས་ནས་ལམ་སྤྱིའི་རློམ་པ་
འཛིན་པར་རིགས་པས་ཚོགས་ལམ་དང་། མི་སློབ་ལམ་གྱི་རློམ་པ་ཡང་འཛིན་པར་འགྱུར་བ་ལས་
མི་བཟུང་བའི་ཕྱིར་རོ། །
འོ་ན་ཤེར་འབྱུང་གིས་ནུས་པའི་རྒྱུ་སྦྱོར་བ་རྣམ་པ་བཅུ་ཡོད་ན་འབྲས་བུ་མཐོང་ལམ་
འབྱུང་བས་ཞེས་རྒྱུ་འབྲས་སུ་བཤད་པ་ཇི་ལྟར་ཞེ་ན སྐྱོན་མེད་དེ། དེ་ནི་མཐོ་ལམ་གྱི་སྔོན་གྱི་
སྦྱོར་བའི་དབང་དུ་བྱས་པ་ཙམ་ཡིན་པའི་ཕྱིར་དང་། གཞན་དུ་ན་གཞི་ལ་ཞེན་སྤྱོད་བཀག་ནས་
སྒོམ་པའི་སྦྱོར་བ་མཐོང་ལམ་ཡན་ཆད་ན་མེད་ན་ལུང་དང་རིགས་པ་དང་ཁས་བླངས་མཐའ་ཡས་
པ་དང་འགལ་བའི་ཕྱིར་ཏེ། འགལ་ཚུལ་ནི་ཚིག་མང་དུ་དོགས་ནས་མ་བྲིས་སོ། ། །
གྲངས་ངེས་ནི་བསྡུས་ན། བྱ་དཀའ་རྣམ་གསུམ་གྱི་སྦྱོར་བར་ཡང་འདུས་ཤིང། ཕྱེ་ན་དེ་
ལས་མང་བར་ཡང་འགྱུར་རོ་ཞེ་ན། བསྡུས་ན་སྒོམ་རིམ་རྒྱས་པར་མི་རྟོགས་ཤིང༌། གསལ་བའི་
དབྱེ་བ་མཐའ་མེད་དུ་འགྱུར་བས་དམིགས་རྣམས་ཀྱི་ཁྱད་པར་འདི་ཙམ་ལ་དོགས་པ་བཅད་
དགོས་པའི་གདུལ་བྱ་ཉེ་བ་ལ་བལྟོས་ཏེ་བཅུར་ཕྱེ་བ་ཡིན་ནོ། ། །
གོ་རིམ་ནི་དང་པོ་བཞི་ནི་དམིགས་པའི་རིམ་པ་སྟེ། ངོ་བོ་ལ་ཁྱད་ཆོས་དེ་གཉིས་ཀ་ལ་
དབྱེ་བ་བརྟེན་ལ། དབྱེ་བ་ལ་ཡང་དང་པོར་གཏན་ལ་དབབ་བྱ་མཚན་ཉིད་དང་། རྗེས་སུ་ཉམས་
སུ་ལེན་པའི་སྐབས་སུ་སྤང་གཉེན་གྱི་དབྱེ་བ་བསྟན་ནོ། ། ཕྱི་མ་དྲུག་གི་གོ་རིམ་ནི་ངོ་བོ་ལ་ཁྱད་ཆོས་
བརྟེན་ཅིང་དེ་གཉིས་ཀས་བྱ་བ་སྒྲུབ་ལ། འབྲས་བུ་དང་ཕན་ཡོན་ནི་དེའི་རྗེས་སུ་འབྱུང་ཞིང་
ཐམས་ཅད་འདི་ལྟ་བུར་ཤེས་དགོས་སོ་ཞེས་རྟོགས་པར་བྱ་བའི་ཕྱིར་ཤེས་བྱེད་དོན་བསྡུར་
བསྟན་པ་ཡིན་ནོ་ཞེས་ཁོ་བོས་བཤད་དོ། ། །
སྒོམ་ཚུལ་ནི་སྦྱོར་བ་འདི་རྣམས་རྣམ་པ་གང་གིས་རིམ་པ་ལྟར་སྒོམ་ཞེ་ན ཁ་ཅིག་འབུམན་
-2tj6-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
རེ༑ ༑རྣམ་པ་ནི་མཉམ་པ་ཉིད་ཀྱིས་སྒོམ་ལ། དེ་ཡང་རྟོག་པ་རིམ་གྱིས་སྐྱེ་ན་རིམ་གྱིས་དང་། ཅིག་
ཅར་སྐྱེས་ན་ཅིག་ཅར་སྒོམ་ཞེས་གསུངས་སོ། ། གཞན་དག་འབྲེ་ཨར་སོགསན་རེ། དེ་ལྟ་མི་འཐད་དེ།
རྟོག་པ་དུ་མ་ཅིག་ཅར་སྐྱེ་མི་སྲིད་པའི་ཕྱིར་དང། དང་པོ་བཞི་རྟོག་པ་མ་སྐྱེས་ཀྱང་སྒོམ་དགོས་
པའི་ཕྱིར་རོ། ། དེས་ན་སློབ་དཔོན་ལྟར་ན། དང་པོ་བཞི་ནི་སྦྱོར་བའི་རང་བཞིན་ཡིན་པས་ཅིག་
ཅར་སྒོམ་ཞིང་། ཕྱི་མ་དྲུག་ཉེས་པ་འདོར་བར་བྱེད་པའི་ཡན་ལག་ཡིན་པས་མི་འགྱུར་བ་སོགས་
ཀྱི་རྟོག་པ་སྐྱེས་ན་དེའི་ངོ་ལོན་དུ་སྒོམ་ཞེས་ཟེར་རོ། ། དེ་ནི་སུན་འབྱིན་མ་ཡིན་ཏེ། རྟོག་པ་རྫས་དུ་
མ་ཅིག་ཅར་སྐྱེ་བ་ལ་བསམ་པ་མ་ཡིན་གྱི་ སྐབས་སུ་བབ་པ་གཟུགས་ལ་བདེན་འཛིན་དང་། མི་
རྟག་སོགས་སུ་བདེན་འཛིན་རྣམས་ལ་བརྗོད་ལ། གཟུགས་མི་རྟག་ཅེས་དང༌། གཟུགས་ཀུན་
བཏགས་ཞེས་སོགས་བདེན་པར་འཛིན་པ་སྐྱེས་པའི་ཚེ་གཟུགས་བདེན་འཛིན་དང། མི་རྟག་པར་
བདེན་འཛིན་ལྟ་བུ་ཅིག་ཅར་སྐྱེས་ཞེས་བརྗོད་དེ དེ་ལྟར་རྟོག་པ་གཉིས་ཀ་གཞི་མཐུན་པའི་ཚུལ་
གྱིས་ལྷན་ཅིག་སྐྱེས་པའི་ཕྱིར་དང་། གཉེན་པོ་དང་རྟོག་པ་དུས་མཉམ་དུ་སྐྱེ་བ་མེད་ཅིང་། གཉེན་
པོའི་སྔར་རྟོག་པ་དེ་དག་མ་སྐྱེས་ན་གཉེན་པོ་སྒོམ་པ་དོན་མེད་པའི་ཕྱིར་དང། ཕྱི་མ་རྣམས་ཀྱང་
སྦྱོར་བའི་རང་བཞིན་ཡིན་པས་ཅིག་ཅར་སྒོམ་པར་འགྱུར་བ་དང། སྦྱོར་བའི་རང་བཞིན་མ་ཡིན་
ན༑ ༑བཞི་ལ་ཞེན་སྤྱོད་བཀག་ནས་སྒོམ་པའི་སྦྱོར་བ་མ་ཡིན་པར་འགྱུར་བ་དང། སྦྱོར་བ་རྣམ་པ་
བཅུ་མཚན་ཉིད་པ་མེད་པར་འགྱུར་བའི་ཕྱིར་རོ། ། དེས་ན་ལུགས་སྔ་མ་ལེགས་པར་གནས་པ་
ཡིན་ནོ། ། །
བསྟན་ཚུལ་ནི་འཕགས་པའི་ལུགས་དང་། སློབ་དཔོན་གྱི་ལུགས་སོ། ། དང་པོ་ནི། ཆགས་
པ་མེད་ལ་ཞེས་པའི་བར་གྱི་དམིགས་པ་བསྟན་ཅིང་། སྤྱོད་པ་བཀག་པ་སོགས་ཀྱིས་རྣམ་པ་བསྟན་
ནོ༑ ༑དམིགས་པ་ལ་ཡང་། ངོ་བོ་ཁྱད་ཆོས། མཚན་ཉིད་ཀྱི་དབྱེ་བ། སྤང་གཉེན་གྱི་དབྱེ་བ་སྟེ།
གཞུང་དང་སྦྱར་བ་ནི་སྙེ་མ་ཆུང་བར་བལྟའོ། ། །
རྣམ་པ་ལ་ཡང་། ངོ་བོ་ཁྱད་ཆོས། བྱ་བ། འབྲས་བུ། ཕན་ཡོན། འཛིན་སྟངས་ཀྱི་རྣམ་པའི་
སྒོ་ནས་བསྟན་ཏེ། གཞུང་དང་སྦྱར་བ་སྔར་ལྟར་བལྟའོ། ། དེ་ལྟ་ན་ཡང་སྦྱོར་བ་ནི་རྣམ་པ་བཅུ་ཁོ་
-207-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ནའོ། ། ཡུལ་གྱི་སྒོ་ནས་དབྱེ་བ་བྱས་པ་དང་པོ་བཞི། ཁྱད་ཆོས་ཀྱི་སྒོ་ནས་དབྱེ་བ་བྱས་པ་དེ་ནས་
གཉིས། བྱ་བའམ་ལྡོག་པའི་སྒོ་ནས་དབྱེ་བ་བྱས་པ་དེ་ནས་གཅིག ། དེ་བཞིན་དུ་འབྲས་བུ་དང་།
ཕན་ཡོན་དང་། ཤེས་བྱེད་ཀྱི་སྒོ་ནས་དབྱེ་བ་བྱས་པ་རེ་རེ་རྣམས་སོ། ། རྣམ་པ་གསུམ་དང་། རྣམ་
བདུན་གྱི་སྦྱོར་བ་གྲངས་རེ་རེ་འདྲེན་ཏེ། ཉི་སྣང་ལས། བྱ་དཀའ་བའི་སྦྱོར་བ་ནི་ཞེས་དང་། སྣང་བ་
རྣམ་བདུན་གྱི་སྦྱོར་བ་ནི་ཞེས་གསུངས་པའི་ཕྱིར་རོ། ། ལུགས་འདི་ནི་རྗེ་བཙུན་གྱི་དགོངས་པར་
གདོན་མི་ཟའོ། ། གཉིས་པ་ནི། དེ་ལ་ཆགས་པ་མེད་ཉིད་དང་
། ། ཞེས་སོགས་ནས། སྣང་བ་རྣམ་
བདུན་ཤེས་བྱེད་ལ། ། སྤྱོད་པ་བཀག་བའི་སྦྱོར་བའོ། ། ཞེས་བསྟན་ཏེ། ཡུལ་རྣམ་པ་བཅུར་ཕྱེ་ནས།
སྤྱོད་པ་བཀག་པའི་སྦྱོར་བ་ཞེས་པའི་འགྲེལ་པ། གྲུབ་པའི་ཡོངས་སུ་ཤེས་པ་བསལ་བའི་སྒོ་ནས་
ཞེས་ཚིག་རྣམ་པར་སྦྱར་རོ། ། ཡུལ་ལ་ཡང་། གཞི་ལམ་འབྲས་བུ་ཤེས་བྱེད་ཀྱི་དབང་དུ་བྱས་ཏེ་
ཞིབ་པར་གཞུང་དང་སྦྱར་བ་སྙེ་མར་བལྟའོ། ། །
ཁྱད་པར་དུ་དཔྱད་པ་ལ་མ་རྫོགས་པ་དང་། རྫོགས་པ་ཞེས་བྱ་བ་འདིར་ཀུན་བཏགས་
དང༌། གཞན་དབང་དང་། ཡོངས་གྲུབ་ཀྱི་དོན་གང་ཞེ་ན། འདིར་གསུམ་སྟེ། རྣམ་རིག་པའི་ལུགས་
དགག་པ་དང་། དབུ་མ་པའི་ལུགས་བཞག་པ་དང་། དེ་ལ་ཀླན་ཀ་སྤང་བའོ། ། དང་པོ་ལ་རྣམ་
བདེན་པ་འགའ་ཞིག་དགག་པ་ནི་གནས་བརྟན་ཕྱོགས་ཀྱི་གླང་པོ་ལ་སོགས་པ་ན་རེ། རྟོག་པས་
སྤྲུལ་པ་ཀུན་བཏགས་ཉིད། ། ཡང་དག་མིན་རྟོག་གཞན་གྱི་དབང་། ། དེ་ལ་གཉིས་མེད་ཡོངས་སུ་
གྲུབ། ། དངོས་མེད་རྒྱུ་འདྲ་རྣམ་དག་བཞིས། ། མཐའ་གཉིས་བསལ་ནས་དབུ་མར་བསྟན། ། ཞེས་
ཟེར་རོ། ། དེའི་དོན་ནི་འདི་ཡིན་ཏེ། གང་རྐྱེན་ལ་རག་མ་ལས་པར་རྣམ་པར་རྟོག་པ་ཙམ་གྱི་ཡུལ་
ན་བདག་དང་ཆོས་སུ་སྣང་བའི་རྣམ་པ། ཆོས་རྣམས་ཀྱི་སྒྲ་གང་ཡིན་པ་དངོས་པོ་མེད་པའི་མཚན་
ཉིད་ཅན་འདི་ཀུན་ཏུ་བཏགས་པ་ཡིན་ཏེ། དོན་ལ་མ་གྲུབ་པར་རྟོག་པས་སྒྲོ་བཏགས་པ་ཙམ་དུ་
ཟད་པའི་ཕྱིར་རོ། །དེ་ཡང་ཡོད་པ་དང་མེད་པ་དང་གཉིས་ཀ་ལ་བརྟེན་པའི་བྱེ་བྲག་གི་གསུམ་ཡིན་
ནོ; ༑འདི་ལ་དགོངས་ནས་བཅོམ་ལྡན་འདས་ཀྱིས་ཆོས་ཐམས་ཅད་དངོས་མེད་དོ་ཞེས་གསུངས་
ཏེ་རང་གི་མཚན་ཉིད་དུ་མ་གྲུབ་པའི་ཕྱིར་རོ། ། ཡང་གང་རྐྱེན་ལ་རག་ལས་པ་ཆོས་རྣམས་ཀྱི་
-2(98-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
གཉིས་སུ་སྣང་བའི་སེམས་ཀྱི་བདག་ཉིད་ཀྱི་རྣམ་པ་རྣམ་པར་རྟོག་པ་དང་བཅས་པ་གང་ཡིན་པ་
འདི་ནི་གཞན་གྱི་དབང་ཡིན་ཏེ། མ་རིག་པའི་བག་ཆགས་ཀྱི་གཞན་དབང་དུ་གྱུར་པའི་ཕྱིར་
རོ༑ ༑དེ་ཡང་སྒྲ་དོན་སྣང་བའི་རྟོག་མེད་དང་། རྟོག་པའི་དབང་གིས་གཉིས་སུ་འགྱུར་རོ། །འདི་ལ་
དགོངས་ནས་བཅོམ་ལྡན་འདས་ཀྱིས་ཆོས་ཐམས་ཅད་སྒྱུ་མ་ལྟ་བུར་གསུངས་ཏེ སྒྱུ་མ་དང་འདྲ་
བར་ནོར་བའི་ངང་ཚུལ་ཅན་ཡིན་པའི་ཕྱིར་རོ། ། ཇི་ལྟར་འདི་སྒྱུ་མ་བྱས་པ་དང་འདྲ་ཞེ་ན། གཟུང་
བ་དང་འཛིན་པ་གཉིས་མེད་བཞིན་དུ་གཉིས་སྣང་བའི་ཕྱིར་རོ། ། དེ་ལ་གཟུང་བ་ནི་ཕྱི་རོལ་དང་།
འཛིན་པ་ནི་དེ་འཛིན་པའི་བློ་མ་ཁྲུལ་བའོ། ། དེ་ཡང་འདི་ལྟར། རྣམ་པར་ཤེས་པ་རང་ཉིད་གསལ་
བ་རྣམས་ནི་སྒྱུ་མའི་གཞི་ཤིང་དུམ་ལ་སོགས་པ་དང་འདྲ་སྟེ འཁྲུལ་གཞི་ཡིན་པའི་ཕྱིར་རོ། །དེ་ལ་
ཡོད་པའི་བག་ཆགས་ནི་སྔགས་དང་འདྲ་སྟེ། འཁྲུལ་རྒྱུ་ཡིན་པའི་ཕྱིར་རོ། ། བག་ཆགས་དེ་ཉིད་
འཇོག་བྱེད་མ་རིག་པས་དབང་སྒྱུར་བའི་རྣམ་ཤེས་སྔ་མ་མ་རིག་པ་དང་བཅས་པ་ནི་སྒྱུ་མ་མཁན་
དང་འདྲ་སྟེ། འཁྲུལ་བྱེད་ཡིན་པའི་ཕྱིར་རོ། ། བག་ཆགས་དེ་ཉིད་སད་པ་ལས་གཟུང་བ་དང།
འཛིན་པར་སྣང་བ་ནི། སྔགས་སོགས་ཀྱི་མཐུ་ལས་རྟ་དང་གླང་པོ་སྣང་བ་དང་འདྲ་སྟེ མེད་བཞིན་
དུ་སྣང་བའི་ཕྱིར་རོ། ། སྣང་བ་དེ་ཉིད་གཟུང་འཛིན་གྱི་བདག་ཉིད་དུ་མེད་ཀྱི དེའི་རྣམ་པ་ཙམ་དུ་
ཟད་པ་ནི་སྒྱུ་མའི་རྟ་གླང་ལ་སོགས་པ་དེ་དག་རྟ་གླང་དུ་མེད་ཀྱི དེའི་རྣམ་པ་ཙམ་ཡོད་པ་དང་
འདྲའོ། ། སེམས་ཀྱི་རྣམ་པ་ལ་གཟུང་འཛིན་དུ་སྒྲོ་བཏགས་པ་ནི་ལྟད་མི་བས་རྟ་གླང་གི་རྣམ་པ་ལ་
རྟ་གླང་དུ་སྒྲོ་བཏགས་པ་དང་འདྲའོ། ། གང་གི་ཚེ་གཉིས་འཛིན་གྱི་བག་ཆགས་དྲུངས་ཕྱུང་སྟེ།
གཉིས་མེད་ཀྱི་རྣམ་པ་སེམས་ཙམ་གྱི་ངོ་བོ་ལ་དབང་བྱེད་པ་ནི་སྒྱུ་མ་བཤིག་པ་ན་རྟ་གླང་སོགས་
སུ་སྣང་བ་དང་བྲལ་བའི་ཤིང་དུམ་ལ་སོགས་པར་རང་གི་མཚན་ཉིད་པ་ལ་འཇིག་རྟེན་མ་འཁྲུལ་
བ་རྣམས་ལོངས་སྤྱོད་པ་དང་འདྲའོ། ། དེས་ན་ཆོས་ཐམས་ཅད་གཟུང་འཛིན་དུ་སྣང་བའི་ཚེ་སྒྱུ་མ་
དང་འདྲའོ་ཞེས་གསུངས་སོ། ། ཡང་གང་རྐྱེན་ལས་བྱུང་བ་མ་རིག་པའི་སྦུབས་ན་གནས་པའི་རྣམ་
པར་རིག་པའི་ངོ་བོ་སྒྲོན་མེ་ལྟར་རང་རིག་ཅིང་གསལ་བ་འཁྲུལ་བའི་སྣང་བས་རང་གི་ངོ་བོ་ལ་མ་
རིག་པ་གང་ཡིན་པ་དང་། དྲི་མ་མེད་པའི་བདག་ཉིད་གཞན་ཡང་རུང་སྟེ། དེ་ཐམས་ཅད་ནི་ཡོངས་
-2[09-



བརྩེ་ཆེན་འོད་སྣང་ལས།
པོད་ཆེན་དྲུག་གི་༢ར་ཕྱིན་འགྲེལ་སྐོར།
སུ་གྲུབ་པ་ཡིན་ཏེ། གསེར་གྱི་སེར་པོ་ལྟར་རྒྱུན་མི་འཆད་པར་དེའི་མ་བཅོས་པའི་རང་བཞིན་དུ་
གྲུབ་པའི་ཕྱིར་རོ། ། དེ་ཡང་རང་བཞིན་གྱིས་རྣམ་པར་དག་པ་དང་། དྲི་མ་མེད་པའི་རྣམ་པར་དག་
པ་དང་། དམིགས་པའི་རྣམ་པར་དག་པ་དང་། རྒྱུ་མཐུན་པའི་རྣམ་པར་དག་པ་སྟེ་བཞིར་ཁོང་དུ་
ཆུད་པར་བྱའོ། ། དེ་ལ་དང་པོ་ནི་ཤེས་པ་རྣམས་ཀྱི་རང་རིག་ཅིང་འོད་གསལ་བ་ཡིད་བཞིན་གྱིས་
ནོར་བུ་ལྟར་བཅོས་མ་མ་ཡིན་པའི་བདག་ཉིད་དུ་གནས་པ་སྟེ འདི་ལ་དགོངས་ནས་བཅོམ་ལྡན་
འདས་ཀྱིས་ཆོས་ཐམས་ཅད་ཀྱི་ངོ་བོ་མ་བཅོས་པ་དང༌། མི་འགྱུར་བ་དང་། འདུས་མ་བྱས་པ་ལ་
སོགས་པར་གསུངས་སོ། ། སེམས་ཅན་ཐམས་ཅད་དེ་བཞིན་གཤེགས་པའི་སྙིང་པོ་ཅན་དུ་ཡང་
གསུངས་སོ། ། གཉིས་པ་ནི། ལམ་སྒོམ་པའི་སྟོབས་ཀྱིས་གཉིས་སྣང་གི་དྲི་མ་ཐམས་ཅད་དང་བྲལ་
བའི་ཡེ་ཤེས་གསེར་སྦྱངས་པ་ལྟར་འོད་གསལ་བ་གང་ཡིན་པ་སྟེ འདི་ལ་དགོངས་ནས་བཅོམ་
ལྡན་འདས་ཀྱིས་ཡང་དག་པའི་མཐའ་དང་ཆོས་ཀྱི་དབྱིངས་སུ་མངོན་དུ་བྱས་པ་སོགས་གསུངས་
སོ༑ ༑གསུམ་པ་ནི། འདུས་བྱས་ཐམས་ཅད་ཀྱི་རང་གི་ངོ་བོ་གདོད་མ་ནས་གཟུང་བ་དང་འཛིན་
པའི་བདག་གིས་སྟོང་པའི་དབྱིངས་སུ་གྱུར་པ་སྟེ། འདི་ལ་དགོངས་ནས་ཆོས་ཐམས་ཅད་སྟོང་པ་
དང་བདག་མེད་པ་ལ་སོགས་པར་གསུངས་སོ། ། བཞི་པ་ནི། ཆོས་དབྱིངས་ཀུན་ཏུ་རྣམ་པར་དག་
པ་རྟོགས་པའི་རྒྱུ་མཐུན་ལས་བྱུང་བ་གསུང་རབ་ཡན་ལག་བཅུ་གཉིས་ལ་སོགས་པ་བསྟན་པ་དྲི་
མེད་རྣམས་སོ། ། རྣམ་པ་འདི་དག་ཐམས་ཅད་ཀྱང་རྒྱུ་དང་རྐྱེན་ལས་བྱུང་བ་ཡིན་ཏེ རང་གི་
མཚན་ཉིད་ཀྱིས་གྲུབ་པའི་དོན་དམ་ཡིན་པའི་ཕྱིར་རོ་ཞེས་བྱ་བ་ཡིན་ནོ། ། འདི་ལ་ཀུན་བཏགས་
ལ་མ་ཁྱབ་པའི་སྐྱོན་ཡོད་དེ། གཅིག་དང་དུ་བྲལ་ལ་སོགས་པའི་རིགས་པས་སེམས་ཀྱི་རྣམ་པ་ཡང་
དོན་དམ་པར་བདེན་པར་མ་གྲུབ་པས་བདེན་པར་བཏགས་པ་ནི་ཀུན་བཏགས་ཡིན་པའི་ཕྱིར་
རོ༑ ༑ཡོངས་སུ་གྲུབ་ལ་མི་སྲིད་པའི་སྐྱོན་གནས་ཏེ། གང་འདུས་བྱས་ཡིན་པ་དེ་ནི་མི་འགྱུར་བའི་
ཡོངས་གྲུབ་མིན་ཏེ། གཞན་དབང་བཞིན་ནམ། ཕྱིན་ཅི་མ་ལོག་པའི་ཡོངས་གྲུབ་བཞིན་རྒྱུ་དང་
རྐྱེན་ལས་སྐྱེས་པའི་ཆོས་ཉིད་ཀྱང་འདུས་བྱས་ཡིན་ནོ། ། དེས་ན་ཁྱེད་ཀྱི་མཚན་ཉིད་གསུམ་གྱི་
རྣམ་གཞག་འདི་དག་ནི་མི་འཐད་དེ། བདེན་པའི་དངོས་པོ་སྐྲའི་རྩེ་མོ་བརྒྱར་བཤགས་པའི་ཚད་
-21[j-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཙམ་ཡང་ལུས་པ་མེད་པར་བསྒྲུབས་ཟིན་པའི་ཕྱིར་རོ། ། །
རྣམ་རྫུན་པ་འགའ་ཞིག་གི་ཕྱོགས་དགག་པ་ནི་ཐོགས་མེད་ཀྱི་རྗེས་སུ་འབྲང་བའི་རྣམ་རྫུན་
པ་རྣམས་ན་རེ། མཚན་ཉིད་བཞག་པ་ལ་རགས་པ་ཇི་ལྟར་སྣང་བ་བཞིན་གྱི་རྣམ་གཞག་དང་། ཕྲ་
བ་ཡིན་ལུགས་དཔྱད་པའི་རྣམ་གཞག་གཉིས་ཡིན་ནོ། ། དང་པོ་ནི་ཀུན་བཏགས་པའི་ངོ་བོ་ཉིད་
གང་ཞེ་ན། དེ་ནི་བརྡ་དང་ཐ་སྙད་ཀྱི་རྣམ་པར་རྟོག་པ་ལ་ངོ་བོ་དང་ཁྱད་པར་ལ་སོགས་པར་སྣང་
བའི་གཟུགས་བརྙན་གང་ཡིན་པ་སྟེ། སྒྲོ་བཏགས་པ་ཙམ་ཁོ་ནར་ཟད་པའི་ཕྱིར་རོ། ། གཞན་གྱི་
དབང་གི་མཚན་ཉིད་གང་ཞེ་ན། དེ་ནི་བརྗོད་པར་བྱ་བ་འདུས་བྱས་ཀྱི་དངོས་པོ་ཐམས་ཅད་དེ་
རྟེན་ཅིང་འབྲེལ་བར་འབྱུང་བ་ནི་རྒྱུ་རྐྱེན་གྱི་གཞནགྱིས་དབང་ཡིན་པའི་ཕྱིར་རོ། ། ཡོངས་སུ་གྲུབ་
པའི་ངོ་བོ་གོང་ཞེ་ན། ཆོས་རྣམས་ཀྱི་དེ་བཞིན་ཉིད་གང་ཡིན་པ་སྟེ། དེ་བཞིན་གཤེགས་པ་རྣམས་
བྱོན་ཡང་རུང་མ་བྱོན་ཡང་རུང་ཆོས་རྣམས་ཀྱི་རང་བཞིན་དུ་ཡང་དག་པར་གྲུབ་པའི་ཕྱིར་རོ ། །
གཉིས་པ་ནི། ངོ་བོ་དང༌། དབྱེ་བ་དང་། སྒྲ་དོན་དང་། གཏན་ལ་དབབ་པ་དང་བཞིས་རིག་
པར་བྱའོ། ། ངོ་བོ་ནི་གཞན་དབང་གང་ཞེ་ན། བག་ཆགས་ཀྱི་དབང་དུ་གྱུར་པའི་ཡང་དག་པ་མ་
ཡིན་པའི་ཀུན་ཏུ་རྟོག་པས་བསྡུས་པའི་རྣམ་པར་རིག་པ་ཐམས་ཅད་དོ། ། དེ་ཡང་གང་ཞེ་ན། དོན་
དུ་སྣང་བ་དང་། དབང་པོར་སྣང་བ་དང་། རྣམ་ཤེས་སུ་སྣང་བ་དང་། བདག་གཞན་དུ་སྣང་བ་དང་།
བདེ་འགྲོ་སོགས་སུ་སྣང་བའི་རྣམ་པར་རིག་པའོ། ། དེ་ལ་དང་པོ་གཉིས་དང་། མཐའ་མ་ནི་ཀུན་
གཞིའོ། ། གསུམ་པ་ནི་རྣམ་ཤེས་ཚོགས་དྲུག་གོ ། བཞི་པ་ནི་ཉོན་ཡིད་དོ། ། རྣམ་པར་རིག་པ་འདི་
རྣམས་ཀྱང་བག་ཆགས་གསུམ་ལས་བྱུང་སྟེ། དང་པོ་གསུམ་ནི་མངོན་པར་བརྗོད་པའི་བག་ཆགས་
ལས་འབྱུང་ངོ༌། །བཞི་པ་ནི། བདག་ཏུ་ལྟ་བའི་བག་ཆགས་ལས་བྱུང་ངོ། །ལྔ་པ་ནི། སྲིད་པའི་ཡན་
ལག་གི་བག་ཆགས་ལས་བྱུང་ངོ༌། ། དེ་དག་ཀྱང་རྒྱས་པར་ཕྱེ་ན་ལུས་དང་ལུས་ཅན་གྱི་རྣམ་པར་
རིག་པ་ལ་སོགས་པ་དགུ་ཡིན་ལ། མདོར་བསྡུས་ན། དོན་དང་སེམས་ཅན་བདག་རྣམ་རིག། སྣང་
བའི་རྣམ་པར་ཤེས་པ་ནི། ། ཞེས་པ་ལྟར་ཡིན་ནོ། ། དེ་ལྟར་ཁམས་གསུམ་པའི་སེམས་དང་སེམས་
ལས་བྱུང་བ་ཡང་དག་པ་མ་ཡིན་པའི་ཀུན་ཏུ་རྟོག་པས་བསྡུས་པ་ཇི་སྙེད་པ་ཐམས་ཅད་ནི་གཞན་
ས
-21 1-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
དབང་ཡིན་ཏེ། སུམ་ཅུ་པ་ལས། གཞན་གྱི་དབང་གི་ངོ་བོ་གང་། ། རྣམ་རྟོག་ཡིན་ཏེ་རྐྱེན་ལས་
བྱུང༌། ། ཞེས་བཤད་དོ། ། ཀུན་བཏགས་གང་ཞེ་ན། རྟོག་བྱེད་ཡིད་ཤེས་གང་གིས་བརྟག་བྱ་གཞན་
གྱི་དབང་གི་ངོ་བོ་ཉིད་ལ་གང་ཟག་དང་ཆོས་སུ་བཏགས་པར་གྱུར་པ་གང་ཡིན་པ་སྟེ དེ་ཉིད་
ལས། རྣམ་པར་རྟོག་པ་གང་གང་གིས། ། དངོས་པོ་གང་དང་གང་བཏགས་པ། ། དེ་ནི་ཀུན་ཏུ་
བཏགས་པ་ཡིས། །ངོ་བོ་ཉིད་དེ་དེ་མེད་དོ། །ཞེས་བཤད་དོ། །ཅིའི་ཕྱིར་རྟོག་བྱེད་ཡིད་ཀྱི་རྣམ་པར་
ཤེས་པ་ཡིན་ཞེ་ན། དེ་ནི་རང་གི་མངོན་པར་བརྗོད་པའི་བག་ཆགས་ལས་བྱུང་ཞིང་། རྣམ་པར་
རིག་པ་གཞན་རྣམས་ཀྱི་ཡང་མངོན་པར་བརྗོད་པའི་བག་ཆགས་ལས་བྱུང་བས་ཡུལ་དང་དབང་
པོ་དང་རྣམ་པར་ཤེས་པ་ལ་སོགས་པ་མཐའ་ཡས་པའི་རྣམ་པ་ཅན་དུ་བྱུང་སྟེ དེ་དག་ལ་ཇི་ལྟར་
རིགས་པས་བདག་དང་ཆོས་ཀྱི་ངོ་བོ་དང་ཁྱད་པར་དུ་སྒྲོ་འདོགས་པར་བྱེད་པ་དེའི་ཕྱིར་དེ་སྐད་
ཅེས་བྱའོ། ། ཅིའི་ཕྱིར་གཞན་དབང་བརྟག་པར་བྱ་བ་ཡིན་ཞེ་ན། དོན་དང་རྣམ་ཤེས་སུ་སྣང་བ་ནི་
ཆོས་སུ་རྣམ་པར་བརྟག་པའི་གཞི་ཡིན་ཏེ། དབང་པོ་ལྔ་ལ་བདག་གཞན་དུ་སྒྲོ་བཏགས་ནས་བདེ་
འགྲོ་དང་ངན་འགྲོར་བྱེ་བྲག་ཏུ་སྒྲོ་འདོགས་པའི་ཕྱིར་རོ། །
ཡོངས་སུ་གྲུབ་པ་གང་ཞེ་ན། གཞན་དབང་དེ་དག་ཀུན་ཏུ་བཏགས་པའི་ངོ་བོར་གདོད་
མ་ནས་མ་གྲུབ་པའི་ཕྱིར་སྟོང་པ་ཉིད་རྣམ་པར་མི་རྟོག་པའི་ཡེ་ཤེས་ཀྱི་སྤྱོད་ཡུལ་དུགྱུར་པ་སྟེ། དེ་
ཉིད་ལས། གྲུབ་ནི་དེ་ལ་སྔ་མའོ། །རྟག་ཏུ་མེད་པར་གྱུར་པ་གང་། །ཞེས་བཤད་དོ། །
དབྱེ་བ་ནི། གཞན་དབང་ལ་བག་ཆགས་ཀྱི་གཞན་དབང་དང་། ཀུན་བྱང་གི་ངོ་བོར་མ་
གྲུབ་པའི་གཞན་དབང་ངོ་། ། ཡང་གཞན་དབང་ལ་སྤྱིར་དབྱེ་ན། དག་པ་གཞན་དབང་དང་། མ་
དག་པ་གཞན་དབང་གཉིས་སུ་ཡང་འགྱུར་རོ། ། ཀུན་བཏགས་ལ་རྒྱས་པར་ཕྱེ་ན་ཚད་མེད་དེ།
རྣམ་པར་རྟོག་པ་མཐའ་ཡས་པ་དག་གིས་ཀུན་བཏགས་པ་དེ་སྙེད་ཡོད་པའི་ཕྱིར་རོ ། ཡང་བསྡུས་
ན༑ ༑གང་ཟག་དང་། ཆོས་ཀུན་ཏུ་བཏགས་པ་གཉིས་ཡིན་ལ། དེ་དག་རེ་རེ་ལ་ཡང་ངོ་བོ་དང་ཁྱད་
པར་དུ་བཏགས་པ་གཉིས་གཉིས་ཡིན་ཞིང་། དེ་དག་རེ་རེ་ལ་ཡང་ལྷན་སྐྱེས་དང་ཀུན་བཏགས་ཀྱི་
བློས་བཏགས་པ་གཉིས་གཉིས་ཡིན་ནོ།། ཡོངས་གྲུབ་ནི་དོན་དམ་པར་ཆོས་ཀྱི་ངོ་བོར་རོ་གཅིག་
-212-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
པའི་ཕྱིར་དབྱེ་བ་མེད་ལ། སྤྱིར་ཐ་སྙད་དུ་གཉིས་ཏེ། རྟག་པ་དང་མི་རྟག་པའི་ཡོངས་གྲུབ་
བོ༑ ༑རྟོག་པ་ལ་ཡང་རང་བཞིན་གྱིས་ཡོངས་གྲུབ་དང་། རྣམ་པར་དག་པའི་ཡོངས་གྲུབ་བོ། ། དེ་
ཡང་རིམ་པ་ལྟར། དྲི་བཅས་དང་དྲི་མེད་ཀྱི་དེ་བཞིན་ཉིད་དོ ། མི་རྟག་པ་ནི་རྒྱུ་དང་། ངོ་བོ་དང་།
དམིགས་པ་ཡོངས་གྲུབ་དང་གསུམ་ཡིན་ནོ། །དེ་ལ་རྒྱུ་ནི་རྣམ་པར་དག་པ་ཡོངས་གྲུབ་དེ་ཉིད་ཐོབ་
པར་བྱེད་པའི་ལམ་གྱི་ས་བོན་རང་བཞིན་དུ་གནས་པ་དང། ཡང་དག་པར་གྲུབ་པ་གཉིས་སུ་
གནས་སོ། ། ངོ་བོ་དེའི་འབྲས་བུ་ལམ་བྱང་ཕྱོགས་དང་ཕྱིན་དྲུག་ལ་སོགས་པའོ། ། དམིགས་པ་ནི་
ལམ་དེའི་དམིགས་པ་གསུང་རབ་ཡན་ལག་བཅུ་གཉིས་ལ་སོགས་པ་སྟེ། དེ་དག་རྣམ་པར་བྱང་
བའི་ཐབས་ཡིན་པའི་ཕྱིར་ཀུན་བཏགས་མ་ཡིན་ལ། ཆོས་དབྱིངས་རྣམ་པར་དག་པའི་རྒྱུ་མཐུན་
ལས་བྱུང་བས་རྟོག་པ་གཞན་དབང་མ་ཡིན་ནོ། ། དེ་དག་ཀྱང་བསྡུས་ན་འགྱུར་མེད་དང་། ཕྱིན་ཅི་
མ་ལོག་པའི་ཡོངས་གྲུབ་གཉིས་སུ་འདུས་ཏེ། དང་པོ་གཉིས་འགྱུར་མེད་དང་། ཕྱི་མ་གསུམ་ཕྱིན་
ཅི་མ་ལོག་པས་བསྡུས་པའི་ཕྱིར་རོ། །
སྒྲ་དོན་ནི་ཡང་དག་པ་མ་ཡིན་པའི་ཀུན་རྟོག་དེ་ཉིད་ཇི་ལྟར་ན་གཞན་དབང་ཡིན་ལ།
གཞན་དབང་ཡིན་ཞེ་ན། རང་གི་བག་ཆགས་སད་པ་ལས་སྐྱེས་པའི་ཕྱིར་དང་། སྐྱེས་ནས་ཀྱང་
གཞན་དུ་གཡོ་བའི་ཕྱིར་རོ། ། བདག་དང་ཆོས་སུ་སྒྲོ་བཏགས་པ་དེ་ཇི་ལྟར་དང་ཅིའི་ཕྱིར་ཀུན་
བཏགས་ཡིན་ཞེ་ན། རྣམ་རྟོག་དཔག་ཏུ་མེད་པའི་རྣམ་པ་ཅན་རྣམས་ཀྱི་ཕྱིན་ཅི་ལོག་འབྱུང་བའི་
མཚན་མ་ཡིན་པའི་ཕྱིར་དང་། རང་གི་མཚན་ཉིད་ཀྱིས་མེད་ལ། ཀུན་ཏུ་བཏགས་པ་ཙམ་དུ་
དམིགས་པའི་ཕྱིར་རོ། ། བདག་ཉིད་ཀྱིས་སྟོང་པའི་ཆོས་ཉིད་དེཇི་ལྟར་ཅིའི་ཕྱིར་ཡོངས་གྲུབ་ཡིན་
ཞེ་ན། གཞན་དུ་མ་གྱུར་པའི་ཕྱིར་དང་། རྣམ་པར་དག་པའི་དམིགས་པ་ཡིན་པའི་ཕྱིར་དང་། དགེ་
བའི་ཆོས་རྣམས་ཀྱི་རྩ་བ་ཡིན་པའི་ཕྱིར་རོ། ། །
གཏན་ལ་དབབ་པ་ནི་བཞི་སྟེ། ཀུན་ནས་ཉོན་མོངས་པའི་ཚུལ་དང་། རྣམ་པར་བྱང་བའི་
ཚུལ་དང་། རྫས་བཏགས་དཔྱད་པ་དང་། གཅིག་དང་ཐ་དད་བསམ་པའོ། ། དང་པོ་ལ་ཡང་ཐོག་
མར་ཀུན་རྟོག་སྐྱེ་བའི་ཚུལ་དང་། སྐྱེས་ནས་ཇི་ལྟར་སྣང་བའི་ཚུལ་དང་། བཏགས་ནས་ཇི་ལྟར་
-213-



བརྩེ་ཆེན་འོད་སྣང་ལག
པོད་ཆེན་དྲུག་གི་ཕར་ཕྱིན་འགྲེལ་སྐོར།
འཁོར་བར་འཇུག་པའི་ཚུལ་ལོ། ། དེ་ལ་རེ་ཞིག་ཀུན་ནས་ཉོན་མོངས་པའི་ཚུལ་བཞི་པོ་འདི་ཁོང་
དུ་ཆུད་པར་བྱ་བའི་ཕྱིར་རྒྱུ་མཚན་དང་། མིང་དང་། རྣམ་པར་རྟོག་པ་གསུམ་ཤེས་པར་བྱ་། དེ་
ལ་ཡང་ངོ་བོ་དང་། དབྱེ་བ་དང་། གཏན་ལ་དབབ་པ་གསུམ་ལས། ངོ་བོ་ནི། རྒྱུ་མཚན་མཚན་མ་
གང་ཞེ་ན། ཀུན་ཏུ་རྟོག་པ་ལ་ཤར་བའི་རྣམ་པ་གང་ཡིན་པ་མིང་གིས་བརྗོད་པར་བྱ་བའི་ཆོས་
ཐམས་ཅད་དེ། དེ་ཡང་ཕྱི་ཡུལ་གྱི་རྣམ་པ་ཕྱིའི་བརྗོད་བྱ་དང་། ནང་བློའི་རྣམ་པ་ནང་གི་བརྗོད་བྱ་
གཉིས་སོ། ། མིང་གང་ཞེ་ན། རྣམ་པ་བདག་ཉིད་ལ་ཡིད་ཀྱིས་ཀུན་ཏུ་བཏགས་པ་ཐ་སྙད་བརྗོད་
པར་བྱེད་པའི་ཚོགས་ཐམས་ཅད་དེ། ཕྱི་ཡུལ་གྱི་རྣམ་པ་དེ་ཉིད་ལ་འདི་གཟུགས་སོ། །འདི་ནི་སྔོན་
པོ་ཞེས་སོགས་ངོ་བོ་དང་ཁྱད་པར་དུ་ཐ་སྙད་འདོགས་པར་བྱེད་པ་ཕྱི་རྗོདབྱེད་དང་། ནང་བློའི་
རྣམ་པ་དེ་ཉིད་ལ་འདི་གཟུགས་འཛིན་ནོ་ཞེས་སོགས་ངོ་བོ་དང་ཁྱད་པར་དུ་ཐ་སྙད་འདོགས་པ་
ནང་རྗོད་བྱེད་དོ། །
ཀུན་ཏུ་རྟོག་པ་གང་ཞེ་ན། ཁམས་གསུམ་པའི་སེམས་དང་སེམས་ལས་བྱུང་བ་བརྗོད་བྱ་
རྗོད་བྱེད་འདྲེ་བའི་གཞི་འདྲེ་རུང་དུ་འཛིན་པར་བྱེད་པ་ཐམས་ཅད་དེ། དེ་ཡང་རྒྱུ་མཚན་ཙམ་
སྣང་བའི་ཀུན་ཏུ་རྟོག་པ་དང་། མིང་ཡང་སྣང་བའི་ཀུན་ཏུ་རྟོག་པ་གཉིས་སོ། །
དབྱེ་བ་ལ་རྒྱུ་མཚན་གྱི་དབྱེ་བ་ནི་རྣམ་པ་ལ་དཔག་ཏུ་མེད་པའི་ཕྱིར་དེ་ཡང་དཔག་ཏུ་
མེད་དེ། འདི་ལྟར་ཤེས་བྱ་གཞི་ལྔ་ཕུང་ཁམས་སྐྱེ་མཆེད་ལ་སོགས་པའི་མཚན་མ་རྣམས་
སོ༑ ༑བསྡུས་ན་རང་བཞིན་རྒྱུ་མཚན་དང་གཟུགས་ཅན་རྒྱུ་མཚན་གཉིས་སུ་འགྱུརརོ། ། མིང་ནི་
རྒྱུ་མཚན་གྱི་སྒོ་ནས་དཔག་ཏུ་མེད་ལ། བསྡུས་ན་ཐ་སྙད་ལས་བྱུང་བ་བཅུ་གཉིས་སམ། ཕྱི་ནང་གི་
རྗོད་བྱེད་གཉིས་སུ་འགྱུར་རོ། ། རྣམ་པར་རྟོག་པ་ནི་མིང་དང་མཚན་མའི་དབང་གིས་དཔག་ཏུ་
མེད་ལ། བསྡུས་ན་དམིགས་པ་ལ་རང་གི་ངང་གིས་འཇུག་པའི་རྟོག་པ་ལ་སོགས་པ་བདུན་ནོ། །
གཏན་ལ་དབབ་པ་ལ་རྫས་བཏགས་སོགས་དཔྱད་པ་དང་། མུ་དཔྱད་པ་དང་། གཅིག་
དང་ཐ་དད་དཔྱད་པའོ། ། དང་པོ་ནི། དེ་གསུམ་ལ་རྫས་ཡོད་དུ་བཏགས་ཡོད་དུ་ཞེ་ན རྒྱུ་མཚན་
ལ་ནི་གཉིས་ཅར་ཡོད་དེ། རྫས་ཡོད་ཀྱི་དམིགས་པ་དང༌། བཏགས་ཡོད་ཀྱི་དམིགས་པ་ལྟ་
-214-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས་ ༼༣༤
བུའོ། ། མིང་གི་བཏགས་ཡོད་ཁོ་ན་ཡིན་ཏེ། མཚན་མ་ལ་ཉེ་བར་བཏགས་པ་ཙམ་ཡིན་པའི་ཕྱིར་
རོ༑ ༑རྣམ་རྟོག་ལ་ཡང་གཉིས་ཅར་ཡོད་དེ། ཁོང་ཁྲོ་དང༌། ཁྲོ་བ་ལྟ་བུའོ། །དེ་གསུམ་ལ་ཀུན་རྫོབདུ་
དོན་དམ་དུ་ཞེ་ན། ཐམས་ཅད་ཀུན་རྫོབ་ཡིན་ཏེ། ཀུན་ནས་ཉོན་མོངས་པར་འགྱུར་བའི་དམིགས་
པ་སོགས་ཡིན་པའི་ཕྱིར་རོ། ། དེ་ལྟར་རྒྱ་ཆེར་དཔྱོད་པར་བྱའོ། ། དེ་ལ་ཀུན་བཏགས་སོགས་སུ་
བཞེད་ལ། རྒྱུ་མཚན་ནི་དཔྱད་ན་ཀུན་བཏགས་ཡིན་ལ། མ་དཔྱད་ན་གཞན་དབང་ཡང་ཡོད་
དོ; ༑མིང་ནི་ཀུན་ཏུ་བཏགས་པ་ཁོ་ནའོ། །འདི་ཡང་མ་དཔྱད་ན་རྐྱེན་གཞན་དབང་ཡིན་ནོ། །རྣམ་
རྟོག་ནི་གཞན་དབང་ཁོ་ནའོ། ། །
མུ་དཔྱད་པ་ནི། རྒྱུ་མཚན་ཡིན་ལ་མིང་མ་ཡིན་པ་ཡོད་དེ། མིང་རྒྱུ་མཚན་དུ་མ་གཏོགས་
པ་རྣམས་སོ། ། མིང་ཡིན་ལ་རྒྱུ་མཚན་མ་ཡིན་པ་མེད་དེ། ཀུན་རྟོག་ལ་མི་སྣང་ན་མིང་དུ་མི་རུང་ལ།
སྣང་ན་རྒྱུ་མཚན་ཡིན་པའི་ཕྱིར་རོ། ། དེ་བས་ན་གཉིས་ཀ་ཡིན་པ་ནི་མིང་ངོ། ། གཉིས་ཀ་མ་ཡིན་པ་
ནི་འཕགས་ངོ་མ་འཁྲུལ་བ་ན་སོ་སོ་རང་གིས་རིག་པ་རྣམས་སོ། །དེ་རྣམ་རྟོག་ལ་རྩི་བ་ནི་གོ་སླའོ། །
གཅིག་དང་ཐ་དད་ནི་རྒྱུ་མཚན་ལས་མིང་དོན་གཞན་མ་ཡིན་ཏེ། ཡིན་ན་མིང་རྫས་ཡོད་
དུ་འགྱུར་བའི་ཕྱིར་རོ། ། དོན་གཅིག་མ་ཡིན་ཏེ། མཚན་མ་སྣང་ན་མི་སྣང་བར་འགྱུར་བའི་ཕྱིར་
རོ༑ ༑དེ་བཞིན་དུ་རྒྱུ་མཚན་ལས་རྣམ་རྟོག་དོན་གཞན་མ་ཡིན་ཏེ རྣམ་རྟོག་མཚན་མ་མིན་པར་
འགྱུར་བའི་ཕྱིར་རོ། ། དོན་གཅིག་ཀྱང་མ་ཡིན་ཏེ། རྣམ་རྟོག་དང་བྲལ་བའི་མཚན་མ་རྣམས་རྣམ་
པར་རྟོག་པར་འགྱུར་བའི་ཕྱིར་རོ། ། དེ་ལྟར་ཀུན་ནས་ཉོན་མོངས་པར་བྱེད་པའི་ཆོས་གསུམ་
བཞག་ནས། ད་ནི་སྐབས་སུ་བབས་པ་བརྗོད་པར་བྱ་སྟེ། འདིར་ཀུན་ཏུ་རྟོག་པ་ནི་གཉིས་སུ་སྣང་
བ་ཙམ་གྱི་རྣམ་པར་རྟོག་པ་དང་། མངོན་པར་ཞེན་པའི་རྣམ་པར་རྟོག་པའོ། ། དང་པོ་ལ་ཡང་
གཉིས་ཏེ། གསལ་བའི་རྣམ་པ་ཅན་དང་། མི་གསལ་བའི་རྣམ་པ་ཅན་ནོ། །གསལ་བའི་རྣམ་པ་ཅན་
གཉིས་ཏེ། གཟུགས་སོགས་གསལ་བའི་རྣམ་པ་ཅན་དང་། བདག་ཏུ་གསལ་བའི་རྣམ་པ་ཅན་
ནོ༔ ༑དང་པོ་ལ་ཡང་གཉིས་ཏེ། དོན་དུ་གསལ་བའི་རྣམ་པ་ཅན་དང་། ཆོས་སུ་གསལ་བའི་རྣམ་པ་
ཅན་ནོ། ། དེ་ལ་དང་པོ་ནི། རྣམ་པར་ཤེས་པའི་སྒོ་ལྔ་སྟེ། འདི་ལ་མ་དཔྱད་པའི་སྐྱེ་ཚུལ་སོགས་
-215-



བརྩེ་ཆེན་འོད་སྣང་ལས།
པོད་ཆེན་དྲུག་གི་པར་ཕྱིན་འགྲེལ་སྐོར་
དང༌། དཔྱད་པའི་སྐྱེ་ཚུལ་གཉིས་ལས། དང་པོ་ནི་མིག་གི་བདག་རྐྱེན་དང་། གཟུགས་སོགས་ཀྱི་
དམིགས་རྐྱེན་དང་། སྔ་བློའི་དེ་མ་ཐག་རྐྱེན་རྣམས་ཀྱིས་ཀུན་གཞི་ལ་གནས་པའི་རང་གི་ས་བོན་གྱི་
གྲོགས་བྱས་ཏེ་མིག་ཤེས་སྐྱེའོ། ། སྐྱེས་ནས་སྣང་ཚུལ་ནི་ཐོག་མ་མེད་པ་ནས་རྒྱུད་དེ་འོངས་པའི་
བག་ཆགས་ཀྱི་དབང་གིས་གཟུང་བ་དང་། འཛིན་པའི་རྣམ་པ་གཉིས་སུ་སྣང་ངོ༌། ། སྣང་ནས་སྒྲོ་
འདོགས་ཚུལ་ནི་གཉིས་ཏེ། ལྷན་སྐྱེས་དང་། ཀུན་བཏགས་ཀྱིས་འདོགས་ཚུལ་ལོ། །དང་པོ་ལ་ཡང་
མི་སྣང་བའི་སྔ་རོལ་ཏུ་ཞེན་ཏེ། སྣང་བར་གྱུར་མ་ཐག་ལྷག་པར་ཞེན་པ་དང་། སྣང་བར་གྱུར་མ་
ཐག་ཞེན་ཏེ་ཅུང་ཞིག་ནས་ལྷག་པར་ཞེན་པ་དང་། ཅུང་ཞིག་ནས་ཞེན་ཏེ། ཡུན་རིང་མོ་ནས་ལྷག་
པར་ཞེན་པར་འགྱུར་བ་དང་གསུམ་གྱི་དང་པོ་ནི། དོན་དེ་མི་སྣང་བའི་སྔ་རོལ་ཏུ་དོན་དེའི་མིང་
ཙམ་ཐོས་པ་སོགས་ཀྱིས་རང་དབང་མེད་པར་ཆགས་བྱའི་དངོས་པོའི་གཟུགས་ཅན་གྱི་མཚན་མ་
ཡིད་ལ་ཤར་ནས་དོན་དེ་མཐོང་བའི་ཆེད་དུ་ལྷག་པར་རྒྱུག་ཅིང་། དེ་ནས་གང་གི་ཚེ་དེ་ཉིད་མིག་
ལམ་དུ་སྣང་བར་གྱུར་པ་དེའི་ཚེ་ཡུལ་གྱི་བུ་མོ་གཟུགས་མཛེས་མ་སོགས་སུ་ལྷག་པར་སྒྲོ་བཏགས་
ནས་ཁ་དོག་དང་རྒྱན་དང་དབྱིབས་ཀྱི་ཁྱད་པར་སོགས་ལས་སོ་སོར་རྟོག་ཅིང། མིང་ལས་ཀྱང་
ཆགས། མཚན་མ་ལས་ཀྱང་ཆགས་ཤིང་ཞེན་ནས་སྲེད་པའོ། །གཉིས་པ་ནི་གློ་བུར་དུ་དོན་དེ་ཉིད་
སྣང་བའི་ཚེ་ཁོ་ན། དེ་དང་དེར་ཞེན་ཅིང་སྒྲོ་བཏགས་ནས་ཞེན་པའོ། ། གསུམ་པ་ནི་དོན་དེ་ཉིད་
སྣང་ནས་ཅུང་ཞིག་ལོན་པ་ན་དེའི་ཟུར་མིག་བལྟ་བ་དང་། འཛུམ་པ་སྟོན་པ་སོགས་ཀྱིས་ཡིད་
གཡོས་ཏེ། དེ་དང་དེར་སྒྲོ་བཏགས་ནས་སྲེད་པའོ། ། དེ་ལྟར་ན་མིང་དང་། མཚན་མ་དང་། རྣམ་
རྟོག་གི་དབང་ཁོ་ནས་འགྲོ་བ་རྣམས་ཉོན་མོངས་སོ། ། ཆགས་པ་ཇི་ལྟ་བར་སྡང་བ་དང་། གཏི་མུག་
ལའང་སྦྱར་བར་བྱའོ། ། སྒྲོ་བཏགས་ནས་འཁོར་བར་འཇུག་ཚུལ་ནི། དེ་ལྟར་སྲེད་པའི་དབང་གི་
རྒྱུ་མ་ཚང་བ་མེད་པ་ལ་འབྲས་བུ་ལྡོག་མི་ནུས་པས་འཁོར་བ་ཡང་སྲིད་པར་འཇུག་པ་ཡིན་ནོ ། །
གཉིས་པ་དཔྱད་པའི་སྐྱེ་ཚུལ་ཡང་གཉིས་ལས། ཅུང་ཟད་དཔྱད་པའི་སྐྱེ་ཚུལ་ནི། འདི་
ལྟར་བདག་རྐྱེན་དང་། དམིགས་ཆེན་བེམ་པོར་གནས་པ་ནི་མེད་ཀྱི། དབང་པོའི་རྣམ་པས་བདག་
རྐྱེན་དང་། དོན་གྱིས་རྣམ་པས་དམིགས་རྐྱེན་བྱས་ནས་རང་གི་ས་བོན་སད་པ་ལས་མིག་ཤེས་
-16-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
སྐྱེའོ། ། སྐྱེས་ནས་སྣང་ཚུལ་ནི་སྔར་དང་འདྲའོ། ། སྣང་ནས་སྒྲོ་འདོགས་ཚུལ་ནི། མིག་ཤེས་ལ་སྣང་
བའི་རྣམ་པ་དེའི་གཟུགས་ཅན་ཡིད་རྟོག་ལ་ཤར་ཏེ། དེས་རང་གི་སྣང་བ་དང་མིག་ཤེས་ཀྱི་སྣང་བ་
གཅིག་ཏུ་སྒྲོ་བཏགས་ཏེ། མིང་དང་མཚན་མ་ལས་སྔར་ལྟར་ཞེན་ཅིང་སྲིད་པར་བྱེད་དོ ། སྒྲོ་
བཏགས་ནས་འཁོར་བར་འཇུག་ཚུལ་ནི། སེམས་ཞེས་བྱ་བ་འགའ་ཡང་འཁོར་བར་འཇུག་པ་མེད་
ཀྱི༑ ༑ལས་ཀྱི་བག་ཆགས་དེ་ཉིད་སད་པ་ལས་རྣམ་པར་སྨིན་པའི་ཀུན་གཞིའི་རྣམ་ཤེས་ལུས་དང་
ལོངས་སྤྱོད་དུ་སྣང་བ་འགྲུབ་བོ། ། ཤིན་ཏུ་དཔྱད་པའི་སྐྱེ་ཚུལ་ནི་རྣམ་པ་དེ་གཉིས་ཀ་ཡང་བདག་
རྐྱེན་དང་། དམིགས་རྐྱེན་དུ་རིགས་པ་མ་ཡིན་ཏེ། ཤེས་པའམ་ཤེས་པའི་ནུས་པ་གང་ཡང་མ་ཡིན་
གྱི༑ ༑སྐྲ་ཤད་ཀྱི་རྣམ་པ་ལྟར་མི་བདེན་པའི་སྣང་བ་ཡིན་པའི་ཕྱིར་རོ། །
འོ་ན་ཇི་ལྟར་ཞེ་ན་དབང་པོར་སྣང་བའི་ཀུན་གཞིས་བདག་རྐྱེན་བྱས དོན་དུ་སྣང་བའི་
ཀུན་གཞིས་དམིགས་རྐྱེན་བྱས། རྣམ་རིག་ཏུ་སྣང་བའི་ཀུན་གཞིས་དེ་མ་ཐག་རྐྱེན་བྱས་ཏེ། མི་
ཤེས་སྐྱེའོ། ། སྣང་ཚུལ་སོགས་ནི་འདྲའོ། ། ཆོས་སུ་གསལ་བ་ནི་ཡིད་ཤེས་རྟོག་མེད་དེ། རྨི་ལམ་
གསལ་སྣང་སོགས་སོ། ། བདག་ཏུ་གསལ་བ་ནི་ཉོན་ཡིད་དོ། ། མི་གསལ་བ་ཅན་ནི་ཀུན་
གཞིའོ། ། མངོན་པར་ཞེན་པ་ཅན་ནི་ཡིད་ཤེས་སོ། ། རྣམ་རྟོག་སྒྲ་དོན་ཅན་ནོ། ། རྣམ་པར་བྱང་བའི་
ཚུལ་ནི་ཡང་དག་པའི་ཤེས་རབ་ཀྱིས་མིང་དང་མཚན་མ་དང་འདུ་བྱེད་ཀྱི་ཆོས་གང་ལ་ཡང་ཞེན་
པ་མེད་པར་བྱས་ཏེ། སྤྲོས་པ་ཐམས་ཅད་ཉེ་བར་ཞི་བའི་ཆོས་དབྱིངས་མངོན་དུ་བྱས་པ་ལས་
སེམས་རྣམ་པར་གྲོལ་བར་འགྱུར་རོ། ། །
དེས་ན་སྤྲོས་པ་ཉེ་བར་ཞི་བར་འདོད་པས་བག་ཆགས་ངན་པ་རྣམས་དགག་པར་
བྱའོ། ། བག་ཆགས་དགག་པར་འདོད་པས་དེའི་རྩ་བ་མངོན་པར་ཞེན་པའི་མངོན་པར་རྟོག་པ་
དགག་པར་བྱའོ། ། ཡུལ་ཅན་དེ་དགག་བར་འདོད་པས་ཡུལ་མཚན་མ་དགག་པར་བྱའོ། ། མཚན་
མ་དགག་པར་འདོད་པས་མིང་དུ་འདོགས་པ་དགག་པར་བྱའོ། ། དེ་ལྟར་རེ་ཞིག་རྣམ་པ་ལ་མིང་
སོ་སོར་བརྟག་པར་བྱ་སྟེ། ཡི་གེའི་ཆ་སྔ་ཕྱི་ཚོགས་པ་མེད། ཆ་རེ་རེས་དོན་སྟོན་པ་མེད་པས་མིང་
ཐམས་ཅད་རྟོག་པས་གློ་བུར་དུ་སྤྲུལ་པ། དེས་ན་བཏགས་པ་ཙམ། དེས་ན་ངོ་བོ་ཉིད་མེད་པ་ནམ་
-2/7.
༔
，， ༔



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
མཁའ་དང་འདྲ་བར་བལྟ་བར་བྱའོ། །དེ་ལྟར་རྗོད་བྱེད་མིང་མེད་པར་ཤེས་པས་བརྗོད་བྱ་མཚན་
མ་མེད་པར་ཤེས་སོ། ། དེ་ཤེས་པས་ཆོས་ཐམས་ཅད་མཚན་མ་དང་བྲལ་བ་བརྗོད་དུ་མེད་པ་ལ་
འཇུག་སྟེ། དེ་ལྟར་ཞུགས་པས་ཆོས་ཀྱི་དབྱིངས་སྤྲོས་པ་ཐམས་ཅད་དང་བྲལ་བ་སྣང་བ་མེད་
པའི་ཡེ་ཤེས་ཀྱིས་མངོན་དུ་བྱེད་དོ། ། དེ་ལྟར་ཀུན་ནས་ཉོན་མོངས་པའི་ཚུལ་ནི་ཀུན་བཏགས་
དང་གཞན་གྱི་དབང་དུ་བྱས་ལ། རྣམ་པར་བྱང་བའི་ཚུལ་ནི་ཡོངས་གྲུབ་ཀྱི་དབང་དུ་བྱས་པའོ། །
གསུམ་པ་རྫས་བཏགས་སོགས་དཔྱད་པ་ནི། ངོ་བོ་ཉིད་གསུམ་པོ་འདི་ལ་རྫས་ཡོད་དུ་
བཏགས་ཡོད་དུ་ཞེ་ན། ཁ་ཅིག་ན་རེ། གཞན་དབང་ནི་རྫས་སུ་ཡོད་པ་ཁོ་ན་སྟེ། གཞན་དུ་ན་
འཁྲུལ་བ་གཞི་མེད་དུ་འགྱུར་བའི་ཕྱིར་རོ། ། ཀུན་བཏགས་ནི། གཞན་དབང་ལྟར་རྫས་སུ་མེད་དེ།
གལ་ཏེ་ཡོད་ན་གཞན་དབང་ལ་ཡོངས་གྲུབ་མེད་པའམ། བྱིས་པ་རྣམས་བདེན་པའི་དངོས་པོ་ལ་
སྤྱོད་པར་འགྱུར་བའི་ཕྱིར་རོ། ། ཐ་སྙད་ཙམ་དུ་ནི་ཡོད་དེ། གཞན་དུ་ན་འགའ་ཡང་སྒྲོ་འདོགས་པ་
མེད་པས་གྲོལ་མི་དགོས་པའམ། འབད་མེད་དུ་གྲོལ་བར་འགྱུར་བའི་ཕྱིར་རོ། ། ཡོངས་གྲུབ་ནི།
ཀུན་བཏགས་ལྟར་སྒྲོ་བཏགས་ཀྱང་མ་ཡིན། གཞན་དབང་ལྟར་རྫས་ཡོད་ཀྱང་མ་ཡིན་ནོ་ཞེས་
ཟེར་རོ། ། འདི་ནི་མི་རིགས་ཏེ་དོན་བྱེད་ནུས་པ་ལ་རྫས་སུ་བྱེད་ན་ཕྱིན་ཅི་ལོག་པའི་ཡོངས་གྲུབ་
བཀག་པར་འགྱུར་ལ། རང་སྐྱ་ཐུབ་པ་ལ་རྫས་སུ་བྱེད་ན་འགྱུར་མེད་ཡོངས་གྲུབ་བཀག་པར་
འགྱུར་བའི་ཕྱིར་རོ། ། དེ་བས་ན་དོན་བྱེད་ནུས་པ་རྫས་སུ་བྱེད་ན། གཞན་འདྲ་བ་ལ་ཕྱིན་ཅི་ལོག་
པའི་ཡོངས་གྲུབ་རྫས་སུ་ཡོད་པ་ཡིན་ནོ། ། རང་སྐྱ་ཐུབ་པ་ལ་བྱེད་ན་གཞན་དབང་ལ་གཉིས་ཅར་
ཡོད་དེ། འདོད་ཆགས་དང་སེར་སྣ་ལྟ་བུའོ། ། ཀུན་བཏགས་ནི་ཕལ་ཆེར་བཏགས་ཡོད་ཡིན་ཏེ།
གཞན་དབང་ལ་བརྟེན་ནས་སྒྲོ་བཏགས་པ་ཙམ་ཡིན་པའི་ཕྱིར་རོ། ། འགྱུར་མེད་ཡོངས་གྲུབ་ནི་
རྫས་ཡོད་ཁོ་ན་ཡིན་ཏེ། གདོད་མ་ནས་དོན་དམ་པའི་ངོ་བོར་གནས་པའི་ཕྱིར་རོ། །ཕྱིན་ཅི་མ་ལོག་
པ་ལ་གཉིས་ཅར་ཡོད་དེ། ཟག་མེད་ཀྱི་ཤེས་རབ་དང་། དེའི་རྗེས་སུ་འབྲང་བའི་རྟོག་དཔྱོད་ལ་
སོགས་པ་རྫས་བཏགས་ཡིན་པའི་ཕྱིར་རོ། ། །
དེའི་རིགས་པས་དཔྱད་བཟོད་བརྟན་པ་ལ་རྫས་སུ་བྱེད་པའི་ཕྱོགས་ལའང་ཇི་རིགས་སུ་
-213-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཤེས་པར་བྱའོ། །དེ་གསུམ་ལ་དོན་དམ་དུ་ཡོད་པ་དུ ཀུན་རྫོབ་ཏུ་ཡོད་པ་དུ་ཞེ་ན། གཞན་དབང་
ནི་དེ་ཁོ་ན་ཉིད་ལ་སྒྲིབ་པའི་ཆ་ནས་ཀུན་རྫོབ་དང་། རིགས་པས་དཔྱད་བཟོད་དུ་བདེན་པས་དོན་
དམ་དུ་འཇོག་གོ ། ཀུན་བཏགས་ནི་ཀུན་རྫོབ་ཁོ་ན་ཡིན་ཏེ། དེ་ཁོ་ན་ཉིད་མཐོང་བ་ལ་སྒྲིབ་པའི་
ཕྱིར་དང་། དམ་པའི་རིགས་པས་དཔྱད་ན་མི་བདེན་པའི་ཕྱིར་རོ། ། འགྱུར་མེད་ཡོངས་གྲུབ་ནི་
དོན་དམ་ཁོ་ན་སྟེ། མི་རྟོག་པའི་ཡེ་ཤེས་ཀྱི་སྤྱོད་ཡུལ་དམ་པ་ཡིན་པའི་ཕྱིར་དང། ཐམས་ཅད་དུ་
མི་གྱུར་བར་ཡོངས་སུ་གྲུབ་པའི་ཕྱིར་རོ། ། ཡོངས་གྲུབ་ཅིག་ཤོས་ཀྱང་དོན་དམ་ཁོ་ན་སྟེ དེ་ཁོ་ན་
ཉིད་མཐོང་བྱེད་ཡིན་པའི་ཕྱིར་དང་། རིགས་པས་དཔྱད་བཟོད་ཀྱི་བདེན་པ་ཡིན་པའི་ཕྱིར་རོ། །
གཅིག་དང་ཐ་དད་དཔྱད་པ་ནི། ཀུན་བཏགས་གཞན་གཉིས་ལས་རྫས་དེ་ཉིད་དང་
གཞན་དུ་བརྗོད་པར་མི་བྱ་སྟེ། ངོ་བོ་མེད་པའི་ཕྱིར་རོ། ། འགྱུར་མེད་ནི་ཅི་རིགས་པར་ཤེས་པར་
བྱའོ། །ཕྱིན་ཅི་མ་ལོག་པ་ནི་མ་རིག་གཞན་དབང་ལས་རྫས་གཞན་དུ་བརྗོད་པར་བྱའོ །དེ་ལྟར་ངོ་
བོ་ཉིད་གསུམ་ཤེས་ན་སྟོང་པ་ཉིད་ཅེས་པ་ཞེས་བྱའི། དོན་དམ་པར་གཏན་མ་གྲུབ་པའི་སྟོང་པ་ནི་
རྟོག་གེ་བ་ཚིག་ལ་རྟོག་པ་རྣམས་ཀྱི་ལུགས་ཡིན་ནོ་ཞེས་ཟེར་རོ། ། དེ་ཡང་བདེན་དངོས་འགོག་
པའི་རིགས་པས་རྒྱ་ཆེར་བཀག་ཟིན་ཏོ། །
གཉིས་པ་ནི་འཕགས་པ་ལྟར་ན། དོན་སྨྲ་སྤྱོད་པའི་དབུ་མ་ཡིན་པས། ནང་ངམ་ཕྱི་རོལ་
གང་ཅིའང་རུང་། ། ཡང་དག་ཀུན་རྫོབ་གཞན་གྱི་དབང༌། ། བདག་གམ་ཆོས་ནི་གང་ཅིའང་
རུང་། །བདེན་པར་བཏགས་བྱ་ཀུན་བཏགས་ཉིད། །གཞན་དབང་བདེན་པས་སྟོང་པ་ཡི། །སྤྲོས་པ་
ཞི་དེ་ཡོངས་གྲུབ་བོ། ། རྒྱུ་དང་རྐྱེན་ལས་བྱུང་བའི་ཕྱིར། ། གཞན་གྱི་དབང་ཞེས་བྱ་བར་
བརྗོད། །དོན་མེད་རྟོག་པས་སྒྲོ་བཏགས་ཕྱིར། །ཀུན་བཏགས་ཞེས་ནི་བྱ་བར་བརྗོད། །ཆོས་རྣམས་
ཡང་དག་སྟོང་ཉིད་དུ། །ལེགས་པར་གྲུབ་ཕྱིར་ཡོངས་གྲུབ་བོ། །ཀུན་རྫོབ་ཏུ་ན་རྣམ་ཤེས་ལྟར། །ཕྱི་
རོལ་དོན་ཡང་ཅིས་མི་འདོད། ། ཇི་ལྟར་མདོ་ལས་སེམས་ཙམ་གསུངས། ། དེ་བཞིན་གཟུགས་ཀྱང་
རབ་ཏུ་གསུངས། ། ཇི་ལྟར་རྣམ་ཤེས་གྲགས་པ་ལྟར། ། དེ་བཞིན་དོན་ཡང་རབ་ཏུ་གྲགས། ། དཔྱད་
ན་དོན་ནི་མེད་ཅེ་ན། ། སེམས་ཙམ་ལ་ཡང་ཚུལ་འདི་མཚུངས། ། མདོར་ན་སྒྲོ་བཏགས་ཀུན་
219-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
བཏགས་ཉིད། ། རྟེན་ཅིང་འབྲེལ་འབྱུང་གཞན་གྱི་དབང་། །དེ་ཡི་ཆོ་ཉིད་ཡོངས་སུ་གྲུབ། །དེ་ལྟར་
ན་སློབ་དཔོན་ཀ་མ་ལ་ཤི་ལ་སོགས་པ་ཡང་བཞེད་པ་ཡིན་ནོ ། །
སློབ་དཔོན་ནི་རྣལ་འབྱོར་དཔྱོད་པའི་དབུ་མ་པ་ཡིན་པས། གཉིས་མེད་སྒྱུ་མ་ལྟ་བུའི་
སེམས། །ཡང་དག་ཀུན་རྫོབ་གཞན་གྱི་སེམས། །མཚན་ཉིད་གཞན་ནི་སྔ་མ་བཞི། །ཡང་དག་ཀུན་
རྫོབ་ཙམ་དུ་ཡང་
། ། ཕྱི་རོལ་དོན་ནི་ཡོད་མ་ཡིན། ། སྣང་བ་འདི་ནི་ཁྱོད་ཉིད་ཀྱང་། ། སེམས་སུ་
གསལ་བར་འདོད་པ་ཡིན། ། དེ་ལས་གཞན་པའི་དོན་ཡོད་ན། ། འཇིག་རྟེན་ལ་ཡང་དྲི་བར་
གྱིས། །བྱེད་པོ་ཟ་པོ་དགག་ཕྱིར་དུ། །སེམས་ཙམ་གསུངས་པ་ཡིན་ན་ནི། །བྱེད་པོ་ཟ་པོ་དགག་ཕྱིར་
དུ; ༑ལས་ཙམ་ཞེས་ཀྱང་ཅིས་མི་གསུངས། ། གཟུགས་ལ་ཆགས་པ་ལྡོག་ཕྱིར་དུ། ། དོན་ཡོད་མ་
ཡིན་སེམས་ཉིད་ན། ། སེམས་ལ་ཆགས་པ་ལྡོག་ཕྱིར་དུའང་། ། དོན་ཙམ་ཉིད་ཅེས་ཅིས་མི་
གསུངས། །ཡུལ་ཅན་མེད་པས་ཡུལ་ཉིད་ཀྱང་། །ཡོད་འཛིན་འགོག་པ་སླ་བ་ཡིན། །དེ་ལྟར་ནི་སློབ་
དཔོན་ཞི་བ་འཚོ་ལ་སོགས་པ་ཡང་བཞེད་པ་ཡིན་ནོ ། ཡང་ན། ཡང་དག་མིན་རྟོག་གཞན་གྱི་
དབང༌། ། དེ་ལ་གཉིས་ཚུལ་ཀུན་བཏགས་ཏེ། ། གཉིས་མེད་ངོ་བོ་ཡོངས་གྲུབ་སྟེ། ། དེ་གསུམ་ངོ་བོ་
མེད་པར་བསྟན། །དེ་ལྟ་བུའི་ངོ་བོ་ཉིད་གསུམ་པོ་དེ་ཡང་ཐ་སྙད་ཐམས་ཅད་དུ་རྣམ་པརགཞག་པ་
ཡིན་གྱི། དོན་དམ་པར་གང་ཡང་བདེན་པ་མེད་དེ། སྣང་བ་དང་སྟོང་པ་དཔྱོད་པའི་རིགས་པས་
དཔྱད་མི་བཟོད་པའི་ཕྱིར་རོ། ། དེ་ལྟར་ཡང་མདོ་ལས། ཀུན་བཏགས་མེད་ཅིང་གཞན་དབང་
མེད། ། གྲུབ་པའི་དངོས་པོའང་ཡོད་མེད་། ། བློ་ཡིས་ཇི་ལྟར་རྣམ་པར་བརྟག ། ཅེས་གསུངས་པ་
ཡིན་ནོ། །
ཀླན་ཀ་སྤང་བ་ནི། འོ་ན་མདོ་ལས། སེམས་ཅན་གང་དག་བསོད་ནམས་དང་། ཡེ་ཤེས་
ཡང་དག་པར་འགྲུབ་པ་མ་ཡིན་ལ། དྲང་པོའི་རང་བཞིན་ཅན་ཡང་མ་ཡིན་མོད་ཀྱི འོན་ཀྱང་རྟོག་
པ་སེལ་བ་ནུས་ལ། རང་གི་ལྟ་བ་མཆོག་ཏུ་འཛིན་པར་གནས་པ་དག་གིས་ཆོས་འདི་ཐོས་ན ངས་
དགོངས་ཏེ་བཤད་པ་ཟབ་མོ་ཡང་དག་པ་ཇི་ལྟ་བ་བཞིན་མི་ཤེས་ཏེ ཆོས་དེ་ལ་མོས་ཀྱང་ཆོས་
འདི་དག་ཐམས་ཅད་ནི་ངོ་བོ་ཉིད་མེད་པ་ཁོ་ན་ཡིན་ནོ ། ཞེས་སོགས་ཆོས་ལ་སྒྲ་ཇི་བཞིན་ཁོ་ནར་
-220-



1མས
གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མངོན་པར་ཞེན་པར་བྱེད་དེ། དེ་དག་གཞི་དེས་ན་ཆོས་ཐམས་ཅད་ལ་མེད་པར་བལྟ་བ་དང་།
མཚན་ཉིད་མེད་པར་བལྟ་བ་ཐོབ་ནས་ཀྱང་ཆོས་ཐམས་ཅད་ལ་མཚན་ཉིད་ཐམས་ཅད་ཀྱིས་
སྐུར་བ་འདེབས་ཏེ། འདི་ལྟར་གཞན་དབང་དང་། ཡོངས་གྲུབ་ཡོད་ན་ནི་ཀུན་བཏགས་ཀྱི་མཚན་
ཉིད་ཀྱང་ཤེས་པར་འགྱུར་ན། དེ་དག་མེད་པས་མཚན་ཉིད་གསུམ་ཆར་ལ་སྐུར་བ་འདེབས་ཏེ།
ཆོས་ལ་ཆོས་སུ་འཛིན་ཡང་དོན་མ་ཡིན་པ་ལ་དོན་དུ་འཛིན་པས་ཤེས་རབ་ལས་ཡོངས་སུ་ཉམས།
དགེ་བའི་ཆོས་རྒྱ་ཆེ་བ་དང༌། དཔག་ཏུ་མེད་པ་ཐམས་ཅད་ཡོངས་སུ་ཉམས་པར་འགྱུར་རོ་ཞེས་
གསུངས་པ་ཇི་ལྟར་ཞེ་ན། དེ་ནི་ཆོས་ཉིད་ཟབ་མོ་ལ་སྐྲག་པའི་བློ་ཅན་རྣམ་རིག་གི་གདུལ་བྱ་
རྣམས་རྗེས་སུ་བཟུང་བའི་ཕྱིར་དེ་སྐད་བསྟན་གྱི སྒྲ་ཇི་ལྟ་བ་བཞིན་མ་ཡིན་ཏེ། བདག་ཉིད་ཆེན་
པོ་འཕགས་པ་ཀླུ་སྒྲུབ་ལ་སོགས་པས་བཤད་པའི་ལུང་དང་རིགས་པས་བརྟགས་ན་སྲུངས་མི་
བཟོད་པའི་ཕྱིར་རོ། ། །
བྱ་དཀའ་རྣམ་གསུམ་གྱི་སྐབས་འདིར། གལ་ཏེ་གཞི་ཤེས་ཀྱི་སྦྱོར་བའི་སྐབས་མ་ཡིན་
ནམ། ཇི་ལྟར་ན་མཁྱེན་གསུམ་གྱི་སྦྱོར་བ་འཆད་དེ། རྣམ་ཀུན་གྱི་སྦྱོར་བ་སོགས་དང་ཟློས་པར་
འགྱུར་བའི་ཕྱིར་རོ་ཞེ་ན། སྐྱོན་མེད་དེ། འཕགས་པ་ལྟར་ན། འདིར་ནི་གཞི་ཤེས་ཀྱི་ནང་དུ་ལམ་
ཤེས་དང་རྣམ་མཁྱེན་ཡང་འདུས་པ་ལྟར། དེའི་སྦྱོར་བའི་ནང་དུ་གཞན་གཉིས་ཀྱི་སྦྱོར་བ་ཡང་
འདུ་བས་གཏན་ལ་དབབ་བྱའི་གཞི་ཤེས་ལས་བརྩམས་ཏེ། སྦྱོར་བའི་ཚུལ་དུ་གསུམ་དུ་ཕྱེ་བ་ཡིན་
ལ༑ ༑རྣམ་ཀུན་གྱི་སྐབས་སུ་ནི། སྦྱོར་བ་གསུམ་ག་བསྡུས་ཏེ་སྒོམ་པའི་ཆ་ནས་སྟོན་པ་ཡིན་པའི་
ཕྱིར་དང་། སློབ་དཔོན་ལྟར་ན། འདིར་ནི་མཁྱེན་གསུམ་ཡུལ་དུ་བྱས་ནས་ཞེན་སྤྱོད་འགོག་པའི་
སྦྱོར་བ་སྟོན་པ་ཡིན་པར་ཐལ། རྣམ་ཀུན་ཏུ་ནི་གཞི་ལམ་རྣམ་པ་སྐྱེ་མེད་གསུམ་དུ་སྒོམ་པའི་མཁྱེན་
གསུམ་གྱི་སྦྱོར་བ་སྟོན་པ་ཡིན་པའི་ཕྱིར་རོ། །མདོ་སྦྱོར་ནི་གོ་སླའོ། ། །
སེམས་ཅན་རྣམས་ཀྱི་ཞེས་སོགས་ཀྱིས་བྱ་དཀའ་རྣམ་གསུམ་ཇི་ལྟར་བསྟན་ཞེ་ན
སེམས་ཅན་གྱི་དོན་དུ་གོ་ཆ་བགོས་པ་དག་གི་གྲོལ་བ་ནི་རྣམ་མཁྱེན་ཡིན་ལ། དེ་ནི་ནམ་མཁའ་
གྲོལ་བ་ལྟར་ཆེད་དུ་བྱ་དཀའོ་ཞེས་དོན་གྱིས་བསྟན་པའི་ཕྱིར་དང་། སེམས་ཅན་གྱི་དོན་དུ་གོ་ཆ་
-231-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
འཚལ་བའི་འདེགས་པ་ནི་སེམས་ཅན་རྣམས་གོང་ནས་གོང་དུ་སྦྱོར་བའི་འགྲོ་དོན་ཡིན་ལ དེ་ནི་
ནམ་མཁའ་བར་སྣང་ལ་འདེགས་པ་ལྟར་སྦྱོར་བ་བྱ་དཀའོཞེས་དོན་གྱིས་བསྟན་པའི་ཕྱིར་དང་།
སེམས་ཅན་གྱི་སླད་དུ་བློ་དགྲོལ་བ་ནི་ཆོས་སྟོན་པ་སོགས་ཡིན་ལ། དེ་ནི་ནམ་མཁའ་ལ་ཡོངས་སུ་
གྲོལ་བ་ལྟར་བྱ་དཀའོ་ཞེས་དོན་གྱིས་བསྟན་པའི་ཕྱིར་རོ། ། ཇི་ལྟར་ན། དཔེ་དེ་བཞིན་དེ་དག་
ཡོངས་སུ་དཀའ་བ་ཡིན་ཞེ་ན། དོན་དམ་ལས་བརྩམས་ཏེ། རྣམ་མཁྱེན་ནི་ནམ་མཁའ་ལྟ་བུ་ཡིན་
པའི་ཕྱིར་དང༌། སེམས་ཅན་བྱང་ཆུབ་ལ་འགོད་པའི་སེམས་ཅན་དང་། བྱང་ཆུབ་ནི་ནམ་མཁའ་ལྟ་
བུ་ཡིན་པའི་ཕྱིར་དང་། ཆོས་བསྟན་བྱའི་གདུལ་བྱ་རྣམས་ཀྱང་ནམ་མཁའ་ལྟ་བུ་ཡིན་པའི་ཕྱིར་
དང༌། ཀུན་རྫོབ་ལས་བརྩམས་ཏེ། བསྐལ་པ་གྲངས་མེད་ནས་ཐོབ་དགོས་པས་ཆེད་དུ་བྱ་དཀའ་
བ་དང་། གྲངས་མེད་དུ་ཉམས་སུ་བླང་དགོས་པས་སྦྱོར་བ་བྱ་དཀའ་བ་དང། གྲངས་མེད་དུ་
གནས་ལ་བསྟན་དགོས་པས་ལས་སམ་བྱེད་པ་བྱ་དཀའ་བའི་ཕྱིར་རོ། །
མཉམ་ཉིད་ཀྱི་སྐབས་འདིར། བྱང་སེམས་ཀྱི་སྦྱོར་བའི་མཉམ་ཉིད་ཀྱི་མཚན་ཉིད ཡུལ་
ཡུལ་ཅན་དུ་རློམ་པ་བཀག་ནས་བདེན་པར་མི་དམིགས་པར་སྒོམ་པའི་རྣལ་འབྱོར་ཞེས་བྱ་བ་ནི་
མི་འཐད་དེ། སངས་རྒྱས་ཀྱི་ཡེ་ཤེས་ཀྱང་དེའི་མཉམ་ཉིད་དུ་འགྱུར་བ་དང༌། མི་དམིགས་པ་
གཉིས་ཟློས་པའི་ཕྱིར་རོ། ། འོ་ན་ཇི་ལྟར་ཞེ་ན། ཡུལ་ཡུལ་ཅན་གྱི་རློམ་པ་སྤངས་པའི་སྒྲུབ་ལྡན་གྱི་
རྣལ་འབྱོར་ཞེས་བྱ་སྟེ། རློམ་པ་མེད་པ་ཞེས་བྱ་བ་རློམ་པ་སྤངས་པའི་དོན་ཡིན་གྱི དེ་དུས་ན་རློམ་
པ་མངོན་གྱུར་མེད་པ་ཙམ་མ་ཡིན་ཏེ། ཉན་རང་འཕགས་པའི་མཉམ་བཞག་ནའང་རློམ་པ་མངོན་
གྱུར་པ་མེད་པའི་ཕྱིར་རོ། །ལྡོག་པའི་དབྱེ་བ་བཞིའོ། ། །
མཉམ་ཉིད་ཀྱི་མདོ་སྦྱོར་ནི་གཟུགས་རློམ་སེམས་སུ་མི་བྱེད་ཞེས་པ་ངོ་བོ་མི་རློམ་པ་
བསྟན་ཏེ། གཟུགས་ནི་གཟུགས་ཀྱི་ངོ་བོ་ཙམ་ཡིན་པའི་ཕྱིར་རོ། ། གཟུགས་ཀྱི་རློམ་སེམས་སུ་མི་
བྱེད་ཅེས་པས་ཁྱད་པར་གྱིས་མི་རློམ་པ་བསྟན་ཏེ། གཟུགས་ཀྱི་ཁྱད་པར་སྔོན་པོ་ལ་སོགས་པས་
མཛེས་པ་སོགས་སུ་རློམ་པའི་ཕྱིར་རོ། ། རྗེས་སུ་གཟུགས་ལ་རློམ་སེམས་སུ་མི་བྱེད་ཅེས་པས་དབྱེ་
བས་མི་རློམ་པ་བསྟན་ཏེ། གཟུགས་ལ་རྣམ་གཉིས་དང་། ཉི་ཤུ་ལ་སོགས་དབྱེ་བའི་ཕྱིར་
-222-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
རོ༑ ༑གཟུགས་དག་གི་རློམ་སེམས་སུ་མི་བྱེད་ཅེས་པས་རྟོག་པས་མི་རློམ་པ་བསྟན་ཏེ གཟུགས་
བདག་གི་ཡུལ་སྟེ་རྟོགས་སོ་ཞེས་རློམ་པར་བྱེད་པའི་ཕྱིར་རོ། ། །
མཐོང་ལམ་གྱི་སྐབས་འདིར། མདོ་དེ་དང་དེས་བྱང་སེམས་ཀྱི་མཐོང་ལམ་སྡུག་བསྔལ་ལ་
ཆོས་བཟོད་ལ་སོགས་པ་ཇི་ལྟར་བསྟན་ཞེ་ན་བྱང་སེམས་ཀྱི་སྡུག་བསྔལ་ཆོས་བཟོད་ནི་གཟུགས་
སོགས་རྟག་མི་རྟག་གི་མཐའ་བྲལ་གསར་རྟོགས་ཀྱི་ཡེ་ཤེས་ཡིན་ལ། དེ་ཉིད་འདིས་བསྟན་པའི་
ཕྱིར་དང་། དེའི་རིགས་པས་འོག་མ་རྣམས་ཀྱང་སྡུག་བསྔལ་ཡིན་མིན་གྱི་མཐའ་ལས་འདས་པ་
སོགས་སུ་དོན་གྱིས་མཚུངས་པའི་ཕྱིར་རོ། ། ཡང་ན་སྡུག་བསྔལ་ཤེས་བྱ་ཡིན་པས་མཐའ་བྲལ་དུ་
རྟོགས་པའི་རྣམ་པས་བསྟན་པའི་ཕྱིར་དང་། ཀུན་འབྱུང་སྤང་བྱ་ཡིན་པས་གཉེན་པོ་ལ་རྒྱུའི་སྤྲིན་
གྱིས་མ་གོས་པ་ནམ་མཁའ་འདྲ་བ་དང་། ཆགས་པ་དང་། ཡོད་འཛིན་དང་། བརྗོད་པའི་སྐྱོན་
སྤངས་པའི་རྣམ་པས་བསྟན་པའི་ཕྱིར་དང༌། བདེན་བཞིའི་ནང་ནས་འགོག་པའི་ཆོས་ཉིད་ཐོབ་བྱ་
ཡིན་པས་འདི་དོན་བརྗོད་པས་གཞན་ལ་སྦྱིན་དུ་མེད་ཀྱི བརྗོད་མེད་ཀྱི་ཡེ་ཤེས་ཀྱིས་ཐོབ་བྱར་
དོན་གྱིས་བསྟན་པའི་རྣམ་པ་ལས་བརྩམས་ཏེ་ཞི་བས་དམིགས་སུ་མེད་པ་གྱ་ནོམ་རྟོགས་པས་
ཤིན་ཏུ་རྣམ་པར་དག་པ་ནད་ལས་ངེས་པར་འབྱུང་བས་ནད་མི་འབྱུང་བའི་རྣམ་པས་བསྟན་པའི་
ཕྱིར་དང་། དེ་རྣམས་ལས་མཆོག་ཏུ་གྱུར་པའི་རིན་པོ་ཆེའི་མིང་བྱེ་བྲག་ཏུ་བཏགས་པ་བཞི་ནི་སྔར་
གྱི་ཤུགས་ལམ་དང་རྗེས་ཤེས་ཀྱང་ངན་སོང་ཆད་པ་ལ་སོགས་པ་ཡིན་པའི་སྟོབས་ཀྱིས་དེ་བཞི་ལ་
འཇུག་པའི་ཕྱིར་རོ། ། །
སྒོམ་ལམ་མི་སྟོན་པའི་རྒྱུ་མཚན་འདིར་ཁ་ཅིག་ནི། ཉན་ཐོས་ཀྱི་སྒོམ་ལམ་མི་སྟོན་པའི་རྒྱུ་
མཚན་ཁོ་ན་ལ་སྦྱོར་བར་སྣང་ངོ་། །དེ་ནི་ནོར་ཏེ། ཤུགས་བསྟན་གྱི་དོགས་སྤོང་ཡང་བྱེད་དགོས་ན་
འདིར་བྱང་སེམས་ཀྱི་མཐོང་ལམ་དངོས་སུ་བསྟན་ན་སྒོམ་ལམ་མི་སྟོན་པའི་རྒྱུ་མཚན་ཅི་ཞིག་
ཡིན་ཞེས་དོགས་པ་ཤིན་ཏུ་ཡང་སྤང་དགོས་པས་བྱང་སེམས་ཀྱི་སྒོམ་ལམ་མི་སྟོན་པའི་རྒྱུ་མཚན་
གྱིས་གཞུང་གཞན་བརྩམ་དགོས་པའི་ཕྱིར་དང་། སྦྱོར་ལམ་མི་སྟོན་པའི་རྒྱུ་མཚན་ཡང་། ཉན་
ཐོས་ཀྱི་ཁོ་ན་ལ་སྦྱོར་བར་རིགས་པ་ལས། བྱང་སེམས་ཀྱི་སྦྱོར་ལམ་ཡང་མི་སྟོན་པའི་རྒྱུ་མཚན་
-223-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
ཡང་བཤད་པའི་ཕྱིར་རོ། ། འགའ་ཞིག་ནི་འདི་སྐད་འཆད་དེ། ལམ་ཤེས་ཀྱི་སྐབས་གཞན་དུ་
འདིར་ཡང་བྱང་སེམས་ཀྱི་མཐོང་ལམ་གྱི་རྗེས་སུ་བྱང་སེམས་ཀྱི་སྒོམ་ལམ་ཅིའི་ཕྱིར་མི་སྟོན་ཞེ་ན།
དགོས་པ་མེད་པའི་ཕྱིར་རོ། ། འདིར་ཡང་མངོན་དུ་བྱ་བའི་ཕྱིར་ནི་བསྟན་མི་དགོས་ཏེ ལམ་ཤེས་
ཀྱི་སྐབས་སུ་བསྟན་པས་འགྲུབ་པའི་ཕྱིར་རོ། །འོན་ཏེ་གཞི་ཤེས་ནི་ཉན་ཐོས་ཀྱི་ལམ་ཤེས་པར་བྱ་
བའི་ཕྱིར་དུ་ཡིན་པས་ཉན་ཐོས་ཀྱི་སྒོམ་ལམ་ཤུགས་ལས་ཤེས་པར་བྱ་བའི་ཕྱིར་བསྟན་དགོས་
སྙམ་ན་ཡང་མ་ཡིན་ཏེ། མཐོང་ལམ་བསྟན་པས་དེ་རྒྱུན་དུ་གོམས་པ་སྒོམ་ལམ་ཡིན་པར་ཤེས་པར་
འགྱུར་བའི་ཕྱིར་དང་། ཉན་ཐོས་ཀྱི་ལམ་ནི་བྱང་ཆུབ་སེམས་དཔའི་གཞན་རྗེས་སུ་བཟུང་བའི་
དོན་དུ་ཡོངས་སུ་ཤེས་པར་བྱ་བ་ཙམ་ཡིན་གྱི་ ཡང་ཡང་སྒོམ་པའི་སྒོ་ནས་མངོན་དུ་བྱ་བ་ནི་མ་
ཡིན་པས་ཉན་ཐོས་ཀྱི་སྒོམ་ལམ་ཤུགས་ལ་ཤེས་པར་བྱ་བའི་ཕྱིར། ཡང་བྱང་སེམས་ཀྱི་སྒོམ་པའི་
ལམ་ནི་མ་བསྟན་ནོ། །ནི་ཞེས་པ་ནི་མཐོང་ལམ་དགར་བ་སྟེ། དེ་ནི་ཉན་ཐོས་ཀྱི་མཐོང་ལམ་ཤུགས་
ལ་ཤེས་པར་བྱ་བའི་ཕྱིར་བསྟན་ནོ། ། གང་དག་གཞུང་འདི་ཉན་ཐོས་ཀྱི་སྒོམ་ལམ་མི་སྟོན་པའི་རྒྱུ་
མཚན་ལ་སྦྱོར་བ་ནི་མི་འཐད་དེ། དངོས་བསྟན་ལ་བསམས་ན་མཐོང་ལམ་ཡང་མ་བསྟན་ལ།
ཤུགས་བསྟན་ལ་བསམས་ན་དོགས་པའི་སྐབས་འཇུག་པ་ཡང་མི་རིགས་པའི་ཕྱིར་རོ་ཞེས་ཟེར་
རོ༑ ༑དེ་ནི་སྙིང་པོ་མེད་དེ། རྒྱུ་མཚན་མཚུངས་པ་དང་། ཁས་བླངས་འགལ་བ་དང་། ཧ་ཅང་ཐལ་
བའི་ཕྱིར་རོ། །དང་པོ་ནི་མཐོང་ལམ་ཡང་བསྟན་མི་དགོས་པར་འགྱུར་ཏེ། ལམ་ཤེས་ཀྱི་སྐབས་སུ་
བསྟན་པས་འགྲུབ་པའི་ཕྱིར་རོ། ། གལ་ཏེ་མཐོང་ལམ་ནི་ཉན་ཐོས་ཀྱི་མཐོང་ལམ་ཤུགས་ལ་ཤེས་
པར་བྱ་བའི་ཕྱིར་བསྟན་དགོས་སོ་ཞེ་ན། ལམ་ཤེས་དང་གཉེན་པོ་གཞི་ཤེས་ཀྱི་སྒོམ་ལམ་གཅིག་
ན་མཐོང་ལམ་ཡང་གཅིག་པས་ལམ་ཤེས་ཀྱི་མཐོང་ལམ་གྱིས་ཉན་རང་གི་མཐོང་ལམ་ཤུགས་ལ་
ཤེས་པར་ཡང་མཚུངས་པའི་ཕྱིར་རོ། ། འདིར་དེའི་དོན་དུ་བསྟན་མི་དགོས་པར་འགྱུར་
རོ༑ ༑གཉིས་པ་ནི་གཉེན་པོ་གཞི་ཤེས་སྐབས་འདིའི་བརྗོད་བྱའི་གཙོ་བོ་མ་ཡིན་པར་འགྱུར་ཏེ
འདིའི་ལམ་གྱི་རང་བཞིན་ནི་མཐོང་ལམ་དག་ནི་ཉན་ཐོས་ཀྱིཐོང་ལམ་ཤེས་པར་བྱ་བ་ཙམ་གྱི་
དོན་དུ་བསྟན་གྱི། སྐྱེད་པའི་དོན་དུ་བསྟན་པ་མ་ཡིན་པའི་ཕྱིར་རོ། ། དཔེར་ན། སྐབས་དང་པོའི་
-224-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
སེམས་བསྐྱེད་སོགས་ནི་རྣམས་མཁྱེན་མཚོན་པའི་ཕྱིར་བསྟན་པ་ཡིན་པས་བརྗོད་བྱའི་གཙོ་བོ་མ་
ཡིན་པར་བཤད་པ་བཞིན་ནོ། ། འདོད་པ་ཡང་མ་ཡིན་ཏེ། བརྗོད་བྱའི་གཙོ་བོར་ཁས་བླངས་པའི་
ཕྱིར་རོ། ། །
གསུམ་པ་ནི། ཚུལ་རོལ་ཕ་རོལ་མཐའ་ལ་མིན། ། ཞེས་སོགས་ཀྱི་སྐབས་སུ་མི་མཐུན་
ཕྱོགས་ཤུགས་ལས་གསུངས་ནས། དེ་ལས་འཕྲོས་ཏེ། ཉན་རང་ལའང་རྟེན་འབྲེལ་ཤེས་ན་སྟོང་
ཉིད་ཤེས་པས་ཁྱབ་པས་ཇི་ལྟར་ཡུམ་རིང་བར་འགྱུར་ཞེས་སོགས་ཀྱི་དོགས་པ་འཇུག་པའི་
སྐབས་མེད་པའི་ཕྱིར་རོ། ། འོ་ན་ཇི་ལྟར་ཞེ་ན། བྱང་སེམས་ལ་སྒོམ་ལམ་མི་སྟོན་པའི་རྒྱུ་མཚན་
དང༌། ཉན་རང་ལ་མི་སྟོན་པའི་རྒྱུ་མཚན་ནོ། །དང་པོ་ནི། འདིར་འཛིན་སྒོམ་ལམ་ནི་ཉན་ཐོས་བྱང་
སེམས་ཁོ་ནའི་འཛིན་པ་མ་ཡིན་གྱི། གཉིས་ཀའི་ཕྱིར་འཛིན་པ་ཡིན་ནོ། །དེ་ལ་ཐམས་ཅད་ཤེས་པ་
གཉིས་ཀྱི་སྐབས་འདིར་སྒོམ་པའི་ལམ་ལ་སོགས་པ་མ་སྟོནནོ། ། དེའི་རྒྱུ་མཚན་གང་ཞེ་ན། བྱང་
སེམས་ཀྱི་ཐམས་ཅད་ཤེས་པ་ཉིད་ནི་ཉན་རང་གི་ས་ལས་ཤེས་ནས་འདའ་བའི་དོན་དུ་ཡིན་ལ།
ཉན་ཐོས་ཀྱི་ལམ་ནི་བྱང་ཆུབ་སེམས་དཔས་མཐོང་ལམ་ཉིད་དུ་ཤེས་ནས་དེའི་བྱེད་པ་ལས་
འདའ་བ་ཡིན་གྱི། འདས་རྗེས་ཡང་ཆེད་དུ་གཏད་ནས་ཡང་ཡང་མངོན་དུ་བྱ་བ་ནི་མ་ཡིན་པས་མི་
མཐུན་ཕྱོགས་ཀྱི་གཞི་ཤེས་ཀྱིས་བསྡུས་པའི་ཉན་ཐོས་ཀྱི་སྒོམ་ལམ་ལོགས་སུ་མ་བསྟན་ལ། སྤང་
བྱ་མེད་ན་དེ་སྤོང་བའི་གཉེན་པོ་དོན་མེད་པས་གཉེན་པོ་གཞི་ཤེས་ཀྱི་སྒོམ་ལམ་ལོགས་སུ་མ་
བསྟན་ཏོ། །ཆེད་དུ་གཏད་ནས་ཉན་ཐོས་ཀྱི་སྒོམ་ལམ་མི་སྒོམ་པའི་རྒྱུ་ཅི་ཞེ་ན དེ་ལྟ་། ཉོན་སྒྲིབ་
ཆེད་དུ་གཏད་ནས་སྒོམ་ལམ་དུ་ཡང་སྤོང་བར་འགྱུར་ལ། དེའི་ཚེ་ཞི་བ་ལ་དགའ་བས་གཞན་དོན་
རྒྱུན་ཆད་པར་འགྱུར་རོ། ། ཚུལ་འདི་ནི་བསྡུ་བ་ལ་སྒོམ་ལམ་དུ་ཆོས་ཀྱི་བདག་མེད་མང་དུ་
བསྒོམས་ནས་མྱུར་དུ་མྱ་ངན་འདའ་བ་ཞེས་དང་། སྒོམ་ལམ་དུ་ཤེས་སྒྲིབ་གཙོ་བོར་སྤོང་གི་ཉོན་
སྒྲིབ་མི་སྤོང་བར་སྔར་བཤད་པ་རྣམས་དང་འགྲིགས་སོ། ། འདི་དག་ནི། འཕགས་པ་དང་སློབ་
དཔོན་གཉིས་ཀར་གྱི་ལུགས་ཡིན་ཏེ། ཉི་སྣང་ལས། ལམ་ཤེས་པ་ཉིད་བཞིན་དུ་ཐམས་ཅད་ཤེས་
པ་དང་མཐོང་བའི་བལྟས་ནས་འདའོ་ཞེས་གསུངས་པས་ན་འདི་ནི་གཞན་དོན་གཙོ་བོར་བྱེད་
-335-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
པའི་ཕྱིར་རོ། ། ཞེས་ལམ་ཤེས་དང་དཔེ་དོན་སྦྱར་ནས་ཐམས་ཅད་ཤེས་པ་ཉིད་ཀྱི་སྒོམ་ལམ་སྤྱིར་
གཟུང་གི། མི་མཐུན་ཕྱོགས་ཁོ་ནའི་མ་བཟུང་བའི་ཕྱིར་དང་། འགྲེལ་ཆེན་ལས་ཀྱང་དོགས་པ་དེ་
ལྟར་བཀོད་ནས་ལན་འདི་བཞིན་དུ་གསུངས་པའི་ཕྱིར་རོ། །
གཉིས་པ་ནི་ཉན་ཐོས་རྣམས་ལ་ཡང་སྒོམ་ལམ་མ་བསྟན་ཀྱང་གོ་སླ་སྟེ། མཐོང་བའི་དོན་
ཡང་ཡང་མངོན་དུ་བྱེད་པ་ཉིད་སྒོམ་ལམ་ཡིན་པའི་ཕྱིར་རོ། ། གང་དག་སྒོམ་ལམ་དངོས་སུ་མ་
བསྟན་ཞེས་འཆད་པ་ནི་ནོར་བ་ཡིན་ཏེ། དངོས་སུ་ཉན་ཐོས་ཀྱི་མཐོང་ལམ་ཡང་མ་བསྟན་པའི་
ཕྱིར་རོ། ། བྱང་སེམས་ཀྱི་སྦྱོར་ལམ་མི་འཆད་པའི་རྒྱུ་མཚན་ཅི་ཞེ་ན འགྲེལ་ཆེན་ལྟར་ན་སྐབས་
དང་པོར་བཤད་ཟིན་པའི་ཕྱིར་རོ་ཞེས་འཆད་དོ། ། ཁོ་བོ་ནི་མཐོང་ལམ་དང་དམིགས་རྣམ་འདྲ་
བར་སྐབས་སྔ་མ་གཉིས་ཀྱི་སྟོབས་ཀྱིས་ཤེས་པས་གོ་སླ་བའི་ཕྱིར་མི་བཤད་ཀྱི མཁྱེན་པ་གསུམ་
དུ་བྱང་སེམས་ཀྱི་སྦྱོར་ལམ་ཆ་གཅིག་ཉིད་ཁོ་ན་སྟོན་པ་མ་ཡིན་ཏེ གཞི་ལམ་རྣམ་པའི་དམིགས་
རྣམས་མི་འདྲ་བའི་སྒོ་ནས་མཁྱེན་པ་གསུམ་གྱི་སྦྱོར་ལམ་མི་ཟློས་པར་འོག་ནས་འཆད་པའི་སྦྱོར་
ལམ་མི་འཆད་པའི་རྒྱུ་མཚན་ཡང་དེ་བཞིན་ནོ། ། གལ་ཏེ་བྱང་སེམས་ཀྱི་རྒྱུད་ལ་ཉན་ཐོས་ཀྱི་སྒོམ་
ལམ་མེད་ན། མཐོང་ལམ་ལ་སོགས་པ་ཡང་མེད་པར་མཚུངས་པས་ཉན་ཐོས་ཀྱི་ལམ་མེད་པར་
འགྱུར་ལ། ཡོད་ན་མི་སྟོན་པ་དང་འགལ་ལོ་ཞེ་ན། ཡོད་ཀྱང་བྱང་སེམས་ཀྱི་སྒོམ་ལམ་སྒོམ་པའི་
ཞར་ལ་བསྒོམ་པར་འགྱུར་གྱི། ཆེད་དུ་གཏད་ནས་བསྒོམ་བྱ་མ་ཡིན་པས་ལོགས་སུ་མ་བསྟན་པ་
ཡིན་ནོ། །
གལ་ཏེ་ལམ་ཤེས་ཀྱི་སྐབས་སུ་ཉན་ཐོས་ལ་སོགས་པའི་ལམ་ཡང་བཤད་པས་ཐམས་
ཅད་ཤེས་པ་ཉིད་བཤད་པ་ཁོ་ན་མ་ཡིན་ནམ། ཅིའི་ཕྱིར་ཐམས་ཅད་ཤེས་པ་ཉིད་ལོགས་ཤིག་ཏུ་
བསྟན་ཞེ་ན། དེ་ལ་འགྲེལ་ཆེན་ནས། ལམ་ཤེས་ཉིད་ཀྱི་ཚུལ་ལ་ནི། །འཕགས་པའི་བདེན་པ་བཞི་
དག་གི ། རྣམ་པ་མི་དམིགས་སྒོ་ནས་ནི། ། ཉན་ཐོས་ལམ་འདི་ཤེས་པར་བྱ། ། ཞེས་བྱ་བའི་མི་
དམིགས་པར་སྒོམ་པ་ལ་སོགས་པའི་རིམ་གྱིས་ཉན་ཐོས་ལ་སོགས་པའི་ལམ་བྱང་ཆུབ་སེམས་
དཔས་བསྒོམ་པར་བྱའོ་ཞེས་བརྗོད་པ་ཡིན་ནོ། ། དེ་བས་ན་མི་རྟག་པ་ལ་སོགས་པའི་རྣམ་པ་
-326-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
འཕངས་པ་རྣམས་ཀྱིས་གཞི་མ་ལུས་པར་ཤེས་པ་ཡིན་པའི་དོན་དུ་ཐམས་ཅད་ཤེས་པ་ཉིད་
ལོགས་སུ་བཤད་པ་ཡིན་པར་བཟུང་ངོ་ཞེས་བཤད་དོ། ། དེའི་དོན་ཁ་ཅིག་ན་རེ། ཉན་ཐོས་ཀྱི་
ལམ་གྱི་རྣམ་པ་མི་དམིགས་པར་ཤེས་པའི་དོན་དུ་གཞི་ཤེས་བསྟན་པར་གསུངས་པ་ཡིན་ནོ་ཞེས་
ཟེར་རོ། ། དེ་ནི་ནོར་བ་ཡིན་ཏེ། དེའི་དོན་དུ་ལམ་ཤེས་བསྟན་པ་ཡིན་ལ། དེས་ནས་ཞེས་པ་ཡན་
ཆད་གཞི་ཤེས་སྟོན་པའི་རྒྱུ་མཚན་ཡིན་པའི་ཕྱིར་རོ། ། །
འོ་ན་ཇི་ལྟར་ཞེ་ན། དེ་བས་ན་ཞེས་སོགས་ནི་འགྱུར་ནོར་བ་ཡིན་ཏེ། གཞི་ཐམས་ཅད་
ཤེས་པ་ལམ་ཤེས་ཀྱི་སྐབས་སུ་ཡང་བཤད་ཟིན་པའི་ཕྱིར་དང༌། མི་རྟག་པ་ལ་སོགས་པའི་རྣམ་པ་
མ་འཕངས་ཀྱང་གཉེན་པོ་གཞི་ཤེས་ཙམ་གྱིས་ཀྱང་གཞི་མ་ལུས་པ་ཤེས་པའི་ཕྱིར་རོ། ། དེའི་ཕྱིར་
འགྱུར་འདི་ལྟར་ཡིན་ཏེ། མི་རྟག་པ་ལ་སོགས་པའི་རྣམ་པ་འཕངས་པ་རྣམས་ཀྱིས་གཞི་ཤེས་མ་
ལུས་པ་བཟུང་བའི་དོན་དུ་ཐམས་ཅད་ཤེས་པ་ཉིད་ལོགས་ཤིག་ཏུ་བཤད་པ་ཡིན་ནོ ། དེ་དག་གི་
དོན་ནི་ལམ་ཤེས་སུ་ཉན་ཐོས་སོགས་ཀྱི་ལམ་ནི་མི་དམིགས་པའི་རྣམ་པས་སྒོམ་པའི་ལྡོག་ཆ་ནས་
བསྟན་པ་ཡིན་ལ། འདིར་ནི་ཉན་ཐོས་ཀྱི་ལམ་ལ་མངོན་ཞེན་ཅན་དུ་གྱུར་པ་སྤང་བྱར་འཕངས་ཏེ།
དེའི་གཉེན་པོའི་གཞི་ཤེས་དངོས་སུ་བསྟན་པའི་སྒོ་ནས་མི་མཐུན་པ་དང་གཉེན་པོའི་གཞི་ཤེས་མ་
ལུས་པ་བཟུང་བའི་དོན་དུ་ཡིན་པས་སྐྱོན་མེད་དོ་ཞེས་བྱ་བ་ཡིན་ནོ ། །
དེ་ལྟར་ཞེས་སོགས་ཀྱི་སྐབས་འདིར་ཆོས་ཤེས་ན་རེ། སྐབས་བརྒྱད་དུ་ཕྱེ་བ་ཡང་བསྡུས་
ཏེ༑ རེ་ཞིག་རྣམ་མཁྱེན་ནི་རྒྱུ་ལ་མ་བལྟོས་པར་ཐོབ་པ་མེད་པས་དེའི་རྒྱུ་བསྟན་པ་ལམ་ཐམས་
ཅད་བསྡུས་པ་བྱང་ཆུབ་ཀྱི་སེམས་བཅུ་དགུའི་ངོ་བོར་བསྟན་ཏོ། ། དེ་ཡང་གདམས་ངག་གིས་སྨིན་
པར་བྱེད་པས་གདམས་ངག་བསྟན་ཏོ། ། དེ་བཞིན་དུ་གཞུང་གི་མཚམས་སྦྱོར་ལྟར་ངེས་འབྱུང་
སྒྲུབ་པའི་བར་རྣམས་བསྟན་ནོ། ། དེའི་འབྲས་བུ་ནི་སེམས་བསྐྱེད་མཐའ་མ་གསུམ་དང་
། སྐབས་
བརྒྱད་པ་རིལ་གྱིས་བསྟན་ཅིང་། སྐབས་དྲུག་པ་ནི་འབྲས་བུ་ཐོབ་པར་བྱ་བ་ལ་རབ་ཏུ་འདྲིས་པར་
བྱེད་པས་ལམ་སྤྱིར་སྦྱར་ཏེ། དེ་ལྟར་ན་ཁ་ཅིག་ནི་རྣམ་པ་ཐམས་ཅད་མཁྱེན་པའི་རྒྱུའོ། ། ཁ་ཅིག་
སྐབས་བདུན་པ་ནས་བསྟན་པའི་རྣམ་པ་དང་མཚན་ཉིད་དོ། ། ཁ་ཅིག་ནི་ངོ་བོ་དང་། དབྱེ་བ་དང་།
-227-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
་4
འཕྲིན་ལས་སོ། ། ཁ་ཅིག་ནི་འབྲས་བུ་གཞན་ལས་ཁྱད་པར་དུ་བསྟན་ཏེ། དེའི་ཕྱིར་རྣམ་མཁྱེན་གྱི་
སྐབས་ཁོ་ནར་སྐབས་ཐམས་ཅད་འདུ་བས། རྣམ་པ་ཐམས་ཅད་མཁྱེན་ཉིད་ལམ། །སྟོན་པས་འདི་
ལས་བཤད་པ་གང་། །ཞེས་ལམ་གཅིག་པུ་ཁོ་ན་འབྲས་བུ་དང་བཅས་པར་བསྟན་ནོ། །འདི་ནི་རྣམ་
མཁྱེན་གྱི་སྐབས་སུ་སྐབས་ཐམས་ཅད་འདུ་བའི་ཚུལ་ལོ། ། །
ལམ་ཤེས་པའི་དབང་དུ་བྱས་ཏེ། ཉན་རང་དེ་ཞི་བའི་དབྱིངས་ལས་ལངས་ཏེ་ལམ་
མཆོག་ཤེས་པར་བྱེད་པ་ནི་སྐབས་དང་པོ་ནས་བསྟན་པའི་སེམས་བསྐྱེད་སྔ་མ་གསུམབསྐྱེད་དེ།
གདམས་ངག་ལ་བརྟེན་ནས་ཚོགས་ལམ་ཕལ་བ་སྦྱངས་ནས། སྐབས་བཞི་པ་ལས་བསྟན་པའི་
ཐར་པ་ཆ་མཐུན་བསྐྱེད་དེ། སྐབས་དང་པོ་ནས་བསྟན་པའི་ངེས་འབྱེད་ཆ་མཐུན་དང་། གོ་ཆ་
དང་། སྐབས་བཞི་པ་དང་། ལྔ་པ་ལས་བསྟན་པའི་སྦྱོར་ལམ་སྦྱངས་ཏེ། དེ་དག་གི་རྒྱུ་ཐོབ་པར་
བྱས་ནས་ཡང་དེ་ཡན་ཆད་རིགས་ལ་གནས་ཤིང་འཇུག་པ་དང་། རང་གི་སྐབས་ནས་བསྟན་པ་
དང་། སྐབས་ལྔ་པའི་མཐོང་ལམ་གྱི་རྣམ་པར་རྟོག་པ་སྤངས་ནས་ཡང་རང་གི་སྐབས་ཀྱི་མཐོང་
ལམ་དང་། དང་པོའི་ཚོགས་དང་། སྐབས་ལྔ་པ་ལས་ཇི་ལྟར་བསྟན་པའི་རྣམ་པར་རྟོག་པ་རྣམས་
སྤངས་ཏེ། ལམ་དེ་ཉིད་རང་རང་གི་རྣམ་རྟོག་མཚན་མ་དང་བཅས་པ་སྦྱངས་ནསཡང་སྐབས་དྲུག་
པ་ཡོངས་སུ་སྦྱངས་ཏེ། དེ་ནས་སྒོམ་པའི་ལམ་ཁྱད་པར་ཅན་སྐབས་ལྔ་པས་ཇི་སྐད་བསྟན་པ་གཙོ་
བོར་གྱུར་པ་སྐབས་བདུན་པས་དངོས་པོ་ཁོ་ནར་བསྟན་པ་རྣམས་དང་བཅས་ཤིང་ངེས་པར་
འབྱུང་བའི་སྒྲུབ་པའི་ངོ་བོ་ཅན་དེ་རྫོགས་པར་བྱེད་དེ། ལམ་དེ་དག་ཐམས་ཅད་ལ་ཡང་སེམས་
བསྐྱེད་དང་། རིགས་དང་། གདམས་ངག་དང་། དམིགས་པ་དང་། ཆེད་དུ་བྱ་བ་དང་། སྐྱོན་དག་ནི་
ཐུན་མོང་དུ་ཇི་རིགས་སུ་སྦྱར་ཏེ། འདི་ནི་སྐབས་བརྒྱད་པ་ལས་ལམ་ཤེས་ཀྱི་སྐབས་བསྡུས་པའོ། །
ཐམས་ཅད་ཅེས་པ་ལས་སྐབས་བཞི་པའི་བྱང་ཕྱོགས་སོ་བདུན་འདི་ཉིད་གཞིར་བྱས་ནས།
དེ་ལ་རྣམ་པ་ཇི་སྙེད་ཅེས་རྟོག་པ་ལ་མཐོང་ལམ་གཙོ་བོར་བྱས་ཏེ རང་གི་རྣམ་པ་བཅུ་དྲུག་ཤེས་
པར་བྱ་ཞིང་། དེའི་མཚན་ཉིད་ཉི་ཤུ་བསྟན་ལ། འཕགས་པས་ཉན་ཐོས་ལམ་ལ་ནི། ། ཞེས་སོགས་
ཀྱི་སྦྱོར་ལམ་གསུངས་ཤིང་། དེ་ལས་མཐོང་ལམ་འབྱུང་བས་སྐབས་གཉིས་པ་དང་། འདི་ལས་
-228



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མཐོང་ལམ་རྣམ་པ་དང་བཅས་པ་བསྟན་ལ། འབྲས་བུ་ནི་གོ་སླ་བས་འདིར་མ་བསྟན་པའམ རང་
གི་གཞུང་ལ་ལྟོས་པའམ། དོན་གཞན་ཡིན་ཡང་གདམས་ངག་གི་སྐབས་སུ་དབང་པོ་རྟུལ་དང་
དབང་པོ་རྣོན་ཞེས་བྱ་བ་ལ་སོགས་པ་ཐུན་མོང་དུ་བསྟན་དུ་རུང་བའོ། ། ཐམས་ཅད་ཤེས་པས་
བསྡུས་པ་རང་རྒྱལ་གྱི་དབང་དུ་བྱས་ཏེ། སྐབས་གཉིས་པ་ལས་སྦྱོར་བའི་ལམ་དང་། མཐོང་བའི་
ལམ་ཁྱད་པར་དང་བཅས་པ་བསྟན་ལ། བཞི་པ་ལས་དེ་དག་གི་སྒོམ་པའི་ལམ་རྣམ་པའི་སྒོ་ནས་
བསྟན་ཏེ། དེ་ཙམ་དུ་ཟད་དོ། ། དེའི་ཕྱིར་སྐབས་དང་པོ་དང་ལྔ་པ་ཡན་ཆད་ལས་ནི་ཐམས་ཅད་
ཤེས་པ་དང་འབྲེལ་བ་མ་བསྟན་ཏེ། སྐབས་ལྷག་མ་གསུམ་ལས་བསྡུས་སོ་ཞེས་ཟེར་རོ། །
དེ་ཐམས་ཅད་ནི་སེའུ་འབྲུ་བཅུ་པའི་ངག་ལྟར་འབྲེལ་མེད་ཤ་སྟག་ཡིན་ཏེ སེམས་
བསྐྱེད་བཅུ་དགུས་ས་བཅུ་རྒྱུན་མཐའ་མ་བསྡུས་པས་ལམ་ཐམས་ཅད་བསྡུས་པ་མི་རུང་བའི་ཕྱིར་
དང༌། སེམས་བསྐྱེད་མཐའ་མ་གསུམ་འབྲས་བུའི་དབང་དུ་བྱེད་ན། སྐབས་བདུན་པ་ཡང་འབྲས་
བུའི་དབང་དུ་བྱས་པར་གྱུར་པ་དང་། སྐབས་ལྔ་པ་སྡུད་ཚུལ་འཆད་པར་འགྱུར་བ་དང། དྲུག་པ་
ལམ་སྤྱིར་སྦྱོར་ན་ལམ་གསུམ་བཏགས་པ་དང་འགལ་བ་དང་། གཞན་གྱིས་ཁ་བསྐངས་པས་དེར་
ཐམས་ཅད་འདུས་ན་སྦྱོར་བའི་སྐབས་རེ་རེར་ཡང་མངོན་རྟོགས་ཐམས་ཅད་འདུབར་འགྱུར་བ་
དང་། དེ་བཞིན་དུ་མཁྱེན་པ་གཞན་གཉིས་ཀྱི་སྡུད་ཚུལ་ལ་ཡང་འགལ་བའི་ཁུར་དུ་མ་ཞིག་མཐོང་
བའི་ཕྱིར་རོ། ། འོ་ན་ཇི་ལྟར་ཞེ་ན། བརྗོད་བྱ་སྐབས་དང་པོ་གསུམ་གྱིས་རྗོད་བྱེད་སྐབས་བརྒྱད་
བསྡུས་ཏེ་བརྗོད་བྱ་མཁྱེན་གསུམ་གྱིས་མངོན་རྟོགས་བརྒྱད་ཀྱི་དོན་མཐའ་དག་སྡུད་པར་བྱེད་
པའི་ཕྱིར་ཏེ། དེ་ལྟར་ནི་བཤད་ཟིན་ཏོ། ། །
འཕགས་པ་ལྟར་ན་འདི་ཞེས་པ་གསུམ་ནི ཡང་ཡུམ་འདི་ནི་ཞེས་སོགས་ཀྱི་མདོའི་ཚིག་
མགོ་དྲངས་པ་ཡིན་ལ། སློབ་དཔོན་ལྟར་ན་མཁྱེན་པ་གསུམ་པོ་འདི་ནི་ཞེས་བྱ་བ་ཡིན་ནོ ། དང༌
པོས་གཞི་ཤེས་ཀྱི་སྐབས་རྫོགས་པར་བསྟན་པ་ཡིན་ཏེ དེ་ནི་གཞི་ཐམས་ཅད་པ་ཉིད་ཀྱིས་ཟླ་བ་
དང་ལྡན་པ་དང་། ལྡོག་པའི་ཟླ་བ་དང་ལྡན་པའི་རྣམ་པ་ཅན་གྱི་རྣམ་པར་རྟོག་པ་བཀག་པའི་ཕྱིར་
རོ༑༑གཉིས་པས་ལམ་ཤེས་བསྟན་ཏེ། དེ་ནི་འཁོར་འདས་ཀྱིས་བསྡུས་པའི་ཆོས་ཀུན་མི་མཐུན་
-229-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
པ་དང་གཉེན་པོའི་རྣམ་པར་རྟོག་པ་ཀུན་ཏུ་སྤྱོད་པ་མེད་པའི་ཕྱིར་རོ། ། གསུམ་པས་ནི་རྣམ་
མཁྱེན་བསྟན་ཏེ། རང་གཞན་གྱི་དོན་གྱིས་བསྡུས་པ་རྣམ་པ་ཐམས་ཅད་རྟོགས་པར་བཤད་པའི་
ཕྱིར་རོ། ། །
ཡང་ན་རིམ་པ་ལྟར། གཞི་ཐམས་ཅད་ལས་བརྩམས་ཏེ་མཐའ་བྲལ་གྱི་ཡུམ་བསྟན་པའི་
ཕྱིར་དང་། རྟེན་ས་དགུ་དང་། ལམ་སྦྱིན་སོགས་ལས་བརྩམས་ཏེ། མཐའ་བྲལ་གྱི་ཡུམ་བསྟན་པའི་
ཕྱིར་དང༌། སངས་རྒྱས་ལས་བརྩམས་ཏེ་མཐའ་བྲལ་གྱི་ཡུམ་བསྟན་པའི་ཕྱིར་རམ། མཇུག་ཏུ་
མངོན་པར་རྫོགས་པར་སངས་རྒྱས་སོ་ཞེས་འབྱུང་བའི་ཕྱིར་རོ། ། ཡང་ན་རིམ་པ་ལྟར། གཞིའི་
ཆོས་ཐམས་ཅད་ལས་བརྩམས་ཏེ། མི་མཐུན་ཕྱོགས་ཀྱི་གཞི་ཤེས་ཀྱི་ཆོས་གང་ཡང་མཆོག་ཏུ་
འཐོབ་པར་བྱེད་པ་མ་ཡིན། གཉེན་པོ་གཞི་ཤེས་ཀྱིས་མཆོག་ཏུ་མི་ཐོབ་པ་མ་ཡིན་ཞེས་དོན་གྱིས་
བསྟན་པའི་ཕྱིར་དང་། ས་དང་ལམ་ལས་བརྩམས་ཏེ་སྙིང་རྗེས་འདོད་པའི་ཁམས་ལས་འདའ་
བར་བྱེད་པ་མ་ཡིན། ཤེས་རབ་ཀྱིས་དེ་ལ་གནས་པར་བྱེད་པ་མ་ཡིན་ཞེས་སོགས་དོན་གྱིས་
བསྟན་པའི་ཕྱིར་དང་། སངས་རྒྱས་ལས་བརྩམས་ཏེ་ཉེར་བྱེད་མ་ཡིན་པས་དོན་དམ་པའི་སྐུ་དང་།
འཕྲོག་བྱེད་མ་ཡིན་པས་ཀུན་རྫོབ་ཀྱི་སྐུ་དོན་གྱིས་བསྟན་པའི་ཕྱིར་རོ། །སྐབས་གསུམ་པའོ།། །།
ང༤རྣམ་ཀུན་སྦྱོར་བ་མཚོན་བྱེད་བཤད་པ།
བསྡུ་བའི་སྒོ་ནས་ཤེས་པའི་སྐབས་འདིར། སྔོན་གྱི་སློབ་དཔོན་དག་ནི་གཞི་ལམ་རྣམ་པ་
གསུམ་ཆར་བདེན་པའི་སྐྱེ་མེད་དུ་བསྡུས་ནས་སྒོམ་པ་ནི་བསྡུས་སྒོམ་གྱི་དོན་ཡིན་ནོ་ཞེས་བཞེད་
དོ༑ །ཁ་ཅིག་ན་རེ། དེ་མི་འཐད་དེ། དེ་ལྟ་བུའི་སྒོམ་ཚུལ་ནི། གཞི་ཤེས་ཀྱི་སྐབས་སུ་ཡང་བསྟན་
ཅིང་གཞིས་མ་བསྡུས་པའི་ལམ་དང་རྣམ་པ་ཡང་མེད་པས་སྐབས་སྔ་མ་ལས་འདི་ལོགས་སུ་བསྟན་
པ་དོན་མེད་པར་འགྱུར་རོ་ཞེས་བྱ་བ་ལ་སོགས་པ་རྒྱ་ཆེར་སྨྲའོ ། དེ་ནི་སུན་འབྱིན་མ་ཡིན་ཏེ།
གཞི་ཤེས་ཀྱིས་མ་བསྡུས་པའི་ལམ་ཤེས་དང་རྣམ་མཁྱེན་ཡང་མེད་ཅིང་ཆོས་སྐུས་མ་བསྡུས་པའི་
རྣམ་མཁྱེན་ཡང་མེད་པ་ལ་སོགས་པས་སོ་སོར་ལོགས་སུ་མི་འཆད་པར་འགྱུར་བའི་ཕྱིར་དང།
མ230-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མཁྱེན་གསུམ་གྱི་དོན་ནི་སྔར་སྐྱེ་མེད་གསུམ་རྟོགས་པ་ལ་བཤད་པས་མཁྱེན་གསུམ་བསྡུས་པའི་
དོན་ཡང་སྐྱེ་མེད་རྟོགས་པའི་དེའི་རྣམ་པ་སྦྱོར་བ་མཚན་ཉིད་མ་ལུས་པ་བསྡུ་བ་ཡིན་པའི་ཕྱིར་
རོ༑ ༑དེའི་ཕྱིར་བསྡུས་ན་སྐྱེ་མེད་གསུམ་གྱི་རྟོགས་པ་བསྡུ་ཞེས་བྱ་བ་འདིར་འདུ་ཞིང་། ཕྱེ་ན་
རྟོགས་པ་དེ་དག་གི་རྣམ་པ་སྦྱོར་བ་མཚན་ཉིད་མ་ལུས་པ་བསྡུས་ཞེས་བྱ་བ་ཡིན་ཏེ མཁྱེན་
གསུམ་བསྡུས་ནས་སྒོམ་པའི་སྐབས་སུ་གཙོ་བོར་མཁྱེན་གསུམ་གྱི་སྦྱོར་བ་དང་དེའི་རང་བཞིན
བསྡུ་བ་ཡིན་གྱི། རྫས་མ་ལུས་པ་ནི་སྐྱེད་པའི་ཚུལ་གྱིས་རེ་ཞིག་བསྡུ་མི་ནུས་པའི་ཕྱིར་རོ། ། དེས་ན་
རྣམ་པ་ཙམ་བསྡུས་ནས་སྒོམ་ཞེས་ཟེར་བ་ཡང་སྙིང་པོ་མེད་དོ །
ཅ༡སྦྱོར་བའི་རྣམ་པ་བཤད་པ།
རྣམ་པའི་སྐབས་འདིར། སྤྱིར་དཔྱད་པ་དང་། བྱེ་བྲག་ཏུ་དཔྱད་པའོ། །དང་པོ་ནི། མཚན་
ཉིད་དང་། དབྱེ་བ་དང་། ས་མཚམས་དང་གྲངས་དང་། གོ་རིམ་དང་། བསྟན་ཚུལ་དང་། བསྒོམ་བྱ་
དང༌། སྒོམ་ཚུལ་ལོ། ། དང་པོ་ནི་ཁ་ཅིག་ཐུན་རེ། སྣང་བའམ་བསྒོམ་བྱ་ཙམ་ཡིན་པ་ཞེས་ཟེར་
རོ༑ ༑དེ་ནི་མ་ཡིན་ཏེ། གཞི་ཤེས་པ་ཡི་བྱེ་བྲག་རྣམས། ། རྣམ་པ་ཞེས་བྱ་མཚན་ཉིད་དེ། ། ཞེས་
སོགས་བྱེ་བྲག་ལ་རྣམ་པ་བཞག་པའི་ཡི་གེའི་དོན་ལ་མ་ཞུགས་པའི་ཕྱིར་དང་། འདི་དག་དམིགས་
རྣམ་གཉིས་སུ་ཕྱེ་བའི་རྣམ་པ་མ་ཡིན་པར་འགྱུར་བ་ལ་སོགས་པ་ཉེས་པ་དུ་མ་ཡོད་པའི་ཕྱིར་
རོ༑ ༑འགའ་ཞིག་ཆོསན་རེ། གཞིའམ་ཡེ་ཤེས་ཀྱི་བྱེ་བྲག་ཅེས་ཟེར་རོ། ། ལ་ལ་དེའི་རྗེས་འབྲངསན་རེ།
གཞིའམ་ཡེ་ཤེས་རྣམ་པའི་བྱེ་བྲག་ཅེས་ཟེར་རོ། ། དེ་དག་གིས་གཞི་དང་ཤེས་པའི་བྱེ་བྲག་
རྣམས། །ཞེས་དང་། གཞི་ཤེས་པ་ཡི་བྱེ་བྲག་གི། རྣམ་པ་ཞེས་བྱ་མཚན་ཉིད་དེ། །ཞེས་འདོན་པར་
བྱེད་དོ། །དེ་ཡང་མ་ཡིན་ཏེ། སྐབས་སུ་བབ་པའི་རྣམ་པ་འདི་དག་འཕགས་སེང་གཉིས་ཀས་གཉེན་
པོའི་རྣམ་པར་བཤད་ཅིང་། ཁྱད་པར་དུ་སློབ་དཔོན་གྱིས་ཡེ་ཤེས་ཀྱི་བྱེ་བྲག་རྣམས་རྣམ་པ་ཉིད་
དུ་རྣམ་པར་གཞག་པ་ནི་རྣམ་པ་སྤྱིའི་མཚན་ཉིད་དུ་བཞག་ལ། འཕགས་སེང་ལ་ཚད་མར་བྱེད་
པའི་ཕྱིར་རོ། ། གཞུང་དེ་ལྟར་འདོན་པ་ཡང་མི་རིགས་ཏེ། དེ་ལྟ་ན་མི་རྟག་པ་ལ་སོགས་པ་དང་།
-231-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དམིགས་པའི་ཡེ་ཤེས་དང་
། བྱེ་བྲག་གི་རྣམ་པ་རྣམས་ཞེས་ཟླས་དབྱེའི་ཚིག་འབྱུང་བར་རིགས་ཀྱི
མི་རྟག་པ་ལ་སོགས་པ་ལ་དམིགས་པའི་ཡེ་ཤེས་ཀྱི་བྱེ་བྲག་རྣམས་ཞེས་བདུན་པ་དང་དྲུག་པའི་
ཚིག་འབྱུང་བར་མི་རིགས་པའི་ཕྱིར་དང་། ཟླས་དབྱེར་བྱས་ན་རྟག་པ་ལ་སོགས་པར་འཛིན་པའི་
གཉེན་པོའི་ཆོས་ཉིད་ཅེས་བྱ་བ་དང་ཡང་མི་འགྲིག་པའི་ཕྱིར་རོ། ། །
འོ་ན་ཇི་ལྟར་ཞེ་ན། གཉེན་པོ་རྣམ་པའི་མཚན་ཉིད་ནི་ཡེ་ཤེས་ཀྱི་བྱེ་བྲག་གཉེན་པོའི་
ཕྱོགས་སུ་གྱུར་པ་ཞེས་བྱ་སྟེ། དེ་ལྟར་གསལ་བར་སྟོན་པའི་རྩ་འགྲེལ་གྱི་གཞུང་བརྗོད་ཟིན་པའི་
ཕྱིར་རོ། །གལ་ཏེ་རྣམ་པ་མདོར་བསྟན་གྱི་གཞུང་འགྲེལ་འདི་དག་ནི་ཤེས་རྣམ་གྱི་དབང་དུ་བྱས་པ་
ཡིན་ནོ་ཞེ་ན། དེ་ཡང་མི་རིགས་ཏེ། འཕགས་པས་རྣམ་པ་ཐམས་ཅད་ཀྱི་མཇུག་སྡུད་དུ འོ་ན་རྣམ་
པ་ཞེས་བྱ་བ་འདི་གང་ཞིག་ཡིན་ཞེ་ན། གཞི་ཤེས་པ་ཡི་བྱེ་བྲག་རྣམས། ། རྣམ་པ་ཞེས་བྱ་མཚན་
ཉིད་ནི། །ཞེས་བྱ་བས་དང་པོར་རྩོམ་པ་ཉིད་ན་མཚན་ཉིད་བརྗོད་ཟིན་པ་མ་ཡིན་ནམ་ཞེས་ཐམས་
ཅད་ཀྱི་མཚན་ཉིད་དང་པོར་བརྗོད་པ་ཉིད་ཡིན་པར་བཤད་པའི་ཕྱིར་དང། དངོས་པོར་རྣམ་
པར་གནས་པའི་དམིགས་པ་ཡང་། དམིགས་པ་ཆོས་རྣམས་ཐམས་ཅད་དེ། ། ཞེས་བྱ་བ་ལ་སོགས་
པ་བརྗོད་ཟིན་པ་དེས་ན་རྣམ་པ་གཞི་མེད་པར་འཇུག་པའི་སྐྱོན་ཡང་མེད་དོ་ཞེས་རྣམ་པ་དེའི་
དམིགས་པ་ཆོས་ཐམས་ཅད་ཡིན་ནོ་ཞེས་བཤད་པས་རྣམ་པ་ནི་ཡུལ་ཅན་ཤེས་རྣམ་དུ་གསལ་
བར་བཤད་པའི་ཕྱིར་དང་། ཡེ་ཤེས་ཀྱི་བྱེ་བྲག་ནི་རྣམ་པ་སྤྱིའི་མཚན་ཉིད་མི ཞེས་པ་རྣམ་པ་ཀུན་
གྱིས་ཁྱབ་པའི་མཚན་ཉིད་དུ་བཤད་པའི་ཕྱིར་རོ། ། དེས་ན་སྔར་ཡང་། དེ་ལ་འཛིན་པའི་བྱེ་བྲག་
ཉིད་རྣམ་པ་ཡིན་ནོ་ཞེས་དང་། ཆོས་སུ་བལྟ་བའི་གཉེན་པོ་བྱེད་ཅེས་དང་། འདིར་མདོར་བསྟན།
རྒྱས་བཤད། དོན་བསྡུ་ཐམས་ཅད་དུ་མཁྱེན་གསུམ་གྱི་ཡེ་ཤེས་ཀྱི་བྱེ་བྲག་ཉིད་སྐབས་སུ་བབ་པའི་
རྣམ་པར་སྒྲུབ་པ་ཡིན་ནོ། ། བྱེ་བྲག་གི་དོན་ཡང་སྤྱི་དང་བྱེ་བྲག་གི་དོན་མ་ཡིན་གྱི། ཁྱད་གཞི་ཁྱད་
ཆོས་སུ་ཕྱེ་བའི་ཁྱད་ཆོས་ལ་བྱེ་བྲག་ཏུ་བཞག་པ་དེ་ཉིད་ཡིན་ནོ ། འོ་ན་སྐུ་ལ་འཁྲུལ་བ་མི་མངའ་
བ་དང་། གསུང་ལ་ཅ་ཅོ་མི་མངའ་བ་དང་། དེ་བཞིན་ཉིད་ཀྱི་རྣམ་པ་རྣམས་ཇི་ལྟར་རྣམ་པ་ཡིན་ཏེ།
གཉེན་པོ་ཡང་མ་ཡིན་ཡེ་ཤེས་ཀྱི་བྱེ་བྲག་ཀྱང་མ་ཡིན་པའི་ཕྱིར་ཞེ་ན། སྐྱོན་མེད་དེ། རྣམ་བྱང་
-232-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཕྱོགས་ཡིན་པས་བླང་བྱ་གཉེན་པོའི་ཕྱོགས་སུ་བསྡུས་པའི་ཕྱིར་དང། ཡེ་ཤེས་ཀྱི་ཁྱད་ཆོས་ལ་ཡེ་
ཤེས་ཡིན་པས་མ་ཁྱབ་པའི་ཕྱིར་རོ། །
དབྱེ་བ་ནི། ཁ་ཅིག་འདིར། དོན་རྣམ་དང་། ཤེས་རྣམ་གཉིས་སུ་ཕྱེ་ནས་གཉིས་ཀ་རྣམ་པ་
མཚན་ཉིད་པར་སྨྲ་བ་ནི་སྔར་གྱི་ལུང་དེ་དག་གིས་ཁེགས་པ་ཡིན་ནོ ། འོ་ན་ཇི་ལྟར་ཞེ་ན། སྐབས་
འདིའི་རྣམ་པ་ནི་གསུམ་སྟེ། གཞི་ཤེས་དང་། ལམ་ཤེས་དང་། རྣམ་མཁྱེན་གྱི་རྣམ་པའོ། །དེ་དག་གི་
མཚན་ཉིད་ཀྱང་རིམ་པ་ལྟར། གཞི་ཤེས་ཀྱི་བྱེ་བྲག་གཉེན་པོའི་ཕྱོགས་སུ་གྱུར་པ་ཞེས་སོགས་
སོ༑ ༑དེ་དག་གི་དབྱེ་བ་ཡང་རིམ་པ་ལྟར། ཉེར་བདུན་དང་། སོ་དྲུག་དང་། བརྒྱ་དང་བཅུའོ། །འོ་ན་
མེད་པའི་རྣམ་པ་ལ་སོགས་པ་འགའ་ཞིག་གིས་དོན་རྣམ་ཡང་བཤད་པ་མ་ཡིན་ནམཞེ་ན། བདེན་
མོད་ཀྱི། འོན་ཀྱང་དེ་ནི་ཞར་བྱུང་གི་རྣམ་པ་བཏགས་པ་བ་ཡིན་ཏེ རྣམ་པའི་མིང་གིས་བསྟན་པའི་
ཕྱིར་དང་། འདིར་བསྟན་པའི་རྣམ་པའི་མཚན་ཉིད་མེད་པའི་ཕྱིར་རོ། །འདོགས་པའི་རྒྱུ་མཚན་ནི།
བྱེ་བྲག་ཏུ་འདྲ་བའི་ཕྱིར་རོ། ། བཏགས་པའི་དགོས་པ་ནི་རྣམ་པ་སོ་སོའི་དམིགས་པའི་བྱེ་བྲག་
རྟོགས་པར་བྱ་བའི་ཕྱིར་རོ། །ས་མཚམས་ནི་མཁྱེན་པ་གསུམ་དང་འདྲའོ། ། །
གྲངས་ངེས་ནི། གལ་ཏེ་བསྡུས་ན་ཐེག་པ་ཆེ་ཆུང་གི་རྣམ་པ་གཉིས་སུ་ཡང་འདུས་ཤིང།
ཕྱེ་ན་ཡིད་འབྱུང་བ་ལ་སོགས་པའི་རྣམ་པ་གཞན་ཡང་ཡོད་པས་བཏགས་དོན་གསུམ་དུ་འབྱེད་པ་
མི་འཐད་དོ་ཞེ་ན། སྐྱོན་མེད་དེ། བསྡུས་ན་སྒོམ་རིམ་རྒྱས་པར་མི་རྟོགས་ཤིང་གསལ་བའི་དབྱེ་བ་
ཧ་ཅང་ཕྱེ་ན་མཐའ་མེད་དུ་འགྱུར་བས་གདུལ་བྱ་ཉེ་བའི་བསམ་པ་ལ་བལྟོས་ཏེ་མཁྱེན་པ་གསུམ་
གྱི་རྣམ་པ་རྣམས་གོང་ནས་གོང་དུ་ལྷག་པར་བསྟན་པའི་ཕྱིར་འདི་ལྟར་ཕྱེ་བ་ཡིན་ནོ ། །
གོ་རིམ་ནི་སྤྱིའི་རྣམ་པ་གསུམ་ནི། དམན་མཆོག་གི་གོ་རིམ་ཡིན་ལ། དེ་ལ་ཡང་དང་པོ་ནི།
བདེན་བཞི་རྟོགས་པའི་གོ་རིམ། གཉིས་པ་ནི་བདེན་བཞིའི་གོ་རིམ། གསུམ་པ་ནི། ལམ་བདེན་གྱི་
རགས་ཕྲའི་གོ་རིམ་ཡིན་ནོ། ། །
བསྟན་ཚུལ་ནི་ཁ་ཅིག་ན་རེ། མདོ་ནས་དོན་རྣམ་དང་། ཤེས་རྣམ་གཉིས་ཀ་དངོས་སུ་
བསྟན་ཅིང་། རྒྱན་ནས་མདོར་བསྟན་དུ་ཤེས་རྣམ་དངོས་སུ་བསྟན། དོན་རྣམ་ཤུགས་ལ་བསྟན།
.233-



བརྩེ་ཆེན་འོད་སྣང་ལས། པོད་ཆེན་དྲུག་གི་པར་ཕྱིན་འགྲེལ་སྐོར།
རྒྱས་བཤད་ནས་དོན་རྣམ་དངོས་སུ་བསྟན། ཤེས་རྣམ་ཤུགས་ལ་བསྟན་ནོ་ཞེས་ཟེར་རོ། ། གཞན་
དག་ན་རེ། ཐམས་ཅད་དུ་ཤེས་རྣམ་ཁོ་ན་བསྟན་གྱི། དོན་རྣམ་ཞེས་བྱ་བ་ནི་ཅུང་ཀྱང་མ་བཤད་
ཅིང་མི་འཐད་དེ། འདིར་རྣམ་པ་ནི་གཉེན་པོར་བཤད་ལ། ཆོས་ཉིད་དོན་རྣམ་ཡོད་ན་གཉེན་པོ་
རྣམས་རང་ཆས་སུ་ཡོད་པས་ལུས་ཅན་ཀུན་འབད་མེད་དུ་གྲོལ་བར་འགྱུར་བའི་ཕྱིར་དང། དོན་
རྣམ་བརྒྱ་དོན་གསུམ་ཡང་ཡོད་པས་རྣམ་པ་སུམ་བརྒྱ་ཞེ་དྲུག་ཏུ་འགྱུར་བས་རྣམ་པའི་གྲངས་ངེས་
ཉམས་པའི་ཕྱིར་དང༌། གཉེན་པོར་བཤད་པའི་རྣམ་པ་རྣམས་ཀྱང་ཆོས་ཉིད་དོན་རྣམ་ཡིན་པས་
གཉེན་པོ་མཚན་ཉིད་པ་མ་ཡིན་པར་འགྱུར་བའི་ཕྱིར་ཞེས་འཆད་དོ། །
དེ་ལ་ཕྱོགས་དང་པོ་མི་རིགས་ཏེ། ཡུམ་འདི་ནི་མེད་པའི་ཕ་རོལ་ཏུ་ཕྱིན་པའོ། ། ཞེས་པ་
ནས་ཡུམ་འདི་ནི་སངས་རྒྱས་ཉིད་ཀྱི་རྣམ་པའི་ཕ་རོལ་ཏུ་ཕྱིན་པའོ་ཞེས་པ་ཉིད་མེད་པའི་རྣམ་པ་
ནས་བཟུང་སྟེ། །སངས་རྒྱས་ཉིད་ཀྱི་རྣམ་པའི་བར། །ཞེས་རྒྱན་དུ་བསྡུས་པ་ཡིན་པས་ཤེས་རྣམ་དུ་
ཁས་བླངས་དགོས་པའི་ཕྱིར་ཏེ། ཁྱེད་རང་གིས་མདོ་ཚིག་དེ་དག་ནི་ཤེས་རྣམ་སྟོན་བྱེད་དུ་ཁས་
བླངས་པའི་ཕྱིར་རོ། ། ཕྱོགས་གཉིས་པ་ལ་ཡང་བསྒྲུབ་བྱ་དོན་རྣམ་གཏན་མ་བཤད་ཟེར་བ་ཡང་མི་
རིགས་ཏེ། འགྲེལ་པ་འདིར་གཞི་ཤེས་ཀྱི་སྐབས་སུ་མེད་པའི་རྣམ་པ་ནས་སྐྱེ་བ་མེད་པའི་རྣམ་པ་
སྟེ་བཅུ་གཉིས་ནི་སྡུག་བསྔལ་ལ་སོགས་པའི་བདེན་པ་གསུམ་ནི་མི་རྟག་པ་ལ་སོགས་པའི་མཚན་
ཉིད་དག་ཡིན་ནོ་ཞེས་འབྱུང་ལ། བདེན་བཞིའི་ཤེས་རྣམ་ནི་སྡུག་ཀུན་འགོག་པའི་མཚན་ཉིད་ཡིན་
པར་འགལ་བའི་ཕྱིར་དང་། ལམ་ཤེས་ཀྱི་སྐབས་སུ་ཁྱེད་རང་ལྟར་ནའང་འགོག་པ་གང་ཡིན་པ་
གསུམ་དང་། ངེས་པར་འབྱུང་བ་གང་ཡིན་པ་གཅིག་བཤད་ག དེ་དག་ཀྱང་ཤེས་རྣམ་དུ་འགལ་
བའི་ཕྱིར་དང་། འགྲེལ་ཆེན་ལས། དེ་ལྟར་ན་མེད་པ་ལ་སོགས་པའི་རྣམ་པ་བཞི་ནི་མི་རྟག་པ་ལ་
སོགས་པའི་མཚན་ཉིད་དུ་འགྱུར་རོ། ། གནས་མེད་པ་ལ་སོགས་པའི་རྣམ་པ་བཞི་ནི་རྒྱུ་ལ་སོགས་
པའི་རང་བཞིན་དུ་འགྱུར་རོ། ། འགྲོ་བ་མེད་པ་ལ་སོགས་པའི་རྣམ་པ་བཞི་ནི་འགོག་པ་ལ་སོགས་
པའི་རང་བཞིན་དུ་འགྱུར་རོ་ཞེས་སོགས་རྣམ་པ་དེ་དག་གི་བདེན་པ་སོ་སོའི་རང་བཞིན་དུ་
གསུངས་པའི་ཕྱིར་རོ། ། སྒྲུབ་བྱེད་དེ་དག་ཀྱང་མི་རིགས་ཏེ། རྣམ་པ་གཉེན་པོར་བཤད་པ་ནི་རྣམ་
-234-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
པ་མཚན་ཉིད་པའི་དབང་དུ་བྱས་པ་ཡིན་པའི་ཕྱིར་དང་། ཡུལ་གྱི་དབྱེ་བས་ཡུལ་ཅན་ལ་དབྱེ་
གྲངས་བྱས་པ་ཡིན་པའི་ཕྱིར་དང་། གཉེན་པོར་བཤད་པའི་རྣམ་པ་རྣམས་ཆོས་ཉིད་ཡིན་པར་ནི་
ཕ་རོལ་གཏན་མི་འདོད་པའི་ཕྱིར་དང་། ལམ་བདེན་དུ་གྱུར་པའི་དོན་རྣམ་རྣམས་ནི་དོན་རྣམ་ཡང་
ཡིན། གཉེན་པོ་ཡང་ཡིན་པ་འགལ་བ་མེད་པའི་ཕྱིར་དང༌། དོན་རྣམ་གཉེན་པོར་འགལ་ན་སྔ་
རབས་པ་ལ་ལམ་བདེན་དུ་གྱུར་པའི་དོན་རྣམ་མེད་པར་འགྱུར་བའི་ཕྱིར་དང། འདིར་དོན་རྣམ་
ནི་དམིགས་པའི་ཁྱད་པར་རམ་གཞིའི་ཁྱད་པར་ལ་འདོད་ལ། བདེན་པ་བཞི་ཆར་ལ་དམིགས་
པའི་ཁྱད་པར་མི་འགལ་བའི་ཕྱིར་རོ། །དེས་ན་ཡུལ་བདེན་བཞིའི་ཆོས་ཀྱི་བྱེ་བྲག་བརྒྱ་དོན་གསུམ་
ལ་དོན་རྣམ་དང༌། ཡུལ་ཅན་ཡེ་ཤེས་ཀྱི་བྱེ་བྲག་བརྒྱ་དོན་གསུམ་ལ་ཤེས་རྣམ་དུ་བྱེད་པ་ནི་སྔ་
རབས་པའི་གྲུབ་མཐའི་གཏིང་ཕྱིན་པ་ཡིན་པས་དོན་རྣམ་ཆོས་ཉིད་ཁོ་ནར་འདོད་དོ་ཞེས་བརྗོད་
ནས་གཞན་ཕྱོགས་སུན་འབྱིན་པ་འདི་ནི་སྙིང་པོ་མེད་དེ འཕེན་མི་ཤེས་པར་འདའ་འཕེན་པ་ནི་
རང་ཉིད་གསལ་པོར་འཆར་བྱེད་ཡིན་པའི་ཕྱིར་རོ། །
འོ་ན་ཇི་ལྟར་ཞེ་ན། མདོ་ནས་གཉིས་ཀ་བསྟན་ཏེ། ཡུམ་འདི་ནི་མ་མཆིས་པའི་ཕ་རོལ་ཏུ་
ཕྱིན་པའོ་ཞེས་སོགས་ཀྱིས་ནི་འདི་ཞེས་པས་རྣལ་འབྱོར་པ་རང་གི་རྒྱུད་གསལ་བར་བྱས་ཏེ མ་
མཆིས་པ་སོགས་རྟོགས་པ་དང༌། སངས་རྒྱས་ཀྱི་རྣམ་པའི་བར་རབ་ཀྱི་མུ་མཐར་སོན་པ་བསྟན
པས་ཤེས་རྣམ་བསྟན་ལ། ནམ་མཁའ་མེད་པའི་ཕྱིར་རོ་ཞེས་སོགས་ཀྱིས་ནི་རྟག་པར་མེད་པ་
སོགས་ཀྱི་དོན་རྣམ་ཤས་ཆེ་བར་བསྟན་པའི་ཕྱིར་རོ། ། རྒྱན་ནས་གཞི་ཤེས་ཀྱི་སྐབས་སུ་གཉིས་ཀ་
བསྟན་ཏེ། མེད་པའི་རྣམ་པ་ནི་དོན་རྣམས་ལའང་འཇུག་པ་དང་། མི་གཡོ་བའི་རྣམ་པའི་བར་མང་
པོ་ཞིག་ནི་ཤེས་རྣམ་ཡིན་པའི་ཕྱིར་རོ། ། ལམ་ཤེས་སུ་ཡང་གཉིས་ཀ་འཛིན་ནུས་ཏེ། བདེན་བཞིའི་
རྟེན་ལ་ཡུམ་ནས་བཤད་པ་དེ་དག་བསྒྲགས་ཞེས་འབྱུང་བའི་ཕྱིར་རོ། ། རྣམ་མཁྱེན་དུ་ཤེས་རྣམ་
ཉིད་བསྟན་ཏེ། དྲན་པ་ཉེར་བཞག་ནས་བཟུང་ཏེ། ། སངས་རྒྱས་རྣམ་པའི་མཐར་ཐུག་
རྣམས། ། ཞེས་པས་ཡུམ་འདི་ནི་དྲན་པ་ཉེ་བར་བཞག་པའི་ཕ་རོལ་ཏུ་ཕྱིན་པའོ་ཞེས་པ་ནས།
སངས་རྒྱས་ཉིད་ཀྱི་ཕ་རོལ་ཏུ་ཕྱིན་པའོ་ཞེས་པའི་བར་ཙམ་བསྡུས་པའི་ཕྱིར་རོ། །
-235-
-235-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ལམ་ཤེས་དང་རྣམ་མཁྱེན་གྱི་དབང་དུ་བྱས་པ་བསྟན་ཚུལ་ལོ། །དང་པོ་ནི་རྣམ་པ་དང་པོ་
བཅུ་གཉིས་དོན་རྣམ་དུ་བསྟན་ཏེ། མི་རྟག་པ་དང་སྡུག་བསྔལ་ལ་སོགས་པའི་མཚན་ཉིད་དུ་
བསྟན་པའི་ཕྱིར་རོ། ། ལམ་གྱི་བདེན་པའི་བཅོ་ལྔ་ཤེས་རྣམ་དུ་བསྟན་ཏེ། ལམ་བདེན་གྱི་རྣམ་པ་
རྣམས་དམིགས་པའི་ཆ་ནས་མ་བཤད་པར། དམིགས་བྱེད་གཞི་ཤེས་རང་ཉིད་ཀྱི་ཆ་ནས་བཤད་
པའི་ཕྱིར་རོ། ། མཇུག་སྡུད་དུ་ཤེས་རྣམ་ཉི་ཤུ་རྩ་བདུན་གྱི་མཇུག་སྡུད་མཛད་དེ འདིར་རྣམ་པ་
ཀུན་གཞི་ཤེས་ཀྱི་དབང་དུ་བྱས་ཏེ་བཤད་པའི་ཕྱིར་རོ། ། གཉིས་པ་ནི་ལམ་གྱི་བདུན་རྣམས་ཤེས་
རྣམ་དུ་བསྟན་ཏེ། ལམ་བདེན་གྱི་རྣམ་པ་རྣམས་དམིགས་པའི་ཆ་ནས་མ་བཤད་པར་དམིགས་བྱེད་
ལམ་ཤེས་རང་ཉིད་ཀྱི་ཆ་ནས་བཤད་པའི་ཕྱིར་རོ། ། གཞན་རྣམས་དོན་རྣམ་དུ་བསྟན་ཏེ།
དམིགས་པ་གཞི་ལམ་ཅི་རིགས་པའི་ཆ་ནས་བཤད་ཀྱི དམིགས་བྱེད་ལམ་ཤེས་ཀྱི་ཆ་ནས་མ་
བཤད་པའི་ཕྱིར་དང་། རྒྱུའི་རྣམ་པ་བརྒྱད་ནི་ཕལ་ཆེར་ཉན་ཐོས་ལ་ཡང་ཡོད་པ་དང་། སྡུག་
བསྔལ་གྱི་རྣམ་པ་དང་པོ་བཞི་ནི་ཉན་ཐོས་ཀྱི་ལམ་ཡིན་པའི་ཕྱིར་རོ། ། མཇུག་སྡུད་དུ་ཤེས་རྣམ་སོ་
དྲུག་གི་མཇུག་སྡུད་མཛད་དེ། འདིར་རྣམ་པ་ཀུན་ལམ་ཤེས་ཀྱི་དབང་དུ་བྱས་ཏེ་བཤད་པར་
བཞེད་པའི་ཕྱིར་རོ། ། གསུམ་པ་ནི་ཐམས་ཅད་ཤེས་རྣམ་དུ་བསྟན་ཏེ། དམིགས་བྱེད་རྣམ་མཁྱེན་
གྱིས་རྣམ་པའི་ཆ་ནས་བསྟན་པའི་ཕྱིར་རོ། ། འདིར་ཁ་ཅིག་ན་རེ། རྣམ་པ་དང་པོའི་སྐབས་སུ།
ལམ་གྱི་རྣམ་པ་བཅོ་ལྔ་གཞི་ཤེས་ཀྱིས་བསྡུས་པར་སེང་བཟང་འཆད་པ་ནི་ནོར་བ་ཡིན་ཏེ མེད་
པ་ལ་སོགས་པའི་རྣམ་པ་ཉི་ཤུ་རྩ་བདུན་ནི་གཞི་ཤེས་ཀྱི་དམིགས་པར་གྱུར་པའིབདེན་བཞིའི་
ཁྱད་ཆོས་འཆད་པའི་སྐབས་ཡིན་ལ། བདེན་པ་དང་པོ་གསུམ་བཞིན་དུ་ལམ་བདེན་གྱི་སྐབས་སུ་
ཡང་ཡུལ་ཅན་གཞི་ཤེས་ཡིན་པ་ལ། ཡུལ་གཞི་ཤེས་ཀྱིས་བསྡུས་པའི་ལམ་བདེན་ཡིན་མི་དགོས་
པའི་ཕྱིར་ཏེ། ལམ་བདེན་མཐའ་དག་མེད་པར་རྟོགས་པ་ལ་འགལ་བ་མེད་པའི་ཕྱིར་རོ། ། དེ་
བཞིན་དུ་རྣམ་པ་གཉིས་པ་འཆད་པའི་སྐབས་སུ་ཡང་ལམ་གྱི་རྣམ་པ་བདུན་རྣམས་ཐེག་ཆེན་གྱི་
ལམ་དུ་བྱས་ཏེ། ལམ་ཤེས་ཀྱིས་བསྡུས་པར་འཆད་པ་ཡང་ནོར་བ་ཡིན་ལ། རྣམ་པ་གསུམ་པའི་
སྐབས་སུ་རྣམ་མཁྱེན་གྱི་རྣམ་པ་བརྒྱད་དང་བཅུ་སྒྲིབ་གཉིས་སྤངས་པའི་ཟག་མེད་ཁོ་ནར་བཤད་
-236



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་པར་ཕྱིན་འགྲེལ་པ་བཞུགས། ༼༣༤
ནས། ཡང་འདི་དྲན་པ་ཉེར་བཞག་སོགས་སོ་སྐྱེའི་ལམ་ནས་འཛིན་པ་ཡངནོར་བ་ཁོ་ནའོ་ཞེས་
ཟེར་རོ། ། དང་པོ་ལ་ཁ་ཅིག་ཀུན་རེ། ཉན་ཐོས་ཀྱིས་ནི་ཉན་ཐོས་ཀྱི་ལམ་ཁོ་ན་ཤེས་ཀྱི ཐེག་ཆེན་
གྱི་ལམ་མི་ཤེས་པས་འགལ་བ་མེད་དོ་ཞེས་སྨྲའོ། ། དེ་ནི་མ་ཡིན་ཏེ། ཐམས་ཅད་ནི་ཕྱི་དང་ནང་གི་
ཆོས་རྣམས་ཇི་སྙེད་པ་འདི་དག་ཡིན་ལ། དེ་དག་ཀྱང་ཉན་ཐོས་དང་རང་སངས་རྒྱས་རྣམས་ཀྱིས་
ཤེས་ཞེས་གསུངས་ཤིང་། ལམ་གཞན་ཡང་ཕྱི་ནང་ཇི་སྙེད་པའི་ནང་དུ་འདུས་པའི་ཕྱིར་དང་།
ཐེག་ཆེན་གྱི་ལམ་རྒྱུད་ལ་སྐྱེད་པ་དང་རང་བཞིན་མེད་པ་སོགས་སུ་མི་ཤེས་ཀྱང་བདག་མེད་ཙམ་
དུ་ཤེས་དགོས་ཏེ། གཞན་དུ་ན་ཆོས་ཐམས་ཅད་བདག་མེད་པར་མི་ཤེས་པར་འགྱུར་བས་ཆོས་
ཀྱི་སྡོམ་བཞི་མི་ཤེས་པ་དང་། དེ་ཉིད་ཀྱི་ཕྱིར་ཉོན་སྒྲིབ་ཀྱང་ཟད་པར་མི་སྤོང་བར་འགྱུར་བའི་
ཕྱིར་དང་། འདིར་དེ་ལྟར་ཡིན་དུ་ཆུག་ཀྱང་བྱང་སེམས་ཀྱིས་ནི་ལམ་ཐམས་ཅད་རང་བཞིན་མེད་
པར་ཤེས་པས་ན་ལམ་ཤེས་ཀྱི་སྐབས་སུ་དམིགས་པ་བདེན་བཞིའི་གང་ཟག་གི་བདག་མེད་པའི་
ལམ་གྱི་རྣམ་པ་རྣམས་ཐེག་ཆེན་གྱི་ལམ་དུ་བྱེད་པ་ནོར་བའི་རྩོད་པ་ཁྱེད་ཀྱིས་མི་སྤོང་བའི་ཕྱིར་
དང༌། དེ་བྱང་སེམས་ཀྱི་ཤེས་བྱའི་གཙོ་བོ་ཡིན་པས་བཤད་པར་འདོད་ན་སྔ་མ་ཡང་ཉན་རང་གི་
ཤེས་བྱའི་གཙོ་བོ་ཡིན་པས་དེ་ལྟར་བཤད་དོཞེས་ལན་མི་འདེབ་པའི་རྒྱུ་མཚན་ཅི་ཞིག་ཡིན་ཏེ།
དེས་ན་འདི་ནི་ལན་ལྟར་སྣང་བ་ཁོ་ན་ཡིན་ནོ། ། །
འགའ་ཞིག་ན་རེ། གཞི་ཤེས་ཀྱི་དམིགས་པ་ཡིན་ནོ་ཅོག་གཞི་ཤེས་ཀྱིས་བསྡུས་པར་མི་
བཞེད་ཀྱི། དེའི་དམིགས་པ་ཡང་ཡིན་པ་ཞིག་དེས་བསྡུས་པ་ཡིན་པས་སྐྱོན་མེད་དོ་ཞེས་འཛེར་
ཏོ༑ ༑དེ་ནི་སྙིང་པོ་མེད་དེ། ཁྱེད་ནི་མེད་པ་ལ་སོགས་པའི་རྣམ་པ་འདི་ཀུན་གཞི་ཤེས་ཀྱི་རང་
བཞིན་གཞི་ཤེས་རྣམས་ཁོ་ནར་འདོད་པས་གཞི་ཤེས་ཀྱི་དམིགས་པ་འཆད་པའི་སྐབས་ཡིན་པ་
མ་གྲུབ་ཅེས་ལན་འདེབས་པར་རིགས་པའི་ཕྱིར་དང་། དེའི་དམིགས་པའི་ལམ་ཐམས་ཅད་དེས་
བསྡུས་ན་སྐྱོན་བརྗོད་ཟིན་ཅིང་། དེའི་དམིགས་པ་ཡང་ཡིན་ལམ་ཡང་ཡིན་པ་ཞིག་དེས་བསྡུས་སོ་
ཞེས་ཟེར་བ་ནི་གཞན་གྱི་ལྟར་ན་དམིགས་པ་འཆད་པའི་སྐབས་སུ་རྣམ་པས་དམིགས་པ་སྡུད་མི་
ནུས་བཞིན་དུ་སྡུད་པར་བརྗོད་པ་འབྲེལ་མེད་ཡིན་པའི་ཕྱིར་དང་། རང་གི་ལྟར་ན་རྣམ་པ་འཆད་
-237-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
པའི་སྐབས་སུ་དེའི་དམིགས་པ་ལམ་གྱི་ནང་ན་དེས་བསྡུས་པ་ཡོད་པས་སྐྱོན་མེད་ཅེས་བྱ་བ་
འབྲེལ་མེད་ཡིན་པའི་ཕྱིར་རོ། །གཉིས་པ་ལ་ནི་གཞན་གྱི་ལན་མི་སྣང་ངོ༌། ། །
གསུམ་པ་ལ་གཞན་དག་གྲགསན་རེ། དྲན་པ་ཉེར་བཞག་ལ་སོགས་པ་ནི་དམིགས་པ་ཡིན་
གྱི་རྣམ་པ་མ་ཡིན་ལ། འདིར་རྣམ་པ་ནི། དྲན་པ་ཉེར་བཞག་སོགས་མི་དམིགས་པར་རྟོགས་པའི་
སངས་རྒྱས་ཀྱི་ཡེ་ཤེས་ཡིན་པས་སྐྱོན་མེད་དོ་ཞེས་ཟེར་རོ། ། དེ་ནི་སྙིང་པོ་མེད་དེ། རྣམ་པ་འདི་
དག་ཉན་རང་དང་ཐུན་མོང་བ་སོགས་སུ་བཤད་པ་དང་འགལ་བ་དང་། རྣམ་མཁྱེན་གྱི་སྤྱིར་ཆོས་
ཐམས་ཅད་དང་། གཙོ་བོར་བདེན་བཞི་ཤེས་པ་ལ་སོགས་པ་སྟོན་པར་རིགས་པ་ལ། ལམ་མི་
དམིགས་པར་ཤེས་པ་ཙམ་གྱིས་ཆ་ནས་སྟོན་པ་མ་འབྲེལ་བའི་ཕྱིར་རོ། ། འོ་ན་མདོ་ལས་དེ་ལྟར་
བཤད་པ་མ་ཡིན་ནམ་ཞེ་ན། དེ་ཡང་མ་ངེས་ཏེ། རེས་འགའ་ནི་ལུས་ལ་སོགས་པ་མ་དམིགས་པའི་
ཕྱིར་རོ་ཞེས་སོགས་གཞི་མི་དམིགས་པས་བཤད། རེས་འགའ་ནི། དད་པ་སོགས་དམིགས་སུ་མེད་
པའི་ཕྱིར་རོ་ཞེས་སོགས་ལམ་ལ་དམིགས་པས་བཤད། རེས་འགའ་ནི་ལྟ་བས་བྱས་པའི་རྣམ་པ་
དམིགས་སུ་མེད་པའི་ཕྱིར་རོ་ཞེས་སོགས་རྣམ་པ་མི་དམིགས་པས་བཤད། རེས་འགའ་ནི་སེར་སྣ་
དམིགས་སུ་མེད་པའི་ཕྱིར་རོ་ཞེས་སོགས་མི་མཐུན་ཕྱོགས་སྤངས་པའི་རང་གི་ངོ་བོ་ཉིད་ཀྱིས་
བཤད། རེས་འགའ་ནི་ཆགས་ཐོགས་མེད་པའི་ཡེ་ཤེས་ཡིན་པའི་ཕྱིར་རོ་ཞེས་སོགས་མཐུན་
ཕྱོགས་གྲུབ་པའི་རང་གི་ངོ་བོ་ཉིད་ཀྱིས་བཤད་པའི་ཕྱིར་རོ། ། འོ་ན་ཇི་ལྟར་ཞེ་ན། སློབ་དཔོན་
བདག་ཉིད་ཆེན་པོ་ལ་ནི་རྩོད་པ་དེ་གསུམ་གྱི་གོ་སྐབས་མེད་དེ འདིར་ནི་མཁྱེན་གསུམ་གྱི་རྣམ་པ་
གཙོ་བོར་འཆད་པའི་སྐབས་ཡིན་གྱི། དེ་དག་གི་དམིགས་པ་བདེན་བཞི་གཙོ་བོར་འཆད་པའི་
སྐབས་མ་ཡིན་པས་མདོར་བསྟན་དང་རྒྱས་བཤད་ཀྱི་མཚམས་སྦྱོར་དང་
། མཇུག་སྡུད་ཐམས་
ཅད་དུ་ཡུལ་ཅན་མཁྱེན་གསུམ་གྱི་རྣམ་པ་འཆད་པའི་ཚུལ་སྟོན་གྱི ཡུལ་བདེན་བཞི་འཆད་པའི་
མདོར་བསྟན་དང་། མཚམས་སྦྱོར་དང་། མཇུག་སྡུད་ཀྱི་གཞུང་མི་སྣང་བའི་ཕྱིར་དང་། དེ་ལྟ་ན་
བསྟན་བཤད་ཐམས་ཅད་ཀྱང་འགྲིག་པར་འགྱུར་བའི་ཕྱིར་དང་། དེ་ཉིད་ཀྱིས་ན་གསུམ་ཆར་གྱི་
སྐབས་སུ་ཤེས་རྣམ་གཙོ་བོར་བསྟན་པའི་ཕྱིར་ལམ་བདེན་དང་འབྲེལ་བའི་རྣམ་པ་རྣམས་མཁྱེན་
-338-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་པར་ཕྱིན་འགྲེལ་པ་བཞུགས་ /༣༤
གསུམ་གྱི་རང་བཞིན་གྱི་ཤེས་རྣམ་དུ་བསྟན་པས་དོན་གྱི་ཤུགས་ཀྱིས་བདེན་པ་གཞན་གསུམ་གྱི་
རྣམ་པ་ཡང་དེ་དང་འབྲེལ་བའི་ཤེས་རྣམ་དུ་བསྟན་པའི་ཕྱིར་བཤད་པར་གོ་བར་བྱ་བའི་ཕྱིར་
དང༌། ཁྱད་པར་དུ་ལམ་བདེན་གྱི་སྐབས་སུ་དོན་རྣམ་ཤེས་རྣམ་མྱོང་ཆ་ནས་དོན་ཐ་དད་མེད་པར་
རྟོགས་པར་བྱ་བའི་ཕྱིར་དང༌། དེ་ཉིད་ཀྱིས་ན་ཞར་ལ་འོངས་པ་དོན་རྣམ་ཡང་བསྟན་པར་འགྱུར་
བའི་ཕྱིར་དང་། དྲན་པ་ཉེར་བཞག་སོགས་ནི་སངས་རྒྱས་ཀྱི་རྒྱུད་ལ་ཡོད་པའི་བྱེ་བྲག་གིས་ཟག་
མེད་ཡིན་ཀྱང་། རྟོགས་པའི་རྣམ་པ་ཐུན་མོང་བ་ཡིན་པས་ཉན་ཐོས་ལ་སོགས་ལ་ཡང་ཡོད་ལ། དེ་
ཡང་ས་མཚམས་གང་ནས་ཡོད་པ་ཤེས་པར་བྱ་བའི་ཕྱིར་སོ་སྐྱེའི་ལམ་ནས་སྦྱོར་བ་ཡིན་པའི་ཕྱིར་
རོ༑ ༑དེའི་ཕྱིར་འཇིགས་མེད་བཟང་པོའི་དགོངས་པ་མི་ཤེས་བཞིན་དུ་སྨོད་པར་བྱེད་པནི་རང་
ཉིད་ཕྱུགས་པས་ཀྱང་ཕྱུགས་སུ་གསལ་བར་བྱེད་པ་ཡིན་ནོ། ། གལ་ཏེ་ཡང་དོན་རྣམ་གྱི་མཇུག་སྡུད་
ཤེས་རྣམ་གྱིས་བྱེད་པ་ནི་ཧ་ཅང་མ་འབྲེལ་ལོ་ཞེ་ན། སྐྱོན་མེད་དེ། ཇི་ལྟར་ཁྲ་བོར་འཛིན་པའི་མི་
ཤེས་གང་ན། སྔོན་པོ་དང་། སེར་པོ་དང་། དཀར་པོ་དང་། དམར་པོ་ལ་སོགས་པ་ཚོགས་པ་ནི་ཁྲ་
བོ་ཡིན་ལ། དེ་དག་འཛིན་པའི་མི་ཤེས་གང་ཡིན་པའོ་ཞེས་བརྗོད་པ་ན་ཡུལ་སྔོན་པོ་ལ་སོགས་པ་
ཞར་ལ་བཤད་ཀྱང་། མཇུག་སྡུད་དང་མཚམས་སྦྱོར་དེ་དག་མི་འགལ་བ་ཡིན་ནོ ། །
དེ་བཞིན་དུ་གཞི་ཤེས་ཀྱི་རྣམ་པ་གང་ན། མེད་པ་ལ་སོགས་པ་ནི་བདེན་བཞིའི་རྣམ་པ་
ཡིན་ལ། དེ་ལྟར་ན་དེ་ཤེས་པའི་རྣམ་པ་ཉེར་བདུན་གང་ཡིན་པའོ་ཞེས་བྱ་བ་ནི་ཡིན་པས་འགལ་
བ་མེད་དོ། །དེ་བཞིན་དུ་ལམ་ཤེས་ཀྱི་སྐབས་སུ་ཡང་སྦྱར་བར་བྱའོ། །གལ་ཏེ་ལམ་ཤེས་ཀྱི་སྐབས་
ཀྱི་ཀུན་འབྱུང་གི་རྣམ་པ་བརྒྱད་ནི་གཉེན་པོར་བཤད་པའི་ཕྱིར་ཤེས་རྣམ་དང་ཞི་བའི་རྣམ་པ་ལ་
སོགས་པ་ཡང་ནི་ཞེན་པ་འགོག་བྱེད་དུ་བཤད་པའི་ཕྱིར་ཤེས་རྣམ་དུ་བསྟན་པ་མི་རིགས་སོ་ཞེ་ན།
དེ་ནི་རྣམ་པར་འཁྱམས་པ་ཡིན་ཏེ། དེ་ལྟ་ན་ལམ་ཤེས་ཀྱི་དོན་རྣམ་མི་སྲིད་པའི་ཕྱིར་འགྱུར་བའི་
ཕྱིར་རོ། ། གལ་ཏེ་དེ་དག་དོན་རྣམ་དུ་བྱེད་ན་ལམ་གྱི་དོན་རྣམ་དང་ཟློས་པར་འགྱུར་བས་ཀུན་
འབྱུང་ལ་སོགས་པར་གྱུར་པའི་རྣམ་པ་འཆད་པར་རིགས་སོ་ཞེ་ན མ་ཡིན་ཏེ། ལམ་ཤེས་ཀྱི་
སྐབས་འདིར་ནི་ལམ་ཤེས་ཀྱི་དམིགས་པར་གྱུར་པའི་བདེན་བཞི་རྟོགས་པའི་རྣམ་པ་སོ་དྲུག་ཉིད་
-239-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར། །
དོན་རྣམ་དུ་རིགས་པ་ཡིན་ཏེ། འདིར་དོན་རྣམ་ནི་དམིགས་པའི་ཆ་ནས་བསྟན་པ་ཡིན་ལ། ལམ་
ཤེས་ཀྱི་དམིགས་པའི་གཙོ་བོ་ནི་ལམ་ཐམས་ཅད་ཡིན་པའི་ཕྱིར་ཏེ དེས་གཞི་ཤེས་པའི་དམིགས་
པའི་ཆ་ནི་གཞི་ཤེས་ཀྱི་སྐབས་ཀྱི་དོན་རྣམདུ་རིགས་པའི་ཕྱིར་རོ། ། དེ་ལྟར་ཡིན་ཀྱང་ལམ་བདེན་
གྱི་དོན་རྣམ་དང་ཟློས་པ་ཡང་མ་ཡིན་ཏེ། བདེན་པ་དང་པོ་གསུམ་གྱིས་ལམ་ཤེས་དང་། ལམ་
བདེན་གྱིས་ལམ་ཤེས་མི་ཤེས་པ་ལྟ་བུའི་ཕྱིར་དང་། ལམ་བདེན་གྱི་དོན་རྣམ་ནི་འདིར་ཤེས་རྣམ་
དང་དོན་གཅིག་པའི་ཚུལ་གྱིས་བཤད་པའི་ཕྱིར་ཏེ། རྒྱུའི་རྣམ་པ་བརྒྱད་ནི་ཉན་ཐོས་དང་ཡང་ཐུན་
མོང་བ་ཡིན་ལ། ལམ་གྱི་བདུན་ནི་ཐེག་ཆེན་ཁོ་ནའི་ཡིན་པའི་ཕྱིར་རོ། ། འོ་ན་འདིར་བདེན་བཞིའི་
རྣམ་པ་བསྟན་པ་ལ་དོན་མེད་དོ་ཞེ་ན། ལམ་ཤེས་ནི་གཞི་ཤེས་ཀྱི་སྙིང་པོ་ཅན་ཡིན་པས་གཞི་དང་
མ་འབྲེལ་བའི་ལམ་རྐྱང་པ་ལ་དམིགས་པ་མ་ཡིན་གྱི་ གཞི་དང་འབྲེལ་བའི་ལམ་ལ་དམིགས་པའི་
ཕྱིར་རོ། །
བསྒོམ་བྱ་ལ་གསུམ་སྟེ། མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་སྤང་
བའོ། །མི་འཐད་པའི་ཕྱོགས་གང་ཞེ་ན། དོན་རྣམ་ཁོ་ན་བསྒོམ་བྱར་འདོད་པ་དང་། ཤེས་རྣམ་ཁོ་ན་
བསྒོམ་བྱར་འདོད་པ་དང་། གཉིས་ཀའི་ཚུལ་གཞན་དུ་འདོད་པའོ། །དང་པོ་ནི་ཁ་ཅིག་ན་རེ། དོན་
རྣམ་ཁོ་ན་བསྒོམ་བྱར་འདོད་པ་ཡིན་གྱི། ཤེས་རྣམ་ནི་མ་ཡིན་ཏེ། མདོ་རྣམས་ལས་མི་རྟག་པ་ལ་
སོགས་པ་སྒོམ་པར་གསུངས་པའི་ཕྱིར་དང་
། ཆོས་འདི་དག་ནི་མི་རྟག་པའོ། ། སྟོང་པའོ། ། མཐའ་
དང་བྲལ་བའོ་ཞེས་བསྒོམ་བྱ་ཡིན་གྱི། བློ་འདི་མི་རྟག་པ་རྟོགས་པ་དང་། སྟོང་པ་རྟོགས་པའོ་ཞེས་
འགའ་ཡང་སྒོམ་པ་མེད་པའི་ཕྱིར་རོ། ། དེ་ལྟ་ནའང་ཤེས་པའི་རྣམ་པ་བསྟན་པའི་དོན་མེད་པར་མི་
བསམ་སྟེ། ཤེས་པའི་རྣམ་པས་དོན་གྱིས་རྣམ་པ་རྟོགས་པར་བྱས་ནས་དོན་གྱིས་སྒོམ་པ་ཡིན་པའི་
ཕྱིར་ཤེས་རྣམ་ནི་དོན་རྣམ་སྒོམ་པའི་ཐབས་སམ་དཔང་པོ་ལྟ་བུ་ཡིན་པའི་ཕྱིར་རོཞེས་ཟེར་
རོ༑ ༑དེ་ནི་མ་ཡིན་ཏེ། མདོ་ལས་བྱམས་པ་དང་། སྙིང་རྗེ་སྒོམ་པ་དང་། མི་རྟག་པ་སྒོམ་པ་དང་།
ཡུམ་སྒོམ་པ་ལ་སོགས་པར་གསུངས་པའི་ཕྱིར་དང་། འདིར་ཡང་ཐམས་ཅད་མཁྱེན་པ་ཉིད་
གསུམ་སྒོམ་ཞེས་འབྱུང་བའི་ཕྱིར་དང་
། འདིར་རྣམ་པ་མཚན་ཉིད་པ་ནི་རྣལ་འབྱོར་པའི་རྒྱུད་ཀྱི་
-24f]-



གྲོགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མི་མཐུན་ཕྱོགས་ཀྱི་གཉེན་པོར་སྒོམ་པ་ཡིན་ལ། དམིགས་ཡུལ་དོན་རྣམ་གྱིས་དེའི་གཉེན་པོ་མི་
བྱེད་པའི་ཕྱིར་དང་། སྒོམ་པ་རྣམས་ནི་གཙོ་བོར་གཡོས་པ་ལས་ཁྱད་པར་དུ་འགྱུར་བའི་ཕྱིར་ཡིན་
ན་དེ་ཡང་རྣལ་འབྱོར་པའི་བློ་ཁྱད་པར་དུ་འགྱུར་བ་ཡིན་གྱི དོན་རྣམ་ཁྱད་པར་དུ་འགྱུར་བ་ནི་མ་
ཡིན་ཏེ། གཞན་དུ་ན་སངས་རྒྱས་གཅིག་ཉིད་ཀྱིས་འཁོར་བ་ཐམས་ཅད་སྤང་བར་འགྱུར་བའི་
ཕྱིར་རོ། ། འགའ་ཞིག་ཏུ་ཡུལ་ཅན་དག་པས་ཡུལ་དག་པར་བཤད་པ་ནི་ཡུལ་དེ་རང་གི་དྲི་མས་
དག་པ་ཙམ་གྱི་རང་བཞིན་དུ་འཆར་བ་ཙམ་ཡིན་གྱི གཞན་གྱི་དྲི་མ་མི་སྐྱེ་བར་བྱེད་པ་ནི་མ་ཡིན་
ནོ༑ ༑གཉིས་པ་ནི། གཞན་དག་ན་རེ། ཤེས་རྣམ་ཁོ་ན་བསྒོམ་བྱ་ཡིན་ཏེ། མི་མཐུན་ཕྱོགས་ཀྱི་
གཉེན་པོ་ཡིན་པའི་ཕྱིར་དང་། གོམས་པ་ལས་ཕུལ་དུ་བྱུང་བའི་ཁྱད་པར་སྐྱེད་བྱེད་དུ་ཡོད་པའི་
ཕྱིར་ཞེས་ཟེར་རོ། །དེ་ཡང་འཁྲུལ་བ་ཡིན་ཏེ། མདོ་ལས་ཀྱང་མི་རྟག་པ་དང་། སྟོང་ཉིད་སྒོམ་པ་ལ་
སོགས་པར་གསུངས་པའི་ཕྱིར་དང་། འདིར་ཡང་ཇི་སྐད་བཤད་པའི་བདེན་པ་སྒོམ་ཞེས་དང།
རྟེན་ཅིང་འབྲེལ་བར་འབྱུང་བ་སྒོམ་ཞེས་བྱ་བ་ལ་སོགས་པ་མང་དུ་བཤད་པའི་ཕྱིར་དང་། ཁྱེད་
རང་གིས་ཀྱང་དོན་དམ་སྙིང་པོའི་དོན་སྒོམ་ཞེས་བྱ་བ་ལ་སོགས་པའི་ཁས་བླངས་དང་འགལ་བའི་
ཕྱིར་དང་། དམིགས་པ་སྒོམ་པའི་རིམ་པ་མཐའ་ཡས་པ་མྱོང་བས་ཀྱང་གྲུབ་པའི་ཕྱིར་རོ། ། དེས་ན་
ཆོས་ཉིད་སྒོམ་པ་དོན་མེད་དོ་ཞེས་བྱ་བ་ནི་དམ་པའི་ཆོས་སྤོང་བ་ཡིན་པས་རྣ་བ་ཙམ་ཡང་གཏད་
པར་མི་བྱའོ། །
གསུམ་པ་ནི་འགའ་ཞིག་ན་རེ། གནས་པ་བཀག་པའི་སྦྱོར་བས་ཡུལ་གཞི་ལམ་རྣམ་པ་
རྣམས་སྒོམ་པར་བྱེད་པ་དོན་རྣམ་བསྒོམ་བྱར་གྲུབ་ལ། རྣལ་འབྱོར་བཀག་པའི་སྦྱོར་བས་བློ་མ་
དམིགས་པར་བསྒོམས་པས་ཤེས་རྣམ་བསྒོམ་བྱར་གྲུབ་བོ ། ཤེས་རྣམ་སྒོམ་ཚུལ་ཡང་འདིས་སྐྱེ་
མེད་དམ་སྟོང་ཉིད་རྟོགས་ཞེས་སྒོམ་པ་མ་ཡིན་གྱི། བདག་གི་རྣལ་འབྱོར་འདི་ནི་སྟོང་པའོ་ཞེས་
སོགས་སྒོམ་པ་ཡིན་པས་ཤིན་ཏུ་ལེགས་པ་ཡིན་ནོ་ཞེས་སྨྲའོ། ། དེ་ནི་སྙིང་པོ་མེད་དེ། བློ་མི་
དམིགས་པར་བསྒོམས་པས་ཤེས་རྣམ་སྒོམ་པར་འགྱུར་བའི་རྒྱུ་མཚན་ཅི་ཞིག་ཡོད གལ་ཏེ་ཤེས་
པ་མ་དམིགས་པར་སྒོམ་པའི་ཕྱིར་རོ་ཞེ་ན། དེ་ལྟ་ལམ་བདེན་མི་དམིགས་པར་སྒོམ་ནའང་ཤེས་
-24]-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
རྣམ་སྒོམ་པ་ཁོ་ནར་འགྱུར་བས་ལམ་བདེན་གྱི་དོན་རྣམ་སྒོམ་པ་མི་སྲིད་པའི་ཕྱིར་འགྱུར་རོ། །དེས་
ན་ཕྱོགས་འདི་ལ་ནི་དོན་རྣམ་དང་ཤེས་རྣམ་གྱི་དྲི་བྲོ་བ་ཙམ་ཡང་མེད་དོ། །
འཐད་པའི་ཕྱོགས་གང་ཞེ་ན། གཉིས་ཀ་བསྒོམ་བྱ་ཡིན་ཏེ། ལུང་རིགས་བརྗོད་ཟིན་པའི་
ཕྱིར་རོ། ། འོན་ཀྱང་གཙོ་བོར་ནི་ཤེས་རྣམ་བསྒོམ་བྱ་ཡིན་ཏེ གོམས་པ་ལས་ཁྱད་པར་དུ་འགྱུར་
བའི་ཕྱིར་དང་། བློ་གསལ་བས་དོན་གསལ་བར་འགྱུར་གྱི། དོན་གྱིས་བློ་གསལ་བ་མ་ཡིན་པའི་
ཕྱིར་རོ། ། དེའི་ནང་ནས་སྒོམ་ལམ་དུ་ལམ་ཤེས་དང་རྣམ་མཁྱེན་གྱི་རྣམ་པ་ཐེག་ཆེན་གྱི་ཕྱེ་བ་ཉིད་
གཙོ་བོར་བསྒོམ་བྱ་ཡིན་ཏེ། ས་བཅུ་རྣམས་སུ་ཤེས་སྒྲིབ་ཆེད་དུ་སྤང་དགོས་པའི་ཕྱིར་རོ། །
ཀླན་ཀ་ནི་གལ་ཏེ་བྱམས་པས། སེམས་ཅན་རྣམས་བདེ་བ་དང་ལྡན་པར་སྒོམ་པ་ལ་
བྱམས་པ་སྒོམ་ཞེས་བཏགས་པ་ཙམ་དུ་ཟད་དོ་ཞེ་ན དེ་ལྟར་ན་མི་རྟག་པ་རྒྱུད་ལ་སྐྱེ་བར་གྱུར་
ཅིག །ཅེས་མི་རྟག་པའི་རྟོག་པ་ལ་མི་རྟག་པར་བཏགས་ནས་མི་རྟག་པ་སྒོམ་ཞེས་བྱ་བར་མཚུངས་
པས་དེ་ནི་གྱི་ནའོ། ། གལ་ཏེ་དོན་རྣམ་བསྒོམས་ཀྱང་གོམས་པ་ལས་ཁྱད་པར་དུ་མི་འགྱུར་བས་
སྒོམ་པ་དོན་མེད་དོ་ཞེ་ན། དེ་ནི་མ་ཡིན་ཏེ། གོམས་པ་ལས་བཟང་དུ་མི་འགྱུར་ཀྱང་དམིགས་པ་
སྔར་མི་གསལ་བ་ལས་གསལ་བར་འགྱུར་བའི་ཕྱིར་ཏེ། དཔེར་ན། ལྷ་སྒོམ་པ་ལ་སོགས་པ་བཞིན་
ནོ༑ ༑གཞན་དུ་ན་ཆོས་ཉིད་སྔར་མི་གསལ་བ་ཕྱིས་གསལ་བར་སྣང་བ་མེད་པར་འགྱུར་ཏེ
དམིགས་པ་བསྒོམས་པས་གསལ་མི་གསལ་གྱི་ཁྱད་པར་མེད་པའི་ཕྱིར་རོ། ། དེས་ན་ཆོས་ཉིད་
བསྒོམས་ཀྱང་གསལ་སྣང་མི་འབྱུང་བའི་ཕྱིར་བདག་མེད་མངོན་སུམ་དུ་རྟོགས་པ་བཀག་པས་ན།
འཕགས་པའི་ཡེ་ཤེས་ལ་སྐུར་བ་འདེབས་པ་དག་གི་ཕྱོགས་འདི་ནི་ངན་སྐྱུགས་ལྟར་རྒྱ་རིང་དུ་
དོར་བར་བྱའོ། ། གལ་ཏེ་བདག་མེད་ཀྱི་རྣམ་པ་ཡེ་ཤེས་གསལ་བ་ལ་བདག་མེད་གསལ་བར་
བཞག་པ་ཙམ་དུ་ཟད་ཀྱི། བདག་མེད་གསལ་བ་མཚན་ཉིད་པ་ནི་མེད་དོ་ཞེ་ན དེ་ལྟར་ན་བདག་
མེད་ཀྱི་རྣམ་པ་རྟོགས་པ་ལ་བདག་མེད་རྟོགས་པར་བཏགས་ཀྱི་ བདག་མེད་མངོན་སུམ་དུ་
རྟོགས་པ་མཚན་ཉིད་པ་ནི་མེད་དོ་ཞེས་བྱ་བར་ཡང་མཚུངས་པས་ལུང་དང་རིགས་པ་དང་ཁས་
བླངས་ཀུན་དང་འགལ་བའི་ཕྱོགས་དེ་ནི་གཞན་དག་གིས་སྨྲས་ན་ཕྱུགས་ཀྱི་ཁྱུར་ཡང་མི་ཚུད་པ་
-2:42-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཁོ་ནའོ། ། སྒོམ་ཚུལ་ནི་ཁ་ཅིག་ཟླན་རེ། ཤེས་རྣམ་ཁོ་ན་བསྒོམ་བྱ་ཡིན་། དེ་སྒོམ་པའི་ཚུལ་ནི་རྣམ་
པ་དེ་དག་དམིགས་ཡུལ་དུ་བྱས་ནས་སྟོང་པ་ཉིད་དུ་བལྟ་བ་གནས་པ་བཀག་པ་དང་། སྟོང་པར་
བལྟ་བའི་བློ་དེ་ཡང་སྟོང་པར་སྒོམ་པ་རྣལ་འབྱོར་བཀག་པའི་སྒོམ་ཚུལ་ཏེ། འཕགས་སེང་ནི་རྣལ་
འབྱོར་སྤྱོད་པའི་དབུ་མ་པ་ཡིན་པས་དམིགས་པ་སེམས་ཙམ་དུ་རིགས་པ་ཡིན་པའི་ཕྱིར་རོ་ཞེས་
ཟེར་རོ། ། འདིའི་འཁྲུལ་གཞི་ནི་རྣམ་ཀུན་ནི་རྣམ་པ་མ་ལུས་པའི་ཡུལ་ཅན་ཡིན་ནོ་ཞེས་རྣམ་ཀུན་
ཡུལ་ཅན་དང་རྣམ་པ་ཡུལ་དུ་བཤད་པ་དང། འདིར་རྣམ་པ་རྣམས་སྒོམ་ཞེས་བྱ་བ་དང་། ཤེས་
རབ་འབྱུང་གནས་ཀྱིས་རྣམ་པ་རྣམས་ནི་དེ་བཞིན་དུ་ཕན་ཚུན་བསྡུས་པ་མ་ཡིན་ཏེ འདིར་དེ་
རྣམས་ཉིད་བསྡུས་པར་འདོད་པའི་ཕྱིར་རོ་ཞེས་བྱ་བ་དང། སྔ་རབས་པ་དག་གི་དམིགས་ཡུལ་
རྣམ་པ་དང་། དམིགས་བྱེད་སྦྱོར་བ་ཞེས་བཤད་པ་རྣམས་ཡིན་ནོ། ། དེ་ནི་ནོར་བ་ཆེན་པོ་ཡིན་ཏེ།
སྒྲུབ་བྱེད་དེ་དག་མེད་པ་དང་། གནོད་བྱེད་ཡོད་པའི་ཕྱིར་རོ། །སྒྲུབ་བྱེད་མེད་དེ། འཕགས་པ་རྣལ་
འབྱོར་སྤྱོད་པ་བ་ཡིན་པའི་སྒྲུབ་བྱེད་མེད་པའི་ཕྱིར་དང་། དམིགས་པ་སེམས་ཙམ་དུ་བྱེད་ནའང་
སྣང་བ་ཐམས་ཅད་དམིགས་པར་འཆད་པར་རིགས་ཀྱི། ཡེ་ཤེས་ཀྱི་བྱེ་བྲག་ཉི་ཚེ་དམིགས་པར་
འཆད་པ་ལ་རྒྱུ་མཚན་མེད་པའི་ཕྱིར་དང་། ཡུལ་ཡུལ་ཅན་གྱི་དོན་ཡང་འདིར་རྟེན་དང་བརྟེན་པ་
ཡིན་པའི་ཕྱིར་དང་། གཞན་དུ་ན་མཁྱེན་གསུམ་ནི་རྣམ་པ་སོ་སོར་ངེས་པའི་ཡུལ་ཅན་ཡིན་ནོཞེས་
འབྱུང་བས་གཞི་དང་ལམ་ཡང་རྣམ་པ་ཉིད་དུ་བཤད་པར་འགྱུར་ཞིང་གཞི་ཤེས་དང་ལམ་ཤེས་
ཀྱང་རྣམ་པ་ཤེས་པའི་ཆ་ནས་བཤད་པར་འགྱུར་བའི་ཕྱིར་དང༌། སྦྱོར་བ་སྒོམ་ཞེས་བྱ་བས་ཀྱང་
སྦྱོར་བ་སྦྱོར་བའི་དམིགས་ཡུལ་དུ་བཤད་པའི་ཕྱིར་དང་། ཤེས་རབ་འབྱུང་གནས་ནི། རྣམ་པ་
ཐམས་ཅད་མཁྱེན་པ་ཉིད་ནི་རྣམ་པ་ཙམ་ཡིན་ཞེས་དང༌། ཡང་རྣམ་མཁྱེན་གྱིས་མཁྱེན་པ་གཉིས་
བསྡུས་ཀྱི། རྣམ་པ་རྣམས་ནི་ཕན་ཚུན་བསྡུས་པ་མ་ཡིན་ཞེས་འགལ་བ་སྨྲ་བའི་ཕྱིར་དང། སྔ་
རབས་པ་ནི་དོན་རྣམ་གཙོ་བོར་བྱས་ནས་དེ་ཉིད་དམིགས་པའི་ཆ་ནས་འཆད་པའི་ཕྱིར་དང། །
ཁྱེད་ནི་དེ་དག་འགོག་པའི་ཕྱིར་རོ། །
གནོད་བྱེད་ཡོད་དེ། སྤྱིར་སྦྱོར་བའི་དམིགས་པ་གང་ན་ཆོས་ཐམས་ཅད་ཡིན་ནོ་ཞེས་
-243-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ལམ་
འཇོག་པར་རིགས་པ་དང་། གཙོ་བོར་བདེན་པ་བཞི་ཡིན་ཞེས་དང་། མཁྱེན་གསུམ་གྱི་སྦྱོར་བའི་
དམིགས་པའི་རྟོག་པ་རིམ་པ་ལྟར་གཞི་ལམ་རྣམ་པ་ཡིན་ནོ་ཞེས་འཆད་པར་རིགས་པ་ལ། ལམ་
བདེན་ཙམ་གྱི་ནང་ཚན་ཡེ་ཤེས་ཀྱི་བྱེ་བྲག་ཉི་ཚེ་ཉིད་དམིགས་པ་ཡིན་ནོ་ཞེས་དམིགས་པའི་ཆ་
ནས་འཆད་པར་མི་རིགས་པའི་ཕྱིར་དང་། དམིགས་པར་སྲིད་པ་ཙམ་གྱི་དམིགས་པའི་ཆ་ནས་
སྟོན་ན་རང་ཉིད་ཀྱང་སྦྱོར་བའི་དམིགས་པའི་ཆ་ནས་སྟོན་པར་རིགས་པའི་ཕྱིར་དང༌། སྦྱོར་
བའང་སྦྱོར་བའི་དམིགས་པར་བྱས་པའི་ཆ་ནས་སྒྲོ་འདོགས་གཅད་བྱ་ཡིན་པས་དོན་རྣམ་དུ་
འགྱུར་བ་ཡིན་གྱི། ཤེས་རྣམ་དུ་བྱས་ནས་དེའི་ཆ་ནས་དམིགས་པར་བྱེད་པ་ནི་ཤིན་ཏུབཞད་གད་
ཡིན་པའི་ཕྱིར་རོ། ། དེས་ན་ཕྱོགས་འདི་ལ་ནི་དོན་རྣམ་དང་། ཤེས་རྣམ་ཞེས་བྱ་བའི་འོལ་སྤྱི་ཙམ་
ཡང་གཏན་པ་མ་ཤར་བར་མཐོང་སྟེ། འདིར་ཤེས་རྣམ་ནི་སྦྱོར་བ་སྒོམ་པ་པོའི་རྣལ་འབྱོར་པའི་
རྒྱུད་ལ་སྐྱེ་བའི་ཡེ་ཤེས་ཀྱི་བྱེ་བྲག་གང་དེའི་རྒྱུད་ཀྱི་མི་མཐུན་པའི་ཕྱོགས་ཀྱི་གཉེན་པོས་རབ་ཏུ་
ཕྱེ་བ་སྦྱོར་བ་གང་གི་ངོ་བོ་ཕྱོགས་མཐུན་དང་བཅས་པ་ཡིན་ལ། དེའི་དམིགས་པ་ནི་ཆོས་ཐམས་
ཅད་ཅན་ཡིན་ཏེ། གཞི་ལམ་རྣམ་པ་ཐམས་ཅད་ཀྱི་སྟེང་དུ་སྒྲོ་འདོགས་བཅད་དགོས་པའི་ཕྱིར་
རོ༑ ༑དེ་ལྟར་ན་ཤེས་རྣམ་ནི་སྦྱོར་བ་སྒོམ་པ་པོའི་ལྡོག་པ་ནས་བསྟན་པར་འགྱུར་། དོན་རྣམ་ནི་
དེའི་དམིགས་བྱའི་ལྡོག་པ་ནས་སྟོན་པ་ཡིན་ཏེ། གཞན་དུ་ན་ཤེས་རྣམ་དམིགས་བྱའི་ལྡོག་པ་ནས་
སྟོན་པ་ཡིན་ན། སྦྱོར་བ་པོའི་རྒྱུད་ཀྱི་གཉེན་པོའི་ཆ་ནས་སྟོན་པ་མི་རིགས་པ་དང༌། ལམ་བདེན་གྱི་
དོན་རྣམ་དང་ཤེས་རྣམ་གྱི་ཆ་ལ་ཁྱད་པར་མེད་པར་འགྱུར་བ་དང། ཡང་ན་ལམ་བདེན་གྱི་དོན་
རྣམ་མི་སྲིད་པར་འགྱུར་བའི་ཕྱིར་རོ། ། །
དེས་ན་ཤེས་རྣམ་དམིགས་པའི་སྒོ་ནས་བསྟན་པར་འདོད་པ་ནི་དོན་རྣམ་ཁོ་ནར་འདོད་
པ་ཡིན་ལ། དེ་ཡང་ལམ་བདེན་གྱི་རང་བཞིན་གྱི་དོན་རྣམ་གྱི་བྱེ་བྲག་ཉི་ཚེ་ཙམ་བསྟན་པར་
འདོད་པ་ཡིན་པས་འདི་ནི་རྣམ་པ་དང་རྣམ་པ་སྒོམ་ཚུལ་གྱི་ཕྱོགས་ལ་དུད་འགྲོ་ལྟར་གྱུར་པ་ཡིན་
ནོ༑ ༑དེའི་ཕྱིར་རྣམ་པའི་སྒོམ་ཚུལ་མ་ཤེས་པ་ན་སྦྱོར་བའི་སྒོམ་རིམ་མི་ཤེས་ཤིང༌། དེ་མ་ཤེས་ན་
མཁྱེན་གསུམ་རྒྱུད་ལ་སྒྲུབ་པའི་ཚུལ་མི་ཤེས་ལ། དེ་མ་ཤེས་པ་ནི་འབྲས་བུ་སྐུའི་རྣམ་སྨིན་དཀོན་
-244-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
པའི་ཕྱིར་མངོན་པར་རྟོགས་པ་རྒྱན་གྱིས་ཚུལ་ལས་རིང་དུ་གྱུར་པ་ཡིན་ནོ། ། གཞན་དག་ན་རེ།
འདིར་རྣམ་པ་སྒོམ་ཚུལ་ནི་མཚན་ཉིད་ཡིད་ཡུལ་བྱས་ནས་ལྷ་སྒོམ་པ་ལྟ་བུ་མ་ཡིན་གྱི མངོན་
རྟོགས་དེ་དང་དེའི་དམིགས་རྣམ་རྒྱུད་ལ་སྐྱེད་ནས་སྒོམ་པ་ཡིན་ཏེ། དཔེར་ན། བྱམས་པ་དང་
སྙིང་རྗེ་ལ་སོགས་པ་བཞིན་ནོ་ཞེས་ཟེར་རོ། ། དེ་ནི་རགས་པར་ན་ཤིན་ཏུ་ལེགས་པས་བློ་གྲོས་
ཡོད་པའི་རྣམ་འགྱུར་དུ་མཐོང་སྟེ། མཚན་ཉིད་ཡིད་ཡུལ་དུ་བྱས་ནས་སྒོམ་པ་མ་ཡིན་པར་རྣམ་པ་
རྒྱུད་ལ་སྦྱོར་བ་བྱམས་སྙིང་རྗེའི་སྒོམ་ཚུལ་ལྟ་བུ་ཡིན་པ་ནི་གཞུང་འགྲེལ་གྱི་དགོངས་པ་དཔྱིས་
ཕྱིན་པ་ཡིན་པའི་ཕྱིར་དང་། སྔོན་ཆད་རྒྱ་བོད་ཀྱི་ཊིཀ་བྱེད་ཐབས་ཀྱིས་གཏན་མ་གོ་བར་སྣང་
བའི་ཕྱིར་རོ། །འོན་ཀྱང་ཞིབ་ཏུ་དཔྱད་ན་ནོར་བ་ཡོད་དེ དམིགས་པ་རྒྱུད་ལ་སྐྱེད་ནས་བསྒོམས་
ན་སྡུག་ཀུན་ཀྱང་རྒྱུད་ལ་སྐྱེད་ནས་སྒོམ་པར་འགྱུར་བ་དང། སྟོབས་སོགས་ཐུན་མོང་མ་ཡིན་
པའི་རྣམ་པ་རྣམས་རྒྱུད་ལ་སྐྱེས་ནས་བྱང་སེམས་ཀྱིས་སྒོམ་མི་ནུས་པའི་ཕྱིར་རོ། ། །
འོ་ན་ཇི་ལྟར་ཞེ་ན། སྔར་མཁྱེན་གསུམ་ཐོས་བསམ་གྱིས་ཤེས་པར་བྱས་པ་དེ་དེ་ཙམ་
གྱིས་མི་ཆོག་གིས་སྒོམ་དགོས་ལ། དེ་ལ་སྒོམ་པ་ཡང་སྡུག་ཀུན་བདེན་པ་སོགས་ལྟར་ཡུལ་དུ་བྱས་
པ་ཙམ་གྱིས་མི་ཆོག་པས་དེ་ལག་ཏུ་བླང་དགོས་ལ། ལག་ཏུ་ལེན་པའི་དོན་ཡང་རྒྱུད་ལ་སྦྱར་ནས་
སྒོམ་པ་ཡིན་ནོ། ། དེ་ཡང་གཞི་མི་རྟག་པར་རྟོགས་པ་ཙམ་ལྟ་བུ་མཁྱེན་པར་གྱུར་ཙམ་རྒྱུད་ལ་
སྦྱར་བས་མི་ཆོག་གི། མཁྱེན་གསུམ་གྱི་བྱེ་བྲག་མ་ལུས་པ་རྒྱུད་ལ་སྦྱར་དགོས་ཏེ། བྱང་སེམས་ནི་
སེམས་ཅན་ཐམས་ཅད་ཀྱི་དོན་དུ་ཐེག་པ་ཐམས་ཅད་ཀྱིས་ངེས་པར་འབྱུང་དགོས་པའི་ཕྱིར་་
རོ༔ དེའི་ཕྱིར་གཉེན་པོའི་ཆ་མ་ལུས་པར་རྒྱུད་ལ་སྦྱོར་བར་བྱེད་པས་ཡུམ་སྒོམ་པ་ནི་གཞན་
ལས་ཁྱད་པར་དུ་འཕགས་པ་ཁོ་ནའོ། ། གང་ཡང་དམིགས་པར་བྱེད་པ་བདག་གི་ལྟར་ན་ནི་ཁྱད་
པར་དུ་འཕགས་རྒྱུ་ཅི་ཞིག་ཡོད་དེ། ཉན་ཐོས་དམན་ཡང་ཆོས་ཐམས་ཅད་བདག་མེད་པར་
བསྒོམས་པས་ཆོས་ཐམས་ཅད་ལ་དམིགས་པའི་ཕྱིར་རོ། ། དེ་ལ་རྣམ་པ་མ་ལུས་པ་རྒྱུད་ལ་སྦྱོར་
ཚུལ་དང་། དམིགས་ཡུལ་གཞི་ལམ་རྣམ་པའི་ཆོས་ཐམས་ཅད་ལ་དམིགས་ནས་རྟག་མི་རྟག་
སོགས་ཀྱི་མཐའ་ཐམས་ཅད་དང་བྲལ་བར་སྒོམ་པ་ཡིན་ལ། དེར་རྟག་སོགས་བཅུ་དྲུག་དང་བྲལ་
-245-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
པས་
བར་བསྒོམས་པས་སྒྲོ་འདོགས་བཅུ་དྲུག་གི་གཉེན་པོར་གྱུར་པའི་གཞི་ཤེས་ཐུན་མོང་བའི་རྣམ་པ་
ཀུན་རྒྱུད་ལ་སྦྱར་ནས་སྒོམ་པར་འགྱུར་ལ། གཞིའི་གཟུང་བའི་ཆ་མི་རྟག་སོགས་དང་བྲལ་བར་
བསྒོམས་པས་རང་རྒྱལ་གྱི་གཞི་ཤེས་ཀྱི་རྣམ་པ་རྣམས་སྒོམ་པར་འགྱུར་ཞིང། གཞིའི་འཛིན་པའི་
ཆ་ཡང་མི་རྟག་སོགས་དང་བྲལ་བར་བསྒོམས་པས་གཉེན་པོ་གཞི་ཤེས་ཀྱི་རྣམ་པ་ཀུན་རྒྱུད་ལ་
སྦྱར་ནས་སྒོམ་པར་འགྱུར་ལ། ལམ་དང་རྣམ་པའི་ཆ་མི་རྟག་སོགས་དང་བྲལ་བར་བསྒོམས་པས་
ལམ་ཤེས་དང་རྣམ་མཁྱེན་གྱི་ཐུན་མོང་གི་རྣམ་པ་ཀུན་རྒྱུད་ལ་སྦྱར་ནས་སྒོམ་པར་འགྱུར་ཞིང།
སྒོམ་པ་མཐར་ཕྱིན་པ་ན་ཐུན་མོང་མ་ཡིན་པའི་རྣམ་པ་རྒྱུད་ལ་སྦྱར་བར་འགྱུར་ཏེ རྟག་པ་དང་
བྲལ་བ་མི་རྟག་པ་སྒོམ་པའམ། ཤེས་པའི་བྱེ་བྲག་དེ་ཉིད་འདིར་ཤེས་རྣམ་ཡིན་པ་ལ་སོགས་པའི་
ཕྱིར་རོ། ། དེ་ལ་བྱང་ཆུབ་སེམས་དཔའ་རྣམས་ཀྱི་རྣམ་པ་འགའ་ཞིག་ནི་རྒྱུད་ལ་སྦྱར་ཟིནཡར་
ལྡན་པ་འགའ་ཞིག་ནི་སྦྱོར་བཞིན། ཐད་ཀ་བ་རྣམ་པ་འགའ་ཞིག་ནི་སྦྱོར་བར་བྱེད་པ་ལས་
འབྲེལ་ཡིན་པས་གང་ལྟར་ཡང་རྣམ་པ་མཚན་ཉིད་པའམ། རྗེས་མཐུན་པ་རྒྱུད་ལ་བསྐྱེད་ནས་
སྒོམ་པ་ཡིན་གྱི། དམིགས་ཡུལ་དུ་བྱེད་པའི་དོན་ནི་མ་ཡིན་ནོ། ། གང་གི་ཕྱིར་དམིགས་ཡུལ་ཐམས་
ཅད་ལ་དམིགས་ནས་གཉེན་པོ་མ་ལུས་པའི་རྣམ་པ་བསྐྱེད་པ་འདི་ནི་ནམ་མཁའ་དང་མཉམ་པའི་
རྣལ་འབྱོར་ཞེས་བྱ་བ་ཡིན་པའི་ཕྱིར་རྗེ་བཙུན་ཡབ་སྲས་ཐམས་ཅད་ཀྱིས་གཞུང་འགྲེལ་གྱི་
བཅུད་ཡིན་ལ། མཁྱེན་གསུམ་འདི་སྐྱེ་མེད་ཡིན་ནོ་ཞེས་སྒོམ་པ་ནི་བདག་གི་སྐྲ་ཉག་འདི་སྟོང་
པའོ་ཞེས་པ་ལྟར་ཉི་ཚེ་བ་མེ་ཁྱེར་གྱི་སྒོམ་པ་ཞེས་བྱ་བ་ཡིན་ནོ ། །
གལ་ཏེ་མཁྱེན་གསུམ་ཡུལ་དུ་བྱས་ནས་གཏན་ལ་ཕབ་ནས་སྦྱོར་བ་སྒོམ་པར་བཤད་
པས་མཁྱེན་གསུམ་སྦྱོར་བའི་ཡུལ་དུ་བསྟན་པ་མ་ཡིན་ནམ་ཞེ་ན དེ་ལྟར་ན་སྙིང་རྗེ་ཡུལ་དུ་བྱས་
ཏེ་གཏན་ལ་ཕབ་ནས་སྙིང་རྗེ་སྒོམ་པར་བྱེད་པ་ནའང་སྙིང་རྗེའི་དམིགས་ཡུལ་དུ་བྱས་ནས་སྒོམ་
པར་འགྱུར་རོ། ། འོ་ན་ཡུལ་དུ་བཤད་པ་ཅི་ཞེ་ན། འདིར་ཡུལ་ནི་གཉིས་ཏེ། དམིགས་ཡུལ་དང་།
སྒྲུབ་ཡུལ་ལོ། ། དེ་ལ་སྒྲུབ་ཡུལ་ནི། བསྒྲུབ་པར་བྱ་རྒྱུ་ཞེས་བྱ་བ་ཡིན་ནོ། ། དེའི་ཕྱིར་མཁྱེན་གསུམ་
ནི་སྔར་གྱི་མཁྱེན་གསུམ་ཡུལ་གྱི་སྒྲུབ་པ་ཞེས་བྱ་ག མཁྱེན་གསུམ་གྱི་མཚན་ཉིད་ནི་ཅི་འདྲ་བ་
-246-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཞེས་དཔྱོད་པའི་བློ་དེའི་དམིགས་ཡུལ་ཡིན་ལ། འདིར་བསྟན་པ་སྦྱོར་བ་ཉམས་ལེན་གྱི་སྒྲུབ་པའི་
འཇུག་ཡུལ་ལམ་བསྒྲུབ་རྒྱུ་ཡིན་ནོ། ། དེ་ལྟ་བས་ན་སློབ་དཔོན་གྱིས་འཇུག་པའི་ཡུལ་གྱི་རྒྱུ་ཡིན་ནོ་
ཞེས་འཆད་པར་མཛད་དོ། །གལ་ཏེ་རྣམ་པ་སྒོམ་པ་ནི་རྒྱུད་ལ་སྦྱོར་བའི་སྒོམ་པ་ཡིན་ན ཐུན་མོང་
མ་ཡིན་པའི་རྣམ་པ་ཇི་ལྟར་རྒྱུད་ལ་སྦྱོར་ནུས་ཤེ་ན། ཐུན་མོང་མ་ཡིན་པའང་རྒྱུད་ལ་སྦྱོར་ནུས་ཏེ།
རྒྱུད་ལ་བསྐྱེད་ནུས་པའི་ཕྱིར་དང་། གཞན་དུ་བྱང་སེམས་ཀྱིས་འབྲས་བུ་རྣམ་མཁྱེན་ཐོབ་པ་མི་
སྲིད་པའི་ཕྱིར་འགྱུར་བའི་ཕྱིར་རོ། །
གལ་ཏེ་དེ་བསྐྱེད་ནུས་སུ་ཆུག་ཀྱང་བསྐྱེད་ནས་སྦྱོར་བ་སྒོམ་པ་མ་ཡིན་ཏེ། དེ་སྐྱེས་པ་ན་
སྦྱོར་བ་རྒྱུན་ཆད་པའི་ཕྱིར་རོ་ཞེ་ན། འོ་ན་ཁྱེད་ལྟར་ན་ཐུན་མོང་མ་ཡིན་པའི་རྣམ་པ་དེ་ཡུལ་དུ་
བྱས་ནས་ཀྱང་སྒོམ་མི་ནུས་ཏེ། དེ་ལ་དམིགས་མི་ནུས་པའི་ཕྱིར་ཏེ། རྒྱུན་མཐའི་ཡེ་ཤེས་མཉམ་
བཞག་མ་འཁྲུལ་བ་ཡིན་པས་དེའི་དོན་སྤྱི་མི་སྣང་བའི་ཕྱིར་དང། དེ་སངས་རྒྱས་ཀྱི་ཡེ་ཤེས་ཡིན་
པས་སློབ་པ་ལ་དངོས་སུ་མི་སྣང་བའི་ཕྱིར་རོ། ། གལ་ཏེ་དེ་རྗེས་མཐུན་པའམ། དེ་ལ་བརྒྱུད་ནས་
དམིགས་པ་ཡིན་པས་སྐྱོན་མེད་དོ་ཞེ་ན། འོ་ན་དེ་ལྟར་ནའང་དེ་རྗེས་མཐུན་པ་བསྐྱེད་པའམ། དེ་
བརྒྱུད་ནས་བསྐྱེད་པ་ཡིན་པས་སྐྱོན་མེད་དོ། །དེའི་ཕྱིར་ཁོ་བོས་སྔར་རྗེས་སུ་མཐུན་པ་བསྐྱེད་ནས་
སྒོམ་ཞེས་སྨྲས་ཟིན་ཏོ། །དེ་ལྟར་ན་ཐུན་མོང་བ་རྣམས་ནི་མཚན་ཉིད་པ་བསྐྱེད་ནས་སྒོམ་ཞིང་ཐུན་
མོང་མ་ཡིན་པ་ནི་རྗེས་སུ་མཐུན་པ་བསྐྱེད་ནས་རྣམ་པ་ཕལ་ཆེར་སྒོམ་པ་ནི་རྒྱུད་ལབསྐྱེད་པའི་
སྒོམ་པ་ཡིན་ལ། གཞན་ནི་རྒྱུད་ལ་སྦྱོར་བའི་སྒོམ་པ་ཡིན་ནོ། ། འོ་ན་དེ་བཞིན་ཉིད་ཀྱི་རྣམ་པ་ཇི་
ལྟར་རྒྱུད་ལ་བསྐྱེད་ནུས་ཤེ་ན། དེ་ཡང་སྦྱོར་བའི་འབྲས་བུ་ཡིན་པས་བསྐྱེད་པའི་ཐ་སྙད་མི་
འགལ་ལོ། །དེ་ནི་སྤྱིར་དཔྱད་པ་ཡིན་ནོ། །
ད་ནི་བྱེ་བྲག་ཏུ་དཔྱད་པར་བྱ་སྟེ། གཉེན་པོའི་ཆོས་ཉིད་ཞེས་པ་འདི་མི་རྟག་པ་ལ་
སོགས་པ་གཉེན་པོར་འདོད་པ་ནི་མུན་སྤྲུལ་ཏེ། དེ་ལྟ་ན་ལུས་ཅན་ཀུན་འབད་མེད་དུ་གྲོལ་བར་
འགྱུར་བའི་ཕྱིར་རོ། ། དེས་ན་གཉེན་པོའི་ཆོས་ཉིད་ཀྱི་ངོ་བོ་ཉིད་ནི་མི་རྟག་པ་ལ་སོགས་པ་ལ་
དམིགས་པའི་ཡེ་ཤེས་ལ་སྦྱར་བར་བྱའོ། །ཐམས་ཅད་ཤེས་པ་ཉིད་ཀྱི་དབང་དུ་བྱས་ནས་ཞེས་པ་
-247-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
འདིར་ཁ་གྲགསཅིག །སློབ་དཔོན་ལྟར་ན་ཡང་གཉེན་པོ་གཞི་ཤེས་འཛིན་པ་ནི་མི་འཐད་དེ ཐམས་
ཅད་ཤེས་པ་ཉིད་ཀྱིས་རང་སངས་རྒྱས་ཀྱི་མངོན་རྟོགས་ཀྱང་བསྡུས་པས་ཤེས་སྒྲིབ་ཀྱི་གཉེན་པོ་
འཆད་པར་རིགས་སོ་ཞེས་ལན་བཏབ་པའི་ཕྱིར་རོ། ། འོ་ན་ཇི་ལྟར་ཞེ་ན། ཉན་རང་གི་གཞི་ཤེས་
ཀྱི་རྣམ་པ་ཉིད་བཟུང་བ་ཡིན་ནོ། ། གལ་ཏེ་སྐབས་གསུམ་པར་བཤད་པའི་གཞི་ཤེས་དེ་ཉིད་
དབང་དུ་བྱ་བའི་ཕྱིར་འདིར་དེའི་རྣམ་པ་འཆད་པ་མ་ཡིན་ནམ། ཇི་ལྟར་ན་གཉེན་པོ་གཞི་ཤེས་
ཀྱང་མི་འཛིན་ཞེ་ན། སྐྱོན་མེད་དེ། འདི་ནི་ཆོས་ཉིད་ཀྱི་དངོས་བསྟན་དང་འབྲེལ་ཏེ། གཞི་ཤེས་
ཉན་རང་ལ་གཙོ་ཆེ་བ་ཤེས་པར་བྱ་བའི་ཕྱིར་ཉན་རང་དང་སྦྲེལ་ཏེ་བཤད་པ་དང་། གཉེན་པོ་
གཞི་ཤེས་ཀྱང་འོག་ནས་ལམ་ཤེས་པ་ཉིད་ཀྱི་རྣམ་པ་འཆད་པའི་སྐབས་སུ་བདེན་བཞི་ཤེས་
པའི་རྣམ་པས་བསྟན་པས་དེ་ཡང་བཤད་པར་བསམ་པའི་ཕྱིར་དང། དེའི་དགོས་པ་ཡང་སྔར་
གཞི་ཤེས་ནི་ཉན་རང་གི་རྟེན་ཅན་དུ་བཤད་པས་འདིར་གཉེན་པོ་གཞི་ཤེས་ལམ་ཤེས་ཀྱི་
སྐབས་སུ་བཤད་པས་བྱང་སེམས་ཀྱི་རྟེན་ཅན་དུ་རྟོགས་པར་བྱ་བ་དང། གཉེན་པོ་གཞི་ཤེས་
ལས་རྫས་ལོགས་སུ་ཅུང་ཟད་ཀྱང་མེད་དོ་ཞེས་ཤེས་པར་བྱ་བའི་ཕྱིར་རོ། ། འོན་ཀྱང་ཁོ་བོ་ནི་
དངོས་བསྟན་གཉེན་པོ་གཞི་ཤེས་ཀྱི་རྣམ་པ་གཉིས་ཀ་འཛིན་པར་སྨྲ་སྟེ། མདོ་ལས། གཉེན་པོ་
གཞི་ཤེས་ཀྱི་རྣམ་པ་ཉིད་བསྟན་ལ། རྒྱན་ལས་ཀྱང་། རྣམ་པ་དེ་ནི་མདོ་ལས་བཤད། ། ཅེས་མདོ་
དེ་ཉིད་བཟུང་བའི་ཕྱིར་དང་། འཕགས་སེང་གིས་བཤད་པ་ལྟར་ཉན་རང་གི་གཞི་ཤེས་ཀྱང་
བཟུང་དགོས་པའི་ཕྱིར་རོ། ། རྣམ་པ་བཅུ་གཉིས་ཞེས་པ་འདིར་ནམ་རྟོགས་པའི་རྣམ་པ་བཅུ་
གཉིས་ཞེས་འཆད་པ་འདི་ནོར་བ་ཡིན་ཏེ དེ་ལྟ་ན་སྡུག་བསྔལ་ལ་སོགས་པའི་རང་བཞིན་དུ་མི་
འགྱུར་བའི་ཕྱིར་རོ། །འོ་ན་ཇི་ལྟར་ཞེ་ན། འཕགས་སེང་གི་ལུགས་ནི་སྙེ་མར་བལྟའོ། །ཡང་ན་འདི་
ལྟར་ཡིན་ཏེ། རྟག་པ་མེད་པ་དང་། བདེ་བར་མི་སྐྱེ་བ་དང་། བདག་དོན་གཞན་གྱིས་དབེན་པ་
དང་། བདག་འཛིན་གྱིས་ནི་མི་རྫི་བ་དང་། དབང་ཕྱུག་སོགས་ཀྱིས་རྒྱུའི་གནས་མེད་པ་དང་། ནམ་
མཁའ་ལྟར་གཟུགས་ཅན་མ་ཡིན་ཡང་བྱེད་པ་འབྱུང་བ་དང་། སྒྲས་བརྗོད་དུ་མེད་པར་མྱོང་བ་སྐྱེ་
བ་དང་། མིང་དུ་བཏགས་པ་ཙམ་མ་ཡིན་པའི་རྐྱེན་དང། རྐང་གིས་འགྲོ་བ་མེད་པར་ལུས་ཀྱི་
-248-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མངོན་དུ་བྱ་བ་དང་། བློས་མི་ཕྲོགས་པ་དང་
། ཡོན་ཏན་མི་བཟད་པ་དང་། རྒྱུ་ལས་སྐྱེ་བ་མེད་པ་
ཞེས་སྦྱར་བར་བྱའོ། ། །
ལམ་བདེན་གྱི་སྐབས་འདིར་གཞི་ཤེས་ཁོང་དུ་ཆུད་པར་བྱ་སྟེ། ཉོན་སྒྲིབ་ཀྱི་གཉེན་པོ་
གཅིག་ཏུ་འཇོག་པའི་རྒྱུ་མཚན། ཤེས་སྒྲིབ་ཀྱི་གཉེན་པོ་གཉིས་སུ་འབྱེད་པའི་རྒྱུ་མཚན གཉིས་པོ་
མཐོང་སྒོམ་གང་ཡིན་དཔྱད་པ། ཟག་ཅས་ཟག་མེད་ཁྱད་པར་དུ་དཔྱད་པའོ། ། དང་པོ་ནི་གལ་ཏེ་
ཉོན་སྒྲིབ་ཀྱི་གཉེན་པོར་ཟག་མེད་གཅིག་པུ་འཆད་ཀྱི ཟག་བཅས་མི་འཆད་པ་ཅི་ཞེ་ན། ཁ་ཅིག་
ན་རེ། འདིར་ཉོན་སྒྲིབ་ཀྱི་གཉེན་པོར་མཐོང་སྒོམ་གཉིས་ལས་མཐོང་ལམ་ནི་ཟག་མེད་ཁོ་ན་ཡིན་
ཞིང་། སྒོམ་ལམ་ཟག་བཅས་མ་བཤད་པ་ནི་ཤེས་སྒྲིབ་ཀྱི་གཉེན་པོ་སྒོམ་ལམ་ཟག་བཅས་ཀྱིས་
མཚོན་པ་ཡིན་ནོ་ཞེས་ཟེར་རོ། ། དེ་ནི་ནོར་བ་ཡིན་ཏེ། འདིར་ལམ་གྱི་རྣམ་པ་བཞི་ཟག་མེད་དུ་
བཤད་པའི་སྟོབས་ཀྱིས་མི་རྟག་སོགས་བཅུ་དྲུག་རྟོགས་པའི་རྣམ་པ་ནི་ཟག་མེད་དུ་བཤད་ལ།
དེར་མ་འདུས་པའི་ཉན་ཐོས་ཀྱི་ལམ་གཞན་མེད་པའི་ཕྱིར་དང༌། འདིའི་ཐམས་ཅད་ཤེས་པ་ཉིད་
ཀྱི་རྣམ་པ་ནི་དོན་བསྡུའི་སྐབས་སུ་ཡང་ཉན་ཐོས་ཀྱི་བྱེ་བྲག་གིས་ཟག་མེད་དུ་བཤད་པའི་ཕྱིར་
དང་། རྒྱས་བསྡུས་གཉིས་ཀྱི་སྐབས་སུ་ཟག་མེད་རྣམ་གྲངས་འགལ་བར་འཆད་པ་ནི་མི་རིགས་
པའི་ཕྱིར་རོ། ། །
འོ་ན་དེར་ནི་རང་རྒྱལ་ཡང་བསྡུས་པ་མ་ཡིན་ནམ་ཞེ་ན ཉོན་སྒྲིབ་ཀྱི་གཉེན་པོ་བསྡུས་
ཀྱང་ཤེས་སྒྲིབ་ལ་ནི་འདིར་དམིགས་བསལ་ཕྱེ་བས་བསྡུས་པ་མ་ཡིན་ཏེ། དམིགས་པ་མི་རྟག་
སོགས་སུ་བཤད་པ་དང་། རྣམ་པ་ཟག་མེད་དུ་བཤད་པ་དང་། འབྲས་བུ་བདག་ལྟ་སྤང་བར་
བཤད་པ་རྣམས་ནི་ཉན་རང་གི་ཐུན་མོང་བའི་གཞི་ཤེས་ཀྱི་དབང་དུ་བྱས་པའི་ཕྱིར་རོ། ། འགའ་
ཞིག་ནི་ཉོན་སྒྲིབ་མཉམ་བཞག་གིས་སྤོང་བའི་ཕྱིར། དེ་ལྟར་བཤད་དོ་ཞེས་ཟེར་བ་དེ་ནི་མི་རུང་
སྟེ༑ མཉམ་བཞག་ཁོ་ནས་སྤོང་བར་འདོད་ན་ནི་ལུང་དང་རིགས་པ་མེད་ལ། མཉམ་བཞག་གིས་
གཙོ་བོར་སྤོང་བའི་ཕྱིར་ཡིན་ན། ཤེས་སྒྲིབ་ཀྱང་རྗེ་ཐོབ་ཀྱིས་གཙོ་བོར་སྤང་བས་དེའི་གཉེན་པོ་
ཟག་བཅས་གཅིག་པུ་འཆད་པར་འགྱུར་བའི་ཕྱིར་རོ། ། འོ་ན་ཇི་ལྟར་ཞེ་ན། ཉོན་སྒྲིབ་ཀྱི་གཉེན་པོ་
-249-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཡར་ཕྱིན་འགྲེལ་སྐོར།
ནི་ཉོན་མོངས་པའི་ཟག་མེད་ཁོ་ནས་བྱེད་པས་ཟག་བཅས་མ་བཤད་དོ། ། གཉིས་པ་ནི་འོ་ན་རང་
རྒྱལ་གྱི་ལམ་དུ་ཡང་ཤེས་སྒྲིབ་ཀྱི་གཉེན་པོ་ཉོན་མོངས་ཀྱི་ཟག་མེད་ཁོ་ནས་བྱེད་པ་ཟག་བཅས་མི་
འཆད་པར་འགྱུར་རོ་ཞེ་ན། དེ་ནི་ཉོན་མོངས་པའི་ཟག་མེད་ཡིན་ཀྱང་། ཟག་བཅས་ཀྱི་རྣམ་
གྲངས་གཞན་འདོད་པས་ཉེས་པ་མེད་དོ། ། དེའི་ཕྱིར་གཉིས་སུ་ཕྱེ་བ་ཡིན་ཏེ། ཤེས་སྒྲིབ་ཆེད་དུ་
གཏད་ནས་སྤོང་བའི་གཉེན་པོར་རྗེས་ཐོབ་ཟག་བཅས་མཉམ་བཞག་ཟག་མེད་གཉིས་ཡོད་པའི་
ཕྱིར་རོ། །འོ་ན་ནི་ཉོན་སྒྲིབ་ཀྱི་གཉེན་པོར་ཡང་མཉམ་རྗེས་ཀྱི་རང་བཞིན་གྱི་ཟག་བཅས་དང་ཟག་
མེད་གཉིས་འབྱེད་པར་མཚུངས་སོ་ཞེ་ན། སྐྱོན་མེད་དེ། རྣམ་པ་འདི་དག་ནི་བྱང་སེམས་ཀྱི་སྒོམ་
པ་ཡིན་ལ། ཉན་ཐོས་ཀྱི་ལམ་གྱི་བྱེད་པ་ནི་བྱང་སེམས་ཀྱིས་མཐོང་ལམ་དུ་རྫོགས་ཟིན་པས་དེ་
ཕན་ཆད་ཉོན་སྒྲིབ་ཆེད་དུ་སྤོང་བའི་རྗེས་ཐོབ་མི་སྒོམ་པའི་ཕྱིར་རོ། ། དེའི་ཕྱིར་ཉན་ཐོས་ཀྱི་ལམ་
ནི་བྱང་ཆུབ་སེམས་དཔས་ཡོངས་སུ་ཤེས་པར་བྱ་བ་ཡིན་གྱི མངོན་དུ་བྱ་བ་ནི་མ་ཡིན་པས་སྒོམ་
པའི་ལམ་ནི་མ་བསྟན་ནོ་ཞེས་བཤད་ཟིན་ཏོ། ། །
གསུམ་པ་ནི་ཤེས་སྒྲིབ་ཀྱི་གཉེན་པོ་གཉིས་ལམ་གང་ཡིན་ཞེ་ན འཕགས་པ་ལྟར་ན་སྒོམ་
ལམ་ཟག་བཅས་དང་། མཐོང་ལམ་ཟག་མེད་གཉིས་གཉིས་ཡིན་ལ། འགྲེལ་ཆེན་ཡང་དེའི་རྗེས་སུ་
འབྲང་ངོ་། ། འགྲེལ་པ་འདིར་ནི་སྒོམ་ལམ་ཟག་བཅས་དང་ཟག་མེད་གཉིས་ཡིན་ཏེ སྒོམ་ལམ་
ཟག་པ་དང་བཅས་པ་དང་། ཟག་པ་མེད་པ་གཉིས་ཡིན་པས་ཞེས་པ་འདིའི་ཟག་མེད་མཐོང་ལམ་
ཡིན་ན། སྒོམ་པའི་ལམ་འཇིག་རྟེན་པ་དང་། འཇིག་རྟེན་ལས་འདས་པ་གཉིས་ཡིན་ནོ་ཞེས་བྱ་བར་
ཡང་འཇིག་རྟེན་ལས་འདས་པ་མཐོང་ལམ་དུ་འགྱུར་བ་སོགས་ཧ་ཅང་ཐལ་བའི་ཕྱིར་རོ། །འོ་ན་དེ་
ནི་འགྲེལ་ཆེན་དང་འགལ་བས་མི་འཐད་དོ་ཞེ་ན། འགྲེལ་ཆེན་ཡང་འདི་དང་འགལ་བས་མི་
འཐད་པར་འགྱུར་རོ། ། དེའི་ཕྱིར་འགྲེལ་པ་འདི་གཉིས་ཐམས་ཅད་དུ་མཐུན་པར་མ་ངེས་ཏེ།
བཤད་ཟིན་པའི་ཕྱིར་དང་། འདི་ནི་སློབ་དཔོན་བློ་གྲོས་ཡོངས་སུ་རྫོགས་ནས་བྱས་པ་ཡིན་པས་
འགྲེལ་ཆེན་ལས་ཕུལ་དུ་བྱུང་བའི་ཕྱིར་རོ། ། འོ་ན་སྒོམ་ལམ་ལ་དེ་གཉིས་སུ་འབྱེད་པའི་རྒྱུ་མཚན་
ཅི་ཞེ་ན། ཀུན་ལས་བཏུས་སུ། ས་བཅུ་རྣམས་སུ་སྒོམ་པའི་ལམ་ལ་ཤེས་བྱའི་སྒྲིབ་པའི་གཉེན་པོ་
-550-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ལམ་སྒོམ་གྱི། ཉོན་མོངས་པའི་སྒྲིབ་པའི་གཉེན་པོར་མ་ཡིན་ཞེས་པ་ལྟར། མཐོང་ལམ་ནི་ཉན་ཐོས་
ཀྱི་ས་ལས་འདའ་བའི་ཆེད་དུ་ཡིན་ཞིང་དེར་ཉན་ཐོས་ཀྱི་ལམ་གྱི་བྱེད་པ་རྫོགས་པའི་ན་དུ་ཉོན་
སྒྲིབ་ཆེད་དུ་སྤོང་བ་ཡིན་ལ། དེ་ལྟ་ནའང་རྣམ་མཁྱེན་དངོས་སུ་ཐོབ་པར་བྱེད་མི་ནུས་པས་སྒོམ་
ལམ་ནི་གཙོ་བོར་ཤེས་བྱའི་སྒྲིབ་པ་སྤོང་བའི་ཆེད་དུ་སྒོམ་པ་ཡིན་ནོ་ཞེས་དགོངས་པའི་ཕྱིར་དང༌།
རྒྱུད་བླ་མ་ལས། ་ ཤེས་སྒྲིབ་གཙོ་བོར་འཕགས་པའི་རྗེས་ཐོབ་ཀྱིས་སྤོང་ངོ་ཞེས་འབྱུང་ལ།
འཕགས་པའི་རྗེས་ཐོབ་ཐམས་ཅད་ཀྱང་སྒོམ་ལམ་གྱིས་བསྡུས་པ་ཡིན་པས་ན་གཙོ་བོ་སྨོས་པའི་
ཕྱིར་སྒོམ་པའི་ལམ་གསུངས་པ་ཡིན་ནོ། ། དེ་ལྟ་བས་ན་ཆོས་ཤེས་ཀྱིས་འདི་དག་སྒོམ་ལམ་དུ་
བཞག་པ་ལ་སྙིང་པོ་མེད་དོ་ཞེས་ཟེར་བ་འདི་རི་བོང་གི་ཅལ་རྒྱུག་མ་ཡིན་པས་དེ་བས་ཀྱང་སྙིང་
པོ་མེད་དོ། །གལ་ཏེ་མཐོང་ལམ་ཡང་མཐོང་སྤང་ཤེས་སྒྲིབ་ཆེད་དུ་གཏད་ནས་སྤོང་བ་མ་ཡིན་ནམ
དེ་འདིར་མ་བསྡུས་པའི་སྐྱོན་ཡོད་དོ་ཞེ་ན། འོ་ན་སྒོམ་ལམ་ཟག་མེད་ཀྱང་སྒོམ་སྤང་ཆེད་དུ་གཏད་
ནས་སྤོང་བ་མ་ཡིན་ནམ། དེ་འདིར་མ་བསྡུས་པའི་སྐྱོན་ཡོད་དོ། ། གལ་ཏེ་དེ་ནི་མཐོང་ལམ་ཟག་
མེད་ཀྱིས་མཚོན་ནོ་ཞེ་ན། འོ་ན་མཐོང་ལམ་ཟག་མེད་ཀྱང་སྒོམ་ལམ་ཟག་མེད་ཀྱིས་མཚོན་ནོ་
ཞེས་མཚུངས་སོ། །དོན་གྱི་ལན་ནི། མཐོང་སྒོམ་གཉིས་ཀྱི་ནང་ནས་ཤེས་སྒྲིབ་སྤོང་བ་ལ་སྒོམ་ལམ་
གཙོ་སྟེ། མཉམ་བཞག་མི་འདྲ་བ་དུ་མ་བསྐྱེད་དགོས་པའི་ཕྱིར་དང་། ཤེས་སྒྲིབ་སྤོང་བ་ལ་
འཕགས་པའི་རྗེས་ཐོབ་གཙོ་ཆེ་བའི་ཕྱིར་དང་། དེ་ཡང་སྒོམ་ལམ་གྱིས་བསྡུས་པའི་ཕྱིར་རོ། །
བཞི་པ་ནི། འདིར་ཟག་བཅས་དང་ཟག་མེད་ཀྱི་དོན་གང་ཞེ་ན། ཁ་ཅིག་ན་རེ། རྨི་ལམ་
ལ་སོགས་པའི་རྣམ་པ་ཅན་གྱི་སྒོམ་ནི་དངོས་སུ་ཉོན་མོངས་པ་མེད་ཀྱང་དེ་སྐྱེ་རུང་གི་རྐྱེན་ཡུལ་
སྣང་མ་འགགས་པས་ཟག་བཅས་ཡིན། མཐོང་ལམ་སོགས་མཉམ་བཞག་རྣམས་ནི་སྐྱེ་རུང་གི་རྐྱེན་
ཡུལ་སྣང་ཡང་འགགས་པས་ཟག་མེད་ཡིན་ནོ་ཞེས་ཟེར་རོ། ། གཞན་དག་ཀུན་རེ། དེ་ནི་མི་རིགས་
ཏེ༑ དེ་ལྟར་ཉོན་སྒྲིབ་ཀྱི་ཟག་བཅས་ཟག་མེད་ཀྱི་དབང་དུ་བྱས་ན སྐབས་འདིར་ལམ་བདེན་ལ་
ཟག་བཅས་ཟག་མེད་གཉིས་སུ་མི་རིགས་ཏེ། ཐེག་དམན་གྱི་ལམ་བདེན་ནི་ཉན་ཐོས་པའི་ཟག་
མེད་དུ་ཐེག་པ་ཆེ་ཆུང་གི་གཞུང་ཀུན་ལས་མཐུན་པར་བཤད་པའི་ཕྱིར་ཏེ། མཛོད་དུ། ཟག་མེད་
-251-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ལམ་གྱི་བདེན་པ་དང༌། ། ཞེས་དང་། འདིར་ཡང་ཐམས་ཅད་ཤེས་པ་ཉིད་ཀྱི་རྣམ་པ་ནི་ཉན་ཐོས་
དང་བྱང་ཆུབ་སེམས་པའི་བྱེ་བྲག་གིས་ཟག་པ་མེད་པ་དང་། ཟག་བཅས་སུ་བཤད་པའི་ཕྱིར་རོ་
ཞེས་སྨྲའོ། ། དེ་ནི་སུན་འབྱིན་མ་ཡིན་ཏེ། ཟག་མེད་ལམ་གྱི་བདེན་པ་དང་། ། ཞེས་པ་འདི་ནི་ཐེག་
དམན་གྱི་ལམ་ཁོ་ནའི་དབང་དུ་བྱས་པ་ཡིན་གྱི ལམ་བདེན་སྤྱིར་འཛིན་བྱེད་མིན་པའི་ཕྱིར་དང༌།
དེའི་ཟག་མེད་ཀྱི་དོན་ནི་ཟག་པ་རྒྱས་པར་མི་འགྱུར་བའི་དོན་ཡིནཔས་ལམ་བདེན་ཐམས་ཅད་དེ་
ལྟ་བུའི་ཟག་མེད་ཡིན་པར་ཐེག་པ་ཆེ་ཆུང་གི་གཞུང་རྣམས་མཐུན་པའི་ཕྱིར་དང༌། ཁྱོད་ཀྱིས་ནི་
བྱང་སེམས་ཀྱི་གཞི་ཤེས་ཉིད་དེ་ལྟ་བུའི་ཟག་མེད་ལས་ལྡོག་པའི་ཟག་བཅས་སུ་ཁས་བླང་པས་
ཟག་པ་རྒྱས་པའི་དོན་དུ་འགྱུར་ལ། འགོག་ལམ་ལ་དམིགས་ནས་ཀྱང་ཟག་པ་རྒྱས་པར་མི་རིགས་
ན་བྱང་སེམས་ཀྱི་གཞི་ཤེས་ཟག་པ་རྒྱས་པ་ཡིན་པར་ཁས་ལེན་ན་ནི་ཆོས་སྤང་བར་འགྱུར་བའི་
ཕྱིར་རོ། ། དེའི་ཟག་མེད་ཟག་པ་རྒྱས་པར་མི་འགྱུར་བ་ལ་འཇོག་པར་གང་ལས་ཤེས་ན། ཇི་སྐད་
དུ མཛོད་འགྲེལ་ལས། ལམ་གྱི་བདེན་པ་ནི་ཟག་པ་མེད་པའི་ཆོས་རྣམས་ཏེ། དེ་དག་ལ་ཟག་པ་
རྒྱས་པར་འགྱུར་བ་མེད་པའི་ཕྱིར་རོ་ཞེས་འབྱུང་བ་དང། དེའི་དོན་ཡང་། ཟག་བཅས་ཀྱི་དོན་
ཡང་ཟག་པ་རྒྱས་པ་ལ་བཞག་པའི་ཕྱིར་ཏེ། གང་ཕྱིར་དེ་རྣམས་ལ། ། ཟག་རྣམས་ཀུན་ཏུ་རྒྱས་པར་
འགྱུར། །ཞེས་བཤད་པའི་ཕྱིར་དང་། འགོག་པ་དང༌། ལམ་གྱི་བདེན་པ་ལ་དམིགས་པས་ཀྱང་ཟག་
པ་སྐྱེ་བར་ནི་འདོད་མོད་ཀྱི། དེ་གཉིས་ལ་ཟག་པ་རྒྱས་པར་མི་འགྱུར་བའི་ཕྱིར་ཟག་བཅས་སུ་
ཐལ་བ་མེད་དོ་ཞེས་བཤད་པའི་ཕྱིར་རོ། ། འོ་ན་ཉོན་མོངས་པའི་ཟག་པ་མེད་པས་ཟག་མེད་དུ་
བཤད་པ་ཇི་ལྟ་བུ་ཡོད་ཅེ་ན། དགེ་སྦྱོང་ཚུལ་ནི་དྲི་མེད་ལམ། ། ཞེས་པ་ལྟ་བུ་དག་ཡིན་ནོ། ། འོན་
ཀྱང་སྔ་རབས་པའི་ཕྱོགས་དེ་མི་འཐད་དེ། དེ་ཙམ་གྱི་ཟག་བཅས་ཟག་མེད་ཡིན་ན་ཉན་རང་གི་
ཚོགས་སྦྱོར་གྱི་དྲན་པ་ཉེ་བར་བཞག་ལ་སོགས་པའང་ཟག་བཅས་སུ་འགྱུར་། རྗེས་ཐོབ་རྣམས་
ཀྱང་ཟག་བཅས་སུ་འགྱུར་ཞིང་། བྱང་སེམས་འཕགས་པའི་མཉམ་བཞག་ཀུན་ཀྱང་ཟག་མེད་དུ་
འགྱུར་ཏེ། གོ་རིམ་བཞིན་དུ་ཉོན་མོངས་སྐྱེ་རུང་དང་། མི་སྐྱེ་རུང་ཡིན་པའི་ཕྱིར་རོ། ། དེ་ལྟར་ཡང་
མི་རིགས་ཏེ། འདིར་དོན་བསྡུའི་སྐབས་སུ་ཉན་རང་གི་གཞི་ཤེས་ཟག་མེད་དང༌། བྱང་སེམས་ཀྱི་
-252-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
གཞི་ཤེས་དང་ལམ་ཤེས་ཀུན་ཟག་བཅས་སུ་བཤད་པའི་ཕྱིར་རོ། ། འགའ་ཞིག་ན་རེ། རྨི་ལམ་ལ་
སོགས་པ་ནི་རྗེས་ཐོབ་དག་པ་འཇིག་རྟེན་པ་སྣང་བཅས་མཚོན་པས་ཟག་བཅས་ཡིན་ལ། ཀུན་
ནས་ཉོན་མོངས་པ་མེད་པ་སོགས་ཀྱིས་ནི་མཉམ་བཞག་སྣང་མེད་མཚོན་པས་ཟག་མེད་ཡིན་ནོ་
ཞེས་འདོན་ཏོ། །
གཞན་དག་ཀུན་རེ། དེ་ནི་མི་རིགས་ཏེ། ཉོན་མོངས་པའི་དབང་དུ་བྱས་ན་བྱང་སེམས་ཀྱི་
མཉམ་རྗེས་ཀུན་ཟག་བཅས་ཡིན་ལ། རྟོག་པའི་ཟག་པའི་དབང་དུ་བྱེད་ན་ཉན་ཐོས་ཀྱི་མཉམ་
རྗེས་ཀུན་ཟག་བཅས་ཡིན་པའི་ཕྱིར་རོ། ། དེས་ན་ལམ་དང་པོ་ནི་ཉོན་སྒྲིབ་ཀྱི་ཟག་མེད་ཡིན་ཏེ།
རྟེན་གྱི་གང་ཟག་ཉན་རང་གཉིས་ཀའི་དབང་དུ་བྱས་པའི་ལམ་ཡིན་པའི་ཕྱིར་དང། བྱེད་པ་མེད་
པ་ལ་སོགས་པ་བདག་མེད་པའི་རྣམ་པ་ཅན་ཡིན་པའི་ཕྱིར་རོ། ། ལམ་ཕྱི་མ་གཉིས་ནི་གཟུང་རྟོག་
གི་ཟག་པ་དང་བཅས་པ་དང་ཟག་པ་མེད་པ་ཡིན་ནོ། །རྟེན་གྱི་གང་ཟག་རང་རྒྱལ་གྱི་དབང་དུ་བྱས་
པའི་ལམ་ཡིན་པའི་ཕྱིར་དང་། རང་རྒྱལ་གྱི་སྒོམ་ལམ་རྗེས་ཐོབ་དག་པ་འཇིག་རྟེན་པ་རྨི་ལམ་ལ་
སོགས་པའི་རྣམ་པ་ཅན་ནི་གཟུང་རྟོག་སྒྲུབ་པའི་རྣམ་པ་ཅན་གྱི་གཉེན་པོ་ཡིན་ནའང་གཟུངབ་
རང་བཞིན་མེད་པར་རྟོག་པ་དགག་པའི་རྣམ་པ་ཅན་གྱི་གཟུང་རྟོག་ཡིན་པའི་ཕྱིར་ཤེས་སྒྲིབ་
གཟུང་རྟོག་གི་ཟག་བཅས་ཡིན་ཏེ། རང་རྒྱལ་གྱི་མཐོང་ལམ་ནི་གཟུང་མེད་ཀྱི་ཆོས་ཉིད་ལ་མཐའ་
གང་དུ་ཡང་མི་རྟོག་ཅིང་གཟུང་རྟོག་གི་ས་བོན་དྲུངས་འབྱིན་བྱེད་ཡིན་པས་གཟུང་རྟོག་གི་ཟག་
མེད་ཡིན་ནོ་ཞེས་འཆད་དོ། ། དེས་ནི་གཞན་ཕྱོགས་སུན་འབྱིན་མི་ནུས་ཏེ། རང་ལ་ཡང་སྐྱོན་དེ་
དག་འཕངས་ན་ལན་གྱི་ཅུང་ཟད་ཀྱང་ལྡོག་ཏུ་མེད་པའི་ཕྱིར་རོ། ། རང་ཕྱོགས་སྒྲུབ་མི་ནུས་ཏེ།
ཤེས་སྒྲིབ་ཀྱིས་ཤེས་སྒྲིབ་སྤོང་བ་ནི་བཀག་ཟིན་པའི་ཕྱིར་དང་། འདིར་རྣམ་པ་ནི་བྱང་སེམས་ཀྱི་
རྒྱུད་ལ་བསྐྱེད་ནས་སྒོམ་པ་ཡིན་ན། དྲི་མ་རྒྱུད་ལ་སྐྱེད་ནས་སྒོམ་པ་ནི་བླུན་པོའི་རྣམ་ཐར་ཡིན་
པའི་ཕྱིར་རོ། ། འོན་ཀྱང་ཤཱནྟི་བའི་ཕྱོགས་དེ་ནི་འཕགས་སེང་ལྟར་ན་མི་འཐད་དེ མཉམ་བཞག་
སྣང་བཅས་སུ་བསྒྲུབས་ཟིན་པའི་ཕྱིར་རོ། །འོ་ན་ཇི་ལྟར་ཞེ་ན། ལམ་དང་པོའི་ཟག་མེད་ཀྱི་དོན་ནི་
ཆེད་དུ་སྤང་བའི་ཕྱིར་ཞུགས་པའི་དོན་ཡིན་ལ། དེའི་ཕྱིར་བྱང་སེམས་ནི་ཉོན་མོངས་པ་ཐམས་
-253-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
ཅད་ཆེད་དུ་གཏད་ནས་སྤོང་བར་ཞུགས་པ་མ་ཡིན་གྱི སྲིད་པར་སྐྱེ་བའི་ཆགས་པ་ཕྲ་མོ་མི་སྤོང་
བས་དེའི་མངོན་རྟོགས་ཟག་བཅས་སུ་བཤད་ཟིན་ཏོ། །
ལམ་ཕྱི་མའི་ཟག་བཅས་ཟག་མེད་ཀྱི་དོན་ནི་སྔར་ཟག་བཅས་སྒོམ་ལམ་དང༌། ཟག་མེད་
སྒོམ་ལམ་དུ་བཤད་པ་ལྟར་རྟོག་པའི་ཟག་པ་ཡོད་མེད་ཀྱི་དོན་ཡིན་ཏེ། རྨི་ལམ་ལྟ་བུར་བལྟ་བ་ནི་
རྟོག་པ་ཁོ་ན་ལ་རུང་གི ། རྟོག་མེད་ཀྱི་དེ་ལྟ་བུའི་འཛིན་སྟངས་མི་རུང་བས་དེ་དག་གིས་ནི་རྗེས་
ཐོབ་དག་པ་འཇིག་རྟེན་པ་ཡིན་ལ། ཀུན་ནས་ཉོན་མོངས་པ་མེད་པར་རྟོགས་པ་ལ་སོགས་པ་ནི་
སྤྲོས་པ་མེད་པའི་རྣམ་པས་མཉམ་བཞག་མཚོན་པ་ཡིན་པའི་ཕྱིར་རོ། ། འོ་ན་རྣམ་པར་མི་རྟོག་པའི་
ཡེ་ཤེས་ཀྱིས་ནི་ཆོས་ཐམས་ཅད་ནམ་མཁའི་དཀྱིལ་དང་མཚུངས་པར་མཐོང་ངོ། ། དེའི་རྗེས་ལ་
ཐོབ་པས་ནི་སྤྲུལ་པ་དང་སྒྱུ་མ་ལ་སོགས་པར་མཐོང་ངོ་ཞེས་པ་ལྟར་མདོ་གཞུང་འདི་དག་གིས་
ཀྱང་མཉམ་བཞག་སྣང་མེད་དང་། རྗེས་ཐོབ་སྣང་བཅས་སུ་བསྟན་པ་མ་ཡིན་ནམ་ཞེ་ན། དོན་འདི་
ནི་འཇིགས་བྲལ་ཟླ་བ་གྲགས་པ་ལ་སོགས་པའི་རྗེས་སུ་འབྲངས་ནས་ཁོ་བོ་ཅག་ཀྱང་དེ་ལྟར་།
འདོད་མོད། སློབ་དཔོན་གྱི་བཞེད་པ་ནི་མ་ཡིན་ཏེ། མཉམ་བཞག་ན་སྤྲོས་པ་མེད་པའི་དགག་པའི་
ཚུལ་དང་། རྗེས་ཐོབ་ན་སྤྲོས་པ་ཡོད་པས་སྒྲུབ་པའི་ཚུལ་དུ་གསུངས་པ་ཡིན་གྱི སྒྲ་ཇི་ལྟ་བར་
གཟུང་བར་མི་བྱ་སྟེ། མཉམ་བཞག་གིས་ནི་སྟོང་པར་ཡང་མི་འཛིན་པའི་ཕྱིར། སྣང་བ་སྒྱུ་མ་ལྟ་བུ་
ལ་མཐའ་གང་དུ་ཡང་མི་འཛིན་པ་ཡིན་ནོ་ཞེས་བཤད་དོ །
འཕོ་བ་མེད་པ་དང་། འདུལ་བ་མེད་པ་ཞེས་པ་འདིར་ཉན་ཐོས་ཀྱི་གཞི་ཤེས་ཀྱིས་ཆོས་
ཉིད་ཀྱི་རང་བཞིན་གྱི་སྐྱེ་འཆི་མ་གྲུབ་པར་རྟོགས་ཞེས་དང་། རང་བཞིན་གྱིས་སྟོང་པས་དུས་
གསུམ་མི་དམིགས་པར་རྟོགས་ཞེས་ཟེར་བ་ནི་མི་རིགས་ཏེ། འདིར་ནི་འགའ་ཞིག་བདག་མེད་ཀྱི་
རྣམ་པ་ཙམ་འཆད་པར་རིགས་ན་དེ་དག་ནི་ཤེས་སྒྲིབ་ཀྱི་གཉེན་པོར་འགྱུར་བའི་ཕྱིར་
རོ༑ ༑འགྲེལ་ཆེན་དུ་ནི་རྣམ་པ་དེ་དག་མཚོན་བྱེད་ཀྱི་ཆོས་ཉིད་བསྟན་པ་ཡིན་པས་སྐྱོན་མེད་དོ །
ཀུན་ནས་ཉོན་མོངས་པ་མེད་པ་དང་། ཞེས་སོགས་ཀྱི་སྐབས་འདིར་གལ་ཏེ་རང་རྒྱལ་
གྱིས་ཀུན་བྱང་སོགས་རང་བཞིན་མེད་པར་རྟོགས་ན་འཛིན་མེད་རྟོགས་པར་འགྱུར་རོ་ཞེ་ན། ཁ་
-51-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས་ ༼༣༤
ཅིག་གྲགསདག་ནི། རང་ལམ་དོན་དམ་པར་ཀུན་ནས་ཉོན་མོངས་པ་མེད་པ་ལ་སོགས་པར་རྟོགས་
པ་ཡིན་ཞེ་ན། འཛིན་པའི་ནང་ཚན་བདེན་མེད་དུ་རྟོགས་ཀྱང་འཛིན་མེད་མཐའ་དག་མ་རྟོགས་
པས་སྐྱོན་མེད་དོ་ཞེས་ཟེར་རོ། ། དེ་ནི་མ་ཡིན་ཏེ། རང་ལམ་ཐ་སྙད་དུ་ཡང་ཉོན་མོངས་མེད་པར་
རྟོགས་པས་དོན་དམ་ལ་རྣམ་བཅད་མེད་པའི་ཕྱིར་དང་། རྟོགས་པ་དེ་འདྲ་ནི་ཉན་ཐོས་ལའང་
ཡོད་པས་ཤེས་སྒྲིབ་ཀྱི་གཉེན་པོར་མི་འགྱུར་བའི་ཕྱིར་རོ། ། འོ་ན་ཇི་ལྟར་ཞེ་ན། ཕྱིའི་གཟུང་བ་
ཆགས་སོགས་ཀྱིས་ཀུན་ནས་ཉོན་མོངས་པ་ལ་སོགས་པར་རྟོགས་པ་ཡིན་པས་སྐྱོན་མེད་དོ། །
ལམ་བདེན་གྱི་རྣམ་པ་བཅོ་ལྔའི་སྐབས་འདིར། སྔོན་གྱི་སློབ་དཔོན་རྣམས་ན་རེ། ལམ་གྱི་
སྐབས་སུ་དོན་རྣམ་དང་ཤེས་རྣམ་ཐ་དད་མེད་པས་ལམ་བདེན་གྱི་བྱེ་བྲག་བཅོ་ལྔ་ནི་དོན་རྣམ་
དང༌། དེ་རྣམས་རང་རིག་པའི་ཚུལ་དུ་རྟོགས་པ་བཅོ་ལྔ་ནི་ཤེས་རྣམ་ཡིན་ནོ་ཞེས་འཆད་
དོ༑ ༑གཞན་དག་གྲགསན་རེ། དེ་ནི་མ་ཡིན་ཏེ། དེ་ལྟ་ན་ལམ་བདེན་གྱི་ཤེས་རྣམ་ཀུན་རང་རིག་གི་
ཆ་ཁོ་ནར་འདོད་པ་དགོས་པ་ལས། དེ་འདྲ་ཅུང་ཟད་ཀྱང་མ་བཤད་པའི་ཕྱིར་རོ་ཞེས་ཟེར་
རོ༑ ༑དེ་ནི་མུན་སྤྲུལ་ཡིན་ཏེ། ཁྱེད་ཀྱིས་ཀྱང་བྱེད་པ་པོ་མེད་པ་ལ་སོགས་པའི་རྣམ་པ་ནི་ལམ་ལ་
སོགས་པའི་མཚན་ཉིད་དུ་བརྗོད་ཀྱི། བདེན་པ་སྔ་མའི་སྐབས་དང་འདྲ་བར་ལམ་ལ་སོགས་པ་
རྟོགས་པའི་མཚན་ཉིད་ཅེས་མ་བརྗོད་པས་དེ་རྟོགས་ཀྱི་ཤེས་རྣམ་གཞན་བརྗོདདགོས་པ་ལས་མ་
བརྗོད་པའི་ཕྱིར་དང་། ཡིན་ཚུལ་ཡང་ལམ་བདེན་གྱི་རྣམ་པ་འདི་དག་དམིགས་བྱེད་གཞི་ཤེས་
ཉིད་ཀྱི་ཆ་ནས་བཤད་པས་དོན་གྱིས་རང་རིག་གི་ཚུལ་དུ་འགྲུབ་པའི་ཕྱིར་རོ། ། འོན་ཀྱང་སྔར་
བཤད་པ་ལྟར་ལམ་བདེན་གྱི་རྣམ་པ་འདི་དག་འདིར་གཞི་ཤེས་སུ་སྒྲུབ་པས་ཤེས་རྣམ་དང་ལམ་
ལ་སོགས་པའི་མཚན་ཉིད་དུ་བརྗོད་པས་དོན་རྣམ་དུ་ཡང་བསྒྲུབས་པ་ཡིན་ནོ ། དེའི་ཕྱིར་མུན་
པའི་ཕྲེང་བ་རྣམས་ཀྱིས་ཉི་མའི་ལམ་དགག་པར་མི་བྱའོ། ། །
དེ་ལ་འདོད་ཆགས་དང་བྲལ་བ་དང་། ཞེས་སོགས་ཀྱི་སྐབས་འདིར། འདོད་ཆགས་དང་
བྲལ་བར་རྟོགས་པ་དང་། ཞེས་སོགས་ཐམས་ཅད་དུ་རྟོགས་པའི་ཚིག་སྦྱོར་བ་ནི་མི་འཐད་དེ
འགྲེལ་ཆེན་ལས། བྱེད་འདོད་ཀྱི་འདོད་ཆགས་དང་བྲལ་བ་ཉིད་འདུན་པའི་གཉེན་པོར་བསྟན་པ་
-255-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ལ་སོགས་པའི་ཕྱིར་དང་
། ཡོན་ཏན་གྱི་ཕ་རོལ་ཏུ་ཕྱིན་པས་ཉེས་པ་མེད་པ་ནི་སྐྱོན་མེད་པ་སྟེ།
འདོད་ཆགས་མེད་པ། ཞེ་སྡང་མེད་པ། གཏི་མུག་པ་ཞེས་པའི་དོནཏེ། ཞེས་པས་འདོད་ཆགས་
མེད་པ་སོགས་ཉིད་གཉེན་པོ་ཡོན་ཏན་གྱི་རྣམ་པར་བཤད་པའི་ཕྱིར་དང། རྒྱུ་ཀུན་རྟོག་སྤངས་
པའི་བློ་ཉིད་ཉོན་མོངས་མེད་པའི་ངོ་བོར་བཤད་པའི་ཕྱིར་རོ། །ལམ་གྱི་སྐབས་སུ་སྒྲུབ་པ་དང་ངེས་
འབྱུང་གཉིས་རིམ་པ་ལྟར། སྒོམ་པ་རབ་ཀྱི་མཐར་ཕྱིན་པ་དང་མྱང་འདས་ལ་འཇོག་པ་གསེརནི་
ནོར་བ་ཡིན་ཏེ། ས་བཅུ་པ་མན་ཆད་ན་མེད་པ་དང་། སློབ་པ་ལ་མེད་པར་འགྱུར་བའི་ཕྱིར་རོ། ། །
འགོག་པའི་སྐབས་སུ་སྟོང་པ་ཉིད་རྟོགས་པའི་རྣམ་པ་གསུམ་ཞེས་སྦྱོར་བ་དང། དངོས་པོ་
མེད་པའི་ངོ་བོ་ཉིད་རྟོགས་པའི་རྣམ་པ་ཞེས་སྦྱོར་བ་ནི་ནོར་བ་ཡིན་ཏེ འགྲེལ་ཆེན་ལས། ཐོག་
མཐར་འགོག་པ་གང་ཡིན་པ་དང་། ངེས་འབྱུང་གང་ཡིན་པ་ཞེས་སྨོས་ནས་གཞན་རྣམས་ལ་ཇི་
ལྟར་ཞི་བ་ཞེས་སོགས་ཀྱི་ཁྱད་པར་སྨོས་པ་ནི་དོན་མ་གོ་བར་ཟད་པའི་ཕྱིར་དང་། དེ་རྣམས་
འགོག་བདེན་གྱི་རྣམ་པ་ལ་སྦྱར་བྱ་མ་ཡིན འགོག་བདེན་རང་ཉིད་ལ་ཡིན་ན་གཞན་རྣམས་ལའང་
ཞི་བ་གང་ཡིན་པ་ཞེས་སོགས་སུ་མཚུངས་པས་ཁྱད་པར་དོན་མེད་པའི་ཕྱིར་རོ། ། །
རྣམ་པ་སོ་དྲུག་འདི་ལ་ཡང་ཁ་ཅིག་གྲགས་སོགསན་རེ། བདེན་བཞི་ཤེས་པའི་ལམ་མཁྱེན་པའི་ཡེ་ཤེས་
ཀྱི་བྱེ་བྲག་སོ་དྲུག་ཉིད་ལམ་ཤེས་ཀྱི་རྣམ་པ་ཡིན་གྱི རང་རིག་སོ་དྲུག་ཤུགས་ཀྱིས་འཕེན་པར་
འཆད་པ་རྣམས་ནི་མི་འཐད་དོ་ཞེས་ཟེར་རོ། །དེ་ནི་མ་ཡིན་ཏེ། ལམ་བདེན་གྱི་སྐབས་སུ་ཚད་མེད་
པ་ལ་སོགས་པའི་རྣམ་པ་ནི་ལམ་ལ་སོགས་པའི་མཚན་ཉིད་དུ་བརྗོད་ བདེན་པ་གཞན་གྱི་
སྐབས་དང་འདྲ་བར་ལམ་ལ་སོགས་པར་རྟོགས་པའི་མཚན་ཉིད་ཅེས་མ་བརྗོད་པས་དེ་རྟོགས་ཀྱི
ཤེས་རབ་གཞན་བརྗོད་དགོས་པ་ལས་མ་བརྗོད་པའི་ཕྱིར་དང་། ཡིན་ཚུལ་ཡང་ལམ་ལ་སོགས་པ་
འདི་དག་དམིགས་བྱེད་ལམ་ཤེས་ཀྱི་ཆ་ནས་བཤད་པས་དོན་གྱི་རང་རིག་གི་ཚུལ་དུསྒྲུབ་པའི་
ཕྱིར་དང་། ཁྱེད་རང་གི་ལྟར་ན་ལམ་བདེན་ཤེས་པའི་ལམ་མཁྱེན་པའི་ཡེ་ཤེས་ཞེས་འབྱུང་བས་
དམིགས་པ་དོན་གཞན་གསུམ་རིམ་དུ་འགྱུར་བའི་ཕྱིར་དང་། ཀུན་འབྱུང་ཤེས་པའི་ལམ་ཤེས་པ།
སྡུག་བསྔལ་ཤེས་པའི་ལམ་ཤེས་པ། འགོག་པ་ཤེས་པའི་ལམ་ཤེས་པ་ཞེས་བརྗོད་དགོས་པས་
-256-



གྲགས་ཆེན་བཅོ་བརྒྱུད་ཀྱི་བོ་དོང་པ་ཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཀུན་བྱུང་ཤེས་པའི་ལམ་བརྒྱད། སྡུག་བསྔལ་ཤེས་པའི་ལམ་ལྔ། འགོག་པ་ཤེས་པའི་ལམ་བཅུ་
དྲུག་ནི་ལམ་ཤེས་སུ་མི་འགྱུར་བས་དེ་དག་ལམ་ཤེས་ཀྱི་ངོ་བོར་བཤད་པ་དང་ཁས་བླངས་འགལ་
བ་ཡིན་པའི་ཕྱིར་རོ། །
འོ་ན་ཇི་ལྟར་ཞེ་ན། མདོའི་སྒྲ་དང་བསྟུན་ན། ཡུམ་འདི་ནི་ཞེས་པས་རྣལ་འབྱོར་པ་རང་
རྒྱུད་ཀྱི་ལམ་ཤེས་གསལ་བར་བྱས་ཏེ། དེ་ཉིད་འདོད་ཆགས་དང་བྲལ་བ་ཡང་ཡིན་ལ། དེ་རྟོགས་
པ་ཡང་ཡིན་པར་བཤད་དུ་རུང་བས་ཐམས་ཅད་རང་རིག་གི་ཚུལ་དུ་སྣང་ཞིང་། འགྲེལ་པ་ལྟར་ན་
གཉེན་པོ་རྣམ་པ་བརྒྱད། ལམ་གྱི་རང་རིག་བྱ་བདུན། སྡུག་བསྔལ་གྱི་རྣམ་པ་ལྔས་མཚོན་པའི་དེ་
རྟོགས་ཀྱི་ལམ་ལྔ། འགོག་པའི་རྣམ་པ་གསུམ་གྱིས་མཚོན་པའི་དེ་རྟོགས་ཀྱི་ལམ་གསུམ ཞེས་
སོགས་ཀྱི་རྣམ་པའི་ལམ་བཅུ་གཉིས། ངེས་འབྱུང་གི་རྣམ་པས་མཚོན་པའི་དེ་རྟོགས་ཀྱི་ལམ་
གཅིག་སྟེ། ལམ་གྱི་རྣམ་པ་སོ་དྲུག་ཤེས་པའི་ཡེ་ཤེས་ཀྱི་རྣམ་པ་ཡིན་ནོ་ཞེས་བསྟན་ཏོ། །
རྣམ་མཁྱེན་གྱི་སྐབས་སུ་རྣམ་མཁྱེན་གྱིས་འཕགས་པའི་གང་ཟག་ཐམས་ཅད་བསྡུས་ཞེས་
བྱ་བ་འདིར། གལ་ཏེ་རྣམ་མཁྱེན་གྱི་རྣམ་པའི་སྐབས་འདིར་མཁྱེན་པ་གསུམ་ཅར་གྱི་རྣམ་པ་སྟོན་
ན་མཁྱེན་པ་དང་པོ་གཉིས་ཀྱི་རྣམ་པ་གཉིས་གོང་དུ་ལ་སོགས་པར་བཤད་པས་ཅི་བྱ་ཞེ་ན། དེ་ནི་
རྟེན་དང་དམིགས་རྣམ་གྱི་ཁྱད་པར་གྱིས་ལོགས་སུ་ཕྱེ་བ་ཡིན་ལ། དེ་གཉིས་ཀྱི་སྐབས་སུ་གསུམ་
དུ་མ་ཕྱེ་བར་འདིར་ཕྱེ་བ་ནི་མཁྱེན་པ་དང་པོ་གཉིས་ཡིན་ཀྱང་། རྣམ་མཁྱེན་ཡིན་པས་མི་ཁྱབ་ལ་
རྣམ་མཁྱེན་ནི་གཞི་ཤེས་དང་། ལམ་ཤེས་པ་ཡང་ཡིན་ནོ་ཞེས་བསྟན་པའི་ཕྱིར་རོ། ། འོ་ན་ལམ་
ཤེས་ཀྱང་གཞི་ཤེས་ཡིན་པས་དེའི་སྐབས་སུ་གཞི་ཤེས་ཀྱང་འཆད་རིགས་སོ་ཞེ་ན། དེ་ནི་དོན་
གྱིས་བཤད་དེ། ལམ་ཤེས་ཀྱི་དམིགས་པའི་ཆ་སྔར་བཤད་པ་ལྟར་ལམ་གསུམ་ཡིན་ཀྱང་གཞི་
ཤེས་སུ་རྟོགས་པར་བྱ་བའི་ཕྱིར་དུ་འདིར་བདེན་བཞི་དང་འབྲེལ་བའི་དམིགས་པ་ཅན་དུ་
གསུངས་པའི་ཕྱིར་རོ། ། གལ་ཏེ་རྣམ་མཁྱེན་དུ་ཡང་བདེན་བཞི་དང་འབྲེལ་བའི་རྣམ་པ་མི་འཆད་
པར་ལམ་གྱི་རྣམ་པ་ཉི་ཚེ་འཆད་པ་ཅི་ཞེ་ན། འདིར་ལམ་ཐམས་ཅད་ཀྱི་ཤེས་རྣམ་ཡར་ལྡན་དུ་
ཚང་བར་བཤད་པའི་ཕྱིར་མཁྱེན་པ་གསུམ་ཆར་གྱི་རྣམ་པ་བཤད་པའི་སྟོབས་ཀྱིས་བདེན་བཞི་
257



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ལས་ཀྱང་རྒྱ་ཆེ་བའི་གཞི་ལམ་རྣམ་པའི་ཆོས་ཐམས་ཅད་དམིགས་པ་རྟོགས་པར་འགྱུར་བའི་ཕྱིར་
རོ༑ ༑གཞན་དག་གི་མུ་ཅོར་གྱི་བཤད་པ་མང་པོ་སྣང་བ་ནི་འདིས་རྒྱང་རིང་དུ་བསྲིངས་པ་ཡིན་
ནོ༔ བྱང་ཕྱོགས་སོ་བདུན་གྱི་སྐབས་འདིར། སྤྱིར་དཔྱད་པ་དང་། བྱེ་བྲག་ཏུ་དཔྱད་པའོ། །དང་
པོ་ལ། མཚན་ཉིད་གཏན་ལ་དབབ་པ་དང་། རྣམ་པ་སྒོམ་པའི་རིམ་པའོ། ། དང་པོ་ལ་དྲན་པ་ཉེར་
བཞག་གི་སྐབས་སུ་སྡོམ་ནི། ངོ་བོ་རྒྱུ་འབྲས་ལས་ལྡན་འཇུག། གྲངས་དང་གོ་རིམ་དམ་ཚིག་གོ། ངོ༌
བོ་ལ་མཚན་ཉིད་ནི། ཁ་ཅིག་ཐུན་རེ། དངོས་པོ་ལ་ཡོངས་སུ་རྟོག་པའི་ལམ་ཤེས་ཏེ། འོག་མ་རྣམས་
ལ་ཡང་རྩོལ་བ་ལས་བྱུང་བའི་ལམ་ཤེས་སོགས་སྦྱོར་བར་བྱེད་དོ ། དེ་ནི་མ་ཡིན་ཏེ། སངས་རྒྱས་
ཀྱི་ས་ན་རྟོག་པའི་ལམ་དང་ཏིང་ངེ་འཛིན་ཡོངས་སུ་སྦྱོང་བའི་ལམ་ལ་སོགས་པ་མེད་པས་དྲན་པ་
ཉེར་བཞག་སོགས་མེད་པར་འགྱུར་བའི་ཕྱིར་རོ། ། འོ་ན་ཇི་ལྟར་ཞེ་ན། དངོས་པོའི་མཚན་ཉིད་
ལེགས་པར་སྤྱོད་པའི་དྲན་ཤེས་གང་རུང་གི་ངོ་བོར་གྱུར་པ་སྟེ། འདིར་ལུས་སོགས་ལ་རང་སྤྱིའི་
མཚན་ཉིད་ཀྱིས་བརྟགས་ཞེས་དང་། ཀུན་བཏུས་ལས། ངོ་བོ་ནི་དྲན་པ་དང་ཤེས་རབ་བོ་ཞེས་
འབྱུང་བའི་ཕྱིར་རོ། ། འོ་ན་སངས་རྒྱས་ལ་དྲན་པ་ཇི་ལྟར་མངའ་ཞེ་མ སྐྱོན་མེད་དེ། འདྲིས་པའི་
དངོས་པོ་ལ་སེམས་བརྗོད་པ་མེད་པ་ཡོད་པའི་ཕྱིར་རོ། །
དབྱེ་བ་ནི། ལུས་དྲན་པ་ཉེར་བཞག་ལ་སོགས་པ་བཞིའོ། ། མཚན་ཉིད་ཀྱང་རིམ་པ་ལྟར།
ལུས་མི་གཙང་། ཚོར་བ་སྡུག་བསྔལ། སེམས་མི་རྟག། ཆོས་བདག་མེད་པ་ལ་སོགས་པར་དཔྱོད་
པའི་རྣལ་འབྱོར་ཞེས་སོགས་སྦྱར་བར་བྱའོ། ། འདིས་དབྱེ་བ་འོག་མ་རྣམས་ཀྱང་མཚན་ཉིད་
རིགས་འགྲེ་བར་ཤེས་པར་བྱའོ། ། །
ས་མཚམས་ནི། ཚོགས་ལམ་ཆུང་ངུའི་རྣལ་འབྱོར་གྱི་ས་ནས་སངས་རྒྱས་ཀྱི་སའི་བར་ན་
ཡོད་དོ། ། འོ་ན་སངས་རྒྱས་ལ་ལུས་མི་གཙང་བ་ལ་སོགས་པར་བལྟ་བ་ཇི་ལྟར་ཡོད་ཅེ་ན། སྐྱོན་
མེད་དེ། རང་ལུས་མི་གཙང་བར་བལྟ་བ་མེད་ཀྱང་། གཞན་ལུས་མི་གཙང་བར་བལྟ་བ་སོགས་
ཡོད་པའི་ཕྱིར་རོ། ། རྒྱུ་ནི་ཚུལ་ཁྲིམས་ལ་གནས་ཏེ། ལུས་སོགས་ལ་གནས་པའི་ཐོས་བསམ་ཁྱད་
པར་ཅན་ལ་སོགས་པ་ཏིང་ངེ་འཛིན་ཚོགས་ལེར་བཤད་པ་རྣམས་ཡིན་ནོ ། འབྲས་བུ་ནི་གནས་
-258-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
སྐབས་ཕྱིན་ཅི་ལོག་སྤོང་བས་བདེན་པ་བཞི་ལ་འཇུག་པ་སོགས་དང་། མཐར་ཐུག་ལོག་སྲེད་ཟད།
བྱང་ཆུབ་ཐོབ་པ་ཡིན་ནོ། །ཇི་ལྟར་ཕྱིན་ཅི་ལོག་བཞི་སྤོང་ཞེ་ན། ལུས་མི་གཙང་བར་བསྒོམས་པས་
གཙང་བར་ཕྱིན་ཅི་ལོག་སྤོང་བ་ཡིན་ནོ། །ཚོར་བ་སྡུག་བསྔལ་བར་བསྒོམས་པས་བདེ་བར་ཕྱིན་ཅི་
ལོག་སྤོང་བ་ཡིན་ནོ། ། སེམས་མི་རྟག་པར་བསྒོམས་པས་རྟག་པར་ཕྱིན་ཅི་ལོག་སྤོང་བ་ཡིན་
ནོ༑ ༑ཆོས་བདག་མེད་པར་བསྒོམས་པས་བདག་ཏུ་ཕྱིན་ཅི་ལོག་སྤོང་བ་ཡིན་ནོ ། ཇི་ལྟར་བདེན་
པ་བཞི་ལ་འཇུག་ཅེ་ན། གནས་ངན་ལེན་ཕྱིར་སྲེད་རྒྱུའི་ཕྱིར། ། གཞིའི་ཕྱིར་དང་མ་རྨོངས་
ཕྱིར། ། ཞེས་འབྱུང་བ་ལྟར་རོ། ། ཡང་ན་ལུས་མི་གཙང་བར་བསྒོམས་པས་གཙང་འཛིན་སྡུག་
བསྔལ་གྱི་རྒྱུར་ཤེས་ནས་ཀུན་འབྱུང་སྤོང་བ་ལ་འཇུག་གོ། ཚོར་བ་སྡུག་བསྔལ་དུ་བསྒོམས་པས་
འབྲས་བུ་སྡུག་བསྔལ་དུ་ཤེས་ནས་སྡུག་བསྔལ་ཤེས་པ་ལ་འཇུག་གོ སེམས་མི་རྟག་པར་བསྒོམས་
པས་སྡུག་བསྔལ་ཀུན་འཇིག་པར་རྟོགས་ནས་འགོག་པ་ཐོབ་པ་ལ་འཇུག་གོ ཆོས་བདག་མེད་
པར་བསྒོམས་པས་བདག་མེད་རྟོགས་པ་ཐར་ལམ་དུ་གོ་ནས་ལམ་བདེན་ལ་འཇུག་གོ།
བྱེད་ལས་ནི། ཟག་བཅས་རྣམས་ཀྱིས་ནི། ཕྱིན་ཅི་ལོག་རགས་པ་སེལ་ལ། ཟག་མེད་རྣམས་
ཀྱིས་ནི་ཕྱིན་ཅི་ལོག་ཕྲ་བ་སེལ་ཏོ། ། འདིར་ཐོས་བསམ་ལས་བྱུང་བ་ནི་ཟག་བཅས་ཞེས་བྱ་ལ།
བསྒོམས་བྱུང་ལ་ནི་གཉིས་ཀ་ཡོད་དོ། ། ལྡན་པ་ནི་དེ་དག་དང་མཚུངས་པར་ལྡན་པའི་སེམས་དང་
སེམས་ལས་བྱུང་བའི་ཆོས་རྣམས་གྲོགས་སུ་ལྡན་པའོ། ། འཇུག་པ་ནི་ཐེག་པ་གསུམ་གའི་རྟེན་ལ་ཇི་
ལྟར་རིགས་པར་འཇུག་གོ།
གྲངས་ངེས་ནི། བདག་གི་གནས་དང་། ལོངས་སྤྱོད་དང་། ངོ་བོ་དང་། ཀུན་བྱང་གི་ཁྱད་པར་
ལ་རྨོངས་པ་བསལ་བའི་ཕྱིར་བཞིར་བཞག་གོ། ཡང་ན་གང་ལ་ལས་བྱེད་པ་དང། གང་ཕྱིར་ལས་
བྱེད་པ་དང་། འགའ་ཞིག་ལས་བྱེད་པ་དང་། གང་གིས་ལས་བྱེད་པའི་ལས་ཀྱི་དབང་དུ་བྱས་ནས་
བཞིར་བཞག་གོ ། གོ་རིམ་ནི། བདེན་བཞིའི་གོ་རིམ་གྱིས་འཇུག་པའི་ཕྱིར་དང་། དམིགས་པ་ལ་
རགས་ཕྲའི་སྒོ་ནས་འཇུག་པའི་རིམ་པ་ཡིན་ནོ། ། ངེས་ཚིག་ནི། གང་ལ་དྲན་པ་ཉེ་བར་འཇོག་པར་
བྱེད་པ་དང་། གང་གིས་དྲན་པ་ཉེ་བར་འཇོག་པར་བྱེད་པའི་ཕྱིར་རོ། ། དེ་ཡང་རང་གིས་ངོ་བོས་
-259



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
དམིགས་པ་ལ་དྲན་པ་ཉེ་བར་འཇོག་པའི་ཕྱིར་དང་། གྲོགས་ཀྱིས་བཞག་པ་དེ་དང་མི་འབྲལ་བར་
བྱེད་པའི་ཕྱིར་རོ། ། །
ཡང་དག་སྤོང་བའི་སྐབས་སུ་སྡོམ་སྔར་ལྟར་སྦྱར་ནས་མཚན་ཉིད་ནི བརྟགས་རྗེས་སུ་
དགེ་སྡིག་ལ་བླང་དོར་ཡང་དག་པར་བྱེད་པའི་བརྩོན་འགྲུས་ཏེ། དེ་ལྟར་གཞུང་འདི་ལ་སོགས་
པར་བཤད་པའི་ཕྱིར་རོ། །དབྱེ་བ་ནི། མི་དགེ་སྐྱེས་པ་སྤོང་བ་ལ་སོགས་པ་བཞིའོ། །ས་མཚམས་ནི་
ཚོགས་ལམ་འབྲིང་པོ་ནས་སངས་རྒྱས་ཀྱི་སའི་བར་ནའོ། ། འོ་ན་སངས་རྒྱས་ལ་མི་དགེ་བ་སྐྱེས་པ་
སྤོང་བ་ལ་སོགས་པ་འགའ་ཞིག་ཇི་ལྟར་ཡོད་ཅེ་ན། སྔར་སྐྱེས་པ་རྒྱུན་བཅད་པའི་ཚུལ་གྱིས་སྤོང་
བ་ཡོད་པའི་ཕྱིར་རམ། འོ་ན་གཞན་གྱིས་མི་དགེ་བ་སྐྱེས་པ་སྤོང་བ་སོགས་ཡོད་པའི་ཕྱིར་ཏེ གྲོང་
སོགས་སུ་དེ་ཉོན་མོངས་རྣམས། ། རྒྱུན་གཅོད་རྒྱལ་བའི་ཉོན་མོངས་མེད། ། ཅེས་པ་ལྟར་རོ། ། རྒྱུ་ནི་
དྲན་པ་ཉེར་བཞག་ལ་སོགས་པ་སྟེ། དེ་ཡང་ཉེར་བཞག་དང་པོ་གཉིས་ཀྱིས་མི་དགེ་བའི་ཉེས་
དམིགས་རིག་ཅིང་། ཕྱི་མ་གཉིས་ཀྱིས་དགེ་བའི་ཕན་ཡོན་རིག་པའི་སྟོབས་ཀྱིས་འདི་འབྱུང་བའི་
ཕྱིར་རོ། ། འབྲས་བུ་ནི་དང་པོ་གཉིས་ཀྱིས་མི་མཐུན་ཕྱོགས་སྤངས་ཤིང་ཉམས་པ་བྲལ་བའི་འབྲས་
བུ་དང་། ཕྱི་མ་གཉིས་ཀྱིས་གཉེན་པོའི་ཕྱོགས་ཐོབ་ཅིང་འཕེལ་བ་རྒྱུ་མཐུན་གྱི་འབྲས་བུ་ཐོབ་པར་
བྱེད་དོ། །
བྱེད་ལས་ནི་དེའི་དབང་གིས་ལུས་སེམས་ལས་སུ་རུང་བར་བྱེད་དེ། བརྩོན་འགྲུས་ཅན་
རྣམས་ནི་ངེས་པར་བདེ་བ་ལ་རེག་པའི་ཕྱིར་ཏེ། འདོད་པ་སྒྲུབ་པ་ཉིད་བདེ་བའི་ངང་ཅན་ཡིན་
པའི་ཕྱིར་རོ། ། ལྡན་པ་ནི་སྔར་དང་འདྲའོ། ། འཇུག་པ་ནི། རྟེན་ལ་འཇུག་པ་ནི་སྔར་དང་འདྲ་ལ།
ཁྱད་པར་ནི་ཕྱིན་ཅི་མ་ལོག་པར་འཇུག་པ་ཞེས་བྱའོ། ། གྲངས་ངེས་ནི་དགེ་སྡིག་གི་སྟེང་དུ་དགག་
སྒྲུབ་ཀྱི་བྱ་བ་བཞིར་ངེས་པའི་ཕྱིར་རོ། ། གོ་རིམ་ནི། བསྟན་བཅོས་ཕལ་ཆེར་དུ་ཕྱི་མ་གཉིས་འདི་
ལས་གོ་རིམ་ལྡོག་ཏེ་འབྱུང་བ་བཞིན་འཐད་པས། དང་པོར་མི་དགེ་བ་སྐྱེས་པ་ན། ཉེས་དམིགས་
སུ་བལྟས་ཏེ། དང་དུ་མི་ལེན་པར་སྡོམ་ཞིང་། དེ་ལྟར་བསྡམས་པ་ན་མི་དགེ་བ་མ་སྐྱེས་པའི་སྐབས་
དེར་སླར་མི་སྤྱད་པའི་སྒོ་ནས་རྒྱུན་གཅོད་གཉེན་པོའི་གཞུང་སྲུང་བ་དང། དེ་ནས་གཉེན་པོའི་
-260-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མཐུ་བསྐྱེད་པར་བྱ་བའི་ཕྱིར་གཉེན་པོ་སྔར་མེད་སྐྱེད་པ་དང། དེ་ནས་གཉེན་པོ་ཡང་དག་པར་
འཕེལ་ན་སྤང་བྱ་འཇུག་པའི་གོ་སྐབས་མི་རྙེད་པས་བདག་ཉིད་ཁྱད་པར་དུ་འཕེལ་བར་བྱེད་པའི་
ཕྱིར་རོ། །དེའི་ཕྱིར་གོ་རིམ་དེ་བཞིན་དུ་གནས་སོ། །ངེས་ཚིག་ནི་སྤང་བྱ་ཡང་དག་པར་སྤོང་བའམ།
གཉེན་པོ་ཡང་དག་པར་འཇོག་པས་ཡང་དག་འཇོག་ཅེས་བྱའོ། ། །
རྫུ་འཕྲུལ་རྐང་པའི་སྐབས་སུ་སྡོམ་སྔར་ལྟར་སྦྱར་ནས། མཚན་ཉིད་ནི་སྤོང་བའི་འདུ་བྱེད་
བརྒྱད་ལྡན་གྱི་ཏིང་ངེ་འཛིན་ཁྱད་པར་ཅན་ནམ། སྤྲུལ་བསྒྱུར་སྣ་ཚོགས་སྟོན་པའི་ཡང་དག་པའི་
ཏིང་ངེ་འཛིན་ཞེས་ཀྱང་བྱའོ། །དབྱེ་བ་ནི། འདུན་པའི་ཏིང་ངེ་འཛིན་ལ་སོགས་པ་བཞིའོ། །དེ་ཡང་
འདུན་པ་དང་མཚུངས་ལྡན་གྱི་ཏིང་ངེ་འཛིན་ནམ། འདུན་པས་སྒྲུབ་པའི་ཏིང་ངེ་འཛིན་ལ་འདུན་
པའི་ཏིང་ངེ་འཛིན་ཞེས་སོགས་བར་གྱི་ཚིག་ཕྱིས་པའོ། །དེ་ལྟར་ཡང་ཀུན་བཏུས་ལས། འདུན་པའི་
ཏིང་ངེ་འཛིན་ནི་འདུན་པ་བསྐྱེད་པ་ན་སེམས་རྩེ་གཅིག་པ་ཉིད་ལ་རེག་པའོ། ། ཞེས་སོགས་
མཚུངས་ལྡན་གྱི་དོན་དང་། འདུན་པའི་ཏིང་ངེ་འཛིན་གང་གུས་པར་སྦྱོར་བ་ལ་བརྟེན་ནས།
སེམས་བརྩེ་གཅིག་པ་ཉིད་ལ་རེག་པའོ། །ཞེས་སོགས་སྒྲུབ་པའི་དོན་བཤད་པ་ཡིན་ནོ། ། །
ས་མཚམས་ནི། ཚོགས་ལམ་ཆེན་པོ་ནས་སངས་རྒྱས་ཀྱི་སའི་བར་ན་ཡོད་དོ །འོ་ན་སངས་
རྒྱས་ལ་དགེ་བ་སྒྲུབ་པའི་འདུན་པ་ཇི་ལྟར་ཡོད་ཅེ་ན། དག་པ་འཇིག་རྟེན་པའི་ཡེ་ཤེས་ཀྱིས་
གཞན་དོན་སོགས་བྱེད་འདོད་པ་ཡོད་པའི་ཕྱིར་ཏེ། འདུན་པ་ཉམས་པ་མི་མངའ་ཞེས་འབྱུང་བ་
ལྟར་རོ། ། ཁོ་བོ་ནི་དེ་ནི་གཞན་སྣང་གིས་བསྡུས་པ་ཡིན་ནོ་ཞེས་ཟེར་རོ། ། རྒྱུ་ནི་སྔར་གྱི་ཡང་དག་
སྤོང་བཞི་ལ་སོགས་པ་ཡིན་ཏེ། བརྩོན་འགྲུས་དང་ལྡན་པ་ནི་སེམས་ལས་སུ་རུང་བ་བྱེད་པའི་ཕྱིར་
རོ༑ ༑འབྲས་བུ་ནི་ཤེས་པ་དང་། མངོན་དུ་བྱ་བར་འདོད་པ་ལ་སེམས་གཏད་པ་ན། དེ་དང་དེ་
མངོན་དུ་བྱེད་པའི་སྐལ་པ་ཅན་དུ་འགྱུར་བའོ་ཞེས་ཏེ། རྫུ་འཕྲུལ་གྱི་མངོན་པར་ཤེས་པ་ལ་སོགས་
པ་ཐོབ་པར་འགྱུར་རོ། ། བྱེད་ལས་ཀྱི་སྤྲུལ་བསྒྱུར་སོགས་སྣ་ཚོགས་པའི་སྒོ་ནས་རང་གཞན་གྱི་
དོན་རྒྱ་ཆེར་བྱེད་པའོ། ། ལྡན་པ་དང་འཇུག་པ་ནི་སྔར་དང་རིགས་འདྲའོ། ། གྲངས་ངེས་ནི་གྲོགས་
ཀྱི་གཙོ་བོ་བཞིར་ངེས་པའི་ཕྱིར་རོ། །གོ་རིམ་ནི་བསམ་པའི་རང་བཞིན་བདུན་ལས་སྦྱོར་བའི་རང་
-261-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
བཞིན་བརྩོན་འགྲུས་འབྱུང་ཞིང་བརྩོན་པ་ལས་ཞི་གནས་ཐོབ་ལ། དེ་ལས་ལྷག་མཐོང་གི་རང་
བཞིན་སྤྱོད་པ་འབྱུང་བའི་ཕྱིར་རོ། ། ངེས་ཚིག་ནི། ཇི་ལྟར་རྐང་པས་འགྲོ་ལྡོག་མཐའ་ཡས་ནུས་པ་
བཞིན་དུ། འདིས་སྤྲུལ་བསྒྱུར་སྣ་ཚོགས་བྱེད་ནུས་པས་རྫུ་འཕྲུལ་གྱི་རྐང་པ་ཞེས་བྱའོ། ། །
དབང་པོའི་སྐབས་སུ་མཚན་ཉིད་ནི། བསྒོམས་བྱུང་གཙོ་བོར་གྱུར་པས་རྣམ་བྱང་ལ་དབང་
བྱེད་པ་ཞེས་སམ། ཡང་ན་འདས་ལམ་ངེས་པར་སྐྱེ་བའི་སྐལ་པ་ཅན་གྱི་ཡོན་ཏན་ཞེས་བྱའོ། ། དེ་
ལྟར་ཡང་ཉན་ས་ལས། འཇིག་རྟེན་ལས་འདས་པའི་ཆོས་སྐྱེ་བ་ལ་དབང་བྱེད་པས་དབང་པོ་ཡིན་
ནོ་ཞེས་འབྱུང་བ་ལྟར་རོ། །དབྱེ་བ་ནི། དད་པའི་དབང་པོ་ལ་སོགས་པ་ལྔའོ། །དེ་དག་ཀྱང་གང་ཞེ་
ན༑ ༑ཤེས་ནས་དད་པ་ཙམ་བཞི་དང་། ཡང་དག་པར་སྤོང་བ་བཞི་དང༌། དྲན་པ་ཉེར་བཞག་བཞི་
དང་། བསམ་གཏན་བཞི་དང་། བདེན་པ་བཞི་རྟོགས་པ་བཞིའོ། །སྔར་གྱི་ས་མཚམས་དང་ཡང་མི་
འགལ་ཏེ། སངས་རྒྱས་ཀྱི་སའི་བར་དུ་བཞག་པས་འདིར་ཡང་དྲན་པ་ཉེར་བཞག་སོགས་ཁྱད་
པར་ཅན་ཡོད་པའི་ཕྱིར་རོ། ། ས་མཚམས་ནི། དྲོད་ནས་སངས་རྒྱས་ཀྱི་སའི་བར་ནའོ། ། རྒྱུ་ནི་རྫུ་
འཕྲུལ་རྐང་པ་སོགས་ཡིན་ཏེ། སེམས་ཅན་ཤིན་ཏུ་སྦྱངས་པ་བྱས་པ་ལས་དབང་པོ་སྐྱེ་བའི་ཕྱིར་
རོ༑ ༑འབྲས་བུ་ནི་འཕགས་ལམ་མྱུར་དུ་སྐྱེ་བར་བྱེད་པ་ལ་སོགས་པའོ །བྱེད་ལས་ནི། འཇིག་རྟེན་
གི་ཡེ་ཤེས་ཐོབ་པ་འཕེལ་བར་བྱེད་པ་དང། འཇིག་རྟེན་ལས་འདས་པའི་ཡེ་ཤེས་མ་གྲུབ་པ་སྒྲུབ་
པར་བྱེད་པ་ལ་སོགས་པའོ། །
ལྡན་པ་དང་འཇུག་པ་ནི་སྔར་དང་རིགས་འདྲའོ། ། གྲངས་ངེས་ནི། འདུན་པ་དང་ཤེས་
བཞིན་ལ་སོགས་པའི་དབང་པོ་གཞན་ཡང་ཡོད་པ་མ་ཡིན་ནམ། ཇི་ལྟར་ལྔར་ངེས་ཤེ་ན། དེ་དག་
ནི་བརྩོན་འགྲུས་དང་དྲན་ལ་སོགས་པས་སྡུད་ནུས་པའི་ཕྱིར་དང༌། གཞན་དག་ནི་འདི་ལྔའི་
དབང་གིས་ལས་བྱེད་ཀྱི། རང་གི་ངོ་བོ་ལས་མི་བྱེད་པའི་ཕྱིར་རམ། །སྨོས་པའི་ཕྱིར་རོ། །གོ་རིམ་ནི།
དད་པར་གྱུར་པ་ནི་འབྲས་བུའི་དོན་ཕྱོགས་བརྩོན་པར་བྱེད་དོ ། བརྩོན་འགྲུས་བརྩམས་ན་དྲན་
པ་ཉེ་བར་གནས་པར་འགྱུར་རོ། །དྲན་པ་ཉེ་བར་གནས་པ་ན་རྣམ་པར་མི་གཡེང་བའི་ཕྱིར་སེམས་
མཉམ་པར་འཇོག་གོ ། སེམས་མཉམ་པར་བཞག་ན་ཡང་དག་པ་ཇི་ལྟ་བ་བཞིན་དུ་ཤེས་པར་
-262-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
འགྱུར་བའི་ཕྱིར་རོ། ། ངེས་ཚིག་ནི་སྤྱིར་རྣམ་བྱང་ལ་དབང་བྱེད་ཅིང་། སྔ་མ་སྔ་མས་ཕྱི་མ་ཕྱི་མ་ལ་
དབང་བྱེད་ལ། ཤེས་རབ་ཀྱིས་ནི་སྟོབས་ལ་དབང་བྱེད་པའི་ཕྱིར་དབང་པོ་ཞེས་བྱའོ ། སྟོབས་ཀྱི་
སྐབས་སུ་མཚན་ཉིད་ནི། མི་མཐུན་ཕྱོགས་ཀྱིས་ངེས་པར་བརྫི་མི་ནུས་པའི་ཡོན་ཏན་ཏེ ཉན་ས་
ལས། ཉོན་མོངས་པས་ཀུན་ལས་མི་འཕྲོག་པས་ན་སྟོབས་ཞེས་འབྱུང་བ་ལྟར་རོ། །
དབྱེ་བ་ནི་དད་པའི་སྟོབས་སོགས་ལྔའོ། །ས་མཚམས་ནི་བཟོད་པ་ནས་སངས་རྒྱས་ཀྱི་སའི་
བར་ནའོ། ། རྒྱུ་དང་འབྲས་བུ་ལ་སོགས་པ་ནི་སྔར་དང་རིགས་འདྲའོ། ། ངེས་ཚིག་ནི། མི་མཐུན་
ཕྱོགས་འཇོམས་པས་ན་སྟོབས་ཞེས་བྱ་སྟེ། མི་མཐུན་ཕྱོགས་ནི་སྲབ་པའི་ཕྱིར། ། སྟོབས་ལྡན་ཞེས་
འབྱུང་བའི་ཕྱིར་རོ། །ཡང་ན་མི་མཐུན་ཕྱོགས་ཀྱིས་མི་ཆོམས་པའི་དོན་གྱིས་ན་སྟོབས་ཞེས་བྱའོ། །
བྱང་ཆུབ་ཡན་ལག་གི་སྐབས་སུ་གྱུར་པའི་ཡོན་ཏན་ཞེས་བྱ་སྟེ། འདིར་ཡན་ལག་ནི་ཕྱོགས་
གཅིག་གི་དོན་ཡིན་པའི་ཕྱིར་རོ། ། དབྱེ་བ་ནི། དྲན་པ་བྱང་ཆུབ་ཀྱི་ཡན་ལག་ལ་སོགས་པ་བདུན་
ནོ༑ ༑ས་མཚམས་ནི་མཐོང་ལམ་ནའོ། ། འོ་ན། ཤེས་བྱ་མ་རྒྱལ་རྒྱལ་བའི་ཕྱིར། །དྲན་པ་རྣམས་ནི་
ཀུན་ཏུ་སྤྱོད། ། ཞེས་སོགས་སངས་རྒྱས་ཀྱི་ས་ན་ཇི་ལྟར་ཡོད་ཅེ་ན དེ་དང་མཐོང་ལམ་དུ་བཤད་
པ་སོགས་ནི། གཙོ་ཆེ་བའི་དབང་དུ་བྱས་པའམ། དང་པོ་སྨོས་པ་ཡིན་པས་སྐྱོན་མེད་དོ། ། རྒྱུ་ནི་
སྟོབས་ལ་སོགས་པ་ཡིན་ཏེ། སྟོབས་ཆེ་བ་ནི་ངེས་པར་རྒྱལ་བའི་མཐའ་ཅན་ཡིན་པའི་ཕྱིར་
རོ༑ ༑འབྲས་བུ་ནི་མཐོང་སྤང་སྤངས་པ་ལ་སོགས་པའོ། ། བྱེད་ལས་ལ་སོགས་པ་ནི་སྔར་དང་
རིགས་འདྲའོ། ། གྲངས་ངེས་ནི། འཕགས་པའི་སྦྱིན་པ་ལ་སོགས་པ་ཡན་ལག་གཞན་ཡང་ཡོད་པ་
མིན་ནམ། ཇི་ལྟར་ན་བདུན་དུ་ངེས་ཤེ་ན། དང་པོར་རྣལ་འབྱོར་སྒོམ་པའི་རིམ་པའི་གཙོ་ཆེ་བ་
སྨོས་པའི་ཕྱིར་ཏེ། སྤང་བྱའི་ས་བོན་སྤོང་བར་བྱེད་པ་ལ་གཉེན་པོ་འདི་དག་གཙོ་བའི་ཕྱིར་རོ། །གོ་
རིམ་ནི། དང་པོར་དྲན་པ་ཉེར་བཞག་སྒོམ་པས་དེའི་རང་བཞིན་དྲན་པ་དང་ཤེས་རབབསྟན། དེ་
ནས་ཡང་དག་སྤོང་བཞི་བསྒོམས་པས་དེའི་རང་བཞིན་བརྩོན་འགྲུས་བསྟན དེ་ནས་རྫུ་འཕྲུལ་
རྐང་པ་བསྒོམས་པས་དགའ་བ་དང་ཤིན་ཏུ་སྦྱངས་པ་དང་འབྲེལ་བའི་ཏིང་ངེ་འཛིན་བསྟན དེ་
ནས་སེམས་མཉམ་པ་ཉིད་ལ་སོགས་པའི་སྒོ་ནས་མི་རྟག་པ་གཙོ་བོར་སྒོམ་པའི་དབང་པོ་སོགས་
263-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
བསྒོམས་པས་བཏང་སྙོམས་བསྟན་ཏེ། འདིར་དྲན་པ་ཉེར་བཞག་སོགས་ཉིད་ཁྱད་པར་ཅན་ཡིན་
གྱི༑ ཡེ་ཤེས་ཀྱི་རིམ་པ་གཞན་མེད་པའི་ཕྱིར་རོ། ། ངེས་ཚིག་ནི། བྱང་ཆུབ་ཀྱི་ཕྱོགས་གཅིག་གམ་
སྒྲུབ་བྱེད་ཡིན་པས་དེ་སྐད་ཅེས་བྱའོ། ། འདིར་དཔེ་དང་ཡན་ལག་ཏུ་འགྱུར་ཚུལ་ལ་སོགས་པ་ནི་
སྙེ་མར་བལྟའོ། ། །
འཕགས་ལམ་ཡན་ལག་གི་སྐབས་སུ་མཚན་ཉིད་ནི། ཟག་མེད་ཀྱི་རྩ་བ་ལས་གྱེས་པའི་
འཕགས་ལམ་ཞེས་བྱ་སྟེ། ཤིང་གི་ཡན་ལག་ཅེས་པ་ལྟ་བུའོ། ། དབྱེ་བ་ནི། ཡང་དག་པའི་ལྟ་བ་
སོགས་བརྒྱད་དོ། ། ས་མཚམས་ནི་སྒོམ་ལམ་ནས་སོ། ། འདི་ལ་ཡང་ཁ་ཅིག་ཕལན་རེ། དང་པོ་ལྔ་ནི་
རྗེས་ཐོབ་ཁོ་ན་ན་ཡོད་ལ། མཐའ་མ་གསུམ་ནི་མཉམ་བཞག་ནའང་ཡོད་དོ་ཞེས་ཟེར་རོ། ། ཁོ་བོ་ནི་
ཐོག་མཐའ་གཉིས་མཉམ་བཞག་ན་གཙོ་ཆེ་སྟེ། ཞི་ལྷག་གི་ངོ་བོ་ཡིན་པའི་ཕྱིར་རོ། ། རྟོག་སོགས་
བཞི་རྗེས་ཐོབ་ན་ཡོད་དེ། རྟོག་པས་གཞན་ལ་རྣམ་པར་རིག་བྱེད་ཡིན་པའི་ཕྱིར་རོ། ། རྩོལ་དྲན་ནི་
ཀུན་ཏུ་འགྲོ་སྟེ། མཉམ་རྗེས་ཀུན་དེ་ལ་བརྟེན་པའི་ཕྱིར་རོ། ། སངས་རྒྱས་ཀྱི་ས་ན་རྟོག་རྩོལ་ཇི་
ལྟར་ཡོད་ཅེ་ན། རྗེས་ཐོབ་དང་དགེ་བ་ལ་སྤྲོ་བའི་ཕྱིར་རོ། ། དེ་ལ་ངག་སོགས་གསུམ་ནི་ཕལ་ཆེར་
རྒྱུ་བའི་ཚེ་ན་དཔྱོད་པ་ཡིན་ལ། གཞན་ནི་གནས་པའི་ཚེ་ན་དཔྱོད་པ་ཡིན་ནོ། ། འོ་ན་མཛོད་ལས།
ཚོགས་ལམ་དུ་དྲན་པ་ཉེར་བཞག་ཅེས་སྔར་ཉན་ཐོས་ཀྱི་ལམ་གྱི་སྐབས་སུ་བཤད་པ་དང། ཁྱོད་
ཀྱི་ས་མཚམས་འདི་རྣམས་འགལ་ལོ་ཞེ་ན། སྐྱོན་མེད་དེ། དེ་ནི་གྲུབ་མཐའ་གཞན་ཡིན་པའི་ཕྱིར་
རོ༑ ༑གང་དག་འཕགས་ལམ་ཡན་ལག་བརྒྱད་ནི། མཐོང་སྒོམ་གཉིས་ཀ་ལ་བཞག་གོ་ཞེས་བྱ་བ་དེ་
ཡང་འདིས་སྤངས་པ་ཡིན་ནོ། ། རྒྱུ་འབྲས་ལ་སོགས་ནི་སྔར་དང་འདྲའོ། ། གོ་རིམ་ནི། སྔར་གྱི་
རྟོགས་པ་རྣམ་དག་ལྟའོ། ། གཞན་ལ་གོ་བའི་ཆེད་དུ་རྟོག་པས་ཀུན་ནས་བསླངས་ཏེ། ཡིད་ཆེས་
པར་བྱེད་པའི་ངག་བརྗོད་པ་ལྟ་བུ་ལས་ཚུལ་ཁྲིམས་རྣམ་དག་འབྱུང་བ་དང། དེ་ལྟ་བུ་ལས་འཚོ་
བ་རྣམ་དག་འབྱུང་བ་དང་། དེ་ཉིད་ཀྱི་སྐབས་སུ་ཉོན་མོངས་པ་དང་། ཉེ་བའི་ཉོན་མོངས་པ་དང་
།
སྙོམས་འཇུག་གི་སྒྲིབ་པ་སྤོང་བས་ལ་ལ་ནི་དོན་དང་། ལ་ལ་ནི་བཤད་པའི་རིམ་པ་ཡིན་ནོ། །
ངེས་ཚིག་ནི་མཚན་ཉིད་ཀྱི་ཚིག་དང་འདྲའོ། ། སྒོམ་རིམ་ནི་སྦྱོར་བ་དང་། དངོས་གཞི་དང་།
-264-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མཇུག་རྣམ་པ་གསུམ་ཡིན་ནོ། །དང་པོ་ལ་སྔོན་དུ་འགྲོ་བ་གསུམ་དང་། ལྡོག་པར་བྱ་བ་གསུམ་དང་།
བསྒྲུབ་པར་བྱ་བ་གསུམ་དང་། དགའ་བར་བྱ་བ་གསུམ་དང་། བཅིང་བར་བྱ་བ་གསུམ་ཡིན་
ནོ༔ ༑དང་པོ་ནི་ཚུལ་ཁྲིམས་རིན་པོ་ཆེ་མིག་གི་འབྲས་བུ་བཞིན་དུ་བསྲུང་བར་བྱ་སྟེ ཚུལ་ཁྲིམས་
འཆལ་བ་ངན་འགྲོར་དེ་འགྲོ་སྟེ། ། དེ་ལ་ཐོས་པ་མང་པོས་སྐྱོབ་མི་ནུས། ། ཞེས་དང་། ཚུལ་ཁྲིམས་
ལྡན་པའི་མི་ཡིས་བསམ་པ་རྣམ་དག་འགྲུབ། ། ཅེས་བྱ་བ་ལ་སོགས་པ་འབྱུང་བའི་ཕྱིར་རོ། ། དེ་ལ་
ཚུལ་ཁྲིམས་ནི་དགུ་སྟེ། བསྙེན་གནས་ཀྱི་ཚུལ་ཁྲིམས་དང་། དགེ་བསྙེན་ཕ་མ་དང་། དགེ་ཚུལ་ཕ་
མ་དང་། དགེ་སློང་མ་དང༌། དགེ་སློང་ཕ་མའི་ཚུལ་ཁྲིམས། བྱང་ཆུབ་སེམས་དཔའི་ཚུལ་ཁྲིམས་
སོ༑ ༑དེ་ནས་མང་དུ་ཐོས་པར་བྱ་སྟེ། གང་གིས་ཐོས་པའི་ཤེས་རབ་མ་སྐྱེས་པ་དེས་ནི་བདུད་ཀྱི་
ལས་བཟློག་པར་མི་ནུས་ཤིང་། སེམས་མཉམ་པར་འཇོག་པར་མི་ནུས་པའི་ཕྱིར་དང་། ཐོས་པ་
གཏི་མུག་མུན་སེལ་སྒྲོན་མེ་ཡིན། ། ཞེས་འབྱུང་བའི་ཕྱིར་ཏེ། གཞན་དག་གིས་ཀྱང་། ཐོས་པ་མེད་
པར་སྒོམ་པ་ནི། ། ལག་རྡུམ་བྲག་ལ་འཛེག་པ་བཞིན། ། ཞེས་དང་། རྒྱུད་བླ་མ་ལས། བསྐལ་བ་དུ་
མའི་བར་དུ་སྦྱིན་ཁྲིམས་སྒོམ་གསུམ་སྤྱད་པ་བས། ཟབ་མོའི་ཆོས་ཐོས་ནས་མོས་པ་ཙམ་འབྲས་བུ་
ཆེ་བར་ལུང་དང་རིགས་པས་སྒྲུབ་པ་ཡིན་ནོ། ། དེའི་སྒོམ་པ་ནི་འཇིག་རྟེན་པའི་བསྒོམས་བྱུང་ཡིན་
པར་བལྟའོ། ། །
དེ་ནས་ཇི་ལྟར་ཐོས་པའི་ཆོས་རྣམས་ལ་ལོག་རྟོག་དང་ཐེ་ཚོམ་ལེགས་པར་བཅད་ནས།
གཏིང་མི་ལྡོག་པའི་བསམ་བྱུང་གི་ཤེས་རབ་བསྐྱེད་པར་བྱ་སྟེ། དགེ་སློང་དག་གམ་མཁས་རྣམས་
ཀྱིས། ། བསྲེགས་བཅད་བརྡར་བའི་གསེར་བཞིན་དུ། ། ཡོངས་སུ་བརྟགས་ལ་ང་ཡི་བཀའ། ། བླང་
བར་བྱ་ཡི་གུས་ཕྱིར་མིན། །ཞེས་དང་། ཐོས་བསམ་དང་བྲལ་བའི་སྒོམ་པ་ནི་ཆོས་ལ་མི་གནས་པའི་
རྣལ་འབྱོར་དུ་གསུངས་པའི་ཕྱིར་དང༌། ཚིག་ཙམ་ཐོས་ནས་མོས་པ་ནི་དབང་བརྟུལ་གྱི་ལམ་དུ་
གསུངས་པའི་ཕྱིར་དང་། གཅིག་པུ་དབེན་པར་སོང་ནས་ཆོས་རྣམས་ལ་ཡང་དག་པར་བསམ་
པར་བྱ་ཞེས་སོགས་གསུངས་པའི་ཕྱིར་རོ། །དེ་དག་ནི་སྔོན་དུ་འགྲོ་བའི་ཡན་ལག་གསུམ་ཡིན་ནོ། །
གཉིས་པ་ནི། བདུད་ཀྱི་ལས་ལས་བཟློག་པར་བྱ་སྟེ། དེ་ལ་བདུད་ནི་གང༌། བདུད་ཀྱི་ལས་
-265-



བརྩེ་ཆེན་འོད་སྣང་ལག
པོད་ཆེན་དྲུག་གི་ཕར་ཕྱིན་འགྲེལ་སྐོར།
ནི་གང་ཞེ་ན། བདུད་ནི་འདིར་འདོད་པའི་ལྷ་སྡིག་ཅན་ཞེས་བྱ་བཆུང་མ་པད་མའི་ཕྲེང་ཅན་མ་
དང༌། འཁོར་འཇིག་རྟེན་སྐྱོང་བ་བཞི་དང་། བདུད་ཀྱི་རིས་ཀྱི་ཡི་དྭགས་དང་བཅས་པའོ། །དེ་དག་
གི་ལས་ནི། འདོད་པའི་ལྷ་དེ་ལ་མདའ་ལྔ་ཡོད་དེ དྲེགས་པ་དང་། རྨོངས་པ་དང་། ཀུན་དུ་རྨོངས་
པ་དང་། བརྒྱལ་བ་དང་། སེམས་མེད་པར་བྱེད་པའོ། །གཞན་དག་ནི་གཞན་དུ་འཆད་དོ། །དེ་དག་
གིས་བསྣུན་པ་ན་ཉོན་མོངས་པ་རྣམས་འབར་བར་འགྱུར་རོ། །དེའི་དབང་དུ་འགྲོ་ཞིང་མངོན་མཐོ་
དང་ངེས་ལེགས་ལས་ཉམས་པར་འགྱུར་རོ། ། དེའི་འཇིག་རྟེན་སྐྱོང་བ་བཞི་ནི་འདི་ལྟ་སྟེ འཐབ་
པར་བྱེད་པ་དང་། གཡེང་བ་དང་། ཆགས་པ་དང་། ལོག་པར་བྱེད་པའོ། ། འདི་ལྟར་འཐབ་པར་
བྱེད་པའི་བདུད་དེས་ནི་ལམ་སྒོམ་པ་དག་འཐབ་པ་དང་རྩོད་པ་དང་འགྱེད་པ་ལ་འཛུད་ཅིང་དེའི་
རྐྱེན་ཡང་འབད་པས་སྒྲུབ་བོ། ། གཡེང་བར་བྱེད་པའི་བདུད་དེས་ནི་འདུ་འཛིའི་བྱ་བ་ལ་རང་གི་
ངང་གིས་གཡེང་བར་བྱེད་ལ། གཉིད་རྨུགས་པ་དག་ཀྱང་འཕེལ་བར་བྱེད་དོ། ། ཆགས་པར་བྱེད་
པའི་བདུད་དེས་ནི་ཕལ་ཆེར་ཁྱིམ་ན་གནས་པ་ལ་བར་དུ་གཅོད་དེ དེ་སྦྱིན་དགོས་པ་བྱུང་བ་ན་
རང་གི་ཤ་ལ་གཅོད་པ་སྙམ་བྱེད་པའི་འདུ་ཤེས་ཉེ་བར་སྒྲུབ་བོ། ། ལོག་པར་བྱེད་པའི་བདུད་དེས་
ནི་ཕལ་ཆེར་རབ་ཏུ་བྱུང་བའི་ཕྱོགས་ལ་བར་དུ་གཅོད་དེ ཆོས་ཡང་དག་པ་ལ་སེམས་མི་སྒྲུབ་པ་
དང༌། ཆོས་རྣམ་པར་མ་དག་པ་ལ་ཅི་ནས་སྦྱོར་བར་བྱེད་དེ། ཚུལ་ཁྲིམས་ཉེ་བར་བླངས་པ་དག་ལ་
འཁྲིག་པའི་བདེ་བ་དང་། བཟའ་བཏུང་གི་བདེ་བ་དང་། རྩེད་འཇོའི་བདེ་བ་ལ་སོགས་པ་ལ་
སེམས་སྦྱོར་ཞིང་། བུད་མེད་ཀྱི་མཚན་མ་དག་ཡིད་ལ་བྱེད་པ་དང༌། སྔོན་བགད་པ་དང་རྩེས་པ་
དག་དྲན་པར་བྱེད་པ་དང་། ཚོང་དང་ཞིང་ལས་དང་། རང་གི་འབྲེལ་བ་རྣམས་དང་ཡིད་གཅུགས་
པར་བྱེད་པའི་སེམས་སྒྲུབ་པ་དང་། རྨི་ལམ་ན་ཡང་བུད་མེད་དུ་སྤྲུལ་ཅིང་དེས་ཆགས་པ་དང་ས་
བོན་འབྱུང་བར་བྱེད་པ་ལ་སོགས་པ་སྣ་ཚོགས་ཀྱིས་རབ་ཏུ་བྱུང་བ་ལས་འབེབས་ཤིང་ཚངས་
པར་སྤྱོད་པ་དྲི་མ་ཅན་དུ་བྱེད་ལ། ལུས་ལ་ནད་སྣ་ཚོགས་གཏོང་ཞིང་། སྒྲུབ་པ་པོའི་སྲོག་འཕྲོག་
པར་བྱེད་ལ། ཡིད་མི་བདེ་བ་དང་འཇིགས་པ་སྣ་ཚོགས་ཀྱང་སྒྲུབ་པར་བྱེད་དོ །དེ་ནི་ཆོས་ཐམས་
ཅད་ཀྱི་རང་གི་སེམས་ཀྱི་ཆོ་འཕྲུལ་དུ་ཤེས་པ་དང་། སྟོང་པ་ཉིད་དུ་ལྟ་བ་ལ་སོགས་པས་ལྡོག་
-2{jfj-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
པར་བྱའོ། ། །
དེ་ནས་འཁོར་བ་ཐམས་ཅད་ལ་ཡིད་འབྱུང་བར་བྱ་སྟེ ཇི་སྐད་དུ། སྡུག་བསྔལ་རྒྱ་མཚོ་
འདི་ལ་མཐལ། །རྣམ་པ་ཀུན་ཏུ་ཡོད་མིན་ན། །བྱིས་ཁྱོད་འདིར་ནི་བྱིང་བ་ལ། ། འཇིགས་པ་ཅིས་ན་
སྐྱེ་མི་འགྱུར། ། ཞེས་དང་། རྙེད་པ་དག་ནི་མང་འབྱུང་ཞིང་། ། སྙན་དང་གྲགས་པ་བྱུང་འགྱུར་
ཀྱང་། ། རྙེད་དང་གྲགས་པའི་ཚོགས་བཅས་ཏེ། ། གང་དུ་འདོད་པའི་གཏོལ་མེད་དེ། ། ཞེས་སོགས་
ཀྱིས་སེམས་ཤིན་ཏུ་སྐྱོ་བར་བྱ་སྟེ། ཐོག་མར་ཞི་གནས་བཙལ་བྱ་དེ་ཡང་ནི། ། འཇིག་རྟེན་ཆགས་
པ་མེད་ལ་མངོན་དགས་འགྲུབ། །ཅེས་འབྱུང་བ་ལྟར་རོ། །དེ་ནས་ཐོས་པ་དང་ལྡན་པ་དེ་ཡང་ཆོས་
མང་དུ་སྨྲ་བ་ལས་ཀྱང་རེ་ཞིག་ལྡོག་པར་བྱ་སྟེ། མདོ་ལས། ཐོས་པས་རྒྱགས་ནས་གུས་པར་མི་
གྱུར་ཏེ། ། རྣམ་པར་འབྱེད་པའི་སྨྲ་བ་རྣམ་ལ་ཆགས། །བརྗེད་པར་གྱུར་ཅིང་ཤེས་བཞིན་མེད་པར་
འགྱུར། །སྨྲ་ལ་དགའ་བའི་ཉེས་པ་འདི་དག་གོ །ཞེས་སོགས་རྒྱ་ཆེར་གསུངས་ནས། ཡུན་རིང་དུས་
ན་སྨྲ་ལ་དགའ་བ་བས། ། ཚིག་གཅིག་ཙམ་ཞིག་བསམ་པ་མཆོག་ཡིན་ནོ། ། བུ་རམ་ཤིང་ཤུན་སྙིང་
པོ་ཅི་ཡང་མེད། ། དགའ་བར་བྱ་བའི་རོ་ནི་ནང་ན་འདུག ཤུན་པ་ཟོས་པའི་མིས་ནི་བུ་རམ་
རོ༑ ༑ཞིམ་པོ་རྙེད་པར་ནུས་པ་མ་ཡིན་ནོ། །ཇི་ལྟར་ཤུན་པ་དེ་བཞིན་སྨྲ་བ་སྟེ། །རོ་ལྟ་བུ་ནི་དོན་ལ་
སེམས་པ་ཡིན། །དེ་བས་སྨྲ་ལ་དགའ་བ་ཡོངས་སྤོངས་ལ། །རྟག་ཏུ་བག་ཡོད་བྱས་ནས་དོན་སེམས་
ཤིག། ཅེས་གསུངས་པའི་ཕྱིར་རོ། ། གསུམ་པ་ནི། ཕུན་སུམ་ཚོགས་པ་གསུམ་བསྒྲུབ་པར་བྱ་སྟེ།
གནས་ཕུན་སུམ་ཚོགས་པ་ནི། གནས་ཡིད་དུ་འོང་ཞིང་རིག་པ་དྭངས་པ། མངོན་པར་སྣུམ་ཞིང་
དབྱིབས་ལེགས་པ། མཐོང་སྣང་ཆེ་ཞིང་ཐག་ཐུག་མེད་པ། སྡོང་དུམ་དང་ཚེར་མའི་གཞི་མ་ཡིན་པ།
གསེག་མ་གྱོ་དུམ་མི་མངའ་བ། ནགས་ཚལ་དང་ལོ་འདབ་མཐའ་ནས་བྱས་པ། སྔོ་ངད་དང་མེ་ཏོག་
གི་ཚལ་གྱིས་དབུས་བཀྲམ་པ། ཆུ་མིག་དང་འབབ་ཆུ་དྭངས་ཞིང་རྙོག་པ་མེད་པས་ཉེ་འཁོར་
བརྒྱན་པ། ཆོམ་རྐུན་དང་དམག་ཚོགས་ལ་སོགས་པ་འཇིགས་པ་མེད་པ། འབུ་སྦྲང་དང་གཅན་
གཟན་ལ་སོགས་པས་གནོད་པ་མེད་པ། བསོད་སྙོམས་དང་ཆོས་གོས་ལ་སོགས་པ་མཐུན་རྐྱེན་
རྙེད་སླ་བ། འགྲོགས་པ་དང་བརྟེན་པས་དགེ་བ་ངང་གིས་འཕེལ་བར་འགྱུར་བའི་བཤེས་གཉེན་
-267-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཡོད་པ། ཉིན་པར་སྐྱེ་བོ་འདུས་པའི་རྣམ་གཡེང་མེད་ཅིང་། མཚན་མོ་སྒྲ་མི་གྲག་པས་རྣམ་པར་
བདེ་བའི་ཡོན་ཏན་དང་ལྡན་པ་བསྒྲུབ་པར་བྱའོ། ། །
སྤྱོད་ལམ་ཕུན་སུམ་ཚོགས་པ་ནི། ལུས་ཀྱི་སྤྱོད་ལམ་ཕུན་སུམ་ཚོགས་པ་དགེ་བའི་དོན་དུ་
ཞི་དུལ་དང་ལྡན་པས་འགྲོ་བ་དང་། ཕྱག་དང་བསྐོར་བ་ལ་སོགས་པས་འཆག་པ་དང་། མཚན་
ཐུན་བར་པ་ལས་ལྡང་བ་དང་། སྣང་བའི་འདུ་ཤེས་ཀྱིས་ཉལ་བ་དང་། སྟན་བདེ་བ་ལ་སྐྱིལ་མོ་ཀྲུང་
བཅས་ཏེ་ལུས་དྲང་པོར་བསྲངས་ནས་འདུག་པའོ། ། དེ་ལྟར་འདུག་པ་ལ་ཡོན་ཏན་ལྔ་ཡོད་དེ།
ལུས་ཤིན་ཏུ་སྦྱངས་པ་སྐྱེ་བ་དང། གནས་པའི་སྤྱོད་ལམ་གཏན་པར་འགྱུར་བ་དང་། བདུད་དང་
མུ་སྟེགས་སོགས་ཚར་གཅོད་པ་དང་། གདུལ་བྱས་མཐོང་ན་དང་བ་འདྲེན་པ་དང་། འཕགས་པ་
རྣམས་ཀྱིས་བསྔགས་ཤིང་བརྟེན་པ་རྣམས་སོ། ། ངག་གི་སྤྱོད་ལམ་ཕུན་སུམ་ཚོགས་པ་ནི། བསྟོད་
དབྱངས་དང་། སྡིག་བཤགས་དང་
། གསོལ་འདེབས་དང་། བཟླས་བརྗོད་དང་། ཁ་ཏོན་རྣམ་པར་
དག་པ་ལ་སོགས་པས་དུས་འདའ་བར་བྱེད་པའོ། ། ཡིད་ཀྱི་སྤྱོད་ལམ་ཕུན་སུམ་ཚོགས་པའི་དགེ་
བ་མཐའ་ཡས་ཀུན་ནས་བསླང་ཞིང་རང་དང་གཞན་ཚོགས་ཚད་མེད་པ་ལ་སྦྱོར་བའོ། ། དབེན་པ་
ཕུན་སུམ་ཚོགས་པ་ནི། ལུས་དབེན་པ་མཛའ་བཤེས་དང་ཉེ་དུ་ལ་སོགས་པ་སྐྱེ་བོ་མང་པོ་དང་
འགྲོགས་པའི་འདུ་འཛི་སྤངས་ཏེ་ཕལ་ཆེར་གཅིག་པུར་གནས་པ་དང་། ངག་དབེན་པ་ཆགས་སྡང་
དང་ཉོ་ཚོང་སོགས་ཀྱི་གཏམ་སྤངས་ཏེ་ཉོན་མོངས་ཀྱི་ཚིག་མི་སྨྲ་བ་དང། སེམས་དབེན་པ་ལ་ཉོན་
མོངས་དང་ལུང་མ་བསྟན་གྱི་ཡིད་ལ་བྱེད་པ་འཁྲིག་པ་འདོད་པ་ལ་སོགས་པ་སྤངས་ཏེ། ཆོས་ལ་
གནས་པའི་རྣལ་འབྱོར་གྱིས་དུས་འདའ་བར་བྱེད་པའོ། ། །
བཞི་པ་ནི། གནས་དབེན་པ་ལ་དགའ་སྟེ། ཇི་སྐད་དུ། ཉེས་པའི་ཆོས་རྣམས་ཐམས་ཅད་
སྤངས་ནས་སུ། ། རྣལ་འབྱོར་ཅན་ནི་རྟག་ཏུ་བྱེད་པ་ཉུང་། ། དེ་ནི་རྟག་ཏུ་འདུས་བྱས་ཡིད་འབྱུང་
ཞིང༌། ། དེ་ནི་འཇིག་རྟེན་ཅིའང་འདོད་མི་འབྱུང་། ། ནགས་ན་གནས་པ་འདི་ཡི་ཕན་ཡོན་ནི ། ཟག་
པ་མི་འཕེལ་ནམ་ཡང་རྩོད་མི་འགྱུར། །དབང་པོ་ཞི་ཞིང་དགའ་དང་བདེ་བ་མང་། །རྣམ་གྲོལ་ཞི་བ་
མྱུར་དུ་རྟོགས་པར་འགྱུར། ། ཟླ་བའི་དཀྱིལ་འཁོར་གསལ་བས་ཉེ་བར་བརྒྱན་བྱས་ཤིང༌། ། སྐྱེད་
-268-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བཅིངས་ཆར་ཆེན་སྤྲིན་གྱིས་འཁྲིགས་པས་འཁྱུད་གྱུར་པ། ། རི་རྩེའི་ནགས་ཀྱི་མཐོངས་དེར་
ཆགས་པ་མེད་པར་ནི། ། རླུང་ལྟར་གཡོ་བའི་རང་བཞིན་ཚེ་གཏུགས་བསྐལ་པ་ཆེ། ། ཞེས་བྱ་བ་ལ་
སོགས་པ་དང་། ནགས་དང་རི་དྭགས་བྱ་རྣམས་དང་། །ཤིང་རྣམས་མི་སྙན་སྒྲོག་མི་བྱེད། །འགྲོགས་
ན་བདེ་བ་དེ་དག་དང་། ། ནམ་ཞིག་ལྷན་ཅིག་གནས་པར་འགྱུར། ། ས་ཕྱོགས་བདག་གིར་གཟུང་
མེད་པ། །རང་བཞིན་གྱིས་ནི་ཡངས་རྣམས་སུ། །རང་དབང་སྤྱོད་ཅིང་ཆགས་མེད་པར། །ནམ་ཞིག་
བདག་ནི་གནས་པར་འགྱུར། ། ལྷུང་བཟེད་ལ་སོགས་ཉི་ཚེ་དང་། ། ཀུན་ལ་མི་མཁོའི་གོས་འཆང་
ཞིང་། །ལུས་འདི་སྦ་བ་མ་བྱས་ཀྱང་། །འཇིགས་མེད་གནས་པར་ནམ་ཞིག་འགྱུར། །ཞེས་གསུངས་
པ་ལ་སོགས་པ་ལྟར་རོ། ། སྤྱོད་ལམ་འདུག་པ་ལ་དགའ་སྟེ། ཕན་ཡོན་སྔར་ལྟར་མཐོང་བའི་ཕྱིར་
རོ༑ ༑སེམས་རྣལ་འབྱོར་ལ་དགའ་སྟེ། སྒོ་གསུམ་བདེ་ཞིང་མཐོང་ཆོས་བདེ་བར་འགྱུར། །ཚེ་རིང་
ནད་མེད་དབང་པོ་ཞི་ཞིང་དུལ། ། ངན་འགྲོ་སྤང་ཞིང་ལྷ་མིའི་གནས་སུ་སྐྱེ། ། རྫོགས་པའི་བྱང་ཆུབ་
འཕོ་མེད་ངེས་པར་འཐོབ། །ཅེས་བྱ་བ་ལ་སོགས་པ་ལྟར་རོ། །ཡང་ན་གནས་དབེན་པ་ལ་དགའ་བ་
དང༌། སྐྱབས་དཀོན་མཆོག་ལ་དགའ་བ་དང་། བློ་ཆོས་ལ་དགའ་བ་སྟེ་གསུམ་ཡིན་ནོ། །བཅིངས་པ་
གསུམ་ནི་བཤད་ཟིན་ནོ། ། །
དངོས་གཞི་ལ་སྒོམ་རིམ་བདུན་ལས། དྲན་པ་ཉེར་བཞག་གི་སྒོམ་རིམ་ནི། དེ་ནས་འདི་ལྟར་
བསམ་པར་བྱ་སྟེ། ཀྱེ་མ་བདག་གི་ལུས་འདི་ནི། རྐང་མཐིལ་ཡན་ཆད་ཀླད་རྒྱས་མན་ཆད། རྣག་
དང་། ཁྲག་དང་། སྣབས་དང་། ངར་སྣབས་དང་། མིག་ཆུ་དང་། ཁ་ཆུ་དང་། ལུད་པ་དང་། མཆིལ་
མ་དང་། བཤང་བ་དང་། ལྕི་བ་ལ་སོགས་པ་མི་གཙང་བའི་རྫས་སྣ་ཚོགས་ཀྱིས་གང་བ་ཡིན་གྱི
དགའ་བར་མི་བྱ། ཆགས་པར་མི་བྱ། སྲེད་པར་མི་བྱའོ་ཞེས་ཡང་ཡང་དུ་བསམ་པར་བྱའོ། ། དེ་
ནས་དུར་ཁྲོད་ལ་སོགས་པར་སོང་བའམ་མོས་པས་ཀྱང་རུང་སྟེ། སྐྱེས་པའི་རོ་རྣམ་པར་བསྔོས་པ་
ནས་རྣམ་པར་ཚིག་པའི་བར་དུ་མཐོང་བ་ན་འདི་སྙམ་དུ། གང་བུད་མེད་འཆལ་མ་རྣམས་ཀྱིས་
བདག་གི་མཛའ་བོ་འདི་ནི་བཞིན་མཛེས་པ་ལྟ་ན་སྡུག་པ་ཡིན་ནོ་ཞེས་མིག་ཚུགས་སུ་ལྟ་བར་བྱེད་
ཅིང་། དགའ་བར་བྱེད་པ་དེ་ནི་དེ་ལྟ་འདིར་མི་སྡུག་པའི་དུར་ཁྲོད་དུ་བོར་ཏེ་བདག་ཏུ་འཛིན་པ་
-269-



བརྩེ་ཆེན་འོད་སྣང་ལ།
པོད་ཆེན་དྲུག་གི་པར་ཕྱིན་འགྲེལ་སྐོར།
མེད་པར། ཡན་ལག་དང་ཉིང་ལག་ཐམས་ཅད་རྣམ་པར་བསྔོས་པ་ཡིད་དུ་མི་འོང་བ་ཉིད་དུ་
འགྱུར་ཏེ། བདག་གི་ལུས་འདི་ཡང་འདི་ལྟ་བུའི་རང་བཞིན་ཅན། འདི་ལྟ་བུའི་ཆོས་ཅན་ཏེ་ཆོས་
ཉིད་འདི་ལས་མ་འདས་སོ། ། གང་བུད་མེད་འཆལ་མ་རྣམས་ཀྱིས་བདག་གི་སྙིང་སྡུག་འདིའི་མིག་
ནི་འདི་ལྟར་དཀྱུས་རིང་བ་ཡིན་ནོ། ། སྣ་ནི་གཟེངས་མཐོ་བ་ཡིན་ནོ། ། མཆུ་ནི་སྒྲོས་ལེགས་པ་ཡིན་
ནོ༔ ༑ཡན་ལག་ནི་རིང་ཞིང་རྒྱས་པ་ཡིན་ནོ། །རྐེད་པ་ནི་སྟ་ཟུར་ལྡེམ་པ་ཡིན་ནོ། །ཞེས་མིག་ཚུགས་
སུ་ལྟ་ཞིང་ནོམ་པར་བྱེད་པ་དེ་ནི། ད་ལྟ་འདིར་འབྱུང་པོ་དུ་བའི་དུར་ཁྲོད་དུ་བོར་ཏེ། ཡོངས་སུ་
འཛིན་མཁན་མེད་པར་ཡན་ལག་དང་། ཉིང་ལག་ཐམས་ཅད་རྣམ་པར་བམ་ཞིང་ཡིད་འབྱུང་བ་
ཉིད་དུ་གྱུར་ཏེ། བདག་གི་ལུས་འདི་ཡང་འདི་ལྟ་བུའི་རང་བཞིན་ཅན། འདི་ལྟ་བུའི་ཆོས་ཅན།།
ཆོས་ཉིད་འདི་ལས་མ་འདས་སོ། ། གང་བུད་མེད་འཆལ་མ་རྣམས་ཀྱིས་བདག་གི་ཡིད་དགའ་ནི་
གདོང་པ་ལ་ཨུཏྤལ་གྱི་དྲི་ཆགས་པ་ཡིན་ནོ། ། ལུས་ལ་ཙན་དན་གྱི་ངད་ལྡང་བ་ཡིན་ནོ། ། ཞེས་སྣོམ་
ཞིང་རེག་པར་བྱེད་པ་དེ་ནི། ད་ལྟ་འདིར་དྲི་ངན་སྣོམ་པའི་དུར་ཁྲོད་དུ་བོར་ཏེ། སུ་ཡང་ལྟོས་པ་
མེད་པར་ཡན་ལག་དང་ཉིང་ལག་ཐམས་ཅད་རྣམ་པར་བརྣགས་ཤིང་སྣ་ལྡོག་པར་གྱུར་ཏེ བདག་
གི་ལུས་འདི་ཡང་འདི་ལྟ་བུའི་རང་བཞིན་ཅན། འདི་ལྟ་བུའི་ཆོས་ཉིད་ཅན་ཏེ། མཚན་ཉིད་འདི་
ལས་མ་འདས་སོ། ། གང་བུད་མེད་འཆལ་མ་རྣམས་ཀྱིས་བདག་གི་དགའ་གྲོགས་འདིའི་མཁུར་
བར་བཤུད་པ་ནི་འགུལ་ཞིང་འཇམ་པའོ། ། མཆུ་སྤྲད་པ་ནི་མཉེན་ཞིང་ཞིམ་པ་ཡིན་ནོ། ། ནུ་མས་
མནན་པ་ནི་དགའ་ཞིང་འཇམ་དྲོ་ཡིན་ནོ། ། དམ་དུ་འཁྱུད་པ་ནི་འཇམ་དྲོད་འཁྲིལ་བག་ཡིད་ལ་
ཞུགས་པ་ཡིན་ནོ། ། ཀུན་ནས་བསྣུན་པ་ནི། མཁྲང་ཞིང་དྲོ་འཇམ་འཁྲིལ་བག་གི་བདེ་སྐྱིད་ཡིན་ནོ་
ཞེས་འཁྱུད་ཅིང་། སྤྲོད་པར་བྱེད་པ་འདི་ནི། ད་ལྟ་འདིར་རྣག་དྲིས་འཚུབ་པའི་དུར་ཁྲོད་དུ་བོར་
ཏེ༑ གང་ཡང་འཁོར་མཁན་མེད་པར་འབུས་བཤིག་ཅིང་ཞེ་ལྡོག་པ་ཉིད་དུ་གྱུར་ཏེ བདག་གི་
ལུས་འདི་ཡང་འདི་ལྟ་བུའི་རང་བཞིན་ཅན། འདི་ལྟ་བུའི་ཆོས་ཅན་ཏེ། ཆོས་ཉིད་འདི་ལས་མ་
འདས་སོ། ། གང་བུད་མེད་འཆལ་མ་རྣམས་ཀྱིས་བདག་གི་གཏན་གྲོགས་འདི་ནི མཁུར་བ་དང་།
ནུ་མཇིང་དང་། བརླ་ཤ་རྣམས་དྲིལ་ཞིང་རྒྱས་པ་ཡིན་ནོ་ཞེས་ལྷག་པར་སྦྱོར་བར་བྱེད་པ་དེ་ནི། ད་
-270-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༤
ལྟ་འདིར་གཤེག་ཅིང་གཏུབ་པའི་དུར་ཁྲོད་དུ་བོར་ཏེ། ཅི་ཡང་འགྲོགས་མཁན་མེད། ཁུ་རོག་དང་།
བྱ་རྒོད་དང་། ཁྱི་དང་། ལྕེ་སྤྱང་དང་། སྤྱང་ཀི་དང་། ཝ་ལ་སོགས་པས་མགོ་ནས་འཆའ། ལག་པ་
ནས་དྲུད། རྐང་པ་ནས་འཐེན་ཅིང་ཟ་བར་བྱེད་པས་ཡིད་སྐྱོ་བ་ཉིད་དུ་གྱུར་ཏེ བདག་གི་ལུས་
འདི་ཡང་འདི་ལྟ་བུའི་རང་བཞིན་ཅན། འདི་ལྟ་བུའི་ཆོས་ཅན་ཏེ། ཆོས་ཉིད་འདི་ལས་མ་འདས་
གང་བུད་མེད་འཆལ་མ་རྣམས་ཀྱིས། བདག་གི་སེམས་མཐུན་འདིའི་སྒེག་ཆགས་པའི་
མཛེས་པ་འདི་ནི་ལྷའི་བུ་གཞོན་ནུ་དང་འདྲའོ་ཞེས་མངོན་པར་དགའ་བར་བྱེད་པ་དེ་ནི། ད་ལྟ་
འདིར་སྐྱི་གཡའ་བའི་དུར་ཁྲོད་དུ་བོར་ཏེ། སུ་ཡང་དགའ་བ་མེད་པར་པགས་པ་དང་ཤ་ཁྲག་མེད་
ཅིང་། ཆུ་རྒྱུས་ཙམ་གྱིས་སྦྲེལ་ནས་རྣམ་པར་དམར་བར་གྱུར་ཅིང་འཇིགས་པ་སྐྱེ་བ་ལྟར་འདུག་
སྟེ༔ བདག་གི་ལུས་འདི་ཡང་འདི་ལྟ་བུའི་རང་བཞིན་ཅན། འདི་ལྟ་བུའི་ཆོས་ཅན་ཏེ། ཆོས་ཉིད་
འདི་ལས་མ་འདས་སོ། ། གང་བུད་མེད་འཆལ་མ་རྣམས་ཀྱིས་བདག་གི་ཡིད་འཛིན་འདིས་བདག་
ཟུར་མིག་འཕང་ངོ༌། ། སོར་མདས་བསྣུན་ནོ། ། སེན་མོས་བཏབ་བོ། ། རྐང་མགྱོགས་ཀྱིས་སྐྱེལ་
ལོ༑ ༑ཞེས་རྩེ་འཇོར་བྱེད་པ་དེ་ནི། ད་ལྟ་འདིར་འབྲལ་ཞིང་འཐོར་བའི་དུར་ཁྲོད་དུ་བོར་ཏེ། སུ་
ཡང་ཆགས་མཁན་མེད་པར་ཡན་ལག་དང་ཉིང་ལག་ཐམས་ཅད་ཕྱོགས་སུ་འཐོར་ཞིང་། ལ་ལར་
ནི་མགོའི་དུམ་བུ། ལ་ལར་ནི་ལག་པའི་དུམ་བུ། ལ་ལར་ནི་རྐང་པའི་དུམ་བུ། དུམ་བུ་ལ་ལར་ནི་ཤ་
དང་བཅས་པ། ལ་ལར་ནི་ཤ་མེད་པ། ལ་ལར་ནི་ཤའི་ཐེད་རོ། ། ལ་ལར་ནི་རུས་པའི་ཐེད་རོར་
འཐོར་ཏེ། བྱེ་ཞིང་བྲལ་ནས་སྐུའི་བར་དུ་ལྷགས་པ་བསྐྱེད་པས་ཡེང་ཡེང་པོར་གྱུར་ནས་ཐམས་
ཅད་འབྲལ་བའི་བརྡ་སྟོན་པ་ལྟར་འདུག་སྟེ། བདག་གི་ལུས་འདི་ཡང་འདི་ལྟ་བུའི་རང་བཞིན།
འདི་ལྟ་བུའི་ཆོས་ཅན། ཆོས་ཉིད་འདི་ལས་མ་འདས་སོ། །
གང་བུད་མེད་འཆལ་མ་རྣམས་ཀྱིས། བདག་གི་ཟླ་གྲོགས་འདི་ཉིད་བགོད་པའི་དུས་ཀྱི་
སོའི་ཕྲེང་བ་ནི་མུ་ཏིག་བསྟར་བ་དང་འདྲའོ། ། འཛུམ་པའི་མདངས་ནི་ཉི་མ་ཤར་བ་དང་འདྲའོ་
ཞེས་མགུ་བར་བྱེད་པ་ནི་ད་ལྟ་འདིར་གྱེས་པའི་དུར་ཁྲོད་དུ་བོར་ཏེ འགའ་ཡང་ལྟ་མཁན་མེད་
271-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
པར་རུས་པའི་དུམ་བུ་ལོ་དུ་མ་ལོན་ཞིང་རླུང་དང་ཉི་ཆར་ལ་སོགས་པས་གདུངས་པ། སྐྱ་ཚེག་པ་
གཞན་དང་གཞན་དུ་གྱེས་པའི་མཐའ་མི་སྣང་བར་གྱུར་ཏེ བདག་གི་ལུས་འདི་ཡང་འདི་ལྟ་བུའི་
རང་བཞིན་ཅན། འདི་ལྟ་བུའི་ཆོས་ཅན། ཆོས་ཉིད་འདི་ལས་མ་འདས་སོ ། །
གང་བུད་མེད་འཆལ་མ་རྣམས་ཀྱིས་དེ་ལྟར་ཚུལ་བཞིན་མ་ཡིན་པའི་ཡིད་བྱེད་ཀྱིས་ཡང་
དག་པ་མ་ཡིན་པ་ལ་ཡང་དག་པར་བཟུང་སྟེ། རང་ཉིད་ཀྱང་དེ་དག་གིས་མངོན་པར་ང་རྒྱལ་བའི་
སྐྱེས་པ་འདི་ནི། དུར་ཁྲོད་སྟོང་པ། འཇིགས་ཤིང་ཡ་ང་བ། མི་གཙང་བས་ཕྱོགས་ཡོངས་སུ་གང་བ་
འདིར། རུས་པ་སྔོན་པོ་སོབ་སོབ་པར་གྱུར་པ། ཟེགས་པ་ས་ལ་རྡུལ་དང་མཚུངས་པ་འདི་འདྲ་
བའི་བར་དུ་བརླག་པར་གྱུར་ཏེ། བདག་གི་ལུས་འདི་ཡང་འདི་ལྟ་བུའི་རང་བཞིན་ཅན། འདི་ལྟ་
བུའི་ཆོས་ཅན། ཆོས་ཉིད་འདི་ལས་མི་འདའོ། ། ཞེས་ཚུལ་དེ་བཞིན་དུ་བསམ་པར་བྱའོ། ། དེ་
བཞིན་དུ་བུད་མེད་གཞོན་ནུ་མ་དར་ལ་བབ་པ་ལ་སོགས་པའི་རོ་རྣམ་པར་བསྔོས་པ་སོགས་
མཐོང་བ་ན། གང་ཡང་སྐྱེས་པ་བླུན་པོ་དག་གིས་བདག་གི་མཛའ་མོ་འདི་ནི་བཞིན་མཛེས་མ་ལྟ་ན་
སྡུག་མའོ། །ཞེས་མིག་ཚུགས་སུ་ལྟ་བར་བྱེད་པ་དེ་ནི ད་ལྟ་འདིར་ཞེས་སོགས་སྦྱར་ཏེ། ཡན་ལག་
དང་ཉིང་ལག་ཐམས་ཅད་རྣམ་པར་བསྔོས་པར་གྱུར་ཏོ། ། སྙིང་སྡུག་མ་འདིའི་མིག་ནི་འདི་ལྟར་
དཀྱུས་རིང་བ་ཡིན་ནོ། ། ཞེས་སོགས་ལྟ་བར་བྱེད་པ་དེ་ནི་ད་ལྟ་འདིར་ཡན་ལག་དང་ཉིང་ལག་
ཐམས་ཅད་བམ་པར་གྱུར་ཏོ། ། ཡིད་འཕྲོག་མ་འདིའི་གདོང་པ་ལ་ཨུཏྤལ་གྱི་དྲི་ཆགས་སོ་ཞེས་
སྣོམ་པར་བྱེད་པ་དེ་ནི། ད་ལྟ་འདིར་ཡན་ལག་དང་ཉིང་ལག་རྣམས་བརྣགས་པར་གྱུར་ཏོ། །དགའ་
རོགས་མ་འདིའི་མཁུར་བས་བཤད་པ་ནི་ལྡང་ཞིང་འཇམ་པ་ཡིན་ནོ ། ནུ་མས་རེག་པ་ནི་མཁྲང་
ཞིང་འཇམ་དྲོད་ཆགས་པ་ཡིན་ནོ། ། ཀུན་ནས་འཁྱུད་པ་ནི་དམ་ཞིང་འཁྲིལ་བག་གི་བདེ་སྐྱིད་ཡིན་
ནོ༔ ཞེས་འཁྱུད་ཅིང་སྤྲོད་པར་བྱེད་པ་དེ་ནི། ད་ལྟ་འདིར་ཡན་ལག་དང་ཉིང་ལག་ཐམས་ཅད་
རྣམ་པར་འབུས་བཤིག་པར་གྱུར་ཏོ། ། དེ་བཞིན་དུ་རུས་པ་སྔོན་པོ་ཟེགས་པ་འདི་འདྲའི་བར་དུ་
བརླག་པར་གྱུར་ཏེ། ཞེས་པའི་བར་དུ་སྦྱར་ནས་བུད་མེད་གཞན་ཐམས་ཅད་ཀྱི་ལུས་ཀྱང་འདི་
དང་འདྲ་ཞིང་། བདག་གི་ལུས་འདི་ཡང་འདི་ལྟ་བུའི་རང་བཞིན་ཅན། འདི་ལྟ་བུའི་ཆོས་ཅན།
-22-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཆོས་ཉིད་འདི་ལས་མ་འདས་སོ་ཞེས་ཚུལ་བཞིན་དུ་བསམ་པར་བྱའོ ། །
རྒྱས་པར་ནི་གཞི་རྣམ་པ་དྲུག་འཚོལ་བའི་སྒོ་ནས་བསྒོམ་པར་བྱ་སྟེ། ཉན་ས་ལས་ཤེས་
པར་བྱའོ། །དེ་ནས་སྤྲོ་བར་བྱ་སྟེ། དང་པོར་ལུས་འདི་ཉིད་རྣག་འཛག་པར་མོས་པ་བྱའོ། །དེ་ནས་
ཁད་ཀྱིས་ཁད་ཀྱིས་རྣག་གི་རྒྱུན་དེ་རྒྱ་མཚོའི་མཐར་ཐུག་པའི་བར་གྱི་ས་གཞི་ཆེན་པོ་རྣག་གིས་
ཡོངས་སུ་གང་བར་མོས་པར་བྱའོ། ། དེ་བཞིན་དུ་མི་གཙང་བའི་རྫས་གཞན་རྣམས་ལའང་མོས་
པར་བྱའོ། ། དེ་ནས་ལུས་དེ་མཐའ་ཡས་པར་མོས་པར་བྱས་ནས། མེའི་ཕུང་པོ་མཐའ་མེད་པའི་
དབུས་སུ་ཚིག་པར་མོས་པར་བྱའོ། །དེ་ནས་མེ་ལྕེ་དེ་དག་ཞི་སྟེ་རུས་པ་དང༌། ཐལ་བའི་ལྷག་རོལ་
ཙམ་ལུས་པར་མཐའ་ཡས་པར་མོས་པར་བྱས་ནས་རུས་པ་དེ་དག་ཀྱང་རླུང་གི་ཕུང་པོ་ཚད་མེད་
པས་ཕྱེ་མར་བརླགས་ཏེ་ཕྱོགས་ཕྱོགས་སུ་གཏོར་ཞིང་ཁྱེར་བར་མོས་པར་བྱའོ། ཁྱེར་ནས་ཀྱང་
རུས་པ་དང་ཐལ་བ་དང་རླུང་གི་ཁམས་དེ་དག་ཀྱང་མི་སྣང་བར་ལྷག་མ་ནམ་མཁའི་ཁམས་ཙམ་
ཞིག་ལུས་པར་མོས་པ་བྱེད་དེ། དེ་ནི་ནང་གི་ལུས་ལ་ལུས་ཀྱི་རྗེས་སུ་ལྟ་བ་ཡིན་ནོ ། དེ་བཞིན་དུ་
ཕྱི་རོལ་གྱི་ལུས་རྣམ་པར་བརྣགས་པ་ལ་སོགས་པ་ལ་མོས་པར་བྱེད་པ་ནི་ཕྱིའི་ལུས་ལ་ལུས་ཀྱིས་
རྗེས་སུ་ལྟ་བ་ཡིན་ནོ། ། །
དེ་བཞིན་དུ་རང་ལས་གཞན་དུ་བུད་མེད་ལ་སོགས་པའི་གཟུགས་ལ་སོགས་པ་ལ་མོས་
པར་བྱེད་པ་ནི། ཕྱི་དང་ནང་གི་ལུས་ལ་ལུས་ཀྱིས་རྗེས་སུ་ལྟ་བ་ཡིན་ནོ ། དེ་ལྟར་མོས་པར་བྱས་
ནས་རྣམ་པ་དེ་ལྟ་བུས་ཀྱང་ལུས་ལ་ལུས་ཀྱིས་རྗེས་སུ་བལྟ་བར་བྱ་སྟེ། དེ་ལྟར་བདག་གི་རྣག་ཆུའི་
ཁམས་ལ་སོགས་པ་ཚད་མེད་པ་དེ་བས་མི བདག་འཁོར་བ་ན་འཁོར་བའི་ཚེ། མ་ཤི་བ་དང་། ཕ་
ཤི་བ་དང་། ཕུ་ནུ་ཤི་བ་དང་། བུ་སྲིང་ཤི་བ་དང་། ཉེ་དུ་གཞན་ཤི་བ་དང་། ལོངས་སྤྱོད་ཟད་པ་
དང༌། ནོར་ཟད་པ་དག་ན་མཆི་མའི་རྒྱུན་ཟགས་པ་དང༌། དགྲ་དང་ཆོམ་རྐུན་ལ་སོགས་པས་མགོ་
དང་། ལག་པ་དང་། རྐང་པ་ལ་སོགས་པ་བཅད་པ་ན། མཆི་མ་དང་། ཁྲག་དང་། རྣག་གི་བར་
ཟགས་པའི་ཚད་ལ་ནི། རྒྱ་མཚོ་ཆེན་པོ་བཞིས་ཀྱང་བརྒྱའི་ཆར་ཡང་ཉེ་བར་མི་འགྲོའོ། ། འཁོར་བ་
དེ་དང་དེ་དག་ཏུ་སྐྱེ་ཞིང་འཆི་འཕོ་བ་ན་ལུས་རྣམས་མེས་བསྲེགས་པར་གྱུར་པའི་མེའི་ཕུང་པོ་
-273-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
གང་ཡིན་པ་དེ་ཡང་ཆེས་ཚད་མེད་དེ། དེ་ལ་ཡང་དཔེ་ཡང་མེད་དོ། ། སའི་ཁམས་སུ་གཏོགས་པའི་
རུས་པ་ཞིག་པའི་ཕུང་པོ་གང་ཡིན་པ་དེ་ཡང་ཚད་མེད་དོ། གང་གི་ལུས་དང་རུས་པ་དེ་དག་གི་
བར་དུ་གཡོ་བར་བྱེད། འཐོར་བར་བྱེད་པའི་རླུང་གི་ཁམས་དེ་ཡང་ཆེས་ཚད་མེད་དོ། ། ལུས་དེ་
དག་གི་མིག་ལ་སོགས་པ་སྦུབས་བཟུང་བའི་ནམ་མཁའ་དང་མི་གནས་པར་ཐམས་ཅད་ཐིམ་པའི་
ནམ་མཁའི་ཁམས་དེ་ཡང་ཚད་མེད་དོ ། ད་ལྟར་གྱི་བར་ལུས་ལ་ཐུག་པའི་བར་གྱི་ལུས་དང་། ཚེ་
གསར་པ་དག་ཡང་དང་ཡང་ལེན་པར་བྱེད་པའི་རྣམ་པར་ཤེས་པའི་འགྲོ་འོང་དེ་ཡང་ཚད་མེད་དོ
ཞེས་རྒྱ་ཆེར་མོས་པར་བྱའོ། ། དེ་ནས་དུར་ཁྲོད་དུ་སོང་བའི་མོས་པས་ཀྱང་རུང་སྟེ། རྣམ་པར་
བསྔོས་པ་གཅིག་ནས་སྟོང་ལ་སོགས་པའི་བར་དུ་བསྔོས་པའི་རྣམ་པ་ཚད་མེད་པས་ཕྱོགས་དང་
ཕྱོགས་མཚམས་ཐམས་ཅད་འདབ་ཆགས་སུ་གང་སྟེ། གནས་སྐབས་གཞན་ན་འཁར་བའི་རྩེ་མོ་
གཟུགས་པའི་གོ་སྐབས་ཀྱང་མེད་པར་མོས་པར་བྱ་སྟེ། དེ་བཞིན་དུ་ཀེང་རུས་ཀྱི་བར་ལ་ཡང་
མོས་པར་བྱའོ། ། དེ་ལྟར་བདག་གི་རྣམ་པར་བསྔོས་པ་ནས་ཀེང་རུས་ཀྱི་བར་མོས་པར་བྱས་པ་དེ་
བས་ནི། བདག་གི་འཁོར་བ་རྣམས་སུ་འཁོར་བའི་ཚེ། སྐྱེ་ཞིང་འཆི་འཕོ་བ་ན། ཤི་ཞིང་དུས་ལས་
འདས་པར་གྱུར་པའི་རྣམ་པར་བསྔོས་པ་ནས་ཀེང་རུས་ཀྱི་བར་གང་ཡིན་པ་དེ་དག་ཆེས་ཚད་
མེད་པ་ཡིན་ཏེ། དེ་དག་གི་སྔོན་གྱི་མཐའ་ནི་མི་མངོན་ནོ། །གལ་ཏེ་དེ་ལྟར་གྱུར་པ་དེ་དག་ལས། ལ་
ལ་ཞིག་གིས་བསྡུས་ཤིང་། བསྡུས་ནས་ཀྱང་ཞིག་ཅིང་ཟད་པར་མ་གྱུར་ན་ནི གང་དུ་དེ་དག་ཤོང་
བར་འགྱུར་བའི་ས་ཕྱོགས་ཀྱང་མེད་དོ། ། དེ་བཞིན་དུ་ལམ་མ་བསྒོམས་ན་ཕྱི་མའི་མཐའ་ཡང་ཚད་
མེད་པ་ཡིན་ནོ་ཞེས་མོས་པར་བྱའོ། །
དེ་ལྟར་ཀུན་བཏགས་པའི་གཟུགས་དོན་སྤྱི་ཙམ་དང་། དབང་འབྱོར་པའི་གཟུགས་མངོན་
སུམ་དུ་འབྱུང་བའི་བར་བསྒོམས་ན་མཐར་ཐུག་པར་འགྱུར་རོ། ། དེ་ཡང་ལྷག་མཐོང་ལ་བརྩོན་
པར་འདོད་པས་དང་པོར་རྣམ་པར་བསྔོས་པ་གཅིག་ཁོ་ན་ལ་མོས་པར་བྱས་ནས་ཇི་སྲིད་དུ་
དམིགས་པ་དེ་ལ་བསྒྲིམས་ཏེ་བྱ་དགོས་པའི་བར་དུ་ནང་ཉིད་ལ་སེམས་ཡང་དག་པར་ཞི་བར་བྱ་
སྟེ་ཐམས་ཅད་ཀྱི་ནང་དུ་མངོན་པར་བསྡུས་པས་རྣམ་པར་བསྔོས་པ་དང༌། ཀེང་རུས་ཚད་མེད་པ་
-274-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
དག་བལྟ་ཞིང་དེ་ནས་སྣང་བ་མེད་པ་ཉིད་ལ་འཇོག་པར་བྱེད་པ་དང། མཚན་མའི་གཟུགས་
བརྙན་དེ་དག་སྤོང་བར་མི་བྱེད་ཅིང་རྣམ་པར་རྟོག་པར་ཡང་མི་བྱེད་ཅིང་དམིགས་པ་དེ་ཉིད་ལ་
འོད་གསལ་བ་དང་། མུན་པ་མེད་པ་སྟོན་གནམ་དྭངས་པ་ལྟ་བུའི་རྣམ་པས་བཞག་པར་བྱས་ནས།
ཇི་སྲིད་དུ་དམིགས་པ་དེ་ཉིད་ལག སེམས་མངོན་པར་དགའ་བ་དང་། འོད་གསལ་བ་དང་། འཁྲུག་
པ་མེད་པ་དང་། ཀུན་ནས་དཀྲིས་པ་མེད་པ་དང་། བསྒྲིམས་ཏེ་བྱ་མི་དགོས་པ་སྲིད་དུ་རྣམ་པར་
བསྔོས་པ་དེ་ལ་མོས་པར་བྱ་བལྟ་བར་བྱའོ། ། དེ་བཞིན་དུ་ཀེང་རུས་ཀྱི་བར་ལའང་བལྟ་བར་
བྱའོ། ། དེ་ལྟར་ལུས་ཀྱི་རང་གི་མཚན་ཉིད་བསྒོམས་ནས་སྤྱིའི་མཚན་ཉིད་མི་རྟག་པ་དང། སྡུག་
བསྔལ་བ་དང་། སྟོང་པ་དང་། བདག་མེད་པ་བསྒོམ་པར་བྱའོ། ། དེ་ལ་མི་རྟག་པ་ནི་མདོ་ལས་
འབྱུང་བ་ལྟར་ཏེ། ཇི་སྐད་དུ། རྒྱལ་པོ་ཆེན་པོ་འདི་ལྟ་སྟེ། དཔེར་ན། ཕྱོགས་བཞི་ནས་རི་ཆེན་པོ་སྲ་
བ་སྙིང་པོ་དང་ལྡན་པ། མ་ཞིག་པ། མ་གས་པ། འཕན་མེད་པ། ཤིན་ཏུ་མཁྲེགས་པ། ཞིག་ཏུ་
གཏུགས་པ་བཞི་གནམ་ལ་རེག་ཅིང་ས་ལ་ལྡོག་ཏེ། རྩྭ་དང་། ཤིང་དང་། ཤིང་གེལ་བ་དང་། ཡལ་
ག་དང་། ལོ་མ་ཐམས་ཅད་དང་། སེམས་ཅན་སྲོག་ཆགས་འབྱུང་པོ་ཐམས་ཅད་ཕྱེ་མར་འཐག་
ཅིང་འོང་བ་དེ་དག་ལ་ནི། མགྱོགས་པས་འབྲོས་པའམ། སྟོབས་ཀྱིས་བཟློག་པའམ། ནོར་གྱིས་
བཟློག་པའམ། རྫས་དང་། སྔགས་དང་། སྨན་རྣམས་ཀྱིས་བཟློག་པར་སླ་བ་མ་ཡིན་ནོ། ། རྒྱལ་པོ་
ཆེན་པོ་དེ་བཞིན་དུ། འཇིགས་པ་ཆེན་པོ་བཞི་པོ་འདི་དག་འོངས་ཏེ་དེ་དག་ལ་མགྱོགས་འབྲོས་
པའམ། སྟོབས་ཀྱིས་བཟློག་པའམ། རྣལ་འབྱོར་གྱིས་བཟློག་པའམ། རྫས་དང་། སྔགས་དང་། སྨན་
གྱིས་བཟློག་པ་སླ་བ་མ་ཡིན་ནོ། ། བཞི་གང་ཞེ་ན། རྒ་བ་དང་། ན་བ་དང་། འཆི་བ་དང་། རྒུད་
པའོ། ། རྒྱལ་པོ་ཆེན་པོ་རྒ་བ་ནི་དར་ལ་བབ་པ་འཇོམས་ཞིང་འོང། ནད་ནི་ནད་མེད་པ་འཇོམས་
ཤིང་འོང་། རྒུད་པ་ནི་ཕུན་སུམ་ཚོགས་པ་ཐམས་ཅད་འཇོམས་ཤིང་འོང། འཆི་བ་ནི་སྲོག་
འཇོམས་ཤིང་འོང་སྟེ། དེ་དག་ལ་ནི་མགྱོགས་པས་འབྲོས་པའམ། སྟོབས་ཀྱིས་བཟློག་པའམ། ནོར་
གྱིས་བཟློག་པའམ། རྫས་དང་། སྔགས་དང་། སྨན་རྣམས་ཀྱིས་ཞི་བར་བྱ་བ་སླ་བ་མ་ཡིན་ནོ །རྒྱལ་
པོ་ཆེན་པོ་འདི་ལྟ་ཏེ། དཔེར་ན། རི་དྭགས་ཀྱི་རྒྱལ་པོ་སེང་གེ། རི་དྭགས་ཀྱི་ཚོགས་ཀྱི་ནང་དུ་
-275-
-275-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
ཞུགས་ནས་རི་དྭགས་བཟུང་སྟེ། ཇི་ལྟར་འདོད་པ་དེ་བཞིན་དུ་བྱ་བ་བྱེད་དོ།། རི་དྭགས་དེ་ནི་
སྟོབས་པོ་ཆེའི་ཁ་མི་ཟད་པས་བཟུང་བས་དབང་མེད་པར་འགྱུར་རོ། ། རྒྱལ་པོ་ཆེན་པོ་དེ་བཞིན་
དུ་འཆི་བདག་གིས་གསལ་ཤིང་གིས་ཟུག་སྟེ། རྒྱགས་པ་དང་ནི་བྲལ། མགོན་ནི་མེད། སྐྱབས་ནི་
མེད། དཔུང་གཉེན་ནི་མེད། བཤེས་ནི་འཇིགས། ཚིགས་ནི་དབྱེ། འབྲལ། ཤ་དང་ཁྲག་ནི་སྐམ།
ལུས་ནི་ནད་ཀྱིས་གདུངས། སྐོམ་ནི་སྐོམ། བཞིན་ནི་འགྱུར། རྐང་ལག་ནི་གཡོབ། ལས་ནི་མི་ནུས།
མཐུ་ནི་མེད། ཁ་ཆུ་དང་། སྣབས་དང་། གཅིན་དང་། སྐྱུགས་ཀྱིས་ནི་ལུས་ལ་གོས། མིག་དང་། རྣ་བ་
དང༌། སྣ་དང་། ལྕེ་དང་། ལུས་དང་། ཡིད་ཀྱི་དབང་པོ་ནི་འགགས། སྐྱིགས་བུ་ནི་འབྱུང་། སྒྲ་ངར་
ངར་པོ་ནི་འདོན། སྨན་པས་ནི་བོར། སྨན་དང་། ཁ་ཟས་དང་། བཟའ་བ་དང་། ཐུག་པ་ཐམས་ཅད་
ཀྱིས་ནི་གླེས་ལ་བོར་ཏེ། འགྲོ་བ་གཞན་དག་ཏུ་འགྲོ་བར་མལ་གྱི་མཐའ་མ་ལ་ནི་ཉལ། ཐོག་མ་མེད་
པའི་སྐྱེ་བ་དང་། རྒ་བ་དང་། འཆི་བའི་འཁོར་བའི་རྒྱུན་དུ་མི་ནུབ། སྲོག་ནི་ཅུང་ཟད་གཅིག་ལུས།
གཤིན་རྗེའི་མིས་ནི་འཇིགས་སྐྲག། བྱུར་གྱི་དབང་དུ་ནི་སོང་། དབུགས་རྒྱུ་བ་ནི་ཆད། ཁ་དང་སྣ་ནི་
གདངས། སོ་ནི་གཙིགས། སྦྱིན་པ་སྦྱིན་ནོ་ཞེས་དེ་སྐད་གསོལ་བ་ནི་འདེབས། ལས་ཀྱི་སྲིད་པ་ནས་
ཀྱང་སྲིད་པ་ལ་ནི་འཇུ། གཅིག་པུ་གཉིས་སུ་མེད་ཅིང་གྲོགས་ནི་མེད་དེ འཇིག་རྟེན་འདི་ནི་འདོར།
འཇིག་རྟེན་ཕ་རོལ་ཏུ་ནི་འགྲོ། སྐྱས་ཆེན་པོ་ནི་འདེགས། མུན་པ་ཆེན་པོར་ནི་ཞུགས། གཡང་ས་
ཆེན་པོར་ནི་ལྷུང་། དུར་ཁྲོད་སྡུག་པོར་ནི་འཇུག། དགོན་པ་ཆེན་པོར་ནི་འགྲོ། རྒྱ་མཚོ་ཆེན་པོས་ནི་
ཁྱེར། ལས་ཀྱི་རླུང་གིས་ནི་བདས། ས་ཚུགས་མེད་པའི་ཕྱོགས་སུ་ནི་འགྲོ། གཡུལ་ངོ་ཆེན་པོར་ནི་
འཇུག། གདོན་ཆེན་པོས་ནི་ཟིན། ནམ་མཁའ་ལ་ནི་འཆེལ། ཕ་མ་དང་། ཕུ་ནུ་དང་། སྲིང་མོ་དང་།
བུ་དང་། བུ་མོས་ནི་བསྐོར། དབུགས་ནི་འཆད། ནོར་བགོ་བཤའ་བྱ་ཞེས་ནི་ཟེར། ཀྱི་ཧུད་པ། ཀྱི་
ཧུད་མ། ཀྱི་ཧུད་བུ་ཞེས་ནི་ཟེར། སྐྲ་ནི་ཞིག་ཏེ། སྦྱིན་པ་དང་། དཀའ་ཐུབ་དང་། ཆོས་འབའ་ཞིག་
གྲོགས་སུ་གྱུར་པ་ན། ཆོས་མ་གཏོགས་པ་སྐྱབས་གཞན་མེད། མགོན་གཞན་མེད། གནས་གཞན་
མེད། དཔུང་གཉེན་གཞན་མེད་དོ། ། རྒྱལ་པོ་ཆེན་པོ་དེའི་ཚེ་དེའི་དུས་ན། ཆོས་ནི་གླིང་དང་།
གནས་དང་། མགོན་དང་། སྟོན་པར་འགྱུར་རོ། །རྒྱལ་པོ་ཆེན་པོ་འདི་ལྟ་སྟེ། དཔེར་ན། གྲང་བས་
-276-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཉེན་པ་ལ་མེ་དང་། མེས་རབ་ཏུ་གདུངས་པར་གྱུར་པ་ལ་མེ་གསོད་པ་དང་། ཚ་བས་ཉེན་པ་ལ་
བསིལ་བ་དང༌། མགྲོན་པོ་ངལ་བ་ལ་གྲིབ་མ་དང་། རླུང་བསིལ་བ་དང་། སྐོམ་པ་ལ་ཆུ་བསིལ་བ་
དང༌། ལམ་དུ་ཞུགས་པ་ལ་བཞོན་པ་དང་། ཉལ་བ་ལ་མལ་འཇམ་པ་དང་། སྐོམ་པ་ལ་ཆུ་གྲང་བ་
དང༌། ཤིན་ཏུ་བཀྲེས་པ་ལ་ཟས་བཟང་པོ་དང་། མྱ་ངན་གྱིས་ནོན་པ་ལ་དབུགས་དབྱུང་བ་དང་།
གདུངས་པ་ལ་སིམ་པར་བྱེད་པ་དང་། དགོན་པར་ལམ་སྟོར་བ་ལ་ལམ་མཚོན་པ་དང་། ནད་ཀྱིས་
བཏབ་པ་ལ་སྨན་དང་། ནད་གཡོག་བྱེད་པ་དང༌། ཆུས་ཁྱེར་བ་ལ་གཟིངས་དང་། འདམ་དུ་བྱིང་བ་
ལ་འཇུ་ས་དང་། རྒལ་དཀའ་བ་ལ་ཟམ་པ་དང་
། ཉམ་ང་བ་ལ་འབབ་སྟེགས་དང་། མུན་ཁུང་ལ་
སྒྲོན་མེ་དང་། རྒྱ་མཚོ་ཆེན་པོ་ལ་གྲུ་དང་། ལྷགས་པས་ཉེན་པ་ལ་རླུང་མེད་པའི་གནས་དང་། ཡུལ་
གཞན་དུ་སོང་བ་ལ་ལམ་རྒྱགས་དང་། དབུལ་པོ་ལ་ནོར་དང་། བྱེད་པར་འདོད་པ་ལ་གྲོགས་དང་།
བཅད་པར་འདོད་པ་ལ་ལག་ཆ་དང་། ཞིག་པར་འདོད་པ་ལ་རྡོ་རྗེ་དང་། གཡུལ་ངོར་ཞུགས་པ་ལ་
གོ་ཆ་དང་། འཇིགས་པ་ལ་སྟོབས་དང་ལྡན་པའི་གྲོགས་དང་། འཐབ་པ་ལ་དཔུང་གཉེན་དང་།
དོག་པ་ལ་གོ་འབྱེད་པ་དང་། མུ་གེ་ལ་ནོར་དང་ལྡན་པ་དག་མགོན་དང་སྐྱབས་དང་གནས་དང་།
རྟེན་དུ་གྱུར་པ་དེ་བཞིན་དུ། རྒྱལ་པོ་ཆེན་པོ་འཆི་བདག་གིས་གསལ་ཤིང་གི་ཟུག་སྟེ། རྒྱགས་པ་
དང་ནི་བྲལ། མགོན་ནི་མེད། སྐྱབས་ནི་མེད། དཔུང་གཉེན་ནི་མེད། བཤེས་ནི་མེད། ཚིགས་ནི་དབྱེ་
འབྲལ། ཤ་དང་ཁྲག་ནི་སྐམ། ལུས་ནི་ནད་ཀྱིས་གདུངས། སྐོམ་ནི་སྐོམ། བཞིན་ནི་འགྱུར། རྐང་
ལག་ནི་གཡོབ། ལས་ནི་མི་ནུས། མཐུ་ནི་མེད། ཁ་ཆུ་དང་། གཅིན་དང་། ངན་སྐྱུགས་ཀྱིས་ནི་ལུས་
ལ་གོས། མིག་དང་། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱི་དབང་པོ་དག་ནི་འགགས།
སྐྱིགས་བུ་ནི་འབྱུང་། སྒྲ་ངར་ངར་པོ་ནི་འཐོན། སྨན་པས་ནི་བོར། སྨན་དང་ཁ་ཟས་དང་། བཟའ་
བ་དང་བཅའ་བ་དང་། ཐུག་པ་ཐམས་ཅད་ཀྱིས་ནི་གླེས་ལ་བོར་ཏེ། འགྲོ་བ་གཞན་དུ་འགྲོ་བར་
མལ་གྱི་མཐའ་མ་ལ་ནི་ཉལ། ཐོག་མ་མེད་པའི་སྐྱེ་བ་དང་། རྒ་བ་དང༌། ན་བ་དང་། འཆི་བའི་
འཁོར་བའི་རྒྱུན་དུ་ནུབ། སྲོག་ནི་ཅུང་ཟད་ཅིག་ལུས། གཤིན་རྗེའི་མིས་ནི་འཇིགས་སྐྲག། བྱུར་གྱི་
དབང་དུ་ནི་སོང་། དབུགས་རྒྱུ་བ་ནི་ཆད། ཁ་དང་སྣ་ནི་གདངས། སོ་ནི་གཙིགས། སྦྱིན་པ་སྦྱིན་ནོ་
-277-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཞེས་དེ་སྐད་གསོལ་བ་འདེབས། ལས་ཀྱི་སྲིད་པ་ནས་ཡང་སྲིད་པ་ལ་ནི་འཇུ གཅིག་པུ་གཉིས་སུ་
མེད་ཅིང་གྲོགས་ནི་མེད་དེ་འཇིག་རྟེན་འདི་ནི་འདོར། འཇིག་རྟེན་ཕ་རོལ་ཏུ་ནི་འགྲོ། སྐྱས་ཆེན་པོ་
ནི་འདེགས། མུན་པ་ཆེན་པོར་ནི་ཞུགས། གཡང་ས་ཆེན་པོར་ནི་ལྷུང་། དུར་ཁྲོད་སྟུག་པོར་ནི་
འཇུག ། དགོན་པ་ཆེན་པོར་ནི་འགྲོ། རྒྱ་མཚོ་ཆེན་པོས་ནི་ཁྱེར། ལས་ཀྱི་རླུང་གིས་ནི་བདས། ས་
ཚུགས་མེད་པའི་ཕྱོགས་སུ་ནི་འགྲོ་བ་མ ཆོས་མ་གཏོགས་པ་མགོན་གཞན་མེད། སྐྱབས་གཞན་
མེད། དཔུང་གཉེན་གཞན་མེད་དོ། ། རྒྱལ་པོ་ཆེན་པོ་དེའི་ཚེ། དེའི་དུས་ན། ཆོས་ནི་གླིང་ཆེན་པོ་
དང་། གནས་དང་། མགོན་སྐྱབས་དང་། དཔུང་གཉེན་དང་། སྟོན་པར་འགྱུར་རོ། །
རྒྱལ་པོ་ཆེན་པོ་དེའི་ཚེ་འདི་སྙམ་དུ་སེམས་ཏེ། ཀྱི་ཧུད་གང་དུ་འགྲོ་བར་འགྱུར། ཕྱོགས་
གར་འགྲོ་བར་འགྱུར། གང་དུ་ཡོངས་སུ་འཛིན་པ་བྱེད་པར་འགྱུར། བདག་གི་མར་སུ་ཞིག་འགྱུར་
སྙམ་པ་ལས། དེས་སེམས་ཅན་དམྱལ་བར་འགྲོ་བར་མཐོང་བར་གྱུར་ན འདི་ལྟ་སྟེ། མནར་མེད་
པ་དང་
། ཚ་བ་དང་། རབ་ཏུ་ཚ་བ་ལ་སོགས་པའི་སེམས་ཅན་དམྱལ་བ་རྣམས་སུ་ལོ་མང་པོ། ལོ་རྒྱ་
ཕྲག་མང་པོ། ལོ་སྟོང་ཕྲག་མང་པོར་སྡུག་བསྔལ་ཆེན་པོ། སྡུག་བསྔལ་མི་ཟད་པ་དྲག་པ། རྩུབ་པ།
ཡིད་དུ་མི་འོང་བའི་ཚོར་བ་མྱོང་སྟེ། ཇི་སྲིད་དུ་སེམས་ཅན་དམྱལ་བ་མྱོང་བར་འགྱུར་བའི་སྡིག་པ་
མི་དགེ་བའི་ལས་ཐམས་ཅད་ཀྱིས་ཐམས་ཅད་དུ་ཟད་ཅིང་བྱང་བར་གྱུར་པ་དེ་སྲིད་དུ། འཆི་བའི་
དུས་བྱེད་པར་མི་འགྱུར་རོ། ། དེ་དུད་འགྲོའི་སྐྱེ་བ་མཐོང་བར་གྱུར་། འདི་ལྟ་སྟེ། རྒྱ་མཚོ་ཆེན་
པོའི་ནང་དུ་ཉ་རློན་དང་། ཉ་མིད་པ་ལ་སོགས་པ་སྲོག་ཆགས་གཅིག་གིས་གཅིག་གསོད་པ་དང་།
འཚེ་བ་དང་། དབང་མེད་པར་སྐྱེའོ། །བདག་ཡི་དྭགས་ཀྱི་ནང་དུ་སྐྱེ་བར་མི་གྱུར་སྙམ་ན། འདི་ལྟ་
སྟེ༑ ལོ་མང་པོ་དང་། ལོ་བརྒྱ་ཕྲག་མང་པོ་དང་། ལོ་སྟོང་ཕྲག་མང་པོར་ཆུའི་སྒྲ་ཡང་མི་ཐོས་མ།
མཐོང་བ་ལྟ་ཅི་སྨོས་པར་འགྱུར་རོ། །
རྒྱལ་པོ་ཆེན་པོ་དེ་ལྟ་བས་ན། ཁྱོད་ཀྱིས་མི་རྟག་པར་ལྟ་ཞིང་ཟད་པ་དེངས་པར་ལྟ་བར་བྱ་
སྟེ༑ འཆི་བས་འཇིགས་སྐྲག་པར་བྱའོ། །ཆོས་ཀྱི་རྒྱལ་སྲིད་གྱིས་ཤིག །ཆོས་མ་ཡིན་པས་ནི་མི་བྱའོ།
ཁྱོད་ཆོས་དང་མཐུན་པར་གྱིས་ཤིག ། ཆོས་མིན་པ་དང་མཐུན་པར་མི་བྱ། ། དེ་ཅིའི་ཕྱིར་ཞེ་ན།
-278-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
རྒྱལ་པོ་ཆེན་པོ་ཁྱོད་ཀྱི་ལུས་འདི། འདི་ལྟར་ལེགས་པར་ཡོངས་སུ་བསྲུངས། འདི་ལྟར་ལེགས་
པར་ཡོངས་སུ་བཅས་པ་ཡང་འཆི་བའི་དུས་བྱེད་པར་འགྱུར་རོ། ། ཡོན་ཏན་ཐམས་ཅད་དང་ལྡན་
ཞིང་ཤིན་ཏུ་ཡུན་རིང་པོར་བཟའ་བ་དང་བཅའ་བ་དང་མྱང་བ་དང༌། ངོམས་པར་འགྱུར། བསོད་
པ་གཙང་མ་མང་པོས་ཚིམ་པར་བྱས་ཏེ། སྐྱེད་སྐྱེད་པ་ཡང་མཐའ་མའི་མལ་ན་འདུག་པའི་ཚེ།
སྨན་པས་ནི་བོར་ཞིང་། སྨན་དང་ཁ་ཟས་དང་། བཟའ་བ་དང་། ཐུག་པས་ཀྱང་གླེས་ལ་བོར་ནས་
བཀྲེས་པ་དང་སྐོམ་པས་ཉེན་ཅིང་། ཡིད་མི་བདེ་བ་འཆི་བའི་དུས་བྱེད་པར་འགྱུར་རོ། ། རྒྱལ་པོ་
ཆེན་པོ་འདི་ལྟར་ཁྱོད་ཀྱི་ལུས་བཀྲུས་ཤིང་བཀྲུས་ཏེ། བདུག་པས་བགོས། མེ་ཏོག་དྲི་ཞིམ་པོས་
བགོས་ཀྱང་གདོན་མི་ཟ་བར་དུས་སུ་རང་བཞིན་གྱིས་ལྷན་ཅིག་སྐྱེས་པའི་དྲི་ང་བ་འབྱུང་བར་
འགྱུར། རྒྱལ་པོ་ཆེན་པོ་འདི་ལྟར། ཡུལ་ཀ་ཤི་ཀའི་རས་དང་། མོན་དར་དང་། དུ་ཀུ་ལའི་རས་
དང༌། དར་དང་འདབ་མ་དང་། བལ་དང་། གོས་རས་ལ་སོགས་པའི་གོས་ཀྱི་བྱེ་བྲག་གིས་
གཡོགས་ཀྱང༌། མཐའ་མའི་མལ་ན་འདུག་པའི་ཚེ་སྣམ་རྣམ་པ་མང་པོ་དང་ཆུས་རེག་ཅིང་གོས་པ་
དྲི་མ་ཅན་གྱོན་ཞིང་འཆི་བའི་དུས་བྱེད་པར་འགྱུར་རོ། ། རྒྱལ་པོ་ཆེན་པོ་དེ་ལྟར་ཁྱོད་ཁྱིམ་ན་བུད་
མེད་ཀྱི་ནང་ན་འདུག། བཙུན་མོའི་འཁོར་ནང་ན་འདུག་། བུད་མེད་ཀྱི་ཚོགས་ཀྱིས་བསྐོར་ཅིང་།
གར་དང་། གླུ་དང་། རོལ་མོའི་སིལ་སྙན་བྱེད། ཕེག་རྡོབ་པ་དང་། པི་ཝང་དང་
། གླིང་བུ་ལེན། རྔ་
བརྡུང་ཞིང་ཡིད་བདེ་བར་རྩེ་དགའ་སྟེ། དགའ་མགུར་སྤྱོད་པ་ཡང་འཆི་བས་འཇིགས་སྐྲག་ནས་
ཤིན་ཏུ་ཡིད་མི་བདེ་ཞིང་། འཆི་བའི་དུས་བྱེད་པར་འགྱུར་རོ། ། །
རྒྱལ་པོ་ཆེན་པོ་ཁྱོད་དེ་ལྟར་ཁྱིམ་གྱི་ནང་ན། སྤོས་དྲི་ཞིམ་པའི་བསྐུ་བས་ནི་བསྐུས། གཏན་
པ་ནི་བཅུག ། དཀར་ཁུང་གི་ལེགས་པར་བཅད། བྱུག་པས་ནི་བྱུགས། འབྲུ་མར་དྲི་ཞིམ་པོ་དང་
ལྡན་པའི་མར་མེ་ནི་སྦར། དར་གྱི་ལྡ་ལྡི་མང་པོ་ནི་བྲེས། མེ་ཏོག་དྲི་ཞིམ་པོའི་སིལ་མ་མང་པོས་ནི་
ཆལ་བར་བཀང་། པོག་ཕོར་ནས་ནི་བདུག། ཁྲིའི་རྩ་བ་གསེར་དང་དངུལ་དང་བཻཌཱུརྱ་ལས་ནི་བྱས།
པ་ཏི་ཀ་དང་། དྲེ་རྔོག་གི་སྟན་དང་། སྟན་ནང་ཚངས་ཅན་དང་། ཟ་འོག་གི་སྟན་དང་། ཡུལ་ཀ་ལིང་
ཀ་ཡི་སྟན་དང་། སྟེང་དུ་གདིང་བ་དང་། དེའི་སྟེང་དུ་གདིང་བས་ནི་བཀབ། གཡས་གཡོན་དུ་དར་
-379



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
དམར་པོའི་སྔས་ནི་བཞག་པའི་ཁྲི་ལ་ཉལ་བ་ཡང་། བྱ་རོག་དང་། བྱ་རྒོད་དང་། ཝ་དང་། རོ་དང་།
ཤ་དང་། རུས་པ་དང་། སྐུ་དང་། ཁྲག་དང་། ཞག་དང་། ཆུ་སེར་དང་། རྣག་གི་གནས་མཆོག་ཏུ་
འཇིགས་སུ་རུང་བའི་དུར་ཁྲོད་ཆེན་པོར་བོར་ནས་ལུས་གཡོ་བ་མེད་ཅིང། ས་ལ་ཉལ་ཅིང་གདོན་
མི་ཟའོ། །
རྒྱལ་པོ་ཆེན་པོ་འདི་ལྟར་གླང་པོ་ཆེའི་བྱ་ལ་ཁའམ། རྟའི་རྒྱབ་དང་། ཤིང་རྟ་ལ་བཞོན་པ།
དུང་དང་། རྫ་རྔ་དང་། འཁར་རྔ་དང་། རོལ་མོའི་སིལ་སྙན་གྱི་བྱེ་བྲག་ལེན་པ་དང་། གདུགས་དང་།
རྒྱལ་མཚན་དང་། བ་དན་དང་། རྣམ་པར་རྒྱལ་བའི་བ་དན་ནི་བསྒྲེངས། བསིལ་ཡབ་ནོར་བུའི་ཡུ་
བ་ཅན་དང་། རྔ་ཡབ་དང་། ཤིང་རྟ་ལ་ལས་བྱས་པ་ནི་གཡོབ་ཅིང་། གླང་པོ་ཆེ་དང་། རྟ་པ་དང་།
དཔུང་བུ་ཆུང་དུ་མ་ནི་ཕྱི་བཞིན་འབྲང་། རྒྱལ་བུ་དང་བྲམ་ཟེས་བསླབ་པ་ཕོག་པའི་བློན་པོ་དང༌།
མདུན་ན་འདོན་དང་
། སྐྱེ་བོ་ཐལ་མོ་སྦྱར་བ་བརྒྱ་སྟོང་དུ་མས་ནི་ཕྱག་བྱ་ཞིང་རྒྱལ་བར་སྤྱོན་ཅིག་
ཅེས་སྙན་པར་བརྗོད་དེ། ཕྱིར་འབྱུང་བ་མྱོང་བར་ཡང་རིང་པོར་མི་ཐོགས་པར་གཡོ་བ་མེད་ཅིང་།
མལ་དུ་ཤི་ནས་མི་བཞིས་བཏེགས་ཏེ། ཕ་དང་། མ་དང་། ཕུ་ནུ་དང་། སྲིང་མོ་དང་། ཆུང་མ་དང་།
བུ་ཕོ་དང་། བུ་མོ་དང་། བྲན་ཕོ་དང་། བྲན་མོ་དང་། ལས་བྱེད་པ་དང་། ཞོ་ཤས་འཚོ་བ་དང་། ཚལ་
ཟ་དང་། བློན་པོ་དང་། གྲོང་ཁྱེར་བའི་སྐྱེ་བོ་དག་མྱ་ངན་གྱི་དབང་དུ་སོང་སྟེ། ལག་པ་བཏེགས་
ནས་བྲང་བརྡུང་ཞིང་མཆོག་ཏུ་སྙིང་རྗེ་བར་ཀྱེ་ཧུད་བུ། ཀྱི་ཧུད་མགོན། ཀྱི་ཧུད་བུ་ཕོ། ཀྱི་ཧུད་ཇོ་
བོ་ཞེས་ངུ་ཞིང་ཞམ་རིང་བ་དང་། གྲོང་ཁྱེར་བའི་སྐྱེ་བོ་དག་གིས་འཇིགས་པ་དང་བཅས་པར་
མཐོང་སྟེ། གྲོང་ཁྱེར་གྱི་ལྷོ་ཕྱོགས་ཀྱི་སྒོར་ཕྱུང་ནས་སའི་འོག་ཏུ་བཅུག་གམ། འབྲོག་དགོན་པར་
སའི་འོག་ཏུ་བཅུག་ཀྱང་བྱ་རོག་དང་། བྱ་རྒོད་དང་། ཝ་ལ་སོགས་པས་ཟོས་ཤིང་། རུས་པ་དེ་དག་
མེས་བསྲེགས་པའམ། ཆུ་ལ་སྐྱུར་བའམ། སའི་འོག་ཏུ་བཅུག་ཀྱང་། རླུང་དང་། ཉི་མ་དང། ཆར་
པས་ཕྱེ་མར་བྱས་ཏེ། ཕྱོགས་ཕྱོགས་སུ་འཐོར་ཞིང་དེ་ཉིད་དུ་རུལ་བར་འགྱུར་རོ། །རྒྱལ་པོ་ཆེན་པོ་
འདི་ལྟར་སེམས་ཅན་ཐམས་ཅད་ཀྱི་ལུས་ཀྱང་འདི་བཞིན་དུ་འགྱུར་རོ། རྒྱལ་པོ་ཆེན་པོ་འདུ་
བྱེད་ཐམས་ཅད་ནི་དེ་ལྟར་མི་རྟག་ཅེས་གསུངས་པ་ལྟར་བསྒོམ་པར་བྱའོ ། །
-280-
-28)-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
དེ་ནས་སྡུག་བསྔལ་སྒོམ་པ་ནི། འདི་ལྟར་ལུས་འདི་ནི་སྐྱེ་བའི་སྡུག་བསྔལ། རྒ་བའི་སྡུག་
བསྔལ། ན་བའི་སྡུག་བསྔལ། འཆི་བའི་སྡུག་བསྔལ། དགྲ་སྡང་བ་དང་འཕྲད་པའི་སྡུག་བསྔལ་
གཉེན་སྡུག་པ་དང་བྲལ་བའི་སྡུག་བསྔལ། མེད་པ་འཚོལ་འཕྲོའི་སྡུག་བསྔལ། ཡོད་པ་གསོག་
བསྲུང་གི་སྡུག་བསྔལ་རྣམས་ཀྱིས་སྡུག་བསྔལ་བ་ཡིན་ནོ། ། དེ་ལ་སྐྱེ་བ་སྡུག་བསྔལ་ཡིན་ཏེ། ཤ་
མས་བསྡམས་པ་ནི་རྐྱལ་བར་བཏུམས་པ་ལྟ་བུ་དང་
། དབུགས་མི་ཕྱིན་པ་ནི་ཁ་སྣ་བསྡམས་པ་ལྟ་
བུ་དང་། ཅི་ཡང་མི་མཐོང་བས་མུན་དོང་དུ་ལྷུང་བ་ལྟ་བུ་དང་། མས་གྲང་བ་འཐུངས་ན་གྲང་
དམྱལ་ལྟ་བུ་དང་། མས་ཚན་མོས་འཐུངས་པ་ན་ཚ་དམྱལ་ལྟ་བུ་དང་། རྒྱུགས་མཆོངས་བྱས་ན་
གཏུན་གྱིས་ཉེས་པ་ལྟ་བུ་དང་། སྐྱེས་པ་བསྟེན་པ་ན་རིས་མནན་པ་ལྟ་བུ་དང་། སྒོ་ནས་སྐྱེ་བ་ན་
འཕྲུལ་འཁོར་གྱིས་གཞར་བ་ལྟ་བུའི་སྡུག་བསྔལ་ཟླ་བ་བཅུ་ཉེ་བའི་བར་དུ་མྱོང་བ་ཡིན་ནོ། །
དེ་ནས་སྟན་ལ་ལྷུང་བ་ན། ཚེར་དོང་དུ་ལྷུང་བ་ལྟ་བུ་དང་། ལག་པས་བླངས་པ་ན་སྟོང་
གསུམ་དུ་འཕངས་པ་ལྟ་བུ་དང་། གྲང་བ་ན་འབུ་འཁྱག་ཁར་ལྷུང་བ་ལྟ་བུ་འཁུམ་པ་དང་། ཚ་བ་
ན་ཤའུ་མེ་ལ་བསྲེགས་པ་ལྟར་འགྲོ་བ་དང། ཡུལ་ཐམས་ཅད་ཁྱད་པར་མེད་པར་དུ་བས་དམྱལ་
བ་ལྟ་བུ་དང་། བཀྲེས་སྐོམ་གྱི་སྣང་བས་འདའ་བས་ཡི་དྭགས་ལྟ་བུ་དང༌། བརྡ་དོན་གྱིས་བརྗོད་མི་
ཤེས་པས་དུད་འགྲོ་ལྟ་བུ་དང་། ལུས་ངག་ལ་རང་དབང་མེད་པས་བཙོན་ར་ལྟ་བུ་ཡིན་ནོ་ཞེས་
བསྒོམ་པར་བྱའོ། ། ཡང་འདི་ནི་རྒས་པ་སྡུག་བསྔལ་བ་ཡིན་ཏེ ཚེ་འདི་ནི་མི་ལོག་དང་འདྲ་བས་
དུས་ཡོལ་ཏེ། ཀུན་གྱིས་བརྙས་ཡུལ་དུ་བྱེད་པས་དཔལ་ཉམས་པ་དང་། ལྡང་སྡོད་སོགས་དཀའ་
བློ་མི་བདེ་བས་མཐུ་ཉམས་པ་དང་། འདར་སྒུར་གཉེར་མ་སོགས་བྱུང་བས་ལུས་ཉམས་པ་དང་།
མིག་སོགས་ཡུལ་ལ་མི་གསལ་བས་དབང་པོ་ཉམས་པའི་སྡུག་བསྔལ་གྱིས་སྡུག་བསྔལ་ལོ། །ཡང་ན་
བ་སྡུག་བསྔལ་ཡིན་ཏེ། ཟུག་གཟེར་གྱིས་འཁུན་ཅིང་ངུ་བ་དམྱལ་བ་ལྟ་བུ། བཟའ་བཏུང་ཟ་དབང་
མེད་པས་ཡི་དྭགས་ལྟ་བུ། སྲེག་གཏར་འབུགས་པར་བྱེད་པ་དུད་འགྲོ་ལྟ་བུ མལ་ཇི་ལྟར་བྱས་
ཀྱང་བདེ་བ་མེད་པ། ཟས་ཇི་ལྟར་བྱིན་ཡང་ཞིམ་པ་མེད་པ། གཏམ་ཇི་ལྟར་སྨྲས་ཀྱང་ཚིག་པ་ཟ་བ་
སྟེ༑ མིག་བྲག་ཁུང་ལྟར་སོང་། སྣ་ཁྱི་ཕག་ལྟར་བརྗེས། ཁ་ཀོ་སྐམ་ལྟར་བསྐམས། ལྕེ་ར་ཀྱོག་ལྟར་
་ནA-
-281-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
སོང་། ཡན་ལག་གཞུ་རྒྱུད་ལྟར་གྱུར་པ་ལ་སོགས་པའི་སྡུག་བསྔལ་གྱིས་སྡུག་བསྔལ་ཞིང་ཉམས་
ཐག་པ་ཡིན་ནོ། །
འཆི་བའི་སྡུག་བསྔལ་སྒོམ་པ་ནི་བཤད་ཟིན་ཏོ། ། བར་སྐབས་སུ་དགྲ་སྡང་བ་དང་ཕྲད་པ་
སྡུག་བསྔལ་ཡིན་ཏེ། ལ་ལར་ནི་ནང་མིས་བཅོམ། ལ་ལར་ནི་ཆོམ་རྐུན་གྱིས་བཅོམ། ལ་ལར་ནི་
དམག་ཚོགས་ཀྱིས་བཅོམ། ལ་ལར་ནི་དཔོན་རིགས་ཀྱིས་བཅོམ། ལ་ལར་ནི་གདོན་རིགས་ལ་
སོགས་པས་བཅོམ་སྟེ། སེམས་པ་ཁྱིམ་བསྡིབས་པ་ལ་སོགས་པས་ཀྱང་བཅོམ ཆུ་ལ་སོགས་པས་
ཁྱེར། མེ་ལ་སོགས་པས་བསྲེགས། རླུང་ལ་སོགས་པས་རབ་ཏུ་གཡོས་ཏེ། འདི་དག་ཕལ་ཆེར་
གནོད་པ་བྱེད་པའི་རྐྱེན་དུ་ཉེ་བར་ལྷགས་པས་སྡུག་བསྔལ་བ་ཡིན་ནོ། ། གཉེན་སྡུག་པ་དང་བྲལ་
བས་སྡུག་བསྔལ་བ་ཡིན་ཏེ། ལ་ལར་ནི་བཤེས་གཉེན། ལ་ལར་ནི་ཕ་མ། ལ་ལར་ནི་བུ་སྲིང་། ལ་
ལར་ནི་གཉེན་འདུན། ལ་ལར་ནི་མཛའ་བཤེས་ལ་སོགས་པ་བསད་ཅིང་ཤི་བར་གྱུར་ནས་གཏན་
བྲལ་ཏེ་སྙིང་ལ་གཟུགས་བརྙན་བཀོད་ནས་ངུ་བའི་ཐུན་བཙུགས་པ་དང་། སྐྲ་གཡེངས་པ་དང་།
ལུས་བྲད་པ་ལ་སོགས་པ་སྡུག་བསྔལ་གྱིས་སྡུག་བསྔལ་ལོ། ། །
མེད་པ་འཚོལ་འགྲོའི་སྡུག་བསྔལ་བ་ཡིན་ཏེ། འདོད་པ་འཚོལ་བས་ལྷགས་ངར་བཀྲེས་
སྐོམ་ངལ་དུབ། ཤི་མུན་གཡང་ས་འཇིགས་པ་ལ་སོགས་པས་སྡུག་བསྔལ་བ་ཡིན་ནོ ། ཡོད་པ་
གསོག་སྲུང་གིས་སྡུག་བསྔལ་བ་ཡིན་ཏེ། ཕྲོགས་པ་དང་། རྐུས་པ་དང་། བོར་བ་དང་། ཟད་པ་ལ་
སོགས་པས་སྡུག་བསྔལ་བ་སྟེ། ནོར་གྱི་སླད་དུ་གསོད་པ་དང་། རྡེག་པ་དང་། འཆིང་བ་དང་། མིག་
དང་བྲལ་བ་ལ་སོགས་པའི་གནོད་པ་ཉེ་བར་ལྷགས་པ་ཡིན་ནོཞེས་བསྒོམ་པར་བྱའོ། །བདག་མེད་
པར་སྒོམ་པ་ནི། ལུས་འདི་ནི་བདག་མེད་པ་ཡིན་ཏེ བྱེད་པ་པོ་སུས་ཀྱང་ཆེད་དུ་མ་བྱས་ཀྱི། ནམ་
མཁའ་ལ་སྤྲིན་བྱུང་བ་བཞིན། རང་གི་ངང་གིས་སྐྱེ་བ་དང༌། འཇིག་པ་དང་། དེངས་པའི་མཐའ་
ཅན་ཡིན་པའི་ཕྱིར་རོ་ཞེས་བསྒོམ་པར་བྱ་བའོ། །
སྟོང་ཉིད་སྒོམ་པ་ནི། ལུས་འདི་ནི་ང་དང་ང་ཡི་དང་བྲལ་བ་ཡིན་ཏེ མི་རྟག་པ་དང་དུ་མ་
དང་གཞན་གྱིས་དབང་དུ་གྱུར་པའི་ཕྱིར་རོ་ཞེས་བསྒོམ་པར་བྱའོ། ། དེ་ནས་མཐར་འདི་ལྟར་
-282-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས་ /༣༤
བསྒོམ་པར་བྱ་སྟེ། ལུས་འདི་ནི་བཙོག་ཁང་ལྟར་མི་གཙང་བས་གང་ག སྦང་སྣོད་ལྟར་མི་གཙང་
བ་འཛག་པ། གྲོག་མཁར་ལྟར་སྦྲུལ་གདུག་པའི་གནས་སུ་གྱུར་པ། སྤྲེའུ་ལྟར་གྲོགས་ལ་འཁུ་བ།
གྲོགས་ངན་ལྟར་འདྲིད་པའི་བདག་ཉིད་ཅན། ལྦུ་བ་ལྟར་རང་བཞིན་གྱིས་ཉམ་ཆུང་བ། ཆུ་བུར་
ལྟར་འཇིག་ཅིང་འཇུ་བ། སྨིག་རྒྱུ་ལྟར་གཡོ་ཞིང་སྟོང་པ། ཆུ་ཤིང་ལྟར་སྙིང་པོ་མེད་པ། སྒྱུ་མ་ལྟར་
བསླུ་བའི་བདག་ཉིད་ཅན། རྒྱལ་པོ་ལྟར་བསྒོམ་བྱ་མང་བ། དགྲ་ལྟར་གླགས་ལྟ་བ། རྐུན་པོ་ལྟར་
ཡིད་བརྟན་མེད་པ། གཤེད་མ་ལྟར་བརྩེ་བ་མེད་པ། མི་མཐུན་པ་ལྟར་ཕན་པ་མེད་པ། གསོད་བྱེད་
ལྟར་ཐར་པའི་སྲོག་འཕྲོག་པ། གྲོང་སྟོང་ལྟར་བདག་དང་བྲལ་བ། རྫ་སྣོད་ལྟར་མཐར་འཇིག་པ།
རྨ་ལྟར་བསྐྱོད་མི་བཟོད་པ། ཟུག་རྔུ་ལྟར་གནོད་པའི་བདག་ཉིད་ཅན། ཁང་རྙིང་ལྟར་བཅོས་
ལེགས་བྱ་དགོས་པ། གྲུ་རྙིང་ལྟར་འཁོལ་ལེགས་བཟོ་དགོས་པ། རྫ་གསར་ལྟར་རྟེན་པར་དཀའ་
བ༑ དེ་བཞིན་དུ་སྦྱར་ཏེ་ཆུ་འགྲམ་གྱི་ཤིང་ལྟར་འགུལ་ཞིང་འགོག་པ། ཆུ་ཀླུང་གི་རྒྱུན་ལྟར་གླག་
པར་རྙོག་པ། ཁྱིམ་སྟོང་ལྟར་ཡོ་བྱད་བཙལ་དགོས་པ། མགྲོན་ཁང་ལྟར་གཏན་ཟུག་མེད་པ། ལས་
མི་ལྟར་གླ་རྔན་གྱིས་གསོ་དགོས་པ། བྱིས་པ་ལྟར་རྟག་ཏུ་བསྐྱང་དགོས་པ་ཡིན་ནོ་ཞེས་བསྒོམ་པར་
བྱའོ། ། །
དེ་ནས་ཐེག་པ་ཆེན་པོ་རྣམས་ཀྱིས་ནི། ཐུན་མོང་མིན་པའི་ལུས་དྲན་པ་ཉེ་བར་བཞག་པ་
འདི་ལྟར་ཡང་བསྒོམ་པར་བྱ་སྟེ། བདག་གིས་སེམས་ཅན་གྱི་ལུས་མི་གཙང་བས་གང་བ་འདི་དག་
ཟག་མེད་ཀྱི་སྐུ་གཙང་མའི་ཕ་རོལ་ཏུ་ཕྱིན་པ་ཐོབ་པར་བྱ་བའི་ཕྱིར། ལུས་དྲན་པ་ཉེ་བར་བཞག་
པར་བྱ་སྟེ། ལུས་འདི་ནི་ཚོར་བ་དང་། རྣམ་ཤེས་ཀྱི་བར་ལས་ལོགས་ན་མེད་དེ། ལུས་འདི་ནི་
སེམས་ཀྱིས་བསྒྲུབས་པ། སེམས་ཀྱིས་བྲིས་པ། སེམས་ཀྱིས་སྣང་བརྙན་ཙམ་དུ་ཟད་པ་སྟེ། ལུས་
འདི་ནི་རྨི་ལམ་གྱི་ལུས་ལྟ་བུའོ། ། དེ་བཞིན་དུ་ལུས་ནི་ཡང་དག་པར་ན་ནམ་མཁའ་དང་མཚུངས་
སོ་སྙམ་ནས་ལུས་ལ་ནམ་མཁའ་ལྟར་དྲན་པ་ཉེ་བར་འཇོག་སྟེ། དེ་དག་ཐམས་ཅད་ནམ་མཁའ་
དང་འདྲ་བར་མཐོང་ནས་དེ་ནས་ལུས་ཡོངས་སུ་ཤེས་པའིཕྱིར། ལུས་འདི་ནི་སྔོན་གྱི་མཐའ་གང་
ནས་ཀྱང་མ་འོངས། ཕྱི་མའི་མཐའ་གར་ཡང་མི་འགྲོ། ད་ལྟའི་གཞི་གང་ན་ཡང་མི་གནས་ཏེ། ཐོག་
-283-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
མ་དང་མཐའ་དབུས་ཐམས་ཅད་དང་བྲལ་བ། གཞི་དང་རྩ་བ་མེད་ཅིང་རང་གྲོལ་བ། རང་བཞིན་
དང་ང་དང་ང་ཡི་ཐམས་ཅད་ཀྱི་གནས་མ་ཡིན་ཏེ། འདི་ལ་ཕྱིན་ཅི་ལོག་ལས་བྱུང་བའི་གློ་བུར་
བའི་ཐ་སྙད་རྣམས་ཀྱིས་ལུས་དང་རྟེན་དང་ཕུང་པོ་ཞེས་ཐ་སྙད་བཏགས་ཀྱང་འདི་ནི་མིང་གི་ལམ་
དུ་མི་འགྲོ་སྟེ། དེ་ལྟར་ཤེས་པའི་རྣལ་འབྱོར་པ་ནི་གང་དུ་ཡང་དྲན་པ་མི་འཇོག་གོ། རྣམ་པར་མི་
འཇོག་གོ ། སྤྲོ་བར་མི་བྱེད་དོ། ། གཙང་བ་དང་མི་གཙང་བའི་འདུ་ཤེས་མེད་དེ། རེ་ཞིག་སེམས་ཀྱི་
གཟུགས་བརྙན་ཡང་གཙང་བ་དང་མི་གཙང་བ་ལས་གྲོལ་ན་བརྗོད་དུ་མི་བཟོད་པའི་གནས་ཟབ་
མོ་དེ་ལ་ནི་གང་དུ་ཡང་མི་བལྟ་ཞིང་རྟོག་པར་མི་བྱའོ། ། དེ་ལྟར་དྲན་དང་དྲན་མིན་ལས་གྲོལ་བའི་
སེམས་དཔའ་དེ་ནི་དྲན་པ་ཉེ་བར་བཞག་པ་སྒོམ་པ་རྣམས་ཀྱི་ནང་ན་བླ་མ་ལྟར་གྱུར་པ་ཡིན་ནོ། །
དེ་ནས་ཚོར་བ་དྲན་པ་ཉེ་བར་བཞག་པ་བསྒོམ་པར་བྱའོ། ། ནང་གི་ཚོར་བའི་རྐྱེན་གྱིས་ནི་
སྲེད་པ། སྲེད་པས་ནི་ལེན་པ། ལེན་པས་ནི་སྲིད་པ། སྲིད་པའི་རྐྱེན་གྱིས་ནི་སྐྱེ་བ་དང་། ན་བ་དང་།
རྒ་བ་དང་། འཆི་བ་དང་། མྱ་ངན་དང་། སྨྲེ་སྔགས་དང་། སྡུག་བསྔལ་དང་། ཡིད་མི་བདེ་བ་རྣམས་
འབྱུང་བས་ཚོར་བ་ནི་དུག་སྡོང་གི་རྩ་བ་ལྟ་བུའོ། ། ཚོར་བ་ནི་རྐྱེན་མི་བཟོད་པས་ཆུའི་ཆུ་བུར་ལྟ་
བུའོ། །ཚོར་བ་ནི་བཟོད་པར་དཀའ་བས་མེ་འོབས་ལྟ་བུའོ། །ཚོར་བ་ནི་འགྱུར་བ་སྐྱེན་པས་རླུང་ལྟ་
བུའོ། ། ཚོར་བ་ནི་མངོན་པར་ཞེན་པས་ཤ་སྦྲང་ལྟ་བུའོ། ། ཚོར་བ་ནི་ཡོངས་སུ་འཛིན་པས་འདམ་
ལྟ་བུའོ། ། ཚོར་བ་ནི་མངོན་པར་འབིགས་པས་ཚེར་མ་ལྟ་བུའོ། ། ཚོར་བ་ནི་ཐར་པར་དཀའ་བས་
དོང་ལྟ་བུའོ། ། ཚོར་བ་ནི་མྱ་ངན་ཆེ་བས་བཙོན་ར་ལྟ་བུའོ། ། ཚོར་བ་ནི་སྡུག་བསྔལ་དྲག་པས་
གསོད་པ་ལྟ་བུའོ། ། ཚོར་བ་ནི་ནད་མི་སངས་པས་འཁོན་ལྟ་བུའོ། ། ཚོར་བ་ནི་རྨུགས་པར་བྱེད་
པས་དུད་འགྲོ་ལྟ་བུའོ། ། ཚོར་བ་ནི་སྲེད་པ་ཆེ་བས་ཡི་དྭགས་ལྟ་བུའོ། ། ཚོར་བ་ནི་རབ་ཏུ་མནར་
བས་དམྱལ་བ་ལྟ་བུའོ། ། ཚོར་བ་ནི་མར་མེ་ལྟ་བུའོ། ། བྱིས་པ་རྣམས་ནི་ཕྱེ་མ་ལེབ་ལྟ་བུའོ། ། སྡུག་
བསྔལ་ནི་མཆོངས་ནས་འཆི་བ་ལྟ་བུའོ། ། ཚོར་བ་ནི་མངོན་པའི་གླུ་སྒྲ་ལྟ་བུའོ། ། བྱིས་པ་རྣམས་ནི་
རི་དྭགས་ལྟ་བུའོ། ། སྡུག་བསྔལ་བ་ནི་བཟུང་ནས་གསོད་པ་ལྟ་བུའོ། ། ཚོར་བ་ནི་གླང་པོའི་དྲི་ལྟ་
བུའོ། །བྱིས་པ་རྣམས་ནི་སྦྲང་མ་ལྟ་བུའོ། །སྡུག་བསྔལ་ནི་འགྲམ་པ་ཕྲད་ནས་འཆི་བ་ལྟ་བུའོ། །ཚོར་
བt
-284-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་བཤར་ཕྱིན་འགྲེལ་པ་བཞུགས་ /༣༤
བ་ནི་ཤ་འཕངས་པ་ལྟ་བུའོ། ། བྱིས་པ་རྣམས་ནི་ཉ་ལྟ་བུའོ། ། སྡུག་བསྔལ་ནི་ལྕགས་ཀྱུས་བཟུང་
ནས་གཏུབ་པ་ལྟ་བུའོ། ། ཚོར་བ་ནི་དུག་སྦྲུལ་འཇམ་པོ་ལྟ་བུའོ། ། བྱིས་པ་རྣམས་ནི་མགྲོན་པོ་ལྟ་
བུའོ། ། སྡུག་བསྔལ་ནི་རེག་ནས་འཆི་བ་ལྟ་བུའོ། ། དེ་བཞིན་དུ་ཕྱི་རོལ་གྱི་རྐྱེན་གྱིས་ཚོར་བ་ལ་
དམིགས་པའམ། འདུ་བྱེད་སྐྱོ་བ་ཅན་རྣམས་ལ་དམིགས་པ་མི ཕྱིའི་ཚོར་བ་དང་། འགྲོ་བ་གཞན་
གྱི་ཚོར་བ་ལ་དམིགས་ནས་སྒོམ་པ་ནི་ནང་ཕྱིའི་ཚོར་བ་ལ་ཚོར་བའི་རྗེས་སུ་བལྟ་བ་ཡིན་ནོ། ། རྒྱ་
ཆེར་ནི་ཉན་ཐོས་ཀྱི་ས་ལས་ཤེས་པར་བྱའོ། ། དེ་ནས་སྤྲོ་བར་བྱ་བ་ཡིན་ཏེ། འདིར་ཁམས་གསུམ་
པོ་འདི་ན་གང་ཅི་ཚོར་ཡང་རུང་། འདི་ཐམས་ཅད་ནི་སྡུག་བསྔལ་ག གནོད་པ་མང་བ། ཡིད་མི་
བརྟན་པ། སྙིང་པོ་མེད་པ་ཡིན་ནོ་ཞེས་བསམ་པར་བྱ་སྟེ། ཚོར་བ་སྤྱིའི་མཚན་ཉིད་སྒོམ་པ་ཡང་དེ་
ཡིན་ནོ། །
དེ་ནས་ཐུན་མོང་མིན་པའི་ཚོར་བ་དྲན་པ་ཉེ་བར་བཞག་པ་འདི་ལྟར་ཡང་བསྒོམ་པར་བྱ་
སྟེ; བདག་གིས་སེམས་ཅན་གང་དག་ཚོར་བ་སྡུག་བསྔལ་བས་ཟིན་པ་འདི་དག་ཟག་མེད་ཀྱི་སྐུ་
བདེ་བའི་ཕ་རོལ་ཏུ་ཕྱིན་པ་ཐོབ་པར་བྱ་བའི་ཕྱིར། སྡུག་བསྔལ་གྱི་ཚོར་བ་མྱོང་བའི་སེམས་ཅན་
ཞེ་སྡང་ཅན་དང་། འགྱུར་བའི་ཚོར་བ་མྱོང་བའི་ཚེ་སེམས་ཅན་འདོད་ཆགས་ཅན་དང། འདུ་བྱེད་
ཀྱི་ཚོར་བ་མྱོང་བའི་ཚེ་སེམས་ཅན་གཏི་མུག་ཅན་རྣམས་དམིགས་ནས་སྙིང་རྗེ་ཆེན་པོབསྐྱེད་དེ།
ཅི་ནས་སེམས་ཅན་འདི་རྣམས་ཀྱི་ཉོན་མོངས་དང་སྡུག་བསྔལ་གཞོམ་པར་ནུས་པ་དེ་ལྟར་བདག་
གིས་བྱ་སྟེ། བདག་ལ་བྱ་བ་འདི་ལས་མེད་དོ་ཞེས་བསམས་ནས་རང་གི་ཚོར་བ་བསལ་བའི་ཕྱིར་
ཚོར་བ་འདི་ནི་རྨི་ལམ་ལྟ་བུའོ། ། ཚོར་བ་འདི་ནི་ཡང་དག་པར་ན་ནམ་མཁའ་ལྟར་སྟོང་ཞིང་ཉེ་
བར་ཞི་བའོ་ཞེས་པ་ནས་གང་དུ་ཡང་མི་བལྟ་ཞིང་རྟོག་པར་མི་བྱའོ། ། དེ་ལྟར་ཚོར་བ་དང་ཚོར་བ་
མིན་པ་ལས་གྲོལ་བའི་སེམས་དཔའ་ནི་བླ་མ་ལྟར་གྱུར་པ་ཡིན་ནོཞེས་པའི་བར་ནི་སྔར་བཞིན་
ནོ༔ ༑དེ་ནས་སེམས་དྲན་པ་ཉེ་བར་བཞག་པ་བསྒོམ་པར་བྱ་སྟེ། ནང་གི་སེམས་འདི་ནི་སྐད་ཅིག་
གིས་འཇིག་ཅིང་ཡལ་བས་གློག་ལྟ་བུའོ། ། སེམས་འདི་ནི་སྐྱེས་པ་མི་གནས་པས་འབའ་ཆུ་རྒྱུག་པ་
དང་འདྲའོ། ། སེམས་འདི་གདུང་ཞིང་བསྲེགས་པས་མེ་འབར་བ་དང་འདྲའོ། ། སེམས་འདི་ནི་གཡོ་
-285-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཞིང་བཟུང་དུ་མེད་པས་རླུང་འཕྱོ་བ་དང་འདྲའོ། ། སེམས་འདི་ནི་རྙོག་ཅིང་བསྟན་དུ་མེད་པས་
ནམ་མཁའ་ལྟ་བུའོ། ། སེམས་འདི་ནི་སྡུག་བསྔལ་སྐྱེད་པས་ནད་རིམས་ལྟ་བུའོ། ། སེམས་འདི་ནི་
སྡུག་བསྔལ་མི་བཟོད་པས་ཤའུ་ལྟ་བུའོ། ། སེམས་འདི་ནི་སྡུག་བསྔལ་གྱིས་འཁྲུགས་པས་རྣག་
ལྷགས་ལྟ་བུའོ། ། སེམས་འདི་ནི་སྡུག་བསྔལ་གྱིས་མི་གཏོང་བས་གཅོང་ལྟ་བུའོ། ། སེམས་འདི་ནི་
འདྲིད་སླ་བས་བྱིས་པ་ལྟ་བུའོ། ། སེམས་འདི་ནི་འཇིགས་པ་སྐྱེད་པས་གདོན་ལྟ་བུའོ། ། སེམས་འདི་
ནི་དགེ་ལེགས་འཇོམས་པས་དམག་ལྟ་བུའོ། ། སེམས་འདི་ནི་ཟུག་རྔུས་ནོན་པས་མྱ་ངན་ཅན་ལྟ་
བུའོ། །སེམས་འདི་ནི་མི་གཙང་བ་ལ་གཙང་བར་འདུ་ཤེས་པས་འབུ་སྦྲང་ལྟ་བུའོ །སེམས་འདི་ནི་
མི་བདེ་བ་ལ་བདེ་བར་འདུ་ཤེས་པས་མེ་ལྕེམ་ལྟ་བུའོ། ། སེམས་འདི་ནི་མི་རྟག་པ་ལ་རྟག་པར་
འདུ་ཤེས་པས་བྱ་རོག་ལྟ་བུའོ། ། སེམས་འདི་ནི་བདག་མེད་པ་ལ་བདག་ཏུ་འདུ་ཤེས་པས་རྨི་ལམ་
ལྟ་བུའོ། ། སེམས་འདི་ནི་སྟོང་པ་ལ་མི་སྟོང་པར་འདུ་ཤེས་པས་རི་དྭགས་སྨིག་རྒྱུ་ལ་རྒྱུག་པ་ལྟ་
བུའོ། །
དེ་བཞིན་དུ་ཕྱི་རོལ་ལ་འཕྲོ་བའི་སེམས་ལ་དམིགས་ནས་སྒོམ་པ་ནི་ཕྱི་དང་། འགྲོ་བ་
གཞན་གྱི་སེམས་ལ་དམིགས་ནས་སྒོམ་པ་ནི་ནང་དང། ཕྱི་སེམས་ལ་སེམས་ཀྱིས་རྗེས་སུ་བལྟ་བ་
ཡིན་ནོ། ། རྒྱ་ཆེར་ནི་ཉན་ཐོས་ཀྱི་ས་ལས་ཤེས་པར་བྱའོ། །དེ་ནས་སྤྲོ་བར་བྱ་སྟེ། ཁམས་གསུམ་གྱི་
སེམས་ཅི་རྒྱུ་ཡང་། དེ་ཐམས་ཅད་མི་རྟག་པ་སྡུག་བསྔལ་ག སྟོང་པ། བདག་མེད་པ་ཡིན་ནོ་ཞེས་
བསམ་པར་བྱ་སྟེ། སྤྱིའི་མཚན་ཉིད་སྒོམ་པ་ཡང་དེ་ཡིན་ནོ། ། དེ་ནས་ཐུན་མོང་མ་ཡིན་པའི་སེམས་
དྲན་པ་ཉེ་བར་བཞག་པ་འདི་ལྟར་ཡང་བསྒོམ་པར་བྱ་སྟེ། བདག་གི་སེམས་ཅན་གྱི་སེམས་མི་རྟག་
ཅིང་འཁོར་བ་འདི་དག་ཟག་མེད་ཀྱི་ཐུགས་བརྟན་པའི་ཕ་རོལ་ཏུ་ཕྱིན་པར་བྱ་བའི་ཕྱིར་སེམས་
དྲན་པ་ཉེར་བཞག་སྟེ། སེམས་འདི་ནི་སྣང་ལ་ངོ་བོ་མེད་པས་རྨི་ལམ་ལྟ་བུའོ །ཕྱི་ནང་བར་གསུམ་
ན་མེད་པས་ནམ་མཁའ་ལྟར་སྟོང་ཞིང་ཉེ་བར་ཞི་བ་ཡིན་ནོཞེས་སོགས་སྔར་ལྟར་བསྒོམ་པར་
བས
བྱའོ། ། །
དེ་ནས་ཆོས་དྲན་པ་ཉེ་བར་བཞག་པ་སྒོམ་པ་ནི། ཐུན་མོང་དང་ཐུན་མོང་མ་ཡིན་པའི་རིམ་
-286-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས /༣༤
གྱིས་རྣལ་འབྱོར་གྱི་སར་འཆད་པར་འགྱུར་བ་ལྟར་བསྒོམ་པར་བྱ་སྟེ། དེ་ཡང་བཤད་ཟིན་པའི་
གཅིག་དང་དུ་བྲལ་ལ་སོགས་པའི་རིགས་པ་རྣམས་རྒྱ་ཆེར་དཔྱད་ནས་སྒྲོ་འདོགས་ཀྱིས་བཟློག་མི་
ནུས་པའི་ངེས་པ་བརྟན་པོ་སྐྱེད་དེ་བསྒོམ་པར་བྱའོ། ། དེ་ལྟར་ཡང་མདོ་ལས། བྱང་ཆུབ་སེམས་
དཔའ་ཆོས་རྣམས་ལ་ཆོས་ཀྱི་རྗེས་སུ་ལྟ་བའི་དྲན་པ་ཉེ་བར་བཞག་པ་ལ་གནས་པ་འདི་སྙམ་དུ་
སེམས་ཏེ། སྐྱེ་བ་ན་ཡང་ཆོས་རྣམས་ཁོ་ན་སྐྱེ། འགག་པ་ན་ཡང་ཆོས་རྣམས་ཁོ་ན་འགག་གི་ འདི་
ལ་བདག་གམ་སེམས་ཅན་སུ་ཡང་སྐྱེ་བའམ་འགག་པ་ནི་མེད་དོཞེས་སོགས་རྒྱ་ཆེར་གསུངས་པ་
ཡིན་ནོ། ། །
དེ་ལྟར་དེ་མཐར་ཕྱིན་བྱེད་ནི་རྣམ་པ་དགུ་ཡིན་ཏེ། འདུན་པ་དང་། བརྩོན་འགྲུས་དང་།
རྩོལ་བ་དང་། སྤྲོ་བ་དང་། མ་ཐན་པ་དང༌། ཕྱིར་ནུར་བ་མེད་པ་དང་། དྲན་པ་དང་། ཤེས་བཞིན་
དང༌། བག་ཡོད་པའོ། ། དེ་ལ་འདུན་པ་ནི་གོ་ཆའི་བརྩོན་འགྲུས་སོ། ། དེ་ནས་གཉིས་ནི་སྦྱོར་བའི་
བརྩོན་འགྲུས་སོ། ། སྤྲོ་བ་ནི་མ་ཞུམ་པའི་བརྩོན་འགྲུས་སོ། ། མ་ཐན་པ་ནི་མི་འཁྲུགས་པའི་བརྩོན་
འགྲུས་སོ། །མི་ནུར་བ་ནི་ཆོག་པར་མི་འཛིན་པའི་བརྩོན་འགྲུས་སོ། །དྲན་པ་སོགས་ནི་བཤད་ཟིན་
དེ་ལ་རྣལ་འབྱོར་ཡིད་ལ་མི་བྱེད་པའི་གཉེན་པོར་རྣལ་འབྱོར་གྱི་ཕན་ཡོན་སོགས་མཐོང་
བའི་སྒོ་ནས་འདུན་པ་བསྐྱེད་དོ། ། ལེ་ལོའི་གཉེན་པོར་རྣལ་འབྱོར་མ་བསྒོམས་པའི་ཉེས་དམིགས་
སོགས་བལྟ་བའི་སྒོ་ནས་བརྩོན་འགྲུས་བརྩམ་མོ། ། བྱིང་རྒོད་ཀྱི་གཉེན་པོར་དལ་འབྱོར་རྙེད་
དཀའ་དང༌། འཆི་བ་མི་རྟག་པ་སོགས་སྒོམ་པའི་སྒོ་ནས་མཐུ་ཆེན་སྒྲུབ་པའི་རྩོལ་བ་སྒོམ་
མོ༑ ༑སེམས་ཞུམ་པའི་གཉེན་པོར། མི་ལུས་དང་སྐྱབས་གནས་དང་། རྣལ་འབྱོར་ལ་སོགས་པའི་
ཕན་ཡོན་བསམ་པའི་སྒོ་ནས་ནང་གི་རྐྱེན་གྱིས་མི་རྟོག་པའི་སྤྲོ་བ་སྒོམ་མོ། ། ཕྱིའི་གནོད་པ་སྐྱོ་བའི་
གཉེན་པོར་ངན་སོང་གི་སྡུག་བསྔལ་བསམ་པ་ལ་སོགས་པའི་སྒོ་ནས་ཕྱིའི་རྐྱེན་གྱིས་མི་ལྡོག་པའི་
མ་ཐན་པ་སྒོམ་མོ། ། དགེ་བ་ཅུང་ཟད་ཀྱིས་ཆོག་པར་འཛིན་པའི་གཉེན་པོར་མཐོརིས་དང་ཐར་པ་
ཐོབ་དགོས་པར་བསམ་པ་ལ་སོགས་པའི་སྒོ་ནས་ཁྱད་པར་དུ་འགྲོ་བའི་མི་ནུར་པསྒོམ་
-287-



བརྩེ་ཆེན་འོད་སྣང་ལས།
པོད་ཆེན་དྲུག་གི་པར་ཕྱིན་འགྲེལ་སྐོར།
མོ; གདམས་ངག་བརྗེད་པ་དང་། ལྟུང་བས་འགྱོད་པ་དང་། བརྩོན་པས་འདོར་བའི་གཉེན་པོར། །
དྲན་པ་དང་། ཤེས་བཞིན་དང་། བག་ཡོད་པ་སྒོམ་མོ། །འདིར་ཡང་མན་ངག་དེ་ལྟར་ཡིན་ཏེ། རྣལ་
འབྱོར་མི་ཉམས་པའི་ཐབས་སུ་དྲན་པ། དྲན་པ་མི་ཉམས་པའི་ཐབས་སུ་ཤེས་བཞི། ཤེས་བཞིན་
མི་ཉམས་པའི་ཐབས་སུ་བརྩོན་འགྲུས། བརྩོན་འགྲུས་མི་ཉམས་པའི་ཐབས་སུ་བག་ཡོད་དེ དེ་
ཉིད་ཀྱི་ཕྱིར་བག་ཡོད་པ་ནི་ཆོས་དགེ་བ་འདི་ཐམས་ཅད་ཀྱི་རྩ་བ་ཡིན་ནོཞེས་གོ་བར་བྱའོ། ། དེ་
ལྟར་དྲན་པ་ཉེ་བར་བཞག་པ་བཞི་སྒོམ་ཞིང་། ཕྱིན་ཅི་ལོག་རགས་པ་དག་བསལ་ཏེ། དགེ་བ་དང་
མི་དགེ་བའི་ཆོས་རྣམས་མངོན་པར་ཤེས་པ་ན། དེའི་འོག་ཏུ་སྡིག་པ་མི་དགེ་བའི་ཆོས་སྤོང་བ་མ།
མ་སྐྱེས་པ་མི་སྐྱེད་པ་དང་། གཉེན་པོ་དགེ་བ་མ་སྐྱེས་པ་སྐྱེད་པ་དང། སྐྱེས་པ་རྣམས་འཕེལ་ཞིང་
རྒྱས་པར་བྱ་བའི་ཕྱིར་འདུན་པ་བསྐྱེད། འབད་པར་བྱེད། བརྩོན་པར་བྱེད། སེམས་རབ་ཏུ་ཞི་
བར་བྱེད། སེམས་རབ་ཏུ་འཇོག་པར་བྱེད་པ་ཡིན་ནོ། ། དེ་ལ་མི་དགེ་བའི་ཕྱོགས་ནི་ད་དུང་སྤང་
བར་བྱ་བ་ཀུན་ནས་ཉོན་མོངས་ཀྱི་ཕྱོགས་རྣམས་སོ། །དགེ་བའི་ཆོས་ནི་ད་དུང་ཐོབ་པར་བྱ་བ་རྣམ་
བྱང་གི་ཕྱོགས་རྣམས་སོ། ། འདུན་པ་སྐྱེད་པ་སོགས་ནི་གཉིས་ཏེ། བསམ་པ་ཕུན་སུམ་ཚོགས་པ་
དང་༑ སྦྱོར་བ་ཕུན་ཚོགས་སོ། ། དང་པོ་ནི། བྱང་ཆུབ་དང་ལམ་ལས་སེམས་བསྐྱེད་པའི་སྒོ་ནས་
འདུན་པ་སྒོམ་པར་བྱའོ། ། གཉིས་པ་ལ་སྤོང་བ་དང་། སྒྲུབ་པའི་དབང་དུ་བྱས་པའོ། ། དང་པོ་ལ་
ཡང་གཉིས་ཏེ། མངོན་གྱུར་སྤོང་བ་དང༌། བག་ཉལ་སྤོང་བའོ། ། དང་པོ་ནི་ནང་རྣམ་རྟོག་ཚུལ་མིན་
ཡིད་བྱེད་ལ་བརྟེན་ནས་ཉོན་མོངས་སྐྱེས་པ་ན་སྤང་བའི་ཕྱིར་འབད་པར་བྱའོ ། ཕྱི་ཡུལ་ལ་བརྟེན་
ནས་ཀྱང་ཉོན་མོངས་སྐྱེས་པ་ན་སྤང་བའི་ཕྱིར་བརྩོན་པར་བྱའོ། ། གཉིས་པ་ནི། རྣལ་འབྱོར་སྒོམ་
པའི་ཚེ་སེམས་ནང་དུ་བྱིང་བ་ན་དེ་སྤང་བའི་ཕྱིར་སེམས་རབ་ཏུ་དགའ་བ་འཛིན་པ་བསྒོམ་པར་
བྱའོ། ། སེམས་ཕྱི་རོལ་ཏུ་རྒོད་པ་ན་དེ་སྤང་བའི་ཕྱིར། སེམས་ནང་དུ་སྡུད་པའི་ཐབས་དགུས་རྣམ་
པར་འཇོག་པ་བསྒོམ་པར་བྱའོ། ། སྒྲུབ་པ་ནི་མངོན་མཐོའི་དགེ་བ་སྒྲུབ་པའི་ཕྱིར་འབད་པར་
བྱའོ། ། ངེས་ལེགས་ཀྱི་དགེ་བ་སྒྲུབ་པའི་ཕྱིར་བརྩོན་པར་བྱའོ། ། ལྷག་མཐོང་སྒྲུབ་པའི་ཕྱིར་སེམས་
རབ་ཏུ་འཛིན་པར་བྱའོ། ། ཞི་གནས་སྒྲུབ་པའི་ཕྱིར་སེམས་རབ་ཏུ་འཇོག་པར་བྱའོ། ། མདོར་ན་
-286-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
སྔར་གྱི་དྲན་པ་ཉེར་བཞག་གི་ཡོན་ཏན་དེ་ཉིད་བརྩོན་འགྲུས་ཀྱི་སྒོ་ནས་ཁྱད་པར་དུ་བྱེད་པ་ཡིན་
ནོ༔ ༑དེ་ལ་ཡང་བྱང་ཆུབ་སེམས་དཔའ་ནི་སྔར་བཤད་པའི་མ་ཞེན་པ་ལ་སོགས་པའི་བརྩོན་
འགྲུས་གསུམ་གྱིས་རང་གི་དྲན་པ་ཉེར་བཞག་གི་ཡོན་ཏན་མཐར་ཕྱིན་པར་བྱེད་པ་ཡིན་ནོ ། དེ་
ནས་ཉེས་པ་ལྔའི་གཉེན་པོར་སྤོང་བའི་འདུ་བྱེད་བརྒྱད་དང་ལྡན་པ་སྒོམ་པར་བྱསྟེ། ལེ་ལོ་
གདམས་ངག་བརྗེད་པ་དང༌། ། བྱིང་བ་དང་ནི་རྒོད་པ་དང་། །འདུ་མི་བྱེད་དང་འདུ་བྱེད་དེ། ། འདི་
དག་ཉེས་པ་ལྔར་འདོད་དོ་ཞེས་ཏེ་བྱིང་རྒོད་གཉིས་གྲངས་གཅིག་ཏུ་བྱེ་པའོ། ། སྤོང་བའི་འདུ་བྱེད་
བརྒྱད་ནི། འདུན་ལ་དད་སྦྱངས་དྲན་པ་དང་། །ཤེས་བཞིན་སེམས་པ་བཏང་སྙོམས་སོ། །དེ་ཡང་
བསྡུས་ན་བཞིར་འགྱུར་ཏེ། རྒྱུ་འབད་པའི་ཡན་ལག་དང་། འབྲས་བུ་ཕན་འདོགས་ཀྱི་ཡན་ལག་
དང༌། དམིགས་པ་ལ་འཛིན་པའི་ཡན་ལག་དང་། སྤོང་བྱེད་གཉེན་པོའི་ཡན་ལག་གོ དེ་ལ་དང་པོ་
གསུམ་ནི་འབད་པའི་ཡན་ལག་ཡིན་ཏེ། རྣལ་འབྱོར་པ་དད་པ་ལས་འདུན་ཅིང་། དེ་ལ་བརྩོན་
པར་འགྱུར་བའི་ཕྱིར་རོ། ། སྦྱངས་པ་ནི། གཞན་དོན་གྱི་འབྲས་བུ་ཕན་འདོགས་ཀྱི་ཡན་ལག་ཡིན་
ཏེ༑ དེས་རྣལ་འབྱོར་པ་རྣམས་ཀྱི་ལུས་སེམས་ལ་ཕན་འདོགས་པས། ལུས་སེམས་ལས་སུ་རུང་སྟེ།
ལེ་ལོ་བཟློག་པར་འགྱུར་བའི་ཕྱིར་རོ། ། དྲན་ཤེས་ནི་འཛིན་པའི་ཡན་ལག་ཡིན་ཏེ དམིགས་པ་ལ་
སེམས་ཉེ་བར་འཛིན་པ་དང་། གཟུང་བ་ཉམས་ཀྱི་དོགས་ནས་ཉེ་བར་བལྟ་བ་ཡིན་ནོ། ། མཐའ་མ་
གཉིས་ནི་གཉེན་པོའི་ཡན་ལག་ཡིན་ཏེ། བྱིང་རྒོད་སེལ་བ་དང་། བསལ་ནས་གནས་ངན་ལེན་མེད་
པར་གནས་པའི་ཕྱིར་རོ། ། འོ་ན་དད་སོགས་ནས་རིམ་པར་འབྱུང་བ་མ་ཡིན་ནམ་ཞེ་ན འདིར་
དད་པ་ནི་གཉིས་ཏེ། ཡོན་ཏན་མ་ཐོབ་པའི་ཕྱིར་འདུན་པ་དང་། ཐོབ་ཟིན་ཁྱད་པར་དུ་བྱ་བའི་
ཕྱིར་འདུན་པར་བྱེད་པའི་དད་པའོ། ། དེ་ལ་ཕྱི་མ་ཡང་གཟུང་བའི་ཕྱིར་དད་པ་རྗེས་སུ་སྨོས་
སོ༑ ༑ཤིན་ཏུ་སྦྱངས་པ་ཡང་གསུམ་སྟེ། ཆུང་ངུ་དང་འབྲིང་དང་ཆེན་པོའོ། ། དེ་ལ་དང་པོ་ནས་
གཟུང་བའི་ཕྱིར་དྲན་ཤེས་ཀྱིས་སྔར་སྨོས་སོ། ། དྲན་ཤེས་ཀྱང་གཉིས་ཏེ། རང་གི་ངོ་བོ་ལས་བྱེད་
པ་དང་། མི་བྱེད་པའོ། །དེ་ལ་དང་པོ་བཟུང་བའི་ཕྱིར་སྦྱངས་པའི་ཕྱིས་སྨོས་སོ། །དེས་ན་སྒོམ་པའི་
རིམ་པ་ནི། འདི་ལྟར་ཡིན་ཏེ། སྔར་གྱི་དྲན་པ་ཉེ་བར་བཞག་བཞིན་པའམ་ཆོས་དྲན་པ་ཉེར་
-28t}-



བརྩེ་ཆེན་འོད་སྣང་ལས།
པོད་ཆེན་དྲུག་པའི་པར་ཕྱིན་འགྲེལ་སྐོར།
བཞག་གི་དམིགས་རྣམ་དེ་ཉིད་ལ་ཡིད་ཆེས་པ་སོགས་ཀྱི་དད་པ་དང་ལྷག་བསམ་དག་པས་གུས་
པར་སྦྱོར་བའི་རང་བཞིན་གྱི་འདུན་པ་དང་། ཉིན་མཚན་བར་མ་ཆད་པར་རྒྱུན་དུ་སྦྱོར་བའི་རང་
བཞིན་བརྩོན་འགྲུས་བརྩམ་པར་བྱའོ། ། དེ་ལྟར་དམིགས་རྣམ་དེ་ཉིད་ལ་བརྩོན་པ་དང་དྲན་པ་
དང་ཤེས་བཞིན་དང་ལྡན་ཞིང་འཇིག་རྟེན་ལ་བརྣབ་སེམས་དང༌། གནོད་སེམས་དང་། ཡིད་མི་
བདེ་བ་སོགས་སྤངས་ཏེ་སྒོམ་པ་ལས་ཇི་ཞིག་ལྟར་ལ་རེ་ཞིག་ཡང་དག་པའི་རྣལ་འབྱོར་ལ་གནས་
པའི་ཚེ། སེམས་དང་། ལུས་ཤིན་ཏུ་སྦྱངས་པ་ཕྲ་ཞིང་བརྟག་པར་དཀའ་བ་འབྱུང་སྟེ། དེ་ཉིད་
མངོན་པར་འཕེལ་བ་ན་དགའ་བདེ་དང་ཏིང་ངེ་འཛིན་རགས་ཤིང་བརྟག་པར་སླ་བའི་ཤིན་ཏུ་
སྦྱངས་པ་འདྲེན་པར་བྱེད་དེ། དེའི་སྔ་ལྟས་སུ་ཀླད་པ་ལྕི་བར་སྣང་བ་སྐྱེ་ཞིང་དེ་ཡང་གནོད་པ་
བྱེད་པའི་མཚན་ཉིད་ནི་མ་ཡིན་ནོ། ། དེ་སྐྱེས་མ་ཐག་ཏུ་སྤོང་བ་ལ་དགའ་བའི་བར་ཆད་བྱེད་པའི་
སེམས་ཀྱི་གནས་ངན་ལེན་གང་ཡིན་པ་དེ་སྤོང་བར་འགྱུར་ཞིང་། དེའི་གཉེན་པོ་སེམས་ལས་སུ་
རུང་བ་དང་། སེམས་ཤིན་ཏུ་སྦྱངས་པ་སྐྱེ་བ་དང་མཐུན་པའི་འབྱུང་བ་ཆེན་པོའི་རླུང་དག་རྒྱུ་བར་
འགྱུར་ཏེ། དེ་དག་རྒྱུ་བའི་དུས་ན་སྤོང་བ་ལ་དགའ་བའི་བར་ཆད་བྱེད་པའི་ལུས་ཀྱི་གནས་ངན་
ལེན་གང་ཡིན་པ་དེ་སྤོང་བར་འགྱུར་ཞིང་། དེའི་གཉེན་པོ་ལུས་ཤིན་ཏུ་སྦྱངས་པའི་བདེ་བས་ལུས་
ཐམས་ཅད་རྒྱས་ཏེ་གང་བ་བཞིན་དུ་སྣང་བར་འགྱུར་རོ། །དེ་སྐྱེས་མ་ཐག་ཏུ་སེམས་ཤིན་ཏུ་དགའ་
བ་དང་། སེམས་ཤིན་ཏུ་ཉམས་བདེ་བ་དང་། སེམས་མཆོག་ཏུ་དགའ་བ་དང་ལྡན་པ་འབྱུང་བར་
འགྱུར་རོ། ། དེའི་འོག་ཏུ་ཤིན་ཏུ་སྦྱངས་པའི་ཤུགས་དང་པོ་སྐྱེས་ལ་ཁད་ཀྱིས་ཕྲ་བར་གྱུར་ཅིང།
སེམས་ཀྱི་དགའ་ཡེར་རགས་པ་སྤངས་ནས་ལུས་ཤིན་ཏུ་སྦྱངས་པའི་བདེ་བ་གྲིབ་མ་ལྟ་བུ་འབྲལ་
མི་ཤེས་པ་འབྱུང་བར་འགྱུར་ཏེ། དེའི་ཚེ་ཡིད་ལ་བྱེད་པ་ཐོབ་པ་ཞེས་བྱ་བའི་གྲངས་སུ་འགྲོ་ཞིང།
གཟུགས་ན་སྤྱོད་པའི་སེམས་ཆུང་ངུ་ཐོབ་སྟེ། སེམས་ཀྱི་རྒྱུད་འཇམ་ཞིང་ཞི་གནས་ཀྱིས་དཀྲིས་
པར་འགྱུར་བ་དང་། འདོད་ཆགས་སོགས་དྲག་པོ་མི་སྐྱེ་ཞིང་། གཉེན་པོ་ཆུང་ངུ་ཙམ་གྱིས་སེལ་
ནུས་པར་འགྱུར་བ་དང་། ནང་དུ་ཡང་དག་འཇོག་ལ་འདུག་ཏེ་སེམས་རྟོགས་པ་ན་མྱུར་བ་མྱུར་
བར་སེམས་དང་ལུས་ཤིན་ཏུ་སྦྱངས་པར་འགྱུར་བ་སོགས་དང་། ལངས་ཏེ་རྒྱུ་བ་ན་ཡང་ལུས་དང་
-290-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
སེམས་ལ་ཤིན་ཏུ་སྦྱངས་པ་ཁ་ཅིག་དང་ཡང་ལྡན་པར་འགྱུར་རོ། ། དེའི་ཚེ་རྣལ་འབྱོར་ལ་སེམས་
ཤིན་ཏུ་སྤྲོ་བར་འགྱུར་བས་སྔར་གྱི་དམིགས་རྣམ་དེ་ཉིད་ལ་རྩེ་གཅིག་ཏུ་གཏད་དེ་བསྒོམ་པར་
བྱའོ། ། གལ་ཏེ་དམིགས་པ་བརྗེད་པར་གྱུར་ན་དེའི་གཉེན་པོར་དྲན་པ་ཉེ་བར་བཞག་པར་
བྱའོ། ། དེ་ནས་བར་སྐབས་སུ་རྣལ་འབྱོར་ལ་གནས་པའི་སེམས་བྱིང་བའམ་རྒོད་པ་མེད་དམ་སྙམ་
དུ་ཤེས་བཞིན་གྱིས་ཡང་ཡང་བརྟག་པར་བྱའོ། ། དེ་ནས་བྱིང་བའམ་རྒོད་པ་ཤེས་པ་ན་བཏང་
སྙོམས་སུ་མི་འཇོག་པར། སྔར་གདམས་ངག་གི་སྐབས་སུ་བཤད་པའི་བྱིང་རྒོད་སེལ་བའི་ཐབས་
ཇི་རིགས་པར་སེམས་པའི་རང་བཞིན་གྱིས་བྱིང་རྒོད་དེ་ཉིདསྤངས་ཏེ། རིག་པ་དྭངས་ཤིང་
དམིགས་པ་གསལ་བའི་ངང་ལ་གྲིམས་ལྷོད་ཀྱི་སྐྱོན་ཡལ་ཏེ་བསྒོམ་པར་བྱའོ ། དེ་ནས་བྱིང་རྒོད་
མེད་པར་ཆ་མཉམ་དུ་འདུས་པ་ན། སྒོམ་པའི་འདུ་བྱེད་ཉིད་སྐྱོན་ཡིན་པས་འདུ་བྱེད་མེད་པར་མ་
བཅོས་ལྷུན་གྲུབ་ཏུ་གྱུར་པའི་བཏང་སྙོམས་ཉིད་བསྒོམ་པར་བྱའོ། ། དེ་ལྟར་བསྒོམས་པས་ལྷག་
མཐོང་དམ་པས་ཟིན་པའི་བསམ་གཏན་གྱི་དངོས་གཞི་ལ་རེག་པའི་རྫུ་འཕྲུལ་གྱི་རྐང་པ་མངོན་དུ་
བྱེད་དོ། །རྒྱས་པར་ནི་ཆོས་རྒྱུན་ཏིང་ངེ་འཛིན་གྱི་སྐབས་སུ་བཤད་ཟིན་ཏོ ། །
དེ་ནས་དམིགས་རྣམ་དེ་ཉིད་ལ་བསྒོམས་བྱུང་གིས་གཙོ་བོར་སྒོམ་པ་རྒྱུན་བསྲིངས་པས་
དབང་པོ་ལྔ་དང༌། དེ་ཉིད་རྒྱུན་བསྲིངས་པས་སྟོབས་ལྔ་དང་། དེ་ཉིད་རྒྱུན་བསྲིངས་པས་བྱང་
ཆུབ་ཡན་ལག་དང་། དེ་ཉིད་སྒོམ་པ་རྫོགས་པས་འཕགས་ལམ་ཡན་ལག་བརྒྱད་སྒོམ་ཞིང་ཐོབ་
པར་འགྱུར་བ་ཡིན་ལ། དེ་ལ་ཡང་ཉན་ཐོས་ཀྱི་སྒོམ་རིམ་རྒྱས་པ་ནི་ཉན་སར་ཤེས་པར་བྱ་ཞིང།
བྱང་སེམས་ཀྱི་སྒོམ་རིམ་རྒྱས་པ་ནི་སྔར་སྦྱོར་མཐོང་སྒོམ་གསུམ་གྱི་སྐབས་སུ་བཤད་ཟིན་ཏོ། ། སྡེ་
ཚན་བདུན་པོ་འདི་ལའང་། དང་པོ་དྲན་པ་ངེས་པར་ཐོབ། གཉིས་པར་བརྩོན་འགྲུས་ངེས་པར་
ཐོབ། གསུམ་པར་ཏིང་ངེ་འཛིན་ངེས་པར་ཐོབ། བཞི་པ་དང་ལྔ་པར་ཞི་ལྷག་ཟུང་འབྲེལ་ཁྱད་པར་
ཅན་ངེས་པར་ཐོབ། དྲུག་པར་ཤིན་ཏུ་སྦྱངས་པ་དང་བཏང་སྙོམས་ངེས་པར་ཐོག བདུན་པར་
འཕགས་པ་དགྱེས་པའི་ལྟ་སྤྱོད་སྒོམ་པ་ཐམས་ཅད་ངེས་པར་འཐོབ་པའི་ཕྱིར་ཡན་ལག་དེ་དང་དེ་
ཇི་རིགས་པར་འདྲེས་པར་ཡོད་ཀྱང་། རང་གི་ངོ་བོ་ལས་བྱེད་མི་བྱེད་ལ་སོགས་པའི་སྒོ་ནས་མ་
-291-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
འདྲེས་པར་རྣམ་པར་བཞག་གོ །
འདིར་རྫུ་འཕྲུལ་རྐང་པའི་རང་བཞིན་ཚོགས་ལམ་ཆེན་པོའི་གནས་སྐབས་སུ་ཐོབ་ན ངེས་
པར་སྦྱོར་ལམ་ཐོབ་ལ། དེ་ནས་ཕྱིར་མི་ལྡོག་པ་ཡིན་པའི་ཕྱིར་རྣལ་འབྱོར་ལ་བརྩོན་པར་བྱ་སྟེ ཚེ་
འདིའི་ཚོགས་ལམ་ཆེན་པོ་ཙམ་ངེས་པར་ཐོབ་པར་བྱ་དགོས་པས་ཤིན་ཏུ་འབད་པར་རིགས་ཏེ།
དེའི་ཕྱིར་ཁོ་བོ་ཅག་གིས་དེ་དག་གི་བར་གྱི་སྒོམ་པའི་རིམ་པ་འདིར་རྒྱས་པར་བརྗོད་པ་ཡིན་
ནོ༔ ༑མཇུག་མཐར་ཕྱིན་གེགས་སེལ་དང་བོགས་འདོན་དང་བསྔོ་བ་ལ་སོགས་པ་ནི་བརྗོད་ཟིན་
ད་ནི་ཁྱད་པར་དུ་དཔྱད་པར་བྱ་སྟེ། དྲན་པ་ཉེར་བཞག་གི་སྐབས་སུ་འགའ་གསེརཞིག་དག།
ལུས་ལ་སོགས་པའི་རང་དང་སྤྱིའི་མཚན་ཉིད་དོན་བྱེད་ནུས་པ་དང་། མི་ནུས་པ་དག་གིས་
བརྟགས་ཤིང་སྐྱེ་བ་མེད་པ་གང་ཡིན་པ་དེ་རྣམ་པ་ཡིན་ཞེས་སྨྲབ་དང་། གཞན་ཕལདག ། སྤྱིའི་
མཚན་ཉིད་བདེན་མེད་དུ་བཏགས་པ་ཡིན་ཞེས་འདོན་པ་ནི་ནོར་བ་ཡིན་ཏེ འདིར་མི་རྟག་པ་
སོགས་སྤྱིའི་མཚན་ཉིད་ཡིན་ཀྱང་། དོན་བྱེད་མི་ནུས་པའི་དོན་ཡིན་པའི་ཕྱིར་དང༌། ཉན་ཐོས་ཀྱི་
མངོན་རྟོགས་ཡིན་པས་སྐྱེ་མེད་དང་། བདེན་མེད་ཤེས་པའི་ཆ་ནས་མི་འཆད་ཀྱི་ཐུན་མོང་བའི་སྒོ་
ནས་འཆད་པའི་ཕྱིར་རོ། ། །
རྣམ་ཐར་སྒོ་གསུམ་གྱི་སྐབས་འདིར། སྟོང་པ་ཉིད་དང་། སྟོང་པ་ཉིད་ཀྱི་ཏིང་ངེ་འཛིན་དང་།
སྟོང་པ་ཉིད་ཀྱི་རྣམ་པར་ཐར་པའི་སྒོ་རྣམས་ལ་ཁྱད་པར་ཅི་ཡོད་ཅེ་ན གཞུང་གང་དུ་སྟོང་ཉིད་
སོགས་གསུམ་གྱི་རྐྱང་པའི་སྒྲར་འབྱུང་བ་ནི། ཤེས་རབ་གསུམ་གང་རུང་གི་ཤེས་པ་སྟོན་པ་དང་།
སྟོང་པ་ཉིད་ཀྱི་ཏིང་ངེ་འཛིན་སོགས་ནི་ཏིང་ངེ་འཛིན་ལས་འདས་པའི་བསྒོམས་བྱུང་གང་རུང་གི་
ཤེས་པ་དང་། རྣམ་པར་ཐར་པའི་སྟོང་པ་ཉིད་ཅེས་སོགས་ནི་འཇིག་རྟེན་ལས་འདས་པའི་
བསྒོམས་བྱུང་གི་རྟོག་པ་ཡིན་ནོ། ། རྣམ་པར་ཐར་པ་བརྒྱད་ལས། དང་པོ་བདུན་གྱི་སྐབས་སུ་རྟེན་
ལ༑ ལུས་རྟེན་ནི་གཟུགས་མེད་ཀྱི་རྣམ་ཐར་དང་ཟད་པར་རྣམས་ནི་ཁམས་གསུམ་གྱི་རྟེན་ཅན་
དང་། རྣམ་ཐར་དང་པོ་གསུམ་དང་ཟད་པར་ཟིལ་གནོན་ནི་དང་པོར་མིའི་རྟེན་ལ་སྐྱེའོ། །མངོན་དུ་
-292-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བྱེད་པ་ནི་གཞན་དུ་ཡང་ཡོད་དེ། ལོངས་སྐུ་དང་ལྷ་ཡི་བྱང་འཕགས་བྱམས་པ་ལྟ་བུ་སོགས་ཀྱི་
ཐུགས་རྒྱུད་ལ་ཡང་རྣམ་ཐར་བརྒྱད་ལ་སོགས་པའི་ཡོན་ཏན་མངའ་བའི་ཕྱིར་རོ། ། སེམས་རྟེན་ནི་
རྣམ་ཐར་དང་པོ་གཉིས་རིམ་བཞིན་བསམ་གཏན་དང་པོ་གཉིས་དང། གཟུགས་མེད་ལ་གཙོ་བོར་
བརྟེན་ཅིང་། དེ་ཡང་གཟུགས་མེད་ཀྱི་སེམས་ཐོབ་ལ་མངོན་དུ་མི་བྱེད་པ་ཡིན་ཏེ རང་ལ་
གཟུགས་ཀྱི་འདུ་ཤེས་བཤིག་དགོས་པ་དང་། སྣང་བའི་གཟུགས་ལ་བལྟ་དགོས་པའི་ཕྱིར་
རོ༑ ༑རྣམ་ཐར་གསུམ་པ་ནི་གཙོ་བོར་བསམ་གཏན་བཞི་པ་ལ་བརྟེན་པ་ཡིན་ཏེ གསུམ་པ་ཡན་
ཆད་ནི་བདེ་བ་ལ་སོགས་པས་བསྐྱོད་པས་མི་བརྟེན་པའི་ཕྱིར་དང་། བསྡུ་བ་ལས། བཏང་སྙོམས་
དང་དྲན་པ་ཡོངས་སུ་དག་ཅིང་། བདེ་བ་དང་སྡུག་བསྔལ་ལས་འདས་ཞེས་གསུངས་པའི་ཕྱིར་
རོ༑ ༑གཟུགས་མེད་ཀྱི་རྣམ་ཐར་བཞི་ནི་གཙོ་བོར་གཟུགས་མེད་ཀྱི་སེམས་ལ་བརྟེན་ནོ། ། འོ་ན་
ཀུན་ལས་བཏུས་ལས། བདུན་པོ་ཐམས་ཅད་བསམ་གཏན་བཞི་པ་ལ་བརྟེན་པར་བཤད་པ་ཇི་
ལྟར་ཞེ་ན། དེ་ནི་ཁྱད་པར་ཡོན་ཏན་མངོན་པར་སྒྲུབ་པའི་དབང་དུ་བྱས་པ་ཡིན་པས་སྐྱོན་མེད་
དོ༔ ༑དེའི་ཕྱིར་གཙོ་བོར་ཞེས་ཚིག་རྣམ་པར་སྦྱར་བ་ཡིན་ནོ། །ངོ་བོ་ནི་དང་པོ་གཉིས་མི་སྡུག་པའི་
ཏིང་ངེ་འཛིན་དང་། གསུམ་པ་མ་ཆགས་པ་དང་། ལྷག་མ་རྣམས་མཉམ་བཞག་དགེ་བ་ཡིན་ནོ་
ཞེས་ཟེར་རོ། ། འོན་ཀྱང་དང་པོ་མ་ཡིན་ཏེ། སྡུག་པར་སྤྲུལ་པའི་ཏིང་ངེ་འཛིན་ཀྱང་ཡོད་པའི་ཕྱིར་
སྤྱིའི་མཚན་ཉིད་ནི་སྙོམས་འཇུག་གི་སྒྲིབ་པ་ལས་རྣམ་པར་ཐར་པས་ཕྱེ་བའི་ཡོན་ཏན་ཞེས་
བྱ་སྟེ། སྤྲུལ་པའི་སྒྲིབ་པ་དང་། སྤྲུལ་སྙིང་འདོད་མི་འདོད་དང་། སྙོམས་འཇུག་ལ་རོ་མྱང་བ་དང་།
ཚོར་འདུ་འགོག་མི་ཤེས་པའི་སྒྲིབ་པ་ཐམས་ཅད་སྙོམས་འཇུག་གི་སྒྲིབ་པས་བསྡུས་པའི་ཕྱིར་
རོ༑ ༑དེ་ལྟར་ཡང་བསྡུ་བ་ལས། རྣམ་པར་ཐར་པ་རྣམས་ནི་ཤེས་བྱའི་སྒྲིབ་པ་ལས་རྣམ་པར་ཐར་
པས་རབ་ཏུ་ཕྱེ་བ་ཡིན་ནོ་ཞེས་གསུངས་ལ། དེ་ཡང་སྙོམས་འཇུག་གི་སྒྲིབ་པའི་དབང་དུ་བྱས་ཀྱི།
ཤེས་སྒྲིབ་སྤྱིའི་དབང་དུ་བྱས་པ་མ་ཡིནཏེ། ཉན་རང་རྣམས་འདི་ཙམ་གྱི་སེམས་རྣམ་པར་གྲོལ་
བར་འགྱུར་བ་ཡིན་ནོ་ཞེས་གསུངས་པའི་ཕྱིར་རོ། །
293-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
དབྱེ་བ་ནི་བརྒྱད་ཡིན་ནོ། ། ས་མཚམས་ནི་ཚོགས་ལམ་ཆེན་པོར་རྫུ་འཕྲུལ་རྐང་པ་ཐོབ་པ་
ནས་ཇི་རིགས་པ་ཡོད་དོ། ། སྒོམ་རིམ་ནི་རྣམ་པར་ཐར་པ་དང་པོ་གཉིས་ཀྱི་མི་སྡུག་པ་སྒོམ་ཚུལ་ནི་
བཤད་ཟིན་ལ། སྡུག་པ་སྒོམ་ཚུལ་ནི། ཕྱིའི་གཟུགས་རྣམས་ལ་ནོར་བུ་དང་གསེར་དང་དངུལ་ལ་
སོགས་པའི་ངོ་བོར་བལྟ་ཞིང་རྣམ་པར་སྒོམ་པའོ། །
སྡུག་པའི་རྣམ་ཐར་གསུམ་པ་སྒོམ་ཚུལ་ནི། རང་གི་སྤྲུལ་པའི་སྡུག་མི་སྡུག་གི་གཟུགས་རྣམས་ལ་
དམིགས་ནས། འདི་ནི་འདི་བས་སྡུག་པ་ལ་བལྟོས་ནས་མི་སྡུག་པ་དང་། མི་སྡུག་པ་ལ་བལྟོས་ནས་
སྡུག་པར་འགྱུར་གྱི། མ་བལྟོས་པར་ནི་མ་ཡིན་ནོ་ཞེས་ཕན་ཚུན་ལྟོས་པའི་འདུ་ཤེས་དང་། སྡུག་པ་
བཞིན་རས་ལ་སོགས་པའང་མི་སྡུག་པ་སྣབས་ལ་སོགས་པ་རྗེས་སུ་འབྲེལ། མི་སྡུག་པ་སྣབས་ལ་
སོགས་པ་ལའང་སྡུག་པ་བཞིན་རས་ལ་སོགས་པའང་ཕན་ཚུན་རྗེས་སུ་འབྲེལ་བའི་འདུ་ཤེས་
དང་། དེ་ལྟར་སྦྱོར་བའི་དུས་སུ་ཕན་ཚུན་བསྲེས་ཏེ་བསྒོམས་ནས་དངོས་གཞིའི་དུས་སུ་གཟུགས་
ཐམས་ཅད་ཕན་ཚུན་བསྲེས་ཏེ་སྡུག་པ་འབའ་ཞིག་ཏུ་བལྟ་བ་ནི། སྡུག་པའི་རྣམ་པར་ཐར་པ་སྒོམ་
པ་ཞེས་བྱ་བ་ཡིན་ནོ། ། འོ་ན་སྡུག་པའི་རྣམ་ཐར་ནི་སྡུག་པ་ལ་དགའ་བའི་གཉེན་པོ་ཇི་ལྟར་འགྱུར་
ཞེ་ན། སྦྱོར་བའི་དུས་སུ་སྡུག་པ་དང་བཏགས་པ་ཙམ་དུ་བལྟས་པའི་སྟོབས་ཀྱིས་སེལ་བར་ནུས་
པའི་ཕྱིར་རོ། ། འདིར་གཞན་དག་འབྲེ་ཨར་བུ་སོག་སན་རེ། སྡུག་པ་ལ་དགའ་ན་སྒོམ་ཚུལ་དེ་གསུམ་
བརྩེགས། མི་སྡུག་པ་ལ་མི་དགའ་ནའང་སྒོམ་ཚུལ་དེ་གསུམ་བརྩེགས་སྒོམ་ཞེས་ཟེརབ་ནི། སྙིང་
པོ་མེད་དེ། འདུ་ཤེས་གསུམ་བསྒོམས་པས་དེ་གཉིས་ཀའི་གཉེན་པོ་བྱེད་པའི་ཕྱིར་རོ། །ལུས་ཀྱི་ནི་
ལུས་ཤིན་ཏུ་སྦྱངས་པས་ཞེས་བྱ་བའམ། ཤེས་རབ་ཀྱིས་ལུས་ཀྱིས་ཞེས་བྱ་བ་ཡིན་ནོ། །སྒོ་ཞེས་བྱ་
བ་ནི་ཡི་གེ་པས་ཤོར་བས་མ་དག་པ་ཡིན་ནོ། ། གཟུགས་མེད་བཞི་དང་། འགོག་པ་སྒོམ་ཚུལ་ནི་
འོག་ཏུ་འཆད་དོ། །བསམ་གཏན་དང་། གཟུགས་མེད་པ་ཞེས་པ་འདིར། ཁ་ཅིག་སྔ་ཕྱི་ཕལ་ཆེར་འཇིག་
རྟེན་པའི་རྣམ་གཞག་ཙམ་གྱིས་སྙོམས་འཇུག་འཆད་པ་ནི་སྐབས་དོན་མ་ཡིན་ཏེ་འདིར་ནི་འཇིག་
རྟེན་ལས་འདས་པའི་ལམ་གཙོ་བའི་ཕྱིར་རོ། །དེས་ན་ཞར་བྱུང་དང་བཅས་པས་གཉིས་ཀ་བཤད་
པར་བྱའོ། ། །
-294-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
དེ་ལ་འཇིག་རྟེན་པའི་དབང་དུ་བྱས་ནས་བཞི་སྟེ། སྙོམས་འཇུག་གི་རྟེན། སྙོམས་འཇུག་གི་
ཐབས། སྙོམས་འཇུག་གི་ངོ་བོ། སྙོམས་འཇུག་གི་འབྲས་བུའོ། །དང་པོ་ནི་ཁ་ཅིག་ན་རེ། གླིང་གསུམ་
གྱི་སྐྱེས་པ་དང་། བུད་མེད་ལ་སྐྱེ་ཞིང་། ལྷ་འདུ་ཤེས་མེད་པ་དང་། སྲིད་རྩེ་མ་གཏོགས་པ་ལའང་
གསར་དུ་སྐྱེ་སྟེ། དེ་གཉིས་ལ་གསར་དུ་མི་སྐྱེ་བ་ནི་རིམ་པ་ལྟར་རྣམ་སྨིན་གྱིས་བསྒྲིབས་པ་དང་།
གོང་མ་ལ་ཞི་བར་བལྟ་ས་མེད་པའི་ཕྱིར་རོ་ཞེས་ཟེར་རོ། །དེ་སྙོམས་འཇུག་སྤྱིར་གྱི་རྟེན་དུ་བྱེད་པ་
ནི་ནོར་བ་ཡིན་ཏེ། སྔར་བཤད་པ་ལྟར་ངན་འགྲོ་བའི་རྟེན་ལའང་འདས་ལམ་སྐྱེས་པ་ཡོད་པས་ཞི་
གནས་ངེས་པར་ཐོབ་དགོས་པའི་ཕྱིར་རོ། ། གཉིས་པ་ནི་ཡིད་ལ་བྱེད་པ་བདུན་གྱིས་བསམ་གཏན་
དང་པོ་ལ་སྙོམས་པར་འཇུག་སྟེ། སྲིད་རྩེའི་བར་དུ་ཡང་དེ་བཞིན་ནོ། ། ཡིད་ལ་བྱེད་པ་བདུན་གང་
ཞེ་ན། མཚན་ཉིད་རབ་ཏུ་རིགས་པ་དང་། མོས་པ་ལས་བྱུང་བ་དང་། རབ་ཏུ་དབེན་པ་ལས་བྱུང་
བ་དང་། དགའ་བ་སྡུད་པ་དང་། དཔྱོད་པ་པ་དང་། སྦྱོར་བའི་མཐའ་པ་དང་། སྦྱོར་བའི་མཐའི་
འབྲས་བུ་ཡིད་ལ་བྱེད་པའོ། ། དེ་ལ་དང་པོ་ནི་ས་གོང་མ་ལ་ཞི་བ་དང་འོག་མ་ལ་རགས་པར་བལྟ་
བ་ཐོས་བསམ་དང་འདྲེས་པ་སྟེ། འདི་ལྟར་འདོད་པ་རྣམས་ཀྱི་དོན་ནི་ཉེས་དམིགས་དང་བཅས་
པའོ། ། གནོད་པ་མང་བའོ། །འདོད་པ་རྣམས་ཀྱི་དངོས་པོ་ནི། ཉོན་མོངས་པ་དང་དངོས་པོ་འདོད་
པའོ། ། འདོད་པ་རྣམས་ཀྱི་རང་གི་མཚན་ཉིད་ནི་སྔར་བཤད་པ་ལྟར་མར་མེ་བཞིན་བྱིས་པའི་ཕྱེ་
མ་ལེབ་རྣམས་གསོད་པར་བྱེད་པ་ལ་སོགས་པའོ། ། འདོད་པ་རྣམས་ཀྱི་སྤྱིའི་མཚན་ཉིད་ནི་སྔར་
བཤད་པ་ལྟར་མི་རྟག་པ་གསོག་གསོབ་རྫུན་པ་སླུ་བའི་ཆོས་ཅན་ཏེ་བྱིས་པ་རྣམས་འདྲིདཔར་
བྱེད་པའོ། ། འདོད་པ་རྣམས་ནི་ནག་པོའི་ཕྱོགས་སུ་གྱུར་པ་སྟེ། མེ་འོབས་དང་སྦྲུལ་གདུག་པ་ལ་
སོགས་པ་ལྟ་བུའོ། ། འདོད་པ་རྣམས་ནི་གཅིག་མིན་པར་དུས་ཐམས་ཅད་དུ་བདག་ལ་གནོད་པར་
བྱེད། ཕུང་བར་བྱེད་པའོ། ། འདོད་པ་རྣམས་ནི་དེ་ལྟར་རགས་པ་ཐ་ཆད་པ་སྐྱོན་གྱི་རང་བཞིན་
ཅན་ཡིན་པར་ལུང་ལས་ཀྱང་གསུངས་ཤིང༌། མྱོང་བ་དང་རིགས་པས་གྲུབ་པ་ཡིན་ནོ། ། བསམ་
གཏན་ནི་ཞི་བ་དང་མཆོག་དང་ཡོན་ཏན་གྱི་རང་བཞིན་ཡིན་ནོ་ཞེས་ཡང་ཡང་བར་ཆད་མེད་པར་
ལྟ་བར་བྱེད་པ་སྟེ། ཚུལ་འདིས་སྲིད་རྩེའི་བར་གྱི་ཞི་རགས་ཀྱི་སྒོམ་པའང་ཇི་རིགས་པར་ཤེས་
-295-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
པར་བྱའོ། ། གཉིས་པ་ནི། དམིགས་རྣམ་དེ་ཉིད་ལ་བསྒོམས་བྱུང་ཁོ་ནས་རྩེ་གཅིག་པར་སྒོམ་
པའོ། །གསུམ་པ་ནི་དེ་ལྟར་བསྒོམས་པས་ས་འོག་མའི་ཉོན་མོངས་པ་ཆེན་པོ་སྤོང་བའོ། །བཞི་པ་ནི།
དེ་ལྟར་གོམས་པས་རྒྱུད་དགའ་བས་ཁྱབ་པས་ཉོན་མོངས་པ་འབྲིང་གསུམ་སྤོང་བའོ། ། ལྔ་པ་ནི།
ས་འོག་མའི་ཉོན་མོངས་རྒྱུད་ལ་ཡོད་མེད་སོ་སོར་རྟོག་པའོ། ། དྲུག་པ་ནི། དེ་ལྟར་བརྟགས་པས་
ཉོན་མོངས་ཅུང་ཟད་ཡོད་པར་རིག་ནས་གཉེན་པོ་བསྒོམས་པས་ཆུང་ངུ་གསུམ་སྤོང་བའོ། །བདུན་
པ་ནི། དེའི་འོག་ཏུ་བསམ་གཏན་དང་པོ་ལ་སོགས་པའི་དངོས་གཞིའི་སེམས་ཐོབ་པའོ །དེ་ལ་དང་
པོ་གཉིས་ནི་སྦྱོར་ལམ་མོ། ། གསུམ་པ་དང་དྲུག་པ་ནི་བར་ཆད་མེད་ལམ་མོ། ། ལྔ་པ་ནི་ཁྱད་པར་གྱི་
ལམ་མོ། ། བདུན་པ་ནི་རྣམ་གྲོལ་གྱི་ལམ་མོ། ། བཞི་པ་ནི་གོང་མ་ལ་བལྟོས་ནས་སྦྱོར་བའི་ལམ་
མོ༑ ༑རང་གི་སྤང་བྱ་ལ་བལྟོས་ནས་བར་ཆད་མེད་པའི་ལམ་མོ། ། ས་འོག་མ་ལ་བལྟོས་ནས་རྣམ་
གྲོལ་དང་ཁྱད་པར་གྱི་ལམ་མོ། ། དེ་ལྟར་བཞི་ཁ་ཡིན་པའི་སྒོ་ནས་བཤད་ཀྱི གསུམ་པ་དང་དྲུག་
པ་ལའང་ལམ་བཞི་མ་ཚང་བ་ནི་མ་ཡིན་ཏེ། ཉོན་མོངས་པའི་རྣམ་པ་རེ་རེ་སྤོང་བ་ལ་ལམ་བཞི་
གནས་པར་བཤད་པའི་ཕྱིར་རོ། ། ཡང་དང་པོ་ནི་སུན་འབྱིན་པའི་གཉེན་པོའོ། ། དེ་ནས་ལྔ་ནི་སྤོང་
བའི་གཉེན་པོའོ། ། མཐའ་མ་ནི་རྟེན་གྱི་གཉེན་པོའོ། ། དེ་ཕན་ཆད་ནི་ཐག་བསྲིངས་པའི་གཉེན་
པོའོ། ། །
གསུམ་པ་ངོ་བོ་ལ། མཚན་ཉིད་དང༌། དབྱེ་བ་དང་། གཏན་ལ་དབབ་པ་དང་གསུམ་གྱི་དང་
པོ་ལ། བསམ་གཏན་གྱི་ཡན་ལག་གི་སྒོ་ནས་འོག་ས་ལས་འདའ་བས་ཕྱེ་བའི་སེམས་རྩེ་གཅིག་པ་
སྟེ༑ འཁོར་དང་བཅས་ན་ཕུང་པོ་ལྔ་པའོ། ། གཟུགས་མེད་ཀྱི་སེམས་ནི་དམིགས་པའི་སྒོ་ནས་འོག་
ས་ལས་འདའ་བའི་སེམས་རྩེ་གཅིག་པ་སྟེ། འཁོར་དང་བཅས་ན་ཕུང་པོ་ལྔ་ཇི་རིགས་པའོ། ། ཅིའི་
ཕྱིར་བསམ་གཏན་རྣམས་ཡན་ལག་གིས་འདའ་ཞིང་། གཟུགས་མེད་དམིགས་པས་འདའ་ཞེ་ན།
བསམ་གཏན་རྣམས་ནི་འོག་ས་ལས་ཁྱད་པར་ཞུགས་པར་བྱེད་པ་ལ་ཚོར་བ་ལས་ངེས་པར་
འབྱུང་དགོས་ལ། དེ་ཡང་དམིགས་པ་ཐ་དད་ཙམ་གྱིས་ངེས་པར་འབྱུང་ནུས་པ་མ་ཡིན་གྱི རྟོག་
དཔྱོད་དང་ནང་རབ་ཏུ་དང་བ་ལ་སོགས་པའི་ཡན་ལག་ཐ་དད་པའི་སྒོ་ནས་ངེས་པར་འབྱུང་སྟེ་
-296-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
འོག་ས་ལས་འདའ་བར་བྱེད་པས་དེའི་ཕྱིར་ཡན་ལག་གིས་འདའ་བ་ཞེས་བྱའོ། །
གཟུགས་མེད་པ་རྣམས་ནི་ཡན་ལག་གིས་འདའ་མི་དགོས་ཏེ དམིགས་པ་ཐ་དད་པ་ཙམ་
གྱིས་འདུ་ཤེས་ལས་ངེས་པར་འབྱུང་སྟེ་ཞི་གནས་སུ་རོ་གཅིག་པས་དེའི་ཕྱིར་དམིགས་པས་
འདའ་བ་ཞེས་བྱའོ། ། དེའི་ཕྱིར་རིམ་པ་ལྟར། ཚོར་བ་ལས་ངེས་པར་འབྱུང་བས་ཕྱེ་བའི་སྙོམས་
འཇུག་དང་། འདུ་ཤེས་ལས་ངེས་པར་འབྱུང་བས་ཕྱེ་བའི་སྙོམས་འཇུག་ཅེས་ཀྱང་བྱའོ། །
དབྱེ་བ་ནི་སའི་སྒོ་ནས་བརྒྱད་དེ། བསམ་གཏན་བཞི་དང་། གཟུགས་མེད་བཞིའོ། །དེ་དག་
གི་མཚན་ཉིད་ནི་རིམ་པ་ལྟར། དབེན་པ་ཙམ་ལས་སྐྱེས་པའི་དགའ་བདེ་ཅན་གྱི་བསམ་གཏན།
ཏིང་ངེ་འཛིན་ལས་སྐྱེས་པའི་དགའ་བདེ་ཅན་གྱི་བསམ་གཏན། དགའ་བ་སྤངས་པའི་བདེ་བ་ཅན་
གྱི་བསམ་གཏན། བདེ་བ་སྤངས་པའི་བཏང་སྙོམས་ཅན་གྱི་བསམ་གཏན། གཟུགས་ཀྱི་འདུ་ཤེས་
ཙམ་ལས་ངེས་པར་འབྱུང་བས་ཕྱེ་བའི་སྙོམས་འཇུག ། ནམ་མཁའི་འདུ་ཤེས་ལས་ངེས་པར་
འབྱུང་བས་ཕྱེ་བའི་སྙོམས་འཇུག ། རྣམ་ཤེས་ཀྱི་འདུ་ཤེས་ལས་ངེས་པར་འབྱུང་བས་ཕྱེ་བའི་
སྙོམས་འཇུག ། ཅི་ཡང་མེད་པའི་འདུ་ཤེས་ལས་ངེས་པར་འབྱུང་བས་ཕྱེ་བའི་སྙོམས་འཇུག་ཅེས་
བྱའོ། ། །
གཞན་ཡང་བསམ་གཏན་རྣམས་ལ་ནི་རྟོག་དཔྱོད་ཀྱི་གཉེན་པོ་གང་རུང་ཡན་ལག་ཏུ་ལྡན་
པས་རབ་ཏུ་ཕྱེ་བའི་བསམ་གཏན་ཞེས་སོགས་གཉེན་པོའི་སྒོ་ནས་བཤད་པ་དང། ཚོར་བ་ཡིད་མི་
བདེ་ལས་ངེས་པར་འབྱུང་བས་ཕྱེ་བའི་བསམ་གཏན་ཞེས་སོགས་ངེས་འབྱུང་གིས་བཤད་པ་ལ་
སོགས་པ་མཐའ་མེད་དོ། ། ཅིའི་ཕྱིར་བསམ་གཏན་དང་པོ་ལ་དབེན་པ་ལས་སྐྱེས་པའི་དགའ་བདེ་
ཅན་ཞེས་བྱ་ཞེ་ན། དེའི་དགའ་བ་དེ་ནི་འདོད་པ་རྣམས་ལས་དབེན་པ་ཙམ་ལས་སྐྱེས་པའི་ཕྱིར་
རོ༑ ༑ཅིའི་ཕྱིར་གཉིས་པ་ལ་ཏིང་ངེ་འཛིན་ལས་སྐྱེས་པ་ཞེས་བྱ་ཞེ་ན དེའི་དགའ་བ་དེ་ནི་རྟོག་
དཔྱོད་ཞི་བས་ཏིང་ངེ་འཛིན་གནས་པ་ལས་སྐྱེས་པའི་ཕྱིར་རོ། ། ངོ་བོའི་སྒོ་ནས་དབྱེ་ན་གསུམ་སྟེ།
ཉོན་མོངས་ཅན་དང་། དག་པ་བ་དང་། ཟག་མེད་རྣམས་སོ། ། ཁོ་བོ་ནི་མིང་ཅན་གྱི་དབྱེ་བ་ཞེས་
བྱའོ། ། དེ་དག་གི་མཚན་ཉིད་ལ་ཉོན་མོངས་ཅན་མི རབ་ཏུ་མ་ཞི་བར་བྱ་བའི་སྙོམས་འཇུག་གོ།
-297.



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར། །
དེ་ཡང་རྣམ་པ་བཞི་སྟེ། སྲེད་པ་དང་། ལྟ་བ་དང་། ང་རྒྱལ་དང་། ཐེ་ཚོམ་ཤས་ཆེ་བའི་སྙོམས་
འཇུག་གོ །དེ་དག་གི་མཚན་ཉིད་ནི་རིམ་པ་ལྟར། བསམ་གཏན་གྱི་བདེ་བ་ལ་རོ་མྱང་བ་དང་། ཏིང་
ངེ་འཛིན་གྱི་རྣམ་པ་ལ་ལྟ་ངན་ཤས་ཆེ་བ་དང་། ཁྱད་པར་ཐོབ་པ་ལ་ཁེངས་པ་ཤས་ཆེ་བ་དང་།
རང་གི་གནས་པ་ལ་ཡིད་གཉིས་ཟ་བའི་སྒོ་ནས་རབ་ཏུ་མ་ཞི་བར་བྱས་པའི་སྙོམས་འཇུག་གོ། །
དག་པ་ས་ནི་འཇིག་རྟེན་པའི་དགེ་བའི་སེམས་རྩེ་གཅིག་པའོ། ། དེ་ཡང་རྣམ་པ་བཞི་སྟེ།
ཉམས་པ་ཆ་མཐུན་དང་
། གནས་པ་ཆ་མཐུན་དང་། ཁྱད་པར་ཆ་མཐུན་དང་། ངེས་པ་ཆ་མཐུན་
ནོ༑ ༑དེ་དག་གི་མཚན་ཉིད་ནི་རིམ་པ་ལྟར། འོག་སའི་ཉོན་མོངས་སྐྱེ་བ་དང་རྗེས་སུ་མཐུན་པ་
དང༌། རང་སའི་ཏིང་ངེ་འཛིན་སྐྱེ་བ་དང་རྗེས་སུ་མཐུན་པ་དང་། གོང་སའི་ཏིང་ངེ་འཛིན་སྐྱེ་བ་དང་
རྗེས་སུ་མཐུན་པ་དང་། ཐར་ལམ་ཟག་མེད་སྐྱེ་བ་དང་རྗེས་སུ་མཐུན་པའི་དག་པ་བའོ། །སྲིད་རྩེ་ལ་
ཁྱད་པར་ཆ་མཐུན་མེད་དེ། དེའི་གོང་ན་ས་གཞན་མེད་པའི་ཕྱིར་རོ། ། ཟག་མེད་ཀྱི་སྙོམས་འཇུག་
ནི་འཇིག་རྟེན་ལས་འདས་པའི་སེམས་རྩེ་གཅིག་པའོ། ། །
རྣམ་གཞག་གཏན་ལ་དབབ་པ་ལ་དྲུག་སྟེ། བསམ་གཏན་ཡན་ལག་གིས་རྣམ་པར་གཞག་པ་
དང༌། གཟུགས་མེད་དམིགས་པས་རྣམ་པར་གཞག་པ་དང་། ཉོན་མོངས་ཅན་ལ་སོགས་པ་དཔྱད་
པས་རྣམ་པར་གཞག་པ་དང་། གྲངས་རིམ་སྒོམ་པས་རྣམ་པར་གཞག་པ་དང་། གྲུབ་རྟགས་དབྱེ་
བས་རྣམ་པར་གཞག་པ་དང་། ངེས་ཚིག་རྣམ་གྲངས་ཀྱིས་རྣམ་པར་གཞག་པའོ། ། དང་པོ་ལ་བཞི་
སྟེ༑ ཡན་ལག་གི་མི་མཐུན་ཕྱོགས། ཡན་ལག་གི་དབྱེ་བ། དབྱེ་བ་སོ་སོའི་དོན། དེའི་གྲངས་ངེས་
སོ༑ ༑དེ་ལ་དང་པོ་ནི། བསམ་གཏན་དང་པོའི་མི་མཐུན་ཕྱོགས་གང་ཞེ་ན། ལྔ་སྟེ། འདོད་པའི་
འདོད་ཆགས་དང་། གནོད་སེམས་དང་། རྣམ་འཚེ་དང་། རྣམ་རྟོག་དང་། སྡུག་བསྔལ་ཡིད་མི་བདེ་
བ་དང་། འཆལ་བའི་ཚུལ་ཁྲིམས་དང་། རྣམ་པར་གཡེང་བའོ། ། དེ་ཡང་དང་པོ་གསུམ་གཅིག་ཏུ་
བྱས་པས་ལྔ་ཡིན་ནོ། ། དེ་ལ་འདོད་པའི་འདོད་ཆགས་སོགས་དང་། རྣམ་རྟོག་དང་། འཆལ་ཚུལ་
ནི་གཉེན་པོ་སྐྱེ་བའི་བར་ཆད་དོ། །སྡུག་བསྔལ་རགས་པ་དང་ཡིད་མི་བདེ་བ་གཉིས་གཅིག་ཏུ་བྱས་
པ་ནི་ཕན་ཡོན་འགྲུབ་པའི་བར་ཆད་དོ། །རྣམ་པར་གཡེང་བ་ནི་ངོ་བོ་གནས་པའི་བར་ཆད་དོ། །
-298-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བསམ་གཏན་གཉིས་པའི་མི་མཐུན་ཕྱོགས་གང་ཞེ་ན། བསམ་གཏན་དང་པོའི་འདོད་
ཆགས་དང་། རྟོག་དཔྱོད་དང་། རྒོད་པ་དང་། སྡུག་བསྔལ་དང་། ཏིང་ངེ་འཛིན་ནི་མ་སྨིན་པའོ། །དེ་
ལ་དང་པོ་གསུམ་ནི་གཉེན་པོ་སྐྱེ་བའི་བར་ཆད་དོ །སྡུག་བསྔལ་ནི་ཕན་ཡོན་འགྲུབ་པའི་བར་ཆད་
དོ༔ མཐའ་མ་ནི་ངོ་བོ་གནས་པའི་བར་ཆད་དོ། ། བསམ་གཏན་གསུམ་པའི་མི་མཐུན་ཕྱོགས་གང་
ཞེ་ན། བསམ་གཏན་གཉིས་པའི་འདོད་ཆགས་དང་། དགའ་བ་དང་། ཡིད་བདེ་བ་དང་། ཏིང་ངེ་
འཛིན་མ་རྫོགས་པའོ། །དེ་ལ་དང་པོ་ནི་གཉེན་པོ་སྐྱེ་བའི་བར་ཆད་དོ །བར་པ་གཉིས་ནི་ཕན་ཡོན་
འགྲུབ་པའི་བར་ཆད་དོ། ། མཐའ་མ་ནི་ངོ་བོ་གནས་པའི་བར་ཆད་དོ། ། བསམ་གཏན་བཞི་པའི་མི་
མཐུན་ཕྱོགས་གང་ཞེ་ན། ལྔ་སྟེ། བསམ་བསྟན་གསུམ་པའི་འདོད་ཆགས་དང་། དབུགས་རྔུབ་པ་
དང༌། དབྱུང་བ་དང་། བདེ་བ་རྩོལ་བ་དང་། ཏིང་ངེ་འཛིན་མ་དག་པའོ། ། དེ་ལ་དང་པོ་གསུམ་ནི་
གཉེན་པོ་དང་
། བར་པ་ནི་ཕན་ཡོན་དང་། མཐའ་མ་ནི་ངོ་བོ་གནས་པའི་བར་ཆད་དོ། །
དབྱེ་བ་ལ། བསམ་གཏན་དང་པོ་ལ་ཡན་ལག་ལྔ་སྟེ། རྟོག་དཔྱོད་དགའ་བདེ། སེམས་རྩེ་
གཅིག་པའོ། ། གཉིས་པ་ལ་ཡན་ལག་བཞི་སྟེ། ནང་རབ་དང་། དགའ་བདེ་གཉིས། སེམས་རྩེ་
གཅིག་པའོ། ། གསུམ་པ་ལ་ལྔ་སྟེ། བཏང་སྙོམས། དྲན། ཤེས་བཞིན། བདེ་བ། སེམས་རྩེ་གཅིག་
པའོ། ། བཞི་པ་ལ་ཡན་ལག་བཞི་སྟེ། དྲན་པ་དང་། བཏང་སྙོམས་ཡོངས་སུ་དག་པ། སྡུག་བསྔལ་
ཡང་མ་ཡིན་བདེ་བ་ཡང་མ་ཡིན་པའི་ཚོར་ག སེམས་རྩེ་གཅིག་པ་ཉིད་དོ། ། ཕྱེ་བ་སོ་སོའི་དོན་ནི།
བསམ་གཏན་དང་པོའི་རྟོག་པ་ནི་སེམས་པ་རྩིང་བ་སྟེ། ས་གོང་འོག་གི་སྐྱོན་ཡོན་རགས་པ་འཚོལ་
བའི་རྣམ་པ་ཅན་ནོ། ། དཔྱོད་པ་ནི་སེམས་ཞིབ་པ་སྟེ། སྐྱོན་ཡོན་ཕྲ་བ་འཚོལ་བའི་རྣམ་པ་ཅན་
ནོ། ། དེ་གཉིས་ནི་གཉེན་པོའི་ཡན་ལག་ཡིན་ཏེ། འདོད་པའི་འདོད་ཆགས་ལ་སོགས་པ་བསམ་
གཏན་དང་པོའི་མི་མཐུན་ཕྱོགས་རྣམས་སྤོང་བར་བྱེད་པའི་ཕྱིར་རོ། །
དགའ་བདེའི་དོན་ལ་བྱེ་བྲག་སྨྲ་བ་ན་རེ། བསམ་གཏན་དང་པོ་གཉིས་ན་དགའ་བ་ནི་
སེམས་ཀྱི་ཚོར་བ་ཡིན་ལ། བདེ་བ་ནི་ཤིན་ཏུ་སྦྱངས་པ་ལ་བདེ་ཞེས་བཏགས་པ་ཡིན་ཞིང་། བསམ་
གཏན་གསུམ་པ་ནི་བདེ་བ་ནི་ཚོར་བ་བདེ་བ་མཚན་ཉིད་པ་ཡིན་ནོ ། དེའི་རྒྱུ་མཚན་སྙོམས་པར་
-29-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
འཇུག་པའི་བསམ་གཏན་གཉིས་ན་བདེ་བའི་དབང་པོ་དང་མི་ལྡན་པའི་ཕྱིར་ཏེ དེ་གཉིས་ན་ལུས་
ཀྱི་ཚོར་བ་ཡིན་པར་མི་རུང་སྟེ། སྙོམས་པར་འཇུག་པ་ལ་རྣམ་པར་ཤེས་པའི་ཚོགས་ལྔ་མེད་པའི་
ཕྱིར་རོ། ། སེམས་ཀྱི་ཚོར་བ་ཡིན་པའང་མི་རུང་སྟེ། འདིར་དགའ་བ་ཡོད་ཅིང་ཡིད་བདེ་བ་ཡང་
ཡིན་ལ། བདེ་བ་དང་ཡིད་བདེ་བ་གཉིས་ཅིག་ཅར་འབྱུང་བ་མེད་པའི་ཕྱིར་རོ་ཞེས་ཟེར་རོ། །དེ་ནི་
མ་ཡིན་ཏེ། བསམ་གཏན་གསུམ་ཆར་ན་ཡང་ལུས་ཀྱི་བདེ་བ་ཁོ་ན་ཡན་ལག་ཏུ་བཞག་པ་ཡིན་
ནོ༑ ༑འོ་ན་མདོ་ལས། བདེ་བའི་དབང་པོ་ནི་ལུས་ཀྱི་ཚོར་བ་དང་། སེམས་ཀྱི་ཚོར་བ་སིམ་པ་སྐྱེ་བ་
ཞེས་གསུངས་པ་ཇི་ལྟར་ཞེ་ན། ཚིག་དེ་ནི་འགའ་ཞིག་གིས་སྒྲོ་བཏགས་པ་ཡིན་ཏེ། སྡེ་པ་གཞན་
ཐམས་ཅད་ཀྱི་ལུང་ལས། ལུས་ཀྱི་ཞེས་བྱ་བ་ཁོ་ན་འབྱུང་བའི་ཕྱིར་དང་། བདེ་བ་ལུས་ཀྱིས་མྱོང་
ལ་རང་གི་སྒྲས་གསུངས་པའི་ཕྱིར་དང་། བསམ་གཏན་བཞི་པ་ལ་ཤིན་ཏུ་སྦྱངས་པ་ཡང་ཡང་བདེ་
བ་ལ་སྨོས་པའི་ཕྱིར་དང་། བདེ་བ་སྐྱེ་བ་དང་མཐུན་པའི་ཤིན་ཏུ་སྦྱངས་པ་བདེ་བར་བརྗོད་ན།
གསུམ་པའི་ཤིན་ཏུ་སྦྱངས་པའང་བདེ་བར་གསུངས་རིགས་པའི་ཕྱིར་དང། དེ་བཏང་སྙོམས་ཀྱིས་
བཅོམ་པ་ཡིན་ན། སྔ་མ་གཉིས་པས་གསུམ་པ་ཁྱད་པར་དུ་འཕགས་པས། བཏང་སྙོམས་ཀྱིས་དེ་
འཕེལ་བར་འོས་པ་བཅོམ་པ་ནི་མི་རིགས་པའི་ཕྱིར་དང་། འཕགས་པ་ཉན་ཐོས་རབ་ཏུ་དབེན་
པའི་བདེ་བ་ལུས་ཀྱིས་མངོན་སུམ་དུ་བྱས་ནས་རྫོགས་པར་གནས་སོ་ཞེས་བྱ་བའི་མདོ་འདི་ལས་
ཀྱང་ཤིན་ཏུ་སྦྱངས་པ་དང་བདེ་བ་གཉིས་ཐ་དད་པ་ཁོ་ན་འབྱུང་བས། ཤིན་ཏུ་སྦྱངས་པ་ལ་བདེ་
བར་བཞག་པ་མ་ཡིན་པའི་ཕྱིར་རོ། ། གལ་ཏེ་སྙོམས་པར་འཇུག་པ་ལ་ཇི་ལྟར་ལུས་ཀྱི་རྣམ་པར་
ཤེས་པ་འབྱུང་ཞེ་ན། སྒོམ་པའི་ཁྱད་པར་ལས་སྐྱེས་པ་ཤིན་ཏུ་སྦྱངས་པ་ཞེས་བྱ་བ་བདེ་བ་མྱོང་
བར་འགྱུར་བའི་རླུང་གིས་ལུས་ལ་རྒྱས་པའོ། ། གལ་ཏེ་ཕྱི་རོལ་ཏུ་གཡེང་བའི་ཕྱིར་ཏིང་ངེ་འཛིན་
ཉམས་པར་འགྱུར་རོ་ཞེ་ན། མ་ཡིན་ཏེ། ཏིང་ངེ་འཛིན་ལས་སྐྱེས་པ་ལུས་ཀྱི་ནང་དུ་བྱུང་བའི་ལུས་
ཀྱི་བདེ་བ་ནི་ཏིང་ངེ་འཛིན་དང་མཐུན་པའི་ཕྱིར་རོ། ། འདི་ནི་ཉན་ས་ལས་ཀྱང་བཞེད་དོ། ། ལུས་
ཐམས་ཅད་རྒྱས་ཏེ་གང་བ་བཞིན་དུ་སྣང་བར་འགྱུར་རོ་ཞེས་བྱ་བ་དང། དབེན་པ་ལས་སྐྱེས་པའི་
དགའ་བ་དང་། བདེ་བ་ལས་ཡོངས་སུ་ཚིམ་པར་བྱེད་དོ་ཞེས་བྱ་བ་དང་། བདེ་བ་ནི་ལུས་ཀྱི་མྱོང་
-3}{j-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༤
ལ་ཞེས་བྱ་བ་ནི་དེའི་ཚེ་ན་གཟུགས་ཀྱི་ལུས་དང་། ཡིད་ཀྱི་ལུས་ཀྱིས་ཚོར་བའི་བདེ་བ་ཤིན་ཏུ་
སྦྱངས་པའི་བདེ་བ་སོ་སོར་མྱོང་བར་བྱེད་པ་ཡིན་ནོ་ཞེས་གསུངས་པའི་ཕྱིར་རོ། ། དགའ་བདེ་དེ་
གཉིས་ནི་ཕན་ཡོན་གྱི་ཡན་ལག་ཡིན་ཏེ། དེ་དག་གིས་བསམ་གཏན་པ་རྣམས་ཀྱི་ལུས་སེམས་ལ་
ཕན་འདོགས་པའི་ཕྱིར་རོ། ། སེམས་རྩེ་གཅིག་པ་ནི་དེ་གཉིས་ཀའི་གནས་ཀྱི་ཡན་ལག་ཡིན་ཏེ དེ་
ལ་བརྟེན་ནས་གཉེན་པོ་དང་ཕན་ཡོན་གྱི་ཡན་ལག་རྣམས་འཇུག་པའི་ཕྱིར་རོ། ། དེ་བཞིན་དུ་
བསམ་གཏན་གཉིས་པའི་དྲན་ཤེས་བཞིན་བཏང་སྙོམས་ཀྱི་རང་བཞིན་དུ་གྱུར་པའི་ནང་རབ་ཏུ་
དང་བ་ནི་རྟོག་དཔྱོད་ཀྱི་རྙོག་པ་སོགས་ཀྱི་གཉེན་པོའི་ཡན་ལག་གོ། ཏིང་ངེ་འཛིན་ལས་སྐྱེས་པའི་
དགའ་བ་དང་། བདེ་བ་ནི་ཕན་ཡོན་གྱི་ཡན་ལག་གོ གནས་ཀྱི་ཡན་ལག་ནི་འདྲའོ། ། །
དེ་བཞིན་དུ་བསམ་གཏན་གསུམ་པའི་དྲན་པ་དང་ཤེས་བཞིན་དང་འདུ་བྱེདདང་བཏང་
སྙོམས་རྣམས་ནི་གཉེན་པོའི་ཡན་ལག་གོ ། དགའ་བ་མེད་པའི་བདེ་བ་ནི་ཕན་ཡོན་གྱི་ཡན་ལག་གོ་
གནས་ཀྱི་ཡན་ལག་ནི་འདྲའོ། ། དེ་བཞིན་དུ་བསམ་གཏན་བཞི་པའི་དྲན་པ་དང་བཏང་སྙོམས་
ཡོངས་སུ་དག་པ་ནི་གཉེན་པོའི་ཡན་ལག་གོ། ཚོར་བ་བཏང་སྙོམས་ནི་ཕན་ཡོན་གྱི་ཡན་ལག་གོ།
གནས་ཀྱི་ཡན་ལག་ནི་འདྲའོ། ། ཅིའི་ཕྱིར་བསམ་གཏན་དང་པོ་གཉིས་ན་དྲན་ཤེས་བཞིན་བཏང་
སྙོམས་ཡོད་ཀྱང་གཉེན་པོའི་ཡན་ལག་ཏུ་མ་བཞག་ཅེ་ན། དང་པོ་ན་ནི་དྲན་པ་སོགས་ཡོད་ཀྱང་
རྟོག་དཔྱོད་ཀྱིས་མངོན་པར་བསྒྲུབས་པས་རང་གི་ངོ་བོ་ལས་མི་བྱེད་པའི་ཕྱིར་ཡན་ལག་ཏུ་མ་
བཞག་ལ། གཉིས་པ་ན་ནི་རང་གི་ལས་བྱེད་ཀྱང་དགའ་ནས་ཀུན་དཀྲིས་པའི་ཕྱིར་རང་མིང་གིས་
མ་སྨོས་པར་ནང་རབ་དུ་དང་བ་ཞེས་པའི་མིང་གིས་བསྟན་ཏོ། ། །
བསམ་གཏན་གསུམ་པ་ན་ནི་དགའ་བའི་ཀུན་དཀྲིས་ལས་གྲོལ་བའི་ཕྱིར་དྲན་པ་ཞེས་
སོགས་རང་གི་མིང་སྨོས་ལ། བཞི་པ་ནི་བསམ་གཏན་གྱི་སྐྱོན་ཐམས་ཅད་ལས་གྲོལ་བའི་ཕྱིར་དྲན་
པ་དང་བཏང་སྙོམས་ལ་ཡོངས་སུ་དག་པའི་སྒྲ་སྨོས་སོ། ། ཅིའི་ཕྱིར་བཞི་པ་ལ་ཤེས་བཞིན་མ་
བཞག་ཅེ་ན། བྱིང་རྒོད་གྱི་བྱ་ར་བྱེད་མི་དགོས་པའི་ཕྱིར་རོ། ། གཉེན་པོ་དང་པོ་གཉིས་ལ་བྱེ་བྲག་
ཅི་ཡོད་ཅེ་ན། རྟོག་དཔྱོད་ལས་འདོད་ཆགས་དང་བྲལ་མ་བྲལ་གྱི་བྱེ་བྲག་གིས་ཏིང་ངེ་འཛིན་གྱི་
-3jj-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར,
རྣམ་པ་མ་རྫོགས་པ་དང་རྫོགས་པའི་ཁྱད་པར་ཡོད་དོ། གཉིས་པ་དང་གསུམ་པ་ལ་ཁྱད་པར་ཅི་
ཡོད་ཅེ་ན། དགའ་བ་ལ་འདོད་ཆགས་དང་བྲལ་མ་བྲལ་གྱི་བྱེ་བྲག་གིས་ཕན་འདོགས་པ་མ་རྫོགས་
པ་དང་རྫོགས་པའི་ཁྱད་པར་ཡོད་དོ། ། གསུམ་པ་དང་བཞི་པ་ལ་ཁྱད་པར་ཅི་ཡོད་ཅེ་ན བསམ་
གཏན་གྱི་སྐྱོན་ཐམས་ཅད་ལས་གྲོལ་མ་གྲོལ་གྱི་བྱེ་བྲག་གི་ཡོངས་སུ་དག་པ་རྫོགས་མ་རྫོགས་ཀྱི་
ཁྱད་པར་ཡོད་དོ། ། །
གྲངས་ངེས་ནི། དེ་ནི་སྒོམ་པའི་རིམ་པ་ལས་འདིར་རེ་ཞིག་རྣལ་འབྱོར་པས་འདོད་པའི་
ཉེས་དམིགས་སོགས་ལ་རྟོག་ཅིང་དཔྱོད་པའི་སྒོ་ནས་འདོད་པའི་འདོད་ཆགས་ལ་སོགས་པ་སྡུག་
བསྔལ་གྱི་རྩ་བར་རིག་ནས་སྤོང་བར་བྱེད་དེ། དེ་སྤངས་པས་དབེན་པ་ལས་སྐྱེས་པའི་ཤིན་ཏུ་
སྦྱངས་པས་ཐོབ་པའི་དགའ་བ་དང་བདེ་བ་ཅན་གྱི་བསམ་གཏན་དང་པོ་མངོན་དུ་བྱེད་དོ ། དེའི་
འོག་ཏུ་རྟོག་དཔྱོད་ལ་ཆགས་པ་ཡང་སེམས་འཁྲུག་པར་བྱེད་པས་བསམ་གཏན་གྱི་ཚད་མར་
མཐོང་ནས་ནང་རབ་ཏུ་དང་བས་ཡོངས་སུ་སྤོང་བར་བྱེད་དེ། དེ་སྤངས་པས་ཏིང་ངེ་འཛིན་ལས་
སྐྱེས་པའི་ཤིན་ཏུ་སྦྱངས་པས་ཐོབ་པའི་དགའ་བ་དང་བདེ་བ་ཅན་གྱི་བསམ་གཏན་གཉིས་པ་།
མངོན་དུ་བྱེད་དོ། ། དེའི་འོག་ཏུ་དགའ་ཡང་ཡིད་གཡོ་བར་བྱེད་པ་ཉིད་ཀྱིས་ཏིང་ངེ་འཛིན་དང་
མཆོག་ཏུ་འགལ་བར་མཐོང་ནས་དྲན་པ་དང་ཤེས་བཞིན་དང་བཏང་སྙོམས་ཀྱིས་དེ་མངོན་སུམ་
དུ་སྤོང་བར་བྱེད་དེ། དེ་སྤངས་པས་སེམས་ཀྱི་ཚོར་བ་དགའ་བ་མེད་པའི་ལུས་དང་ཤིན་ཏུ་སྦྱངས་
པའི་བདེ་བ་ཅན་གྱི་བསམ་གཏན་གསུམ་པ་མངོན་དུ་བྱེད་དོ །དེའི་འོག་ཏུ་བདེ་བ་ཡང་སྲེད་པ་སྐྱེ་
བའི་རྒྱུར་མཐོང་སྟེ། བསམ་གཏན་དག་པའི་དྲི་མའོ་ཞེས་ངེས་པར་བྱས་ནས་དྲན་པ་དང་བཏང་
སྙོམས་ཡོངས་སུ་དག་པ་གཉིས་ཀྱིས་དེ་སྤོང་བར་བྱེད་དེ་ དེ་སྤངས་པས་ཚོར་བ་བདེ་བ་ཡང་
སྤངས། སྡུག་བསྔལ་ཡང་སྤངས་པའི་ཕྱིར་ཚོར་བ་བཏང་སྙོམས་ཅན་གྱི་བསམ་གཏན་བཞི་པ་
མངོན་དུ་བྱེད་དོ་ཞེས་འབྱུང་བ་ལྟར་གཉེན་པོ་དང་ཕན་ཡོན་དང་། གནས་ཀྱི་ཡན་ལག་གསུམ་གྱི་
དབང་དུ་བྱས་ནས་དེ་ལྟར་རྣམ་པར་གཞག་པ་ཡིན་ནོ། །འོ་ན་ཚོར་བ་བདེ་བ་དང་། ཤིན་ཏུ་སྦྱངས་
པའི་བདེ་བ་ལ་ཁྱད་ཅི་ཡོད་ཅེ་ན། ཚོར་བ་བདེ་བ་ནི་སིམ་པ་ཡིན་ལ། ཤིན་ཏུ་སྦྱངས་པའི་བདེ་བ་
-302-



གྲོགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ནི་གཉིས་ཏེ། ཤིན་ཏུ་སྦྱངས་པ་ལས་ཐོབ་པའི་བདེ་བ་དང་། ཤིན་ཏུ་སྦྱངས་པ་ཉིད་བདེ་བར་
བཞག་པའོ། ། དེ་ལ་དང་པོ་ནི་ཤིན་ཏུ་སྦྱངས་པའི་དབང་གིས་ཚོར་བ་སིམ་པ་སྐྱེས་པ་ཡིན་ཏེ
བསམ་གཏན་དང་པོའི་གནས་སྐབས་སུ་བདེ་བས་ལུས་གང་བ་ལྟ་བུའོ ། གཉིས་པ་ནི་ལུས་སེམས་
ལས་སུ་མི་རུང་བའི་གནས་ངན་ལེན་དང་བྲལ་བ་ཉིད་བདེ་བར་བཞག་པ་ཡིན་ཏེ བསམ་གཏན་
གསུམ་པའི་ཡིད་ཀྱི་ཤིན་ཏུ་སྦྱངས་པའི་བདེ་བ་ལྟ་བུའོ། །དེས་ན་བསམ་གཏན་བཞི་པར་ཡང་ཚོར་
བ་བདེ་བས་དཀྲིས་པ་སྤོང་བ་ཡིན་གྱི ཤིན་ཏུ་སྦྱངས་པའི་བདེ་བ་སྤོང་བ་མ་ཡིན་ཏེ། དེ་ནི་
འཕགས་པ་རྣམས་ཀྱིས་བསྔགས་པའི་གནས་པ་ཟབ་མོ་ཡིན་པའི་ཕྱིར་རོ། །
གཉིས་པ་གཟུགས་མེད་དམིགས་པས་རྣམ་པར་གཞག་པ་ནི། དེ་ལྟར་བསམ་གཏན་རྣམས་
ཀྱི་ཚོར་བ་ལས་ངེས་པར་བྱུང་ནས། དེའི་འོག་ཏུ་རྣལ་འབྱོར་པ་འདུ་ཤེས་རགས་པ་ལས་ངེས་
པར་འབྱུང་བའི་ཕྱིར་གཟུགས་མེད་ཀྱི་སྙོམས་འཇུག་བསྒོམ་པར་བྱ་སྟེ། དེ་ལ་ནམ་མཁའ་མཐའ་
ཡས་སྐྱེ་མཆེད་ནི་སྦྱོར་བའི་དུས་སུ་གཟུགས་དང་ཐོགས་པ་དང་སྣ་ཚོགས་པའི་འདུ་ཤེས་རྣམས་
བཤིག་ནས། ཆོས་འདི་དག་ནི་ནམ་མཁའ་མཐའ་ཡས་སོ་སྙམ་དུ་མོས་ཤིང། དངོས་གཞིའི་དུས་
སུ་དེ་ཉིད་མངོན་དུ་གྱུར་པའོ། ། རྣམ་ཤེས་མཐའ་ཡས་ནི་ནམ་མཁའ་མཐའ་ཡས་སོ་སྙམ་དུ་ཡིད་
ལ་བྱེད་པའི་རྣམ་ཤེས་དེ་ཉིད་རྣམ་པར་ཤེས་པ་ཙམ་གྱི་ངོ་བོ་མཐའ་ཡས་པ་ཡིན་ནོ་སྙམ་དུ་མོས་
པ་དེ་ཉིད་མངོན་དུ་གྱུར་པའོ། ། ཅི་ཡང་མེད་པ་ནི་དེ་ལས་འདས་ནས་གཟུང་བྱ་ཅི་ཡང་མེད་དོ་
སྙམ་དུ་ཡིད་ལ་བྱས་པས་དེ་ཉིད་མངོན་དུ་གྱུར་པའོ། ། སྲིད་རྩེ་ནི་དེ་ལས་ཀྱང་འདས་ནས་འདུ་
ཤེས་ནི་ནད་དང་འབྲས་དང་ཟུག་རྔུའོ། ། འདུ་ཤེས་མེད་པ་ནི་ཀུན་ཏུ་རྨོངས་པའོ། །དེ་བས་ན་འདུ་
ཤེས་མེད་མིན་ཡོད་མིན་ནི་མཆོག་ཏུ་ཞི་བ་གྱ་ནོམ་པའོ་ཞེས་ཡིད་ལ་བྱས་པས་དེ་ཉིད་མངོན་དུ་
གྱུར་པའོ། ། དེ་ལ་ཅི་ཡང་མེད་པ་མངོན་དུ་གྱུར་པ་ནི་ཅི་ཡང་ཡོད་པའི་འདུ་ཤེས་རྣམ་པར་མི་
འབྱུང་བའོ། །ཡོད་མིན་མེད་མིན་མངོན་དུ་གྱུར་པ་ནི། འཛིན་སྟངས་གང་ཡང་མི་སྦྱོར་བས་ཡོད་པ་
མ་ཡིན་ལ། འགོག་པའི་སྙོམས་འཇུག་ལྟར་མ་ཡིན་པས་མེད་པ་མ་ཡིན་པའོ། ། །
གསུམ་པ་ལ་སྤྱིར་དཔྱད་པ་དང་། ཉོན་མོངས་ཅན་བྱེ་བྲག་ཏུ་དཔྱད་པ་གཉིས་སོ། ། དང་པོ་
-3tj3-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར། །
ལ་དཔྱད་པ་ནི་ཁ་ཅིག་མཛདན་རེ། སྲིད་རྩེའི་དངོས་གཞི་ན་ཟག་མེད་མེད་དེ། འདུ་ཤེས་ཀྱི་རྒྱུ་བ་
ཡོངས་སུ་མི་གསལ་བས་འཕགས་ལམ་གྱི་རྟེན་དུ་མི་འགྱུར་བའི་ཕྱིར་རོམ འཕགས་ལམ་དུ་མི་
འགྱུར་བའི་ཕྱིར་རོ་ཞེས་ཟེར་རོ། ། དེ་ནི་ཐེག་ཆེན་ཐུན་མོང་མ་ཡིན་པ་ཁོ་བོ་ཅག་ལྟར་ན་ངེས་པ་
མེད་དེ། བྱང་སེམས་འཕགས་པའི་ཐོད་རྒལ་གྱི་སྙོམས་འཇུག་རྣམས་འཕགས་ལམ་ཡིན་པའི་ཕྱིར་
དང༌། འདིར་ཡང་འཇིག་རྟེན་ལས་འདས་པའི་ལམ་དུ་སྒྲུབ་པའི་ཕྱིར་རོ། ། དེས་ན་དངོས་གཞི་
ཐམས་ཅད་ལ་ཉོན་མོངས་ཅན་དང་། དག་བ་དང་། ཟག་མེད་གསུམ་ཆར་ཡོད་དོ། །ཉེར་བསྡོགས་
རྣམས་ལས་དང་པོ་མ་དག་པ་བ་དང་། ཟག་མེད་གཉིས་ཀར་ཡོད་ཅིང་། ལྷག་མ་རྣམས་ལ་དག་པ་
བ་འབའ་ཞིག་ཡོད་དོ། ། ཉེར་བསྡོགས་ཐམས་ཅད་ཀྱང་འདོད་ཆགས་དང་བྲལ་བར་བྱེད་པའི་
རྣམ་པ་ཁོ་ནས་འཇུག་པའི་ཕྱིར་ཉོན་མོངས་ཅན་ནི་མི་འབྱུང་སྟེ། སྲེད་པ་དང་བཅས་པ་དག་གིས་
ནི་ཉོན་མོངས་པ་སྤོང་བར་མི་ནུས་པའི་ཕྱིར་རོ། ། ཅིའི་ཕྱིར་ཉེར་བསྡོགས་གཞན་རྣམས་ལ་ཟག་
མེད་མི་འབྱུང་ཞེ་ན། འོག་མའི་དངོས་གཞི་མ་ཐོབ་པར་གོང་མའི་ཉེར་བསྡོགས་མི་འབྱུང་ལ། གོང་
མའི་ཉེར་བསྡོགས་ལ་བརྟེན་པ་བས། འོག་མའི་དངོས་གཞི་ལ་བརྟེན་པ་ལམ་སླ་བར་གཟིགས་
པའི་ཕྱིར་རོ། ། ཅིའི་ཕྱིར་དང་པོའི་ཉེར་བསྡོགས་ལ་ཟག་མེད་ཡོད་ཅེ་ན དངོས་གཞི་མ་ཐོབ་པའི་
རྒྱུན་ཞུགས་ལ་སོགས་པ་རྣམས་ནི། དང་པོའི་ཉེར་བསྡོགས་ཁོ་ན་ལ་བརྟེན་པ་ལམ་མི་གྲུབ་སྟེ།
འཇིག་རྟེན་ལས་འདས་པའི་འཕགས་ལམ་རྣམ་ཞི་ལྷག་ཟུང་འབྲེལ་གྱི་ལམ་ཡིན་པས་མཉམ་པར་
བཞག་པའི་སེམས་ལ་ནི་བརྟེན་དགོས་ག དངོས་གཞིའི་སེམས་ནི་མ་ཐོབ་པའི་ཕྱིར་རོ། །
གཉེན་པོ་དང་དམིགས་རྣམ་དཔྱད་པ་ནི། གལ་ཏེ་ཉོན་མོངས་ཅན་གྱིས་ཆགས་པ་དང་བྲལ་
བར་བྱེད་མི་ནུས་ན་དག་པ་བ་དང་ཟག་མེད་ཐམས་ཅད་ཀྱིས་ནུས་སམ་ཞེ་ན། སྔར་བཤད་པ་
ལྟར་ཉེར་བསྡོགས་ཐམས་ཅད་ཀྱིས་ནི་ནུས་ལ། དངོས་གཞི་ཟག་བཅས་རྣམས་ཀྱིས་རང་ས་དང་
གོང་སའི་གཉེན་པོ་དངོས་སུ་བྱེད་པར་མི་ནུས་ཏེ། རང་སའི་སྲེད་པས་བཅིངས་པའི་ཕྱིར་དང་།
གོང་ས་ལས་དམན་པའི་ཕྱིར་རོ། ། ཟག་མེད་རྣམས་ཀྱིས་ནི་ནུས་པ་ཡིན་ནོ། ། དམིགས་པ་ནི་མཛོད་
ལས། སྲེད་བཅས་རང་གི་སྲིད་ལ་དམིགས། །ཞེས་སོགས་ཟེར་མོད། འདི་ལ་དཔྱད་པར་བྱ་བ་མང་
-34}4-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
དུ་ཡོད་དེ་སྤྲོས་པས་ཆོག་གོ ། །
གཉིས་པ་ནི། སྲེད་པ་ཤས་ཆེ་བའི་བསམ་གཏན་ནི། འདི་ན་ལ་ལ་ཐོག་མ་ཁོ་ནར་བསམ་
གཏན་ལ་སྙོམས་པར་ཞུགས་པའི་ཕན་ཡོན་ནི་ཐོས་ལ། ངེས་པར་འབྱུང་བའི་ཐབས་ནི་མི་ཤེས་པ་
དག་དེའི་ཕན་ཡོན་མཐོང་ནས་བརྩོན་པའི་རྒྱུས་བསམ་གཏན་ལ་སྙོམས་པར་ཞུགས་ལ་རོ་མྱང་
བར་བྱེད་དོ། །ལྟ་བ་ཤས་ཆེ་བ་ནི། འདི་ན་ལ་ལ་འཇིག་རྟེན་རྟག་པའོ་ཞེས་བྱ་བ་ལ་སོགས་པ་རང་
ལྟ་བ་དེ་ལྟ་བུས་བདག་གྲོལ་དུ་འགྱུར་ཏེ་སྙོམས་པར་འཇུག་གོ་ཞེས་ཐོས་ནས་བརྩོན་པའི་རྒྱུས་
བསམ་གཏན་ལ་སྙོམས་པར་འཇུག་ལ་དེའི་འོག་ཏུ་བསྐལ་པ་དུ་མའི་སྔོན་གྱི་ལུས་སོགས་རྗེས་སུ་
དྲན་ནས། བདག་དང་འཇིག་རྟེན་རྟག་གོ་སྙམ་དུ་སེམས་ཤིང་། ཏིང་ངེ་འཛིན་དེ་ལས་ལངས་ཏེ།
ལྟ་བ་དེ་ཉིད་བརྟན་པོར་བྱེད་པའོ། ། ང་རྒྱལ་ཤས་ཆེ་བ་ནི། ཆེ་གེ་མོ་བསམ་གཏན་ལ་སྙོམས་པར་
ཞུགས་སོ་ཞེས་ཐོས་ནས་དེ་བས་བདག་ལྷག་གོ་ཞེས་བསམ་གཏན་ལ་སྙོམས་པར་ཞུགས་ཅིང་། །
ཞུགས་ནས་ཀྱང་ཁྱད་པར་ཐོབ་པ་ན་རློམ་སེམས་སུ་བྱེད་པའོ། ། ཐེ་ཚོམ་ཤས་ཆེ་བ་ནི་འདི་ན། ལ་
ལ་རང་བཞིན་གྱིས་དབང་པོ་རྟུལ་ཞིང་སྔོན་ཞི་གནས་དཔྱད་པའི་རྒྱུས་སྙོམས་པར་འཇུག་ལ། །
ཞུགས་ནས་ཀྱང་བདེན་པ་རྣམས་རྟོགས་པར་བྱ་བའི་ཕྱིར་བརྩོན་པར་བྱེད་མོད་ཀྱི འོན་ཀྱང་
ཤིན་ཏུ་བླུན་པའི་ཕྱིར་བདེན་པ་རྣམས་རྟོགས་ནི་མི་ནུས་ལ། གཞན་དག་གིས་རྟོགས་པ་ལ་སོམ་ཉི་
ཟ་བར་བྱེད་པའོ། ། ཅི་ཉོན་མོངས་ཅན་གྱི་བསམ་གཏན་འདི་ལ་སྔར་བཤད་པའི་བསམ་གཏན་གྱི་
ཡན་ལག་རྣམས་ཚང་བར་ཡོད་དམ་མེད་ཅེ་ན། ཁ་ཅིག་མཛོདན་རེ། དང་པོ་ལ་དབེན་པ་ལས་སྐྱེས་
པའི་དགའ་བདེ་མེད། ལྷག་མ་རྣམས་ལ་གཉེན་པོའི་ཡན་ལག་རྣམས་མེད་དེ། ཉོན་མོངས་པས་
རབ་ཏུ་མ་ཞི་བར་བྱས་པའི་ཕྱིར་རོ་ཞེས་ཟེར་རོ། །
གཞན་དག་མཛོད་ལསན་རེ། དང་པོ་གཉིས་ནི་ཤིན་ཏུ་སྦྱངས་པ་དང་། ཕྱི་མ་གཉིས་ན་བཏང་
སྙོམས་མེད་དེ། དེ་གཉིས་ནི་དགེ་བའི་ས་མང་པོ་པ་ཡིན་པའི་ཕྱིར་རོ་ཞེས་ཟེར་རོ། །འགའ་ཞིག་ན་
རེ༔ ཡན་ལག་ཐམས་ཅད་ཆ་འདྲ་བ་དེ་ཙམ་ཡོད་ཀྱི ཡང་དག་པ་ནི་མེད་དེ། ཉོན་མོངས་པས་
རབ་ཏུ་ནོན་པའི་ཕྱིར་རོ། ། དེའི་ཕྱིར་འདི་དག་ནི་སྙོམས་འཇུག་དང་རིགས་མཐུན་པའི་ཕྱིར་
-3j5-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
སྙོམས་འཇུག་ཅེས་བྱ་ཡི། ས་བོན་རུལ་བ་དང་འདྲ་བར་རྣམ་པར་སྨིན་པའི་བསམ་གཏན་དག་
གིས་འབྲས་བུ་མེད་པའི་ཕྱིར་འབྲས་བུ་སྙོམས་འཇུག་གི་བསམ་གཏན་ཡང་དག་པ་མ་ཡིན་ནོ་ཞེས་
སྨྲའོ། ། བཞི་པ་ནི། ཅིའི་ཕྱིར་བསམ་གཏན་བཞི་ཁོ་ནར་ཟད་ཅེ་ན། བཞི་པོ་འདི་ཙམ་གྱིས་སྒོམ་
རིམ་ལས་སྡུག་བསྔལ་ནས་བདེ་བའི་བར་གྱི་ཚོར་བ་ལ་ངེས་པར་འབྱུང་བའི་ཕྱིར་རོ། ། ཅིའི་ཕྱིར་
གཟུགས་མེད་བཞི་ཁོ་ནར་ཟད་ཅེ་ན། འབྲས་དུས་ན་སྐྱེ་བ་བཞིར་ངེས་པའི་ཕྱིར་རམ། བཞི་པོ་
འདི་ཙམ་གྱིས་ཕྱི་ནང་གི་འདུ་ཤེས་རགས་པ་ལས་ངེས་པར་འབྱུང་བའི་ཕྱིར་རོ། ། གོ་རིམ་ཡང་
སྒོམ་པ་པོའི་རྒྱུད་ལ་ཇི་ལྟར་སྐྱེ་བ་དོན་གྱི་རིམ་པ་ཡིན་ནོ ། །
ལྔ་པ་ནི་བསམ་གཏན་ལ་སྙོམས་པར་འཇུག་པའི་ཚེ་ལུས་ས་འོག་ཏུ་བྱིང་བར་སྣང་བ་ལྟ་བུ་
དང༌། གཟུགས་མེད་ལ་སྙོམས་པར་འཇུག་པའི་ཚེ་ལུས་ནམ་མཁའ་ལ་འཕར་བར་སྣང་བ་ལྟ་བུའི་
སྔ་ལྟས་ཀྱི་རྟགས་འབྱུང་ལ། རང་དུས་འདོད་ཆགས་དང་བྲལ་བའི་རྟགས་ནི་གསུམ་སྟེ། འདོད་པ་
ལས། རྟོག་པ་ལས། རྟོག་དཔྱོད་གཉིས་ཀ་ལས་འདོད་ཆགས་དང་བྲལ་བའི་རྟགས་སོ། །དང་པོ་ནི་
འདོད་ཡོན་ལྔ་མཐོང་བ་ན། སྐྱོན་སོ་སོར་ཡང་དག་པར་རིག་ཅིང་འདོད་ཆགས་མི་སྐྱེ་བ་ལ་སོགས་
པའོ། ། གཉིས་པ་ནི། དབང་པོ་མི་འཕྲོ་བ་དང་། བྲེ་མོ་དང་འདུ་འཛིའི་གཏམ་ལ་ཇི་ལྟར་ཡང་མི་
དགའ་བ་དང་། འགྱུར་བ་རགས་པ་འགགས་ནས་རྣམ་པར་འགྱུ་བ་ལ་སོགས་པའོ། ། གསུམ་པ་ནི།
འཇིགས་པ་མེད་པ་དང་འཁྲུག་པ་མེད་པ་དང་གཡོ་བ་མེད་པ་ལ་སོགས་པའོ། ། དེ་ལ་རྟགས་དང་
པོ་བསམ་གཏན་དང་པོའི་དངོས་གཞི་ཙམ་པོ་ནས་ཐོབ་པ་ཡིན་ནོ ། གཉིས་པ་དངོས་གཞི་ཁྱད་
པར་ཅན་ནས་ཐོབ་པ་ཡིན་ནོ། ། གསུམ་པ་ནི་བསམ་གཏན་གཉིས་པ་སོགས་ནས་ཐོབ་པ་ཡིན་
ནོ༑ ༑དེ་ལྟར་ན་སྙོམས་འཇུག་ལ་རྟོག་དཔྱོད་གཉིས་ཀ་ཅན་དང༌། རྟོག་པ་མེད་སྟེ་གསུམ་དུ་ཡང་
དབྱེ། དྲུག་པ་ངེས་ཚིག་ཅིའི་ཕྱིར་བསམ་གཏན་ཞེས་བྱ་ཞེ་ན དམིགས་པ་ལ་བསམ་པ་ཉེ་བར་
བརྟན་པའི་ཕྱིར་རོ། ། ཅིའི་ཕྱིར་བསམ་གཏན་ལ་ཏིང་ངེ་འཛིན་ཞེས་བྱ་ཞེ་ན། རྒྱུན་མི་འཆད་པར་
འཇུག་པའི་ཕྱིར་རོ། ། ཅིའི་ཕྱིར་བསམ་གཏན་ལ་སྙོམས་པར་འཇུག་ཅེས་བྱ་ཞེ་ན དམིགས་པ་ལ་
སེམས་མི་མཉམ་པ་མེད་པར་འཇུག་པའི་ཕྱིར་རོ། །ཞི་གནས་ཀྱི་ངེས་ཚིག་ནི་བཤད་ཟིན་ཏོ། །
-3f06-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༤
བཞི་པ་སྙོམས་འཇུག་གི་འབྲས་བུ་ལ་རྣམ་སྨིན་གྱི་འབྲས་བུ་ནི་བསམ་གཏན་བཞི་ལ་རེ་རེ་
བཞིན་མཆོག་དམན་གྱི་སྒོ་ནས་ཆུང་ངུ་འབྲིང་ཆེན་པོར་ཡོངས་སུ་བསྒོམས་པས་ཚངས་རིས་་་་་
སོགས་གནས་གསུམ་གསུམ་དུ་སྐྱེའོ། ། བསམ་གཏན་བཞི་པ་སྤེལ་སྒོམ་བྱས་པས་མི་ཆེ་བ་སོགས་
གནས་གཙང་མ་སྔར་སྐྱེ་ཚུལ་ནི་བཤད་ཟིན་ཏོ། ། གཟུགས་མེད་པ་རྣམས་ན་ནི། གནས་གཞན་
མེད་པའི་ཕྱིར་གནས་ཀྱི་སྐྱེ་བ་ཐ་དད་པ་མེད་དོ། །དེར་ཆུང་འབྲིང་ཆེན་པོ་བསྒོམས་པས་གཟུགས་
མེད་པ་རྣམས་སུ་སྐྱེ་བ་མཐོ་དམན་དང་། ངན་པ་དང་བཟང་པོར་མངོན་ནོ། ། འོ་ན་འབྲས་བུ་སྐྱེ་
བའི་བསམ་གཏན་དང་། གཟུགས་མེད་འདི་དག་བསམ་གཏན་དང་གཟུགས་མེད་མཚན་ཉིད་པ་
ཡིན་ནམ་མིན་ཞེ་ན། བསམ་གཏན་མ་ཡིན་ཏེ། སེམས་རྩེ་གཅིག་པ་ཉིད་མ་ཡིན་པའི་ཕྱིར་
རོ༑ ༑གཟུགས་མེད་མཚན་ཉིད་པ་མ་ཡིན་ཏེ། གཟུགས་མེད་པའི་རྣམ་རིག་ཙམ་དུ་ཟད་པའི་ཕྱིར་
རོ༑ ༑གཉིས་ཀའང་སྙོམས་འཇུག་བཏགས་པ་བ་མ་ཡིན་ཏེ། གང་ཟག་ཡིན་ཕྱིར་རྒྱུས་འབྲས་བུ་ལ་
བཏགས་པའི་ཕྱིར་རོ། ། བདག་འབྲས་ནི། བསམ་གཏན་གྱི་སྣོད་ཀྱི་འཇིག་རྟེན་ལ་སོགས་པ་ཡིན་
ནོ༑ ༑རྒྱུ་མཐུན་ནི། དེ་དག་གི་རིགས་འདྲའི་བསམ་གཏན་ཕྱི་མ་ལ་སོགས་པ་ཡིན་ནོ །བྲལ་འབྲས་
ནི་འདོད་ཉོན་སྤངས་པ་ལ་སོགས་པ་ཡིན་ནོ། ། འཇིག་རྟེན་ལས་འདས་པའི་སྙོམས་འཇུག་ལ་ཡང་།
ཇི་ལྟར་སྙོམས་པར་འཇུག་པ་དང་། སྙོམས་པར་འཇུག་པའི་ངོ་བོའོ། ། དང་པོ་ནི་ཡིད་ལ་བྱེད་པ་
བདུན་གྱིས་སྙོམས་པར་འཇུག་སྟེ། དང་པོར་ཚོགས་ཀྱི་རང་བཞིན་མཚན་ཉིད་རབ་ཏུ་རིག་པའི་
ཡིད་ལ་བྱེད་པ་སྒོམ་མོ། ། དེ་ནས་སྦྱོར་ལམ་གྱི་རང་བཞིན་མོས་པ་ལས་བྱུང་བ་སྒོམ་མོ། ། དེ་ནས་
མཐོང་ལམ་གྱི་རང་བཞིན་རབ་ཏུ་དབེན་པ་སྒོམ་མོ། ། དེ་ནས་སྒོམ་ལམ་ཕལ་མོ་ཆེའི་རང་བཞིན་
དགའ་བ་སྡུད་པ་དང་། དཔྱོད་པ་པ་སྒོམ་མོ། ། དེ་ནས་རྡོ་རྗེ་ལྟ་བུའི་ཏིང་ངེ་འཛིན་གྱི་རང་བཞིན་
སྦྱོར་བའི་མཐའ་པ་སྒོམ་མོ། ། དེ་ལྟར་བསྒོམས་པས་མི་སློབ་ལམ་གྱི་རང་བཞིན་སྦྱོར་བའི་མཐའི་
འབྲས་བུ་ཡིད་ལ་བྱེད་པ་སྐྱེ་བར་འགྱུར་རོ། ། གཉིས་པ་ནི། བདེན་བཞི་གང་ཞིག་བདག་མེད་དམ།
ཆོས་ཀྱི་བདག་མེད་ལ་སོགས་པ་བདེན་པ་ཆོས་ཉིད་ཀྱི་རྣམ་པ་ཅན་གྱི་ཡེ་ཤེས་སོ། ། འོ་ན་འཇིག་
རྟེན་ལས་འདས་པ་ནི་འཕགས་ལམ་ཁོ་ན་མ་ཡིན་ནམ། ཅིའི་ཕྱིར་ཚོགས་ལམ་དང་སྦྱོར་ལམ་ལ་
-307-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
འཇིག་རྟེན་ལས་འདས་པའི་སྙོམས་འཇུག་བཞག་ཅེ་ན། འདིར་འཇིག་རྟེན་ནི་ཐར་ལམ་ཁྱད་པར་
ཅན་དུ་མ་ཞུགས་པ་རྣམས་ལ་བརྗོད་ལ། དེ་ལས་འདས་པའི་ཕྱིར། ཚོགས་སྦྱོར་རྣམས་ལ་ཡང་
འཇིག་རྟེན་ལས་འདས་པ་ཞེས་བྱ་སྟེ། ཞི་རགས་ཀྱི་རྣམ་པ་ལས་འདས་ཏེ་བདག་མེད་པའི་རྣམ་པ་
ཅན་གྱི་ཡེ་ཤེས་སྐྱེས་པའི་ཕྱིར་ཏེ། ཚོགས་སྦྱོར་ལ་ཡང་རྣམ་བྱང་ཞེས་བརྗོད་པ་ཡིན་ནོ། ། དེས་ན་
ཞི་རགས་ཀྱི་རྣམ་པ་ཅན་གྱི་སྙོམས་འཇུག་ལ་ནི་འཇིག་རྟེན་པ་ཞེས་བྱའོ ། གང་ཞིག་མཐར་ཕྱིན་
ཀྱང་སྤང་བྱ་མགོ་གནོན་པ་ཙམ་བྱེད་པས་འཇིག་རྟེན་ལས་མི་འདའ་བའི་ཕྱིར་རོ། ། བདེན་པ་ཆོས་
ཉིད་ཀྱི་རྣམ་པ་ཅན་ལ་ནི། འཇིག་རྟེན་ལས་འདས་པ་ཞེས་བྱ་སྟེ། གང་ཞིག་མཐར་ཕྱིན་པས་སྤང་
བྱའི་ས་བོན་འཇོམས་པའི་ཕྱིར་རོ། ། །
འགོག་པའི་སྙོམས་འཇུག་ལ་བདུན་ཏེ། གང་ཟག་དང་། ཁམས་དང་། ས་དང་། ཡིད་བྱེད་
དང༌། དུས་དང་། དགག་བྱ་དང་། ངོ་བོ་ཉིད་དོ། །དེ་ལ་འགའ་ཞིག་ནི་འཕགས་པ་སྲིད་རྩེའི་སེམས་
ཐོབ་པ་རྣམས་ཀྱིས་འཇུག་གི ། སྲིད་རྩེའི་སེམས་ཐོབ་ཀྱང་སོ་སྐྱེ་དང་། འཕགས་པ་ཡིན་ཀྱང་སྲིད་
རྩེའི་སེམས་མ་ཐོབ་པ་རྣམས་ཀྱིས་འཇུག་མི་ནུས་ཏེ། ཉོན་ཡིད་འགོག་པའི་ཡན་ལག་ཏུ་འཕགས་
ལམ་དང་། ཚོར་འདུ་རགས་པ་འགོག་པའི་ཡན་ལག་ཏུ་སྲིད་རྩེའི་སེམས་ཐོབ་དགོས་པའི་ཕྱིར་
རོ༑ ༑འདིར་ཁ་ཅིག་ཐེག་ཆེན་གྱི་མཐོང་ལམ་དུ་སྙོམས་འཇུག་དགུ་དང་། རྣམ་ཐར་བརྒྱད་ཐོབ་
པར་འདོད་པ་ནི་མི་འཐད་དེ། འཕགས་པའི་མཉམ་བཞག་མི་རྟོག་པ་ལ་གནས་བཞིན་དུ་ཡིད་
ཤེས་སོགས་བཀག་པ་འགལ་བའི་ཕྱིར་དང་། རྣམ་ཐར་འགའ་ཞིག་ནི་འཇིག་རྟེན་པའི་སེམས་ཡིན་
པའི་ཕྱིར་རོ། ། གཞན་དག་ས་དྲུག་པ་ནས་འཇུག་པར་འདོད་པ་ཡང་མི་རིགས་ཏེ ས་དང་པོ་ལ་
སོགས་པའི་རྗེས་ཐོབ་ཏུ་འཕགས་པ་སྲིད་རྩེའི་སེམས་ལ་གནས་པ་ཡོད་པས་སྙོམས་པར་འཇུག་
པའི་མཐུན་རྐྱེན་ཚང་ཞིང་འགལ་རྐྱེན་མེད་པ་སྲིད་པའི་ཕྱིར་རོ། ། འོ་ན་མཐོང་ལམ་རྩེ་སྦྱོར་གྱི་
མདོར་སྙོམས་འཇུག་དགུ་སོགས་ཐོབ་པར་བཤད་པ་འགལ་ལོ་ཞེ་ན སྐྱོན་མེད་དེ། འཕགས་པ་
ལྟར་ན་མཐོང་ལམ་གྱི་རྗེས་ཐོབ་ལ་དགོངས་ཤིང་། སློབ་དཔོན་ལྟར་ན་དག་པའི་སྐབས་ཡིན་པའི་
ཕྱིར་རོ། །ས་བཅུ་ལ་སོགས་པའི་མདོར། ས་དྲུག་པ་ནས་འཇུག་པར་བཤད་པ་འགལ་ལོ་ཞེ་ན། དེ་
-3d8-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ནི་ཤེས་རབ་རྫོགས་པའི་སྒོ་ནས་སྤྲོས་པ་ཐམས་ཅད་བཀག་པའི་དེ་བཞིན་ཉིད་ལ་འཇུག་པའི་ཡེ་
ཤེས་ཀྱི་དབང་དུ་བྱས་ལ། ལུགས་འདིར་ནི་ཡེ་ཤེས་དེ་ལྟ་བུ་འགོག་སྙོམས་སུ་མི་བཞེད་པའི་ཕྱིར་
ཁམས་ནི་ཀུན་གཞི་ཁས་མ་བླངས་ན་དང་པོ་འདོད་པར་སྐྱེད་ཅིང་དེའི་འོག་ཏུ་གཟུགས་
ཁམས་སུ་མངོན་དུ་བྱེད་དེ། མངོན་དུ་བྱེད་པ་ནི་ཏིང་ངེ་འཛིན་ལྷག་པར་འཇུག་པ་གཟུགས་ལ་
རག་ལས་པའི་ཕྱིར་རོ། ། ཀུན་གཞིའི་རྣམ་པར་ཤེས་པ་ཁས་བླངས་ན་ནི་མངོན་དུ་བྱེད་པ་ཁམས་
ཐམས་ཅད་དུ་འགྲོ་བར་བལྟའོ། །འོན་ཀྱང་གཟུགས་མེད་པའི་ཁམས་སུ་ནི། ཤས་ཆེར་འདི་མངོན་
དུ་འགྱུར་བ་མེད་དེ། ཞི་བའི་རྣམ་པར་ཐར་པའི་གནས་པ་རྣམས་ནི་འདི་ལ་ཤས་ཆེར་འབད་པ་
མེད་པའི་ཕྱིར་རོ། །དེས་ན་བསྡུ་བར་གཟུགས་མེད་ཁམས་སུ་བྱེད་པ་དང༌། ཀུན་བཏུས་སུ་མི་བྱེད་
པར་བཤད་པ་ནི་རགས་ཕྲའི་རྣམ་གཞག་ཡིན་གྱི། འགལ་བར་འཆད་པ་རྣམས་ནི་སྙིང་པོ་མེད་དེ།
འཕགས་པ་ཐོགས་མེད་ནི་དོན་རགས་པ་དེ་ལྟ་བུ་ལ་འཁྲུལ་བ་མི་སྲིདཔའི་ཕྱིར་རོ། ། ས་ནི་ཉན་
རང་རྣམས་སྲིད་རྩེའི་སེམས་ལ་བརྟེན་ལ། བྱང་སེམས་ནི་དང་པོར་འདོད་སེམས་དང། ཕྱིས་
འདོད་སེམས་ལས་ཀྱང་འཇུག་སྟེ། ཐོད་རྒལ་གྱི་སྐབས་སུ་འཆད་པར་འགྱུར་རོ། །
ཡིད་བྱེད་ནི། ཉན་རང་རྣམས་ཚོར་འདུ་རགས་པས་སྐྱོ་ནས། དེ་དག་ཞི་བ་ལ་གནས་པར་
བྱའོ་སྙམ་པ་དང་། བྱང་སེམས་ཐབས་བྱུང་སྟེ་རྒྱུ་ཞེས་སོགས་ལྟར་རང་གིས་ཤེས་ནས་གཞན་ལ་
བསྟན་པར་བྱའོ་སྙམ་པ་དང་། སངས་རྒྱས་ནི་གཞན་དུ་འགོག་པ་ལ་སྙོམས་པར་འཇུག་པར་
བཞེད་པ་ཙམ་ཡིན་ནོ།། ཁ་ཅིག་དག ། སངས་རྒྱས་ལ་འགོག་སྙོམས་མེད་པར་འདོད་པ་ནི་མི་
རིགས་ཏེ། ལམ་དུས་ཀྱི་འགོག་སྙོམས་དེ་ལྟ་བུ་མེད་པས་འགོག་སྙོམས་མེད་ན་བྱང་ཆུབ་ཕྱོགས་
མཐུན་སོགས་ཀྱང་མེད་པར་འགྱུར་ལ། སྒྲུབ་བྱེད་གཞན་མེད་པའི་ཕྱིར་རོ། ། ཡོད་པར་བཤད་པ་
ལ་གནོད་བྱེད་མེད་པའི་ཕྱིར་རོ། ། དུས་ནི་ཉན་རང་རྣམས་ཇི་ལྟར་འདོད་པ་བཞིན་རིང་ཐུང་ཇི་
རིགས་པར་འཇུག་གོ །ཁ་ཅིག་བུ་སོགསན་རེ། བྱང་སེམས་ཀྱང་ཡུན་རིང་པོར་ཡང་འཇུག་སྟེ། འཁོར་
ལོ་བཅུ་པའི་མདོར། བསྐལ་པ་ཚད་མེད་པའི་བར་དུ་འཇུག་པར་གསུངས་པ་དང༌། སྙིང་རྗེ་པད་
བ39,



བརྩེ་ཆེན་འོད་སྣང་ལག
པོད་ཆེན་དྲུག་གི་ཕར་ཕྱིན་འགྲེལ་སྐོར།
དཀར་དུ། སྐྱེ་བ་གཅིག་གིས་ཐོགས་པའི་བྱང་སེམས་འགོག་པ་ལ་སྙོམས་པར་འཇུག་པའི་སེམས་
ཀྱིས་བར་བསྐལ་བཅུ་པོ་འདི་དག་འདའ་བར་བྱེད་དོ་ཞེས་གསུངས་པའི་ཕྱིར་རོ། ། གཞན་དོན་
དོར་བར་ཡང་མི་འགྱུར་ཏེ། སྙོམས་པར་འཇུག་པ་ཡང་གཞན་དོན་དུ་ཡིན་པའི་ཕྱིར་རོ་ཞེས་ཟེར་
རོ༑ ༑དེ་ནི་མ་ཡིན་ཏེ། ཉི་མའི་སྙིང་པོའི་མདོར། དུས་རིང་མོར་ཞུགས་ན་བྱང་སེམས་ཀྱི་སྤྱོད་པ་
ལས་དམན་པར་འགྱུར་བར་གསུངས་པའི་ཕྱིར་དང་། འགོག་པ་མངོན་དུ་བྱས་པས་གཞན་དོན་
དོར་བར་མི་འགྱུར་ན། ས་བརྒྱད་པ་ལ་སོགས་པར་ཆོས་ཉིད་སྣང་མེད་ལ་ཡུན་རིང་དུ་མཉམཔར་
བཞག་པའི་ཚུལ་གྱིས་ཡང་དག་པའི་མཐའ་མངོན་དུ་བྱས་ནའང་། གཞན་དོན་རྒྱུན་མི་འཆད་པར་
འགྱུར་བ་དང་། འགོག་པ་དང་ཡང་དག་པའི་མཐའ་སོགས་འདྲིས་པར་བྱ་བའི་དོན་ཡིན་གྱི
མངོན་དུ་བྱ་བའི་དུས་དང་མང་དུ་བྱ་བའི་དུས་མ་ཡིན་པར་བསྒྲུབས་པའི་ཕྱིར་རོ། ། དེས་ན་ཡུན་
རིང་པོར་འཇུག་པ་རྣམས་ནི། སྤྲོས་མེད་ཀྱི་མཉམ་བཞག་ལ་འགོག་པའི་མིང་གིས་བཏགས་ཏེ དེ་
ལ་ཡུན་རིང་པོར་འཇུག་པར་བཤད་པའམ་གདུལ་བྱའི་ངོར་ཡུན་རིང་པོར་འཇུག་པ་སྣང་བ་ཙམ་
སྟོན་པའམ། བཞེད་ན་དེ་ལྟ་བུའི་ནུས་པ་ཡོད་པ་ལ་དགོངས་པ་ཡིན་ནོ ། དགག་བྱ་ནི་རྣམ་ཤེས་
ཚོགས་དྲུག་ཏུ་འདོད་པ་ལྟར་ན་འདོད་ཁམས་སུ་དྲུག་དང། གཟུགས་མེད་ཁམས་ན་སྣ་ལྕེའི་རྣམ་
ཤེས་མེད་པས་བཞི་དང་། གཟུགས་མེད་དུ་ཡིད་ཀྱི་རྣམ་ཤེས་སེམས་བྱུང་དང་བཅས་པ་འགོག་ལ།
ཚོགས་བརྒྱད་དུ་འདོད་པ་ལྟར་ན དགྲ་བཅོམ་པ་མ་གཏོགས་པས་ཉོན་ཡིད་འཁོར་བཅས་འགོག་
གོ༑ འོ་ན་ཀུན་གཞི་མ་བཞག་ན་ལྡང་བའི་སེམས་དེ་གང་ལས་སྐྱེས་ཏེ ལུས་བློའི་ཉེར་ལེན་མ་ཡིན་
པའི་ཕྱིར་དང་། དངོས་རྒྱུའི་སེམས་སྐད་ཅིག་མ་སྔ་མ་ཡང་མེད་པའི་ཕྱིར་རོ་ཞེ་ན། འདི་ལ་ཁ་ཅིག་
ཆོས་གྲགས་རྗེས་འབྲངན་རེ། སྙོམས་པར་འཇུག་ཁའི་འཕེན་པ་ལས་སྐྱེ་ལ། དེ་ཡང་སྐད་ཅིག་རིགས་
འདྲ་གཞན་གྱིས་བར་མ་ཆོད་པས་དངོས་རྒྱུའི་སྐད་ཅིག་མ་ཞེས་བྱའོ། འོ་ན་འགགས་ནས་ཡུན་
རིང་དུ་ལོན་པ་དེ་ལས་སེམས་དེ་ཇི་ལྟར་སྐྱེ་ཞེ་ན། དེ་ནི་མ་ཡིན་ཏེ། འགགས་པས་མི་སྐྱེས་ན་ནི་རྒྱུ་
ཐམས་ཅད་ལས་འབྲས་བུ་མི་སྐྱེ་བར་འགྱུར་བ་དང། ཡུན་རིང་དུ་ལོན་པས་མི་སྐྱེས་ན་ནི། ལས་
འགགས་ཞིང་ཡུན་རིང་དུ་ལོན་པ་ལས་འབྲས་བུ་མི་སྐྱེ་བ་སོགས་བརྒྱུད་རྒྱུ་རྣམས་ལས་མི་སྐྱེ་བར་
-3f0-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
འགྱུར་བ་དང༌། ཡུན་རིང་ཡང་། སྐད་ཅིག་རིགས་འདྲ་གཞན་གྱིས་བར་མ་ཆོད་པས་དངོས་རྒྱུར་
རིགས་སོ་ཞེས་ཟེར་རོ། ། ཁོ་བོ་ནི་ཇི་ལྟར་སྲིད་རྩེ་ལ་མཚན་མ་མེད་པ་ཞེས་བྱ་བ་ལྟར་ཡིད་བྱེད་
རགས་པ་འགགས་པ་ཡིན་གྱི། སེམས་ཕྲ་མོ་མ་འགགས་པས་སྐྱོན་མེད་དེ མདོར། དེའི་རྣམ་པར་
ཤེས་པ་ལུས་ལས་མ་འདས་ཞེས་འབྱུང་བའི་ཕྱིར་དང། གཞན་དུ་ན་ལུས་སེམས་ཀྱིས་མ་ཟིན་
པས་ཤི་རོ་ལྟ་བུར་འགྱུར་བའི་ཕྱིར་རོ། །
ངོ་བོ་ལ་མི་འཐད་པ་དགག་པ་ནི། བྱེ་བྲག་ཏུ་སྨྲ་བ་པ་དང་། འཕགས་པ་ལ་སོགས་པ་སེམས་
མེད་པའི་ལུས་ཀྱི་གནས་སྐབས་སུ་འདོད་པ་ནི་མ་ཡིན་ཏེ སྔར་བཤད་པའི་ལུང་རིགས་དེ་དག་
གིས་གནོད་པའི་ཕྱིར་རོ། ། གཞན་ཀུདག ། སློབ་ལམ་གྱི་སྐབས་སུ་ཡང་ཀུན་གཞི་ཁས་ལེན་ཀྱང་།
ཀུན་གཞིའི་གནས་སྐབས་ཁོ་ནར་འདོད་པ་ནི་མ་ཡིན་ཏེ། རྫོགས་པའི་སངས་རྒྱས་ལ་འགོག་
སྙོམས་མེད་པར་འགྱུར་བའི་ཕྱིར་རོ། ། ཁ་ཅིག་ལུས་ཀྱི་གནས་སྐབས་ཁོ་ན་ཡིན་ཏེ། གཞན་དུ་ན་
འདིར་འགོག་པ་ལ་སྙོམས་པར་ཞུགས་སོ་ཞེས་གཞན་གྱིས་མི་རྟོགས་པར་འགྱུར་བའི་ཕྱིར་རོ་
ཞེས་ཟེར་བ་ཡང་སྙིང་པོ་མེད་དེ། ལུས་མཐོང་ཡང་སེམས་འགགས་པར་མ་མཐོང་ན་ནི་དེར་མི་
ཤེས་ལ། སེམས་འགགས་པར་མཐོང་དགོས་པ་ན་ནི་གཞན་གྱིས་མི་རྟོགས་པར་མཚུངས་པའི་
ཕྱིར་རོ། ། ལ་ལ་སྔན་རེ། འཁོར་ལོ་བཅུ་པ་ལ་སོགས་པར། འདུ་ཤེས་འགོག་པའི་ཏིང་ངེ་འཛིན་ལ་
སྙོམས་པར་འཇུག་སྟེ། ཞེས་བྱ་བ་ལ་སོགས་པ་འབྱུང་བས་ཏིང་ངེ་འཛིན་ཡིན་ནོ་ཞེས་ཟེར་རོ། །དེ་
ནི་འཕགས་པ་ཐོགས་མེད་སོགས་ཚད་མར་བྱེད་ན་རིགས་པ་མ་ཡིན་ཏེ ཏིང་ངེ་འཛིན་ཡིན་ན་
སེམས་བྱུང་དུ་འགྱུར་བ་ལས། གཟུགས་སེམས་གང་དང་མཚུངས་པར་མི་ལྡན་པའི་འདུ་བྱེད་དུ་
བཤད་པའི་ཕྱིར་རོ། ། གལ་ཏེ་དེ་ནི་གཞན་ལུགས་ཡིན་ནོ་ཞེ་ན། མ་ཡིན་ཏེ། རང་ལུགས་ཡོད་
བཞིན་མི་བརྗོད་པར་གཞན་ལུགས་ཙམ་བརྗོད་ནས་དྲིས་ལན་རང་ཉིད་ཀྱིས་གཏན་ལ་འབེབས་
ཚུལ་གྱིས་དཀྱུས་མའི་ལུགས་སུ་འཆད་པ་ནི་ཤིན་ཏུ་བླུན་པའི་རྣམ་ཐར་ཡིན་ནོ ། ཁ་རྨཅིག ། མི་
རྟོག་ཡེ་ཤེས་སུ་འདོད་པས་འཕགས་པ་ཐོགས་མེད་སོགས་ཚད་མར་བྱེད་ན་མི་རིགས་ཏེ སྡོམ་
རྣམ་གཉིས་སུ་རྣམ་པར་མི་རྟོག་པའི་ཡེ་ཤེས་དེ་ཡང་འདུ་ཤེས་དང་། ཚོར་བ་འགོག་པ་མ་ཡིན།
-31 1-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
རྣམ་པར་ཞི་ཞིང་འགོག་པས་མ་ཡིན། ཞེས་སོགས་གསུངས་པའི་ཕྱིར་དང་། ཡིད་ཤེས་སུ་འདོད་
པ་ལས་སྒྲུབ་པའི་རིགས་པར་བཀག་པའི་ཕྱིར་རོ། ། འོ་ན་ཇི་ལྟར་ཞེ་ན། འཕགས་པ་ཐོགས་མེད་
རྗེས་འབྲང་ནི། སློབ་པའི་སྐབས་སུ་ཚོགས་བདུན་བཀག་པའི་ཀུན་གཞིའི་གནས་སྐབས་དང་།
སངས་རྒྱས་ཀྱི་སར་ཚོགས་བདུན་བཀག་པའི་མེ་ལོང་ཡེ་ཤེས་ཀྱི་སྐབས་ཡིན་ནོ ། དཔལ་ལྡན་ཟླ་
བ་སོགས་ནི་ས་དྲུག་པ་ནས་འགོག་པ་ལ་སྙོམས་པར་འཇུག་ཅེས་སོགས་འབྱུང་བ་ནི་སྤྲོས་་་་་་
ཐམས་ཅད་བཀག་པའི་དེ་བཞིན་ཉིད་ལ་འཇུག་པའི་ཡེ་ཤེས་སུ་བཞེད་མོད། སློབ་དཔོན་ནི་
ལུགས་སྔ་མའི་ཕྱོགས་ལ་བརྟེན་ནོ། ། འོ་ན་ཐོད་རྒལ་དགུ་སྒོམ་ལམ་དུ་བཤད་པ་དང་འགལ་ལོ་ཞེ་
ན༑ སྒོམ་ལམ་གྱི་ཡོན་ཏན་ལ་སྒོམ་ཞེས་བརྗོད་པ་ཡིན་ཏེ། ཡང་དག་པའི་ངག་ལ་སོགས་པ་བཞིན་
དེ་བཞིན་དུ་ཆོས་སྐུའི་སྐབས་སུ་ཡང་ཡེ་ཤེས་ཀྱི་ཡོན་ཏན་ལ་ཡེ་ཤེས་ཞེས་བརྗོད་པ་བཞིན་
ནོ༔ འོན་ཀྱང་ཁོ་བོས་ནི་དཔལ་ལྡན་ཟླ་བའི་ཕྱོགས་ལ་བརྟེན་ཏེ་བཤད་ན། སྒོམ་ལམ་དང་ཡེ་
ཤེས་སུ་བཤད་པ་རྣམས་ཀྱང་སྒྲ་ཇི་བཞིན་དུ་ཁས་བླངས་པར་ནུས་པས། རྗེ་བཙུན་གྱི་དགོངས་པ་
ཡང་ཉེ་བ་ཡིན་ནོ་སྙམ་དུ་རྟོགས་སོ། ། འོ་ན་འགོག་སྙོམས་ཀུན་གཞིའི་གནས་སྐབས་ཡིན་པ་ཡང་
ཡོད་ན། བསྡུ་བ་ལ་སོགས་པར་ངོ་བོ་ཉིད་ལས་ནི་དགེ་བའོ་ཞེས་བཤད་པ་དང་འགལ་ལོ་ཞེ་ན། དེ་
ནི་སྙོམས་འཇུག་གི་སྒྲིབ་པ་མེད་པ་ལ་དགེ་བར་བཞག་པ་ཙམ་ཡིན་ཏེ། དེ་བཞིན་ཉིད་ལ་སྡིག་པ་
མེད་པས་དགེ་བ་ཞེས་བཤད་པ་ལྟར་རོ། ། འོ་ན་སྙོམས་འཇུག་དགུ་པོ་འདི་ཇི་ལྟར་འདས་ལམ་དུ་
རིགས་ཤེ་ན། ཁ་ཅིག་ན་རེ། དང་པོ་བརྒྱད་འདས་ལམ་གྱི་རྟེན་ཡིན་པ་དང་། མཐའ་མ་འདས་ལམ་
གྱིས་ཐོབ་པས་འདས་ལམ་ཞེས་སྨྲའོ། ། དེ་ནི་མ་ཡིན་ཏེ། འདིར་ནི་བདེན་པའི་རྣམ་པ་ཅན་གྱི་
བསམ་གཏན་དང་པོ་སོགས་འཛིན་པ་ཡིན་པས། དང་པོ་བརྒྱད་ནི་འདས་ལམ་གྱི་ངོ་བོ་ཡིན་པའི་
ཕྱིར་དང་། མཐའ་མ་ཡང་འཇིག་རྟེན་ལས་འདས་ཤིང་། བྱང་སེམས་ཀྱིས་ཐར་པ་ཐོབ་པའི་ཐབས་
ཡིན་པས་འདས་ལམ་དུ་མི་འགལ་བའི་ཕྱིར་རོ། ། འོན་ཀྱང་འཕགས་པའི་མཉམ་བཞག་ཡེ་ཤེས་
ཀྱིས་ཉོན་ཡིད་བཀག་པའི་སྟོབས་ཀྱིས་ཐོབ་པ་ཡིན་པས། ཉི་སྣང་ལས། འཕགས་ལམ་གྱིས་ཐོབ་པ་
-312-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཞེས་བཤད་དོ། ། དེས་ཀུན་གཞི་ལ་བཏགས་པའི་འགོག་སྙོམས་ནི་འཕགས་པའི་མཉམ་བཞག་མི་
རྟོག་པའི་ཡེ་ཤེས་ཀྱི་སྐབས་སུ་འབྱུང་བ་མ་ཡིན་ཏེ འདི་ནི་ཡིད་ཤེས་བཀག་པའི་ངོ་བོ་ཡིན་པའི་
ཕྱིར་རོ། ། དེའི་ཕྱིར་མཉམ་རྗེས་གཉིས་ཀྱི་ནང་ནས་རྗེས་ཐོབ་དེ་འདྲར་འབྱུང་བ་ཡིན་པས་རྗེས་
ཐོབ་ཏུ་གཏན་མི་འགྱུར་རོ་ཞེས་སྨྲ་བ་ཡང་ཐག་བསྲིངས་པ་ཡིན་ནོ། ། གལ་ཏེ་རྣམ་ཐར་སྒོ་གསུམ་
དང༌། རྣམ་ཐར་བརྒྱད་དང་། སྙོམས་འཇུག་དགུ་པོ་འདི་དག་ཉན་ཐོས་ཀྱི་རྒྱུད་ལ་ཡང་ཡོད་པ་མ་
ཡིན་ནམ། ཅིའི་ཕྱིར་ལམ་ཤེས་ཀྱི་རྣམ་པར་བཤད་ཅེ་ན། དེ་ལ་ཁ་ཅིག་འབུམན་རེ། རྣམ་ཐར་སྒོ་
གསུམ་ནི་བདག་མེད་མ་ལུས་པ་རྟོགས་པའི་ཁྱད་པར་ཅན་ཡིན་ལ། དེ་འདྲ་ཉན་ཐོས་ལ་མེད་དོ་
ཞེས་ཟེར་རོ། །གཞན་དག་འབྲེ་ཨར་སོགསན་རེ། དེ་ནི་མི་རིགས་ཏེ། བྱང་སེམས་ཀྱི་དྲན་པ་ཉེར་བཞག་
ཡང་ལུས་སོགས་ངོ་བོ་ཉིད་མེད་པར་སྒོམ་པ་ཡིན་པའི་ཕྱིར་རོ་ཞེས་སྨྲའོ། ། དེ་ནི་སུན་འབྱིན་མ་
ཡིན་ཏེ། འདིར་དྲན་པ་ཉེར་བཞག་སོགས་ནི་ཉན་ཐོས་དང་ཐུན་མོང་བ་དེ་བསྟན་དགོས་པའི་ཕྱིར་
དང༌། འཕགས་པས། མཚན་མེད་ཞི་བའི་རྣམ་པ་དང་། །ཞེས་པ་ནི་དངོས་པོ་མཚན་མ་དང་འབྲེལ་
བ་ཉན་ཐོས་ཀྱི་ལམ་གྱི་དབང་དུ་བྱས་པ་ཡིན་ལ། འདི་ནི་འགོག་ལམ་གཉིས་ཀའི་མཚན་མ་མེད་
པའོ་ཞེས་མཚན་མེད་ཁྱད་པར་ཅན་དུ་བཤད་པས་གཞན་རྣམས་ཀྱང་མཚོན་པའི་ཕྱིར་དང།
འདིར་མ་འཁྲུལ་བའི་ལམ་ཡང་གཟུགས་མེད་ལ་ཡང་བརྟེན་པ་ཡིན་ལ། ཉན་ཐོས་ལ་དེ་འདྲ་མེད་
པའི་ཕྱིར་དང་། ལམ་འཇུག་ཕར་ཕྱིན་བཅུས་བསྡུས་པའི་རང་བཞིན་ཡིན་པའི་ཕྱིར་རོ། ། འོ་ན་
འདིའི་དྲན་པ་ཉེར་བཞག་སོགས་ཀྱང་བྱང་སེམས་ཀྱི་སྒོམ་པ་ཡིན་ལ། དེ་ཡང་ཐབས་མཁས་ཀྱིས་
ཟིན་པ་ཡིན་པས་ཉན་ཐོས་ལ་དེ་འདྲ་མེད་པར་མཚུངས་སོ་ཞེ་ན། བདེན་མོད་ཀྱི། འོན་ཀྱང་
ཐབས་མཁས་ཀྱིས་ཟིན་པའི་ཆ་ནས་མི་སྟོན་གྱི་ ཐུན་མོང་བའི་རྣམ་པས་སྟོན་པའི་ཕྱིར་རོ། ། ཡང་
ན་ཡན་འདི་ལྟར་ཡིན་ཏེ། ཇི་ལྟར་རྣམ་ཐར་སྒོ་གསུམ་ལ་སོགས་པ་ནས་སྙོམས་འཇུག་དགུའི་བར་
མ་བསྒོམས་པར་ཡང་ཉན་ཐོས་ཀྱིས་རང་གི་བྱང་ཆུབ་ཐོབ་ལ། བྱང་སེམས་ཀྱིས་ནི་འདི་དག་རང་
གཞན་གྱི་དོན་དུ་མ་བསྒོམས་པར་རང་གི་བྱང་ཆུབ་ཐོབ་པ་མི་སྲིད་པས་དེའི་ཕྱིར་བྱང་སེམས་ཀྱི་
ལམ་དུ་བསྡུས་པ་ཡིན་ནོ། །
-313-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
བར་ཆད་མེད་ཅེས་པའི་སྐབས་འདིར། ཁ་ཨ་སྔ་ཕྱིཅིག ། མཐོང་ལམ་ཁོ་ན་དང་། ལ་འཇམལ་
སྒོམ་ཁོ་ན་དང་། འགའ་ཆོས་རལ་ཞིག་བར་ཆད་མེད་པའི་རྩེ་མོར་འཆད་པ་རྣམས་ནི་སྙིང་པོ་མེད་དེ་
སྒྲུབ་བྱེད་ཀྱི་ལུང་རིགས་རྣམ་དག་མེད་པའི་ཕྱིར་དང་། འཕགས་ལམ་གྱི་བར་ཆད་མེད་ལམ་སྤྱིར་
བཟུང་ན་ཡང་འགལ་བ་མེད་པའི་ཕྱིར་རོ། ། འདིར་བདེན་པ་བཞིས་བསྡུས་པ་ཞེས་འབྱུང་བ་ནི་
འདོད་ཡུལ་གྱི་ཡུལ་ཅན་བར་ཆད་མེད་ལམ་མཚོན་ནས་བསྟན་པ་དེ་ཉེ་བར་བཟུང་བའི་ཕྱིར་རོ། །
ཐུན་མོང་མ་ཡིན་པའི་ལམ་གཅིག་པུ་ཁོ་ན་ཞེས་པའི་སྐབས་འདིར གལ་ཏེ་སྟོབས་དང་།
སོ་སོ་ཡང་དག་རིག་བཞི་ནི་ས་བརྒྱད་པ་དང་དགུ་པ་སོགས་ན་ཡང་ཡོད་པ་མ་ཡིན་ནམ ཇི་ལྟར་
ན་ཐུན་མོང་མ་ཡིན་པར་བཞག་ཅེ་ན། དེ་དག་ཏུ་ཐོབ་པ་ཙམ་ཡོད་ཀྱང་མཐར་ཐུག་པ་མེད་ལ།
འདི་ནི་མཐར་ཐུག་པའི་དབང་དུ་བྱས་ནས་ཐུན་མོང་མིན་པར་བཞག་གོ།འོ་ན་དྲན་པ་ཉེར་བཞག་
ལ་སོགས་པ་སངས་རྒྱས་ཀྱི་རྒྱུད་ཀྱི་རྣམ་པ་ཐམས་ཅད་མཐར་ཐུག་པ་ཡིན་པའི་ཕྱིརཐུན་མོང་མ་
ཡིན་པར་འགྱུར་རོ་ཞེ་ན། བདེན་མོད་ཀྱི། འོན་ཀྱང་དྲན་པ་ཉེར་བཞག་སོགས་ནི་སློབ་པའི་གནས་
སྐབས་ན་ཤས་ཆེ་བར་བསྟན་པའི་ཕྱིར་ཚོགས་སྦྱོར་ལ་སོགས་པའི་སློབ་པའི་སྐབས་དང་སྦྱར་ཏེ་
བཤད་ལ། སྟོབས་ལ་སོགས་པ་ནི་མི་སློབ་པའི་གནས་སྐབས་ན་ཤས་ཆེ་བར་བསྟན་པའི་ཕྱིར་ཐུན་
མོང་མ་ཡིན་པའི་ཆ་ནས་བསྟན་ཅིང་། སངས་རྒྱས་ཁོ་ནའི་རྒྱུད་ཀྱི་ཐམས་ཅད་ཀྱང་མཐར་ཐུག་པ་
ཡིན་ནོ་ཞེས་བསྟན་པའི་ཕྱིར་སྒྲིབ་གཉིས་བག་ཆགས་དང་བཅས་པའི་ཟག་མེད་ཁོ་ནར་བཤད་པ་
ཡིན་ནོ། །འདིས་ནི་ཕྱིན་ཅི་ལོག་གི་བཤད་པ་ཐག་བསྲིངས་པ་ཡིན་ནོ། །
སངས་རྒྱས་ཐམས་ཅད་ཀྱིས་བཤད་པའི་དེ་བཞིན་ཉིད་དང་ཞེས་སོགས་ཀྱི་སྐབས་འདིར
ཁ་ཅིག་གྲགས་སོགསན་རེ། དང་པོ་ཇི་ལྟ་བ་མཁྱེན་པ་དང་། གཉིས་པ་ཇི་སྙེད་པ་མཁྱེན་པ་དང་།
གསུམ་པ་གཉིས་ཀ་མཁྱེན་པའི་ཤེས་རབ་རྣམས་ཡིན་ནོ་ཞེས་ཟེར་རོ། ། དེ་ནི་མ་ཡིན་ཏེ། འགྲེལ་
ཆེན་དུ། འདི་གསུམ་ལ་དེ་རྣམས་ཀྱི་ངོ་བོ་གང་ཡིན་པ་དང་། དེ་རྣམས་གང་གིས་ཡིན་པ་དང་། གང་
གི་དོན་དུ་ཡིན་པ་ཞེས་པའི་བཤད་པ་རྣམས་གོ་ལྡོག་ནའང་སྐྱོན་མེད་པར་འགྱུར་བ་དང་། ཆོས་
ཐམས་ཅད་ལ་མངའ་བསྒྱུར་བ་ཞེས་གཟུགས་སྐུ་དག་ལ་སྦྱར་ནའང་སྐྱོན་མེད་པའི་ཕྱིར་རོ། །དེ་ལ་
-314-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཐམས་ཅད་ཤེས་པ་ཉིད་ཀྱིས་ཞེས་སོགས་ཀྱི་སྐབས་འདིར་དོན་བསྡུ་འདི་རྣམ་མཁྱེན་གྱི་རྣམ་པ་
ལ་གསུམ་དུ་ཕྱེ་བའི་དོན་བསྡུར་འཆད་པ་ནི་ནོར་བ་ཡིན་ཏེ འདིར་སློབ་དཔོན་གྱིས་ལམ་གྱི་རྣམ་
པ་ཞེས་བཤད་པའི་ཚིག་ཟུར་གྱི་དོན་ཁོང་དུ་མ་ཆུད་པར་ཟད་པའི་ཕྱིར་ཏེ། རྩ་བར། ལམ་གྱི་
བདེན་པའི་ཞེས་དང་། འགྲེལ་པར་ལམ་ཡིན་པའི་སྒོ་ནས་ཞེས་དང་། ཀུན་ཤེས་པ་ཉིད་ཀྱི་ལམ་གྱི་
རྟེན་ཅན། ལམ་ཤེས་པ་ཉིད་ཀྱི་ལམ་གྱི་རྟེན་ཅན་ཞེས་རྣམ་མཁྱེན་གྱི་རྣམ་པ་བརྒྱ་དང་བཅུ་པོ་
ལམ་གྱི་རྣམ་པར་བཤད་ལ། དོན་བསྡུ་གསུམ་པ་འདི་བརྒྱ་དང་བཅུ་པོའི་དོན་བསྡུར་རྟོགས་པར་
བྱ་བའི་ཕྱིར། འགྲེལ་ཆེན་གཉིས་ལས་ཀྱང་དེ་ལྟར་བཤད་ཅིང་ཁྱད་པར་ཉི་སྣང་བུ སྤྱིའི་དོན་
བསྡུར་འཆད་པ་ལ་འཁྲུལ་བ་མེད་པའི་ཕྱིར་རོ། ། །
ཅ༢སྦྱོར་བ་བཤད་པ།
སྦྱོར་བ་ཉི་ཤུའི་སྐབས་འདིར། ཁ་ཆསཅིག ། འདི་ཐམས་ཅད་སྦྱོར་ལམ་དུ་འཆད་པ་དང་།
ལ་ཤེརལ་དང་པོ་ལྔ་སྦྱོར་ལམ། ཚེགས་ཆེན་མཐོང་ལམ། དེ་ནས་དགུ་རིམ་པ་ལྟར་སྒོམ་ལམ་དགུ།
དེ་ནས་གསུམ་ཁྱད་པར་གྱི་ལམ། མཐའ་མ་གཉིས་བར་ཆད་མེད་ལམ་དུ་བཤད་པ་དང་། གཞན་
གཞོན་ནུ་དཔལདག ། དང་པོ་ལྔ་ཚོགས་ལམ། ཕྱི་མ་བཅོ་ལྔ་སྦྱོར་ལམ་ནས་ས་བཅུ་པའི་བར་གྱིས་
བསྡུས་པར་འཆད་པ་དང་། འགའ་ཞིག །ཚེ གས་ཆེན་ནས་གཞན་དོན་སྦྱོར་བའི་བར་བརྒྱད་
ཚོགས་ལམ་ལ་འཆད་པ་དང༌། ཁ་བྱུངཅིག །ཐམས་ཅད་ས་བརྒྱད་པ་ལ་འཆད་པ་རྣམས་ནི་སྙིང་པོ་
མེད་དེ། སྒྲུབ་བྱེད་མེད་ཅིང་། མདོ་དང་འགྲེལ་པ་གསུམ་དང་འགལ་བའི་ཕྱིར་རོ། །
ཅ༣སྦྱོར་བའི་ཡོན་ཏན་དང་སྐྱོན་བཤད་པ།
ཡོན་ཏན་གྱི་སྐབས་འདིར་ཁ་ཅིག་ཚལན་རེ། སྔ་མ་བཅུ་བཞི་མིང་དང་། ཕྱི་མ་བཅུ་བཞི་དོན་
ཡིན་ནོ་ཞེས་ཟེར་བ་མི་འཐད་དེ སངས་རྒྱས་ཀྱིས་དགོངས་ཤིང་མཁྱེན་པ་མིང་དང་། དགོངས་པ་
དོན་ཡིན་པ་དང་། བྱང་ཆུབ་ལ་ཉེ་བར་གྱུར་པ་མིང་དང་། ཉེ་བར་གྱུར་པ་དོན་དུ་མི་འཐད་པ་ལ་
ALL
-315-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
སོགས་པའི་ཕྱིར་རོ། ། སྔ་མ་རྣམས་དོན་དང་། ཕྱི་མ་རྣམས་མིང་དུ་ཡང་མི་རིགས་ཏེ། སྨྲ་བའི་སྐྱེས་
བུ་ཉིད་དོན་དང་
། རྣམ་པ་ཐམས་ཅད་མཁྱེན་པའི་བསམ་གཏན་བརྗོད་པ་ལྟ་བུ་མིང་ཡིན་པའི་
ཤེས་བྱེད་མེད་པའི་ཕྱིར་རོ། ། གསེར་གླིང་པས་སྔ་མ་རྣམས་འབྲས་བུའི་ཡོན་ཏན་དང། ཕྱི་མ་
རྣམས་རྒྱུའི་ཡོན་ཏན་ཡིན་ཞེས་བཤད་པ་ལ། ཁ་ཅིག་ཀུན་རེ། མི་འཐད་དེ། ཕལ་ཆེར་ལ་རྒྱུ་འབྲས་
ཀྱི་ངེས་པ་མི་སྣང་བའི་ཕྱིར་དང་། ཡོན་ཏན་བཅུ་བཞིར་མ་ངེས་པར་ཐལ་བའི་ཕྱིར་རོ། ། དེས་ན་
ཡོན་ཏན་འདི་དག་ནི་རྣམ་གྲངས་ཡིན་ལ། དེ་ཡང་ཚེ་སྔ་མའི་ཡོན་ཏན་རྣམས་རྟགས་སུ་བཤད་
ནས། དེ་དང་དོན་གཅིག་པའི་ཚེ་ཕྱི་མའི་ཡོན་ཏན་རྣམས་འབྱུང་བར་སྒྲུབ་པ་ཡིན་ནོཞེས་ཟེར་
དེ་ནི་བླུན་པོའི་རྣམ་ཐར་ཡིན་ཏེ། ཚེ་སྔ་ཕྱིའི་ཡོན་ཏན་ཡིན་ལ། རྒྱུ་འབྲས་ཀྱི་ངེས་པ་མི་སྣང་
བ་ཉམས་པའི་ཕྱིར་དང་། ཡོན་ཏན་བཅུ་བཞིར་མ་ངེས་པའང་རྒྱུ་མཚན་མཚུངས་པའི་ཕྱིར་དང་
།
ཚེ་སྔ་ཕྱིའི་ཡོན་ཏན་ཡིན་། མིང་གི་རྣམ་གྲངས་ཡིན་པར་འགལ་བའི་ཕྱིར་དང་། མིང་གཅིག་ལ་
རྫས་སོ་སོར་སྐྱེ་བ་ཡིན་ན་རྒྱུ་འབྲས་ལའང་མཚུངས་པའི་ཕྱིར་དང་། དེ་དང་དོན་གཅིག་པ་དང་།
དེའི་ཕྱི་མར་འབྱུང་བའི་ཡོན་ཏན་གཞན་ཡིན་པ་ལྟག་འཕྲོད་ཡིན་པའི་ཕྱིར་དང། ཚེ་འདིར་ཡང་
སངས་རྒྱས་ཀྱིས་བྱིན་གྱིས་བརླབས་པའི་རྒྱུ་ལས་བདུད་ཀྱི་མཐུ་བཅོམ་པའི་ཡོན་ཏན་འབྱུང་བ་ལ་
སོགས་པ་རྒྱུ་འབྲས་དེ་དག་ཚེ་རབས་གཅིག་ལ་ཡང་འབྱུང་བས་འདི་ཐམས་ཅད་ཚེ་སྔ་ཕྱི་ཉིད་ལ་
སྦྱོར་བ་ལ་ཤེས་བྱེད་མེད་པའི་ཕྱིར་དང་། ངེས་པར་ཐོབ་པ་དང་། ཚང་བར་རྙེད་པའི་སྐབས་སུ་ནི།
མདོ་ལས་སྐྱེ་བ་བརྗེས་ནས་ཕ་རོལ་ཏུ་སྦྱར་ཏེ་བཤད་པའི་ཕྱིར་དང། རིག་པའི་དབང་ཕྱུག་གིས་
ཕྱིན་པ་དྲུག་པོ་དག་རྙེད་པར་འགྱུར་རོ་ཞེས་འབྱུང་བས་དེ་བཞིན་དུ་སྦྱར་ཏེ་བཤད་པའི་ཕྱིར་དུ།
འགྲེལ་ཆེན་ལས། བྱིན་རླབས་ཐོབ་པས་བདུད་ཀྱི་མཐུ་བཅོམ་པའི་ཡོན་ཏན་འབྱུང་ཞེས་སོགས་
ཡོན་ཏན་ཕྱི་མ་རྣམས་ཐོབ་པས་སྔ་མ་རྣམས་འབྱུང་བར་བཤད་ལ། དེའི་དོན་འདིར་འབྱུང་ཞིང་
ཐོབ་པས་ཞེས་བྱ་བ་འདི་ཡིན་པས་རྒྱུ་འབྲས་སུ་ཤིན་ཏུ་གསལ་བའི་ཕྱིར་རོ། ། འོ་ན་ཇི་ལྟར་ཞེ་ན།
གསེར་གླིང་པ་ལྟར་ཡིན་ནོ། ། འདིར་ནི་མི་རིགས་ཏེ། དགོངས་པའང་སངས་རྒྱས་ཀྱིས་དགོངས་
-316-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༤
ཤིང་མཁྱེན་པ་ལས་འབྱུང་བ་དང་། ཡེ་ཤེས་ཀྱིས་གཟིགས་པ་སངས་རྒྱས་ཀྱི་མངོན་སུམ་དུ་མཛད་
པ་ལས་ཀྱང་འབྱུང་ཞེས་སོགས་རྒྱུ་འབྲས་གོ་ལྡོག་ནའང་མཚུངས་པའི་ཕྱིར་དང། སངས་རྒྱས་ཀྱི་
དགོངས་པ་ལས་བདུད་ཀྱི་མཐུ་བཅོམ་པ་འབྱུང་ཞེས་སོགས་ཕན་ཚུན་འཆོལ་བར་སྨྲ་ནའང་སྐྱོན་
མེད་པར་འགྱུར་བའི་ཕྱིར་རོ་ཞེ་ན། དེ་ནི་མ་ཡིན་ཏེ། དགོངས་ཤིང་མཁྱེན་པ་སྔ་མ་ལས་དགོངས་
པ་ཕྱི་མ་འབྱུང་ཡང་། དགོངས་པ་སྔ་མ་ལས་དགོངས་ཤིང་མཁྱེན་པ་ཕྱི་མ་འབྱུང་བ་ལ་འགལ་བ་
མེད་པའི་ཕྱིར་ཏེ། མིག་བློ་སྔ་མ་ལས་གཟུགས་བློ་ཕྱི་མ་འབྱུང་བ་ཡང། གཟུགས་བློ་སྔ་མ་ལས་བློ་
ཕྱི་མ་འབྱུང་བ་ལྟར། མངོན་སུམ་མཛད་པས་ཡེ་ཤེས་ཀྱི་གཟིགས་པ་སྐྱེད། ཡེ་ཤེས་ཀྱི་གཟིགས་
པས་མངོན་སུམ་དུ་མཛད་པ་སྐྱེད་ཀྱང་མི་འགལ་ཏེ། སྒོ་ངས་བྱ་སྐྱེད་ཀྱང་བྱ་ལས་སྒོ་ང་སྐྱེད་པ་མི་
འགལ་བའི་ཕྱིར་རོ། ། གལ་ཏེ་སྒོ་ངས་བྱ་སྐྱེད་ཀྱང་བྱ་ལས་རང་སྐྱེད་མཁན་གྱི་སྒོ་ང་དེ་མི་སྐྱེའོ་ཞེ་
ན༔ འོ་ན་མངོན་སུམ་དུ་མཛད་པས་ཀྱང་རང་སྐྱེད་མཁན་གྱི་ཡེ་ཤེས་ཀྱི་གཟིགས་པ་དེ་མི་སྐྱེད་
པར་མཚུངས་སོ། ། བྱིན་གྱིས་བརླབས་པ་དེ། དེའི་རྒྱུ་ཡིན་པས་གཞན་རྒྱུ་ཡིན་པ་འགོག་པ་ཡང་
ནོར་ཏེ། གཟུགས་མིག་ཤེས་ཀྱི་རྒྱུར་བསྟན་པས་གཞན་རྒྱུ་ཡིན་པ་མི་འགོག་པ་བཞིན་ནོ །གལ་ཏེ་
སྔ་ཕྱི་དག་རྒྱུ་འབྲས་སུ་རིགས་ནའང་དགོངས་པ་འབྱུང་བ་འདི་འདྲ་ནི་མ་མཐོང་ངོ་ཞེ་ན། དེ་ནི་
བླུན་པོ་ཡིན་ཏེ། མི་ལས་མི་འབྱུང་ཞེས་སོགས་འཇིག་རྟེན་ན་ཤིན་ཏུ་གྲགས་པའི་ཕྱིར་རོ། །
ཅ༤སྦྱོར་བའི་མཚན་ཉིད་བཤད་པ།
མཚན་ཉིད་ཀྱི་སྐབས་འདིར། སྤྱིར་དཔྱད་པ་དང་། ཁྱད་པར་དུ་དཔྱད་པའོ། ། དང་པོ་ལ་
སྡོམ་ནི། མཚན་ཉིད་དབྱེ་བ་ས་མཚམས་དང་། །གྲངས་རིམ་དབྱེ་བ་སྒྲ་དོན་ནོ། ། མཚན་ཉིད་ཀྱི་ངོ་
བོ་ལ། མི་འཐད་པའི་ཕྱོགས་དང་། འཐད་པའི་ཕྱོགས་དང་། ཀླན་ཀ་སྤང་བའོ། །དང་པོ་ལ་སྤྱིར་མི་
འཐད་པ་ནི། སྔ་རབས་པ་རྣམས་མཚན་ཉིད་ནི། དོན་ལྡོག་ཁོ་ན་དང་། མཚན་མཚོན་གྲངས་
མཉམ་པ་དང་། མཚན་མཚོན་གཞི་གསུམ་གྱི་སྦྱོར་བ་སོགས་སྒྲོ་བཏགས་པ་དུ་མ་ཞིག་གིས་ངལ་
ཞིང་ཤ་ཐང་བར་བྱེད་དོ། །དེ་རྣམས་ནི་སྙིང་པོ་མེད་དེ། གཞུང་ལུགས་ཚད་ལྡན་རྣམས་སུ་ཆོས་རེ་
-317-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
རེ་ལའང་མཚན་ཉིད་མི་འདྲ་བ་དུ་མ་བཤད་པའི་ཕྱིར་དང། རིགས་པའི་དབང་ཕྱུག་གིས་བསྒྲུབ་
བྱ་ཡན་ལག་གི་མཚན་ཉིད་ཁྱད་པར་བ་གཉིས་གསུངས་པ་ལ་སོགས་པའི་ཕྱིར་དང། མཚོན་བྱ་
དང་མཚན་གཞི་ཡང་རྒྱ་སྐད་གཅིག་ལ་འགྱུར་ཐ་དད་དུ་ཟད་པའི་ཕྱིར་དང་། མཚོན་སྦྱོར་ལ་རྗེས་
དཔག་སྐྱེད་ན་རྟགས་སྦྱོར་དུ་འགྱུར་ཞིང་། མི་སྐྱེད་ན་ཚུལ་གསུམ་མ་ཚང་བ་དང་། གཞུང་སྦྱོར་
རྣམ་དག་ཏུ་མི་འགྱུར་བའི་ཕྱིར་རོ། ། འགའ་ཞིག་ན་རེ། མཚན་ཉིད་ལའང་མཚན་ཉིད་གཞན་
འགོད་དགོས་ན། དེ་ལའང་དགོས་པས་ཐུག་མེད་དུ་ཧ་ཅང་ཐལ་བའི་ཕྱིར་རྩ་བའི་མཚན་ཉིད་
ཀྱང་མི་འགྲུབ་པར་འགྱུར་རོ། ། །
དེས་ན་མཚན་ཉིད་སྒྲུབ་པ་ལ་ནི་རྟགས་དགོད་པར་བྱཡི་མཚན་ཉིད་གཞན་དགོད་པར་མི་
བྱའོ་ཞེས་ཟེར་རོ། ། དེ་ནི་མི་རིགས་ཏེ། རྟགས་ལ་རྟགས་གཞན་དགོད་ན་ཐུག་མེད་དུ་མཚུངས་
པའི་ཕྱིར་དང༌། མཚན་ཉིད་ལ་མཚན་ཉིད་གཞན་དགོས་ཀྱང་སྐོར་བཞི་པ་ཕན་ཆད་དགོས་པ་
མེད་པས་ཐུག་མེད་བཀོད་མི་དགོས་པའི་ཕྱིར་དང། མཚན་ཉིད་ཐུག་མེད་ཡོད་པས་རྩ་བའི་
མཚན་ཉིད་མི་ངེས་པར་འགྱུར་། ཚུལ་གསུམ་ཐུག་མེད་ཡོད་པས་རྩ་བའི་ཚུལ་གསུམ་ཡང་མི་
ངེས་པར་འགྱུར་བའི་ཕྱིར་རོ། །གལ་ཏེ་ཚུལ་གསུམ་རྣམས་ནི་རྟགས་ཁོ་ནའི་ཆོས་དབྱེར་མེད་ཡིན་
པས་ཚུལ་གསུམ་མི་འདྲ་བ་ཐུག་མེད་མེད་དོ་ཞེ་ན། དེ་ཡང་མ་ཡིན་ཏེ། བྱས་པས་སྒྲ་མི་རྟག་པར་
སྒྲུབ་པའི་ཚུལ་གསུམ་ཕྱོགས་ཆོས་ནི་བྱས་པ་དང་། ཁྱབ་པ་ནི་བྱས་ན་མི་རྟག་པས་ཁྱབ་པ་སོགས་
ཡིན་ཞིང་། ཚུལ་གསུམ་ཚང་བས་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་སྒྲུབ་པའི་
ཕྱོགས་ཆོས་ནི་རྩ་བའི་ཚུལ་གསུམ་དང་། ཁྱབ་པ་ནི་ཚུལ་གསུམ་ཚང་བ་ཡིན་ན། རྟགས་ཡང་དག་
ཡིན་པས་ཁྱབ་པ་སོགས་ཡིན་པས་ཚུལ་གསུམ་གཉིས་མི་འདྲ་བའི་ཕྱིར་དང། རྟགས་ཡང་དག་ཏུ་
སྒྲུབ་པའི་ཚུལ་གསུམ་མ་ཚང་ན་རྟགས་ཡང་དག་ཏུ་སྒྲུབ་པའི་རྟགས་ཡང་དག་མིན་པར་འགྱུར་ལ།
ཚང་ན་རྟགས་ཡང་དག་ཏུ་སྒྲུབ་པའི་རྟགས་ཡང་དག་ཡིན་ཏེ རྟགས་ཡང་དག་ཏུ་སྒྲུབ་པའི་ཚུལ་
གསུམ་ཡིན་པའི་ཕྱིར་ཞེས་པར་འགྱུར་བ་དང་། སྦྱོར་བ་འདི་ལ་ཡང་དེ་སྐོར་གྱི་ཚུལ་གསུམ་མ་
ཚང་ན་རྟགས་ཡང་དག་ཏུ་མི་གྱུར་ཞིང་། ཚང་ན་དེའི་ཡང་རྟགས་ཡང་དག་ཏུ་སྒྲུབ་པའི་རྟགས་
-318-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཡང་དག་ཡིན་པས་ཐུག་མེད་དུ་འབྱུང་བའི་ཕྱིར་དང༌། གཞན་དུ་ན་རྩ་བའི་ཚུལ་གསུམ་མ་ཚང་
བར་འགྱུར་རོ་ཞེས་སོགས་ཀྱི་ལན་ཡོད་དེ། རྒྱ་ཆེར་ཚད་མ་ལས་དཔྱད་ཟིན་ཏོ། །
བྱེ་བྲག་ཏུ་མི་འཐད་པ་ནི། ཁ་ཅིག་ན་རེ། ཤེས་མཚན་ཕྱོགས་ཆོས་དང་། བྱེད་མཚན་རྗེས་
འགྲོ་དང་། ཁྱད་མཚན་ལྡོག་པ་དང་
། ངོ་བོ་ཉིད་མཚན་བསྒྲུབ་བྱར་བྱས་ནས། ཆོས་ཅན་ནི་རང་
རྒྱུད་ལ་བསྒྲུབས་ན། མཁྱེན་གསུམ་དང་། གཞན་རྒྱུད་ལ་བསྒྲུབས་ན་སྐྱེས་བུའོ་ཞེས་ཟེར་
རོ༑ ༑འགའ་ཞིག་ན་རེ། རྗེས་ཀྱི་ཤེས་བྱེད་དང་ལྡན་པས་རང་གི་མཉམ་བཞག་གི་སྦྱོར་བ་སྐྱེད་
པར་སྒྲུབ་པས་ཤེས་བྱེད་གཉིས་འབྲས་རྟགས་དང་། ཁྱད་པར་བཅུ་དྲུག་དང་ལྡན་པས་ཡུམ་སྦྱོར་
ཉན་རང་ལས་ཁྱད་པར་འཕགས་པར་སྒྲུབ་པ་སོགས་ཁྱད་ངོ་གཉིས་རང་བཞིན་གྱི་རྟགས་ཡིན་
ཞེས་འཆད་དོ། ། འདི་དག་ལ་གཞན་དག་ནི་རྟགས་ཀྱི་མཚན་ཉིད་མ་ཚང་བས་མི་འཐད་དོ་ཞེས་
ཟེར་རོ། ། །
དེ་ནི་མ་ཡིན་ཏེ། འཕགས་སེང་ལྟར་ན་བྱང་སེམས་ཀྱི་གཞི་ཤེས་ཀྱི་སྦྱོར་བ་ནི་ཉོན་མོངས་
མངོན་འགྱུར་བས་དབེན་ཏེ། དེ་བཞིན་གཤེགས་པ་འབྱུང་བར་ཡང་དག་པར་ཤེས་པའི་ཡེ་ཤེས་
ཡིན་པའི་ཕྱིར་རོ་ཞེས་བྱ་བ་ལ་སོགས་པ་རྟགས་ཡང་དག་ཏུ་རིགས་པའི་ཕྱིར་རོ། ། འོ་ན་ལུགས་སྔ་
མ་དག་འཐད་དམ་ཞེ་ན། དེ་ནི་མ་ཡིན་ཏེ། ཁྱད་པར་འདི་དག་བྱང་སེམས་ཀྱི་སྦྱོར་བ་ཁོ་ན་ལ་
ཡོད་ཅེས་པ་ལྡོག་ཁྱབ་ཏུ་འགྱུར་། རྟགས་མཐུན་ཕྱོགས་ཁོ་ན་ལ་ཡོད་ཅེས་པ་ལྡོག་ཁྱབ་ཏུ་
འགྱུར་བས་རྗེས་སུ་འགྲོ་ལྡོག་སོ་སོར་སྦྱོར་བའི་ངེས་བཟུང་ཉམས་པའི་ཕྱིརདང་། རང་རྒྱུད་ཀྱི་
མཁྱེན་པ་ནི་ཉོན་མོངས་ཀྱིས་དབེན་པ་རང་རིག་གིས་འགྲུབ་པས་རང་གི་ངོར་རྟགས་ཀྱིས་སྒྲུབ་མི་
དགོས་པའི་ཕྱིར་དང་། ཤེས་བྱེད་གཉིས་རྗེས་ཤེས་ཁོ་ནར་སྒྲུབ་པའི་རྒྱུ་མཚན་ཡང་མེད་པའི་ཕྱིར་
དང༌། མཉམ་བཞག་གི་སྦྱོར་བ་རྒྱུད་ལ་སྐྱེས་པའི་གང་ཟག་རང་ལ་མཉམ་བཞག་གི་སྦྱོར་བ་རྒྱུད་
ལ་སྐྱེས་པར་རང་རིག་གིས་འགྲུབ་པས་རང་ལ་ཤེས་བྱེད་ཀྱི་འབྲས་རྟགས་ཀྱིས་སྒྲུབ་མི་དགོས་
པའི་ཕྱིར་དང་། ཁྱད་ངོ་གཉིས་རང་བཞིན་གྱི་རྟགས་ཡིན་ན། ཤེས་བྱེད་གཉིས་ཀྱང་ཡུམ་གྱི་སྦྱོར་
བ་ནི་གཞི་ཤེས་པ་ཡིན་ཏེ། དེ་བཞིན་གཤེགས་པ་འབྱུང་བ་ཤེས་པ་སོགས་ཤེས་པ་རྣམ་པ་བཅུ་
-319-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
དྲུག་དང་ལྡན་པའི་ཕྱིར་ཞེས་སོགས་རང་བཞིན་དུ་མཚུངས་པའི་ཕྱིར་རོ། ། གཞན་དག་ན་རེ།
སྦྱོར་བ་རྣམས་མཚན་གཞི་དང་
། སྦྱོར་བ་ཉིད་ཀྱིས་སངས་རྒྱས་སྐྱེད་པའི་ནུས་པ་མཚོན་བྱ་དང།
མཁྱེན་གསུམ་མཐར་ཐུག་གི་རྟོགས་པ་སྐྱེད་པའི་ནུས་པ་སོགས་མཚན་ཉིད་དུ་སྦྱོར་གྱི། སྒྲ་ཇི་ལྟ་བ་
བཞིན་མ་ཡིན་ཏེ། མདོ་ལས་ཤེར་ཕྱིན་དེ་བཞིན་གཤེགས་པ་སྐྱེད་པར་བྱེད་པའོ་ཞེས་གསུངས་
པའི་ཕྱིར་དང་། ཤེས་པ་བཅུ་དྲུག་པ་ཕྲག་གསུམ་རྣམས་མདོ་ལས་སངས་རྒྱས་ཀྱི་མཁྱེན་པ་ཡིན་
པར་བཤད་པའི་ཕྱིར་ཞེས་ཟེར་རོ། ། ལ་ལ་ནི་འདི་རྣམས་དེ་མིན་རྩོད་པའི་མཚན་ཉིད་མ་ཡིན་གྱི
འབྲས་བུས་རྒྱུ་མཚོན་པ་ཡིན་ནོ། ། དེ་ལ་འབྲས་བུའི་མཚན་ཉིད་དང་། རྒྱུའི་མཚན་ཉིད་དང་། ཇི་
ལྟར་མཚོན་པའི་ཚུལ་ལོ། ། དང་པོ་ནི། དོན་གཉིས་མཐར་ཐུག་རང་བཞིན་གཞུང་ནས་དངོས་སུ་
བསྟན་པའི་མཚན་ཉིད་བཞི་པོ་རྣམས་སོ། ། གཉིས་པ་ནི་དེ་དག་སྐྱེ་བྱེད་ཀྱི་རང་བཞིན་གྱི་སྦྱོར་བ་
རྣམས་སོ། ། གསུམ་པ་ནི་འབྲས་བུའི་མཚན་ཉིད་དེ་དག་རྒྱུ་སྦྱོར་བས་བྱས་པར་ཤེས་པ་ན་སྦྱོར་བ་
རྣམས་འབྲས་བུའི་མཚན་ཉིད་འདི་དག་གི་རྒྱུར་མཚོན་པ་ཡིན་ཏེ མདོ་ལས། དེ་ལས་ཡུམ་དེ་
ཉིད་ལ་བརྟེན་ཏེ་གཟུགས་མཁྱེན་ནོ་ཞེས་དང་། མངོན་པར་རྫོགས་པར་སངས་རྒྱས་ནས་སྐྱོབ་
པའི་བྱེད་པ་ཡིན་ཞེས་དང་། དེས་ཁྱད་པར་ཀྱང་མཚོན་པའི་ཕྱིར་རོ་ཞེས་འདོན་ནོ། ། ཁ་ཅིག་
ལུགས་སྔ་མ་དགག་བྱ་མ་ཡིན་ཞེས་སྨྲ་བ་མི་འཐད་དེ། ཤེས་པ་རྣམས་སྦྱོར་བའི་རང་བཞིན་དུ་
བསྒྲུབས་ནས་སངས་རྒྱས་ཀྱི་མཁྱེན་པ་ཡིན་པ་བཀག་པ་དང་འགལ་བའི་ཕྱིར་རོ། ། ཡང་ལུགས་ཕྱི་
མ་མི་འཐད་དེ། ཤེས་པ་དང་སྦྱོར་བའི་འབྲེལ་བ་རྒྱུད་འགའ་ཞིག་གི་སྟེང་དུ་བསྒྲུབ་བྱ་ཡིན་པ་ཡང་
མི་རིགས་པའི་ཕྱིར་རོ་ཞེས་སུན་འབྱིན་པའང་གཟུ་ལུམ་ཡིན་ཏེ། ཕྱིར་མི་ལྡོག་གི་རྟགས་ལ་སོགས་
པ་ཉམས་པར་འགྱུར་བའི་ཕྱིར་རོ། ། འོ་ན་ལུང་སྔ་ཕྱི་དག་འཐད་དམ་ཞེ་ན། དེ་ནི་མ་ཡིན་ཏེ། མདོ་
དང་འགལ་བ་དང་། བསྟན་བཅོས་དང་འགལ་བའི་ཕྱིར་རོ། ། དང་པོ་ནི། མདོ་ལས་ཀྱང་སངས་
རྒྱས་ཀྱི་མཁྱེན་པ་འབའ་ཞིག་ཏུ་མ་བཤད་ཀྱི། ཇི་རིགས་པར་བཤད་པའི་ཕྱིར་ཏེ། ཤེས་མཚན་
དང་པོའི་སྐབས་ན། ཡུམ་འདི་ནི་དེ་བཞིན་གཤེགས་པ་སྐྱེད་པར་བྱེད་པའོ་ཞེས་དང་། ཡུམ་འདི་
ནི་འཇིག་རྟེན་འཇིག་པར་སྟོན་པ་མ་ཡིན་ཞེས་རྒྱུ་སྦྱོར་བའི་གནས་སྐབས་སུ་གསུངས་པའི་ཕྱིར་
-120-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
དང༌། ལམ་ཤེས་ཀྱི་སྐབས་སུ་ཡང་མཐའ་མ་གཉིས་མ་གཏོགས་པ་སངས་རྒྱས་ཀྱི་མཁྱེན་པར་མི་
འགལ་བའི་ཕྱིར་དང་། རྣམ་མཁྱེན་གྱི་ཤེས་པ་ཕལ་ཆེར་ཡང་མདོ་ལས་རྒྱུ་འབྲས་གཉིས་ཀའི་
མཁྱེན་པའི་དབང་དུ་བྱས་ནས་བསྟན་པའི་ཕྱིར་ཏེ། སྦྱོར་བའི་མཁྱེན་པའི་མིང་ཅན་ཡུམ་འདི་ལ་
ཞེས་གཙོ་བོ་སྨོས་པའི་ཉེ་ཚིག་བཀོད་དེསངས་རྒྱས་ཀྱི་མཁྱེན་པ་རྣམས་འབྱུང་བར་བཤད་པའི་
ཕྱིར་རོ། ། གཉིས་པ་ནི་ཉི་སྣང་ལས། ད་ནི་ཇི་ལྟར་ལམ་ཤེས་པ་ཉིད་ཀྱི་ཤེས་པའི་རྣམ་པའི་བྱེ་བྲག་
བཅུ་དྲུག་གིས་དེ་བཞིན་གཤེགས་པ་སྐྱེད་པ་གང་ཡིན་པ་དེའི་དབང་དུ་མཛད་ནས་ཞེས་བྱ་བ་
དང༌། འདི་མན་ཆད་ནི་ཇི་ལྟར་རྣམ་པ་ཐམས་ཅད་མཁྱེན་པ་ཉིད་ཀྱི་ཤེས་པའི་རྣམ་པ་བཅུ་དྲུག་
གིས་དེ་བཞིན་གཤེགས་པ་སྐྱེད་པ་གང་ཡིན་པ་དེ་ལས་བརྩམས་ཞེས་ཤེས་རྣམ་འདིདག་སངས་
རྒྱས་སྐྱེ་བྱེད་དུ་བཤད་པས། འཕགས་པ་ལྟར་ན་རྒྱུ་ལམ་གྱི་རང་བཞིན་སྦྱོར་བའི་ངོ་བོར་རིགས་
ཀྱི་འབྲས་བུ་སངས་རྒྱས་ཀྱི་མཁྱེན་པ་ཡིན་ན དེ་ཉིད་དེའི་སྐྱེ་བྱེད་དུ་ཇི་ལྟར་རུང་། ཁྱད་པར་
སློབ་དཔོན་ལྟར་ན། སྦྱོར་བ་རྣམས་མཚོན་བྱ་དང་། ཤེས་པ་དང་ཁྱད་པར་དང་བྱེད་པའི་རྣམ་པ་
ཉིད་མཚན་ཉིད་དུ་བཤད་ཀྱི། སྦྱོར་བ་རྣམས་མཚན་གཞིར་བྱས་ནས་ལུགས་སྔ་མ་ལྟར་ན་མཚན་
མཚོན་གཉིས་ཀ་ཟུར་པ་དང་། ཕྱི་མ་ལྟར་ན་མཚོན་བྱ་ཟུར་པ་དེ་འདྲ་དངོས་ཤུགས་གང་ལས་
ཀྱང་མ་བཤད་པས་ཡི་གེའི་དོན་མ་ཡིན་པའི་ཕྱིར་དང་། ལུགས་ཕྱི་མ་ལྟར་ན། སངས་རྒྱས་ཀྱི་ས་
ན་ལམ་ཤེས་དང་། གཞི་ཤེས་མེད་པས་དེ་དག་གི་ཤེས་མཚན་འགལ་བ་དང་། འདིའི་ཁྱད་མཚན་
བཅུ་དྲུག་པོ་རྣམས་མཐོང་ལམ་ཡིན་པས་ཁྱད་མཚན་མིན་པར་ཐལ་བའི་ཕྱིར་རོ། ། དེ་ཕྱིར་
འཕགས་སེང་ཚད་མར་བྱེད་ན་ཡང་ལུགས་སྔ་ཕྱི་དེ་དག་ལ་སྙིང་པོ་མེད་དེ འགའ་ཞིག་གྲགས་
སོགསན་རེ། མཚན་ཉིད་རྣམས་སྦྱོར་བ་ཁོ་ནའི་རང་བཞིན་གྱི་མཚན་ཉིད་ཡིན་གྱི་མཁྱེན་གསུམ་
གྱིས་ནི་མ་ཡིན་ཏེ། མཚན་ཉིད་སྦྱོར་བའི་ཡིན་པར་འཕགས་སེང་གིས་བཤད་ཅིང་། མཁྱེན་པ་དང་
པོ་གཉིས་ལ་སྦྱོར་བས་མ་ཁྱབ་ལ། རྣམ་མཁྱེན་ནི་སྦྱོར་བར་འགལ་བའི་ཕྱིར་རོ་ཞེས་སྨྲའོ། །དེ་ཡང་
མ་ཡིན་ཏེ། བྱང་ཆུབ་སེམས་དཔའ་ལ་སོགས་པའི་ལམ་ཤེས་པ་ལ་སོགས་པ་གཉིས་ནི་ཁྱད་པར་
གྱི་ལམ་ཡིན་པར་ཁྱད་ཞུགས་སོགས་ཞེས་སངས་རྒྱས་ཀྱི་རྣམ་སྨིན་གྱི་ཁྱད་མཚན་ཡང་གསུངས་
-321-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
པའི་ཕྱིར་དང་། ངོ་བོ་ཉིད་རྣམས་མཁྱེན་གསུམ་གྱི་ངོ་བོར་བཤད་པའི་ཕྱིར་དང་། ཁྱེད་རང་གིས་
ཀྱང་མཁྱེན་གསུམ་གྱི་ཤེས་མཚན་ཁས་བླངས་ཤིང། གཞི་ཤེས་ཀྱི་ཁྱད་མཚན་མི་འཆད་པའི་
སྐབས་སུ་སྦྱོར་བ་ལ་བྱས་ན་བྱང་སེམས་ཀྱི་གཞི་མི་དམིགས་པའི་ལྡོག་ཆ་ནས་གཞི་ཤེས་སྦྱོར་
བར་བཤད་པས་ཉན་རང་གི་གཞི་ཤེས་ཀྱི་ཁྱད་མཚན་མི་འཆད་པའི་རྒྱུ་མཚན་སྟོན་པ་མ་འབྲེལ་
བའི་ཕྱིར་རོ། །
འཐད་པའི་ཕྱོགས་གང་ཞེ་ན། འཕགས་པའི་དགོངས་པ་དང་། མདོ་རྒྱན་གྱི་དགོངས་
པའོ། ། དང་པོ་ནི། རྩ་བར། དངོས་སུ་བཤད་པའི་མཚན་ཉིད་རྣམས་ནིརྒྱུ་མཁྱེན་གསུམ་ལ་སྦྱོར་
བའི་རང་བཞིན་ཡིན་གྱི། འབྲས་བུ་ཆོས་སྐུ་དེ་བཞིན་གཤེགས་པའི་རང་བཞིན་མ་ཡིན་ཏེ ཤེས་
མཚན་གྱིས་དེ་བཞིན་གཤེགས་པ་སྐྱེ་བྱེད་དུ་བཤད་པའི་ཕྱིར་དང་། ཁྱད་མཚན་མཐོང་ལམ་སྐད་
ཅིག་བཅུ་དྲུག་ལ་བཤད་པའི་ཕྱིར་དང་། བྱེད་མཚན་གྱི་ཐོག་མཐར་ཉི་སྣང་ལས། རྟེན་གྱི་གང་
ཟག་བྱང་ཆུབ་སེམས་དཔའ་སྨོས་པའི་ཕྱིར་དང་། དེས་ངོ་བོ་ཉིད་ཀྱང་གོ་བའི་ཕྱིར་དང་། སློབ་
དཔོན་གྱིས་ཀྱང་གཙོ་བོར་འདི་བཞིན་མཛད་དེ། མཚན་ཉིད་འདི་དག་སྦྱོར་བ་ཇི་ལྟ་བ་བཞིན་
མཚོན་བྱེད་དུ་བཤད་ཀྱི། འབྲས་བུས་རྒྱུ་མཚོན་སོགས་མ་བཤད་པའི་ཕྱིར་རོ། ། དེ་ལྟར་འཆད་
པའི་རྒྱུ་མཚན་ཡང་མདོ་ལས། ཡུམ་འདི་ཞེས་ཉེ་ཚིག་སྨོས་པ་རྣམས་སྐབས་ཀྱི་བརྗོད་བྱར་མཛད་
ནས། འབྲས་བུའི་མཁྱེན་པ་ཞར་བྱུང་དུ་བཤད་དེ། མདོ་ལས་འབྲས་བུའི་མཁྱེན་པས་རྒྱུའི་མཁྱེན་
པ་དངོས་སུ་བཤད་པ་རྣམས་མཚོན་པར་བྱས་ནས་བསྟན་བཅོས་ལས་སྦྱོར་བའི་རང་བཞིན་།
སྐབས་སུ་བབ་པ་བཤད་པ་ཡིན་ཏེ། དེ་བཞིན་གཤེགས་པའི་ཡུམ་མཁྱེན་པ་ནི་སྦྱོར་བའི་ཡུལ་
མཁྱེན་པའི་འབྲས་བུར་གོ་ལ། དེ་ལས་སྦྱོར་བ་ཡུལ་མཁྱེན་པའི་འབྲས་བུར་གོ་ལ། དེ་ལས་སྦྱོར་བ་
ཡུལ་མཁྱེན་པར་གོ་ཞིང་དེའི་ཐམས་ཅད་ཀྱང་དོན་གྱིས་སྦྱོར་བའི་མཚན་ཉིད་ནི་བཤད་པའི་ཕྱིར་
ཡིན་ཏེ། འབྲས་བུའི་མཚན་ཉིད་ནི་སྐབས་དང་མཐར་རྒྱ་ཆེར་བཤད་པའི་ཕྱིར། ཡང་འདིར་
བཤད་པ་ལ་དོན་ཅི་ཞིག་ཡོད་ཅེས་དགོངས་པ་ཡིན་ནོ། ། ཁོ་བོ་ཅག་ནི་དེ་ལྟར་མི་འདོད་དེ། མདོ་
ནས་རྒྱུ་དང་འབྲས་བུའི་མཁྱེན་པ་སྤྱིར་བཟུང་བའི་མཚན་ཉིད་བཤད་ལ། བསྟན་བཅོས་ལས་
-322-
-322-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཀྱང་། ཐམས་ཅད་ཤེས་པ་ཉིད་སྐབས་ཀྱི ། ཤེས་པའི་མཚན་ཉིད་བསྡུས་པ་ཡིན། ། ཞེས་སོགས་
མཁྱེན་གསུམ་སྤྱིའི་རང་བཞིན་ལ་སྦྱོར་བར་སྣང་གི ། རྒྱུའི་སྦྱོར་བ་ཁོ་ན་ལ་གཙོ་བོར་སྦྱོར་བའི་རྒྱུ་
མཚན་མི་གསལ་བའི་ཕྱིར་དང་། མཐར་བཤད་ཀྱང་འདིར་མི་འཆད་པ་ཡང་མ་ཡིན་ཏེ རྣམ་
མཁྱེན་གྱི་རྣམ་པ་བཞིན་ནོ། ། །
གཉིས་པ་ནི། འོ་ན་ཇི་ལྟར་ཞེ་ན། མཚན་ཉིད་ཀྱི་དོན་ལ་མདོ་གཞུང་ནས་བསྟན་ཚུལ་དང་།
མཚན་ཉིད་དུ་འགྱུར་ཚུལ་དང་། སྐབས་དོན་ལ་སྦྱར་བའོ། ། དང་པོ་ལ་ཤེས་མཚན། ཁྱད་མཚན།
བྱེད་མཚན། ངོ་བོ་ཉིད་ཀྱི་མཚན་ཉིད་ཀྱི་བསྟན་ཚུལ་ལོ། ། དང་པོ་ལ་གསུམ་ལས། གཞི་ཤེས་ཀྱི་
ཤེས་མཚན་ལ་མདོ་ནས་བསྟན་ཚུལ་ནི། དང་པོ་གཉིས་ཀྱིས་རྒྱུ་སྦྱོར་བའི་ཤེས་མཚན་བསྟན་ཏེ།
ཡུམ་འདི་ནི་དེ་བཞིན་གཤེགས་པ་སྐྱེད་པའོ། ། ཡུམ་འདི་ནི་འཇིག་རྟེན་འཇིག་པར་སྟོན་པ་མིན་
ཞེས་སྦྱོར་བས་ཆོས་སྐུ་སྐྱེད་ཚུལ་དང་། གཞི་མཁྱེན་ཚུལ་བསྟན་པའི་ཕྱིར་རོ། ། ལྷག་མ་རྣམས་
ཀྱིས་འབྲས་བུ་ཆོས་སྐུའི་ཤེས་མཚན་བསྟན་ཏེ། ཡུམ་འདི་ལ་བརྟེན་ནས་དེ་བཞིན་གཤེགས་པས་
སེམས་ཅན་གྱི་སེམས་ཀྱི་སྤྱོད་པ་མཁྱེན་ཞེས་སོགས་ནས་ཡུམ་འདི་ལ་བརྟེན་ནས་དེབཞིན་་་་་
གཤེགས་པས་གཟུགས་ཀྱི་དེ་བཞིན་ཉིད་མཁྱེན་ནོ། ། དེ་བཞིན་ཉིད་ཐུགས་སུ་ཆུད་ནས་གསུངས་
ཞེས་ཐོག་མཐའ་རྣམས་ཡུམ་ལ་བརྟེན་པར་བཤད་པས་བར་པ་རྣམས་ཀྱང་ཡུམ་ལ་བརྟེན་པར་
མཚོན་ཏེ་སྦྱོར་བ་ལས་སྐྱེས་པའི་དེ་བཞིན་གཤེགས་པས་མཁྱེན་པའི་ཕྱིར་རོ། ། དེ་དག་གཞུང་དུ་
བསྡུས་ཚུལ་ནི། དང་པོ་གཉིས་སུ་སྦྱོར་བའི་ཞེས་པའི་མདོ་ཚིག་བོར་ནས་དེ་བཞིན་གཤེགས་པ་
འབྱུང་བ་སོགས་སྦྱོར་བའི་མཚན་ཉིད་ཙམ་བསྡུས་ཤིང༌། ལྷག་མ་རྣམས་སུ་སྦྱོར་བ་ལ་བརྟེན་ཞེས་
པའི་མདོ་ཚིག་བོར་ནས་ཐུབ་པ་ཞེས་པས་དེ་བཞིན་གཤེགས་པ་བསྡུས་ཏེ་བསྟན་པ་ཡིན་ནོ ། དེ་
ལྟར་ན་རྒྱུ་དང་འབྲས་བུའི་གཞི་ཤེས་ཀྱི་ཤེས་མཚན་བསྡུས་པ་ཡིན་ནོ། ། ལམ་ཤེས་ཀྱི་ཤེས་
མཚན་ལ་མདོ་ནས་བསྟན་ཚུལ་ནི། དང་པོ་བཅུ་བཞིས་སྦྱོར་བའི་ཤེས་མཚན་བསྟན་ཞིང་
། མཐའ་
མ་གཉིས་ཀྱིས་འབྲས་བུ་ཆོས་སྐུའི་ཤེས་མཚན་བསྟན་ཏེ། མཐའ་མ་གཉིས་ལས་སངས་རྒྱས་
ནས། ། མཚན་ཉིད་ཐམས་ཅད་རབ་དབྱེ་མཛད། ། ཅེས་དང་། མཚན་ཉིད་མེད་པར་མངོན་པར་
-323-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
རྫོགས་པར་སངས་རྒྱས་སོ། ། ཞེས་སངས་རྒྱས་ཀྱིས་མཁྱེན་པར་དམིགས་ཀྱིས་གཟུང་སྟེ་དང་པོ་
རྣམས་ལ་ཡུམ་སྟོང་ཉིད་དུ་ཤེས་པ་སོགས་ལམ་ཤེས་ཀྱི་ངོ་བོ་ཙམ་བསྟན་པའི་ཕྱིར་རོ། ། དེ་གཞུང་
དུ་བསྡུས་ཚུལ་ནི་དང་པོར་དེ་བཞིན་གཤེགས་པ་འབྱུང་ཞེས་དང༌། འོག་མར་དེ་ནི་ཉིད་ཀྱི་ཆོས་
བརྟེན་ནས་ཞེས་པས་ལམ་ཤེས་ཀྱི་ཆོས་བརྟེན་ནས་ཞེས་པའི་ལམ་ཤེས་ཀྱི་སྦྱོར་བ་འདིར་ཡང་དེ་
བཞིན་གཤེགས་པ་སྐྱེད་པ་མཚོན་ཏེ། དངོས་སུ་མ་སྨོས་པར་དང་པོ་བཅུ་བཞིར་སྦྱོར་བའི་རང་གི་
མཚན་ཉིད་ཙམ་དུ་བསྡུས་ཤིང་། དང་པོར་ཐུབ་པ་ཞེས་དང་། འོག་མར་དེ་ནི་ཞེས་པས་འབྲས་
བུའི་མཁྱེན་པའི་སྐབས་འདིར་ཡང་དེ་བཞིན་གཤེགས་པ་མཚོན་ཏེ དངོས་སུ་མ་སྨོས་པར་མཐའ་
མ་གཉིས་སུ་ཐུབ་པའི་མཁྱེན་པའི་རང་གི་མཚན་ཉིད་ཙམ་བསྡུས་ཏེ་བསྟན་པ་ཡིན་ནོ །དེ་ལྟར་ན་
རྒྱུ་དང་འབྲས་བུའི་ལམ་ཤེས་མ་ལུས་པའི་ཤེས་མཚན་བསྡུས་པ་ཡིན་ནོ ། །
རྣམ་མཁྱེན་གྱི་ཤེས་མཚན་ལ་མདོ་ལས་བསྟན་ཚུལ་ནི ཐམས་ཅད་དུ་རྒྱུ་དང་འབྲས་བུའི་
ཤེས་མཚན་ཚང་བར་བསྟན་ཏེ། ཡུམ་འདི་ནི་དེ་བཞིན་གཤེགས་པ་སྐྱེད་པའོ། ། དེའི་ཕྱིར་དེ་
བཞིན་གཤེགས་པ་ནི་ཡུམ་གྱི་ཆོས་འདི་ལ་བརྟེན་ཅིང་གནས་སོ་ཞེས་པ་ནས་ཡུམ་འདི་ཡང་དེ་
བཞིན་གཤེགས་པ་ལ་འཇིག་རྟེན་འདི་དང་ཕ་རོལ་གྱི་འདུ་ཤེས་སུ་མི་གྱུར་བ་དེ་ལྟར་འཇིག་རྟེན་
སྟོན་ནོ་ཞེས་འབྱུང་བའི་ཡུམ་འདི་ཞེས་སོགས་ཀྱིས་སྦྱོར་བ་དང། དེ་བཞིན་གཤེགས་པའི་མཁྱེན་
པ་རྣམས་ཀྱིས་འབྲས་བུའི་ཤེས་མཚན་བསྟན་པའི་ཕྱིར་རོ། ། དེ་གཞུང་དུ་བསྡུས་ཚུལ་ནི། དངོས་
རྒྱུ་སྦྱོར་བ་ཉིད་ཀྱིས་ཆོས་ལ་བརྟེན་ནས་དེ་བཞིན་གཤེགས་པ་འབྱུང་ཞེས་དོན་གྱིས་བཤད་པས་
སྦྱོར་བའི་མཚན་ཉིད་ཀྱང་གཙོ་བོར་བསྡུས་ཤིང་། ལྷག་མ་རྣམས་སུ་སྦྱོར་བས་སྐྱེས་པ་དང་། དེ་ལ་
བརྟེན་ཞེས་པའི་མདོ་ཚིག་བོར་ནས་དེ་བཞིན་གཤེགས་པ་ནི་གུས་པར་བྱེད་སོགས་ཀྱིས་ཐུབ་
པའི་མཁྱེན་པའི་རང་གི་མཚན་ཉིད་ཙམ་བསྡུས་ཏེ་བསྟན་པ་ཡིན་ནོ །དེ་ལྟ་ན་རྒྱུ་དང་འབྲས་བུའི་
རྣམ་མཁྱེན་མ་ལུས་པའི་ཤེས་མཚན་བསྡུས་པ་ཡིན་ནོ། །
ཁྱོད་མཚན་གྱི་སྐབས་སུ། རྒྱུའི་ཁྱད་མཚན་དངོས་སུ་བསྟན་ཏེ། མདོ་ལས། ཡུམ་འདི་ནི་དེ་
བཞིན་གཤེགས་པ་ལ་བསམ་གྱིས་མི་ཁྱབ་པའི་བྱ་བའི་གནས་སོཞེས་པ་ནས་གཟུགས་ལ་འདོད་
-324-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
པ་མ་སྐྱེད་ཅིག་ཅེས་གསུངས་ཤིང་། དེའི་ཕྱིར་གཞུང་འདིར་མཐོང་ལམ་སྐད་ཅིག་མ་བཅུ་དྲུག་ཏུ་
བསྡུས་པའི་ཕྱིར་རོ། །
བྱེད་མཚན་གྱི་སྐབས་སུ་དང་པོ་གཉིས་རྒྱུ་སྦྱོར་བའི་བྱེད་པ་ལ་རྣམ་པ་གསལ་བར་བསྟན་
ཏེ༑ མདོ་ལས་བྱང་ཆེན་རྣམས་འཇིག་རྟེན་ཕན་པའི་ཕྱིར་ཞུགས་ཞེས་དང༌། བྱང་ཆེན་རྣམས་
འཇིག་རྟེན་བདེ་བའི་ཕྱིར་ཞུགས་ཞེས་གསུངས་ཤིང་། དེ་ཉིད་གཞུང་འདིར་ཕན་བདེའི་མཛད་པ་
ཞེས་བསྡུས་པའི་ཕྱིར་རོ། ། ལྷག་མ་རྣམས་ཀྱིས་འབྲས་བུའི་བྱེད་པ་གསལ་བར་བསྟན་ཏེ མདོ་
ལས་བྱང་ཆེན་སངས་རྒྱས་ནས་འཇིག་རྟེན་གྱི་སྐྱོབ་པ་བྱེད་པ་ཡིན་ནོ་ཞེས་པ་ནས་སེམས་ཅན་གྱི་
རྟེན་བྱེད་པ་ཡིན་ནོ་ཞེས་གསུངས་ཤིང་། དེ་ཉིད་གཞུང་འདིར་སྐྱོབ་པའི་བྱེད་པ་སོགས་སུ་བསྡུས་
པའི་ཕྱིར་རོ། ། །
མཚན་ཉིད་བཞི་པའི་སྐབས་སུ་དང་པོ་བཅུས་རྒྱུ་སྦྱོར་བའི་ངོ་བོ་གསལ་བར་བསྟན་ཏེ
མདོ་ལས། བྱང་སེམས་འདི་དག་འདོད་ཆགས་ཀྱིས་དབེན་ཞེས་སོགས་ནས་བྱང་སེམས་དེ་དག་
ཡུམ་ཟབ་མོ་འདི་ལ་བརྟག་པར་བྱ་ཞེས་གསུངས་ཤིང་། དེ་ཉིད་གཞུང་འདིར་ཉོན་མོངས་ཀྱིས་
དབེན་པའི་ངོ་བོ་སོགས་སུ་བསྡུས་པའི་ཕྱིར་རོ། ། དེས་ནི་འབྲས་བུའི་ངོ་བོ་ཡང་དོན་གྱིས་བསྟན་
ཏོ༑ ༑ལྷག་མ་རྣམས་ཀྱིས་འབྲས་བུའི་ངོ་བོ་ཉིད་གཙོ་བོར་བསྟན་ཏེ སྤྲོས་པ་ཀུན་དང་མི་མཐུན་པ་
དང་ཆགས་ཐོགས་མེད་པའི་ངོ་བོ་ལ་སོགས་པ་བསྟན་པའི་ཕྱིར་རོ། ། ་
མཚན་ཉིད་དུ་འགྱུར་ཚུལ་ནི། འདིར་དངོས་སུ་བསྟན་པའི་ཤེས་མཚན་ནི། རྒྱུ་དང་འབྲས་
བུ་ཇི་རིགས་པའི་མཚན་ཉིད་དང་། ཁྱད་པར་གྱི་མཚན་ཉིད་ནི་རྒྱུའི་མཚན་ཉིད་དང་། བྱེད་
མཚན་ནི་འབྲས་བུ་གཙོ་བའི་མཚན་ཉིད་དང། བཞི་པ་ནི་ཇི་རིགས་པར་མཚོན་བྱར་མཚོན་པ་
ཡིན་ནོ། ། འོན་ཀྱང་རྒྱུའི་ཁྱད་པར་ལས་འབྲས་བུ་ཁྱད་པར་དུ་དོན་གྱིས་གོ་བས་རྒྱུ་དང་འབྲས་
བུའི་མཁྱེན་པ་ཐམས་ཅད་ཀྱི་མཚན་ཉིད་བཞི་བསྒྲུབས་པ་ཡིན་ཏེ འདི་ཉིད་ལས་གཉིས་ནི་ཁྱད་
ཞུགས་སོ་ཞེས་འབྱུང་བ་ལྟར་རོ། །
སྐབས་དོན་ལ་སྦྱར་བ་ནི། འོ་ན་སྔར་བཤད་པའི་རྣམ་པ་དེ་ཙམ་ཁོ་ན་སྐྱོན་ཡོན་དེ་ལྟ་བུ་
-325-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཅན་གྱི་སྦྱོར་བ་དེ་ཙམ་ཁོ་ནས་བསྒོམ་པར་བྱ་དགོས་པའི་རྒྱུ་མཚན་ཇི་ལྟར་ཞེ་ན ཐམས་ཅད་
མཁྱེན་པ་ཉིད་གསུམ་ཐོས་བསམ་གྱིས་ལེགས་པར་ཤེས་ནས་མཁྱེན་གསུམ་གྱི་རྣམ་པ་དེ་ཙམ་ཁོ་
ན་མཁྱེན་གསུམ་གྱི་སྦྱོར་བ་ཙམ་ཁོ་ནས་སྒོམ་པ་ལ་བརྟེན་ནས་མཁྱེན་གསུམ་མཐར་ཐུག་གི་རང་
བཞིན་འབྲས་བུ་ཆོས་སྐུ་འབྱུང་བའི་ཕྱིར་ཏེ། དེ་བཞིན་གཤེགས་པའི་ཆོས་སྐུ་ནི་རང་གི་དོན་
གཞན་སྔ་མ་དེ་ལྟ་བུའི་སྦྱོར་བ་ཡོད་མེད་ཀྱི་རྗེས་སུ་འགྲོ་ལྡོག་བྱེད་པའི་ཕྱིར་རོ་ཞེས་རྒྱུ་འབྲས་ཀྱི་
འབྲེལ་བ་སྒྲུབ་པའི་ཕྱིར་འདིར་མཚན་ཉིད་དག་བཤད་པ་ཡིན་ནོ །དེ་ལ་རྒྱུ་སྦྱོར་བའི་རང་བཞིན་
དུ་གནས་པའི་ཤེས་པའི་མཚན་ཉིད་ནི་དེ་བཞིན་གཤེགས་པ་འབྱུང་བའི་ཡེ་ཤེས་དང། འབྲས་བུ་
ཆོས་སྐུའི་རང་བཞིན་དུ་གནས་པའི་ཤེས་མཚན་ནི། སྦྱོར་བ་ལ་བརྟེན་ནས་ཡུལ་མཁྱེན་པ་མཐར་
ཐུག་པའོ། ། འོ་ན་དེ་སྦྱོར་བ་གཞན་ལ་བརྟེན་ནས་ཀྱང་འབྱུང་བ་མ་ཡིན་ནམ། ཇི་ལྟར་ན་བྱང་ཆུབ་
སེམས་དཔའི་རྒྱུད་ཀྱི་སྦྱོར་བ་དེ་དག་ལ་བརྟེན་ཞེ་ན། སྐྱོན་མེད་དེ། བྱང་སེམས་ཀྱི་རྒྱུད་ཀྱི་སྦྱོར་
བ་ཁོ་ན་ཐབས་ཤེས་ཁྱད་པར་ཅན་ཡིན་གྱི ཉན་རང་རང་རྒྱུད་པའི་སྦྱོར་བ་ནི་དེ་ལྟ་མ་ཡིན་པས་
དོན་གཉིས་མཐར་ཐུག་སྒྲུབ་མི་ནུས་པའི་ཕྱིར་རོ། ། དེའི་ཕྱིར་རྒྱུའི་ཁྱད་མཚན་བཤད་པ་ཡིན་
ནོ༔ ༑རྒྱུ་ཁྱད་པར་ཅན་ལས་འབྲས་བུ་ཁྱད་པར་ཅན་ཁོ་ན་འབྱུང་གི་གཞན་མ་ཡིན་པས་དོན་གྱི་
འབྲས་བུའི་ཁྱད་མཚན་ཡང་བཤད་པ་ཡིན་ནོ། ། འོ་ན་བྱང་སེམས་ཀྱིས་ཀྱང་གཞི་ཤེས་ཀྱི་སྦྱོར་བ་
བསྒོམས་པས་རང་དོན་ཉན་རང་དུ་ལྟུང་བ་མ་ཡིན་ནམ་ཞེ་ན། སྐྱོན་མེད་དེ། བྱང་སེམས་ནི་ཐབས་
ལ་མཁས་པའི་སྟོབས་ཀྱིས་མཁྱེན་པ་གསུམ་ཆར་གྱི་གཞན་དོན་སྒྲུབཔའི་ཕྱིར་རོ། །དེ་ཉིད་བསྟན་
པའི་ཕྱིར་བྱེད་པའི་མཚན་ཉིད་བཤད་པ་ཡིན་ནོ། ། མཚན་ཉིད་དེ་དག་གིས་ནི་མཁྱེན་གསུམ་གྱི་
རང་བཞིན་དུ་མ་ཞིག་གྲུབ་སྟེ། འདི་ལྟར་གཞི་ཤེས་ནི། ཇི་རིགས་པར་ཉོན་མོངས་སོགས་ཀྱིས་
དབེན་པའི་ངོ་བོ་ཉིད་ཡིན་ཏེ། གཞི་ཤེས་ཀྱི་ཤེས་ཁྱད་བྱེད་པ་དེ་ལྟ་བུ་དང་ལྡན་པའི་ཕྱིར་
རོ༑ ༑ལམ་ཤེས་ནི་ཀ་བ་ལ་སོགས་པའི་ངོ་བོ་ཉིད་ཡིན་ཏེ ལམ་ཤེས་ཀྱི་ཤེས་ཁྱད་བྱེད་པ་དེ་ལྟ་བུ་
དང་ལྡན་པའི་ཕྱིར་རོ། ། རྣམ་མཁྱེན་ནི་དམིགས་པ་ལ་སོགས་པའི་ངོ་བོ་ཡིན་ཏེ། རྣམ་མཁྱེན་གྱི་
ཤེས་ཁྱད་བྱེད་པ་དེ་ལྟ་བུ་དང་ལྡན་པའི་ཡེ་ཤེས་ཡིན་པའི་ཕྱིར་རོ། ངོ་བོར་འགྱུར་ཚུལ་འདི་ནི་
-326-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
སློབ་དཔོན་གྱི་ལུགས་སོ། ། ཡང་ན་མཚན་ཉིད་དང་པོ་རྟགས་སུ་བཀོད་ནས་བར་པ་གཉིས་ཁྱབ་
སྒྲུབ་ཏུ་སྦྱར་བར་བྱའོ་ཞེས་ཀྱང་འཆད་དོ། །
ཀླན་ཀ་སྤང་བ་ནི། གལ་ཏེ་སློབ་དཔོན་གྱིས་རྣམ་མཁྱེན་གྱི་མཚན་ཉིད་བཤད་པ་རྣམས་ནི་
བྱང་སེམས་ཀྱི་རྣམ་པ་སྐྱེ་མེད་ཀྱི་རྣལ་འབྱོར་ལ་བཏགས་པའམ་རྣམ་མཁྱེན་གྱི་སྦྱོར་བཞེས་ཚིག་
ལྷག་མ་ཅན་ཡིན་ནོ་ཞེ་། མ་ཡིན་ཏེ། སངས་རྒྱས་ཀྱི་རྣམ་མཁྱེན་ཁྱད་ཞུགས་ཞེས་རྟེན་ངེས་པར་
བཟུང་བའི་ཕྱིར་རོ། ། །
དབྱེ་བ་ནི་བྱེད་སྒྲུབ་ཀྱི་རང་བཞིན་ཤེས་མཚན། ཁྱད་མཚན། བྱེད་མཚན་གསུམ་དང་།
ལས་སྒྲུབ་ཀྱི་རང་བཞིན་ངོ་བོ་ཉིད་ཀྱི་མཚན་ཉིད་གཅིག་སྟེ་བཞིའོ། །དེ་བཞིའི་མཚན་ཉིད་ནི་རིམ་
པ་ལྟར། བྱེད་སྒྲུབ་གང་གི་བྱང་སེམས་ཀྱི་རྒྱུད་ཀྱི་སྦྱོར་བ་ཡུལ་རྟོགས་ཚུལ་གྱི་སྒོ་ནས་མཚོན་བྱེད་
དང༌། བྱང་སེམས་རང་རྒྱུད་པའི་སྦྱོར་བ་གཞན་ལས་ཁྱད་པར་དུ་མཚོན་བྱེད་དང༌། བྱང་སེམས་
རང་རྒྱུད་ཀྱི་སྦྱོར་བ་གཞན་དོན་བྱེད་པའི་མཚོན་བྱེད་དང་། ལས་སྒྲུབ་གང་གི་སྦྱོར་བ་མཚན་ཉིད་
དང་ལྡན་པར་མཚོན་བྱེད་རྣམས་ཏེ་འཕགས་པའི་ལུགས་སོ། ། སློབ་དཔོན་ཡང་མཚན་ཉིད་ཀྱི་
གཙོ་བོ་རྣམས་འདི་ལྟར་བཞེད་དེ། ཁོ་བོ་ནི་ཐེག་ཆེན་གྱི་རྒྱུད་ཀྱི་མཁྱེན་པ་ཞེས་སྤྱིར་སྦྱོར་བར་
འདོད་དོ། །
ས་མཚམས་ནི་གཞི་ཤེས་ཀྱི་མཚན་ཉིད་རྣམས་ནི་གཞི་ཤེས་གང་ཡོད་ན་ཡོད་དེ དེ་བཞིན་
དུ་གཞན་གཉིས་ལའང་འདྲའོ། །གྲངས་ངེས་ནི། གལ་ཏེ་བསྡུས་ན་བྱེད་སྒྲུབ་དང་ལས་སྒྲུབ་གཉིས་
སུ་ཡང་འདུས་ཤིང་། ཕྱེ་ན་དེ་ལས་མང་བར་ཡང་འགྱུར་རོ་ཞེ་ན། སྐྱོན་མེད་དེ། བསྡུས་ན་བྱེད་
སྒྲུབ་ཀྱི་མཚན་ཉིད་རྒྱས་པར་མི་རྟོགས་ཤིང་གསལ་བའི་དབྱེ་བ་ཐུག་མེད་དུ་འགྱུར་བསགདུལ་
བྱ་ཉེ་བའི་བསམ་པ་ལ་བལྟོས་ཏེ། མཚན་ཉིད་ཀྱི་གཙོ་བོ་སྨོས་པའི་ཕྱིར་བཞིར་ཕྱེ་བ་ཡིན་ནོ །
གོ་རིམ་ནི། ཤེས་པ་ནི་རྟེན་ཡིན་ཞིང་། ཁྱད་པར་དང་། བྱེད་པ་ནི་དེའི་ཆོས་ཡིན་ལ། དེ་
གཉིས་ལ་ཡང་བྱེད་པ་ནི་ཁྱད་པར་གྱི་ཡང་བྱེད་པ་ཡིན་ཞིང༌། ཐམས་ཅད་ཀྱིས་ངོ་བོ་ཉིད་མཚོན་
པར་བྱེད་པ་ཡིན་ནོ་ཞེས་ངོ་བོ་ཉིད་རྗེས་སུ་སྨོས་པ་ཡིན་ནོ། ། ཁྱད་པར་ནི་བསྒོམ་བྱ་སྒོམ་ཚུལ་སྒོམ་
-337-



བརྩེ་ཆེན་འོད་སྣང་ལས།
པོད་ཆེན་དྲུག་གི་པར་ཕྱིན་འགྲེལ་སྐོར་
པའི་རྒྱུ་མཚན་གྱི་དབང་དུ་བྱས་ནས་མཁྱེན་གསུམ་གྱི་རྣམ་པ་སྦྱོར་བ་མཚན་ཉིད་རྣམས་བསྟན་པ་
ཡིན་ནོ། ། སྒྲ་དོན་ནི་དང་པོ་གསུམ་འདིས་མཚོན་པར་བྱེད་པས་མཚན་ཉིད་དང༌། བཞི་པ་ནི་འདི་
མཚོན་པར་བྱ་བ་ཡིན་པས་མཚན་ཉིད་ཅེས་བཏགས་སོ། ། །
ཁྱད་པར་དུ་དཔྱད་པ་ལ། ཤེས་མཚན་གྱི་སྐབས་འདིར་བཞི་ལས། དབྱེ་གཞི་ནི་ཁ་ཅིག་
སྔན་རེ། ཉི་ཁྲིར་མཚན་མཚོན་གཉིས་ཀ་དངོས་སུ་བཤད་པ་ལ། རྒྱན་དུ་མཚོན་བྱ་དངོས་སུ་བསྡུས་
ནས་མཚན་ཉིད་ཤུགས་ལ་འཕངས་པ་ཡིན་ནོ་ཞེས་ཟེར་རོ། །དེ་ནི་གྱི་ན་སྟེ། རྒྱན་ཉིད་ནས། ཤེས་
པའི་མཚན་ཉིད་བསྡུས་པ་ཡིན། ། ཞེས་གསུངས་ཤིང་། འགྲེལ་ཆེན་པ་འདི་ཉིད་ནས་ཤེས་པའི་
རྣམ་པ་བཅུ་དྲུག་གིས་སྦྱོར་བ་རྣམས་མཚོན་ཞེས་སོགས་བཤད་པའི་ཕྱིར་རོ། །ལ་ལ་ན་རེ། ཤེས་
མཚན་དབྱེ་གཞི་ཡིན་ཞིང་། དེ་ཡང་རྗེས་ཐོབ་ཀྱི་ཤེས་པའི་ཡུལ་ཡུལ་ཅན་ཡིན་པས་ཤེས་མཚན་
ཞེས་འདོན་ནོ། །དེ་ཡང་མ་ཡིན་ཏེ། ཁྱད་པར་དང་། བྱེད་པ་སོགས་ཀྱང་ཤེས་མཚན་དུ་འགྱུར་བ་
དང༌། སློབ་དཔོན་ལ་ཚད་མར་བྱེད་ན། མཚན་ཉིད་ཤེས་པ་སྦྱོར་བའི་སྔོན་འགྲོར་བཤད་པ་དང་
འགལ་བའི་ཕྱིར་རོ། །
དབྱེ་གྲངས་ནི། ཁ་ཅིག་ཤན་ཨནི། གཞི་ཤེས་ཀྱི་ཉེར་གསུམ་ཡིན་ནོ་ཞེས་ཟེར་རོ། ། དེ་ནི་མ་
ཡིན་ཏེ། རྒྱན་གྱི་རྩ་ཚིག་གིས་ཟིན་མི་ནུས་པའི་ཕྱིར་རོ། ། འགའ་ཞིག་བཙུན་གྲོལནི། ལམ་ཤེས་ཀྱི་སྐྱེ་
མེད་སོགས་གསུམ་དུ་བགྲངས་ཏེ་བཅུ་གསུམ་ཡིན་ནོ་ཞེས་ཟེར་རོ། ། དེ་ཡང་མ་ཡིན་ཏེ། སོགས་
པས་བསྡུས་པ་གྲངས་ལ་སོགས་པར་འདྲེན་ན། གཡོ་བའི་སོགས་ཀྱི་གདུལ་བྱའི་འདུ་བ་སོགས་
ཀྱང་གྲངས་ལ་སོགས་པར་ཐལ་བའི་ཕྱིར་རོ། ། ཡང་དགའ་ལྡན་གཞི་ཤེས་སུ་བསྡུས་གཡེང་གཅིག་ཏུ་
དྲིལ་ནས་བཅུ་བཞི། ལམ་ཤེས་སྐྱེ་མེད་སོགས་བརྒྱད་གཅིག་ཏུ་བྱས་ནས་དགུ རྣམ་མཁྱེན་དུ་
དགུ་སོགས་བཞི་གྲངས་གཅིག་དང་། འཇིག་རྟེན་འདུ་ཤེས་འགོག་པ་གཉིས་གྲངས་གཅིག་ཏུ་བྱས་
ཏེ་བཅུ་གཉིས་ཡིན་ནོ་ཞེས་འཆད་དོ། ། དེ་ཡང་མ་ཡིན་ཏེ། གཡོ་བ་ཞེས་པ་གཉིས་ཀྱང་གཅིག་ཏུ་
བྱེད་པ་ལ་སོགས་པར་མཚུངས་པའི་ཕྱིར་དང་། སྟོང་ཉིད་སོགས་གསུམ་ཡང་གཅིག་ཏུ་བྱེད་པར་
མཚུངས་པའི་ཕྱིར་དང་། གུས་སོགས་བཞི་གཅིག་ཏུ་བྱེད་ན་གཡོ་བ་ལ་སོགས་ཞེས་པ་ལྟར་སོགས་
-328-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༤
ཁོངས་ནས་བསྡུས་པར་རིགས་ཀྱི། རྩ་ཚིག་གིས་སོ་སོར་བགྲང་བ་མི་འཐད་པར་འགྱུར་བ་དང།
བསམ་མི་ཁྱབ་དང་ཞི་ཉིད་སྟོན་གཉིས་ཀྱང་གྲངས་གཅིག་ཏུ་བྱེད་པར་མཚུངས་པའི་ཕྱིར་
རོ༑ ༑འཕགས་སེང་ནི་ཤེས་པ་བཅུ་དྲུག་པ་ཕྲག་གསུམ་དུ་མཛད་དོ། ། ཁོ་བོ་ནི་དེ་མི་འདོད་དེ།
མཚན་ཉིད་ཟླ་བོའི་དབང་དུ་བྱེད་ན་བྱེད་མཚན་ཡང་བཅུ་དྲུག་ཏུ་རིགས་པའི་ཕྱིར་དང་། ཆགས་
བཅས་ཀྱི་སོགས་ཁོངས་གྲངས་ལོགས་པར་བྱེད་ན། གཡོ་བའི་སོགས་ཁོངས་ཀྱང་གྲངས་ལོགས་
པར་མཚུངས་པའི་ཕྱིར་དང་། འགག་མེད་ཀྱི་སོགས་ཁོངས་རྣམ་གྲངས་ལོགས་པར་བྱེད་ན། ནམ་
མཁའི་མཚན་ཉིད་ཀྱི་རྗེས་ན་རྟག་པ་མེད་པའི་མཚན་ཉིད་སོགས་བཤད་པས་དེ་དག་ཀྱང་ལོགས་
པར་མཚུངས་པའི་ཕྱིར་རོ། །
འོ་ན་ཇི་ལྟར་ཞེ་ན། སྒྲ་ཇི་བཞིན་པའི་གྲངས་དང་། ཟླ་བོ་ལ་ལྟོས་པའི་གྲངས་སོ། ། དང་པོ་
ལྟར་ན་གཞི་ཤེས་ལ་ཆགས་བཅས་སོགས་གྲངས་གཅིག་ཏུ་བྱས་ནས་བཅོ་ལྔ། ལམ་ཤེས་ལ་
འགག་མེད་སོགས་གྲངས་གཅིག་ཏུ་བྱས་ནས་བཅུ། རྣམ་མཁྱེན་ལ་འགྲེལ་པ་འདི་ལྟར་བཅུ་དྲུག་
གོ དེ་དག་ཀྱང་གདུལ་བྱའི་བསམ་པ་ལ་བལྟོས་ནས་ཕྱེའི། ཡང་དག་པར་ན། མཁྱེན་པ་རེ་རེ་ལ་
རྒྱུ་དང་འབྲས་བུའི་ཤེས་མཚན་གཉིས་གཉིས་སུ་འདུས་སོ། ། གཉིས་པ་ལྟར་ན་དང་པོར་ཐུབ་པས་
དེ་བཞིན་ཉིད་རྟོགས་པ་དང་། གཞན་ལ་བསྟན་པའི་ཤེས་པ་གཉིས་གྲངས་ལོགས་པར་བྱས་ན་
བཅུ་དྲུག ། གཉིས་པར་ནམ་མཁའི་མཚན་ཉིད་ཀྱི་སོགས་ཁོངས་རྣམས་བརྒྱད་སྟོང་པ་ལྟར་ན་ནམ་
མཁའི་མཚན་ཉིད་དུ་དྲིལ་ཏེ། འགྲེལ་པ་འདི་ལྟར་བཅུ་དྲུག་དང་། མཐའ་མའི་བཅུ་དྲུག་སྟེ་ཕྲག་
གསུམ་ཡིན་ནོ། ། །
ནང་སེམས་ལ་གཡོ་བ་སོགས་ཞེས་པ་འདིར་གསུམ་སྟེ། ལྟ་བ་ངོས་བཟུང་བ། གང་ཟག་ལ་
སྦྱར་བ། སྒྲ་བཤད་པའོ། ། དང་པོ་ནི། དབུ་མའི་མདོར། འདས་ཕན་ཆད་དང་ལྟ་སོགས་
དང་། ། རྟག་ལ་སོགས་པར་ལྟ་བ་དག། མྱ་ངན་འདས་དང་ཕྱི་མཐའ་དང་། ། སྔོན་གྱི་མཐའ་ལ་
བརྟེན་པ་ཡིན། ། ཞེས་པ་ལྟར་སྔོན་གྱི་མཐའ་ལ་བརྟེན་པ་བདག་དང་། འཇིག་རྟེན་རྟག་མི་རྟག་
གཉིས་ཀ་དང་། གཉིས་ཀ་མིན་པར་ལྟ་བ་དང་། ཕྱི་མའི་མཐའ་ལ་བརྟེན་པ་བདག་དང་། འཇིག་
，
-39-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
རྟེན་མཐའ་དང་ལྡན་མི་ལྡན་སོགས་མུ་བཞིར་ལྟ་བ་དང༌། མྱང་འདས་ལ་བརྟེན་པ་དེ་བཞིན་
གཤེགས་པ་གྲོངས་ཕན་ཆད་འབྱུང་མི་འབྱུང་སོགས་མུ་བཞིར་ལྟ་བ་དང། ལུས་དེ་ཉིད་སྲོག་གོ
ལུས་ཀྱང་གཞན་ལ་སྲོག་ཀྱང་གཞན་ཞེས་པ་རྣམས་སོ། ། དེ་ཕྱིས་རྟག་མི་རྟག་ནི་མཐའ་དང་མི་
ལྡན་པ་སོགས་སུ་འདུས་པས་སྔོན་ཉིད་ན་རྟག་མི་རྟག་གི་དབང་དུ་བྱས་པའི་ཕྱིར། སྔོན་གྱི་མཐའ་
ལ་བརྟེན་པ་ཞེས་བྱ་ལ། གཞན་གྱི་ངེས་ཚིག་ནི་གོ་སླའོ། ། །
གཉིས་པ་ནི་དེ་རྣམས་ཀྱི་དང་པོ་རྣམ་གྲངས་ཅན་དང་། གཉིས་པ་རྒྱང་འཕེན་དང་། གསུམ་
པ་གཅེར་བུ་དང་། བཞི་པ་གནས་མ་བུ་བ་ལྟ་བའོ། །འདིར་ཁ་ཅིག་མཐའ་ལྡན་གྲངས་ཅན་ལ་སྦྱོར་
བ་ནི། ཚིག་ཙམ་ལ་རྟོན་པ་ཡིན་ཏེ། འདིར་མཐའ་ནི་ཟད་པའི་དོན་ལ་འཇུག་ལ། གྲངས་ནི་མི་ཟད་
པར་འདོད་པའི་ཕྱིར་རོ། །ཡང་གཞན་དུདག། མཐའ་ལྡན་སྒྲུབ་པའི་ལྟ་བ་དང་། མཐའ་དང་མི་ལྡན་
པར་དགག་པའི་ལྟ་བར་བྱས་ནས་རྒྱང་འཕེན་དང་། གྲངས་ཅན་ལ་རིམ་པར་སྦྱོར་བ་ཡང་མི་
འཐད་དེ། འདིར་མཐའ་ནི་ཟད་པའི་དོན་ལ་འཇུག་ལ། ཟད་ལྟ་སྒྲུབ་ལྟ་ཡིན་ན་མི་རྟག་པར་ལྟ་བ་
ཡང་སྔར་ཟད་ལྟ་ཡིན་པས་སྒྲུབ་ལྟར་མཚུངས་པའི་ཕྱིར་དང༌། ཟད་པ་མེད་པར་ལྟ་བ་དགག་ལྟ་
ཡིན་ན། འཇིག་པ་མེད་པར་ལྟ་བ་སོགས་ཀྱང་དགག་ལྟར་མཚུངས་པས་རྟག་ལྟ་ཡང་དགག་ལྟར་
འགྱུར་བའི་ཕྱིར་རོ། ། གལ་ཏེ་མཐའ་ནི་མཇུག་གི་ཆ་ལ་བརྗོད་ལ། གྲངས་ཅན་ནི་ཟད་པ་མེད་པར་
འདོད་པས་མཇུག་གི་མཐའ་དང་ལྡན་པར་འཆད་དོ་ཞེ་ན དེ་ནི་མ་ཡིན་ཏེ། རྣམ་གཞག་འདི་དག་
ནི་དབུ་མའི་མདོ་བཞིན་བྱས་ལ། དེར་མཐའ་ཟད་པའི་དོན་ལ་བཤད་པའི་ཕྱིར་དང། ལུགས་དེ་
བོར་ནས་སྒྲ་ཇི་བཞིན་པ་ལ་སྦྱོར་ན་བཤད་པའི་རྣམ་གྲངས་སུ་ཁོ་བོ་ཡང་དེ་ལྟར་འདོད་པའི་ཕྱིར་
རོ༑ ༑གསུམ་པ་ནི། ཅིའི་ཕྱིར་འདི་དག་ལུང་མ་བསྟན་ཞེས་བྱ་ཞེ་ན བདག་རྟག་གམ་ཞེས་སོགས་
ཐུབ་པ་ལ་ཞུས་པ་ན། ཁྱད་གཞི་བདག་མ་གྲུབ་པས་ཁྱད་པར་དཔྱོད་པ་མི་འཐད་ཅིང། མེད་དོ་
ཞེས་དགོངས་ན་དུས་དེར་དོན་དུ་མི་གྱུར་བ་ལ་དགོངས་ནས་ལུང་དུ་མ་བསྟན་པའི་ཕྱིར་རོ། །དེའི་
ཕྱིར་ཐུབ་པས་དྲི་བ་ལ་ལན་ལུང་དུ་མ་བསྟན་པའི་ཕྱིར། ཐམས་ཅད་མཁྱེན་པ་མ་ཡིན་ནོ་ཞེས་ཟེར་
བ་ཡང་མི་བདེན་ཏེ། རིན་ཆེན་ཕྲེང་བ་ལས། འཇིག་རྟེན་མཐའ་དང་ལྡན་ནམ་ཞེས། །ཞུས་ན་རྒྱལ་
-330-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས་ (༣༤
བ་མི་གསུང་བཞུགས། །གང་ཕྱིར་དེ་ལྟར་ཟབ་མོའི་ཆོས། །སྣོད་མིན་འགྲོ་ལ་མི་གསུང་བ། །དེ་ཉིད་
ཕྱིར་ན་མཁས་རྣམས་ཀྱིས། ། ཀུན་མཁྱེན་ཐམས་ཅད་མཁྱེན་པར་ཤེས། ། ཞེས་བཤད་པ་ལྟར་
རོ༑ ༑མདོ་སྦྱོར་ནི་མདོ་དེ་དག་གིས་གཞི་ཤེས་ཀྱི་ཤེས་མཚན་ཇི་ལྟར་བསྟན་ཞེ་ན གཞིའི་གཙོ་བོ་
ཕུང་པོ་ལྔ་དང་། སེམས་སེམས་བྱུང་དང་། དེའི་ཆོས་ཉིད་རྣམས་བདེན་གཉིས་ཀྱི་རྣམ་པ་ཇི་
རིགས་པའི་སྒོ་ནས་ཤེས་པའི་མཚན་ཉིད་བསྟན་པའི་ཕྱིར་རམ། སོ་སོར་སྦྱར་བ་ནི་གོ་སླའོ། །ལམ་
ཤེས་ཀྱི་ཤེས་མཚན་ཇི་ལྟར་བསྟན་ཞེ་ན། ལམ་གྱི་གཙོ་བོ་ཡུམ་སྟོང་ཉིད་སོགས་སུ་ཤེས་པ་བསྟན་
པའི་ཕྱིར་རོ། ། རྣམ་མཁྱེན་གྱི་ཤེས་མཚན་ཇི་ལྟར་བསྟན་ཞེ་ན། དོན་གཉིས་ཕུན་ཚོགས་ཀྱི་སངས་
རྒྱས་ཀྱི་རྣམ་པ་ཡུལ་དུ་བྱས་ནས་དེ་མཁྱེན་པའི་ཤེས་མཚན་བསྟན་པའི་ཕྱིར་རོ།། འདི་ནི་
འཕགས་སེང་གི་དགོངས་པའོ། །
ཁྱད་མཚན་གྱི་སྐབས་འདིར་བློ་གང་གི་ངོ་བོ་ཡིན་པ་ནི་ཁལ་ཅིག་རྗེས་ཐོབ་དང་། འགའ་
འབུམ་སོགས་ཞིག་མཉམ་རྗེས་གཉིས་ཀའི་ཁྱད་པར་དུ་འཆད་དོ ། དེ་དག་མི་རིགས་ཏེ། སྒྲ་ཇི་ལྟ་བར་
བྱེད་ན་བྲི་གང་མེད་པའི་ངོ་བོ་དང་། ཆོས་དབྱིངས་ལ་སོགས་པར་ཡང་འགྱུར་བའི་ཕྱིར་དང་།
གཞན་དུ་ན་བྱ་བའི་ཁྱད་པར་ལ་སོགས་པས་ཁྱད་པར་དུ་བྱས་པའི་མཐོང་ལམ་བཅུ་དྲུག་ཉིད་
བཟུང་བའི་ཕྱིར་རོ། ། སྦྱོར་བ་གང་གི་ཁྱད་པར་ཡིན་པ་ནི། མཁྱེན་པ་གསུམ་ཆར་གྱི་ཁྱད་པར་དུ་
དངོས་ཤུགས་ཇི་རིགས་པས་ཤེས་སོ། ། འོ་ན་སློབ་དཔོན་གྱིས་གཞི་ཤེས་ཀྱི་སྦྱོར་བའི་ཁྱད་པར་མི་
འཆད་པའི་རྒྱུ་མཚན་ཅི་ཞེ་ན། ཁ་ཅིག་གྲགསན་རེ། གཉེན་པོ་གཞི་ཤེས་ནི་ལམ་ཤེས་ཀྱི་ཁྱད་པར་
བསྟན་པས་དོན་གྱིས་འགྲུབ་ཅིང་། ཉན་རང་གི་གཞི་ཤེས་ལ་ཁྱད་པར་མེད་པར་དགོངས་པ་ཡིན་
ནོ་ཞེས་ཟེར་རོ། ། དེ་ནི་མ་ཡིན་ཏེ། དངོས་བསྟན་བྱང་སེམས་ཀྱི་སྦྱོར་བའི་ཁྱད་ཞུགས་དང་།
ཤུགས་བསྟན་ཉན་རང་གི་སྦྱོར་བའི་ཁྱད་པར་ཞེས་ཁས་བླངས་པ་དང་འགལ་བའི་ཕྱིར་དང་།
ཉན་རང་གི་ལམ་དེ་དག་ནི་མ་བཤད་ཅེས་སྦྱོར་ན་དེ་དག་ནི་ཞེས་པའི་དྲུག་ཚིག་དོན་མེད་ཅིང།
དེ་དག་ཅེས་བྱ་བ་ཉན་རང་ལ་སྦྱར་ནས། ཉན་རང་དེ་དག་གི་ལམ་ནི་ཞེས་འདོན་ན། ཉན་ཐོས་ལ་
སོགས་པའི་ལམ་དེ་དག་ནི་ཞེས་ལམ་ལ་སྙེག་དགོས་ཀྱི གང་ཟག་ལ་སྙེག་པའི་འབྲེལ་མེད་པས་
-331-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
དེ་ཡང་ཡི་གེའི་དོན་ལ་མ་ཞུགས་པར་སྣང་བའི་ཕྱིར་རོ། ། འོ་ན་ཇི་ལྟར་ཞེ་ན། གཉེན་པོ་གཞི་ཤེས་
ནི་ལམ་ཤེས་ཀྱིས་མཚོན་པར་བྱ་བའི་ཕྱིར་དང་། མི་མཐུན་ཕྱོགས་ཀྱི་གཞི་ཤེས་ཀྱི་ཁྱད་པར་ནི་
འདི་ལས་རྣམ་པ་ལྡོག་སྟེ་སྐྱེ་བས་གོ་སླ་བའི་ཕྱིར་མ་བཤད་དོ། ། །
མདོ་དེ་དང་དེས་མངོན་རྟོགས་དེ་དང་དེ་ཇི་ལྟར་བསྟན་ཞེ་ན། མཁས་པས་རིག་བྱའི་བར་
ནི་དངོས་སུ་བསྟན་ལ། དེ་ཡང་སྤྱི་སྒྲ་བྱེ་བྲག་ལ་སྦྱར་བྱ་ཡིན་པའི་ཕྱིར་དང་། ཉན་རང་གི་སྤངས་
རྟོགས་པས་མཆོག་ཡིན་པས་ཐུན་མོང་མ་ཡིན་པར་བསྟན་པའི་ཕྱིར་དང་། མྱུར་དུ་མྱ་ངན་ལས་
འདའ་བ་ནི་ལམ་མྱུར་བའི་འབྲས་བུ་ཡིན་པས། དམིགས་པ་རྟེན་དང་བཅས་པ་དང༌། ། ཞེས་པའི་
བཅས་ཚིག་སྨོས་པ་ནི་དམིགས་པ་དང་། རྟེན་གྱི་ཡེ་ཤེས་སྐད་ཅིག་མ་མ་ཡིན་གྱི། དེ་ལྟ་བུ་ཅན་གྱི་
ཡེ་ཤེས་ཤེས་པར་བྱ་བའི་ཕྱིར་ཤེས་པ་མྱུར་བའི་དོན་ཡིན་པའི་ཕྱིར་དང། ཡུམ་ཟབ་མོ་རྒྱུན་དུ་
ཡིད་ལ་བྱེད་པ་ནི། བརྩོན་པའི་རྣལ་འབྱོར་ཡིན་པས་སྒྲུབ་པའི་དོན་ཡིན་པའི་ཕྱིར་དང༌། ཡུམ་
ཐོས་མ་ཐག་མོས་ནས་འབྲི་བ་སོགས་ནི་ཡུམ་སྒྲུབ་པའི་ཐབས་ཁྱད་པར་ཅན་ཡིན་པས་ཡང་དག་
པར་འགྲུབ་པའི་དོན་ཁྱད་པར་ཡིན་པའི་ཕྱིར་དང་། ཤིང་ལ་འཇུ་བས་དམིགས་པ་ལ་སེམས་
འཛིན་པ་མཚོན་པའི་ཕྱིར་དང་། བུམ་པ་སོ་བཏང་བར་ཆུ་འཆུ་བས་ཆོས་དབྱིངས་ཁྱད་པར་ཅན་
ལས་ཡོན་ཏན་འགྲུབ་པའི་རྟེན་མཚོན་པའི་ཕྱིར་དང་། ཟག་ལྡན་གྱི་བར་དུ་ཚགས་བྱས་པས་
སངས་རྒྱ་བའི་རྒྱུའི་གྲངས་མཐའ་དག་ཚང་བ་མཚོན་པའི་ཕྱིར་དང༌། གཞན་སྔ་ཕྱི་གཉིས་ནི་གོ་སླ་
བའི་ཕྱིར་རོ། ། འོ་ན་བདེན་པའི་རྣམ་པ་འདི་དག་གོ་ལྡོག་པ་དང་། ནང་ཕན་ཚུན་དཀྲུགས་ནའང་
སྐྱོན་ཅི་ཡོད་ཅེ་ན། དེ་ནི་མ་ཡིན་ཏེ། སྡུག་བསྔལ་ཤེས་བྱ་ཡིན་པས་ཡུལ་གྱི་རྣམ་པ་ལས་བརྩམས་
ཏེ་བསྟན། ཀུན་འབྱུང་སྤང་བྱ་ཡིན་པས་གཉེན་པོ་ཡོན་ཏན་གྱི་རྣམ་པ་བསྡུས་པ་ལས་བརྩམས་ཏེ་
བསྟན། འགོག་པ་ཆོས་ཉིད་ཡིན་པས་བྲི་གང་མེད་པའི་རྣམ་པ་ལས་བརྩམས་ཏེ་བསྟན། ལམ་
བརྟེན་བྱ་ཡིན་པས་ལམ་རིགས་རྟེན་གྱི་རྣམ་པ་ལས་བརྩམས་ཏེ་བསྟན་པའི་ཕྱིར་རོ། ། སོ་སོའི་
ངེས་པ་ནི་སྤྱི་སྒྲ་བྱེ་བྲག་ལ་བཞུགས་པ་ཡིན་པས་སྤྱི་སྒྲ་ནས་གོ་རིམ་ངེས་པ་ཡང་མེད་ལ། བྱེ་བྲག་
ནས་མ་ངེས་པ་མེད་དོ་ཞེས་རྟོགས་པར་བྱའོ། །
-332-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་ང་བཞུགས། ༼༣༤
བྱེད་མཚན་གྱི་སྐབས་འདིར། གང་ཟག་གང་གིས་ཡིན་པ་ནི། འདི་དག་སྦྱོར་བ་ཁོ་ནའི་བྱེད་
མཚན་དུ་འདོད་པ་ནི་འགལ་ཏེ། ལེ་བརྒྱད་མ་དང་བརྒྱད་སྟོང་པར་དང་པོ་གཉིས་བྱང་སེམས་
དང༌། ཕྱི་མ་དགུ་སངས་རྒྱས་ཀྱི་བྱེད་པར་བཤད་པར་ཅིང་། འབུམ་དང་ལེ་མང་དུ་དང་པོ་ལྔ་བྱང་
སེམས་དང་། ཕྱི་མ་དྲུག་སངས་རྒྱས་ཀྱི་བྱེད་པར་བཤད་ལ། ཁྲི་བརྒྱད་སྟོང་པར་དང་པོ་དྲུག་
སངས་རྒྱས་དང་། ཕྱི་མ་ལྔ་བྱང་སེམས་དང་
། ཤེས་རབ་ཁྲི་པ་ནས། ཐམས་ཅད་བྱང་སེམས་ཀྱི་
བྱེད་པར་བཤད་ཅིང་། མདོ་རྣམས་སུ་རྣལ་མར་བཤད་པ་ནི་བྱེད་པ་འདི་རྣམས་གཉིས་ཀའི་བྱེད་
པ་ཡིན་པར་ཤེས་པར་བྱ་བའི་ཕྱིར་རོ། ། །
མཁྱེན་པ་གང་གིས་ཡིན་པ་ནི། ཁ་ཅིག་བུདྡྷ་ཤྲཱིན་རེ། དང་པོ་གསུམ་སྤྱིར་མཁྱེན་གསུམ་དང་།
དེ་ནས་བདུན་ལམ་ཤེས་དང་། གཅིག་རྣམ་མཁྱེན་གྱི་བྱེད་པ་སྟེ། འདིར་ཐུན་མོང་མ་ཡིན་པའི་
སྦྱོར་བ་བསྟན་པ་ཉིད་ཀྱིས་བྱེད་པ་བསྟན་པ་ཡིན་པས་གཞི་ཤེས་ཀྱི་བྱེད་པ་ལོགས་སུ་བརྩི་བར་
མི་བྱའོ་ཞེས་ཟེར་རོ། ། དེ་ནི་མ་ཡིན་ཏེ། གཞི་ཤེས་ཀྱི་ཤེས་མཚན་དང་། ངོ་བོ་ཉིད་ཀྱི་མཚན་ཉིད་
ཀྱང་ལོགས་སུ་མི་བརྩི་བར་མཚུངས་པའི་ཕྱིར་རོ། །
དེའི་གྲངས་ལ་དཔྱད་པ་ནི། ཁ་ཅིག་ཤཱནན་རེ། མཐའ་མ་གསུམ་གྲངས་གཅིག་ཏུ་བྱས་ནས་
སྣང་བའི་བྱེད་པ་བསྣན་ཏེ། བཅུ་ཡིན་ནོ་ཞེས་བསྟན་ནོ། ། དེ་ནི་མ་ཡིན་ཏེ། དྭི་པ་སྣང་བར་བྱེད་
པས་ན་གླིང་ཞེས་བྱ་བ་ཡང་ཡིན་པས། རྗེ་བཙུན་གྱིས་སྣང་བའི་བྱེད་པ་གླིང་དུ་བསྡུས་ཏེ་གྲངས་ལ་
སོགས་པ་མཛད་པའི་ཕྱིར་རོ། ། འཕགས་སེང་ནི་བྱེད་པ་བཅུ་གཅིག་ཏུ་མཛད་དོ། ། དེ་ཡང་འགྲེལ་
ཆེན་གསུམ་དུ་དང་པོ་དགུ་གཞི་ཤེས་ཀྱི་བྱེད་པ་དང༌། མཐའ་མ་གཉིས་ལམ་ཤེས་དང་། རྣམ་
མཁྱེན་གྱི་བྱེད་པར་བཤད་དོ། ། དེའི་རྒྱུ་མཚན་མདོ་ལས། དང་པོ་དགུ་མྱང་འདས་ཀྱི་བྱེད་པར་
བཤད་པའི་ཕྱིར་རོ། ། འདིར་གཉེན་པོ་གཞི་ཤེས་ལམ་ཤེས་ཀྱིས་བསྡུས་ཏེ་བདུན་དུ་བཤད་
དོ༑ ༑ཁོ་བོ་ནི་དེ་མི་འདོད་དེ། མདོ་ལས་ལྷུན་གྱིས་གྲུབ་པ་སོགས་རྟེན་གྱི་བྱེད་པ་ལ་སྦྱར་ལ། དེ་
ཉིད་རྒྱན་གྱིས་བསྡུས་པ་ཙམ་ཡིན་པའི་ཕྱིར་རོ། ། འོ་ན་ཇི་ལྟར་ཞེ་ན། ཇི་བཞིན་པའི་གྲངས་དང་།
ཟླ་བོ་ལ་ལྟོས་པའི་གྲངས་སོ། ། དང་པོ་ནི་སྒྲུབ་པའི་བྱེད་ལས་ལྷུན་གྱིས་གྲུབ་པ་དང་། དགག་པའི་
-333-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
བྱེད་ལས་ཐེག་པ་གསུམ་གྱིས་ངེས་པར་འབྱུང་བའི་འབྲས་བུ་མྱང་འདས་མངོན་དུ་མི་བྱེད་པའི་
བདག་ཉིད་རྟེན་གྱི་བྱེད་པ་ཞེས་གྲངས་གཅིག་ཏུ་བྱས་ནས་དགུ་ཡིན་ནོ། གཉིས་པ་ནི་ཐེག་པ་
གསུམ་གྱི་ལྷུན་གྱིས་གྲུབ་པ་གྲངས་གསུམ་དང་། ཐེག་པ་གསུམ་གྱི་འབྲས་བུ་མངོན་དུ་མི་བྱེད་པ་
གསུམ་དང་། ལྷུན་གྲུབ་ཀྱི་བདག་ཉིད་རྟེན་གྱི་བྱེད་པ་དང་། མངོན་དུ་མི་བྱེད་པའི་མཚན་ཉིད་ཀྱི་
རྟེན་གྱི་བྱེད་པ་གཉིས་ཏེ། ཐམས་ཅད་བསྡོམས་ན་བཅུ་དྲུག་ཡིན་ཏེ། དེ་ལྟ་ན་མཚན་ཉིད་ཀྱི་སྡེ་
ཚན་ཀུན་བཅུ་དྲུག་བཅུ་དྲུག་ཏུ་འགྱུར་རོ། །མདོ་སྦྱོར་ནི་གོ་སླའོ། ། །
ངོ་བོ་ཉིད་ཀྱི་མཚན་ཉིད་ཀྱི་སྐབས་འདིར། དབྱེ་གཞི་ལ་སྦྱར་བ་ནི། ཁ་ཅིག་ཨ་བུད་ཤུན་
སོགསནི། ཐམས་ཅད་མཁྱེན་པ་གསུམ་གའི་ངོ་བོ་ཡིན་ནོ་ཞེས་ཟེར་རོ། ། འཕགས་སེང་ནི་སྙེ་མ་ཆུང་
བ་ལྟར་བཞེད་དོ། །དེ་དག་ནི་ལེགས་པར་མི་བསམ་སྟེ། ངེས་པ་དང་ཆེད་དུ་བྱ་སོགས་ཉན་རང་གི་
གཞི་ཤེས་ལ་མི་འཐད་པའི་ཕྱིར་དང་། ཐོགས་མེད་ཀྱང་རྒྱུའི་མཁྱེན་པ་ལ་མི་འཐད་པའི་ཕྱིར་
དང༌། དཀའ་བ་སོགས་ལམ་ཤེས་ལ་གཙོ་བོར་མི་འཐད་པའི་ཕྱིར་དང༌། དམིགས་པ་སོགས་
འགའ་ཞིག་ཀྱང་རྣམ་མཁྱེན་ལ་གཙོ་བར་སྦྱོར་བའི་འཐད་པ་མེད་པའི་ཕྱིར་རོ། ། །
འོ་ན་ཇི་ལྟར་ཞེ་ན། དང་པོ་བཞི་གཞི་ཤེས་དང་། དཀའ་བ་ཐུན་མོང་དང་། ངེས་སོགས་
བཞི་ཐེག་ཆེན་གྱི་ཐུན་མོང་དང་། དམིགས་པ་ཐུན་མོང་དང་། མི་མཐུན་པ་ཐེག་ཆེན་ཐུན་མོང་དང་།
ཐོགས་མེད་རྣམ་མཁྱེན་དང་། གཞི་མེད་སོགས་བཞི་ཐེག་ཆེན་ཐུན་མོང་གཙོ་བོའི་ངོ་བོ་ཡིན་ལ།
ཕལ་ཆེར་ནི་སྒྲ་བཤད་འཇུག་ཚུལ་ཙམ་ནི། མཁྱེན་པ་ཐམས་ཅད་ལ་སྦྱར་དུ་རུང་བར་མཐོང་
ངོ་༑ ༑གཞི་མེད་སོགས་ནི་མེད་དགག་ཆོས་ཉིད་ཀྱི་ངོ་བོར་གསལ་བའི་ཕྱིར། ཇི་ལྟར་ན་མཁྱེན་
པའི་ངོ་བོར་རིགས་ཤེ་ན། སྐྱོན་མེད་དེ། མདོ་ལས་དེ་བཞིན་གཤེགས་པའི་རྗེས་སུ་མཐུན་པར་
སྐྱེས་པའོ་ཞེས་སོགས་ཀྱི་སྟོབས་ཀྱིས་མེད་དགག་གི་ངོ་བོ་མ་ཡིན་གྱི གཞི་མེད་སོགས་རྟོགས་པའི་
མཁྱེན་པའི་རྣམ་པར་དོན་གྱིས་བཤད་པའི་ཕྱི་རོ། །མདོ་སྦྱོར་ནི་གོ་སླའོ། །
ཅ༥ཐར་པ་ཆ་མཐུན་བཤད་པ།
ཐར་པ་ཆ་མཐུན་གྱི་སྐབས་འདིར། ངོ་བོ་ནི། ཁ་ཅིག་ན་རེ། སློབ་དཔོན་ལྟར་ནའང་ཚོགས་
-334-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ལམ་མཚན་ཉིད་པ་མིན་ཏེ། འགྲེལ་ཆེན་དུ་ཐོས་བསམ་གྱི་རང་བཞིན་བསྟན་པ་ལ་འཇུག་པའི་
རྒྱུའོ་ཞེས་བཤད་པའི་ཕྱིར་དང་། འདིཉིད་དུའང་དབང་པོའི་ངོ་བོ་མ་གྱུར་པར་བཤད་པའི་ཕྱིར་
དང༌། འདི་སྦྱོར་བའི་སྔོན་དུ་འགྲོ་ཞིང་། ཚེགས་ཆེན་ཡུན་རིང་རྟོགས་པའི་སྦྱོར་བ་ལས་དང་པོར་
བཤད་པའི་ཕྱིར་རོ་ཞེས་ཟེར་རོ། ། དེ་ནི་ཤིང་རྟ་ཆེན་པོའི་བཞེད་སྲོལ་ཅུང་ཟད་ཀྱང་ཁོང་དུ་མ་
ཆུད་པས་ཉམས་ལེན་མངོན་རྟོགས་ཀྱི་རིམ་པའི་སློབ་དཔོན་གྱི་མན་ངག་ཐུན་མོང་མ་ཡིན་པ་རྣ་
བའི་ལམ་དུ་ཡང་མ་ཐོས་པའི་མཚང་གཏམ་ཡིན་ཏེ། འགྲེལ་ཆེན་དུ། ཉི་སྣང་གི་ལུགས་བཀོད་པ་
ཡིན་པའི་ཕྱིར་དང་། དབང་པོའི་ངོ་བོ་མ་ཡིན་པ་ནི། རང་གི་སྦྱོར་ལམ་ལ་ལྟོས་པའི་དབང་པོའི་ངོ་
བོ་མ་ཡིན་ཞེས་བྱ་བའི་དོན་ཡིན་པའི་ཕྱིར་དང། སྒྲ་ཇི་བཞིན་པ་ལྟར་ན་འདི་ལས་དང་པོ་པའི་
སྦྱོར་བའི་ཡང་སྔོན་དུ་འགྲོ་བར་འགྱུར་བས་ཚོགས་ལམ་ཡང་མ་ཡིན་པར་འགྱུར་བ་དང། སྦྱོར་བ་
ཉི་ཤུ་རྣམ་ཀུན་ཁོ་ནའི་དབང་དུ་མ་བྱས་ཀྱི། ཡུལ་དང་ཉམས་ལེན་གྱི་སྦྱོར་བ་སྤྱིའི་དབང་དུ་བྱས་
པར་བསྒྲུབས་ཟིན་པའི་ཕྱིར་དང་། གཞན་དུ་ན་ཐར་པ་ཆ་མཐུན་འདི་ལས་སྦྱོར་བའི་ལམ་འབྱུང་
ཞེས་བྱ་བ་འདིར་ཚོགས་ལམ་ལས། ས་བརྒྱད་པ་འབྱུང་ཞེས་བྱ་བར་འགྱུར་བས། སྦྱོར་ལམ་
མཚན་ཉིད་པ་ནས་ས་བདུན་པའི་བར་དོར་ནས་འཆད་པའི་རྒྱུ་མཚན་ཡང་མེད་པའི་ཕྱིར་དང༌།
ཚོགས་ལམ་མཚན་ཉིད་པ་འདི་ཉིད་སྦྱོར་ལམ་ཡང་མཚན་ཉིད་པར་མཚུངས་པའི་ཕྱིར་དང།
གཞུང་འདིར་སྦྱོར་མཐོང་སྒོམ་གསུམ་མཚན་ཉིད་པ་ཕལ་ཆེར་ཉམས་ལེན་གྱི་ལྡོག་ཆ་ནས་མ་
བསྟན་པར་འགྱུར་བས་མངོན་རྟོགས་ཀྱི་རིམ་པ་ཤིན་ཏུ་རྒྱས་པར་མ་བསྟན་པར་འགྱུར་བའི་ཕྱིར་
རོ; ༑ །
འོ་ན་ཇི་ལྟར་ཞེ་ན། ཐར་ཆ་མཚན་ཉིད་པ་ནས་ས་བདུན་པའི་བར་གྱི་མངོན་རྟོགས་ཐམས་
ཅད་ལ་ཕྱོགས་གཅིག་གི་མིང་གིས་མཐའ་དག་ལ་བཏགས་པ་ཡིན་ནོ། འདི་ལ་འདོགས་པའི་རྒྱུ་
མཚན་ནི། བསྒོམས་བྱུང་མི་རྟོག་པ་ལ་དབང་ཐོབ་པའི་དག་པ་ལ་བལྟོས་ཏེ། ས་བདུན་པ་མན་ཆད་
ཐོས་བསམ་གྱིས་དཔྱོད་པ་ཤས་ཆེ་བར་འདྲ་བའི་ཕྱིར་རོ། ། བཏགས་པའི་དགོས་པ་ནི། ས་བདུན་
པའི་བར་དུ་མཚན་མར་འཛིན་པ་བྱུང་བ་ན་ཐོས་བསམ་ཡང་ལྷག་པར་དཔྱོད་དགོས་སོཞེས་
-335-



བརྩེ་ཆེན་འོད་སྣང་ལས། པོད་ཆེན་དྲུག་གི་པར་ཕྱིན་འགྲེལ་སྐོར།
རྟོགས་པར་བྱ་བའི་ཕྱིར་རོ། ། དངོས་ལ་གནོད་བྱེད་ནི་གོ་སླའོ། ། འདི་ནི་རྗེ་བཙུན་གྱི་དགོངས་པ་
ལའང་ཤིན་ཏུ་འགྲིགས་ཏེ། འདིར་ནི་ཚོགས་ལམ་མཚན་མེད་དུ་བཤད་ལ། ཚོགས་ལམ་འབའ་
ཞིག་པ་ནི་མཚན་མེད་ཤས་ཆེ་བ་ཙམ་ཡང་མིན་པའི་ཕྱིར་དང་། སྔར་བཤད་པའི་ལུང་རིགས་དེ་
དག་གི་ཕྱིར་རོ། ། །
ཁྱད་པར་དུ་དབང་པོ་རྣོ་རྟུལ་གྱི་སྐབས་འདིར། རྡུལ་འབྲིང་ཉན་རང་གི་ཐར་ཆ་ལ་སྦྱོར་བ་
རྣམས་ནི་འཕགས་སེང་མདོ་དང་བཅས་པའི་བཞེད་པ་མ་ཡིན་ཏེ ཉི་སྣང་ལས། མདོའི་དོན་
དྲངས་པར། དེ་ལྟ་ན་འོ་ན་ཉན་ཐོས་ཀྱི་ཐེག་པ་ལ་སོགས་པའི་བྱང་ཆུབ་སེམས་དཔའ་གཅིག་ཏུ་
ཐལ་བར་འགྱུར་ཞེས་བྱ་བས་ཉན་རང་གི་རིགས་ཅན་གྱི་བྱང་ཆུབ་སེམས་དཔའ་བཤད་པའི་ཕྱིར་
དང༌། དེ་ལྟ་མོད་ཀྱི་ཐམས་ཅད་ཀྱི་བླ་མེད་བྱང་ཆུབ་འཐོབ་པ་མ་ཡིན་ཞེས་བྱ་བ་འདིར། ལམ་དེའི་
གནས་སྐབས་བྱང་ཆུབ་ཐོབ་ངེས་མ་ཡིན་ཞེས་བྱ་བ་ཡིན་ལ། ཉན་རང་གི་ཐར་ཆ་ཙམ་གྱིས་གནས་
སྐབས་བྱང་ཆུབ་འཐོབ་པའམ་སྙམ་པའི་དོགས་པ་སུ་ལ་ཡང་མེད་པས། དེས་བྱང་ཆུབ་མི་ཐོབ་
པར་སྒྲུབ་མི་དགོས་པའི་ཕྱིར་རོ། །
འགའ་ཞིག་ནི་འཕགས་སེང་གཉིས་ཀ་ལྟར་ན་བྱང་སེམས་འབྲིང་པོ་རང་རྒྱལ་གྱི་རིགས་
ཅན་གྱི་བྱང་ཆུབ་སེམས་དཔའ་ཡིན་པས་དེས་རང་རྒྱལ་གྱི་བྱང་ཆུབ་འཐོབ་ཅེས་སྦྱོར་བར་བྱེད་
དོ༑ ༑དེ་ནི་འཕགས་པའི་བཞེད་པ་མ་ཡིན་ཏེ། ཉི་སྣང་ལས། ཆོས་གང་ཡང་རྫོགས་པའི་བྱང་ཆུབ་
ལས་ཕྱིར་ལྡོག་པ་མེད་ན། བྱང་ཆུབ་སེམས་དཔའ་གཅིག་ཏུ་ཐལ་བའི་ལན་དུ། བདེན་པ་དང་
གནས་པའི་བྱང་ཆུབ་སེམས་དཔའ་གཅིག་དང་དུ་མར་ཁས་མི་ལེན་པའི་འཐད་པས་འབྲིངཡིན་
པར་བཤད་ལ། འདིའི་དོན་ནི་དོན་དམ་པའི་བདེན་པར་མ་ཟད། ཀུན་རྫོབ་ཏུ་གནས་པར་ཡང་
བྱང་ཆུབ་སེམས་དཔའ་ཐེག་ཆེན་པ་གཅིག་ཁོ་ནར་ཡང་ཁས་མི་ལེན་ཏེ མ་ངེས་པའི་རིགས་ཅན་
ཡང་ཡོད་པའི་ཕྱིར་ཞེས་པའི་དོན་ཡིན་པས་རྟོགས་ས་དང་། རྟོགས་དཀའི་བར་གྱི་འབྲིང་ཡིན་
པར་བཤད་པའི་ཕྱིར་དང་། གཞན་དུ་ན་ཀུན་རྫོབ་ཀྱི་གནས་པས་བྱང་ཆུབ་སེམས་དཔའ་གཅིག་
གམ་དུ་མ་གང་རུང་ལས་མི་འདའ་བའི་ཕྱིར་དང་། ཚིག་གི་ཚུལ་འདིས་འབྲིང་བསྟན་པར་འདོད་
-336-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
པའི་ཤེས་བྱེད་ཀྱང་མེད་པའི་ཕྱིར་ཏེ། རང་རྒྱལ་གྱི་བྱང་སེམས་སྟོན་པ་ལ་ཀུན་རྫོབ་ཏུ་གཅིག་དང་
དུ་མར་ཁས་མི་ལེན་པའི་འཐད་པ་མ་འབྲེལ་བའི་ཕྱིར་རོ། ། །
འོ་ན་ཇི་ལྟར་ཞེ་ན། འཕགས་པའི་ལུགས་ནི། དབང་རྣོན་ཐེག་ཆེན་གྱི་རིགས་ཅན་གྱིས་
རྫོགས་པའི་བྱང་ཆུབ་ཐོབ་སླ། དབང་རྟུལ་ཉན་རང་གི་རིགས་ཅན་གྱིས་རྫོགས་པའི་བྱང་ཆུབ་ཐོབ་
དཀའ། དབང་འབྲིང་མ་ངེས་པའི་རིགས་ཅན་ནི་དཀའ་སླ་གང་དུ་ཡང་མ་ངེས་པ་ཡིན་ནོ ། སློབ་
དཔོན་ལྟར་ན། ཐེག་ཆེན་གྱི་རིགས་ཅན་གྱི་བྱང་སེམས་དབང་རྣོན་གྱིས་ནི་རྟོགས་སླ། ཐེག་དམན་
གྱི་རིགས་ཅན་གྱི་བྱང་སེམས་དབང་རྟུལ་གྱིས་ནི་རྟོགས་དཀའོ། ། འོ་ན་ཐེག་དམན་གྱི་རིགས་ཅན་
གྱིས་བྱང་སེམས་དེས་བྱང་ཆུབ་གཏན་མི་ཐོབ་པར་འགྱུར་ཏེ རྫོགས་པའི་བྱང་ཆུབ་མི་ཐོབ་ཅིང་།
ཐེག་ཆེན་གྱི་ལམ་ལ་གནས་པ་ཐེག་དམན་གྱི་བྱང་ཆུབ་ཡང་ཐོབ་པར་མ་རིགས་པའི་ཕྱིར་རོ་ཞེ་ན།
དེ་ལྟ་ཡིན་ཀྱང་བྱང་ཆུབ་ཐོབ་པའི་རིགས་ཅན་ཡིན་པའི་ཤུགས་ཀྱིས་དད་སོགས་འབྲིང་པོས་རང་
རྒྱལ་དང་། ཆུང་དུས་ཉན་ཐོས་ཀྱི་བྱང་ཆུབ་ཐོབ་བོ་ཞེས་འཕངས་སོ། ། འོ་ན་ལུགས་དེ་གཉིས་ཇི་
ལྟར་ཡིན་ཞེ་ན། ཁོ་བོ་ནི་འཕགས་པ་ལྟར་འདོད་དེ། རྟུལ་བ་རྟོགས་དཀའ་ཞེས་པ་འདིས་ཉན་
རང་གི་རིགས་ཅན་གཉིས་ཀ་འཛིན་ན། འབྲིང་པོ་རང་རྒྱལ་ལ་སྦྱོར་བ་འགལ་བའི་ཕྱིར་དང་།
འདིས་ཉན་ཐོས་ཀྱི་རིགས་ཅན་ཁོ་ན་འཛིན་པའང་མི་འཐད་དེ རང་རྒྱལ་གྱི་རིགས་ཅན་གྱིས་
ཀྱང་རྫོགས་པའི་བྱང་ཆུབ་རྟོགས་དཀའ་བའི་ཕྱིར་རོ། ། དེས་ན་རྣོན་པོས་ཐོབ་སླ། རྟུལ་པོས་ཐོབ་
དཀའ་ཞེས་པའི་ཤུགས་འདིས་འབྲིང་པོས་གང་དུ་ཡང་མ་ངེས་ཞེས་འཕེན་རིགས་ཀྱི། རང་རྒྱལ་
གྱི་བྱང་ཆུབ་ཐོབ་ཅེས་བྱ་བའི་ཤེས་བྱེད་མེད་པའི་ཕྱིར་རོ། ། མདོ་སྦྱོར་གཞན་ནི་གོ་སླ་ལ། ཆོས་
ཐམས་ཅད་མངོན་པར་རྫོགས་པར་སངས་རྒྱས་པ་ནི་ཤེས་རབ་བསྟན་ཏེ སངས་རྒྱས་པ་ནི་རྣམ་
པར་དག་པ་ཡིན་ལ། ཡུལ་གྱིས་ཡུལ་ཅན་མཚོན་པའི་ཕྱིར་ཏེ། འདིར་སྟོང་ཉིད་ཙམ་སྟོན་པ་
དགོས་པའི་ཕྱིར་རོ། །
བཟོད་པའི་སྐབས་འདིར། ཁ་ཅིག་ཚན་རེ། འགྲེལ་པ་འདིའི་འགྱུར་ལྟར་ན། གང་ལ་སྦྱོར་
བའི་ཡུལ་ངོས་མ་ཟིན། ཤེས་པའི་འབྲེལ་བ་འཆད། དམིགས་པ་སེམས་ཅན་ཡིན་པ་ལ་བདེན་པར་
-337-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
ནོར་བས་མི་འཐད་དོ་ཞེས་ཟེར་རོ། ། དེ་ནི་མ་ཡིན་ཏེ། རྩེ་མོར་གྱུར་པ་ལ་དམིགས་རྣམ་ཇི་ལྟ་བ་
བཞིན་དུ་ཞེས་བཤད་པས་སེམས་ཅན་ཡང་དམིགས་པར་རྟོགས་པའི་ཕྱིར་དང། འདིར་བདེན་པ་
ལ་དམིགས་པ་ནི་བཟོད་པ་ཡིན་པས་དམིགས་བྱེད་ཀྱི་དོན་གྱི་ཤེས་པ་ཡིན་པ་དང། རྩ་བར་
བདེན་ཤེས་པ་ཞེས་བྱ་བ་འདིས་བདེན་པ་ཡང་དམིགས་པར་དོན་གྱིས་བསྟན་པས་དམིགས་པ་
སེམས་ཅན་ཁོ་ནར་དོགས་པ་བཟློག་པའི་ཆེད་ཡིནཔར་སློབ་དཔོན་བདག་ཉིད་ཆེན་པོ་ལ་དེ་ལྟ་
བུའི་ཀླན་ཀ་རྨི་ལམ་ན་ཡང་མེད་དོ། །
རྣམ་པ་དང་ཞེས་སོགས་ཟློས་སྤོང་གི་སྐབས་འདིར་གཉིས་ཏེ གང་ལ་ཟློས་པ་སྤོང་བའི་
གཞི་དང་། དེ་ལ་ཟློས་པ་སྤོང་བའི་ཚུལ་ལོ། །དང་པོ་ནི་ཁ་ཅིག་ཀུན་རེ། ཤུགས་བསྟན་ལ་ཟློས་སྤོང་
བྱེད་པའི་མཁས་པ་སུ་ཡང་མེད་ལ། དངོས་བསྟན་ཡང་བསྟན་བཅོས་ཀྱི་ཚིག་ཟིན་མ་ཡིན་གྱི་གཙོ་
བོར་མདོའི་དངོས་བསྟན་ལ་ཟློས་པ་སྤོང་བ་ཡིན་ཞིང། དེ་ཡང་མངོན་རྟོགས་དེ་དག་དོན་གྱིས་
སྟོན་པའི་མདོ་རྣམས་ཡིན་ནོ་ཞེས་ཟེར་རོ། །འདི་ནི་སྙིང་པོ་མེད་དེ། ཤུགས་བསྟན་ལ་ཟློས་སྤོང་མི་
བྱེད་ན། སློབ་དཔོན་གྱི་སྐབས་དང་པོ་གསུམ་དུ་སྦྱོར་མཐོང་སྒོམ་གསུམ་ལན་གསུམ་བསྟན་པའི་
ཟློས་སྤོང་བྱེད་པ་འགལ་ཞིང་། དོན་གྱིས་མཐོང་ལམ་ལན་གཉིས་ཀྱི་ཟློས་སྤོང་ཁོ་ནས་ཆོག་པར་
འགྱུར་བ་དང་། འཕགས་པས་བསྟན་བཅོས་ཀྱི་ཚིག་ཟིན་ཁོ་ན་ལ་བྱས་པ་དང་འགལ་བའི་ཕྱིར་
དང༌། མངོན་རྟོགས་དེ་དག་དོན་གྱིས་སྟོན་པའི་བསྟན་བཅོས་ཀྱང་དངོས་བསྟན་དུ་མཚུངས་པས་
རྣམ་དབྱེ་དེ་དག་མི་རིགས་པའི་ཕྱིར་རོ། ། འོ་ན་ཇི་ལྟར་ཞེ་ན། འཕགས་པས་ནི་བསྟན་བཅོས་ཀྱི་
སྒྲས་ཟིན་ཁོ་ན་ལ་མཛད་ལ། སློབ་དཔོན་གྱིས་དོན་གྱི་ཐོབ་པ་རྣམས་ལའང་མཛད་པ་ཡིན་ནོ། ། ཁོ་
བོ་ནི་དེ་དག་ཇི་བཞིན་མི་འདོད་དེ། མིང་ལ་ཟློས་ཀྱང་དོན་ལ་ཟློས་སྙམ་པའི་དོགས་པ་སྤང་དགོས་
པའི་ཕྱིར་དང་། ཞར་བྱུང་སྒྲས་མ་ཟིན་སྐབས་གསུམ་པའི་ཐེག་ཆེན་སྒོམ་ལམ་ལྟ་བུ་སོགས་ལ་སྤོང་
དགོས་ན། ཐུག་མེད་དུ་འགྱུར་བའི་ཕྱིར་རོ། ། དེས་ན་དེའི་མིང་གིས་དངོས་སུ་ཟིན་ནམ་མ་ཟིན་
ཀྱང་རུང་སྟེ། དོན་གྱིས་དེ་སྟོན་པའི་དབང་དུ་བྱས་ཏེ། བསྟན་པ་བརྗོད་བྱའི་གཙོ་བོར་གྱུར་པ་
རྣམས་ལ། ངེས་པར་ཟློས་པ་སྤོང་བ་ཡིན་ནོ། །
-338-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
གཉིས་པ་ལ་ལུགས་ལྔ་སྟེ། ཀ་ཤིའི་ལུགས་དང༌། འཕགས་པའི་ལུགས་དང་། འཇིགས་མེད་
ཀྱི་ལུགས་དང་། སློབ་དཔོན་གྱི་ལུགས་དང༌། གང་འཐད་དཔྱད་པའོ། །དང་པོ་ནི་འཇུག་ཡུལ་དང་
ཉམས་ལེན་གཉིས་ཀ་བསྟན་དགོས་པའི་དབང་རྟུལ་གྱི་ངོར་བྱས་ནས་མངོན་རྟོགས་བརྒྱད་བསྟན་
ལ༑ དེ་ལ་ལར་ནི་རྣམ་པ། ལ་ལར་ནི་ལམ། ལ་ལར་ནི་གཞི་ལ་དམིགས་པའི་ཆ་ནས་བསྟན། ལ་
ལར་ནི་རྣལ་འབྱོར་རབ་ཀྱི་རྒྱུའི་སྒོ་ནས། ལ་ལར་ནི་ཤེས་རབ་ཀྱི་སྒོ་ནས། ལ་ལར་ནི་དཔྱོད་པའི་
སྐབས་ཀྱི་རྒྱུའི་སྒོ་ནས། ལ་ལར་ནི་འབྲས་བུའི་སྒོ་ནས་བསྟན་པས་ཟློས་པ་མེད་དོ ། ཡང་འཇུག་
ཡུལ་ཙམ་བསྟན་པས་ཆོག་པའི་དབང་རྟུལ་གྱི་ངོར་རྣམ་མཁྱེན་གྱི་ཆོས། དབང་འབྲིང་གི་ངོར་ལམ་
ཤེས་ཀྱི་ཆོས། དབང་རྣོན་གྱི་ངོར་གཞི་ཤེས་ཀྱི་ཆོས་རྣམས་བསྟན། ཉམས་ལེན་ཙམ་བསྟན་པས་
ཆོག་པའི་དབང་རྟུལ་གྱི་ངོར་རྣམ་ཀུན། འབྲིང་ངོར་རྩེ་མོ། དབང་རྣོན་གྱི་ངོར་མཐར་གྱིས་པ་
བསྟན་ཏེ། དེའི་ཕྱིར་དེ་དག་གི་སྐབས་ཀྱི་སྦྱོར་མཐོང་ལ་སོགས་པ་ཟློས་པ་མེད་དོ། །
དེ་དག་ནི་ཚིག་རྒྱས་འབྲིང་བསྡུས་པས་ཆོག་པ་ལ། རྟུལ་འབྲིང་ཆེན་པོ་ཞེས་ཐ་སྙད་པའི་
སྐབས་ཡིན་ནོ། ། འཕགས་པའི་ལུགས་ལ་ཁ་ཅིག་དག། སྒྲུབ་པ་ཡི་ནི་རྟེན་གྱུར་པ། ། ཞེས་སོགས་
གང་ཟག་བཞིའི་ཟློས་སྤོང་བྱེད་པ་ནི་མི་རིགས་ཏེ། ཆོས་ཀྱི་དབྱིངས་ཀྱི་རང་བཞིན་གང་ཟག་མ་
ཡིན་པའི་ཕྱིར་རོ། ། མཐོང་སྤང་དང་སྒོམ་སྤང་རྟོག་པ་གཉིས་ཟློས་པར་ཐལ་བའི་ཟློས་སྤོང་བྱེད་པ་
ཡང་མི་འཐད་དེ། ཟློས་སྤོང་ཐུག་མེད་དགོས་པར་འགྱུར་བའི་ཕྱིར་རོ། །
འོ་ན་ཇི་ལྟར་ཞེ་ན། དོན་གྱིས་ཐོབ་པ་དང་། དངོས་སུ་གསུངས་པའི་ཟློས་སྤོང་གཉིས་
སོ༑ ༑དང་པོ་ལ་གསུམ་སྟེ། སྦྱོར་པ་ལན་གཉིས་དང༌། གང་ཟག་ལན་གསུམ་དང་། རྟོག་པ་ལན་
བཞིའི་ཟློས་པ་སྤོང་བའོ། །དང་པོ་ནི་སྒྲུབ་པ་བཞི་དང་སྦྱོར་བཞི་ཟློས་ཏེ སྦྱོར་བར་ཁྱད་པར་མེད་
པ་ལན་གཉིས་བསྟན་པའི་ཕྱིར་རོ་ཞེ་ན། སྐྱོན་མེད་དེ། དང་པོར་ནི་ཡུལ་གྱི་ལྡོག་བྱ་ནས། གཉིས་
པར་ནི་ཉམས་ལེན་གྱི་ལྡོག་བྱ་ནས་བསྟན་པའི་ཕྱིར་རོ། ། གཉིས་པ་ནི་ལྷ་རྣམས་རུང་ཞེས་དང་།
སངས་རྒྱས་རྣམས་ལ་ལྷག་པར་བྱས་ཞེས་དང་། སློབ་པ་ཕྱིར་མི་ལྡོག་པའི་ཚོགས་ཞེས་པ་ཟློས་ཏེ།
རྟེན་གང་ཟག་ཁྱད་པར་མེད་པ་ལན་གསུམ་བསྟན་པའི་ཕྱིར་རོ་ཞེ་ན། སྐྱོན་མེད་དེ། འགལ་རྐྱེན་
-339-



བརྩེ་ཆེན་འོད་སྣང་ལ། པོད་ཆེན་དྲུག་གི་ཕར་ཕྱིན་འགྲེལ་སྐོར།
སྤང་བའི་རྟེན་ཆ་དང་། མཐུན་རྐྱེན་ཚང་བའི་རྟེན་ཆ་དང་། རྟགས་ཀྱི་རྟེན་ཆ་རྣམས་གཙོ་བོར་
བསྟན་པའི་ཕྱིར་རོ། །
ཙ༦ངེས་འབྱེད་ཆ་མཐུན་བཤད་པ།
གསུམ་པ་ནི་སྦྱོར་ལམ་གྱི་སྐབས་ཀྱི་རྟོག་པ། ཚོགས་སྒྲུབ་ཀྱི་སྐབས་ཀྱི་རྟོག་པ། རྣམ་དག་གི་
སྐབས་ཀྱི་རྟོག་པ། རྩེ་མོའི་སྐབས་ཀྱི་རྟོག་པ་རྣམས་ཟློས་སོ་ཞེ་ན། སྐྱོན་མེད་དེ། དང་པོ་ནི་ཉན་
རང་གི་སྦྱོར་ལམ་ལས་ཁྱད་པར་དུ་ཤེས་པར་བྱ་བའི་ཕྱིར་དང་། གཉིས་པ་ནི་གཉེན་པོའི་ཚོགས་
ཤེས་པར་བྱ་བའི་ཕྱིར་དང་། གསུམ་པ་ནི་དག་བྱའི་གེགས་བསྟན་པའི་ཕྱིར་དང་། བཞི་པ་ནི་རབ་
ཏུ་གྱུར་པའི་གེགས་བསྟན་པའི་ཕྱིར་རོ། །གཉིས་པ་ནི། ཁ་ཅིག་དག། ཉན་རང་རང་རྒྱུད་པའི་སྦྱོར་
ལམ་དང༌། བྱང་སེམས་ཀྱི་སྦྱོར་ལམ་ལ་ཟློས་སྤོང་བྱེད་པ་མི་འཐད་དེ འཕགས་པ་ཉན་ཐོས་ལམ་
ལ་ནི། ། ཞེས་སོགས་རྟེན་ངེས་པར་བཟུང་བཞིན་དུ་དེ་གཉིས་ཀྱི་ཟློས་སྤོང་དགོས་ན་ཐུག་མེད་དུ་
འགྱུར་བའི་ཕྱིར་རོ། ། འོ་ན་ཇི་ལྟར་ཞེ་ན། སྦྱོར་ལམ་ལྔ་དང་། མཐོང་ལམ་ལྔ་དང་། སྒོམ་ལམ་ལན་
གསུམ་གྱི་ཟློས་སྤོང་ངོ༌། །དང་པོ་ནི། སྐབས་དང་པོར་བཤད་པའི་སྦྱོར་ལམ་དང་
། གཉིས་པར་ཉན་
ཐོས་ཀྱི་ལམ་གྱི་སྐབས་སུ་བཤད་པའི་བྱང་སེམས་ཀྱི་སྦྱོར་ལམ་དང༌། རང་རྒྱལ་གྱི་ལམ་གྱི་སྐབས་
སུ་བཤད་པའི་བྱང་སེམས་ཀྱི་སྦྱོར་ལམ་དང་། སྐབས་བཞི་པར་སྦྱོར་ལམ་ལན་གཉིས་རྣམས་ཟློས་
ཏེ༑སྦྱོར་ལམ་ཁྱད་མེད་ལན་ལྔ་བསྟན་པའི་ཕྱིར་རོ་ཞེ་ན་སྐྱོན་མེད་དེ། དང་པོ་ནི་ཉན་རང་གི་སྦྱོར་
ལམ་ལས་ཁྱད་ཆོས་དྲུག་གིས་ཁྱད་པར་དུ་བྱས་པའི་ཆ་ནས་བསྟན། གཉིས་པ་ནི། དམིགས་རྣམ་
ཁྱད་པར་ཅན་གྱི་སྒོ་ནས་ཉན་ཐོས་ཀྱི་ལམ་ཤེས་བྱེད་ཀྱི་ཆ་ནས་བསྟན གསུམ་པ་ནི། དམིགས་
རྣམ་ཁྱད་པར་ཅན་གྱི་སྒོ་ནས་རང་རྒྱལ་གྱི་ལམ་བྱེད་ཀྱི་ཆ་ནས་བསྟན། བཞི་པ་ནི་སེམས་ཅན་ལ་
དམིགས་ནས་མཉམ་པ་ཉིད་སོགས་ཀྱི་ཐབས་མཁས་ཀྱི་དམིགས་རྣམ་གྱི་ཆ་ནས་བསྟན། ལྔ་པ་ནི་
ཕྱིར་མི་ལྡོག་པ་སྒྲུབ་པའི་རྟགས་ཀྱི་ཆ་ནས་བསྟན་པའི་ཕྱིར་རོ། ། འདི་ནི་ཉི་སྣང་ལས། སོགས་
ཁོངས་ཀྱིས་བསྡུས་ནས་དངོས་སུ་མ་གསུངས་སོ། ། མི་ཐོབ་པ་ནི་མ་ཡིན་ཏེ། རྩ་བར་ངེས་འབྱེད་
ཡན་ལག་ཅེས་རང་མིང་གིས་སྨོས་ཤིང་། ཕྱིར་མི་ལྡོག་གི་མཐོང་ལམ་ལ་ཟློས་སྤོང་མཛད་པའི་ཕྱིར་
-140-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ར་ཕྱིན་འགྲེལ་པ་བཞུགས། ༼༣༤
རོ༑ ༑གཉིས་པ་ནི་སྐབས་གཉིས་པའི་མཐོང་ལམ་དང་། གསུམ་པའི་མཐོང་ལམ་དང་། བཞི་པའི་
མཐོང་ལམ་གཉིས་དང་། རྩེ་མོའི་མཐོང་ལམ་རྣམས་སྨོས་ཏེ། མཐོང་ལམ་ཁྱད་མེད་ལན་ལྔ་བསྟན་
པའི་ཕྱིར་རོ་ཞེ་ན། སྐྱོན་མེད་དེ། རིམ་པ་ལྟར་འཁོར་འདས་སུ་མི་ལྟུང་བའི་ཕན་ཡོན་གྱི་ཆ་དང་།
ཐེན་དམན་ལས་འདའ་བའི་ཆ་དང་། ཉན་རང་གི་མཐོང་ལམ་ལས་ཁྱད་པར་དུ་བྱེད་པའི་ཆ་དང་།
ཕྱིར་མི་ལྡོག་པ་སྒྲུབ་པའི་རྟགས་ཀྱི་ཆ་དང་། རྩེ་སྦྱོར་གྱི་མཐོང་སྤང་སྤོང་བའི་གཉེན་པོ་བྱེད་པའི་
ཆ་ནས་བསྟན་པའི་ཕྱིར་དང་། གསུམ་པ་ནི་ལམ་ཤེས་ཀྱི་སྒྲུབ་དང་ཤིན་ཏུ་དག་པ་སྒོམ་ལམ་ཞེས་
བྱ་བ་དང་། རྣམ་ཀུན་ཏུ་སྒོམ་པའི་ལམ་ནི་ཟབ་པ་ཞེས་བྱ་བ་དང་། རྩེ་སྦྱོར་དུ་སྒོམ་ཞེས་བྱ་བའི་
ལམ་ཞེས་པ་རྣམས་ཟློས་ཏེ། སྒོམ་ལམ་ཁྱད་པར་མེད་པ་ལན་གསུམ་བསྟན་པའི་ཕྱིར་རོ་ཞེ་ན།
སྐྱོན་མེད་དེ། རིམ་པ་ལྟར། འཁོར་འདས་སུ་མི་ལྟུང་བའི་བྱེད་པ་དང་བཅས་པའི་ཆ་དང་། ཕྱིར་མི་
ལྡོག་པའི་རྟགས་ཀྱི་ཆ་དང༌། རྩེ་སྦྱོར་གྱི་སྒོམ་སྤང་སྤོང་བའི་གཉེན་པོ་བྱེད་པའི་ཆ་ནས་བསྟན་
པའི་ཕྱིར་རོ། ། ཚུལ་འདི་ལ་ཡང་མང་བ་དང་ཉུང་བ་དང་འཁྲུགས་པ་དང་མི་གསལ་བའི་བཤད་པ་
བྱེད་པ་རྣམས་ནི་འདིས་རྒྱང་རིང་དུ་སྤངས་པ་ཡིན་ནོ། །
འཇིགས་མེད་ཀྱི་ལུགས་འདི། མཁྱེན་གསུམ་དང་རྣམ་ཀུན་གྱི་སྦྱོར་ལམ་སོགས་མི་ཟློས་ཏེ།
གཏན་ལ་དབབ་བྱའི་ཆ་དང་། ཉམས་ལེན་གྱི་ཆ་ནས་བསྟན་པའི་ཕྱིར་རོ། ། འདིར་རྣམ་ཀུན་གྱི་
སྦྱོར་ལམ་སོགས་བཏགས་པ་བར་འདོད་པ་ནི་མི་འཐད་དེ གཞུང་འདིར་ཉམས་ལེན་གྱི་ཆའི་
སྦྱོར་མཐོང་གཏན་མ་བསྟན་པ་དང་། སྒོམ་ལམ་ཡང་ཕལ་ཆེར་མ་བསྟན་པར་འགྱུར་བའི་ཕྱིར་
དང༌། འཕགས་པའི་གཞུང་དང་འགལ་བའི་ཕྱིར་རོ། ། རྣམ་ཀུན་དང་རྩེ་མཐའི་སྦྱོར་ལམ་སོགས་
ཀྱང་ཟློས་པ་མ་ཡིན་ཏེ། རབ་ཏུ་གྱུར་པའི་སྦྱོར་བ་ནི་སྦྱོར་བའི་མཆོག་ཡིན་པས་ས་བཅུ་པའི་
སྐབས་སུ་འཐད་པའི་ཕྱིར་དང་། སྔོན་གྱི་སློབ་དཔོན་རྣམས་ཀྱིས་ཀྱང་མཐོང་ལམ་རྩེ་མོ་ས་བཅུ་
པར་བཞག་པའི་ཕྱིར་དང་། སྐད་ཅིག་ལ་ཡོན་ཏན་ཐམས་ཅད་མངོན་དུ་བྱེད་པའི་ཉེ་རྒྱུ་ནི་མཐར་
གྱིས་པ་ཡིན་པས་ས་བཅུ་པའི་ཕྱི་ཆ་ལ་འཐད་པའི་ཕྱིར་རོ་ཞེས་འཆད་དོ། །
བཞི་པ་ལ་མི་འཐད་པའི་ཕྱོགས་དང་། འཐད་པའི་ཕྱོགས་དང་། རྩོད་པ་སྤོང་བའོ། ། མི་
-341



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
འཐད་པའི་ཕྱོགས་གང་ཞེ་ན། གཞུང་འདི་རང་གཞུང་མ་ཡིན་པར་འདོད་པ་དང་། རང་གཞུང་
ཡིན་ཡང་ལམ་གསུམ་མཚན་ཉིད་པར་འདོད་པ་དང་། བཏགས་པ་ཡིན་ཚུལ་གཞན་དུ་འདོད་
པའོ། ། དང་པོ་ཁོང་རིནནི་ཟློས་སྤོང་གི་གཞུང་འདི་རང་ལུགས་མ་ཡིན་ཏེ། འགྲེལ་ཆེན་དུ་ཡང་། ཁ་
ཅིག་གིའོ་ཞེས་འབྱུང་བས་གཞན་ལུགས་བཀོད་པའོ་ཞེ་ན། དེ་ནི་ནོར་བ་ཤིན་ཏུ་ཆེ་སྟེ། རྣམ་པ་
དང་སྐུའི་སྐབས་ཀྱི་རང་ལུགས་དེ་དག་ལ་ཡང་གཞན་དག་ན་རེ། ཞེས་དང་། ཁ་ཅིག་ཅེས་འབྱུང་
བས་རང་ལུགས་སུ་མི་འགྱུར་བའི་ཕྱིར་དང་། གཞན་གཞུང་རང་གཞུང་གི་སྐབས་སུ་བཀོད་དེ་
འགལ་དུམ་དོར་བ་ལྟར་དགག་སྒྲུབ་གང་ཡང་མི་བྱེད་པར་འབྲེལ་མེད་དུ་བརྗོད་པ་ཆེས་བླུན་པའི་
རྣམ་ཐར་ཡིན་པའི་ཕྱིར་དང་། མདོ་རྒྱན་གྱི་ཟློས་སྤོང་ནི་དཀའ་གནས་ཀྱི་གཙོ་བོ་ཡིན་པ་ལ་འདི་
དང་འགྲེལ་ཆེན་གང་དུ་ཡང་ཟློས་སྤོང་མ་མཛད་པར་འགྱུར་བ་ལས་དེ་ཡང་མི་རིགས་པའི་ཕྱིར་
དང༌། རང་ལ་དྲིས་པ་ལ། ལན་གཞན་ཁོ་ན་འདེབས་པ་བླུན་པོ་ཡིན་པའི་ཕྱིར་རོ། །
གཉིས་པ་ནི་འདི་དག་རང་གཞུང་ཡིན་ལ་སྦྱོར་བ་དང་གསུམ་གྱི་ལམ་གསུམ་ཡང་མཚན་
ཉིད་པ་ཁོ་ན་སྟེ། བྱང་སེམས་དབང་རྣོན་གྱི་སྦྱོར་ལམ་ཟག་མེད་དུ་སྐྱེ་བའི་ཕྱིར་རམ། ཀུན་བཏུས་
འགྲེལ་པར་བཤད་པ་ལྟར་སྦྱོར་ལམ་ཡང་ཟག་མེད་ཆུང་ངུ་ཡིན་པས་ཟག་མེད་དུ་བཤད་དོ་ཞེས་
ཟེར་རོ། ། དེའང་སྙིང་པོ་ཅུང་ཟད་ཀྱང་མེད་དེ། སྦྱོར་མཐོང་མཚན་ཉིད་པ་དག་ནི་རྣམ་པ་ཐམས་
ཅད་དུ་ཁྱད་པར་གྱི་ལམ་གྱིས་བསྡུས་པ་མ་ཡིན་པའི་ཕྱིར་དང་། སྦྱོར་མཐོང་སྒོམ་གསུམ་མཚན་
ཉིད་པ་ཅིག་ཅར་སྐྱེའམ་སྙམ་པ་དོགས་པ་མི་སྲིད་པའི་ཕྱིར་དང་། ཐམས་ཅད་དུ་སྦྱོར་ལམ་སོགས་
མཚན་ཉིད་པ་ཡིན་ན། མཁྱེན་གསུམ་གྱི་ལ་འཇིག་རྟེན་པའི་ངེས་འབྱེད་ཆ་མཐུན་ཡིན་ལ། སྦྱོར་
གསུམ་གྱི་ནི་ཟག་མེད་ཆུང་ངུ་ཡིན་པས་མི་ཟློས་བྱ་བ་མ་འབྲེལ་བའི་ཕྱིར་དང། འགྲེལ་ཆེན་དང་
རང་ལུགས་ལ་ཐེ་ཚོམ་མི་ཟ་བའི་སྐབས་སུ་ཡང་། རྣམ་པ་ཀུན་མངོན་པར་རྟོགས་པས་ཁྱད་པར་གྱི་
ལམ་དུ་འགྱུར་ཞེས་དང་། ཁྱད་པར་གྱི་ལམ་གྱི་མཐར་ཐུག་པ་རྩེ་མོའི་མངོན་པར་རྟོགས་པ་ཞེས་
སོགས་གོང་དུ་བསྒྲུབས་ཟིན་པའི་ཕྱིར་རོ། ། །
གསུམ་པ་ལ་མངོན་རྟོགས་ཀྱི་རིམ་པ་གཞན་དུ་འདོད་པ་དང། གཞུང་གི་དོན་གཞན་དུ་
-342-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་པར་ཕྱིན་འགྲེལ་པ་བཞུགས། ༼༣༤
འདོད་པའོ། ། དང་པོ་ནི། ཁ་ཅིག་ཨར་སོགསན་རེ། ལས་དང་པོ་པའི་ས་ནས་བཟུང་ནས་ས་དགུ་པའི་
བར་དུ་མཁྱེན་གསུམ་བསྒོམས་ནས་ས་བཅུ་པ་རྒྱུན་རིང་བས་དེར་སྦྱོར་བ་བཞི་སྒོམ་པ་ཡིན་ལ། དེ་
ཡང་ས་བཅུ་པའི་དཀྱིལ་སྟོད་ལ་ཆ་གསུམ་དུ་བྱས་པ་ལ་རྣམ་ཀུན་གྱི་ངེས་ཆ་ལ་སོགས་པ་གསུམ་
དང༌། དཀྱིལ་ལ་གསུམ་དུ་བྱས་པ་ལ་རྩེ་མོའི་ངེས་ཆ་ལ་སོགས་པ་གསུམ་དང་། དཀྱིལ་སྨད་ལ་
གསུམ་དུ་བྱས་པ་ལ་མཐར་གྱིས་ངེས་ཆ་ལ་སོགས་པ་གསུམ་དུ་བཏགས་པ་ཡིན་ནོ་ཞེས་ཟེར་།
རོ༑ ༑གཞན་དག་དུ་ན་ཤིན་རེ། དང་པོར་ཆོས་མཆོག་མན་ཆད་དུ་མཁྱེན་གསུམ་བསྒོམས་ནས། ས་
དང་པོ་ནས་དགུ་པའི་བར་དུ་རྣམ་ཀུན་བསྒོམ་ལ། བཅུ་པ་ལ་རྩེ་མོ་དང་། བཅུ་པའི་སྨད་ལ་མཐར་
གྱིས་པ་དང་། རྡོ་རྗེ་ལྟ་བུ་ལ་སྐད་ཅིག་མ་སྒོམ་པ་ཡིན་ནོ་ཞེས་འཆད་དོ། ། ལ་ལ་སྔོན་གྱི་སློབ་དཔོནན་རེ།
རྣམ་ཀུན་ལས་དང་པོ་པའི་ས་ནས་དགུ་པའི་བར་དུའོ། ། བཅུ་པ་ལ་རྩེ་མོ་ལ་སོགས་པ་སྒོམ་ཞེས་
འདོན་ནོ། ། ཁ་ཅིག་སེམསན་རེ། སྦྱོར་བ་ཁྱད་པར་ཅན་གྱི་དབང་དུ་བྱས་ཏེ། ས་བརྒྱད་པའི་ཡེ་ཤེས་
ཆུང་ངུ་འབྲིང་ཆེན་པོ་གསུམ་དུ་རྣམ་ཀུན་དང་། དགུ་པའི་ཆུང་ངུ་འབྲིང་ཆེན་པོ་གསུམ་དུ་རྩེ་མོ་
དང༌། བཅུ་པའི་ཆུང་ངུ་འབྲིང་ཆེན་པོ་གསུམ་དུ་མཐར་གྱིས་པ་བསྒོམས་པས་ཟློས་པའི་སྐྱོན་མེད་
དོ་ཞེས་ཟེར་རོ། ། དེ་ལ་དང་པོ་གསུམ་མི་འཐད་དེ། སྦྱོར་སོགས་ཀྱི་མིང་ཅན་གྱི་རྣམ་ཀུན་པ་ས་
བཅུ་པ་ཁོ་ན་དང་། ས་དང་པོ་ནས་ཡོད་པ་དང་། ལས་དང་པོ་པའི་ས་ནས་ཡོད་པའི་སློབ་དཔོན་གྱི་
ལུང་རིགས་རྣམ་དག་ཅུང་ཟད་མེད་པའི་ཕྱིར་དང་། བྱེ་བྲག་ཏུ་རྣམ་ཀུན་གྱི་སྦྱོར་མཐོང་སྒོམ་
གསུམ་གྱི་རྣམ་པ་ཐམས་ཅད་དུ་ཁྱད་པར་གྱི་ལམ་གྱིས་བསྡུས་པའི་ཡེ་ཤེས་གང་ལ་ཅིག་ཅར་སྐྱེ་
བར་དོགས་བྱ་དེ་ལྟ་བུ་ཡིན་པ་འདིར་བཤད་པའི་ཕྱིར་དང་། སྡུད་འགྲེལ་ལས་ཀྱང་། འདིར་ཁྱད་
པར་གྱི་ལམ་མ་ཡིན་ནམ་ངེས་ཆ་ལ་སོགས་པར་བསྟན་པ་ཇི་ལྟར་ཞེ་ན། ས་བརྒྱད་པ་ལ་མཚན་མ་
མེད་པར་ལྷུན་གྱིས་གྲུབ་པ་ཐོབ་པས་རེ་ཞིག་གི་དུས་སུ་སེམས་ཅན་གྱི་དོན་རྒྱུན་འཆད་པ་སྤང་
བའི་ཕྱིར། སེམས་ཅན་ལ་དམིགས་ནས་སེམས་མཉམ་པ་ཉིད་ལ་སོགས་པར་ལྟ་བའི་ཁྱད་པར་གྱི་
ལམ་ཉིད་ཆུང་ངུ་ལ་སོགས་པ་རིམ་གྱིས་སྐྱེ་བ་ཡིན་གྱི ཅིག་ཅར་ནི་མ་ཡིན་ནོ་ཞེས་བསྟན་པའི་
ཕྱིར་ངེས་པར་འབྱེད་པའི་ཆ་ལ་སོགས་པར་བཏགས་ནས་འདིར་བསྟན་པ་མ་ཡིན་ནོ་ཞེས་འབྱུང་
-343-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
བའི་ཕྱིར་རོ། ། གལ་ཏེ་སྡུད་འགྲེལ་ནི་སློབ་དཔོན་གྱིས་བྱས་པ་མ་ཡིན་ཏེ ལམ་ཤེས་གཞི་ཤེས་ས་
བདུན་པའི་བར་ལ་བཞག་པ་སོགས་སློབ་དཔོན་དང་འགལ་བ་ཡོད་པའི་ཕྱིར་རོ་ཞེ་ན། དེ་ནི་སློབ་
དཔོན་གྱི་གཞུང་ལུགས་ལ་ངལ་བ་མ་བྱས་པའི་གཏམ་ཙམ་དུ་ཟད་ཀྱི རོ་བྲོ་བ་ཅུང་ཟད་ཀྱང་
མེད་དེ་དེར་ནི་སློབ་དཔོན་གྱིས་མངོན་རྟོགས་ཀྱི་རིམ་པ་བསྟན་པ་ཡིན་ལ། དེ་ཡང་འཇུག་ཡུལ་
མཁྱེན་གསུམ་གྱི་སྒྲུབ་པ་དང་། སྦྱོར་བ་ཉམས་ལེན་གྱི་སྒྲུབ་པ་གཉིས་ལས། དང་པོའི་དབང་དུ་
བྱས་ནས་ས་བདུན་པའི་བར་དུ་བཞག་པ་ཡིན་པའི་ཕྱིར་ཏེ། དེའི་རྗེས་སུ་རྣམ་ཀུན་སྒོམ་ཞེས་བྱ་བ་
ལ་སོགས་པ་འབྱུང་བའི་ཕྱིར་རོ། ། །
འདི་ནི་རྗེ་བཙུན་གྱི་དགོངས་པ་ཡིན་ཏེ། ཡུལ་ནི་རྣམ་པ་གསུམ་པོ་རྒྱུ་ཞེས་འབྱུང་བས། རྒྱུ་
དུས་ཀྱི་མཁྱེན་པ་གསལ་བར་བྱ་བའི་ཕྱིར་དང་། དེ་ཡང་སྦྱོར་བཞིའི་སྔོན་དུ་འབྱུང་བའི་ཚེ་ས་
བདུན་པའི་བར་ལ་བཞག་བྱ་ཡིན་པའི་ཕྱིར་རོ། ། སློབ་དཔོན་གྱི་དགོངས་པ་དཔྱིས་ཕྱིན་པ་ཡིན་ཏེ།
སྦྱོར་བ་དེ་ལྟ་བུ་དང་ལྡན་པའི་རྒྱུ་མཁྱེན་གསུམ་དེའི་འབྲས་བུ་གང་ན་ཆོས་སྐུའི་ཞེས་འབྱུང་བས་
སྐབས་དང་པོ་གསུམ་གྱི་རྒྱུའི་མཁྱེན་གསུམ་གསལ་བར་བྱ་བའི་ཕྱིར་རོ། ། དེ་ལྟ་ན་སྐབས་དང་པོ་
གསུམ་དུ་གཏན་ལ་དབབ་བྱའི་ལྡོག་ཆ་ནས་མཁྱེན་གསུམ་སྤྱིར་གཏན་ལ་ཕབ་ཀྱང་། ཉམས་སུ་
ལེན་པའི་ལྡོག་པ་དང་སྦྱར་ན་ས་བདུན་པའི་བར་དུ་འགྲོའོ་ཞེས་གོ་བར་བྱ་བ་ཡིན་པས་བདག་
ཉིད་ཆེན་པོའི་ཆོས་ལ་སྐུར་བ་འདེབས་པའི་རྣམ་རྟོག་རྣམས་རྒྱང་བསྲིངས་པ་ཁོ་ནཡིན་ནོ། །
ལུགས་མཐའ་མའང་སྙིང་པོ་མེད་དེ། རྩེ་མོ་ས་དགུ་པ་ལ་འཇོག་པའི་ལུང་རིགས་རྣམ་དག་
ཅུང་ཟད་ཀྱང་མེད་པའི་ཕྱིར་དང་། འགྲེལ་ཆེན་ནས་མཐོང་ལམ་རྩེ་མོ་ས་བཅུ་པ་ལ་བཞག་པའི་
ཕྱིར་རོ། ། གཉིས་པ་ནི་ཁ་ཅིག་ན་རེ། དང་པོ་གསུམ་གྱིས་ལམ་གསུམ་གྱི་མཚན་ཉིད་དང་། མཐའ་
མ་གསུམ་གྱིས་མཚན་ཉིད་ཀྱིས་གསུངས་པ་མི་ཟློས་སོ། །འོ་ན་སྐབས་དང་པོ་གསུམ་གྱི་སྦྱོར་མཐོང་
སྒོམ་གསུམ་ཉིད་ཟློས་སོ་ཞེ་ན། སྐྱོན་མེད་དེ། དེ་གསུམ་གྱི་སྦྱོར་མཐོང་སྒོམ་གསུམ་ནི་གོ་རིམ་
བཞིན་དུ་རྣམ་པ་དང་ལམ་དང་གཞི་རྣམས་སྐྱེ་བ་མེད་པར་དོནསྤྱི་སྒོམ་པ་དང་། མངོན་སུམ་དུ་
གསར་དུ་རྟོགས་པ་དང་། མཐོང་ཟིན་གོམས་པར་བྱེད་པའི་དབྱེ་བས་ཕྱེ་བ་ཙམ་ཡིན་པའི་ཕྱིར་
344-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
རོ; སྦྱོར་བ་དང་པོ་གསུམ་དུ་ནི་དག་པའི་ཟག་མེད་ཀྱི་ཡེ་ཤེས་ཆུང་འབྲིང་ཆེན་པོ་གསུམ་ལ་
ངེས་ཆ་ལ་སོགས་པ་ཐ་སྙད་ཀྱིས་གསུངས་སོ། ། མིང་གིས་བཏགས་པ་ནི་མ་ཡིན་ཏེ། མཐར་གྱིས་
པའི་སྐབས་ལྟ་བུར་མདོ་དང་བསྟན་བཅོས་གཉིས་ཀར་དུ་མིང་གིས་མ་གསུངས་པའི་ཕྱིར་རོ། ། འོ་
ན་སྦྱོར་མཐོང་སོགས་ཀྱིས་ཐ་སྙད་ཀྱིས་འདོགས་པའི་རྒྱུ་མཚན་ཅི་ཞེ་ན། སྒོམ་པ་གོང་ནས་གོང་དུ་
འགྲོ་བའི་ཁྱད་པར་གྱིས་རིམ་གྱིས་སྐྱེ་བར་འདྲ་བས་སོ། ། བཏགས་པའི་དགོས་པ་ཅིའི་ཕྱིར་ཞེ་ན།
ཅིག་ཅར་སྐྱེ་བའམ་སྙམ་པ་དོགས་པ་དགག་པའི་ཕྱིར་རོ། ། དངོས་ལ་གནོད་བྱེད་ནི། སྦྱོར་སོགས་
མཚན་ཉིད་པ་མ་ཡིན་ཏེ། ཡིན་ན་སྐབས་དང་པོ་གསུམ་གྱི་སྦྱོར་སོགས་དང་ཟློས་པར་འགྱུར་བའི་
ཕྱིར་རོ། ། འདི་ནི་གོ་སླ་བས་དངོས་སུ་མ་བསྟན་ནོ་ཞེས་འདོན་ནོ། ། འདི་རྣམས་ནི་མངོན་པར་
འཁྱམས་པའི་བཤད་པ་ཡིན་ཏེ། སྦྱོར་མཐོང་སྒོམ་གསུམ་ཕན་ཚུན་གྱི་ཟློས་སྤོང་དགོས་ན་ཐུག་
མེད་དུ་འགྱུར་བའི་ཕྱིར་དང་། སྦྱོར་ལམ་ལན་གཉིས་ཟློས་པ་སྤོང་བ་སོགས་ཡིན་ན། ཤུགས་
བསྟན་ལ་ཟློས་སྤོང་མི་སྲིད་པར་ཁས་བླངས་དང་འགལ་བའི་ཕྱིར་དང་། སྦྱོར་མཐོང་གི་མིང་གིས་
མ་བཏགས་ན། དེ་བཏགས་པ་བ་མ་ཡིན་པར་འགྱུར་བ་དང་། སྦྱོར་བ་དང་པོ་གསུམ་གྱི་སྦྱོར་ལམ་
ལན་གསུམ་སོགས་ལ་ཟློས་སྤོང་མ་མཛད་པར་འགྱུར་བ་དང༌། རིམ་གྱིས་སྐྱེ་བ་ནི་ཅིག་ཅར་སྐྱེ་
བའི་དོགས་པ་འགོག་པའི་སྒྲུབ་བྱེད་ཡིན་གྱི་ འདོགས་པའི་རྒྱུ་མཚན་མ་ཡིན་པའི་ཕྱིར་དང་།
མཚན་ཉིད་པ་ཡིན་པས་ཟློས་ན་རྣམ་མཁྱེན་སོགས་ཆོས་སྐུ་སོགས་དང་ཟློས་པ་ལ་སོགས་པར་
འགྱུར་བ་དང༌། རྣམ་པ་ཐམས་ཅད་དུ་ཁྱད་པར་གྱི་ལམ་གྱིས་བསྡུས་པའི་ཟག་མེད་ཀྱི་ཡེ་ཤེས་
ཞེས་བྱ་བ་འདིས་དངོས་ལ་གནོད་བྱེད་བསྟན་པ་ཡིན་པས་དངོས་ལ་གནོད་བྱེད་མ་བསྟན་པ་ཡང་
འགལ་བའི་ཕྱིར་རོ། ། །
འཐད་པའི་ཕྱོགས་གང་ཞེ་ན། སྒྲུབ་བྱེད་མངོན་རྟོགས་ཀྱི་རིམ་པ་དང་། སྐབས་དོན་ཟློས་པ་
སྤོང་བའོ། །དང་པོ་ལ་སྡུད་འགྲེལ་དང་སྦྱར་བ་དང། རང་དབང་གི་བཤད་པའོ། །དང་པོ་ལ་གཉིས་
ཏེ༑ གཞུང་གི་ཆིངས་བསྟན་པ་དང་། མངོན་རྟོགས་ཀྱི་སྒོམ་རིམ་གཉིས་སོ། ། དང་པོ་ནི། སེམས་
བསྐྱེད་ནས་བརྩམས་ཏེ་མཚན་ཉིད་ཀྱི་བར་རྣམས་ནི་གཙོ་བོར་ཡུམ་གྱི་ལྡོག་ཆ་ནས་གཏན་ལ་
ཆ345-



བརྩེ་ཆེན་འོད་སྣང་ལས།
པོད་ཆེན་དྲུག་གི་པར་ཕྱིན་འགྲེལ་སྐོར།
ས
ཕབ་ཀྱི། ཉམས་ལེན་གྱི་ལྡོག་ཆ་ནས་གཏན་ལ་ཕབ་པ་མ་ཡིན་ཏེ། སྐབས་དེ་དག་གིས་མཁྱེན་
གསུམ་ཡུལ་དང་བཅས་པ་སོ་སོ་བ་དང་། བསྡུས་པའི་དོན་མཐའ་དག་རང་དང་སྤྱིའི་མཚན་ཉིད་
ལས་བརྩམས་ནས་རྒྱས་པར་གཏན་ལ་ཕབ་ཀྱི། མཁྱེན་གསུམ་ཡུལ་གྱི་སྒྲུབ་པར་བྱེད་པའི་གང་
ཟག་གི་རྒྱུད་ལ་སྦྱར་བར་མ་ངེས་པའི་ཕྱིར་ཏེ། དེར་ནི་ལམ་འབྲས་ཀྱི་ཆོས་ཐམས་ཅད་རྫོགས་
པར་གཏན་ལ་ཕབ་ལ། མཁྱེན་གསུམ་ཡུལ་གྱི་སྒྲུབ་པའི་རྗེས་སུ་སྦྱོར་བཞི་ཉམས་ལེན་གྱི་སྒྲུབ་པ་
སོགས་འབྱུང་དགོས་པའི་ཕྱིར་རོ། ། རྣམ་ཀུན་གྱི་སྐབས་འདིའི་ཐར་པ་ཆ་མཐུན་ནས་བརྩམས་ཏེ་
ཉམས་ལེན་གྱི་ལྡོག་ཆ་ནས་གཙོ་བོར་བསྟན་པ་ཡིན་ཏེ སྐབས་དང་པོ་གསུམ་དུ་ཐར་པ་ཆ་མཐུན་
གསལ་བར་མ་བརྗོད་པ་འདིར་ཐར་པ་ཆ་མཐུན་གྱི་མིང་གིས་དངོས་སུ་སྨོས་པ་ནི་ཚོགས་ལམ་
འདི་ནས་བཟུང་སྟེ་ཉམས་ལེན་གྱི་ལྡོག་ཆ་ནས་བསྟན་པར་ཤེས་པར་བྱ་བའི་ཕྱིར་དང། ཐར་ཆ་
འདིའི་རྗེས་སུ་དག་པའི་ཡེ་ཤེས་རྣམས་ལ་བཏགས་པའི་སྦྱོར་མཐོང་སྒོམ་པའི་མིང་ཅན་གྱི་ཡེ་
ཤེས་རྣམས་གོ་རིམ་བཞིན་དུ་སྒོམ་པ་པོའི་རྒྱུད་ལ་སྐྱེས་པར་བསྟན་ཏེ དེའི་རྗེས་སུ་སྐད་ཅིག་མ་
བསྒོམས་ནས་ཆོས་སྐུའི་འབྲས་བུ་སྐྱེས་པའི་ལྡོག་ཆ་ནས་བསྟན་པའི་ཕྱིར་ཏེ། རིམ་པ་འདི་ནི་ཤིན་
ཏུ་ལེགས་པ་ཡིན་ནོ། ། དེ་ཡང་གཙོ་ཆེ་བ་ཡིན་གྱི་ངེས་པ་ནི་མ་ཡིན་ཏེ སྦྱོར་བ་དང་པོ་གསུམ་
འདིར་ཐར་ཆའི་རྗེས་སུ་སྦྱོར་མཐོང་སྒོམ་གསུམ་འཆད་པའི་དབང་དུ་བྱས་ནས་སློབ་དཔོན་ཉིད་
ཀྱིས་སྦྱོར་མཐོང་སྒོམ་པའི་མིང་དངོས་སུ་མཛད་པའི་ཡེ་ཤེས་རྣམས་ནི། ཉམས་ལེན་གྱི་ལྡོག་ཆ་
ནས་བསྟན་པ་ཡིན་ལ། ཁྱད་པར་གཞན་ནི་མ་ཡིན་པའི་ཕྱིར་རོ། ། དེ་ཡང་རྣམ་ཀུན་གྱི་སྐབས་ལ་
སྦྱར་ན། མཚན་ཉིད་ཀྱི་བར་ནི་མཁྱེན་གསུམ་གྱི་སྦྱོར་བའི་སྤྱིར་བསྟན་ལ་འབེབས་པའི་ལྡོག་ཆ་
ནས་བསྟན་ཞིང་། ས་དགུ་པ་ནས་བཞག་པའི་སྲིད་ཞི་ཉིད་ཀྱི་སྦྱོར་བ་སོགས་ནི་ཞར་ལབསྟན་པ་
ཡིན་ཏེ། གཞན་དུ་ན་སྲིད་ཞི་མཉམ་ཉིད་སོགས་ཀྱི་སྒོམ་ལམ་དེ་གསུམ་གྱི་རྗེས་སུ་ས་དགུ་པ་ལ་
བཞག་པའི་རྩེ་མོའི་སྦྱོར་ལམ་སྒོམ་དགོས་པར་འགྱུར་བའི་ཕྱིར་རོ།། རྩེ་མོའི་སྐབས་ལ་སྦྱར་ན།
དྲོད་ནས་རྩེ་སྦྱོར་གྱི་བར་ནི་ཉམས་ལེན་གྱི་ལྡོག་ཆ་ནས་བསྟན་ཞིང། བར་ཆད་མེད་པའི་ཏིང་ངེ་
འཛིན་ཞར་བྱུང་ཡིན་ཏེ། གཞན་དུ་ན་འདིའི་རྗེས་སུ་མཐར་གྱིས་པའི་སྦྱོར་ལམ་སྒོམ་དགོས་པར་
-346



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
འགྱུར་བའི་ཕྱིར་རོ། །མཐར་གྱིས་པའི་སྐབས་དང་སྦྱར་ན། སངས་རྒྱས་རྗེས་དྲན་དང་འབྲེལ་བའི་
སྦྱོར་མཐོང་སྒོམ་གསུམ་ཉིད་ཉམས་ལེན་གྱི་ལྡོག་ཆ་ནས་བསྟན་གྱི དེའི་ནང་དུ་མ་འདུས་པའི་
ཆོས་གཞན་ནི་ཞར་བྱུང་ཡིན་ཏེ། རྒྱུ་མཚན་སྔར་དང་མཚུངས་པའི་ཕྱིར་རོ། །
གཉིས་པ་ལ་ཉམས་སུ་ལེན་པའི་གང་ཟག་དང་། ཉམས་སུ་ལེན་པའི་རིམ་པའོ། ། དང་པོ་ནི་
རྒྱུ་རིགས་ལ་གནས་པའི་འགལ་རྐྱེན་ལྷག་པའི་ང་རྒྱལ་མངོན་གྱུར་པ་སོགས་དང་རེ་ཞིག་བྲལ་བ་
མཐུན་རྐྱེན་སངས་རྒྱས་ལ་བཀུར་སྟི་ལྷག་པར་བྱས་པ་ལ་སོགས་པའི་སྐྱེས་བུའོ། ། གཉིས་པ་ལ་
མཁྱེན་གསུམ་ཡུལ་གྱི་སྒྲུབ་པ་དང་། སྦྱོར་བཞི་ཉམས་ལེན་གྱི་སྒྲུབ་པའོ། ། དང་པོ་ནི། སེམས་
བསྐྱེད་དེ་དག་གདམས་ངག་ཉན་ནས། དང་པོར་རྣམ་པ་ཐམས་ཅད་མཁྱེན་པ་ཉིད་ཡུལ་ལམ་ངོ་
བོའི་སྒོ་ནས་ཤེས་པར་བྱས། དེ་ནས་ལམ་ཤེས་པ་ཉིད་དམིགས་པ་དང་རྣམ་པའི་སྒོ་ནས་ཤེས་
པར་བྱ་སྟེ། དེ་ནས་གཞི་ཤེས་པ་ཉིད་སྤང་བྱ་དང་གཉེན་པོའི་སྒོ་ནས་ཤེས་པར་བྱས དེ་ནས་
མཁྱེན་གསུམ་ཤེས་པ་ནི་བསྡུས་ནས་སྒོམ་དགོས་པས་དེ་ལ་ཡང་སྦྱོར་བ་ཉམས་སུ་ལེན་ཚུལ་ཤེས་
དགོས་ལ། དེའི་ཕྱིར་བསྒོམ་བྱའི་རྣམ་པ་ནི་གང་། སྒོམ་བྱེད་གདམས་ངག་ནི་གང་། སྒོམ་ཚུལ་སྦྱོར་
བ་ནི་གང་། བླང་བྱ་ཡོན་ཏན་ནི་གང་། དོར་བྱ་སྐྱོན་ནི་གང་། ཤེས་བྱ་མཚན་ཉིད་ནི་གང༌། ཞེས་
ཐོས་བསམ་གྱིས་གཏན་ལ་འབེབས་པར་བྱེད་དོ། །དེ་དག་གི་སྐབས་སུ་བསྒོམས་བྱུང་མེད་པ་ནི་མ་
ཡིན་ཏེ། སོ་སོ་བ་དང་བསྡུས་པའི་དོན་རྣམས་ཅི་རིགས་སུ་སྒོམ་པའི་ཕྱིར་རོ། ། དེ་ལྟར་གཏན་ལ་
འབེབས་པའི་སྒྲུབ་པའི་བར་ལ། སྒྲུབ་པ་པོ་རང་གི་རྒྱུད་ལ་སྐྱེས་པའི་ཉམས་ལེན་གྱི་ལྡོག་པ་ནི་
རྣམ་ཀུན་གྱི་སྐབས་འདིའི་ཐར་པ་ཆ་མཐུན་གྱི་མིང་ཅན་ལས་དང་པོའི་ས་ནས་ས་བདུན་པའི་བར་
ལ་བཞག་པ་འདིས་རྫོགས་པར་འགྱུར་རོ། །འོ་ན་སྦྱོར་ལམ་ཉིད་ནས་བསྒོམས་བྱུང་གཙོ་བོར་གྱུར་
པ་མ་ཡིན་ནམ། ཇི་ལྟར་ན་གཏན་ལ་འབེབས་པའི་སྒྲུབ་པ་ས་བདུན་པའི་བར་དུ་བཞག་ཅེ་ན དེ་
ནི་ཚོགས་ལམ་ལ་བལྟོས་ཏེ་བསྒོམས་བྱུང་གཙོ་བོར་སྤྱོད་པ་ཡིན་ལ། འདིར་ནི་མི་རྟོག་པ་སྒོམ་པ་
ལ་དབང་ཐོབ་པའི་དག་པ་ལ་བལྟོས་ཏེ། དབང་པོའི་ངོ་བོ་མ་ཡིན་པའི་ཡུལ་གྱི་སྒྲུབ་པ་ཞེས་བརྗོད་
པ་ཡིན་པས་འགལ་བ་མེད་དོ། ། དེ་ལྟར་རིགས་པ་ཡང་ཡིན་ཏེ། ས་བདུན་པའི་བར་དུ་ནི་མཚན་
-347-



བརྩེ་ཆེན་འོད་སྣང་ལས་
པོ ད་ཆེན་དྲུག་གི་ཕར་ཕྱིན་འགྲེལ་སྐོར་
འཛིན་མངོན་གྱུར་དུ་ཡང་འབྱུང་བས། དེའི་ཡུལ་བདེན་མེད་དུ་དཔྱོད་པའི་ཐོས་བསམ་གྱི་ཤེས་པ་
ཡང་ཡང་བརྟེན་དགོས་པས་གནས་ལུགས་ཀྱང་གཏན་ལ་འབེབས་པའི་སྒྲུབ་པ་དཔྱད་དགོས་ན་
ཆོས་ཅན་གྱི་སྟེང་དུ་དཔྱོད་དགོས་པ་རྒྱ་ཆེར་བརྟེན་དགོས་པ་ལྟ་ཅི་སྨོས་ཞེས་གོ་བར་བྱ་བའི་ཕྱིར་
དུ་ས་རྣམས་ཀྱི་སྒོམ་པ་ལ་དབང་ཐོབ་མ་ཐོབ་ཀྱིས་མཚམས་འབྱེད་པར་བྱེད་པའི་རྣམ་གཞག་
འདི་མཛད་པ་ཡིན་ནོ། ། སྦྱོར་བ་ཉམས་ལེན་གྱི་སྒྲུབ་པ་ནི། དེ་ནས་སྔར་གྱི་སྦྱོར་མཐོང་སྒོམ་གསུམ་
གྱི་གནས་སྐབས་རྣམས་སུ་ཉམས་སུ་མྱོང་བའི་ཡོན་ཏན་ལ་སླར་ཡང་འདྲིས་པར་བྱས་ཏེ མཁྱེན་
པ་གསུམ་ཆར་གྱི་རྣམ་པ་མ་ལུས་པ་སྒོམ་པ་ལ་དབང་དུ་བྱེད་པའི་ཕྱིར་སབརྒྱད་པའི་གནས་
སྐབས་སུ་སྦྱོར་མཐོང་སྒོམ་པའི་མིང་ཅན་གྱི་ཡེ་ཤེས་རྣམས་སྒོམ་པར་བྱེད་དོ། ། དེ་ནས་རབ་གྱུར་
ལ་གེགས་བྱེད་པའི་བག་ཆགས་ཕྲ་མོ་འཇིག་པར་བྱེད་པའི་ཕྱིར་ས་དགུ་པ་དང། བཅུ་པ་ཐོབ་མ་
ཐག་པ་དང་། བཅུ་པའི་དཀྱིལ་སྟོད་རྣམས་སུ་རྩེ་མོའི་སྦྱོར་མཐོང་སྒོམ་གསུམ་གྱི་མིང་ཅན་གྱིཡེ་
ཤེས་རྣམས་སྒོམ་པར་བྱེད་དོ། ། དེ་ནས་པདྨའི་འདབ་མ་བརྒྱ་མྱུར་བར་འབིགས་པའི་ཚུལ་གྱིས།
སྔར་གྱི་ཡོན་ཏན་གྱི་རྣམ་པ་རྣམས་རིམ་གྱིས་ཤིན་ཏུ་མྱུར་བར་མངོན་དུ་བྱེད་པའི་ཕྱིར ས་བཅུ་
པའི་དཀྱིལ་སྨད་དེར་མཐར་གྱིས་པའི་སྦྱོར་མཐོང་སྒོམ་གསུམ་གྱི་མིང་ཅན་གྱི་ཡེ་ཤེས་རྣམས་སྒོམ་
པར་བྱེད་དོ། །དེ་ལྟར་ཡང་སྡུད་འགྲེལ་ལས། ཐམས་ཅད་ཤེས་པ་ཉིད་ཀྱི་བར་ས་བདུན་པའི་བར་
དུ་བཞག་ནས། དེའི་མཁྱེན་གསུམ་བསྡུས་ནས་དབང་དུ་བྱ་བའི་ཕྱིར་ཁྱད་པར་གྱི་ལམ་གྱིས་
སྟོབས་ཅན་ས་བརྒྱད་པ་མི་གཡོ་བ་དེའི་དབྱེ་བ་རྣམ་པ་ཀུན་མངོན་པར་བསྟན་ཏོ། ། དེའི་རྗེས་ལ་
གཉེན་པོ་དང་། ངེས་པར་འབྱུང་བའི་དབྱེ་བ་རྟོགས་པར་བྱ་བའི་ཕྱིར་གསལ་བ་རབ་ཀྱི་མཐར་
ཐུག་པར་འགྲོ་བ་ཁྱད་པར་ལམ་ཡིད་ལ་བྱེད་པ་ལེགས་པའི་བློ་གྲོས་ལ་སོགས་པ་ས་གཉིས་ལ་རྩེ་
མོ་མངོན་པར་རྟོགས་པ་ཡིན་ནོ། ། དེའི་རྗེས་ལ་སོ་སོ་བ་དང་། བསྡུས་པ་ཉིད་དུ་རྟོགས་པའི་དོན་
རྣམས་གོ་རིམ་གྱིས་བསྒོམས་ནས་ས་བཅུ་པའི་བར་ཆད་མེད་པའི་ཏིང་ངེ་འཛིན་གྱི་སྐབས་སུ་
བསྟན་པར་བྱ་བའི་ཕྱིར་རིམ་པ་བཞིན་བྱས་ཏེ་བསྒོམས་པ་ནི་མཐར་གྱིས་པའི་མངོན་པར་རྟོགས་
པ་ཡིན་ནོ། ། དེའི་རྗེས་ལ་སྐད་ཅིག་མ་གཅིག་གིས་མངོན་པར་རྫོགས་པར་བྱང་ཆུབ་པ་ཡིན་ནོ
-348-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཞེས་འབྱུང་བའི་ཕྱིར་རོ། ། འདིར་སྦྱོར་ལམ་རྩེ་མོ་ས་དགུ་པ་ལ་བཤད་པ་ནི་སྔོན་གྱི་སློབ་དཔོན་
གྱིས་རྩེ་མོའི་མཐོང་ལམ་རྣམས་ས་བཅུ་པའི་ཡེ་ཤེས་སུ་བཤད་པ། དེའི་རྒྱུ་ངེས་ཆ་ནི་ས་དགུ་
པའི་ཡེ་ཤེས་ལ་དོན་གྱིས་སྒྲུབ་བོ་སྙམ་དུ་དགོངས་པའི་ཕྱིར་རོ། ། དེ་ལྟར་སྡུད་འགྲེལ་དབང་
བཙན་པར་བྱས་ནས་སྔར་གྱིས་བཤད་པའི་གནས་སྐབས་ཀུན་ཏུ་དེ་ལྟར་ཕྱེ་བ་ཡིན་ནོ། །
གཉིས་པ་རང་དབང་གི་བཤད་པ་ལ་ཡང་མཁྱེན་གསུམ་ཡུལ་གྱི་སྒྲུབ་པ་དང། སྦྱོར་བ་
ཉམས་ལེན་གྱི་སྒྲུབ་པ་གཉིས་ལས་དང་པོ་ནི། ཡང་ན་བཤད་པའི་རྣམ་གྲངས་འདི་ལྟར་བཤད་
པར་བྱ་སྟེ། མཁྱེན་གསུམ་ཡུལ་གྱི་སྒྲུབ་པ་ནི། སེམས་བསྐྱེད་དེ་གདམས་ངག་ཉན་ནས་མཁྱེན་
གསུམ་སོ་སོ་བ་དང་། བསྡུས་པའི་དོན་རྣམས་སྔར་ལྟར་གཏན་ལ་འབེབས་པར་བྱེད་དོ། ། དེས་ན་
སེམས་བསྐྱེད་ནས་མཚན་ཉིད་ཀྱི་བར་ནི་སྔར་བཞིན་གཏན་ལ་དབབ་བྱའི་ཆ་ནས་བསྟན་གྱི་
ཉམས་ལེན་གྱི་ལྡོག་པ་ནས་བསྟན་པ་མ་ཡིན་ནོ། ། དེ་མན་ཆད་ནི་ཕལ་ཆེར་ཉམས་ལེན་གྱི་ལྡོག་ཆ་
ནས་བསྟན་པ་ཡིན་ནོ། །
སྦྱོར་བ་ཉམས་ལེན་གྱི་སྒྲུབ་པ་ནི་བཞི་སྟེ རྣམ་ཀུན་གྱི་སྦྱོར་བ་དང་། རྩེ་མོའི་སྦྱོར་བ་དང་།
མཐར་གྱིས་པའི་སྦྱོར་བ་དང་། སྐད་ཅིག་མའི་སྦྱོར་བ་སྒོམ་ཚུལ་ལོ། །དང་པོ་ནི་ལྔ་སྟེ། ཚོགས་ལམ་
དང༌། སྦྱོར་ལམ་དང་། མཐོང་ལམ་དང་། སྒོམ་ལམ་དང་། མི་སློབ་ལམ་གྱི་མིང་ཅན་རྣམས་
སོ༑ ༑དང་པོ་དེ་ལྟར་གཏན་ལ་ཕབ་ནས། དྲན་པ་ཉེར་བཞག་ནས་སངས་རྒྱས་ཀྱི་བར་གྱི་རྣམ་པ་
ཕྱིན་དྲུག་དད་སོགས་ལྔས་བསྡུས་པ་ལ་མཚན་མ་མེད་པའི་རྣམ་པས་སྒོམ་པར་བྱེད་པའི་རང་
བཞིན་ལས་དང་པོ་པའི་སྦྱོར་བའི་ས་མཚན་ཉིད་པ་ནས་བདུན་པའི་བར་དུ་སྒོམ་པར་བྱེད་དོ །དེ་
ལྟར་ཡང་ཐར་ཆ་ནི་ཕྱོགས་གཅིག་གི་མིང་གིས་མཐའ་དག་ལ་བཏགས་པ་ཡིན་ནོཞེས་བསྒྲུབས་
ཟིན་ཏོ། །
དེ་ནས་སྔར་བཤད་པ་ལྟར་ས་བརྒྱད་པར་རྣམ་ཀུན་གྱི་སྦྱོར་མཐོང་སྒོམ་གསུམ་གྱི་མིང་ཅན་
ཡེ་ཤེས་རྣམས་སྒོམ་མོ། ། དེ་ནས་ས་དགུ་པའི་སྔ་ཕྱི་རྣམས་སུ་མི་སློབ་ལམ་གྱི་མིང་ཅན་སྲིད་ཞི་
མཉམ་ཉིད་སོགས་ས་དགུ་པའི་ཡེ་ཤེས་སྒོམ་པར་བྱེད་དེ དེ་ལྟར་ཡང་ཕྱིར་མི་ལྡོག་གི་རྟགས་
-349-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
རྣམས་སློབ་པའི་ལམ་དུ་བཤད་ནས་སྲིད་ཞི་མཉམ་ཉིད་ཀྱི་སྦྱོར་བ་མི་སློབ་ལམ་དུ་བཤད་པའི་
ཕྱིར་དང་། སྦྱོར་བ་དེ་གསུམ་ཡང་རིམ་གྱིས་སྐྱེ་བར་བསྒྲུབས་ཟིན་པའི་ཕྱིར་རོ། །དེ་ནས་ས་བཅུའི་
སྟོད་ལ་ཆ་གསུམ་དུ་བྱས་པ་ལ་སྔར་ལྟར་གྱི་རྣམ་པས་རྩེ་མོའི་སྦྱོར་མཐོང་སྒོམ་གསུམ་གྱི་མིང་ཅན་
གྱི་ཡེ་ཤེས་རྣམས་སྒོམ་པར་བྱེད་དེ། རྩེ་མོའི་སྐབས་ཀྱི་རྟོགས་པ་རྣམས་ས་བཅུ་པའི་སྐབས་སུ་
སྤོང་བར་བཤད་ལ། མཐོང་སྤང་གཟུང་འཛིན་གྱི་རྟོག་པ་དང་པོ་རྣམས་མཐོང་ལམ་གྱི་སྦྱོར་བས་
སྤོང་བར་བཤད་པས་དེའི་སྦྱོར་བ་དེ་ཉིད་སྦྱོར་ལམ་གྱི་མིང་ཅན་གྱི་ཡེ་ཤེས་སུ་དོན་གྱིས་ཐོབ་པའི་
ཕྱིར་དང་
། ས་དགུ་པ་མཐའ་དག་ལ་ཟག་མེད་ཆུང་ངུ་ཞེས་འཇོག་པའི་རྒྱུ་མཚན་མི་སྣང་བའི་ཕྱིར་
དང༌། ས་བཅུ་པར་མཐོང་ལམ་བཞག་པས་སྦྱོར་ལམ་མི་འཇོག་པའི་ཤེས་བྱེད་ཀྱང་མེད་དེ་
མཐར་གྱིས་པའི་སྦྱོར་མཐོང་ལྟ་བུའོ། ། འདི་ཉིད་རྩ་འགྲེལ་གཉིས་ཀར་གྱི་དགོངས་པ་ལ་ཡང་
འགྲིག་པ་ཡིན་ཏེ། རྩེ་སྦྱོར་ལ་རབ་ཀྱི་མཐར་ཕྱིན་པའི་རྟོགས་པ་ཞེས་འབྱུང་ལ། ས་བཅུ་པ་ལ་ནི་
འབྲས་བུའི་ས་པ་དང་སློབ་ལམ་མཐར་ཐུག་ཏུ་བཤད་པས་སློབ་པའི་ས་ཐམས་ཅད་ཀྱི་རྩེ་མོར་
ཕྱིན་པའི་ཕྱིར་རོ། ། དེ་ནས་ས་བཅུ་པའི་སྨད་ལ་ཆ་གསུམ་དུ་བྱས་པ་ལ་མཐར་གྱིས་པའི་སྦྱོར་
མཐོང་གསུམ་གྱི་ཡེ་ཤེས་རྣམས་སྒོམ་པར་བྱེད་དོ། ། དེ་ནས་རྒྱུན་མཐའ་ལ་སྐད་ཅིག་མའི་སྦྱོར་བ་
བསྒོམ་པར་བྱའོ། །འདི་ལ་ནི་ལམ་གསུམ་མ་བཞག་སྟེ། སྐད་ཅིག་མ་གཅིག་ཡིན་པའི་ཕྱིར་རོ། །དེ་
ལྟར་སྒོམ་རིམ་བརྗོད་ནས་སྐབས་དོན་ཟློས་པ་སྤོང་བ་ནི་ཞར་བྱུང་གི་ཟློས་སྤོང་ཕལ་ཆེར་འཕགས་
པ་དང་འདྲའོ། ། དངོས་བསྟན་ནི་སྐབས་དང་པོ་དྲུག་ཏུ་སྦྱོར་མཐོང་སྒོམ་གསུམ་རེ་རེ་ཡང་དངོས་
ཤུགས་ཇི་རིགས་པར་ཡང་ཡང་བཤད་པ་རྣམས་ཟློས་སོ་ཞེ་ན། རྣམ་པ་ཐམས་ཅད་མཁྱེན་པ་ཉིད་
ལ་སོགས་པ་གསུམ་ནི་འཇིག་རྟེན་པའི་ངེས་འབྱེད་ཆ་མཐུན་ཞེས་པར་འཇིག་རྟེན་ཞེས་བྱ་བའི་
ཚིག་གི་སྦྱོར་ལམ་མཚན་ཉིད་པ་གསལ་བར་བྱས་ཏེ། དེ་སྔོན་དུ་སོང་བ་ཅན་གྱི་མཐོང་སྒོམ་མཚན་
ཉིད་པ་གང་མཁྱེན་གསུམ་ཡུལ་གྱི་སྒྲུབ་པས་རྟོགས་པ་དེ་ཡིན་ལ། རྣམ་པ་ཀུན་མངོན་པར་རྫོགས་
པར་རྟོགས་པ་ལ་སོགས་པ་སྦྱོར་བ་དང་པོ་གསུམ་ལ་ནི་ངེས་པར་འབྱེད་པའི་ཆ་དང་མཐུན་པ་ལ་
སོགས་ཐ་སྙད་ཙམ་དུ་ཇི་རིགས་པར་བརྟགས་ནས་གསུངས་པ་ཡིན་པར་ཤེས་པར་བྱའོ ། མཁྱེན་
-350-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། (༣༤
གསུམ་དུ་ཡང་དངོས་ཤུགས་ཇི་རིགས་པར་སྦྱོར་ལམ་གསུམ་བཤད་པ་སོགས་ཟློས་སོ་ཞེ་ན སྐྱོན་
མེད་དེ། རྣམ་མཁྱེན་གྱི་སྦྱོར་ལམ་ནི་རྣམ་པ་བདེན་མེད་དུ་སྒོམ་པའི་ཆ་དང་། ལམ་ཤེས་ཀྱི་སྦྱོར་
ལམ་ནི་ལམ་བདེན་མེད་དུ་སྒོམ་པའི་ཆ་དང་། གཞི་ཤེས་ཀྱི་རྣལ་འབྱོར་ལམ་ནི་གཞི་བདེན་མེད་
དུ་སྒོམ་པའི་ཆ་ནས་བསྟན་པས་དམིགས་པ་ཐ་དད་པམེད་པའི་ཕྱིར་རོ། །དེ་བཞིན་དུ་མཐོང་ལམ་
ལ་ཡང་སྦྱར་བར་བྱའོ། །འོ་ན་སྦྱོར་ལམ་དེ་གསུམ་རིམ་ཅན་དུ་སྐྱེའམ། དུས་གཅིག་ལ་རྫས་ཐ་དད་
དུ་སྐྱེའམ། རྫས་གཅིག་ལ་མཚན་ཉིད་ཐ་དད་དུ་སྐྱེ་ཞེ་ན། དེ་དག་གི་ཆ་རྣམས་རྫས་གཅིག་ལ་
མཚན་ཉིད་ཐ་དད་དུ་སྐྱེ་སྟེ། བྱང་སེམས་ཀྱི་ཡེ་ཤེས་རྫས་གཅིག་ལ་མཚན་ཉིད་ཐ་དད་དུ་སྐྱེས་ཏེ་
བྱང་སེམས་ཀྱི་ཡེ་ཤེས་རྫས་གཅིག་པ་ཉིད་ཀྱིས་གཞི་ལམ་རྣམ་པ་བདེན་མེད་དུ་མཐོང་བའི་ཆཐ་
སྙད་ཀྱི་སྒོ་ནས་བསྟན་པའི་ཕྱིར་རོ། ། །
འོ་ན་སྦྱོར་བ་དང་པོ་གསུམ་གྱི་ལམ་གསུམ་ཇི་ལྟར་བཏགས་པ་ཡིན་ཞེ་ན ས་བརྒྱད་པའི་ཡེ་
ཤེས་ཆུང་འབྲིང་ཆེན་པོ་ཆོས་ཅན། རིམ་པ་ལྟར་ངེས་འབྱེད་ཆ་མཐུན་དང་། མཐོང་ལམ་ཞེས་
བཏགས་པ་དང་། སྒོམ་ལམ་མཐའ་དག་གིས་བཏགས་པ་ལ་དགོས་པ་ཡོད་དེ མཁྱེན་གསུམ་རིམ་
གྱིས་སྐྱེ་བ་ཡིན་པས་ཅིག་ཅར་སྐྱེ་བ་དགག་པའི་ཆེད་ཡིན་པའི་ཕྱིར་རོ། ། ཡང་ས་བརྒྱད་པའི་
སྐབས་རྣམས་སུ་འབད་རྩོལ་ཙམ་མི་དགོས་པས་རྟོགས་པ་རྣམས་ཅིག་ཅར་འབྱུང་ངམ་སྙམ་པའི་
དོགས་པ་སྐྱེ་བས་དགག་དགོས་པ་ཡིན་ནོ། ། དེ་ཆོས་ཅན་དེ་དག་དངོས་མ་ཡིན་ཏེ། རྣམ་པ་ཐམས་
ཅད་དུ་ཁྱད་པར་གྱི་ལམ་བསྡུས་པའི་ཡེ་ཤེས་ཟག་མེད་ཡིན་པའི་ཕྱིར་རོ། ། དེ་ལྟར་ཡང་འདི་ཉིད་
དུ་བཤད་པར་བྱའོ། ། འདོགས་པའི་རྒྱུ་མཚན་ནི། སྤངས་རྟོགས་ཀྱི་རྣམ་པ་ཆ་འདྲ་བས་བཏགས་
པ་ཡིན་ནོ། །འདི་ནི་རྗེ་བཙུན་གྱི་དགོངས་པ་ཡང་ཡིན་ཏེ། ངེས་འབྱེད་ཡན་ལག་མཐོང་བའི། །ལམ་
དང་སྒོམ་པའི་ལམ་ཉིད་ལ། ། ཡང་དང་ཡང་དུ་སེམས་པ་དང་། ། འཇལ་དང་ངེས་རྟོག་སྒོམ་པའི་
ལམ། ། ཞེས་པ་འདི་སྔར་གྱི་སྦྱོར་མཐོང་སྒོམ་གསུམ་གྱི་སྐབས་སུ་ངེས་པར་མཐོང་བའི་དོན་ཡང་
ཡང་སེམས་པ་ནི། འདི་སྒོམ་པའི་ལམ་ཡིན་ནོ་ཞེས་བྱ་བ་ཡིན་པའི་ཕྱིར་རོ། ། འདི་ལྟར་ནི་ཆོས་
ཤེས་ཀྱང་འདོད་དེ། སྔར་ཉམས་སུ་མྱོང་བའི་ལམ་གསུམ་དག་པའི་སར་སླར་ཡང་འདྲིས་པར་
-351-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
བྱེད་ཅིང་། སྔར་ས་མཚམས་གང་དུ་སྦྱར་བ་གོ་སླ་བའི་ཕྱིར་དྲོད་ཅེས་སོགས་སྦྱོར་མཐོང་སྒོམ་པའི་
མིང་བསྟན་ཞེས་པའི་དོན་ཅན་དང་། དེ་དག་གི་ཤེས་བྱེད་དུ་ཡང་འཇལ་དང་ངེས་རྟོག་ཞེས་པའི་
གཞུང་འདི་དྲངས་པའི་ཕྱིར་རོ། ། འདི་ཉིད་རིགས་པ་ཡང་ཡིན་ཏེ། མཐོང་སྤང་གི་བག་ཞད་ཡིན་
པས་མཐོང་སྤང་ཞེས་འདོགས་པ་ས་གཞན་དུ་མཐོང་སྤང་གི་བག་ཞད་སྤོང་བའི་ཆ་ཡིན་པས་
མཐོང་ལམ་ཞེས་བྱ་བ་གདགས་སུ་རུང་བ་ཡིན་པའི་ཕྱིར་རོ། ། དེ་བཞིན་དུ་ས་བཅུ་པའི་སྟོད་ཀྱི་ཡེ་
ཤེས་ཆུང་འབྲིང་ཆེན་པོ་དང་། རྒྱུན་མཐའི་མ་གཏོགས་པའི་སྨད་ཀྱི་ཡེ་ཤེས་ཆུང་འབྲིང་ཆེན་པོ་
རྣམས་ལ། རིམ་པ་ལྟར་རྩེ་མོ་དང་མཐར་གྱིས་པའི་སྐབས་སུ་སྦྱོར་མཐོང་སྒོམ་གསུམ་གྱི་འདོགས་
ཚུལ་ཀྱང་ཇི་རིགས་པར་ཤེས་པར་བྱའོ། ། འོ་ན་སྦྱོར་བ་དང་གསུམ་དུ་སྦྱོར་ལམ་ལན་གསུམ་དུ་
བཤད་པ་སོགས་ཟློས་སོ་ཞེ་ན། སྐྱོན་མེད་དེ། དབང་བྱེད་པ་རྒྱུ་འབྲས་དང་། བརྟན་པ་རྒྱུ་འབྲས་
ཀྱི་རིམ་པས་སྒོམ་པ་གོང་ནས་གོང་དུ་འགྲོ་བའི་ཁྱད་པར་ཡོད་པའི་ཕྱིར་རོ། ། དེའི་དོན་ནི་དག་པ་
སྤྱིར་གཟུང་སྟེ། སྔ་ཆ་ལ་སྦྱོར་ལམ། བར་ཆ་ལ་མཐོང་ལམ། ཕྱི་ཆ་ལ་སྒོམ་ལམ་ཞེས་འདོགས་པ་མ་
ཡིན་གྱི། དེར་ཡང་ས་ནས་ས་གོང་དུ་འགྲོ་བ་ཡོད་ལ། ས་བརྒྱད་པའི་གནས་སྐབས་ལྟ་བུའི་སྔ་ཕྱི་
གང་ལ་ཡང་དེ་གསུམ་གྱི་མིང་གིས་འདོགས་ཞིང་། དེ་ནས་གོང་དུ་འགྲོ་བའི་ས་གཞན་ལ་ཡང་། དེ་
ལྟར་འདོགས་སོ་ཞེས་བྱ་བའི་དོན་ནོ། ། དེས་ན་མཁྱེན་གསུམ་གྱི་སྐབས་སུ་དབྱེ་བས་ཞེས་བྱ་བ་
འདི་མཁྱེན་པ་ནང་གི་ཟློས་སྤོང་ཡིན་པ་བཞིན་དུ་སྦྱོར་གསུམ་གྱི་སྐབས་སུ་ཡང་གནས་སྐབས་ཀྱི་
ཁྱད་པར་གྱིས་ཞེས་བྱ་བ་འདི་སྦྱོར་བ་ནང་གི་ཟློས་སྤོང་ཡིན་ནོ །གཞུང་དོན་འདི་ཙམ་ཡང་འབྱེད་
མི་ནུས་པའི་རྣམ་བཤད་མཁན་འདི་དག་མཐོང་བས་གཞུང་འགྲེལ་བྱེད་པའི་དྲི་བྲོ་བ་ད་ལྟ་ནི་ཁོ་
བོ་ཁོ་ནར་ཟད་དོ། །
ཀླན་ཀ་སྤང་བ་ནི། ལན་གསུམ་བཏགས་པ་བ་ཡིན་ན། རྟགས་ལ་སོགས་པ་དེ་དག་ནི་དྲོ་བ་
ལ་སོགས་པ་བཞིའི་ངོ་བོ་ཡིན་པར་ཁོང་དུ་ཆུད་པར་བྱའོ་ཞེས་བྱ་བ་ལ་སོགས་པ་སྦྱོར་ལམ་སོགས་
ཡིན་པར་སྟོན་པའི་གཞུང་འདི་རྣམས་དང་འགལ་ལོ་ཞེ་ན། སྐྱོན་མེད་དེ། སྐྱེ་བུ་འདི་ནི་བྲམ་ཟེ་
སེང་གེའི་ངོ་བོའམ། འདི་ནི་སེང་གེའི་བུའོ་ཞེས་སོགས་བརྗོད་པས་བྲམ་ཟེ་དེ་སེང་གེ་མཚན་ཉིད་
-352-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
པར་མི་འགྱུར་བའི་ཕྱིར་དང་། བཏགས་པ་ཐམས་ཅད་ལ་དེའོ་ཞེས་བརྗོད་ཀྱི། དེ་བཏགས་པའོ་
ཞེས་པ་ཁོ་ནས་བརྗོད་ཀྱིས་མི་ལང་བའི་ཕྱིར་རོ། ། རྣམ་ཀུན་གྱི་མི་སློབ་ལམ་ས་དགུ་པ་ནས་ཡོད་པ་
མི་འཐད་དེ། རྣམ་ཀུན་སྦྱོར་བ་ས་བརྒྱད་པ་ལ་བཞག་པའི་ཕྱིར་རོ་ཞེ་ན། དེ་ནི་སྡུད་འགྲེལ་གྱི་
ལུགས་ཡིན་པས་སྐྱོན་མེད་དོ། ། སྒོམ་ལམ་རྩེ་མོ་ས་བཅུ་པའི་ལམ་ལ་བཞག་པ་མི་འཐད་དེ། སྒོམ་
ལམ་རྩེ་མོའི་ཐ་དད་དུ་སྒོམ་པའི་ལམ་ལ་གནས་པ་འབྲས་བུ་རབ་ཀྱིམཐར་ཕྱིན་པ་ཐོབ་པ་ཞེས་
བྱ་བ་དེ་དག་ནི་སྒོམ་ལམ་ཆེན་པོའི་དབང་དུ་བྱས་པའི་ཕྱིར་རོ་ཞེ་ན། དེ་ནི་མ་ཡིན་ཏེ། རྩེ་སྦྱོར་
སྤྱིར་བཟུང་ནས་ཀྱང་རབ་ཀྱི་མཐར་ཕྱིན་པའི་རྟོགས་པ་ཞེས་འབྱུང་བ་དང། ས་བཅུ་པ་ལ་འབྲས་
བུ་སངས་རྒྱས་ཀྱི་སར་བཤད་པའི་ཕྱིར་དང་། མཆོག་ཏུ་དག་པ་མཐར་ཐུག་པའི་སྦྱོར་བ་ཞེས་
བཤད་པའི་ཕྱིར་རོ། ། འོ་ན་སྦྱོར་མཐོང་མཚན་ཉིད་པ་ལ་གནས་པའི་བྱང་སེམས་རྣམས་རྒྱན་
འདིར་ཕྱིར་མི་ལྡོག་པར་མ་བསྒྲུབས་པར་འགྱུར་རོ་ཞེ་ན། སྐྱོན་མེད་དེ། འདིར་མི་སྒྲུབ་པའི་རྒྱུ་
མཚན་ནི། ཕྱིར་མི་ལྡོག་པ་སྲིད་པས་འཛིན་ན་ཚོགས་ལམ་ནས་ཀྱང་འཛིན་པར་འགྱུར་བ་དང
ངེས་པར་འཛིན་ན། ཇི་སྲིད་ས་བརྒྱད་མ་ཐོབ་པ། ། དེ་སྲིད་ཐེག་པ་དམན་པས་འཇིགས། ། ཞེས་བྱ་
བ་དང་། ས་བརྒྱད་པ་འདི་ལ་ཕྱིར་མི་ལྡོག་པའི་ས་ཞེས་གསུངས་པ་རྣམས་དང་ཤིན་ཏུ་འགྲིགས་
པས། འདི་ནས་བཞག་པ་འཐད་པའི་ཕྱིར་དང༌། རིགས་ངེས་པའི་སྟོབས་ཀྱིས་བྱང་ཆུབ་གཞན་དུ་
ཕྱིར་མི་ལྡོག་པ་ནི་སྒྲུབ་པའི་རྟེན་དྲོད་ནས་བཞག་པས་ཐེག་ཆེན་གྱི་རིགས་ངེས་པའི་ས་རྟོགས་
པས་གཞན་དུ་མ་བསྒྲུབས་ཀྱང་སྐྱོན་མེད་པའི་ཕྱིར་རོ། །
ལྔ་པ་ནི་འོ་ན་ཕྱོགས་དེ་དག་གང་འཐད་ཅེ་ན། ཁ་ཅིག་ཕལ་གྲགསནི་འཕགས་པ་ལྟར་འཐད་
ཀྱི༑ སློབ་དཔོན་གྱི་ལུགས་འདི་ནི་མི་འཐད་དེ། སྦྱོར་བ་དང་པོ་གསུམ་གྱི་ལམ་གསུམ་དངོས་ཡིན་
པ་ལ་གནོད་བྱེད་མེད་པའི་ཕྱིར་ཏེ། འདིའི་བཟོད་མཆོག་གི་རྣམ་པ་བདག་ཉིད་ཀྱང་བདེན་པ་
ཡོངས་སུ་ཤེས་པར་བྱ། བྱང་ཆུབ་སེམས་དཔའི་བསྙོན་མེད་པ་ལ་འཇུག་པར་བྱ་ཞེས་སོགས་ནི། །
མ་འོངས་པ་དང་འབྲེལ་བའི་བློའི་རྣམ་པར་བཤད་ཅིང་དངོས་སུ་ཐོས་པ་ཡིན་ནཆོས་མཆོག་ཆེན་
པོའི་རྣམ་མཁྱེན་གྱི་ཡེ་ཤེས་སྐྱེད་པ་ཡིན་པ་འགལ་བའི་ཕྱིར་དང༌། བཟོད་པའི་རྩེ་སྦྱོར་གྱི། ཀུན་
-353-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
མཁྱེན་ཉིད་གསུམ་ཆོས་གསུམ་གྱི། ། ཡོངས་སུ་རྫོགས་པ་བླ་མེད་པ། ། ཞེས་བྱ་བ་ཡང་སངས་རྒྱས་
ཀྱི་ཆོས་རྣམས་རྫོགས་པར་གྱུར་ཅིག ། ཅེས་མ་འོངས་པའི་རྣམ་པ་ཅན་དུ་གསུངས་པའི་ཕྱིར་རོ་
ཞེས་ཟེར་རོ། །དེ་ནི་མ་ཡིན་ཏེ། རྫོགས་པའི་བྱང་ཆུབ་ཏུ་བསྔོ་བའི་མདོར་བསྔོ་བར་འགྱུར་རོ་ཞེས་
བྱ་བ་ལ་སོགས་པ་དང་། མཐོང་ལམ་དེར། སློབ་དཔོན་གྱིས་མི་རྟག་པ་ལ་སོགས་པའི་རྣམ་པ་དག་
ཏུ་སྒོམ་པར་བྱ་མདོ་དང་བསྟན་བཅོས་ཀྱི་སྐབས་དུ་མ་རྣམས་སུ་ད་ལྟ་བ་བརྗོད་པའི་སྐབས་སུ་བྱ་
ཚིག་དུ་མ་ཞིག་འབྱུང་བས་དེ་དག་ཀྱང་ད་ལྟ་བར་མ་ཡིན་པའི་ཕྱིར། སྒོམ་པ་དང་བསྔོ་བ་དངོས་
མ་ཡིན་པ་ལ་སོགས་པར་མཚུངས་པ་དང་། རྣམ་མཁྱེན་གྱི་ཡེ་ཤེས་སྐྱེད་པ་ལ་དངོས་སུ་སྐྱེད་པས་
ཁྱབ་ན། རྒྱུ་ཐམས་ཅད་དངོས་སུ་འགྱུར་བས་གྲུབ་མཐའི་རྩ་བ་ཞིག་པ་དང༌། བརྒྱུད་ནས་སྐྱེད་པ་
ལ་སྐྱེད་པས་ཁྱབ་པས་ཆོག་ཀྱང་རྣམ་མཁྱེན་སྐྱེད་པ་ཡིན་པར་མི་འགལ་བའི་ཕྱིར་དང། མཁྱེན་
གསུམ་གྱི་ཆོས་རྫོགས་པ་བླ་ན་མེད་པ་ཞེས་པའི་སྟོབས་ཀྱིས་ཚིག་སྟོབས་ཆེའི མདོའི་ཚིག་ནི་
དགོངས་པ་སྣ་ཚོགས་པ་ཅི་རིགས་པ་ཡིན་པའི་ཕྱིར་ཏེ། རྩེ་མོའི་རྟོག་པ་སྟོན་པའི་མདོ་ལ་སོགས་
པ་བཞིན་ནོ། །
ཡང་འདི་སྐད་དུ། ཡང་ན་ནི་འཕགས་པའི་ཁོ་ན་ལྟར་ཐམས་ཅད་ཀྱི་ལམ་གསུམ་མཚན་
ཉིད་པར་རིགས། ཡང་ན་ནི་སློབ་དཔོན་ལྟར་སྦྱོར་གསུམ་གྱི་ལམ་གསུམ་བཏགས་པ་བར་རིགས་
ཀྱི༑ ཨ་བྷ་ཡ་ལྟར་ན་ནི་གཏན་མི་རིགས་ཏེ། རྣམ་ཀུན་དང་ཕྱི་མ་གཉིས་ཀྱི་ལམ་རྣམས་བཏགས་པ་
བ་ཡིན་མིན་གྱི་རྒྱུ་མཚན་མཚུངས་པས་དེ་དག་ལ་དངོས་བཏགས་ཀྱི་ཁྱད་པར་མི་རིགས་པའི་
ཕྱིར་དང་། འཕགས་པའི་བཞེད་པར་མི་སྣང་བའི་ཕྱིར་རོ་ཞེས་ཟེར་རོ། ། དེ་ནི་སྙིང་པོ་མེད་དེ། ངོ་
བོ་ཉིད་ཀྱིས་རྣམ་ཀུན་གྱི་ལམ་གསུམ་སྟོན་བྱེད་ཀྱི་ཚིག་རྣམས་བཏགས་པ་བ་ཁོ་ན་ལ་འཇུག་ན།
འཕགས་པའི་ལུགས་ཀྱང་གཏན་ནས་མི་རིགས་པའི་ཕྱིར་དང༌
། གཞན་དུ་ན་ཨ་བྷ་ཡས་མཚན་
ཉིད་པར་བསྟན་པའང་། འཕགས་པ་ལྟར་མི་འགལ་བའི་ཕྱིར་དང་། ངོ་བོ་ཉིད་ཀྱིས་རྩེ་མཐའི་
ལམ་གསུམ་སྟོན་བྱེད་ཀྱི་ཚིག་རྣམས་མཚན་ཉིད་པ་ཁོ་ན་ལ་འཇུག་ན། སློབ་དཔོན་གྱི་ལུགས་ཀྱང་
གཏན་ནས་མི་རིགས་པའི་ཕྱིར་དང་། གཞན་དུ་ན་ཨ་བྷ་ཡས་བཏགས་པ་བར་བསྟན་པའང་།
-354-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བbབགར་
16ས།ང
སློབ་དཔོན་ལྟར་ན། མི་འགལ་བའི་ཕྱིར་དང༌། སློབ་དཔོན་ཡང་ལམ་གསུམ་བཏགས་པ་བ་མ་ཡིན་
ན་ཟློས་སྤོང་མི་ནུས་པར་དགོངས་ནས་བཏགས་པ་བར་མཛད་པ་མ་ཡིན་གྱི་ ཡུལ་གྱི་སྒྲུབ་པ་
བསྒོམས་ཏེ་ཕྱིར་མི་ལྡོག་པ་བརྒྱད་པ་ལ་བཞག་ནས་སྦྱོར་བཞི་གོ་རིམ་བཞིན་དུ་གང་ཟག་གཅིག་
ཉིད་ཀྱི་ཉམས་ལེན་ལ་སྦྱར་ན་ཤིན་ཏུ་འགྲིག་པར་དགོངས་ནས་བཏགས་པ་བའི་རྣམ་གཞག་
མཛད་པའི་ཕྱིར་དང་། མཚན་ཉིད་པར་ཁས་བླངས་པས་ཟློས་སྤོང་དཀའ་བར་དགོངས་པ་ཡིན་ན་
སྒྲུབ་པ་དང་སྦྱོར་བ་དང་། འདིར་ཡང་སྦྱོར་ལམ་ལན་ལ་སོགས་པ་ཟློས་སྤོང་མཛད་མི་ཤེས་པར་
འགྱུར་བའི་ཕྱིར་རོ། ། འོན་ཀྱང་ཨ་བྷ་ཡས་འཕགས་པའི་གཞུང་དྲངས་ནས། སློབ་དཔོན་གྱི་རྣམ་
ཀུན་གྱི་བཏགས་པ་བར་འདོད་པ་འགོག་པ་ནི་མི་རིགས་ཏེ། རང་གི་རྩེ་མཐར་གྱི་ལམ་གསུམ་
བཏགས་པ་བར་བྱེད་པ་ལ་ཡང་སྐྱོན་དེ་མཚུངས་པར་ཡོད་པར་ཡོད་པའི་ཕྱིར་རོ། ། །
འོ་ན་ཇི་ལྟར་ཞེ་ན། ལུགས་དེ་རྣམས་གཅིག་ཁས་ལེན་པའི་ཚེ། གཅིག་ཁས་མི་ལེན་ལ།
རྣམ་གྲངས་ཀྱི་བཤད་པར་ཐམས་ཅད་ཁས་ལེན་ནོ། ། ཡང་ན་ཀ་ཤིའི་ལུགས་ལྟར་ཡིན་ཏེ། སྐབས་
རེ་རེ་མ་ཟད་དང་པོ་ལྟ་བུའི་སེམས་བསྐྱེད་ཀྱིས་ཀྱང་དབང་རྣོན་གྱི་ངོར་སྒོམ་རིམ་ཕལ་ཆེར་
རྫོགས་པར་སྟོན་ནུས་པའི་ཕྱིར་རོ། །ཡང་ན་འཕགས་པའི་ལུགས་ལྟར་ཡིན་ཏེ མཁྱེན་གསུམ་ཐོས་
བསམ་གྱིས་གཏན་ལ་ཕབ་ནས་རྣམ་ཀུན་གྱི་སྐབས་ཀྱི་ཉམས་ལེན་གྱི་ཆ་ནས་བསྟན་པའི་ཚོགས་
ལམ་དང་། སྦྱོར་མཐོང་སྒོམ་གསུམ་མཚན་ཉིད་པ་རྣམས་བསྒོམས་ཏེ། དེ་དག་གི་གནས་སྐབས་
ལས་ཇི་རིགས་པར། རྩེ་མོའི་མངོན་རྟོགས་དུས་ཇི་ལྟ་བར་བསྒོམས་ནས་དེ་ཉིད་དཔྱོད་པའི་ཆ་
ནས་སྦྱོར་བ་གཉིས་ཀྱི་གཞུང་སྐབས་ཀྱིས་གཏན་ལ་ཕབ་ཏེ། དེ་དག་གི་འབྲས་བུའི་ལྡོག་ཆ་ནས་
ཆོས་སྐུ་བསྟན་ཏོ་ཞེས་བཤད་ནའང་འགྲིག་ཙམ་དུ་རུང་བའི་ཕྱིར། ཡང་ན་འཇིགས་མེད་ཀྱི་
ལུགས་ལྟར་ཡིན་ཏེ། མཁྱེན་གསུམ་ཐོས་བསམ་གྱིས་གཏན་ལ་ཕབ་ནས་ཉམས་ལེན་གྱི་ཆ་ནས་
བསྟན་པའི་ཚོགས་ལམ་དང་། སྦྱོར་མཐོང་སྒོམ་གསུམ་མཚན་ཉིད་པ་རྣམས་བསྒོམས་ཏེ། དེ་ནས་
ས་བཅུ་པ་ནི་འབྲས་བུའི་ས་ཡིན་པས་སྦྱོར་བ་རབ་ཏུ་གྱུར་པའི་རྩེ་མོ་དང་སྐད་ཅིག་མའི་ཉེ་རྒྱུ་
མཐར་གྱིས་པ་རྣམས་སྒོམ་ཞེས་བཤད་ནའང་འགྲིག་པར་རུང་སྟེ། དེ་ལྟར་བྱས་ན་ཚོགས་སྦྱོར་
-355-



བརྩེ་ཆེན་འོད་སྣང་ལས་
པོད་ཆེན་དྲུག་གི་ཕར་ཕྱིན་འགྲེལ་སྐོར་
དང་མཐོང་སྒོམ་མཚན་ཉིད་པ་ཉམས་ལེན་གྱི་ལྡོག་ཆ་ནས་བསྟན་པས་ལམ་ཕལ་ཆེར་ཉམས་ལེན་
གྱི་ལྡོག་ཆ་ནས་མ་བསྟན་ནོ་སྙམ་པའི་དོགས་པ་མེད་པར་གྱུརཔ་དང་། སྦྱོར་མཐོང་སྒོམ་གསུམ་
མཚན་ཉིད་པ་རྣམས་ཀྱང་ཉམས་སུ་བླང་བྱའི་གཙོ་བོ་ཡིན་ནོ་ཞེས་གསལ་བར་གོ་བ་དང༌། ལམ་
གསུམ་མཚན་ཉིད་པ་ལ་གནས་པ་ཐམས་ཅད་བྱང་ཆུབ་གཞན་དུ་མི་ལྟུང་བར་གསལ་བར་གོ་བ་
དང༌། རྩེ་མོ་ནི་སློབ་པའི་སྦྱོར་བ་རབ་ཏུ་གྱུར་པར་བཤད་པ་དང་ཡང་ཤིན་ཏུ་འགྲིག་པར་འགྱུར་
བ་ལ་སོགས་པའི་ཕྱིར་རོ། ། ཡང་ན་ནི་སློབ་དཔོན་གྱི་ལུགས་ལྟར་ཁས་ལེན་ནོ། ། འོན་ཀྱང་དེ་
རྣམས་ལས་སློབ་དཔོན་གྱི་ལུགས་ཉིད་གཞུང་དང་འགྲིག་ཤས་ཆེ་བར་མཐོང་སྟེ། ཐར་པ་ཆ་
མཐུན་སློབ་དཔོན་གྱི་ལུགས་ལྟར་ཤིན་ཏུ་འཐད་པར་ནི་སྔར་དུ་བསྒྲུབས་ཟིན་པའི་ཕྱིར་དང་།
བྱང་ཆུབ་སེམས་དཔའ་ནི་བཞི་སྟེ། སེམས་བསྐྱེད་དང་པོ་བསྐྱེད་པ་དང་། སྤྱོད་པ་ལ་ཞུགས་པ་
དང༌། ཕྱིར་མི་ལྡོག་པ་དང་། སྐྱེ་བ་གཅིག་གིས་ཐོགས་ཞེས་བྱ་བར་ཕྱིར་མི་ལྡོག་པ་ས་བརྒྱད་པ་
བཤད་པ་དང་ཡང་ཤིན་ཏུ་འགྲིག་པར་བསྒྲུབས་ཟིན་པའི་ཕྱིར་དང་། སྦྱོར་ལམ་མཚན་ཉིད་པར་
ནི་བག་ཉལ་གྱི་ཆ་ཤས་འཇོམས་པ་སྲིད་པ་ཙམ་ཡིན། དག་སར་བག་ཉལ་ཐམས་ཅད་འཇོམས་
པར་འཐད་པས་བག་ཉལ་ཀུན་འཇོམས་ཞེས་བྱ་བ་དང་ཡང་ཤིན་ཏུ་འགྲིག་པའི་ཕྱིར་དང༌། དག་
སར་ཉོན་ཡིད་གནས་གྱུར་ཏེ། ཉོན་མོངས་ཀྱི་འབྲས་བུ་ཟད་པས་བསམ་གཏན་ལ་སོགས་པའི་
ཡན་ལག་ཡོངས་སུ་ཟད་ཅེས་བྱ་བ་དང་ཡང་ཤིན་ཏུ་འགྲིག་པའི་ཕྱིར་དང་། ངེས་འབྱེད་ཡན་ལག་
དང་མཐོང་བའི། ། ཞེས་སོགས་ཀྱང་ལམ་གསུམ་བཏགས་པའི་ཕྱོགས་ལ་ཤིན་ཏུ་འགྲིག་པར་འོག་
ནས་འཆད་པའི་ཕྱིར་དང་། དེ་ནི་རྒྱུན་ཆགས་ཡིན་པའི་ཕྱིར། །ཞེས་བྱ་བ་ཡང་ཕྱོགས་འདི་ལ་ཤིན་
ཏུ་འགྲིག་པའི་ཕྱིར་རོ། ། དེ་ཡང་ཇི་ལྟར་ན། འདིའི་སྒོམ་འདི་ལ་ཆུང་འབྲིང་སོགས་སུ་
དབྱེ། ། གལ་ཏེ་དག་སར་ནི་ཡེ་ཤེས་རྣམས་ཅིག་ཅར་སྐྱེ་བ་མ་ཡིན་ནམ ཇི་ལྟར་ཆུང་འབྲིང་
སོགས་སུ་དབྱེ་རུང་ཞེ་ན། སྐྱོན་མེད་དེ། དག་སར་ཡང་ཡེ་ཤེས་རྣམས་རྒྱུན་ཆགས་སུ་འབྱུང་བའི་
ཕྱིར་ཏེ། མི་རྟོག་པ་ལ་དབང་ཐོབ་ནས་ཀྱང་སངས་རྒྱས་ཀྱི་ཡེ་ཤེས་རླབས་པོ་ཆེ་མངོན་སུམ་དུ་
བྱེད་མི་ནུས་པས། བསྐལ་པ་གྲངས་མེད་གཅིག་གི་ཚོགས་བསགས་པའི་བརྩོན་འགྲུས་བརྩམ་
-356-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
དགོས་པའི་ཕྱིར་རོ་ཞེས་བྱ་བའི་དོན་དུ་གནས་ཏེ། གཞན་དུ་ས་དང་པོའི་ཕྱི་ཆ་ནས་ས་བཅུ་པའི་
བར་གྱི་སྒོམ་ལམ་མཐའ་དག་འདིར་འཛིན་པ་ཡིན་ནརྒྱུན་ཆགས་ཡིན་པས་ཆུང་འབྲིང་སོགས་
དབྱེར་འདོད་ཅེས་སྒྲུབ་པ་ཧ་ཅང་འགྲིག་པར་མ་མཐོང་བའི་ཕྱིར་རོ། ། རྒྱུ་མཚན་གཞན་ཡང་ཡོད་
དེ༑ རྨི་ལམ་དུ་ཆོས་ཐམས་ཅད་རྨི་ལམ་ལྟ་བུར་ལྟ་བ་ཡོད་པ་ཙམ་ནི་རྟགས་སུ་མི་རུང་བས་རྨི་
ལམ་ནའང་ཆོས་ཐམས་ཅད་རྨི་ལམ་ལྟ་བུར་ལྟ་བས་ཁྱབ་པ་ཡིན་ལ། དེར་དྲོད་མཚན་ཉིད་པར་
འགལ་བ་དང་། རྣམ་འཕེལ་བཅུ་དྲུག་གི་ཐད་དུ། མི་སྐྱེ་བའི་ཆོས་ལ་བཟོད་པར་བཤད་ལ། དེ་རྩེ་
མོ་མཚན་ཉིད་པ་ལ་མི་རུང་བའི་ཕྱིར་དང། རྒྱུ་མཚན་གཞན་ཡོད་དེ། ཀུན་མཁྱེན་ཉིད་གསུམ་
ཆོས་རྣམས་ཀྱི། ། ཡོངས་སུ་རྫོགས་པ་བླ་མེད་པ། ། བཟོད་པ་མཚན་ཉིད་པ་ལ་མི་རུང་བའི་ཕྱིར་
འོ་ན་འཕགས་པའི་ལུགས་སོགས་ཇི་ལྟར་ཁས་བླང་དུ་རུང་ཞེ་ན། དེའི་ཚེ་སྦྱོར་མཐོང་གི་སྒྲ་
རྣམས་མཚན་ཉིད་པ་ལ་དབང་བཙན་པར་བྱས་ཏེ མི་སྐྱེ་བའི་ཆོས་ལ་བཟོད་པ་སོགས་བཏགས་
པ་ཙམ་དུ་འདོད་པའི་ཕྱིར་རོ། ། འོ་ན་གཞི་གཅིག་ཉིད་ཀྱི་སྟེང་དུ་བཤད་པ་འགལ་བ་དག་ཇི་ལྟར་
རུང་ཞེ་ན། ལུགས་གཅིག་ཁས་ལེན་པའི་ཕྱིར་གཅིག་ཤོས་ཁས་མི་ལེན་པའི་ཕྱིར་དང་། བཤད་པ་
རྣམ་གྲངས་པ་མདོ་སྔགས་ཀྱི་གཞུང་རྣམས་སུ་དུ་མ་ཞིག་མཐོང་བའི་ཕྱིར་ཏེ། གཞན་དུ་ན་འགྲེལ་
པ་འདིར་ཡང་དྲོད་ཆུང་ངུ་ནི་དྲོད་ཀྱི་སྔ་ཆ་ལ་བཞག་ནས་ཕྱིས་དབང་རྟུལ་གྱི་དྲོད་རིལ་པོ་ལ་
བཞག་པ་འགལ་བར་འགྱུར་བ་དང་། སེམས་པ་དང་། འཇལ་བ་དང་། ངེས་པར་རྟོགས་པ་རྣམས་
རིམ་པ་བཞིན་ཐོས་བསམ་སྒོམ་གསུམ་ལ་སྔར་བཞག་ནས་ཕྱིས་ཏིང་ངེ་འཛིན་གྱི་སྦྱོར་དངོས་
མཇུག་གསུམ་ལ་བཞག་པ་འགལ་བར་འགྱུར་བ་ལ་སོགས་པའི་ཕྱིར་རོ། ། ཁོ་བོ་ནི་ཕྱོགས་གཞན་
ནས་མཐའ་དྲུག་དང་ཚུལ་བཞི་ལ་སོགས་པའི་བཤད་པའི་སྣང་བ་རྒྱ་ཆེན་མཐོང་བས་ཡི་གེ་རེ་རེ་
ལ་ཡང་མཐའ་ཡས་པའི་འཆད་ཚུལ་དག་ཡོད་པའི་ཕྱིར་ལུགས་བརྒྱ་འབྱེད་པ་ལ་བློ་གྲོས་ནམ་
མཁའ་ལྟར་ཡངས་པའི་སྤོབས་པ་ཐོབ་པ་ཡིན་ནོ། །
དན༌
-357-



བརྩེ་ཆེན་འོད་སྣང་ལས།
པོད་ཆེན་དྲུག་གི་པར་ཕྱིན་འགྲེལ་སྐོར།
ཅ༧ཕྱིར་མི་ལྡོག་གི་རྟགས་བཤད་པ།
ཕྱིར་མི་ལྡོག་པའི་སྐབས་འདིར། སྤྱིར་དཔྱད་པ་དང་། བྱེ་བྲག་ཏུ་དཔྱད་པའོ། ། དང་པོ་ལ་
བཞི་སྟེ། ཕྱིར་མི་ལྡོག་པའི་ཆོས་ཅན། ཕྱིར་མི་ལྡོག་པའི་ཆོས། ཕྱིར་མི་ལྡོག་པའི་རྟགས། དེས་ཇི་
ལྟར་སྒྲུབ་ཚུལ་ལོ། ། དང་པོ་ནི་ཁ་ཅིག་ཀུ་སོགསན་རེ། འདིར་ཆོས་ཅན་དུ་གཟུང་བྱའི་གང་ཟག་ནི་
གཞན་ཁོ་ན་ཡིན་ཏེ། འདི་ཉིད་དུ། ཇི་ལྟར་གཞན་ཡིད་ཆེས་པར་བྱེད་པའི་མཚན་ཉིད་ཅེས་
གཞན་ཕྱིར་མི་ལྡོག་པར་སྒྲུབ་པར་བཤད་པའི་ཕྱིར་རོ་ཞེས་ཟེར་རོ། ། དེ་ནི་ནོར་བ་ཡིན་ཏེ། དྲོད་
ཀྱི་རྩེ་མོའི་མདོར། རང་ཕྱིར་མི་ལྡོག་པར་བཤད་པའི་ཕྱིར་དང་། རང་ཉིད་ཀྱང་ཕྱིར་མི་ལྡོག་པར་
ཚད་མས་སྒྲུབ་དགོས་ལ། དེ་ཡང་མངོན་སུམ་དུ་ཕྱིར་མི་ལྡོག་པར་ཚད་མས་མ་གྲུབ་པས་རྗེས་
དཔག་ཚད་མ་ལས་མི་འདའ་བའི་ཕྱིར་རོ། ། འགའ་ཞིག་ཀུན་རེ། ཕྱིར་མི་ལྡོག་པའི་བྱང་སེམས་ནི་
གཉིས་ཏེ། ངེས་པའི་རིགས་ཅན་དང་། མ་ངེས་པའི་རིགས་ཅན་ནོ། །དང་པོ་ནི་འདིར་མི་གཟུང་སྟེ།
ཕྱིར་མི་ལྡོག་པར་སྒྲུབ་མི་དགོས་པའི་ཕྱིར་དང་། རིགས་ལ་གནས་པར་ནི་རིགས་ཀྱི་རྟགས་ཀྱིས་
ཤེས་པར་བྱའོ། ། དེས་ན་ཕྱིར་མི་ལྡོག་གི་རྟགས་ཀྱིས་མཚོན་པར་བྱ་བའི་གང་ཟག་ནི་མ་ངེས་པའི་
རིགས་ཅན་རྣམས་ཡིན་ནོ་ཞེས་ཟེར་རོ། ། འདི་ནི་སྙིང་པོ་མེད་དེ། ངེས་པའི་རིགས་ཅན་ཕྱིར་མི་
ལྡོག་པར་མི་སྒྲུབ་པ་འགལ་བ་དང་། མ་ངེས་པའི་རིགས་ཅན་ཕྱིར་མི་ལྡོག་པར་སྒྲུབ་པ་འགལ་བ་
དང༌། ཐུན་མོང་དུ་ཧ་ཅང་ཐལ་བའི་སྐྱོན་གནས་པའི་ཕྱིར་རོ། ། སྐྱོན་དང་པོ་གནས་ཏེ། ངེས་པའི་
རིགས་ཅན་གྱིས་ཕྱིར་མི་ལྡོག་གི་རྟགས་འདི་དག་མ་ཐོབ་ན་མ་ངེས་པའི་རིགས་ཅན་ལས་ཀྱང་
དམན་པར་འགྱུར་བ་དང་། རྟགས་འདི་དག་ཐོབ་ན་གཞན་ཡིད་ཆེས་པར་བྱེད་པའི་རྟགས་སུ་
ཤིན་ཏུ་ཡང་འགྱུར་ལ། འདིར་རྟགས་ནི། ཕལ་ཆེར་གཞན་ཡིད་ཆེས་པའི་མཚན་ཉིད་དུ་གསུངས་
པའི་ཕྱིར་རོ། ། སྐྱོན་གཉིས་པ་གནས་ཏེ། མ་ངེས་པའི་རིགས་ཅན་ཡིན་པ་ཉིད་ཀྱིས་ཕྱིར་མི་ལྡོག་
སྲིད་པའི་ཕྱིར་དང༌། རྟགས་ཐོབ་ནས་ངེས་པའི་རིགས་ཅན་ཡིན་ན་ཕྱིར་མི་ལྡོག་པར་རྟགས་ཀྱིས་
མཚོན་པའི་གང་ཟག་ནི་མ་ངེས་པའི་རིགས་ཅན་ཡིན་པར་ཁས་བླངས་པ་དང་འགལ་བའི་ཕྱིར་
དང༌། རིགས་ངེས་པ་ནི་ཕྱིར་མི་ལྡོག་པར་སྒྲུབ་མི་དགོས་སོ་ཞེས་མཚུངས་པའི་ཕྱིར་དང༌། དེ་
-358-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
གཞན་གྱིས་རིགས་ངེས་པར་མ་གྲུབ་པས་རྟགས་ཀྱིས་ཕྱིར་མི་ལྡོག་པར་སྒྲུབ་དགོས་ན། སྔར་
བཤད་པའི་ངེས་པའི་རིགས་ཅན་ལ་ཡང་མཚུངས་པས་ཅི་སྨྲའི་གཏོལ་མེད་པར་ཟད་པའི་ཕྱིར་
རོ༑ ༑སྐྱོན་གསུམ་པ་གནས་ཏེ། འདིར་ཕྱིར་མི་ལྡོག་པའི་རྟགས་སུ་བཤད་པའི་སྦྱོར་མཐོང་སྒོམ་
གསུམ་གྱི་རྟོགས་པ་འདི་རྣམས་འཕགས་པ་ལྟར་ན། སྦྱོར་མཐོང་སྒོམ་གསུམ་མཚན་ཉིད་པ་སྤྱིར་
བཟུང་བ་མ་ཡིན་པ་དང༌། སློབ་དཔོན་ལྟར་ན་ས་བརྒྱད་པའི་ཡེ་ཤེས་ཆུང་འབྲིང་ཆེན་པོ་རྣམས་
སྤྱིར་བཟུང་བ་མིན་པར་འགྱུར་ཏེ། འདིར་སྐབས་ཀྱི་ཕྱིར་མི་ལྡོག་རྟེན་གྱི་གང་ཟག་འདི་དག་མ་
ངེས་པའི་རིགས་ཅན་ཁོ་ན་ཡིན་པའི་ཕྱིར་རོ། ། །
འོ་ན་ཇི་ལྟར་ཞེ་ན། གང་ཕྱིར་མི་ལྡོག་པ། གང་ལས་ཕྱིར་མི་ལྡོག་པ། གང་གིས་ཕྱིར་མི་ལྡོག་
པ༑ གང་དུ་ཕྱིར་མི་ལྡོག་པ། ཕྱིར་མི་ལྡོག་པ་རྣམས་ཀྱི་དུས། ཕྱིར་མི་ལྡོག་པར་སྒྲུབ་པའི་དུས་ཏེ་
དྲུག་གིས་ཤེས་པར་བྱ། ། དང་པོ་ནི་རིགས་ཀྱི་ཁྱད་པར་གྱིས་ཕྱིར་མི་ལྡོག་པའི་ཚོགས་ལམ་པ་
འགའ་ཞིག་ཀྱང་ཡོད་མོད་ཀྱི། ཚོགས་ལམ་པ་ཐམས་ཅད་དེ་ལྟར་མ་ངེས་པས་འདིར་ནི་ཐེག་ཆེན་
རིགས་ཀྱི་ས་ཐོབ་པའི་སློབ་པའི་གང་ཟག་ཐམས་ཅདགཟུང་སྟེ། ངེས་འབྱེད་ཡན་ལག་ནས་བཟུང་
སྟེ༔ ཞེས་སོགས་དང་། སློབ་པ་ཕྱིར་མི་ལྡོག་པའི་ཚོགས་བཤད་ཟིན་ཏོ། ། ཞེས་འབྱུང་བའི་ཕྱིར་
རོ༑ ༑གཉིས་པ་ནི་རྫོགས་བྱང་ཙམ་ལས་ཕྱིར་མི་ལྡོག་པ་དང་། བསམ་པ་ལས་ཀྱང་ཕྱིར་མི་ལྡོག་པ་
དང༌། སྦྱོར་བ་ལས་ཀྱང་ཕྱིར་མི་ལྡོག་པའོ། ། གསུམ་པ་ནི་རིགས་ཀྱི་ས་ཐོབ་པས་ཕྱིར་མི་ལྡོག་པ་
དང༌། རང་གི་སྐྱོན་མེད་པ་ཐོབ་པས་ཕྱིར་མི་ལྡོག་པ་དང་། གཞན་དོན་གྱི་སྦྱོར་བ་ཉིད་ཐོབ་པས་
ཕྱིར་མི་ལྡོག་པའོ། ། བཞི་པ་ནི་ཉན་རང་གི་བྱང་ཆུབ་སོགས་སུ་ཕྱིར་མི་ལྡོག་གོ ཉན་རང་གི་བྱང་
ཆུབ་འདོད་བསམ་པར་ཡང་ཕྱིར་མི་ལྡོག་གོ། རང་དོན་གཙོ་བོར་བྱེད་པའི་སྦྱོར་བར་ཡང་ཕྱིར་མི་
ལྡོག་པའོ། ། ལྔ་པ་ནི་རིགས་ལས་ཕྱིར་མི་ལྡོག་པའི་གང་ཟག་གསུམ་གྱི་དབང་རྣོན་ནི་ལམ་དུ་མ་
ཞུགས་ཕྱིར་མི་ལྡོག་གོ །དབང་འབྲིང་ནི་ཚོགས་ལམ་ནས་ཕྱིར་ལྡོག་ལྡོག་གོ །དབང་རྟུལ་ཡང་སྦྱོར་
ལམ་ཐོབ་ནས་ཕྱིར་མི་ལྡོག་པས་ངེས་པའི་དུས་ནི་སྦྱོར་ལམ་ཐོབ་པའོ། ། བསམ་པ་ལས་ཀྱང་ཕྱིར་
མི་རྟོག་པའི་གང་ཟག་གསུམ་གྱི་དབང་རྣོན་ཚོགས་ལམ། དབང་འབྲིང་ནི་སྦྱོར་ལམ། དབང་པོ་
-359-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕུར་ཕྱིན་འགྲེལ་སྐོར།
རྟུལ་ཡང་མཐོང་ལམ་ཐོབ་ནས་ཕྱིར་མི་ལྡོག་པས་ངེས་པའི་དོན་ནི་མཐོང་ལམ་ཐོབ་པའོ ། སྦྱོར་བ་
ལས་ཕྱིར་མི་ལྡོག་པའི་གང་ཟག་གསུམ་གྱི་དབང་རྣོན་ནི་སྦྱོར་ལམ་ནས། དབང་འབྲིང་ནི་མཐོང་
ལམ། དབང་པོ་རྟུལ་ཡང་ས་བརྒྱད་པ་ཐོབ་ནས་ཕྱིར་མི་ལྡོག་པས་ངེས་པའི་དུས་ནི་ས་བརྒྱད་པ་
ཐོབ་པའོ། ། འཕགས་སེང་གཉིས་ཀ་ཡང་སྤྱིར་གྱིས་དེ་ལྟ་བུའི་རྣམ་གཞག་བྱེད་དེ། ཉི་སྣང་ལས།
དགེ་འདུན་དཀོན་མཆོག་གི་དབང་རྟུལ་གྱི་སྐབས་སུ་ཕྱིར་མི་ལྡོག་བཀལ་བ་ནི དབང་པོ་རྣོན་
པོའི་ལམ་ཁོ་ནས་ས་དེ་ཐོབ་པའི་ཕྱིར་ཞེས་དང། སློབ་དཔོན་གྱིས་ཀྱང་དགེ་འདུན་ཉི་ཤུ་ཆར་
ཕྱིར་མི་ལྡོག་གི་བྱང་སེམས་སུ་བཤད་པའི་ཕྱིར་རོ། ། འོན་ཀྱང་འཕགས་པས་འདིར་ནི་རིགས་ཀྱི་
ས་ཐོབ་པའི་ཕྱིར་མི་ལྡོག་གི་སྤྱིར་གཟུང་ལ། སློབ་དཔོན་གྱིས་ནི་ས་ཐམས་ཅད་ཀྱིས་ཐམས་ཅད་དུ་
ཕྱིར་མི་ལྡོག་པ་ས་བརྒྱད་པའི་ཡེ་ཤེས་བྱེ་བྲག་ཏུ་གཟུང་སྟེ། འགྲེལ་ཆེན་ལས། ལ་ལ་རིགས་ལ་
ངེས་པ་ཡིན་ཡང་ངེས་པར་འབྱེད་པའི་ཆ་དང་མཐུན་པའི་གནས་སྐབས་སུ་ཡང་ཐབས་ཀྱི་ཁྱད་
པར་བསམ་གྱིས་མི་ཁྱབ་པས་ཕྱིར་མི་ལྡོག་པ་ཉིད་དུ་ངེས་པ་ཡིན་ནོ་ཞེས་དང་། ས་བརྒྱད་པ་ནི།
ཐམས་ཅད་ཕྱིར་མི་ལྡོག་པར་ངེས་པ་ཉིད་དུ་བཞག་པའིཕྱིར་ཉེས་པ་མེད་དོ་ཞེས་བཤད་པའི་ ་
ཕྱིར་རོ། ། དེ་ལ་ཡང་འདིར་བསྟན་ཕྱིར་མི་ལྡོག་གི་གང་ཟག་གི་མཚན་ཉིད་ནི། འདིར་བསྟན་གྱི་
རྟགས་ཐོབ་ལ་མ་བཏང་བའི་གང་ཟག ། དབྱེ་ན་སྦྱོར་མཐོང་སྒོམ་གསུམ་ཕྱིར་མི་ལྡོག་གི་གང་ཟག་
སྟེ༑ མཚན་ཉིད་འགྲེའོ། ། ས་མཚམས་ནི་འཕགས་པ་ལྟར་དྲོད་ནས་དང་། སློབ་དཔོན་ལྟར་ན་ས་
བརྒྱད་པ་ནའོ་ཞེས་བཤད་ཟིན་ཏོ། ། །
གཉིས་པ་ནི། འཕགས་པ་ལྟར་ན། རྫོགས་པའི་བྱང་ཆུབ་ལས་ཕྱིར་ཉན་རང་གི་བྱང་ཆུབ་
སོགས་སུ་མི་ལྡོག་པར་རྫོགས་པའི་བྱང་ཆུབ་ཉིད་ཐོབ་པར་ངེས་པ་དང། སློབ་དཔོན་ལྟར་ན།
རྫོགས་པའི་བྱང་ཆུབ་ལས་ཕྱིར་ཉན་རང་གི་བསམ་སྦྱོར་དུ་ཡང་མི་ལྡོག་པར་རྫོགས་པའི་བྱང་ཆུབ་
ཉིད་ལམ་གྱིས་ཐོབ་པར་ངེས་པའོ། ། གསུམ་པ་ནི་ཁ་ཅིག། རྟགས་ཀྱི་ངོ་བོ་ཐབས་ཤེས་ཁྱད་པར་
ཅན་ལ་མི་འཁྲུལ་བའི་ལུས་ངག་གི་རྣམ་པར་རིག་བྱེད་ཡིན་ཞེས་བྱ་བ་དང་། དེས་ཀྱང་འཚང་རྒྱ་
རུང་བསྒྲུབས་པས་རང་བཞིན་གྱི་རྟགས་ཡིན་ཞེས་བྱ་བ་དང་། དེའི་ཁྱབ་པ་ལུང་སྒྲུབ་ཙམ་ཡིན་ནོ་
ས36(0-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༤
ཞེས་ཟེར་བ་རྣམས་ནི་རིགས་པ་མ་ཡིན་ཏེ། རྣམ་གཞག་རྣམས་ཀྱང་རྟགས་སུ་འགྱུར་བའི་ཕྱིར་
དང་། འཚང་རྒྱ་ངེས་སུ་སྒྲུབ་ནུས་ན། རུང་ཚིག་དོན་མེད་ཅིང་། མི་ནུས་ན་རྫོགས་བྱང་ལས་ཕྱིར་
མི་ལྡོག་ཏུ་སྒྲུབ་པའི་སྐབས་དོན་བོར་བར་འགྱུར་བའི་ཕྱིར་དང་། སྦྱོར་ལམ་མཉམ་བཞག་སོགས་
འདི་རྣམས་རྫོགས་བྱང་གི་རྒྱུ་ཁྱད་པར་དུ་རིགས་པས་སྒྲུབ་མི་ནུས་པར་འགྱུར་བས་རང་གིས་
སྨྲས་སོ་ཅོག་སྒྲ་ཇི་ཙམ་ལ་བརྟེན་ནོ་ཞེས་ཆོ་ངེས་སུ་འདེབས་པར་ཟད་དོ། སེམས་ཅན་ཐམས་
ཅད་སངས་རྒྱ་ངེས་སུ་འདོད་པ་དག་གི་ལྟར་ན་ནི། སངས་རྒྱ་ངེས་ཀྱང་ཕྱིར་མི་ལྡོག་གི་དོན་དུ་
རུང་བ་མ་ཡིན་ཏེ། སེམས་ཅན་ཐམས་ཅད་ཀྱང་ཕྱིར་མི་ལྡོག་ཏུ་འགྱུར་བའི་ཕྱིར་རོ། །
འོ་ན་ཇི་ལྟར་ཞེ་ན། རང་ཕྱིར་མི་ལྡོག་པར་སྒྲུབ་ན། སྦྱོར་བ་དག་ནི་རྫོགས་པའི་བྱང་ཆུབ་
ལས་ཕྱིར་མི་ལྡོག་པར་ངེས་ཏེ། སྦྱོར་ལམ་གྱི་རྟོགས་པ་འདི་ལྟ་བུ་དང་ལྡན་པའི་ཕྱིར་རོ་ཞེས་པ་
དང་། གཞན་ཕྱིར་མི་ལྡོག་པར་བསྒྲུབས་ན། གང་སྦྱོར་ལམ་རྗེས་ཐོབ་ཀྱི་ལུས་ངག་གི་ཐ་སྙད་ཁྱད་
ཅན་དང་ལྡན་པ་ལ། རྫོགས་བྱང་ལས་ཕྱིར་མི་ལྡོག་པར་ངེས་པས་ཁྱབ། དཔེར་ན། བདག་གཞན་
འདི་ཡང་སྦྱོར་ལམ་རྗེས་ཐོབ་ཀྱི་ལུས་ངག་གི་ཐ་སྙད་ཁྱད་ཅན་དང་ལྡན་ནོ་ཞེས་བྱ་བ་སྟེ། དེ་
གཉིས་ཀའང་རང་བཞིན་གྱི་རྟགས་སོ། ། ཐ་སྙད་དེ་ལྟ་བུ་དང་ལྡན་པ་ལ་ཆོས་དེས་ཁྱབ་སྟེ། ཐ་
སྙད་དེ་ལྟ་བུ་ནི། ནང་གི་རྟོགས་པ་ལ་འཁྲུལ་བ་མེད་དེ། དེའི་འབྲས་བུ་ཡིན་པའི་ཕྱིར་རོ། །དེས་ན་
ཐ་སྙད་དེ་ལྟ་བུས་ནང་གི་རྟོགས་པ་དེ་དག་སྒྲུབ་པ་ནི་འབྲས་རྟགས་ཡིན་ནོ། །རྟོགས་པ་དེ་ལྟ་བུ་ལ་
ཆོས་དེས་ཁྱབ་སྟེ། རྟོགས་པ་དེ་ལྟ་བུ་ནི་རྣམ་མཁྱེན་གྱི་རྒྱུ་ནུས་པ་མཐུ་ཅན་ཡིན་པའི་ཕྱིར་དང༌།
རྣམ་མཁྱེན་གྱི་རྒྱུ་ཚོགས་གྲངས་ཚང་ཞིང་འགལ་རྐྱེན་གྱིས་བཟློག་མི་ནུས་པའི་ཕྱིར་རོ། །རྒྱུ་ཚོགས་
གྲངས་ཚང་སྟེ། བྱང་སེམས་ཆེན་པོའི་གནས་ལུགས་རྟོགས་པའི་ཡེ་ཤེས་ཁྱད་པར་ཅན་ཏེ སྙིང་
རྗེས་ཀུན་ནས་བསླང་བའི་སེམས་བསྐྱེད་ཁྱད་པར་ཅན་ཡོད་པའི་ཕྱིར། རྣམ་མཁྱེན་གྱི་ཡེ་ཤེས་ཀྱི་
རྒྱུ་ནི་འདི་ཙམ་དུ་ཟད་པ་ཡིན་ཏེ། རིན་ཆེན་ཕྲེང་བར། དེ་ཡི་རྩ་བ་བྱང་ཆུབ་སེམས། ། རི་དབང་
རྒྱལ་པོ་ལྟར་བརྟན་དང༌། ། ཕྱོགས་མཐའ་ཡས་གཏུགས་པའི་སྙིང་རྗེ་དང་། ། གཉིས་ལ་མི་བརྟེན་ཡེ་
ཤེས་ལགས། ། ཞེས་བྱ་བ་ལ་སོགས་པ་གསུངས་ཤིང་། རིགས་པས་ཀྱང་དེ་ཙམ་འགྲུབ་པའི་ཕྱིར་
-36|



བརྩེ་ཆེན་འོད་སྣང་ལས།
པོད་ཆེན་དྲུག་གི་པར་ཕྱིན་འགྲེལ་སྐོར་
ཏེ༑ རྒྱུ་གཞན་ཁྱད་པར་མ་དམིགས་པའི་ཕྱིར་རོ། ། འགལ་རྐྱེན་གྱིས་བཟློག་མི་ནུས་ཏེ། སྦྱོར་ལམ་
ནི་གནས་ལུགས་ལ་བསྒོམས་བྱུང་གཙོ་བོར་དཔྱོད་པའི་ས་ཡིན་ལ། ཡུལ་གྱི་གནས་ཚུལ་དང་
མཐུན་པ་གོ་སྟོབས་ཆེ་ན་བློ་དེའི་ངང་དུ་འགྱུར་བས་སྤང་བྱའི་ཕྱོགས་རྣམས་སྟོབས་ཆུང་ངུ་འོས་
པའི་ཕྱིར་དང་། དེ་བདེན་ཐམས་ཅད་བདག་ཉིད་ཀྱིས། ། བདག་ལྟའི་ས་བོན་སྤོང་ཕྱིར་རོ། ། ཞེས་
པའི་རིགས་པས་མཐོང་སྒོམ་གྱི་སྤངས་པ་སླར་མི་ལྡོག་ཅིང་། ཀུན་སློང་བྱང་སེམས་དང༌། སྦྱོར་བ་
གོམས་སྟོབས་དང་། རྣམ་པ་ཡུལ་དང་མཐུན་པའི་སྟོབས་ཀྱིས་ལམ་ཁྱད་པར་དུ་འགྱུར་བ་ཁོ་ན་
ངེས་པས་འབྲས་བུ་སྐྱེད་པ་ལ་འཁྲུལ་བ་མེད་པའི་ཕྱིར་རོ། ། འོ་ན་ཚིག་གིས་གཞན་གྱི་སྐྱོན་ཡོན་
དཔག་མི་ནུས་པར་བཤད་པ་ཡིན་ནམ་ཞེ་ན། སྐྱོན་མེད་དེ། དེ་ནི་ཚིག་ཙམ་གྱི་དབང་དུ་བྱས་ཀྱི།
འདིས་ནི་ཐ་སྙད་ཁྱད་པར་ཅན་གྱི་དབང་དུ་བྱས་པ་ཡིན་པའི་ཕྱིར་རོ། ། དེ་ལྟ་ན་ཕྱོགས་ཆོས་ངེས་
མི་ནུས་པ་མ་ཡིན་ཏེ། ཕྱིར་མི་ལྡོག་ཐོབ་ཟིན་གྱི་སེམས་ཀྱིས་དཔོག་པའི་ཕྱིར་དང་། མ་ཐོབ་པས་ནི་
ཐ་སྙད་དེ་ལྟ་བུ་ཚུལ་བཅོས་ཀྱང་བྱ་བར་མི་ནུས་པའི་ཕྱིར་རོ། ། དེས་ན་འདི་དག་གློ་བུར་བའི་
རྟགས་ཡིན་གྱི། གཞན་གྱིས་མ་ཡིན་ཏེ། ཐོབ་ཟིན་གྱིས་ནི་རྟགས་དེ་ཚད་མས་ངེས་ནས་ཆོས་དེ་ལ་
ཐེ་ཚོམ་ཟ་བ་མི་སྲིད་ལ། མ་ཐོས་པས་ནི་རྟགས་ཁྱབ་ངེས་མི་ནུས་པས་དེའི་ངོར་གཞན་གྱིས་སྒྲུབ་
མི་ནུས་ཏེ། རང་རྒྱུད་ལ་རྟགས་ཆོས་ཀྱི་འབྲེལ་བ་མ་མཐོང་ཞིང་། གཞན་རྒྱུད་དཔེར་བྱེད་ན་དེ་ལ་
ཡང་དཔེ་གཞན་དགོས་པས་ཐུག་མེད་དུ་འགྱུར་བའི་ཕྱིར་རོ། ། འོ་ན་དྲོད་ནས་ཕྱི་མི་ལྡོག་པ་
བསྒྲུབས་ཟིན་པས་དེ་ཡན་ཆད་ཀྱི་རྟགས་རྣམས་བསྒྲུབས་ཟིན་པ་སྒྲུབ་པར་འགྱུར་རོ་ཞེ་ན ཁ་
ཅིག་འབུམན་རེ། སྦྱོར་མཐོང་སྒོམ་གསུམ་ལས་ཕྱིར་མི་ལྡོག་པར་སྒྲུབ་པའི་ཕྱིར་ཆོས་མི་འདྲ་བས་
སྐྱོན་མེད་དོ་ཞེས་འཆད་དོ། ། དེ་ནི་སྙིང་མེད་དེ། སྦྱོར་ལམ་པ་རྫོགས་བྱང་ལས་ཕྱིར་མི་ལྡོག་པར་
སྒྲུབ་པ་སྐབས་སུ་མ་བབ་ཅིང་ཡི་གེའི་དོན་མ་ཡིན་པའི་ཕྱིར་རོ། ། གཞན་དག་ཐུན་རེ། ཆོས་ཅན་
དབང་པོ་རྣོ་འབྲིང་རྟུལ་བའི་གང་ཟག་སོ་སོ་ལ་དཔོག་པས་སྐྱོན་མེད་དོ་ཞེས་ཟེར་རོ། ། དེ་ཡང་
སྙིང་པོ་མེད་དེ། རྟགས་ཀྱི་སྐབས་ཀྱི་སྦྱོར་མཐོང་སྒོམ་གསུམ་འདིརྣམས་ཕན་ཚུན་འབྲེལ་མེད་ཉི་
ཚེ་བ་དེའི་དབང་དུ་བྱས་པར་འགྱུར་བ་དང་། དབང་རྣོན་མཐོང་སྒོམ་པ་ལ་འདིར་བསྟན་གྱི་
-362



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
རྟགས་འདི་དག་མི་འབྱུང་ན་ནི། གཞན་གྱིས་ཕྱིར་མི་ལྡོག་པར་སྒྲུབ་མི་ནུས་པར་འགྱུར་བ་དང་།
མཐོང་སྒོམ་གྱི་རྟོགས་པ་མ་ཐོབ་པར་འགྱུར་བ་དང་། འབྱུང་ན་མཐོང་སྒོམ་པའི་རྟགས་རྣམས་
བསྒྲུབས་ཟིན་སྒྲུབ་པར་འགྱུར་བའི་ཕྱིར་རོ། ། ལ་ལ་གྲགསན་རེ། སྦྱོར་མཐོང་སྒོམ་གསུམ་དུ་རིམ་པ་
ལྟར་ཕྱིར་མི་ལྡོག་པའི་རྟགས་ཆུང་འབྲིང་ཆེན་པོ་ཐོབ་པས་སྐྱོན་མེད་དོ་ཞེས་འདོན་ཏོ། །དེ་ཡང་ཡི་
གེའི་དོན་མ་ཡིན་ཏེ། རྟགས་ཆུང་འབྲིང་ཆེན་པོའི་ཁྱད་ཡོད་ཀྱང་། རྟགས་ལ་ཁྱད་པར་མེད་པར་
རྩོད་པའི་གནས་མེད་ཀྱི། རྟགས་དེ་དག་བསྒྲུབ་བྱ་གཅིག་པས་བསྒྲུབས་ཟིན་སྒྲུབ་པར་འགྱུར་
བའི་རྩོད་པ་ཡིན་པས་ལན་དེ་མི་སྤོང་བའི་ཕྱིར་རོ། ། འོ་ན་ཇི་ལྟར་ཞེ་ན། འདིར་ཕྱིར་མི་ལྡོག་པར་
སྒྲུབ་པ་ནི། སྔོན་གྱི་གནས་སྐབས་ཀྱི་གང་ཟག་གཅིག་ཁོ་ནའམ། རང་འབའ་ཞིག་གི་ངོ་བོར་ཕྱིར་
མི་ལྡོག་པ་སྒྲུབ་པ་མ་ཡིན་གྱི། སྦྱོར་མཐོང་སྒོམ་པའི་གནས་སྐབས་ཀུན་ཏུ་བྱང་སེམས་གྲངས་མེད་
དུ་མའི་ངོར་ཕྱིར་མི་ལྡོག་ཏུ་སྒྲུབ་པའི་རྟགས་སུ་འགྱུར་བའི་ཕྱིར་དང་། གཅིག་གི་ངོར་ཡིན་ནའང་
སྦྱོར་ལམ་དུ་རྫོགས་བྱང་ཙམ་ལས་ཕྱིར་མི་ལྡོག་པ་དང༌། མཐོང་ལམ་ནས་བསམ་པ་ལས་ཀྱང་
ཕྱིར་མི་ལྡོག་པ་དང་། ས་བརྒྱད་པ་ནས་སྦྱོར་བ་ལས་ཀྱང་ཕྱིར་མི་ལྡོག་པར་སྒྲུབ་པའི་ཕྱིར་སྐྱོན་
མེད་དོ། ། འོ་ན་ཐམས་ཅད་རྫོགས་བྱང་ལས་ཕྱིར་མི་ལྡོག་པར་སྒྲུབ་པར་མཚུངས་པ་མ་ཡིན་ནམ།
བསམ་སྦྱོར་ལས་ཕྱིར་མི་ལྡོག་པར་སྒྲུབ་པ་ནི་མ་བཤད་ཅིང་སྐབས་དོན་མ་ཡིན་ནོ་ཞེ་ན སྐྱོན་
མེད་དེ། རྫོགས་པའི་བྱང་ཆུབ་ལས་ཕྱིར་ཉན་རང་གི་བསམ་སྦྱོར་དུ་ཡང་མི་ལྡོག་པར་རྫོགས་པའི་
བྱང་ཆུབ་ཉིད་འཐོབ་པར་ངེས་པར་བསྒྲུབ་བྱའི་ཆོས་ཡིན་ནོ་ཞེས་བཤད་ཟིན་ལ། དེ་ལྟ་ན་ཕྱིར་མི་
ལྡོག་ཆུང་འབྲིང་ཆེན་པོ་སྒྲུབ་པ་ལ་རྟགས་སུ་དོན་གྱིས་འགྱུར་བའི་ཕྱིར་རོ། །
འོ་ན་དེ་ལྟར་ངེས་ན་འཕགས་པས་སྦྱོར་མཐོང་གི་གནས་སྐབས་དུ་མར་ཉན་རང་སོགས་སུ་
ལྟུང་བ་སྤང་བའི་དོན་དུ་ཡེ་ཤེས་གང་དག་སྒོམ་དགོས་པར་བཤད་པ་རྣམས་ཇི་ལྟར་ཞེ་ན སྐྱོན་
མེད་དེ། སྒོམ་པ་མེད་པ་ན་ལྟུང་སྲིད་པ་ལས་ངེས་པར་བསྒོམས་པས་མི་ལྟུང་བའི་ཕྱིར་རོ། ། ཅི་སྟེ་
ཚོགས་ལམ་དུ་ཡང་ཕྱིར་མི་ལྡོག་སྟེ། མདོ་ལས་ཤཱཀྱ་ཐུབ་པའི་མཚན་ཐོས་པ་ལས་ཕྱིར་མི་ལྡོག་
པར་བཤད་པའི་ཕྱིར་རོ་ཞེ་ན། སྐྱོན་མེད་དེ། ཚོགས་ལམ་པ་ཐམས་ཅད་ཀྱིས་དེའི་མཚན་ཐོས་
-363-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
པར་མ་ངེས་པའི་ཕྱིར་དང་། ཕྱིར་མི་ལྡོག་པའི་ས་བོན་ཐོབ་པ་ཙམ་ལ་དགོངས་པར་མདོ་དང་
བསྟན་བཅོས་རྣམ་དག་རྣམས་སུ་བཤད་པའི་ཕྱིར་རོ། །
རྟགས་ཉི་ཤུའི་སྐབས་འདིར། ཁ་ཅིག་ཉི་ཤུ་ཆར་སྦྱོར་ལམ་ཙམ་གྱི་རྟགས་སུ་བྱེད་པ་ནི་
ནོར་བ་ཡིན་ཏེ། རྩེ་མོ་མ་ཐོབ་པར་དགེ་བའི་རྩ་བ་འཇིག་རྟེན་ལས་མངོན་པར་འཕགས་པའི་ཤེས་
བྱེད་མེད་པའི་ཕྱིར་དང་། ཆོས་ཟབ་མོ་ལ་གཞན་གྱིས་དྲིང་མི་འཇོག་པ་ནི་བཟོད་པ་མ་ཐོབ་པར་
འབྱུང་བའི་ཤེས་བྱེད་མེད་པའི་ཕྱིར་རོ། །
སྒྲིབ་པ་ལྔ་དང་མི་འགྲོགས་པ་དང་ཞེས་པའི་སྐབས་འདིར། མངོན་པ་ལས། ཤེས་རབ་སྒྲིབ་
བྱེད་གཉིད་རྨུགས་དང་། ཏིང་ངེ་འཛིན་ལ་སྒྲིབ་བྱེད་རྒོད་འགྱོད་དུ་བཤད་པ་མ་ཡིན་ནམ། ཅིའི་
ཕྱིར་འདིར་ཞི་གནས་ལ་སྒྲིབ་བྱེད་གཉིད་རྨུགས་དང་། ལྷག་མཐོང་ལ་སྒྲིབ་བྱེད་རྒོད་འགྱོད་དུ་
འཆད་ཅེ་ན། དེ་ལ་མཛའ་བོ་ལྟ་བུའི་དགྲ་ཞེས་བྱ་བ་དགྲར་རྟོགས་དཀའ་བ་དག་ཤེས་པར་བྱ་
བའི་ཕྱིར་འདི་ལྟར་རྣམ་གཞག་བྱས་ལ། གཤེད་མ་ལྟ་བུའི་དགྲ་ཞེས་བྱ་བ་རྟོགས་སླ་བ་དག་
བཞག་པར་བྱ་བའི་ཕྱིར་གཞན་དུ་རྣམ་གཞག་བྱས་པའི་སྐྱོན་མེད་དོ། ། འོ་ན་ས་བཅུ་པའི་བར་དུ་
རྨི་རྟགས་བཤད་པ་མ་ཡིན་ནམ། ཅིའི་ཕྱིར་འདིར་གཉིད་དང་མི་གྲོགས་ཤེ་ན། སྐྱོན་མེད་དེ།
འགྲེལ་ཆེན་གཉིས་ལྟར་ན་གཉིད་ཆུང་བར་འགྱུར་བའམ། འདི་ལྟར་ན། ཉོན་མོངས་པའི་གཉིད་
སྤངས་པ་ཡིན་གྱི། ཆེད་དུ་བྱིན་གྱིས་བརླབས་པ་དགེ་བའི་གཉིད་མི་སྤོང་བའི་ཕྱིར་རོ། ། སྒྲིབ་པ་
བདུན་དུ་ཡང་འགྱུར་བ་མ་ཡིན་ནམ། ཅིའི་ཕྱིར་ལྔར་བཞག་ཅེ་ན། སྐྱོན་མེད་དེ། གཉིད་རྨུགས་
གཉིས་གཉེན་པོ་སྣང་བའི་མཚན་མ་ཡིད་ལ་བྱེད་པ་དང། རྒྱུ་ཟས་ཀྱི་ཚོད་མ་ཟིན་པ་སོགས་དང་།
བྱ་བ་ནང་དུ་སེམས་རྙོག་པར་འདྲ་བས་གཅིག་ཏུ་བྱས་ལ། རྒོད་འགྱོད་གཉིས་གཉེན་པོ་གནས་
པའི་མཚན་མ་ཡིད་ལ་བྱེད་པ་དང་། རྒྱུ་འདོད་པའི་རྣམ་རྟོག་སོགས་ལས་འབྱུང་བ་དང་། བྱ་བ་
སེམས་ཕྱིར་གཡེང་བ་འདྲ་བས་གཅིག་ཏུ་བྱས་པའི་ཕྱིར་རོ། ། བག་ལ་ཉལ་ཀུན་འཇོམས་པ་
དང༌། ། ཞེས་བྱ་བ་འདིར། འཕགས་པ་ལྟར་ན། མ་རིག་པ་དང༌། ལྟ་བའི་བག་ལ་ཉལ་རགས་པ་
འཇོམས་ཀྱི། འདོད་པ་དང་སྲེད་པའི་བག་ལ་ཉལ་ནི་མ་ཡིན་ཏེ བྱང་ཆུབ་སེམས་དཔའ་ནི་བསམ་
-364-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་པར་ཕྱིན་འགྲེལ་པ་བཞུགས། ༼༣༤
པ་བཞིན་དུ་སྲིད་པ་ལེན་པའི་ཕྱིར་རོ། ། འགྲེལ་པ་འདི་ལྟར་ན་ཟག་པ་མ་ལུས་པ་འཇོམས་པ་ལ་
བཞག་ནུས་ཏེ། དག་པའི་ཡེ་ཤེས་ཀྱི་སྐབས་ཡིན་པའི་ཕྱིར་རོ། ། །
འོ་ན་རྟགས་ཉི་ཤུ་པོ་འདི་དག་མཉམ་རྗེས་གང་ཡིན་ཞེ་ན། དྲན་པ་དང་ཤེས་བཞིན་ལ་
སོགས་པ་འགའ་ཞིག་ནི། མཉམ་བཞག་ན་གཙོ་ཆེ་ལ། ལུས་ལ་སོགས་པའི་ལས་འགའ་ཞིག་ནི་
རྗེས་ཐོབ་ན་གཙོ་ཆེ་ཞིང་། གཟུགས་སོགས་ལས་ལྡོག་པ་སོགས་ནི་གཉིས་ཀའི་ཁྱད་པར། དེ་ལ་
ཡང་གོས་སོགས་གཙང་བ་དང་
། ལུས་ལ་སྲིན་བུ་མི་འབྱུང་བ་སོགས་ནི་ལུས་ཀྱི་ཐ་སྙད། སོགས་
པས་བསྡུས་པ་འགའ་ཞིག་ནི་ངག་གི་ཐ་སྙད། གྱ་གྱུ་མེད་པ་ལ་སོགས་འགའ་ཞིག་ནི་སེམས་ཀྱི་ཐ་
སྙད། བདག་ཉིད་བདེ་བ་ལ་གནས་པ་སོགས་འགའ་ཞིག་ནི་ཐམས་ཅད་ཀྱི་ཁྱད་པར་ཡིན་ཏེ རྒྱ་
ཆེར་འོག་ནས་འཆད་པར་བྱའོ། ། །
འོ་ན་མདོ་དེ་དང་དེས་དྲོད་རྩེ་བཟོད་མཆོག་ལ་གནས་པའི་རྟགས་རྣམས་རིམ་པ་བཞིན་ཇི་
ལྟར་བསྟན་ཞེ་ན། དྲོད་ལ་གནས་པ་ནི་གཟུགས་སོགས་ལ་བདེན་འཛིན་ངེས་པར་ལྡོག་པ་ནས་
གོས་ལ་སོགས་པ་གཙང་བའི་བར་ཙམ་ཡིན་ལ། དེ་འདིས་བསྟན་པའི་ཕྱིར་དང་། དགེ་བའི་རྩ་བ་
མངོན་པར་འཕགས་པ་ཉིད་ཀྱིས་སྲིན་འབུ་སོགས་མི་འབྱུང་བ་ལས་བརྩམས་ཏེ་བསྟན་པའི་ཕྱིར་
དང༌། ཆོས་ཟབ་མོ་ལ་བཟོད་པས་གཞན་གྱིས་བཀྲི་བར་མི་བཏུབ་པ་སོགས་ལས་བརྩམས་ཏེ་
བསྟན་པའི་ཕྱིར་དང་། རྟག་ཏུ་ཆོས་སྒོམ་པ་དང་ལྡན་པས་སངས་རྒྱས་དགྱེས་པའི་སྤྱོད་པ་ལས་
བརྩམས་ཏེ་བསྟན་པའི་ཕྱིར་དང་། དེ་ཐམས་ཅད་སྤྱི་སྒྲ་བྱེ་བྲག་ལ་འཇུག་པ་ཡིན་པའི་ཕྱིར་རོ། །དེ་
ཡང་འཕགས་པ་ལྟར་ན། དང་པོ་ཐོབ་པའི་དུས་འཛིན་པ་ཡིན་ལ། སློབ་དཔོན་ལྟར་ན། ཕྱིས་ཁྱད་
པར་དུ་གྱུར་པའི་དུས་འཛིན་པ་ཡིན་ནོ། །
དབང་སོགས་བཅས་པའི་ཞེས་སོགས་རྩ་འགྲེལ་གྱི་སྐབས་འདིར། ཁ་ཕལཅིག ། གཉེན་པོའི་
སྤང་བྱ་སྤངས་པས་དེའི་འབྲས་བུ་རྣམ་སྨིན་རང་གི་ངང་གིས་འགགས་པ་དེ་ལ་སྦྱོར་བ་དང། རྗེས་
སུ་སྦྱོར་བའི་ཚུལ་གྱིས་མི་གནས་པ་ནི་འགོག་པ་རྗེས་ཤེས་ཀྱི་རྣམ་པ་ཡིན་ནོ་ཞེས་ཟེར་བ་ནི་ནོར་
བ་ཡིན་ཏེ། དབང་སོགས་དང་བཅས་པའི་གཡུལ་འགྱེད་པ་ལ་སྦྱོར་བ་བཀག་ཅེས་སྤང་གཉེན་
-3tj5



བརྩེ་ཆེན་འོད་སྣང་ལས།
པོད་ཆེན་དྲུག་གི་པར་ཕྱིན་འགྲེལ་སྐོར།
གཉིས་ཀའི་ཚུལ་ལ་སྦྱོར་བ་འགོག་པར་སྟོན་པའི་གཞུང་གི་ཡི་གེའི་དོན་ལ་མ་ཞུགས་པའི་ཕྱིར་
རོ ། ཡང་གང་དག་དབང་པོ་རྟེན་གྲོང་ཁྱེར་ལ་སོགས་པ་འགགས་པ་ལ། མངོན་པར་ཞེན་པའི་
སྤང་གཉེན་གྱི་གཡུལ་འགྱེད་པ་ཞེས་འཆད་པ་ཡང་སྙིང་པོ་མེད་དེ དབང་སོགས་བཞི་ཆར་སྤང་
བྱར་བསྟན་གྱི། མངོན་ཞེན་ཁོ་ན་ལ་གཡུལ་འགྱེད་ཅེས་བྱ་བ་གཞུང་གི་དོན་མཡིན་པའི་ཕྱིར་རོ། །
སྦྱོར་བ་དང་རྗེས་སུ་སྦྱོར་བ་ཞེས་པའི་དོན་ལའང་ཁ་ཤཱནཅིག་སྦྱོར་བ་ཞི་གནས་དང་། རྗེས་
སུ་སྦྱོར་བ་ལྷག་མཐོང་དུ་སྨྲ་བ་ཡང་ནོར་བ་ཡིན་ཏེ། ཞི་ལྷག་གི་གནས་པ་བཀག་ན་འཕགས་ལམ་
དུ་འགལ་བའི་ཕྱིར་རོ། ། ཡང་གང་དག་སྦྱོར་བ་ཆགས་པ་དང་རྗེས་སུ་སྦྱོར་བ་མ་ཆགས་པར་
འཆད་པ་དེ་ཡང་མི་རིགས་ཏེ། མ་ཆགས་པའི་གནས་པ་བཀག་ན་འགལ་བའི་ཕྱིར་རོ། ། །
འོ་ན་ཇི་ལྟར་ཞེ་ན། དབང་པོ་ལ་སོགས་པ་དང༌། དེའི་གཉེན་པོ་གཉིས་གཡུལ་འགྱེད་པ་ལ་
དང་པོར་ཞེན་པ་སྦྱོར་བ་དང་། ཕྱིས་ནས་ཞེན་པ་རྗེས་སུ་སྦྱོར་བའི་གནས་པ་རྒྱུན་དུ་མི་གཏོང་བ་
སོ་སོར་བཀག་པ་ཞེས་བྱ་བ་ཡིན་ནོ། ། དེ་ལྟ་བུའི་སྤང་གཉེན་གཡུལ་འགྱེད་པ་ལ་ཞེན་སྦྱོར་བཀག་
པ་ལས་རང་གི་ངང་ཉིད་ཀྱིས་རྣམ་སྨིན་བཞི་འགོག་པར་འགྱུར་རོ། ། དེ་རྣམ་སྨིན་ནམ་འབྲས་བུ་
བཞི་ནི། དབང་པོ། དབང་རྟེན། དབང་ཡུལ། བདག་ཏུ་ཞེན་པའོ། །དེ་ལ་དབང་པོ་ནི་ཉེར་གཉིས་
ཆར་ཡིན་ནོ་ཞེས་ཟེར་བ་ནི་ནོར་བ་ཡིན་ཏེ། འདིར་ནི་དགག་བྱའི་དབང་པོ་ཞེས་བྱ་བ་ཀུན་ནས་
ཉོན་མོངས་པ་ཅན་གྱི་དོན་ཡིན་པའི་ཕྱིར་རོ། ། དེས་ན་གཡུལ་འཛིན་པ་ལ་དབང་བྱེད་པ་མིག་ནས་
ཡིད་ཀྱི་བར་དུ་དྲུག་དང་། རིགས་རྒྱུན་མི་འཆད་པ་སྤེལ་བ་ལ་དབང་བྱེད་པ་ཕོ་མོའི་དབང་པོ་
དང༌། རིས་མཐུན་གནས་པ་ལ་དབང་བྱེད་པ་སྲོག་གི་དབང་པོ་དང་། རྣམ་སྨིན་ལ་ལོངས་སྤྱོད་པ་
ལ་དབང་བྱེད་པ་ཚོར་བ་བདེ་བ་སྡུག་བསྔལ་ཡིད་བདེ་བ་ཡིད་མི་བདེ་བཏང་སྙོམས་རྣམས་ཏེ་ཀུན་
ནས་ཉོན་མོངས་ཕྱོགས་ཀྱི་དབང་པོ་བཅུ་བཞི་བྱེ་བྲག་པ་ཡིན་ནོ། ། དབང་རྟེན་ནི་འབྱུང་བ་ལ་
སོགས་པ་ཡིན་ནོ། ། དབང་ཡུལ་ནི་གཟུགས་ལ་སོགས་པ་ཡིན་ནོ། ། བདག་ཏུ་ཞེན་པ་ཀུན་བཏགས་
ཀྱི་བདག་ཏུ་ཞེན་པ་འབྲས་བུའི་ཆར་གྱུར་པ་རྣམས་ཡིན་ནོ ། དེ་བཞི་འགོག་ཚུལ་ནི། སྤང་གཉེན་
གྱི་རྣམ་རྟོག་ཟད་པས་དེའི་འབྲས་བུ་རང་གི་ངང་གིས་མི་འབྱུང་བ་སྟེ མེ་ལོག་པས་དུ་བ་རང་གིས་
-366-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མི་འབྱུང་བ་ལྟ་བུའོ། ། རྣམ་སྨིན་འགོག་པ་བཞི་པོ་འདི་ཡང་ཁམས་གསུམ་དུ་སོ་སོར་ཤེས་པར་བྱ་
སྟེ; རེ་ཞིག་དབང་པོ་ནི་འདོད་ཁམས་སུ་བཅུ་བཞི་པོ་མཐའ་དག་འགོག་གོ གཟུགས་ཁམས་སུ་
ཕོ་མོའི་དབང་པོ་དང་། སྡུག་བསྔལ་དང་། ཡིད་མི་བདེ་མ་གཏོགས་པ་བཅུ་འགོག་གོ། གཟུགས་
མེད་ཁམས་སུ་སྲོག་ཡིད་བཏང་སྙོམས་གསུམ་ཁོ་ན་འགོག་གོ། དབང་རྟེན་ནི་འདོད་གཟུགས་ན་
འབྱུང་བ་བཞི་དང་། འབྱུང་འགྱུར་ལྔའམ་གསུམ་འགོག་ལ། གཟུགས་མེད་ན་རིས་དང་སྲོག་
འགོག་པ་ཡིན་ནོ། ། ཡང་ན་ཀུན་གཞིའི་ཆ་འགོག་པ་ཡིན་ནོ། ། དབང་ཡུལ་ནི་འདོད་ཁམས་སུ་དྲུག
གཟུགས་ཁམས་སུ་དྲི་རོ་མ་རྟོགས་པ་བཞི། གཟུགས་མེད་དུ་ཆོས་ཀྱི་སྐྱེ་མཆེད་གཅིག་པུ་འགོག་
གོ༔ བདག་ཏུ་ཞེན་པ་ནི་ཁམས་ཐམས་ཅད་དུ་འགོག་གོ འོ་ན་མཐོང་ལམ་འདི་ཐོབ་ནས་མིག་ལ་
སོགས་པ་མེད་པར་འགྱུར་རོ་ཞེ་ན། སྐྱོན་མེད་དེ། འཕགས་པ་ལྟར་ན། ལྟ་བ་ཀུན་བཏགས་ཀྱིས་
ཀུན་ནས་བསླང་བའི་ལུས་ངག་ཡིད་གསུམ་ངན་འགྲོ་བའི་ཕུང་ཁམས་སྐྱེ་མཆེད་རྣམས་འགོག་པ་
ཡིན་པའི་ཕྱིར་དང་། དེ་ལྟ་ཡིན་ཀྱང་སྒོམ་སྤང་གིས་བསྡུས་པའི་མིག་ལ་སོགས་པ་མ་བཀག་པའི་
ཕྱིར་དང་། སློབ་དཔོན་ལྟར་ན། ས་བརྒྱད་པའི་སྐབས་འདིར་ཉོན་ཡིད་འགགས་པས་ཀུན་འབྱུང་
མ་ལུས་པ་འགགས་ཤིང་། དེ་འགགས་པས་སྡུག་བསྔལ་མ་ལུས་པ་འགགས་པའི་ཕྱིར་དང་། ཟག་
བཅས་ཀྱི་མིག་སོགས་འགགས་ཀྱང་ཟག་མེད་ཀྱི་མིག་སོགས་འབྱུང་བའི་ཕྱིར་རོ། ། གལ་ཏེ་སློབ་
དཔོན་གྱི་ཕྱོགས་འདི་མི་འཐད་དེ། འདིར་བྱང་ཆུབ་སེམས་དཔའི་སྐྱོན་མེད་པ་ལ་འཇུག་པར་
བཤད་ཅིང་། དེ་ནི་ས་དང་པོ་ལ་བརྗོད་པའི་ཕྱིར་ཞེ་ན། སྐྱོན་མེད་དེ། བྱང་ཆུབ་སེམས་དཔའི་སྐྱོན་
མེད་པ་ནི། མདོ་འདི་ཉིད་དུ་མི་སྐྱེ་བའི་ཆོས་ལ་བཟོད་པ་ལ་ཐ་སྙད་བཞག་ལ། ས་བརྒྱད་པར་དེ་
ཉིད་མི་འགལ་བའི་ཕྱིར་རོ། ། རང་གི་ས་ལ་ཞེས་བྱ་བ་སློབ་དཔོན་གྱིས་མ་སྦྱར་ཡང་། འཕགས་
པས་ཡར་སྦྱར་བ་མདོ་དང་འགྲིགས་ཏེ། ཆོས་རྡུལ་ཙམ་མི་དམིགས་པ་རྟགས་སུ་བྱས་ནས་རང་གི་
ས་ལ་ངེས་པར་བསྒྲུབ་བྱར་གསུངས་པའི་ཕྱིར་རོ། །དེ་ལྟར་ན་ཞེས་སོགས་ཀྱི་སྐབས་འདིར། གལ་
ཏེ་རྟགས་འདི་རྣམས་མཉམ་བཞག་གམ་ལུས་ངག་ཡིད་གསུམ་གྱི་ཐ་སྙད་གང་ཡིན་ཞེ་ན། ཁ་
ཀུཅིག ། མཉམ་བཞག་ལ་ལུས་ངག་གི་ཐ་སྙད་ཀྱིས་བཏགས་ནས་བསྟན་པར་འཆད་པ་ནི་ཕྱིན་ཅི་
-367-



བརྩེ་ཆེན་འོད་སྣང་ལས།
པོད་ཆེན་དྲུག་གི་པར་ཕྱིན་འགྲེལ་སྐོར།
ལོག་ལ་མངོན་པར་ཞེན་པ་ཡིན་ཏེ། མཉམ་བཞག་ཡིན་ན་ཇི་ལྟར་གཞན་ཡིད་ཆེས་པར་བྱེད་པའི་
མཚན་ཉིད་དག་ཡིན་ཞེས་བཀག་པའི་ཕྱིར་རོ། ། ཡང་གཞན་ཕལདག་རྟགས་འདི་ཐམས་ཅད་ལུས་
ངག་གི་ཐ་སྙད་ཉིད་དུ་འཆད་པ་དེ་ཡང་སྙིང་པོ་མེད་དེ སེམས་རྟེན་ལ་སོགས་པ་ཡེ་ཤེས་ཀྱི་རང་
བཞིན་མང་པོ་དག་འབྱུང་བ་ནི་ལུས་ངག་གི་ཐ་སྙད་དུ་འགལ་བའི་ཕྱིར་རོ། ། གཞན་དག་ན་རེ།
རྗེས་ཀྱི་སེམས་ཀྱིས་བསྡུས་པ་ཞེས་འབྱུང་བས་རྟགས་འདི་ཐམས་ཅད་སེམས་ཀྱི་ཐ་སྙད་ཁོ་ན་
ཡིན་ཏེ། སློབ་དཔོན་གྱི་རྣལ་འབྱོར་སྤྱོད་པའི་དབུ་མ་པ་ཡིན་པས་སྣང་བ་སེམས་སུ་བཞེད་པའི་
ཕྱིར་ཞེས་ཟེར་རོ། ། དེ་ཡང་མི་རིགས་ཏེ། ལུས་ཡང་བ་ལ་སོགས་པའི་ལུས་ངག་གི་ཐ་སྙད་འདི་
དག་གཞན་གྱི་སེམས་ཡིན་ན་རྣལ་འབྱོར་པའི་མཉམ་བཞག་རང་དང་མཐུན་པའི་འབྲས་བུ་དེའི་
མཉམ་བཞག་སྒྲུབ་པའི་སྐབས་སུ་འགལ་བའི་ཕྱིར་དང་། རྣལ་འབྱོར་པ་རང་གི་སེམས་ཡིན་ན་
མཉམ་བཞག་བཞིན་དུཏ་དེ་ཡང་མངོན་དུ་མི་འགྱུར་བའི་ཕྱིར་རོ། ། དེའི་ཕྱིར་ཅུང་ཟད་དཔྱད་ན་
རྣམ་པ་སེམས་སུ་བཞེད་ཀྱང་མ་བརྟགས་ན་མཉམ་དགའ་བར་སློབ་དཔོན་ཡང་ལུས་ངག་ཡིད་གྱི་
ཐ་སྙད་སོ་སོ་བ་ཉིད་དུ་བཞེད་པ་ཡིན་ནོ། །འོ་ན་ཇི་ལྟར་ཞེ་ན། སློབ་དཔོན་ལྟར་ན། མཉམ་བཞག་
སྐད་ཅིག་མའི་མིང་གིས་བཏགས་པའི་རྗེས་ཐོབ་ཀྱི་ཐ་སྙད་དུ་འདོད་ལ། འདོགས་པའི་ཆོས་
གསུམ་ནི་སྙེ་མ་ཆུང་བར་བལྟའོ། ། འོན་ཀྱང་རྗེ་བཙུན་གྱི་དགོངས་པ་ནི་མ་ཡིན་ཏེ མཉམ་བཞག་
ཡིན་ཀྱང་གཞན་ངོར་ཕྱིར་མི་ལྡོག་སྒྲུབ་པའི་རྟགས་སུ་འགྱུར་བ་ལ་འགལ་བ་མེད་པའི་ཕྱིར་ཏེ
རྗེས་ཐོབ་ཀྱིས་མཉམ་བཞག་བསྒྲུབས་ནས་མཉམ་བཞག་དེ་ཉིད་ཕྱིར་མི་ལྡོག་གི་རྟགས་སུ་འགྱུར་
བ་ཡིན་པའི་ཕྱིར་རོ། །དེ་ལྟར་ནི་རང་གིས་ཀྱང་དོན་གྱིས་ཁས་བླངས་པར་བཤད་ཟིན་ཏོ །
དེས་ན་རྗེ་བཙུན་གྱི་དགོངས་པ་ནི་སྔར་བཤད་པ་ལྟར་ལ་ལ་ནི་མཉམ་བཞག ། ལ་ལ་ནི་
རྗེས་ཐོབ་ཀྱི་སེམས་ཀྱི་ཐ་སྙད། ལ་ལ་ནི་ལུས་ངག་གི་ཐ་སྙད་ལ་སོགས་པ་ཡིན་ལ། དེ་ལ་མཉམ་
བཞག་རྣམས་ཀྱིས་རྗེས་ཐོབ་ཀྱིས་སེམས་ཀྱི་ཐ་སྙད་མཚོན་ཅིང་། དེས་ལུས་ངག་གི་ཐ་སྙད་རྣམས་
ཀྱང་མཚོན་པ་ཡིན་ནོ། །དེ་ལ་ལུས་ངག་གི་ཐ་སྙད་ཁྱད་པར་ཅན་ནི་ཀུན་སློང་གི་སེམས་ཀྱི་ཐ་སྙད་
ལ་མི་འཁྲུལ་ཞིང་། དེ་ནི་རང་འདྲེན་བྱེད་ཀྱི་མཉམ་བཞག་ལ་མི་འཁྲུལ་ལ། མཉམ་བཞག་ཟབ་མོ་
-368-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ནི་རྫོགས་པའི་བྱང་ཆུབ་སྒྲུབ་པ་ལ་མི་འཁྲུལ་བས་མཉམ་རྗེས་ཐམས་ཅད་ལ་བརྟེན་ནས་ཕྱིར་མི་
ལྡོག་པར་སྒྲུབ་བོ་ཞེས་བཤད་ཟིན་ཏོ། ། །
འོ་ན་སློབ་དཔོན་ལྟར་ན། སེམས་ཀྱིས་བསྡུས་པ་ཞེས་ཐམས་ཅད་སེམས་སུ་བཞེད་པ་མ་
ཡིན་ནམ་ཞེ་ན། སྐྱོན་མེད་དེ། འདི་ཐམས་ཅད་རྒྱལ་བའི་ཁོངས་སུ་གཏོགས་པའོ་ཞེས་པ་ལྟར་
ལུས་ངག་ཀྱང་སེམས་ཀྱིས་དབང་བསྒྱུར་བ་ཡིན་པའི་ཕྱིར་དང། མཉམ་བཞག་སྒྲུབ་པའི་རྟགས་
ཀྱི་གཙོ་བོ་ནི་དག་པ་འཇིག་རྟེན་པའི་ཡེ་ཤེས་ཡིན་པས་གཙོ་བོ་སྨོས་པའི་ཕྱིར་རོ། ། འོ་ན་མདོ་དེ་
དང་དེས་སྡུག་ཀུན་འགོག་ལམ་གྱི་བཟོད་ཤེས་རྣམས་ཇི་ལྟར་བསྟན་ཞེ་ན སྡུག་བསྔལ་གྱི་ཕྱིན་ཅི་
ལོག་གི་གནས་ཡིན་ལ། དེའི་རྣམ་པ་ནི་ཕྱིན་ཅི་ལོག་ལྡོག་པ་ལས་བརྩམས་ཏེ་བསྟན་པའི་ཕྱིར་
དང་། ཀུན་འབྱུང་ནི་སྤང་བྱ་ཡིན་ལ། དེའི་རྣམ་པ་ནི་གཉེན་པོའི་ཆ་ནས་བརྩམས་ཏེ་བསྟན་པའི་
ཕྱིར་དང་། འགོག་པ་ནི་སྤངས་པ་ཡིན་ལ། དེའི་རྣམ་པ་ནི་ཞེན་སྦྱོར་བཀག་པའི་ཆ་ལས་བརྩམས་
ཏེ་བསྟན་པའི་ཕྱིར་དང་། ལམ་ནི་སྤངས་པ་ཅན་གྱི་རྟོགས་པ་ཡིན་ལ། དེའི་རྣམ་པ་ནི་སྟོན་པ་དང་
མཐུན་པར་རྟོགས་པའི་འགོག་པ་དམིགས་རྣམ་ངེས་པ་རང་གི་ངོ་བོ་བྱེད་ལས་སོགས་ལས་
བརྩམས་ཏེ་བསྟན་པའི་ཕྱིར་རོ། །
སྒོམ་པའི་ལམ་ནི་ཟབ་པ་སྟེ། ། ཞེས་པའི་རྩ་འགྲེལ་འདིར། ཁ་ཅིག་ཀུན་རེ། སྒོམ་ལམ་ནི་
ཟབ་མོའི་ངོ་བོར་ལྡན་པས་ཟབ་པ་ཡིན་གྱི། ཟབ་མོ་མངོན་དུ་བྱས་པ་དང་ལྡན་པས་ཟབ་པར་
བརྗོད་པ་ནི་མ་ཡིན་ཏེ། དེ་ལྟ་ན། དངོས་པོ་བརྗོད་དུ་མེད་པ་ལ་ཞེས་པ་འབྲེལ་མེད་ཀྱི་གཞུང་དུ་
འགྱུར་བའི་ཕྱིར་རོ་ཞེས་ཟེར་རོ། །དེ་ནི་སྙིང་པོ་མེད་དེ། ཟབ་མོ་སྟོང་ཉིད་ངོ་བོར་ལྡན་པས་ཟབ་པ་
ཡིན་ན། ཆོས་ཐམས་ཅད་ཟབ་པར་འགྱུར་བས་སྒོམ་ལམཆོས་ཉིད་དང་བཅས་པ་དམིགས་ཀྱིས་
བཀར་ནས་ཟབ་མོར་བསྟན་པ་དོན་མེད་པར་འགྱུར་བའི་ཕྱིར་དང། དམ་པའི་དོན་དུ་བཟོད་པ་
ཡིན། ། ཞེས་བྱ་བ་འདིར། དོན་དམ་ཡི་གེས་ཐ་དད་དུ་བགྱིས་པ་མ་མཆིས་པའི་ཚུལ་གྱིས་བརྗོད་
མེད་ཡིན་ན། དངོས་པོ་བརྗོད་དུ་མེད་པ་ལ། ། ཞེས་སོགས་འབྲེལ་བ་ཡིན་པས་འབྲེལ་མེད་ཀྱི་སྐྱོན་
མེད་པའི་ཕྱིར་རོ། །
-369-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
འོ་ན་ཇི་ལྟར་ཞེ་ན། རང་གི་བསྒོམ་བྱ་ཟབ་མོ་ཉིད་དང་ལྡན་པ་སྟེ། ཡང་ཡང་སྒོམ་པའི་ཡུལ་
དུ་ཟབ་མོ་ལྡན་ཞེས་བྱ་བའི་ཐ་ཚིག་གོ། འོན་ཀྱང་ཕལ་བའི་ཚུལ་གྱིས་ནི་ཆོས་ཐམས་ཅད་ཀྱང་
ཟབ་པ་ཞེས་བརྗོད་དེ། ཟབ་མོ་ཞེས་བྱ་བ་འདི་ནི་ཆོས་ཐམས་ཅད་ཀྱི་ཚིག་བླ་དྭགས་སོ་ཞེས་
སོགས་བཀའ་བསྩལ་པའི་ཕྱིར་རོ། །དེས་ན་ཟབ་མོ་གཉིས་སྨོས་པའི་ཕྱིར་ཡིན་ནོ། །ཇི་ལྟར་གནས་
ཟབ་མོ་ཞེས་སོགས་ཀྱིས་སྒོམ་ལམ་བསྟན་ཞེ་། ཟབ་མོ་ཟབ་མོ་ཞེས་ཟློས་ཏེ་བརྗོད་པ་ཡང་ཡང་
གོམས་པ་མཚོན་པར་བྱེད་པའི་ཕྱིར་རོ། ། །
ངེས་འབྱེད་ཡན་ལག་དང་མཐོང་བའི། ། ཞེས་སོགས་ཀྱི་སྐབས་འདིར་གསུམ་སྟེ། འཕགས་
པའི་ལུགས་ནི། དམིགས་པ་ལམ་གསུམ་ལ་དམིགས་ནས། རྣམ་པ་ཡང་ཡང་སེམས་པ་སོགས་ནི་
སྒོམ་ལམ་ཡིན་ནོ། ། འོ་ན་སྒོམ་ལམ་ཉིད་སྒོམ་ལམ་གྱི་ཡུལ་དུ་ཇི་ལྟར་རུང་ཞེ་ན། རྒྱུན་ཆགས་པ་མ་
ཡིན་པས་སྔ་མ་སྔ་མ་ཕྱི་མ་ཕྱི་མའི་ཡུལ་ཡིན་པས་ཉེས་པ་མེད་དོ་ཞེས་གསུངས་ཏེ། འགྲེལ་ཆེན་
ལས་ཀྱང་བཤད་དོ། ། །
སློབ་དཔོན་གྱི་ལུགས་ནི། འདིར་དམིགས་པ་ལམ་གསུམ་གྱི་སྐབས་སུ་ངེས་པར་མཐོང་བའི་
དོན་རྣམས། རྣམ་པ་སྐབས་འདིར་ཡང་ཡང་སེམས་པ་སོགས་ནི་སྒོམ་ལམ་ཡིན་ནོ། ། གང་དག་
གཞུང་འདིར་སྒོམ་ལམ་ཡུལ་དུ་མི་རུང་བའི་འགལ་སྤོང་བྱེད་པ་ནི། དོན་སེམས་ཞེས་བྱ་བའི་
གཞུང་མ་ཤེས་པར་ཟད་དོ། ། འདིས་ཀྱང་ལམ་གསུམ་བཏགས་པ་བ་གསལ་བར་བྱེད་པ་ཡིན་ཏེ།
སྔར་སྦྱོར་མཐོང་སྒོམ་གསུམ་གྱི་གནས་སྐབས་རྣམས་སུ་རྟོགས་པའི་དོན་དེ་ཉིད་འདིར་ཡང་ཡང་
སེམས་ཞེས་བྱ་བས་སྔར་གྱི་སྒོམ་ལམ་ནི་ས་བདུན་པའི་བར་ལ་བཞག་པའི་སྒོམ་ལམ་དེར་དོན་
གྱིས་སྒྲུབ་པའི་ཕྱིར་རོ། ། དེ་གཉིས་ཀའང་གཞུང་དང་འགྲིག་པར་མ་མཐོང་སྟེ། དང་པོ་ལྟར་ན།
དམིགས་པ་ཆོས་ཐམས་ཅད་པའི་སྒོམ་ལམ་གྱི་དམིགས་ཡུལ་ལམ་གསུམ་ཙམ་དམིགས་པར་སྨོས་
ནས་དེ་ལ་སེམས་པ་སོགས་དམིགས་པ་དོན་ཆུང་བའི་ཕྱིར་དང་། སེམས་འཇལ་ངེས་རྟོག་སྒོམ་
པའི་ལམ། ། ཞེས་བྱ་བའི་སྒོམ་ལམ་འདིས་སྒོམ་ལམ་སྔ་མ་མ་བསྡུས་པར་འགྱུར་བས་འདི་སྒོམ་
ལམ་སྤྱིར་བཟུང་བ་དང་ཧ་ཅང་མི་འགྲིག་པར་འགྱུར་བའི་ཕྱིར་དང་། གཉིས་པ་ལྟར་ན་ལམ་
-37{j-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་པར་ཕྱིན་འགྲེལ་པ་བཞུགས། ༼༣༤
གསུམ་ལ་སེམས་ཞེས་སོགས་འབྱུང་བ་འདིར་ལམ་གསུམ་གྱི་སྐབས་ལ་ངེས་པར་མཐོང་བའི་དོན་
སེམས་ཞེས་བྱ་བ་ཡི་གེ་ལ་མ་ཞུགས་པའི་ཕྱིར་རོ
རྗེ་བཙུན་གྱི་ལུགས་ནི། ལམ་ཉིད་ལ་ཞེས་བྱ་བ་ནི། ལམ་ཉིད་དུ་ཞེས་བྱ་བ་བདུན་པ་
གནས་བཞི་སྟོན་པའི་ཚིག་ཡིན་ཏེ། དཔེར་ན། ལམ་ཤེས་ཀྱི་སྐབས་སུ་ཞེས་པའི་དོན་ལ། ལམ་
ཤེས་ཉིད་ཀྱི་ཚུལ་ལ་ནི། ། ཞེས་བྱ་བ་ལ་སོགས་པ་སྨོས་པ་བཞིན་ནོ། ། དེ་ལྟར་ན་དོན་ནི་འདིར་
འགྱུར་ཏེ། ངེས་འབྱེད་ཡན་ལག་གི་སྐབས་སུ་ཡང་ཡང་སེམས་པ་དང་། མཐོང་ལམ་གྱི་སྐབས་སུ་
ཡང་ཡང་སེམས་པ་དང་། སྒོམ་ལམ་གྱི་སྐབས་སུ་ཡང་ཡང་སེམས་པ་སོགས་ནི་འདིར་དོན་ལ་སྒོམ་
པའི་ལམ་ཡིན་ནོ། །དེ་ནི་མདོ་དང་འགྲིག་སྟེ། བདག་གིས་ངེས་འབྱེད་འདི་ལྟར་གནས་པར་བྱ།
མཐོང་ལམ་འདི་ལྟར་བསླབ་པར་བྱ། སྒོམ་ལམ་འདི་ལྟར་བསྒྲུབ་པར་བྱ་ཞེས་བྱ་བའི་དོན་འབྱུང་
བའི་ཕྱིར་རོ། །འོ་ན་དག་གི་སྐབས་སུ་གང་ལ་སེམས་ན། གནས་ཟབ་མོ་རྣམས་སེམས་ཞེས་ཁོ་ནས་
དྲང་བར་བྱའོ། ། དེའི་ཕྱིར་རྒྱན་གྱི་དགོངས་པ་ནི། ལམ་གསུམ་བཏགས་པ་བ་དང་ཤིན་ཏུ་འགྲིག་
པར་མཐོང་སྟེ། འདིའི་སྦྱོར་མཐོང་སྒོམ་གསུམ་ནི་དོན་ལ་སྒོམ་ལམ་དུ་སྒྲུབ་པའི་ཕྱིར་རོ། ། སྟོང་པ་
ཉིད་ཀྱི་རྣམ་པའི་སྒོ་ནས་ཞེས་པ་འདིར། གཞན་དག་ཀུན་རེ། དོན་སྟོང་པ་ཉིད་ཀྱི་མཚན་ཉིད་ཡིན་
ཀྱང་ཀུན་རྫོབ་ཏུ་རྣམ་པའི་སྒོ་ནས་ཞེས་འགྲེལ་ཆེན་དང་མཐུན་པར་བཤད་པར་བྱ་ཡི། མཚན་
ཉིད་ཀྱི་རྣམ་ཞེས་པ་ནི་འགྱུར་མ་དག་པ་ཡིན་ནོ་ཞེས་འདོན་ནོ ། དེ་ནི་མ་ཡིན་ཏེ། འགྲེལ་པ་འདི་
བཞིན་དུ་བཤད་ནས། འགྲེལ་ཆེན་དེ་དག་འགྱུར་མ་དག་པ་ཡིན་ཞེས་གོ་ལྡོག་ཏུ་སྨྲས་ན་ཡང་སྐྱོན་
ཅི་ཡོད། འོན་ཀྱང་གཉིས་ཀའི་སྐབས་དོན་ཡོད་པས་འགྲེལ་པ་གཉིས་ཐམས་ཅད་དུ་མཐུན་པའི་
ངེས་པ་མེད་དེ། འགྲེལ་ཆེན་དུ་ནི་སྟོང་ཉིད་ལ་དབྱེ་བ་མེད་ཅེས་པའི་རྩོད་པ་ཁོ་ན་དྲངས་ནས་དེ་
བཟློག་པར་བཞེད་པ་ཡིན་ལ། འདིར་ནི་མདོ་ལས་བཤད་པའི་བསོད་ནམས་དེ་དག་ཇི་ལྟར་སྤང་
གཉེན་ཡིན་ཏེ། བསོད་ནམས་ནི་སྤང་བྱར་འགལ་བའི་ཕྱིར་རོ་སྙམ་པ་ལ། ཤེར་ཕྱིན་དང་བྲལ་བའི་
བསོད་ནམས་དེ་ནི་སྟོང་ཉིད་མ་རྟོགས་པའི་བློ་ཡིན་ལ། ཤེར་ཕྱིན་ལ་བརྩོན་པའི་རང་བཞིན་
འདིར་བསྟན་གྱི་བསོད་ནམས་དེ་ནི་སྟོང་ཉིད་རྟོགས་པ་ཡིན་པས་དེའི་གཉེན་པོར་ཤིན་ཏུ་ཡང་
-371-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
རུང་ངོ་ཞེས་གསལ་བར་བྱེད་པ་ཡིན་ནོ། ། དེ་ལ་འགྲེལ་ཆེན་གྱི་དེ་ནི་གཞུང་ཕྱི་མའི་རྩོད་ལན་གྱི་
དོན་གྱིས་གྲུབ་པས་གཞུང་འདི་ཉིད་ཀྱི་ལུགས་ལེགས་པར་སེམས་སོ། ། ཡང་ཁ་ཅིག་ཀུན་རེ།
གྲངས་བཞིན་དུ་ཞེས་པ་འདོད་པ་ལ་སོགས་པའི་ས་དགུ་དང་། སྒོམ་ལམ་དགུ་སྦྱོར་བ་ཡིན་གྱི། ས་
དགུ་དག་ཏུ་མི་མཐུན་ཕྱོགས་དགུའི་གཉེན་པོར་སྒོམ་ལམ་དགུ་གྲངས་བཞིན་དུ་འབྱུང་ཞེས་བྱ་བ་
ནི་མ་ཡིན་ཏེ། དེ་ལྟ་ན་སྒོམ་ལམ་བརྒྱད་ཅུ་གྱ་གཅིག་ཏུ་འགྱུར་། དེ་ནི་གཞུང་འདིར་འདོད་པ་མ་
ཡིན་པའི་ཕྱིར་རོ་ཞེས་ཟེར་རོ། ། དེ་ནི་དྲན་པ་ཉམས་པའི་ཚིག་ཡིན་ཏེ། སྒོམ་ལམ་དགུ་འབྱུང་གི་
གཉེན་པོར་མི་འབྱུང་ཞེས་བྱ་བ་འགལ་བའི་ཕྱིར་དང་། གཉེན་པོར་འབྱུང་བས་གྱ་གཅིག་ཏུ་
འགྱུར་ན་སྒོམ་ལམ་དགུ་འབྱུང་བ་ལ་ཡང་མཚུངས་པའི་ཕྱིར་དང་། ས་དགུ་ལ་ནི་ཆེན་པོ་ཡི། །ཞེས་
སོགས་ས་དགུ་དག་ཏུ་གཉེན་པོར་སྒོམ་ལམ་དགུ་འབྱུང་བར་ཡང་གསུངས་པའི་ཕྱིར་དང༌། དགེ་
འདུན་ཉི་ཤུའི་སྤངས་རྟོགས་ཀྱི་རྣམ་གཞག་རྣམས་དོར་བར་འགྱུར་བའི་ཕྱིར་རོ། །
མདོ་དེ་དང་དེས་སྤང་གཉེན་དགུ་ཇི་ལྟར་བསྟན་ཞེ་ན ཤེར་ཕྱིན་དང་བྲལ་ན་ཞེས་ས་དགུ་
སྤང་བྱར་བསྟན་ལ། ཤེར་ཕྱིན་ལ་བརྩོན་ན་ཞེས་ས་དགུས་གཉེན་པོ་བསྟན་པའི་ཕྱིར་དང། དེ་
སྒོམ་ལམ་ཡིན་པར་ནི་གཞུང་སྔ་མའི་སྐབས་སུ་བསྒྲུབས་ཟིན་པའི་ཕྱིར་རོ། ། རྒྱལ་བའི་ཡུམ་ཞེས་
སོགས་རྩ་འགྲེལ་གྱི་སྐབས་འདིར། བྲག་ཅ་རྒྱུད་མའི་ཊིཀ་བྱེད་རྣམས་ན་རེ། རྩོད་པའི་སྐབས་སུ་
སྒོམ་ལམ་ནི་རྫས་དགུར་མ་ངེས་པར་ཐལ། འབྲས་བུ་བསོད་ནམས་གྲངས་མེད་སོགས་སྐྱེ་བར་
གསུངས་པས་དགུ་ལས་མང་བ་མིན་ནམ་སྟེ་ཡིན་པའི་ཕྱིར་ཞེས་བཀོད་ནས དོན་དམ་པར་རང་
མཚན་ལ་རྟགས་མ་གྲུབ་དང་། ཀུན་རྫོབ་སྤྱི་མཚན་ལ་ཁྱབ་པ་མ་གྲུབ་ཀྱི་ལན་འདེབས་སོ། ། དོན་
དམ་དུ་རྟགས་མ་གྲུབ་སྟེ། སྒོམ་ལམ་ནི། དོན་དམ་གྲངས་མེད་སོགས་ཚིག་ཏུ་བརྗོད་པའི་ངོ་བོ་
རྣམས་ཀྱི་གྲངས་ཡོད་སོགས་ལས་ལོག་པའི་ལྡོག་པ་ཐ་དད་ལ་བལྟོས་ནས་དོན་ཐ་དད་དུ་དབྱེ་བ་
བཟོད་པ་མ་ཡིན་ཏེ། དོན་དམ་པ་དོན་རང་མཚན་གཅིག་ཏུ་སྦྱར་བ་སྟེ་རྫས་ཆ་མེད་རེ་རེར་སྐྱེས་
པའི་ཕྱིར་རོ། ། ཀུན་རྫོབ་ཏུ་ཁྱབ་པ་མ་གྲུབ་སྟེ། སྔར་བཤད་པའི་ཆོས་སྒོམ་ལམ་དགུའི་ངོ་བོ་ཉིད་
མདོ་ལས་ཇི་སྐད་བཤད་ཅིང་བསྟན་པའི་མདོ་དེ་རྣམས་བྱིས་པའི་སྐྱེ་བོ་རྣམས་སྒོམ་ལམ་ལ་་་་་་
-372-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཞུགས་པའི་དོན་དུ་འབྲས་བུ་ཆེན་པོ་ལྡོག་པ་ཐ་དད་ཀྱི་གྲངས་མེད་སོགས་སྐྱེ་བ་རབ་ཏུ་སྟོན་པ་
ཉིད་ཀྱིས་ཐུགས་རྗེས་ཆོས་དབྱིངས་ཀྱི་རྒྱུ་མཐུན་པ་ཡིན་པར་བཞེད་པས་རྫས་དགུ་ལས་མང་བ་
ཉིད་དུ་མི་གྱུར་རོ་ཞེས་འཆད་དོ། ། དེ་ནི་ནོར་བ་ཡིན་ཏེ། དགུ་ལས་མང་བ་དགུར་མ་ངེས་པར་
ཐལ་བ་ལ་ཁྱབ་མ་གྲུབ་ཀྱི་ལན་ཐེབས་པ་མི་སྲིད་པའི་ཕྱིར་དང་། རྟགས་གྲུབ་ཀྱི་རྟགས་ཁྱབ་ཀྱི་
སྟེང་ནས་བརྩིས་ན། ཐལ་འགྱུར་གྱི་དངོས་གཞིར་དགུར་མ་ངེས་པར་ཐལ། དགུ་ལས་མང་བ་ཡིན་
པའི་ཕྱིར་ཞེས་བཀོད་ནས་བདེན་གཉིས་ཀྱི་ལན་དེ་ལྟར་བཏབ་པ་ཡིན་པས་ཁྱེད་རང་གི་བཤད་
པ་དང་འགལ་བའི་ཕྱིར་དང་། བཤད་པ་བསྒྱུར་ནས་བྱེད་ནའང་། དོན་དམ་དོན་བྱེད་ནུས་པ་ལ་
བྱེད་པའི་ཚེ། འབྲས་བུ་ཚད་མེད་སྐྱེ་བ་ལ་རྟགས་མ་གྲུབ་ཀྱི་ལན་མི་ཐེབས་པའི་ཕྱིར་ཏེ། སྒོམ་ལམ་
ལས་འབྲས་བུ་ཚད་མེད་སྐྱེ་བ་ནི་རིགས་པས་གནས་པའི་ཕྱིར་རོ། ། གཞུང་བཤད་ཡི་གེའི་དོན་
ལའང་མ་ཞུགས་པ་ཡིན་ཏེ། སྒོམ་དེ་གྲངས་ཡོད་སོགས་ཁས་ལོག་ན་གྲངས་མེད་དུ་འགྱུར་བས་
གྲངས་ངེས་པ་ལ་གནོད་པའི་ཕྱིར་དང་། བཤད་པའི་ཆོས་སྒོམ་ལམ་ལ་བྱེད་ན དེ་དག་ཅེས་བྱ་བ་
མདོ་ལས་མ་འབྲེལ་བའི་ཕྱིར་དང་། བྱིས་པའི་སྐྱེ་བོ་རྣམས་ལ་འབྲས་བུ་ཆེན་པོ་སྐྱེ་ཞེས་བྱ་བ་འདི་
སྒོམ་ལ་འབྲས་བུ་ཆེན་པོ་སྐྱེ་ཞེས་བྱ་བའི་དོན་ཡིན་པ་ལ་ཤེས་བྱེད་མེད་པའི་ཕྱིར་དང། སྒོམ་ལམ་
གྱི་བསོད་ནམས་ཚད་མེད་སོགས་ལྡོག་པ་ཙམ་དུ་སྨྲས་ནས་དོན་གྱིས་སྒོམ་ལམ་ལ་བསོད་ནམས་
ཚད་མེད་སྐྱེ་བ་འགེགས་ན། དེ་ལས་ལྷག་པའི་སྡིག་ཆེ་བ་མེད་པའི་ཕྱིར་རོ། །
ཡང་འགའ་ཞིག་ཀུན་རེ། འདིའི་བདེན་གཉིས་རང་སྤྱི་ལ་བྱེད་པ་ནི། དབུ་མའི་སྐབས་སུ་ཐ་
སྙད་འཆོལ་པ་ལ་སོགས་པའི་སྐྱོན་འབྱུང་བས་མི་འཐད་དོ་ཞེས་འཆད་དོ། དེ་ནི་སྙིང་པོ་མེད་དེ།
དོན་དམ་སྟོང་ཉིད་ལ་བྱས་ན། དོན་དམ་པར་སྒོམ་ལམ་ལ་དོན་རྫས་གཅིག་ཏུ་རབ་ཏུ་སྦྱར་བ་
ཞེས་བྱ་བ་དང་མི་འགྲིགས་པའི་ཕྱིར་དང་། གཞན་དུ་ན་དོན་དམ་པར་མ་གྲུབ་པས་དབྱེ་བ་མེད་
ཅེས་ལན་འདེབས་པར་རིགས་ཀྱི། དོན་རྫས་གཅིག་ལ་སྦྱར་བ་ལ་ལྡོག་པ་ལ་བལྟོས་ནས་དབྱེ་
བར་བཟོད་པ་མ་ཡིན་ཞེས་པའི་ཚེགས་ཐོབ་པ་དོན་མེད་པའི་ཕྱིར་དང་། རྩ་བའི་ཐལ་འགྱུར་ལ་
འདོད་ལན་འདེབས་པར་རིགས་པ་ལས་དེ་སྐད་ཀྱང་མ་བརྗོད་པའི་ཕྱིར་རོ། ། །
ས་ར་
-373-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར། །
འོ་ན་ཇི་ལྟར་ཞེ་ན། འདི་ལ་གཉིས་ལས་འཕགས་པའི་ལུགས་ནི། སྔར་གྱི་མདོ་མཇུག་ཏུ་
ཆོས་ཐམས་ཅད་སྟོང་པ་ཉིད་ཀྱིས་ན། གྲངས་མེད་སོགས་ཡིན་ནོ་ཞེས་གསུངས་པ་ལ། འོ་ན་སྟོང་
པ་ཉིད་དོན་དམ་ལ་ནི་ཡི་གེས་ཐསྙད་དུ་བགྱི་བ་མ་མཆིས་པས་གྲངས་མེད་ལ་སོགས་བསྟན་པ་
རྣམས་དམ་པའི་དོན་དུ་བཟོད་མ་ཡིན་ནོ་ཞེ་ན དོན་དམ་པར་བརྗོད་དུ་མེད་ཀྱང་། ཀུན་རྫོབ་ཏུ་
གྲངས་ངེས་ནས་མྱང་འདས་ཀྱི་བར་བརྗོད་པ་འདི་ནི་དེ་བཞིན་གཤེགས་པའི་ཐུགས་རྗེ་ཆེན་པོས་
ཆོས་དབྱིངས་རྟོགས་པའི་རྒྱུ་མཐུན་པ་བསྟན་པ་ཡིན་ནོ། ། འོ་ན་ཆོས་དབྱིངས་ཀྱི་རྣམ་གྲངས་
རྟོགས་པའི་དོན་དུ་འདི་དག་བསྟན་པ་ཡིན་ན། ཆོས་ཐམས་ཅད་ཀྱང་བསོད་ནམས་གྲངས་མེད་
སོགས་ཀྱི་རྟེན་ཅན་དུ་འགྱུར་བས་སྒོམ་ལམ་ཉིད་ཀྱི་ཕན་ཡོན་དུ་སྦྱར་བ་དོན་མེད་དོ་ཞེ་ན དེ་ལ་
བརྗོད་དུ་མ་མཆིས་སོ་ཞེས་དོན་དམ་པར་སྒོམ་ལམ་དང་། ཆོས་ཀུན་ལ་རྣམ་དབྱེ་མེད་པའི་ལན་
བཏབ་ནས་དོན་གྱིས་ཀུན་རྫོབ་ཏུ་ཆོས་ཐམས་ཅད་ཀྱི་ཆོས་ཉིད་གྲངས་མེད་ཚད་མེད་ཡིན་ཀྱང། །
ཐམས་ཅད་ཀྱིས་དེ་ཉིད་མ་རྟོགས་པས་འབྲས་བུ་བསོད་ནམས་གྲངས་མེད་སོགས་མི་ཐོབ་བོ་ཞེས་
ལན་བཏབ་པ་ཡིན་ནོ། །
སློབ་དཔོན་ལྟར་ན། སྒོམ་ལམ་འདི་དག་ཇི་ལྟར་དགུ་ཞེས་བྱ་སྟེ་དགུར་གྲངས་མ་ངེས་པར་
ཐལ། ཞེས་སོགས་ཀྱི་རྩོད་པ་སྔར་ལྟར་བཀོད་ནས་ལན་ནི། རྫས་དགུར་མ་ངེས་པར་ཐལ། འབྲས་
བུ་བསོད་ནམས་གྲངས་མེད་སོགས་སྐྱེ་བར་གསུངས་པས་རྫས་དགུ་ལས་མང་བར་འགྱུར་བའི་
ཕྱིར་ཞེས་ཟེར་ན། བདེན་པ་གཉིས་ཀར་དུ་ཡང་རྟགས་མ་གྲུབ་སྟེ། འབྲས་བུ་བསོད་ནམས་གྲངས་
མེད་སོགས་ལ་ཚིག་ཏུ་བརྗོད་པའི་ངོ་བོ་རྣམས་ཀྱིས་ནི་སྒོམ་པའི་ལམ་དེ་འབྲས་བུ་དུ་མ་སྒྲུབ་པའི་
ལྡོག་པ་ལ་བལྟོས་ནས་འབྲས་བུ་དེ་སྐྱེད་པའི་རྒྱུ་ཡང་དོན་དམ་པར་ཐ་དད་པའི་ངོ་བོར་དབྱེ་བར་
བཟོད་པ་མ་ཡིན་ཏེ། འབྲས་བུ་དུ་མ་སྐྱེ་བ་དེ་ནི་དོན་དམ་པར་སྒོམ་ལམ་དོན་རྫས་གཅིག་གི་སྟེང་
དུ་སྦྱར་བ་ཡིན་པའི་ཕྱིར་དང་། ཀུན་རྫོབ་ཏུ་ནི་བཤད་པ་ལུང་གི་ཆོས་ཡུམ་གྱི་བསོད་ནམས་གྲངས་
མེད་སྐྱེད་དོ་ཞེས་སོགས་ཇི་སྐད་བཤད་ཅིང་བསྟན་པའི་མདོ་དེ་དག་ནི་དོན་གཅིག་ཉིད་ལྡོག་པ་
དུ་མས་བརྗོད་པ་ན་བྱིས་པའི་སྐྱེ་བོ་རྣམས་ལ་སྒོམ་ལམ་ལ་འཇུག་པ་སོགས་ཕན་ཡོན་ཆེན་པོ་སྐྱེ་བ་
-374-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༤
དེ་ལྟ་བུ་སྟོན་པ་ཉིད་ཀྱིས་ཐུགས་རྗེ་ཆེན་པོའི་རང་བཞིན་གྱིས་ཆོས་དབྱིངས་ཀྱི་རྒྱུ་མཐུན་པ་ཡིན་
པའི་ཕྱིར་བཞེད་པས་ན། ལྡོག་པ་ཐ་དད་ཙམ་གྱིས་རྫས་མང་པོར་མི་འགྱུར་བའི་ཕྱིར་རོ། ། ཡང་
རྫས་དགུ་ལས་མང་བར་ཐལ། འབྲས་བུ་བསོད་ནམས་གྲངས་མེད་སོགས་སྐྱེ་བའི་ཕྱིར་ཞེས་ཟེར་
ན བདེན་པ་གཉིས་ཀར་དུ་ཁྱབ་པ་མེད་དེ ལན་སྔ་མའི་ཕྱིར་རོ། །ཡང་རྫས་དགུར་མ་ངེས་པར་
ཐལ། འབྲས་བུ་བསོད་ནམས་གྲངས་མེད་སོགས་སྐྱེ་བས་རྒྱུའི་ལྡོག་པ་དགུ་ལས་མང་བའི་ཕྱིར་
ཞེས་ཟེར་ན། དོན་དམ་དུ་རྟགས་མ་གྲུབ་སྟེ། དོན་དམ་པར་འབྲས་བུ་དུ་མ་སྐྱེ་བ་དེ་དོན་གཅིག་
ཉིད་དུ་སྦྱར་བ་ཡིན་པས། ལྡོག་པ་དོན་ལ་མ་གྲུབ་པའི་ཕྱིར་རོ། །ཀུན་རྫོབ་ཏུ་ཁྱབ་པ་མེད་དེ། དོན་
དམ་གཅིག་ཉིད་ལྡོག་པ་དུ་མ་བསྟན་པ་ནི། བྱིས་པ་གཞུག་པའི་འབྲས་བུ་ཅན་ཡིན་པའི་ཕྱིར་རོ། །
ལུགས་དེ་གཉིས་གང་འཐད་ཅེ་ན། མདོའི་དངོས་བསྟན་ལ་འཕགས་པ་ལྟར་འགྲིག་ཀྱང༌།
བསྟན་བཅོས་དང་སློབ་དཔོན་གྱི་ལུགས་འདི་འགྲིག་སྟེ། གཞན་དུ་ན་སྒོམ་ལམ་དགུ་པོ་རེ་རེ་
ལའང་བསོད་ནམས་གྲངས་མེད་སོགས་གསུངས་པ་ན། འབྲས་བུའི་མང་ཉུང་རྒྱུའི་མང་ཉུང་གི་
རྗེས་སུ་བྱེད་པས་སྒོམ་ལམ་ཡང་དགུར་མ་ངེས་སམ་ཞེས་བརྗོད་བྱའི་གཙོ་བོ་ལས་འཕྲོས་པའི་།
དོགས་པ་མི་སྤོང་བའི་ཕྱིར་རོ། ། བདེན་གཉིས་ཀྱི་ཚུལ་ཡང་མདོ་དང་མི་འགྲིག་པ་མ་ཡིན་ཏེ དོན་
དམ་ཡི་གེས་ཐ་སྙད་དུ་བགྱི་བ་མ་མཆིས་ཞེས་བྱ་བ་ནི ཡི་གེ་ཐ་དད་པས་ཐ་དད་དུ་མི་གྱུར་ཞེས་
བྱ་བ་ཡིན་ལ། དེ་ནི་དོན་དམ་པར་རང་མཚན་ལ་བྱས་ནའང་རུང་བའི་ཕྱིར་རོ། །ཆོས་ཉིད་ཀྱི་རང་
གི་ངོ་བོར་ཞེས་པ་འདི་ཁ་ཅིག་གཉིས་སུ་མེད་པའི་ཡེ་ཤེས་ངོ་བོ་ཞེས་སྦྱོར་བ་ནི་མི་འཐད་དེ། ཡེ་
ཤེས་ནི་ཆོས་ཉིད་མ་ཡིན་པའི་ཕྱིར་དང༌། དེ་ལས་ཉམས་ཐོབ་མི་རུང་བའི་རྒྱུ་མཚན་མི་རུང་བའི་
ཕྱིར་རོ། །དེ་ལྟར་ཡིན་ན། ཡང་ཞེས་པ་འདིར་སྒོམ་པ་གྲུབ་མ བྱང་ཆུབ་ཀྱང་མ་གྲུབ་པ་ཡིན་ནམ་
ཞེས་སྦྱོར་བ་ནི་མི་རིགས་ཏེ། འདི་ནི་སེམས་བསྐྱེད་པའི་སྒོ་ནས་མངོན་པར་འདོད་པའི་དོན་བྱེད་
ཅེས་བྱ་བ་འདི་ལ་རྩོད་པ་ཡིན་པའི་ཕྱིར་རོ། །
མར་མེའི་དཔེ་ཡི་ཚུལ་གྱིས་ནི། ། ཞེས་པ་འདིར། ཁ་ཅིག་ཤནནི། མར་མེའི་དཔེའི་ཚུལ་གྱིས་
བྱང་ཆུབ་པར་འགྱུར་རོ་ཞེས་སྦྱར་ཏེ། བྱང་ཆུབ་ཀྱི་མཚན་ཉིད་མ་ལུས་པ་ཡང་གང་ཞེ་ན ཟབ་
ལསར་
-175-



བརྩེ་ཆེན་འོད་སྣང་ལ་
པོ ད་ཆེན་དྲུག་གི་པར་ཕྱིན་འགྲེལ་སྐོར་
མོའི་ཆོས་ཉིད་བརྒྱད་མངོན་དུ་བྱེད་པའི་ཡེ་ཤེས་ནི་བྱང་ཆུབ་སྟེ་ཞེས་ཡུལ་གྱིས་མཚོན་པར་་་་་
འཆད་དོ། ། དེ་ནི་མ་ཡིན་ཏེ། དཔེ་འདིས་ཟབ་མོ་བརྒྱད་ཀྱང་མཚོན་ཞེས་དོན་གྱིས་ཐོབ་པའི་ཕྱིར་
དང༌། ཟབ་མོ་བརྒྱད་པོ་འདི་མདོ་ལས་ཀྱང་བྱང་སེམས་དང་སྦྱར་ཞིང་རྫོགས་པའི་བྱང་ཆུབ་ལ་
སྦྱོར་བའི་ཤེས་བྱེད་ཀྱང་མེད་པའི་ཕྱིར་རོ། ། ཡང་འགའ་ཞིག་འཕགས་པ་ལྟར་ན་མར་མེའི་དཔེས་
ཤུགས་བསྟན་ཁོ་ན་མཚོན་ནོ་ཞེས་ཟེར་བ་ཡང་མི་རིགས་ཏེ། འདིའི་ཤུགས་བསྟན་སེམས་བསྐྱེད་
སྔ་ཕྱི་ཕན་ཚུན་བལྟོས་ནས་བྱང་ཆུབ་སྐྱེད་པ་འདི་སྐྱེ་བ་ཟབ་པ་དངོས་ཡིན་པའི་ཕྱིར་རོ། ། རྒྱུ་མེད་
པར་ཞིག་ཀྱང་ཞེས་སོགས་འདིར་ཁ་ཅིག རྒྱུ་སྔ་མ་རྣམས་མེད་པར་ཞིག་ཀྱང་རྒྱུ་མེ་ལྕེ་སྐད་ཅིག་
མ་མཐའ་མ་སྐྱེ་བ་སྟེ། སྐྱེས་པ་དང་འབྲས་བུ་སྙིང་པོ་རྫོགས་པར་འཇིག་པ་སྟེ། ཚིག་པ་དག་དུས་
མཉམ་དུ་དམིགས་པ་ཞེས་འཆད་པ་དེ་ནི་སྙིང་པོ་མེད་དེ འདིར་རྒྱུ་མེད་པར་ཞིག་ཅེས་པ་འདི་
སྔར་དེ་བྱུང་མ་ཐག་ཏུ་རྗེས་སུ་འགྲོ་བ་ཉིད་དུ་འཇིག་ཅེས་པའི་དོན་ཡིན་ལ། དེ་ཕྱི་མ་དེ་བྱུང་མ་
ཐག་ཏུ་སྔ་མ་འཇིག་པར་བཤད་ནས་འདིར་ཕྱི་མ་ཞིག་ཀྱང་ཞེས་བྱ་བ་ལ་འབྲེལ་བའི་ཕྱིར་དང།
རྒྱུ་སྐྱེ་བ་དང་འབྲས་བུ་འཇིག་ཅེས་བྱ་བའི་སྐྱེ་བ་དང་འབྲས་བུ་འཇིག་ཅེས་བྱ་བའི་སྐྱེ་འཇིག་གོ་
ལོག་པའི་ཕྱིར་དང་། འདིའི་རྒྱུ་འབྲས་མེ་ལྕེ་དང་སྡོང་བུ་ཚིག་པ་ཁོ་ན་ལ་སྦྱོར་ན་རྒྱུ་དང་འབྲས་བུ་
འབྲེལ་བའི་སྟོབས་ཞེས་བྱ་བ་འདི་ཡང་དེ་བཞིན་དུ་འགྱུར་ལ། དེ་ཡང་མི་རིགས་ཏེ། སྔར་སེམས་
བསྐྱེད་སྐད་ཅིག་སྔ་ཕྱི་ཕན་ཚུན་འབྲེལ་བ་མེད་པའི་ཕྱིར་ཞེས་བྱ་བ་འདི་འདིའི་འབྲེལ་བ་འདིར་
སྒྲུབ་པར་བྱེད་པ་ཡིན་པས་མེ་ལྕེའི་སྐད་ཅིག་སྔ་ཕྱི་རྒྱུ་འབྲས་དང་འདིར་གཟུང་སྟེ། རྒྱུ་འབྲས་སྤྱིའི་
འབྲེལ་བ་སྒྲུབ་པ་མི་འཐད་པའི་ཕྱིར་རོ། ། མེ་ལྕེ་མཐའ་མ་སྐྱེས་པ་དང་། སྙིང་པོ་མཐའ་མ་ཚིག་པ་
དུས་མཉམ་དུ་ཡང་རིགས་པ་མ་ཡིན་ཏེ། མེ་ལྕེ་མཐའ་མའི་སྙིང་པོ་ཚིག་པ་ལ་ཕན་པ་མི་སྦྱོར་བར་
འགྱུར་བའི་ཕྱིར་དང་། རྒྱུན་མཐའི་སེམས་བསྐྱེད་སྐྱེད་པ་དང་རྫོགས་པའི་བྱང་ཆུབ་སྒྲུབ་པ་ཡང་
དུས་མཉམ་དུ་མཚུངས་པའི་ཕྱིར་རོ། ། །
དེ་བས་ན་ཞེས་སོགས་འདིར། སྐད་ཅིག་དང་པོ་གཉིས་པ་ལ་བལྟོས་ན་མ་འོངས་པ་རྒྱུར་
སྨྲའམ་ཞེ་ན། བསྲེག་བྱ་སྲེག་བྱེད་དུ་འགྱུར་བ་ཕྱི་མ་ལ་བལྟོས་ནས་དེ་སྐད་བཤད་ཀྱི། ངོ་བོ་སྐྱེ་
-376-
-376-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བའམ་མ་བལྟོས་ཤིང་། གཉིས་པ་ནི་སྐྱེ་བའང་བལྟོས་སོ། ། བྱང་ཆུབ་སྒྲུབ་པར་བྱེད་པ་ཞེས་པ་
མངོན་རྟོགས་བརྒྱད་ལ་སྦྱོར་བ་ནི་མི་འཐད་དེ། འབྲས་བུ་ཆོས་སྐུ་ནི་འདིར་བསྒྲུབ་བྱ་ཡིན་པའི་
ཕྱིར་རོ། ། དེ་ལ་སྣང་བའི་དོན་ཞེས་པ། མིག་སོགས་ཀྱི་སྣང་ཡུལ་ལ་སྦྱོར་བ་ཡང་མི་འཐད་དེ།
སེམས་བསྐྱེད་སྔ་མ་དེ་ལ་སྣང་བའི་དོན་ཚད་ཀྱི་དབེན་པ་ཞེས་བཤད་བྱ་ཡིན་པའི་ཕྱིར་རོ། །
ཟབ་མོ་བརྒྱད་ཀྱི་སྐབས་འདིར། བྱང་ཆུབ་ཀྱི་སྐྱེ་ཚུལ་འདི་དང། དངོས་པོ་སྤྱིའི་འགལ་
ཚུལ་ནི། འདིར་སྐྱེ་འགག་ཟབ་པ་ཡིན་ལ། འདི་ལྟ་བུ་ལ་སོགས་པ་ནི་ཕྱིར་མི་ལྡོག་གི་རྟགས་སུ་ཇི་
ལྟར་རུང་ཞེ་ན། སྐྱོན་མེད་དེ། དེ་རྟོགས་པ་ཡེ་ཤེས་ཀྱི་བྱེ་བྲག་མཚོན་པའི་ཕྱིར་རོ། ། ཤེས་དང་
ཤེས་བྱ་ཞེས་པ་འདིར། སྤང་བྱ་གཟུང་འཛིན་གྱི་དབང་དུ་བྱས་པའི་ཟབ་པ་ཡིན་ཞེས་བྱ་བ་དང།
ཤེས་བྱ་གཟུགས་སོགས་དང་། ཤེས་པ་མིག་སོགས་སུ་སྦྱོར་བ་དེ་ཡང་མི་འཐད་དེ འདིར་ནི་སྦྱིན་
སོགས་རྗེས་སུ་སྒྲུབ་པའི་ཤེས་བྱ་དང། སྤྲོས་པ་ཅི་ཡང་མ་མཐོང་བའི་དེ་ཁོ་ན་མཐོང་བའི་ཤེས་པ་
སྐབས་སུ་བབ་པའི་ཕྱིར་རོ། ། ་
ཐབས་ལ་མཁས་པ་ཞེས་པའི་སྐབས་འདིར། མདོ་ལས་ནི་སྟོབས་སོགས་མ་རྫོགས་པར་
སངས་རྒྱས་མི་ཐོབ་ཅེས་འབྱུང་ལ། དེ་ནི་དོན་ལ་འཐད་ཅིང་། འདིར་ནི་ཚོགས་ལམ་ཡོངས་སུ་
རྫོགས་པ་ལ་དེ་འབྲས་བུ་སངས་རྒྱས་མི་ཐོབ་ཅེས་བཤད་ལ། དེ་ནི་དོན་ལ་མི་འཐད་པས་སློབ་
དཔོན་གྱི་ལུགས་ལས་འདི་འཐད་དོ་ཞེ་ན། སྐྱོན་མེད་དེ། འདིར་ནི་ཕན་ཚུན་འགལ་བ་ལྟར་སྣང་
བའི་ཟབ་པའི་དོན་སྒྲུབ་པ་ཡིན་ལ། མདོ་དང་ཡང་མི་འགལ་ཏེ། ཇི་སྐད་དུ། བྱང་ཆུབ་སེམས་
དཔའ་ཆེན་པོ་མཚན་མ་རྣམ་པར་ཞིག་པར་བྱའོ་ཞེའམ། མཚན་མ་མེད་པ་རྣམ་པར་ཞིག་པར་
བྱའོ་སྙམ་དུ་མི་སྦྱོར་རོ། ། བྱང་ཆུབ་སེམས་དཔའ་ཆེན་པོ་ནི་སྟོབས་སོགས་མ་རྫོགས་པར་སངས་
མི་རྒྱ་སྟེ། ཐབས་མཁས་དེས་ཆོས་གང་ཡང་དངོས་པོར་ཡང་མི་བགྱིད། དངོས་པོ་མེད་པར་ཡང་མི་
བགྱིད་དོ་ཞེས་བཀའ་བསྩལ་ཏོ། ། དེའི་དོན་ནི་བྱང་སེམས་ཆེན་པོའི་སྟོབས་སོགས་མ་རྫོགས་པར་
མཚན་མེད་ལ་མི་འཇུག་སྟེ། སྟོབས་སོགས་མ་རྫོགས་པར་མྱ་ངན་ལས་མི་འདའ་བའི་ཕྱིར་རོ། ། རྒྱུ་
ཚོགས་རྫོགས་ཀྱང་སྟོབས་སོགས་མ་རྫོགས་པའི་སྐབས་སུ་མྱང་འདས་ལ་གནས་ན་གཞན་དོན་
-377-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ལྷུན་གྲུབ་འབྱུང་བར་མི་འགྱུར་རོ་ཞེས་དགོངས་པ་ཡིན་ནོ། ། ཚོགས་ཐམས་ཅད་ཡོངས་སུ་རྫོགས་
པ་དང་། འབྲས་བུ་སངས་རྒྱས་མི་ཐོབ་པ་ཡང་དོན་ལ་འགལ་བ་མེད་དེ འདིར་སངས་རྒྱས་ནི་
སངས་པའི་དོན་ལ་བུདྡྷ་ཞེས་བྱ་སྟེ། མཚན་མ་སྤངས་ཤིང་ཉེ་བར་ཞི་བའི་མྱང་འདས་ལ་བརྗོད་
ལ༑ མི་ཐོབ་པ་ནི་མངོན་དུ་མ་བྱས་པ་ལ་བརྗོད་པའི་ཕྱིར་རོ། །དེ་ཡང་བརྒྱད་སྟོང་པ་དང་མི་མཐུན་
ཏེ༑ ཇི་སྐད་དུ། བྱང་ཆེན་ནི་མཚན་མ་སྤོང་བར་ཐོབ་པར་བྱའོ་སྙམ་དུ་མི་སྦྱོར་རོ། ། གལ་ཏེ་ཐོབ་
པར་གྱུར་ན་ནི་སངས་རྒྱས་ཀྱི་ཆོས་ཐམས་ཅད་མ་རྫོགས་པས་ཉན་ཐོས་སུ་འགྱུར་རོ་ཞེས་བཀའ་
བསྩལ་བའི་ཕྱིར་རོ། ། འགྲེལ་ཆེན་ལས་ནི། ཀུན་རྫོབ་ཏུ་འདུ་བྱེད་རྣམས་མི་སྤོང་ཞིང་། དོན་དམ་
པར་འདུ་བྱེད་རྣམས་སྤོང་བ་ཞེས་པ་ཐབས་མཁས་སུ་བཤད་དེ བརྒྱད་སྟོང་པ་ལས། འཚལ་ལ་
ཡང་འཚལ་ལ། མཚན་མེད་ལ་ཡང་འདྲིས་པར་བགྱིད་པ་འདི་ནི་བྱང་སེམས་ཆེན་པོའི་ཐབས་
མཁས་པའོ་ཞེས་བྱ་བའི་དོན་དུ་དགོངས་པའི་ཕྱིར་རོ། ། ཟབ་མོ་བརྒྱད་ཀྱི་རྟགས་འདི་རྣམས་
མཉམ་རྗེས་གང་ཡིན་ཞེ་ན། ཁོ་བོ་ལྟར་ན་མཉམ་རྗེས་ཇི་རིགས་པའི་སྐབས་ཡིན་ལ། སློབ་དཔོན་
ལྟར་ན། སྔར་གྱི་རིགས་པས་མཉམ་བཞག་དང་མཐུན་པའི་རྗེས་ཐོབ་ཀྱི་ཐ་སྙད་ཡིན་ནོ་ཞེས་
གནས་སོ། ། དེ་ལྟར་ན་འགྲེལ་ཆེན་ལས་ཀྱང་བཤད་ལ། སྐྱེ་བ་ལ་སོགས་པ་ཟབ་མོ་བརྒྱད་རྟོགས་
པ་དང་རྗེས་སུ་མཐུན་པའི་ཐ་སྙད་ལ་འཇུག་པའི་ཕྱིར་སྐད་ཅིག་མ་བཅུ་དྲུག་དང་འདྲ་བར་སྒོམ་
པའི་ལམ་ལ་གནས་པའི་ཕྱིར་མི་ལྡོག་པའི་མཚན་ཉིད་ཡིན་པར་གཟུང་བར་བགྱིའོ་ཞེས་སོ། དེ་
ཡན་ཆད་ཀྱི་མདོ་སྦྱོར་རྣམས་ནི་གོ་སླའོ། ། །
ཅ༨སྲིད་ཞི་མཉམ་ཉིད་བཤད་པ།
ཆོས་རྣམས་རྨི་ལམ་འདྲ་བའི་ཕྱིར། ། ཞེས་པ་འདིར། མཚན་ཉིད་དང་། དབྱེ་བ་དང་། ས་
མཚམས་སོ། ། མཚན་ཉིད་ལ་ཁ་ཅིག་ན་རེ། སྲིད་ཞི་བདེན་མེད་མཉམ་པ་ཉིད་དུ་སྒོམ་པའི་བྱང་
སེམས་ཀྱི་རྣལ་འབྱོར་ཞེས་ཟེར་རོ། ། དེ་ནི་མ་ཡིན་ཏེ། དེ་ལྟ་བུའི་བྱང་སེམས་ཀྱི་ཚོགས་ལམ་དུ་
ཡང་འབྱུང་བ་མི་འགལ་བའི་ཕྱིར་རོ། ། འོ་ན་ཇི་ལྟར་ཞེ་ན། འཕགས་པ་ལྟར་ན། ཆོས་སྐུའི་ཡན་
-378-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་པར་ཕྱིན་འགྲེལ་པ་བཞུགས། (༣༤
ལག་ཙམ་དུ་གྱུར་པའི་སྲིད་ཞི་བདེན་མེད་དུ་སྒོམ་པའི་ས་བཅུ་པའི་རྣལ་འབྱོར་ཞེས་བྱ་སྟེ འདི་
ལ་ཡན་ལག་དང༌། ཕྱི་མ་ལ་ཉེ་བའི་ཡན་ལག་ཅེས་བྱ་བའི་རྣམ་གཞག་མཛད་པའི་ཕྱིར་དང་། དེ་
ཕན་ཆད་བསླབ་པར་བྱ་བ་གཞན་མེད་པས་སློབ་ལམ་མཐར་ཐུག་ཏུ་བཤད་པ་དང་
། འདི་ཕན་
ཆད་སྤང་གཉེན་གྱི་རྣམ་རྟོག་ཡོངས་སུ་གཏུགས་པའི་དབང་དུ་བྱས་ནས་ཞེས་མཆོག་ཏུ་དག་པ་།
མཐར་ཐུག་པའི་སྦྱོར་བ་ལྟར་བཤད་པའི་ཕྱིར་རོ། ། སློབ་དཔོན་ལྟར་ན། སྲིད་ཞི་བདེན་མེད་ཀྱི་
རྣམ་ཀུན་རབ་ཏུ་གྱུར་པའི་སྒྲུབ་ལྡན་གྱི་རྣལ་འབྱོར་ཏེ། འདི་འབད་རྩོལ་གྱིས་མི་སློབ་པའི་སྦྱོར་
བར་འཇོག་པའི་ཕྱིར་དང་། ས་བརྒྱད་པའི་བར་དུ་སློབ་པ་ཕྱིར་མི་ལྡོག་ཅེས་རྣམ་གཞག་མཛད་
པའི་ཕྱིར་རོ། ། །
དབྱེ་བ་ལ་ཁ་ཅིག་ཕལན་རེ། ཁྱད་པར་ཅན་དང་། ཁྱད་པར་ཅན་མ་ཡིན་པ་གཉིས་ཡིན་ནོ་
ཞེས་ཟེར་རོ། །དེ་ཡང་མ་ཡིན་ཏེ། ལུང་རིགས་ཀྱི་སྒྲུབ་བྱེད་ཅུང་ཟད་ཀྱང་མེད་པའི་ཕྱིར་དང་། ཧ་
ཅང་ཐལ་བར་འགྱུར་བའི་ཕྱིར་རོ། ། འོ་ན་ཇི་ལྟར་ཞེ་ན། སློབ་དཔོན་ལྟར་ན་ས་དགུ་པ་དང་བཅུ་
པའི་གནས་སྐབས་གཉིས་སུ་དབྱེའོ། །ས་མཚམས་ནི་གཞན་དག་གྲགས་སོགས་ན་རེ། ཁྱད་པར་ཅན་མ་
ཡིན་པ་དྲོད་ནས་དང་། ཁྱད་པར་ཅན་དག་པའི་ས་ནའོ་ཞེས་ཟེར་རོ། ། མི་འཐད་དེ། དྲོད་ནས་
སྦྱོར་བ་འདི་ཡོད་པའི་ལུང་རིགས་རྣམ་དག་ཅུང་ཟད་ཀྱང་མེད་པའི་ཕྱིར་དང༌། དག་པ་ཙམ་ན་
ཡོད་ན་ས་བརྒྱད་པ་ལ་སློབ་པ་དང་། འདི་ལ་མི་སློབ་པར་བཞག་པ་འགལ་བའི་ཕྱིར་རོ། ། འོ་ན་ཇི་
ལྟར་ཞེ་ན། འཕགས་པ་ལྟར་ན། ས་བཅུ་པའི་ལྔ་ཆ་དང་། སློབ་དཔོན་ལྟར་ན། ས་དགུ་པ་དང་བཅུ་
པ་ན་ཡོད་དེ། རིགས་པ་བཤད་ཟིན་པའི་ཕྱིར་རོ། །མདོ་དེས་སྲིད་ཞི་མཉམ་ཉིད་ཇི་ལྟར་བསྟན་ཞེ་
ནི༔ རྨི་ལམ་གྱིས་འཁྲུལ་བ་འཁོར་བ་དང་། ཉིན་པར་གྱིས་གསལ་བ་མྱང་འདས་དང་། རྣམ་རྟོག་
མེད་པས་མཉམ་ཉིད་བསྟན་པའི་ཕྱིར་རོ། །
ལས་མེད་ལ་སོགས་ཞེས་པའི་སྐབས་འདིར། ཀླན་ཀ་སྤང་བ་ལ་བཞི་སྟེ། ལས་མེད་པ་དང་།
ཧ་ཅང་ཐལ་བ་དང་། ལུང་དང་འགལ་བ་དང་། རྨི་ལམ་ན་དགེ་བ་འཕེལ་བར་ཐལ་བའི་ཀླན་ཀ་
སྤང་བའོ། །དང་པོ་ལ་གཉིས་ཏེ། ཀླན་ཀ་དགོད་པ་ནི། ཤཱ་རིའི་བུས། རབ་འབྱོར་ལ་སྨྲས་པ། རབ་
-379-



བརྩེ་ཆེན་འོད་སྣང་ལག
པོད་ཆེན་དྲུག་གི་ཕར་ཕྱིན་འགྲེལ་སྐོར།
འབྱོར་བྱང་ཆུབ་སེམས་དཔའ་སེམས་དཔའ་ཆེན་པོ་རྨི་ལམ་དུ་ལས་གང་ཞིག་བྱས་པའི་ལས་དེ་
གསོག་པའམ་འབྲི་བར་འགྱུར་བར་ཡོད་དམ་ཞེས་པའི་དོན་ནི རྨི་ལམ་ན་སད་པ་དང་འདྲ་ན།
སད་པ་ན་དགེ་སྡིག་གི་ལས་གསོག་པ་མེད་པར་ཐལ། ངོ་བོ་ཉིད་མེད་པར་རྨི་ལམ་བཞིན་ཞེས་
པའོ། །ལན་ལ་གཉིས་ཀྱི་དོན་དམ་དུ་འདོད་པ་ནི་ཤཱ་རིའི་བུ བཅོམ་ལྡན་འདས་ཀྱིས་ཆོས་ཐམས་
ཅད་རྨི་ལམ་ལྟ་བུར་གསུངས་པ་དེ་ལྟ་མ དེ་ལ་གསོག་པའམ་འབྲི་བར་འགྱུར་བ་མེད་དོ། །དོན་ནི་
རྨི་ལམ་གྱི་སྟོང་ཆ་ནས་སད་པ་ན་ཡང་སྟོང་པས་ལས་མ་གྲུབ་ཅེས་བྱ་བ་མ་ཡིན་ནོ ། ཀུན་རྫོབ་ཏུ་
མ་ཁྱབ་པ་ནི་འོན་ཏེ་སད་ནས་རྣམ་པར་རྟོག་ན་ནི་གསོག་པའམ་འབྲི་བར་འགྱུར་རོ་ཞེས་ཏེ དོན་
ནི་རྨི་ལམ་ངོ་བོ་མེད་ཀྱང་། སྒྱུ་མའི་བུ་མོ་ལ་ཆགས་པ་བཞི། རྗེས་ཀྱིས་གསོས་བཏབ་ན་ལས་
གསོག་པ་ཡོད་དོ་ཞེས་བྱ་བ་ཡིན་ནོ། ། གཉིས་པ་ལ་གཉིས་ཀྱིས་ཀླན་ཀའི་སྐབས་དབྱེ་བ་ནི རབ་
འབྱོར་གྱིས་སྨྲས་པ། ཉིན་པར་སྲོག་གཅོད་པ་དང་། རྨི་ལམ་ན་སྲོག་གཅོད་པ་དེ་ལ་ལེགས་སོ་ཞེས་
སད་དེ། རྣམ་པར་རྟོག་པ་ན། ཤཱ་རིའི་བུ་ལ་དེ་ལ་ཁྱོད་ཇི་སྐད་ཅེས་ཟེར་ཏེ དོན་ནི་རྨི་ལམ་དང་
སད་པ་གཉིས་ཀ་ཁོ་བོ་ནི་བདེན་རྫུན་འདྲ་བར་འདོད་ན། ཤཱ་རིའི་བུ་ཁྱོད་བདེན་རྫུན་ཇི་ལྟར་
འདོད་ཅེས་པའོ། ། ཀླན་ཀ་དངོས་ནི་ཤཱ་རིའི་བུས་སྨྲས་པ། རབ་འབྱོར་དམིགས་པ་མེད་པར་ལས་
མི་སྐྱེད་དེ། ལས་ནི་དམིགས་པ་དང་བཅས་པ་ཁོ་ནར་སྐྱེའོ། །དམིགས་པ་མེད་པར་སེམས་མི་སྐྱེ་སྟེ་
སེམས་ནི་དམིགས་པ་དང་བཅས་པ་ཁོ་ནར་སྐྱེའོ་ཞེས་སོ། ། དོན་ནི་འདི་ཡིན་ཏེ། དམིགས་བྱའི་
ཡུལ་བདེན་པ་གཅིག་ཡོད་ན། དེ་ལ་དམིགས་ནས་འཇུག་པའི་སྲོག་གཅོད་སྦྱིན་སོགས་ཀྱི་ལས་
སྐྱེའོ་ཞེས་སྤྱི་ཁྱབ་བསྒྲུབས་ནས་དོན་གྱིས་རྨི་ལམ་ན་ལས་ཡོད་ན་དམིགས་ཡུལ་བདེན་པ་བ་ཡོད་
པར་འགྱུར་ཏེ། སད་པའི་གནས་སྐབས་བཞིན། དེས་ན་རྨི་ལམ་ན་དམིགས་པ་མེད་པའི་ལས་ག་
ལ་ཡོད། ཅེས་བདེན་རྫུན་མི་མཚུངས་པར་སྒྲུབ་པ་ཡིན་ནོ། ། ལན་ནི་རབ་འབྱོར་གྱིས་སྨྲས་པ་ཤ་
རིའི་བུ་དེ་དེ་བཞིན་ཏེ། དམིགས་པ་མེད་པར་ལས་མི་སྐྱེའོ། ། དམིགས་པ་མེད་པར་སེམས་པ་མི་
འབྱུང་ཞེས་སོ། ། དོན་ནི་ཁ་ཅིག་དེ་དག་ལ་སོགས་པ་ཡོད་ན་དམིགས་པ་ཡོད་པར་ཐལ་བ་ལ།
དོན་དམ་དུ་མ་ཁྱབ་པའི་ལན་འདེབས་ཟེར་བ་ནི་མུན་སྤྲུལ་ཏེ། རྣམ་པ་ཀུན་ཏུ་ལས་ཡོད་ན་
-380-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། /༣༤
དམིགས་པ་ཡོད་པས་ཁྱབ་པའི་ཕྱིར་དང་། དོན་དམ་དུའང་ལས་ཡོད་པ་ལ་དམིགས་པ་ཡོད་པས་
མ་ཁྱབ་པའི་ཤེས་བྱེད་མེད་པའི་ཕྱིར་རོ། ། དེས་ན་དངོས་སུ་ཀུན་རྫོབ་ཏུ་འདོད་ལན་བཏབ་ནས་
ཤུགས་ཀྱིས་དོན་དམ་དུ་རྟགས་མ་གྲུབ་ཀྱི་ལན་བཏབ་པ་ཡིན་ནོ ། །
གསུམ་པ་ཀླན་ཀ་ནི་ཤཱ་རིའི་བུས་སྨྲས་པ། རབ་འབྱོར་ལས་དང་སེམས་པ་ཐམས་ཅད་
དབེན་པའོ་ཞེས་བཅོམ་ལྡན་འདས་ཀྱིས་གསུངས་ན། ཇི་ལྟར་དམིགས་པ་དང་བཅས་པར་ལས་
སྐྱེས་ཏེ། དམིགས་པ་མེད་པར་མ་ཡིན་ཞེས་ཏེ། དོན་ནི་འུ་ཅག་གཉིས་ཀའི་ལས་དམིགས་བཅས་
སུ་ཁས་བླངས་པ་ནི་རྒྱལ་བའི་ལུང་དང་འགལ་ལོ་ཞེས་བྱ་བ་ཡིན་ནོ ། ལན་ནི་ཤཱ་རིའི་བུ་མཚན་
མར་བྱས་ནས་དམིགས་པ་དང་བཅས་པར་ལས་སྐྱེས་ཏེ། དམིགས་པ་མེད་པར་མ་ཡིན་ནོ་ཞེས་
སོ། །དོན་ནི་དབེན་པ་དོན་དམ་དུ་ཡིན་ལ། དེ་གཉིས་འདོད་པ་ཀུན་རྫོབ་ཏུ་ཡིན་པས་མི་འགལ་ལོ་
ཞེས་བྱ་བ་ཡིན་ནོ། ། །
བཞི་པ་ལ་ཀླན་ཀ་ནི། རྨི་ལམ་སྦྱིན་སོགས་བྱང་ཆུབ་ཏུ་བསྔོས་ན་བསྔོ་བར་འགྱུར་རམ་
ཞེས་ཏེ། དོན་ནི་རྨི་ལམ་དང་ཉིན་པར་བྱ་བ་ཐམས་ཅད་མཚུངས་པར་འགྱུར་རམ་ཞེས་བྱ་བ་ཡིན་
ནམ། འདིས་ནི་རྨི་ལམ་དུ་ལ་སོགས་པ་དང༌། ཡང་དག་ཀུན་རྫོབ་ཀྱི་དངོས་པོ་ལ་དམིགས་ནས་ལ་
སོགས་པ་འགལ་ལོ་ཞེས་བྱ་བའི་དོན་དུ་འདོད་པ་ཡང་སྤངས་པ་ཡིན་ཏེ དེ་ལྟར་ཁས་མ་བླངས་
པའི་ཕྱིར་དང་། ཀླན་ཀ་འདི་ལ་སྔར་ལན་བཏབ་པར་བརྗོད་ལ། དེ་ལྟ་བུའི་ལན་ནི་སྔར་བརྗོད་པ་
མེད་པའི་ཕྱིར་རོ། ། ལན་ནི་ཤཱ་རིའི་བུ་བྱམས་པ་ནི་སྐྱེ་བ་གཅིག་གིས་ཐོགས་པ་ཡིན་པས འདི་ལ་
དྲིས་ཤིག་ཅེས་ཏེ། དེ་ནས་བྱམས་པས་ཀྱང་མིང་ལན་འདོན་ནམ་ཞེས་སོགས་ཀྱིས་ལན་མ་བཏབ་
ཅིང་། ཆོས་ཉིད་དེ་དག་མངོན་དུ་མ་བྱས་པར་བཤད་དོ། ། དེའི་དོན་ལ་ཁ་ཅིག་ཀུན་རེ། རང་ཉིད་
ཀྱིས་ལན་བཏབ་ཟིན་པས་སླར་འདེབས་པ་དོན་མེད་སྙམ་པ་དང༌། སྔར་ལན་བཏབ་པས་ལོག་
རྟོག་སེལ་མ་ནུས་ན། འདི་སེལ་བའི་མ་འོངས་པའི་སངས་རྒྱས་རྒྱུད་མར་འབྱུང་ངོ་ཞེས་དྲི་བ་འདི་
ཡོངས་སུ་མ་རྫོགས་པར་བསྟན་པ་ཡིན་ནོ། ། ཅིའི་ཕྱིར་ན། མིང་ལན་ལྡོན་ནམ་ཞེས་གདུལ་བྱ་མ་
འོངས་པ་ལ་མཉམ་ཉིད་ཀྱི་དབྱེ་བ་ཟུར་གྱིས་བསྟན་ནས་དངོས་སུ་ལན་མ་བཏབ་པ་ནི་མ་འོངས་
-381-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕུར་ཕྱིན་འགྲེལ་སྐོར།
པའི་སངས་རྒྱས་རྒྱུད་མར་འབྱུང་ངོ་ཞེས་བསྟན་པ་ཡིན་ནོ། ། དེས་ན་བྱམས་པ་ལ་དྲིས་པས་དྲིས་
ལན་མ་རྫོགས་པར་བསྟན་པ་ཡིན་ལ། བྱམས་པས་ལན་དངོས་སུ་བཏབ་པས། དྲིས་ལན་མ་རྫོགས་
པའི་ཤེས་བྱེད་བསྟན་པ་ཡིན་ནོ་ཞེས་ཟེར་རོ། ། དེ་ནི་སྙིང་པོ་མེད་དེ། རབ་འབྱོར་གྱིས་བྱམས་པ་
ལ༑ ཁ་འཕངས་པ་ཙམ་གྱིས་ཀྱང་དྲི་བ་མ་རྫོགས་པར་བསྟན་པ་ཡིན་ན། ཉི་སྣང་ལས། དྲི་བ་མ་
རྫོགས་པར་བསྟན་པའི་ཤེས་བྱེད་དུ་མིང་ལན་ལྡོན་ནམ་ཞེས་སོགས་སྦྱོར་བའི་ངེས་བཟུང་་་་་
འཐད་པའི་ཕྱིར་དང་། དྲི་བ་མ་རྫོགས་པར་སྟོན་པ་ཙམ་ལས་དོན་གཞན་མེད་ན ཆོས་ཉིད་དེ་
དག་མངོན་དུ་མ་བྱས་པར་བཤད་པ་ལ་སོགས་པ་ལ་དགོས་པ་མེད་པར་འགྱུར་བའི་ཕྱིར་རོ། ། འོ་
ན་ཇི་ལྟར་ཞེ་ན། བསྟན་པ་འདིའི་གདུལ་བྱ་ལ་རབ་འབྱོར་རང་ཉིད་ཀྱིས་ལན་བཏབ་ཟིན་ཅིང་མ་
འོངས་པའི་སངས་རྒྱས་རྒྱུད་མར་འབྱུང་བ་རྣམས་འདིའི་ལེན་འདེབས་པར་འགྱུར་བར་བསྟན་
པའི་དོན་དུ་སྐྱེ་བ་གཅིག་ནས་སངས་རྒྱས་སུ་སྟོན་པའི་བྱམས་པ་ལ་ཁ་འཕངས་པ་དང། དེས་ཀྱང་
ལན་མི་རྫོགས་པར་བསྟན་པའི་དོན་དུ་མིང་ལན་ལྡོན་ནམ་སྟེ་ལྡོན་པ་མིན་ནོ་ཞེས་སོགས་ཀྱིས་
དངོས་སུ་ལན་མ་བཏབ། དྲི་བ་དེའི་ལན་རྫོགས་ན་ཉེས་པ་སྤང་བའི་དོན་དུ་བྱམས་པ་རང་གིས་
ཆོས་ཉིད་དེ་དག་མངོན་དུ་མ་བྱས་པར་བཤད་པ་ཡིན་ནོ །དེ་ལྟར་ཡང་ཉི་སྣང་ལས། ལེགས་པར་
གསུངས་པ་ཡིན་པས་དེ་ཉིད་དུ་དཔྱད་ན་ཤེས་པར་འགྱུར་རོ། ། འགྲེལ་ཆེན་དུ་ནི། ཀླན་ཀ་གཉིས་
ལ་སངས་རྒྱས་ལ་ལ་སོགས་པ་ཡོད་པར་ཐལ་ཏེ་། རྗེས་མ་གསོས་འདེབས་ཡོད་པའི་ཕྱིར་ཞེ་ན།
བཏགས་པ་བ་ཡོད་ཀྱང་མཚན་ཉིད་པ་མེད་དེ། རྟོག་པ་མེད་པའི་ཕྱིར་རོ། ། དེ་ལྟར་ཡང་། བརྒྱད་
སྟོང་པར། དེ་བཞིན་གཤེགས་པ་ནི་རྟོག་པ་དང་། རྣམ་རྟོག་ཐམས་ཅད་དང་བྲལ་བ་སྟེ་ཞེས་སོ། །
རྨི་ལམ་དང་འདྲ་བ་ཉིད་ཡིན་ན་ཞེས་སོགས་ཀྱི་སྐབས་འདིར། ཁ་ཅིག་ན་རེ། ཀླན་ཀ་
རྣམས་ཞེས་པའི་དོན་རྩ་བས་སོགས་སྒྲའི་བཤད་པ་ཡིན་ལ། དེས་ཀྱང་བདེན་གཉིས་འགལ་བར་
བརྩད་པའི་ཀླན་ཀ་ཐམས་ཅད་སྡུད་པ་ཡིན་གྱི། ཀླན་ཀ་ལྷག་མ་གསུམ་ཁོ་ན་སྡུད་པ་མ་ཡིན་ཏེ
ཡིན་ན་རེ་རེ་ནས་བཤད་དགོས་པ་ལས་མ་བཤད་པར་རྩ་བའི་ཚིག་དོན་མ་བཤད་པའི་ཕྱིར་
འགྲེལ་པ་ལ་སྐྱོན་ཆགས་པར་འགྱུར་རོ་ཞེས་ཟེར་རོ། ། དེ་ནི་མ་ཡིན་ཏེ། འགྲེལ་པ་འདི་ན་རྩ་བའི་
-382-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཚིག་དོན་མ་བཤད་པ་དུ་མ་ཡོད་པས་སྐྱོན་ཆགས་པར་འགྱུར་བ་དང༌། འདིར་འཕྲོས་པའི་ཀླན་ཀ་
འདི་རྣམས་སུ་འདུས་ལ། ཀླན་ཀ་གཞན་གྱི་འདིར་འདུས་པ་མི་རིགས་པའི་ཕྱིར་དང་། ཁྱེད་ཀྱི་
ལུགས་ལྟར་ཀླན་ཀ་ལྷག་མ་དངོས་སུ་མ་བསྡུས་པར་བཤད་པའང་མི་འཐད་པའི་ཕྱིར་ཏེ མི་དགེ་
བ་བཅུ་ལ་སོགས་པ་མེད་པས་ཞེས་པས་ཀླན་ཀ་དང་པོ་སྟོན་ལ། སྦྱིན་པ་ལ་སོགས་པ་མེད་པས་
ཞེས་པས་རྨི་ལམ་དུ་སྦྱིན་སོགས་བསྔོས་ནས་བསྔོ་བར་འགྱུར་རམ་ཞེས་སོགས་ཀྱིས་ཀླན་ཀ་་་་
མཐའ་མ་བསྟན་པའི་ཕྱིར་རོ། །ལན་གྱི་སྐབས་འདིར། ཁ་ཅིག་ནི་སྔ་རབས་ཀྱི་བཤད་པ་ཁྱད་པར་
ཅན་དག་དོར་ནས་ཇི་ལྟར་ཞེས་སོགས་མགོ་མཚུངས་ཀྱི་ལན་དུ་སྦྱོར་བ་མི་འཐད་ཅེས་དང། ཉི་
ཤུ་པའི་ལུང་འདི་སེམས་ཙམ་པའི་ལུགས་ལ་དཔེ་མ་གྲུབ་པར་སྟོན་པ་མ་ཡིན་གྱི དབུ་མ་པ་རང་
གི་ལུགས་ལ་དཔེ་མ་གྲུབ་པ་སྟོན་པ་ཡིན་ཞེས་དང་། དེ་བཞིན་དུ་ཞེས་སོགས་འདི་དབུ་མའི་
ལུགས་ལ་དཔེ་མ་གྲུབ་པར་སྟོན་པ་མ་ཡིན་གྱི དོན་སྨྲ་བའི་ལུགས་ལ་དཔེ་མ་གྲུབ་པར་སྟོན་པ་
ཡིན་ཞེས་བྱ་བ་ནི་ཤིན་ཏུ་སླ་བའི་གནས་ལའང་བདག་ནི་གཏད་སོགས་མེད་དོ་ཞེས་པའི་ཆོ་ངེས་
འདེབས་པ་ཙམ་དུ་མ་ཟད་དེ། དོན་དམ་པར་སེམས་ཅན་ལ་སོགས་པ་མ་གྲུབ་པས་སེམས་ཅན་ལ་
སོགས་པ་མ་གྲུབ་པར་མཚུངས་སོ་ཞེས་ཐལ་བ་ཁོང་ན་གནས་པའི་ཕྱིར་དང། སེམས་ཙམ་པའི་
རང་གཞུང་དྲངས་ནས། སེམས་ཙམ་པའི་མ་ཡིན་གྱི་དབུ་མ་པའི་ཡིན་ནོ་ཞེས་བྱ་བ་དང༌། དབུ་མ་
པའི་རང་གཞུང་དྲངས་ནས་དབུ་མ་པའི་མ་ཡིན་གྱི་ དོན་སྨྲ་བའི་ལུགས་ཡིན་ཞེས་བྱ་བ་ལས་
འགལ་ཁུར་བའི་ཚིག་ན་མེད་པའི་ཕྱིར་རོ། ། ཇི་ལྟར་དོན་སྨྲ་བ་ཞེས་པ་འདི་མདོ་སྡེ་པ་ལ་ཕལགཙོ་
བོར་སྦྱོར་བ་མི་འཐད་དེ། འདིའི་ལུང་རིགས་འདི་དག་མངོན་པ་མཛོད་པའི་ལུགས་ཡིན་པའི་ཕྱིར་
རོ༑ ༑དེས་ན་རྒྱུ་གཞན་མེད་པར་འཇིག་པ་དང་། རྒྱུ་མེད་དུ་འཇིག་པའི་ལུགས་གཉིས་ལས།
རིགས་པ་འདི་ནི་ཕྱི་མ་ལ་འགྲིག་པར་མཐོང་བ་ཡིན་པས་མཛོད་པའི་ལུགས་ཉིད་དུ་མངོན་ཏེ།
ལུང་ཡང་མཛོད་དྲངས་པའི་ཕྱིར་རོ། ། ཁྱོད་ཀྱི་ལུགས་ལ་དོན་དམ་སྐད་ཅིག་མ་ལས་མ་གྲུབ་ཀྱང།
ཀུན་རྫོབ་རྒྱུན་ལ་ལས་ཡོད་པ་བཞིན་ཞེས་བྱ་བ་དང། སྐད་ཅིག་དང་རྡུལ་ཕྲན་ལ་ལས་མ་གྲུབ་
ཀྱང་རགས་པ་དང་། རྒྱུན་ལ་ལས་ཡོད་པ་བཞིན་ཞེས་སྦྱོར་བ་ཡང་གྱི་ན་ཡིན་ཏེ འཇིག་རྟེན་སྣ་
-383-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཚོགས་ལས་ལས་སྐྱེས། ། ཞེས་པའི་སྒྲུབ་བྱེད་ཀྱིས་ལས་མ་གྲུབ་པར་སྒྲུབ་པ་ནི་ཁྱོད་ཁོ་ན་བླུན་
སྟོབས་ཆེ་བས་འགལ་ཁུར་འདི་ཙམ་ཐེག་པ་ཡིན་པའི་ཕྱིར་དང། རྩ་བའི་དོན་སྨྲ་བའི་ལུགས་ལ་
ལས་བདེན་མེད་དུ་འདོད་ན་གྲུབ་མཐའ་ཕལ་ཆེར་འཆོལ་ཞིང་ལས་བདེན་མེད་དུ་སྨྲ་བའི་དབུ་
མའི་ཕྱོགས་ལ་ཀླན་ཀ་རྒོལ་བ་པོར་མི་འགྱུར་བས་སྤྱི་དང་བྱེ་བྲག་གི་གཞུང་ཐམས་ཅད་སྨྱོན་ཚིག་
ལྟར་བྱེད་པའི་ལུགས་འདི་ནི་བ་གླང་ཡ་སོ་ཅན་རྣམས་ཀྱིས་སྨྲས་པར་ཟད་པའི་ཕྱིར་རོ ། །
སུས་ཀྱང་སུའི་ནོར་བླངས་པ་ཡང་མེད་ཅེས་སོགས་འདིར་མ་བྱིན་ལེན་ལ་སྦྱོར་བ་ཡང་མི་
རིགས་ཏེ། ཀླན་ཀ་སྦྱིན་པ་ལ་སོགས་པ་མེད་པར་འགྱུར་ཞེས་བཀོད་ནས་ལན་དུ། མ་བྱིན་ལེན་ལ་
སྦྱོར་བ་ནི་ཁ་སྣ་ཙམ་ཡང་མི་མཐོང་བའི་བཤད་པར་སྣང་བའི་ཕྱིར་རོ། ། དེ་དང་མཐུན་པའི་དོན་
གྱིས་དངོས་པོའི་དོན་དགེ་མི་དགེ་དེ་དང་མཐུན་པའི་དོན་གྱིས་དངོས་པོ་དགེ་མི་དགེ་བ་ལ་ཞེས་
ཕལཟེར་བ་ཡང་མི་འཐད་དེ། དགེ་མི་དགེ་ལ་དགེ་མི་དགེ་དང་མཐུན་ཞེས་སྦྱོར་བའི་རྒྱུ་མཚན་མེད་
པའི་ཕྱིར་རོ། ། ཕྱོགས་གཞན་མདོ་སྡེ་ལས་ཕྱོགས་གཞན་དབུ་མ་ལས་གསུངས་སོ་ཞེས་པ་ཡི་གེའི་
དོན་ཡིན་པའི་ཕྱིར་རོ། ། འོ་ན་ཇི་ལྟར་ཞེ་ན། དོན་སྨྲ་བ་ལ་དཔེ་མ་གྲུབ་པ་དང་། སེམས་ཙམ་པ་ལ་
དཔེ་མ་གྲུབ་པ་དང་། དབུ་མ་པ་ལ་དཔེ་མ་གྲུབ་པ་གསུམ་ལས། དང་པོ་ནི། དོན་དམ་པར་ཁྱེད་ཀྱི་
ལུགས་ལ་སེམས་ཅན་སུས་ཀྱང་དོན་ལ་མི་དགེ་བའི་ལས་བསགས་པ་མེད་ཀྱང་རྒྱུ་མཚན་འཇུག་
པ་དང་འགལ་བའི་ཕྱིར་དངོས་པོ་སྐྱེ་བ་ལ། སེམས་ཅན་གསོད་པ་པོ་ལ་སོགས་པར་རྟོག་པའི་སྒོ་
ནས་སེམས་ཅན་གྱི་སྲོག་གཅོད་པ་དང་། སེམས་ཅན་ལ་སྦྱིན་པ་ལ་སོགས་པའི་ལས་རྣམ་པར་
འཇོག་པ་དེ་བཞིན་དུ་དངོས་པོ་རྨི་ལམ་དང་འདྲ་ན་ཡང་ཁྱེད་ཀྱི་ཕྱོགས་དེ་དང་དོན་དམ་པར་མ་
གྲུབ་པར་མཐུན་པའི་དོན་གྱི་དངོས་པོ་ལ་སོགས་པ་ལ་བྱིས་པ་རྣམས་མངོན་པར་ཞེན་པས་དེ་
དག་འཇོག་ཅེས་བྱ་བ་ཡིན་ཏེ། ལས་ལས་སྐྱེས་ཞེས་པ་རྒྱུ་མཚན་དུ་བྱས་ནས་སུས་ཀྱང་སུ་ཡང་
བསད་པ་མེད་ཅེས་སོགས་སེམས་ཅན་སུས་ཀྱང་སེམས་ཅན་སུ་ཡང་བསད་པ་མེད་ཨ་དོན་དམ་
པར་སེམས་ཅན་གྱི་བྱ་བྱེད་བཀག་པའི་ཕྱིར་རོ། ། དེ་ལྟར་ན། འདི་ན་བདག་གམ་སེམས་ཅན་
མེད། ། ཆོས་འདི་ཐམས་ཅད་རྒྱུ་དང་བཅས། ། ཞེས་པའི་ཚུལ་གྱིས་སེམས་ཅན་འགེགས་ཀྱང་
-84-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
དགག་གཞིའི་རྒྱུ་འབྲས་མི་འགེགས་པ་ཡིན་ཏེ། རྒྱུ་མཚན་འཇུག་པ་དང་འགལ་བའི་དངོས་པོ་སྐྱེ་
བ་ལ་ཞེས་བཤད་པའི་ཕྱིར་རོ། །དེ་ལྟར་བྱས་ན། གང་ཟག་འགོག་ལ་ཆོས་མི་འགོག་པའི་ཉན་ཐོས་
ཀྱི་ལྟ་བ་དང་ཡང་མཐུན་པར་འགྱུར་རོ། །དེ་དང་མཐུན་པའི་དོན་གྱི་དངོས་པོ་ཞེས་པ་འཆིང་བ་དེ་
དག་དང་མཐུན་པའི་དོན་གྱི་དངོས་པོ་ལ་སོགས་པ་ལ་ཞེས་ཞེན་པ་སྐྱེ་བ་ལ་མཚན་མའི་རྒྱུ་དང། །
དངོས་པོའི་རྐྱེན་གཉིས་སུ་བྱས་ཏེ་སྦྱར་ནའང་འགྲིག་པར་སྣང་ངོ་། ། གཉིས་པ་ནི་སེམས་ཙམ་པའི་
གཞུང་ལས་ཀྱང་། དེ་གཉིས་འབྲས་བུ་འདྲ་བ་མ་ཡིན་ཞེས་བཤད་ཀྱི། རྨི་ལམ་ལ་འབྲས་བུ་གཏན་
མེད་པར་མ་བཤད་པའི་ཕྱིར་རོ། །གསུམ་པ་ནི་རིགས་པ་སྔ་མས་དཔེ་མ་གྲུབ་པ་དེ་བཞིན་དུ། ཡུམ་
འདིར་སད་ནས་རྣམ་པར་རྟོག་ན་ནི་གསོག་པའམ་འབྲི་བར་འགྱུར་བ་ཡོད་དོཞེས་པའི་དོན་མི་
ལམ་ན་དགེ་མི་དགེ་སྤྱོད་པ་ནི་སད་པའི་གནས་སྐབས་ན་ཀྱེ་མ་བསམ་པ་བྱས་སོ། ། སྦྱོར་བས་
ལེགས་པར་བྱས་སོ་ཞེས་རྗེས་སུ་ཡི་རང་གི་དགའ་བ་བསྒོམས་ན རྗེས་ཀྱི་སེམས་ཀྱིས་གསོས་པ་
དེའི་ཕྱིར་ཡང་དཔེ་མ་གྲུབ་པ་ཡིན་ནོ། ། འདིར་ཡུམ་ནས་བཤད་པ་དེའི་ཕྱིར་དཔེ་མ་གྲུབ་ཅེས་
འཆད་པ་རྣམས་ནི་འདིར་ཡུམ་བཤད་བྱར་བྱེད་དགོས་པའི་སྐབས་དོན་འཕྱུག་པ་ཁོ་ནའོ ། འོ་ན་
རྨི་ལམ་དུ་འདོད་པ་སྤྱད་པ་ལ་རྗེས་སུ་དགའ་བ་བསྒོམས་། དགེ་སློང་མ་ཡིན་པར་འགྱུར་རོ་ཞེ་
ན༔ འདིར་སྡོམ་པ་ནི་བསླབ་པ་བཅས་པའི་དབང་ལས་འཇོག་པའི་ཕྱིར་དང། རྨི་ལམ་ནི་མེད་པ་
འདྲའོ་ཞེས་ལྟུང་མེད་དུ་བཅས་པའི་ཕྱིར་རོ། །
ཅ༩ཞིང་དག་སྦྱོར་བ་བཤད་པ།
ཞིང་དག་སྦྱོར་གྱི་སྐབས་འདིར། མཚན་ཉིད་དང་། དབྱེ་བ་དང་། ས་མཚམས་སོ། །དང་པོ་
ནི༔ ཁ་ཅིག་གྲགསན་རེ། སྣོད་བཅུད་ཀྱི་འཇིག་རྟེན་ཉེས་པ་མེད་ཅིང་ཡོན་ཏན་དང་ལྡན་པར་སྒོམ་
པའི་རྣལ་འབྱོར་ཞེས་ཞེས་ཟེར་རོ། ། དེ་ནི་མ་ཡིན་ཏེ། དེ་ལྟ་བུ་ཚོགས་ལམ་དུ་ཡང་འབྱུང་བ་མི་
འགལ་བའི་ཕྱིར་རོ། ། འོ་ན་ཇི་ལྟར་ཞེ་ན། འཕགས་པ་ལྟར་ན་གཟུགས་སྐུའི་ཉེ་བའི་ཡན་ལག་ཏུ་
གྱུར་པའི་སྣོད་བཅུད་སྦྱོང་བའི་ས་བཅུ་པའི་རྣལ་འབྱོར་དང་། སློབ་དཔོན་ལྟར་ན། རྣམ་ཀུན་རབ་
-185-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཡར་ཕྱིན་འགྲེལ་སྐོར།
ཏུ་གྱུར་པའི་ཞིང་དག་སྦྱོང་གི་སྒྲུབ་ལྡན་གྱི་རྣལ་འབྱོར་ཞེས་བྱ་སྟེ རིགས་པ་བཤད་ཟིན་པའི་ཕྱིར་
དབྱེ་བ་ནི། སྣོད་བཅུད་དག་སྦྱོར་གཉིས་སོ། ། ས་མཚམས་ནི་སྲིད་ཞི་མཉམ་ཉིད་དང་འདྲ་
བར་འདོད་པའང་བཀག་ཟིན་ཏོ། །དེས་ན་འཕགས་པ་ལྟར་ན་ས་བཅུ་པའི་ཕྱི་ཆ་ན་ཡོད་དོ། །ཆོས་
ཤེས་ཀྱིས་ཀྱང་འདི་དང་ཐབས་མཁས་སྦྱོར་བ་ས་བཅུ་པ་ལ་བཞག་གོ འོ་ན། ཞིང་སྦྱོང་སྒྱུ་མ་ལྟར་
གནས་དང་། ། ཞེས་སོགས་ས་བརྒྱད་པར་ཡང་འབྱུང་བ་མ་ཡིན་ནམ་ཞེ་ན། དེ་ནི་མ་ཡིན་ཏེ།
སངས་རྒྱས་ཞིང་ཀུན་སྦྱོང་བ་དང་། ། ཞེས་སོགས་ཀྱིས་ས་གསུམ་པ་ནའང་ཡོད་པར་འགྱུར་བའི་
ཕྱིར་རོ། ། གལ་ཏེ་ས་གསུམ་པར་ཁྱད་པར་ཅན་མ་ཡིན་པ་ཡོད་ལ། ས་བརྒྱད་པར་ནི་ཁྱད་པར་
ཅན་བཞག་པའི་ཕྱིར་སྐྱོན་མེད་དོ་ཞེ་ན། འོ་ན་ས་བརྒྱད་པར་ནི་ཁྱད་པར་ནི་ཁྱད་པར་ཅན་མ་
ཡིན་པ་ཡོད་ལ། ས་བཅུ་པར་ནི་ཁྱད་པར་ཅན་བཞག་པའི་ཕྱིར་སྐྱོན་མེད་དོ་ཞེས་བརྗོད་ན་ལན་
ཅི་ཡོད། དེས་ན་ཞིང་སྦྱོང་ཡོད་ཙམ་གྱིས་འདིར་བསྟན་གྱི་ཞིང་དག་སྦྱོར་བ་ཡོད་པ་མ་ཡིན་ཏེ
འཕགས་སེང་གིས་མི་སློབ་པའི་དགེ་འདུན་གྱི་མཚན་ཉིད་དུ་བཞག་པ་མི་འཐད་པའི་ཕྱིར་་
རོ༑ ༑དཔེར་ན། སྦྱིན་པ་དང་ལྡན་ཙམ་གྱིས་སེམས་བསྐྱེད་ལ་སྦྱིན་ལྡན་སེམས་བསྐྱེད་ཅེས་མི་
བརྗོད་པ་བཞིན་ནོ། །
ཅ༡༠ཐབས་མཁས་སྦྱོར་བ་བཤད་པ།
ཐབས་མཁས་སྦྱོར་བའི་སྐབས་འདིར། སྤྱིར་དཔྱད་པ་དང་། ཁྱད་པར་དུ་དཔྱད་
པའོ། ། དང་པོ་ལ། མཚན་ཉིད་དབྱེ་བ་ས་མཚམས་དང་
། །གྲངས་དང་གོ་རིམ་ངེས་ཚིག་གོ། དེ་ལ་
མཚན་ཉིད་ནི་ཁ་ཅིག་གྲགསན་རེ། འཕྲིན་ལས་ཕུན་སུམ་ཚོགས་པར་བྱ་བའི་ཕྱིར་དུས་དང་དུས་མ་
ཡིན་པ་ཤེས་ནས་སྒོམ་པའི་རྣལ་འབྱོར་ཞེས་བྱ་སྟེ། དྲོད་ཀྱི་གནས་སྐབས་ན་ཡང་མདོར་སྨྲའོ། །དེ་
ནི་མ་ཡིན་ཏེ། དྲོད་ནས་བདུད་ཐམས་ཅད་ལས་འདས་པ་དང། སྨོན་ལམ་གྲུབ་པས་གཞན་དོན་
སྔོན་གྱི་ཤུགས་ཀྱིས་འཕངས་པ་བྱེད་པ་དང་
། དཀའ་སྤྱད་ཐམས་ཅད་གོམས་པ་སོགས་མེད་པའི་
-386-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཕྱིར་རོ། །
དབྱེ་བ་ནི། འཕགས་པ་ལྟར་ན། དགྲ་རྣམས་ལས་འདས་པའི་ཐབས་ལ་མཁས་པ་ལ་སོགས་
བཅུ་ཡིན་ལ། སློབ་དཔོན་ནི། ཡུལ་དགྲ་རྣམས་ལས་འདས་པ་ལ་དུས་དང་དུས་མ་ཡིན་པ་ཤེས་
པའི་ཐབས་ལ་མཁས་པ་སོགས་བཅུའོ། ། ས་མཚམས། ཁ་གཡགཅིག། སློབ་དཔོན་ལྟར་ན་སངས་
རྒྱས་ཀྱི་ས་ན་ཡོད་དོ་ཞེས་ཟེར་བ་ནི་སྙིང་པོ་མེད་དེ། སྦྱོར་བ་ནི་ཐབས་མཁས་ཡིན་ནོ་ཞེས་བཤད་
པའི་ཕྱིར་རོ། ། ཁ་ཅིག་ཤེརན་རེ། ས་བཅུ་པ་ལ་རིམ་པས་འབྱུང་ངོ་ཞེས་ཟེར་རོ། ། དེ་ནི་མ་ཡིན་ཏེ།
ལུང་རིགས་ཀྱི་སྒྲུབ་བྱེད་རྣམ་དག་མེད་པའི་ཕྱིར་རོ། །འོ་ན་ཇི་ལྟར་ཞེ་ན། ཞིང་སྦྱོར་བསྒྲུབས་ནས་
ཐབས་མཁས་སྦྱོར་བ་འདི་སྒོམ་པ་ཡིན་པས། ཆོས་ཤེས་ཀྱིས་བཤད་པ་ལྟར་ས་བཅུ་པའི་བྱང་
ཆུབ་སེམས་དཔའ་སྐྱེ་བ་གཅིག་གིས་ཐོགས་པ་དང་། དབང་བསྐུར་བའི་ས་ལ་གནས་པ་དག་གི་
མཛད་པ་ཡིན་ནོ་ཞེས་བརྗོད་ནའང་འགྲིག་པར་མཐོང་ངོ༌། ། གྲངས་ངེས་ནི། བསྡུས་ན་སྒོམ་རིམ་
རྒྱས་པར་མི་རྟོགས་པ་ལ་སོགས་པས་གདུལ་བྱའི་བསམ་པ་ལས་བཅུར་ཕྱེའོ། ། །
གོ་རིམ་ནི། གཞན་དག་སྔ་མ་སྔ་མའི་སྒྲུབ་བྱེད་དུ་ཕྱི་མ་ཕྱི་མ་སྦྱར་ནས་སྒྲུབ་བྱེད་ཀྱི་རིམ་
པར་བྱེད་པ་དང་། སྔ་མ་སྔ་མ་ལ་བརྟེན་ནས་ཕྱི་མ་ཕྱི་མ་འགྲུབ་པར་བྱེད་པས་དོན་གྱིས་གོ་རིམ་དུ་
བྱེད་པ་དེ་དག་ནི་རིགས་པ་མ་ཡིན་ཏེ། བསྒྲུབ་བྱ་སྒྲུབ་བྱེད་སྔ་ཕྱི་དག་གོ་ལོག་ནའང་སྐྱོན་མེད་
ཅེས་མཚུངས་པའི་ཕྱིར་དང་། འདི་ལ་རྒྱུ་འབྲས་སུ་རིམ་པ་ལྟར་བྱེད་པའི་ཤེས་བྱེད་ཀྱང་མི་སྣང་
བའི་ཕྱིར་རོ། ། འོ་ན་ཇི་ལྟར་ཞེ་ན། ལ་ལ་ནི་བཤད་པའི་རིམ་པ། ལ་ལ་ནི་དོན་གྱི་རིམ་པ་ཞེས་
བྱའོ། །ངེས་ཚིག་ནི་དུས་དང་དུས་མ་ཡིན་པ་ཤེས་པས་ཐབས་མཁས་ཞེས་བྱའོ ། །
བྱེ་བྲག་ཏུ་དཔྱད་པ་ནི། ཡུལ་དང་ཞེས་པ་ཐབས་མཁས་བཅུ་ལ་འཆད་པ་ནི་སློབ་དཔོན་གྱི་
དགོངས་པ་མ་ཡིན་ཏེ། སློབ་དཔོན་ནི་ཐབས་མཁས་བཅུ་ཡུལ་ཅན་སྦྱོར་བའི་ཆ་ནས་བསྟན་པར་
བཞེད་པའི་ཕྱིར་རོ། ། ཇི་ལྟར་ཞེ་ན། འཕགས་པ་ནི་སྟོང་ཉིད་དང་བྱང་ཕྱོགས་ལ་བཞེད་དོ། ། སློབ་
དཔོན་ནི་དགྲ་རྣམས་ལས་འདས་པ་ལ་སོགས་པའི་འཇུག་ཡུལ་བཅུ་ལ་བཞེད་དོ། ། མདོ་དང་
བསྟན་བཅོས་ཀྱི་དངོས་བསྟན་ལ་འཕགས་པའི་ལུགས་འགྲིག་ཅིང་། འོན་ཀྱང་ཐམས་ཅད་ལ་
-387-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
མངོན་དུ་བྱ་བའི་དུས་དང་དུས་མ་ཡིན་པ་ཞེས་འབྱུང་བས་ཡང་དག་པར་ན་སློབ་དཔོན་ལྟར་
འཐད་དོ། །
དགྲ་རྣམས་ལས་འདས་ཞེས་བྱ་བ་འདིའཕགས་པས་ཕྱིར་རྒོལ་བའི་ཆོས་ལས་འདས་ཞེས་
སྲིད་ཞིའི་དགྲ་རྣམས་ལས་འདས་པ་གཟུང་ལ། སློབ་དཔོན་གྱིས་ལྷ་ལ་སོགས་པའི་བདུད་ལས་
འདས་ཞེས་བདུད་ལས་འདས་པ་ལ་སྦྱར་རོ། ། དེ་ལ་འཕགས་པའི་ལུགས་མདོ་དང་འགྲིག་སྟེ།
བརྒྱད་སྟོང་པ་ལས། བྱང་ཆུབ་སེམས་དཔའི་ཉོན་མོངས་པ་དང་བདུད་དང་ཉན་ཐོས་དང་རང་
རྒྱལ་གྱི་ས་ལས་ཤིན་ཏུ་འདས་ཞེས་གསུངས་པའི་ཕྱིར་དང་། ཉི་ཁྲི་ལེ་བརྒྱད་མ་ལས་ཀྱང་། ཉན་
རང་གི་ས་མངོན་དུ་མི་བྱེད་དོ་ཞེས་བཤད་པའི་ཕྱིར་རོ། ། བདུད་ལས་འདས་ཞེས་བྱ་བ་འདིར།
ཉན་ཐོས་སྡེ་པ་ཁ་ཅིག་ན་རེ། ཉན་རང་རྣམས་ནི་མཐོང་ལམ་ཐོབ་ནས་ལྷའི་བདུད་ལས་འདས།
ལྷག་བཅས་ཐོབ་ནས་ཉོན་མོངས་པའི་བདུད་ལས་འདས། ལྷག་མེད་ཐོབ་ནས་འཆི་བདག་དང་
ཕུང་པོའི་བདུད་ལས་ཀྱང་འདས་སོ། ། བཅོམ་ལྡན་འདས་ཀྱིས་བྱང་ཆུབ་ཀྱི་ཤིང་དྲུང་དུ་སྲོད་ལ་
ལྷའི་བུའི་བདུད་བཅོམ། ཐོ་རངས་ཉོན་མོངས་པའི་བདུད་བཅོམ། ཡངས་པ་ཅན་དུ་སྐུ་ཚེའི་འདུ་
བྱེད་བཏང་སྟེ། འཆི་བདག་དང་ཕུང་པོའི་བདུད་བཅོམ་ཞེས་ཟེར་རོ། ། དེ་ནི་སྙིང་པོ་མེད་དེ།
བཅོམ་ལྡན་འདས་ནི་སྔོན་ཉིད་དུ་སངས་རྒྱས་ཟིན་པས་མཛད་པ་བཅུ་གཉིས་ཀྱི་ཚུལ་ནི་སྤྲུལ་པ་
ཙམ་ཡིན་པའི་ཕྱིར་རོ། ། འོ་ན་ཇི་ལྟར་ཞེ་ན། འདིར་གསུམ་སྟེ། བདུད་ཀྱི་མཚན་ཉིད། དབྱེ་བ།
གང་དུ་འདའ་བའོ། །དང་པོ་ནི། ཐར་པ་ཐོབ་པ་ལ་བར་དུ་གཅོད་བྱེད་དོ། །དབྱེ་བ་ནི་བཞི་སྟེ། ཕུང་
པོ་དང་། ཉོན་མོངས་པ་དང་། འཆི་བདག་དང་། ལྷའི་བུའི་བདུད་དེ། སྡུག་བསྔལ་དང་། ཀུན་
འབྱུང་དང་། གནད་གཅོད་པ་དང་། དགའ་རབ་དབང་ཕྱུག་ཏུ་རྟོགས་པ་རྣམས་ཡིན་ནོ། ། ཐེག་
ཆེན་གྱི་དབང་དུ་བྱས་ན་ས་དང་པོར་བདུད་བཞི་རགས་པ་བཅོམ་སྟེ། འཕགས་པས་ན་དང་རྒ་བ་
དང༌། ། འཆི་བའི་སྡུག་བསྔལ་རྩད་ནས་སྤངས། ། ལས་དང་ཉོན་མོངས་དབང་གིས་སྐྱེ། ། དེ་ལ་དེ་
མེད་ཕྱིར་དེ་མེད་། །ཅེས་པས་ནང་གི་བདུད་གསུམ་ལས་རྒྱལ་བ་ན། ཕྱིའི་བདུད་ལས་རྒྱལ་བ་རྟེན་
འབྲེལ་ཡིན་པའི་ཕྱིར་རོ། ། ས་བརྒྱད་པར་ཕྲ་བ་བཅོམ་སྟེ། ཉོན་མོངས་པ་མ་ལུས་པ་སྤངས་པའི་
-388-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཕྱིར་དང་། འབྲས་བུ་སྡུག་བསྔལ་གྱི་ཕུང་པོ་ཡང་། མེ་ཤི་རྗེས་ཀྱི་དུ་བ་ལྟར་ལྷག་རོ་ཙམ་དུ་ཟད་
པའི་ཕྱིར་རོ། ། ཚེ་ལ་དབང་ཐོབ་པའི་ཕྱིར་དང༌། ཕྱིའི་བདུད་རྣམས་ཀྱང་སྔར་ལྟར་བཅོམ་པའི་
ཕྱིར་རོ། །བག་ཉལ་ཕྲ་མོ་ནི་ས་བཅུ་པར་བཅོམ་སྟེ། སངས་རྒྱས་ཞེས་བྱ་བའི་གྲངས་སུ་རྟོགས་པའི་
ཡེ་ཤེས་བརྙེས་པའི་ཕྱིར་རོ། ། ཡང་ཤེས་སྒྲིབ་ཀྱི་བདུད་དང་དེ་ཙམ་གྱི་འབྲས་བུ་སྐྱེ་འཆི་དང༌།
རྣམ་མཁྱེན་ལ་བར་དུ་གཅོད་པའི་ལྷ་ལས་ནི་ཡང་དག་པར་རྫོགས་པའི་སངས་རྒྱས་ཁོ་ན་རྣམ་
པར་རྒྱལ་བ་ཡིན་ཏེ། རྒྱུད་བླ་མར། དེ་ནི་ཡིད་ཀྱི་རང་བཞིན་གྱི། ། ལུས་ཀྱི་སྐྱེ་མེད་རྟག་པའི་
ཕྱིར། ། བསམ་གྱིས་མི་ཁྱབ་བསྒྱུར་བ་ཡི། ། འཆི་འཕོ་བརྟན་ཕྱིར་དེ་མི་འཆི། ། བག་ཆགས་ཕྲ་མོའི་
ནད་རྣམས་ཀྱིས། ། གནོད་མེད་ཞི་བ་ཉིད་ཀྱི་ཕྱིར། ། ཞེས་དང་། ཕྱི་ནང་གི་རྟེན་འབྲེལ་ཡང་འགྲིག་
པའི་ཕྱིར་རོ། ། དྲི་བ་ཞེས་སོགས་འདིར་གཞན་གྱི་དྲི་བ་སྔོན་དུ་བཏང་བ་ནི ཇི་ལྟར་ཤེར་ཕྱིན་ལ་
སྤྱོད་པ་ནི་མཐའ་གཉིས་སུ་མ་ལྷུང་བ་ཡིན་ཞེས་སོགས་དྲིས་པ་ན། བྱང་སེམས་རང་གི་མི་མྱོང་བ་
དང་མཐུན་པའི་ཆོས་སྤྱོད་པས་རང་ལྟ་བུའི་གང་ཟག་གཞན་གྱི་ངོར་རང་ཉིད་ཕྱིར་མི་ལྡོག་པའི་
ལུས་ངག་གི་རྣམ་པར་རིག་བྱེད་མཐོང་ནས་ཕྱིར་མི་ལྡོག་པར་བྱེད་པ་ནི་ཕྱིར་མི་ལྡོག་པའི་རྟགས་
སོ༑ ༑ཡུལ་ཐམས་ཅད་ཤེས་པ། ཞེས་པ་འདི་འགྲེལ་པ་འདི་ལྟར་ན། ཡུལ་གནས་ལྔ་ཐམས་ཅད་
ཤེས་པ་ཞེས་པ་ལའང་འགྲིག་མོད་ཀྱི། དེ་ལྟར་དྲི་བའི་ལན་ལྡོན་པའི་ཐབས་ཀྱི་ཡུལ་ཚད་མེད་པ་
ཤེས་པ་ཞེས་བྱ་བ་མདོ་དང་འཕགས་པའི་དགོངས་པ་ཡིན་ནོ། ། ཡུལ་རྣམ་པ་བཅུ་ལ་མངོན་དུ་བྱ་
བའི་དུས་དང་དུས་མ་ཡིན་པ་གང་ཞེ་ན། སེམས་ཅན་འདུལ་བའི་དུས་ལ་བབ་མ་བབ་ཡིན་ནོ་ཞེས་
སོགས་ནི་འོལ་སྤྱི་ཙམ་དུ་ཟད་དོ། །
འོ་ན་ཇི་ལྟར་ཞེ་། ཉོན་མོངས་པ་སོགས་འགའ་ཞིག་ནི་སེམས་ཅན་གྱི་དོན་དུ་འགྱུར་ན་མི་
སྤོང་བའི་རང་བཞིན་ཡིན་པས་སྤོང་བ་དུས་མ་ཡིན་ལ། དོན་དུ་མི་འགྱུར་ན་སྤོང་བ་དུས་མ་ཡིན་
ནོ༔ ༑རྫོགས་སྨིན་མ་སྦྱངས་པར་སྟོང་ཉིད་ལ་མི་གནས་པ་སྟེ། སྟོང་ཉིད་སྔོན་དུ་བྱ་བའི་དུས་མ་
ཡིན་ལ། སྦྱངས་ནས་དུས་ཡིན་ནོ། །གཞན་དོན་བྱེད་པ་དང་། ཉན་རང་དང་ཐུན་མོང་མ་ཡིན་པ་ནི་
མངོན་དུ་བྱ་བའི་དུས་ཁོ་ན་ཡིན་ལ། དེའི་ཚེ་ཉན་རང་གིས་ནི་མངོན་དུ་བྱ་བའི་དུས་མ་ཡིན་
-389-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ནོ; ༑སྲིད་ཞི་ལ་མ་ཆགས་པ་དེ་དང་འདྲའོ། ། རྫོགས་སྨིན་མ་སྦྱངས་པར། རྣམ་ཐར་སྒོ་གསུམ་ལ་
སེམས་ཅན་གྱི་དོན་དུ་སྙོམས་པར་འཇུག་པ་ནི་དུས་ཡིན་ལ། མངོན་དུ་བྱ་བའི་དུས་མ་ཡིན་
ནོ༑ ༑མཐའ་མ་གཉིས་ནི་མངོན་དུ་བྱ་བའི་དུས་ཡིན་ལ། དེ་ཚེ་ལུང་མི་སྟོན་པ་སོགས་ནི་དུས་མ་
ཡིན་ནོ་ཞེས་བྱ་བ་དང་། མདོ་དང་བསྟན་བཅོས་རྣམས་ཀྱི་དགོངས་པ་ཡིན་ནོ། ། མདོ་སྦྱོར་ནི་གོ་
སླའོ། །སྐབས་བཞི་པའི་དཀའ་འགྲེལ་རྫོགས་སོ།། །།
ང༥རྩེ་སྦྱོར་མཚོན་བྱེད་ཀྱི་ཆོས་བཤད་པ།
སྦྱོར་ལམ་རྩེ་སྦྱོར་གྱི་སྐབས་འདིར། སྤྱིར་དཔྱད་པ་ལ། མཚན་ཉིད་དང་། དབྱེ་བ་དང་། ས་
མཚམས་སོ། །དང་པོ་ནི། རྟགས་དང་། རྣམ་འཕེལ་དང་། བརྟན་པ་དང་། སེམས་ཀུན་གནས་པའི་
རྩེ་སྦྱོར་རྣམས་ཀྱི་མཚན་ཉིད་རིམ་པ་ལྟར། བསྡུས་སྒོམ་རབ་ཏུ་གྱུར་པར་མཚོན་པར་བྱེད་པའི་
དྲོད་དང་། བསྡུས་སྒོམ་ལ་དབང་ཐོབ་པའི་རྩེ་མོ་བསོད་ནམས་ཕུལ་བྱུང་དང་ལྡན་པ་དང་། དོན་
གཉིས་མི་གཏོང་བའི་བཟོད་པ་རྣམ་འཕེལ་རང་དབང་དུ་གྱུར་པ་དང་། བསོད་ནམས་མང་པོ་དང་
ལྡན་པའི་ཆོས་མཆོག་དེ་ཁོ་ན་ཉིད་ལ་རྩེ་གཅིག་ཏུ་གནས་པ་ཞེས་བཤད་པ་ནི་ལེགས་པ་མ་ཡིན་
ཏེ༑ རྣལ་འབྱོར་པའི་བསྡུས་སྒོམ་རབ་གྱུར་རང་ཉིད་ཀྱི་རྟགས་ཀྱིས་མཚོན་དགོས་ན་ཐུག་པ་མེད་
པའི་ཕྱིར་དང་། བསོད་ནམས་ཕུལ་བྱུང་དང་ལྡན་པ་ཞེས་སོགས་ཀྱི་ཚིག་ཟུར་ལ་རྣམ་བཅད་
ཡོངས་གཅོད་ཀྱི་དགོས་པ་མེད་པའི་ཕྱིར་རོ། ། གཞན་དག་གྲགསན་རེ། རིམ་པ་ལྟར། བསྡུས་སྒོམ་
རབ་ཏུ་གྱུར་པའི་དྲོད་མཚོན་བྱེད་དང་། བསྡུས་སྒོམ་ལ་དབང་ཐོབ་པའི་སྦྱོར་ལམ་རྩེ་མོ་མཚོན་
བྱེད་དང་། བསྡུས་སྒོམ་རབ་ཏུ་གྱུར་པའི་བཟོད་པ་མཚོན་བྱེད་དང། བསྡུས་སྒོམ་རབ་ཏུ་གྱུར་
པའི་ཆོས་མཆོག་མཚོན་བྱེད་ཅེས་འདོན་ཏོ། ། དེ་ཡང་མ་ཡིན་ཏེ། ཆོས་མཆོག་གི་རྩེ་སྦྱོར་ནི། ཆོས་
མཆོག་མཚོན་བྱེད་སོགས་སུ་འགྱུར་བའམ། ཡང་ན་སེམས་ཀུན་ཏུ་གནས་པའི་རྩེ་སྦྱོར་སོགས་མ་
ཡིན་པར་འགྱུར་བའི་ཕྱིར་རོ། ། །
འོ་ན་ཇི་ལྟར་ཞེ་ན། འཕགས་པ་ལྟར་ན། དང་པོ་ནི། དྲོད་ཀྱི་རྩེ་སྦྱོར་སྒྲུབ་པ་ལ་ཚུལ་གསུམ་
-300-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ༌པ་བཞུགས། ༼༣༤
ཚང་བ་ཞེས་བྱ་ལ། ལྷག་མ་རྣམས་ནི་རིམ་པ་ལྟར། བསྡུས་སྒོམ་རབ་ཏུ་གྱུར་པའི་རྩེ་མོ་བཟོད་པ་
ཆོས་མཆོག་ཅེས་བྱའོ། ། ཅིའི་ཕྱིར་རྟགས་ལ་སོགས་པ་བརྗོད་ཅེ་ན། རྩེ་སྦྱོར་ཐོབ་པའི་རྟགས་ཡིན་
པའི་ཕྱིར་དང༌། བསྡུས་སྒོམ་རྣམ་པར་འཕེལ་བ་ཡིན་པའི་ཕྱིར་དང་། དོན་གཉིས་ལྡན་པ་ཡིན་པའི་
ཕྱིར་དང་། རྩེ་གཅིག་ཏུ་གནས་པ་ཡིན་པའི་ཕྱིར་དེ་སྐད་ཅེས་བྱའོ། ། སློབ་དཔོན་ལྟར་ན། དྲོད་
བཏགས་པ་བའི་རྩེ་སྦྱོར་སྒྲུབ་པ་ལ་ཚུལ་གསུམ་ཚང་བ་ཞེས་དང་། བསྡུས་སྒོམ་རབ་ཏུ་གྱུར་པ་
ཙམ་གྱི་རྩེ་མོ་བཏགས་པ་བ་ཞེས་སོགས་སྦྱར་བར་བྱའོ། ། ཡང་ན་དྲོད་ཀྱི་རྩེ་སྦྱོར་མཚོན་བྱེད་ཀྱི་
ཡེ་ཤེས། དྲོད་རྗེས་རྣམ་པར་འཕེལ་བ་ཙམ་གྱི་ཡེ་ཤེས། རྣམ་འཕེལ་རང་དབང་དུ་བསྟན་པ་ཙམ་
གྱི་ཡེ་ཤེས་བརྟན་པ་མཆོག་ཏུ་གནས་པ་ཙམ་གྱི་ཡེ་ཤེས་ཞེས་བྱའོ ། དབྱེ་བ་ནི། ལྡོག་པའི་སྒོ་ནས་
རིམ་པ་ལྟར་བཅུ་གཉིས་དང་། རྣམ་པའི་སྒོ་ནས་བཅུ་དྲུག་དང༌། རིགས་ཀྱི་སྒོ་ནས་གཉིས་དང་།
ཡུལ་གྱི་སྒོ་ནས་བཞིའོ། །ས་མཚམས་ནི། འཕགས་པ་ལྟར་ན། དྲོད་སོགས་ན་ཡོད་ལ། སྡུད་འགྲེལ་
ལྟར་ན། ས་དགུ་པའི་བཞི་ཆ་ན་ཡོད་དོ། །
བྱེ་བྲག་ཏུ་དཔྱད་པ་ལ། རྟགས་ཀྱི་སྐབས་འདིར། བསྒྲུབ་བྱ་ལ་དཔྱད་པ་དང་། རྟགས་ལ་
དཔྱད་པའོ། ། དང་པོ་ནི། འདིར་གང་ཟག་རང་ཆོས་ཅན་དུ་བཟུང་ནས་རང་གི་རྟོགས་པ་སྒྲུབ་པ་
ཡིན་ན་ནི་རང་གི་རྟོགས་པ་རང་ལ་ལྐོག་གྱུར་དུ་འགལ་ཞིང་། གཞན་ཆོས་ཅན་དུ་འཛིན་པ་ཡིན་
ན༔ རང་གི་རྨི་ལྟས་རྣམས་ཇི་ལྟར་རྟགས་སུ་རུང་ལ། ཕྱིར་མི་ལྡོག་པར་སྒྲུབ་པ་ཡིན་ན་ཡང་སྔར་
དང་ཟློས་ཤིང་། མ་ཡིན་ནའང་མདོ་ནས་ཕྱིར་མི་ལྡོག་པར་སྒྲུབ་པར་བཤད་པ་དང་འགལ་ལོ་ཞེ་
ན༔ སྐྱོན་མེད་དེ། རྟགས་དང་པོ་དྲུག་དང་མཐའ་མ་གསུམ་ལ་རང་ཆོས་ཅན་དུ་འཛིན་པའི་ཕྱིར་
དང༌། གཞན་ཆོས་ཅན་དུ་འཛིན་ནའང་ལུས་ངག་གི་ཐ་སྙད་དང་འབྲེལ་བ་རྟགས་ཡིན་པའི་ཕྱིར་
དང༌། བར་པ་གསུམ་ནི་གཞན་ལའང་མཐུན་སྣང་དུ་གྲུབ་པ་ཡིན་པའི་ཕྱིར་དང་། རང་བློའི་ཆོས་
ཅན་རྟགས་ཀྱིས་སྒྲུབ་མི་དགོས་ཀྱང་། རྫོགས་བྱང་སྐྱེད་ངེས་སུ་སྒྲུབ་པ་སོགས་རང་བློའི་ཁྱད་ཆོས་
རྟགས་ཀྱིས་སྒྲུབ་པ་དུ་མ་ཡོད་པའི་ཕྱིར་དང་། གཅིག་ཐོབ་ན་གཅིག་ཐོབ་པས་ཁྱབ་པར་ཤེས་པའི་
ཆེད་དུ་མདོར་ཕྱིར་མི་ལྡོག་དང་། རྒྱན་འདིར་རྩེ་སྦྱོར་ཐོབ་པའི་རྟགས་སུ་བཤད་པ་ཡིན་པའི་ཕྱིར་
-391-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དང༌། སློབ་དཔོན་ལྟར་ན། ས་མཚམས་གཞན་ཡིན་པས་ཟློས་པའང་མེད་པའི་ཕྱིར་རོ། །
གཉིས་པ་ནི། རྟགས་འདི་དག་འབྲས་རང་གི་རྟགས་གཉིས་ལས་གང་ཡིན། དོན་དང་ཐ་
སྙད་སྒྲུབ་གཉིས་ལས་གང་ཡིན་ཞེ་ན། ཁ་ཅིག་ན་རེ། དང་པོ་བརྒྱད་ནི་རྩེ་སྦྱོར་ཐོབ་པའི་སྒྲུབ་
པའི་འབྲས་རྟགས་དང་། མཐའ་མ་བཞི་ནི་རང་བཞིན་གྱི་རྟགས་ཡིན་ནོ་ཞེས་ཟེར་རོ། ། དེ་ནི་མ་
ཡིན་ཏེ། རྟགས་ལ་སོགས་པ་འདི་དག་ནི། དྲོ་བ་ལ་སོགས་པའི་ངོ་བོ་ཡིན་པར་ཤེས་པར་བྱའོ་ཞེས་
གསུངས་པའི་ཕྱིར་རོ། ། མཉམ་བཞག་གི་རྩེ་སྦྱོར་སྒྲུབ་པའི་དབང་དུ་བྱེད་ན། མཐའ་མ་བཞི་ནི་
མཉམ་པར་བཞག་མ་བཞག་པའི་གནས་སྐབས་རྗེས་ཐོབ་ན་ཡང་ཡོད་པས་མཉམ་བཞག་གི་རྩེ་
འབྱོར་སྒྲུབ་པའི་རང་བཞིན་གྱི་རྟགས་སུ་མ་ངེས་པའི་ཕྱིར་རོ། ། འོ་ན་ཇི་ལྟར་ཞེ་ན། ཐམས་ཅད་
ཀྱང་དྲོད་ཀྱི་རྩེ་སྦྱོར་སྤྱིར་སྒྲུབ་པའི་རང་བཞིན་གྱི་རྟགས་ཡིན་ལ། དང་པོ་བརྒྱད་མཉམ་བཞག་གི་
རྩེ་སྦྱོར་སྒྲུབ་པའི་འབྲས་རྟགས་དང་། མཐའ་མ་བཞི་མཉམ་རྗེས་ཇི་རིགས་པའི་རང་བཞིན་གྱི་
རྟགས་སུ་འགྱུར་ཞིང་གཞན་གྱི་རྗེས་ཐོབ་ལུས་ངག་གི་ཐ་སྙད་ཀྱིས་དཔོག་ན ཐ་སྙད་དག་ནི་
འབྲས་རྟགས་ཡིན་ནོ། །འོན་ཀྱང་འདིར་ནི་གཙོ་བོ་རང་གི་དབང་དུ་བྱས་པ་ཡིན་ནོ །ཁ་ཀུཅིག། ཐ་
སྙད་སྒྲུབ་པ་ཁོ་ན་ཡིན་ནོ་ཞེས་ཟེར་བ་ནི་མི་འཐད་དེ རང་ལ་སྦྱོར་ན་ཕལ་ཆེར་ཐ་སྙད་སྒྲུབ་དང་།
གཞན་ལ་སྦྱོར་ན་དོན་སྒྲུབ་ཀྱི་རྟགས་ཡིན་པའི་ཕྱིར་རོ། ། འདི་ལ་དཔྱད་པར་བྱ་བ་མང་དུ་ཡོད་དེ་
སྤྲོས་པས་ཆོག་གོ།
འོ་ན་མདོ་དེ་དག་གིས་དྲོད་ཀྱིས་རྩེ་སྦྱོར་བསྟན་པ་གང་ལས་ཤེས་ཤེ་ན། དྲོད་ནི་རྨི་ལམ་ལྟ་
བུར་བལྟ་བ་སོགས་ཡིན་ལ། དེ་འདིས་བསྟན་པའི་ཕྱིར་དང་། བརྗོད་ན་རྟགས་ཀྱི་རྟོགས་པ་ཤས་
ཆེ་བས་དེ་ཡང་སྤྱི་སྒྲ་བྱེ་བྲག་ལ་ཞུགས་པ་ཡིན་པའི་ཕྱིར་རོ། །
དེ་ལྟར་རྟགས་ཀྱིས་མཚོན་པའི་ཞེས་སོགས་འདིར། དྲོད་ཀྱི་རྩེ་མོ་ཐོབ་ནས་རྩེ་སྦྱོར་གྱི་
དོན་དང་། ཐ་སྙད་གཉིས་ཀ་གྲུབ་པས་དེ་ཡན་ཆད་དུ་རྟགས་ལ་མི་བལྟོས་ཀྱང་མཚོན་བྱེད་རྣམ་
པར་འཕེལ་བ་ལ་སོགས་པ་རེ་རེས་མཚོན་ནས་གསུངས་སོ་ཞེས་འཆད་དོ། ། ཁོ་བོ་དེའི་སྐབས་སུ་
དྲོད་ཀྱི་རྩེ་སྦྱོར་གྱི་དོན་དང་། ཐ་སྙད་གྲུབ་ཀྱང་རྩེ་མོའི་རྩེ་སྦྱོར་ལ་སོགས་པའི་ཐ་སྙད་སོགས་མ་
-392-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བསམ་
གྲུབ་པས་རྟགས་དགོས་སོ། ། དེ་ལྟ་མ་ཡིན་ན། དྲོད་ཀྱི་རྩེ་མོ་ལ་ཡང་མི་དགོས་པར་མཚུངས་པའི་
ཕྱིར་རོ། ། འོན་ཀྱང་ཡོན་ཏན་འདི་ལྟ་བུ་དང་ལྡན་པས་རྩེ་མོའི་རྩེ་སྦྱོར་ཐོབ་བོ་ཞེས་སོགས་གློ་བུར་
བའི་རྗེས་དཔག་ཡིན་གྱི། ཐེ་ཚོམ་ཟ་བ་ནི་མ་ཡིན་ཏེ། དྲོད་རྟགས་ཀྱི་རིགས་པའི་ཤུགས་མ་ཉམས་
པའི་ཕྱིར་རོ། ། དེ་ལྟར་ན་ཡང་རྣམ་འཕེལ་ལ་སོགས་པའི་མཚན་ཉིད་ཀྱིས་རྩེ་མོ་བསྟན་པ་ཡིན་གྱི
རྟགས་སུ་བཤད་པ་ནི་མ་ཡིན་ནོ། །
རྣམ་འཕེལ་བཅུ་དྲུག་གི་སྐབས་འདིར། དང་པོ་བརྒྱད་ཕྱི་ལུས་ངག་གཙོ་བོར་གྱུར་པ་དང་།
ཕྱི་མ་བརྒྱད་ནང་སེམས་གཙོ་བོར་གྱུར་པ་ཞེས་ཟེར་བ་ནི་ཡི་གེའི་དོན་མ་ཡིན་ཏེ། དང་པོ་ལ་
བསམ་པ་དང་། ལྟ་སྒོམ་སྤྱོད་འབྲས་ཀྱི་རང་བཞིན་ཤས་ཆེ་བ་དག་བསྟན་པས་ལུས་ངག་གཙོ་བོའི་
ཤེས་བྱེད་མེད་པའི་ཕྱིར་རོ། །མདོ་དེ་དག་གིས་རྩེ་མོ་བསྟན་པ་གང་ལས་ཤེས་ཤེ་ན། རྩེ་མོ་དེ་ལྟར་
བསོད་ནམས་རྣམ་པར་འཕེལ་བ་ཡིན་ལ། མདོ་སྡེའི་རྒྱན་ལས། ཆོས་ཀྱི་སྣང་བ་འཕེལ་བའི་
ཕྱིར། །ཞེས་སོགས་འབྱུང་བས། དེ་ཡང་སྤྱི་སྒྲ་བྱེ་བྲག་ལ་ཞུགས་པའི་ཕྱིར་རོ། ། །
ཀུན་མཁྱེན་ཉིད་གསུམ་ཆོས་རྣམས་ཀྱི། ། ཡོངས་སུ་རྫོགས་པ་བླ་མེད་པ། ། ཞེས་པ་འདིར།
ཁ་ཅིག་ན་རེ། མཁྱེན་གསུམ་ནི་སངས་རྒྱས་ཀྱི་སའི་རྟོགས་པ་དང༌། རྟོགས་ཚུལ་དང་། སྤངས་པའི་
མཁྱེན་པ་ལ་སྦྱོར་བར་བྱེད་དོ། ། དེ་ནི་མ་ཡིན་ཏེ། ཀུན་མཁྱེན་ཉིད་གསུམ་ནི་རྒྱན་འདིར། ཀུན་
མཁྱེན་ཉིད་ནི་རྣམ་གསུམ་ཕྱིར། ། ཞེས་པ་ལྟར་མཁྱེན་གསུམ་ལ་བརྡ་མཛད་པར་སྣང་བའི་ཕྱིར་
རོ༑ ༑ །
འོ་ན་ཇི་ལྟར་ཞེ་ན། མདོའི་དངོས་བསྟན་ལྟར་ན། མཁྱེན་གསུམ་གྱི་ཆོས་རྣམས་རྫོགས་པར་
བསྔོ་བ་ཞེས་བྱའོ། ། སློབ་དཔོན་ལྟར་ན། བསྟན་བཅོས་དབང་བཙན་པར་མཛད་ནས་མཁྱེན་
གསུམ་གྱི་ཆོས་སེམས་བསྐྱེད་སོགས་གོང་དུ་སྨོས་པ་རྣམས་ཡོངས་སུ་རྫོགས་པ་ཞེས་བྱའོ། ། འོ་ན་
སེམས་བསྐྱེད་ཆེད་དུ་བྱ་བ་སོགས་རྫོགས་ན། རྒྱུ་དང་འབྲས་བུའི་མཐར་ཐུག་པར་འགྱུར་རོ་ཞེ་ན།
སྐྱོན་མེད་དེ། འཇིག་རྟེན་ན་ཡང་ན་འབད་མེད་དབང་དུ་གྱུར་པའི་རྫས་ནི་ལག་ན་ཡོདཔ་དང༌།
ཁྱད་པར་མེད་པར་འཇོག་པ་ལྟར། ཕལ་མོ་ཆེའི་རྫས་ཐོབ་ཅིང་ཆ་ཤས་ལ་འབད་མེད་དབང་དུ་
-393-



བརྩེ་ཆེན་འོད་སྣང་ལས། པོད་ཆེན་དྲུག་གི་པར་ཕྱིན་འགྲེལ་སྐོར།
གྱུར་པས་རྫོགས་པ་ཞེས་བྱའོ། ། ཡང་ན་འདི་ས་བཅུ་པ་ཡིན་པས་ཆེད་དུ་བྱ་བ་ཡང་རྫོགས་ཞེས་ཐ་
སྙད་བྱ་སྟེ། འབྲས་བུའི་ས་ཡིན་པའི་ཕྱིར་དང་། སངས་རྒྱས་ཁོ་ནར་བརྗོད་པར་བྱ་བའི་ཕྱིར་
རོ༑ ༑མདོ་དེ་དག་གིས་དེ་ལྟ་བུའི་བསྟན་པ་ཇི་ལྟར་ཞེ་ན། རྣམ་མཁྱེན་ངོ་བོས་བསྟན་ལ། ལམ་
ཤེས་ནི་རང་བྱུང་བྱང་སེམས་ཀྱི་ཆོས་ཡིན་པ་དང་། གཞི་ཤེས་ནི། ཉན་ཐོས་ཀྱི་བྱེ་བྲག་གིས་ཟག་
མེད་ཡིན་པས་དེ་དག་གིས་མཚོན་ནས་སྟོན་ལ། སེམས་ཅན་མི་གཏོང་བའི་སེམས་བསྐྱེད་ནི་
དངོས་སུ་བསྟན་ཅིང་། བརྒྱད་སྟོང་པ་ལས་སླར་མི་ལྡོག་ཅེས་པས་བསྟན་པའི་དོན་བརྗོད་ལ།
བཟོད་ནི་དེ་དག་ཡིན་པའི་ཕྱིར་དང་། །བརྩོན་འགྲུས་བརྟན་པ་ཀུན་ཏུ་རྩོམ། །ཞེས་རྩེ་མོ་ནི་བརྟན་
པ་རྩོམ་བྱེད་དུ་བརྗོད་པའམ། མི་སྐྱེ་བའི་ཆོས་ལ་བཟོད་པ་ཐོབ་པ་ནི་ད་ལྟ་བ་བརྟན་པ་ཞེས་
བརྗོད་པས་སྤྱི་སྒྲ་བྱེ་བྲག་ལ་ཞུགས་པའི་ཕྱིར་རོ། ། །
ཏིང་ངེ་འཛིན་གྱི་སྐབས་འདིར། ཁམས་རྣམས་ཀྱི་སོ་སོར་དཔེར་མཛད་ནས་ཞེས་འདོན་པ་
དེ་ནི་མ་ཡིན་ཏེ། ཁམས་རྣམས་ཀྱི་ཞེས་འབྲེལ་མེད་ཀྱི་ཚིག་ཏུ་འགྱུར་བའི་ཕྱིར་རོ། ། སོགས་པས་
སྙིང་རྗེ་དང་། སྟོབས་སོགས་བསྡུས་པར་འདོད་པའང་མི་འཐད་དེ། ཤེས་བྱེད་མེད་པའི་ཕྱིར་དང་།
མདོ་ལས། ཡེ་ཤེས་དང་
། བྱང་ཕྱོགས་བསྡུས་པར་གསུངས་པའི་ཕྱིར་རོ། ། འདིའི་མདོར། ཐེག་པ་
ལ་གསར་དུ་ཞུགས་པ་དང་། སྤྱོད་པ་ལ་ཞུགས་པ་དང༌། ཕྱིར་མི་ལྡོག་པ་དང་། སྐྱེ་བ་གཅིག་གིས་
ཐོགས་པ་ཞེས་འབྱུང་བ་ནི་འཕགས་པས་མཐོང་ལམ་དང། མ་དག་ས་བདུན་དང་། ས་བརྒྱད་པ་
དང༌། ས་བཅུ་པའི་གནས་སྐབས་ལ་གནས་པ་རྣམས་སུ་བཤད་ཅིང། འགྲེལ་ཆེན་དུ། དང་པོ་ནི།
མོས་སྤྱོད་ལ་གནས་པར་འཆད་དོ། །མདོ་དེ་དག་གིས་ཏིང་ངེ་འཛིན་ཆོས་མཆོག་ཇི་ལྟར་བསྟན་ཞེ་
ན༔ བརྒྱད་སྟོང་པ་ལྟར་ན། འབྲས་བུ་བསོད་ནམས་ཀྱིས། རྒྱུ་ཏིང་ངེ་འཛིན་མཚོན་ནས་བསྟན་
ཅིང་། ཉི་ཁྲི་ལྟར་ན། སེམས་གཞན་ལ་མི་རྒྱུ་བ་དེ་ལྟར་བསྔོ་ཞེས་པས་ཏིང་ངེ་འཛིན་དངོས་སུ་
བསྟན་ལ། དེ་ཡང་ཏིང་ངེ་འཛིན་ལྷག་པར་སྤྱོད་པས་བསོད་ནམས་མང་པོའི་མཚན་ཉིད་ཀྱིས་
བསྟན་ཅིང་། ཆོས་མཆོག་ནི་དེ་ལྟ་བུའི་ཏིང་ངེ་འཛིན་ཡིན་པའི་ཕྱིར་དང། དེ་ཡང་། དེ་ཚེ་བར་
ཆད་མེད་པ་ཡི། ། ཏིང་ངེ་འཛིན་ལ་མྱུར་དུ་རེག ། ཅེས་པ་དང་། ཏིང་འཛིན་དེ་ཡི་བྱེད་པ་
-394-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཉིད། ། ཅེས་སོགས་སྐབས་དང་པོར་ཆོས་མཆོག་ཆུང་འབྲིང་ཆེ་གསུམ་གྱི་དམིགས་རྣམ་ཕལ་ཆེར་
ཏིང་ངེ་འཛིན་གྱི་དབང་དུ་མཛད་དེ་གསུངས་པའི་ཚུལ་བཞིན་སྦྱོར་ལམ་གྱི་གནས་སྐབས་ལས་
ཏིང་ངེ་འཛིན་ཤས་ཆེ་བའི་ངོ་བོ་ཉིད་ཀྱིས་སྤྱི་སྒྲ་བྱེ་བྲག་ལ་ཞུགས་པའི་ཕྱིར་རོ། ། དེ་ལྟར་ཡང་
འགྲེལ་ཆེན་ལས། དོན་གཞན་ཐབས་ཀྱིས་བསོད་ནམས་ཚད་ལས་འདས་པའི་རང་བཞིན་གྱི་ཏིང་
ངེ་འཛིན་སེམས་ཀུན་ཏུ་གནས་པ་ཡིན་ནོ་ཞེས་བཤད་པ་དང་། སྔོན་གྱི་སློབ་དཔོན་དག་གིས་རྗེས་
སུ་ཡི་རང་ཉིད་བྱང་སེམས་བཞིའི་དགེ་བ་ལ་རྩེ་གཅིག་ཏུ་གནས་པ་ཡིན་ནོ་ཞེས་པ་ལྟར་
རོ༑ ༑མཐོང་སྤང་རྣམ་རྟོག་ནི་གཏན་ལ་ཕབ་ཟིན་ཏོ། ། །
རྒྱུའི་སྐབས་འདིར། ཐེག་ཆེན་མཐོང་བའི་ལམ་གྲོགས་ལྷན་ཅིག་བྱེད་རྐྱེན་གྱི་རྒྱུ་གང་བཅས་
ནས་བྱང་ཆེན་སྐྱེད་པར་བཞེད་པའི་རྒྱུ་ཞེས་བཤད་ནས། བར་ཆད་མེད་པའི་རྒྱུ་མཐོང་ལམ་ལ་
སྦྱོར་བ་ནི་འཁྲུལ་ཏེ། མཐོང་ལམ་མཐོང་ལམ་གྱི་གྲོགས་སུ་མི་རིགས་པའི་ཕྱིར་དང༌། རྒྱུ་གཞན་མ་
ཡིན་པའི་ཕྱིར་རོ། ། གཞན་མཐོང་ལམ་པ་ལ་ལུང་སྟོན་པའི་སྒོ་ནས་བྱང་ཆུབ་སྟོན་ཞེས་བྱ་བ་ཡང་
འཁྲུལ་ཏེ། འདིར་གཞན་ལ་བྱང་ཆུབ་སྟོན་པ་དང་ཞེས་པའི་གཞུང་མེད་པའི་ཕྱིར་དང། བྱང་ཆུབ་
ལ་འགོད་ཅེས་བྱ་བའི་ཚིག་ནུས་མི་འབྱུང་བས་ཡི་གེའི་དོན་ཡང་མ་ཡིནཔའི་ཕྱིར་རོ། ། དེ་ཐོབ་
བར་ཆད་མེད་པའི་རྒྱུ། ། ཞེས་གསུམ་ཆར་ལ་སྦྱོར་བ་ནི་འཁྲུལ་ཏེ། ཤེས་བྱེད་མེད་པའི་ཕྱིར་དང་།
འདིར་རྒྱུ་མཐའ་མའི་སྐབས་ཁོ་ན་ལ་སྦྱར་བའི་ཕྱིར་རོ། །
འོ་ན་ཇི་ལྟར་ཞེ་ན། མཐོང་བའི་ལམ་ཉིད་རྒྱུ་དང་བཅས་པར་བཞེད་པའི་རྒྱུ་དེ་གང་ཞེ་ན།
གཞན་གྱི་རྒྱུ་སྦྱོར་བའི་དབང་དུ་བྱས་ནས་བྱང་ཆུབ་ལ་གདུལ་བྱ་གཞན་ལུང་སྟོན་པའི་སྒོ་ནས་
འགོད་པ་དང་། གདུལ་བྱ་གཞན་ལ་ཚིག་དོན་སོགས་ཀྱི་སྒོ་ནས་བྱང་ཆུབ་དེའི་རྒྱུ་ཡུམ་ཡོངས་སུ་
གཏོད་པ་དང་། རང་ཉིད་སྦྱོར་བའི་དབང་དུ་བྱས་ནས་རང་ཡང་ཡུམ་ཁྱད་པར་ཅན་དེ་ཐོབ་པའི་
བར་ཆད་མེད་པའི་རྒྱུ་ཆོས་མཆོག་གི་རྒྱུ་ཏིང་ངེ་འཛིན་སྔར་བཤད་པ་ལྟར་བསོད་ནམས་མང་པོ་
ཉིད་ཀྱི་མཚན་ཉིད་ཅན་རྣམས་སྒོམ་པའོ། ། ཡང་ན་མཐོང་བའི་ལམ་ཉིད་ཕྱིས་ཀྱི་རྒྱུ་གང་དང་
བཅས་པ་བྱང་ཆུབ་སྐྱེད་པར་བཞེད་པའི་ཕྱིས་ཀྱི་རྒྱུ་དེ་གང་ཞེ་ན། བྱང་ཆུབ་ལ་གདུལ་བྱ་གཞན་
-395-



བརྩེ་ཆེན་འོད་སྣང་ལས་
པོ ད་ཆེན་དྲུག་གི་ཕར་ཕྱིན་འགྲེལ་སྐོར།
དག་རང་གིས་མྱོང་བའི་མཐོང་ལམ་མཉམ་རྗེས་སྟོན་པའི་སྒོ་ནས་འགོད་པ་དང། བྱང་ཆུབ་ཀྱི་རྒྱུ་
མཚན་ཁོ་ནར་གདུལ་བྱ་གཞན་དག་ལ་རང་གིས་མྱོང་བའི་སྒོམ་ལམ་གྱི་ཤེར་ཕྱིན་སོ་སོར་ཏེ་ས་
དང་པོ་གཏོད་པ་དང་། མཐར་བྱང་ཆུབ་དངོས་སུ་ཐོབ་པ་ལ་བར་ཆད་མེད་པའི་རྒྱུ བར་ཆད་
མེད་པའི་ཏིང་ངེ་འཛིན་སྒོམ་པ་ལ་སོགས་པའི་བསོད་ནམས་མང་པོའི་མཚན་ཉིདདེ་གསུམ་ཡིན་
ནོ༑ ༑དེ་ལྟར་ནི་ཆོས་ཤེས་ཀྱིས་ཀྱང་བཤད་དོ། །མདོ་སྦྱོར་ནི་གོ་སླའོ། །
ཡེ་ཤེས་བྱང་ཆུབ་ཅེས་བརྗོད་དེ། ། ཞེས་པ་འདི་འཕགས་སེང་ལྟར་ན། རང་གཞུང་ལ་སྦྱོར་
བ་རང་གཞུང་ལ་སྦྱོར་བ་ཡང་འགྲིག་ཏུ་རུང་སྟེ། ཁྱོད་ལྟར་ན། དྲི་མ་ཟད་པ་ལ་ཟད་དོ་སྙམ་པ་
དང༌། སྡུག་བསྔལ་མི་སྐྱེའོ་སྙམ་པའི་ཤེས་པར་བརྗོད་ཅིང་། དེ་ལྟ་བུ་མ་ཟད་མི་སྐྱེ་བའི་ཤེས་པ་
ཉིད་བྱང་ཆུབ་ཏུ་བརྗོད་པ་དེ་ནི་མི་རུང་སྟེ། དྲི་མ་དོན་དམ་པར་ཟད་པ་མེད་པ་དང་སྐྱེ་བ་མེད་པ་
ལ་དེ་ལྟར་རྟོགས་པའི་ཡེ་ཤེས་ཉིད་ཐེག་ཆེན་གྱི་བྱང་ཆུབ་ཏུ་རིགས་པའི་ཕྱིར་རོ་ཞེས་བྱས་ན་
ཟག་མེད་ཀྱི་ཤེས་པའི་དོན་རྟོགས་པར་འགྱུར་བའི་ཕྱིར་རོ། །འོ་ན་འཕགས་སེང་གི་ལུགས་འདི་མི་
འཐད་དེ། དྲི་མ་ཟག་མེད་དུ་རྟོགས་པའི་ཤེས་པ་ཟད་པའི་ཤེས་པ་བྱ་བ་མི་འགྲིག་པའི་ཕྱིར་རོཞེ་
ན སྐྱོན་མེད་དེ། དྲི་མ་རང་བཞིན་གྱིས་ཟག་མེད་དུ་རྟོགས་པའི་ཡེ་ཤེས་ཉིད་ཐ་སྙད་དུ་དྲི་མ་ཟད་
པའི་ངོ་བོར་སྐྱེས་པའི་ཕྱིར་རོ། ། འདིའི་བྱང་ཆུབ་འདི་འཕགས་སེང་གཉིས་ཀྱིས་བྱང་ཆེན་ལ་
བཤད་ཀྱང་། གཞན་དག་གིས་མཐོང་ལམ་གྱི་བྱང་ཆུབ་ནས་བརྩམས་པས་གཞུང་དང་འགྲིགས་
ཏེ༑ འགོག་པ་མེད་པའི་རང་བཞིན་ལ། ། ཞེས་སོགས་འདིར། ཁྱོད་ལྟར་གྱི་མཐོང་ལམ་གྱི་ཟད་མི་
སྐྱེའི་ཡེ་ཤེས་མི་རུང་བས། ངེད་ལྟར་གྱི་མཐོང་ལམ་གྱི་ཟད་མི་སྐྱེའི་ཤེས་པ་ཁས་བླང་བར་བྱའོ
ཞེས་པ་དང་ལེགས་པར་འབྲེལ་བའི་ཕྱིར་རོ། ། འདིར་ཆོས་ཀྱི་སྐུའི་སོགས་ཁོངས་སུ་གཟུགས་སྐུ་
གཉིས་བསྡུས་པའི་བཤད་པ་བྱེད་པ་ནི་འཁྲུལ་ཏེ། ཁྱེད་རང་གིས་བྱང་ཆེན་ནི་ཟད་མི་སྐྱེ་རྟོགས་
པའི་ཡེ་ཤེས་སུ་ཁས་བླངས་པའི་ཕྱིར་དང། གཟུགས་སྐུ་ནི་གདུལ་བྱ་ལ་དངོས་སུ་སྣང་བས་དེ་ལྟ་
བུའི་ཡེ་ཤེས་སུ་འགལ་བའི་ཕྱིར་རོ། ། དེས་ན་རྒྱུད་བླ་མར། བྱང་ཆེན་གྱི་དབྱེ་བར་བཤད་པས་མི་
རིགས་པ་མེད་དོ་ཞེས་སྨྲ་བ་ཡང་འཁྲུལ་ཏེ། དེའི་ཚེ་ནི་དེ་ལྟ་བུའི་ཡེ་ཤེས་སུ་ཁས་མ་བླངས་པའི་
-396-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཕྱིར་རོ། ། འོ་ན་ཇི་ལྟར་ཞེ་ན། སོགས་ཀྱི་སྐད་དོད་རྒྱ་དཔེ་འགའ་ཞིག་ལ་མེད་པ་ལྟར་རམ། ཆོས་
ཀྱི་སྐུ་མཆོག་ཅེས་བསྒྱུར་བར་བྱའོ། ། ཡང་གང་གི་ཚེ། ཡེ་ཤེས་བཏགས་པ་བར་སྦྱོར་བ་དེའི་ཚེ་ནི་
ཉེས་པ་མེད་དེ། ཆོས་ཀྱི་དབྱིངས་ལ་ཡེ་ཤེས་སུ་བརྗོད་པ་བཞིན་ནོ། །མདོ་ལས་ནི། ཡུལ་གྱིས་ཡུལ་
ཅན་མཚོན་ནས་བསྟན་ཏེ། ཡུལ་ཟད་སྐྱེ་མེད་པ་ཙམ་བསྟན་པ་ལ་རྗེས་འཇུག་གི་དགོས་པ་མེད་
པའི་ཕྱིར་རོ། །
དེ་ལ་སྐྱེ་བ་དང་འཇིག་པས་སྟོང་པའི་ཕྱིར་རོ་ཞེས་སོགས་རྣལ་འབྱོར་པ་བཞི་སྐབས་
འདིར། ལྟ་བའི་འདོད་ཚུལ་དང་། ཉམས་ལེན་གྱི་རིམ་པ་དང༌། རྣམ་གྲངས་ཀྱི་གོ་རིམ་མོ། །དང་པོ་
ནི༔ ཁ་ཅིག་བོད་མངརིམ་པ་ལྟར། ཉན་ཐོས་པ་དང་། སེམས་ཙམ་རྣམ་བདེན་པ་དང་། རྣམ་རྫུན་པ་
དང་། དབུ་མ་པའི་ལྟ་བར་འདོད་དོ་ཞེས་གྲག་པ་ནི་འཁྲུལ་བ་ཡིན་ཏེ། རྣམ་པ་སེམས་ཙམ་ཡིན་
པས་ཕྱི་རོལ་ཏུ་ཞེན་པ་སྤོང་བ་ནི། མདོ་སྡེ་པ་དང་ཡང་འགྲིག་པའི་ཕྱིར། གཟུང་བ་ཞེས་བྱ་བ་ཡུལ་
ཙམ་ལ་བྱེད་ན། སེམས་ཙམ་རྣམ་བདེན་པའང་ཡུལ་མེད་པའི་ཡུལ་ཅན་མི་འདོད་པའི་ཕྱིར་དང་།
འཛིན་པ་ཞེས་བྱ་བ་བློ་ཙམ་ལ་བྱེད་ན་སེམས་ཙམ་རྣམ་རྫུན་པའང་དེ་བདེན་མེད་དུ་མི་འདོད་
པའི་ཕྱིར་དང་། དོན་དམ་པར་གཟུང་འཛིན་གཉིས་གཉིས་མེད་ཁོ་ནར་འདོད་པ་སེམས་ཙམ་པ་
ཐམས་ཅད་མཐུན་པའི་ཕྱིར་དང་། རྣམ་རིག་མེད་ཀྱི་ཡེ་ཤེས་ཡོད་ཅེས་བྱ་བ་ཡང་སེམས་ཙམ་པའི་
རང་རྐང་གི་གྲུབ་མཐའ་མ་ཡིན་པའི་ཕྱིར་རོ། ། །
འོ་ན་ཇི་ལྟར་ཞེ་ན། དང་པོ་ནི། ཉན་ཐོས་དང་མཐུན་པའི་རྣལ་འབྱོར་ཞེས་བྱ་སྟེ། གང་
ཟག་གི་བདག་མེད་ཙམ་སྒོམ་པའི་ཕྱིར་རོ། ། གཉིས་པ་ནི་རང་རྒྱལ་དང་མཐུན་པའི་རྣལ་འབྱོར་
ཞེས་བྱ་སྟེ། གཟུང་མེད་ཙམ་སྒོམ་པའི་ཕྱིར་རོ། ། གསུམ་པ་ནི་བྱང་སེམས་གསར་བུའི་རྣལ་འབྱོར་
ཞེས་བྱ་སྟེ། གནས་པ་བཀག་པའི་རྣལ་འབྱོར་གྱིས་གཏན་ལ་དབབ་ཆར་སྣང་བའི་ཡུལ་ཡུལ་ཅན་
གཉིས་བདེན་པ་བཀག་ནས་འབེབས་མཁན་གྱི་རྣལ་འབྱོར་ལ་ཞེན་པ་མ་སྤངས་པའི་ཕྱིར་་་་་
རོ༑ ༑བཞི་པ་ནི་དབུ་མ་ཆེན་པོའི་རྣལ་འབྱོར་ཞེས་བྱ་སྟེ གང་གིས་སྟོང་ཉིད་ལྟ་བྱེད་པའི། །ཤེས་
པ་དེ་ནི་སྟོང་པར་ལྟོས། །ཤེས་པའི་སྤྲོས་བྲལ་གྱི་རྣལ་འབྱོར་ཡིན་པའི་ཕྱིར་རོ། །
-397-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
སྒོམ་པའི་རིམ་པ་ལ་བཞི་སྟེ། གང་ཟག་འགོག་པ་བདག་མེད་ཀྱི་རྣལ་འབྱོར། གཟུང་བ་
འགོག་པ་སེམས་ཙམ་གྱི་རྣལ་འབྱོར། འཛིན་པ་འགོག་པ་གཉིས་མེད་ཀྱི་རྣལ་འབྱོར། གཉིས་མེད་
འགོག་པ་དབུ་མའི་རྣལ་འབྱོར་རོ། ། དང་པོ་ལ་གསུམ་སྟེ། ལྟ་བས་ཐག་བཅད་པ་དང་། སྒོམ་པས་
ཉམས་སུ་བླང་བ་དང་། བླངས་པའི་འབྲས་བུའོ། །དང་པོ་ནི། ཕུང་པོ་ལྔ་ནི། གང་ཟག་བདག་མེད་
དེ་སྐྱེས་ཤིང་འཇིག་པའི་ཕྱིར། ཁྱབ་སྟེ། བདག་དེ་ནི་སྐྱེ་བ་དང་འཇིག་པས་སྟོང་པའི་ཕྱིར་རོ། །ཡང་
ན་བདག་ཡོད་ན། ཕུང་པོ་དང་དེ་ཉིད་དུ་ཡོད་པ་ནི་མ་ཡིན་ཏེ། ཕུང་པོ་ནི་སྐྱེ་འཇིག་ཅན་ཡིན་ན།
བདག་ནི་སྔར་གྱི་བདག་ཉིད་ད་ལྟ་ཡང་ཡིན་པར་འདོད་པས་སྐྱེ་འཇིག་གིས་སྟོང་པའི་ཕྱིར་་་་་་
རོ༑ ༑ཕུང་པོ་ལས་གཞན་ན་ཡང་བདག་མེད་དེ། དམིགས་སུ་རུང་བ་ལས་མ་དམིགས་པའི་ཕྱིར་
རོ༑ ༑དེ་ལྟར་ཡང་། རྩ་བར། གལ་ཏེ་ཕུང་པོ་བདག་ཡིན་ན། ། སྐྱེ་དང་འཇིག་པ་ཅན་དུ་
འགྱུར། ། གལ་ཏེ་ཕུང་པོ་རྣམས་ལས་གཞན། ། ཕུང་པོའི་མཚན་ཉིད་མེད་པར་འགྱུར། ། ཞེས་
གསུངས་པ་ཡིན་ནོ། ། གཉིས་པ་ནི་བདག་དེས་དབེན་པའི་ཕུང་པོ་ལ་སོགས་པ་རྟེན་ཅིང་འབྲེལ་
བར་འབྱུང་བ་སྐྱེ་བ་དང་། འཇིག་པའི་ཆོས་ཅན་ལ་ཡང་དག་པར་དམིགས་ཏེ་བདག་མེད་དོ་སྙམ་
དུ་རྩེ་གཅིག་ཏུ་བསྒོམས་པས་སྔར་བཤད་པ་ལྟར་གགས་སེལ་བ་དང་བོགས་འབྱིན་པའོ། །དེ་ལྟར་
ཡང་། འདི་ན་བདག་གམ་སེམས་ཅན་མེད། །ཆོས་འདི་ཐམས་ཅད་རྒྱུ་དང་བཅས། །ཞེས་གསུངས་
པ་ཡིན་ནོ། ། གསུམ་པ་ནི། དེ་བསྒོམས་པས་བདག་ཏུ་མངོན་པར་ཞེན་པ་ཡོངས་སུ་བོར་ཏེ་བདག་
འཛིན་སྤངས་ལ། དེ་སྤངས་པས་ཆགས་སྡང་ལ་སོགས་པ་སྤངས་པ་ཡིན་ནོ། ། དེ་ལྟར་ཡང་། ཆོས་
ལ་བདག་མེད་གོམས་པ་ན། ། ཕྱིན་ཅི་ལོག་ལས་བྱུང་བ་ཡི། ། ཉོན་མོངས་སྒྲིབ་པ་མེད་པར་
སྤོང་། །ཞེས་དང་། མི་རྟག་པ་ལ་སོགས་པའི་རྟེན་ཅན་འབྲས་བུ་བདག་ཏུ་རྨོངས་པ་སྤངས་པ་ཅན་
ཡིན་ནོ་ཞེས་གསུངས་པ་ཡིན་ནོ། །
རྣལ་འབྱོར་གཉིས་པ་ལ་ཡང་དེ་ལྟར་གསུམ་ལས། དང་པོ་ནི། སྔོན་པོ་སྣང་བ་འདི་ནི། རང་
སྣང་བའི་སེམས་ཙམ་ཁོ་ན་ཡིན་གྱི། ཕྱི་རོལ་གྱི་དོན་ནི་མེད་དེ། རང་སྣང་བའི་བློ་དང་ལྷན་ཅིག་
དམིགས་པར་ངེས་པའི་ཕྱིར་རོ། ། རྟགས་མ་གྲུབ་སྟེ། ཟླ་བ་གང་བ་ལ་མིག་ཤེས་དུ་མ་བལྟ་བའི་ཚེ།
-398-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མིག་ཤེས་དེ་དག་ལ་གཅིག་མ་དམིགས་ཀྱང་། ཟླ་བར་སྣང་བ་དམིགས་པའི་ཕྱིར་རོ་ཞེ་ན། སྐྱོན་
མེད་དེ། དེ་མ་དམིགས་པ་ན་དེ་ལ་སྣང་བའི་ཟླ་བའི་རྣམ་པ་ནི་འགག་པའི་ཕྱིར་དང་། ཟླ་བའི་རྣམ་
པ་གཞན་དམིགས་པ་བཞིན་དེ་ལྟ་བའི་མིག་ཤེས་ཀྱང་དམིགས་པའི་ཕྱིར་དང་། ཟླ་བ་གཅིག་ལྟར་
སྣང་བ་ནི་མཐུན་པར་བག་ཆགས་སད་པའི་ཕྱིར་རོ་ཞེས་སྨྲའོ། ། རྟགས་མ་ངེས་ཏེ། སངས་རྒྱས་ཀྱི་
ཡེ་ཤེས་དང་། ཤེས་བྱ་ལྷན་ཅིག་དམིགས་ངེས་ཡིན་ཀྱང་། དོན་གཅིག་མ་ཡིན་པའི་ཕྱིར་དང་།
སེམས་སེམས་བྱུང་རྣམས་ཀྱང་དེ་ལྟར་ཡིན་པའི་ཕྱིར་རོ་ཞེ་ན། སྐྱོན་མེད་དེ། སངས་རྒྱས་ལ་
དངོས་སུ་སྣང་བའི་རྣམ་པ་ནི་སངས་རྒྱས་རང་གི་ཐུགས་ཡིན་པའི་ཕྱིར་དང་། ཤེས་བྱའི་རྣམ་པ་
རྟོགས་པས་ཤེས་བྱ་རྟོགས་པར་བཞག་པའི་ཕྱིར་དང་། སེམས་སེམས་བྱུང་ནི་གཅིག་སྣང་བས་ན་
གཅིག་སྣང་བས་མ་ཁྱབ་པའི་ཕྱིར་རམ། ཡང་ན་སེམས་ཀྱི་གནས་སྐབས་ཉིད་སེམས་བྱུང་དུ་
འདོད་པའི་ཕྱིར་རོ། ། རྟགས་འགལ་ཏེ། ལྷན་ཅིག་ནི་ཐ་དད་ཁོ་ནའི་ཆོས་ཡིན་གྱི དོན་གཅིག་ལ་
ནི་ལྷན་ཅིག་འགལ་བའི་ཕྱིར་ཏེ། བུམ་པ་དང་བུམ་པ་ལྷན་ཅིག་ཅེས་མི་རིགས་པ་བཞིན་ནོ་ཞེ་ན།
སྐྱོན་མེད་དེ། རྟོག་ངོའི་ལྷན་ཅིག་ཙམ་ཡིན་པའི་ཕྱིར་རོ། ། དེ་ལྟར་ཡང་ལྷན་ཅིག་དམིགས་པ་ངེས་
པའི་ཕྱིར། ། སྔོ་དང་དེ་བློ་གཞན་མ་ཡིན། ། ཞེས་གསུངས་པ་ཡིན་ནོ། ། དེ་ལྟར་རྩེ་གཅིག་ཏུ་ཡིད་ལ་
བྱེད་ཅིང་སྒོམ་པའོ། ། དེ་ལྟར་ཡང་མདོར། སེམས་ཙམ་ལ་ནི་བརྟེན་ནས་ནི། ། ཕྱི་རོལ་དོན་ལ་མི་
རྟོག་གོ །ཞེས་གསུངས་པ་ཡིན་ནོ། །
གཉིས་པ་ནི་ཕྱི་རོལ་གྱི་དོན་དུ་མངོན་པར་ཞེན་པ་སྤངས་ཏེ། དེ་ལྟར་ཡང་། བྱང་ཆུབ་
སེམས་དཔས་མཉམ་བཞག་པས། ། ཡིད་ཀྱི་བརྗོད་པ་མ་རྟོགས་པར། ། དོན་ཀུན་རབ་ཏུ་མི་མཐོང་
ངོ་༑ ༑ཞེས་དང་། དེ་ཚེ་དེ་ཡིས་བཟུང་བ་ཡི། ། རྣམ་པར་གཡེང་བ་དེ་སྤོང་འགྱུར། ། དེ་ནས་དེ་ལ་
འཛིན་པ་ཡི། །རྣམ་པར་གཡེང་བ་འབའ་ཞིག་ལུས། །ཞེས་པ་ལྟར་ཡིན་ནོ། །
གསུམ་པ་ལ་ཡང་། དེ་ལྟར་གསུམ་ལས། དང་པོ་ནི། འགྲེལ་པ་འདིར། འཛིན་པ་བདེན་པར་
མེད་དེ། གཟུང་བ་བདེན་པར་མེད་པའི་ཕྱིར་རོ། ། ཁྱབ་སྟེ། འཛིན་པ་ནི་གཟུང་བ་ལ་བལྟོས་ནས་
བཞག་པའི་ཕྱིར། དེ་ཡང་། གཟུང་བ་མེད་ན་དེར་འཛིན་མེད། །ཅེས་པ་ལྟར་ཡིན་ནོ། །
-399-



བརྩེ་ཆེན་འོད་སྣང་ལག
པོད་ཆེན་དྲུག་གི་ཕར་ཕྱིན་འགྲེལ་སྐོར།
གཉིས་པ་ནི་འཛིན་པ་བདེན་པར་མེད་དོ་སྙམ་དུ་རྩེ་གཅིག་ཏུ་ངེས་པར་སེམས་པ་ཡིན་ཏེ
དེ་ཡང་མདོར། ཡིག་གི་ཡིན་ལ་བརྟེན་ནས་སུ། ། སེམས་ཙམ་ལས་ཀྱང་ཤིན་ཏུ་བཟླ། ། ཞེས་
གསུངས་པ་ཡིན་ནོ། ། གསུམ་པ་ནི་འཛིན་པའི་རྣམ་པའི་མཚན་ཉིད་རྣམ་པར་རིག་པ་ཙམ་དེ་ཡང་
བསལ་ཏེ། ཞེན་པ་སྤོང་སྟེ། དེ་ཡང་། འདི་ལྟར་དེའི་མཇུག་ཐོགས་སུ། །འཛིན་པའི་རྣམ་པར་གཡེང་
བ་སྤོང་། །ཞེས་པ་ལྟར་ཡིན་ནོ། །བཞི་པ་ལ་ཡང་དེ་ལྟར་གསུམ་ལས། དང་པོ་ནི། གཉིས་མེད་ཀྱི་ཡེ་
ཤེས་དེ་ཡང་། བདེན་པའི་ངོ་བོ་གཉིས་མེད་དེ། རྟེན་འབྲེལ་ཡིན་པའི་ཕྱིར་རམ། ཡང་དག་པར་
དངོས་པོ་དང་དངོས་པོ་མེད་པ་ལ་སོགས་པ་དང་བྲལ་བའི་ཕྱིར་རོ། ། སྒྱུ་མ་བཞིན་ནོ། ། རིགས་པ་
འདི་དག་ནི་རྒྱས་པར་བརྗོད་ཟིན་པས་དེ་ཉིད་སྒོམ་རིམ་གྱི་སྐབས་སུ་ཤེས་པར་བྱའོ །།
གཉིས་པ་ནི་དེ་ལྟར་བདེན་པའི་ངོ་བོ་བྲལ་བ་ཡིན་ནོ་སྙམ་དུ་རྩེ་གཅིག་ཏུ་མ་ཡེངས་པར་
སྒོམ་པ་ཡིན་ཏེ། སེམས་ཙམ་ལ་ནི་བཟླས་ནས་ཀྱང་། །སྣང་བ་མེད་ལ་ཤིན་ཏུ་བཟླ། །ཞེས་གསུངས་
པ་ཡིན་ནོ། ། གསུམ་པ་ནི་དེ་ལྟར་སྒོམ་པའི་སྟོབས་གྲུབ་པ་ན། མིག་དག་པ་ཁ་ཅིག་ལ་ནོར་བུ་དང་།
དངུལ་ལ་སོགས་པ་གསལ་བར་མཐོང་བའི་ཤེས་པ་བཞིན་དུ་སྒྲོ་སྐུར་གྱི་འཁྲུལ་བའི་མཚན་མ་
མཐའ་དག་སྤངས་པ་རྟེན་འབྲེལ་སྒྱུ་མ་ལྟ་བུའི་བདག་ཉིད་དུ་སྣང་བའི་བློ་སྐྱེས་པ་ན རྣལ་འབྱོར་
པས་ཤེས་བྱའི་སྒྲིབ་པ་ཡང་དག་པར་སྤོང་སྟེ། དེ་ཕྱིར་ཡང་དག་ཡང་དག་མིན། །གང་དག་ཤིན་ཏུ་
སྒོམ་གྱུར་པ། ། སྒོམ་པ་ཡོངས་སུ་རྫོགས་པ་ན། ། དེ་གསལ་མི་རྟོག་བློ་འབྲས་སུ། ། ཞེས་གསུངས་པ་
ཡིན་ནོ། ། །
འདི་ལ་བསལ་ཆ་ཅི་ཡང་མེད། །ཅེས་སོགས་ཀྱི་སྐབས་འདིར། ཁ་ཅིག་རེདན་རེ། སྟོང་ཉིད་
ལ་དེའི་རྟེན་སེམས་ཀྱི་རང་བཞིན་འོད་གསལ་གསལ་བརབྱ་བ་ཅི་ཡང་མེད། བེམ་པོའི་ཆོས་
བཞག་པར་བྱ་བ་ཅུང་ཟད་ཀྱང་མེད། དེ་ལྟ་བུའི་ཡན་ལག་ཉིད་ལ་རང་རིག་གིས་ཡང་དག་པར་
བལྟ་ལ། དེ་མཐོང་ན་རྣམ་པར་གྲོལ་ཞེས་ཟེར་རོ། །དེ་ནི་མ་ཡིན་ཏེ། འོད་གསལ་དེ་ཆོས་ཅན། འོད་
གསལ་ཡིན་ན་རྟེན་དང་བརྟེན་པ་གོ་ལོག་ཅིང་། ཆོས་ཉིད་ཡིན་ན་ཆོས་ཉིད་དང་རྟེན་དང་བརྟེན་
པར་སྐབས་སུ་མི་བབ་པའི་ཕྱིར་དང་། སེམས་ཙམ་པོ་དང་བྲལ་ཙམ་ལ་རང་རིག་གིས་བལྟས་ཀྱང་
Awས་
400-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས་ ༼༣༤
དངོས་འཛིན་སྤོང་བ་མ་ངེས་པའི་ཕྱིར་དང་། འོ་ན་ཇི་ལྟར་ཞེ་ན། གཞི་ནི་རྒྱུད་བླ་ལྟར་ན། སེམས་
ཀྱི་རང་བཞིན་འདི་ལ། དོན་དམ་པར་སྤང་བྱ་སྟེ་བསལ་བར་བྱ་བ་ཅི་ཡང་མེད། གཉེན་པོ་བཞག་
པར་བྱ་བ་ཅུང་ཟད་ཀྱང་མེད་དེ། ཉེས་པ་ནི་ཀུན་རྫོབ་གློ་བུར་བ་ཙམ་ཡིན་པའི་ཕྱིར་དང༌། རང་
བཞིན་གྱི་རྣམ་པར་བྱང་བ་ཡིན་པའི་ཕྱིར་རོ། །ལམ་ནི་དེ་ལྟར་དོན་དམ་པ་བསལ་བཞག་དང་བྲལ་
བའི་ཡང་དག་པའི་དོན་ཉིད་ལ་སྒྲོ་སྐུར་དང་བྲལ་བར་ཡང་དག་པར་བལྟའོ། ། འབྲས་བུ་ནི་ཡང་
དག་པའི་དོན་མཐོང་བ་རྫོགས་ནས་སྒྲིབ་པ་གཉིས་ལས་སེམས་རྣམ་པར་གྲོལ་བར་འགྱུར་རོ་ཞེས་
བྱ་བ་ཡིན་ནོ། །སློབ་དཔོན་ལྟར་ན་སྐྱེ་མར་བལྟའོ། ། །
སྦྱིན་པ་ལ་སོགས་ཞེས་སོགས་ཀྱི་སྐབས་འདིར། མཐོང་ལམ་རྩེ་མོའི་མཚན་ཉིད་ལ་ཁ་ཅིག་
བུན་རེ། བསྡུས་སྒོམ་རབ་ཏུ་གྱུར་པའི་མཐོང་ལམ་གང་ཞིག ། ཕར་ཕྱིན་སོ་དྲུག་གི་རྣམ་པར་སྐྱེས་པ་
ཞེས་ཟེར་རོ། །དེ་ནི་མ་ཡིན་ཏེ། ཚིག་ཟུར་ཕྱི་མ་ལ་རྣམ་བཅད་མེད་པའི་ཕྱིར་དང་། མཐོང་ལམ་གྱི་
ཚོར་བ་ལྟ་བུ་སྦྱིན་པར་འཇོག་པ་སོགས་ལ་ཤེས་བྱེད་མེད་པའི་ཕྱིར་རོ། ། འོ་ན་ཇི་ལྟར་ཞེ་ན།
འཕགས་པ་ལྟར་ན། བསྡུས་སྒོམ་རབ་ཏུ་གྱུར་པའི་མཐོང་ལམ་བཏགས་པ་བ་ཞེས་བྱའོ། ། དེ་ལ་
རབ་གྱུར་གྱིས་ཉན་རང་གི་མཐོང་ལམ་སེལ་བ་ཡིན་གྱི ཐེག་ཆེན་གྱི་མཐོང་ལམ་ལ་བྱེ་བྲག་བྱེད་པ་
ནི་མ་ཡིན་ནོ། ། བཟོད་པ་ཞེས་པ་སློབ་དཔོན་གྱིས་སྡུག་བསྔལ་ཆོས་བཟོད་ལ་བཤད་པ་ནི་ཤས་ཆེ་
བས་དེའི་མིང་གིས་བསྟན་ཞེས་ཟེར་རོ། ། དེ་ནི་མ་ཡིན་ཏེ། སློབ་དཔོན་བཅུ་དྲུག་ཆར་མཐོང་ལམ་
མཚན་ཉིད་བར་འདོད་ན་ཤས་ཆེ་བའི་ཤེས་བྱེད་མེད་པའི་ཕྱིར་དང། མཐོང་ལམ་སྐད་ཅིག་མ་
གཅིག་ཏུ་བསྒྲུབས་ཟིན་པའི་ཕྱིར་རོ། ། གཞན་དག་ཨན་རེ། བཟོད་པ་ནི་ལམ་ལ་རྗེས་བཟོད་དེ།
ཕྱིན་དྲུག་ལམ་བདེན་དུ་གསུངས་པའི་ཕྱིར་དང་། མཐོང་ལམ་རྩེ་མོས་ནི་ཁམས་གོང་གི་གཉེན་པོ་
ཡིན་པའི་ཕྱིར་རོ་ཞེས་འཆད་དོ། ། དེ་ནི་མ་ཡིན་ཏེ། བཅུ་དྲུག་པ་ཆར་ལམ་བདེན་ཡིན་པའི་ཕྱིར་
དང༌། གོང་མའི་གཉེན་པོ་ཙམ་ཡིན་པས་བསྒྲུབས་ན་མ་ངེས་ལ། གོང་མ་ཁོ་ནའི་གཉེན་པོ་ཙམ་
ཡིན་པ་མ་གྲུབ་པའི་ཕྱིར་དང་། འདིར་འཕགས་པས་མཐོང་ལམ་གྱི་བཟོད་པ་སྐྱེས་པ་ན་ཁམས་
གསུམ་གྱིས་བསྡུས་པའི་མཐོང་ལམ་སྤོང་ཞེས་བཤད་པའི་ཕྱིར་དང་། འདིར་ས་བཅུ་ལ་འཛིན་
401-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ནའང་ཁམས་གསུམ་གྱི་གཉེན་པོ་ཉིད་དུ་འདོད་ཅེས་བསྒྲུབས་ཟིན་པའི་ཕྱིར་རོ། །
འོ་ན་ཇི་ལྟར་ཞེ་ན། བཟོད་པ་རྣམས་སྤང་བྱ་སྤོང་བའི་དངོས་གཉེན་དུ་བཞེད་ལ། དེ་ལྟ་ན་
བཟོད་པའི་ངོ་བོ་འབྲས་བུ་མངོན་རྟོགས་སྐད་ཅིག་མ་གཅིག་གིས་བསྡུས་པ་ཞེས་བྱ་བ་ཡིན་ཏེ
ཤཱནྟི་བ་ཡང་འདོད་དོ། ། སློབ་དཔོན་ལྟར་ན། སྔར་གྱི་མཐོང་ལམ་མཚན་ཉིད་པ། སྡུག་བསྔལ་ལ་
ཆོས་བཟོད་ཀྱི་རྫས་གཅིག་ལས་མེད་པས་སྡུག་བསྔལ་ལ་ཆོས་བཟོད་ཀྱིས་བསྡུས་པ་ཞེས་བཤད་
་ལ་
དེ་ནས་སེང་གེ་རྣམ་བསྒྱིངས་པའི། །ཞེས་སོགས་ཀྱི་སྐབས་འདིར། ཡུལ་ཅན་མངོན་རྟོགས་
དཔྱད་པ་དང་། ཡུལ་རྟེན་འབྲེལ་དཔྱད་པའོ། །དང་པོ་ནི། མངོན་རྟོགས་འདི་དག་མཐོང་ལམ་ཡིན་
ནམ་མ་ཡིན། ཡིན་ན་དེ་ལ་དབང་དུ་བྱ་བའི་ཕྱིར་ཞེས་པ་མི་འཐད་དེ། བཤད་མ་ཐག་པའི་མཐོང་
ལམ་དེ་དབང་ཐོབ་པའི་ངོ་བོ་མ་ཡིན་ན། མཐོང་ལམ་རྩེ་མོར་འགལ་ཞིང་། ཡིན་ན་དེ་ལ་དབང་དུ་
བྱ་བའི་ཕྱིར་སྒོམ་མི་དགོས་པ་དང་། མཐོང་ལམ་དེ་ཉིད་ཡང་དང་ཡང་དུ་སྒོམ་པར་བྱེད་པ་ཡིན་ན་
སྔར་མཐོང་ལམ་སྐད་ཅིག་ཏུ་བསྒྲུབས་པ་འགལ་བའི་ཕྱིར་དང་། མཐོང་ལམ་ནི་ངེས་པར་རྟོག་
མེད་ཀྱིས་ཁྱབ་པས་རྟེན་འབྲེལ་ལ་རྟོག་བྱེད་དུ་འགལ་བའི་ཕྱིར་རོ་ཞེ་ན འདི་ལ་ཁ་ཅིག་ཆསན་རེ།
སྣང་བཅས་དང་། སྣང་མེད་དང་། རྣམ་པར་རྟོག་པ་དང་བཅས་པའི་ཡེ་ཤེས་གསུམ་པོ་དེ་དག་ནི་
མཐོང་བའི་ལམ་སྟེ། དང་པོ་ནི་སངས་རྒྱས་ཀྱི་སའི་མི་མཐུན་པའོ། ། གཉིས་པ་ནི་རྣམ་པར་རྟོག་པ་
བརྒྱ་རྩ་བརྒྱད་སྤངས་པའོ། ། གསུམ་པ་ནི་དངོས་པོ་ཀུན་རྫོབ་པའི་རང་བཞིན་ཀུན་རྫོབ་ལ་གོམས་
པར་བྱེད་པའོ། ། དེ་ལྟར་མཐོང་བའི་ལམ་རྣམ་རྟོག་དང་བཅས་པ་ཡིན་མོད་ཀྱི དུས་རིང་ཞིག་ཏུ་
དངོས་པོ་རྣམས་རང་བཞིན་མེད་པར་མོས་པ་བྱས་པའི་དབང་གིས་བརྡ་ལ་བློ་བྱང་བའི་སྐྱེས་བུས་
མེ་ལོང་ལ་སོགས་པའི་ནང་དུ་གཟུགས་བརྙན་མཐོང་བ་ལྟར་མངོན་པར་ཞེན་པ་ཤིན་ཏུ་བསྲབས་
པས། ཁ་ཅིག་གིས་ནི་དོན་དམ་པའི་བདེན་པ་བཞག་ཅིང་ས་དེ་དག་ཏུ་ཉོན་མོངས་པ་ཡང་མི་རྒྱུ་བ་
ཉིད་ཡིན་ནོ་ཞེས་ཟེར་རོ། ། ལ་ལ་ནི་མཐོང་བའི་ལམ་ནི་སྣང་མེད་ཀྱི་མཉམ་བཞག ། སེང་གེ་རྣམ་
བསྒྱིངས་ནི་སྣང་བཅས་ཀྱི་མཉམ་བཞག །རྟོག་བྱེད་ནི་རྗེས་ཐོབ་སྟེ་གསུམ་ག་མཐོང་བའི་ལམ་ཡིན་
-4tj2-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ནོ; ༑ཕྱི་མ་གཉིས་མཐོང་ལམ་མ་ཡིན་ན་སྒོམ་ལམ་ལས་མི་འདའ་བས་སྒོམ་ལམ་དུ་བཤད་པར་
རིགས་པ་དང་། སྒོམ་སྤང་མི་སྤོང་བའི་སྒོམ་ལམ་ཡོད་པར་འགྱུར་བ་དང། ཡང་ན་མཐོང་ལམ་
གྱིས་དྲངས་པའི་ངེས་པས་སྒོམ་སྤང་སྤོང་བར་འགྱུར་བའི་ཕྱིར་རོ་ཞེས་ཟེར་རོ། །དེ་དག་ནི་སྙིང་པོ་
མེད་དེ། ཐེག་ཆེན་འཕགས་པའི་ལམ་ནི་སངས་རྒྱས་ཀྱི་སའི་མི་མཐུན་པ་ཡིན་པ་འགལ་བའི་ཕྱིར་
དང༌། འཕགས་སེང་གི་བཞེད་པ་མཐོང་ལམ་མཉམ་བཞག་སྣང་བཅས་སུ་བསྒྲུབས་ཟིན་པས་དེ་
ཉིད་ཀྱིས་མཐོང་སྤང་སྤངས་པ་ཡིན་པས་སྣང་མེད་ལ་སྦྱོར་བ་ཕྱིན་ཅི་ལོག་པའི་ཕྱིར་དང། རྟོག་པ་
ལ་མཐོང་ལམ་གྱི་སྒྲ་བཤད་འཇུག་པ་ཙམ་ཡང་མེད་པའི་ཕྱིར་དང་། ཕྱི་མ་ནི་མཐོང་ལམ་གྱི་འཁོར་
ཡིན་པས་མཐོང་ལམ་གྱི་མིང་གིས་བཤད་པ་ཙམ་ཡིན་པའི་ཕྱིར་དང། མཐོང་ལམ་གྱི་བྱེད་པ་ཡིན་
པས་སྒོམ་སྤང་སྤོང་བར་མ་ངེས་པའི་ཕྱིར་རོ། ། །
འོ་ན་ཇི་ལྟར་ཞེ་ན། འཕགས་པ་ལྟར་ན། སྔ་མའི་མཐོང་ལམ་ཡང་དབང་ཐོབ་པ་ཡིན་ཡང་
ཁྱད་པར་དུ་དབང་ཐོབ་པའི་བྱ་བ་ཡིན་པའི་ཕྱིར་དང། དམིགས་རྣམ་དེ་ཉིད་ཡང་ཡང་སྒོམ་པ་ལ་
དམིགས་རྣམ་སྔ་མ་ཡིན་པས་མ་ཁྱབ་པའི་ཕྱིར་དང་། རྟོག་པ་ནི་མཐོང་ལམ་གྱི་རྗེས་འབྲང་གི་
འཁོར་ཡིན་པས་མཐོང་ལམ་གྱི་མིང་བཤད་པར་བཞེད་དགོས་ལ། སློབ་དཔོན་ལྟར་། ས་བཅུ་
པའི་སྔ་ཆའི་སྐབས་སུ་མཐོང་སྤང་གི་མིང་ཅན་གྱི་བག་ལ་ཉལ་སྤོང་བྱེད་ཀྱི་ཡེ་ཤེས་དང༌། ཡོན་
ཏན་མངོན་དུ་བྱེད་པའི་ཡེ་ཤེས་དག་ལ་མཐོང་ལམ་ཞེས་བཏགས་པ་ཡིན་པས་ཉེས་པ་མེད་
དོ ༑འོན་ཀྱང་ཁོ་བོ་ཅག་ནི་ལམ་གསུམ་མཚན་ཉིད་པ་ལྟར་ན ཚིགས་བཅད་འདི་སྒོམ་ལམ་ལ་
སྦྱར་ན་ལེགས་པར་སེམས་ཏེ། དེ་ལྟ་ན་རྫས་ཀྱི་ངོ་བོ་མཐོང་ལམ་ལས་མི་འདའ་བའི་ཕྱིར་དང་།
མཐོང་ལམ་གྱིས་དྲངས་པའི་ངེས་ཤེས་ཀྱང་མ་ཡིན་པའི་ཕྱིར་རོ། ། དེ་ལྟར་ནི་ཤཱནྟི་བ་ཡང་འདོད་
གཉིས་པ་ལ་བཞི་སྟེ། མཚན་ཉིད། དབྱེ་བསྡུ། བྱེད་ལས། སྒོམ་རིམ་མོ། ། དང་པོ་ནི། རྐྱེན་
ལས་བྱུང་བ་ཞེས་བྱ་སྟེ། མདོ་ལས་འདི་ཡོད་ན་འདི་འབྱུང་ཞེས་སོགས་དང་། གང་ཞིག་རྐྱེན་ལས་
སྐྱེས་ལ་ཞེས་ལ་སོགས་དང་། ཀུན་བཏུས་ལས་ཀྱང་མཚན་ཉིད་ནི་དབྱེ་བ་མེད་པ་ལ་སོགས་པའི་
403-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
རྐྱེན་ལས་བྱུང་བའི་ཕྱིར་ཞེས་གསུངས་པ་ཡིན་ནོ། །
དབྱེ་བ་ནི་ཡན་ལག་བཅུ་གཉིས་ཏེ། མ་རིག་པ་དང་། འདུ་བྱེད་དང་། རྣམ་ཤེས་དང་། མིང་
གཟུགས་དང་། སྐྱེ་མཆེད་དྲུག་དང་། རེག་པ་དང་། ཚོར་བ་དང་། སྲེད་པ་དང་། ལེན་པ་དང་། སྲིད་
པ་དང་། སྐྱེ་བ་དང་། རྒ་ཤིའོ། ། བསྡུ་བ་ལ་རྒྱུ་འབྲས་ཀྱིས་བསྡུ་བ་ནི། འཕེན་པ་དང་། འཕངས་པ་
ནི༔ འགྲུབ་པ་དང་། གྲུབ་པའི་ཡན་ལག་གོ །དང་པོ་ནི་མ་རིག་པ་ལ་སོགས་པ་གསུམ་མོ། །གཉིས་
པ་ནི་མིང་གཟུགས་སོགས་བཞིའོ། ། གསུམ་པ་ནི་སྲེད་པ་སོགས་གསུམ་མོ། ། བཞི་པ་ནི་སྐྱེ་བ་དང་
།
རྒ་ཤིའོ། ། ཉོན་མོངས་ཀྱི་བསྡུ་བ་ནི། མ་རིག་པ་དང་། སྲེད་ལེན་ཉོན་མོངས་པའི་ཀུན་ནས་ཉོན་
མོངས་པར་བསྡུའོ། །འདུ་བྱེད་དང་། རྣམ་ཤེས་དང་། སྲིད་པ་ནི་ལས་ཀྱི་ཀུན་ནས་ཉོན་མོངས་པར་
བསྡུའོ། ། ལྷག་མ་རྣམས་ནི་ཚེའི་ཀུན་ནས་ཉོན་མོངས་པར་བསྡུའོ། ། བྱེད་ལས་ནི་ཇི་བཞིན་མཐོང་
བ་ལ་སྒྲིབ་པར་བྱེད། རྣམ་ཤེས་ལ་སྐྱེ་བའི་ས་བོན་འདེབས་པར་བྱེད སྐྱེ་གནས་སུ་ཁྲིད་པར་བྱེད།
ལུས་ལེན་པར་བྱེད། དབང་པོ་རྫོགས་པར་བྱེད། ཡུལ་ལ་ལོངས་སྤྱོད་པར་བྱེད། རྣམ་སྨིན་ལ་
ལོངས་སྤྱོད་པར་བྱེད། སྐྱེ་བ་འདྲེན་པར་བྱེད། ཁམས་སོ་སོ་ལ་སྦྱོར་བར་བྱེད། ཡང་སྲིད་པར་
མངོན་དུ་བྱེད། མིང་གཟུགས་སོགས་ཀྱི་རིམ་པ་གྲུབ་པར་བྱེད། ན་ཚོད་སྲོག་འཇིག་པ་ལ་སྦྱོར་
བར་བྱེད་པ་དང་། ཡན་ལག་སྔ་མ་སྔ་མས་ཕྱི་མ་ཕྱི་མའི་རྐྱེན་བྱེད་པའོ། ། སྒོམ་རིམ་ལ་སྐྱེ་བ་
འགགས་པས་རྒ་ཤི་འགག་ཅེས་སོགས་ཀུན་ནས་ཉོན་མོངས་ལུགས་ལྡོག་གི་སྒོམ་རིམ་ལ་སྦྱོར་བ་
ནི་སྙིང་པོ་མེད་དེ། དེ་ལྟ་ན་གང་དུ་ཡང་རྣམ་བྱང་གི་ལུགས་ལྡོག་བཤད་མི་ནུས་པར་འགྱུར་བའི་
ཕྱིར་རོ། །དེས་ན་སྙེ་མ་ཆུང་བར་བལྟའོ། །
སྒོམ་ལམ་རྩེ་སྦྱོར་གྱི་སྐབས་འདིར། མཚན་ཉིད་ནི། ཁ་ཅིག་གྲགསན་རེ། བསྡུས་སྒོམ་རབ་ཏུ་
གྱུར་པའི་སྒོམ་གང་ཞིག ། མཐར་གནས་ཀྱི་སྙོམས་འཇུག་དགུ་ལ་བརྟེན་ནས་མཐོང་བ་གོམས་པ་
ལ་དབང་ཐོབ་པ་ཞེས་ཟེར་རོ། ། དེ་ནི་མི་འཐད་དེ། འཕགས་པ་ལྟར་ན། སྒོམ་ཐམས་ཅད་སྒོམ་
ལམ་རྩེ་སྦྱོར་ཡིན་པས་ཚིག་ཟུར་ཕྱི་མ་ཁྱབ་ཆུང་བའི་ཕྱིར་དང་། སློབ་དཔོན་ལྟར་ན། ཕྱི་མ་ལ་
རྣམ་བཅད་མེད་པའི་ཕྱིར་རོ། །
404-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
འོ་ན་ཇི་ལྟར་ཞེ་ན། འཕགས་པ་ལྟར་ན། བསྡུས་སྒོམ་རབ་ཏུ་གྱུར་པའི་སྒོམ་ཞེས་བྱ་ལ།
སློབ་དཔོན་ལྟར་ན། བསྡུས་སྒོམ་རབ་ཏུ་གྱུར་པ་ཙམ་གྱི་སྒོམ་ལམ་འདིར་བསྟན་གྱི་བཏགས་པ་བ་
ཞེས་བྱ་སྟེ། དེ་ལ་རྣམ་བཅད་ནི་མཐོང་ལམ་གྱི་སྐབས་སུ་བཤད་པ་ལྟར་ཁོང་དུ་ཆུད་པར་
བྱའོ། ། ཐོད་རྒལ་གྱི་སྐབས་འདིར། བཤད་བྱའི་མདོ་ནི། མཐར་གནས་ཀྱི་སྙོམས་འཇུག་ལ་ཡར་
འགྲོ་མར་འོང་གི་སེང་གེ་རྣམ་བསྒྱིངས་ཕྲུགས་གཉིས་དང་། གང་ཡང་མ་སྤེལ་བའི་ཡར་འགྲོ་གཅིག་
དང༌
། ཡར་འགྲོ་འགོག་པ་སྤེལ་བ་གཅིག་དང༌
། མར་འོང་འདོད་པ་སྤེལ་བ་གཅིག་སྟེ་ལྔ་མདོ་ལས་
གསུངས་སོ། ། །
འཆད་བྱེད་ཀྱི་སྟོབས་ལ་གཞན་ལུགས་བརྗོད་པ་དང་། རང་ལུགས་བཞག་པ་དང་། ཀླན་
ཀ་སྤང་བའོ། ། དང་པོ་ལ་འཕགས་པ་དང་
། དག་ལྡན་དང་། སློབ་དཔོན་གྱི་ལུགས་སོ། ། དང་པོ་ལ་
ཁ་ཅིག་སྔ་གྲགསན་རེ། སྦྱོར་བ་སེང་གེ་རྣམ་བསྒྱིངས་ནི་འགོག་པ་དང་བཅས་པའི་སྙོམས་འཇུག་དགུ་
ལ་ཡར་འགྲོ་མར་འོང་བྱེད་པ་སྟེ། གྲོལ་སྡེ་གཉིས་ཀྱིས་འདིར་སྔོན་འགྲོའི་མདོ་དྲངས་པས། གཞུང་
འདིས་སྔོན་འགྲོ་སེང་གེ་རྣམ་བསྒྱིངས་བསྟན། དངོས་གཞི་ཐོད་རྒལ་ལ་སོང་བ་གཉིས་དང་།
འོངས་པ་གཅིག་སྟེ་གསུམ་གྱིས་སོང་བ་དང་པོ་ནི་སྙོམས་འཇུག་དགུའི་བར་དུ་གང་ཡང་མ་སྤེལ་
བར་ཡར་འགྲོ་བ་སྟེ། རྣམ་པ་གཉིས་སུ་སོང་བའི་དང་པོའོ། །སོང་བ་གཉིས་ནི་སྙོམས་འཇུག་དགུའི་
བར་དུ་འགོག་པ་སྤེལ་ནས་ཡར་འགྲོ་བ་སྟེ། དེ་ནས་སྲིད་རྩེར་ནུར་ནས་འདོད་སེམས་མཚམས་སུ་
འཇོག་གོ ། འོང་བ་གཅིག་ནི། སྙོམས་འཇུག་དགུའི་བར་དུ་འདོད་སེམས་སྤེལ་ནས་མར་འོངས་པ་
སྟེ༑ དེ་ཡང་། བརྒྱད་དང་བདུན་དྲུག་ལྔ་དང་བཞི་དང་། ། གསུམ་དང་གཉིས་དང་གཅིག་རྒལ་
ནས། ། འགོག་པའི་བར་དུ་མི་འདྲར་འགྲོ། ། ཞེས་བཏོན་ནས་ཐོད་རྒལ་མས་ལྡོག་ཏུ་མཛད་པ་ཡིན་
ནོ་ཞེས་ཟེར་རོ། །དེ་ནི་འཕགས་པའི་ལུགས་མ་ཡིན་ཏེ། ཉི་སྣང་ལས། དེ་ནས་སེང་གེ་རྣམ་བསྒྱིངས་
པའི། ཏིང་ངེ་འཛིན་ལ་སྙོམས་པར་བཞུགས་ཏེ། རྟེན་ཅིང་འབྲེལ་བར་འབྱུང་བ་ལ་སོ་སོར་རྟོག་
པའི་རྗེས་ལ། མཐར་གྱིས་གནས་པའི་སྙོམས་འཇུག་དགུ་དང་། མཉམ་པར་མ་བཞག་པའི་སེམས་
ཀྱིས་ལུགས་དང་མཐུན་པ་དང༌། ལུགས་དང་མི་མཐུན་པར་གཅིག་ནས་དགུའི་བར་དུ་ཐོད་རྒལ་
405.



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
དུ་སྙོམས་པར་འཇུག་པ་མངོན་དུ་བྱེད་པས་ཇི་ལྟར་འདོད་པ་བཞིན་དུ་དབང་ཐོབ་པར་གསུངས་
པ་ཡིན་ནོ་ཞེས་འབྱུང་བའི་ཕྱིར་དང་། རྣམ་པ་གཉིས་སུ་ཞེས་བྱ་བ་ནི་ལུགས་དང་མཐུན་པ་དང་།
ལུགས་དང་མི་མཐུན་པའོ་ཞེས་འབྱུང་བའི་ཕྱིར་རོ། ། དེ་ལྟར་ན་གཞུང་འདིས་སྔོན་འགྲོ་སེང་རྣམ་
བསྒྱིངས་བསྟན་པ་མ་ཡིན་ཏེ། དེ་ནི་གཞུང་སྔ་མས་མཚོན་ནོ་ཞེས་བསྟན་པའི་ཕྱིར་སོ་སོར་རྟོག་
པའི་རྗེས་ལ་ཞེས་པའི་བར་སྨོས་པའི་ཕྱིར་རོ། ། དེ་རྗེས་ནས་སེང་གེ་རྣམ་བསྒྱིངས་དངོས་སུ་བསྟན་
པ་ཡང་མ་ཡིན་ཏེ། སྙོམས་འཇུག་དགུ་དང་འདོད་སེམས་ཀྱི་ཡར་འགྲོའི་རྒལ་བ་དང་མར་འགྲོའི་
རྒལ་བ་ཙམ་ཞིག་བསྟན་པའི་ཕྱིར་རོ། ། རྣམ་པ་གཉིས་ཞེས་བྱ་བས་སོང་བ་གཉིས་ཞེས་བྱ་བས་
སོང་བ་གཉིས་འཛིན་པ་ཡང་མི་རིགས་ཏེ། ཡར་སོང་གཉིས་ལ་ལུགས་མཐུན་དང་། ལུགས་མི་
མཐུན་ཞེས་བྱ་མི་བྱ་བའི་ཕྱིར་རོ། ། ཁྱེད་རང་ལྟར་ན། སྔོན་འགྲོ་གཞུང་ཚིག་གིས་དངོས་སུ་ཟིན་
ནུས་པ་མ་ཡིན་ཏེ། སྙོམས་འཇུག་དགུར་ཡར་སོང་གཉིས་དང་མར་སོང་ནས་ཞེས་འཆད་པས་དེ་
ལས་གཞན་པའི་ཡི་གེའི་དོན་མི་སྣང་བའི་ཕྱིར་རོ། །
འོ་ན་ཇི་ལྟར་ཞེ་ན། སྔོན་འགྲོ་སེང་གེ་རྣམས་བསྒྱིངས་ནི་འདིར་མདོ་ན་དངོས་སུ་ཡོད་ཀྱང་།
བསྟན་བཅོས་སུ་ཟོར་ཡང་བར་བྱ་བའི་ཕྱིར་གཞུང་ལས་མཚོན་ཏེ་བསྟན་པ་ཡིན་ནོ། ། དངོས་གཞི་
ཐོད་རྒལ་ལ་ཡང་
། གང་ཡང་མ་སྤེལ་བའི་ཡར་འགྲོ་གཅིག་ནི། དངོས་གཞིའི་ལམ་སྦྱོང་ཙམ་དུ་
ཟད་ཀྱི། ཐོད་རྒལ་དངོས་མ་ཡིན་ནོ་ཞེས་ཤེས་པར་བྱ་བའི་ཕྱིར་བསྟན་བཅོས་སུ་དངོས་སུ་མ་
བཤད་དོ། ། སྙོམས་འཇུག་དགུར་ལུགས་དང་མཐུན་པར་རྒལ་ཏེ་སོང་བ་མི དང་པོར་བསམ་
གཏན་དང་པོ། དེ་ནས་འགོག་པ་དང་། དེ་ནས་འགོག་པ་བཅས་པའི་གཅིག་བསམ་གཏན་དང་པོ་
རྒལ་ཏེ་གཉིས་པ། དེ་ནས་འགོག་པ་དང་བཅས་པའི་གཉིས་རྒལ་ཏེ་གསུམ་པ། དེ་ནས་འགོག་པ།
དེ་ནས་འགོག་པ་དང་བཅས་པའི་གསུམ་རྒལ་ཏེ་བཞི་པ། དེ་ནས་འགོག་པ། དེ་ནས་འགོག་པ་དང་
བཅས་པའི་བཞི་རྒལ་ཏེ་ལྔ་པ། དེ་ནས་འགོག་པ། དེ་ནས་འགོག་པ་དང་བཅས་པའི་ལྔ་རྒལ་ཏེ་
དྲུག་པ། དེ་ནས་འགོག་པ། དེ་ནས་འགོག་པ་དང་བཅས་པའི་དྲུག་རྒལ་ཏེ་བདུན་པ། དེ་ནས་
འགོག་པ། དེ་ནས་འགོག་པ་དང་བཅས་པའི་བདུན་རྒལ་ཏེ་སྲིད་རྩེ དེ་ནས་འགོག་པ། དེ་ནས་
-406-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
འགོག་པ་དང་བཅས་པའི་བརྒྱད་རྒལ་ཏེ་སླར་ཡང་སྲིད་རྩེ། དེ་ནས་འདོད་སེམས་མཚམས་སུ་
བཞག་གོ ། དེ་དག་ནི་སྙོམས་འཇུག་དང་གྲངས་རྣམས་ལུགས་དང་མཐུན་པར་སོང་བས་ལུགས་
མཐུན་ཞེས་བྱའོ། ། །
སྙོམས་འཇུག་དགུར་ལུགས་དང་མི་མཐུན་པར་རྒལ་ཏེ་འོང་བ་ནི། མཚམས་ཀྱི་འདོད་
སེམས་ལས་བརྒྱད་རྒལ་ཏེ་འགོག་པ། དེ་ནས་འདོད་སེམས། དེ་བཞིན་དུ་གཅིག་རྒལ་ཏེ་བསམ་
གཏན་གཉིས་པ། དེ་ནས་འདོད་སེམས། དེ་ནས་བསམ་གཏན་དང་པོ་ལ་སྟེ་རྒལ་བ་མེད་ཅིང་། དེ་
ནས་འདོད་སེམས་ཞེས་པའི་བར་དུ་སྦྱར་བར་བྱ་སྟེ དེ་དག་ནི་སྙོམས་འཇུག་དང་གྲངས་རྣམས་
ལུགས་དང་མི་མཐུན་པར་འོང་བས་ལུགས་མི་མཐུན་ཞེས་བྱའོ། ། དེའི་ཕྱིར་གཞུང་དོན་ནི། ཐོད་
རྒལ་དུ་སྙོམས་པར་འཇུག་གོ ། འཇུག་པ་གང་ན། འགོག་པ་དང་བཅས་པའི་སྙོམས་འཇུག་དགུར་
རོ༑ ༑རྒལ་ཚུལ་ཇི་ལྟར་ན། ལུགས་མཐུན་དུ་སོང་བ་དང་། ལུགས་མི་མཐུན་དུ་འོངས་ནས་
སོ༑ ༑རྒལ་མཚམས་གང་ན། མཉམ་བཞག་མིན་པའི་མཚམས་གཟུང་སྟེ། བརྒལ་བྱ་གང་རྒལ་ན།
གཅིག་དང་གཉིས་གསུམ་ཞེས་སོགས་ཏེ། དེ་ལྟར་ན་རྩ་བས་ཐོད་རྒལ་ཉིད་དངོས་སུ་བསྡུས་ཀྱི་
སྔོན་འགྲོ་དག་ནི་མ་བསྡུས་པ་ཡིན་ནོ། ། ཁ་ཅིག་ན་རེ། སྲིད་རྩེའི་ནུས་བཅུད་ཆུང་མི་འཐད་དེ།
ཡར་འགྲོ་གནས་བཅུ་དྲུག། མཚམས་ཀྱི་འདོད་སེམས། མར་འོང་གནས་བཅོ་བརྒྱད་པོ་འདི་ཙམ་
སྤེལ་ཏེ་བསྒོམས་པས་སྙོམས་འཇུག་ལ་དགའ་མགུར་དབང་ཐོབ་པས་ནུས་བཅུད་ལ་དགོས་པ་
མེད་པའི་ཕྱིར་རོ་ཞེས་ཟེར་རོ། ། དེ་ནི་མ་ཡིན་ཏེ། ཁྲི་བརྒྱད་སྟོང་པ་ནས། སྲིད་རྩེའི་ནུས་བཅུད་
བཤད་པའི་ཕྱིར་དང་། སྲིད་རྩེའི་མཇུག་གི་འགོག་པ་དེ་ནི་སེམས་ཞི་བ་བར་མ་ཆད་སྔོན་དུ་སོང་
བས་འགོག་པ་གནས་པས་ཆེས་ཞི་བ་ཡིན་པའི་ཕྱིར་ཐོད་རྒལ་བ་དང་པོ་དག་གིས་ཆེས་ཞི་བ་དེ་
ལས་འདོད་སེམས་སུ་ལྡང་བར་མི་ནུས་པས་ཁྲི་བརྒྱད་སྟོང་པར་སྲིད་རྩེའི་ནུས་བཅུད་བཤད་ལ།
ཡང་ཡང་གོམས་གོམས་པ་རྣམས་ཀྱི་ནུས་བཅུད་མེད་པར་ཡང་ལྡང་ནུས་པས་འབུམ་ལ་སོགས་
པར་ནུས་བཅུད་མ་བཤད་པའི་ཕྱིར་རོ། ། འོན་ཀྱང་འཕགས་པའི་ལུགས་དེ་ཡང་འགྲིག་པར་ནི་མ་
མཐོང་སྟེ། རྣམ་པ་གཉིས་སུ་སོང་འོངས་ནས། ། ཞེས་པས་སྔོན་འགྲོ་བསྟན་ནས། མི་འདྲར་འགྲོ་
4tj7-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
ཞེས་པས་ཡར་འགྲོ་མར་འགྲོའི་དངོས་གཞི་བསྟན་པ་ལ་སྦྱོར་ན། མི་འདྲར་འགྲོ་བའི་འགྲོ་ཚུལ་
རྣམས་བདེ་བླག་ཏུ་རྟོགས་པས་ཤིན་ཏུ་འགྲིག་པར་མ་མཐོང་བའི་ཕྱིར་དང་། འགོག་སྤེལ་ཡར་
འགྲོ་འདི་ཡང་བསམ་གཏན་དང་པོ་ནས་གཉིས་སོགས་རིམ་པ་བཞིན་མ་ཆད་པར་འགྲོ་བས། ཐོད་
རྒ་གྱི་དོན་དུ་བཤད་དུ་མེད་པའི་ཕྱིར་རོ། ། །
དག་ལྡན་གྱི་ལུགས་ནི། ཕལ་ཆེར་འཕགས་པ་འདྲ་བ་ལ། སྲིད་རྩེ་ནུས་བཅུད་ཀྱི་རྗེས་སུ་
འགོག་པ་ལ་ཞུགས་ནས་འདོད་སེམས་སུ་འཇོག་པར་བཤད་དེ སྙོམས་འཇུག་དགུ་ཆར་གྱི་བར་
དུ་འགོག་པ་སྤེལ་ནས་ཡར་འགྲོ་མར་འགྲོ་གཉིས་ཀར་གནས་བཅོ་བརྒྱད་བཅོ་བརྒྱད་དུ་འདོད་པ་
ཡིན་ནོ། ། འདིར་ཁ་ཅིག་དག་ལྡན་ལས། སེང་གེ་རྣམ་བསྒྱིངས་རྩ་བས་དངོས་སུ་མ་བསྡུས་པར་
བཤད་པ་དམིགས་ཀྱིས་བཀར་ནས་འགོག་པ་ནི་གྱི་ན་སྟེ། འཕགས་པའང་དེ་ལྟར་བཞེད་པར་
བསྒྲུབས་ཟིན་པའི་ཕྱིར་རོ། ། –
འོན་ཀྱང་འགོག་པ་ལ་འགོག་པ་སྤེལ་བར་འདོད་པ་ནི་མི་འཐད་དེ། དགོས་པ་མེད་པའི་
ཕྱིར་དང་། འདོད་སེམས་ལ་འདོད་སེམས་སྤེལ་དགོས་པར་ཡང་མཚུངས་པའི་ཕྱིར་རོ། ། སློབ་
དཔོན་གྱི་ལུགས་ནི་ཁ་ཅིག་ན་རེ། སེང་གེ་རྣམ་བསྒྱིངས་ཀྱིས་ཡར་སོང་ནས་མར་འོངས་ཏེ། དངོས་
གཞི་ལའང་དེ་ལྟར་སོང་ཞིང་འོངས་ནས་འགོག་སྤེལ་ཡར་འགྲོ་དང། འདོད་སྤེལ་མར་འོང་བྱས་
ཏེ༑ དེ་ལྟར་གཅིག་དང་གཉིས་ལ་སོགས་པ་བོར་ནས་ཐོད་རྒལ་གྱི་ཡུལ་འདོད་སེམས་ནས་འགོག་
པ་ལ་སྙོམས་པར་འཇུག་པ་ལ་ཐུག་པའི་བར་དུ་དཀྱུས་མ་དང་མི་འདྲ་བའི་སྒོ་ནས་འགྲོ་བས་ཐོད་
རྒལ་ཡིན་ནོ་ཞེས་བྱའོ། ། དེ་ལ་ཡང་རྒལ་ཐོད་གྱི་དོན་བཤད་དུ་མེད་པས་བོར་ཐོད་དུ་བྱ་སྟེ རྒལ་
ཐོད་ནི་མས་ལྡོག་མིན་པ་ལ་བཤད་མི་ནུས་པའི་ཕྱིར་རོ་ཞེས་ཟེར་རོ། ། གཞན་དག་ནི་དངོས་གཞི་
ལ་གང་ཡང་མ་སྤེལ་བའི་མར་འོང་མདོ་ན་མེད་པས་འགོག་པ་བཏང་ནས་བསམ་གཏན་དང་པོ་ལ་
ཕྱིར་མངོན་དུ་ཕྱོགས་པ་ཙམ་ནི་ལུགས་མི་མཐུན་དུ་འོངས་པའོ་ཞེས་འཆད་དོ། །དེ་དག་ནི་སྙིང་པོ་
མེད་དེ། རྣམ་པ་གཉིས་སུ་སོང་འོངས་ཞེས་པས་འགྲེལ་པ་འདི་ལྟར་ན་སོང་འོངས་ལན་བཞི་སྟོན་
ན༑ སྙོམས་འཇུག་དགུར་འོངས་ཞེས་སྦྱར་བྱ་ཡིན་པས་དངོས་གཞི་ལ་གང་ཡང་མ་སྤེལ་བའི་མར་
408-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
འོང་ཐོབ་པར་འགྱུར་བ་དང་། མདོ་ན་མེད་ཀྱང་དོན་གྱིས་ཐོབ་ན་འགལ་བ་མེད་པས་སྦྱོར་བ་ཡིན་
ན༔ འགོག་སྤེལ་ལ་ཡང་ཡར་འགྲོ་གཉིས་དང། འདོད་སྤེལ་ལ་ཡང་དེ་ལྟར་མཚུངས་པའི་ཕྱིར་
རོ༑ ༑འདོད་པ་ནས་འགོག་པ་ལ་ཞུགས་པ་ནི་སློབ་དཔོན་ལྟར་ན། བརྒྱད་རྒལ་ཡིན་ལ། འགོག་པ་
བོར་ནས། འདོད་པ་ལས་སྲིད་རྩེ་ལ་ཞུགས་པ་ནི་གཅིག་བོར་དང་བདུན་རྒལ་གཞི་མཐུན་པ་
སོགས་ཡིན་པས་སློབ་དཔོན་ལ་ཐོད་རྒལ་གྱི་དོན་བཤད་དུ་མེད་ན འཕགས་པ་ལའང་མེད་པར་
མཚུངས་པའི་ཕྱིར་དང་། ཐོད་རྒལ་སྙོམས་འཇུག་འཆད་དགོས་པ་ལ་ཐོད་རྒལ་གྱི་དོན་བཤད་དུ་
མེད་པའི་སྙོམས་འཇུག་ཙམ་བཤད་པ་ནི་ཤིན་ཏུ་མི་འཐད་པས། གཞུང་གི་དངོས་བསྟན་ལ་སློབ་
དཔོན་གྱི་འགྲིག་གོ་ཞེས་བྱ་བ་ཡང་འགལ་བའི་ཁུར་ཡིན་པའི་ཕྱིར་རོ། ། ཁ་ཅིག་ཀུན་རེ། རྩ་བའི་
རྐང་པ་དང་པོ་གཉིས་ཀྱིས་སེང་གེ་རྣམ་བསྒྱིངས་ཕྲུགས་གཉིས་དང་། ལྷག་མ་རྣམས་ཀྱིས་འདོད་
སྤེལ་མར་འགྲོ་གཅིག་བསྡུས་ཀྱི། གཞན་རྣམས་མཚོན་པ་ཡིན་ལ། འགྲེལ་པ་ལྟར་ན་དངོས་གཞིའི་
སོང་བ་དང་པོ་མ་བསྡུས་པ་ཡིན་ལ། གཞན་རྣམས་བསྡུས་སོ་ཞེས་ཟེར་རོ། ། དེ་ནི་མ་ཡིན་ཏེ། མི་
འདྲར་འགྲོ་ཞེས་པས། འདོད་སྤེལ་མར་གྱི་འགྲོ་ཚུལ་འགྲོ་ཚུལ་གཞན་དང་མི་འདྲ་བར་བསྟན་ལ།
འགྲོ་ཚུལ་གཞན་ནི་འགོག་སྤེལ་ཡར་གྱི་འགྲོ་ཚུལ་ཡིན་པའི་ཕྱིར་རོ། །
འོ་ན་ཇི་ལྟར་ཞེ་ན། སྦྱོར་བ་སེང་གེ་རྣམ་བསྒྱིངས་ནི་སྙོམས་འཇུག་དགུར་གང་ཡང་མ་སྤེལ་
བར་ཡར་སོང་ཞིང་མར་འོང་བ་སྟེ། དེའི་དོན་ནི་འདིར་སྨོས་པའི་བྱང་ཆུབ་སེམས་དཔའ་རྣམས་
བསམ་གཏན་དང་པོ་ནས་གཟུང་སྟེ་འགོག་པའི་བར་དུ་སོང་ནས་དེའི་འོག་ཏུ་འགོག་པ་ནས་
གཟུང་སྟེ་བསམ་གཏན་དང་པོའི་བར་དུ་འོངས་ཏེ། ཚུལ་དེ་ལྟར་ལུགས་དང་མཐུན་པས་སྙོམས་
འཇུག་དགུ་ལ་ཡར་སོང་ཞིང་། ལུགས་དང་མི་མཐུན་པས་སྙོམས་འཇུག་དགུ་ལ་མར་འོངས་ནས་
ཞེས་ཏེ། འགོག་དང་བཅས་པའི་སྙོམས་འཇུག་དགུར། །རྣམ་པ་གཉིས་སུ་སོང་འོངས་ནས། ། ཞེས་
བྱ་བའི་འགྲེལ་པའོ། ། །
དངོས་གཞི་ཐོད་རྒལ་ནི། ཐོད་རྒལ་དུ་སྙོམས་པར་འཇུག་པ་ཡིན་ནོ།། ཚུལ་ཇི་ལྟར་ན།
འདོད་སེམས་སུ་བཞག་ནས་སྙོམས་པར་འཇུག་པ་ཡིན་ནོ། ། གང་གི་མཚམས་སུ་བཞག་ན། མི་
49-



བརྩེ་ཆེན་འོད་སྣང་ལ་
པོ ད་ཆེན་དྲུག་གི་ཕར་ཕྱིན་འགྲེལ་སྐོར་
འདྲ་བར་འགྲོ་བའི་མཚམས་སུའོ། ། དེ་ལ་མི་འདྲ་བར་འགྲོ་བ་དང་པོ་ནི། འགོག་སྤེལ་ཡར་
འགྲོའོ། ། གཉིས་པ་ནི་འདོད་སྤེལ་མར་འགྲོའོ། ། དེའི་དོན་ནི་ཡང་བསམ་བསྟན་དང་པོ་ལ་ཞུགས་
ཏེ༑ དེ་ལས་ལངས་ནས་འགོག་པ་ལའོ། །དེ་བཞིན་དུ་སྲིད་རྩེའི་བར་ལས་རེ་རེའི་མཇུག་ཏུ་འགོག་
པ་ལ་སྙོམས་པར་ཞུགས་ཏེ་དེ་ལས་ལངས་ནས་འགོག་པ་དེ་མ་ཐག་པའི་སྙོམས་འཇུག་སྲིད་རྩེ་ལ་
ཞུགས་ཏེ། འདོད་སེམས་མཚམས་ཀྱི་ངོ་བོར་བཞག་ནས་ཉན་རངལ་མེད་པའི་བྱང་སེམས་ཀྱི་ཞི་
ལྷག་ཁྱད་པར་ཅན་གྱི་ཐབས་མཁས་པའི་སྟོབས་ཀྱིས་སྲིད་རྩེ་ལས་ལངས་ཏེ་མཉམ་པར་མ་
བཞག་པ་དེ་ལྟ་བུ་མངོན་དུ་བྱས་ནས་དེ་ནས་བརྒྱད་རྒལ་ཏེ་འགོག་པ་ལ་འཇུག་གོ དེ་ནས་འདོད་
སེམས་ལའོ། ། དེའི་འོག་ཏུ་འགོག་པ་བོར་ནས་བདུན་རྒལ་ཏེ་སྲིད་རྩེའི་སྐྱེ་མཆེད་ལའོ ། དེ་ནས་
འདོད་སེམས་ལའོ། ། དེ་བཞིན་དུ་བརྒྱད་ཀྱི་བར་དུ་བོར་ནས་བསམ་གཏན་དང་པོ་ལའོ། ། དེ་ནས་
འདོད་སེམས་ལའོ། ། དེ་ལྟར་གཅིག་ལ་སོགས་པ་བོར་ནས་སྙོམས་འཇུག་དགུར་སྔར་ལས་མི་འདྲ་
བར་འགྲོའོ། ། འོ་ན་འགོག་པ་ལ་ཐུག་པའི་བར་དུ་འགྲོ་ཞེས་ཇི་ལྟར་རིགས་ཏེ དང་པོའི་བར་དུ་མི་
འདྲར་འོང་ཞེས་བཤད་པའི་ཕྱིར་རོ། ། དེ་ནས་འགོག་པའི་བར་དུ་མི་འདྲ་བར་འགྲོ་ཞེས་པ་ནི་
འདོད་སྤེལ་ཡར་འགྲོ་གཅིག་བསྟན་པ་ཡིན་ནོ་ཞེ་ན། དེ་ནི་མ་ཡིན་ཏེ། དེ་ལྟར་འགོག་སྤེལ་གྱི་
སྐབས་སུ་འབྱུང་བ་ལྟར་ཡང་གཅིག་ལ་སོགས་པ་ཞེས་བོར་ནས་འབྱུང་ཞེས་འབྱུང་བར་རིགས་
ཀྱི༑ དེ་ལྟར་ཞེས་སོགས་དོན་བསྡུའི་ཚིག་འབྱུང་ བར་མི་རིགས་པའི་ཕྱིར་དང་། སྙོམས་འཇུག་སྔ་
མ་ལ་ཞུགས་པ་བཏང་ནས་ཕྱི་མར་འཕོས་པས་བོར་ཐོད་དུ་འགྲོ་ན་ཧ་ཅང་ཐལ་བའི་ཕྱིར་་་་་་་
རོ༑ ༑འོན་ཀྱང་སློབ་དཔོན་གྱི་ལུགས་འདི་ཡང་རིགས་པར་མ་མཐོང་སྟེ འགོག་སྤེལ་བོར་ཐོད་
དང་། འདོད་སྤེལ་རྒལ་ཐོད་ཡིན་པ་ལ། ཕྱི་མ་ལ་བོར་བའི་རྣམ་གཞག་གཙོ་བོར་མཛད་པའི་ཕྱིར་
རོ༑ ༑
རང་ལུགས་ནི། འགོག་དང་བཅས་པའི་སྙོམས་འཇུག་དགུར། ། རྣམ་པ་གཉིས་སུ་སོང་
འོངས་ནས། ། བརྒྱད་དང་བདུན་དྲུག་ལྔ་དང་བཞི། ། གསུམ་དང་གཉིས་དང་གཅིག་བརྒལ་
ནས། །འགོག་པའི་བར་དུ་མི་འདྲར་འགྲོ། །འདོད་པར་རྟོགས་པའི་རྣམ་པར་ཤེས། །མཉམ་བཞག་
41(0-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མིན་པས་མཚམས་བཟུང་སྟེ། །ཐོད་རྒལ་དུ་ནི་སྙོམས་འཇུག་པ། །ཞེས་བཏོན་ནས། སྦྱོར་བ་ནི་སློབ་
དཔོན་དང་འདྲའོ། ། དངོས་གཞི་ནི། ཡར་འགྲོ་བོར་ཐོད་དང་མར་འགྲོ་རྒལ་ཐོད་གཙོ་བ་ཡིན་ཏེ
འགོག་པ་ལས་བསམ་གཏན་དང་པོ་ལ་ཞུགས་པ་ནི་མཐོ་བ་བརྒྱད་བོར་ནས་དམའ་བ་ལ་ཞུགས་
པ་ཡིན་པས་བརྒྱད་བོར། འགོག་པ་ལས་བསམ་གཏན་གཉིས་པ་ལ་ཞུགས་པ་ནི་བདུན་བོར། དེ་
བཞིན་དུ་སྦྱར་ཏེ་འགོག་པ་ལས་ཅི་ཡང་མེད་པ་ལ་ཞུགས་པ་ནི་གཅིག་བོར། འགོག་པ་ལས་སྲིད་
རྩེ་ལ་ཞུགས་པ་ནི་མཆོག་བོར་ཙམ་ཡིན་པའི་ཕྱིར་དང། འདོད་པ་ལས་འགོག་པ་ལ་ཞུགས་པ་ནི་
བརྒྱད་རྒལ། འདོད་པ་ལས་སྲིད་རྩེ་ལ་ཞུགས་པ་ནི་བདུན་བོར་སོགས་ཡིན་པའི་ཕྱིར་རོ། །
འོ་ན་འགོག་སྤེལ་ཇི་ལྟར་ཐོད་རྒལ་དུ་བཞག་ཅེ་ན། ཐོག་མཐའ་གཉིས་མ་གཏོགས་པ་
བསམ་གཏན་དང་པོ་ལས་ལངས་ནས་འགོག་པ་ལ་ཞུགས་པ་སོགས་ཐོད་རྒལ་ཡིན་པས་ཐོད་རྒལ་
ཁྱད་པར་ཅན་མ་ཡིན་པ་ཞེས་བྱ་ལ། འདོད་སྤེལ་ནི་གནས་གཅིག་མ་གཏོགས་པར་ཐོད་རྒལ་
ལེགས་པར་གནས་པས་ཐོད་རྒལ་ཁྱད་པར་ཅན་ཞེས་བྱའོ། ། ཡང་ན་གཞུང་འདིའི་སྒྲ་དང་བསྟུན་
ནས་བཤད་པར་བྱ་སྟེ། དེ་ལ་སྤེལ་གཞི། སྤེལ་ཆོས། སྤེལ་ཚུལ། དགོས་པའོ། ། སྤེལ་གཞི་ནི།
འགོག་སྤེལ་དང་། འདོད་སྤེལ་གྱི་སྤེལ་གཞི་གཉིས་ལས། དང་པོ་ནི། བསམ་གཏན་བཞི་དང་
གཟུགས་མེད་བཞི་སྟེ་བརྒྱད་ཡིན་ལ། གཉིས་པ་ནི། འགོག་པ་དང་དགུ་ཆར་ཡིན་ནོ། ། དེ་ལྟར་ན་
འགོག་སྤེལ་ཡར་འགྲོ་མར་འགྲོའི་གནས་བཅུ་དྲུག་བཅུ་དྲུག་ཡིན་ལ། འདོད་སྤེལ་ཡར་འགྲོ་མར་
འགྲོའི་གནས་བཅོ་བརྒྱད་ཡིན་པར་ཤེས་པར་བྱའོ ། སྤེལ་ཆོས་ནི་འགོག་པ་དང་འདོད་པ་སྟེ། ཞི་
བ་དང་མ་ཞི་བའི་མཐར་ཐུག་ཡིན་པས་དེ་དག་སྤེལ་ཏེ་སྒོམ་ནུས་ན་ཏིང་ངེ་འཛིན་གྱི་རྩ་ལ་རྫོགས་
པར་འགྱུར་བའི་ཕྱིར་རོ། ། སྤེལ་ཚུལ་ནི། གནས་བརྒྱད་ལ་འགོག་པ་སྤེལ་ནས་ཡར་འགྲོ་ཞིང་མར་
འོང་བ་དང་དགུ་ཆར་ལ། འགོག་པ་སྤེལ་ནས་ཡར་འགྲོ་ཞིང་མར་འོང་བའོ། ། འོ་ན་འགོག་སྤེལ་
ཡར་འོང་དང་འདོད་སྤེལ་མར་འགྲོ་མདོ་ན་མེད་པས་མི་འཐད་དོ་ཞེ་ན དེ་ནི་གྱི་ན་སྟེ། གཞི་ཤེས་
ཀྱི་སྐབས་ཕལ་ཆེར་དུ་མི་མཐུན་ཕྱོགས་ཀྱི་གཞི་ཤེས་བཤད་པ་རྣམས་མི་འཐད་པ་ལ་སོགས་པ་ཧ་
ཅང་འགལ་བར་འགྱུར་བའི་ཕྱིར་རོ། ། དེས་ན་མདོ་ནས་འགོག་སྤེལ་མར་འོང་འདོད་སྤེལ་མར་
-411-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
འོང་གིས་མཚོན་ཞིང་། འདོད་སྤེལ་ཡར་འགྲོ་འགོག་སྤེལ་ཡར་འགྲོས་མཚོན་པ་ཡིན་ཏེ། བསྟན་
བཅོས་སུ་ཐམས་ཅད་ནུས་ཀྱིས་བསྟན་པའི་ཕྱིར་རོ། ། ཇི་ལྟར་བསྟན་ཞེ་ན། སྙོམས་འཇུག་དགུར།
རྣམ་པ་གཉིས་སུ་སོང་འོངས་ཞེས་བྱ་བ་ནི་གཉིས་སུ་སོང་ཞིང་གཉིས་སུ་འོངས་ནས་ཞེས་བྱ་བ་
ཡིན་ལ། དེ་ལ་སོང་འོངས་དང་པོ་ནི་སྦྱོར་བ་སེང་གེ་རྣམ་བསྒྱིངས་སོ། ། སོང་འོང་གཉིས་པ་ནི་
འགོག་སྤེལ་ཡར་འགྲོ་མར་འོང་ངོ་། ། དེ་ནས་དང་པོར་འདོད་སེམས་ཀྱིས་མཚམས་གཟུང་སྟེ་
བསམ་གཏན་དང་པོ་དང་། དེ་ནས་འདོད་སེམས་ལས་གཅིག་བསམ་གཏན་དང་པོ་བརྒལ་ཏེ་
གཉིས་པ་དང་། དེ་བཞིན་དུ་འདོད་སེམས་ལས་བརྒྱད་སྲིད་རྩེ་བརྒལ་ཏེ་འགོག་པའི་བར་དུ་མི་
འདྲ་བར་ཡར་འགྲོ་བའོ། ། དེ་ལ་མི་འདྲ་བ་ནི་འགོག་སྤེལ་ཡར་འགྲོ་ལས་མི་འདྲ་བར་འགྲོ་བ་སྟེ
འགོག་སྤེལ་ཡར་འགྲོ་དང་། འགྲོ་གྲངས་འགྲོ་ཚུལ་དང་། འགྲོ་ས་རྣམས་མི་འདྲ་བའི་ཕྱིར་ཏེ། དེ་ལ་
ནི༔ གཅིག་དང་གཉིས་གསུམ་བཞི་དང་ལྔ། ། དྲུག་དང་བདུན་དང་བརྒྱད་བོར་ནས། ། འགོག་པའི་
བར་དུ་མི་འདྲར་འགྲོ། ། ཞེས་བྱ་བ་ཡིན་པའི་ཕྱིར་རོ། ། དེ་ནས་འགོག་སྤེལ་ཡར་གྱི་འགྲོ་ཚུལ་ཡང་
བསྟན་པ་ཡིན་ནོ། །འགོག་སྤེལ་ཡར་འགྲོ་དེ་ཡང་མར་འགྲོ་དང་། འགྲོ་ཚུལ་མི་འདྲ་བར་འགྲོ་བ་སྟེ་
མར་འགྲོ་ལ་ནི། བརྒྱད་དང་བདུན་དྲུག་ལྔ་དང་བཞི། ། གསུམ་དང་གཉིས་དང་གཅིག་བོར་
ནས། །དང་པོའི་བར་དུ་མི་འདྲར་འགྲོ། །ཞེས་བྱ་བ་ཡིན་པའི་ཕྱིར་རོ། །དེས་ན་མི་འདྲ་བ་ཞེས་པས་
འགོག་སྤེལ་མར་གྱི་འགྲོ་ཚུལ་ཡང་བསྟན་པ་ཡིན་ནོ། །དེ་ལྟར་འགོག་སྤེལ་དང་མི་འདྲ་བར་མ་ཟད་
འདོད་སྤེལ་མར་འགྲོ་ལས་མི་འདྲ་བར་འགྲོ་བ་ཡིན་ཏེ དེ་ལ་ནི། བརྒྱད་དང་བདུན་དྲུག་ལྔ་དང་
བཞི། །གསུམ་དང་གཉིས་དང་གཅིག་བརྒལ་ནས། །འདོད་སེམས་བར་དུ་མི་འདྲར་འགྲོ། །ཞེས་བྱ་
བར་གོ་བའི་ཕྱིར་རོ། ། དེས་ན་འདོད་སྤེལ་མར་གྱི་འགྲོ་ཚུལ་ཡང་བསྟན་པ་ཡིན་ནོ། ། དེ་ལྟར་ན་
འགོག་སྤེལ་ཡར་འགྲོ་ནི་བརྒྱད་བོར་ནས་དམན་བོར་ཙམ་གྱི་བར་ཡིན་ཅིང། མར་འགྲོ་ནི་དམན་
བོར་ཙམ་ནས་བརྒྱད་བོར་གྱི་བར་ཡིན་པས་ཡར་འགྲོ་ལ་རྒལ་གཞི་མཆོག་ཏུ་འགྲོ་ཞིང༌། རྒྱལ་
ཆོས་དམའ་བར་འབབ་པ་ཞེས་བྱ་ཞིང་། མར་འགྲོ་ལ་དེ་ལས་ལྡོག་པ་ཞེས་བྱའོ། ། འདོད་སྤེལ་
ཡར་འགྲོ་ནི་མཆོག་རྒལ་ཙམ་ལས་བརྒྱད་རྒལ་གྱི་བར་ཡིན་ཅིང། མར་འགྲོ་ནི་དེ་ལས་ལྡོག་པ་
412-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཡིན་ནོ། ། དེ་ནས་བོར་ནས་རྒལ་བ་དང་མ་བོར་བར་རྒལ་བའི་ཁྱད་པར་མ་གཏོགས་པ་བོར་ཐོད་
རྒལ་ཐོད་གཉིས་ཀ་ཡང་ཐོད་རྒལ་གྱི་དོན་དུ་མཚུངས་པ་ཡིན་ནོ ། སྤེལ་བའི་དགོས་པ་ནི་སྙོམས་
འཇུག་གི་རྩལ་རྫོགས་པར་བྱ་བའི་ཕྱིར་རོ། ། འོ་ན་འདོད་སེམས་ཇི་ལྟར་སྙོམས་འཇུག་ཡིན་ཞེ་ན་
དེ་ནི་སྙོམས་འཇུག་འཕོ་བའི་ཆོས་ཡིན་གྱི། སྙོམས་འཇུག་ཏུ་མ་བཤད་དོ། །འགོག་དང་བཅས་པའི་
སྙོམས་འཇུག་དགུར། ། ཞེས་གྲངས་ངེས་པར་བཟུང་བའི་ཕྱིར་རོ། ། འདི་ལ་ལན་གདབ་པ་ནི་སྙིང་
པོ་མེད་དོ། ། འོ་ན་མཛོད་ལས་ས་བརྒྱད་རྣམ་གཉིས་འགྲེལ་པ་དང་། ། གཅིག་རྒལ་སོང་ཞིང་འོངས་
ནས་ནི། ། རིགས་མི་མཐུན་པར་གསུམ་པར་འགྲོ། ། ཐོད་རྒལ་གྱི་ནི་སྙོམས་འཇུག་ཡིན། ། ཞེས་པ་
དང་མི་མཐུན་ནོ་ཞེ་ན། སྐྱོན་མེད་དེ། འདི་ནི་རྣམ་པར་གཞག་པ་གཞན་ཁོ་ན་ཡིན་ཏེ་ཞེས་བཤད་
ཟིན་ཏོ། །མདོ་དེ་དག་གིས་སྒོམ་ལམ་རྩེ་སྦྱོར་ཇི་ལྟར་བསྟན་ཞེ་ན མཐོང་སྒོམ་གཉིས་ཀྱི་ནང་ནས་
མཐར་གནས་ཐོད་རྒལ་གྱི་སྙོམས་འཇུག་ནི་སྒོམ་ལམ་ཁོ་ནའི་ཡོན་ཏན་ཡིན་ལ། འཕགས་པ་ལྟར་
ན་འདིས་ཟག་བཅས་དང་ཟག་མེད་ཀྱི་སྒོམ་ཐམས་ཅད་མཚོན་པའི་ཕྱིར་དང༌། སློབ་དཔོན་ལྟར་
ན༔ སྤྱིར་ཐོད་རྒལ་གྱི་སྙོམས་འཇུག་དག་པར་ཤས་ཆེ་ལ། དེ་ལས་ཀྱང་ས་བཅུ་པའི་གནས་སྐབས་
ན་ཡེ་ཤེས་འདི་ལ་འཇུག་པ་ནི་རྒྱུན་ཆགས་པ་ཡིན་པའི་ཆ་ནས་སྒོམ་ལམ་ཞེས་བརྗོད་པ་ཡིན་
ནོ༑ །རྟོག་པ་རྣམས་ཀྱི་མདོ་སྦྱོར་ནི་བཤད་ཟིན་ཏོ། ། །
ཡོན་ཏན་ཀུན་རྟེན་ཞེས་སོགས་ཀྱི་སྐབས་འདིར། ཡོན་ཏན་ཐམས་ཅད་མངོན་དུ་འོང་བའི་
རྣམ་པས་བརྟེན་ནས། འདས་པའི་ཡོན་ཏན་ཚོགས་ལམ་སོགས་ཡང་མངོན་དུ་འོང་བའི་རྣམ་པས་
བརྟེན་ནམ་ཞེ་ན། འདིར་ཡོན་ཏན་ནི་གཉིས་ཏེ། རྒྱུ་དང་གནས་སྐབས་ཀྱི་ཡོན་ཏན་ནོ། །དང་པོ་ནི་
དྲན་པ་ཉེར་བཞག་སོགས་ནི་ཚོགས་ལམ་ནས་སངས་རྒྱས་ཀྱི་སའི་བར་དུ་རྒྱུན་ཆགས་སུ་འབྱུང་
བའི་ཕྱིར་རོ། ། གཉིས་པ་ནི་ཚོགས་སྦྱོར་སོགས་ཡིན་ཏེ། ཕལ་ཆེར་མ་དག་པ་སོགས་ནི་གནས་
སྐབས་དེ་དང་དེ་ལ་བཞག་གི་ རྒྱུན་གྱིས་འབྱུང་བ་མེད་པའི་ཕྱིར་རོ། །དེས་ན་གནས་སྐབས་ཀྱི་ཆ་
ནས་བརྟེན་པ་མེད་ཀྱང་། རྒྱུན་གྱི་ཡོན་ཏན་གྱི་རིགས་བསྡུས་པ་ཐམས་ཅད་མངོན་དུ་བྱེད་ནུས་
ཤིང་མངོན་དུ་འགྱུར་བས་མངོན་དུ་འོང་བ་ཞེས་བྱའི། སྐད་ཅིག་མའི་མདུན་དུ་འོང་ཞེས་པ་ལྟར་
-413-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་།
མ་འོངས་པ་ཁོ་ན་སྟོན་པ་ནི་མ་ཡིན་མོ ། འདིར་སློབ་དཔོན་ལྟར་ན། སྒོམ་ལམ་མཐའ་མ་ཉིད་
འཛིན་པ་ཡིན་ནོ་ཞེས་པ་ནི་མི་རིགས་ཏེ། འདི་ནི་ས་བཅུ་པའི་དཀྱིལ་སྟོད་ལ་བཅུ་གསུམ་དུ་བྱས་
པའི་ཆ་མཐའ་མ་ལ་བཞག་པའི་ཡེ་ཤེས་ཡིན་པའི་ཕྱིར་དང་། འདིའི་འོག་ཏུ་བར་ཆད་མེད་པའི་
ཏིང་ངེ་འཛིན་ནི་སྐྱེ་བའི་ཕྱིར་རོ། ། འོ་ན་སྒོམ་སྤང་ཟད་པར་སྤངས་པར་བཤད་པ་དང་འགལ་ལོ་
ཞེ་ན། དེ་ནི་རྩེ་མོའི་སྒོམ་སྤང་ཟད་པར་སྤངས་སོ་ཞེས་པ་སྐབས་དོན་ཡིན་པས་ཉེས་པ་མེད་ལ།
འོ་ན་མདོ་དེ་དག་གིས་སྒོམ་ལམ་རྩེ་སྦྱོར་གྱི་ཡོན་དག་ཇི་ལྟར་བསྟན་ཞེ་ན། ལོ་མས་གཞན་ངན་
འགྲོ་ལས་སྐྱོབ་པ་དང་། མེ་ཏོག་གིས་རིགས་མཐོར་སྐྱེ་བ་དང་། འབྲས་བུ་ངེས་ལེགས་ལ་སྦྱོར་བའི་
ཡོན་ཏན་བསྟན་ལ། དེ་ཡང་འདིར་བསྟན་ལ་མདོ་ནས་དེ་བཞིན་གཤེགས་པ་ཞེས་བརྗོད་པ་དང།
ཆོས་ཐམས་ཅད་ཀྱི་དེ་བཞིན་ཉིད་ལ་དབང་བསྒྱུར་བ་ཐོབ་པ་ཞེས་སོགས་གསུངས་ཤིང་སྤྱི་སྒྲ་བྱེ་
བྲག་ལ་འཇུག་དགོས་པའི་ཕྱིར་རོ། ། །
བར་ཆད་མེད་པའི་ཏིང་འཛིན་ནི། །ཞེས་སོགས་ཀྱི་སྐབས་འདིར། ཁ་ཅིག་ཚསན་རེ། སེམས་
བསྐྱེད་ཀྱི་དབང་དུ་བྱས་ཏེ་མངོན་པར་ཤེས་པ་ལ་སོགས་པ་ལྔས་བསྟན་ནོ། རིགས་ཀྱི་དབང་དུ་
བྱས་ཏེ། ཤེས་རབ་ཀྱི་སྙིང་རྗེར་བཅས་པ་སོགས་གསུམ་གྱིས་བསྟན་ནོ། ། མཚན་ཉིད་དང་། དབྱེ་
བ་དང་
། ས་མཚམས་ཀྱི་དབང་དུ་བྱས་ཏེ་སྐབས་བདུན་པས་བསྟན་ནོཞེས་སོགས་མུ་ཅོར་གྱི་
ཚིག་དུ་མ་སྨྲའོ། ། དེ་ནི་མ་ཡིན་ཏེ། འདི་ནི་སངས་རྒྱས་ཀྱི་དེ་མ་ཐག་རྐྱེན་དུ་བཤད་པས་དངོས་རྒྱུ་
ཡིན་པའི་ཕྱིར། སྦྱོར་བའི་སྒོ་ནས་སངས་རྒྱས་ཀྱིས་བསྡུས་པར་བཤད་པའི་སེམས་བསྐྱེད་ཅན་
ཡིན་པའི་ཕྱིར་དང་། ཤེས་རབ་སྙིང་རྗེར་བཅས་པ་སོགས་ནི་ས་བརྒྱད་པ་ནས་འཛིན་པ་བསྒྲུབས་
ཟིན་པའི་ཕྱིར་དང་། དེ་ལྟར་འགལ་བ་མེད་ན། མཚན་ཉིད་སོགས་སྐད་ཅིག་མ་ལྟར་མི་རིགས་
པའི་ཕྱིར་རོ། །འོ་ན་ཇི་ལྟར་ཞེ་ན། མཚན་ཉིད་ནི་རྫོགས་པའི་སངས་རྒྱས་ཀྱི་དངོས་རྒྱུར་གྱུར་པའི་
མཉམ་བཞག་ཅེས་བྱ་སྟེ། སངས་རྒྱས་ཉིད་ཀྱི་བར་མེད་དེ །དེ་ནི་རྣམ་པ་ཀུན་མཚན་ཉིད། ། ཅེས་
འབྱུང་བའི་ཕྱིར་རོ། །དབྱེ་བ་དང་། ས་མཚམས་ནི་སྐད་ཅིག་མ་ལྟར་རོ། །
དེ་ནི་རྣམ་པ་ཀུན་མཁྱེན་ཉིད། ། ཅེས་པ་འདིར། འཕགས་སེང་གཉིས་ཀ་རྣམ་མཁྱེན་
414-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བཏགས་པ་བར་འདོད་དོ་ཞེས་ཟེར་བ་ནི་སྙིང་པོ་མེད་དེ། ཉི་སྣང་ལས། ཏིང་ངེ་འཛིན་ནི་དེ་མ་
ཐག་ཏུ་རྒྱུར་འགྱུར་བའི་སངས་རྒྱས་ཉིད་དེ་གང་ཞེ་ན། དེ་ནི་རྣམ་པ་ཀུན་མཁྱེན་ཉིད། ། ཅེས་བྱ་བ་
དང་། འགྲེལ་པ་འདིར། རྣམ་པ་ཐམས་ཅད་མངོན་སུམ་མཁྱེན་པ་གང་ཡིན་པ་དེ་ནི་སངས་རྒྱས་
ཉིད་ཡིན་པས་སངས་རྒྱས་ཉིད་འཐོབ་པའི་བར་ཆད་མེད་པའི་ཏིང་ངེ་འཛིན་ཞེས་འབྱུང་བ་མ་
མཐོང་བ་ལྟར་ཟད་པའི་ཕྱིར་རོ། ། མདོ་སྦྱོར་ནི་བྱང་ཆུབ་ལ་དངོས་སུ་ཞུགས་པ་ཞེས་དོན་གྱིས་
འབྱུང་བའི་ཕྱིར་རོ། །འདི་ཡི་དམིགས་པ་དངོས་མེད་དེ། །ཞེས་སོགས་ཀྱི་སྐབས་འདིར། འཕགས་
པས་རྣམ་མཁྱེན་གྱི་དམིགས་པ་དང་། སློབ་དཔོན་གྱིས་བར་ཆད་མེད་པའི་དམིགས་པ་སོགས་ལ་
སྦྱོར་བ་དག་གཞུང་གང་གནས་ཟེར་ན། དེ་ནི་འཕགས་པའི་ཅུང་འགྲིག་སྟེ། དེ་ནི་རྣམ་པ་ཀུན་
མཁྱེན་ཉིད། ། ཅེས་པ་འབྲས་བུ་ཁོ་ན་ལ་གཉིས་ཀས་སྦྱར་ལ། དེ་དང་། རྣམ་པ་ཀུན་མཁྱེན་ཉིད་
རྟེན་ཅན། ། ཞེས་པའི་རྣམ་མཁྱེན་དོན་གཅིག་ཏུ་སྦྲེལ་དགོས་པའི་ཕྱིར་རོ། ། འོན་ཀྱང་མདོ་དང་
རྒྱན་གྱི་དགོངས་པ་ནི་བར་མེད་པའི་ཏིང་ངེ་འཛིན་ནི་རྣམ་མཁྱེན་དུ་འཆད་པ་ཡིན་ཏེ། འདིའི་ལོག་
སྒྲུབ་ཀྱི་སྐབས་ཀྱི་མདོ་ལས། བྱང་ཆུབ་སེམས་དཔའི་སྐྱོན་མེད་པར་ཞུགས་ནས་རྣམ་པ་ཐམས་
ཅད་མཁྱེན་པ་ཉིད་ཀྱི་བག་ཆགས་ཀྱི་མཚམས་སྦྱོར་བའི་ཉོན་མོངས་པ་ཐམས་ཅད་སྤོང་ཞེས་བྱ་
བ་དང་། འདིར། བར་ཆད་མེད་པའི་ཏིང་ངེ་འཛིན། །དེ་ནི་རྣམ་པ་ཀུན་མཁྱེན་ཉིད། ། ཅེས་འབྱུང་
བའི་ཕྱིར་རོ། ། གལ་ཏེ་དངོས་མེད་དམིགས་རྐྱེན་དུ་བྱེད་པ་མི་འཐད་དེ། དངོས་པོ་མེད་པ་ནི་ནུས་
པ་ཐམས་ཅད་དང་བྲལ་བའི་ཕྱིར་རོ་ཞེ་ན། ཁ་ཅིག་སེམས་ཙམ་པན་རེ། སྣང་མེད་ཀྱི་ཆོས་ཉིད་ཉི་ཚེ་
ལ་དམིགས་ནས་ཡེ་ཤེས་སྐྱེ་བས་དམིགས་རྐྱེན་དུ་བཞག་གོ་ཞེས་ཟེར་རོ། ། དེ་ནི་མ་ཡིན་ཏེ།
བཀག་ཟིན་པའི་ཕྱིར་རོ། ། །
འོ་ན་ཇི་ལྟར་ཞེ་ན། སྒྲོ་སྐུར་དང་བྲལ་བའི་རྟེན་ཅིང་འབྲེལ་བར་འབྱུང་བ་བདེན་པའི་
དངོས་པོ་མེད་པ་སྒྱུ་མ་ལྟ་བུ་ཉིད་གཙོ་བོར་དམིགས་པ་ཡིན་པས་སྐྱོན་མེད་དེ བཏགས་པའི་དོན་
གྱིས་དབེན་གྱུར་པ། ། ཇི་ལྟར་སྣང་བ་འདི་ཁོ་ན། ། རྟེན་ཏེ་སྐྱེས་པ་ཐམས་ཅད་ནི། ། ཐམས་ཅད་
མཁྱེན་པས་མངོན་སུམ་གཟིགས། ། ཞེས་པ་ལྟར་རོ། ། རྣམ་པ་ཞི་ཉིད་ཅེས་པ་འདིར། རྣམ་པ་ཆོས་
-415-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཉིད་མེད་དགག་ཏུ་འདོད་པ་ནི་མི་རིགས་ཏེ། རྣམ་པ་ནི་སྤྲོས་པ་ཉེ་བར་ཞི་བའི་ཡེ་ཤེས་ཀྱི་བྱེ་བྲག་
ལ་བཞག་པ་སྟེ། གཞན་དུ་ན་མདོ་ལས། རྣམ་པ་ནི་ཞི་བ། མཚན་ཉིད་ནི་མཚན་ཉིད་མེད་པའོ་
ཞེས་པའི་མཚན་ཉིད་དང་། རང་བཞིན་དང་ཟློས་ཤིང་དམིགས་པའི་ཟླ་བོ་རྣམ་པ་དེ་ཡིན་པས་
གཞུང་གི་སྐབས་བོར་བར་ཟད་པའི་ཕྱིར་རོ། །རྣམ་པ་ཐམས་ཅད་མཁྱེན་པ་ཉིད་ཀྱི་རྟེན་ཅན་ཞེས་
པ་འདིར། བར་ཆད་མེད་རྩེའི་རྟེན་ཅན་མ་ཡིན་ནམ། ཇི་ལྟར་རྣམ་མཁྱེན་ཞེས་བྱ་ཞེ་ན། ཁ་ཅིག་
ཕལན་རེ། རྣམ་མཁྱེན་བཏགས་པ་བ་ཡིན་ནོ་ཞེས་ཟེར་རོ། ། དེ་ནི་མ་ཡིན་ཏེ། དངོས་ལ་གནོད་མེད་
ཅེས་བཤད་ཟིན་པའི་ཕྱིར་རོ། ། འོ་ན་ཇི་ལྟར་ཞེ་ན། བར་ཆད་མེད་རྩེ་ཉིད་རྣམ་མཁྱེན་ཡིན་པས་
གོང་འོག་ཏུ་རྒྱུ་དང་འབྲས་བུའི་རྣམ་མཁྱེན་གཉིས་ཀ་བསྡུས་ནས་དམིགས་རྐྱེན་སོགས་རིགས་
འདྲ་བར་རྟོགས་པར་བྱ་བའི་ཕྱིར་རོ། ། །
དེ་བས་ན་ཀུན་རྫོབ་དང་ཞེས་སོགས་ཀྱི་སྐབས་འདིར། ཁ་ཅིག་ཕལ་ཀུན་རེ། དབུ་མ་པའི་
ཀུན་རྫོབ་ཀྱི་ཁས་བླངས་རྟགས་སུ་བཀོད་ནས་དོན་དམ་དུ་མི་འཐད་པར་ཐལ་བ་འཕེན་པ་ཀུན་
རྫོབ་སྒོ་ཅན་དང་། དོན་དམ་གྱི་ཁས་བླངས་རྟགས་སུ་བཀོད་ནས་ཀུན་རྫོབ་ཏུ་མི་འཐད་པར་ཐལ་
བ་འཕེན་པ་དོན་དམ་སྒོ་ཅན་གྱི་ཀླན་ཀ་ལ། གོ་རིམ་བཞིན་དོན་དམ་པ་དང་། ཀུན་རྫོབ་ཀྱི་སྒོ་ནས་
རྟགས་མ་གྲུབ་ཀྱི་ལན་གདབ་དགོས་ཏེ། དེའི་རྒྱུ་མཚན་དབུ་མ་པ་ལ་གཞན་དག་གིས་བདེན་
གཉིས་འགལ་བར་བརྩད་པའི་སུན་འབྱིན་ཐམས་ཅད་སྒྲུབ་བྱེད་བསྒྲུབ་བྱ་དང་མཚུངས་པར་མ་
གྲུབ་པའི་ཕྱིར་རོ་ཞེས་ཟེར་རོ། ། དེ་ནི་གྱི་ན་སྟེ། དམིགས་པ་ཀུན་རྫོབ་ཏུ་མི་འཐད་པར་ཐལ།
དམིགས་པ་དོན་དམ་དུ་མི་འཐད་པའི་ཕྱིར་ཞེས་པ་ལྟ་བུའི་དོན་དམ་སྒོ་ཅན་གྱི་ཀླན་ཀ་ལ། ཀུན་
རྫོབ་རྟགས་སུ་མ་བཀོད་པས་ཀུན་རྫོབ་ཀྱི་སྒོ་ནས་རྟགས་མ་གྲུབ་ཀྱི་ལན་འདེབས་པ་མི་རིགས་་་་
པའི་ཕྱིར་དང་། དམིགས་པ་དོན་དམ་དུ་མི་འཐད་པར་ཐལ། དམིགས་པ་ཀུན་རྫོབ་ཏུ་འཐད་པའི་
ཕྱིར། ཞེས་པ་ལྟ་བུའི་ཀླན་ཀ་དོན་དམ་རྟགས་སུམ་བཀོད་པས་དོན་དམ་གྱི་སྒོ་ནས་རྟགས་སུ་མ་
གྲུབ་ཀྱི་ལན་འདེབས་པ་མི་རིགས་པའི་ཕྱིར་རོ། ། དེ་ལྟ་བུའི་ཀླན་ཀ་མི་འབྱུང་བ་ཡང་མ་ཡིན་ཏེ།
བདེན་གཉིས་ལས། རྩོད་ངན་གྲགས་པའི་ཁ་ཅིག་ནི། ། དམ་པའི་དོན་དུ་མ་སྐྱེས་ན། ། མོ་གཤམ་བུ་
[6-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ལ་སོགས་པ་བཞིན། །ཀུན་རྫོབ་ཏུ་ཡང་མི་སྐྱེ་ཟེར། །ཞེས་བྱ་བ་ལྟ་བུ་སྟེ། བདེན་གཉིས་མཐུན་པར་
བསམ་པའི་རྩོད་པ། །
འོ་ན་ཇི་ལྟར་ཞེ་ན། ཀླན་ཀ་འབྱུང་ཚུལ་དང་། ལན་འདེབས་ཚུལ་ལོ། །དེ་ལ་སྤྱིར་ཀླན་ཀ་ནི་
གཉིས་ཏེ། རིགས་མཐུན་གྱི་ཀླན་ཀ་དང་། རིགས་མི་མཐུན་གྱི་ཀླན་ཀའོ། །རིགས་མཐུན་ལ་གཉིས་
ཏེ༑ ཀུན་རྫོབ་རིགས་མཐུན་དང་། དོན་དམ་རིགས་མཐུན་ནོ། ། དང་པོ་ནི། ཀུན་རྫོབ་ཏུ་དཔྱད་
བཟོད་ཡོད་པར་ཐལ། ཀུན་རྫོབ་ཏུ་བདེན་པ་ཡོད་པའི་ཕྱིར། ཞེས་པ་སྒྲུབ་པ་རིགས་མཐུན་དང་།
དེ་ལས་ལྡོག་པ་དགག་པའི་རིགས་མཐུན་དང༌། གཉིས་པ་ནི། དོན་དམ་དུ་སྟོང་པ་མེད་པར་ཐལ།
དོན་དམ་དུ་སྣང་བ་མེད་པའི་ཕྱིར། ཞེས་པ་དགག་པ་རིགས་མཐུན་དང་། དེ་ལས་ལྡོག་པ་སྒྲུབ་པ་
རིགས་མཐུན་ནོ། ། །
རིགས་མི་མཐུན་ལ་བཞི་སྟེ། ཀུན་རྫོབ་རིགས་མི་མཐུན་དང་། དོན་དམ་རིགས་མི་མཐུན་
དང༌། ཀུན་རྫོབ་སྒོ་ཅན་དང་། དོན་དམ་སྒོ་ཅན་ནོ། ། དང་པོ་ནི་ཡང་དག་ཀུན་རྫོབ་དེ་ཀུན་རྫོབ་ཏུ་
ཀུན་རྫོབ་མིན་པར་ཐལ། ཀུན་རྫོབ་ཏུ་ཡང་དག་ཡིན་པའི་ཕྱིར་ཞེས་སོ། ། གཉིས་པ་ནི་དོན་དམ་སྐྱེ་
མེད་བདེན་པར་ཐལ། དོན་དམ་དུ་སྐྱེ་བ་མི་བདེན་པའི་ཕྱིར་ཞེས་སོ། ། གསུམ་པ་ནི། དམིགས་པ་
འཐད་ན་འདུས་བྱས་སོགས་ངོ་བོ་ཡོད་པར་འགྱུར་ཞེས་སོགས་པའོ། ། བཞི་པ་ནི། འདུས་བྱས་
སོགས་ངོ་བོ་མེད་ན་དམིགས་པ་མི་འཐད་པར་འགྱུར་ཞེས་པ་ལྟ་བུ་རྣམས་སོ། ། དེ་ལ་གཞུང་
འདིར་དངོས་སུ་ཟིན་པ་ཕལ་ཆེར་དོན་དམ་སྒོ་ཅན་དང་། ཕྱིན་ཅི་ལོག་ལ་ཀླན་ཀ་ནི་ཀུན་རྫོབ་
རིགས་མི་མཐུན་དང་། ལམ་ལ་ཀླན་ཀ་ནི་ཀུན་རྫོབ་རིགས་མི་མཐུན་དང་། འགྲེལ་པ་འདིར་ཕན་
ཚུན་འགལ་བའི་དོན་སྒྲུབ་ཅེས་པས་ཀུན་རྫོབ་སྒོ་ཅན་གྱི་ཀླན་ཀ་རྣམས་སོ། ། དེ་ལྟར་དོན་གྱིས་
ཐམས་ཅད་བསྟན་པ་ཡིན་ནོ། ། ལན་ནི་ཚིག་གི་མཐའ་གཅོད་པའི་ལན་དང་། དོན་གྱིས་ཞེ་འདོད་
ཀྱི་ལན་དང་། དེས་གཞན་ཡང་མཚོན་པའོ། །དེ་ཚིག་མཐའ་ལ་བརྟེན་པའི་ལན་ནི། དོན་དམ་པར་
ངོ་བོ་མེད་ན་དོན་དམ་པར་དམིགས་པ་མི་འཐད་པར་འགྱུར་ཟེར་ན་འདོད་ཅིང། ཀུན་རྫོབ་ཏུ་ངོ་
བོ་མེད་པའི་ཕྱིར་ཀུན་རྫོབ་ཏུ་དམིགས་པ་མི་འཐད་པར་འགྱུར་ཟེར་ན་རྟགས་མ་གྲུབ་ཅེས་ལན་
-4 17-



བརྩེ་ཆེན་འོད་སྣང་ལས་
པོ ད་ཆེན་དྲུག་གི་ཕར་ཕྱིན་འགྲེལ་སྐོར་
འདེབས་སོ། ། དོན་མཐའ་ལ་བརྟེན་པའི་ལན་ནི། དམིགས་པ་འཐད་པ་ནི། ཁོ་བོས་ཀུན་རྫོབ་ཏུ་
ཁས་བླངས་པ་ཡིན་ལ། དེ་རྟགས་སུ་བྱས་ཏེ་ཀུན་རྫོབ་ཏུ་དམིགས་པ་འཐད་པའི་ཕྱིར། དོན་དམ་
པར་ངོ་བོ་ཡོད་པར་འགྱུར་ཞེས་ཀུན་རྫོབ་སྒོ་ཅན་ཏེ རྟགས་སུ་བྱས་ནས་དོན་དམ་དུ་མི་འདོད་པ་
འཕེན་པའི་ཀླན་ཀ་དེ་ལ། ཀུན་རྫོབ་ཏུ་དམིགས་པ་འཐད་ཀྱང་དོན་དམ་པར་དངོས་པོར་མི་
འགྱུར་ཏེ། དོན་དམ་པར་བདེན་པའི་གཅིག་དང་དུ་མ་དང་བྲལ་བའི་ཕྱིར། ཞེས་དོན་དམ་གྱི་སྒོ་
ནས་མ་ངེས་པའི་ལན་གདབ། ངོ་བོ་ཉིད་མེད་པ་ནི་ཁོ་བོས་དོན་དམ་དུ་ཁས་བླངས་པ་ཡིན་ལ། དེ་
རྟགས་སུ་བྱས་ཏེ་དོན་དམ་པ་ངོ་བོ་ཉིད་མེད་པའི་ཕྱིར། ཀུན་རྫོབ་ཏུ་དམིགས་པ་མི་འཐད་པ་ཐལ།
ཞེས་དོན་དམ་སྒོ་ཅན་གྱི་ཀླན་ཀ་དེ་ལ་དོན་དམ་པར་ངོ་བོ་མེད་ཀྱང། ཀུན་རྫོབ་ཏུ་དམིགས་པ་
འཐད་དེ། ཚད་མས་གྲུབ་ཟིན་པའི་ཕྱིར་ཞེས་ཀུན་རྫོབ་ཀྱི་སྒོ་ནས་མ་ངེས་པའི་ལན་གདབ་
བོ། ། གཞན་ཡང་། མཚོན་པ་ནི་དོན་དམ་གཅོད་བྱེད་ཀྱི་རིགས་ངོ་དང་འབྲེལ་བའི་ཐ་སྙད་ཀྱིས་
སྤྲོས་པར་རྣམ་པར་གཞག་པའི་མི་རྟག་པ་ལ་སོགས་པ་ནི་ཡང་དག་ཀུན་རྫོབ་ཡིན་པས་རྟགས་
སོགས་ཁོ་ན་ལོག་པའི་ཀུན་རྫོབ་ཏུ་འཐད་ཅེས་དང་། ཉན་རང་གི་ལམ་རྣམ་པར་སྒོམ་པའི་ཚེ་
འབྲས་བུ་མངོན་དུ་མི་བྱེད་ཀྱང་གཞན་དོན་དུ་ལམ་རྫོགས་པར་བྱ་བའི་ཕྱིར་ལན་གསུམ་སྒོམ་པ་
འཐད་དོ་ཞེས་ཀུན་རྫོབ་ཀྱི་སྒོ་ནས་ལན་གདབ་པར་བྱབ་ཡིན་ཏེ། སྒོམ་ཅན་གཉིས་ལ་ལན་
འདེབས་ཚུལ་གྱིས་རིགས་པ་མཚོན་པའི་ཕྱིར་རོ། ། དེའི་ཕྱིར་ལན་དེ་དག་དངོས་སུ་མ་སྨོས་པ་
ཡིན་ཏེ། ཀུན་རྫོབ་ཏུ་བྱང་སེམས་ཀྱི་ལམ་རིམ་སྒྲུབ་པའི་ཚུལ་ཉིད་ཀྱིས་གསལ་བར་ཤེས་པའི་
ཕྱིར་རོ། །མདོ་སྦྱོར་ནི་གོ་སླའོ། །སྐབས་ལྔ་པའི་དཀའ་འགྲེལ་རྫོགས་སོ།། །།
ང༦མཐར་གྱིས་སྦྱོར་བའི་མཚོན་བྱེད་བཤད་པ།
མཐར་གྱིས་པའི་སྐབས་འདིར། སྤྱིར་དཔྱད་པ་དང་། བྱེ་བྲག་ཏུ་སྤྱད་པའོ། ། དང་པོ་ལ་
མཚན་ཉིད་དང་། དབྱེ་བའོ། ། མཚན་ཉིད་ལ་འཕགས་པ་ལྟར་ན། ཕར་ཕྱིན་དྲུག་གི་མཐར་གྱིས་
-418-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
སྦྱོར་གྱི་མཚན་ཉིད་ནི་རིམ་པ་ལྟར། འཁོར་གསུམ་རྣམ་དག་གི་སྦྱིན་པ་དཀར་ཆོས་གཞན་དང་
འབྲེལ་བར་རིམ་གྱིས་སྒོམ་པའི་སྒྲུབ་ལྡན་གྱི་རྣལ་འབྱོར་ཞེས་སོགས་སྦྱར་བར་བྱའོ། ། རྗེས་དྲན་
དྲུག་གི་མཐར་གྱིས་སྦྱོར་གྱི་མཚན་ཉིད་རིམ་པ་ལྟར། སངས་རྒྱས་ཀྱི་ཡོན་ཏན་དོན་དམ་པར་དྲན་
པ་མེད་ཅིང་ཀུན་རྫོབ་ཏུ་ཕྱིན་ཅི་མ་ལོག་པར་རིམ་གྱིས་སྒོམ་པའི་སྒྲུབ་ལྡན་གྱི་རྣལ་འབྱོར་ཞེས་པ་
ནས་དཔང་པོའི་ལྷ་འཕགས་པའི་ཡོན་ཏན་དོན་དམ་པར་དྲན་པ་མེད་ཅིང་ཀུན་རྫོབ་ཏུ་ཕྱིན་ཅི་མ་
ལོག་པར་རིམ་གྱིས་སྒོམ་པའི་སྒྲུབ་ལྡན་གྱི་རྣལ་འབྱོར་ཞེས་སོགས་སྦྱར་བར་བྱའོ། །དངོས་མེད་ངོ་
བོ་ཉིད་དུ་ཤེས་པའི་མཐར་གྱིས་སྦྱོར་གྱི་མཚན་ཉིད་ཆོས་ཀུན་དོན་དམ་པར་ངོ་བོ་མེད་པར་
རྟོགས་ནས་ཀུན་རྫོབ་ཏུ་ཕྱིན་ཅི་མ་ལོག་པར་རིམ་གྱིས་སྒོམ་པའི་སྒྲུབ་ལྡན་གྱི་རྣལ་འབྱོར་ཞེས་
བྱའོ། །སློབ་དཔོན་ལྟར་ན་རང་གི་རྩེ་སྦྱོར་ཐོབ་རྗེས་སུ་ཞེས་སོགས་སྦྱར་བར་བྱའོ །ཡང་ན་བརྟན་
པ་ཐོབ་པར་བྱ་བའི་ཕྱིར་དག་པར་འཁོར་གསུམ་རྣམ་དག་གི་སྦྱིན་པ་དཀར་ཆོས་གཞན་དང་
འབྲེལ་བར་རིམ་གྱིས་སྒོམ་པའི་སྒྲུབ་ལྡན་གྱིས་རྣལ་འབྱོར་ཞེས་སོགས་སྦྱར་བར་བྱའོ། ། །
དབྱེ་བ་ནི་རྒྱས་པར་ཕྱེ་ན་ཕར་ཕྱིན་དྲུག་ལ་ཚན་དྲུག། སངས་རྒྱས་རྗེས་དྲན་ལ་མདོ་ནས་
བསྟན་པ་ཆོས་སྐུ་དང་། གཟུགས་སྐུའི་རྗེས་དྲན་གཉིས། འགྲེལ་པར་ཡང་བཤད་པ་སྦྱོར་མཐོང་
སྒོམ་གསུམ་གྱི་བདག་ཉིད་ཀྱི་རྗེས་དྲན་གསུམ། ཆོས་རྗེས་དྲན་ལ་མདོ་ནས་བསྟན་པ་འགོག་ལམ་
ཟག་མེད་ཀྱི་ཆོས་དང་། འགྲེལ་པར་ཡང་བཤད་པ། དགེ་མི་དགེ་ལུང་མ་བསྟན་གྱི་ཆོས་རྗེས་དྲན་
གསུམ། དགེ་འདུན་རྗེས་དྲན་ལ། སྐྱེས་བུ་ཟུང་བཞིས་ཕྱེ་བའི་རྗེས་དྲན་ཉི་ཤུ ཚུལ་ཁྲིམས་རྗེས་
དྲན་ལ། དགེ་བ་ཆོས་སྡུད་སོགས་ཀྱི་ཚུལ་ཁྲིམས་རྗེས་དྲན་གསུམ། གཏོང་བ་རྗེས་དྲན་ལ། ཆོས་ཀྱི་
སྦྱིན་པ་སོགས་གཏོང་བ་རྗེས་དྲན་གསུམ། མཐའ་མ་ལ་སྔ་མ་བཅུ་གཉིས་ཡུལ་དང་བཅས་པའི་ངོ་
བོ་ཉིད་མེད་པར་རྟོགས་པའི་བྱེ་བྲག་གིས་བཅུ་གཉིས་སུ་དབྱེ་ནུས་སོ། །
བྱེ་བྲག་ཏུ་དཔྱད་པ་ལ། རྩེ་མོའི་མངོན་པར་རྟོགས་པ་ཐོབ་པ་ཞེས་སོགས་ཀྱི་སྐབས་འདིར།
ཁ་ཅིག་ཚསདག ། སོ་སོ་བ་རྗེས་ཐོབ་ཀྱིས་མ་འདྲེས་པར་རྟོགས་པ་དང་། བསྡུས་པ་སྙིང་པོའི་དོན་
མཉམ་བཞག་གིས་རྟོགས་པ་ཞེས་ཟེར་བ་དང་། གཞན་དག་སོ་སོ་བ་ལུགས་ལྡོག་དང་བསྡུས་པ་
-419-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ལུགས་འབྱུང་ཞེས་འདོན་པ་ནི་རྣམ་པར་འཁྱམས་པ་ཡིན་ཏེ། བཤད་པ་དེ་དག་གོ་ལྡོག་ནའང་།
སྐྱོན་མེད་པར་མཚུངས་པའི་ཕྱིར་དང་། བཤད་པ་རྫོགས་པའི་མཚམས་སྦྱོར་གྱི་སྔར་གྱིས་བཤད་
ཟིན་གི་སྐབས་རྣམས་ལ་སྙེག་དགོས་པའི་ཡི་གེའི་དོན་གསལ་བར་མ་འབྱོར་པའི་ཕྱིར་རོ། །
འོ་ན་ཇི་ལྟར་ཞེ་ན། སྐབས་དང་པོ་གསུམ་དུ་བསྟན་པའི་མཁྱེན་གསུམ་སོ་སོ་བ་དང་། རྣམ་
ཀུན་སོགས་སུ་བསྟན་པའི་མཁྱེན་གསུམ་བསྡུས་པའི་དོན་རྣམས་འདིར་གོ་རིམ་བཞིན་དུ་
བཀླགས་པ་སྟེ། རེ་རེ་ནས་མྱུར་བར་སྦྱངས་ནས་བརྟན་པོར་བྱ་ཞེས་སོ། ། ས་བཅུ་སྒྲུབ་པ་ཞེས་པ་
འདིར། གལ་ཏེ་ས་བཅུ་པའི་སྐབས་མ་ཡིན་ནམ་ཇི་ལྟར་ས་བཅུ་ཡང་དག་པར་སྒྲུབ་པར་བྱེད་ཅེ་
ན༔ སྐྱོན་མེད་དེ། ཕར་ཕྱིན་བཅུ་རྣམ་པ་ཐམས་ཅད་དུ་རྫོགས་པའི་སློབ་ལམ་ཡིན་པས་ས་བཅུ་
པའི་གནས་སྐབས་སུ་གསལ་བར་བསྟན་པའི་ཕྱིར། སྒྲ་ཇི་བཞིན་པ་འཕགས་ལམ་མི་འཛིན་པར་
འགྱུར་བས་དོན་ལ་དཔྱད་ན་ཕར་ཕྱིན་གང་རྫོགས་པས་གང་ཁྱད་པར་དུ་སྒྲུབ་པའི་རྣམ་པ་གོ་བའི་
ཕྱིར་དེ་སྐད་སྨོས་སོ། ། སངས་རྒྱས་རྗེས་དྲན་གྱི་སྐབས་འདིར། ཅིའི་ཕྱིར་ལམ་དྲན་པ་སངས་རྒྱས་
དྲན་པར་འགྱུར་ཞེ་ན། ཞེས་རྩོད་པ་བཀོད་ནས། ལམ་ཐམས་ཅད་ཆོས་སྐུའི་འཕྲིན་ལས་ཡིན་
པས་ཉེས་པ་མེད་ཅེ་ན། རྒྱུ་འདི་དག་ལས་སྐྱེས་པ་ནི་སངས་རྒྱས་སོ་ཞེས་རྒྱུའི་སྒོ་ནས་འབྲས་བུ་
སངས་རྒྱས་རྗེས་སུ་དྲན་པས་ཉེས་པ་མེད་དོ་ཞེས་ལན་ཀུན་ལྡོན་པ་དེ་དག་ཐམས་ཅད་ནི་སྙིང་པོ་
མེད་དེ། དེ་ལྟར་ན་འཕགས་ལམ་བརྒྱད་པ་རྣམས་དོན་དམ་པར་དྲན་པ་མེད་ཅེས་བྱ་བ་ལ་སོགས་
དམིགས་ཡུལ་ལྟར་སྦྱོར་བར་རིགས་པ་ལས་བརྒྱད་པ་སྟེ། ཞེས་དྲན་པ་འདི་དག་མངོན་རྟོགས་དེ་
ཐམས་ཅད་ཀྱི་ངོ་བོར་བསྟན་པའི་ཚིག་འབྱུང་བའི་ཕྱིར་རོ། ། །
འོ་ན་ཇི་ལྟར་ཞེ་ན། དྲན་པ་ཉེ་བར་བཞག་པ་སོགས་ཏེ། དེའི་ངོ་བོས་སངས་རྒྱས་རྗེས་སུ་
དྲན་པ་ངེས་འབྱེད་ཆ་མཐུན་དང་། བྱང་ཆུབ་ཡན་ལག་སྟེ་དེའི་ངོ་བོས་སངས་རྒྱས་རྗེས་སུ་དྲན་པ་
མཐོང་ལམ་དང་། འཕགས་ལམ་ཡན་ལག་བརྒྱད་དེ་དེའི་ངོ་བོས་སངས་རྒྱས་རྗེས་སུ་དྲན་པ་སྒོམ་
ལམ་ཞེས་སྦྱར་བར་བྱའོ། ། དེ་ལྟ་མ་ཡིན་པར་ངེས་འབྱེད་ཆ་མཐུན་དྲན་པ་དེ་ངེས་འབྱེད་ཆ་
མཐུན་ཡིན་ན་སངས་རྒྱས་རྗེས་དྲན་ཀྱང་སངས་རྒྱས་སུ་ཅིའི་ཕྱིར་མི་འགྱུར་ཏེ། རྒྱུ་མཚན་
-429-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
མཚུངས་པའི་ཕྱིར་རོ། ། །
ཆོས་རྗེས་དྲན་གྱི་སྐབས་འདིར། དགེ་སོགས་གསུམ་པོ་དཀོན་མཆོག་གསུམ་པོ་ནང་ཚན་གྱི་
ཆོས་དེར་ཇི་ལྟར་འགྱུར་ཞེ་ན། ཆོས་བཏགས་པ་བ་ཡང་མཚོན་པར་བྱ་བའི་ཕྱིར་དང་། གཙོ་བོར་
ནི་མདོ་ལས་བྱུང་བ་ལྟར་དགེ་བའི་ཆོས་ཀྱི་ནང་ཚན་ཟག་མེད་ཀྱི་ཆོས་ཉིདགཟུང་བྱ་ཡིན་པའི་་་་་
ཕྱིར་རོ། ། དེ་བས་ན་དངོས་བཏགས་གཉིས་ཀར་བསྡུས་པའི་ཆོས་གཟུང་བ་ཡིན་ནོ། ། འོ་ན་ཤེས་
རབ་ཀྱི་མཐར་གྱིས་པ་དང༌། མཐར་གྱིས་པ་མཐའ་མ་ལ་ཁྱད་པར་ཅི་ཡོད་སྙམ་ན། གང་ཞིག་
བདག་མེད་རྟོགས་པ་ཡང་ཤེས་རབ་ཀྱི་མཐར་གྱིས་པ་ཡིན་ལ། མཐའ་མ་ནི་ཐེག་ཆེན་གྱི་རྟོགས་པ་
ཁྱད་པར་ཅན་བཟུང་བའི་ཕྱིར་རོ། ། ཡང་ན་དང་པོས་མཉམ་བཞག་གི་རང་བཞིན་བསྟན་ལ།
མཐའ་མས་ནི་རྗེས་ཐོབ་ལྟ་བ་གསལ་འདེབས་བསྟན་པ་ཡིན་ནོ། ། སྐབས་དྲུག་པའི་དཀའ་འགྲེལ་
རྫོགས་སོ།། །།
ང༧སྐད་ཅིག་མའི་སྦྱོར་བ་མཚོན་བྱེད་བཤད་པ།
འདིར་སྐད་ཅིག་མ་ནི་བཞི་སྟེ། རྣམ་པར་སྨིན་པ་མིན་པ་དང༌། རྣམ་པར་སྨིན་པ་དང་།
མཚན་ཉིད་མེད་པ་དང་། གཉིས་སུ་མེད་པའི་སྐད་ཅིག་མ་སྟེ། དེ་དག་གི་མཚན་ཉིད་ལ་ཁ་ཅིག་
ཕལན་རེ། ཟག་བཅས་ཀྱི་རྣམ་སྨིན་མིན་པའི་ཟག་མེད་ཀྱི་ཆོས་དང། འབད་མེད་ལྷུན་གྲུབ་ཏུ་རྣམ་
པར་སྨིན་པ་ཟག་མེད་ཀྱི་ཆོས་ཐམས་ཅད་དང༌། ཀུན་བྱང་བདེན་པའིམཚན་ཉིད་མེད་པའི་ཆོས་
ཐམས་ཅད་དང་། གཟུང་འཛིན་བདེན་པའི་གཉིས་སུ་མེད་པའི་ཆོས་ཐམས་ཅད་བྱ་རྫོགས་ཀྱི་
སྐད་ཅིག་མ་གཅིག་ལ་རྟོགས་ནས་སྒོམ་པའི་རྣལ་འབྱོར་ཞེས་ཟེར་རོ། ། དེ་ནི་མ་ཡིན་ཏེ། མཚན་
ཉིད་དེ་དག་ནི་ས་འོག་མ་རྣམས་ལ་ཡང་ཡོད་པའི་ཕྱིར་ཏེ། ཐེག་ཆེན་ཚོགས་ལམ་པས་ཀྱང་ཆོས་
ཐམས་ཅད་བདེན་མེད་དུ་སྐད་ཅིག་ལ་རྟོགས་ནས་སྒོམ་པ་ཡོད་པའི་ཕྱིར་དང༌། ཟག་མེད་ཀྱི་ཡེ་
ཤེས་གཅིག་དམིགས་པ་ན་ཟག་མེད་ཐམས་ཅད་བསྡུས་ཞེས་དང་། རྣམ་སྨིན་ཆོས་ཉིད་གནས་
སྐབས་སྐྱེས། ། དེ་ཚེ་སྐད་ཅིག་གཅིག་ཡེ་ཤེས། ། ཞེས་པས་ཟག་མེད་ཀྱི་རྣམ་སྨིན་དུ་སྐྱེས་པ་ནི་
-42]-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
རྟོགས་ཆ་ཡུལ་གྱི་ཆ་ནས་མ་བསྟན་གྱི་ ཡུལ་ཅན་སྐད་ཅིག་མའི་ཡེ་ཤེས་བསྟན་པའི་ཕྱིར་དང།
ཟག་མེད་ཀྱི་ཡེ་ཤེས་རྣམས་རྟོགས་པ་ནི ཐོབ་པའི་དོན་ཡིན་པའི་ཕྱིར་རོ། །
འོ་ན་ཇི་ལྟར་ཞེ་ན། སྐད་ཅིག་མ་དེ་བཞིའི་ཚུལ་གྱི་མཚན་ཉིད་རིམ་པ་ལྟར་སྐད་ཅིག་སྦྱོར་
གང་ཞིག ། ཟག་པ་མ་སྨིན་པའི་ཆར་གྱུར་པ། ཟག་མེད་སྨིན་པའི་ཆར་གྱུར་པ། ཆོས་ཉིད་བདེན་
མེད་རྟོགས་པའི་ཆར་གྱུར་པ། ཆོས་ཅན་གཉིས་མེད་རྟོགས་པའི་ཆར་གྱུར་པ་ཞེས་བྱ་སྟེ དེ་ལྟར་
ན༑ སྤང་བྱ་སྤངས་ཚུལ། ཡོན་ཏན་ཐོབ་ཚུལ། ཡུལ་ཆོས་ཉིད་རྟོགས་ཚུལ། ཆོས་ཅན་ཡང་རྟོགས་
ཚུལ་རྣམས་ཀྱི་སྒོ་ནས་སྐད་ཅིག་མའི་རྫས་གཅིག་ཉིད་ལྡོག་པས་ཆ་བཞིར་ཕྱེ་བ་ཡིན་ནོ ། སྐབས་
བདུན་པའི་དཀའ་འགྲེལ་རྫོགས་སོ།། །
ང༨འབྲས་བུ་ཆོས་སྐུ་མཚོན་བྱེད་ཀྱི་ཆོས་བཤད་པ་
ཆོས་སྐུའི་སྐབས་འདིར། སྤྱིར་དཔྱད་པ་དང་། བྱེ་བྲག་ཏུ་དཔྱད་པའོ། ། དང་པོ་ལ་སྡོམ་ནི།
ངོ་བོ་རྒྱུ་འབྲས་ལས་ལྡན་འཇུག ། གྲངས་རིམ་རྣམ་གྲངས་ངེས་ཚིག་གོ། ངོ་བོ་ལ་དབྱེ་གཞི་ནི་
བཤད་ཟིན་ལ། དབྱེ་གྲངས་ནི་གསུམ་མམ་བཞི་ལས། ངོ་བོ་ཉིད་སྐུའི་མཚན་ཉིད་ལ། ཁ་རྒཅིག།
ཆོས་དབྱིངས་གཏན་མ་ཡིན་པར་འདོད་པ་ནི་སྙིང་པོ་མེད་དེ རྒྱུད་བླ་མར། ཆོས་དབྱིངས་ཤིན་ཏུ་
དྲི་མེད་དང་། །ཞེས་བྱ་བ་དང་། འདིར་ཡང་དེ་དག་གི་རང་བཞིན་སྐྱེ་བ་མེད་པའི་ངོ་བོ་ཉིད་བཅོས་
མ་མ་ཡིན་པའི་དོན་གྱིས་ཞེས་སོགས་གསུངས་པའི་ཕྱིར་རོ། ། དེས་ན་དག་པ་གཉིས་ལྡན་གྱི་ཆོས་
དབྱིངས་མཐར་ཐུགས་ཅེས་བྱའོ། ། གལ་ཏེ་ཆོས་དབྱིངས་ཡིན་ན་གདོད་མ་ནས་ཡོད་པར་འགྱུར་
ལ༑ སྔར་མེད་ཕྱིས་ཡོད་ཡིན་ན་མི་རྟག་པར་འགྱུར་བས་ཆོས་དབྱིངས་སུ་འགལ་ལོ་ཞེ་ན དེ་ལྟ་
ན༔ འགོག་བདེན་ཀུན་ཡང་མི་རྟག་པར་འགྱུར་ཏེ། སྔར་ལམ་བདེན་མ་བསྒོམས་པའི་སྐབས་སུ་
མེད་པ་ཕྱིས་དེ་ལས་ཐོབ་པའི་བྲལ་འབྲས་ཡིན་པའི་ཕྱིར་རོ། །མི་རྟག་པ་ཡང་མ་ཡིན་ཏེ། འདུས་མ་
བྱས་སུ་བཤད་ཅིང་རིགས་པས་ཁས་བླངས་པའི་ཕྱིར་རོ། ། གཞན་དུ་ན་མར་མེ་ཤི་བ་སོགས་ཀྱང་
སྔར་མར་མེ་སོགས་ཀྱི་ཚེ་ན་མེད་པ་ཕྱིས་ཡོད་པས་མི་རྟག་པར་འགྱུར་ལ་མར་མེ་ཤི་བ་མེད་ན་ནི
-422-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༣༤
རྟག་ཏུ་མར་མེ་མ་ཤི་བར་འགྱུར་བའི་ཕྱིར་རོ། ། དེས་ན་དངོས་པོ་ཞིག་པ་དངོས་པོར་ཁས་ལེན་པ་
འདི་ནི། ཤིང་ཐལ་བར་སོང་བ་ཤིང་དུ་ཁས་ལེན་པའི་མུ་སྟེགས་རྟག་ལྟ་བའི་ཕྱོགས་ཡིན་པས་རྒྱང་
རིང་དུ་དོར་བར་བྱའོ། །འདིར་གཡག་ཁ་ཅིག ། ཆོས་ཉིད་ངོ་བོ་ཉིད་ཀྱི་སྐུ་དང་། ཆོས་ཅན་ངོ་བོ་ཉིད་
སྐུ་ཉིད་དུ་ཁས་བླངས་ནས་ཟག་མེད་ཀྱི་ཡེ་ཤེས་རྣམས་ཀྱང་འདུས་མ་བྱས་མཚན་ཉིད་པར་་་་་
འདོད་པ་ནི་སངས་རྒྱས་པའི་ལྟ་བ་རྨི་ལམ་དུ་ཡང་མ་རྨིས་པའི་ཆོ་ངེས་འདེབས་པཡིན་ནོ། ། ངོ་བོ་
ཉིད་ཅེས་བྱ་བ་ནི་ཆོས་ཉིད་ཅེས་བྱ་བའི་དོན་ཡིན་པས་ཆོས་ཅན་ཆོས་ཉིད་ཀྱི་སྐུ་ཞེས་བྱ་་་་
འགལ་བ་ཁུར་བའི་ཚིག་ཡིན་པའི་ཕྱིར་དང་། འཕགས་པས་ཆོས་རྣམས་ཀྱི་སྐུ་ནི་ཆོས་ཀྱི་སྐུ་ཞེས་
བྱ་བ་ཡིན་ན་ངོ་བོ་ཉིད་བཀག་པར་འགྱུར་བ་དང། སྤྱོད་པའི་དོན་ཡིན་པས་འདུས་བྱས་སུ་འགྱུར་
བའི་ཉེས་པ་ཡོད་དོ་ཞེས་འདུས་བྱས་ཀྱི་སྐུ་རྣམས་ངོ་བོ་ཉིད་སྐུར་མི་གྱུར་བརབསྒྲུབས་པའི་ཕྱིར་
དང༌། རྣམ་མཁྱེན་གྱི་ཡེ་ཤེས་འདི་རྣམས་རྒྱུ་དང་རྐྱེན་ལས་མ་སྐྱེས་ན སྐྱེས་པར་བཤད་པའི་མདོ་
དང་བསྟན་བཅོས་དུ་མ་དང་འགལ་ཞིང༌
། རྣམ་མཁྱེན་གྱི་ཡེ་ཤེས་རྣམས་ནམ་མཁའ་བཞིན་དུ་
དངོས་མེད་དུ་འགྱུར་བ་དང་། སྐྱེས་ན་འདུས་མ་བྱས་སུ་འགལ་ཞིང་། ཡང་ན་དངོས་པོ་རྟག་པ་
ཡོད་པར་འགྱུར་བའི་ཕྱིར་དང་། ལས་ཉོན་གྱིས་འདུས་མ་བྱས་པས་འདུས་མ་བྱས་མཚན་ཉིད་
པར་འགྱུར་ན། འཕགས་པའི་གང་ཟག་ཆེན་པོ་རྣམས་འདུས་མ་བྱས་སུ་འགྱུ་བ་སོགས་ཧ་ཅང་
ཐལ་བའི་ཕྱིར་རོ། །
ཡང་ན་ནི་འདུས་བྱས་ཡིན་ཀྱང་འདུས་བྱས་མིན་ཞེས་ཁས་བླངས་དགོས་ཏེ། ཚོགས་
གཉིས་ཀྱི་རྐྱེན་གྱིས་འདུ་བྱས་པས་ཀྱང་འདུས་བྱས་སུ་འགྱུར་བར་སྟོབས་ཤིན་ཏུ་མཚུངས་པའི་
ཕྱིར་རོ། ། དེས་ན་དམིགས་རྣམ་ཅན་གྱི་དངོས་པོར་གྱུར་པའི་ཡེ་ཤེས་རྣམས་འདུས་མ་བྱས་སུ་
འདོད་པ་ནི། དངོས་པོ་རྟག་པར་འདོད་པའི་མུ་སྟེགས་ཀྱི་ཕྱོགས་ཡིན་པས་རྒྱང་རིང་དུ་དོར་བར་
བྱའོ། ། འོ་ན་འདུས་བྱས་ཡིན་ན་རྫུན་པ་སླུ་བའི་ཆོས་ཅན་ཡིན་པས་སྐྱབས་གནས་མཐར་ཐུག་པ་
མ་ཡིན་པར་འགྱུར་རོ་ཞེས་སོགས་ཀྱི་རྩོད་པ་ནི། ཆོས་དཀོན་མཆོག་གི་སྐབས་སུ་སྤངས་ཟིན་
ཏོ༑ ༑དེ་ལྟ་བུའི་ངོ་བོ་ཉིད་སྐུ་དེ་ཡང་། སྒྲིབ་གཉིས་ལས་གྲོལ་བའི་རྣམ་གྲོལ་གཉིས་དང་ལྡན་ཞིང་།
423-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཕྱེ་ན་རྟེན་གྱིས་ཉེར་གཅིག་ལ་སོགས་པ་དུ་མར་དབྱེར་རུང་ངོ༌། །
རྟོགས་པ་ཡེ་ཤེས་ཆོས་སྐུའི་མཚན་ཉིད་ལ་ཁ་ཅིག་གྲགས་སོགསན་རེ། གནས་གྱུར་པའི་ཡེ་
ཤེས་འདུས་བྱས་གང་ཞིག ། རྫོགས་པའི་སངས་རྒྱས་ཁོ་ནའི་མངོན་སུམ་གྱི་སྤྱོད་ཡུལ་ཞེས་ཟེར་
རོ༑ ༑དེ་ནི་མ་ཡིན་ཏེ། ཡེ་ཤེས་ཉིད་ཀྱིས་འདུས་བྱས་སུ་འགྲུབ་པས་འདུས་བྱས་སྨོས་པ་དོན་མེད་
པའི་ཕྱིར་རོ། ། གལ་ཏེ་ཆོས་དབྱིངས་ཡེ་ཤེས་ནི་ཡེ་ཤེས་འདུས་མ་བྱས་ཡིན་པས་དེ་སེལ་བ་ཡིན་
ནོ་ཞེ་ན། དེ་ནི་མི་ཤེས་པ་སྤངས་པ་ལ་ཡེ་ཤེས་བཏགས་པ་བ་ཡིན་གྱི ཡེ་ཤེས་དངོས་མ་ཡིན་ཏེ།
ཡུལ་མི་ཤེས་ཀྱང་ཡེ་ཤེས་ཡིན་མ ཤིང་ཡང་ཡེ་ཤེས་སུ་འགྱུར་བ་དང༌། ཡུལ་ཤེས་ན་ཤེས་བྱའི་
དངོས་པོ་མི་རྟག་པས་ཤེས་པ་མི་རྟག་པར་འགྱུར་བའི་ཕྱིར་ཏེ སྤྱོད་ཡུལ་ལས། གལ་ཏེ་མི་ཤེས་
ཡེ་ཤེས་ན། །ཤིང་ཡང་ཡེ་ཤེས་ཡིན་པར་འགྱུར། །ཞེས་དང་། རྣམ་འགྲེལ་ལས། ཤེས་བྱ་མི་རྟག་པ་
ཉིད་ཀྱིས། །དེ་ནི་མི་བརྟན་ཉིད་ཕྱིར་རོ། །ཞེས་གསུངས་པ་ལྟར་རོ། །
འོ་ན་ཇི་ལྟར་ཞེ་ན། སྒྲིབ་གཉིས་བག་ཆགས་དང་བཅས་པ་མ་ལུས་པར་སྤངས་པའི་ཡེ་ཤེས་
སམ། གནས་གྱུར་པའི་ཡེ་ཤེས་མཐར་ཐུག་ཅེས་བྱ་སྟེ། དེ་ལྟར་ཡང་གནས་ཡོངས་སུ་གྱུར་པས་
གྱུར་པ་གཉིས་སུ་མེད་པའི་ཡེ་ཤེས་ཞེས་འབྱུང་བ་ཡིན་ནོ ། དེ་ཡང་ཁྱད་པར་གསུམ་དང་ལྡན་ཏེ།
རྟོགས་པའི་ཁྱད་པར་ཇི་ལྟ་བ་དང་
། ཇི་སྙེད་པ་མཁྱེན་པ། སྤངས་པའི་ཁྱད་པར་སྒྲིབ་གཉིས་བག་
ཆགས་དང་བཅས་པ་མ་ལུས་པར་སྤངས་པ། ནུས་པའི་ཁྱད་པར་གཟུགས་སྐུ་དང་འཕྲིན་ལས་ཀྱི་
བདག་པོར་གྱུར་པའོ། ། །
དབྱེ་བ་ལ་གཉིས་དང་། བཞི་དང་། ཉེར་གཅིག་ལ་སོགས་པར་དབྱེ་བའོ། ། དང་པོ་ནི། ཁ་
ཅིག་ལྡན་རེ། སློབ་ལམ་གྱི་གནས་སྐབས་སུ་བློ་གཅིག་གིས་བདེན་པ་གཉིས་ཀྱི་རང་བཞིན་གཅོད་
མི་ནུས་ཏེ། བདེན་གཉིས་ཐ་དད་དུ་འཛིན་པའི་དྲི་མ་དང་མ་བྲལ་བའི་ཕྱིར་རོ། ། དེས་ན་སློབ་ལམ་
དུ་ཇི་ལྟ་བ་དང་། ཇི་སྙེད་པ་མཁྱེན་པའི་ཡེ་ཤེས་གཉིས་རྫས་ཐ་དད་པ་ཁོ་ན་ཡིན་ལ། སངས་རྒྱས་
ཀྱི་ས་ན་ཡེ་ཤེས་གཅིག་ཉིད་ཡུལ་གྱི་སྒོ་ནས་ཇི་ལྟ་བ་དང་། ཇི་སྙེད་པ་མཁྱེན་པའི་ཡེ་ཤེས་ཀྱི་ལྡོག་
པ་གཉིས་སུ་འབྱེད་ཅེས་ཟེར་རོ། ། དེ་ནི་མ་ཡིན་ཏེ། ཐེག་ཆེན་འཕགས་པའི་མཉམ་བཞག་ཐམས་
424-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཅད་ཀུན་རྫོབ་སྣང་བ་སྒྱུ་མ་ལྟ་བུ་ཡང་གཅོད། དོན་དམ་སྤྲོས་པའི་མཐའ་དང་བྲལ་བར་ཡང་
གཅོད་དེ། སྒྲུབ་པ་ནི་བདེན་གཉིས་ཟུང་འབྲེལ་གྱི་རྣམ་པ་ཅན་དུ་བསྒྲུབས་ཟིན་པའི་ཕྱིར་དང། ཇི་
སྙེད་པ་ནི་ཐམས་ཅད་ཅེས་བྱ་བའི་ཚིག་གི་དོན་ཡིན་པས་སློབ་ལམ་ན་ཐམས་ཅད་མཁྱེན་པའི་ཡེ་
ཤེས་ཡོད་པར་ཡང་མི་འདོད་པའི་ཕྱིར་རོ། །དེས་ན་སངས་རྒྱས་ཀྱི་ཡེ་ཤེས་ལ་གཉིས་པོ་དེ་དབྱེ་བ་
ཡིན་ནོ། །
བཞིར་དབྱེ་བ་ལ་ལུང་གི་རྗེས་སུ་འབྲང་བའི་ལུགས་དང་། སོ་སོའི་རང་བཞིན། བྱེད་ལས།
རྫས་ཀྱི་ཁྱད་པར་གསུམ་གྱི། དང་པོ་འདི་ལྟར། མེ་ལོང་ཡེ་ཤེས་ནི་བདག་གི་རྟེན་ལོག་པས་འདི་ལ་
ངར་འཛིན་པ་མེད་ལ། སོ་སོར་ངེས་པ་དང་བྲལ་བས་དམིགས་པ་རིས་སུ་མ་ཆད་པ། ཡེ་ཤེས་དུ་
མའི་རྟེན་བྱེད་པས་རྒྱུན་རྟག་ཏུ་འབྱུང་བ། སྒྲིབ་གཉིས་དང་བྲལ་བས་ཤེས་བྱ་ཀུན་ལ་མ་རྨོངས་པ།
གཟུང་རྣམས་མེད་པས་ཡུལ་ལ་མངོན་དུ་ཕྱོགས་པ་མ་ཡིན་པ་སྟེ ཆོས་ཐམས་ཅད་གཟུགས་ལྟར་
སྣང་བས་མེ་ལོང་ཡེ་ཤེས་ཞེས་བྱའོ། ། ཇི་སྐད་དུ་མདོ་སྡེ་རྒྱན་ལས། མེ་ལོང་ཡེ་ཤེས་ང་ཡི་
མེད། །ཡོངས་སུ་མ་ཆད་རྟག་ཏུ་ལྡན། །ཤེས་བྱ་ཀུན་ལ་མ་རྨོངས་པ། །རྟག་ཏུ་བདེ་ལ་མངོན་ཕྱོགས་
མིན། ། ཞེས་གསུངས་པ་ཡིན་ནོ། ། མཉམ་ཉིད་ཡེ་ཤེས་ནི་མངོན་བདག་ན་མཉམ་པར་སྒོམ་པས་སྒྱུ་
མ་ལྟ་བུའི་འགྲོ་བ་རྣམས་བདག་གཉིས་ཀྱི་འགྲོ་བ་མེད་པར་རྟོགས་ནས་མི་གནས་པའི་མྱང་འདས་
ཡང་དག་པའི་མཐའ་ལ་བཞུགས་པ་བྱམས་པ་དང་སྙིང་རྗེ་གཉིས་དང་མཚུངས་ལྡན་ཏེ བདག་
གཞན་གྱི་ཆོས་མཉམ་པ་ཉིད་མངོན་དུ་བྱས་པས་མཉམ་ཉིད་ཡེ་ཤེས་ཞེས་བྱའོ། ཇི་སྐད་དུ་འདི་
ཉིད་ལས། མཉམ་ཉིད་ཡེ་ཤེས་སེམས་ཅན་ལ། །སྒོམ་པ་དག་པ་ལས་འདོད་དེ། །མི་གནས་ཞི་བར་
ཞུགས་པ་ནི། །མཉམ་ཉིད་ཡེ་ཤེས་ཡིན་པར་འདོད། །དུས་རྣམས་ཀུན་ཏུ་བྱམས་པ་དང་། །སྙིང་རྗེ་
ཆེན་པོ་དག་དང་ལྡན། །ཞེས་གསུངས་པ་ཡིན་ནོ། །
སོ་སོར་རྟོགས་པའི་ཡེ་ཤེས་ནི། ཤེས་བྱ་ཀུན་ཐོགས་པ་མེད་པར་སོ་སོར་འབྱེད་པ་ཏིང་ངེ་
འཛིན་དང་གཟུངས་རྣམས་ཀྱི་འབྱུང་གནས་སུ་གྱུར་ཏེ། ཆོས་རྣམས་སོ་སོར་འབྱེད་པས་ན་སོ་
སོར་རྟོགས་པ་ཞེས་བྱའོ། །དེ་ཉིད་ལས། སོ་སོར་རྟོགས་པའི་ཡེ་ཤེས་ནི། །ཤེས་བྱ་ཀུན་ལ་རྟག་མི་
-425-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར།
ཐོགས། །ཏིང་ངེ་འཛིན་དང་གཟུངས་རྣམས་ཀྱི། །གཏེར་དང་འདྲ་བ་ཁོ་ན་ཡིན། །ཞེས་གསུངས་པ་
ཡིན་ནོ། ། བྱ་བ་གྲུབ་པའི་ཡེ་ཤེས་ནི། འཇིག་རྟེན་གྱི་ཁམས་ཐམས་ཅད་དུ་སྣ་ཚོགས་སུ་སྤྲུལ་པས་
འགྲོ་དོན་བསྒྲུབས་པ་སྟེ་སེམས་ཅན་གྱི་བྱ་བ་སྒྲུབ་པས་བྱ་གྲུབ་ཅེས་བྱའོ། ། དེ་ཉིད་ལས། བྱ་བ་
གྲུབ་པའི་ཡེ་ཤེས་ནི། ། ཁམས་རྣམས་ཀུན་ཏུ་སྣ་ཚོགས་ཤིང་། ། དཔག་མེད་བསམ་ཡས་སྤྲུལ་པ་
ཡིས། །སེམས་ཅན་དོན་ཀུན་སྒྲུབ་པའོ། །ཞེས་གསུངས་པ་ཡིན་ནོ། ། །
བྱེད་ལས་ནི། ཡེ་ཤེས་དང་པོ་ནི། ཡེ་ཤེས་གཞན་གསུམ་གྱི་ཉེ་བའི་རྒྱུ་སྟེ། དེ་ཉིད་ལས། ཡེ་
ཤེས་ཀུན་གྱི་རྒྱུ་མཚན་ཕྱིར། ། ཡེ་ཤེས་འབྱུང་གནས་ཆེན་པོ་འདྲ། ། ཞེས་གསུངས་པའི་ཕྱིར་
རོ༑ ༑གཉིས་པ་ནི་གཟུགས་སྐུ་སྣང་བའི་བདག་རྐྱེན་ཏེ། དེ་ཉིད་ལས། སེམས་ཅན་རྣམས་ལ་མོས་
པ་བཞིན། ། སངས་རྒྱས་སྐུ་ནི་ངེས་པར་སྟོན། ། ཞེས་གསུངས་པའི་ཕྱིར་རོ། ། གསུམ་པ་ནི་གསུང་
གནང་བའི་བདག་རྐྱེན་ཏེ། ཐེ་ཚོམ་ཐམས་ཅད་གཅོད་པ་ཡི། ། ཆོས་ཆེན་ཆར་ནི་རབ་ཏུ་
འབེབས། །ཞེས་གསུངས་པའི་ཕྱིར་རོ། །བཞི་པ་ནི་འཕྲིན་ལས་སྣ་ཚོགས་ཀྱི་རྐྱེན་ཏེ སྤྲུལ་པ་ཀུན་
གྱི་རྒྱུ་ཡིན་ཕྱིར། །ཞེས་པ་ལྟར་རོ། །ཡང་དེ་ཉིད་ལས། དང་པོ་ལོངས་སྤྱོད་རྫོགས་པའི་རྒྱུར་བཤད་
དོ༑ ༑འདི་ཉིད་ཀྱི་དབང་དུ་བྱས་ནས། སློབ་དཔོན་ཙནྡྲ་གོ་མིས། ཁ་ཅིག་མེ་ལོང་ཡེ་ཤེས་
ཀྱང་། ། ལོངས་སྤྱོད་རྫོགས་པའི་སྐུ་རུ་རྟོགས། ། དེ་ཡང་དེ་ལ་རྒྱུ་ཉིད་ཕྱིར། ། ཉེ་བར་བཏགས་ལས་
དེ་བཞིན་གཞན། །ཞེས་བཤད་པ་ལྟར་རོ། །
རྫས་ལ་དཔྱད་པ་ནི། རིམ་པ་ལྟར་ཀུན་གཞི་དང་། ཉོན་ཡིད་དང་། ཡིད་ཤེས་དང་། དབང་
ཤེས་གནས་གྱུར་པའི་རང་བཞིན་རྫས་ཐ་དད་པ་སྟེ། དང་པོ་གཉིས་ནི་ཤེས་བྱ་ཇི་སྙེད་པ་དང་།
ཆོས་ཇི་ལྟ་བ་མཁྱེན་པ་སྣང་བཅས་སྣང་མེད་ཀྱི་ཡེ་ཤེས་ཡིན་ལ། མཐའ་མ་གཉིས་ནི། སྨོན་ལམ་གྱི་
རྐྱེན་གྱིས་ཆོས་གསུངས་པ་དང་། སྤྲུལ་པ་ལ་ལྡང་འཇུག་གི་རྣམ་པས་རེས་འགའ་འབྱུང་བ་རྒྱུན་མི་
བརྟན་པའི་རང་བཞིན་ཡིན་ནོ། །གཉིས་པ་ཡང་དང་པོའི་རྟེན་ལས་འབྱུང་ཞིང་རྒྱུན་མི་བརྟན་པར་
སློབ་དཔོན་དབྱིག་གཉེན་འཆད་དོ། །
རིག་པའི་རྗེས་སུ་འབྲང་བ་འགའ་ཞིག་གི་ལུགས་ནི། ཀུན་གཞིའི་རྣམ་པར་ཤེས་པ་རྣལ་
426



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
འབྱོར་སྤྱོད་པའི་ས་ལ་སོགས་པར་གཏན་ལ་ཕབ་པ་དེ་ལྟ་བུ་ནི བདག་ཏུ་སྨྲ་བ་རྣམས་དྲང་བའི་
ཕྱིར་ལུང་ལས་གསུངས་པར་ཟད་ཀྱི། འདི་ལ་ཡོད་པར་ཤེས་བྱེད་མེད་དེ ཡོད་ན་དམིགས་པ་
འཛིན་པའི་བློ་རྣམས་ནི། མིག་ལ་སོགས་པའི་ཤེས་པ་བཞིན་དུ་མྱོང་དགོས་པ་ལས་འགའ་ཡང་
མྱོང་བ་མེད་པའི་ཕྱིར་རོ། །དེས་ན་ཡིད་གཅིག་ཉིད་འཁོར་འདས་ཀུན་གྱི་གཞི་བྱེད་པས་ཀུན་གཞི་
ཉོན་མོངས་པའི་རྩ་བ་བྱེད་པས་ཉོན་ཡིད་ ཆོས་ཀྱི་སྐྱེ་མཆེད་འཇལ་བའི་ཆ་ནས་ཡིད་ཅེས་
བྱའོ། །དེའི་ཕྱིར་ཡེ་ཤེས་དང་པོ་ནི་རྫས་གཅིག་པ་རྒྱུན་བརྟན་པ་ཡིན་ཅིང། མཐའ་མ་ནི་སྤྲུལ་སྐུའི་
དབང་པོའི་ལུས་ལ་བརྟེན་པ་རྒྱུན་མི་བརྟན་པ་འཆར་ནུབ་དང་བཅས་པའོ། ། དེ་ལ་རྣམ་པ་མཁྱེན་
པའི་ཡེ་ཤེས་དེ་ཉིད་ཆོས་ཅན་ཇི་སྙེད་པ་མེ་ལོང་ལ་གཟུགས་བརྙན་ལྟར་གསལ་བར་སྣང་བའི་ཆ་
ནས་མེ་ལོང་ཡེ་ཤེས། ཆོས་ཉིད་ཇི་ལྟ་བ་བདག་གཞན་མཉམ་ཉིད་རྟོགས་པའི་ཆ་ནས་མཉམ་ཉིད་
ཡེ་ཤེས། ཤེས་བྱ་ཀུན་པདྨའི་འདབ་མ་ལྟར་མ་འདྲེས་པར་འབྱེད་པའི་ཆ་ནས་སོ་སོར་རྟོགས་པའི་
ཡེ་ཤེས་ཞེས་བྱའོ། ། དེ་དག་ལ་བརྟེན་ནས་གློ་བུར་ལྟར་སྐྱེས་པ་འཆར་ནུབ་སྣ་ཚོགས་སྟོན་པའི་
རང་བཞིན་ཅན་གྱི་ཡེ་ཤེས་ནི་བྱ་བ་གྲུབ་པའི་ཡེ་ཤེས་ཞེས་བྱའོ ། གསུམ་པ་ནི། བྱང་ཆུབ་ཕྱོགས་
མཐུན་ལ་སོགས་པ་འདིར་བསྟན་པ་ནི། གཞན་ཡང་མདོ་དེ་དག་ལས་གསུངས་པའི་སངས་རྒྱས་
ཀྱི་ཡེ་ཤེས་བྱེ་བྲག་རྣམས་སོ། ། །
ལོངས་སྐུའི་མཚན་ཉིད་ལ། སྐུ་གང་ཞིག ། བར་ཆད་མེད་པར་མཆོག་ཏུ་དག་པའི་འགྲོ་བ་
འདུལ་བྱེད་ཅེས་ཟེར་བ་ནི། མི་རིགས་ཏེ། ཡེ་ཤེས་ཀྱི་སྐུ་ཡང་མཚན་ཉིད་དེ་དག་དང་ལྡན་པའི་
ཕྱིར་རོ། །ཁེ་གྲགསཅིག །ངེས་པ་ལྔ་ལྡན་གྱི་གཟུགས་སྐུ་ཞེས་བྱ་བ་ཡང་མ་ཡིན་ཏེ འཁོར་བ་ཇི་སྲིད་
རང་ཉིད་མྱ་ངན་ལས་འདས་ཚུལ་མི་སྟོན་པའི་གཟུགས་སྐུ་ཞེས་པས་ཀྱང་འགྲུབ་པས་ངེས་པ་
ཕལ་ཆེར་ལ་རྣམ་བཅད་ཡོངས་གཅོད་ཀྱི་དགོས་པ་མེད་པའི་ཕྱིར་རོ། །དེས་ན་གདུལ་བྱ་འཕགས་
ཆེན་ཁོ་ན་དངོས་སུ་འདུལ་བྱེད་ཀྱི་གཟུགས་སྐུ་མཐར་ཐུག་ཅེས་བྱ་སྟེ ངེས་པ་ལྔ་ལྡན་དུ་
གསུངས་པའི་ཕྱིར་རོ། ། དེ་ཡང་ངེས་པ་ལྔ་ལྡན་ནི། གནས་ངེས་པ་འོག་མིན། སྐུ་ངེས་པ་མཚན་
དཔེ། དུས་ངེས་པ་འཁོར་བ་ཇི་སྲིད། འཁོར་ངེས་པ་ས་གནས་ཀྱི་སེམས་དཔའ། ཆོས་ངེས་པ་ཐེག་
-427-



བརྩེ་ཆེན་འོད་སྣང་ལས། པོད་ཆེན་དྲུག་གི་ཕར་ཕྱིན་འགྲེལ་སྐོར། །
པ་ཆེན་པོའི་ཆོས་སོ། ། འོ་ན་མདོ་གཞན་ལས། སྤྲུལ་པའི་སྐུ་ཡང་ཡིན། ལོངས་སྤྱོད་རྫོགས་པའི་སྐུ་
ཡང་ཡིན་པ་ནི་ལྷག་བཅས་ཀྱི་མྱང་འདས་ཀྱི་སྐུའོ་ཞེས་བཤད་པ་ཇི་ལྟར་དྲང་ཞེ་ན། སྐྱོན་མེད་དེ།
དེར་ནི་རྣམ་སྨིན་གྱི་སྐུ་ཙམ་ལ་ལོངས་སྐུ་ཞེས་བརྡ་མཛད་པ་ཡིན་པས་ལོངས་སྐུ་དངོས་བཏགས་
གཉིས་ཀ་སྨོས་པ་ཡིན་ཏེ། ལོངས་སྐུ་ཡིན་ལ་སྤྲུལ་སྐུ་མ་ཡིན་པ་ནི་སྔ་རོལ་པའི་སྐུའོ་ཞེས་སྤྲུལ་པ་
མི་འབྱེད་པའི་དུས་ཀྱི་སངས་རྒྱས་ཀྱི་རྟེན་དེ་ཉིད་དོཞེས་རྣམ་སྨིན་གྱི་ལུང་ངེས་པར་བཟུང་བའི་
ཕྱིར་རོ། ། དེ་ལ་ཡང་ས་བཅུ་པ་བ་ཁོ་ན་ལ་སྣང་བ་ལོངས་སྐུ་ཆེན་པོ་དང་། ས་དང་པོ་ཡན་ཆད་ཁོ་
ན་ལ་སྣང་བ་ལོངས་སྐུ་ཆུང་ངུ་གཉིས་སུ་འགྱུར་རོ། ། །
སྤྲུལ་སྐུའི་མཚན་ཉིད་ནི་ཁ་ཅིག་ན་རེ། ཆོས་སྐུ་གང་ཞིག། གདུལ་བྱ་དག་མ་དག་སྣ་ཚོགས་
འདུལ་བྱེད་ཅེས་པ་ནི། མ་ཡིན་ཏེ། རྟོགས་པ་ཡེ་ཆོས་སྐུ་དང་། ལོངས་སྤྱོད་རྫོགས་པའི་སྐུ་ལ་ཡང་
མཚན་ཉིད་དེ་དག་ལྡན་པའི་ཕྱིར་ཏེ། ཡེ་ཤེས་ཀྱི་མཛད་པ་རྣམས་སྒྲུབ་པར་བཤད་ཅིང་རིགས་
པའི་ཕྱིར་དང་། ལོངས་སྐུའི་དབང་གིས་སྤྲུལ་སྐུ་སྤྲུལ་པའི་ཕྱིར་རོ། །དེས་ན་གདུལ་བྱ་སྐྱེ་འཕགས་
སྣ་ཚོགས་དངོས་སུ་འདུལ་བྱེད་ཀྱི་གཟུགས་སྐུ་མཐར་ཐུག་ཅེས་བྱ་སྟེ། བྱིས་པ་ཐམས་ཅད་དང་
ཐུན་མོང་བ་ཞེས་སོགས་གསུངས་ཤིང་འཐད་པའི་ཕྱིར་རོ། ། དེ་ཡང་བཟོ་སྤྲུལ་པ་པི་ཝང་སྤྲུལ་པ་
སོགས་དང་། སྐྱེ་བ་སྤྲུལ་པ་ཐ་མལ་དུ་སྐྱེ་བ་ལེན་པ་སོགས་དང་། མཆོག་གི་སྤྲུལ་པ་མཛད་པ་བཅུ་
གཉིས་ཀྱི་སྤྲུལ་པ་དང་། མྱང་འདས་ཀྱི་སྤྲུལ་པ་ཉན་ཐོས་ཀྱི་བྱང་ཆུབ་སྟོན་པའོ། ། དེ་དག་ཕལ་
ཆེར་གཟུགས་སྐུ་མཐར་ཐུག་ཏུ་ཇི་ལྟར་རིགས་ཏེ། མཚན་དཔེས་རྒྱན་པ་མ་ངེས་པའི་ཕྱིར་རོ་ཞེ་ན།
སྐྱོན་མེད་དེ། སངས་རྒྱས་ཀྱི་གཟུགས་སྐུར་གཏོགས་པར་བྱ་བའི་ཕྱིར་རོ་མཐར་ཐུག་ཅེས་སྨོས་པ་
ཡིན་ནོ། །
རྒྱུ་ནི་ལྔ་སྟེ། གནས་འགྱུར་གྱི་རྒྱུ་དང་། དག་བྱེད་ཀྱི་རྒྱུ་དང་། རིགས་ཀྱི་རྒྱུ་དང་། རྫོགས་
པའི་རྒྱུ་དང་། རྟེན་གྱི་རྒྱུའོ། ། དང་པོ་ནི་ཁ་ཅིག་སྔཕལན་རེ། ཀུན་གཞི་གནས་གྱུར་པ་ལས་ཆོས་སྐུ།
ཡིད་གཉིས་གནས་གྱུར་པ་ལས་ལོངས་སྐུ སྒོ་ལྔའི་ཤེས་པ་གནས་གྱུར་པ་ལས་སྤྲུལ་སྐུ་འབྱུང་ངོ་
ཞེས་ཟེར་རོ། ། །
-428-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཁོ་བོ་ནི་སྐུ་གསུམ་དུ་བྱེད་ན། མ་དག་པའི་ཆོས་ཉིད་གནས་གྱུར་པ་ལས་ངོ་བོ་ཉིད་སྐུ མ་
དག་པའི་སེམས་གསུམ་གནས་གྱུར་པ་ལས་ལོངས་སྐུ། བེམ་རིག་གཉིས་ཚོགས་ཀྱི་རིག་པ་ཡེ་ཤེས་
ཀྱི་ཆ། མ་དག་པའི་དབང་པོ་སོགས་ཡོངས་སུ་གྱུར་པ་ལས་མཚན་དཔེ་སོགས་གཟུགས་ཅན་ལུས་
ཀྱི་ཆར་འགྱུར། སྒོ་ལྔའི་ཤེས་པ་དང་ལུས་ཀྱི་གནས་སྐབས་ཡོངས་སུ་གྱུར་པ་ལས་སྤྲུལ་པའི་སྐུར་
འགྱུར་ཏེ། རྒྱུ་འདྲ་བ་ལས་འབྲས་བུ་འདྲ་བ་ཡིན་པའི་ཕྱིར་རོ། །
སྐུ་བཞིར་བྱེད་ན། ཆོས་ལས་ཆོས་ཉིད། སེམས་ལས་ཡེ་ཤེས། བརྟན་པའི་ལུས་ལས་བརྟན་
པའི་སྐུ། མི་བརྟན་པའི་ལུས་ལས་མི་བརྟན་པའི་སྐུར་གནས་གྱུར་པ་ཡིན་ཏེ གཟུགས་སྐུ་གཉིས་
ཀྱི་ཡེ་ཤེས་ཀྱི་ཆའི་གནས་གྱུར་ནི་རྟོགས་པ་ཡེ་ཤེས་ཆོས་སྐུ་གནས་གྱུར་ཉིད་ལོགས་སུ་མི་་་་་་
བྱའོ། ། གཉིས་པ་ནི། མཉམ་བཞག་མི་རྟོག་པ་རྣམ་པར་དག་པ་ལས་ངོ་བོ་ཉིད་སྐུ་ཐོབ། རྗེས་ཐོབ་
ཡེ་ཤེས་རྣམ་པར་དག་པ་ལས་ལོངས་སྐུ་ཐོག མཐུ་ཏིང་ངེ་འཛིན་རྣམ་པར་དག་པ་ལས་སྤྲུལ་སྐུ་
ཐོབ་སྟེ། རྣམ་དབྱེ་མེད་པའི་སྒོ་ནས་འཇུག་པའི་ཕྱིར་དང་། ཆོས་ལ་དབང་བསྒྱུར་བས་འཇུག་པའི་
ཕྱིར་དང་། ལུས་ལ་དབང་བསྒྱུར་བས་འཇུག་པའི་ཕྱིར་རོ། ། ཡང་ཉོན་སྒྲིབ་དག་པ་ལས་གྲོལ་བའི་
སྐུ་དང་། ཤེས་སྒྲིབ་དག་པ་ལས་རྫོགས་པའི་སྐུར་འགྱུར་རོ། ། གསུམ་པ་ནི། རང་བཞིན་དུ་གནས་
པའི་རིགས་ལས་ཆོས་སྐུ་དང་། སྒྲུབ་པའི་རིགས་ལས་གཟུགས་སྐུ་ཐོབ་པ་ཡིན་ནོ། ། བཞི་པ་ནི་
བསྐལ་པ་གྲངས་མེད་གསུམ་དུ་ཡེ་ཤེས་ཀྱི་ཚོགས་རྫོགས་པ་ལས་ཆོས་སྐུདང་། བསོད་ནམས་ཀྱི་
ཚོགས་རྫོགས་པ་ལས་གཟུགས་ཐོབ་པ་ཡིན་ནོ། ། ཆོས་ཀྱི་སྐུ་དེ་མདོར་བསྡུས་ན། ། རྒྱལ་པོ་ཡེ་ཤེས་
ཚོགས་ལས་འཁྲུངས། ། གཟུགས་ཀྱི་སྐུ་ནི་མདོར་བསྡུ་ན། ། རྒྱལ་པོ་བསོད་ནམས་ཚོགས་ལས་
སྐྱེས། ། ཞེས་པ་ལྟར་རོ། ། དེ་ལྟར་ན་ཡང་ཧ་ཅང་ཡུན་རིང་བར་མི་བསམ་པར། རྨི་ལམ་ན་ནི་ལོ་
གཅིག་ཀུན། ། ཡུད་ཙམ་གྱིས་ཀྱང་དམིགས་པ་སྟེ། ། དེས་ན་དཔག་མེད་དུས་རྣམས་ཀྱང་། ། སྐད་
ཅིག་ཉིད་དུ་འདུ་བར་འགྱུར། །ཞེས་དང་། རབ་ཏུ་བརྩོན་པ་ཁྱོད་ལ་དཔག་ཏུ་མེད་པའི་དུས་ཀྱང་
ཐུང་ངུར་འདས་ཞེས་པ་ལྟར་རོ། ། ལྔ་པ་ནི། ཆོས་སྐུ་ལ་ལོངས་སྐུ་བརྟེན་ཅིང་། ལོངས་སྐུ་ལ་སྤྲུལ་
སྐུ་བརྟེན་ནས་འབྱུང་ངོ་། ། འབྲས་བུ་ནི་བྲལ་འབྲས་ངོ་བོ་ཉིད་ཀྱི་སྐུ རྒྱུ་མཐུན་རྟོགས་པ་ཡེ་ཤེས་
-429-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཆོས་སྐུ། རྒྱུ་རྣམ་སྨིན་ལོངས་སྤྱོད་རྫོགས་སྐུ བདག་འབྲས་སྤྲུལ་སྐུ་འགའ་ཞིག་གོ། ཡང་སྔ་མ་སྔ་
མ་ལ་བརྟེན་པའི་འབྲས་བུ་ཕྱི་མ་ཕྱི་མ་ཡིན་ནོ། ། ཡང་སངས་རྒྱས་སྐུ་གསུམ་གྱི་བདག་ཉིད་ལས།
དམ་ཆོས་ལུང་རྟོགས། དེ་ལས་འཕགས་མཆོག་དགེ་འདུན་གྱི་འབྲས་བུ་སྟེ། དེ་ལ་གཞན་གྱི་འབྲས་
བུ་རང་ཡིན་པར་སྟོན་པ་ཞར་བྱུང་གི་བཤད་པ་ལྟ་བུ་ཡིན་ལ། ཕྱི་མ་རྣམས་ནི་ཕལ་ཆེར་གི་འབྲས་
བུ་སྟོན་པ་གཙོ་བོའི་བཤད་པ་ཡིན་ནོ། །
བྱེད་ལས་ནི་མཐོང་ཆོས་ལ་བདེར་གནས་ཀྱི་བསམ་གཏན་ལ་གནས་པར་བྱེད་པ་སོགས་
རང་དོན་གྱི་བྱེད་ལས་དང་། ཆོས་འཁོར་བསྐོར་བ་ལ་སོགས་པ་གཞན་དོན་གྱི་བྱེད་ལས་ཏེ རྒྱས་
པར་འཕྲིན་ལས་ཉེར་བདུན་ལ་སོགས་མཛད་པའོ། ། ཡང་མཉམ་བཞག་གི་བྱེད་ལས་ནི་སྤངས་པ་
རྫོགས་པར་བྱེད་པ་སྟེ། ཀུན་རྫོབ་ཀྱི་བྱེད་ལས་ནི་རྟོགས་པ་རྫོགས་པར་བྱེད་པ་སྟེ རྒྱུད་བླ་མ་
ལས། མདོར་ན་ཡེ་ཤེས་གཉིས་པོ་ཡི། ། ལས་སུ་འདི་ནི་ཤེས་བྱ་སྟེ། ། གྲོལ་བའི་སྐུ་ནི་རྫོགས་པ་
དང༌། །ཆོས་ཀྱི་སྐུ་ནི་སྦྱོང་བའོ། །ཞེས་ཏེ་ཞར་བྱུང་གི་བྱེད་ལས་སོ། ། །
ལྡན་པ་ནི་ཆོས་ཉིད་ཀྱི་སྐུ་ལ་བསམ་གྱིས་མི་ཁྱབ་པ་ལ་སོགས་པའི་ཡོན་ཏན་དང་ལྡན་
ཞིང་། གཟུགས་ཀྱི་སྐུ་ལ་མཚན་དཔེ་ལ་སོགས་པའི་ཡོན་ཏན་དང་ལྡན་ནོ ། ཡོན་ཏན་དང་པོ་ནི།
དེ་ཉིད་ལས། བསམ་མིན་རྟག་བརྟན་ཞི་བ་གཡུང་དྲུང་ཉིད། །རབ་ཏུ་ཞི་ཁྱབ་རྟོག་བྲལ་ནམ་མཁའ་
བཞིན། ། ཆགས་མེད་ཀུན་ཏུ་ཐོགས་མེད་རྩུབ་རེག་སྤངས། ། ལྟ་གཟུང་མེད་དགེ་སངས་རྒྱས་དྲི་མ་
མེད། །ཅེས་བྱ་བ་ལ་སོགས་པའོ། །ཡོན་ཏན་གཉིས་པ་བདག་ཉིད་ལས་འབྱུང་ངོ༌། །ཡང་བྲལ་བའི་
ཡོན་ཏན་སྟོབས་བཅུ་ལ་སོགས་པ་དང་། རྣམ་པའི་ཡོན་ཏན་མཚན་དཔེ་ལ་སོགས་པ་དང་ལྡན་པ་
ཡིན་ནོ། ། འཇུག་པ་ནི་ངོ་བོ་ཉིད་སྐུ་ཤིན་ཏུ་དྲི་མེད་ཀྱི་འགོག་པ་ལ་འཇུག། ལོངས་སྐུ་ཟབ་པའི་སྒོ་
ནས་འཇུག །སྤྲུལ་སྐུ་རྒྱ་ཆེ་བ་སྣ་ཚོགས་ཀྱི་སྒོ་ནས་འཇུག་སྟེ། དེ་ཉིད་ལས། ཆོས་དབྱིངས་ཤིན་ཏུ་
དྲི་མ་མེད། །དེའི་རྒྱུ་མཐུན་ཟབ་པ་དང༌། །སྣ་ཚོགས་ཚུལ་ནི་སྟོན་པའོ། །ཞེས་པ་ལྟར་རོ། །
ཡང་ངོ་བོ་ཉིད་སྐུ་ནི། མཚན་ཉིད་ལྔ་དང་། ཡོན་ཏན་ལྔའི་སྒོ་ནས་འཇུག་སྟེ། དེ་ཉིད་ལས།
འདུས་མ་བྱས་ཤིང་རྣམ་དབྱེར་མེད། །མཐའ་གཉིས་དག་ནི་རྣམ་པར་སྤངས། །སྒྲིབ་གསུམ་ལས་ནི་
430-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ངེས་གྲོལ་ཏེ།། དྲི་མེད་རྣམ་པར་རྟོག་མེད་པ། ། དག་པའི་ཕྱིར་ན་འོད་གསལ་བ། ། གཞལ་མེད་
གྲངས་མེད་བསམ་མེད་པ། །མཉམ་མེད་དག་པའི་མཐར་ཐུག་པ། །ངོ་བོ་ཉིད་ཀྱི་སྐུ་ལྡན་ཏེ། ། ཞེས་
པ་ལྟར་རོ། །ལོངས་སྐུ་ནི་རྣམ་པ་ལྔའི་སྒོ་ནས་འཇུག་སྟེ། དེ་ཉིད་ལས། སྐུ་རང་བཞིན་ཆོས་སྐུ་སྟོན།
གསུང་ཐེག་ཆེན་གྱི་ཆོས་ལ་ལོངས་སྤྱོད། ཐུགས་ཀྱི་མཛད་པ་རྒྱུན་མི་འཆད། དེ་ཐམས་ཅད་འབད་
མེད་ལྷུན་གྲུབ། སྣ་ཚོགས་སྤྲུལ་ཡང་དེའི་རང་བཞིན་མ་ཡིན་པའོ། ། ཞེས་དོན་གྱིས་འབྱུང་བ་ལྟར་
རོ༑ ༑སྤྲུལ་སྐུ་ནི་འགྲོ་ཕན་སྣ་ཚོགས་པའི་སྒོ་ནས་འཇུག་སྟེ། སྤྲུལ་པའི་རང་བཞིན་སྣ་ཚོགས་
ཀྱིས། །ཞེས་འབྱུང་བ་ལྟར་རོ། ། །
གྲངས་ངེས་ལ། སོ་སོའི་དབྱེ་བ། གྲངས་ངེས་ཀྱི་རྣམ་གཞག །ཀླན་ཀ་སྤང་བའོ། །དང་པོ་ལ།
གཉིས་དང་གསུམ་དང་བཞིར་དབྱེ་བའོ། ། དང་པོ་ནི། སློབ་དཔོན་ཀླུ་སྒྲུབ་ལ་སོགས་པའི་ལུགས་
ལྟར་ཆོས་སྐུ་དང་། གཟུགས་སྐུ་གཉིས་སམ། འཕགས་པ་ལ་སོགས་པའི་གསུང་ལྟར། རང་དོན་
དམ་གཞན་དོན་གྱི་སྐུ་གཉིས་སམ དོན་དམ་དང་། ཀུན་རྫོབ་ཀྱི་སྐུ་གཉིས་སོ། ། དེ་དག་ལུགས་
གཅིག་པར་འདོད་པ་ནི་མི་རིགས་ཏེ། ལུགས་དང་པོ་ལྟར་ན། ཡེ་ཤེས་དབྱིངས་དང་བཅས་པ་ལ་
ཆོས་སྐུ་ཞེས་བརྗོད་པ་ཡིན་ལ། གཉིས་པ་ལྟར་ན། ཆོས་སྐུ་རྣམ་གཉིས་ཤེས་བྱ་སྟེ། །ཆོས་དབྱིངས་
ཤིན་ཏུ་དྲི་མ་མེད། །དེ་ཡི་རྒྱུ་མཐུན་ཟབ་པ་དང་། ། སྣ་ཚོགས་ཚུལ་ནི་སྟོན་པའོ། །ཞེས་ཐམས་ཅད་
ཆོས་སྐུར་བརྗོད་ཅིང་། དོན་དམ་ནི་ངོ་བོ་ཉིད་སྐུ་དང་། ཀུན་རྫོབ་ནི་གཟུགས་སྐུ་གཉིས་ལ་བཞག་
པའི་ཕྱིར་རོ། ། གཉིས་པ་ནི་ལུགས་དང་པོ་ལྟར་ན། ཆོས་སྐུ་ལོངས་སྐུ་སྤྲུལ་སྐུ་གསུམ་ཡིན་ཞིང་།
གཉིས་པ་ལྟར་ན། ངོ་བོ་ཉིད་སྐུ་ལོངས་སྐུ་སྤྲུལ་སྐུ་གསུམ་ཡིན་ནོ། ། གསུམ་པ་ནི་ལུགས་དང་པོ་
ལྟར་ན། ཆོས་སྐུ་ལ། ངོ་བོ་ཉིད་སྐུ་དང་། རྟོགས་པ་ཡེ་ཤེས་ཆོས་སྐུ་གཉིས་སུ་ཕྱེ་ནས་བཞི་ཡིན་
ཅིང་། གཉིས་པ་ལྟར་ན། ཆོས་སྐུ་ནི། སྐུ་ཀུན་གྱི་དབྱེ་གཞིར་བྱས་ནས། དེ་ལ་ཡེ་ཤེས་རྟེན་དང་
བརྟེན་པ་གཉིས་དང་། གཟུགས་སྐུ་རྟེན་དང་བརྟེན་པ་གཉིས་སུ་ཕྱེ་སྟེ མདོར་ན་ཡེ་ཤེས་ཀྱི་སྐུ་
ཞེས་དབྱེ་བ་ལ་སོགས་ནས་ཁ་བསྐང་བ་ཡིན་ནོ། ། འདི་ལ་ཡང་འགྲེལ་བྱེད་གཞན་རྣམས་ནི། རྣམ་
པར་འཁོར་བར་སྣང་སྟེ། སོ་སོའི་ལུགས་མ་ཕྱེ་བར་གཞུང་ལུགས་རྣམས་དཀྲུགས་པར་སྣང་བའི་
-431-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཕྱིར་རོ། །
གྲངས་ངེས་ཀྱི་རྣམ་གཞག་ནི། ཁ་ཅིག་ཆསན་རེ། སློབ་དཔོན་ཡང་སྐུ་གསུམ་དུ་བཞེད་
དོ༑ ༑འདིར་སྐུ་བཞིར་བཞེད་པའི་ལུགས་བཀོད་པ་ནི་མཁན་པོ་རྣམ་སྣང་ལ་སོགས་པའི་ལུགས་
ཡིན་ནོ་ཞེས་ཟེར་རོ། ། དེ་ནི་སྙིང་པོ་མེད་དེ། དེ་ཡང་ངོ་བོ་ཉིད་ཀྱི་སྐུ་ལ་སོགས་པའི་དབྱེ་བས་རྣམ་
པ་བཞི་ཡིན་པས་ཞེས་དང་། དེ་ལྟར་སྐུ་དང་པོ་བསྟན་པ། གཉིས་པ་ཆོས་ཀྱི་སྐུ་ཞེས་སོགས་རང་
གཞུང་གི་མཚམས་སྦྱོར་དུ། རང་ཉིད་མི་འདོད་པའི་གཞན་ལུགས་ཙམ་འགོད་ན་བླུན་པོའི་རྣམ་
ཐར་ཆེན་པོ་ཡིན་པའི་ཕྱིར་རོ། ། དེའི་ཕྱིར་ཕྱོགས་སྔ་ཕྱིའི་ཤན་ཙམ་ཡང་མི་ཕྱེད་པའི་འགྲེལ་བྱེད་
རྣམས་མཐོང་བ་ན་འཆི་བ་རྐུ་བར་ཟད་དོ། ། འགའ་ཞིག་བོད་སྔ་ཕྱིན་རེ། སྐུ་གསུམ་དང་བཞིར་འདོད་
པ་གཉིས་ཀ་ཡང་འགལ་བ་མེད་པས་འཕགས་པ་དང་། སློབ་དཔོན་གཉིས་ཀའང་གཉིས་ཀ་བཞེད་
དོ་ཞེས་གྲག་གོ ། དེ་ཡང་མངོན་པར་འཁྱམས་པ་ཡིན་ཏེ། དེ་ལྟ་ན་མཐུན་སྣང་དུ་གྲུབ་པ་ལ་སུ་ཡང་
རྩོད་པ་མེད་པས་ཕན་ཚུན་སྐྱོན་བརྗོད་པར་མི་འགྱུར་བའི་ཕྱིར་རོ། ། གཞན་དག་ན་རེ། སློབ་
དཔོན་ཡང་སྐུ་གསུམ་དུ་མ་འདུས་པར་བཤད་པ་ནི་མ་ཡིན་ཏེ། སྐུ་གསུམ་དུ་བསྟན་པའི་རྗེ་བཙུན་
གྱི་གཞུང་གཞན་དང་འགལ་བར་འགྱུར་བའི་ཕྱིར་དང་། སློབ་དཔོན་གྱིས་དེ་དག་མ་དགོངས་མི་
སྲིད་པའི་ཕྱིར་རོ། ། འོན་ཀྱང་ཡེ་ཤེས་ཀྱི་སྐུ་ལོགས་པར་ཕྱེ་བ་ལ་འགལ་མེད་པར་དགོངས་ནས་
བཞིར་ཕྱེ་བ་ཡིན་ནོ་ཞེས་ཟེར་རོ། ། དེ་ཡང་གྱི་ན་སྟེ། སློབ་དཔོན་གྱིས་གཉིས་སུ་མེད་པའི་ཡེ་ཤེས་
རྣམས་སྐུ་གསུམ་དུ་ཇི་ལྟར་བསྡུས་ཏེ་མ་འདུས་པས་དེ་དག་མེད་པར་ཐལ་བར་འགྱུར་རོ་ཞེས་
བཤད་པས་འགལ་བ་དངོས་སུ་ཁས་ལེན་པར་འགྱུར་བ་དང་། ཡེ་ཤེས་ཀྱི་སྐུ་ལོགས་སུ་ཕྱེ་བ་ལ་
འགལ་བ་མེད་པར་འཕགས་པས་ཀྱང་མི་དགོངས་པ་མི་སྲིད་ཅེས་སོགས་སྟོབས་མཚུངས་པའི་
ཕྱིར་རོ། ། དེའི་ཕྱིར་རང་གིས་རང་འཇོམས་པའི་རྣམ་བཤད་རྣམས་ལ་སྙིགས་དུས་ཀྱི་ཉན་པ་པོ་
རང་གི་རྐན་འཆའ་བའི་ཁྱི་དང་འདྲ་བ་རྣམས་དགའ་བ་སྒོམ་པར་བྱེད་དོ། །
འོ་ན་ཇི་ལྟར་ཞེ་ན། ཐུབ་པའི་ངོ་བོ་ཉིད་སྐུ་ནི། ། ཟག་པ་མེད་པའི་ཆོས་གང་དག ། ཅེས་
སོགས་འདིར་སྒྲ་ཇི་བཞིན་དུ་ཟག་མེད་ཀྱི་ཆོས་ཞེས་བྱ་བ་ཆོས་ཉིད་ལ་མི་འཛིན་པར་ཡོན་ཏན་
432-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
དྲན་པ་ཉེར་བཞག་སོགས་ཟག་མེད་ཀྱི་ཆོས་རྣམས་ཁོ་ན་ཁས་བླངས་ནས་ངོ་བོ་ཉིད་ཀྱི་སྐུ་ནི་དེ་
དག་གི་རང་བཞིན་ཆོས་ཉིད་སྐྱེ་མེད་ཡིན་ལ། དེ་ཉིད་ཀྱང་ཆོས་ཉིད་ཀྱི་སྐུ་ཡིན་པ་ལ་ཆོས་ཀྱི་སྐུའོ་
ཞེས་ཆོས་ཉིད་ཀྱི་སྐུའི་སྐད་དྷརྨ་ཏཱ་ཀཱ་ཡ་ཞེས་པའི་ངོ་བོའི་རྐྱེན་ཏཱ་མི་མངོན་པར་ཕྱིས་ནས་བསྟན་
ཏོ༑ ༑ཟག་མེད་ཀྱི་ཆོས་དེ་དག་ཀྱང་གང་ཞིག་ཡིན་ཞེ་ན། བྱང་ཆུབ་ཕྱོགས་མཐུན་ཚད་མེད་
དང༌། ། ཞེས་སོགས་ཀྱི་ཚིག་ལེའུར་བྱས་པ་ལ་འཇུག་པར་བྱེད་དོ། ། དེ་ལྟར་ན་གཞུང་འདིར་སྐུ་
གསུམ་དུ་བཤད་པ་ཡིན་ཏེ། ངོ་བོ་ཉིད་ལོངས་རྫོགས་བཅས་དང་། ། ཞེས་སོགས་འདིར་ངོ་བོ་ཉིད་
ཅེས་བྱ་བའི་སྒྲའི་མཇུག་ཏུ་ཆོས་ཀྱི་སྐུ་ཞེས་བྱ་བའི་སྒྲ་མི་འབྱུང་བའི་ཕྱིར་རོ། ། དེ་ལྟར་བྱས་ན།
རྒྱུད་བླ་མར། སྐུ་གསུམ་དག་གིས་འཇུག་ཅེས་དང་། མདོ་སྡེ་རྒྱན་ལས། སྐུ་གསུམ་དག་གི་སངས་
རྒྱས་ཀྱི། ། སྐུ་བསྡུས་པ་ནི་ཤེས་བྱ་སྟེ། ། ཞེས་དང་། སྐུ་གསུམ་དག་གི་བྱང་ཆུབ་ཆེ། ། ཞེས་བྱ་བ་
རྣམས་དང་ཡང་འགྲིག་པར་འགྱུར་རོ་སྙམ་དུ་དགོངས་པ་ཡིན་ནོ། ། སློབ་དཔོན་ལྟར་ན། ཟག་པ་
མེད་པའི་ཆོས་གང་དག ། ཅེས་པ་ཟག་མེད་ཀྱི་ཆོས་ཞེས་བྱ་བ་ཆོས་དབྱིངས་ཀྱི་ངོ་བོ་ཉིད་ཀྱིས་
ཟག་པ་མེད་པ་ཞེས་ངོ་བོ་ཉིད་ཀྱི་སྐུ་ཁོ་ན་ཁས་བླངས་ནས། དེའི་འོག་ཏུ་རྟོགས་པ་ཡེ་ཤེས་ཆོས་
ཀྱི་སྐུ་གང་ཞེ་ན། བྱང་ཆུབ་ཕྱོགས་མཐུན་ཚད་མེད་དང་། ། ཞེས་སོགས་ནས། ཆོས་ཀྱི་སྐུ་ཞེས་
བརྗོད་པ་ཡིན། ། ཞེས་པའི་བར་རོ། ། དེ་ལྟར་ན་གཞུང་འདིར་སྐུ་བཞིར་བཤད་པ་ཡིན་ཏེ། གསུམ་
དུ་བཤད་པ་ལ་གནོད་བྱེད་ཡོད་ཅིང་། བཞིར་བཤད་པ་ལ་གནོད་བྱེད་མེད་ལ། སྒྲུབ་བྱེད་ཡོད་
པའི་ཕྱིར་རོ། ། གསུམ་པ་ལ་གནོད་བྱེད་ཡོད་དེ། རྟོགས་པ་ཡེ་ཤེས་ཀྱི་སྐུ་དེ་སྐུ་མ་ཡིན་པར་ཐལ།
སྐུ་གསུམ་པོ་གང་ཡང་མ་ཡིན་པའི་ཕྱིར་ཏེ། ཆོས་དབྱིངས་ཀྱང་མ་ཡིན། གཟུགས་སྐུ་ཡང་མ་ཡིན་
པའི་ཕྱིར་རོ། །གལ་ཏེ་ཆོས་ཉིད་དུ་ཆོས་ཅན་སྡུད་དོ་ཞེ་ན། གཟུགས་སྐུ་གཉིས་ཀྱང་དེར་འདུ་བས་
ལོགས་སུ་བསྟན་བྱ་མ་ཡིན་པར་འགྱུར་རོ། ། འོན་ཏེ་དེ་དག་གསུང་རབ་རྣམས་ལས་ལོགས་སུ་
བཤད་དོ་ཞེ་ན། དེ་ནི་ཡེ་ཤེས་སྐུ་ལ་ཡང་མཚུངས་པས་ལོགས་སུ་བསྟན་བྱར་འགྱུར་རོ་ཞེས་
འགྲེལ་ཆེན་ལས་བཤད་དོ། །
བཞིར་བཤད་པ་ལ་གནོད་བྱེད་དེ་དག་མེད་དེ ངོ་བོ་ཉིད་ཅེས་བྱ་བའི་ཚིག་མཇུག་ཏུ་ཆོས་
-433-



བརྩེཆེན་འོད་སྣང་ལས།
པོད་ཆེན་དྲུག་གི་བུར་ཕྱིན་འགྲེལ·་སྐོར།
སྐུའི་སྒྲ་མི་འབྱུང་བར། ཆོས་སྐུ་མཛད་པ་ཞེས་མཛད་པ་དང་སྦྱར་བ་ནི་སྒྲའི་དགོས་པ་སྡེབ་སྦྱོར་གྱི་
ངོར་དང༌། དོན་གྱི་དགོས་པ་འཕྲིན་ལས་ཀྱི་བྱེད་པ་པོའི་གཙོ་བོ་ཆོས་སྐུ་ཡིན་ནོཞེས་རྟོགས་པར་
བྱ་བའི་ཕྱིར་ཡེ་ཤེས་ཁོ་ན་དང་མཛད་པ་སྒྲ་དོན་ཉེ་བར་མཛད་པའི་ཕྱིར་རོ། ། བཞི་ཡིན་པ་ལ་སྒྲུབ་
བྱེད་ཡོད་དེ། ཡེ་ཤེས་ཀྱི་སྐུ་ནི། སྐུ་གསུམ་པོ་གང་ཡང་མ་ཡིན་པའི་སྐུ་ཡིན་པའི་ཕྱིར་རོ་ཞེས་
འཆད་དོ། ། ཁོ་བོ་ཅག་ལྟར་ན། འཕགས་པའི་ཕྱོགས་དེ་ཡང་འགའ་ཞིག་འཐད་པར་མ་མཐོང་སྟེ་
བྱང་ཆུབ་ཕྱོགས་མཐུན་ནས་རྣམ་མཁྱེན་དང༌། ལམ་ཤེས་ལ་སོགས་པའི་བར་དེ་རྣམས་ཆོས་ཉིད་
ཀྱི་སྐུ་ཞེས་བརྗོད་པ་ཡིན་ལ། དེ་རྣམས་ཀྱི་ཆོས་ཉིད་གང་ཡིན་པ་དེ། ཆོས་ཉིད་ཀྱི་སྐུ་ཞེས་བརྗོད་
པ་ཡིན་ཞེས་སྦྱོར་ནའང་། རྣམ་པ་ཐམས་ཅད་མཁྱེན་ཉིད་རྣམས། ། ཆོས་ཀྱི་སྐུ་ཞེས་བརྗོད་པ་
ཡིན། ། ཞེས་བྱ་བའི་ཡི་གེའི་དོན་ལ་མ་ཞུགས་པར་མཐོང་བའི་ཕྱིར་རོ། ། སློབ་དཔོན་གྱི་ཕྱོགས་དེ་
ཡང་འགའ་ཞིག་འཐད་པར་མ་མཐོང་སྟེ། ཆོས་སྐུ་མཛད་པ་དང་བཅས་པ། ། ཞེས་པའི་ཆོས་སྐུ་
ཡིན་པ་དེ་ལྟ་ན། ངོ་བོ་ཉིད་ལོངས་རྫོགས་བཅས་དང་ཞེས་སོགས་འདིར། ངོ་བོ་ཉིད་སྐུ་དང་།
ལོངས་སྐུ། སྤྲུལ་སྐུ་ནི་རྟོགས་པ་ཡེ་ཤེས་ཆོས་སྐུ་ཞེས་ཡ་གྱལ་གསུམ་ཉིད་ཡ་གྱལགཅིག་ཏུ་བརྗོད་
པའི་ཚིག་འབྱུང་བར་འགྱུར་ལ། དེ་ཡང་རིགས་པ་མ་ཡིན་ཏེ། ངོ་བོ་ཉིད་སྐུ་སོགས་རྟོགས་པ་ཡེ་
ཤེས་ཆོས་སྐུར་བརྗོད་པ་ལ་དགོས་པ་མེད་ཅིང་ཁས་བླངས་འགལ་བའི་ཕྱིར་དང་། ཚོགས་ནི་ངེས་
པར་འབྱུང་བཅས་རྣམས། ། ཐུབ་པའི་རྣམ་ཀུན་མཁྱེན་པ་ཉིད། ། བྱང་ཆུབ་སེམས་དཔའ་མཁས་
རྣམས་ཀྱིས། ། ལམ་ཤེས་ཉིད་ནི་དེ་འདྲར་བཤད། ། ཅེས་སོགས་མངོན་རྟོགས་བརྒྱད་ཀྱི་སྡོམ་དང།
དོན་བདུན་ཅུའི་རྐང་གྲངས་རྣམས་སོ་སོར་སྦྱོར་བའི་ཚིག་འབྱུང་བས། འདིར་ཡང་། ངོ་བོ་ཉིད་
ལོངས་རྫོགས་བཅས་དང་། །དེ་བཞིན་གཞན་པ་སྤྲུལ་པ་ནི། །ཞེས་རྐང་གྲངས་ཀྱི་ཆོས་བརྗོད་ནས།
ཆོས་སྐུ་མཛད་པ་དང་བཅས་པ། ། ཞེས་པ་ནི་མངོན་རྟོགས་བརྒྱད་ཀྱི་སྡོམ་གྱི་སྐབས་སུ། ། ཆོས་ཀྱི་
སྐུ་དང་དེ་རྣམས་བརྒྱད། ། ཅེས་པའི་ཆོས་སྐུ་དེ་དང་སྦྱར་བའི་ཕྱིར་དང་། གཞན་དུ་ན། ཆོས་སྐུ་
འཕྲིན་ལས་འབྲས་བུ་ནི། །ཞེས་བྱ་བའི་ཆོས་སྐུ་ཡང་། རྟོགས་པ་ཡེ་ཤེས་ཁོ་ན་ལ་བཤད་དགོས་པ་
ལ་སོགས་པར་འགྱུར་བའི་ཕྱིར་རོ། ། བྱེ་བྲག་ཏུ་འཕགས་པ་ལ་སུན་འབྱིན་བརྗོད་པ་འགའ་ཞིག་
-434-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཀྱང་མི་འཐད་དེ། ཆོས་ཉིད་ཀྱི་ཆོས་ཅན་བསྡུས་ཞེས་བྱ་བ་འཕགས་པའི་དགོངས་པ་མ་ཡིན་གྱི
ངོ་བོ་ཉིད་སྐུ་མངོན་སུམ་དུ་གྱུར་པ་ནའང་ཡེ་ཤེས་མངོན་སུམ་དུ་འགྱུར་ལ། ཡེ་ཤེས་མངོན་སུམ་དུ་
གྱུར་པ་ན་ཡང་ངོ་བོ་ཉིད་སྐུ་མངོན་དུ་འགྱུར་བས་རྣམ་པ་ཐམས་ཅད་དུ་གྲུབ་པ་དང་བདེ་་་་་་
གཅིག་པས་དབྱིངས་དང་། ཡེ་ཤེས་རོ་གཅིག་པས་ཚུལ་གྱིས་བསྡུས་པའམ། ཡང་ན་ངོ་བོ་ཉིད་སྐུ་
ནི་ཅི་ཡང་རུང་བའི་ཐམས་ཅད་ཀྱི་ཆོས་ཉིད་མ་ཡིན་གྱི ཟག་མེད་ཡེ་ཤེས་ཀྱི་ཆོས་ཉིད་དོ་ཞེས་
བརྗོད་པ་ན་ཞར་ལ་ཟག་མེད་ཀྱི་ཡེ་ཤེས་ཀྱང་བཤད་པར་འགྱུར་བས་ལོགས་ཤིག་ཏུ་མ་བརྗོད་པ་
ཡིན་པའི་ཕྱིར་རོ། ། དེ་ལྟར་ཡང་རྒྱུད་ལ་སོགས་པར། ངོ་བོ་ཉིད་སྐུའི་སྐབས་སུ་ཡོན་ཏན་དབྱེར་
མེད་ཅེས་བྱ་བ་དུ་མ་ཞིག་གསུངས་ཤིང་གཞན་ལ་མ་ཡིན་པའི་ཕྱིར་དང༌། འདིར་ཟག་མེད་ཀྱི་
ཆོས་སྐུ་ནི་ངོ་བོ་ཉིད་སྐུ་ཞེས་འབྱུང་བའི་ཕྱིར་རོ། ། །
འོ་ན་ཇི་ལྟར་ཞེ་ན། ལུས་རྣམ་གཞག་ཏུ་རང་གི་བསྟན་བཅོས་གཞན་དང་མཐུན་པར་སྐུ་
གསུམ་དུ་བསྡུས་པ་ཡིན་ཏེ། ངོ་བོ་ཉིད་ལོངས་རྫོགས་བཅས་དང་། ། གཞན་པ་སྤྲུལ་སྐུ་ནི་སྔར་གྱི་
ཆོས་སྐུ་དེ་ཡིན་ནོ། །ཞེས་ཆོས་སྐུ་སྤྱིར་གཟུང་བ་ཡིན་པའི་ཕྱིར་རོ། ། །
ཡན་ལག་རྒྱས་བཤད་དུ་ནི། རྟོགས་པ་ཡེ་ཤེས་ཆོས་སྐུ་ཞེས་བྱ་བའི་དབྱེ་བ་བྱེ་བྲག་པ་
བསྟན་ཏེ། རྣམ་པ་ཐམས་ཅད་མཁྱེན་ཉིད་རྣམས། ། ཆོས་ཀྱི་སྐུ་ཞེས་བརྗོད་པ་ཡིན། །ཞེས་བྱ་བས་
སྐུ་གཞན་ལ་ཆོས་སྐུའི་སྒྲ་མ་སྦྱར་བར་ཡེ་ཤེས་རྣམས་ལ་ཆོས་ཀྱི་སྐུ་བྱེ་བྲག་ཏུ་སྦྱར་བའི་ཕྱིར་རོ །
ཀླན་ཀ་སྤང་བ་ནི། འདིར་སྐུ་གསུམ་དུ་བསྡུས་པ་ལ་སློབ་དཔོན་གྱི་གནོད་བྱེད་ནི་མེད་དེ་
སྐུ་གསུམ་ཡིན་པའི་གྲངས་ངེས་མ་ཡིན་གྱི། མདོ་སྡེ་རྒྱན་ལས། སྐུ་གསུམ་དག་གིས་སངས་རྒྱས་
ཀྱི༑ ༑སྐུ་བསྡུས་པར་ནི་ཤེས་པར་བྱ། ། ཞེས་འབྱུང་བ་ལྟར། རྒྱུ་མཚན་དང་། དགོས་པའི་དབང་
གིས་བསྡུས་པའི་གྲངས་ངེས་ཡིན་ལ། གཞན་དུ་རྗེ་བཙུན་གྱི་གཞུང་དེ་དག་ལ་ཡང་སློབ་དཔོན་གྱི་
གནོད་བྱེད་དེ་དག་འཇུག་པར་འགྱུར་བའི་ཕྱིར་རོ། །
སྐུ་བཞིར་ཕྱེ་བ་ལ། འཕགས་པའི་གནོད་བྱེད་དེ་དག་མེད་དེ། ལུས་རྣམ་གཞག་ཏུ་གསུམ་དུ་
བསྡུས་ཀྱང་ཡན་ལག་རྒྱས་བཤད་དུ ངོ་བོ་ཉིད་སྐུ། ཆོས་ཀྱི་སྐུ། ལོངས་སྐུ། སྤྲུལ་སྐུ་ཞེས་རྟོགས་
-435-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
པ་ཡེ་ཤེས་ཆོས་སྐུ་ལོགས་པར་ཕྱེ་བའི་ཕྱིར་རོ། ། འོ་ན་ལུས་དང་ཡན་ལག་མི་མཐུན་པ་ཇི་ལྟར་ཞེ་
ན༔ དེ་ནི་སྒྲས་ཟིན་མཐུན་པའི་ངེས་པ་མེད་དེ། ལུས་སུ། གྲུབ་དང་ཤིན་ཏུ་དག་པ་ཞེས། ། བྱ་བ་
འདི་ནི་སྒོམ་པའི་ལམ། ། ཞེས་བརྗོད་ནས་ཡན་ལག་ཏུ། སངས་རྒྱས་རྣམ་ཀུན་ཤིན་ཏུ་བ། ། ཞེས་
ཆོས་གཞན་སྨོས་ནས་སྒོམ་ལམ་དུ་གྱུར་པའི་ཤིན་ཏུ་བ་མེད་པར་སྒྲུབ་པ་ལ་སོགས་པ་དུ་མ་ཞིག་
མཐོང་བའི་ཕྱིར་རོ། །
དོན་ལ་ནི་མི་མཐུན་པ་མེད་དེ། ལུས་རྣམ་གཞག་ཏུ་ཡང་གསུམ་ཡིན་པའི་གྲངས་ངེས་མི་
བྱེད་ལ། ཡན་ལག་རྒྱས་བཤད་དུ་ཡང་བསྡུས་པའི་གྲངས་ངེས་མི་འགོག་པའི་ཕྱིར་རོ། །གོ་རིམ་ནི།
རྟེན་དང་བརྟེན་པའི་གོ་རིམ་ཡིན་ཏེ། ཆོས་ཉིད་ལ་ཆོས་ཅན་བརྟེན་པའི་ཕྱིར་དང། མདོ་ལས།
ཆོས་སྐུ་ལ་བརྟེན་ཏེ་ལོངས་སྐུ་སྣང་ངོ་། ། ལོངས་སྐུ་ལ་བརྟེན་ནས་སྤྲུལ་སྐུ་སྣང་ངོ་ཞེས་འབྱུང་བ་
ལྟར་རོ། །རྣམ་གྲངས་ནི། བུདྡྷ་དང་། བྱང་སེམས་ལ་སོགས་པའོ། །ངེས་ཚིག་ནི་བདེན་གཉིས་ལས།
ཆོས་རྣམས་ཀུན་གྱི་ལུས་ཡིན་ཕྱིར། ། ཡོན་ཏན་ཕུན་ཚོགས་བསམ་ཡས་ཕྱིར། ། རིགས་པའི་རྗེས་
འབྲང་ངོ་བོའི་ཕྱིར། །སྐྱོབ་པ་རྣམས་ཀྱི་ཆོས་སྐུར་འདོད། །ཅེས་འབྱུང་བ་ལྟར་རོ། །
བྱེ་བྲག་ཏུ་སྤྱད་པ་ལ། སངས་རྒྱས་ཀྱི་དངོས་བཏགས་དཔྱད་པ་དང་། ཡེ་ཤེས་ཀྱི་མཁྱེན་
ཚུལ་དཔྱད་པ་དང་། གཟུགས་སྐུའི་ཡེ་ཤེས་དཔྱད་པའོ། །དང་པོ་ནི་ཁ་ཅིག་ཕལ་ཀུན་རེ། ངོ་བོ་ཉིད་
སྐུ་ནི་སངས་རྒྱས་དངོས་ཡིན་ཏེ། གཞན་དུ་ན་སངས་རྒྱས་ཀྱི་གཙོ་བོའི་སྐུ་ལ་སྐུར་བ་བཏབ་པར་
འགྱུར་བ་དང་། མཁྱེན་པའི་ངོ་བོ་མ་ཡིན་པས་སངས་རྒྱས་མ་ཡིན་ན། གཟུགས་སྐུ་གཉིས་ཀྱང་
སངས་རྒྱས་མ་ཡིན་པར་འགྱུར་ལ། གཟུགས་སྐུ་གཉིས་ལ་མཁྱེན་པ་ཡོད་པས་སངས་རྒྱས་ཡིན་ན་
ངོ་བོ་ཉིད་སྐུ་ལ་ཡང་རྒྱུ་མཚན་དེ་མཚུངས་པའི་ཕྱིར་རོ། ། དེས་ན་ངོ་བོ་ཉིད་སྐུ་ནི་སྤངས་པ་མཐར་
ཐུག་ཡིན་པས་སངས་རྒྱས་ཡིན་ཏེ། རྣམ་འགྲེལ་ལས། སྤངས་པ་ཁྱད་པར་གསུམ་ལྡན་བདེ་
གཤེགས་སུ་བཤད་པ་ལྟར་རོ་ཞེས་ཟེར་རོ། ། དེ་ནི་སྙིང་པོ་མེད་དེ། སངས་རྒྱས་ཀྱི་སྐུ་ཡིན་པས་
སངས་རྒྱས་སུ་འགྱུར་ན། གཟུགས་ཀྱི་སྐུ་ཡིན་པས་གཟུགས་སུ་འགྱུར་བར་མཚུངས་པའི་ཕྱིར་
རོ༑ ༑སྐྱེས་བུས་ཡུལ་རྟོགས་སོ་ཞེས་བྱ་བ་ནི་ཀུན་ཏུ་གྲགས་པ་ཡིན་ནོ ། སངས་རྒྱས་ཀྱི་ཆོས་ཉིད་
-436-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
དེ་ལ་མཁྱེན་པ་ཡོད་པས་ཤེས་བྱ་མཁྱེན་པར་འགྱུར་ན བྱང་སེམས་ཀྱི་རྒྱུད་ཀྱི་འགོག་བདེན་
གྱིས་ཤེས་བྱ་མཁྱེན་པ་སོགས་ཤིན་ཏུ་ཐལ་བར་འགྱུར་བའི་ཕྱིར་རོ། ། །
འོ་ན་ཇི་ལྟར་ཞེ་ན། མདོ་དང་བསྟན་བཅོས་རྣམས་ལས། རྣམ་པ་གཅིག་ཏུ་ན་མ་རིག་པའི་
གཉིད་སད་པའི་ཕྱིར་བུདྡྷ་ཞེས་བྱ་སྟེ། མི་གཉིད་སངས་པ་བཞིན་ནོ། །རྣམ་པ་གཅིག་ཏུ་ན་ཤེས་བྱ་
ལ་བློ་རྒྱས་པའི་ཕྱིར་བུདྡྷ་ཞེས་བྱ་སྟེ པདྨ་ཁ་ཕྱེ་བ་བཞིན་ནོ་ཞེས་གསུངས་པས་ངོ་བོ་ཉིད་སྐུ་ཡང་
བུདྡྷ་མཚན་ཉིད་པ་ཡིན་ཏེ། མ་རིག་པའི་གཉིད་མ་ལུས་པ་སངས་པའི་ཕྱིར་ཏེ། སྤངས་པ་མཐར་
ཐུག་ཡིན་པའི་ཕྱིར་རོ། ། ཤེས་བྱ་ལ་བློ་རྒྱས་པ་ཞེས་པ་འདིར། ཤེས་བྱ་ལ་རྣམ་འབྱེད་རྒྱས་པའི་བློ་
ཡིན་པ་སྒྲའི་དོན་དུ་བྱེད་པ་དེའི་ཚེ་ནི་སངས་པ་ཡིན་ཀྱང་རྒྱས་པ་མ་ཡིན་ལ། གང་གི་བློ་ཤེས་བྱ་ལ་
རྒྱས་པ་ཞེས་བྱ་བ་སྒྲའི་དོན་དུ་བྱེད་པ་དེའི་ཚེ་ནི་རྒྱས་པ་ཡང་ཡིན་པས་སངས་རྒྱས་ཡིན་ནོ །འོ་ན་
ཡུལ་རྣམས་ཀྱང་བློ་རྒྱས་པ་ཡིན་པར་འགྱུར་ཏེ། གང་གི་བློས་ཤེས་བྱ་ལ་རྒྱས་པའི་ཕྱིར་རོ་ཞེ་ན།
དེ་ནི་མཚུངས་པ་མ་ཡིན་ཏེ། འདིར་ནི་དབྱིངས་དང་རོ་གཅིག་པ་ཉིད་དང་། རྟེན་དང་བརྟེན་པ་
ཉིད་ཀྱིས་གང་གི་བློ་གྲོས་རྒྱས་པ་ཞེས་བྱ་བར་བཞག་གི ཡུལ་ལ་ནི་མ་ཡིན་ནོ། །སྒྲ་བཤད་སྔ་མ་ཁོ་
ན་ནི་རིགས་པ་མ་ཡིན་ཏེ། གཟུགས་སྐུ་གཉིས་ཀྱང་སངས་རྒྱས་མ་ཡིན་པར་འགྱུར་བའི་ཕྱིར་
རོ༑ ༑ཁ་ཅིག་སྔ་ཕྱིན་རེ། གཟུགས་སྐུ་གཉིས་ནི་སྐུ་བཏགས་པ་བ་ཡིན་ཏེ། མདོ་སྡེ་དག་ལས། སྐུ་
གཉིས་ནི་བཏགས་པ་ཙམ་མོ། ། ཆོས་ཀྱི་སྐུ་ནི་ཡང་དག་པ་སྟེ་ཞེས་གསུངས་པའི་ཕྱིར་རོ། ། སངས་
རྒྱས་བཏགས་པ་བ་ཡིན་ཏེ། འདི་ནི་རང་སེམས་སྣང་བ་ཞེས། ། སོ་སོ་སྐྱེ་བོས་མི་ཤེས་མོད། ། ཅེས་
བྱ་བས་གཞན་སྣང་ཙམ་དུ་གསུངས་པའི་ཕྱིར་རོ་ཞེས་སྨྲའོ། ། དེ་ནི་གྱི་ན་སྟེ། ལུང་སྔ་མ་ནི་ཀུན་
རྫོབ་ཙམ་དུ་སྟོན་པའི་དོན་ཡིན་ཏེ། ཆོས་སྐུའི་ཡང་དག་པ་ནི་དམ་པའི་དོན་ལ་འཇུག་པས་དེས་
ཟླས་གྲངས་པའི་བཏགས་པ་བ་ཡིན་པའི་ཕྱིར་རོ། ། དེ་ཉིད་ལས། ཡང་དག་པ་མ་ཡིན་པ་བཏགས་
པ་ཙམ་པས་སྐད་ཅིག་ཏུ་སྐྱེ་ཞིང་འགག་པ་རྟག་པར་མི་གནས་པ་ཞེས་སོགས་གསུངས་པའི་ཕྱིར་
དང༌། གཞན་དུ་ན་སངས་རྒྱས་ཀྱི་ཆོས་དངོས་སུ་གསུངས་པ་སོགས་མི་སྲིད་པས་སངས་རྒྱས་ཀྱི་
བཀའ་མི་སྲིད་པ་ལ་སོགས་པར་འགྱུར་བའི་ཕྱིར་བསྟན་པ་འཇིག་པ་དང་། སངས་རྒྱས་ལ་ངན་
-437-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
སེམས་ཀྱི་ཁྲག་ཕྱུང་བ་སོགས་མཚམས་མེད་ཀྱི་རྣམ་གཞག་རྣམས་ཀྱང་དོར་བར་འགྱུར་བའི་ཕྱིར་
རོ༑ ༑དེས་ན་གཞན་དོན་མཐར་ཐུག་གི་སྐྱབས་སངས་རྒྱས་མ་ཡིན་པར་སྨྲ་བ་ནི་སངས་རྒྱས་པ་
རྣམས་ཀྱིས་གཏམ་ཙམ་དུ་ཡང་བརྗོད་པར་མི་བྱའོ། ། དེ་ལྟ་ན། འདི་ནི་རང་སེམས་སྣང་བ་ཞེས་བྱ་
བ་ལ་སོགས་པའི་དོན་ཇི་ལྟར་དྲང་ཞེ་ན དེ་ནི་གདུལ་བྱ་ལ་དངོས་སུ་སྣང་བའི་མཚན་དཔེའི་རྣམ་
པ་ཅན་དེ་དག་དོན་དམ་པའི་སྐུ་མ་ཡིན་ཀྱང༌། བྱིས་པ་རྣམས་ཀྱིས་དོན་དམ་པར་ཞེན་པར་བྱེད་
དོ་ཞེས་པའི་དོན་གྱིས་སངས་རྒྱས་གཏན་མ་ཡིན་པའི་དོན་མ་ཡིན་ཏེ འོན་ཀྱང་འདི་ལ་བརྟེན་
ནས་ནང་གི་དོན་དམ་པའི་ཆོས་སྐུ་མཐོང་ཞེས་པས་སྔ་མ་དོན་དམ་མ་ཡིན་ཀྱང་ཞེས་འཕེན་པའི་
ཕྱིར་དང་། འགྲེལ་ཆེན་ལས་ཀྱང་། དེ་བཞིན་གཤེགས་པས་དེ་བཞིན་གཤེགས་པའི་གཟུགས་ཀྱི་
སྐུ་མཚན་དང་དཔེ་བྱད་འབར་བ་དང་ལྡན་པ། སེམས་ཅན་སྐལ་པ་ཅན་རྣམས་ཀྱིས་མཐོང་བ་
འདི་ནི་སྟོན་པའི་དེ་ཁོ་ན་ཉིད་ཀྱི་ཆོས་ཀྱི་སྐུ་མ་ཡིན་མོད་ཀྱི འོན་ཀྱང་དེའི་དབང་གིས་དེ་རྣམས་
ཀྱི་ཤེས་པ་དེ་ལྟ་བུའི་གཟུགས་ཀྱི་སྐུའི་རྣམ་པར་སོ་སོར་སྣང་སྟེ། གང་གིས་རང་གི་ཤེས་པ་དེ་
བཞིན་གཤེགས་པར་སྣང་བའི་ངོ་བོར་མི་ཤེས་པ་དག་འདིར་ནི་ཕྱི་རོལ་གྱི་བཅོམ་ལྡན་འདས་
ཡིན་ནོ་ཞེས་སྟོན་པའི་བློས་རྣམ་པར་རྟོག་ཅིང་བལྟ་བ་དང་། ཕྱག་འཚལ་བ་ལ་སོགས་པ་མངོན་
པར་མཐོ་བ་དང་། ངེས་པར་ལེགས་པའི་སྣོད་དུ་འགྱུར་བའི་ཕྱིར་རིམ་གྱིས་ལོག་པར་སོ་སོར་སྣང་
བ་ཡིན་ཡང་མི་རྟག་པ་ལ་སོགས་པའི་རྣམ་རྟོག་བཞིན་དུ་དངོས་པོ་དང་འབྲེལ་བས་ཕན་པའི་རྒྱུ་
ཉིད་དུ་མཐོང་ཞེས་བཤད་པ་དང་འགྲིག་པའི་ཕྱིར་རོ། །ཁ་ཅིག་ཆོསན་རེ། གཟུགས་སྐུ་དག་ཡེ་ཤེས་
མཐར་ཐུག་ཡིན་པས་སངས་རྒྱས་མཚན་ཉིད་པ་ཡིན་ཏེ འདི་ཉིད་ལས་ཀྱང་། ཀུན་རྫོབ་ཏུ་ཡེ་
ཤེས་ཁོ་ན་ལོངས་སྤྱོད་རྫོགས་པའི་སྐུ་ལ་སོགས་པར་སྣང་བ་བསྐྱེད་པའི་སྒོ་ནས་ཞེས་འབྱུང་བའི་
ཕྱིར་རོ་ཞེས་ཟེར་རོ། ། དེ་ནི་མ་ཡིན་ཏེ། སངས་རྒྱས་ཀྱི་ཡེ་ཤེས་ཡིན་ན། གདུལ་བྱ་ལ་དངོས་སུ་མི་
སྣང་བ་དང༌། རྟོགས་པ་ཡེ་ཤེས་ཆོས་སྐུ་ལས་སྐུ་ལོགས་པར་བཞག་པ་རྣམས་མི་འཐད་པར་
འགྱུར་བའི་ཕྱིར་དང་། གཞུང་དེའི་དོན་ནི་ཡེ་ཤེས་ཁོ་ན་གདུལ་བྱ་ལ་ལོངས་སྐུ་ལ་སོགས་པ་སྣང་
བ་བསྐྱེད་པ་ཡིན་ཞེས་བྱ་བས་སྣང་བའི་རྩ་བ་ཕྱི་རོལ་སོགས་ཡིན་པ་བཀག་པ་ཡིན་པའི་ཕྱིར་རོ། །
438-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
འོ་ན་ཇི་ལྟར་ཞེ་ན། བྱེ་བྲག་ཏུ་སྨྲ་བ་སྤྱོད་པའི་དབུ་མ་པ་དག་ནི མཚན་དཔེའི་སྣང་བ་དེ་
ཉིད་ཕྱི་རོལ་ཏུ་འདོད་ཅིང་། མདོ་སྡེ་སྤྱོད་པ་རྣམས་ནི་དངོས་སུ་སྣང་བའི་རྣམ་པ་དེ་ཉིད་ཕྱི་རོལ་
གྱི་མཚན་དཔེས་བཏགས་པའི་གདུལ་བྱའི་སྣང་བར་འདོད་ལ། སློབ་དཔོན་འདི་ལ་སོགས་པ་རྣལ་
འབྱོར་སྤྱོད་པ་འགའ་ཞིག་ནི་མ་དཔྱད་ན་ཕྱི་རོལ་དང་། ཅུང་ཟད་དཔྱད་ན་ཡང་དག་གི་ཀུན་རྫོབ་
ཏུ་གདུལ་བྱ་རང་གི་སེམས་སུ་འདོད་མོད། ཐམས་ཅད་མཚན་དཔེའི་སྣང་བ་ཡན་གར་བ་ལོངས་
སྤྱོད་རྫོགས་པའི་སྐུར་མི་འདོད་ཀྱི། མཚན་དཔེ་དང་གདུལ་བྱ་ཡེ་ཤེས་རབ་ཏུ་འདུས་པ་གང་ལ་
སྐྱེས་བུ་ཆེན་པོ་ཞེས་གྲགས་པས་དེ་ཉིད་དེར་འདོད་པ་ཡིན་པས་སངས་རྒྱས་མཚན་ཉིད་པ་ཡིན་
ནོ༔ ༑འོ་ན་གདུལ་བྱའི་སེམས་མཚན་དཔེའི་སྐུ་ཡིན་ན། གཞན་དོན་ཕུན་ཚོགས་ཀྱི་སྐུར་འགྱུར་
བས། སྐྱབས་གནས་མཐར་ཐུག་ཏུ་འགྱུར་རོ་ཞེ་ན། སྐྱོན་མེད་དེ། མཚན་དཔེའི་སྣང་བ་ཡན་གར་
བ་སྐུར་མི་འདོད་པ་བསྒྲུབས་ཟིན་པའི་ཕྱིར་དང་། གདུལ་བྱ་དེ་ལྟ་བུ་རང་གི་ངོ་ན་སྐྱབས་གནས་
མཐར་ཐུག་ཏུ་འདོད་པའི་ཕྱིར་རོ། ། འོ་ན་ཡེ་ཤེས་མ་ཡིན་པའི་སངས་རྒྱས་ཡོད་ན། སྐུ་གསུམ་
འགྲུབ་པར། དྲི་མེད་དེ་བཞིན་ཉིད་དང་མི ། མི་རྟོག་ཡེ་ཤེས་མ་རྟོགས་པ། །སངས་རྒྱས་རྣམས་ཀྱི་
ཆོས་གཞན་ནི། ། འགའ་ཡང་ཡོད་པ་མ་ཡིན་ནོ། ། ཞེས་གསུངས་པ་དང་འགལ་ལོ་ཞེ་ན། དེ་ནི་
སངས་རྒྱས་སུ་བྱེད་པའི་ཆོས་གཞན་མེད་ཅེས་བྱ་བའམ། ཞེ་སྡང་ལས་གཞན་སྡིག་པ་མེད། ཅེས་
པ་ལྟར་སངས་རྒྱས་ཀྱི་ཆོས་ཀྱི་གཙོ་བོར་བརྗོད་པས་སྐྱོན་མེད་དེ། གཞན་དུ་ན་གདུལ་བྱ་ལ་
དངོས་སུ་སྣང་བའི་མཚན་དཔེའི་ཆ་དེ་དག་རིགས་པ་གང་གིས་ཀྱང་སངས་རྒྱས་ཀྱི་ཡེ་ཤེས་སུ་མ་
གྲུབ་པའི་ཕྱིར་རོ། །འོ་ན་སློབ་དཔོན་ཙནྡྲ་གོ་མིས། མེ་ལོང་ཡེ་ཤེས་ཆོས་སྐུ་དང་། མཉམ་ཉིད་སོར་
རྟོགས་ཡེ་ཤེས་ལོངས་སྐུ་དང་། བྱ་གྲུབ་ཡེ་ཤེས་སྤྲུལ་སྐུར་བཤད་པ་ཇི་ལྟར་ཞེ་ན། དེ་ནི་བྱེད་པ་པོ་
ལ་བྱ་བའི་མིང་གིས་བཏགས་པའམ། རྒྱུ་ལ་འབྲས་བུའི་མིང་གིས་བཏགས་པ་ཡིན་ཏེ ཇི་སྐད་དུ།
དེ་ཡང་དེ་ལ་རྒྱུ་ཉིད་ཕྱིར། ། ཉེ་བར་བཏགས་ལས་དེ་བཞིན་གཞན། ། ཞེས་དང་། སྤྲུལ་པ་ཀུན་གྱི་
རྒྱུ་ཉིད་ཕྱིར། །ཞེས་གསུངས་པའི་ཕྱིར་རོ། །
ཡེ་ཤེས་ཀྱི་ཤེས་བྱ་མཁྱེན་ཚུལ་ལ། མི་འཐད་པའི་ཕྱོགས་དང་། འཐད་པའི་ཕྱོགས་དང་།
439-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཀླན་ཀ་སྤང་བའོ། ། མི་འཐད་པའི་ཕྱོགས་ནི་འབྲས་བུ་ལ་སྐུར་བ་འདེབས་པ་དག་ཆགས་པ་དང་
བྲལ་བ་དང་། ཐམས་ཅད་མཁྱེན་པ་ནི་མི་སྲིད་པ་དང་ལྟར་མི་རུང་བ་ཡིན་ཏེ མ་དམིགས་པའི་
ཕྱིར་ཞེས་བྱ་བར་ཕྱི་ནང་གི་མུ་སྟེགས་བྱེད་འཆལ་བ་རྣམས་སྨྲ་བར་བྱེད་པ་དེ་ནི་མི་རུང་སྟེ མིག་
མི་གསལ་བས་མདུན་གྱི་དུ་བ་ལྟར་མ་དམིགས་པས་མེད་པར་མི་འགྲུབ་པའི་ཕྱིར་དང༌། བློ་མཐའ་
དག་ལོག་པར་གྲུབ་ན། ཤུགས་ཀྱིས་བློ་ཐམས་ཅད་ཡུལ་དུ་བྱེད་པ་ཡོད་པས་ཀུན་མཁྱེན་གྲུབ་པ་
དང་། རང་ངམ་གཞན་གྱི་རྒྱུད་ལ་ཀུན་མཁྱེན་དང་འགལ་བའི་ཆོས་དུས་ཐམས་ཅད་དུ་ཡོད་ངེས་
པར་མི་གྲུབ་པས་འགོག་མི་ནུས་པ་ཉིད་དང་། རྟེན་ཅིང་འབྲེལ་བར་འབྱུང་བ་བླང་བ་དང་དོར་
བར་བྱ་བའི་གནས་ཐམས་ཅད་ལ་ཚད་མ་མཐའ་དག་གིས་མི་རྫ་བའི་གསུང་དམིགས་པའི་ཕྱིར་
ཆོས་ཐམས་ཅད་ལ་སྤྲོས་པ་ཆོད་པའི་གང་ཟག་འགའ་ཞིག་མེད་ན་དེ་གསུང་བ་བརྒྱུད་ནས་ཀྱང་
མི་འབྱུང་ངོ་ཞེས་བྱ་བར་གནས་པའི་ཕྱིར་རོ། ། སྒྲོ་འདོགས་པ་གང་དག་ཐར་པ་རྟག་པའི་རྫས་
དང༌། མར་མེ་ཤི་བ་ལྟར་མེད་པར་དགག་པ་ཉིད་དང་། ནང་ཙམ་ལ་གཞོལ་བའི་ཡེ་ཤེས་དཔྱད་ན་
མི་འཁྲུལ་བ་དང་། རང་བཞིན་མེད་ཀྱང་རྣམ་པ་མེད་པར་བཏགས་པ་དང༌། དོན་གྱིས་གཏད་པའི་
རྣམ་པ་གཟིགས་པ་དང་། སྣང་བ་མ་ལུས་པས་དབེན་པའི་ཡེ་ཤེས་གང་ཞིག་མི་ཤེས་པ་སྤངས་པའི་
མཚན་ཉིད་དུ་བཏགས་པ་དེ་ཐམས་ཅད་ནི་དམུས་ལོང་མང་པོས་གཟུགས་ལ་བཏགས་པ་ལྟར།
ཆེས་བླུན་པར་མཐོང་སྟེ། སྲས་དང་བྲལ་བས་དེ་བཞིན་གཤེགས་པའི་ཡུམ་རྣམ་པར་མི་རྟོག་པ་ལ་
སྐུར་བ་གདབ་པ་དང་། འབའ་ཞིག་པའི་བྱ་བ་ལ་རི་བོང་རྭ་ལྟར་ཐར་པའི་འབྲས་བུའི་མཚན་ཉིད་
མི་ལྡན་པ་དང་། ནང་ཙམ་ལ་གཞོལ་བས་ཐམས་ཅད་མཁྱེན་པ་སྒྲོ་བཏགས་ཙམ་དུ་འགྱུར་བ་དང་།
དཔྱད་ན་མི་འཁྲུལ་བ་སྒྲུབ་མི་ནུས་པ་དང༌། རྣམ་བཅས་རྣམ་མེད་ཀྱི་སྡེ་པ་དེ་དང་དེ་ལ་རྩོད་པའི་
སྐྱོན་རྣམས་མཚུངས་པར་འགྱུར་བའི་ཕྱིར་རོ། ། འགའ་ཞིག་སྣང་མེད་པ་ཀུན་སོགསན་རེ། བློ་ལ་སྣང་བས་
ཁྱབ་སྣང་བ་ལ་འཁྲུལ་བས་ཁྱབ་པས་རྒྱུན་མཐའི་ཚེ་འཁྲུལ་བའི་སྣང་བ་ཡུལ་ཅན་དང་བཅས་པ་
རང་གི་ངང་གིས་ནུབ་ནས་ནམ་མཁའ་ལ་སྤྲིན་དེངས་པ་བཞིན་དུ། ཡུལ་ཡུལ་ཅན་ཆོས་ཉིད་ཀྱི་
ངང་དུ་གནས་པ་ནི་ཐ་སྙད་དུ་སངས་རྒྱས་ཞེས་སྙད་དེ མདོ་ལས། མ་རིག་མུན་པའི་གཉིད་སད་
444)-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ནས། ། འཁོར་བ་རྣམས་ནི་དམིགས་སུ་མེད། ། དེའི་ཕྱིར་ན་འགའ་ཞིག་ལ། ། བློ་སྐྱེ་མེད་པ་སངས་
རྒྱས་དངོས། ། ཞེས་གསུངས་ཤིང་། བསྟན་བཅོས་འགའ་ཞིག་ལས། གང་ཚེ་དངོས་དང་དངོས་
མེད་དག ། བློ་ཡི་མདུན་དུ་མི་གནས་པ། ། དེ་ཚེ་རྣམ་པ་གཞན་མེད་པས། །དམིགས་པར་མེད་པར་
རབ་ཏུ་ཞི། ། ཞེས་དང་། དཔལ་ལྡན་ཟླ་བ་གྲགས་པས་ཀྱང་། ཤེས་བྱའི་བུད་ཤིང་སྐམ་པོ་མ་ལུས་
པ༑ ༑བསྲེགས་པས་ཞི་དེ་རྒྱལ་རྣམས་ཆོས་སྐུ་དེ། ། དེ་ཚེ་སྐྱེ་བ་མེད་ཅིང་འགག་པའང་མེད། །
སེམས་འགགས་པ་སྟེ་སྐུ་ཡི་མངོན་སུམ་མཛད། ། ཅེས་བྱ་བ་དང་། དེའི་འགྲེལ་པར། ཆོས་ཀྱི་རྣམ་
པ་ཐམས་ཅད་དུ་སེམས་དང་སེམས་ལས་བྱུང་བ་འགོག་པ་ལས་དེའི་ཡུལ་རྣམ་པ་ཐམས་ཅད་དུ་
འཇུག་པ་མེད་པའི་ཕྱིར་རོ། ། ལུས་ཁོ་ནས་མངོན་སུམ་བྱེད་པར་ཀུན་རྫོབ་ཏུ་རྣམ་པརགཞག་ལ།
ལུས་གང་གིས་ཆོས་ཀྱི་དེ་ཁོ་ན་ཉིད་མངོན་སུམ་དུ་བྱེད་པ་དེ་ཡང་ཞི་བའི་རང་བཞིན་དུ་འདོད་དེ་
སེམས་དང་སེམས་ལས་བྱུང་བ་དང་བྲལ་བའི་ཕྱིར་རོ་ཞེས་བྱ་བ་ལ་གསུངས་པའི་ཕྱིར་སངས་
རྒྱས་ལ་ཡེ་ཤེས་མེད་དོ་ཞེས་པར་འདོད་དོ། ། དོན་འདི་ཉིད་ནི་སློབ་དཔོན་ལེགས་ལྡན་འབྱེད་
དང་། ཡེ་ཤེས་སྙིང་པོ་ལ་སོགས་པ་དབུ་མ་པའི་ཤིང་རྟ་ཆེན་པོ་ཕལ་ཆེར་བ་བཞེད་པ་ཡིན་ཏེ།
སྙིང་པོར། རྟོག་བཅས་རྟོག་པ་མེད་པ་ལས། ། གང་ཚེ་བློ་ནི་ལོག་གྱུར་པ། ། དེ་ཚེ་བློ་ལ་ཡུལ་མེད་
ཕྱིར། །སྤྲོས་པ་ཉེར་ཞི་ཞི་བ་ཉིད། །ཅེས་བྱ་བ་དང་། བདེན་གཉིས་ལས། གང་ཚེ་ཤེས་དང་ཤེས་བྱ་
དག ། བདག་ཉིད་རྗེས་སུ་མི་མཐོང་བ། ། དེ་ཚེ་མཚན་མ་མི་འབྱུང་ཕྱིར། ། གནས་པ་བརྟན་ཕྱིར་མི་
བཞེངས་སོ། ། ཞེས་བྱ་བ་ལ་སོགས་པ་གསུངས་པའི་ཕྱིར་རོ་ཞེས་ཟེར་རོ། ། འདི་ལ་ཆོས་བུཁ་ཅིག།
བེམ་རིག་གང་ལ་ཡང་མ་བརྟེན་པའི་ཆོས་ཉིད་ཡོད་ན། ཆོས་ཅན་ལ་མ་བརྟེན་པའི་ཆོས་ཉིད་ཡོད་
པར་འགྱུར་ཞེས་སོགས་ཀྱིས་སུན་འབྱིན་པ་ནི་སྙིང་པོ་མེད་དེ དངོས་པོ་མེད་པ་རྣམས་ཀྱིས་ཆོས་
ཉིད་མི་འཐད་པར་འགྱུར་བ་དང༌། ཆོས་ཉིད་རྟེན་དང་ཆོས་ཅན་བརྟེན་པ་ཡིན་པས་རྟེན་དང་
བརྟེན་པའི་རྣམ་གཞག་གོ་ལོག་པའི་ཕྱིར་རོ། །ཡང་གྲགས་སོགསཁ་ཅིག །ཟླ་གྲགས་ཀྱི་དགོངས་པ་རྟོག་
པ་འགགས་པ་ཡིན་གྱི། སེམས་ཙམ་ལ་དགོངས་པ་ནི་ཡིན་ནོ་ཞེས་ཟེར་བ་ཡང་གྱི་ན་སྟེ། ཤེས་བྱ་
བུམ་པ་ཡིན་ཞེས་པ་ལྟར་སྤྱི་སྒྲ་བྱེ་བྲག་ཁོ་ན་ལ་སྦྱོར་བའི་སྐབས་སྟོབས་མེད་པའི་ཕྱིར་དང། ཟླ་བ་
441-



བརྩེ་ཆེན་འོད་སྣང་ལས།
པོད་ཆེན་དུ་ག་གི་པར་ཕྱིན་འགྲེལ་སྐོར།
གྲགས་པའི་ཞལ་སྔ་ནས་ཡང་དག་པའི་མཐོང་ཡུལ་རྣམས་ནི་དོན་དམ་ཡིན་པས་སེམས་ཡོད་ན་
སྣང་བ་ཡོད་ཅིང་དེ་ཡོད་ན་སྣང་བའི་དོན་དམ་དུ་ཐལ་བར་འགྱུར་བའི་ཕྱིར་རོ། །བློ་མ་འཁྲུལ་བའི་
ཡུལ་ལས་གཞན་པའི་བདེན་པ་དངོས་སྨྲ་བས་ཀྱང་ཁས་མ་བླངས་པའི་ཕྱིར་རོ། ། འོན་ཀྱང་ཡེ་
ཤེས་མེད་པའི་ཆོས་འདི་ནི་སྡིག་པ་བས་སྡིག་པ་ཡིན་ཏེ ལུང་དེ་དག་གི་དོན་ནི་སྣང་བའི་ཡུལ་གྱི་
ངོ་བོ་འཛིན་པ་སེམས་དང་ཁྱད་པར་འཛིན་པ་སེམས་བྱུང་ཡིན་ལ། འཕགས་བློ་མ་འཁྲུལ་བའི་ངོ་
ན་སྣང་བ་རྫུན་པའི་དམིགས་པ་ཞི་བས་སེམས་དང་སེམས་ལས་བྱུང་བ་འགགས་པ་བཤད་པ་ཡིན་
པའི་ཕྱིར་དང་། ཇི་ལྟར་མདོ་སྡེ་པ་དག་གི་ལུགས་ལ་སེམས་སྔོན་པོའི་རྣམ་པ་ཅན་དུ་སྐྱེས་པ་ན་
སྔོན་པོ་རྟོགས་པར་འཇོག་པ་ལྟར། ཤེས་པ་ཡང་སྐྱེ་བ་མེད་པའི་རྣམ་པ་ཅན་དུ་སྐྱེས་ཞེས་གསུངས་
པ་ལ་སོགས་པའི་ཕྱིར་དང་། གཞན་དུ་ན་རྒྱུན་མཐའི་ཡེ་ཤེས་ཀྱང་ཆོས་ཉིད་བློ་མེདཡིན་དགོས་
པས་དེ་དང་སངས་རྒྱས་ཀྱི་ཡེ་ཤེས་ཀྱི་ཁྱད་པར་བཞག་མི་ནུས་པའི་ཕྱིར་དང། རི་མོའི་ལྷ་ལ་
སེམས་སྒྲུབ་པ་ལྟར་སྟོབས་བཅུ་ལ་སོགས་པ་རྟེན་ཅིང་འབྲེལ་བར་འབྱུང་བ་མ་ཡིན་པར་འགྱུར་
བ་དང་། ལོངས་སྤྱོད་རྫོགས་པའི་སྐུ་ལ་སོགས་པ་འདག་པའམ་ཤིང་བུའི་སྐུ་འགའ་ཞིག་ལྟར་བེམ་
པོས་བསྡུས་པར་འགྱུར་བ་དང་། མི་རྟོག་ཡེ་ཤེས་འབྱུང་བ་ལ་ལྡོག་བྱེད་ཀྱི་རྒྱུས་གནོད་པ་བྱས་ལ།
དེ་ཡང་མ་རིག་པ་ལས་གཞན་དུ་མི་འཐད་པས་དྲི་མའི་ཕྱོགས་ཀྱིས་ཡེ་ཤེས་སླར་མི་སྐྱེ་བར་སྤངས་
པའི་ཕྱིར་སྡིག་ཏོ་ཅན་གྱི་བསམ་པ་ལེགས་པར་བསྒྲུབས་ཏེ། འཁྱམས་པར་བྱེད་པ་འདི་དག་ནི་
རང་གཞན་བདེ་ལེགས་སུ་འདོད་པ་དག་གིས་ཐག་བསྲིང་བར་བྱ་སྟེ། དབུ་མའི་ལམ་སྟོན་པ་དང་
བསྟན་པ་ལ་གནས་པའི་ཟོལ་གྱིས་འགྲོ་བ་རྣམས་ངན་འགྲོ་ལོག་པར་འཁྲིད་པར་བྱེད་པའི་ཕྱིར་
འཐད་པའི་ཕྱོགས་ནི། དཔལ་ལྡན་ཟླ་བ་ལ་སོགས་པའི་ཕྱོགས་ལ་ཡུལ་ཀུན་རྫོབ་པའི་སྣང་
བ་དང་། ཡུལ་ཅན་སེམས་དང་། སེམས་ལས་བྱུང་བ་ཉེ་བར་ཞི་བ་ཡིན་ཡང་སློབ་དཔོན་ནི་དེ་ལྟར་
བཞེད་པ་མ་ཡིན་ཏེ། གཉིས་སུ་མེད་པའི་ཡེ་ཤེས་སེམས་དང་སེམས་ལས་བྱུང་བ་རྣམས་གདོན་མི་
ཟ་བར་ཁས་བླངས་དགོས་ཞེས་དང་། རྣལ་འབྱོར་པའི་ཀུན་རྫོབ་ཏུ་དོན་ཁྱད་པར་ཅན་སྣང་བ་
-442-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཞེས་བྱ་བ་ལ་སོགས་པ་གསུངས་པའི་ཕྱིར་རོ། ། དེ་བས་ན་བདེན་པ་གཉིས་ཀར་དངོས་སུ་མཁྱེན་
པ་ཡིན་ཏེ། འགྲེལ་ཆེན་ལས། དེ་ལྟར་དོན་དམ་པའི་ངོ་བོ་འགའ་ཡང་ཤེས་རབ་ཀྱིས་མ་མཐོང་བ་
ཉིད་མཆོག་ཏུ་དེ་ཁོ་ན་མཐོང་བར་འདོད་པ་ཡིན་གྱི མིག་བཙུམས་པའི་དམུས་ལོང་ལ་སོགས་པ་
དང་འདྲ་བར་རྐྱེན་མ་ཚང་བའམ་ཡིད་ལ་མི་བྱེད་པས་མ་མཐོང་བ་ནི་མ་ཡིན་ནོ ། དེ་ལྟ་ན་དངོས་
པོ་ལ་སོགས་པར་ཕྱིན་ཅི་ལོག་གི་བག་ཆགས་མ་སྤངས་པས་འདུ་ཤེས་མེད་པའི་སྙོམས་པར་
འཇུག་པ་ལ་སོགས་པ་ལས་ལྡང་བ་དང་འདྲ་བར་དངོས་པོ་ལ་སོགས་པར་ཕྱིན་ཅི་ལོག་གི་བག་
ཆགས་ལས་བྱུང་བའི་ཉོན་མོངས་པ་དང་ཤེས་བྱའི་སྒྲིབ་པ་སྐྱེ་བའི་ཕྱིར་རྣལ་འབྱོར་པམ་གྲོལ་བ་
ཉིད་དུ་འགྱུར་རོ་ཞེས་བྱ་བ་དང། དེ་བས་ན་ཀུན་རྫོབ་དང་དོན་དམ་པའི་ཚུལ་གྱིས་དངོས་པོ་མ་
ལུས་པ་ཇི་ལྟ་བ་བཞིན་ཡོངས་སུ་མཁྱེན་པའི་ཕྱིར་རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་
བརྙེས་པ་ཡིན་ནོ། ། དེས་ན་བསྐལ་པ་གྲངས་མེད་པ་གསུམ་དུ་བསོད་ནམས་དང་། ཡེ་ཤེས་ཀྱི་
ཚོགས་གཉིས་ལ་གུས་པར་བྱས་པས་དཔལ་ལྡན་སྟུག་པོ་བཀོད་པ་ཞེས་བྱ་བ་སངས་རྒྱས་རྣམས་
ཀྱི་རང་གི་ཞིང་ཡོངས་སུ་སྦྱངས་པ་ལས་གྲུབ་པར་རྟེན་ཅིང་འབྲེལ་བར་འབྱུང་བ་སྒྱུ་མ་ལྟ་བུ་
ཐམས་ཅད་ཡང་དག་པར་ཡོད་པ་ལ་སོགས་པའི་ཆོས་གང་དུ་ཡང་མ་གཟིགས་པའི་ཚུལ་གྱིས་
སྤྲོས་པའི་མཚན་མ་ཐམས་ཅད་ཉེ་བར་ཞི་བ་ཐུགས་སུ་ཆུད་པ་ཡིན་ཏེ དེ་ལྟར་ནི་བདེན་གཉིས་
ལས་ཀྱང་འབྱུང་སྟེ། བཏགས་པའི་དོན་གྱིས་དབེན་གྱུར་པའི། །ཇི་ལྟར་སྣང་བ་འདི་ཁོ་ན། །རྟེན་དེ་
སྐྱེས་པ་ཐམས་ཅད་ནི། ། ཐམས་ཅད་མཁྱེན་པ་མངོན་སུམ་གཟིགས། ། ཞེས་པས་ཀུན་རྫོབ་མཁྱེན་
ཚུལ་དང་། གང་ཚེ་ཤེས་དང་ཤེས་བྱ་དག ། ཅེས་སོགས་སྔར་དྲངས་པ་ལྟར་དོན་དམ་མཁྱེན་ཚུལ་
བསྟན་ནོ། ། །
ཀླན་ཀ་སྤང་བ་ནི། གལ་ཏེ་ཇི་སྙེད་པ་མཁྱེན་པའི་ཚུལ་དེ་འདྲ་མི་འཐད་དེ ཡུལ་རྫུན་པ་
འཇལ་བའི་ཡུལ་ཅན་མ་འཁྲུལ་བ་ཇི་ལྟར་འཐད་དེ། སྐྲ་བཤད་སྣང་བའི་བློ་བཞིན་ནོ་ཞེ་ན། དེ་ལ་
སློབ་དཔོན་གྱིས་ལན་འདི་ལྟར་ཡིན་ཏེ། འདིར་རྫུན་པ་ཞེས་བྱ་བ་ནི་སྣང་ལ་བདེན་པའི་རང་
བཞིན་མེད་པའི་དོན་ཡིན་གྱི། མེད་བཞིན་དུ་སྣང་བ་སྐྲ་ཤད་ལྟ་བུའི་དོན་མ་ཡིན་པའི་ཕྱིར་དང༌།
-1:43-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
གལ་ཏེ་མི་བདེན་པ་ལ་བདེན་པར་འཛིན་ན་དེའི་ཚེ་འཁྲུལ་བར་འགྱུར་གྱི གང་གིས་མི་བདེན་
པའི་རྣམ་པ་ལ་མི་བདེན་པ་ཉིད་དུ་མཁྱེན་པ་དེའི་ཚེ་ཇི་ལྟར་འཁྲུལ་བར་འགྱུར་ཞེས་དང། དེས་
ན་སོ་སོ་སྐྱེ་བོ་རྣམས་ལས། རྣལ་འབྱོར་པ་རྣམས་ཀྱི་ཁྱད་པར་ནི་འདི་ཡིན་ཏེ དེ་དག་སྒྱུ་མ་བྱེད་
པ་ལ་སྒྱུ་མ་ཙམ་དུ་གྲགས་པ་ཙམ་དང་། བདེན་པ་མ་ཡིན་པར་ཇི་ལྟ་བ་བཞིན་དུ་ཤེས་པའི་ཕྱིར་ན།
དངོས་པོ་རྣམས་བདེན་པར་མངོན་པར་ཞེན་པར་མི་བྱེད་ཅེས་འགྲེལ་ཆེན་ལས་བཤད་དོ ། འོན་
ཀྱང་དེ་ལས་ཆ་འགའ་ཞིག་ནི་ལན་མ་ཡིན་ཏེ། སྐྲ་ཤད་སྣང་བའི་སྐྱེ་བོས་སྐྲ་ཤད་མི་བདེན་པར་
ཤེས་པ་ན་བློ་མ་འཁྲུལ་བར་ཐལ་ཆེས་པའི་ཕྱིར་རོ། །
དེས་ན་ཁོ་བོས་བདེན་གཉིས་འགྲེལ་པར། རྫུན་པ་ཉིད་ནི་ཆོས་རྣམས་ཀྱི། ། ངང་ཚུལ་ཡིན་
གྱི་འཁྲུལ་རྒྱུ་མིན། །སྲིད་པ་སྒྱུ་མ་ལྟར་གཟིགས་པའི། །བདག་ཉིད་ཆེན་པོ་དེ་རྣམས་ནི། །ནམ་ཡང་
འཁྲུལ་བའི་གནས་མེད་དེ། ། མཚན་མ་ཉེ་བར་ཞི་ཕྱིར་རོ། ། བཏགས་པའི་དོན་གྱིས་དབེན་གྱུར་
པའི། །དངོས་ཙམ་ཇི་ལྟར་སྣང་ཞེན་འདི། །བག་ཆགས་དཀྲུགས་ན་འཁྲུལ་བ་ཉིད། །གཞན་དུ་སྐྱོན་
ནི་བརྗོད་ཟིན་ཏོ། ། གང་ཚེ་གང་དུ་བརྟགས་བྱ་བའི། ། དངོས་པོ་དངོས་མེད་ཡང་དག་པ། ། དེ་ཉིད་
རིགས་པས་མ་གཟིགས་པ། ། འདི་ནི་ཞི་སྒོ་ཉིད་དུ་བརྗོད། ། དེའི་ཕྱིར་སློབ་དཔོན་གྱིས། གང་གིས་
མཐོང་བར་འགྱུར་ཞེ་ན། ། ཐ་སྙད་དུ་ནི་བློ་ལ་བརྗོད། ། འདི་ནི་མྱ་ངན་འདས་པ་ཉིད། ། དྲི་མ་མེད་
པར་སེམས་གྱུར་པའོ། །ཞེས་བཤད་པ་ལྟར་རོ། །དེ་ལྟར་ནི་མདོ་དེ་དག་ལས་གསུངས་ཏེ། ཇི་སྐད་
དུ༔ ཇི་ལྟར་གསེར་སྦྱངས་པ་ན་གསེར་གྱི་དྲི་མ་མེད་པར་འགྱུར་གྱི། གསེར་མེད་པར་མི་གྱུར་
རོ༑ ༑ཆུ་སྦྱངས་པ་ན་རྙོག་པ་མེད་པར་འགྱུར་གྱི ཆུའི་རང་བཞིན་གསལ་བ་མེད་པར་མི་འགྱུར་
རོ༑ ༑དེ་བཞིན་དུ་ཆོས་ཀྱི་སྐུ་ཡང་ཉོན་མོངས་པ་དང་། སྡུག་བསྔལ་སྣ་ཚོགས་པ་སྤངས་ནས་བག་
ཆགས་མ་ལུས་པ་བསལ་ཏེ། སངས་རྒྱས་ཀྱི་ངོ་བོ་རྣམ་པར་དག་པ་ཉིད་སྣང་བར་འགྱུར་ཏེ
དངོས་པོ་མེད་པར་གྱུར་པ་ནི་མ་ཡིན་ནོ། ། ཞེས་བྱ་བ་དང་། ཤེས་བྱ་ཐམས་ཅད་ལག་མཐིལ་གྱི་
ཤིང་ཏོག་ལྟར་གསལ་བར་གཟིགས་པར་གསུངས་པའི་ཕྱིར་རོ། ། དེ་ལྟར་གསུངས་པ་རྣམས་
གཞན་སྣང་གི་དབང་དུ་བྱས་ཏེ། སངས་རྒྱས་ལ་རང་རྒྱུད་ཀྱི་ཡེ་ཤེས་མེད་དོ་ཞེ་ན འོ་ན་སྟོབས་
444-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བཅུ་ལ་སོགས་པའི་ཡོན་ཏན་དེ་དག་རྟེན་འབྲེལ་ཡིན་ཞིང་གཞན་དུ་མི་འཐད་པས་སེམས་སུ་
ཁས་བླངས་དགོས་ལ། སངས་རྒྱས་ལ་ཡེ་ཤེས་མེད་མ གདུལ་བྱའི་སེམས་ཅན་ལས་མི་འདའ་
བས་གཏི་མུག་འཁྲུལ་བའི་རང་བཞིན་འགྱུར་བ་དང། དེ་ལ་གཞན་གྱི་སངས་རྒྱས་སུ་ཞེན་པས་
སྐྱོན་མེད་ན། བདུད་ལ་སངས་རྒྱས་སུ་ཞེན་ནའང་སངས་རྒྱས་སུ་འགྱུར་བ་སོགས་ཤིནཏུ་ཐལ་
ཆེས་པའི་ཕྱིར་སངས་རྒྱས་ལ་ཡེ་ཤེས་མེད་པའི་ཕྱོགས་འདི་ནི་སངས་རྒྱས་ཀྱི་གཙོ་བོ་ལ་སྐུར་བ་
བཏབ་ཅིང་། དེས་ན་ཆོས་དང་དགེ་འདུན་ཐམས་ཅད་བཤིག་པའི་ཕྱིར་ལྟ་ངན་འདི་ལྟ་བུ་ལ་ནི་རྣ་
བ་ཙམ་ཡང་གཏད་པར་མི་བྱའོ། ། །
ཡང་སློབ་དཔོན་ལྟར་ན། སྣང་བ་དོན་དམ་ཐལ་བའི་སྐྱོན་ཡང་མེད་དེ། སྣང་བ་ཀུན་རྫོབ་
འདི་ནི་བློ་མ་འཁྲུལ་བའི་ཡུལ་དུ་འགྱུར་ཡང་ཆོས་ཅན་གང་གི་སྟེང་དུ་ཡང་དོན་དམ་དཔྱོད་བྱེད་
ཀྱི་རིགས་པས་ཡོད་པར་སྒྲུབ་མི་ནུས་པའི་ཕྱིར་རོ། ། འདིར་ཁ་ཅིག་སྣང་བ་འདི་རྣམས་བློ་མ་
འཁྲུལ་བའི་རྣམ་པའི་གཟུང་བྱ་ལ་ཡིན་ཞེས་ཟེར་བ་ནི་འཁྲུལ་ཏེ རྣམ་པ་དམིགས་པ་མ་ཡིན་པར་
འགྱུར་བའི་ཕྱིར་རོ། ། གལ་ཏེ་ཤེས་བྱའི་རིགས་ཙམ་མཁྱེན་པས་ཀུན་མཁྱེན་དུ་འགྱུར་ན ཐུག་པ་
མེད་ལ། གསལ་བ་སོ་སོ་བ་ཐམས་ཅད་མ་ལུས་པར་མཁྱེན་ན་ཤེས་བྱ་རྣམས་འདི་ཙམ་ཞེས་རྩོད་
པའི་ཕྱིར་ཤེས་བྱ་ལ་མཐའ་ཡོད་པར་འགྱུར་རོ་ཞེ་ན བྱེ་བྲག་ཏུ་སྨྲ་བ་ཁ་ཅིག་ན་རེ། ཅིག་ཅར་
རྟོགས་ན་སྐྱོན་དེ་ཡོད་དེ། དངོས་པོ་ཀུན་གྱི་སྣང་བའི་མཐའ་མ་བཅད་པར་ལན་གཅིག་ལ་ཐམས་
ཅད་རྫོགས་པར་རྟོགས་པར་མི་རིགས་ལ། བཅད་ན་ཤེས་བྱ་ལ་མཐའ་ཡོད་པར་འགྱུར་རོ། །དེས་
ན་སེམས་ཐམས་ཅད་སྲེག་ཅེས་པ་ལྟར་ཤེས་བྱ་ཐམས་ཅད་རིམགྱིས་རྟོགས་པ་ཡིན་པས་ཉེས་པ་
མེད་དོ་ཞེས་ཟེར་རོ། ། །
དེ་ནི་མ་ཡིན་ཏེ། སློབ་ལམ་གྱི་རིམ་གྱིས་རྟོགས་པར་མཚུངས་པས་ཀུན་མཁྱེན་དུ་འགྱུར་
བའི་ཕྱིར་དང་། དངོས་པོ་ཀུན་རྫོགས་པར་མ་བཅད་ན། རིམ་གྱིས་ཀྱང་ཐམས་ཅད་རྟོགས་པ་མི་
རུང་ལ། བཅད་ན་མཐའ་ཡོད་པར་འགྱུར་རོ་ཞེས་པའི་ཀླན་ཀ་ངེས་པར་མཚུངས་པའི་ཕྱིར་
རོ༑ ༑གཞན་དག་ན་རེ། ཤེས་བྱ་མཐའ་མེད་པ་ལ་མཐའ་མེད་པར་མཁྱེན་པའི་ཕྱིར་ཉེས་པ་མེད་
་བས
-445-



བརྩེ་ཆེན་འོད་སྣང་ལས། པོད་ཆེན་དྲུག་གི་པར་ཕྱིན་འགྲེལ་སྐོར།
དོ་ཞེས་ཟེར་རོ། ། དེ་ནི་སྙིང་པོ་མེད་དེ། རིགས་པ་ཤེས་པ་ཁོ་བོ་ཡང་ཐམས་ཅད་མཁྱེན་པར་
འགྱུར་བའི་ཕྱིར་རོ། ། དེས་ན། གང་དུ་ཤེས་བྱ་མཐའ་མེད་པ། ། འདི་ཙམ་ཞེས་ནི་བཅད་གྱུར་
པ༑ ༑ལོག་པའི་ཤེས་པ་ཉིད་གྱུར་ཏེ། ། མཐའ་མེད་མཐའ་ལྡན་འཛིན་ཕྱིར་རོ། ། ཆོས་ནི་ཐུབ་པས་
མི་མཁྱེན་ཞེས། ། དམིགས་བསལ་ནུས་པ་མ་ཡིན་ལ། ། གཙོ་བོའི་དོན་ཀུན་མཁྱེན་པས་ན། ། གཞན་
ཡང་དཔག་པར་ནུས་མ་ཡིན། ། དེ་ཕྱིར་ཤེས་བྱ་མཐའ་མེད་ལ། ། ཚད་ཀྱིས་མཁྱེན་པ་འདོད་མིན་
གྱི༑ ༑ཚད་མེད་མཁྱེན་པ་བརྒྱད་པའི་ཕྱིར། ། ཀླན་ཀ་དེ་དག་བསྲིངས་པ་ཡིན། ། འདི་ཙམ་ཞེས་ནི་
མ་བཅད་པས། ། ཐམས་ཅད་མཁྱེན་པར་མི་རུང་ན། ། ལག་མཐིལ་ཙམ་ཞེས་མ་བཅད་པས། ། ནམ་
མཁའ་རྟོགས་པར་མི་འགྱུར་རོ། ། གལ་ཏེ་སངས་རྒྱས་གཅིག་ལ་བློ་གྲོས་མཐའ་ཡས་པ་ཡོད་ན་དེ་
ལྟར་འགྱུར་ཡང་ཡེ་ཤེས་ཆ་མེད་གཅིག་གིས་ཤེས་བྱ་མཐའ་མེད་ལ་ཁྱབ་བོ་ཞེས་བྱ་བ་འདི་ནི་
འགལ་ལོ་ཞེ་ན། དེ་དང་དེ་ཡུལ་སོང་བ་ནི། ། ཁྱབ་པའི་དོན་དུ་འདོད་མིན་ཏེ། ། གང་ཞིག་གང་ལ་
དམིགས་པ་ཉིད། ། མིག་གིས་རྒྱང་རིང་རི་རྩེ་བཞིན། ། ཤེས་བྱ་མཐའ་ཡས་དེ་དག་གི སྣང་བ་
མཐའ་ཡས་འཆར་བས་ན། ། ངེད་ཀྱི་ཐམས་ཅད་ཁྱབ་པ་ལ། ། ཀླན་ཀ་དེ་དག་བསྲིངས་པ་
ཡིན། །གཅིག་གིས་དུ་མ་མི་འཛིན་ན། །སྣ་ཚོགས་གཟུགས་ལ་དམིགས་པ་ཡི། །མིག་ཤེས་འདི་ཀོ་ཇི་
ལྟར་འདོད། །ཐམས་ཅད་མཁྱེན་པའི་ཚུལ་འདི་ལའང་། མདོ་སྡེ་པའི་རྗེས་སུ་འབྲང་བ་འགའ་ཞིག་
ནི་དངོས་པོ་མཐའ་ཡས་པ་རྣམས་ཀྱིས་རང་རང་གི་རྣམ་པ་དང་ལྡན་པར་སངས་རྒྱས་ཀྱི་ཡེ་ཤེས་
སྐྱེད་དོ་ཞེས་འདོད་དེ། རྣམ་པར་ངེས་པར། དངོས་པོ་ཐམས་ཅད་དོན་བྱེད་ནུས་པར་སྒྲུབ་པར་
བྱེད་པའི་སྐབས་སུ་གཟུགས་མེད་པའི་དགྲ་བཅོམ་པའི་སེམས་ཀྱང་ཐ་ན་ཐམས་ཅད་མཁྱེན་པའི་
ཡེ་ཤེས་སྐྱེད་པ་ལ་ནུས་པ་དང་ལྡན་པ་ཉིད་ཡིན་པའི་ཕྱིར་ཞེས་འབྱུང་བ་ལྟར་རོ། །
མཐའ་མེད་དུ་མི་རིགས་ཏེ། འབྲས་བུ་རྣམ་མཁྱེན་གཅིག་སྦྱར་བའི་ཕྱིར་ཞེ་ན། འོ་ན་འབྲས་
བུ་གཅིག་ལ་ཕན་པའི་ཐོག་མ་མེད་པའི་རྒྱུ་རྣམས་ལ་ཡང་མཐའ་ཡོད་པར་འགྱུར་ཏེ འབྲས་བུ་
གཅིག་སྦྱར་བའི་ཕྱིར་རོ་ཞེས་འཆད་དོ། ། སེམས་ཙམ་རྣམ་བཅས་པའི་རྗེས་སུ་འབྲང་བ་རྣམས་ནི།
རྒྱལ་བས་སེམས་ཙམ་ཞེས་གསུངས་ཤིང་། སྣང་བ་སེམས་སུ་མྱོང་བའི་ཕྱིར། ། འདིར་ནི་དམིགས་
446-



གྲགས་ཆེན་བཅོ་བརྒྱུད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས༔ ༼༣༤
པ་ཕྱི་རོལ་དོན། ། མེད་པས་ཡེ་ཤེས་སྐྱེད་མ་ཡིན། ། གོམས་ཕྱིར་ཤེས་སྒྲིབ་ཀུན་སྤངས་ཕྱིར། ། ཤེས་
བྱའི་རྣམ་པ་ཇི་སྙེད་པ། ། མེ་ལོང་ནང་གི་གཟུགས་བརྙན་བཞིན། ། ཡེ་ཤེས་མེ་ལོང་དེ་ལ་
སྣང་། །ཡོངས་སུ་མ་ཆད་རྣམ་ལྡན་པས། །འདི་དང་འདི་ནི་མི་མཁྱེན་པས། །སངས་རྒྱས་ཡེ་ཤེས་ལ་
མེད་ཕྱིར། ། སྐྱོབ་པ་ཀུན་མཁྱེན་གྲུབ་པ་ཉིད། ། ཅེས་སྨྲའོ། ། རྣམ་མེད་དུ་སྨྲ་བ་རྣམས་ནི། གང་ཡང་
གཟུགས་ཀྱི་རྣམ་མཁྱེན་དེས། །སྒྲ་ཡང་མཁྱེན་པར་འདོད་ན་ནི། །འདི་ལ་སྒྲ་ཡི་རྣམ་པ་ཡང་། །ངེས་
པར་སྣང་བ་ཉིད་དུ་འགྱུར། ། དེ་ལྟ་ན་ནི་ཐུག་མེད་ལ། །མི་སྣང་ན་ནི་ཀུན་མཁྱེན་གྱི། །ཡེ་ཤེས་ཉིད་
དུ་མི་གྱུར་ཕྱིར། ། དེས་ན་རྣམ་པར་བཅས་པ་ནི། ། ཀུན་མཁྱེན་ལ་ནི་ཅི་ཞིག་དགོས། ། རྣམ་མེད་བློ་
ཡིས་སྐད་ཅིག་མ། ། ཆོས་ཀུན་རྟོགས་པ་ཡིན་པར་བརྗོད། ། དོན་རྟོགས་སོ་སོར་འཇོག་བྱེད་
ནི༑ ༑ཀུན་མཁྱེན་ལ་ནི་དགོས་མེད་ཉིད། ། རྣམ་མེད་བློ་ཡིས་ཡུལ་འཇལ་ན། ། ཡུལ་ལ་ཉེ་རིང་ཁྱད་
མེད་ཕྱིར། ། བློ་གཅིག་གིས་ཀྱང་ཀུན་རིག་པའང་། ། ཀུན་མཁྱེན་ལ་ནི་འདོད་པ་ཉིད། ། ཅེས་ཟེར་
རོ༑ ༑དེ་ལ་རྣམ་པར་བཅས་པ་ནི། ། གཟུགས་སྣང་ཡེ་ཤེས་དེ་ཉིད་ཀྱིས། ། སྒྲ་ཡིས་རྣམ་པའང་
མཁྱེན་པས་ན། ། རྣམ་པ་གཞན་དང་གཞན་མེད་ཕྱིར། ། བརྩད་པའི་གོ་སྐབས་ཡོད་མ་ཡིན། ། ཡེ་
ཤེས་ཉན་ཤེས་ཡིན་གྱུར་ན། ། དྲི་རྟོགས་པར་ནི་ཇི་ལྟར་འགྱུར། ། མིན་ན་སྒྲ་ནི་ཇི་ལྟ་བུར། ། མངོན་
སུམ་རྣམ་པར་རྟོགས་ཤེ་ན། ། དབང་པོ་ལ་ནི་མ་བརྟེན་པར། ། རྩོལ་ལས་གསལ་བའི་ངོ་བོར་
ནི༑ ༑ཐུབ་པའི་རྣ་བས་རྟོགས་པ་སྟེ། ། ཡེ་ཤེས་ཡིན་ཕྱིར་གཞན་ཡང་ཤེས། ། གལ་ཏེ་དྲི་རོ་རེག་བྱ་
རྣམས། ། མ་ཚོར་མ་མྱོང་མ་རེག་པར། ། ནམ་ཡང་རྟོགས་པ་ཡོད་མིན་པས། ། མཁྱེན་པས་ཇི་ལྟར་
དཔྱོད་པ་མིན། །གླང་མོའི་དྲི་དང་ཆང་གི་རོ། ། གཞོན་ནུ་མ་ཡི་རེག་བྱ་སོགས། །སྤྱོད་ན་འཇིག་རྟེན་
གྱིས་སྨད་ཅིང་། ། མཐའ་མེད་མཁྱེན་པའང་ཇི་ལྟར་འགྱུར། ། ཡུལ་དང་རྟེན་མ་ཕྲད་པར་ནི། ། དེ་
དག་ཇི་ལྟར་རྟོགས་པ་ཡིན། ། ཞེ་ན་དབང་པོ་ལ་བརྟེན་རྣམས། ། དེ་ལྟར་ངེས་པ་ཁོ་ན་ཡིན། ། ཡེ་
ཤེས་སྒྲིབ་མེད་མངའ་བ་ལ། ། ཡུལ་རྣམས་ཉེ་བས་ཅི་བྱར་ཡོད། ། དྲི་ནི་སྣ་ཚོགས་ལ་སོགས་
ཀྱི༑ ༑རྣམ་པར་ཡེ་ཤེས་སྐྱེ་བ་ཡིན། ། ཡིད་དུ་འོང་དང་མི་འོང་སོགས། ། ད་ལྟའང་ཅིག་ཅར་འཛིན་
པ་མཐོང་། །ཞེས་ལན་འདེབས་སོ། །
བ447-



བརྩེ་ཆེན་འོད་སྣང་ལས།
པོད་ཆེན་དྲུག་གི་པར་ཕྱིན་འགྲེལ་སྐོར།
ས་བཅས
ར་
རྣམ་བཅས་པ་ཁ་ཅིག་ན་རེ། གཟུགས་སོགས་ཕྱི་རོལ་འདི་དག་ནི། ། རྟོག་པས་བཏགས་པ་
ཁོ་ན་ཡིན། ། དེའི་ཕྱིར་དེ་ནི་མི་སྣང་ཡང་། ། ཀུན་མཁྱེན་འགོག་པ་མ་ཡིན་ཉིད། ། ཤེས་པ་གང་དང་
གང་གིས་ནི། ། སྣང་བ་གང་དང་གང་བྱུང་བ། ། དེ་ཀུན་སེམས་ཀྱི་རང་བཞིན་ཏེ། ། དེ་ནི་ཐུབ་པས་
གཟིགས་པ་ཉིད། ། འདིར་ནི་ཤེས་བྱ་ཡེ་ཤེས་དག ། སྐྱེད་པའི་རང་བཞིན་མ་ཡིན་གྱི། ། རྣམ་པ་དུ་
མར་ཐབས་མང་པོ། ། གོམས་པའི་ཏིང་འཛིན་ཤེས་རབ་མཐུས། ། སྣང་བ་མཐའ་ཡས་འཆར་བ་
ཡི༑ ༑ཡེ་ཤེས་དེ་འདྲ་འབྱུང་བ་ཉིད། ། དེ་ཡི་རྗེས་ལ་ཐོབ་པ་ཡི། ། ངེས་པར་སོ་སོར་འབྱེད་པས་
ན༑ ༑རྣམ་ཀུན་མཁྱེན་པ་སྒྲུབ་པར་བྱེད། །ཅེས་སྨྲའོ། ། །
འོ་ན་ཐུབ་པས་ཤེས་བྱ་ཀུན་མངོན་སུམ་དུ་མཁྱེན་མ། འདས་མ་འོངས་མངོན་སུམ་དུ་
མཁྱེན་པར་འགྱུར་ལ། དེ་ལྟ་ན་དུས་གསུམ་རྫས་སུ་མེད་པས། དངོས་མེད་མངོན་སུམ་དུ་འཇལ་
བར་འགྱུར་རོ་ཞེ་ན། དུས་ཞེས་བྱ་བ་གཞན་མེད་ཀྱི། །རྒྱུ་དང་འབྲས་བུ་ཁོ་ན་ཡིན། ། ད་ལྟ་བ་ཉིད་
གཟིགས་པ་ལ། །འདས་དང་མ་འོངས་ནུས་པ་ནི། །མངོན་སུམ་གྱིས་ནི་རེག་པའི་ཕྱིར། །ཤུགས་ལ་
དེ་དག་རྟོགས་པ་ཡིན། ། འབྲས་བུ་དང་ནི་མཐུ་ལྡན་རྒྱུས། ། དངོས་པོ་དེ་དག་འཁྲུལ་མེད་
ཉིད། །མངོན་སུམ་སྟོབས་ཀྱིས་ངེས་འབྱེད་དེ། །རྟགས་མེད་ཕྱིར་ན་རྗེས་དཔག་མིན། །ཞེས་འགྲེལ་
ཆེན་ལས་ལན་བཏབ་བོ། །ཁ་ཅིག་ན་རེ། དེ་ནི་མ་ཡིན་ཏེ། མདོ་སྡེ་རྒྱན་ལས། སངས་རྒྱས་རྣམས་ནི་
མངོན་སུམ་སྤྱན། ། དུས་ལའང་ཡེ་ཤེས་སྒྲིབ་པ་མེད། ། ཅེས་གསུངས་པའི་ཕྱིར་དང་། ཡུལ་འདིའི་
ཤེས་བྱ་དངོས་སུ་མཁྱེན་པས་ཡུལ་གྱི་བསྐལ་པ་རྣམས་ཀྱང་ཤུགས་ལ་མཁྱེན་པར་མཚུངས་ལ།
འདས་མ་འོངས་དངོས་མེད་ཡིན་པས། མངོན་སུམ་དུ་མི་མཁྱེན་ན་ཡུལ་གྱི་བསྐལ་པའང་ཡུལ་དེ་
ན་མེད་པས་དངོས་མེད་ཡིན་ནོ་ཞེས་མཚུངས་ཤིང་། དེ་ཉིད་ཀྱི་ཡུལ་ན་དངོས་པོར་ཡོད་པས་སྐྱོན་
མེད་ན། དེ་དག་ཀྱང་བྱུང་བ་དང་འབྱུང་འགྱུར་གྱི་དུས་དེ་དག་མ དངོས་པོར་ཡོད་ཅེས་བྱ་བར་
ཁྱད་པར་ཅི་ཡང་མེད་པས་དུས་གསུམ་ཐམས་ཅད་མངོན་སུམ་དུ་མཁྱེན་པ་ཡིན་ནོཞེས་ཟེར་རོ། །
དེ་ནི་སུན་འབྱིན་མ་ཡིན་ཏེ། དུས་ཕྱི་མའི་ཚེ་སྔ་མ་འགགས་པ་ནི་ཆོས་ཉིད་ཡིན་པས། ཀུན་
མཁྱེན་གྱིས་དངོས་པོ་བྱེར་མི་ནུས་ལ། ཡུལ་ཉེ་རིང་ཙམ་གྱིས་རིང་བ་རྣམས་དངོས་མེད་དུ་འགྱུར་
448-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
བའི་རྒྱུ་མཚན་མེད་དེ། ཐམས་ཅད་ཀྱང་དངོས་པོ་ད་ལྟ་བར་མཚུངས་པའི་ཕྱིར་རོ། ། འོན་ཀྱང་
འགྲེལ་ཆེན་གྱི་ཕྱོགས་དེ་ལེགས་པར་ནི་མི་བསམ་སྟེ། མངོན་སུམ་ཤུགས་རྟོག་ཐམས་ཅད་ནི་ངེས་
པའི་བྱ་བ་ཡོད་པ་ལ་རུང་གི་གཞན་ལ་མ་ཡིན་ཏེ མངོན་སུམ་ནི་སྣང་བ་ཙམ་ལ་འཇུག་པ་ཡིན་གྱི།
འདིའི་སྟོབས་ཀྱིས་འདི་ཐོབ་བོ་ཞེས་འབྲེལ་བ་འཛིན་པ་མི་སྲིད་དོ། སངས་རྒྱས་ཀྱི་ས་ན་རྣམ་
རྟོག་ཡོད་པའང་མི་རུང་སྟེ། རྣམ་པར་རྟོག་པ་རྣམས་ནི་འཁྲུལ་བའི་བློ་ཡིན་ལ། སངས་རྒྱས་ཀྱིས་
ནི་མ་རིག་པའི་བག་ཆགས་ལེགས་པར་བཅོམ་པས་འཁྲུལ་བའི་རྒྱུ་སྤངས་པའི་ཕྱིར་རོ། །
འོ་ན་ཇི་ལྟར་ཞེ་ན། རྣམ་བཅས་པ་རྣམས་ནི། དུས་ནི་དེ་དང་དེ་དག་གི། རྣམ་པ་གང་ཡང་
སྣང་བས་ན། ། དེ་དེ་མཁྱེན་པར་བརྗོད་པ་དེ། ། དེ་ལ་ད་ལྟ་ཡིན་མོད་ཀྱང་
། ། རྣམ་པ་དེ་འདྲའི་ཚུལ་
དག་ནི། ། བྱུང་དང་འབྱུང་བ་ཉིད་ཕྱིར་རོ། ། ཞེས་བྱ་བ་ཡིན་ནོ། ། སློབ་དཔོན་ཡེ་ཤེས་སྙིང་པོ་ལ་
སོགས་པ་ནི། འདི་དག་རྣམས་ནི་གཞན་དག་གི ། ལན་བཏབ་ཕལ་ཆེར་སྙིང་པོ་མེད། ། རྣམ་བཅས་
རྣམ་མེད་དཔྱད་ན་ནི། ། ཤེས་པ་ཐམས་ཅད་འཛིན་པ་ཡིན། ། དེ་བས་མ་བརྟགས་གྲགས་པ་
བཞིན། །ཐུབ་པས་ཐམས་ཅད་མཁྱེན་པར་གྲགས། །ཕྲད་དང་མ་ཕྲད་བརྟགས་བྱས་ན། །ད་ལྟའི་དྲི་
འཛིན་སོགས་ཀྱང་འཇིག ། འདིར་ནི་ཇི་ལྟར་སྣང་བ་བཞིན། ། དྲི་སོགས་མཁྱེན་པ་འགལ་བ་
མེད། ། རྐུན་པོ་བྱུང་ཡང་འབྱུང་བ་དག ། པྲ་ཕབ་པ་ཡི་ནང་དུ་སྣང་། ། འདས་པ་དང་ནི་མ་འོངས་
པ༑ ༑ཇི་ལྟའི་སྣང་བ་འབྱུང་བ་ཡིན། ། འདི་ནི་སེམས་པ་རྣམ་མེད་ཅེས། ། དཔྱད་བྱ་མ་ཡིན་གྲགས་
པ་བཞིན། ། བཏགས་པས་དབེན་པའི་རྒྱུ་དང་ནི། ། འབྲས་བུའི་སྣང་བ་མ་ཆད་ཉིད། ། རིམ་གྱིས་
འབྱུང་བ་ཁོ་ན་ཡིན། ། སྣང་བ་དེ་དེ་ཡེ་ཤེས་ཀྱི། ། དམིགས་པ་དག་ཀྱང་ཡིན་པས་ན། ། འདས་དང་
མ་འོངས་སངས་རྒྱས་ཀྱི། ། གཟིགས་པའི་རྐྱེན་དུ་སྨྲ་བ་ཡིན། ། མཚན་ཀུན་རྟོག་པ་གཏན་སྤངས་
ཕྱིར། ། རྗེས་ལ་ཐོབ་པ་རང་རྒྱུད་དུ། ། མངའ་བ་མ་ཡིན་མི་བཞེངས་པར། ། བཤད་པར་བྱ་བ་ཉིད་
ཡིན་ནོ། ། རྗེས་དཔག་རྟོགས་སོགས་སངས་རྒྱས་ནི། ། འཇིག་པའི་རྟོག་གེ་པ་ཡིས་བྱ། ། རྣམ་པ་ཀུན་
ཏུ་རྙོག་མེད་ཕྱིར། །ནམ་ཞིག་བར་དུ་མཉམ་པར་བཞག །ཅེས་བྱ་བ་ཡིན་ནོ། །
འོ་ན་སངས་རྒྱས་ཐམས་ཅད་མཁྱེན་པ་ཡིན་ན སྤྱི་ལ་སོགས་པ་ཡང་མཁྱེན་པར་འགྱུར་ལ། །
-449-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར་
དེ་ཡང་མངོན་སུམ་དུ་མཁྱེན་པ་ལས་མི་འདའ་བས། སྤྱི་དངོས་པོར་འགྱུར་བའམ་མངོན་སུམ་སྤྱི་
ལ་དངོས་སུ་འཇུག་པས་རྣམ་རྟོག་ཏུ་འགྱུར་རོ་ཞེ་ན། དངོས་པོ་ཉིད་རིགས་མི་མཐུན་པ་རྣམ་པར་
དཔྱད་པ་སྤྱིར་བཞག་ལ། དེ་ཉིད་སངས་རྒྱས་ཀྱི་མངོན་སུམ་དུ་མཁྱེན་གྱི སྒྲོ་བཏགས་པ་ཙམ་དུ་
གྱུར་པ་རྣམས་ནི་གཞན་ངོར་མཁྱེན་པར་སྣང་བ་ཙམ་ཡིན་པས་དེ་ཡང་མཁྱེན་པ་ཞེས་བརྗོད་ཀྱི
རང་རྒྱུད་དུ་མཁྱེན་པ་མ་ཡིན་ཏེ། མངོན་སུམ་ཚད་མ་རྣམས་ནི་ལོག་པའི་ཡུལ་ཅན་མ་ཡིན་པའི་
ཕྱིར་རོ། ། ཡང་དག་པ་མཁྱེན་ན་ལོག་པ་མ་མཁྱེན་ཡང་ཐམས་ཅད་མཁྱེན་པའི་ཡེ་ཤེས་ལ་མི་
གནོད་དེ། སྨན་ཐམས་ཅད་ཤེས་པ་དག་གིས་སྨན་ལོག་པ་མ་ཤེས་ཀྱང་ཉེས་པ་མེད་པ་བཞིན་ནོ། །
ཇི་ལྟ་བ་མཁྱེན་པའི་ཚུལ་ཡང་མི་འཐད་དེ། དངོས་མེད་གཟིགས་ན་མངོན་སུམ་མིན། ། མ་
གཟིགས་ཉིད་ན་ཆོས་ཉིད་ནི། ། ཇི་ལྟར་རྟོགས་པ་འགྱུར་ཞེ་ན། ། འདི་ལ་སློབ་དཔོན་ལྟར་ན།
བདེན་མེད་ཀྱི་ཆོས་ཉིད་མ་ཡིན་དགག་དངོས་སུ་རྟོགས་པའི་རྒྱུ་མཚན་གྱིས་མེད་དགག་ཤུགས་
ལ་གཅོད་དེ། དཔེར་ན། བུམ་པས་དག་པའི་ས་ཕྱོགས་མངོན་སུམ་དུ་རྟོགས་པ་ན་བུམ་མེད་རྟོགས་
པར་འཇོག་པ་བཞིན་ནོ་ཞེས་འཆད་དོ། ། སློབ་དཔོན་དཔལ་སྦས་ལ་སོགས་པ་ནི། སྣང་བ་འདི་ནི་
མཚན་མེད་ཉིད། ། མཚན་མེད་གཞན་ནི་ཡོད་མ་ཡིན། ། མཚན་མ་ཡེ་ཤེས་ཀྱིས་སྤངས་པའི། ། མི་
རྟོག་ཆ་ལ་ཐ་སྙད་དུ། ། ཆོས་ཉིད་རྟོགས་ཞེས་བྱ་བར་བཞེད། ། སྤངས་པའི་ཆ་ནི་འགོག་པ་སྟེ། ། མི་
རྟོག་ཆ་ནི་ཇི་ལྟར་མཁྱེན། ། རིམ་པས་དབྱིངས་དང་ཡེ་ཤེས་ལ། ། ཉེ་བར་བརྟེན་ནས་བཞག་པ་
ཡིན། །སྣང་བའི་རང་གི་ངོ་བོ་ཉིད། ། མངོན་སུམ་རིག་པས་ཐམས་ཅད་རིག ། བདེན་པར་འཛིན་པ་
ལོག་པ་ནི། ། དངོས་པོ་མ་སྐྱེས་སྟོན་པ་ཡིན། ། ཞེས་འདོན་ནོ། ། འོན་ཀྱང་ཁོ་བོ་ནི་སློབ་དཔོན་ཡེ་
ཤེས་སྙིང་པོ་ལྟར་འཆད་དེ། རྒྱས་པར་གཞན་དུ་ཕྱེ་ཟིན་ཏོ། །
གསུམ་པ་ནི། གཟུགས་སྐུ་ལ་ཡེ་ཤེས་ཡོད་ན། གཟུགས་སྐུ་ཐེར་འབུམ་ལ་སོགས་པ་དུ་མ་
ཡོད་པས་ཡེ་ཤེས་ཀྱང་དུ་མ་ཡོད་པར་འགྱུར་བ་དང། ཡེ་ཤེས་མེད་ན་སངས་རྒྱས་མ་ཡིན་པར་
འགྱུར་བ་དང་། རྣམ་པ་གཞན་ཡང་མི་འཐད་པས་བེམ་པོར་འགྱུར་རོ་ཞེ་ན ཡེ་ཤེས་ཡོད་ཀྱང་དུ་
མར་མི་འགྱུར་ཏེ། ལུས་ཀྱི་ཆ་དུ་མ་ན་འདུ་ཤེས་ཡོད་ཀྱང་རྒྱུ་དུ་མར་མི་གྱུར་བ་ལྟར་རོ། །
451-



གྲགས་ཆེན་བཅོ་བརྒྱུད་ཀྱི་བོ་དོང་ང་རྨ་ཆེན་པར་ཕྱིན་འགྲེལ་པ་བཞུགས། ༣༤
སྐུ་ལྷག་མ་ཞེས་སོགས་ཀྱི་སྐབས་འདིར། སྐུ་ལྷག་མ་གསུམ་པོ་དེ་ལྟར་ཡུལ་ངེས་པ་ཡིན་ན།
ངོ་བོ་ཉིད་སྐུ་གང་གི་ཡུལ་ཁོ་ནར་བཞག་ཅེ་ན། ཁ་ཅིག་ཚེ་ན་རེ། དེ་ནི་ཀུན་མཁྱེན་གྱི་ཡང་ཡུལ་མ་
ཡིན་ཏེ། ཡུལ་གྱི་རང་གང་དུ་ཡང་མ་གྱུར་པའི་ཕྱིར་རོ་ཞེས་ཟེར་རོ། ། དེ་ནི་མ་ཡིན་ཏེ། དེ་ལྟ་ན།
ཡོན་ཏན་དེ་དག་ཐམས་ཅད་ཀྱི་གཞིར་གྱུར་པའི་སྐུར་གྲུབ་པ་དང་འགལ་བ་དང། དེ་མཁྱེན་པ་
མེད་པར་དེ་དང་འབྲེལ་བའི་སྐུ་གསུམ་དུ་བཞག་པ་མི་འཐད་པ་དང་། དོན་གྱིས་ཆོས་ཉིད་ཐམས་
ཅད་སུས་ཀྱང་མི་ཤེས་པར་མཚུངས་པས་ཆོས་ཉིད་མ་འཁྲུལ་བའི་ཆོས་ཅན་ཤིན་ཏུ་འགལ་བའི་
ཕྱིར་རོ། ། གཞན་ཕལདག་ནི། སྣང་བའི་ཡུལ་དུ་གྲུབ་ཅིང་། མཐོང་མེད་ཀྱི་ཚུལ་གྱིས་མཐོང་བས་
ཡུལ་ཡིན་པ་དང་། མ་ཡིན་པར་གསུངས་པ་མི་འགལ་ཞེས་ཟེར་རོ། ། དེ་ཡང་མི་འཐད་དེ། མཐོང་
མེད་ཡིན་ན་མ་གྲུབ་པར་འགྱུར་བའི་ཕྱིར་རོ། ། དོན་དམ་པར་སྐུ་གསུམ་པོ་ཕན་ཚུན་ཡང་ཐ་མི་
དད་པ་མ་ཡིན་ནམ། ཇི་ལྟར་ངོ་བོ་ཉིད་སྐུ་དང་ཐ་མི་དད་ཅེས་ངེས་པར་བཟུང་ཞེ་ན། དོན་དམ་
པར་དེ་གསུམ་ཐ་མི་དད་པ་ཉིད་ཀྱང་ངོ་བོ་ཉིད་ཀྱི་ཆ་ནས་ཡིན་པའི་ཕྱིར་སྐྱོན་མེད་དོ། །
ཟད་པར་གྱི་སྐབས་འདིར། མཚན་ཉིད། དབྱེ་བ། སྒོམ་ཚུལ། འགྲུབ་ཚུལ། མཚན་མ། བྱེད་
ལས། གྲངས་ངེས། གོ་རིམ། ངེས་ཚིག་རྣམས་སོ། ། དང་པོ་ནི། ཟིལ་ནོན་གྲུབ་པས་ས་སོགས་གང་
རུང་མཐའ་མེད་དུ་ཁྱབ་པར་སྣང་བའི་ཞི་ལྷག་མཚུངས་ལྡན་ཞེས་བྱའོ ། དབྱེ་བ་ནི་ཟད་པར་ས་
དང༌། ཆུ་དང་། མེ་དང་། རླུང་དང་། སྔོན་པོ་དང་། སེར་པོ་དང་། དཀར་པོ་དང་། ནམ་མཁའ་དང་།
རྣམ་ཤེས་ཞེས་བྱའོ། ། སྒོམ་ཚུལ་ནི། བསམ་གཏན་གྱི་དངོས་གཞི་ལ་བརྟེན་པའི་མིང་དང་སྣོད་ཆུ་
གཙང་མས་བཀང་བ་དང་། ཐབ་ཏུ་མེ་འབར་བ་དང་
། རླུང་ལུས་ལ་ཕོག་པ་དང་། ཚོན་གཞན་གྱིས་
བསྐོར་བའི་སྔོན་པོ་དང༌། སེར་པོ་དང་། དམར་པོ་དང་། དཀར་པོའི་ཟླུམ་བསྐོར་དང༌། མཐོ་གང་
ངམ་སོར་བཞི་ཙམ་པའི་བུ་ག་ནམ་མཁའ་དང་། བུམ་ནང་གི་མར་མེའི་འོད་བུ་ག་ནས་རྩིག་པ་ལ་
ཕོག་པ་རྣམས་དམིགས་ཡུལ་དུ་བྱས་ཏེ། སྦྱོར་བའི་དུས་སུ་ས་ཆུ་སོགས་ཀྱིས་ཕྱོགས་ཐམས་ཅད་
དུ་ཁྱབ་པར་མོས་པར་བྱེད་ཅིང་། དངོས་གཞིའི་དུས་སུ་ས་ཞེས་དང་ཆུ་ཞེས་སོགས་ཀྱི་མིང་ལ་
དམིགས་ནས་གོམས་པར་བྱེད་དོ། །
བ4། -



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
མཚན་མ་ནི། ས་ལ་དངོས་སུ་མ་བཤད་ཅིང་། གཞན་དག་ལ་མ་གྲུབ་པའམ་འཛིན་པའི་
མཚན་མ་ནི་ཆུ་ལྦུ་བ་ཅན་དང་། མེ་གཡོ་ཞིང་འཐུལ་བ་དང་། རླུང་རླངས་པ་འཐུལ་བ་དང་། སྔོ་
སོགས་བཞི་མེ་ཏོག་གེ་སར་སོགས་མེད་པ་ལྟ་བུ་དང་། འོད་བུ་ག་དང་འདྲ་ཞིང་སྐྱེད་ཀྱང་མི་
འཕེལ་བ་དང་། ས་ལ་སྐྱེས་པའི་དཀྱིལ་འཁོར་དང་འདྲ་བའི་མཚན་མ་སྟེ་མ་གྲུབ་པའི་རྟགས་
སོ༑ ༑གྲུབ་པའི་སྣང་བའི་མཚན་མ་ནི། ནམ་མཁའ་ལ་གནས་པའི་ནོར་བུའི་རླུང་ལྟ་བུ་དང་། ནམ་
མཁའ་ལ་གནས་པའི་ཟླ་བ་དམར་པོ་ལྟ་བུ་དང་། འདུག་པ་ལྟར་མི་གཡོ་བ་དང་། དཀྱིལ་འཁོར་
ལས་འཕགས་པ་ནམ་མཁའ་ལ་ནོར་བུའི་རླུང་ཡབ་ལྟ་བུར་སྣང་བ་དང༌། ནམ་མཁའི་དཀྱིལ་ལྟ་
བུར་གྱུར་ནས་གནས་ཤིང་སྐྱེད་ན་འཕེལ་བ་དང་། སྣང་བའི་ཚོགས་སྟུག་པོ་རབ་ཏུ་དང་བ་དང་
འདྲ་བ་རྣམས་སྣང་བའི་མཚན་མ་སྟེ། གྲུབ་པའི་རྟགས་སོ། །
བྱེད་ལས་ནི་ས་ཆུར་སྤྲུལ་ནས་བྱིང་འཛུལ་བྱེད་པ་སོགས་དང་། ཆུ་སར་སྤྲུལ་ནས་གོམ་པ་
དོར་བ་སོགས་དང་། མེ་ལས་མེ་འདག་གི་ཆར་འབེབས་པ་སོགས་དང། རླུང་ལས་རླུང་ལྟར་
མགྱོགས་པར་འགྲོ་བ་སོགས་དང་། གཟུགས་སྔོན་པོར་སྤྲུལ་ཞིང་མུན་པར་བྱེད་པ་སོགས་དང་།
སེར་པོར་སྤྲུལ་ཞིང་གསེར་དུ་བསྒྱུར་བ་སོགས་དང་། དམར་པོར་སྤྲུལ་ཞིང་པདྨ་ར་གར་བྱེད་པ་
སོགས་དང་། དཀར་པོར་སྤྲུལ་ཞིང་གཉིད་རྨུགས་སྤོང་བ་སོགས་དང་། ནམ་མཁར་སྤྲུལ་ཞིང་རྩིག་
པ་སོགས་ལ་ཐོགས་མེད་དུ་འགྲོ་བ་སོགས་དང་། གསལ་ཞིང་དྭངས་པར་བྱེད་པ་ལ་སོགས་པའོ། །
གྲངས་ངེས་ནི། འོ་ན་གཟུགས་མེད་གཞན་གྱི་ཟད་པར་ལ་སོགས་པ་ཡོད་པ་མ་ཡིན་ནམ་ཞེ་
ན༔ གཟུགས་མེད་མཐའ་མ་གཉིས་ལ་ཟད་པར་མི་བཞག་སྟེ། སེམས་ནང་དུ་ཕྲ་ཞིང་མི་གསལ་
བའི་ཕྱིར་རོ། ། དབང་པོ་ལྔ་ལ་མི་བཞག་སྟེ། ཕྱི་རོལ་ཏུ་འཕྲོ་བར་མི་ནུས་པའི་ཕྱིར་རོ། ། དྲི་རོ་
གཉིས་ལ་མི་བཞག་སྟེ། གཟུགས་ཁམས་སུ་ཁྱབ་པར་སྤྲོ་མི་ནུས་པའི་ཕྱིར་རོ། ། སྒྲ་ལ་མི་བཞག་སྟེ།
རྒྱུ་མཚན་ནི་མེད་པའི་ཕྱིར་རོ། །
གོ་རིམ་ནི། གཟུགས་ཅན་དང་གཟུགས་མེད་ཀྱི་གོ་རིམ་དང་། གཟུགས་ཅན་ལ་ཡང་རྟེན་
དང་བརྟེན་པའི་གོ་རིམ་དང་། གཟུགས་མེད་ལ་ཡང་རགས་ཕྲའི་བྱེ་བྲག་གིས་དེ་ལྟར་བཞག་གོ
452-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས ༼༣༤
ངེས་ཚིག་ནི། རྒྱུན་མི་ཆད་པར་ཁྱབ་པ་སྤྲོ་བས་ན་ཟད་པར་རོ། ། ཟིལ་གནོན་གྱི་སྐབས་འདིར།
མཚན་ཉིད་ནི་རྣམ་ཐར་གྲུབ་ནས་དམིགས་པ་ལ་དབང་སྒྱུར་བྱེད་ཙམ་དུ་གྱུར་པའི་ཞི་ལྷག་་་་
མཚུངས་ལྡན་ཞེས་བྱའོ། ། དབྱེ་བ་ནི་བརྒྱད་དེ། ནང་གཟུགས་སུ་འདུ་ཤེས་པས་ཕྱི་རོལ་གྱི་
གཟུགས་ཆུང་ངུ་ཁོག་ངན་པ་དང་བཟང་པོ་རྣམས་ལྟ་ཞིང་གཟུགས་དེ་དག་ཟིལ་གྱིས་མནན་ནས་
མཐོང་སྟེ་དེ་ལྟར་འདུ་ཤེས་པ་འདི་ནི་ཟིལ་གྱིས་གནོན་པའི་སྐྱེ་མཆེད་དང་པོའོ། ། དེ་ལྟར་ཆེན་པོ་
ལ་སྦྱར་བ་ནི་གཉིས་པ་སྟེ། དེ་གཉིས་ནི་རྣམ་ཐར་དང་པོ་ལས་བྱུང་ངོ་། ། ནང་གཟུགས་མེད་པར་
འདུ་ཤེས་པས་ཆུང་ངུ་ལ་སྦྱར་བ་ནི་གསུམ་པ་སྟེ། ཆེན་པོ་ལ་སྦྱར་བ་ནི་བཞི་པ་སྟེ། དེ་གཉིས་ནི་
རྣམ་ཐར་བཞི་པ་ལས་བྱུང་ངོ༌། ། དེ་ཆེ་ཆུང་ནི་སྣོད་བཅུད་དོ། ། བཟང་ངན་ནི་ལྷ་མིའི་གཟུགས་
སོ༑ ༑ཟིལ་གྱིས་མནན་ནས་ནི་དབང་བསྒྱུར་ནས་སོ། ། ཤེས་རབ་ནི་ཞི་གནས་ཀྱིས་སོ། ། མཐོང་བ་
ནི་ལྷག་མཐོང་གིས་སོ། ། དེ་ལྟར་འདུ་ཤེས་པ་ནི་ཇི་ལྟར་མངོན་པའི་ང་རྒྱལ་མེད་པའོ། ། ནང་
གཟུགས་མེད་པར་འདུ་ཤེས་པས་ཕྱི་རོལ་གྱི་གཟུགས་སྔོན་པོ། ཁ་དོག་སྔོན་པོ་སྔོན་པོ་ལྟ་བུ་སྟོན་
པ༑ འོད་སྔོན་པོ་འབྱུང་བ་རྣམས་ལ་བལྟ་སྟེ། དཔེར་ན། ཟར་མའི་མེ་ཏོག་གམ། ཡུལ་ཝཱ་ར་ཎཱ་སིའི་
རས་ཕུན་སུམ་ཚོགས་པ་སྔོན་པོ། ཁ་དོག་སྔོན་པོ། སྔོན་པོ་ལྟ་བུ་སྟོན་པ། འོད་སྔོན་པོ་འབྱུང་བ་དེ་
བཞིན་དུ་ནང་གཟུགས་མེད་པར་འདུ་ཤེས་པས་ཕྱི་རོལ་གྱི་སྔོན་པོ་སོགས་ལབལྟ་ཞིང་། གཟུགས་
དེ་དག་ཟིལ་གྱིས་མནན་ནས་ཞེས་ཟིལ་གྱིས་མནན་ནས་མཐོང་སྟེ དེ་ལྟར་འདུ་ཤེས་པ་དེ་ནི་ལྔ་
པའོ། །དེ་བཞིན་དུ་སེར་པོ། དོང་ཀའི་མེ་ཏོག་དང་། རས་སྦྱར་བ་དྲུག་དང་། དམར་པོ་བན་དྷུ་ཛིབ་
ཀའི་མེ་ཏོག་དང་། རས་སྦྱར་བ་བདུན་པ་དང་། དཀར་པོ་སྐར་མ་པ་ཝ་སངས་དང་
། རས་སྦྱར་བ་
བརྒྱད་པ་སྟེ། དེ་ལྟ་བུའི་ཁ་དོག་གི་ཟིལ་གནོན་བཞི་ནི། སྡུག་པའི་རྣམ་ཐར་ལས་བྱུང་བར་རིགས་
པར་བྱའོ། ། དེ་ལ་སྔོན་པོ་དང་། ཁ་དོག་སྔོན་པོ་ཞེས་སོགས་བཞི་ནི། མདོར་བསྟན་དང་། ལྷན་
སྐྱེས་དང་། སྦྱར་ཆུང་དང་། དེ་གཉིས་ཀའི་ཆོས་སོ། །དེ་བཞིན་དུ་སེར་པོ་སོགས་ལའང་ཤེས་པར་
བྱའོ། །
ཡེ་ཤེས་ལ་སོགས་པ་ལ་བལྟོས་ནས། ཞེས་སོགས་ཀྱི་སྐབས་འདིར། ཁ་ཅིག་ན་རེ། མེ་ལོང་
453-



བརྩེ་ཆེན་འོད་སྣང་ལས།
པོད་ཆེན་དྲུག་གི་ཕར་ཕྱིན་འགྲེལ་སྐོར།
ཡེ་ཤེས་ལ་བལྟོས་ནས་ཆོས་སྐུ། ཡེ་ཤེས་བར་པ་གཉིས་ལ་བལྟོས་ནས་ལོངས་སྐུ བྱ་གྲུབ་ཡེ་ཤེས་
ལ་བལྟོས་ནས་སྤྲུལ་སྐུ་རབ་ཏུ་བཏགས་ཞེས་ཟེར་རོ། ། དེ་ནི་ནོར་བ་ཡིན་ཏེ། ཡེ་ཤེས་ནི་གཟུགས་
ཀྱི་གདགས་གཞི་མ་ཡིན་པའི་ཕྱིར་དང་། ཡེ་ཤེས་ལ་སོགས་པ་ལ་བལྟོས་ནས་ཞེས་པ་འདིར་ཡེ་
ཤེས་ཀྱི་སོགས་ཁོངས་ནས་ཡེ་ཤེས་བསྡུས་པ་མ་འབྲེལ་བའི་ཕྱིར་རོ། ། །
འོ་ན་ཇི་ལྟར་ཞེ་ན། ཡེ་ཤེས་ཀྱི་དོན་ལ་བལྟོས་ནས། ནང་ཚན་ཆོས་སྐུ་ཞེས་ཐ་སྙད་
བཏགས། མཚན་དཔེས་ཐེག་ཆེན་གྱི་ཆོས་ཁོ་ན་ལ་ལོངས་སྤྱོད་པའི་དོན་ལ་བལྟོས་ནས་ལོངས་སྐུ་
ཞེས་ཐ་སྙད་བཏགས། འགྲོ་ཕན་སྣ་ཚོགས་མཉམ་དུ་དངོས་སུ་མཛད་པའི་དོན་ལ་བརྟེན་ནས་
སྤྲུལ་སྐུ་ཞེས་ཐ་སྙད་བཏགས་པ་ཡིན་ནོ། །སྐབས་བརྒྱད་པའི་དཀའ་འགྲེལ་རྫོགས་སོ། །། །
གསུམ་པ། མཇུག་གི་དོན་བཤད་པ།
གསུང་རབས་ནགས་ཀྱི་ནང་ནས་ལེགས་འོངས་ཞིང་། ། ལུང་དང་རིགས་པའི་མིག་གི་ཉི་མ་
ཤར། ། སྒྲུབ་དང་སུན་འབྱིན་མཆེ་སྡེར་འཇིགས་རུང་ཅན། ། སྨྲ་བའི་སེང་གེ་ད་ལྟ་ཁོ་བོར་
ཟད། ། ཕྱོགས་ལས་རྣམ་པར་རྒྱལ་བར་གྲགས་པ་ང་། ། དགག་སྒྲུབ་རིན་ཆེན་ཁྲི་ལ་འདུག་ཙམ་
གྱིས། །དྲིས་པ་མེད་ཀྱང་དངོས་པོ་ཐམས་ཅད་ནི། །རང་ཚུལ་འདི་ལྟ་ཉིད་ཅེས་སྨྲ་བར་བྱེད། །འདི་
ལྟར་རིགས་པའི་མིག་བྲལ་རྣམས་ཀྱིས་ནི། །ཤེས་རབ་ཕ་རོལ་ཕྱིན་ཚུལ་མ་མཐོང་བ། །འབུམ་ཕྲག་
བརྒྱ་པའི་སྒྲོན་ཆེན་ལ་བརྟེན་ན། ། བློ་ཅན་མངའ་བས་ད་ལྟ་འདི་ན་མཐོང། ། དངོས་བརྒྱད་གོ་རིམ་
མན་ངག་འདི་ཡིན་ཞེས། ། རིང་ལུགས་དབང་པོའི་གཙུག་རྒྱན་ངས་བསྟན་ཀྱང་། ། ཕྲ་དོག་མཚོན་
གྱིས་ཤེས་རབ་མིག་བྲལ་བའི། ། ཉན་པོ་ལོང་བ་འདི་དག་མགུ་མི་གྱུར། ། འཆད་པོའི་ཁ་ཙམ་ལྟ་བ་
དོན་གཉེར་ནའང་། ། བློ་མིག་བྲལ་བས་ལམ་ངན་ཞུགས་གྱུར་ཏེ། ། འགྲན་འདོད་འཁར་བ་ཙམ་
ཞིག་མགོན་གྱུར་རྣམས། །རྒྱལ་བའི་དམིགས་བུ་བྱོན་ཡང་འགྱེལ་བར་ངེས། །འགལ་འགྲེལ་གཤོག་
ཡངས་སྤྲིན་དཀར་ལྟ་བུས་རྣམ་བསྐྱོད་པའི། ། དཔལ་ལྡན་འཇིགས་མེད་ངང་པའི་ཁྱུ་མགོན་པོ་
ང་༑ ༑གཞུང་ལུགས་རྒྱ་མཚོའི་ཕ་མཐར་འཕུར་བའི་རྗེས་སུ་ནི། ། ཤེས་རབ་གསལ་ལྡན་ངང་པའི་
ན་
-454-



གྲགས་ཆེན་བཅོ་བརྒྱད་ཀྱི་བོ་དོང་པཎ་ཆེན་ཕར་ཕྱིན་འགྲེལ་པ་བཞུགས། ༼༣༤
ཚོགས་རྣམས་ལྡིང་ཞིང་ཤོག ། བརྒྱད་ལྡན་ཆུ་ཡི་འགྲམ་དུ་བ་ཚྭ་ཡི། ། རྫིང་བུ་བརྐོས་ནས་འབྱུང་
བར་བྱེད་པ་ལྟར། ། འཇིགས་མེད་ཉི་མའི་དཀྱིལ་འཁོར་ཤར་བཞིན་དུ ། བློ་ངན་མེ་ཁྱེར་དུ་མའི་
རྗེས་སུ་འབྲེང་། །ཕྲ་བའི་གནད་ལ་ཤིན་ཏུ་མ་དཔྱད་དང། །དཔྱད་པའི་གནས་ཚུལ་གྱི་ནར་མཐོང་
བའི་ཕྱིར། ། ལམ་ངན་རིང་དུ་བྱེད་པའི་མཁས་པ་དག ། གཞན་ཟེར་ཟློས་པ་ཙམ་གྱིས་མགུ་མ་
ཡིན། །སྟོན་སྤྲིན་ཆར་མེད་འབྲུག་སྒྲ་སྒྲོག་པ་དང་
། །ཝ་སྐྱེས་སེང་གེའི་ང་རྒྱལ་འཛིན་པ་དང་། །བྲག་
ཆ་ལྟ་བུ་རྗེས་ཟློས་ལྷུར་ལེན་པའི། ། འགྲེལ་བྱེད་འདི་རྣམས་མཐོང་བས་མངོན་པར་སྐྱོ། །ཕལ་ཆེར་
འདི་དག་དབྱུག་པས་བསྣུན་པའམ། ། རྣམ་བཤད་བྱེད་པའི་མིང་གིས་མགུ་བ་ཙམ། ། དེ་ལྟ་མིན་ན་
རྨི་ལམ་དག་ཏུ་ཡང༌། ། གཞུང་བཟང་འགྲེལ་པའི་བློ་གྲོས་སྐྱེ་བ་མཚར། ། ཚིག་འདི་ཁོ་བོས་སྡང་
བས་སྨྲས་ཟིན་། ། ལན་བརྒྱའི་བར་དུ་མནའ་ཆུ་བཏུང་བར་ནུས། ། དེའི་ཕྱིར་སྲོག་བྲལ་ཤི་རོའི་
གཡོ་འགུལ་འདིས། ། ཀྱེ་སྙིང་ནང་ནས་མཆི་མ་ངེས་པར་བྲོ། ། གཞུང་ལུགས་གང་ལའང་ཕྲ་གནས་
གཅིག་དཔྱད་ན། །སྤྱི་གཏོལ་དྲེགས་པས་ལོག་པར་ལན་ལྡོན་ཀྱང་
། །ཉན་པོ་དུད་འགྲོ་དུ་མའི་ར་བ་
ན༔ ༑ང་རྒྱལ་ཆོ་ངེས་ས་གསུམ་འགེངས་པ་ཙམ། ། མི་གཙང་སྤྲེའུས་གླང་ཆེན་དབང་བསྐུར་
ཞིང༌། ། ཁྲོན་པ་སྐྱེ་བོའི་རྗེས་སུ་འབྲང་དགོས་པའི། །དུས་འདིར་མཁས་རྣམས་བཤད་པས་ཅི་ཞིག་
བྱ༑ ༑འབྲས་མེད་ངལ་བ་ཁོ་ནའི་རྒྱུར་མཐོང་ཕྱིར། ། ལམ་ཟབ་རང་གིས་ཉམས་སུ་མྱོང་
བྱ་སྟེ། ། གཞུང་ལུགས་རྒྱ་མཚོའི་དགའ་བ་ཐོབ་པ་དང། ། རྣམ་གཡེང་འདུ་འཛིའི་བྱ་བ་ཀུན་སྤངས་
ཏེ༑ ༑སྒྲ་མེད་ཞི་བའི་ནགས་ཀྱི་ནང་དུ་འགྲོ། ། དངོས་བརྒྱད་འབྲས་བུ་ངེས་པར་དབུལ་རྣམས་
ལ༑ ༑མདོ་དོན་ཚལ་གྱི་ལུང་གི་སྙེ་མ་འདི། ། འཇིགས་མེད་བློ་གྲོས་ཉི་ཤར་གྱིས་བྱིན་པས། ། འགྲོ་
འདི་ཆོས་སྐུའི་སྦྱོར་བས་ཚིམ་གྱུར་ཅིག ། །
མངོན་པར་རྟོགས་པའི་དཀའ་འགྲེལ་ལུང་གི་སྙེ་མ་ཞེས་བྱ་བ་འདི་ནི་གཞུང་ལུགས་
འབུམ་ཕྲག་བརྒྱ་ཡིས་མགུལ་བ་བརྒྱན་པ། དཔལ་ཐེག་ཆེན་གྱི་སློབ་དཔོན་འཇིགས་མེད་གྲགས་པ་
ཕྱོགས་ཐམས་ཅད་ལས་རྣམ་པར་རྒྱལ་བའི་ལུགས་རྣམ་པར་བཤད་པ་རྫོགས་སོ། །།མངྒ་ལཾ། །
455-



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས། །
རྩོམ་སྒྲིག་འགན་འཁུར་བ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་།
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
དེབ་ཚད།
787mmX 1092mm1/16
པར་ཤོག
2316.25
ཡིག་གྲངས།
ཁྲི་ 1284
པར་གཞི།
2015ལོའི་ཟླ་11པར་པར་གཞི་དང་པོ་བསྒྲིགས།
2015ལོའི་ཟླ་11པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0
རིན་གོང་།
སྒོར་ 3840.00 ༼ཁྱོན་པོད་དོན་དགུ་ཡོད།༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག
པར་ཐེངས།



图书在版编目(CITY)数据
六大集成之般若集:藏文/ 美桑古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
.. 0藏语一研究
1.0六.I.
V.H214
版本图书馆 CIP 数据核字(2015)第210402号
六大集成之般若集
作者
责任编辑
封面设计
出版
社址
邮政编码
邦译师罗追丹巴等
乌金群培,嘎瓦西热桑布 土日美朗
上日美朗,萨迦格列
西藏藏文古籍出版社
拉萨市色拉路22号
850010
全国新华书店
成都一千印务有限公司
787mm×1092mm 1/16
2316.25
经印开印字版印
址码销刷 本张数次次
12840
2015年11月第1版
2015年11月第1次印刷
ISBN 978-7-80589-670-0
3840.00 元(全七十九册)
标准书号
定价
版权所有
翻印必究
